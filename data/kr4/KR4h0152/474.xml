<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七十四</head>
    <p>
<pb n="KR4h0152_WYG_474-1a"/>
欽定四庫全書<lb/>
　明文海巻四百七十四　　　餘姚黄宗羲編<lb/>
　　哀文二<lb/>
　　祭劉忠臺文<hi>成器</hi>
於乎先生龍逄為行兮比干為心紓忠竭志兮日月照<lb/>
臨慨前代任閹豎之失德痛當今復因循而蹈襲伏闕<lb/>
抗䟽太息掩泣帝曰汝嘉實感睿衷惟彼羣姦切齒相<lb/>
從幽之錦衣肆其鞫凶龍逄䝉禍兮比干菹醢雲霏霏<lb/>
<pb n="KR4h0152_WYG_474-1b"/>
其承宇兮天髙髙而莫予宰顧虀粉之是甘兮羌時事<lb/>
之可慨予㑹稽之後生兮頗忠義之是懐鑒徃事猶感<lb/>
慨兮腸一日而九迴側聞先生之死兮又奚啻乎七哀<lb/>
扣帝閽其無路兮徒煩寃而隕涕歌楚些而招䰟兮弔<lb/>
汨羅以為計於是割雞釃酒望風奠祭懼䙝于家登彼<lb/>
龍崖石齒齒兮竹松閒閒去天日其咫尺兮將英䰟之<lb/>
可攀恭載拜以長慟兮跽敷袵以陳告惟蹇蹇以自完<lb/>
兮得死所其奚悼顧棄德而崇姦兮尾日大而不能掉<lb/>
<pb n="KR4h0152_WYG_474-2a"/>
彼閹豎其何誅兮痛廟堂之具臣曷其不撲滅於早兮<lb/>
旤滔天而無津乃首鼠以自保兮獨先生之奮身使舉<lb/>
朝皆抗扼兮何猖狂之餘腐也嗟剛中而無應兮適以<lb/>
快其怒也矻砥柱於洪波兮聊以示此度也視媕婀之<lb/>
流輩兮直驚鴻與脱兔也生無益於時兮貴且富其何<lb/>
數也吁嗟先生之死兮實知名於孺婦也器謹志以法<lb/>
像兮中心好而非浮慕也或縁此以賈禍兮吾不惕以<lb/>
改其素也<lb/>
<pb n="KR4h0152_WYG_474-2b"/>
　　祭丁提學玉夫文<hi>邵實</hi>
維𢎞治十有六年歳次癸亥十月某朔十七日某甲子<lb/>
江西按察副使友生無錫邵某謹遣南昌府學訓導董<lb/>
遵以醴脯之奠致祭于故廣東按察副使吾友補齋丁<lb/>
先生玉夫之靈而哭且言曰嗚呼溺者古之所不弔也<lb/>
玉夫乃死于溺溺其身甚矣舉家溺焉而僅遺其一子<lb/>
水哉水哉何太濫于玉夫也哉吾嘗觀玉夫之平生譬<lb/>
之于水其瀕于溺者葢屢矣吾畧言之而玉夫聽焉昔<lb/>
<pb n="KR4h0152_WYG_474-3a"/>
在成化乙巳玉夫以進士官中書嘗因星變䟽陳十事<lb/>
先是見素林公以論建寺張後府兼素以救見素先後<lb/>
下獄玉夫危言繼之衆謂或有濡首之凶賴先帝明聖<lb/>
玉夫得無罪此其瀕溺而免者一也玉夫謫普安不便<lb/>
其水土衆謂玉夫濡尾之虞縱不在近亦必在乆既而<lb/>
今上即阼移判廣信此其瀕溺而免者二也玉夫在廣<lb/>
信若干年轉知興國又若干年方其勞於州郡吏陵民<lb/>
梗中遭兩喪貧病憂辱百患備極衣袽之戒蓋兢兢焉<lb/>
<pb n="KR4h0152_WYG_474-3b"/>
而玉夫無恙此其瀕溺而免者三也及今一歳兩轉視<lb/>
學嶺南蓋出險脱厄而超於困君子曰三年大國之賞<lb/>
庶其在是而乃真死於溺烏乎哀哉向也玉夫溺于世<lb/>
途則王三原援之倪文毅援之非為玉夫為天下也今<lb/>
溺于水亡其身以及其家乃無一援之者或謂世途險<lb/>
于山川豈其然哉雖然玉夫之心固不溺也耿耿者存<lb/>
將託神江湖以指天下之迷乎將假澤星漢以潤天下<lb/>
之枯乎抑將樹靈砥柱以鎮天下之流乎玉夫有知當<lb/>
<pb n="KR4h0152_WYG_474-4a"/>
感於吾言矣西望長江東臨太湖天下之水一也壇位<lb/>
其間玉夫其不夷猶中洲揚靈來即耶彭蠡清波吾聊<lb/>
挹之敬酹玉夫於途耳惠泉一勺傾我心曲尚伺他日<lb/>
也嗚乎哀哉尚享<lb/>
　　祭石翁文<hi>李承箕</hi>
先生膺聘成化壬寅之秋予省叔父官長安竊自喜必<lb/>
得洒掃左右既而此南彼北相左於徐先生至京師予<lb/>
弟藎卿旦暮謁見先生曰衡有兩端道德聲利孰輕孰<lb/>
<pb n="KR4h0152_WYG_474-4b"/>
重且問而兄蓋知予兄弟傾仰之誠自成化己丑叔父<lb/>
膺官廣藩而子弟不得輒出入屬州展轉數十年之懐<lb/>
也其後壬寅之七年予始得拜先生白沙既而毎有請<lb/>
益惟欲一啓其扃不深其奥待予自得焉而己朝食夕<lb/>
飡寒衣暑服飲酒舉杯投壺擁矢一歌一曲有唱有和<lb/>
不一而足近舍圗新逺或玉臺殆七踰月予亦告歸性<lb/>
命道徳形氣神虚有詩有序指我正途既又四年予致<lb/>
壽具於太夫人風來不薫築臺處之命曰楚雲我獨静<lb/>
<pb n="KR4h0152_WYG_474-5a"/>
居水月為隣翁適佳景度橋呼云而我三兩北徑南村<lb/>
交䕃榮木扶影清濵一日夕而三四見也又三年太夫<lb/>
人沒予來赴弔先生滂沱涕泗若不勝喪創祠堂修數<lb/>
世先阡各有記志并屬余筆既而得語澁疾兩旬始平<lb/>
乃曰我於家事亦云畢矣祥禫之後與子衡山而終老<lb/>
焉豈料不酬此約而至此也又三年客一之以先生疾<lb/>
報至予兄茂卿曰先生厭處煩囂欲棲烟霞殆示疾歟<lb/>
弟須徃省予一見之始知疾亟非托言焉者先生泣數<lb/>
<pb n="KR4h0152_WYG_474-5b"/>
行下吾亦泣數行下既數日又連與投壺飲酒又竊自<lb/>
喜先生疾自此或愈乎衡山之約不負乎中風之疾世<lb/>
有淹留八九年者有十六七年者未必遽爾也苟誠知<lb/>
其然於㣲亟之際吾必執其手足以待倐然長逝矣豈<lb/>
料其遽爾邪先生門士請益請業各有知聞發越弛張<lb/>
儼有門户予獨戅愚村朴而翁一視之無先後焉豈其<lb/>
得於天機之内者而不可欺以人耀之外哉筆未臨紙<lb/>
情巳塞胸不自知其言之亂也<lb/>
<pb n="KR4h0152_WYG_474-6a"/>
　　瘞旅文<hi>王守仁</hi>
維正德四年秋八月三日有吏目云自京來者不知其<lb/>
名氏攜一子一僕將之任過龍場投宿土苖家予從籬<lb/>
落間望見之隂雨昏黒欲就問訊北來事不果明早遣<lb/>
人覘之已行矣薄午有人自蜈蚣坡來云一老人死坡<lb/>
下傍兩人哭之哀予曰此必吏目死矣傷哉薄暮復有<lb/>
人來云坡下死者二人傍一人坐嘆詢其狀則其子又<lb/>
死矣明早復有人來云見坡下積屍三焉則其僕又死<lb/>
<pb n="KR4h0152_WYG_474-6b"/>
矣嗚呼傷哉念其暴骨無主將二童子持畚鍤徃瘞之<lb/>
二童子有難色然予曰嘻吾與爾猶彼也二童憫然涕<lb/>
下請徃就其傍山麓為三坎埋之又以隻雞飯三盂嗟<lb/>
吁涕洟而告之曰嗚呼傷哉繄何人吾龍場驛丞餘姚<lb/>
王守仁也吾與爾皆中土之産吾不知爾郡邑爾烏為<lb/>
乎來為兹山之鬼乎古者重去其鄉逰宦不踰千里吾<lb/>
以竄逐而來此宜也爾亦何辜乎聞爾官吏目耳俸不<lb/>
能五斗爾率妻子躬耕可有也烏為乎以五斗而易爾<lb/>
<pb n="KR4h0152_WYG_474-7a"/>
七尺之軀又不足而益以爾子與僕乎嗚呼傷哉爾誠<lb/>
戀兹五斗而來則宜忻然就道胡為乎吾昨望見爾容<lb/>
蹙然蓋不任其憂者夫衝冐霧露扳援崖壁行萬峯之<lb/>
頂饑渇勞頓筋骨疲憊而又瘴癘侵其外憂鬱攻其中<lb/>
其能以無死乎吾固知爾之必死然不謂若是其速又<lb/>
不謂爾子爾僕亦遽爾奄忽也皆爾自取謂之何哉吾<lb/>
念爾三骨之無依而來瘞爾乃使吾有無窮之愴也嗚<lb/>
呼傷哉縱不爾瘞幽崖之狐成羣隂壑之虺如車輪亦<lb/>
<pb n="KR4h0152_WYG_474-7b"/>
必能葬爾於腹不致乆暴露爾爾既己無知然吾何能<lb/>
為心乎自吾去父母鄉國而來此二年矣歴瘴毒而茍<lb/>
能自全以吾未嘗一日之戚戚也今悲傷若此是吾為<lb/>
爾者重而自為者輕也吾不宜復為爾悲矣吾為爾歌<lb/>
爾聽之歌曰連峯際天兮飛鳥不通逰子懐鄉兮莫知<lb/>
西東莫知西東兮維天則同異域殊方兮環海之中達<lb/>
觀隨寓兮奚必予宫䰟兮䰟兮無悲以痌又歌以慰之<lb/>
曰吾與爾皆鄉土之離兮蠻之人言語不相知兮性命<lb/>
<pb n="KR4h0152_WYG_474-8a"/>
不可期吾苟死于兹兮率爾子僕來從余兮吾與爾遨<lb/>
以嬉兮驂紫彪而乗文螭兮登望故鄉而噓唏兮吾苟<lb/>
獲生歸兮爾子爾僕尚爾隨兮無以無侣悲兮道傍之<lb/>
塚纍纍兮多中土之流離兮相與呼嘯而徘徊兮飱風<lb/>
飲露無爾饑兮朝逰麋鹿暮猿與栖兮爾安爾居兮無<lb/>
為厲於兹墟兮<lb/>
　　祭王舜卿文<hi>楊慎</hi>
古語有之同病相憐同憂相救嗟君我之形蹤何斯言<lb/>
<pb n="KR4h0152_WYG_474-8b"/>
之相副憶嘉靖之甲申當金商之辛候昧一鳴以斥仗<lb/>
同三進而及霤嗤䝉梏之未脱冒瞽言之難奏紛巧言<lb/>
之易如慚面甲之益厚違天顔于咫尺褫龍章于闕右<lb/>
落孤影于清潯下承明于紫宙予孑孑以無依子㷀㷀<lb/>
而在疚聫<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>艛于潞水朅啽藝而相叩赴嚴督以南征<lb/>
悵非狂而東走交呻吟于蓬席忘饘粥于昏晝苦弔影<lb/>
於罔兩甘生涯于鼪鼬君違秦而巴僝我去蜀而滇僽<lb/>
哽題紳以分袂各扶傷而攜幼恨天隅之一柱望月弦<lb/>
<pb n="KR4h0152_WYG_474-9a"/>
之幾彀捧戎檄以予歸喜少城之君逅訝埀白之如新<lb/>
命重碧以話舊歌嗙喻以無解語聊浪而失讀聽南音<lb/>
于西林主北道于東阜發孤笑于羣憂伸眉顰于面皺<lb/>
吟江鴻之夜度賦鬼車之晨雊雜懽悲于須臾類栩夢<lb/>
之一宿汨甲鼂以吾行牉兹㑹之難又望朔風而開襟<lb/>
怪嗣音之不復竟庚子之日斜忽辰巳之相凑喪資斧<lb/>
于旅巢嘅河清于人壽感徒繫于匏瓜惻不食于井甃<lb/>
涕却留而己零杯欲奠而先覆嗚呼盈萬物于兩間恒<lb/>
<pb n="KR4h0152_WYG_474-9b"/>
接搆而心鬭何淑貺之罕臨而良辰之希遘巾柴車以<lb/>
碧紛䝉駑駘以未就既貧尼而富虎且芝焚而菼茂豈<lb/>
黔嬴之混施兼造物之垢瞀屈天問其焉陳栁天對兮<lb/>
焉咎惟珵美之莫藏樹令名其不仆匊芳聲于皎日等<lb/>
塵刼于刻漏慰夫君兮九原庶斯語之不謬聲己吞兮<lb/>
何言䰟來歸兮兹侑<lb/>
　　祭張南園文<hi>楊慎</hi>
嗚呼九齡起於嶺嶠公府生於愛州異人必出乎間世<lb/>
<pb n="KR4h0152_WYG_474-10a"/>
竒才豈限於遐陬鳴一時而聲百代峻泰嶽而光斗牛<lb/>
非文光之衣被筆端之冥搜邪文弊于宋至今而極析<lb/>
理則若先生之語録舉子之講習叙事則若官府之青<lb/>
簿郵亭之赤厯萬口同辭千章共律公痛其弊思拯其<lb/>
溺乃培以周孔之根柢斷以荀孟之斧斤飾以揚馬之<lb/>
藻帨揖以班范之光塵豈惜俗士之喋喋寧隨學子之<lb/>
賓賓乎是以崇經宗古存乎文演雅正情存乎詩氷釋<lb/>
理順條入葉貫存乎博排奡妥帖幽秀古艶存乎竒當<lb/>
<pb n="KR4h0152_WYG_474-10b"/>
𢎞德之間人文之盛有先秦之風格駕西漢之鴻辭者<lb/>
實公為之摧䧟廓清噓枯吹痍著先鞭列前龜也嗚呼<lb/>
公發蹟文部則昌黎曽官之地卿職輶軒則子雲所訪<lb/>
之司迴翔三事之署婆娑九列之儀乃思北海之巻懐<lb/>
追東野之不施詠薖軸於千澗賦輪輻於清漪使霖雨<lb/>
經濟韞櫝於不試丹青神化韜鍔於無為葢英華盛者<lb/>
鮮實碩果盛者披枝造物之所靳而乗除之所宜自古<lb/>
文人同出一軌而於我公乎何咨然而鮐背五福踰乎<lb/>
<pb n="KR4h0152_WYG_474-11a"/>
八齡蟬嫣三世見乎雲仍松茂柏承日至川増則又自<lb/>
古文人所享之未曽也嗚呼著述富於班馬期耋希乎<lb/>
喬松眼中全福誰如我公乎公與先人通家三世同朝<lb/>
衣冠異姓兄弟慎自冲齓拜公丈筵撫頂檢鏡加膝賞<lb/>
甄朂以六書之學授以正始之篇納交冢嗣同業共傳<lb/>
晨夕亟見寒暑匪遷世講之懿海内無先自公歸田違<lb/>
公廿年朅來罪謫在滇之堙升堂謁公實獲願言問先<lb/>
子之啟處拜父執如曩前除以安館示以新編牛腰束<lb/>
<pb n="KR4h0152_WYG_474-11b"/>
於巻帙蠅頭盈於簡端解䝉發覆暴濕熈寒嘆先哲之<lb/>
風烈訂後進之愚頑喜公之矍鑠服公之精專餘力尚<lb/>
綴於虞初九百戱頴且及於㡧<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>三千方擬壽于天鹿<lb/>
忽承訃於笮馬奔弔阻於臨棺酹奠隔于執斚懸旌過<lb/>
駟之隙蜚翰見龍之野有窀者穸有臺者夜公行歸矣<lb/>
何羨乎白雲帝鄉青霞仙厦邪望風悲思揆日緘辭上<lb/>
以為海内斯文悼而下哭吾通家後進之私嗚呼我公<lb/>
尚其饗兹<lb/>
<pb n="KR4h0152_WYG_474-12a"/>
　　祭李黙菴文<hi>何景明</hi>
正德十年四月中書舍人何景明聞黙菴先生李公之<lb/>
喪哭之逾旬乃束幣為文附其使還告于公之靈曰嗚<lb/>
呼古人言感恩易耳知己難也景明于公所以慟悼吁<lb/>
涕不能自巳者匪徒感恩重知巳之難也夫景明昔寓<lb/>
于公是時有毛夫人也公執詩書毛夫人執燈燭晝夜<lb/>
課景明誦讀居也視衣食還也饋車馬此豈不有父母<lb/>
恩邪是時景明幼孺非有能知也公以成人禮之又日<lb/>
<pb n="KR4h0152_WYG_474-12b"/>
察其言動中善者稱于人其所望見又皆可以施之天<lb/>
下百世者不以時世富幸榮慕也公嘗盛衣冠入召景<lb/>
明語毛夫人在傍公謂曰汝視予貴耶它日是子貴奚<lb/>
翅予邪然我所重望者匪為能貴巳也嗚呼古人謂知<lb/>
己有若此耶白首握手終日語心而不知者何可勝道<lb/>
邪古人曰無徳不報又曰為知己者死今公逝矣毛夫<lb/>
人又先亡矣景明雖欲報而死也無日矣他日縱有能<lb/>
施于汝佐諸子然二尊人又安能知耶矧汝佐諸子又<lb/>
<pb n="KR4h0152_WYG_474-13a"/>
能自大予又安能有施也雖然公所望見予者豈在報<lb/>
耶在望見景明之自能就立耳今雖能取一第為一官<lb/>
使公及見然所自就立者已弗若公所望見者也即它<lb/>
日又有能自就立公又安能知耶矧景明寡昧弗達所<lb/>
自就立欲大於徃日如公所望見者又安能有也嗚呼<lb/>
己矣何以酬公之徳而副公之知邪山川伊阻不能棄<lb/>
官赴公喪執紖道軛我懐之悲惟公有靈鑒之已矣嗚<lb/>
呼哀哉<lb/>
<pb n="KR4h0152_WYG_474-13b"/>
　　祭楊五文<hi>楊繼盛</hi>
嗚呼論友于三代之上當取諸縉紳休采之列論友於<lb/>
三代之下當求諸山林草澤農圃工賈之間蓋君子小<lb/>
人之迭為隠見毎隨時勢之盛衰而正人君子之相與<lb/>
惟取其義氣孚固要不當必以區區之勢位拘也自予<lb/>
登第除南銓始識西泉於賀客中然時猶以為特豁達<lb/>
磊落人耳及予以諌阻馬市被罰逺謫雖骨肉至親亦<lb/>
惡其後于家而拙于官樂其死而幸其不歸也西泉乃<lb/>
<pb n="KR4h0152_WYG_474-14a"/>
慰嘉禮送之意反殷於初則其相與之情巳出尋常萬<lb/>
萬去年春予以狂直排奸被杖繫獄其際誠危矣平昔<lb/>
指天論心者懼禍之及己則逺絶之不暇同時交逰者<lb/>
疾名之勝已則非毁之惟恐其不足而素以義氣著聞<lb/>
豪傑自負者恨言之侵已且售計投石要功洩憤于權<lb/>
奸之門其孰與我乎西泉乃三視獄中通問不絶其徬<lb/>
徨拯恤之意又殷於初雖齪齪庸賴輩惕以重禍不恤<lb/>
也則與人交遊之善視世之以勢位相與者其情之厚<lb/>
<pb n="KR4h0152_WYG_474-14b"/>
薄為何如哉西泉之行誼在鄉曲聞望在遐邇固難以<lb/>
盡述然即此一節則其立心制行當於三代以上人物<lb/>
中求之矣視世之縉紳貴顯隨時異情者其人之賢不<lb/>
肖為何如哉二月初載攜迺郎慇懃視問握手交語傾<lb/>
倒肺肝相别無幾訃音頓至噫不棄我於患難如西泉<lb/>
者幾人而又奪之俾孤我於患難之中嗚呼痛哉西泉<lb/>
之正人君子使見用於世必能糾合善類不相背負可<lb/>
以同心共道克濟時艱縱厄於無位使假之以年必能<lb/>
<pb n="KR4h0152_WYG_474-15a"/>
表勵鄉邑寛鄙敦薄其挽時俗而躋之三代之上可幾<lb/>
也乃竟突然而逝老天何戕善人之酷如是耶世之生<lb/>
理巳絶宜速死而倖免何限乃濫及正人君子如西泉<lb/>
者老天何福善旤淫之不公如是耶毋乃西泉命嗇適<lb/>
遭或然之數爾耶抑西泉古直不善媚天爾耶凡此數<lb/>
者皆不可曉狂直粗性甚為不平恨欲飛步太虚親問<lb/>
老天死果錯謬乞使生還更舉宜速死而倖免者代之<lb/>
庶可為作善作惡者勸且警也<lb/>
<pb n="KR4h0152_WYG_474-15b"/>
　　祭武功伯文<hi>并䟦</hi>　<hi>史明古</hi>
嗚呼丙子丁丑之際天理葢幾乎熄矣然公不顧殺身<lb/>
滅族之禍起而救之然後君臣父子兄弟之倫一返乎<lb/>
正此蓋天生我公以相皇明無疆之祚也功髙受謗逺竄<lb/>
南服乃天下之不幸豈獨公之不幸也哉竊嘗論之自<lb/>
有生民以來撥亂反正之功惟唐之狄梁與公而己然<lb/>
狄保其身公罹其禍此特出于身存身亡之異耳非智<lb/>
有淺深功有大小也使狄在當時與五王俱存其能免<lb/>
<pb n="KR4h0152_WYG_474-16a"/>
于三思之殺否耶悠悠之談論人巳然之迹以為監國<lb/>
病篤不日當薨神器自有攸屬何必公以生事邀功哉<lb/>
群議附和如出一口嗚呼為此説者其亦不仁矣夫大<lb/>
寳不可以乆虚姦雄之人常利國有釁當此之時歴月<lb/>
不朝中外危疑咸懼生變萬一有亂臣賊子窺其間則<lb/>
生民之禍未有涯也故公獨决大䇿翊戴先帝宗社危<lb/>
而復安彛倫斁而復正四海亂而復治三光晦而復明<lb/>
此所謂萬世之功也而談者反有以病之其亦不仁矣<lb/>
<pb n="KR4h0152_WYG_474-16b"/>
且唐之武氏年己八十旦莫入地中宗已正位東宫民<lb/>
無異望彼易之昌宗輩直狐鼠耳非有絶倫之材過人<lb/>
之力也張崔之流胡不待其自斃而奉之顧乃旦夕聚<lb/>
謀稱兵宫禁汲汲以迎復為哉葢其所慮有與公同也<lb/>
唐之諸臣既不見非於後世則公豈宜得罪于天朝哉<lb/>
今天不佑善竟奪公壽某等荷公之知痛公之殁用敢<lb/>
論公之大節侑此一奠靈其鑒之<lb/>
或謂鑑曰子為此文子將得罪矣且國家授受自有常<lb/>
<pb n="KR4h0152_WYG_474-17a"/>
典徐公豈當預哉蓋公假迎復之功以為富貴之資爾<lb/>
嗚呼是誠何言哉夫君臣大節根于天性苟利社稷當<lb/>
死生以之豈有見其危難而顧利害以為身謀也顧利<lb/>
害以為身謀此乃妾婦也非大臣也當此之際釁隙既<lb/>
成三宫之情不通中外危疑人心洶洶咸不自保而二<lb/>
三用事大臣以預飬立太子之䇿咸懼得罪于先帝其<lb/>
無推戴之意審矣故有選立皇儲圗為自立之計者不<lb/>
一而止一時羣有司百執事之人方將仰承俯就之不<lb/>
<pb n="KR4h0152_WYG_474-17b"/>
遑尚敢措異議於其間哉而先皇帝在幽閉之中至穴<lb/>
牆以通飲食勢同狴牢于時外之君臣惟懼垣牆之不<lb/>
髙扃鐍之不固方日夜密謀而外求君簒弑之禍將日<lb/>
尋矣然幸而奸謀之不遂者宗社之靈故耳然自古臣<lb/>
弑其君子弑其父者皆以身處危疑而然彼亂臣賊子<lb/>
豈忍為是惡逆者哉特以偪於事勢不得不為此以絶<lb/>
人望耳攷諸史册班班可見故華督之弑宋殤子翬之<lb/>
弑魯隠髙渠彌之弑鄭昭南宫萬之弑宋閔慶父之弑<lb/>
<pb n="KR4h0152_WYG_474-18a"/>
子般商臣之弑楚成李兊之弑主父劉劭之弑義隆皆<lb/>
以得罪畏誅姑欲脫死于一時也然則先帝當此之時<lb/>
豈不謂之至危而極殆乎而公奮不顧身决此一䇿翊<lb/>
衛先帝出險難之中尊居九五君臨天下以安宗社其<lb/>
功可謂偉矣但以震主之威易生讒謗此正李泌所謂<lb/>
殺身者五不可耳豈公之罪也哉彼妨功害能之臣惟<lb/>
以成敗論人而不揆諸理吹毛求疵誣謗百端嗚乎惜<lb/>
哉昔宋光宗以疾不能主其父孝宗之喪宰相留正請<lb/>
<pb n="KR4h0152_WYG_474-18b"/>
立皇子嘉王為太子因内批有甚好及退閒之㫖樞使<lb/>
趙汝愚請太皇太后代行䘮禮遂擁立嘉王即帝位于<lb/>
重華宫是為寜宗初不請命于其父也然當時不以為<lb/>
邀位後世不以為生事良以安社稷之功大也雖汝愚<lb/>
為權姦所忌誣以謀為不軌擠之以死然不乆復其官<lb/>
爵史冊書之以為美談葢是非之定不於其生前而于<lb/>
其身後也且光宗君父也寜宗臣子也先帝君也兄也<lb/>
景皇臣也弟也以此方之孰重孰輕孰順孰戾則是非<lb/>
<pb n="KR4h0152_WYG_474-19a"/>
之辨將不待講説而自明矣鑑之于公雖忝鄉郡人品<lb/>
既殊事功亦異何苦而與衆説迕哉况國家之典固非<lb/>
庶人所敢議葢痛公之忠誠不白于世不勝其耿耿而<lb/>
有此將以竢夫後世之知留趙二公者爾雖以此得罪<lb/>
不悔也<lb/>
　　祭少保公文<hi>徐渭</hi>
於乎痛哉公之律已也則當思己之過而人之免亂也<lb/>
則當思公之功今而兩不思也遂以罹于凶於乎痛哉<lb/>
<pb n="KR4h0152_WYG_474-19b"/>
公之生也渭既不敢以律己者而奉公於始今其殁也<lb/>
渭又安敢以思功者而望人於終蓋其㣲且賤之若此<lb/>
是以兩抱志而無從惟感恩於一盼潛掩涕於蒿蓬<lb/>
　　祭張太僕文<hi>徐渭</hi>
太僕公將以萬厯二年十二月之二日内於幽其末交<lb/>
某以十一月之十有二日割羽牲一從以果羞黄流而<lb/>
告之曰嗟乎公之活我也其務合羣喙而為之鳴若齊<lb/>
桓將存江黄温弦之小國而屢盟魯宋陳蔡於春秋也<lb/>
<pb n="KR4h0152_WYG_474-20a"/>
其同心戮力而不貳其長公堯夫既遺人以麥矣而文<lb/>
正樂之不問其傾舟也其拳拳於斯事之未了而竟先<lb/>
以徃意其心若放翁志宋土之復已不得見而冀聞於<lb/>
家祭之告一念與一息而俱留也夫以公德於某者若<lb/>
此即使公在某且不知所以自處而公今殁矣將何以<lb/>
為酬也嗟乎此某雖不言而寸心之恒終千古以悠悠<lb/>
也<lb/>
　　祭少顛文<hi>徐渭</hi>
<pb n="KR4h0152_WYG_474-20b"/>
計子與予游適三十年淡如也而獨篤於今下獄之七<lb/>
年子其幾于反炎涼者耶殘于瘍而牀且杖十年矣顧<lb/>
飲不廢而竟餞徃於酒子其幾於忘生死者耶即吾求<lb/>
交於世得此亦難而顧得之方之外耶向來十餘日而<lb/>
不死我一送藥於子子一問法於我而竟斷徃來信耶<lb/>
凡此者皆可痛也而吾日衰矣其尚能痛以淚耶當澆<lb/>
之以酒耶而吾窘囚耶其能外楮與香而别辦耶吾待<lb/>
死人耶即死當飲子于地下儻不死而能澆子于塔尖<lb/>
<pb n="KR4h0152_WYG_474-21a"/>
上借如意而擊以歌耶又何如以為情耶子方外士耶<lb/>
又反炎涼者耶忘死生者耶使有知而聞予之言耶其<lb/>
亦悲也耶其不悲也耶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_474-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百七十四<lb/>
</p>
<p>
</p>
  </div>
</body>
</text>
</TEI>
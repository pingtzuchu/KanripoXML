<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百五十六</head>
    <p>
<pb n="KR4h0152_WYG_256-1a"/>
欽定四庫全書<lb/>
　明文海巻二百五十六　　　餘姚黄宗羲編<lb/>
　　序四十七<lb/>
　　　詩集<lb/>
　　林伯恭詩集序<hi>宋濓</hi>
詩心之聲也聲因於氣皆隨其人而著形焉是故凝重<lb/>
之人其詩典以則俊逸之人其詩藻而麗躁易之人其<lb/>
詩浮以靡苛刻之人其詩峭厲而不平嚴莊温雅之人<lb/>
<pb n="KR4h0152_WYG_256-1b"/>
其詩自然從容而超乎事物之表如斯者葢不能盡數<lb/>
之也嗚呼風霆流形而神化運行於上河岳融峙而物<lb/>
變滋殖於下千態萬狀沉冥發舒皆一氣貫通使然必<lb/>
有頴悟絶特之資而濟以該愽宏偉之學察乎古今天<lb/>
人之變而通其洪纖動植之情然後足以慿藉是氣之<lb/>
靈彼局乎一才滯乎一藝雖欲絶騁横騖以追於古人<lb/>
前之而愈却培之而愈低幾何不墮於鄙陋之歸此濓<lb/>
於伯恭之詩不能無感焉伯恭博極羣經而尤長於春<lb/>
<pb n="KR4h0152_WYG_256-2a"/>
秋嘗應書鄉闈實冠多士伯恭年始二十餘一旦名動<lb/>
海内自時厥後學益加修遂擢至正甲午進士第歴佐<lb/>
省憲二府正色直言百壬畏懾時出竒計剪三逆豎如<lb/>
烹狐兎則其所養之充是氣浩然弗撓弗屈故其發於<lb/>
詩也沉鬱頓挫渾厚超越大雅奏而黄鐘獨鳴也武庫<lb/>
開而五兵森列也洪濤怒張而魚龍出沒也一展巻間<lb/>
呈珍獻異可忻可愕精神為之震眩濓前所謂聲因於<lb/>
氣皆隨其人而著其形者豈非然耶世之學詩者衆矣<lb/>
<pb n="KR4h0152_WYG_256-2b"/>
不知氣充言雄之㫖徃徃局於蟲魚草木之微求工於<lb/>
一聨隻字間真若蒼蠅之聲出於蚯蚓之竅而已詩云<lb/>
乎哉永嘉舊傳四靈詩識趣凡近而音調卑促近代或<lb/>
以為清新者競摹倣之濓毎謂人曰誤江南學子者此<lb/>
詩也聞者且疑而且信焉今吾伯恭之詩出一洗習俗<lb/>
之陋信知豪杰之士自有其人也故敢執筆直題於首<lb/>
簡世有知言者必深有取焉伯恭名温姓林氏温之永<lb/>
嘉人<lb/>
<pb n="KR4h0152_WYG_256-3a"/>
　　劉兵部詩集序<hi>宋濓</hi>
詩縁情而托物者也其亦易易乎然非易也非天賦超<lb/>
逸之才不能有以稱其器才稱矣非加稽古之功審諸<lb/>
家之音節體製不能有以䆒其施功加矣非良師友示<lb/>
之以軌度約之以範圍不能有以擇其精師友良矣非<lb/>
雕肝琢腎宵咏朝吟不能有以驗其所至之淺深吟咏<lb/>
侈矣非得夫江山之助則塵土之思膠擾蔽固不能有<lb/>
以發揮其性靈五美云偹然後可以言詩矣葢不得助<lb/>
<pb n="KR4h0152_WYG_256-3b"/>
於清暉者其情沉而鬱業之不專者其辭蕪以厖無所<lb/>
授受者其制澀而乖師心自髙者其識卑以陋受質蹇<lb/>
鈍者其發滯而拘古之人所以擅一世之名雖其格律<lb/>
有不同聲調有弗齊未嘗有出於五者之外也濓於軄<lb/>
方郎中劉君之詩其殆無所愧矣夫劉君名崧字子髙<lb/>
故為西昌大族前代以科第發身者三十七人劉君亦<lb/>
以明經舉進士而其志之所嗜尤在於詩况劉君天分<lb/>
甚髙自為童子時輙有驚人之句比長益淬礪弗懈上<lb/>
<pb n="KR4h0152_WYG_256-4a"/>
自詩騷下從魏晉以来迄於唐宋凡數百十家皆鑽研<lb/>
考覈窮其所以言用功既深精神參㑹絶無古今之間<lb/>
已而曰此固可矣然猶未也乃束書走豫章與辛敬萬<lb/>
石周湞楊士𢎞鄭大同㳺而此五人者負能詩名見劉<lb/>
君皆驚異之揚確風雅夙夜孜孜或忘寢食及徴之於<lb/>
古瞭然黒白分矣已而又曰此固善矣然猶未也復痛<lb/>
自策督日賦一篇雖沍寒之折膠熾暑之流金劉君擁<lb/>
鼻鼓膝時作嗚嗚聲不成章不止也數年之間巻軸盈<lb/>
<pb n="KR4h0152_WYG_256-4b"/>
几已而又曰此固若有得矣然猶未也復具布襪行纒<lb/>
臨釣臺上三頋山陟虎鼻峰眺龍門或竟日冥搜或終<lb/>
月忘返然以州里之近未足以窮耳目之遐觀環江右<lb/>
之境有竒山川不論道途之逺必一至焉襟宇向廣終<lb/>
若未能舒暢厥志復度庾嶺勺曲江翫韶石過清逺峽<lb/>
登越王之臺㪺蒲間泉遊石室歴觀海北名山再渉鯨<lb/>
波覽瓊䑓雙泉之勝而還劉君之詩於是乎大昌矣濓<lb/>
幸獲讀之凌厲頓迅鼓行無前所謂緩急豐約隠顯出<lb/>
<pb n="KR4h0152_WYG_256-5a"/>
没皆中乎繩尺至其所自得則能隨物賦形髙下洪纖<lb/>
變化有不可測寘之古人篇章中幾無可辨者嗚呼前<lb/>
千年而徃者吾已知其人矣後千年而興者孰敢謂無<lb/>
其人乎苟謂有其人非劉君之作将能行之於逺乎世<lb/>
無劉君五美之具而徒諉詩為易易者其果可信乎濓<lb/>
也以繆悠之資玩時愒日不能成一章性雅好登臨又<lb/>
無濟勝之具雖於諸家詩無所不讀終不及窺其藩籬<lb/>
有負師友多矣其視劉君不亦重可愧乎雖然濓雖不<lb/>
<pb n="KR4h0152_WYG_256-5b"/>
善為詩其知詩决不在諸賢後故因作序而相與言之<lb/>
使郊愈復生當不易吾言矣劉君之詩十九歳以前皆<lb/>
焚去二十至四十九之所存亦十之七八耳今其門人<lb/>
蕭翀所編者凡若干巻翀字鵬舉亦嗜於詩葢得劉君<lb/>
之傳者也<lb/>
　　汪右丞詩集序<hi>宋濓</hi>
昔人之論文者曰有山林之文有臺閣之文山林之文<lb/>
其氣枯以槀䑓閣之文其氣麗以雄豈非天之降才爾<lb/>
<pb n="KR4h0152_WYG_256-6a"/>
珠也亦以所居之地不同故其發於言詞之或異耳濓<lb/>
嘗以此而求諸家之詩其見於山林者無非風雲月露<lb/>
之形花木蟲魚之玩山川原隰之勝而已然其情也曲<lb/>
以暢故其音也渺以幽若夫處䑓閣則不然覽乎城觀<lb/>
宫闕之壯典章文物之懿甲兵卒乗之雄華夏㑹同之<lb/>
盛所以恢廓其心胸踔厲其志氣者無不厚也無不碩<lb/>
也故不發則已發則音淳龎而雍容鏗鍧而鏜鞳甚矣<lb/>
哉所居之移人乎今觀中書右丞汪公之詩益信其説<lb/>
<pb n="KR4h0152_WYG_256-6b"/>
為必然者矣公以絶人之資博極羣書素善屬文而尤<lb/>
喜攻詩當皇上龍飛之時杖劍相從東征西伐多以戎<lb/>
行故其詩震盪超越如銕騎馳突而旗纛翩翩與之後<lb/>
先及其治定功成海宇敉寕公則出持節鉞鎮安藩方<lb/>
入坐廟堂弼宣政化故其詩典雅尊嚴類喬岳雄峙而<lb/>
羣峰左右如揖如趨此無他氣與時植化隨心移亦其<lb/>
世之所冝也然而興王之運至音始完有如公者受丞<lb/>
弼之寄竭彌綸之道贊化育之任吟咏所及無非可以<lb/>
<pb n="KR4h0152_WYG_256-7a"/>
美教化而移風俗此有闗物則民彛甚大非止昔人所<lb/>
謂䑓閣雄麗之作而山林之下誦公詩者且将被其霑<lb/>
溉之澤化枯槁而為豐腴矣雖然詩之體有三曰風曰<lb/>
雅曰頌而已風則里巷歌謡之辭多出於氓𨽻女婦之<lb/>
手彷彿有似乎山林雅頌之製則施之於朝㑹施之燕<lb/>
享非公卿大夫或不足以為其亦近於䑓閣矣乎輶軒<lb/>
之使弗設而托之於國風者若無所用之皇上方垂意<lb/>
禮樂之事豈不有撰為雅頌以成一代之盛典乎濓葢<lb/>
<pb n="KR4h0152_WYG_256-7b"/>
有望於公他日與鹿鳴清廟諸什並傳者非公之詩而<lb/>
誰哉濓也不敏受公之知十有一年故竊序其作者之<lb/>
意於篇首蕪纇之詞要不足為公詩之重輕也公名廣<lb/>
洋乃皇上之所賜其字則朝宗也淮南人洪武三年四<lb/>
月二十一日金華宋某序<lb/>
　　䟦葛慶龍九日詩<hi>宋濓</hi>
江乘沈𤣥督道士持草書九日登髙古詩一巻謁余詩<lb/>
後不著氏名但題越臺洞主四字道士悵然曰吾愛此<lb/>
<pb n="KR4h0152_WYG_256-8a"/>
巻甚見當世鉅儒多叩之鮮有知之聞公素稱該洽願<lb/>
有以識焉予惡足以語此頗記謝先生言越臺洞主名<lb/>
慶龍姓葛氏廬山人乆居越中能為詩詩務出不經人<lb/>
道語甚者鈎棘不可句毎客諸公貴人諸公貴人燕饗<lb/>
方樂或為具紙無問生熟連幅十餘慶龍睥睨其間酒<lb/>
酣筆落䬃䬃不自止皆鵬鶱海怒歘起無際然為人簡<lb/>
躁喜面道人過一有所忤即發洩無留隠非知其磊落<lb/>
無他腸多䟽之惟嗜聞音樂又不甚解居一室雜懸藥<lb/>
<pb n="KR4h0152_WYG_256-8b"/>
玉磬鈴醉後自揚扇撼之閉目坐聼殷殷有聲至睡熟<lb/>
乃罷晩尤落魄依王主簿居初越臺有石洞樵獵過者<lb/>
必祝以為有神慶龍恱之刻巳像洞前自稱為飛筆仙<lb/>
人越臺洞主死之日遺言王主簿我死當塟我塟我必<lb/>
於是洞且用儀衞皷吹為導使樵獵祝我如祝山神慶<lb/>
龍初為浮屠中更衣道士服晩又入儒人莫測其意出<lb/>
語頗渉𤣥怪恍惚不可辨君子謂其為詩之仙鬼云今<lb/>
觀其此巻所作雖雜於幽澁而其竒氣横發真欲騎日<lb/>
<pb n="KR4h0152_WYG_256-9a"/>
月薄太清視争工於組織紉綴間者不啻猿鶴之於蟲<lb/>
沙如慶龍何可少也何可少也余故備道謝語書而歸<lb/>
之使知慶龍非躚躚媚學軰可及則其不為慶龍者又<lb/>
可得耶<lb/>
　　項伯髙詩序<hi>劉基</hi>
言生於心而發為聲詩則其聲之成章者也故世有治<lb/>
亂而聲有安樂相隨以變皆出乎自然非有能彊之者<lb/>
是故春禽之音悦以豫秋蟲之音悽以切物之無情者<lb/>
<pb n="KR4h0152_WYG_256-9b"/>
然也而况於人哉予少時讀杜少陵詩頗恠其多憂愁<lb/>
怨抑之氣而説者謂其遭時之亂而以其怨恨悲愁發<lb/>
為言辭烏得和而且樂也然而聞見異情猶未能盡喻<lb/>
焉比五六年来兵戈迭起民物凋耗傷心滿目毎一形<lb/>
言則不自覺其悽愴憤惋雖欲止之而不可然後知少<lb/>
陵之發於性情真不得已而予所恠者不異夏蟲之疑<lb/>
冰矣故今觀項君之集而深有感焉項君與予生同郡<lb/>
而年少長觀其詩則冲澹而和平逍遥而閒暇似有樂<lb/>
<pb n="KR4h0152_WYG_256-10a"/>
而無憂者何耶嗚呼當項君作詩時王澤旁流海岳奠<lb/>
乂項君雖不用於世而得以放意林泉耕田釣水無所<lb/>
維係於此時也發為言辭又烏得而不和且樂也夫以<lb/>
項君之文學而不得丕揚歴臺閣黼黻太平此人情之<lb/>
所不足也而君不然抱志處幽甘寂寞而無怨項君亦<lb/>
賢矣哉賢不獲用世而亦不果於忘世吾又不知近日<lb/>
項君所作復能不悽愴憤惋而長為和平閒暇乎否也<lb/>
感極而思故序而問之<lb/>
<pb n="KR4h0152_WYG_256-10b"/>
　　王原章詩集序<hi>劉基</hi>
予在杭時聞㑹稽王原章善為詩士大夫之工詩者多<lb/>
稱道之恨不能識也至正甲午盗起甌括間予辟地之<lb/>
㑹稽始得盡觀原章所為詩葢直而不絞質而不俚豪<lb/>
而不誕竒而不恠博而不濫有忠君愛民之情去惡㧞<lb/>
邪之志懇懇悃悃見於詞意之表非徒作也因大敬焉<lb/>
或語予曰詩貴自適而好為論刺無乃不可乎予應之<lb/>
曰詩何為而作邪虞書詩言志卜子夏曰詩者志之所<lb/>
<pb n="KR4h0152_WYG_256-11a"/>
之也上以風化下下以風刺上主文而譎諌言之者無<lb/>
罪聞之者足以戒詩果何為而作邪固天子五年一廵<lb/>
守命太師陳詩以觀國風使為詩者俱為清虚浮靡以<lb/>
吟鸎花詠月露而無闗於世事王者當何所取以觀之<lb/>
哉曰聖人惡居下流而訕上者今王子在下位而挾其<lb/>
詩以弄是非之權不幾于訕乎曰吁是何言哉詩三百<lb/>
篇惟頌為宗廟樂章故有美而無刺二雅為公卿大夫<lb/>
之言而國風多出於草茅閭巷賤夫怨女之口咸采録<lb/>
<pb n="KR4h0152_WYG_256-11b"/>
而不遺也變風變雅大抵多於論刺至有直指其事斥<lb/>
其人而明言之者節南山十月之交之類是也使其有<lb/>
訕上之嫌仲尼不當存之以為訓後世之論去取乃不<lb/>
以聖人為軌範而自私以為好惡難可與言詩矣曰書<lb/>
曰惟口起羞昔蘓公以謗詩速獄播斥海外不可以不<lb/>
戎也曰孔子曰邦有道危言危行邦無道危行言孫故<lb/>
堯有誹謗之木而秦有偶語之僇亂世之忌治世之所<lb/>
與也得言而不言是土瓦木石之徒也王子生聖明之<lb/>
<pb n="KR4h0152_WYG_256-12a"/>
時而敢違孔子之訓而自比於土瓦木石也耶<lb/>
　　黄子邕詩集序<hi>王禕</hi>
旴江黄子邕氏善為詩其詩有曰醉夢藁者皆古樂府<lb/>
歌行五言古體總若干巻其辭簡質平實壹本於漢魏<lb/>
而絶去近代聲律之弊殆幾於古矣嗟乎若子邕者豈<lb/>
非其意欲追古之作者以為並然可不謂為今世之能<lb/>
言者歟予嘗論之三百篇之詩其作者非一人亦非一<lb/>
時之所作而其為言大抵指事立義明而易知引物連<lb/>
<pb n="KR4h0152_WYG_256-12b"/>
類近而易見未嘗有艱深矯飾之語而天道之顯晦人<lb/>
事之治否世變之隆汚物理之盛衰無不著焉此詩之<lb/>
體所以為有繫也後世之言詩者不知出此徃徃惟炫<lb/>
其才藻而漫衍華縟竒詭浮靡之是尚較妍蚩工拙於<lb/>
辭語間而不顧其大體之所繫江左以来迄於唐宋其<lb/>
習皆然是其為弊固亦非一日矣今子邕乃能斥漫衍<lb/>
以為簡屏華縟以為質黜竒詭以為平易浮靡以為實<lb/>
讀其辭知其於天道人事世變物理之際詳矣等而上<lb/>
<pb n="KR4h0152_WYG_256-13a"/>
之詎止於漢魏而已哉故予以謂子邕之詩殆幾於古<lb/>
今世能言之士如子邕者葢不可多得也子邕嘗北逰<lb/>
遭世叔季其言不見用其志鬱鬱不得遂頼今天子明<lb/>
聖盡収前代遺才而甄録之故子邕遂擢官於禮部㑹<lb/>
朝廷方務稽古禮文之事討論潤色出於子邕者居多<lb/>
葢子邕之學不特善於詩而已予故論其詩并及其平<lb/>
生之槩使讀之者因得以悉其人而又以見予於子邕<lb/>
之詩能知其意之所在與其學之所至非苟焉相好而<lb/>
<pb n="KR4h0152_WYG_256-13b"/>
已也<lb/>
　　黄巖戴氏合族詩叙<hi>胡翰</hi>
黄巖戴志道稱貲為益山大家分給諸子且二十年㑹<lb/>
有警志道父子辟亂山中各自亡匿不相見者乆之事<lb/>
平始歸如故於是其子曰祜曰祚曰禧曰祖曰禮五人<lb/>
者奉其父相與謀曰吾骨肉幸脱虎狼之口而田廬貨<lb/>
賄幸不為强有力者之資追念山中日夜悲望恐無復<lb/>
平生歡則今何忍遽自携貳而不共此有乎乃合族數<lb/>
<pb n="KR4h0152_WYG_256-14a"/>
十人同居共㸑而志道年六十餘髪不白精力不衰率<lb/>
其子姓習為孝友事朝夕不倦鄉人稱之余聞其事於<lb/>
永嘉李君得其篇什觀之乃為之言曰天地之間有生<lb/>
者以類而聚火之為物也陽之属也故炎而上水之為<lb/>
物也隂之属也故潤而下上火下澤其性不同故其卦<lb/>
為睽水在地上其勢必合故其卦為比物皆然鳥獸魚<lb/>
鱉之生也其翔而集者必其羣而後止其躍而潛者必<lb/>
其隊而後趨其或觸搏噬囓而去者葢必有異焉者矣<lb/>
<pb n="KR4h0152_WYG_256-14b"/>
至于人亦然人之相與處者天秩也非物比也國之君<lb/>
臣鄉之長㓜家之父子夫婦昆弟自有生以来未之能<lb/>
易也而家為最親今天下不幸多故民苦兵革恒側足<lb/>
危懼即有倉卒扶老携幼流離顛踣於道窘甚輙棄去<lb/>
不暇顧男女剪為俘囚殺戮相食吾恐生人之類且糜<lb/>
爛澌盡也於是而得戴氏之事以見天理之在人心如<lb/>
青天皎日而人類不至糜爛澌盡者葢有以也夫猰㺄<lb/>
天下之猛獸也其性嗜食人獨不聞麒麟騶虞為其所<lb/>
<pb n="KR4h0152_WYG_256-15a"/>
殘善人君子天實相之張公藝李自倫之流歴隋氏五<lb/>
代之亂而卒有家族數世不替計其人在當時智不加<lb/>
於楊素勇不侔於賀若弼善宦不賢於馮道積貲不冨<lb/>
於張筠其所積習不過尋常匹夫之行篤於孝敬友愛<lb/>
而己耳今戴氏父子兄弟既析而復合焉是以孝友開<lb/>
迹之始也登登之築基之不固則積之不厚涓涓之流<lb/>
浚之不深則引之不長尚殫厥心哉國家之制五世同<lb/>
居者旌表其門異時寵渥所加不在其身必在其子孫<lb/>
<pb n="KR4h0152_WYG_256-15b"/>
矣<lb/>
　　屠先生詩集序<hi>胡翰</hi>
屠先生彦德越之諸暨人也先生少處里閈習為吏黄<lb/>
文獻公判州事見而才之趣令就學遂折節謝其故等<lb/>
夷覃思於六藝之文百家之言乆之學乃大進監書博<lb/>
士柯敬仲自京師歸延致呉中率呉中諸生師事之呉<lb/>
為東南都㑹而敬仲放逹喜通賔客至者非中朝賢貴<lb/>
人則四方之㳺士斆學相長凡國家之故實前代之儀<lb/>
<pb n="KR4h0152_WYG_256-16a"/>
注咸與有聞方是時天下之知先生者非直黄公當朝<lb/>
公卿大夫著聲譽者徃徃是也元有國自至元承平之<lb/>
後人尚彌文而器能多不足於用先生雖儒者所負魁<lb/>
然而嵬指畫天下事出入古今成敗利害瞭乎若燭炤<lb/>
而枚計近在目中貴人與之㳺者聼其言莫不厭於心<lb/>
然訖不引手援之以為國家用低徊不偶僅以春秋試<lb/>
有司取一教官反出白晳少年下則其平生之情歡愉<lb/>
怫悱憂思忼慨觸於物者冝有以昌其詩而發焉余始<lb/>
<pb n="KR4h0152_WYG_256-16b"/>
識先生於呉中先生長余数嵗及再見於婺俱且老矣<lb/>
間相與言詩先生雅不自多乃曰子於詩可謂力扼虎<lb/>
射命中矣余聞之恧甚先生其詠我也先生既沒余與<lb/>
其二子亦乆不見前年伯勤自越来言先生之詩已彚<lb/>
次成帙徴為之叙今敬仲又來復徴余言後死者烏得<lb/>
辭之古詩變而為選選變而為律雖有作者恒窘於聲<lb/>
偶研揣之間患不足馳騁以極乎人情物理之妙觀於<lb/>
先生㫪容宻栗得之自然時渉恢竒不失乎當能發古<lb/>
<pb n="KR4h0152_WYG_256-17a"/>
之所未言而悉吾意之所欲言乃知先生昔者巧力之<lb/>
喻於今見之矣夫詩者所以言乎其志也先生之志不<lb/>
伸於當代豈遂冺而不白於後世乎是用語其二子姑<lb/>
慎藏之天下當有采而傳之者矣<lb/>
　　上虞孝女朱娥詩序<hi>唐肅</hi>
予昔過曺娥廟著論云娥未事人而死漢稱孝女禮也<lb/>
今廟祀乃以夫人諡夫有君子而後為夫人生而女死<lb/>
而夫人可乎娥之孝不以女薄不以夫人厚也及至呉<lb/>
<pb n="KR4h0152_WYG_256-17b"/>
見海濵有廟祀天妃某夫人者云本閩中處女死為海<lb/>
神則又歎曰妃配也天之主宰曰帝天妃者豈帝之配<lb/>
耶處女死為神稱夫人謬矣而又謂之天妃可乎歴代<lb/>
祀典掌之宗伯議之朝廷凡非禮若此者孰能革而正<lb/>
之哉今年来上虞邑人魏士逹謂予曰吾邑有朱娥者<lb/>
在宋治平三年以十嵗女子死於大母之難當時里人<lb/>
為立祠邑南記之者郡從事虞太寕也政和三年邑令<lb/>
席彦稷主簿孫衍尉向泳重修之記之者新定江亮也<lb/>
<pb n="KR4h0152_WYG_256-18a"/>
今祠宇碑碣燬於兵火乆矣里長老猶能言其故處徃<lb/>
徃悲悼歎惋以不得復舊為恨宋熈寕間㑹稽邑令董<lb/>
偕嘗以娥配享曹娥廟葢二娥俱吾邑人曹娥廟在江<lb/>
之西地属㑹稽朱娥廟既廢不得專祠而僅享他邑他<lb/>
廟之祔食雖娥之神無間於此疆爾界娥之孝不以專<lb/>
祠為重祔食為輕而吾長老子弟所以悲悼慕嚮者則<lb/>
以為非專祠於吾境不可也且舊廟實作於民官於此<lb/>
者未嘗請封請額於上得若曹娥者尤邑人之憾也故<lb/>
<pb n="KR4h0152_WYG_256-18b"/>
吾黨之士咸追詠其事而求予序之持以為有司告庻<lb/>
幾有所感動得轉聞之上而遂其請焉嗚呼盛哉邑人<lb/>
之心也夫孝風俗之本茍以孝名者千載猶一日也朱<lb/>
娥之死二三百年人猶思而悲之不忍廢其祭而懇懇<lb/>
以為急務葢娥純孝有以感人心於二三百年之後而<lb/>
其人亦可謂之知夫敦勸風俗之本者有司聞之寕不<lb/>
奮然而與義舉乎不然則亦無異於向之官此者矣娥<lb/>
之未得封諡雖若憾然向使得之而加以非禮之稱若<lb/>
<pb n="KR4h0152_WYG_256-19a"/>
曹娥天妃者猶不得也今國制一新居宗伯者必有知<lb/>
禮之君子於異代之失庻幾革而正之寕肯踵其失乎<lb/>
敢因序是詩而及之以識吾昔者之感且有俟於今之<lb/>
在上者云<lb/>
　　蒼雲軒燕集詩後序<hi>唐肅</hi>
肅與嚴君宗道别去二載一日馳書来京師示以蒼雲<lb/>
軒燕集諸詩并宋庸菴先生所為詩序且徴肅題其末<lb/>
簡肅讀之再四而興嘆曰夫觀天下之盛衰者不觀諸<lb/>
<pb n="KR4h0152_WYG_256-19b"/>
朝而觀諸野朝廷之間賢舉政脩教化下暨六合之内<lb/>
薫然太和則窮山荒澤逸人雅士始得以被澤承休鼓<lb/>
舞歌詠焉以適其寛閒安肆之志故逰康衢而聞童謡<lb/>
者不待入冀都之境聆大章之樂而陶唐氏之盛有足<lb/>
徴焉然則諸子所以獲是樂者謂非亂極還治否窮復<lb/>
泰之時而有之乎肅也縻於官守相去千餘里想像一<lb/>
時之勝集猶能以之興懐而况藻繪之文爛然在目金<lb/>
玉之什洋洋盈耳哉且采民風紀國俗史官職也肅不<lb/>
<pb n="KR4h0152_WYG_256-20a"/>
敏固與聞之矣敢書此以復宗道且用質諸庸菴云<lb/>
　　劉軄方詩集序<hi>烏斯道</hi>
天下藝之工者雖出於性聰亦歴嵗滋乆然也何獨藝<lb/>
哉至于詩亦然詩之工非直體裁聲律開闔起伏無可<lb/>
疵焉而已年益高功益深則蒼蒼如喬松勁栢老鵰健<lb/>
鶻使萎籋披靡之氣屏絶於萬里之外人讀之神自張<lb/>
而氣自王也豈惟然哉意速而詞暢趣深而景融神變<lb/>
化而莫之測識向之工人見其工至是而工之迹冺焉<lb/>
<pb n="KR4h0152_WYG_256-20b"/>
如扁氏之斵輪郢人之斵堊服錬之仙骨蛻而形化然<lb/>
後為詩之工也詩之工固矣然非味道腴而薄世紛亦<lb/>
未足以言詩必理不使情勝道不為物溺天地萬象皆<lb/>
吾之妙焉者也故吐精萃華自無不美矣如三百篇皆<lb/>
思無邪豈流於情欲之私翦翦焉状物冩情者所可比<lb/>
哉余㳺豫章偶㑹晤太和蕭翀字鵬舉者逆旅間聴其<lb/>
誦所為詩皆清新典麗問其師則職方郎中劉先生子<lb/>
髙也先生行脩學充未冠時即有能詩名至四十有九<lb/>
<pb n="KR4h0152_WYG_256-21a"/>
詩粲焉成巻鵬舉刻梓以傳金華宋翰林序諸首以五<lb/>
美備稱焉固已膾炙人口然五十以後之詩則不在所<lb/>
刋巻中鵬舉又裒集若干巻示余余諷詠之使人神清<lb/>
骨爽疲忘憂釋不能去手儼孚余前所商𣙜無毫髪遺<lb/>
恨者也先生之詩不刻削而工不峭峻而蒼不隠晦而<lb/>
深不險恠而神不平澹而化不乖俗而道盖先生自科<lb/>
第進官職方郎中轉北平按察副使南徧雷瓊北極燕<lb/>
冀閱嵗餘三十載視否泰變遷通塞得䘮山川俗尚人<lb/>
<pb n="KR4h0152_WYG_256-21b"/>
情物理舉足以興慨惟道是悟一發之於詩也若是則<lb/>
豈非年益髙功益深以致其然哉昔王子安李長吉弱<lb/>
齡之詩非不鳴於時苐王子安傷於弱李長吉傷於怪<lb/>
又豈不足徴歟余亦好為詩今老矣而詩不及年尚當<lb/>
造先生之門求其不逮先為序諸首簡俾鵬舉再刋以<lb/>
淑諸人人見之又将舎魚而取熊掌矣<lb/>
　　王敏功詩集序<hi>烏斯道</hi>
世之論詩者孰不曰凡工詩必擬諸古人古人之中孰<lb/>
<pb n="KR4h0152_WYG_256-22a"/>
長於某詩某詩必擇而擬之則庶幾乎音節體裁有彷<lb/>
彿焉者余曰不然今之人信可以擬諸古古之創於詩<lb/>
者又擬諸何哉夫心欲有言則形之於詩詩者代言之<lb/>
音也人之不能已其言而白於人者必有倫有理有開<lb/>
有闔不勞焉而自若爾也否則狂惑而已矣詩之作亦<lb/>
然奚必翦翦焉以擬諸古哉昔優孟學孫叔敖抵掌談<lb/>
笑無不似者及審而觀之終非孫叔敖也魯男子以已<lb/>
之不可學栁下惠之可誰不仰焉孔子稱其善學栁下<lb/>
<pb n="KR4h0152_WYG_256-22b"/>
惠者也詩之欲擬諸古與否者豈不亦猶是耶郡之王<lb/>
敏功氏性聰好學凡賦詩隨意之所至<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>紙筆立就積<lb/>
若干巻余讀之雄壮雕鏤直致者咸具皆出於性之自<lb/>
然雖未嘗擬諸古人而未嘗不古人也敏功蚤習舉子<lb/>
業至正末朝廷罷科舉即棄去遨游燕冀所見者益廓<lb/>
而所蓄者益深及歸隠桃源山中尤得夫雲霞泉石之<lb/>
趣一發故變化倐忽不可以一律觀也譬地道之化生<lb/>
草木草木之花葉枝幹大小濃淡豈一刻雕而倣之者<lb/>
<pb n="KR4h0152_WYG_256-23a"/>
哉亦自然而已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_256-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻九十二</head>
    <p>
<pb n="KR4h0152_WYG_092-1a"/>
欽定四庫全書<lb/>
　明文海巻九十二　　　　餘姚黄宗羲編<lb/>
　　論九<lb/>
　　尊道篇<hi>顧璘</hi>
或問天地之道曰視太極問人之道曰視天地問聖<lb/>
人之道曰視人道曰盡乎曰盡矣然則異端之教紛<lb/>
然譁於天下者何哉曰其流者妄也古者包羲氏作<lb/>
始畫八卦洩天地之秘類萬物之情於是文字興焉<lb/>
<pb n="KR4h0152_WYG_092-1b"/>
而道統之傳立矣可以修身可以治人可以養生可<lb/>
以利用孔子所舉十三卦制器尚象之例是已烏覩<lb/>
所謂異端者哉其後黄帝堯舜禹湯文武周公迭興<lb/>
守而傳之教化明法制立無有異説奸乎其間於是<lb/>
怠棄三正則有誅讒説震驚則有刑雖有暴行邪説<lb/>
不敢起也及周之衰聖王不作處士横議于是百家<lb/>
衆氏之學始興孔子孟軻起而闢之卒不得絶以無<lb/>
其位故也後世之害佛老為尤甚儒者世議而日排<lb/>
<pb n="KR4h0152_WYG_092-2a"/>
之亦勤且力矣惜乎不揣本原獨舉吾先王之緒言瑣<lb/>
瑣然與較曲直彼且嘵嘵然交辯而求勝卒使聖人之<lb/>
道降而與之為敵此吾儒之罪也盍使之觀天地之所<lb/>
生包羲氏之所作果孰始乎是謂本也物無二本則吾<lb/>
儒之道源遠而至當獨尊而無敵異端之道皆後世流<lb/>
妄者也執斯言也雖有悍夫不得不屈雖有孺子不能<lb/>
不覺吾何以多言為哉且佛老之師聖人之罪人道之<lb/>
妄也今之為佛老者又佛老之罪人妄之妄者也吾儒<lb/>
<pb n="KR4h0152_WYG_092-2b"/>
者不稍寛其始而務急攻其末故其辯滋甚聖人曰虚<lb/>
老氏曰虚而無聖人曰寂佛氏曰寂而滅學道之偏其<lb/>
流妄固至於此老氏起於周末其始或亦本於隱君畸<lb/>
士逃山林養性命者之說佛法當漢之衰始入中國本<lb/>
生於西方無文字之學直達本原其始不甚相遠也百<lb/>
家亦皆有之申韓之慘刻儀秦之縱橫其始固亦本於<lb/>
刑名者流欲治世者之說其流妄之禍至於殺身滅國<lb/>
而不能己後之人懼而息焉二氏之不息者其禍隠也<lb/>
<pb n="KR4h0152_WYG_092-3a"/>
秦漢以後先王之教既衰塗之民不見吾仁義禮樂之<lb/>
澤而異言者又無禁於是其徒駕其寓言奸智詭術愚<lb/>
不明之民以罔衣食廢人倫竭財用滅聖誣天肆行而<lb/>
不忌顧其師之言則虚無寂㓕止耳其道則茍私其身<lb/>
止耳豈顧其害若今之甚也哉故曰今之為佛老者佛<lb/>
老之罪人也堯舜禹湯文武氏作必取而禁之不息則<lb/>
必誅之今使其徒但明而心見而性錬而神養而生守<lb/>
其師說不以亂民則固山澤枯槁自好之匹夫耳若務<lb/>
<pb n="KR4h0152_WYG_092-3b"/>
光許由之徒何山不容吾又何以多言為哉故璘之意<lb/>
佛老非遽可誅者也其妄者可誅也去其妄則其說自<lb/>
微微則息之不難也<lb/>
　　定志篇<hi>顧璘</hi>
道有仁義質有隂陽致曲成章德乃可立故因資而追<lb/>
琢者易成器也立範而陶鎔者不失其形容也觀古人<lb/>
之成德有由來矣非其君不事非其民不使者伯夷也<lb/>
不羞汚君不卑小官者柳下恵也五就湯五就桀者伊<lb/>
<pb n="KR4h0152_WYG_092-4a"/>
尹也質有所近抱一而終窮達不能入其心死生不能<lb/>
易其操名譽之成猶曰之謂白皂之謂皂茍有目者莫<lb/>
不别色而舉號焉其志素定也故特釐女於伯夷之門<lb/>
則怒矣側冠倒裳於下恵之側則漠矣所操殊致安得<lb/>
不異施乎世之學者不通大方不程已力游於汗漫無<lb/>
所專執語人曰吾孔子之徒也無可無不可吾誰欺欺<lb/>
天乎夫梓匠輸輿其勢均也其斧斤之器斵削之法均<lb/>
也其攻於木又均也不專一師不守一法終其身不可<lb/>
<pb n="KR4h0152_WYG_092-4b"/>
以稱工况君子之行乎夫孔子之弟子皆學於孔子也<lb/>
自顔淵以至子夏之徒皆大賢也論語乃列為四科若<lb/>
金玉珠貝之寳不相假名茍無其象門人安所區别乎<lb/>
由是觀之大道無方聖人無名中賢以下定志不早執<lb/>
德不一汎汎然揺惑㓕没而無所附著譬之草木其猶<lb/>
飄蓬也夫<lb/>
　　别謙篇<hi>顧璘</hi>
謙何生乎曰道不可究功不可全衆人不可兼君子兢<lb/>
<pb n="KR4h0152_WYG_092-5a"/>
兢焉恥其不足也是以謙生焉是故堯舜古之有道人<lb/>
也以堯為父而丹朱傲以舜為子而瞽瞍頑是不得為<lb/>
慈父孝子也道烏乎究禹稷古之有功人也禹平水土<lb/>
視天下不能無溺也稷播百穀視天下不能無餒也功<lb/>
烏乎全仲尼古之神聖人也禮不如耼樂不如襄稼不<lb/>
如老農圃不如老圃人烏乎兼由是言之五聖人者朂<lb/>
其所遺憂其所短退退然以下於人而猶恐諸人之予<lb/>
棄尚何矜之有哉今之為謙者異於是釣名以從學飾<lb/>
<pb n="KR4h0152_WYG_092-5b"/>
貌以親賢事君不以心報國不以力所求乎身者既偽<lb/>
矣彼且柔口傴躬繁儀下節舉凡人之行無大小是非<lb/>
一切遜避其後曰我將為謙若是者何與其心曰人道<lb/>
惡盈而好謙吾謙焉福斯集之矣弗謙則禍嗚呼挾大偽<lb/>
以要福是取聖人之道而重為罔也凶於傲徳甚矣何福<lb/>
之能幾書曰象恭滔天此之謂也<lb/>
　　難墓有吉凶論<hi>黄省曽</hi>
按周禮冡人掌公墓之地辨其兆域而為之圖先王之<lb/>
<pb n="KR4h0152_WYG_092-6a"/>
葬居中以昭穆為左右凡諸侯居左右以前卿大夫士<lb/>
居後各以其族凡死於兵者不入兆域凡有功者居前<lb/>
以爵等為丘封之度與其樹數墓大夫掌凡邦墓之地<lb/>
域為之圖令國民族塟而掌其禁令正其位掌其度數<lb/>
使皆有私地域先王之世君臣宗族葬同一墓生相愛<lb/>
親死相依眷仁之至義之盡也其為葬道若是而已後<lb/>
世饕剽富貴之人衆而竒邪之流乃興故為堪輿風水<lb/>
之説以簧皷於萬世以為天下之人貴賤由墓地之興<lb/>
<pb n="KR4h0152_WYG_092-6b"/>
衰貧富本葬辰之凶吉與凡一切顯晦替隆之事皆闗<lb/>
於三尺之黄土上自鼎鉉下至閭閈莫不俛心帖耳而<lb/>
信之迎術師若綺皓尊青囊如六經登高相脉揑怪指<lb/>
空陟險求龍談虚恣偽日侵月盛至於家無不相之墓<lb/>
墓無不㸃之穴穴無不選之塟天下之人皆憒昏望兾<lb/>
於爵冕金玉之榮聾眊於其小術之中而不悟亦可悲矣<lb/>
今其言曰塟者所以乘生氣也五氣行於地中人受體<lb/>
於父母本骸得氣遺體受䕃予以其説為虚也信以為<lb/>
<pb n="KR4h0152_WYG_092-7a"/>
然則本骸宜常得氣遺體宜常受䕃帝王之後常為帝<lb/>
王公侯之嗣常為公侯朱頓之𦙍常為朱頓然後其說<lb/>
為可信也然塟埋之術莫尚於唐宋亦莫慎於唐宋自<lb/>
當時而觀之唐則有若三原高祖之獻陵敬宗之莊陵<lb/>
武宗之端陵九嵕太宗之昭陵梁山高宗之乾陵龍泉<lb/>
中宗之定陵豐山睿宗之橋陵金粟𤣥宗之泰陵武將<lb/>
肅宗之建陵檀山代宗之元陵嵯峨徳宗之崇陵金甕<lb/>
順宗之豐陵金幟憲宗之景陵堯山穆宗之光陵天乳<lb/>
<pb n="KR4h0152_WYG_092-7b"/>
文宗之章陵仲山宣宗之貞陵紫金懿宗之簡陵宋則<lb/>
有若鞏縣昭武太祖太宗真仁英神哲之八陵會稽寳<lb/>
山徽高孝光寧理度之七陵皆師極天下之妙工土極<lb/>
天下之貴穴日極天下之良辰可謂卜之嚴審之極矣<lb/>
生氣可謂乘矣本骸可謂得氣矣何唐之祚卒移於五<lb/>
代宋之祚卒移於元陵寢之地今為蔓草牧羊之所而<lb/>
帝王之後或流而為氓伍化而為僕𨽻而遺體不為之<lb/>
受䕃乎帝王不能䕃子孫以帝王則知公侯不能䕃子<lb/>
<pb n="KR4h0152_WYG_092-8a"/>
孫以公侯朱頓不能䕃子孫以朱頓也亦明矣又曰氣<lb/>
乘風則散界水則止古人聚之使不散止之使不行故<lb/>
謂之風水風水之法得水為上藏風次之予以其説為<lb/>
虚也夫地氣流行何所不貫毫髪之塊膏潤咸達者也<lb/>
若無風之地草木榮麗多風之地草木凋落斯迺可謂<lb/>
乗風則散也今觀無風之地草木榮麗多風之地草木<lb/>
未嘗不榮麗也若水之此方草木盛長水之彼方草木<lb/>
不生斯乃可謂界水則止也今觀水之此方草木盛長<lb/>
<pb n="KR4h0152_WYG_092-8b"/>
水之彼方草木未嘗不盛長也大地之氣充霄塞漢非<lb/>
風之所能散貫金通石非水之所能止况風亦氣也以<lb/>
風乘氣是謂以氣入氣可謂之聚不可謂之散也水者<lb/>
氣之液也氣行土中獨不行於液中乎陸有草木水有<lb/>
萍藻生氣未嘗為之間隔也山譬人之骨也土譬人之<lb/>
肉也水譬人之血脉也氣行乎骨肉之中獨不行乎血<lb/>
脉之中乎人氣無血脉骨肉之間知地氣無水土之間<lb/>
也水雖界也氣安得而止乎又曰骨者人之生氣死而<lb/>
<pb n="KR4h0152_WYG_092-9a"/>
獨存故塟者返氣納骨以䕃所生之法予以其說為虚<lb/>
也人以氣聚而生氣散則死骨既朽枯氣安可返若可<lb/>
納氣人應再生人不再生是氣不返骨骨不納氣之徴<lb/>
也又曰千尺為勢百尺為形勢來形止是謂全氣以止<lb/>
為氣之全則以形為氣之不全矣蜿蜒曼衍之地皆虧<lb/>
消虚之所萬物宜不育産可也今蜿蜒曼衍勢行之地<lb/>
未嘗不産乎物則氣未嘗不全也又曰地有吉氣隨土<lb/>
所起以起為吉則以伏為凶矣天下之地隆起者少平<lb/>
<pb n="KR4h0152_WYG_092-9b"/>
伏者多是吉氣少而凶氣多也氣一而已吉則俱吉凶<lb/>
則俱凶一起一伏千伏千起是一吉而間一凶千凶而<lb/>
亂千吉也紛紜錯糅坤元之氣豈其然乎既以平伏為<lb/>
凶則今城郭人民之居何多居於平伏至凶之地乎城<lb/>
郭人民居於平伏之地者未嘗皆凶居於隆起之地者<lb/>
未必皆吉山鄉之民未必皆富且貴平鄉之民未必皆<lb/>
貧且賤是以起伏為吉凶者虚也又曰左為青龍右為<lb/>
白虎前為朱雀後為𤣥武𤣥武垂頭朱雀翔舞青龍蜿<lb/>
<pb n="KR4h0152_WYG_092-10a"/>
蜒白虎蹲踞勢形反此法當破死予以其説為非也青<lb/>
龍白虎朱雀𤣥武之說本起於天文之家天文家以角<lb/>
亢氐房心尾箕東方七宿為蒼龍斗牛女虚危室壁北<lb/>
方七宿為𤣥武奎婁胃昴畢觜參西方七宿為白虎井<lb/>
鬼柳星張翼軫南方七宿為朱雀即史所謂東宫蒼龍<lb/>
房心南宫朱雀權衡西宫參為白虎北宫𤣥武虚危者<lb/>
也凡天星之名皆天文家以人物形器名之而實無其<lb/>
形况二十八宿隨天而運初無定方今借以為東西南<lb/>
<pb n="KR4h0152_WYG_092-10b"/>
北之定象固已非矣至以東方為青龍實求其蜿蜒之<lb/>
狀西方為白虎實求其蹲踞之狀南方為朱雀實求其<lb/>
翔舞之狀北方為𤣥武實求其垂頭之狀則誣謬之甚<lb/>
也仰觀天文東方七宿果有青龍之蜿蜒乎南方七宿<lb/>
果有朱雀之翔舞乎西方七宿果有白虎之蹲踞乎北<lb/>
方七宿果有𤣥武之垂頭乎天象無青龍白虎朱雀𤣥<lb/>
武之實則地勢不當求蜿蜒蹲踞翔舞垂頭之形也况<lb/>
天之東方七宿常名為青龍西方七宿常名為白虎未<lb/>
<pb n="KR4h0152_WYG_092-11a"/>
或之改也今一山也北墓目之為朱雀南墓目之為𤣥<lb/>
武東墓目之為白虎西墓目之為青龍是於一山之間可<lb/>
為四象之目無是理也既欲其蜿蜒又欲其蹲踞既欲<lb/>
其垂頭又欲其翔舞是則山雖人可造為朝營夕設亦<lb/>
難為衆墓形勢之各給也况青龍吉也何又嫌其嫉主<lb/>
白虎凶也何又樂其蹲踞是皆詰之而可窮者也又曰<lb/>
土以紅黄紫為生氣以青黒為死氣予以其說為虚也<lb/>
按禹貢兖州厥土黒徐州厥土赤埴墳梁州厥土青黎雍<lb/>
<pb n="KR4h0152_WYG_092-11b"/>
州厥土惟黄壌則天下之土惟徐雍為黄赤則惟徐雍<lb/>
為生氣吉善可塟之地惟兖梁為青黑則惟兖梁為死<lb/>
氣災惡不可葬之地若然則天下之人死者皆當求徐<lb/>
雍而葬之可乎然未聞徐雍多墓而兖梁無墓也兖梁<lb/>
之人死者所葬者皆青黒之土矣未聞兖梁之人皆罹<lb/>
災受禍履貧蹈賤覆家絶宗如堪輿人之說也今兖梁<lb/>
之人仍多富貴吉慶之族則青黒土為死氣之說為無<lb/>
驗也又觀宣聖之墓在兖州曲阜之孔林顔子之墓在<lb/>
<pb n="KR4h0152_WYG_092-12a"/>
兖州之防山孟子之墓在兖州之四基山皆葬於黒墳<lb/>
死氣之地也今孔子之後世為上公萬祀不替顔孟之<lb/>
後皆有常官天下之善祥吉慶莫大於是是青黒土為<lb/>
死氣之説為無驗也又其法以山形之圓者為金方者<lb/>
為土曲者為水頂圓身聳者為木尖峭者為火支脉之<lb/>
行以相生為吉以相尅為不吉予以其説為虚也設使<lb/>
後山為金前山為木是為金之尅木金既尅木則後山<lb/>
産物前山不能産物斯為驗矣未聞前後兩山相依圓<lb/>
<pb n="KR4h0152_WYG_092-12b"/>
者産物頂圓身聳者不能産物也五形之山皆能産<lb/>
物各擅生氣則相生相尅之説為無驗也况世有貧<lb/>
而無墓之家徃徃出草茅而公卿由布素而臺閣此<lb/>
其遺體果受何䕃而然也且同一祖墓也或父貧而<lb/>
子富或子賤而孫顯或孟夭而季壽或兄華而弟枯以<lb/>
為父子子孫孟季兄弟同一遺體也以為本骸得氣耶<lb/>
則父不宜貧子不宜賤孟不宜夭弟不宜枯而有不受<lb/>
其䕃者也以父子子孫孟季兄弟有貧富賤顯壽夭華<lb/>
<pb n="KR4h0152_WYG_092-13a"/>
枯之不同則以遺體受䕃之說為無徴也世人欲信其<lb/>
說試先觀於堪輿之人乎堪輿之人為其祖先父母相<lb/>
度墳兆安厝棺槨必竭目力之巧盡心思之營過於為<lb/>
人相度當百倍矣而卒無一人之富一姓之顯者不過<lb/>
朝游暮陟餬口四方鼓舌揚唇資生巨室而已堪輿之<lb/>
人既不能相善墓而福利其身與其子孫則必不能與<lb/>
人相善墓利人之身與其子孫也此其術之誕假明著<lb/>
大驗也推原其始不過因人情之澆壊世皆希慕富貴<lb/>
<pb n="KR4h0152_WYG_092-13b"/>
之人學究之徒覬為卿相倚桑之女庶為后妃搴旗之<lb/>
輩思為建牙不軌之徒仰為王侯故術者造為不經之<lb/>
說迎其情中其欲預為之兆遠為之期故得行其術而<lb/>
竊其貲爾長掊奪之風作叛亂之氣起非分之望騰無<lb/>
將之心甚非國家之福也今一世之人方且羅網於其<lb/>
内如夢不寤如醉不醒雖圭璋特達之士亦且甘其誣<lb/>
偽之說而亦何罪於庸庸瑣瑣貪汚細下之人乎<lb/>
　　難八字射決論<hi>黄省曽</hi>
<pb n="KR4h0152_WYG_092-14a"/>
今之術家為珞琭三命之說者以人肇生年月日時支<lb/>
干次列四柱謂之八字其法務取諸五行之平建日干<lb/>
為身主年為根幹月為提綱時為翼佐以三者支干加<lb/>
臨於日因其旺弱用忌而消息之其尅乎日干者為官<lb/>
星為子其生乎日干者為印綬為父母日干之所尅者<lb/>
為才為妻然是三等又以陽見陽為偏陽見隂為正也<lb/>
日干之所生者偏為食神正為傷官與日干雷同者偏<lb/>
為比肩正為刧財為兄弟又以十干為天元十二支為<lb/>
<pb n="KR4h0152_WYG_092-14b"/>
地元支下所藏如子中壬癸水丑中癸水辛金巳土之<lb/>
類為人元以逐歲干支加臨為流年以十年干支加臨<lb/>
為大運專以五行生尅為論者謂之子平家其為耶律<lb/>
之說者以二十八宿為天經四餘為地緯日月五星為<lb/>
七政於肇生之日分宫配垣以所躔生尅而論剖吉凶<lb/>
者謂之五星家治其術者上自京師大藩每方不啻千<lb/>
萬雖鄉邑之小亦有百輩盤集以蠶食於其間大抵多<lb/>
楚越之人也蓋由盡一世之人承迷襲暗舉皆崇信而<lb/>
<pb n="KR4h0152_WYG_092-15a"/>
樂尚之自公卿至於民庶一切没溺其必驗引薦者為<lb/>
之先容延欵者為之倒徙凡誕舉一子經營片事罹搆<lb/>
末疾角鬬天水之官服賈幹利求名莫不取决於斯流<lb/>
是以工學而餬食者紛紛也究而言之是乃誑惑詼妄<lb/>
之術爾君子不道也人之生也富貴貧賤生死壽夭皆<lb/>
已㝠宰而黙定特非人之所能預識爾蕭條亭長歘起<lb/>
帝王惟悴織夫俄登將相莫為而為時至自成所謂造<lb/>
化之神茫杳不測也今星命之家則以人之貴富貧賤<lb/>
<pb n="KR4h0152_WYG_092-15b"/>
生死壽夭皆可終身了了前決而先定操方寸之紙斷<lb/>
百年之數則是造化之神反司於庸夫之手聖人難明<lb/>
而順受者皆可左契而取也有皇上帝乃失𤣥運之權<lb/>
矣寧有是乎其術八字雷同者則貴富貧賤生死壽夭<lb/>
同其決射可也今夫天子之生其為年月日時將盡遏<lb/>
天下之生者而獨生之耶抑亦有同之者耶四海九州<lb/>
之寥廓窮隅遐壤之衆夥其為八字上與天子雷同者<lb/>
不知幾何矣使凡與天子雷同者皆得貴為天子其術<lb/>
<pb n="KR4h0152_WYG_092-16a"/>
斯驗也茍為不然此其術之不可信也予嘗執此以詰<lb/>
術人沈生沈生曰天子不言命超乎五行之外者也其<lb/>
言似矣予又詰之曰天子而下不有世襲為王為公為<lb/>
侯為伯為揮户者乎今之天下若人也不啻數萬輩矣<lb/>
皆生而享成爵食定禄者也其生之年月日時也亦將<lb/>
盡遏天下之人使之不生而獨生之乎抑亦有同之者<lb/>
乎若人也數萬輩則同其年月日時者不啻百萬輩矣<lb/>
則百萬之民何不盡得為王為公為侯為伯為揮户也<lb/>
<pb n="KR4h0152_WYG_092-16b"/>
不能盡得為王為公為侯為伯為揮户斯八字之說無<lb/>
驗也沈生曰先生且休矣僕誠無以應先生矣則又詰<lb/>
之曰爾治子平之學者必自信其術之必然而後可以<lb/>
望人之信之也爾今不先自信其術矣而何以望人之<lb/>
信之也沈生曰何謂也予曰汝茍自信其術也必當自<lb/>
審其八字於某年月日時為財者相旺而宜於金錢也<lb/>
於某年月日為財者衰虚而不利於金錢也則當止擇<lb/>
其饗利之年月與日而為之列肆行遊以求之其不利<lb/>
<pb n="KR4h0152_WYG_092-17a"/>
之年月與日為之閉闗息趾可也今爾歲無不求之月<lb/>
月無不求之日勞勞皇皇奔走於塵埃伺候於臺府浮<lb/>
翺於國都盖無曠時矣豈爾之年月與日盡宜於金錢<lb/>
者乎不盡宜於金錢而爾輩求之不置盖縁自本不信<lb/>
其術何時必利何時必不利故一切冐昧而求之則是<lb/>
已先不信其術矣安能望人之信之也沈生曰先生且<lb/>
休矣僕誠無以應先生矣或曰然則術者之言徃徃昭<lb/>
驗者何也予曰其驗者乃其操術之巧耳非有決然之<lb/>
<pb n="KR4h0152_WYG_092-17b"/>
數可憑而驗也天下之惑溺於是乆且深矣何謂操術<lb/>
之巧夫人之生斯世也其身之所遭不過貧也富也賤<lb/>
也貴也生也死也壽也夭也大要八端而已天下之人<lb/>
不貧則富也不貴則賤也不死則生也不壽則夭也術<lb/>
者操此八言而曰爾貧爾富爾貴爾賤爾死爾生爾壽<lb/>
爾夭曰爾貧爾富也其不貧不富者已矣其貧者富者<lb/>
則輳合其言而驗矣曰爾賤爾貴也其不賤不貴者已<lb/>
矣其賤者貴者則輳合其言而驗矣其於死生壽夭也<lb/>
<pb n="KR4h0152_WYG_092-18a"/>
亦然盖其所執者八端而盡古今合天下之人咸槩於<lb/>
此矣凡扣其術者不輳騐其言貧則輳騐其言富不輳<lb/>
騐其言賤則輳騐其言貴不輳騐其言生則輳騐其言<lb/>
死不輳騐其言壽則輳騐其言夭非術者之能言貧賤<lb/>
富貴生死壽夭也人自以其貧賤富貴生死壽夭輳合<lb/>
而騐之也何必日者即使不辨菽麥不識竒觚之人使<lb/>
之列日者之肆有咨命禄者皆告之亨吉則千萬人之<lb/>
中必有亨吉者矣其亨吉者則以厥人為昭驗也皆告<lb/>
<pb n="KR4h0152_WYG_092-18b"/>
之窒困則千萬人之中必有窒困者矣其窒困者則以<lb/>
厥人為昭驗也有咨商賈者皆告之倍利則千萬人之<lb/>
中必有倍利者矣其倍利者則以厥人為昭驗也皆告<lb/>
之貲喪則千萬人之中必有貲喪者矣其貲喪者則以<lb/>
厥人為昭驗也有咨疾疚者皆告之眉耉則千萬人之<lb/>
中必有眉耉者矣其眉耉者則以厥人為昭驗也皆告<lb/>
之凋殞則千萬人之中必有凋殞者矣其凋殞者則以<lb/>
厥人為昭驗也殊不知列肆之人乃不辨菽麥不識竒<lb/>
<pb n="KR4h0152_WYG_092-19a"/>
觚者也人自以其亨吉窒困倍利貲喪眉耉凋殞而輳<lb/>
合驗之爾由是觀之則斯術也可以不挾籌䇿不談五<lb/>
行不陳衆曜而可以論人者也可見斯術之誑惑而詼<lb/>
妄也且天之生人無異於生物人之生也既有年月日<lb/>
時則物之生也亦有年月日時也人之年月日時可據<lb/>
以為凶吉則物之年月日時亦可據為凶吉者也則魚<lb/>
之育子一生累萬累萬之子累萬之魚也萬魚之生同<lb/>
時而散於江湖也其果一魚中罟而萬魚俱中罟耶豚<lb/>
<pb n="KR4h0152_WYG_092-19b"/>
豕之孕鷄雛之出同時而生常有十餘其割而烹之果<lb/>
有先後耶抑亦同時而割烹之耶其中罟割烹不同則<lb/>
其生年月日與時無據也知生物之年月日時無據則<lb/>
知生人之年月日時亦無據也且天之生人隂陽之交<lb/>
五行之會無所不具者也今日者於八字之中無甲乙<lb/>
寅卯者則曰無木無丙丁已午者則曰無火無戊己辰<lb/>
戌丑未者則曰無土無庚辛申酉者則曰無金無壬癸<lb/>
亥子者則曰無水若云無木必其人之内焉無肝外焉<lb/>
<pb n="KR4h0152_WYG_092-20a"/>
無目者也内不無肝外不無目則無木之言虚也若云<lb/>
無火必其人之内焉無心外焉無舌者也内不無心外<lb/>
不無舌則無火之言虚也若云無土必其人之内焉無<lb/>
脾外焉無肉者也内不無脾外不無肉則無土之言虚<lb/>
也若云無金必其人之内焉無肺外焉無聲者也内不<lb/>
無肺外不無聲則無金之言虚也若云無水必其人之<lb/>
内焉無腎外焉無耳者也内不無腎外不無耳則無水<lb/>
之言虚也今觀八字之有缺者其形體未嘗缺也則是<lb/>
<pb n="KR4h0152_WYG_092-20b"/>
五行之生未嘗少也且日者常云金多善義木多善仁<lb/>
水多善智火多善禮土多善信則是以無金者必無義<lb/>
無木者必無仁無水者必無智無火者必無禮無土者<lb/>
必無信無義是無羞惡之心矣無仁是無惻隱之心矣<lb/>
無智是無是非之心矣無禮是無辭譲之心矣無信是<lb/>
無誠實之心矣必非人而後可豈有名之人也而於斯<lb/>
五者乃有多少有無之分乎其論六親亦以四柱為之<lb/>
準騐以印綬為父母則無印綬者將謂人非屬毛離裏<lb/>
<pb n="KR4h0152_WYG_092-21a"/>
者乎以比肩為兄弟則無比肩者將謂舉無鶺鴒急難<lb/>
者乎以財為妻則釋老之家未必甲乙俱無戊己丙丁<lb/>
俱無庚辛戊己俱無壬癸庚辛俱無甲乙壬癸俱無已<lb/>
午者乎以官為子則貂閹之輩未必甲乙俱無庚辛丙<lb/>
丁俱無壬癸戊己俱無甲乙庚辛俱無丙丁壬癸俱無<lb/>
戊己者乎君子之可干禄果皆庚辛臨於甲乙甲乙臨<lb/>
於戊己戊己臨於壬癸壬癸臨於丙丁丙丁臨於庚辛<lb/>
者乎一財一妻也則天子一后二妃九嬪二十七世婦<lb/>
<pb n="KR4h0152_WYG_092-21b"/>
八十一御妻者八字之中何所見乎一官一子也則嗣<lb/>
𦙍之繁至於累十者八字之中何所藏乎樂妓之命亦<lb/>
有正官則若夫果正否乎其為淫濫皆涉犯咸桃者乎<lb/>
世臣武弁果皆年挾官印者乎鴻鴈亂離果皆丑北夘<lb/>
東而柱多隔角者乎四殺庫墓辰戌丑未之運果皆蹭<lb/>
蹬者乎筋拘目瞽果皆木被金傷而火遭水尅者乎田<lb/>
疇萬頃於井授之日當何騐乎納粟買爵於鄉選之代<lb/>
當何取乎於父干而衝撃子可曰吾命然也而當悖其<lb/>
<pb n="KR4h0152_WYG_092-22a"/>
父乎於子干而乖背父可曰吾命然也而當虐其子乎<lb/>
於兄弟之干而矛盾兄弟可曰吾命然也而當胥戕其<lb/>
兄弟乎於妻之干而有配合之多也夫可曰吾命然也<lb/>
而當不修帷薄可乎䨇舉之子一吉一凶一貴一賤何<lb/>
以異乎命而富也可曰吾命然也吾德無修不妨其富<lb/>
而不義之貫鏹皆可以取乎命而貴也可曰吾命然也<lb/>
吾徳無修不妨其貴而不義之軒冕皆可以居乎且其<lb/>
五星之說係風捕景益為誕謬略為折斥如日月皆一<lb/>
<pb n="KR4h0152_WYG_092-22b"/>
也則曰太陽僅一太隂有五五星皆一也則曰木土與<lb/>
水皆六火金皆二其理何在乎又以十二地支布之為<lb/>
宫命宫為一財帛為二兄弟為三田宅為四男女為五<lb/>
奴僕為六妻妾為七疾厄為八遷移為九官禄為十福<lb/>
德為十一相貌為十二其次第相生命名取義何所本<lb/>
乎命宫何榮於二曜財帛何耗於土兄弟何局三人於<lb/>
金田宅何失祖業於火男女何定五二於日奴僕何豐<lb/>
於羅妻妾何䕃於木水疾厄何瘢痕於金計遷移何客<lb/>
<pb n="KR4h0152_WYG_092-23a"/>
旅於炁土官禄何卑薄於計孛福德何减破於火土相<lb/>
貌何陷弱於日月是皆尋繹其說而不可通解者也其<lb/>
宫十二人皆有之矣亷潔之臣財帛何儲列仙之儔疾<lb/>
厄何論驅走之賤奴僕何徴閨房之姬妻妾何應不耦<lb/>
之輩男女何徴不毛之鄉田宅何準舟楫之子豈盡遷<lb/>
移誅戮之徒豈無福德戚施籧篨而得相貌齊氓編庶<lb/>
而宜官禄是皆尋繹其說而不可通解者也且其援古<lb/>
為證又曰河上之懼七殺也宣父之畏元辰也峨眉之<lb/>
<pb n="KR4h0152_WYG_092-23b"/>
闡三生也鬼谷之播九命也魏武首風以為水火相尅<lb/>
也夷齊餓死以為貴值耗空也劉阮棲隱以為印逢水<lb/>
木也項籍自裁以為四大空亡也淮隂見縛以為天地<lb/>
轉殺也凡此古人之迹何䇿書之而伊誰傳之也書之<lb/>
無策傳之無人則為是言也誠誕語也且術者之家以<lb/>
貧夭歸之愚人富豪屬之賢士蓋以富而貴者目為嘉<lb/>
命以貧而賤者目為醜命則是刧鈔饕餮之富莾操懿<lb/>
温之貴乃財旺生官是其羡賞者也尼軻之坎躓回憲<lb/>
<pb n="KR4h0152_WYG_092-24a"/>
之貧窶乃身衰遇鬼是其嗤鄙者也而不知人之為命<lb/>
自天子至於庶人一也無二命也何也民受天地之中<lb/>
以生中即命也能者飬之以福不能者敗以取禍養是<lb/>
中而善者斯為嘉命也敗是中而不善者斯為醜命也<lb/>
命之嘉醜人之禍福在於善否之分而非以富貴貧賤<lb/>
論也使其善也富貴亦福貧賤亦福無徃不得富貴貧<lb/>
賤皆嘉命也使其不善也富貴亦禍貧賤亦禍無徃而<lb/>
利富貴貧賤皆醜命也或曰不善而富貴之禍善而貧<lb/>
<pb n="KR4h0152_WYG_092-24b"/>
賤之福何以見其然也予曰子見富貴者揮霍盈侈洋<lb/>
洋赫赫之盛以為無禍之形乎富貴而不善則百姓怨<lb/>
之詛之鬼神害之天地損之其心惴惴然荏荏然焦憂<lb/>
以保之所履者危機所趨者殺阱所遺於子孫者皆覆<lb/>
宗亡家之胚胎也斯非其禍者乎子見貧賤者式㣲凉<lb/>
寡卑卑瑣瑣之陋以為無福之徴乎貧賤而善則百姓<lb/>
頌之美之鬼神䕶之天地益之其心優優然坦坦然熈<lb/>
樂而安之所踐者吉門所升者亨階所遺於子孫者皆<lb/>
<pb n="KR4h0152_WYG_092-25a"/>
昌族顯家之基幹也斯非其福者乎故人為命當以善<lb/>
否為嘉醜而毋徒以富貴貧賤為也故曰人之命一也<lb/>
一者善也無徃而非福也無若是之紛紛也故仲尼曰<lb/>
齊景公有馬千駟死之日民無得而稱焉伯夷叔齊餓<lb/>
死首陽之下民到于今稱之其無得而稱者非其不善<lb/>
而為命之醜者乎其稱之不已者非其善而為命之嘉<lb/>
者乎是知景公富貴保僅一躬而夷齊之榮華萬世饗<lb/>
之也斯言也日者不足與語也所以語夫儒家者流熒<lb/>
<pb n="KR4h0152_WYG_092-25b"/>
惑没溺而信之者也今也猾黠之流則又羅集一郡一<lb/>
縣之八字户聨家次其貧賤富貴生死壽夭之已然者<lb/>
皆黙鈐而私記之謂之春法凡踵肆而扣者靡有不驗<lb/>
殊不知已徃則神將來竝昧也其作姦騁偽若此而世<lb/>
之信之者果哉其不智也<lb/>
　　難柳宗元封建論<hi>黄省曽</hi>
王天下者計乎生民而已非可僅曰子孫利也計在子<lb/>
孫未有能利其生民者也不能生民利而能終庇其子<lb/>
<pb n="KR4h0152_WYG_092-26a"/>
孫者鮮也故堯舜為生民不恤其子所以熈雍各得其<lb/>
所後世為子孫不恤其民此唐虞之治所以不再也宗<lb/>
元封建論大抵為子孫也卑乎淺矣故其指謂天下之<lb/>
權必攬於我以秦人之法可畫一於萬世嗚呼天下豈<lb/>
有不亡之郡縣哉使郡縣永永安奠徒郡縣之可也然<lb/>
而封建亡郡縣亦亡何獨于封建利民者疑也譬之服<lb/>
餌郡縣之害硝黄也封建之益精术也硝黄破削孰如<lb/>
精术沃補者之為得乎天下天子有也天下之亡係於<lb/>
<pb n="KR4h0152_WYG_092-26b"/>
天子不仁非封建亡之也使其不仁郡縣亦亡始皇是<lb/>
也故三代之興也以仁其亡也以不仁果非封建亡之<lb/>
也仁者何也利乎生民之謂也不仁者何也不利乎生<lb/>
民之謂也封建之制術之仁者也何以為仁也盡天下<lb/>
生民而田宅耕蠶之國之君以飬之訓之諸侯弗能者<lb/>
黜而移之民有能賢興而庸之若是焉而已非若郡縣<lb/>
之紛紛也封建各保其土子其民而富康之郡縣者視<lb/>
其所治若傳舍過客然極其掊取而去之貪滿者方謝<lb/>
<pb n="KR4h0152_WYG_092-27a"/>
羡渴者繼來歲羅天下之餒虎而臨乎其上又有土之<lb/>
豪右以銷戕之求生民不盡徙而斃不可得也故曰郡<lb/>
縣者術之不仁者也宗元曰封建者更古聖王堯舜禹<lb/>
湯文武而莫能去之蓋非不欲去之也勢不可也其言<lb/>
非也若以封建之制二帝三王皆欲去之而不能也夫<lb/>
欲去之者必制之不善者也不善之制帝王不能一朝<lb/>
居何至含容勉忍沿非襲誤傳諸二千餘年之乆哉夫<lb/>
莫大乎以天下與人堯直徒手而授之舜又莫大乎取<lb/>
<pb n="KR4h0152_WYG_092-27b"/>
人之天下湯武皆以臣子而有之其奮發神武而無難<lb/>
者如此所謂大有為之君也豈有封建之制知其不善<lb/>
而不能去之耶果其可去則帝王去之不啻於一毛且<lb/>
二帝三王不能去而秦始何人則又一朝遂能去之是<lb/>
二帝三王之有為反出秦始下矣以二帝三王欲去而<lb/>
不能是其說之大謬而誕肆者也宗元又曰周有天下<lb/>
裂土田而𤓰分之降於夷王下堂迎覲陵夷東徙為諸<lb/>
侯盛强末大不掉之咎其言亦非也封建之典煎古莫<lb/>
<pb n="KR4h0152_WYG_092-28a"/>
究大略見於唐虞既已分之萬國則又五載一巡四朝<lb/>
以敷奏明試其功然後車服庸焉又考績而黜陟幽明<lb/>
之量厥德而有乎家邦其壬人憝惡如防風四凶者則<lb/>
誅放而奪之國非若後代公侯世襲雖有愆過亦不之<lb/>
變也孟軻氏不云乎天子適諸侯曰巡狩諸侯朝於天<lb/>
子曰述職入其疆土地辟田野治養老尊賢俊傑在位<lb/>
則有慶土地荒蕪遺老失賢掊克在位則有讓有不朝<lb/>
則貶爵削地而六師移之天子討而不伐諸侯伐而不<lb/>
<pb n="KR4h0152_WYG_092-28b"/>
討由是觀之封建諸侯其權未嘗一日去天子也詩曰時<lb/>
邁其邦莫不震疊載見辟王曰求厥章此之謂也周之<lb/>
衰也不狩不朝敵國相征而有以失乎封建之初故淪<lb/>
於亡爾盖不狩不朝則休戚不聞於天子國有荒虐之<lb/>
君無從而去之摟諸侯以交伐則是周之亡也在於封<lb/>
建之壞非以封建亡也天子不狩則號令不行於天下<lb/>
諸侯不朝則不復知天子之為尊故鄭伯射肩楚子問<lb/>
鼎勢宜然也况以桓定之微不率祖考無以君乎天下<lb/>
<pb n="KR4h0152_WYG_092-29a"/>
時有湯武則南巢鹿臺之禍遇矣豈特射肩問鼎之侮<lb/>
哉宗元又曰秦有天下裂都而為之郡邑廢侯衛而為<lb/>
之守宰據天下之圖都六合之上游攝制四海運於掌<lb/>
握之内此其所以為得也不數世而天下大壞有由矣<lb/>
亟役萬人暴於威刑竭其貨賄咎在人怨也即其言而<lb/>
論之則郡縣亦無救於不仁而亡昭昭矣使郡縣之雖<lb/>
有不仁之天子亦可救而不至於亡斯郡縣之得也無<lb/>
救於亡而且以為得何宗元貴郡縣而賤封建劣帝王<lb/>
<pb n="KR4h0152_WYG_092-29b"/>
之盛典而優秦人一切之政於其上也漢之封建病於<lb/>
太溢而無檢不廣之於帝王之後及大德之賢又無周<lb/>
家田宅狩朝司馬之制班固所謂漢興懲戒亡秦孤立<lb/>
大啓九國跨州兼郡連城數十宫室百官同制京師矯<lb/>
枉過其正矣此其紛紜多故非封建之罪也宗元謂漢<lb/>
有叛國而無叛郡則獻帝之日袁紹守渤海曹操守東<lb/>
郡而孫䇿守會稽皆以其郡而叛安得謂之無叛郡邪<lb/>
欺誣甚矣宗元又曰失在於制不在於政周事然也失<lb/>
<pb n="KR4h0152_WYG_092-30a"/>
在於政不在於制秦事然也予則以為周之衰也王者<lb/>
迹熄而詩亡詩亡然後春秋作春秋之作大抵傷周室<lb/>
之無政也政不失春秋不作安得尚謂周之有政也予<lb/>
則以為得在於制失在於政周事然也既失於制又失<lb/>
於政秦事然也宗元又慮孟舒魏尚之術黄霸汲黯之<lb/>
化非郡縣則莫之施行夫封建之行亦必賢有德者乃<lb/>
君之爾非曰不肖淫頑槩可南面也所謂孟舒魏尚黄<lb/>
霸汲黯之治在其中矣雖然使郡縣之行吏治皆若孟<lb/>
<pb n="KR4h0152_WYG_092-30b"/>
舒魏尚黄霸汲黯者惡乎不可惟其郡縣也而使彼豺<lb/>
狼不厭之人以漁獵乎其上致使民無聊生之日此予<lb/>
所以為郡縣病也宗元又曰諸侯歸商者三千資以黜<lb/>
夏湯不得而廢歸周者八百資以勝商武王不得而易<lb/>
徇之為安仍之為俗湯武之所不得已也私其力於已<lb/>
也私其衞於子孫也其言非也若然則湯武所為一切<lb/>
出於私意乃若後世竊國奸雄者流爾非聖人光白之<lb/>
謨矣即如其說湯武資於三千八百不能廢易之矣舜<lb/>
<pb n="KR4h0152_WYG_092-31a"/>
禹之興出於揖讓初無三千八百助也何所不得已而<lb/>
亦不廢易之邪知舜禹無所私而存乎封建則知湯武<lb/>
亦無所私而存乎封建也宗元又曰公天下之端自秦<lb/>
始鳴呼何其識之茍而言之易也先王之法至秦始盡<lb/>
廢訕笑三代自號皇帝而子弟為匹夫焚典坑賢何所<lb/>
不極三正且棄而以冬十月為歲首郡縣之制亦猶是<lb/>
也行郡縣而併萬國以為一人之饗天下之私莫大於<lb/>
是而宗元以為公者母乃非人之見乎且慮聖賢生於<lb/>
<pb n="KR4h0152_WYG_092-31b"/>
其時無以立於天下宗元之意盖以必貴而為聖賢之<lb/>
立也夫聖賢之生樂行憂違其窮與達無徃不立也豈<lb/>
必區區爵位之縻乃謂之立邪此乃後世兒童之見㶷<lb/>
組綬而揮霍者之心何宗元之鄙一至是乎且封建之<lb/>
世野無遺賢共惟帝臣矣而又嵗進其士升之天府至<lb/>
於郡縣以來守不禮才令不薦士使天下俊傑鴻朗之<lb/>
輩懷珠含章老死巖穴者不算數矣何得謂郡縣之而<lb/>
聖賢盡立於天下也察究宗元之論無一而可者何世<lb/>
<pb n="KR4h0152_WYG_092-32a"/>
儒惑其强詞而不悟也<lb/>
　　仕意篇上<hi>黄省曽</hi>
今之張科罝設舉網而羅乎天下之士者果何為哉今<lb/>
之天下之士乳口而聲習丱而操觚長而依泮以求懸<lb/>
一名於越席之内者又何為哉予觀乎今之天下求士<lb/>
者不明夫所以求之者而示之士也應夫求者亦不知<lb/>
所以求之者而為之應也是以士日卑汚而道日湮求<lb/>
門愈闢而賢聖者不出圭組軒符日授於人而天下益<lb/>
<pb n="KR4h0152_WYG_092-32b"/>
趨於不治也所以然者凡以仕意不明而已矣古之仕<lb/>
也以民今之仕也以身古之仕也以國以天下今之仕<lb/>
也以其家仕與古均而意與古繆揮霍溢耀作驕發狂<lb/>
益甚於古人而貪襟墨抱虎臨而狼寢者何其紛紛也<lb/>
是以今之天下茅甕而居者其父之詈言於其子師之<lb/>
正規於其徒妻之蹙額於其夫曰何不仕以華其宫也<lb/>
糠籺而食者其父之詈言於其子師之正規於其徒妻<lb/>
之蹙額於其夫曰何不仕而膏梁其口也空匱而厯日<lb/>
<pb n="KR4h0152_WYG_092-33a"/>
者其父之詈言於其子師之正規於其徒妻之蹙額於<lb/>
其夫曰何不仕而積夫千金以侈老而利夫子孫為也<lb/>
是故五尺童子方辨蒼頡而即皆以此為之心所以分<lb/>
官以徃各以其官而漁獵於億兆環九州布四海去來<lb/>
乎守令萬千乎南面各求飽其谿壑之欲而已輕之者<lb/>
為貿易加之者為屠沽極之者乃盗賊而已矣夫天之<lb/>
立君君之建臣惟以安民也而俾貿賈屠沽盜賊之人<lb/>
以鷙擊乎其上豈天心哉豈天心哉此所以民日窮困<lb/>
<pb n="KR4h0152_WYG_092-33b"/>
莩死而寒暑不昌輪風沴雨時奔作於宇宙而禮樂無<lb/>
期而興也雖拱乎天子之位者仁孝如堯舜制作如軒<lb/>
黄亦且如之何哉夫天子為安民而求士士以貴身富<lb/>
家而求用何其求之應之之不相值也故其釋褐之初<lb/>
以至於請骸之日無非為一富一貴之計而夙興夜寐<lb/>
於簿牒之繁亦不過假此以為圖利之階耳至於民情<lb/>
之樂苦歳事之成歉獄訟之淑慝生齒之流集一切置<lb/>
之心外而無問矣縣以委之於府府以委之於司司又<lb/>
<pb n="KR4h0152_WYG_092-34a"/>
委之於六治如寓於逆旅然棟梁雖頽簟陳雖弊垣牆<lb/>
雖穴惟曰自有主人而已也夫今之士所以逆旅夫國<lb/>
與天下者如此則同一民也摽枝野鹿何為不可而顧<lb/>
乃異其章服殊其號名以民而病民也哉<lb/>
　　仕意篇下<hi>黄省曽</hi>
仕意不明則進者驕而退者愧至無以立存於閈里而<lb/>
有道之士亦無以自表於天下夫今城衢之内門閭屹<lb/>
屹堂觀煌煌而窮極土木之麗者必進士之家也郊遂<lb/>
<pb n="KR4h0152_WYG_092-34b"/>
之間青疇萬井栁埼百里而肆其畎畆之闢者必進士<lb/>
之家也役奴下走文衣麂履泛鷁浮馬賤妾愚婦翠髻<lb/>
瓊冠一珠千金拱如后妃出則象輿者必進士之家也<lb/>
夫天之立君與夫君之所以建臣者意豈如是而已哉<lb/>
今且天下而成風矣幼之所以誦習者以此長之所以<lb/>
服儒者以此通於帝籍而所以宦貴於四方者以此族<lb/>
屬之所以相髙肺腑戚骨之所以相欺友儕之所以相<lb/>
誇者以此父師之所以為教子弟之所以為學者以此<lb/>
<pb n="KR4h0152_WYG_092-35a"/>
夫此宫室之巍焕田疇之連闢妻奴之華盛行之者為<lb/>
成器為罕才為天人失之者為不肖為下愚為無賴則<lb/>
三者皆利欲之常情也而且有成器天人罕才之名人<lb/>
亦易不力騖而爭馳之哉故庶民儒士之家殘瓦斷甓<lb/>
漏日見雨田無尺寸衣無複再而為之妻孥者蓬髮垢<lb/>
顔以當井臼凡為里中之富貴者莫不撫掌而笑之滿<lb/>
氣以凌之而士之見道不明者含其笑凌於胸中一旦<lb/>
富貴亦必求與之相敵而為仕之意皆㝠然不少聞識<lb/>
<pb n="KR4h0152_WYG_092-35b"/>
嗚呼此太和之治所以不復見於天下而亂臣賊子乃<lb/>
地有之也殊不知天之生斯民也而無主以綱之則必<lb/>
亂是以立之君君之欲安乎斯民也非臣則無以遍乎<lb/>
天下而繼其耳目蹈履之所不及故古之喻者以為元<lb/>
首股肱是以建之臣君邪臣邪俱奉天安民而已故茅<lb/>
茨土階鹿裘素馬堯不以為薄卑宫容膝惡衣被體禹<lb/>
不以為陋但為天生民而已初無一毫病民之為何古<lb/>
之天子且儉約如此而今之進士乃珍奉尊處其身如<lb/>
<pb n="KR4h0152_WYG_092-36a"/>
此也使上天立君建臣之意雲飄海沉而不著是以彼<lb/>
長於此土此長於彼土互相吞噬互相割剥互相摽奪<lb/>
而斬闗發篋之盜緒視為縉紳之常法游宦之公事而<lb/>
不之怪忌矣夫人而徒欲富貴也則何所為而不至哉<lb/>
兹者宸濠之變名為元老而右輔者偽為儒而諮謀者<lb/>
宦其地而倒從之者與夫潛不軌之心而鼠伺於髙位<lb/>
者欲乘便而起環待於下僚者亦不可以數矣凡此者<lb/>
皆仕意不明而徒以富貴為心故耳嗚呼仕意不明亂<lb/>
<pb n="KR4h0152_WYG_092-36b"/>
臣賊子其興也乎其能免乎接迹於人間也乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻九十二<lb/>
</p>
<p>
</p>
  </div>
</body>
</text>
</TEI>
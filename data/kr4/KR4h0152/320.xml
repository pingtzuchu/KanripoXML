<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>眀文海巻三百二十</head>
    <p>
<pb n="KR4h0152_WYG_320-1a"/>
欽定四庫全書<lb/>
　眀文海巻三百二十　　　　餘姚黄宗羲編<lb/>
　　序一百十一<lb/>
　　　壽序<lb/>
　　張曾庵七十序<hi>歸有光</hi>
世之論人壽以百年為限然脩短之數得之於天不可<lb/>
以齊得數之長者百歲為老矣彭祖之百歳豈非其嬰<lb/>
稚之時耶得數之短者嵗月為稚矣殤子之嵗月豈非<lb/>
<pb n="KR4h0152_WYG_320-1b"/>
其垂老之時邪予畸窮於世故常居閭里間從鄉先生<lb/>
長者逰自少識張曾庵先生白晳豐頥美鬚髯盖先生<lb/>
是時年巳五十容甚少也乂十年先生六十其氣完其<lb/>
容無異扵初見之時不知十年之加也今年先生七十<lb/>
亦無耉老之色其美鬚髯髪漆黑自若也先生未甞知<lb/>
世所謂服食煉形之法而得數之長如此則今之七十<lb/>
者其亦猶嬰稚之時邪吾吴中之俗尤重生辰自五十<lb/>
以上當其生辰即為壽前年先生猶為博士弟子激昻<lb/>
<pb n="KR4h0152_WYG_320-2a"/>
踔厲諸少年莫敢摧其鋒雖諸少年亦以為先生少故<lb/>
無為先生夀者今先生忽自謝其博士而老於家其髙<lb/>
第弟子乃徃為先生壽壽巳則相與求予之一言以序<lb/>
其事噫子之先生未可以夀也子之先生讀聖人之書<lb/>
自以為得其藴每酒酣輒為人説書意掀髯指畫左右<lb/>
顧視傍若無人當世宿學莫能難也與人交洞見底裏<lb/>
規人之過至於泣下豈非所謂直道君子者哉徃予至<lb/>
京師見有衣玉帯乗白馬黄金絡前後呵擁者其人白<lb/>
<pb n="KR4h0152_WYG_320-2b"/>
晳豐頥美鬚髯儼然子之先生也而歎曰何其類吾鄉<lb/>
之張子也張子六舉於鄉而今猶布褐而趨扵博士之<lb/>
庭雖然今十年矣其人不知果安在而子之先生所自<lb/>
得者何如也吾又安能舎子之先生而羡彼為哉皆曰<lb/>
善請遂書之繼自今嵗為先生夀必誦子之言矣<lb/>
　　魏濬甫五十序<hi>歸有光</hi>
余始為魏氏諸倩而濬甫年小於予時尚垂髫見余握<lb/>
手甚親及濬甫自真義逰學城中時時来過其女兄即<lb/>
<pb n="KR4h0152_WYG_320-3a"/>
留飲相歡也當是時㳟簡公家居講道四方學者多聚<lb/>
星溪之上公於其家子弟尤所屬意而吾舅光祿公闢<lb/>
家塾延致名儒濬甫遵矩矱無所失而於進士之業皆<lb/>
能工習濬甫升太學一再試秋闈見罷遂不復徃而獨<lb/>
顓教其子今二子學皆己成庶幾可以紹恭簡公之業<lb/>
濬甫年未至而輙巳余嘗歎惜之眀年為嘉靖四十一<lb/>
年濬甫年五十以正月二日為初度之辰其子壻沈堯<lb/>
俞以余計偕北上先期請余文為壽至期張設之蓋以<lb/>
<pb n="KR4h0152_WYG_320-3b"/>
余最親又知之深也然余見濬甫之少又見其子之成<lb/>
立又老而為壽而吾舅姑與濬甫之女兄巳隔異世則<lb/>
余之所感多矣度濬甫華堂燕坐子倩奉觴賔朋襍沓<lb/>
笙歌滿耳則余方孤舟栖泊於江淮之間自此蒙霧露<lb/>
凌霜雪乂三千里持空然無有之軀欲以獻吾君豈不<lb/>
愧濬甫而欲為濬甫可得邪古者五十曰艾服官政又<lb/>
十年始爵命為大夫則士之效用於世任天下之事者<lb/>
適濬甫之年而濬甫茍自安逸非恭簡公之教漢李固<lb/>
<pb n="KR4h0152_WYG_320-4a"/>
薦樊英黄瓊云一日朝㑹見諸侍中並年少無一宿儒<lb/>
可備顧問則老成之人實國家之所須重年少而忽耉<lb/>
老豈世道之福邪余以是惜濬甫之自止而又以歎余<lb/>
之無所用而不知止也是為序<lb/>
　　陸思軒夀序<hi>歸有光</hi>
予友季子昇與陸君思軒同學相善君於是年六十子<lb/>
昇屬予為文壽之東吴之俗號為淫侈然於養生之禮<lb/>
未能具也獨隆於為壽人自五十以上每旬而加必於<lb/>
<pb n="KR4h0152_WYG_320-4b"/>
其誕之辰召其鄉里親戚為盛㑹乂有壽之文多至數<lb/>
十首張之壁間而来㑹者飲酒而巳亦少睇其壁間之<lb/>
文故文不必其佳凡横目二足之徒皆可為也予居是<lb/>
邑亦若列禦冦之在鄭之鄙衆庶而巳故凡来求文為<lb/>
壽者常不拒逆其意以與之並馳於横目二足之徒之<lb/>
間亦以見予之潦倒也雖然子昇之為陸君豈泛而求<lb/>
之予亦豈泛而應之邪陸君居縣之華翔村徃年太僕<lb/>
桐城趙子舉来崐山嘗至其地見其土田肥美江流環<lb/>
<pb n="KR4h0152_WYG_320-5a"/>
繞問知予家舊業而後失之子舉力勸予復其故而未<lb/>
能也蓋吴淞江水灌溉之利爲大華翔居江之要宋置<lb/>
新江驛於此新江即吴淞江古所謂婁江也雖然同學<lb/>
而異造同賈而異售同工而異巧同稼而異穫將存其<lb/>
人耳君居華翔獨以善穡稱歳不失其公家之奉而以<lb/>
其贏自給雖當師旅飢饉之年而寛然其有餘古所謂<lb/>
孝弟力田者也所謂善良敦朴者也所謂周於利凶年<lb/>
不能害者也子昇其以是取之與先是君之子豫卿謁<lb/>
<pb n="KR4h0152_WYG_320-5b"/>
選京師求嚴學士敏卿之文以為壽煌煌乎玉堂金馬<lb/>
之制作鄉里有榮焉然嚴公之文所聞異辭欲道君之<lb/>
實者宜有待於予言矣雖然予視君之貌尚少也則君<lb/>
今之為壽太早子昇之請亦太早姑以是倍之為百二<lb/>
十於是子昇来屬予文予可無辭而予與子昇陸君相<lb/>
與嘯歌田里以效華封人之祝<lb/>
　　壽蔡鶴峰序<hi>王慎中</hi>
年之所以貴於人者何哉為其得以彌所受之性進修<lb/>
<pb n="KR4h0152_WYG_320-6a"/>
之功日有底以考見不病於年數之不足而無以自充<lb/>
也蓋孔子欲加五十以學易茍不至於五十則未得以<lb/>
無過矣蘧伯玉行年六十而化茍不至於六十則不至<lb/>
於化矣常存其身而功得以常用故尺寸之隂如珍萬<lb/>
鎰之璧而為君子之所以貴年者也而人之所以貴君<lb/>
子之年者亦以此故五十而無大過孔子之五十也六<lb/>
十而化蘧伯玉之六十也别聲被色分味辨臭以盡耳<lb/>
目口鼻之能而充天地所委之形不怍於志而浩然有<lb/>
<pb n="KR4h0152_WYG_320-6b"/>
以塞於两間名之曰君子之年而晝夜日月之所見伏<lb/>
寒暑四時之所來徃載之於躬曉然其若昏旦之作息<lb/>
動靜之舒惨年數彌髙而益以為可貴蓋道德不一學<lb/>
問不眀之後人之能永年以厚生者常不絶於世而不<lb/>
出於學問以進其道徳則亦無可貴之年故眉龎顛白<lb/>
隤然其脩齡者徒可以享子弟之養而不足以為朋友<lb/>
之嚴事勤服於是稱壽致祝僅為家人父子閭里孝愛<lb/>
之末儀而無所用之於道德問學交為愛敬之際其可<lb/>
<pb n="KR4h0152_WYG_320-7a"/>
以有感也夫吾所為文以壽者龍溪蔡鶴峰先生友朋<lb/>
之所嚴事勤服唯恐不得為其子弟而聲慕氣接於千<lb/>
里之外猶知講承懋勉以自奮扵下風蓋先生之學粹<lb/>
然一出於道其學既眀其徳既成而年亦巳髙矣所謂<lb/>
充其天地之形而稱其為君子之年先生蓋庶幾焉是<lb/>
歳十月八日為先生誕辰蓋年七十有一矣門人弟子<lb/>
與夫交逰慕接之在於聲氣之餘者舉以為先生祝而<lb/>
慎中尤奮在下風思為弟子而不可得也故獨見於文<lb/>
<pb n="KR4h0152_WYG_320-7b"/>
蓋君子之自貴其年者為其加以年數則可以化可以<lb/>
無過學者之得事是君子也由其無過則可以内省其<lb/>
非也由其能化則可以思齊其益也故樂是人之長有<lb/>
年也而願之非徒知貴之焉而巳爾故慎中為此文以<lb/>
道諸君之意而致祝於先生蓋異乎閭里子弟姻賔之<lb/>
為鄉之長老者壽此所謂交為愛敬之行於道徳學問<lb/>
之間者也先生其尚益自貴焉而乆為友朋之所嚴事<lb/>
祗服也哉<lb/>
<pb n="KR4h0152_WYG_320-8a"/>
　　壽了凡先生七十序<hi>馮夢禎</hi>
今天下疇不知了凡先生哉先生窮年兀兀手一編研<lb/>
討不休自青齡至皓首無他嗜好人有問者倒囊引繩<lb/>
必令心開意解手足舞蹈而後巳故載酒問字者屨滿<lb/>
户外則伊吾之士知有先生先生自少留心用世凡兵<lb/>
戎水利安危大計考古証今逢人則問有得則記嘗見<lb/>
先生掌大赫蹏積之囊箱者無算咨詢偶及抽檢指畫<lb/>
懸河不窮故挾䇿請纓者趾錯庭下則經濟之士知有<lb/>
<pb n="KR4h0152_WYG_320-8b"/>
先生先生於九流諸家無所不窺尤邃扵醫即㸃化黄<lb/>
白枕中石函之秘世儒所云捕風捉影不可希兾萬分<lb/>
之一者而先生以為必有即試之而敗不校故挾數負術<lb/>
者入幕頗多則方外之士如有先生先生早習洙泗晚<lb/>
歸竺乾惟是三藏顯宻之㫖五宗棒喝之秘一一精探<lb/>
之禪觀持誦日有定課雖服官臨民百冗交集未嘗廢<lb/>
也雖稻麻竹葦世所指目以為秃民投刺即入未嘗忽<lb/>
也故巢林入㕓者分坐頗衆則緇黄之士知有先生然<lb/>
<pb n="KR4h0152_WYG_320-9a"/>
此猶方内耳先生嘗乗傳佐兵事於朝鮮韜略信義為<lb/>
所服雖中道罷歸其功不顯而至今故部曲猶能亹亹<lb/>
談之即中山之國亦知有先生所嘅天下皆知有先生<lb/>
而先生仁心恵政僅試於寶坻一邑而已徒以搢紳大<lb/>
夫間有不齊之口先生竟以此窮於遇儒稱定命佛語<lb/>
宿緣先生且奈之何哉然能窮先生於時不能窮先生<lb/>
於道著書䜿義為後學所宗葢天將嗇其用以就無用<lb/>
之用則不用於人而用於天疇謂先生不大用哉先生<lb/>
<pb n="KR4h0152_WYG_320-9b"/>
家不富而喜施飯僧居其七而族屬親友居其三先生<lb/>
曰飯僧以續佛慧命吾故急焉或謂是不當後族屬親<lb/>
友耶先生不知也今年先生春秋滿七十矣而十二月<lb/>
之十一日其懸弧之辰也余自庚午附籍先生三十餘<lb/>
年受教為多余初未盡許竺乾氏醯雞之覆先生實發<lb/>
之䄂中一瓣香宜為先生祝顧以嵗暮不及稱觴幸因<lb/>
先生族子熙祚輩逺來乞文遂叙其終始以請正於四<lb/>
方之來者<lb/>
<pb n="KR4h0152_WYG_320-10a"/>
　　壽李孟誠年丈七袠序<hi>許孚逺</hi>
憶在肅皇帝臨御之四十一載余同榜兄弟凡三百人<lb/>
其定交於未第之先相契以心相期以道合并則喜離<lb/>
索則憂至於事變屡遷休戚相念白首而不渝者則劍<lb/>
江李孟誠洪都萬曰忠與余不肖蓋三人焉孟誠髙眀<lb/>
以斯道自肩有泰山喬岳之氣象曰忠沉毅雖遯世不<lb/>
悔有秋空野鶴之丰姿並余所敬事而余又虛𠂻好善<lb/>
追隨二兄庶幾若水之能下渾忘彼我形迹則二兄亦<lb/>
<pb n="KR4h0152_WYG_320-10b"/>
非余莫友也孟誠齒差長曰忠少孟誠一歳余少曰忠<lb/>
五歳今俱老矣孟誠於是七十稱古稀矣孟誠當六十<lb/>
時以滇南軍功遭讒毁被逮下獄者五年中外搢紳及<lb/>
滇人粤人鳴寃之疏凡數十上㑹同榜王元馭少師方<lb/>
晉首揆宻為營救幸聖眀一旦悟而釋之猶戍瘴海六<lb/>
年於茲其門下士呉生自誠寗生祖光翟生繩祖柯生<lb/>
紹臯軰憐其師之老而因處也偕来留都乞余言為壽<lb/>
余惟人生宇宙間如駟駒過隙光百年瞬息耳何脩何<lb/>
<pb n="KR4h0152_WYG_320-11a"/>
短何得何失何樂何憂以吾黨平生耳目之所覩記翻<lb/>
雲覆雨千態萬狀真不啻夢幻泡影然亦何足介於達<lb/>
人之胸次也雖然古之聖哲奮乎千百世之上而垂範<lb/>
於千百世之下精爽恒存不可磨滅非以形骸之内計<lb/>
得喪而定趨舎甚眀而又非若異學者流等天地於浮<lb/>
漚置萬緣於度外者比故上悲天命下憫人窮汲汲皇<lb/>
皇一息不容少懈其中誠有所不得巳焉耳余與孟誠<lb/>
曰忠共抱此志而孟誠提揭修身為本一語以示學的<lb/>
<pb n="KR4h0152_WYG_320-11b"/>
其㫖甚微當在軍旅倥偬之際患難顛沛之鄉無日不<lb/>
與二三子講於修身為本之學余頃歳與孟誠一晤於<lb/>
都門之羑里再晤於三山之禪舎見其處幽而不怨逺<lb/>
戍而能安萬里之外儼天威於咫尺而離家十年不敢<lb/>
一歩越戍所顧恤其私海濵寥落百事荒凉而處之怡<lb/>
然若將終身其有闡道之語酬應之文眀快舂容其神<lb/>
益王此非致命遂志無入而不自得者不能修身為本<lb/>
之學斯其實體眀騐也朝紳諸君子推孟誠有應變才<lb/>
<pb n="KR4h0152_WYG_320-12a"/>
可當邊閫之寄以滇粤两地所著軍功徴之信然然孟<lb/>
誠於今為國之老臣其學術在於正己正物弼主徳而<lb/>
匡民生非偏才專於軍旅而巳古有㧞行伍起耕釣而<lb/>
授之將相之任者廣厦匪隆棟弗勝洪濤匪巨艦弗渉<lb/>
艱危匪大人弗濟安知孟誠不終遇於當今之世哉余<lb/>
因與二三子遥拜而祝曰願先生旦夕離瘴海大展經<lb/>
綸以報荅眀主之恩以慰天下蒼生之仰又再拜而祝<lb/>
曰願先生即修身為本之學獨詣淵㣲盡忘言説而與<lb/>
<pb n="KR4h0152_WYG_320-12b"/>
古聖賢精爽並存扵天壤之間是余三人者終始相期<lb/>
之志二三子或未能盡知也<lb/>
　　段幻然六十序<hi>髙攀龍</hi>
於今之世求天下奇才者吾必曰段幻然公何以言之<lb/>
曰公之才有本者也其寂也渟泓無朕時出也變化無<lb/>
方控御六合鞭笞四夷無所施而不可蓋公自見其一<lb/>
斑矣初令常熟常熟幸安無事公以廉平治之無所見<lb/>
竒無何以憂去服闋令輝縣是時河臣方治决河令各<lb/>
<pb n="KR4h0152_WYG_320-13a"/>
郡縣供埽以萬計所費金不貲民方飢不堪當事督之<lb/>
急公漫不應乆之至檄令對簿公挾一二蒼頭囊百金<lb/>
去决河所治埽不旬日具入見曰如令具埽當事者怪<lb/>
曰何神也公為言埽編柳束土且幸被檄来辦河上省<lb/>
道里費十九乂督供椿木公曰木非地産陸輸費百倍<lb/>
木以市便輸以水便自此至某所達河鑿所不達者較<lb/>
各郡縣輸木費不及十三當事者大喜曰以此借筯天<lb/>
下可矣縣歳祲逋賦山積至某年大熟未穫公以征科<lb/>
<pb n="KR4h0152_WYG_320-13b"/>
不及格當降級輝民恐失公貸米商金輸官約以償米<lb/>
時石减金一銖公聞召父老謂曰父老苦惡歳乆矣幸<lb/>
有年奈何以賦故石損銖金逐米商境外令民至冬勿<lb/>
易金盡輸米蓋輝米旁郡縣所仰給也公曰當路令旁<lb/>
郡縣仰給輝米者以金及脚直来輝代為輸省傍郡縣<lb/>
得輕齎輝得厚直民以大懽輝盗藪公廉得其大首不<lb/>
誅令舉所部盗所部盗亦不誅令逓舉所部盡得輝盗<lb/>
籍之官分攝各鄉盗輝無敢為盗者他縣有貴客出其<lb/>
<pb n="KR4h0152_WYG_320-14a"/>
途盗掠之當路捕盗急公召問諸盗一人曰必某某也<lb/>
公曰何以知之盗出小冊䄂中指曰某近某地某日某<lb/>
夜不歸必為盗也立捕得盗歸貴客槖某縣有訟數年<lb/>
無能判者直指使以公神眀檄公鞫勒七日報其案盈<lb/>
牘公曰七日不能竟案奈何竟獄第取初牘繹之曰易<lb/>
耳令吏數十軰分伏郵舍中人給紙筆筆囚語公訊獄<lb/>
未服令人稱使者至當迎公擕囚至郵亭再訊未服復<lb/>
稱使者至公出迓兩造公梏置庭草中不相望見髙戸閴<lb/>
<pb n="KR4h0152_WYG_320-14b"/>
如也其被罪者人人號寃未被罪者相語曰固知事乆<lb/>
必敗今果然矣舎中吏人人筆囚語公歸啟之囚立服<lb/>
蓋民有鬭者暗中椎殺兄誣鬬者殺其兄也果七日報<lb/>
獄公間出其竒如此及入諫垣公一切持要以人才為<lb/>
先耨其稂莠不肖者惴惴白簡之將及已共起中公大<lb/>
臣調羣情不念國家治亂而公不容於世公於書無所<lb/>
不讀尤好釋氏人謂公豪傑奈何好釋氏余曰不然若<lb/>
以釋氏别有道即此道也道者人人本色人自迷之釋<lb/>
<pb n="KR4h0152_WYG_320-15a"/>
氏曲醒之即吾聖人亦然公苐為釋氏竒耳公蓋入不<lb/>
二之門具不測之用吾故曰公之才有本者也豈世之<lb/>
馳騁浮氣漫嘗事者邪昔者徐文貞當國松坡畢公在<lb/>
言路舉朝嚴畢公甚於文貞議且出畢公於外文貞曰<lb/>
諸公畏之耶皆踧踖曰豈謂畏之黄門切直慮其府禍<lb/>
耳文貞曰不然吾亦畏之顧念人孰無私私必害公有<lb/>
若人在不敢自縱可寡過也聞者歎服嗟乎安得文貞<lb/>
與之言幻然公哉宜乎有公之竒才當國家之急而不<lb/>
<pb n="KR4h0152_WYG_320-15b"/>
収纎芥之用也今年公六十吾邑孝亷蔣君介如公所<lb/>
識㧞士以一觴觴公徵侑言於某某何以壽公苐謂公<lb/>
曰人之精神至寳也用之則輝煌宇宙不用則退藏於<lb/>
宻在宇宙則壽天下藏於宻則自壽公其自壽以壽天<lb/>
　<lb/>
　<lb/>
　<lb/>
　明文海巻三百二十<lb/>
</p>
<p>
</p>
  </div>
</body>
</text>
</TEI>
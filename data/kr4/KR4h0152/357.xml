<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百五十七</head>
    <p>
<pb n="KR4h0152_WYG_357-1a"/>
欽定四庫全書<lb/>
　明文海卷三百五十七　　　餘姚黄宗羲編<lb/>
　　記三十一<lb/>
　　　遊覽<lb/>
　　流觴叙别記<hi>陳鶴</hi>
嘉靖癸丑之歲𢎞宇王膳部既遷越郡之三月即擢建<lb/>
寜倅車鞍馬将行山人陳鶴具觴薦蔬於蘭亭而别焉<lb/>
時凉雨新霽山光益明林鳥不語曲流淙淙羽觴三行<lb/>
<pb n="KR4h0152_WYG_357-1b"/>
鶴乃愀然興思抱膝而言曰夫人之聚散豈不各有時<lb/>
哉然惟賢豪之士為能見幾測變達升沉之故每一有<lb/>
所遇輙遺落身世縱浪大化之中欣然成趣曾不以得<lb/>
失寵辱縈懷及至時移事遷追憶已往之樂皆若夢幻<lb/>
則乂感之從於思未嘗不摛文嗟惜也在昔永和右軍<lb/>
以一時文物之盛集樂於兹賦詩酌酒遂成曠世奇遊<lb/>
述文記事寓今昔存亡之情書辭兩絶然其問多有禄<lb/>
仕之人故後蹤跡漂渙處者則怡志丘園達者則功名<lb/>
<pb n="KR4h0152_WYG_357-2a"/>
四海雖欲復踐當時之㑹不可得矣遂使千載之後視<lb/>
此勝事愈為難及今繕部偶以他往暫得與鶴流連兹<lb/>
亭慕前賢之髙風泛觴曲水散襟咏言坐見清風生於<lb/>
脩竹飛泉響於崇山即其所遇可云樂也但恐情興或<lb/>
闌别離生緒倐焉分手又成殊方之歎矣况復長才繫<lb/>
念於廊廟善政非居於一地他日緬懷兹遊又成故事<lb/>
耳古人云萍聚不常勝遊難再信非誣也是知乖違伏<lb/>
於所聚悲傷生於相歡以今揆古不益有感於右軍之<lb/>
<pb n="KR4h0152_WYG_357-2b"/>
文哉膳部聞言却席浩歎鶴於山僧索紙與筆繪流觴<lb/>
之圖載言於其端以為别<lb/>
　　滹沱河記<hi>石珤</hi>
恒山之陽有鉅川焉曰滹沱源出代郡泰戯山下匯為<lb/>
三泉流稍延曼循太行掠晉冀蜿蜒而東注之海按班<lb/>
固叙禹貢九河所謂徒駭者是也至宋蔡沈疑之蓋亦<lb/>
惑於夾右碣石之説遂以九河皆淪没於海滹沱中髙<lb/>
不與大河相涉非之夫九河固淪於海滹沱豈亦淪没乎<lb/>
<pb n="KR4h0152_WYG_357-3a"/>
滹沱固不與大河相涉然所謂九河者亦猶九川云爾<lb/>
豈謂大河播而為九乎故知山川經絡茍非目覩身歴<lb/>
而欲據文字定之鮮有不失者矣是則滹沱亦未見其<lb/>
的不為徒駭也顧太行以東地勢頓下且河道淤沙窪<lb/>
壅不常旁無澗壑以洩水怒故霖潦相仍山谷諸流叢<lb/>
奔㑹趨洶湧而至敗城郭没田廬其害有不可勝言者<lb/>
今禹貢舊道既不可見而西漢於此置蒲吾渠通漕船<lb/>
亦堙没無迹豈非亦以兹水之害甚不可䟽瀹而廢與<lb/>
<pb n="KR4h0152_WYG_357-3b"/>
河經藁城自國初至今不知凡幾徙成化壬寅始廹城<lb/>
下凈土寺没焉自後每秋漲至則汎濫於縣三五十里<lb/>
市野皇皇無所遁棲適有天幸未為洿沼𢎞治六年太<lb/>
守張君淑始開新河於郡南費以萬計未再逾夏水大<lb/>
入復趨故道功竟不成老氓相傳云是河不宜修築惟<lb/>
祭則可蓋神明之也於乎諸侯得祭其境内山川則祭<lb/>
典固不可闕然禦災捍患以寜邦家為民父母者職也<lb/>
往者宣防之塞近時張秋之築具在焉疏理之功亦豈<lb/>
<pb n="KR4h0152_WYG_357-4a"/>
可少哉顧得其要與否耳誠得善工相髙下量順逆遲<lb/>
以歲月鑿山開原廣拓水境要其上流而放之寜棄百<lb/>
里之地以全城池則雖鑚龍門折伊闕尚可為也而此<lb/>
獨難哉不然為石隄以捍之亦再歲之利也又其上者<lb/>
平政惠民薄聚歛省刑罰尊老慈幼修祭祀順天時使<lb/>
五行各得其所則火炎上水潤下百川用寜無墊溺之<lb/>
苦雖古昔賢者之論豈能外乎是哉若復迂之于是洪<lb/>
範可遂廢而天下之害付之末如何矣智者試反而思<lb/>
<pb n="KR4h0152_WYG_357-4b"/>
之萬一得其效豈以某之言為老生之談哉<lb/>
　　錢塘江觀潮記<hi>王文禄</hi>
錢塘江劃分吳越凡三折故名淛江秦望山脚揷入江<lb/>
心舟犯之輙覆乂名羅刹江江口有兩山南曰龕山北<lb/>
曰赭山並峙如門曰海門下有沙潬跨江東西三百餘<lb/>
里如伏檻然閩楚諸山奔㑹於天目水隨下出海門赴<lb/>
鹽官經澉浦及武原㵼乍浦轉金山九淞三泖水䦨接<lb/>
俱放於大洋惟秋金旺水生百川灌注大洋瀰漫湧入<lb/>
<pb n="KR4h0152_WYG_357-5a"/>
海門逼礙沙潬囘薄激射抑怒不洩則奮躍上躋以故<lb/>
潮頭特髙數仞趨富陽扺嚴瀨始平隆慶戊辰秋七月<lb/>
晦天台花桃村羣龍穴起山奔水溢踰台城蕩析廬舍<lb/>
予家武原並海海桴撩取器物無數萬千浮骸閣沙塗<lb/>
八月既望予至錢塘乂二日乃十八俗稱潮生日士女<lb/>
聚觀如堵劉子邀予酌望江亭須臾白光横亘如長城<lb/>
女牆推來自東北轉西南夭矯如玉龍拏雲散飛如霰<lb/>
雪宻灑駛騰如萬馬駕素車鬛翻輪擊繽紛凌亂聲殷<lb/>
<pb n="KR4h0152_WYG_357-5b"/>
殷又如雷霆倐轟震撼坤維浩渺間沙堤盡没劉子舉<lb/>
酒酌曰奇觀也校往年潮尤大蓋以諸山水溢故予曰<lb/>
觀固奇矣獨不念台民之溺乎夷舶之擾乎宋之觀潮<lb/>
元之駐兵乎錢鏐之射乎秦始之渡乎予與子同諸友<lb/>
自戊午辛酉凡三觀矣聚散升沈不猶潮中一泡沫乎<lb/>
噫江山如舊風景不同舉目有古今之感也限東字各<lb/>
賦一詩練痕遙上海門東日映金沙捲玉虹白鳥若隨<lb/>
舟楫轉青山應閲古今同掀天浪激層層雪震地雷殷<lb/>
<pb n="KR4h0152_WYG_357-6a"/>
陣陣風吳越劃開剛一水誰收强弩濟川功<lb/>
　　韭黄門觀瀾記<hi>王文禄</hi>
秦駐山故有韭黄門徑僻人罕至去鹽城廿里餘夙聞<lb/>
奇勝正德甲戌春季望就傅暇一僕負之行登山巔逺<lb/>
望未悉也萬厯癸酉春季紹坡狄叅帥督海防寓始皇<lb/>
廟訪之偶客盈坐擕酒同遊循山腰狹徑轉步峻截陟<lb/>
降數匝始至石崖錯列如堵側足踐級抵平崖坐方石<lb/>
上隔崖小山屹峙夾如峽門潮正長湧入峽内峽外潮<lb/>
<pb n="KR4h0152_WYG_357-6b"/>
過接南岡闌峽内潮不得出束之𦂳激射而漰湍倒遡<lb/>
縈洄旋渦層疊圓如車輪渙如綺縠滚如沸湯浪花簇<lb/>
起白煙瀰茫噴雪跳珠觸石怒聲如雷震山如螺浴地<lb/>
如桴浮恍忽如鴻濛肇開呼酒大酌稱快亶勝槩奇觀<lb/>
云有客拂石擇而指之曰此宜直書韭黄門三大字此<lb/>
宜横書觀瀾二大字速命云削砥石如榜勒之不朽盛<lb/>
事也即賦七言一律各隨賦紹坡曰請記以識之使後<lb/>
人知今日之興併勒之石王生曰然追惟髫齡一至周<lb/>
<pb n="KR4h0152_WYG_357-7a"/>
一甲子始遂初心非數乎何幸也噫海山奠軸日月奔<lb/>
駒性靈同天歴刼豈壞益悟瀾必有源尾閭須彌一脈<lb/>
旋轉控清澄濁各當勉旃夙抱何從根器非妄日斜騎<lb/>
返攬轡取澄清之懷韭黄訛九王或曰山突曲汪洋凡<lb/>
九汪轉諧王或曰韭旅生黄芽以故得名皆莫稽也嘉<lb/>
靖丁亥秋大魚乘潮入峽脊如山兩崖脊離尺許亦一<lb/>
奇勝云併記之系以前律詩曰門開突峽豁青天花簇<lb/>
旋渦生白煙大地欲浮潮正長髙峰将没日斜懸影移<lb/>
<pb n="KR4h0152_WYG_357-7b"/>
戰艦雲中盪聲振奔鯨谷口傳三傑興豪題柱石一盃<lb/>
風便引飛仙<lb/>
　　華山遊記<hi>陳以忠</hi>
戊寅春余被譴當之寶雞道出華隂陳君潤夫有湘中<lb/>
之舊時為令李諫議若虚移書先之謂余将登華山也<lb/>
入潼關或云陳君且他去余曰三峰在即吾主人矣既<lb/>
抵華隂乃陳君歸凡山行之供無弗豫者二月之十八<lb/>
日也㑹觀察賈公擕其子及王公子登山賈舊在長沙<lb/>
<pb n="KR4h0152_WYG_357-8a"/>
余為之屬今又屬也遂從之出南城三峰在望揷天寒<lb/>
碧映入心髓七里至雲峯有雲臺觀周武帝時築以居<lb/>
焦道廣者乂南行二里至山麓有玉泉院則宋端拱中<lb/>
築以居希夷先生者也院後有冢或曰希夷仙去骨蛻<lb/>
峽中已乃道流持其顱向人乞施嘉靖間姚侍御者收<lb/>
瘞之念希夷生也遺世死也遺蛻後人浪為生情耳冢<lb/>
後巨白石工穴之像希夷卧其中如生蓋所謂寢無夢<lb/>
覺無憂者慨焉慕之陳君有酒筵余從賈公飲數行乃<lb/>
<pb n="KR4h0152_WYG_357-8b"/>
入山兩山對開嵐光交墮吏卒導從上下宛轉纚纚無<lb/>
絶亦自有態行五里至五里關往時避兵者就險累石<lb/>
為關陳君欲稍増治之額之曰通天第一門云行四里<lb/>
為希夷峽山勢壁立澗水經其中滙作小池從石室旁<lb/>
下如琴如筑鳴聲快耳希夷蛻骨於此或云即張超卧<lb/>
仙坪也半壁有穴飛石掩之又里許至桫羅坪賈公不<lb/>
能上余請曰與山靈為三峰之約當更上之陳君笑余<lb/>
曰乃復見拄笏王生賈公與二公子俱下陳君亦從之<lb/>
<pb n="KR4h0152_WYG_357-9a"/>
下余獨留日已西西山髙恍有暝色度不能至青柯遂<lb/>
止桫羅陳君已命道士郭全銘左右余導余登山桫羅<lb/>
菴郭所搆也步菴外東面石壁可數十文鳴瀑掛壁而<lb/>
下有坎兩兩直上可容足趾郭曰此通上方峯指石罅<lb/>
為西𤣥門唐金仙公主脩真於此駕鶴飛去白雲宫細<lb/>
辛坪在焉余欣然欲上郭曰每歲三月香火輻輳華州<lb/>
道士來始向峯頭斬荆棘開徑懸鐵鏁而上之不似三<lb/>
峰時通人跡也余徘徊太息北望山頭有石如柱為繫<lb/>
<pb n="KR4h0152_WYG_357-9b"/>
馬峰西望西山山桃花石罅盛開不知絶壁何縁著種<lb/>
或云風吹花片粘之輙生山山有之命僕夫攀崕就低<lb/>
埀者折得一枝花疎淡不似人間濃艶也望頃花間似<lb/>
有物去來余謂猿猱乃云山羊善走險棲嶔㟢中人利<lb/>
其毳能伺取之南有四峰青柯所從之路也四山髙起<lb/>
余臨澗坐石奇秀滿前應接不暇恨友人陳七已死不<lb/>
得丹青手圖之有頃酒至余問酒何來郭曰君侯遣壺<lb/>
榼到處從公也飲石上山已暝閴寥中泉聲更自清逈<lb/>
<pb n="KR4h0152_WYG_357-10a"/>
還就菴中晩食食已獨步空庭仰天視星斗忽驚黑雲<lb/>
四面壓瓦謂風雨且大至乃林樾無聲漸聞啼猿稍稍<lb/>
辯峰巒草樹忽自笑忘其身在山圍也呼炬火夜遊問<lb/>
道士将無虎狼邪郭曰山面面陡絶虎狼不得上山愈<lb/>
深愈益奇愈益險請以兹夕休其足力余笑而就寢清<lb/>
逼魂夢曉聞孤鶴長鳴過山頭輙起櫛髪宿雲經簷間<lb/>
與炊煙冉冉出谷峰頭積翠浮浮欲流色潤髯鬂呼酒<lb/>
四五行乘肩輿亟上或舍輿而騎或舍騎而步視所經<lb/>
<pb n="KR4h0152_WYG_357-10b"/>
險夷以為勞逸每望前峰已如路絶既乂踰焉至十八<lb/>
盤者山最陡十有八折乃得上故名盤盡峰囘忽見垣<lb/>
瓦屋鱗鱗綴前巘則青柯坪至矣至則祠廟神像俱經<lb/>
地震頽圮間已葺治數楹獨地勢愈髙天然之景爭獻<lb/>
秀爽視桫羅又進之余竚立四望遙見泉掛山腰如練<lb/>
郭曰此水簾洞也直下三千尺自蓮花峰來又還視山<lb/>
徑中客四五輩方傴僂欲上有角巾翩然者将遣人物<lb/>
色之郭曰此某君故為藍田簿與君侯為僚别有僧導<lb/>
<pb n="KR4h0152_WYG_357-11a"/>
之來余方苦無伴使人先之則又使郭往趣之簿至同<lb/>
入山館供事者甚謹余强之杯酒局局邊幅不暢與約<lb/>
登山敬諾郭曰士大夫能至青柯者十之二三自青柯<lb/>
而上僅僅可數君侯知公必登三峰戒吾徒之善縁崕<lb/>
者及諸濟險者皆具苐恐公不任此險也余戯曰懸崕<lb/>
撒手一著重蘓豈丈夫而畏險邪易草屩起步石橋從<lb/>
左徑上可里許有回心石焉郭曰從此上千尺撞遊人<lb/>
見險心悸率退轉是名囘心余笑曰我心匪石不可轉<lb/>
<pb n="KR4h0152_WYG_357-11b"/>
也至千尺撞下蓋絶壁壁裂之兩傍稍施斧鑿斷樹枝<lb/>
横之以承足枝相離尺許凡千尺云郭使其徒以吕公<lb/>
縧束余腰而扱衣衽於縧則乂以長繩繫之縧二人自<lb/>
上引之而一人下佐余足右偏復長繩下埀余手長繩<lb/>
躡横枝以上賴有後先之者竟忘其勞既上乃下望魂<lb/>
搖搖也問簿所至已自囘心石去矣西折上百尺峽峽<lb/>
似撞而裂在峽之内出峽登望仙臺方丈平石可佇立<lb/>
逺眺忽南峰片雲欲墮不墮作嬾態風吹斷之如人乘<lb/>
<pb n="KR4h0152_WYG_357-12a"/>
鶴來者童子得句云雲到嶺頭嬾人來鶴背輕余頷之<lb/>
度二仙橋石梁跨壑草樹清幽余不能捨去從者促余<lb/>
行遇車箱崕崕如車箱人縁輪以行乃至老君離垢絶<lb/>
壁有坎如西𤣥余上之如撞如峽而險更甚謂老君登<lb/>
華從此離却氛垢云過擦耳崕崕峭立躡處僅容足乂<lb/>
下臨深壑余面壁兢兢移步即隆凖公不得過此不獨<lb/>
大耳兒也忽成獨笑復至一崕奇峭甚仰攀折旋出石<lb/>
穴以上有鐵猿顰踞㟁畔曰猢猻愁因誦猿猱欲度愁<lb/>
<pb n="KR4h0152_WYG_357-12b"/>
扳援之句過此忽開朗則白雲峰也有菴郭道人在焉<lb/>
出茶供相與坐長松下叩其所有曰吾所為入山者不<lb/>
見可欲使心不亂聊去俗耳余為㸃頭坐有頃起去之<lb/>
郭送至際曰此閻王邊也謂隣於鬼矣余攝衣以登了<lb/>
無所怖乃至日月崕謂兩崕髙起日月出没從山隙射<lb/>
之當是奇觀余攀躋倦又渴甚息足松下顧安所取水<lb/>
童子從崕隂捧雪至余飡之清凉刺骨歴金天洞洞最<lb/>
宏敞往年地震時洞裂神座皆下䧟可五寸郭道士因<lb/>
<pb n="KR4h0152_WYG_357-13a"/>
言山之四周下䧟盈天山足土痕至今存也又經三元<lb/>
洞洞比金天差小蒼龍嶺在其前嶺中起旁殺蜿蜒入<lb/>
雲人從龍脊行危甚或一失足轉圜千仞石平處暫得<lb/>
休伏視下方松頂若蓬藋在蒼煙中濤聲萬壑疑泛巨<lb/>
海罡風時時捲人衣覆面嶺百尺危可禠魄兩旁穴石<lb/>
施鐵柱有仆有立郭云舊嘗有欄漢武帝登山御道也<lb/>
度嶺望見雙樹聳出空際曰此将軍樹矣自青柯以上<lb/>
無他樹樹多青松白楊山髙風鋭振撼無定枝幹盤屈<lb/>
<pb n="KR4h0152_WYG_357-13b"/>
獨此二松挺然離立有石曰上馬石者余曰即渥洼龍<lb/>
種何縁上此從者曰有風道人不知姓名游行山頭一<lb/>
日天馬下之風道人就石跨馬行空而去石旁有老松<lb/>
倒挂若虬龍下雲端忽昻首攫挐奇奇恠恠丹青所不<lb/>
能貌余愛之坐石凝盼忽西峰雲來迷漫澗壑恐驟雨<lb/>
至亟趨雲山崕崕有宗土地祠謂華為羣山之宗也已<lb/>
頽圮有四仙菴為譚紫霄為丹陽劉海蟾丘長春脩煉<lb/>
之所就其中坐石小憩雲入菴沾人衣皆濕雲過乃復<lb/>
<pb n="KR4h0152_WYG_357-14a"/>
步凡歴數險則玉女峰矣大如石龜背甓瓦皆鐵郭云<lb/>
陶瓦則山風能颺之去也前一圓坎水紺碧為玉女洗<lb/>
頭盆又其前石裂裂可五寸以石投之食頃猶有聲或<lb/>
云下通黄河唐𤣥宗禱雨進簡於此刳龜腹為石室舊<lb/>
有楊妓師事韓姑姑於此韓肉身猶在槁而不腐楊壽<lb/>
百餘歲不知所去又南為三清洞王道人結菴其左余<lb/>
過之王出松子為供味鮮美甘香溢口余問山頭五粒<lb/>
松凝脂千歲可延年即此是耶右偏新架板屋余憩其<lb/>
<pb n="KR4h0152_WYG_357-14b"/>
中屋角松房成積其長丈皆風落而收之者童子擊之<lb/>
子滿其下囊得升許余問道士将安宿耶曰五峰道人<lb/>
今在東峰不逺矣遂相與陟岡上東峰岡石斜削可數<lb/>
十丈稍鑿足跡無草樹枝蔓可攀躡從者手接而上之<lb/>
遂達於巔有三茅洞前為小殿殿左有巖五峰道人居<lb/>
之依巖置扉當其缺處稍亦架椽為屋可坐客可爨余<lb/>
至道人出迓曰清晨黙念當有佳客命弟子灑掃石床<lb/>
公自何來余曰來此訪道相與坐茶頃起臨崕逺眺當<lb/>
<pb n="KR4h0152_WYG_357-15a"/>
東峰盡處東南北三面無他峰礙蔽道人指㸃中條首<lb/>
陽諸山疑隔數里黄河如綫則近縈山足矣目際村落<lb/>
比比乃云此同此蒲此商此陜某某等州千里之内可<lb/>
俯而視人生不髙我足底曠我眼界大我胸次如甕中<lb/>
蚊蚋裩中蟣蝨真憶仲尼登太山而小天下也與道人<lb/>
相對慨歎忽雲生首陽英英欲起道人因言山頭雲態<lb/>
甚悉髙低逺近濃纎遲速去來有無至不可状又言雲<lb/>
彌布峰巒即數日下方不雨一流動則下方雨矣有時<lb/>
<pb n="KR4h0152_WYG_357-15b"/>
晴雲冉冉孤飛入谷忽已失之蓋歸雲也步前岡老君<lb/>
碁所碁石方徑五尺三十二子鐵為之重不可舉豈臨<lb/>
局下著慎重當如此耶已風色寒天漸暝還入巖下道<lb/>
人請就其寢室室入巖之幽蓋一大炕可容三四人余<lb/>
與道人洎道士相與箕踞而語忽聞鼓聲頃之如雷余<lb/>
呀焉道人曰風入巖坎耳余曰劒首之吷而管之嗃也<lb/>
華山之巖宜其雷矣問之神異曰夜靜時扉外有足聲<lb/>
令弟子無窺扉一任之恐變幻能動人青柯坪道士某<lb/>
<pb n="KR4h0152_WYG_357-16a"/>
為師守舍見緋衣方山冠者甚偉長可十餘丈坐山腰<lb/>
埀其足呼曰爾師山口失足往擕之言已失所在某如<lb/>
其言攜師以歸蓋山神也又聞白雲峰郭道人云遇異<lb/>
人於上方遍體長毛採細莘以啖就之則去之追之已<lb/>
失之矣又問他奇曰青柯坪以上無鳥山頭有一青雀<lb/>
時來乞食一老猿每危坐前岡視衆猿採核輙復棄去<lb/>
語久忘倦擁衾啜茶乃就枕枕上閉目追念所過諸險<lb/>
數數魂墜覺得此身已與人間隔絶心泠泠無塵神翩<lb/>
<pb n="KR4h0152_WYG_357-16b"/>
翩欲舉如寐如寤作遊仙夢山頭坐石看閒雲巻舒有<lb/>
異香縹緲羣仙來集各道姓字宛若平生希夷手紫栢<lb/>
一栢埀埀葉露啖余余因得邀秦玉姜彈琴杜長春吹<lb/>
笛王伯遼刁自然輩鼓五舌簧聽之樂甚壺公授余竹<lb/>
杖欲乘余俱去念諸同心有初約徘徊未可顧謂焦仙<lb/>
曰倩汝三青鳥一向金門報王元馭一向江南報范伯<lb/>
楨胡原荆王承父一向㸃蒼山畔報顧益卿因令各乘<lb/>
之來也羣仙聞余言皆笑忽然想滅夢斷已涉幻妄爾<lb/>
<pb n="KR4h0152_WYG_357-17a"/>
時道人正趺坐聽余鼻鼾振余曰睡無昏昏然當起坐<lb/>
令清氣余曰正自不為道之濁道人曰宰官身故自有<lb/>
仙縁因口授坐卧吐納之法復為講叅同數言㫖趣可<lb/>
繹偶及化書曰見聞入道者也證以忘形養氣忘氣養<lb/>
精忘精養神之説曰忘即助長矣余悚然俄而東壁有<lb/>
隙光余曰曙色耶曰未曙月出之光也啓窻片月方起<lb/>
光上射巖端白雲纎潔如素錦月漸髙浮雲蔽之擬觀<lb/>
日出状及旦雲竟不開也余急於覽勝又趨起櫛髪道<lb/>
<pb n="KR4h0152_WYG_357-17b"/>
人炊胡麻飯余青雀飛止道人肩道人曰雀來矣就掌<lb/>
中食已復飛去余歎道人忘機飯已相與出扉重臨崕<lb/>
端下望雲如飄棉飛絮平鋪萬里僅小尖上出余謂道<lb/>
人曰王司勲汝明登太山見此景語在吾耳也因下岡<lb/>
忽風來余與道士及從者數人手接而下一人仆則兩<lb/>
人蹲而挽之或不能當風則三四人連仆道人獨行亦<lb/>
仆宛轉石上復起其身輕翔且習之矣循岡北行觀仙<lb/>
掌巖巖壁黑色石膏自璺中流出隨膏凝結黄白相間<lb/>
<pb n="KR4h0152_WYG_357-18a"/>
逺望之見其大者五岐如指相傳謂巨靈劈山掌跡猶<lb/>
存也還至王道人所乃余憩板屋已為風吹去蓋聞雷<lb/>
時也王導余左折觀新洞洞頗髙廣同州馬君怊額之<lb/>
曰迎陽蓋華當少隂迎陽以配合之令有生氣云又上<lb/>
之為雷神洞復右折為朝元洞洞之下為賀老避靜處<lb/>
穴石埀雙鏁而下之鏁盡乃板道以銅杙揷之峻壁而<lb/>
板載之銅杙之上復綴壁以鏁攀之而行板道下皆絶<lb/>
壁松林隨山麓起伏翠濤彌望賀所棲室憑於突厓焬<lb/>
<pb n="KR4h0152_WYG_357-18b"/>
竈猶在室傍有巖髙十餘丈遙覆其室朱書全真巖三<lb/>
大字蓋憑空仰作之者亦神奇矣還出石穴復經閻王<lb/>
邊西折以上為避詔巖希夷表九重仙詔休教丹鳳銜<lb/>
來蓋此巖上覆如屋多怪状余往游分寜清水巖其勝<lb/>
畧等西上為嶽殿下有希夷睡處相傳希夷睡經旬鍾<lb/>
離雲房過焉候其息以紙墨作黑白圈圖之授純陽子<lb/>
曰先天混沌譜也乂下為老君煉丹所石爐經丈餘髙<lb/>
可六尺余聞老子青牛出關遂入蜀關尹喜索之青羊<lb/>
<pb n="KR4h0152_WYG_357-19a"/>
之肆安從燒煉於此道德𤣥𤣥又安事爐中龍虎耶或<lb/>
好奇者托之以増靈勝耳北行為西峰石罅二尺直下<lb/>
相傳香子斧劈之留有足跡或曰巨靈足也又北上為<lb/>
西嶽大殿殿之北為舍身崖古之有道者皆於此仙去<lb/>
崖之東稍折而下為鎮嶽宫玉井在焉深可十文圓徑<lb/>
半之記云生千葉白蓮服之羽化或謂開花十丈藕如<lb/>
船也乂北上為蓮花峰視諸峰不知更髙幾許身疑在<lb/>
太清中吞吐靈氣五内百骸灑灑如濯不一到此虚生<lb/>
<pb n="KR4h0152_WYG_357-19b"/>
此生昔李白僅登落鴈峰便為呼吸之氣上通帝座不<lb/>
知上此更作何語峰之下有石窪如臼凡二十有八上<lb/>
應列宿自南而北如貫珠水經其中由崖端挂下山腹<lb/>
水簾洞洩之道人為余指㸃雲臺白雲白羊松檜朝來<lb/>
玉柱玉秀毛女諸峰張超石羊黄神藏馬諸谷歴歴詳<lb/>
説余恨無羽翰横飛乂恨不遂鑿巗結廬遯世以老天<lb/>
漸晦道人曰雨至宜且歸始予登山從數人持三日粮<lb/>
不謂陳君所遣供事者倍之計再宿當無贏又聞山頭<lb/>
<pb n="KR4h0152_WYG_357-20a"/>
雨人不得上下經月雨即經月不得上下乃與道人别<lb/>
取道下山下山較易蒼龍嶺遇雨淅淅灑面避之三元<lb/>
洞雨止復行下離垢如初上時則先一人納余足坎中<lb/>
而上縋余者徐縱其手乃以身下下峽下撞如之余既<lb/>
下笑謂童子曰腓股酸楚如斮幸猶我有也抵青柯坪<lb/>
陳君别遣人供張候余余飯乃就輿令僕夫倒輿而肩<lb/>
之峰巒層疊隠見如拱如揖追隨送余余亦如去知已<lb/>
别情親愛戀難割又如劉郎之失天台漁郎之失桃源<lb/>
<pb n="KR4h0152_WYG_357-20b"/>
悔其還也嗟乎未斷塵縁重來人世清都此去托足何<lb/>
期千載一時感慨無際矣既抵客舍恍惚碧雲青靄猶<lb/>
在衣履奇峰怪壁纍纍囊袖泠然充然不自知所得云<lb/>
何也余為時棄擬從蓮花峰頭把酒問天乃到時忘之<lb/>
矣山骨立五千仞洞皆琢成不似吳粤間土石㟏岈錯<lb/>
互水蕩滌出之者山㘭山罅有土乃有樹樹底多墮葉<lb/>
摧枝歲月朽腐無寸草石上生萬年松草類亦蘚類也<lb/>
皆枯莖一雨還青記稱華山神林斧犯之輙逢虎狼豈<lb/>
<pb n="KR4h0152_WYG_357-21a"/>
然哉山自青柯以上樵者所不能到故棟樑之材干霄<lb/>
合抱皆得自全不獨樗櫟臃腫匠所棄也余婚嫁未畢<lb/>
五嶽在念不圖竄逐首踐西華嘗怪韓昌黎以彼雄豪<lb/>
登華山頂驚悸不能下至痛哭狂呌欲死乃余是游而<lb/>
幾死者亦數矣峽千尺撞百尺一躡朽枝将墮援余者<lb/>
安能為力死矣即余不先墮援余者失足墮余與俱墮<lb/>
死矣離垢時足一躡空或繩斷手痺死矣山頭或下片<lb/>
石死矣蒼龍嶺風决起安所留足死矣車箱諸險莫可<lb/>
<pb n="KR4h0152_WYG_357-21b"/>
先後莫可左右一失足死矣扳道銅杙多鏽損板或墮<lb/>
死矣東巗架空支牀當聞雷時風或頽架死矣余犯數死<lb/>
以成兹遊竟能容與三峰歴太虚搜仙窟豁耳目開心<lb/>
魂筋骨逾强意興飛動将無山靈䕶持之耶而陳君仙<lb/>
令能愛客於煙雲間幸哉余之遭矣陳君謂余當紀遊<lb/>
将伐巨石刻之山頭以傳奇詭余方自適何暇適人姑<lb/>
存其概時自披覽當坐遊云<lb/>
　　黄羅山記<hi>黄允交</hi>
<pb n="KR4h0152_WYG_357-22a"/>
黄羅去敝廬只二里餘余每從郎川還山中輙一登其<lb/>
彷彿可紀者五初與諸從兄弟遊陟山半忽霾晦登頂<lb/>
見下方白露瀰茫諸山頭出霧中如青蘋白波共浮蕩<lb/>
黄白二嶽時露一峰兩峰隨霏靄之淡濃為現滅熹微<lb/>
倐忽類海市然次為四月晦與程平仲偕天燥不可耐<lb/>
四望昏䨴如前遊坐䕃山半横厓中見近畝麥熟萬頃<lb/>
黄金地緑畔界之井井也一偕同業汪爾占諸君是日<lb/>
稍霽遙山可數輕嵐媚之近則千丘晶熒弄日日下舂<lb/>
<pb n="KR4h0152_WYG_357-22b"/>
霞綵四起為絳為紺為蒼碧與巒巖紫翠相映發俄而<lb/>
巨光一線横竟西北天非黄非縹作青金光雲門蓮花<lb/>
諸峰<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏岞崿悉視光中疑是軒轅浮丘鼎中丹氣真<lb/>
使人作凌雲想一偕程用修汪于田鄭本寜以觀梨花<lb/>
至乘興登澹隂四埀疎雨時灑俄而煙歛俯視原樹隴<lb/>
麥嫩色如染清江帶之或一片緑玉布颿飛其中如水<lb/>
田白鷺也不食頃霧復集諸君謂山靈為我輩出阿閦<lb/>
觀耳一偕族侄明逺用夏則秋閏九日風甚勁碧空澄<lb/>
<pb n="KR4h0152_WYG_357-23a"/>
朗可辨纎毫歴指諸峻嶒者為某峰某峰諸培樓為某<lb/>
丘聚落為某鄉浮圖五出為某某刹松飈萬壑轟響如<lb/>
海潮西日射大川中晃爛沸蹙遙眩人眥帆檣㸃㸃落<lb/>
冶金中不復向者觀矣夫山川不改余五登而見各殊<lb/>
煙雲雨日屢遷而流峙若與之俱幻乃信世界多幻境<lb/>
攬勝者何可謂一探輙盡也<lb/>
　　遊馬鞍山記<hi>俞允文</hi>
崑右婁縣縣之山馬鞍艮次形勝婉麗不類土俗敦驕<lb/>
<pb n="KR4h0152_WYG_357-23b"/>
奢華歲向春鄉里通衢之人闔户以往才豪强梁襲以<lb/>
相勝窮獨貧賤賴以為日當其時人有羸者矮者癡者<lb/>
瘖者跛者羶者口嚙者疥痔者聾者耳偏枯者眇者瞎<lb/>
者矇<graphic n="KR1363" url="https://raw.githubusercontent.com/kanripo/KR-Gaiji/master/images/KR1363.png" mimeType="image/png"/>者牙黄者峻頰者髯如拖朱者肥豕腹者韋條<lb/>
長者鼻□削不辨臭穢者口耳缺者廣顙突脊頂秃髪<lb/>
鬈者首縮而足掘唇掀而齒豁者面五色具千怪萬象<lb/>
或數疾而同一人或一人而同一疾如是之人老幼男<lb/>
女蝟集蟻擁或羣而嬉或列而行或㧞距走鞚或張弮<lb/>
<pb n="KR4h0152_WYG_357-24a"/>
帣韝或喜相奔逐或怒相搏擊或提罌挈盂絡盛壺飡<lb/>
或邂逅交遊扳連而往或握手道舊或倚樹歌咏或乘<lb/>
興而至興盡而歸或興盡而歸援之而止或以事牽道<lb/>
經而遊或以遊至事牽而返或戯謔人貌或滑稽射逺<lb/>
或恃勇乘危或反接特行或喘或溺或嘯或笑或坐或<lb/>
卧或俯而僂或揖而讓如是之人不可殫状山行郊遊<lb/>
巷集道溢當其時人有鮮好衣服張蓋擁衛瞋目咳唾<lb/>
擬於王公狡童雋妓曜色增態挽袂憑肩迎風掩笑千<lb/>
<pb n="KR4h0152_WYG_357-24b"/>
聲百氣弄影驕艶枹鼔摐金鳴絲擊筑羣呼聚飲列炬<lb/>
而還如是者才豪强梁也翠㔩金璫朱衣華裳拂擊目<lb/>
睛五色並輝足若蓮瓣輕盈㸃石刺蔓鈎蘿丹碧支裏<lb/>
數步之内香澤襲人左右侍女前呼後應人莫敢仰坐<lb/>
口評論如是者皆才豪强梁家也夾道歡呼笑罵騰踊<lb/>
卒然之間目不及張遺簪墮珥破襟絶襦婦女鬟髪彷<lb/>
徨孤立目落神沮埀首斂色如是者男女交錯也其侣<lb/>
聞之莫不䝉羞疾行自謂至此死有餘恨乃今屏跡然<lb/>
<pb n="KR4h0152_WYG_357-25a"/>
猶有不畏者牽引乘攜左顧右盼妄稱故道迷復環視<lb/>
肢體皤腇腰若束芻髻秃缺鮮塗澤衣服故舊不相掩<lb/>
覆解衣市物且㗖且行如是者鄉里貧賤也牲酒羅列<lb/>
揖跪拜立但恨無地先後卜祝吉者忻然凶者復續灌<lb/>
酒謝神丐者環立禱頌紛紜盆盂髙下一人廻旋莫可<lb/>
指畫如是者歲時廟祭也牛牽馬驅髫齔行隊恃力扛<lb/>
石從事野燒競走益薪超烮越熖爭以為能如是者牧<lb/>
豎也數十百人攅一短褐閉目捋鬚摇首舚舌語言若<lb/>
<pb n="KR4h0152_WYG_357-25b"/>
注不吃一字解衣散錢者為王公嫚佛諸天者為馬牛<lb/>
愚頑無知憑依若神如是者為浮屠也曲席結舍圖形<lb/>
繪象衺人穢夫極口稱道其状與浮屠等者皆星士望<lb/>
氣人也無賴男子駢肩累足衆口交喝一時之内山崩<lb/>
谷沸反走却避豁然成路如是者擊毬也白眼嫚罵足<lb/>
蹩不前偃卧隨道者遊人醉也黄衣撾縚尼僧道士也<lb/>
幅巾厥襖武藝術人也屠酤酒肆星紛豆貯乘軒弛擔<lb/>
植然梗道百色之人莫不投業以為盛事人聲鳥禽相<lb/>
<pb n="KR4h0152_WYG_357-26a"/>
和煙日風火焱發繽繽紛紛文文章章具一時觀豈不<lb/>
偉哉俞子徃觀而歎曰韓子云脉病而肥者死今之天<lb/>
下疲聾殘疾㷀㷀孤苦破衣敝屨盎無斗粟日暮無食<lb/>
談笑自若數千百人罕有出此皆沿習成俗猶敦驕奢<lb/>
華是亦脈病而肥者也何豪貴豐顯作一大官以囊槖<lb/>
計而視以為樂悲夫<lb/>
　　三山遊記<hi>屠隆</hi>
秣陵長干寺沙門欽義渡江來朝普陀訪余紫煙閣曰<lb/>
<pb n="KR4h0152_WYG_357-26b"/>
貧道髫年祝髪西遊峩眉朝普賢北遊五臺朝文殊迄<lb/>
今東航海抵普陀朝觀音大士所至皆遇物顯化光景<lb/>
殊勝且窮列名山大川神臯靈壤險壮峭絶雜遝參差<lb/>
忻然有㑹於中嘗欲為文記之恐筆不逮心請得口之<lb/>
吾子筆焉余曰唯義公年十七隨師入楚由巴東浮巴<lb/>
江巴江險急清泚可鑑其上羣峰岝<graphic n="KR2664" url="https://raw.githubusercontent.com/kanripo/KR-Gaiji/master/images/KR2664.png" mimeType="image/png"/>往往刺天兩岸<lb/>
狹束僅容一刀水中亂石谽谺怒張利如鋒刃舟上行<lb/>
者百丈牽挽難於升天下者建瓴躍矢瞬息千里彌迅<lb/>
<pb n="KR4h0152_WYG_357-27a"/>
彌險所歴瞿塘灎澦白帝黄陵三峽之間峰巒秀媚草<lb/>
樹蒙茸鳥啼猿嘯使人且喜且愕神骨蕭爽從東行萬<lb/>
里抵峨眉未至峩眉三十里望兩峰濃黛欲滴似明似<lb/>
滅乍逺乍近來迓人俄而峰頂佛光忽起光五彩作横<lb/>
空巨梁状衆驚顧以為虹霓獨義公心知其佛光少頃<lb/>
梁上復起一圓光如滿月光中現出一白象其上乘一<lb/>
菩薩衣裳纓絡宛然若月中現出河山地影而明了過<lb/>
之良久圓光冉冉墮東峰梁光隨滅詰朝登山參普賢<lb/>
<pb n="KR4h0152_WYG_357-27b"/>
道塲山周迴千里形半彎如蛾眉故以名兩名刹一曰<lb/>
白水一曰黑水俱在山半其餘叢林以千計僧徒以萬<lb/>
計又明日登天門絶頂天門者兩石若擘開髙而揷天<lb/>
人從石中度罡風峭勁殿宇不可以覆瓦瓦皆以銅鐵<lb/>
錫為之其上多奇花怪木靈禽異獸鳥有如鵶者如雀<lb/>
者俱能言誦佛號朗朗聲徧山谷小獸有如松鼠者能<lb/>
隨大衆禮佛後雙足人立擎前雙足作合掌状人拜亦<lb/>
拜了不怖人以米飼鳥雀結縁羣飛下繞人前後如素<lb/>
<pb n="KR4h0152_WYG_357-28a"/>
狎習然稍起一機心瞥然翔舉矣一花五色若蕣英不<lb/>
知何名有放光石日照之則有光作五色閃爍射人山<lb/>
髙寒六月飛雪隂厓積萬歲氷中産雪蛆玉色可愛人<lb/>
登山夏月披裘冬月僧衆移居山下留一二苦行者掩<lb/>
户地炕而居所遇多髙衲異人後二十九北遊長安從<lb/>
涿鹿入代州上五臺五臺者五峰平列如臺故名一名<lb/>
清凉山按華嚴經云大支那國有山名曰清凉其中常<lb/>
有一萬肉身菩薩於内脩行即此山上有清凉石廣僅<lb/>
<pb n="KR4h0152_WYG_357-28b"/>
丈許可立千人上濶下狹状若仰盂盤旋搖動久而不<lb/>
墜義公登東臺禮菩薩罷出據峰頂瞩眺山距遼海千<lb/>
里微茫窅靄逺見聲色時日向西見峰影雜人影隨落<lb/>
照而去直墮海面義公目眩魂駭咄咄奇事時關中人<lb/>
王大理道純䘏刑太原在山下召僧徒齋課為二親祈<lb/>
年作福某嘗聞此山靈異某至而不得覩見豈其意固<lb/>
未誠耶頃之見燭忽吐花迸開如五色寶蓮蕋瓣<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏<lb/>
少頃變作狻猊状其上坐一菩薩光彩如畫王君愕眙<lb/>
<pb n="KR4h0152_WYG_357-29a"/>
大喜遍召徒衆入觀無不歡呼頂禮久之漸隠燭亦漸<lb/>
滅比王君入室更衣燭明如故時義公親見其事王君<lb/>
亦自譔神燭記萬厯丙戌春義公東渡羅刹走㑹稽由<lb/>
甬江出鼇柱峰下泛海朝普陀觀音大士一葦在大海<lb/>
水浮天無岸海上諸山逺近厯厯大者如拳小者如粟<lb/>
天黑風起波濤洶湧義公寂照觀空兀然不動但髙吟<lb/>
謝康樂詩揚帆采石華掛席拾海月普陀一名落伽山<lb/>
孤懸海中四方僧衆士女來朝者殆無虚日夫文殊普<lb/>
<pb n="KR4h0152_WYG_357-29b"/>
賢觀音並古佛應身出世各就南贍名山以為道塲而<lb/>
義公先後卓錫覽勝㝷真參佛証道斯以勤矣古今文<lb/>
人藻士好遊天下名山川崇躋幽探務窮勝絶以此散<lb/>
其胸懷解其煩懣是未免於往也取境解心境在則解<lb/>
境去旋縳此其於道無毛髪益故林栖穴居之士標格<lb/>
翛然風流掩映而並不聞証道度世此其騐也義公三<lb/>
山遊非徒擥結雲霞討求松桂其與尚平許邁之遊猶<lb/>
有間焉余故為筆而記之<lb/>
<pb n="KR4h0152_WYG_357-30a"/>
　　東門觀桃花記<hi>王衡</hi>
蓋今人多偽為雅而吾吳尤甚蘭菊㡬家置一譜焉次<lb/>
則君竹而友松第而至桃花極矣廼予性獨深愛桃花<lb/>
每春未嘗不遊遊必徧今年二月之十七日予與汝増<lb/>
約使人往探城四隅問花之所止而之焉具報東門好<lb/>
則步出東門踏菜花行望見一村居小有花栁可觀則<lb/>
酒鎗與蒲席已次第設矣其居在小谿中桃花左右溪<lb/>
約有三四十株甚嫩美既乂移至吳氏庄庄宅與池相<lb/>
<pb n="KR4h0152_WYG_357-30b"/>
遶畧同前而廣五倍之花碩大且繁中一緋色據水上<lb/>
者特異長楊數章列池外如偉丈夫衣冠拱手而䕶少<lb/>
女子於内桃花亦醉面埀埀傍水洗粧不輕見頭額也<lb/>
飲樹下留連久之顧日尚未晡廼復信步㝷花其在水<lb/>
濱者牆角橋畔者菜花栁樹叢中者輙灑水施茵曰與<lb/>
爾延客或遇之矮簷下及坑塹竈突之間則含酒滿舌<lb/>
噀之曰為汝浣衣席暖更移酒盡復買忘其去城之遂<lb/>
逺也汝増曰夫桃價不堪與牡丹作奴人且以市娼辱<lb/>
<pb n="KR4h0152_WYG_357-31a"/>
之子何好之甚余笑曰子品花乎品價乎夫價則百十<lb/>
桃者有之然皆如口脂面粉不粘人意刻畫綵繢人能<lb/>
盗天夫桃也逺而睇之光浮浮然近而即之若有煖暈<lb/>
焉蓋頌桃德者夭夭近之灼灼則已下矣擬之於春殆<lb/>
巽女乎陽出震而得梅桃與梅其得氣獨完故於香味<lb/>
色中具有别韻即刻畫綵繢者巧愈不似似愈不真子<lb/>
舍是而貴夫盆鴦拳握之觀何歟且夫天下之貴賤失<lb/>
所久矣餖飣貴而粱肉賤土偶貴而人物賤品題貴而<lb/>
<pb n="KR4h0152_WYG_357-31b"/>
考課賤桃之賤於子無惑也汝增無以對遂泚筆志其<lb/>
語<lb/>
　　香山雪遊記<hi>王衡</hi>
余以前歲遊真覺寺訂雪盟比連日雪乃鼓舞周季良<lb/>
同客尤伯固王元敬張伯新遊焉甫出門目神外淫雪<lb/>
乂彌甚遂遣童子歸将襆被來而止飯真覺寺據浮圖<lb/>
騁望間露石骨者隨捧雪綴之飯已循堤行則黄日已<lb/>
逗雲影中逺近諸山黛白錯而東一山受晡日色獨爛<lb/>
<pb n="KR4h0152_WYG_357-32a"/>
如丹霞驚睨者良久比到香山且昏夜矣賴夾道積雪<lb/>
奕奕導余行俄而星見天井山僧報曉霽急科頭起則<lb/>
千峰一雪凍雲頽倚山頭如醉玉人乃将諸子涉環翠<lb/>
亭雪徑深二尺許從者幾以雙趺印之觴數行轉而憩<lb/>
於碧雲之余公墓平臺坐林巒中眺雪頗勝已乃從舊<lb/>
道歸則昨日之絲者繭環者化為玦矣因相與錯叙其<lb/>
勝今雪毰毸欵舞且倦且驕舊雪晶明浩漾積矣而若<lb/>
不有試從卑望髙如鉢和國人仰面不見山若登髙臨<lb/>
<pb n="KR4h0152_WYG_357-32b"/>
逺則又身在凈界視三千大千沙礫皆凈土也其封谷<lb/>
完其揣樹宻其印沙如鳥篆其附城郭若魚麗其幕紅<lb/>
寺襯落葉俄淺絳俄又淡黄種種作態可喜至於寒雁<lb/>
空横素鳬旅坐暗泉界響老松低枝枯蘆有聲村火斜<lb/>
出於是間更有深致吾曹戴髙簷㡌披貂幨㡏奔車鞭<lb/>
蹇爭相指盼以為山林入吾畫圖而亦知吾曹乃山林<lb/>
畫圖中人耶季良叫曰此致佳固安得不消之雪而弄<lb/>
之余曰噫嘻自古汗竹繡石簮筆技劍者等於朝雪而<lb/>
<pb n="KR4h0152_WYG_357-33a"/>
况雪乎子欲得雪而不消者則為玉為鹽為絮為練種<lb/>
有幾似矣而實非此歐公所簡棄也且子寜粉增乎寜<lb/>
雪減乎傍一客應曰然雪則何必不消顧吾輩雅善消<lb/>
雪彼熱肺腸子封簾守户者吾猶得以頃刻之觀傲之<lb/>
余曰毋人各有適子以徽之舟東郭履鄭棨驢為至矣<lb/>
乎則風不出而不出之叟亦能笑人顧謂伯固子弟圖<lb/>
之余姑為之記<lb/>
　<lb/>
<pb n="KR4h0152_WYG_357-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百六十五</head>
    <p>
<pb n="KR4h0152_WYG_265-1a"/>
欽定四庫全書<lb/>
　明文海巻二百六十五　　　餘姚黄宗羲編<lb/>
　　序五十六<lb/>
　　　詩集<lb/>
　　適適稿序<hi>黄姬水</hi>
余父少綜墳典設料於晦墨之館嘗㑹諸門生言志時<lb/>
余方髫㓜父試之曰亦言汝志余即應曰棲丘蹈畝採<lb/>
藥飲泉父因指余笑曰此眞山人兒也及長游郡校而<lb/>
<pb n="KR4h0152_WYG_265-1b"/>
執志山水後母亡因遘心疾每在泉穴則神情怡暢<lb/>
危攀邃討積日忘疲輒有裹糧長往之意若歸㕓舍即<lb/>
心怔體攣不能一日歡怛且春明控景則思飛花滿屋<lb/>
蔓草連蕪青女司辰則思紅樹巖隈蒼葭水曲霞月之<lb/>
夕則思石斝臺琴雨雪之晨則思洲蓑江櫂雖至玩圖<lb/>
披壁往往心熱於攜家夢寐丘壑者二十年於兹矣嗚<lb/>
呼物性不齊人心各有譬之鷄鶩雖驅置疇甸其黍啄<lb/>
塒棲終來依人若夫山鸞野鶴雖樊之縳之其意未嘗<lb/>
<pb n="KR4h0152_WYG_265-2a"/>
忘振翮於青冥也噫性不可矯矯性者偽心不可違違<lb/>
心者勞莊生有言曰不自得而得彼者是得人之得而<lb/>
不自得其得者也適人之適而不自適其適者也嗟乎<lb/>
流光不駐人壽幾何今之赴衰即昔之趨壯也世之殉<lb/>
榮希進兀兀老死牖下者莫可紀算矣余獨何心果無<lb/>
感於莊生之談乎然而尋嶽未及買山無貲南國故墟<lb/>
坂田之畔有屋數椽泮溪四繞城山半開雖赤門之隅<lb/>
宛然僻島長林間也丁酉之歲潦倒南還十月初吉乃<lb/>
<pb n="KR4h0152_WYG_265-2b"/>
就居焉素心既酬性宇斯泰游澹合漠將運麥曠垠而<lb/>
畢影濳寂矣偃仰二晷輒抒十詠社中諸君遂和成帙<lb/>
因名之曰適適稿友生某謂梓以行其金陵客思以下<lb/>
若干首附諸編末者以皆一時之述也昔伯牙志在山<lb/>
水託諸琴唯鍾子識之予志在山水託諸詩世獨無鍾<lb/>
子乎覽是稿者識予志焉可也<lb/>
　　項子瞻詩選序<hi>彭輅</hi>
項山人子瞻者以八十老死其所刻詩雖有他名公序<lb/>
<pb n="KR4h0152_WYG_265-3a"/>
余謂序詩如寫照必與其人久處熟其顰笑喜愠眉髪<lb/>
面龎神在我手然後付之筆端自有不似之似假令貌<lb/>
人於半面即巧繪乎所謂似形而神則遠矣余習子瞻<lb/>
頗知其詩暇日别選而梓之為之序曰子瞻集中自六<lb/>
朝初盛唐逮錢劉之調無不叅具晚唐之爛然著聲者<lb/>
間或有焉要之自為子瞻詩成一家言矣余嘗憶與子<lb/>
瞻共題余率矢口自娛吟訖付覆瓿而子瞻撚髭苦心<lb/>
洗琢期於藻瑩始出相示余每歎以為不及也且余知<lb/>
<pb n="KR4h0152_WYG_265-3b"/>
子瞻詩不獨以詩蓋以諳子瞻之平生子瞻於經史羣<lb/>
籍稗家梵典無所不讀而文選徐庾諸俊之什尤所酣<lb/>
濡者少以帖括擅塲似可唾手一第比試輒不收置弗<lb/>
更業日召客豪飲家用益落晚赴公車官上林非其好<lb/>
也棄去歸結茒南湖之涘數往來僧寺間惟韻人之落<lb/>
魄寄食藥嚢坐隱者與偕故其為詩榮爵之俗狀寡山<lb/>
林之幽趣多也况詩者人為之人之貴賤泰約各有其<lb/>
遇端邪清穢各居其品性質既殊音節自異操管握槧<lb/>
<pb n="KR4h0152_WYG_265-4a"/>
之間其肝腸肺腑寓焉假令曵組紱而語欲渉乎江湖<lb/>
彼敝緼而體欲標乎臺閣是之謂矯顧眞者流形盎然<lb/>
自吐卒亦不能矯也夫爽語擊目宻掞刺精愁苦易工<lb/>
歡愉難好草木震蕩衆庶領之而悅絲竹要眇惟邃於<lb/>
音者賞之故自奇視平者忽以拙度工者昧郢人之書<lb/>
待郢人而說燕人雖𤣥鑒曷盡焉且詩昉於謡采於風<lb/>
範於雅恢恢乎博哉難以拘方而議即如二南之巻耳<lb/>
喬木江沱多露摽梅草蟲其節舂以雍弼鄘之柏舟終<lb/>
<pb n="KR4h0152_WYG_265-4b"/>
風城漕采菲其衷怨以憶秦之小戎無衣蒹葭黃鳥其<lb/>
氣悍以直衛之定中淇澳其義閎以微邠之七月東山<lb/>
其緒繁以委仲尼不能强之而一也二雅之變者其人<lb/>
遭讒念亂賦役覊旅大都發幽憤惋抑之詞而騷之哀<lb/>
愴由此而興仲尼不以正雅律之也然則子瞻之詩當<lb/>
就子瞻而論豈必世代品式一一李杜高岑之哉近時<lb/>
能詩者雄偉奇崛稱高調矣而黃金白雪大陸風塵滿<lb/>
紙而是且挾齊秦之勁亢乏江南之柔婉不過藝家一<lb/>
<pb n="KR4h0152_WYG_265-5a"/>
體耳乃遽櫜鞬中原持其技赤幟天下以率寰區文墨<lb/>
之衆則過矣錢起首變開元天寳之格俾後之作者日<lb/>
趨卑下而摩詰愛之王楊盧駱未脫梁陳輕艷而杜甫<lb/>
尊之黃魯直佶屈澁晦較蘇之流暢迥别而文忠譽之<lb/>
使後有右丞子美長公其人必於子瞻有愛而尊之譽<lb/>
之者矣有慕子瞻者曰某不及子瞻之貌幸求之於神<lb/>
余語之曰乃子瞻之神則詩焉在耳今為子一叙列其<lb/>
為人將髣髴見之<lb/>
<pb n="KR4h0152_WYG_265-5b"/>
　　蒼雪樓詩小引<hi>楊師孔</hi>
歲丙寅仲夏余較士葉榆闈中有危樓三楹據蒼洱之<lb/>
勝即余開西忩讀書處也夫㸃蒼為西南雄勝高出漢<lb/>
表十九峯叠翠競爽與白雲古雪相摩盪炎敲赤日不<lb/>
知驅在何處覺雪影雲緖時時襲衣裾耳蓋春山妍暮<lb/>
山紫夏山翠秋山青奇山巧佳山媚險山怪總可以名<lb/>
相形色求之曰蒼山者壹如天之蒼蒼然總青紫妍巧<lb/>
奇媚險怪不可名狀處而歸之曰蒼至不可名狀而山<lb/>
<pb n="KR4h0152_WYG_265-6a"/>
之廣大浩渺見矣况浸以千年古雪經歲不化濬入山<lb/>
骨崚崢峻整發為雲霞草木俱奇古淡漠之態夫蒼古<lb/>
近俚莽蕩近淡寒肅近苦孤潔近瘦余以寡陋腸吐淺<lb/>
僻之句寧俚寧淡寧苦寧瘦聊以自娛未敢妄為胭脂<lb/>
驚世目此余名篇意也金碧衡文使者冷然楊師孔題<lb/>
　　昆池草小引<hi>楊師孔</hi>
昆海一水盪天太華羅漢碧雞玉案諸峰隱隱如蒼玉<lb/>
浮杯橫帶晉陽諸州縣三百餘里朝霞夕霏晴嵐隂靄<lb/>
<pb n="KR4h0152_WYG_265-6b"/>
靈幻萬狀信天外奇觀也漢武帝雄風壓千古至摹形<lb/>
鑿禁院以習水軍石鯨灰刼流落人間至今頌之氣奮<lb/>
余衡文滇海橫經㸃筆日日坐池頭為伏案生涯興逸<lb/>
情生敲對無侣每挹池上剰馥殘霞便成小句掬海為<lb/>
杯朗吟一過覺波光烟景勃勃生動不忍棄去即以池<lb/>
名篇用紀投荒享受耳因嘆余識奇不及吾家子雲然<lb/>
天予墨池較玉壘一杯不知孰為大小至篇中嘯咏淺<lb/>
淡無色蓋取昆池靈幻為奇非謂腹中有字也<lb/>
<pb n="KR4h0152_WYG_265-7a"/>
　　錄戊辰詩稿自序<hi>趙統</hi>
戊辰冬十月榆林張叅將逮至西安得同寓越今已春<lb/>
二月方自擬出吾於張也蓋可以觀獄矣夫張别號榆<lb/>
中夫素好讀書多文事有用世才時相聚論文論時事<lb/>
己而㑹榆中生日為詩以相壽則新知也㑹歲終倭子<lb/>
為求詩稿則相與手錄戊辰一歲者稿中凡得賦一首<lb/>
古風五言三十八首七言六首近體五言律一百一十<lb/>
六首七言律一百二十九首五七言排律各一首五言<lb/>
<pb n="KR4h0152_WYG_265-7b"/>
絶句一十二首六言絶句三首七言絶句七十二首共<lb/>
三百七十九首為一通將授二子因别錄一通請於榆<lb/>
中曰教我詩哀乎怨乎亦冀巻而北歸得遥求教於上<lb/>
谷北地之賢士大夫也云嗟乎榆中夫人生命也夫往<lb/>
余在省署好為詩贈送慶弔往往得罪於人後亦幸被<lb/>
黜時白下尚往往詩題旅壁㑹後胡可泉以詩罪逮詔<lb/>
獄相知者多予小子懲曹子似泉嘗言每見小子詩則<lb/>
就壁為之改塗王公三渠則言輒命水盡洗去之而今<lb/>
<pb n="KR4h0152_WYG_265-8a"/>
且罹此獄毒以不免於死也况兹獄言乎榆中尚幸勿<lb/>
示匪人哉昔者唐陳子昂枉死俗吏李太白幾死獄中<lb/>
而宋蘇子瞻顧得免詠檜之𤯝以與我可泉皆考終無<lb/>
咎焉聖明在上吾何愛死榆中固知言之士也夫夫古<lb/>
詩之三百篇尚矣然彼固皆出於山川之文人也嘗時<lb/>
先師孔子刪者且三百餘篇非以其淫或怨也與而當<lb/>
時以怨罪者或亦多矣夫然而風雅之怨聲先師固不<lb/>
盡刪也其後遞變而為騷為詞賦古風漢魏而下浸成<lb/>
<pb n="KR4h0152_WYG_265-8b"/>
律體蓋至唐而律嚴矣人士皆相尚律非一朝一夕之<lb/>
可挽而古者而且不免於罪怨余多律稿固亦趨時者<lb/>
哉茍免哀怨足矣古詩及他古經傳多叶韻或曰合聲<lb/>
大叚所謂假借以成歌也至宋人始刋叶韻然所稽古<lb/>
尚不該遂令人溺古病不敢以天聲自為叶合余古風<lb/>
稿中亦嘗有所叶者榆中幸他日與好詩者相是正之<lb/>
乎且余再請之榆中余律稿中凡言拗體者古無是也<lb/>
律成於唐唐初律法尚粗漸趨漸細而嚴以趨晚唐拘<lb/>
<pb n="KR4h0152_WYG_265-9a"/>
律害意所以謂之氣格卑弱夫盛唐詩人率推李杜為<lb/>
大家太白律不聖於其古風子美集中間多拗於律後<lb/>
人不敢非也因宗而效之别謂拗體非拗於時也特别<lb/>
拗於宋以來詩人所守之敝律爾余非好為拗也志不<lb/>
忘古爾他有初學相病倒字倒韻者幸而告之亦願以<lb/>
其前一通者東寄二子也他日或能錄他歲稿者亦願<lb/>
寄領終教焉若夫詩教開風俗和神人以奠邦家而尚<lb/>
論古人之世固非余罪人之所及知也<lb/>
<pb n="KR4h0152_WYG_265-9b"/>
　　當情集序<hi>安紹芳</hi>
昔王武子讀孫子荆詩曰不知情生於文文生於情余<lb/>
每誦其言輒淒斷者久之余友朗生顧氏譽擅雕龍才<lb/>
同繡虎夙耽逸致尤遂幽情間於一編示余曰當情集<lb/>
余三復之片語單詞咸申膠漆悲歌歡笑盡指河山字<lb/>
字肝腸言言涕涙固非宋玉高唐秪誇夢寐陳王洛浦<lb/>
徒託空言已也嗟乎文生於情在朗生猶能笙簧其語<lb/>
情生於文在觀者寧容金石其腸耶客曰樂戒過淫詞<lb/>
<pb n="KR4h0152_WYG_265-10a"/>
傷太綺如兹集何余曰固哉客之言是殆文章之彥借<lb/>
是以寄高韻寥廓之士託之以耗壯心耳奈何遂欲桑<lb/>
間濮上之哉王濬冲不云乎情之所鍾正在我輩請以<lb/>
是為朗生解嘲矣<lb/>
　　李北山詩序<hi>朱衡</hi>
自余釋負從學士談時己厭薄李杜喜初唐一二抉竒<lb/>
之士不己則効齊梁諸人語補綴凑泊性靈豐蔀譬諸<lb/>
割錦不可衣塗澤朱鉛形狀離焉蓋詩至此弊矣而棟<lb/>
<pb n="KR4h0152_WYG_265-10b"/>
文者憂之怯刷炫冶崇冲澹直吐胸臆懲吹之過又至<lb/>
捐景遺物率易直截乏温厚之㫖夫詩有六義感物而<lb/>
興其感非外其興非内情由物觸物以情融綜盪萬有<lb/>
包并三才以言以諷而後為詩之教若夫語心指性則<lb/>
文焉爾而烏取於詩於以救弊而不覺其流之弊至斯<lb/>
也李北山所睹記與余同獨不變於習守先民之訓今<lb/>
讀其詩情物互縈文質有所底匪覊而止匪迫而流詞<lb/>
林一巨楨也古人言無足而至物之藉隨踵而立士之<lb/>
<pb n="KR4h0152_WYG_265-11a"/>
薄若君者豈不賢乎哉<lb/>
　　夢劒緒言後序<hi>朱浙</hi>
思不苦詩不工夫詩固於思乎出也隨其思之所極盎<lb/>
然出之何莫非詩而至於苦思焉為之則驅率性情追<lb/>
逐時好己失詩之本㫖而天然自得之趣又豈鍜錬脂<lb/>
蠟以求工者所可得而同耶夢劒緒言一集乃我邦伯<lb/>
三峰朱公所作首尾兩年間己得詩百六十有竒首掉<lb/>
鞅騷壇追躡古作公亦何嘗刻意為此哉間嘗辱顧山<lb/>
<pb n="KR4h0152_WYG_265-11b"/>
中相與登文峰凌絶頂以覽於凉煙漲海之外徘徊久<lb/>
之乃返次於觀瀾湜沚之濵當時紀興三思詩載之集<lb/>
中者嘗試評之雲宿竒崛孤眺髙虚而觀瀾閒適體裁<lb/>
不同各極其趣是皆特於登臨倚徙杯酒談笑間偶然<lb/>
得之槩之他作固可知矣盖公之為此邦致勤於民而<lb/>
不廢嘯咏之樂不屑屑於為詩而其詩可傳殆昔人所<lb/>
謂性能而好之而神固不勞也公詩既梓傳於時淛因<lb/>
受而遍讀因綴數言於琬琰之左方以為公之詩不難<lb/>
<pb n="KR4h0152_WYG_265-12a"/>
於趣之自得也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_265-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百六十五<lb/>
</p>
<p>
</p>
  </div>
</body>
</text>
</TEI>
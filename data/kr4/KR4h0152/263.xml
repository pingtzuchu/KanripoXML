<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百六十三</head>
    <p>
<pb n="KR4h0152_WYG_263-1a"/>
欽定四庫全書<lb/>
　明文海巻二百六十三　　　餘姚黄宗羲編<lb/>
　　序五十四<lb/>
　　　詩集<lb/>
　　李三洲詩集序<hi>王漸逵</hi>
昔司馬遷以布衣客齊梁南游江湘東適㑹稽探禹穴<lb/>
反而歸乃作史記杜甫以天寶之亂流落巴蜀徘徊於<lb/>
荆襄間日與赤甲白鹽灧澦洞庭厓谷波濤之幽險勝<lb/>
<pb n="KR4h0152_WYG_263-1b"/>
絶為伍其飲食夢想悉歸之詩以發其孤憤之懷蘓子<lb/>
瞻之貶也浪跡於湖黄江浙閩越儋萬瘴癘之鄉瀕死<lb/>
百折至於豺虎之穴鼉鱷之窟皆有姓字石刻傳焉故<lb/>
司馬氏之文渾雄而炳鬱杜子美之詩兼備衆體古今<lb/>
稱盛而子瞻之詩文浩浩如奔江決河一㵼數百里而<lb/>
莫之禦而其波瀾翻覆窮極變態可觀可愕其竒壯有<lb/>
如此者説者謂三子皆得江山之助其信然乎予友三<lb/>
洲少敏而力學博極羣書識其體要未達而詩文籍籍<lb/>
<pb n="KR4h0152_WYG_263-2a"/>
在人口中及觀光於京師官於兩浙山之東西河之南<lb/>
北屢遷於川蜀湖湘甌貴閩越諸省間殆將歴天下之<lb/>
半而過之故其於山川之形勝風土之習尚古今之迹<lb/>
僊佛之居聖賢過化之地登眺之懷一一拾而歸之詩<lb/>
故其詩之變態不常静者如厓幽者如谷淡者如霏烟<lb/>
麗者如巧卉竒者如巘怪者如壁浩而迅若驚湍廣而<lb/>
平若夷岸其無所不有也若入洞庭之墟雲夢之澤心<lb/>
亂目眩而不能遍焉所謂得江山之助者非耶三洲子<lb/>
<pb n="KR4h0152_WYG_263-2b"/>
當明盛之時履顯達其視三子之㷀㷀然於逆旅間徒<lb/>
冩其悲些之情舒不平之鳴者逈異矣三洲子歸復篤<lb/>
志於聖賢之學凡世儒之髙談心性浸淫禪覺者力辨<lb/>
而深闢之以歸於中庸言行之際適與予意合他日與<lb/>
三洲子纍百仭之基登髙明之臺去耳目於支離掃蒨<lb/>
夭之花蕋尋孔顔樂處不於江山而於人間㗳然與太<lb/>
虚為徒而超於萬物之表斯時也謂之得天地之助可<lb/>
也三洲子以為何如序三洲之詩因歎三洲志之鋭學<lb/>
<pb n="KR4h0152_WYG_263-3a"/>
之正不可多見也故併及之<lb/>
　　越山社送李三洲詩序<hi>王漸逵</hi>
自越山詩社成入社者凡十有二人天游陳子約中余<lb/>
子樗亭黄子丹山方子鶴臺招子虚谷江子三洲李子<lb/>
泰泉黄子右溪倫子雪厓程子□石倫子與予也未十<lb/>
數年間離而合合而離者復屢焉約中子歸於浙天游<lb/>
樗亭鶴臺已物故所存於社者惟八人既而三洲子自<lb/>
楚蜀而歸泰泉二倫子自留都而歸雪厓子自西甌而<lb/>
<pb n="KR4h0152_WYG_263-3b"/>
歸喜得一欵叙相與飲宴哦咏今年春泰泉子復以召<lb/>
趨夏三洲子復政於閩秋又聞二倫子告别而北上獨<lb/>
予老守於社然已衰憊齒豁顔悴皤然一老翁矣因歎<lb/>
人之生百歲間其得失順逆可喜可愕之事倐焉而至<lb/>
者不知其幾也夫人之生得失順逆可喜可愕之事倐<lb/>
焉而至者不知其幾則夫吾社之㑹散離合屢更於十<lb/>
數年之間者又何芥耶予幸老於社得與諸子㑹别時<lb/>
或送迎㩦酒食談笑賦詩遙附斥鷃於槍榆之末斯亦<lb/>
<pb n="KR4h0152_WYG_263-4a"/>
足慰矣昔人有數為其朋舊送迎者山鬼見而揶揄之<lb/>
予以蹇拙弗能儕同於諸子其不為山鬼之所揶揄者<lb/>
幾希矣然而猶能屹坐壇樹乗風笑咏以待諸子吾知<lb/>
社公亦或愛而憐之則予之蹇拙不能追從諸子雖不<lb/>
免於山鬼之所揶揄其將不為社公之所憐憫耶三洲<lb/>
子行諸同社猶舉故事祖餞以詩屬其序於予予三别<lb/>
於三洲子不能不重有所感也為述其事而書之使山<lb/>
鬼見焉殆為之憮然也已<lb/>
<pb n="KR4h0152_WYG_263-4b"/>
　　刻沈石田詩序<hi>祝允明</hi>
唐人以詩為學為仕風聲大同性情畧近其間李杜數<lb/>
子傑出然而格有髙下音非遼絶猶十五國各為一風<lb/>
可按辭而知地唐亦然爾斯其美也宋劣於唐居然已<lb/>
其有傑出若楊劉歐梅錢惟演王元之林君復魏仲先<lb/>
蘓子美晏同叔王介甫恵崇之流猶唐聲也無已刻志<lb/>
少陵蘓黄亦爾雖門行若别而堂室暗符故能豪擅自<lb/>
任然使孔子復生則有若瞠乎避席矣流及國南曾戴<lb/>
<pb n="KR4h0152_WYG_263-5a"/>
去非數子猶師道也洎至能務觀廷秀又自蘓黄而變<lb/>
然轉奥宛而趨暢惬或傷率易而鄰訟辨矣或以宋可<lb/>
與唐同科至有謂過之者吾不知其何謂也猶不能服<lb/>
區區之一得何以服天下後世哉國朝詩人其如劉崧<lb/>
林鳴輩以至四傑十才而來班班然可知也有不以宗<lb/>
唐而勝與沈公獨釃涓流横放四海一時風騷讓以右<lb/>
席嘗試觀之唐歟宋歟衆或未知我獨知之葢其家法<lb/>
固主放翁而神度所寄唯浣花耳是以興觀羣怨君父<lb/>
<pb n="KR4h0152_WYG_263-5b"/>
動植已發之而自惬人推之而莫辭號為我朝詩人謂<lb/>
其音異唐而猶挾其骨也不然徒以其語將不足以望<lb/>
前輩諸子况其上者乎公始愛予深其子雲鴻又予表<lb/>
姊之家也辱公置年而友昔命雲鴻持詩八編倩為簡<lb/>
次皆公壯歲之作純唐格也後更自不足卒老於宋悉<lb/>
索舊編毁去後學者皆不知此予猶為惜之不已今人<lb/>
重公詩亦多震於聲耳公學練左氏傳平生語言義理<lb/>
皆左與杜也其集稿甚富稍有華氏沈氏二刻本淮隂<lb/>
<pb n="KR4h0152_WYG_263-6a"/>
王揮使廷瑞又以所得百數篇成刻請序聊為一言之<lb/>
廷瑞好作義惠事觀沈集中所贈詩可以得其人<lb/>
　　盛明百家序<hi>皇甫汸</hi>
錫山俞君岳率輯我明之詩上自洪武下迄嘉靖二百<lb/>
年内自宗室相府以至隠淪閨淑釋氏羽流凡一百五<lb/>
十四人得詩若干首勒為四十九帙題曰盛明百家詩<lb/>
若髙廷禮品彚計敏夫紀事特未標立正始大家諸目<lb/>
及載述作者之源耳毎集各為小序紀其籍履非有甲<lb/>
<pb n="KR4h0152_WYG_263-6b"/>
乙如殷璠仲武也自起家以至謝秩還山幾三十年而<lb/>
書始成尚思購而續焉其用心亦勞且密矣予兄弟濫<lb/>
厠集中嘗貽之詩曰媿非河岳藻猶得累殷璠葢竊比<lb/>
冉曾云夫詩自三百篇而下代有作者漢魏去古未逺<lb/>
猶有詩人之遺風焉晉宋而下齊梁麗矣陳隋靡唐以<lb/>
詩賦取士其教盛行然聲音之道既與政通而文章之<lb/>
興又關氣運政有汚隆氣有醇駁而詩係之矣當時君<lb/>
上咸典學能文楚襄詡宋玉之辭漢武慕相如之作曹<lb/>
<pb n="KR4h0152_WYG_263-7a"/>
家父子蕭氏諸晜由此其選也運革六代唐數三宗上<lb/>
好而下從亦風起之也况宰相房魏在前燕許在後皆<lb/>
藝苑之英耶明初猶沿宋元之習詩無足採新安程氏<lb/>
所編文衡止及樂府意亦微矣逮髙楊張徐四傑崛起<lb/>
浙東宋王二學士倡之椎輪於輅增氷於水貞觀永徽<lb/>
此殆萌芽𢎞治正徳之間何李二儁力挽頽風復還古<lb/>
雅長沙李文正誘奬羣乂摛藻天庭世宗嗣位之初己<lb/>
丑而後文運益昌海内作者彬彬響臻披華振秀江右<lb/>
<pb n="KR4h0152_WYG_263-7b"/>
相君亦厪吐握開元天寶庶乎在兹庚戌而後操軌於<lb/>
大厯防漸於元和矣嶺南類選蜀郡詩鈔繁簡雖殊芟<lb/>
掇未當是編備矣其他秘在私篋藏諸名山未及流布<lb/>
者猶倍蓰於此然要之不能<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>出集中所存也吾明之<lb/>
詩予所著新語與昌榖談藝元美巵言畧示掎摭互相<lb/>
詆訶大都體格法乎漢魏聲調凖乎三唐所未盡合者<lb/>
寄興之間性靈異秉才情頓乖耳觀者由似而求其異<lb/>
即盛而慮其衰則思過半矣自後賔館丘墟至為馬廐<lb/>
<pb n="KR4h0152_WYG_263-8a"/>
婢室惡聞詩書指為雕蟲小技於是乎有以言承譴者<lb/>
即使供奉流於夜郎襄陽終於韋布亦何憾焉岳率君<lb/>
䝉謗左遷竟爾棄置迺不忘初好可謂深於詩矣夫釋<lb/>
氏嗜佛雖罹八難而一念恒在菩提郢人抱璞雖至則<lb/>
足猶三獻以明其為寶是編豈徒果於自信而羣玉將<lb/>
為照焉足以鳴國家之盛傳諸後世不朽矣奚避哉<lb/>
　　兄因是子還山詩序<hi>皇甫涍</hi>
在昔詩與樂相為用孔子自衛反魯未暇正樂而先次<lb/>
<pb n="KR4h0152_WYG_263-8b"/>
序雅頌樂之亡以詩故也樂記云治世之音安以樂其<lb/>
政和亂世之音怨以怒其政乖亡國之音哀以思其民<lb/>
困聲音之道與政通矣上以政感下以化應故詩有六<lb/>
義而首之以風葢曰民之從上猶物之從風恒鼓者風<lb/>
而易偃者草也是以先王以之在治忽而所係則大矣<lb/>
感之以中和應之亦以中和順氣以浹和樂以興王者<lb/>
之風也列國之風隨其土俗而天子採焉正變殊而治<lb/>
忽所以分有其政則俗從之有其俗則聲從之有其聲<lb/>
<pb n="KR4h0152_WYG_263-9a"/>
則樂從之有其樂則治忽從之上之可以政感道之有<lb/>
常而不易也下之必以化應世之易趨而不隠也譬如<lb/>
順流莫止先王慎所以感之者惟反其道之出乎上而<lb/>
不强其勢之成於下者也然泉水與新臺並列牆茨與<lb/>
栢舟同什齊有太公之化而還刺從禽著刺親迎者何<lb/>
為也衛有康叔之烈而氓狐之音何其多也鄭之音聖<lb/>
人所逺以嚴為治之防者而羔裘風雨温乎君子之心<lb/>
也魏之儉嗇唐之殺禮秦之氣槩殆與風人始終焉而<lb/>
<pb n="KR4h0152_WYG_263-9b"/>
風氣與時升降則又未必其盡同而不變也以謂上以<lb/>
政感亦有政之所不能感者下以化應亦有化之所不<lb/>
必應者是必其人之傑出逈異見之高而養之厚不以<lb/>
外接之慮而移易恒性之懿此又自守篤志者之辭也<lb/>
余壬午下第由江而返作為詩歌率多慷慨之氣遺世<lb/>
絶俗之説固自勉於自守篤志雖困踣頓悴而親老食<lb/>
貧亦不以置之懷中乙酉之秋予與兄又下第由江而<lb/>
返兄於是七上而咸不得志舟中作還山詩若干篇其<lb/>
<pb n="KR4h0152_WYG_263-10a"/>
辭壯而不卑清而不苦當卞和捧玉之辰有謝客登游<lb/>
之思予時病痁弊裘敗衾喘息尫廢而間一讀之不覺<lb/>
灑然出塵飄飄乎將乗桴滄海而舉手謝時人乗鶴緱<lb/>
山之頂也如吾兄非見之髙而養之厚自守篤志不受<lb/>
變於俗者乎非所謂政之所不必感化之所不必應者<lb/>
乎予與兄㓜同寢幃長同師友兄既四屈場屋而予始<lb/>
與之從事於有司或以兄之蹇滯鬱匿將俟予而偕奮<lb/>
也今擯辱相依嘗䇿蹇並驅於關門之外而流離大江<lb/>
<pb n="KR4h0152_WYG_263-10b"/>
之波者亦既再矣弱季隨試都下亦一舉而振矣兄葢<lb/>
俟予而偕踣者也豈不謂之天乎雖然子瞻子由嘗欲<lb/>
偕老於山林而不可得雨牀之歎至今凄惻而予二人<lb/>
固已得之矣可以老矣無志於簮笏而甘心布素優游<lb/>
故山之廬矣故能自守篤志雖以政感之而有不應貧<lb/>
賤憂戚則亦不為無助也既越歲予始為之序其詩因憶<lb/>
去秋之事如隔夢寐冷然有懐然亦不以是而移其志<lb/>
使後世有觀詩者出焉亦知予二人之所成初不異於<lb/>
<pb n="KR4h0152_WYG_263-11a"/>
古之傑特逈異者也<lb/>
　　聽鶴亭叙别詩引<hi>錢福</hi>
𢎞治癸丑四月既望太史東萊毛惟之先生得賜歸省<lb/>
其二親過别予於聽鶴亭遂循故事為設筵以祖招而<lb/>
至者喬考功希大沈貢士𢎞濟於時羲馭淪虞太白導<lb/>
宿尊爼陳臺辭亭露坐葢有待月之意焉而東按蔽虧<lb/>
清輝遲疑欲前且却若有所俟於是命燭繼輝下簾蔽<lb/>
風輝射簾隙自亭達臺若篩金碾珀遙連緯芒雖雜蒔<lb/>
<pb n="KR4h0152_WYG_263-11b"/>
未鬱而蔽隂扶疏與人影錯小鶴睨趾引領未唳鼔翼<lb/>
漫舞若和而答乃遞起入簾抽毫發思得聨句一首先<lb/>
生和之客繼和之復若干首而景物離懐大約盡之矣<lb/>
嗚呼良辰嘉㑹有偶然之數哉事不盡出於天而人不<lb/>
知其然乃委之於天而不知天亦不自知其然而然矣<lb/>
文章勲業垂休命世在我者惜隂悼時不敢自後而究<lb/>
其所成有幸不幸存焉則亦何以異此彼以有盡之年<lb/>
而區區徇不朽之名者殆不知偶然之數哉且出處去<lb/>
<pb n="KR4h0152_WYG_263-12a"/>
就離合反覆相尋而吾生以終亦人所不免或嬰情感<lb/>
懐以為大故然不知偶然者也若先生撫景放歌開口<lb/>
酌别葢得之矣<lb/>
　　九日登高詩序<hi>李黙</hi>
漢桓景以九日登髙釋於厄後世遂成故事秋髙氣清<lb/>
亦登眺之極節也是日偕館中諸君子薄集西山碧雲<lb/>
寺采菊泛酒雅歌讌談俯仰之際以欣以慕以怨以懼<lb/>
隨其所得賦之於詩予惟古今同情也悲樂同感也右<lb/>
<pb n="KR4h0152_WYG_263-12b"/>
軍之於蘭亭李白之於金谷皆能述一時之抱極興感<lb/>
之由每攬斯文用加艷賞以今視昔其庸有異者哉予<lb/>
嘗寤寐厥理矩矱人情凡感極則思悟樂窮而後悲作<lb/>
方在市朝朶頥染指如夢如醉及夫觸物生懐索情反<lb/>
本則必有輕富貴於土苴羨身命於朝露以求自肆於<lb/>
形骸之外是皆役於物而不能折之於智謂非惑哉故<lb/>
自其不盡者而觀之已非松喬之所能窮自其盡者而<lb/>
觀之雖天地有時而毁而况於蜉蝣其間者乎故數者<lb/>
<pb n="KR4h0152_WYG_263-13a"/>
造化範圍之術也安其所終而弗為變者達之道也不<lb/>
貪物不喪已守吾正以待之豈不偉歟聊叙羣賢述其<lb/>
所作品以斯意用自列於切磋非以概於前賢云<lb/>
　　沈青門詩序<hi>王慎中</hi>
徃予聞沈青門於顧東橋公談之不置以江湖詩人第<lb/>
一流也出其詩巻觀之巻中既多佳句又工為行草書<lb/>
相與覽賞嘉歎久之而罷知公不妄譽人也是時青門<lb/>
詩名已盛士大夫折節下之或忘形迹與締交盟且滿<lb/>
<pb n="KR4h0152_WYG_263-13b"/>
海内予始從顧公所知之予則陋矣轉徙宦跡數年斥<lb/>
歸閩海上無由一見其人今年冬君裹糧南行踰嶺游<lb/>
武彛度三山入清源訪予草堂彼此如舊相識予所以<lb/>
驩然於傾葢之頃以在金陵顧公所閲詩巻也君顧謂<lb/>
斯行獨有意於予再見則出其集曰吾詩非得尊巖一<lb/>
言未敢以示人人嗟乎予喜覯君方窺其笈冀見一二<lb/>
而恐不可得乃辱不請而盡得之駢珠編玉奪目駭視<lb/>
酬接之不暇連數旦夜不廢而後帙窮何其快也夫江<lb/>
<pb n="KR4h0152_WYG_263-14a"/>
湖之人羈窮自放出於無聊不繫之跡抉斥物彚迕觸<lb/>
光景舂撞其鈎棘之腑腸擅極工苦驚人口頰而施於<lb/>
廟朝則見為瑣迫傷劌而不可居觀君樂府古詞雜咏<lb/>
游適之作近於工者之詞其所處固然也至於覽觀京<lb/>
都恭睹今上制度禮樂之鉅盛擬為應制之篇形容功<lb/>
德頌美摭華麗而有則誇而不浮與學士達官雍容司<lb/>
存蹈巍要而毘清切者競其體况豈材之兼者固不以<lb/>
所處自為限局與錢塘繁富明麗江南一都㑹也君生<lb/>
<pb n="KR4h0152_WYG_263-14b"/>
其土而故少司冦省菴公之季子也習其家學資聞廣<lb/>
益闚國家之光而講中外政俗之變亹亹有倫非生於<lb/>
窘窶崛側者比也則其長於彼而且兼乎此有不足異<lb/>
也予獨有異焉君恂恂恭敕風致藹然其所為邊關諸<lb/>
詩意氣激發溢於聲律之外如彈鋏欲邀公子之車欵<lb/>
户必得美人之首攝衣從虚左之迎猶餘矜色持槃招<lb/>
他人以㰱徐出謾言又如睨柱秦庭不辭碎首燕市擊<lb/>
筑髪上衝冠使人讀之馮軾而有擊轂之争隠几而有<lb/>
<pb n="KR4h0152_WYG_263-15a"/>
按劍之怒抑又何也豈其濩落無用雖托以為佚而雄<lb/>
心俠氣猶不能自釋時時見於此耶窮者之於詩雖腑<lb/>
腸鈎棘以艱拂攻苦擅能亦資磊砢骯髒之氣以昌其<lb/>
詞一日有引而置之在位投筆而起不難立當世之竒<lb/>
功君知已盈海内徒以為詩人而已無復有意引君者<lb/>
而君亦且病矣斯落落磊砢者將何所洩越其亦日磨<lb/>
歲鑠歸於澌化已矣予序君詩既論其所長以啟衆人<lb/>
之好又慨其昔壯而今憊也<lb/>
<pb n="KR4h0152_WYG_263-15b"/>
　　碧梧軒詩序<hi>王慎中</hi>
不得志於時而寄於詩以宣其怨忿而道其不平之思<lb/>
葢多有其人矣所謂不得志者豈以貧賤之故也材不<lb/>
足以用於世而沮於貧賤冝也又何怨焉才足以用於<lb/>
世貧且賤焉其怨也冝也言之所寄出於不平烟雲水<lb/>
石蠱魚鳥獸草木之見者皆可怨之物寫而為詩皆不<lb/>
樂之㫖是其人於中雖未宏而亦其情之所不免與淮<lb/>
府儀賔上海李君士達葢士之不得志者予從其子博<lb/>
<pb n="KR4h0152_WYG_263-16a"/>
士榕得請其詩讀之所謂碧梧軒集者也君於詩獨冲<lb/>
融寛暇而有和平之想豈其狎於王門之貴富漸染華<lb/>
靡玩習宴偷忘其所欲用於世者而魁傑崛宕之氣揉<lb/>
磨鑠革至於化盡無所復存其怨也將其安於時之不<lb/>
可冀命之無所復為放其志於事物之外以自釋而平<lb/>
其心也不得志於世者於有可冀之中猶萬有一焉終<lb/>
不以為不可復為輟其冀之之心而渙然以釋也今之<lb/>
昏於宗室之屬者則絶其入仕之途而欲有為於世者<lb/>
<pb n="KR4h0152_WYG_263-16b"/>
非入仕則無所用其才君所遇既若此矣雖欲不放焉<lb/>
以自釋又可得乎不得志而賤且貧焉其跡足以自髙<lb/>
隠約枯槁偃蹇以見竒齟齬忤觸而洩越其芒角其怨<lb/>
宜未甚今見謂不得志而亦為名寵命數之所羈絡入<lb/>
與庸庸者伍而出無以自别於繁奢附倚之徒其為鬱<lb/>
鬱而不可居殆有甚於貧且賤焉之所處君亦何以自<lb/>
釋而能平也嗟乎今之托婚於宗室之家者相娯以佚<lb/>
樂競為綺艷膴腆而患於不足狗馬子女之養畢給而<lb/>
<pb n="KR4h0152_WYG_263-17a"/>
喜爾君獨深沈寂寞畜其氣苦其思以托於烟雲水石<lb/>
蟲魚鳥獸草木之間極其陶冶雕鏤之力與寒士争其<lb/>
尺寸如恐不及是其心必大有所不釋於貴富之養憤<lb/>
懣鬱積决焉而肆於此也孰謂君之心果能渙然以平<lb/>
而其詩詞雖不怒葢其怨之所存者尤深矣予既觀其<lb/>
詩卒編因序以發之而以授博士君博士以醇學篤行<lb/>
為鄉國善士而困於有司竟以一經教授尤所謂不得<lb/>
志者其天性獨至得吾之文必將泫然出涕不能自勝<lb/>
<pb n="KR4h0152_WYG_263-17b"/>
以為知其父之志者莫予若也讀碧梧軒詩者觀於吾<lb/>
文庶有以得李氏父子云<lb/>
　　陳少華詩序<hi>王慎中</hi>
由漢而下為詩者多矣其人大抵陵夸恣傲睥睨倨虐<lb/>
挾能盛氣遌衆物而犯一世或放浪詼譎剽輕不根喜<lb/>
自佚肆脱去繩束而為慢侮世皆可狎而於人無足嚴<lb/>
其憂愁陿迫懣憤無聊天地若無所容而人不可與偶<lb/>
好為不平誚刺多怨而善悲故能設竒託怪鈎深抉隠<lb/>
<pb n="KR4h0152_WYG_263-18a"/>
窮四時之變而引萬物之類作為語言以道人情之所<lb/>
欲寫而不能本有而不得以已者其詩之工往往極其<lb/>
至焉雖其詩之工然亦以傲虐慢侮怨悲誚刺負世之<lb/>
累有其材者固不免有其病與予少而喜為詩以為文<lb/>
之窮情極變引物連類指近而寓逺陳顯而寄微足以<lb/>
感人動物咏其所志者莫善於詩其好之甚專治之甚<lb/>
勤自顧其睢盱齷齪謹繩墨而蹈規矩於詩人之病不<lb/>
一似之宜其不能工也人各有所受不能相襲勉而為<lb/>
<pb n="KR4h0152_WYG_263-18b"/>
之卑氣駑質閑心緩性震掉而排擊之非其所習終不<lb/>
似也故亦卒莫能工之乃吾讀陳少君之詩心有異焉<lb/>
君簡重脩潔禔肅寛穆步趨衣冠頎然成徳君子也於<lb/>
人無所不愛敬發慮出政以臨其民尤恐傷之有仁人<lb/>
之風於詩人之病非惟不似之乃薄不為也其詩之工<lb/>
葢予所謂窮情極變引物聨類善言其志而足以感人<lb/>
動物者也如予之愚苟無其病則於為詩不能副其勤<lb/>
而足其所好猶復貪慕强勉幾幸似之終以不習而自<lb/>
<pb n="KR4h0152_WYG_263-19a"/>
止非能薄不為也予誠愚不足論然觀昔之為詩者皆<lb/>
雄偉恢閎絶倫特出之才猶不免有其病而僅能名其<lb/>
詩以見於世陳君獨兩得之豈非難哉予既盡讀陳君<lb/>
之詩因論而序之以志吾愧且使學者知世之為詩者<lb/>
固有無病而成其材如陳君者也<lb/>
　　朱碧潭詩序<hi>王慎中</hi>
詩人朱碧潭君汶以名家子少從父薄游往來荆湖豫<lb/>
章泛洞庭彭蠡九江之間衝簸波濤以為壯也登匡廬<lb/>
<pb n="KR4h0152_WYG_263-19b"/>
山游赤壁覽古名賢栖遁嘯咏之跡有發其志遂學為<lb/>
詩耽酒自放當其酣嬉顛倒笑呼歡適以詩為娯顧謂<lb/>
人莫能知我人亦皆易之無以為意者其詩不行於時<lb/>
屋壁户牖題墨皆滿塗汚淋漓以詫家人婦子而已貧<lb/>
不自謀家人誚之曰何物可憎徒涴墻户曾不可食其<lb/>
為畫餅耶取筆研擲之欲以怒君冀其他有所為君不<lb/>
為怒亦不變也一日郡守出教訪所謂朱詩人碧潭者<lb/>
吏人持教諠問市中莫識為誰久迺知其為君也吏人<lb/>
<pb n="KR4h0152_WYG_263-20a"/>
至門强君入謁君衣褐衣窄袖長裾濶步趨府守下與<lb/>
為禮君無所不敢當長揖上坐君所居西郊僻處田坳<lb/>
林麓之交終日無人跡守獨出訪之老亭數椽欹傾植<lb/>
竹撑柱坐守其下突烟晝濕旋拾櫧葉煨火燒筍煮茗<lb/>
以飲守皂𨽻忍饑詬罵門外君若不聞於是朱詩人之<lb/>
名譁於郡中其詩稍稍傳於人口然坐以匹夫交邦君<lb/>
指目者衆訕疾蠭起而守所以禮君如彼其降又不為<lb/>
能詩故守父故與君之父有道路之雅以講好而報舊<lb/>
<pb n="KR4h0152_WYG_263-20b"/>
徳耳君詩雖由此聞於人人猶不知重其詩覆用為謗<lb/>
嗚呼可謂窮矣凡世之有好於物者必有深中其欲而<lb/>
大愜於心其求之而得得之而樂雖生死不能易而豈<lb/>
有所計於外詩之不足賈於時以售資而取寵君誠知<lb/>
之矣苦為閉關吟諷凍餓衰沮而不厭其好在此也人<lb/>
之不知重其詩烏足以撓其氣而變其所業哉君嘗謁<lb/>
予懐詩數十首為贄色卑而詞欵大指自喜所長不病<lb/>
人之不知而惟欲得予一言以為信也豈其刻腸鏤肺<lb/>
<pb n="KR4h0152_WYG_263-21a"/>
酷於所嗜雖無所計於外而猶不能忘區區之名耶嗟<lb/>
乎此固君之所以為好也君既死予故特序其詩而行<lb/>
之庶不孤其意豈以予文為足重君之詩於身後哉<lb/>
　　陸龍津詩序<hi>王慎中</hi>
維揚陸君龍津少以異質有文名毎出語輙驚其先生<lb/>
長老治舉子業譁然著於一時有司試士君即収其最<lb/>
等人謂陸君俯拾場屋俊選如地芥耳君顧不樂為舉<lb/>
子業曰是拘曲繳繞者不足為獨好為詩陸氏世有詩<lb/>
<pb n="KR4h0152_WYG_263-21b"/>
人以其學傳於家君與諸父昆弟相唱和長篇短什易<lb/>
詞險語更徃迭來江左諸謝羣阮風流不足多也君詩<lb/>
益工文日益不著有司至試者鮮復録君同輩見其如<lb/>
此亦易視之君獨自得視衆人以舉業浮詞躐取聲利<lb/>
者泊然如無也不少摧其意其好詩益酷晩乃從一官<lb/>
捧檄書行數千里為人之佐頽然處羣幕中上官大吏<lb/>
皆所謂以舉子業得㨿尊踐嚴君方當趨走伏謁跪拜<lb/>
逡巡手板顚倒色沮氣屏得無悔前之為乎昔唐以詩<lb/>
<pb n="KR4h0152_WYG_263-22a"/>
賦取士士既以詩賦収其科發身乃有增治經術者方<lb/>
今號為黜詩賦尊經術士亦必以經術収其科發身然<lb/>
後習為詩賦其輕重不同亦制使之然也然必収其科<lb/>
發身後習為詩賦者乃可以釣譽射聲為世所述其不<lb/>
能収其科者雖善為詩賦世亦莫賞也君之為幕職不<lb/>
以卑冗逆自貶薄脩飭振迅趨功急事鋭而不躁上官<lb/>
大吏所以接遇任使之者異於他職彼所以待之異者<lb/>
誠為君能官而已豈知其善為詩若此哉君既不悔其<lb/>
<pb n="KR4h0152_WYG_263-22b"/>
前之好自喜其詩益甚雖在卑冗煩苦簿牒之頃行役<lb/>
之次濡毫伸紙脰引吻决鳴聲嗚嗚從吏走卒為之驚<lb/>
顧不曉為何篇斷句落輙復自喜一日持其稿抵予曰<lb/>
先生其為我評之觀君之意豈非有感於世之莫知而<lb/>
獨有望於予乎予早歲溺於文詞氣盛志强勇於自信<lb/>
往往為倫輩言詩妄肆雌黄旁視他人皆若無有今方<lb/>
自創氣銷志弛見人所作輙茫然却顧知不能及况如<lb/>
君詩之善者哉身廢名辱雖能知君之詩胡能為輕重<lb/>
<pb n="KR4h0152_WYG_263-23a"/>
君顧獨深望予也予既嘉其好又愧其意也讀其詩卒<lb/>
編遂序而歸之<lb/>
　　巖居稿序<hi>王慎中</hi>
巖居稿者吾同年無錫鴻山華君子潛罷翰林家居所<lb/>
著詩也丙戌賜第當今上圖治之始方招延茂異思與<lb/>
翊贊鴻猷黼黻大業之意甚盛於是選其俊彦養之館<lb/>
中得二十人葢其慎也子潛與姑蘓陸浚明袁永之欈<lb/>
李屠文升在選中尤以才名最於同館皆呉人也㑹大<lb/>
<pb n="KR4h0152_WYG_263-23b"/>
臣異意正邪相軋之機未决朝議靡所定館中所養並<lb/>
除他官無復留在翰林者浚明永之又以譴謫久廢而<lb/>
子潛與文升最後乃由郎中改授脩撰陸袁二君廢既<lb/>
久著書益多君與屠君以文學進用清顯為上左右顧<lb/>
問講讀之臣復善為詩歌而呉中之材雖或廢或用要<lb/>
為有盛名於時然文升竟以疾自免君亦繼以讒貶自<lb/>
疏乞休詞學之士反錮於右文之朝良有不可知者昔<lb/>
之以才困者往往挾持所能之過憑恃傲睨以干世怨<lb/>
<pb n="KR4h0152_WYG_263-24a"/>
而犯神之所忌故不有忤於人則必有畸於天而諸無<lb/>
是也君尤冲雅惠良不以才智先物厚自處而薄責人<lb/>
有君子長者之風而亦以不容嗚呼其尤不可知也夫<lb/>
永之文升既長逝惟君與陸君在耳國論方明論思潤<lb/>
色之託宜無踰君當有圖及此者而君所為詩顧洒然<lb/>
自立於塵壒情累之表意象之超越音奏之凄清不受<lb/>
垢氛而獨契溟涬若木居草茹服食導鍊淪隠聲迹者<lb/>
之所為言非世人語也豈其果於自廢不難與世絶無<lb/>
<pb n="KR4h0152_WYG_263-24b"/>
復有意於世用昔日急君上憂民物之志悔其非計而<lb/>
翊贊黼黻之盛如浮漚噩夢永棄而不顧耶嗚呼人方<lb/>
有意於君而君乃自絶於人其皭㓗肥遯而不汚乎其<lb/>
亦懐竒抱珍足已自好怨而不怒也予知是詩之妙含<lb/>
藻發擅長而成名其所以自悦者固其所以自窮歟雖<lb/>
然士之得志於仕顯融尊貴者未嘗一日無於世而半<lb/>
語片言合乎古而可傳於人者不輕使有之也君雖以<lb/>
詩自窮其又何憾民物之事功惟其無意於為之迫之<lb/>
<pb n="KR4h0152_WYG_263-25a"/>
而後起為之而必成逃世自足者人將求之而有意於<lb/>
干世者不得也君豈終窮者哉予既為此序遂書一通<lb/>
以貽陸君共評之當以予為知言也<lb/>
　　顧洞陽詩序<hi>王慎中</hi>
剛柔舒促淫濫泰約之變人之性術情好動於其中而<lb/>
美惡之形成矣因形以有聲而得失邪正之言所由以<lb/>
出人之居處有養而踐歴有習拘焉而不備則於物之<lb/>
變有所未嘗性情之動亦曲而不中羮藜含糗者固不<lb/>
<pb n="KR4h0152_WYG_263-25b"/>
可語膏梁之豐㫖而飫於珍滋之豢者亦豈知蔬茹之<lb/>
有甘櫛風沭雨勞筋憊骨之夫孰知廣厦細氊安坐徐<lb/>
行之為適而雍容都雅墮弛其四體者與之談郊野道<lb/>
塗勤動之故則不省其為何佚樂憂勤之境士大夫居<lb/>
養踐習之所閲葢有終身由於此而不適乎彼者矣故<lb/>
人之為言其出於剛悍苛促困濫苦約而無聊者必其<lb/>
閲於憂勤之所為而狎於佚樂之習養常柔駑舒漫泰<lb/>
肆淫靡而不知節如是者莫審於詩久矣夫和平之聲<lb/>
<pb n="KR4h0152_WYG_263-26a"/>
不聞於時而士大夫之能美其言者少也毘陵無錫顧<lb/>
洞陽公好為詩其學於古無所不窺而皆以資為詩詩<lb/>
日益工好日益篤雖晩而不倦積日之多其詩至千餘<lb/>
篇可為富矣約乎禮而不迫優於興而不放文質相宣<lb/>
華實各得誦其詩不知其用意立法之至者亦悦其有<lb/>
和平之聲洋洋乎其可愛玩而咏歎也公所居天下所<lb/>
稱華潤膴厚處也故宦家而先世獨贏於財士之起糠<lb/>
糲奮蓬藋思陋鄙樸而崛興者非公儔也仕為行人為<lb/>
<pb n="KR4h0152_WYG_263-26b"/>
郎為郡守以至外臺副使彌尊顯矣其為行人以諫忤<lb/>
康陵繫詔獄杖之闕下僅而不死為郡始為泉州起復<lb/>
為䖍州皆限帶嶺海荒阻險側崎嶇而詰曲又儉窳鹵<lb/>
确仕所不樂徃為副使乃在珠崖大海島上往者侵犯<lb/>
驚濤而後至其境毒霧盲風炎厲怪棼之聚故漢所棄<lb/>
地也身外跡逺有蠻夷雜俗之治事機合遝而禍變反<lb/>
覆畏讒慮患焦仡造次而不得休其嘗乎憂勤之變熟<lb/>
矣生於佚樂而行乎憂勤所養不以勝其所習而所習<lb/>
<pb n="KR4h0152_WYG_263-27a"/>
有以充其所養宜其為言之美如此葢性情之效而非<lb/>
鎔鑄意義雕琢句律之所及也世履憂勤而悴瘠都佚<lb/>
樂而宴偷其性情不中甚矣顧妄意於公之為言又烏<lb/>
可以為美乎公守泉時予新以迎婚乞歸及侍公公詔<lb/>
以詩予方讀李杜詩未熟也公數數談建安正始之風<lb/>
予退而購魏晉人詩讀之然以尚少不能解其㫖未敢<lb/>
有所請今乃得閲其集而序之信乎公詩之美葢有得<lb/>
於魏晉也予序公詩獨論其性情之效以著其所以能<lb/>
<pb n="KR4h0152_WYG_263-27b"/>
為美者非茍然也然予固所謂履憂勤而悴瘠者雖能<lb/>
知公之詩而尤愧恨於不可及也<lb/>
　<lb/>
　<lb/>
　<lb/>
　<lb/>
　<lb/>
　明文海巻二百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十五</head>
    <p>
<pb n="KR4h0152_WYG_275-1a"/>
欽定四庫全書<lb/>
　明文海巻二百七十五　　　餘姚黄宗羲編<lb/>
　　序六十六<lb/>
　　　詩集<lb/>
　　訛草自題<hi>唐俞</hi>
世界盡訛也自齊諧白雀開天為訛之祖而嗣是牛鬼<lb/>
蛇神種種不一遂有贅槐安飄羅刹騎鯨化鶴擾龍修<lb/>
羊伴入籠之雙鵞感渡河之三豕雲中雞犬月下箜篌<lb/>
<pb n="KR4h0152_WYG_275-1b"/>
是耶非耶傳疑傳信又况愛憎之口風影之談去来萍<lb/>
梗之蹤跡蒼黄誰主寵辱何憑於是吾友木叔氏甫入<lb/>
春明倐而目為烏有先生矣及天際歸舟布帆無恙相<lb/>
驚以伯有相慕以文成相怡恱以更生又羣譁曰此詩<lb/>
題也余蚤知木叔博物君子能辨實沈臺駘自可使不<lb/>
為祟何必乞南斗禱度索君且也修文之役上帝雖命<lb/>
而負此史才半臂子京雙椽影裏有人留住固無煩諸<lb/>
君子慼慼木叔一肚子不合時宜啼笑於詩文一肚子<lb/>
<pb n="KR4h0152_WYG_275-2a"/>
不合時宜之詩文禪於酒隠於色荷劉伶之鍤化鄭泉<lb/>
之壺隨蜂蝶於蓮香染唾華於廣袖即死亦不復恨雖<lb/>
然七尺可輕微言恐絶性癖耽佳有生之樂樂反生耳<lb/>
姑相與妄言之子以優孟衣冠余作黎丘供奉大招耶<lb/>
七發耶吞聲太白感夢巨卿聊借五言宫徴之音以當<lb/>
三日庚申之守此事訛也此句亦訛也命之曰訛草而<lb/>
以博好事者破涕而為笑也<lb/>
　<lb/>
<pb n="KR4h0152_WYG_275-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百七十五<lb/>
</p>
<p>
</p>
  </div>
</body>
</text>
</TEI>
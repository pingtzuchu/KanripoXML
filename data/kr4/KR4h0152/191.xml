<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百九十一</head>
    <p>
<pb n="KR4h0152_WYG_191-1a"/>
欽定四庫全書<lb/>
　明文海巻一百九十一　　　餘姚黄宗羲編<lb/>
　　書四十五<lb/>
　　　忠告<lb/>
　復董潯翁老師<hi>許孚逺</hi>
伏承惠教纍纍數千言老師之神思可謂太勞而留念<lb/>
弟子亦太厚矣吾師以頽暮之齡受非常之侮不肖孚<lb/>
逺辱在門牆素䝉知遇而不為攘臂號呼其間者非人<lb/>
<pb n="KR4h0152_WYG_191-1b"/>
情也師何以憐之深而與之過耶苐世間萬事總是無<lb/>
常升沉進退得失去來如晦明寒暑之相尋無異故君<lb/>
子無入而不自得其見此明審也日中則昃月盈則虧<lb/>
茍為處盈而中虧昃必有所不免聖賢于此亦以為常<lb/>
然而順之寵辱不能驚哀樂不能入是其所以異于恒<lb/>
人者也人或謂吾師髙年履此蹇厄又數十載拮据創<lb/>
造之艱所為貽厥孫謀者若不忍親見其損缺嗟乎百<lb/>
年之前吾身且不知所自來百年之後吾身且不知其<lb/>
<pb n="KR4h0152_WYG_191-2a"/>
所從去而何有于身外之一物其亦何全何缺何少何<lb/>
多耶川竭而谷盈丘夷而淵實我之所失人之所得未<lb/>
為不可而况以富貴豢養之子孫投之艱難困苦之景<lb/>
象使其動心忍性增益其所不能又所謂生于憂患禍<lb/>
兮福所伏者也師之髙明洞然于此豈得絲毫芥蔕如<lb/>
恒情所云耶洪水滔天此振古災變而大禹惟行所無<lb/>
事卒收平成之功秦漢之間宇内鼎沸而張子房從容<lb/>
佐沛公定帝業又旋從赤松子遊委功名于何有古之<lb/>
<pb n="KR4h0152_WYG_191-2b"/>
聖賢豪傑施為作用類如此師豈難取法之耶弟子非<lb/>
敢為是迂濶之談實以老師今日全在自處有道完其<lb/>
天和以躋上夀其諸訟事紛紛一聴令孫處置與有司<lb/>
斷決可矣惟尊慈亮察幸甚<lb/>
　　别徐存齋<hi>張居正</hi>
居正惶恐頓首再拜上書師相閣下居正即日南發逺<lb/>
隔門牆未一奉音徽竊念正自寒士非閥閲衣冠之族<lb/>
乏金張左右之榮弱冠登朝賴相公甄拔厠在下弟子深<lb/>
<pb n="KR4h0152_WYG_191-3a"/>
䝉鑒奬雖仲舉知深于徐孺中郎倒屣于仲宣未為過<lb/>
也知已之恩每懐國士之報假令相公興周召之業使<lb/>
如正者束帶立朝參制作之任或拾遺左右備九九之<lb/>
數雖不能使惡言不至門人加親然進奮短翮飛翔之<lb/>
用退效杞梁一介之死正雖至愚敢不勉乎小人命薄<lb/>
分過災生蒲柳之質一旦溘先朝露則終已無以報知<lb/>
奬之恩死有餘恨竊不自諒有惓惓之愚秋毫少效于<lb/>
萬一惟相公裁察焉相公雅量古心自在詞林即負重<lb/>
<pb n="KR4h0152_WYG_191-3b"/>
望三十餘年及登揆席益允物情内無瑣瑣姻婭之私<lb/>
外無交關請謁之釁此天下士傾心而延竚也然自爰<lb/>
立以來今且二稔中間淵謀黙運固非謭識可窺然綱<lb/>
紀風俗宏模巨典猶未見使天下改觀而易聽者相公<lb/>
豈欲委順以俟時乎語曰日中必熭操刀必割竊見向<lb/>
者張文隱公剛直之氣毅然以天下為己任然不逾年<lb/>
遽以病殁近歐陽公人倫冠冕嚮用方殷亦奄然長逝<lb/>
二公者皆自以神智妙用和光遵養然二三年間相繼<lb/>
<pb n="KR4h0152_WYG_191-4a"/>
凋謝何則方圓之施異用愠結之懐難堪也相公于兩<lb/>
賢意氣久要何圖一旦奄喪誰當與相公共功者況今<lb/>
榮進之路險于榛棘惡直醜正實繁有徒相公内抱不<lb/>
羣外欲渾跡將以竢時不亦難乎盍若披腹心見情素<lb/>
伸獨斷之明計捐流俗之顧慮慨然一決其平生若天<lb/>
啟其衷忠能悟主即竹帛之名可期也吾道竟阻休泰<lb/>
無期即抗浮雲之志遺世獨徃亦一快也孰與欝欝顑<lb/>
頷而竊歎也夫宰相者天子所重也身不重則言不行<lb/>
<pb n="KR4h0152_WYG_191-4b"/>
近年以來主臣之情日隔朝廷大政有古匹夫可髙論<lb/>
于天子之前者而今之宰相不敢出一言何則顧忌之<lb/>
情勝也然其失在豢糜人主之爵禄不能以道自重而<lb/>
求言之動人主必不可幾矣願相公髙視𤣥覽抗志塵<lb/>
埃之外其于爵禄也量而後受寵至不驚皎然不私之<lb/>
心上信乎主下孚于衆則身重于泰山言信于蓍龜進<lb/>
則為龍為光退則為鴻為㝠豈不綽有餘裕哉公孫𢎞<lb/>
有言人主病不廣大人臣病不節儉身為漢相脱粟布<lb/>
<pb n="KR4h0152_WYG_191-5a"/>
被良史稱之夫京師四方之極大臣庶民之表也自頃<lb/>
内外用竭習尚侈靡貧者䄈褐不完而在位者或婢妾<lb/>
衣紈綺百姓藜藿不飽而在位者或厮養厭粱肉此損<lb/>
下益上之尤者也誠宜倡之以儉視之以禮𢎞晏子狐<lb/>
裘之節覽詩人羔羊之詠庶儀刑百辟易移侈俗也夫<lb/>
天子有諍臣士有諍友故能動不失則故藥石猶生我<lb/>
美疢滋毒也端人直士藥石也令色孔壬美疢也然端<lb/>
直勁而難親令壬柔而易狎傾佞之人未語而唯唯未<lb/>
<pb n="KR4h0152_WYG_191-5b"/>
言而諾諾較德則擬于臯伊論功則卑乎管晏足使人<lb/>
志滿情逸受其面謾此髙允所以深疾閔湛謂其所營<lb/>
尺寸之間而貽崔浩無窮之害者也願相公擇士之端<lb/>
諒者使在左右資其匡輔聞其讜言亦鴻業之一助也<lb/>
夫士習者人才之關也自頃士氣頽靡亷耻道喪苞苴<lb/>
顯于贄雉倖孔多于亡羊乞温逐臭相煽成風豈可令<lb/>
明主在上相公在位而習弊至此夫爵禄賞鑒所以磨<lb/>
世也亷耻節義所以建標也爵禄賞鍳不足以激上才<lb/>
<pb n="KR4h0152_WYG_191-6a"/>
止可以勸中人耳然上才百一中才者多令爵禄賞鑒<lb/>
常歸之亷耻節義則中才者望標而趨矣迨夫清議已<lb/>
行士氣己振然後相公鎮之以無名之樸醖之以醇和<lb/>
之氣即大化薰蒸風俗長厚矣此相公今日所得為者<lb/>
若夫格天之業致主之功固非末士所與且愚䝉未諳<lb/>
故不敢言也夫翳薈之翔無以論九蒼之高蹄涔之遊<lb/>
無以測四溟之深相公德冠宇宙知兼衆哲而下走欲<lb/>
以管窺之見仰禆髙深不狂則愚且以下賤干非其分<lb/>
<pb n="KR4h0152_WYG_191-6b"/>
不知者以為預結于左右也然自惟受恩深重茍有效<lb/>
于涓埃即剖肝裂膚亦所不辭况恤其他乎古人之言<lb/>
曰近而不言為謟逺而不言為怨今將逺矣不勝感激<lb/>
縈積鄙懐臨發澘然詞不宣心仰惟相公清閒之燕垂<lb/>
察狂狷之言幸甚幸甚<lb/>
　<lb/>
　<lb/>
　明文海卷一百九十一<lb/>
</p>
<p>
</p>
  </div>
</body>
</text>
</TEI>
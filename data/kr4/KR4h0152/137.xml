<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百三十七</head>
    <p>
<pb n="KR4h0152_WYG_137-1a"/>
欽定四庫全書<lb/>
　明文海巻一百三十七　　　餘姚黄宗羲編<lb/>
　　問答四<lb/>
　　　襍體<lb/>
　　黠鼠對<hi>雷禮</hi>
雷子遊精舍之西隅見童子捕黠鼠以鐵刺木甚慘愀<lb/>
然曰噫毒哉不亦太甚乎童子曰是穴囷充餐粟幾罄<lb/>
矣然鼠亦唧唧聲若將訴然雷子曰鼠有言乎因命覔<lb/>
<pb n="KR4h0152_WYG_137-1b"/>
鼠音者鞠之鼠俛首伏地對曰公其生我也夫天施地<lb/>
成㗖函萬穢穴者嚅棲者噣潜者吸植者嘅皆君子所<lb/>
到心也今造物假我成形與粟食者彚是將以我為此<lb/>
拘拘耳主人不列之樊籠哀食食焉雖欲守介不得坐<lb/>
而待斃也如此種可泯則造物為虛孰若勿生者哉且<lb/>
予晝伏不動畏主法惕惕伺夕竊之亦太倉一粒耳乃<lb/>
重罪不良毁首碎胷豈天地桎梏我耶夫駢於拇者决<lb/>
之則泣枝於手者齕之則啼公名仁人何其不相恤也<lb/>
<pb n="KR4h0152_WYG_137-2a"/>
况於知鼠行矣不知世有甚焉者决性命之情公行掊<lb/>
竊其浮於鼠行多矣而公不譴之信遭哉觸木而斃雷<lb/>
子曰惜也夫鼠患天刑為世詬厲矧又為鼠所斥耶<lb/>
　　名園對<hi>雷禮</hi>
京師自昔多名園惟含春園最著居都城外西郊地闢<lb/>
爽通濠泉亭榭森列貯名卉竒石非民間所常有者要<lb/>
人貴客及仕於朝者時引類遊賞烹鮮擊肥舉杯酒相<lb/>
勸酬絲竹金革之音與童歌相雜無虛日予自嘉靖十<lb/>
<pb n="KR4h0152_WYG_137-2b"/>
一年釋褐嘗至其地至今三十八年同萬錦衣相城池<lb/>
隨訪其地已為空畦惟蒼松數株僅存居旁有一白髪<lb/>
老叟因詢其顛末則對曰此園湮廢幾二十年矣初主<lb/>
人操熱柄力可亢此園貴客慕而遊之以故轂交蹄劇<lb/>
不絶及主人失勢子復驕侈不自殖轉盼間已為他人<lb/>
所據今又三易主矣某聞而歎曰浮雲易化冬葉晨霜<lb/>
彼競一生心力為他人置此園不亦愚乎老叟曰噫公<lb/>
知其一不知其二予髪且種種矣見名園不下數百區<lb/>
<pb n="KR4h0152_WYG_137-3a"/>
今皆鞠為蓁蕪然前人失之後人又從而效之不能袪<lb/>
却塵纒非舉世皆愚而無一人省悟者乎豈惟是哉盖<lb/>
達官皆名園也治刼以來席寵矜華非筆牘所能盡方<lb/>
其居髙握重力能禍福人舉一世而奔走之使趨其熱<lb/>
者有如趨市望塵掃門忍恥受侮顔色少有不在媿畏<lb/>
如鼠或躭逸謝客閣人守閑則必多方賄蒼頭以求一<lb/>
面輒自慶幸固不徒名園麗景為人忻慕而已一旦上<lb/>
干國法失其所據而齚舌鉗口巧為親媚者反為仇敵<lb/>
<pb n="KR4h0152_WYG_137-3b"/>
并第宅己屬之他人獨非名園類耶惟孤介挺立之士<lb/>
如此松然不與春華争妍一時及歴艱難險阻勵堅貞<lb/>
樹不朽事業不猶嚴冬大雪中百卉皆萎獨挺秀於其<lb/>
中者乎公既知所以戒名園亦知所以勵於操矣予聞<lb/>
而愕然流汗浹背退歸宦邸書其對語志自省焉<lb/>
　　聽秋答<hi>陸之箕</hi>
西門陸子汝瞻自號聽秋居士客有過而疑之者曰竊<lb/>
聞五官既具維耳思聰四時有聲奚秋可聽既非八音<lb/>
<pb n="KR4h0152_WYG_137-4a"/>
之克諧徒爾四顧之蕭瑟亦何舍置其他而獨有取於<lb/>
是也豈南磳之縣水或即竇缺於庭前抑廬阜之藥石<lb/>
每於醉後而揚扇蓋性各有在而自不能以忘於念耶<lb/>
吾固不能以知子矣居士筦爾而笑既乃仰而答之曰<lb/>
客知秋之不可聽而不知我之獨聽乎秋也彼其激楚<lb/>
嚴節流徵變商聆之者中悦繹之者倦忘誠有如吾子<lb/>
之所云者矣然而律吕雖曰自至必假器而後成聲世<lb/>
無伶倫之竹人乏伯牙之琴則固未能易得而恒聞也<lb/>
<pb n="KR4h0152_WYG_137-4b"/>
孰若悟至聲於物外會天籟於無心取之在我用不由<lb/>
人乃為自得而樂極其真也耶爾乃神司蓐收律中清<lb/>
商其氣則肅其風斯涼觸萬竅而可聽何金玉之琳瑯<lb/>
所謂越韶夏與咸池不徒取異於鄭衞者亦可以比方<lb/>
矣吾之於此或徘徊梧竹或徙倚軒楹或對月以杯酌<lb/>
或臨池以丹青或發孤詠於泉石或舒長嘯於山林盖<lb/>
吾心無時而不秋而秋聲亦無適而不會乎吾心也天<lb/>
壤之間復有何樂可以奪吾之至情也耶客又不聞滿<lb/>
<pb n="KR4h0152_WYG_137-5a"/>
堂燕笑有向隅之泣聞樂而悲由將亡之政盖憂喜實<lb/>
在人心而物固不得而移我之聽也是故草木搖落山<lb/>
川寂寥履霜露之凄慘驚鴻雁之哀號時既云宴我心<lb/>
實勞盖不獨歐陽子乃有慨於斯矣宋玉深悲於在遠<lb/>
潘岳感興於歲遒杜老墮淚於叢菊曹瞞酹酒於江流<lb/>
子瞻夢鶴於赤壁仲宣作賦於登樓禹錫戀月於楚望<lb/>
李白愴猿於扁舟走誠不能堪數子之遭遇獨爾閒聽<lb/>
吾之清秋長白山人聞而喜之乃為其言如右名之曰<lb/>
<pb n="KR4h0152_WYG_137-5b"/>
聽秋答云爾<lb/>
　　山村問答<hi>黄卿</hi>
松居子西游太行迂徑厯覽至華詞嶠少倦憩閭門題<lb/>
扁下嗟羡曰標之異書之遒其有良乎一學究曰爰有<lb/>
長者克昌於辭譾焉我衆朴將師之松居子曰稱賢不<lb/>
先辭説殆有大於是乎學究忻然對曰長吾村之賢人<lb/>
也他日灌叢有鴟鴞啄鳥適鶻西來奮距振喙攻鴞長則<lb/>
引袖麾鶻厲色震聲曰鶻何悖何忍耶兩鳥嗝嗝向之嗚<lb/>
<pb n="KR4h0152_WYG_137-6a"/>
咽如訴則叱之曰鴞必之食汝欲立俟斃乎馳不視他<lb/>
日之市遇隣以粟易貓嗤之曰夙惡是肉食之為暴也<lb/>
曰吾宇舊燕巢乳雛翐習飛䑕狡夜緣器攀桷破壘害<lb/>
雛燕雌雄哀鳴急吾取火視之䑕捷下施施歸穴吾無<lb/>
若何故欲畜是武除惡者耳長村者艴然曰惡有是已<lb/>
迺咥然曰吾得其術矣將令有燕之家夜慎防勿渴寐<lb/>
其免夫吾黨悦若兹率將更村曰仁可乎松居子竦然<lb/>
詰曰汝與渠為徳乎為怨乎為譽乎為哂乎人性不相逺<lb/>
<pb n="KR4h0152_WYG_137-6b"/>
也孰有稱厥拂人之性耶學究曰否吾見其仁不可及<lb/>
也松居子曰爾誤名仁不幾乎祻不可言乎以吾擬倫<lb/>
殆慈氏之流乎學究喜曰慈氏之宗福田之寓夫人之<lb/>
求之也甚於食飲吾得從矣松居子曰吾聞福之理𤣥<lb/>
矣子未之思乎言之易也夫澤布於人力庇於人不失<lb/>
其正而無謀期之者可也譬之恕於鸇而謂有徳於爵<lb/>
恕於獺而謂有徳於魚乎感者怨者孰多少無已則鳥<lb/>
或效鸇獸或效獺非教之乎非危道乎詩曰誠不以富<lb/>
<pb n="KR4h0152_WYG_137-7a"/>
亦秖以異其斯之謂乎學究色阻緬思復曰長吾村者<lb/>
非此之安也量廣性靜厭喧祛煩且將以頤夀也松居<lb/>
子曰是則可矣葆真息慮弗揺弗猾一氣專其宇百感<lb/>
慎於外俯於水則深者澄仰於山則髙者靜吾慕修錬<lb/>
之説而未之從事若斯人其殆不逺乎然欲充其靜則<lb/>
滄海長谷羣於耕漁可也夫長一村尚亦云勞何使人<lb/>
夜夜為燕防䑕乎其不幸不仕耳學究奮然曰從吾長<lb/>
村者之道於從政乎何有政以靜成者也觀諸從政或<lb/>
<pb n="KR4h0152_WYG_137-7b"/>
汲汲湧湧嘵嘵厖厖上下如譁吾每少之松居子曰若<lb/>
褒爾之長似矣非以言政也夫仕也有録有任有法如<lb/>
子之説也任重可但已乎司法可姑避乎食禄可負乎<lb/>
言未既其長村者過服從甚都有睟其容松居子心計<lb/>
曰若斯偉然其人必不如若淺之乎譽之也因請為介<lb/>
將見之學究曰長固樂客劇談兹及曛矣迨曙將謁公<lb/>
府焉其改卜日以來遂别<lb/>
　　山水問<hi>顧治</hi>
<pb n="KR4h0152_WYG_137-8a"/>
主人游於惠泉之上甚樂也客曰山水其亦有古今哉<lb/>
曰有古者公而不私也則山水常客而我常主今者私<lb/>
而不公也則我常客而山水常主客曰何以知之曰我<lb/>
知之泉上也古之人有黄公歇者有陸子羽者兩人<lb/>
非私山水而有之徒以飲馬於澗品第於泉云耳至今<lb/>
人稱之曰黄公澗陸子泉也山水信有待人而名者豈<lb/>
非山水常為客而我常為主乎今之人則不然矣有一<lb/>
丘之勝從而據之有一壑之幽又從而據之有一亭從<lb/>
<pb n="KR4h0152_WYG_137-8b"/>
而榜之曰某書也有一石從而刻之曰某立也彼固以<lb/>
為我有耳然更數十百年來不知凡幾易主幾易榜幾<lb/>
易刻矣而若丘若壑若亭若石雖嘗屢因其主以屢易<lb/>
其名而其本名卒未嘗易也過陸子泉則曰是某泉也<lb/>
不曰他子泉也涉黄公澗則曰是某澗也不曰他公澗<lb/>
也非不欲名茍非其人不以名也豈非山水常為主而<lb/>
我常為客乎無他故矣古人公之而今人私之也公則<lb/>
以我觀山水我有主道焉主能勝客故山水不得而主<lb/>
<pb n="KR4h0152_WYG_137-9a"/>
之而為我之客私則以山水觀我我有客道焉客不能<lb/>
勝主故山水反得而客之而為我之主若黄公陸子兩<lb/>
主人者去矣今我與子游於斯飲於斯客也彼主山水<lb/>
者亦客耳今時某有者異時某有矣又異時又某有矣<lb/>
是彼我皆客也當誰主哉夫山水古有主而今無主雖<lb/>
謂其有古今可也彼之主有限而我之客無窮雖謂我<lb/>
為主亦可也客唯唯願有紀也主人遂執筆紀之<lb/>
　　紀客語<hi>趙玉</hi>
<pb n="KR4h0152_WYG_137-9b"/>
客有懷科舉程度之文見者予難之曰安事此為士生<lb/>
熈世達則贊皇猷敷治化代天工立人紀商説周望窮<lb/>
則樹清節敦素履扇高風述聖典為仲武子陵烏在抽<lb/>
黄對白駢四儷六割裂經史剪截傳註殫英俊壯鋭之<lb/>
精鑠知仁聖義之性上之所求下之所舉舉天下士子<lb/>
於此焉出使之無真儒以經國無名將以定亂無巧工<lb/>
以創物無明醫以療疾無良史以紀事職此故也且糊<lb/>
名易書孰與𤣥纁聘幣棘闈鏁院孰與安車蒲輪版屋<lb/>
<pb n="KR4h0152_WYG_137-10a"/>
席舍孰與臨軒前席是以儒日絀而經日晦矣奚庸詭<lb/>
隨世好事此為哉客曰子真闇於經典不達變通夫三<lb/>
五尚矣自周官賔興之舉不行而有漢之方正孝㢘法<lb/>
久滋弊而有魏晉之九品中正推舉冗濫而有隋之秀<lb/>
才唐之詞賦至宋始全用經義取士我朝因之黜詞賦<lb/>
之浮靡用策論之質實糊名則取唐之武瞾程式則取<lb/>
宋之安石惟采所長不嫌猥陋非此而出謂之倖進非<lb/>
此而習謂之異途傳之萬世斯無弊矣如薛敬軒章楓<lb/>
<pb n="KR4h0152_WYG_137-10b"/>
山羅整菴之理學穆𤣥菴崔後渠之經學何栢齋馬谿<lb/>
田之清節于肅愍王陽明之武略李空同何大復之文<lb/>
詞此數公皆發身科甲事業文章凌跨百代誠不可誣<lb/>
必欲從古子何遠茹毛飲血而嗜八珍五味耶予自知<lb/>
失言乃謝客退而掇摭其言以志吾過且舉贈今之習<lb/>
舉子業者<lb/>
　　詰儒一<hi>方𢎞靜</hi>
儒服者曰夫二氏之教未始異於儒也而泥者異之非<lb/>
<pb n="KR4h0152_WYG_137-11a"/>
道之異也道一而已矣詰之曰吾以子之溺於二氏也<lb/>
將亦有異聞也而曰固與儒同乎儒之所不同於二氏<lb/>
者儒者言之詳矣子固所厭聞也無論焉吾聞之也服<lb/>
其服者誦其言誦其言者行其行子服儒之服也而誦<lb/>
二氏之言奚為而不二氏之服也君臣也父子也夫婦<lb/>
也昆弟也子以為可去耶不可去者耶如果可去耶子<lb/>
奚不二氏之從也老子言上士聞道勤而行之子固所<lb/>
謂上士者矣子之服膺於二氏之道可謂勤矣金剛經<lb/>
<pb n="KR4h0152_WYG_137-11b"/>
言五百年後善男子信誦其經者如來悉見是人若子<lb/>
者必為如來所見矣且二氏所謂勤而行之者將以生<lb/>
羽翰也將以注净土也自有二氏以來彼羽翰而長生<lb/>
者安在耶曾有善男子從净土來者耶如來且見子子<lb/>
見如來耶如來所為來迎者舍子孰迎耶夫七寶蓮苞<lb/>
三山瓊宇少有知者亦知其亡是耳設有之不難脱屣<lb/>
無予云逆猶可也廼若齋醮布施罔利倖福親見姦黠<lb/>
為羣誑誘癡愚不啻盗竊曾不以為非又從而為之嚆<lb/>
<pb n="KR4h0152_WYG_137-12a"/>
矢耶使子而愚也吾弗知之矣子而智者也而何忍於<lb/>
異端之攻以誣斯世以天下惑也<lb/>
　　詰儒二<hi>方𢎞静</hi>
儒者曰夫莊子非不知仁義禮樂之美也以為仁義禮<lb/>
樂者孔孟既丁寧言之復言之則贅矣有是哉其辭之<lb/>
遁也夫仁義禮樂之於人猶菽粟之不可去也夫既莫<lb/>
不飲食矣而朝饔焉夕飱焉不亦贅乎孔子曰志於道<lb/>
據於德未嘗不言道德也則道德亦贅矣儒者之左袒<lb/>
<pb n="KR4h0152_WYG_137-12b"/>
於二氏也則曰形而上者謂之道形而下者謂之器道<lb/>
器者易之言也而老氏第易之為有無釋氏第易之為<lb/>
色空耳是未始不同也噫二氏者果於儒無異乎則舍<lb/>
已之田而耘人之田者何也既以仁義禮樂之言為贅<lb/>
矣則道器之云者亦既言之矣易之為有無又易之為<lb/>
色空何其不厭贅也且夫二氏之説何可同也君子之<lb/>
道費而隠造端乎夫婦察乎天地至誠無息一言而盡<lb/>
皆實理也乃二氏之説歸於無歸於空云爾其為説足<lb/>
<pb n="KR4h0152_WYG_137-13a"/>
以簧鼓索隠好異之流而不足以濟天下且胥而溺者<lb/>
也何可同也<lb/>
　　詰儒三<hi>方𢎞静</hi>
儒者曰老莊孔孟同時也孔孟未嘗攻之而何世之學<lb/>
者誻誻然沸不少置也其憤世切矣夫君子之知言也<lb/>
惟其言之是非耳言而當也則邇言猶察之况往古之<lb/>
作世所好尚者乎言而非當也則速貧速朽猶以為非<lb/>
夫子之言武成取二三䇿而已豈以未嘗非之而遂不<lb/>
<pb n="KR4h0152_WYG_137-13b"/>
知其為非乎孔子曰索隠行怪後世有述焉吾弗為之攻<lb/>
乎異端斯害也已當時聖王之道猶同倫同文足徵而<lb/>
信也可無言也孟子以為我無君比之禽獸楊氏者固<lb/>
老氏之流歟若莊生者寓言離辭適已自恣王公大人<lb/>
不能器之太史公論之者盖實錄矣其書未若楊墨之<lb/>
盈天下可無辨也安可以孔孟所未攻者為不可議也<lb/>
　　决疑<hi>樊鵬</hi>
樊子辭家遊仕至於西秦竭忠陳力日無留事然心與<lb/>
<pb n="KR4h0152_WYG_137-14a"/>
跡違居常不樂乃往見長安有道季禮先生曰余有隠<lb/>
疑願先生决之先生曰子非汝南樊大夫與曰然曰吾<lb/>
聞賢者隨世以樹名知者乗時而建績今君自致青雲<lb/>
並升治朝遭逢仁聖手握金印身珮玉珂束地千里職<lb/>
專按察忿怒則風雷生喜澤則陽春至萬夫遵令列郡<lb/>
受命上下孚信頌聲滿道夫快心展步立業成功此其<lb/>
時也夫亦何惑何疑何思何慮何有所不足乃色鬱鬰<lb/>
而不宣意夷猶而不忬無乃悖謬乎哉樊子曰夫虎豹<lb/>
<pb n="KR4h0152_WYG_137-14b"/>
麋鹿去山林則蹶騷而反走驊騮綠耳羈釡竈則蹼地<lb/>
而悲號其性異也故蘓張口舌致顯貴鄼平刀筆居相<lb/>
位蕭朱結綬王貢彈冠不可説以山林之幽邃長沮桀<lb/>
溺偶而耕楚狂接輿歌鳳衰梅生挂冠嚴陵守釣不可<lb/>
語以廟堂之富貴是皆守有定執趨有定方鑿不可短<lb/>
續不可長䂓不可員矩不可方故亹亹然各畢志而成<lb/>
名也今僕則不然居無獨見之明行無一藝之成離群<lb/>
索居之不敢喔咿嚅唲之不能行藏隠顯莫吾知迷前<lb/>
<pb n="KR4h0152_WYG_137-15a"/>
路而遐征喜怒哀樂攖吾情心搖搖而懸旌悦謇謇之<lb/>
為忠又悦煌煌之保躬悦琴瑟爼豆之為懿又悦文繡<lb/>
與簮纓願如白鷗之泛泛又如龍駒之昻昻如鳳凰翔<lb/>
千仭又如鳳鳥鳴高岡願江籬以為衣秋蘭以為服又<lb/>
願海棠之争春園葵之向陽心在江湖又在廟堂神遊<lb/>
八極不舍故鄉鑿之則短不鑿則長矩之則員䂓之則<lb/>
方此數者孰去孰從孰止孰行孰為大道孰為小逕孰<lb/>
可以定吾志孰可以堅吾性季禮先生再拜而謝且作<lb/>
<pb n="KR4h0152_WYG_137-15b"/>
歌曰潜淵為龍兮從雲以之千仭為鳳兮鳴岡固是千<lb/>
蹊萬徑兮期於必至與時偕行兮與道巻舒任君之意<lb/>
行君之事吾固不能為君而决疑<lb/>
　<lb/>
　<lb/>
　<lb/>
　<lb/>
　明文海巻一百三十七<lb/>
</p>
<p>
</p>
  </div>
</body>
</text>
</TEI>
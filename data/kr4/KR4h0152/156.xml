<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百五十六</head>
    <p>
<pb n="KR4h0152_WYG_156-1a"/>
欽定四庫全書<lb/>
　明文海巻一百五十六　　　餘姚黄宗羲編<lb/>
　　書十<lb/>
　　　論文<lb/>
　　答茅鹿門<hi>蔡汝楠</hi>
楠自結束承兄録為心知之友奉教良多然每一<lb/>
覯遇兄見彌髙客嵗握手前山之麓一夕晤言之<lb/>
間偏匝宇宙結以心期楠益嘆兄厥修之益當不<lb/>
<pb n="KR4h0152_WYG_156-1b"/>
可量是時楠方困於新州又繼之以慘怛痛結之<lb/>
時徒傾嚮慕未暇尋繹别兄之後以輟哭之晨痛<lb/>
自思淮三年恭黙古人非塊然纍囚以忍瘡痛必<lb/>
有不言之思不動之覺於愁抑之中得震警之意<lb/>
偶於一日瞥然若狂哀警兼至雖未能修其所晤<lb/>
聊能晤其所修遂欲千里馳書以告於兄如得醍<lb/>
醐以飲兄弟式好之懐方不自已而聞兄且有左<lb/>
官之命南北蹤迹未有定所遂遏而不發耿耿至今<lb/>
<pb n="KR4h0152_WYG_156-2a"/>
夫以兄竒瑋介特十載令名入而為吏部以世人之拘<lb/>
瑣齷齪傾搆擠䧟岀而判廣平皆世道之所有故聖賢<lb/>
於五福六極茫然不齊之氣無不歸之於天至於立言<lb/>
及太史之文先儒謂借史才以發已藴非天下萬世之<lb/>
公故不必觀其自叙而太史為人之狀已散見於諸傳<lb/>
矣韓文最醇其友人張籍貽之書曰近日甚怪君為駁<lb/>
雜不實之文以累於道程夫子亦云韓子之學華蘇文<lb/>
忠見放之後友人畢仲游貽之書曰近知君以言得罪<lb/>
<pb n="KR4h0152_WYG_156-2b"/>
銘箴序記之文務為炫耀以夸世是亦言語之過也數<lb/>
先生之文所以不免有道之議者各以其不平而鳴遂<lb/>
多太過不安之詞非有徳雍容之象其自謂不受煩瑣<lb/>
而非所以通於論道使數先生而達孟子知言之指則<lb/>
立言亦甚可懼也昔者孔子當道之不行不得已而竊<lb/>
比老彭孟子之言曰詩亡然後春秋作太史公欲以區<lb/>
區之褒貶附於春秋何其不自知哉春秋之㫖本於詩<lb/>
大雅清廟悠揚婉㣲怒者不激喜者不淫使雅頌常存<lb/>
<pb n="KR4h0152_WYG_156-3a"/>
則春秋有魯史在何必作也且平王以前未嘗無史孔<lb/>
子之智豈不及紫陽之為綱目自伯禽以後皆為之筆<lb/>
削哉繼詩而興明其不得已也惟其立言之意岀於不<lb/>
得已故其所是所非不改於詩人之㫖寓直於婉不改<lb/>
於詩人之詞使聞者㣲而知勸懼而不怒此夫子之立<lb/>
言視數先生者何如哉即夫子之不得已而言則夫子<lb/>
窮而可以忘言達而可以行道夫子又宜何如也故立<lb/>
言者夫子之末節而夫子汲汲於脩徳為先忠信為業<lb/>
<pb n="KR4h0152_WYG_156-3b"/>
為吾人安身立命之學至於所謂忠信之道大端亦在<lb/>
修省言辭恂恂便便誾誾侃侃修省之用也至於六經<lb/>
删迷修省之準也建大中而不過積和順而不詭立至<lb/>
徳以示天下後世而不以文詞稱斯道之在人至今若<lb/>
掲日月而行者盖猶衆流之必有源萬木之必有本也<lb/>
舜傅說膠鬲困窮拂鬱而動其獨知之心忍其欲流之<lb/>
性心性者弟之所謂才源也名為世忌而益之以偏激<lb/>
無本之文是惡影而奔也故與其即枝流而迷夲源不<lb/>
<pb n="KR4h0152_WYG_156-4a"/>
若反本源而自然不窮也以是大行以是窮居以是巻<lb/>
之至宻以是散之至文焉徃而非至性焉往而非歡愉<lb/>
恬暢之地哉凡兄之文富而不艷竒而有典弟不敢以<lb/>
兄所自知者賛兄乃以弟自知者致規於兄也請兄自<lb/>
今而後不入煩瑣之思不作竒特之想既不必如所諭<lb/>
作意立言又不必如所論夣逃人世但宻求本源安身<lb/>
立命豈不坦易豈待依憑而種種心聲亦無出於此不<lb/>
然激而成文文則美矣而無以考徳則兄不可以不省<lb/>
<pb n="KR4h0152_WYG_156-4b"/>
也兄肯裁示尚有以復不次<lb/>
　　與王九難郎中<hi>丁自申</hi>
來諭文自秦漢而下韓柳二家最為近古宋歐蘇曾王<lb/>
雖稱大家其格局去古逺矣此評文之斷案也然愚以<lb/>
為文之髙下因人而異不獨於時為然即秦漢之文如<lb/>
戰國䇿逰説之辭亦自與樂毅報燕惠王書魯仲連不<lb/>
肯帝秦之對辭氣迥别仲舒天人三䇿淵懿醇雅視主<lb/>
父偃嚴安徐樂之説又不可同日語矣韓之於柳亦猶<lb/>
<pb n="KR4h0152_WYG_156-5a"/>
是也讀柳之文自梓人傳封建論數篇之外其餘諸製<lb/>
終渉俳體造語類多苦思尚未脱八代氣習而無韓子<lb/>
起衰振古之才歐生於宋雖自為一代之文若論其至<lb/>
者自當與韓頡頏恐柳氏亦不得以唐之家數揜之也<lb/>
蘇曾王三子文各自有優劣其優者可亞於歐盖一代<lb/>
一人之文各自有至者繫於人不繫於時也今世古作<lb/>
獨稱闗西前後二氏兄向所論謂得秦漢竒偉之氣此<lb/>
固無論韓歐也然則仲舒淵懿醇雅之文亦不足法與<lb/>
<pb n="KR4h0152_WYG_156-5b"/>
以愚所見談今之文而效秦漢之作是越産而燕語也<lb/>
夫燕語豈不竒勁有餘音哉而以越人學之則雖酷效<lb/>
窮年有不相似者不若就越語而求中原之正音則雖<lb/>
語之不燕無害也近見吳閩一二名公文集據理敷詞<lb/>
舂容典雅蓋一代之正音在是矣其集具在試與闗西<lb/>
二氏較之其氣格之髙下豈無可言者敢以請於吾兄<lb/>
質正倘鄙見有所未通則願髙明更垂敎焉<lb/>
　　答呂侍郎沃州<hi>莫如忠</hi>
<pb n="KR4h0152_WYG_156-6a"/>
昨荷瑶函之辱隨有報書當已徹覽兹復荷教言知門<lb/>
下於樂道之餘兼多撰述誠切羡之夫文章正宗之續<lb/>
編僕平生正苦其繁蕪殊謬於西山先生之㫖至於尤<lb/>
竊恨者以西山先生之見之卓而於古人論文本指尚<lb/>
覺隔一谿徑未敢遽質所疑於有識也夫文以載道其<lb/>
言岀自拘學若孔子則曰文以足志又曰辭達而已矣<lb/>
夫文者言之辯而有理緒之謂也易觀乎天文以察時<lb/>
變此理緒之辯乎經緯者也觀乎人文以化成天下此<lb/>
<pb n="KR4h0152_WYG_156-6b"/>
理緒之辯乎徳業者也彼各有當爾如必求文於發揮<lb/>
性命之原潤飾太平之烈而後為合轍不已隘乎故六<lb/>
經載道亦即載事者也諸史載事亦即載道者也百家<lb/>
技藝各載其學術純駁雖不同科而槩以達辭足志云<lb/>
爾則惡可廢也西山先生之見則異是取之必求其理<lb/>
析之必歸於引經必差次仁義必標駁儒墨而後曰文<lb/>
彼文莫近乎秦漢而先生自先秦策士之言各成其章<lb/>
者多擯不載至左國之取又似濫觴而不精皆僕之所<lb/>
<pb n="KR4h0152_WYG_156-7a"/>
未釋也夫文章與時髙下先觀其氣之醇漓定其格之<lb/>
今古而片言合作咸屬品題文斯偹矣若但泥於載道<lb/>
則自六經以來文闕有間而至宋儒訓詁之言岀其語<lb/>
性情心體特詳焉若曰文在兹矣即賈董韓愈氏之作<lb/>
僅以數語合道而倖存其不屏棄者幾何此其説之未<lb/>
暢者也西山先生之意毋亦以為文壊於六朝故所選<lb/>
取正矯昭明文選之弊舉其言之支而麗者盡削之似<lb/>
已然有文選所遺而正宗未盡入有文選之不可盡非<lb/>
<pb n="KR4h0152_WYG_156-7b"/>
者而正宗削之抑又何故至叙事議論之疏别近世有<lb/>
辯之者僕以為非獨叙事議論之過於疏别而以辭命<lb/>
與叙事議論析而三之尤不倫也豈不曰辭命不當例<lb/>
以文士之言故特掲諸其首而不知辭命乃文章之一<lb/>
體與疏奏封事論賛記序等分為體裁則可而與序事<lb/>
議論之凡例等可乎即辭命中亦孰非叙事議論之互<lb/>
見乎盖凡史之記事皆叙事也其記言皆議論也此二<lb/>
者已足該文之義而必參以辭命㡬於贅矣僕自屏跡<lb/>
<pb n="KR4h0152_WYG_156-8a"/>
蒿萊嘗一究心斯藝今皆忘之因尊諭所及不覺中熱<lb/>
於見獵然斯於門下抑末爾僕所欲請益者當不啻是<lb/>
也惟亮而終誨之<lb/>
　　復周柳塘書<hi>莫如忠</hi>
巖居再辱來教雖從一時諸生答問之言然開示詳明<lb/>
傍引曲証要歸於易簡忠也衰憊無庸未嘗問學得與<lb/>
聞此亦為頓開茅蔀矧諸生之雋者乎第語中有未盡<lb/>
釋然者不敢蓄而不宣以負髙義且執事鋭志聖學方<lb/>
<pb n="KR4h0152_WYG_156-8b"/>
相切劘期以共明斯道以惠來學此其秉心之公虚已<lb/>
之量必不果持獨是之見以標門户為名髙即芻蕘可<lb/>
以自獻也敢疏别其說試商確之一來教述丁學博云<lb/>
昨日王龍溪在此曽云士人且將舉業丢下一二年先<lb/>
去理㑹身心之學却好執事以為此是龍溪因病立方<lb/>
聖人教人只一事初無舉業聖學之殊若使習舉業者<lb/>
能将聖賢言語一一反身體騐則舉業即聖學也其言<lb/>
似已忠竊以為龍溪之言為看舉業太輕而執事之言<lb/>
<pb n="KR4h0152_WYG_156-9a"/>
又看舉業太重遂略相忤不知舉業一節實國朝制義<lb/>
而父兄師友所以訓其子弟者孰能廢之假如鄉舉里<lb/>
選之法雖取以徳行道藝然其自閭胥族師以至升諸<lb/>
司徒詔廢置於太宰其間節目繁多容亦不無去取榮<lb/>
辱之繋如今科舉差次得失之迹也又如秦人以律令<lb/>
教士令以吏為師士生其時茍不為沮溺避世之徒舎<lb/>
是無由仕以行其志者况國家設科取士原責以明經<lb/>
通達世務以施於用豈意其將剽竊辭章獵取青紫以<lb/>
<pb n="KR4h0152_WYG_156-9b"/>
自壞之故晦翁嘗言舉業壞了多少人夫不罪於人而<lb/>
罪於舉業可慨也已今之學者誠能於務舉業時知去<lb/>
明理義淑身心就中領悟聖學之緒則舉業自做學問<lb/>
自明不相悖也又何必棄彼而就此哉至如來諭曰如<lb/>
此則舉業即聖學如彼則聖學即俗學斯言於理良近<lb/>
而辭若有未融何則舉業聖學此不可對舉而言理學<lb/>
是千聖道統真脉舉業只是一事舉業但可對做官治<lb/>
生用兵百工技藝等事説而學問乃總主張之使諸所<lb/>
<pb n="KR4h0152_WYG_156-10a"/>
為事事合於道者雖不相離而實不相雜故舉業得學<lb/>
問以主張之則身雖做舉業事而志未嘗不在聖學便<lb/>
曉得從佔畢行墨之外别求其至者餘可類推矣故言<lb/>
舉業不妨做學問則可若言舉業即學問似少失賔主<lb/>
故程子云學者一月之中即将十日幹舉業餘日即可<lb/>
為學此其甚不得己之言亦可以見舉業聖學之實為<lb/>
兩事矣象山講君子喻於義一章全以舉業相証不過<lb/>
因人易曉者以誘進之非故合兩事為一近來前輩乃<lb/>
<pb n="KR4h0152_WYG_156-10b"/>
有為二業合一論者則贅矣學者自斥異端之外於尊<lb/>
徳性道問學處紛紛尚費辭説而又将舉業混入其辯<lb/>
何時已耶竊意今之設教者且須将舉業聚集來學即<lb/>
其常所講解者先令暢然通曉待其餘力疑問從聰明<lb/>
特異有善根者因文解義引而進之於道以免驟聞之<lb/>
駭而潜移其故習使知尋向一邊庻㡬聖學可明而有<lb/>
得於先儒以舉業教人之㣲意矣如何如何一來諭云<lb/>
仁者之夀不必壽考即聖人至今不死便是此言見得<lb/>
<pb n="KR4h0152_WYG_156-11a"/>
一死生齊夀夭處甚髙陽明先生亦云顔子三十二而<lb/>
卒至今存焉雖不為此章而發亦足以相証矣然僕意<lb/>
尚疑此乃是推廣言外説仁者夀第二義而於孔子説<lb/>
仁夀本指似少差也大凡君子道其常而已矣仁者之<lb/>
夀孔子盖道其常如中庸言舜大徳必夀君奭言天夀<lb/>
平格無逸言三宗夀考皆是實事道其常也至如回之<lb/>
夭蹠之夀乃值其變爾常者理也而變者氣數之適然<lb/>
然雖曰變亦是宇宙間時有者故變亦常也且如天道<lb/>
<pb n="KR4h0152_WYG_156-11b"/>
福善禍淫而單豹以終身行義死於虎其為福耶禍耶<lb/>
此可以通扵夀天之説矣盖聖人所知者壽夭不貳而<lb/>
已而他無庸心宜夀而不夀聖賢所不諱也孔子於回<lb/>
曰不幸短命死矣所謂不幸者非氣數之適然耶而未<lb/>
聞强以死為不死也至尊教謂顔子過一日便頂得别<lb/>
人數十年此言甚快可為世人膠膠擾擾枉過一生者<lb/>
深省至曰今日一時聚㑹精神意氣若不間云云未敢<lb/>
信也執事又引袁府尊云松江風俗太奢似不可長而<lb/>
<pb n="KR4h0152_WYG_156-12a"/>
責我輩以崇朴雅挽浮靡為衆庻倡斯言甚善即亦時<lb/>
政所急也乃鄙意竊謂俗化之原自上移易民愚罔知<lb/>
此不可以空言説而吾黨不腆之望乂安取表正於鄉<lb/>
而敢聞命也古稱循良長吏率先仁儉以臨其民故以<lb/>
令則易從以禁則易止彼賢士大夫第樂賛而奉行者<lb/>
爾矣詩曰視民不恌君子是則是傚夫詩稱君子非即<lb/>
今紳絇之士其所則而效者耶而示民不恌實在公等<lb/>
足下未之思耶且松俗之敝非自昔固然一切往來燕<lb/>
<pb n="KR4h0152_WYG_156-12b"/>
遺之侈靡乃至今而始甚足下覩末而遺其本泥涉世<lb/>
之溷迹而不察其大繆不然之本情亦惑矣鄙見如斯<lb/>
願遂轉而聞之袁公祖倘令深究化原而毅然為移風<lb/>
易俗之政以固松民之元氣吾黨倚杖而觀之矣<lb/>
　<lb/>
　<lb/>
　<lb/>
　明文海巻一百五十六<lb/>
</p>
<p>
</p>
  </div>
</body>
</text>
</TEI>
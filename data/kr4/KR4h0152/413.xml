<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百十三</head>
    <p>
<pb n="KR4h0152_WYG_413-1a"/>
欽定四庫全書<lb/>
　明文海巻四百十三　　　　餘姚黄宗羲編<lb/>
　　傳二十七<lb/>
　　　列女<lb/>
　　月娥<hi>鄔斯道</hi>
月娥者太平蕪湖葛通甫之妻武昌邑長職馬祿丁公<lb/>
之女西域人也少聰慧静幽諸伯氏皆明經工舉子業<lb/>
月娥隨而誦説通奥義及長歸通甫及葛門事上撫下<lb/>
<pb n="KR4h0152_WYG_413-1b"/>
凛如禮法冡婦盧見月娥徳踰於已一日率諸婦諸女<lb/>
請曰願以諸婦諸女屬之娣蚤暮教詔之月娥奉命惟<lb/>
謹紉箴之隙必告以婦道及援引古烈女示以為則以<lb/>
是咸淑其化既而冦羣起其一據有豫章自上游而下<lb/>
勢甚張郡邑悚懼盧曰郡有城郭可恃且有兵守因使<lb/>
月娥挾諸婦諸女避郡城未㡬冦果至城陷冦紀綱民<lb/>
事月娥嘆曰吾生簪組世家其忍出犬彘下耶遂抱所<lb/>
生女赴水死諸婦諸女咸驚愕言曰姆之死必安于義<lb/>
<pb n="KR4h0152_WYG_413-2a"/>
吾可幸生乎哉亦相與死水中凡九人莫有後者其姻<lb/>
張綱中為物色死所得其屍時夏暑方熾七日不汎顔<lb/>
色如生郡人靡不駭異父老與綱中議曰十節同志死<lb/>
不可異壙乃於故居之南黄池里作巨穴同以塟題其<lb/>
石曰十女墓其弟鶴年相與樹碑墓下以昭節行月娥<lb/>
無子其夫子與冡婦盧皆死於冦鶴年富於經史有操<lb/>
行幼時讀書皆娥口授月娥幼名也今亦以月娥名焉<lb/>
論曰月娥不忍處冦境死以素習禮義諸婦諸女之死<lb/>
<pb n="KR4h0152_WYG_413-2b"/>
以素化於禮義以禮義死安於生也始一人自以死而<lb/>
九人亦相與俱何化之深耶是則九人者一月娥也自<lb/>
是而逺邇化其風者豈無其人奚止九人而已然不惟<lb/>
感諸人也至若屍七日而不腐毒暑又豈非精氣感鬼<lb/>
神鬼神為翊其靈歟嗚呼異哉<lb/>
　　趙節婦<hi>李東陽</hi>
趙節婦宋氏陜西咸寧人也父諱翬嘗知歸徳州趙琳<lb/>
者歸徳衛干戸也故節婦歸之琳少負氣與范指揮者<lb/>
<pb n="KR4h0152_WYG_413-3a"/>
交惡范計傾琳怒不能下宣徳庚戌琳以代赴京伍至<lb/>
兩河口暴得狂疾夜乘馬徑去家人物色無所得筮之<lb/>
曰死矣節婦乃為位發喪以其衣冠塟焉時婦年十九<lb/>
子一曰遜始晬餘節婦誓與兒存亡遜長而廕教之曰<lb/>
汝知吾所以不死者乎爾負我我無以見爾父于地下<lb/>
平居不假辭色雖壯猶加箠撻或觧之曰兒無父將恃<lb/>
而驕驕必敗吾鬼不食矣遜卒克自立拓産増業有四<lb/>
男六女雖屢幹公于外慄慄如在膝下節婦亦自飭嚴<lb/>
<pb n="KR4h0152_WYG_413-3b"/>
甚别其母久迓之郊至則曰寡婦不敢野見請見于車<lb/>
中及堂而後拜有異姓遺女育于宋節婦弟之既而三<lb/>
嫁間往省節婦罵曰汝玷我家縦不能死尚戴面來也<lb/>
驅而出節婦事姑謹姑周老病疽甚節婦日䑛濯之竟<lb/>
愈姑季子狙節婦之財即予之姑問所畜節婦重怒其<lb/>
姑則曰固在實不存一錢姑死塟稱子事成化丙戌有<lb/>
司上其節詔旌其門今年六十有七矣初千戸之病而<lb/>
亡也泅于河而甦鬻油者張氏竒其貌館而飲之酒酒<lb/>
<pb n="KR4h0152_WYG_413-4a"/>
作復病去後十年霸州人云有狂男子時能自言我宦<lb/>
家子及問之即失度求者至霸則又傳之保定保定蓋<lb/>
其支族在焉至亦無所得自是遂絶又二十餘年有僧<lb/>
寄歸徳嘗乞齋馬牧寺為里人所嗤曰母嗤我我官也<lb/>
棄不為耳獨我哉如趙千戸者亦僧也趙黨有劉八者<lb/>
亟報遜使詰之僧曰予指揮徐忠中山王裔也土木之<lb/>
亂逃為僧于香山求有道者師久不值至徐聞有名僧<lb/>
在夀州始造焉其徒數十人予間及家故師怒以觚擊<lb/>
<pb n="KR4h0152_WYG_413-4b"/>
予曰汝俗累故在惡吾従吾亦歸徳趙千戸也惟聞此<lb/>
而已然師自為此言已悔之曰吾秘此三十年不覺妄<lb/>
發吾不能久居此矣蓋將去也問其齒貌性度質其母<lb/>
其母曰噫是也遜諸父俊即率二老卒至夀訪之則已<lb/>
發矣後歸徳有九僧入趙東隣殷指揮家索飯中一老<lb/>
者甚怪偉問殷曰西隣者誰乎殷具以告僧顧其綽楔<lb/>
笑曰嘻乃樹此乎遂亟去比遜追又不及人皆意其為<lb/>
琳也徐僧者居無何其五子來自鳳陽請歸之不可則<lb/>
<pb n="KR4h0152_WYG_413-5a"/>
彊之去竟逃還馬牧猶能道趙千戸事云<lb/>
太史氏曰節婦之行高矣當其夫亡時非不能死飲泣<lb/>
抱孤凡趙氏之祀之絶是懼其律身教子皆能以義自<lb/>
勝圖于厥終雖烈丈夫豈復過哉千戸之事其亦矯詭<lb/>
務脱馽縳之流未足深論獨人之情有甚于死别者于<lb/>
是蓋益重節婦之哀天其或者矜節婦之心使趙果不<lb/>
死萬有一于後亦未可知彼節婦者固可以無愧也已<lb/>
節婦於予姑岳夫人兄弟也予毎聞其事未嘗不歛袵<lb/>
<pb n="KR4h0152_WYG_413-5b"/>
而作重為之痛歎而不能巳故傳之而千戸之事亦附<lb/>
見焉<lb/>
　　六烈女<hi>李夢陽</hi>
儒生劉徳舉來言六烈女事李子聞之泫然而涕出劉<lb/>
生曰夫子奚慟乎李子曰予蓋傷為臣不忠云於乎死<lb/>
生亦大矣往逆瑾之亂予寔丁焉當是時人士大都以<lb/>
賕行問之曰救死爾又曰死瑾無謂於乎死生大矣彼<lb/>
粉黛笄褘之人乃顧若是烈耶自死瑾無謂之説興於<lb/>
<pb n="KR4h0152_WYG_413-6a"/>
是賕者公言於朝羣議於巷偶語於途以逮至則問金<lb/>
多少為罪重輕於是天下吏曰考掠桎梏之咸金逋也<lb/>
下斂而上聚公簿而顯輸曰姑救死爾夫為宜若是否<lb/>
耶設靡賕瑾能盡死之耶於乎死生之際難矣彼粉黛<lb/>
笄褘之人乃顧若是烈耶予蓋傷焉於是作六烈女傳<lb/>
陳氏者陳傑女也年十八聘楊瑄居無何瑄卒女痛<lb/>
哭將死之父母不許欲往哭瑄又不許女則竊翦<lb/>
髪屬媒氏往置其夫懐汴俗聘女生年月日朱綺金<lb/>
<pb n="KR4h0152_WYG_413-6b"/>
字與男家號定婚帖於是瑄母以定婚帖裹其髪瑄懐<lb/>
塟焉而女乃遂卸容飾素笄縞衣居無㡬父母謀改聘<lb/>
女縊而死天順五年六月十一日也後五十三年為正<lb/>
徳甲戌瑄有姪曰永康者改塟瑄而求陳氏骨合焉二<lb/>
骨朽矣髪定婚帖獨鮮完劉生曰塟之三年而岐穀丫<lb/>
𤓰産之墓李子曰世人蓋多言青陵臺事予竊疑焉連<lb/>
理之木比翼之禽今以岐穀丫瓜觀之不其信耶<lb/>
張氏者李傑妻也年十八歸傑踰年而夫病且死握其<lb/>
<pb n="KR4h0152_WYG_413-7a"/>
手訣曰我死汝必更然善侍後人矣妻泣矢之曰君死<lb/>
妾死不願更也傑死張氏謂棺匠曰棺大之夫性喜寛<lb/>
大也其父母曰棺第狹之勿大匠従其父母狹其棺張<lb/>
氏哭毁其狹棺曰不大不棺也棺成自經而死<lb/>
高氏者夏永昌妻也嫁三月而永昌病死高氏欲従之<lb/>
然家人防之嚴則日主前焚香竊祝曰永昌俟我其母<lb/>
知之泣謂之曰汝今十九年耳奈何輕死高氏曰嗟母<lb/>
謂百年永耶然均死耳竟縊死<lb/>
<pb n="KR4h0152_WYG_413-7b"/>
劉氏者魏相妻也相之死也祖姑王覘婦有决志乃引<lb/>
婦登樓同寢婦哭之達旦不輟已紿其祖姑曰我饑渇<lb/>
甚祖姑信之下樓取水食婦以手巾二幅接縊於梁上<lb/>
年二十一矣<lb/>
王氏者孫林妻也林病貧無以療王氏賣衣辦湯藥夜<lb/>
籲天祈身代之林死則匍匐哭不絶聲水漿不入口者<lb/>
二日乃潛詣後園棗樹自經死<lb/>
張氏者田孝子妻也孝子曰田鋭嘗刲股療母病母死<lb/>
<pb n="KR4h0152_WYG_413-8a"/>
廬墓三年於是稱田孝子云孝子有甥宿舅舖而夜殺<lb/>
其隣舖客盜其財於是逮孝子獄無何孝子死出其屍<lb/>
牆為之崩張氏之死也或勸之矣則忿痛曰我與田鋭<lb/>
夫婦二十年矣彼既為孝子我獨不得為節婦耶竟死<lb/>
今按六女者皆祥符郭門西人也六十年間烈女六焉<lb/>
足謂之興矣聞風者激也抑地之靈使然耶李子曰予<lb/>
於六女而重傷時俗之偷也孔子曰匹夫不可奪志乃<lb/>
人不欲死顧詫人曰我死弗獲死今以六女事觀之然<lb/>
<pb n="KR4h0152_WYG_413-8b"/>
耶否耶夫鉅鑊之赫盈諸耳甘綺之誘戰于中人鬼之<lb/>
闗須㬰是決乃六女者方視死如歸求亡如飴偵間伺<lb/>
隙如探金攫玉惟恐後時而靡獲也斯其志可奪耶不<lb/>
可奪耶夫粉黛笄褘之人至㣲窮簷敝闠顦顇下賤之<lb/>
女非有閨閣之儲文史之訓父兄之指誨聞見之開卓<lb/>
也而一旦有如此者彼冠裳鳴珮之夫口先王而講詩<lb/>
書者乃徃徃狼貪而狗生患難之至不化蘅為蕭則豕<lb/>
突鼠竄矣於乎極矣予於六女安得不重傷時俗之偷<lb/>
<pb n="KR4h0152_WYG_413-9a"/>
也劉徳舉曰斯舉也予倡首義於鄉人復白其事於官<lb/>
司矣業為六女立廟郭西<lb/>
贊曰貴非必爵輝豈惟華有碎而完有凶而嘉於烈陳<lb/>
女甘心未家槁骸竟雙並蔕則𤓰岐穗離離載嘉者禾<lb/>
五女繼興奮義執情隕軀捨生展哉令名於惟六女生<lb/>
有鴻毛死而遽巍山岳其高瞻廟者拜過里者式無貴<lb/>
無賤無識不識即跡揆心持獨驗同古今一感人心至<lb/>
公熊掌取譬瓦全是恥爾忠爾孝敢告君子<lb/>
<pb n="KR4h0152_WYG_413-9b"/>
　　四烈婦<hi>張治道</hi>
闗中山川之壯風化之淳其來尚矣人生其間男子多<lb/>
仗節死義之士女子多貞烈抗厲之行古不暇論自嘉<lb/>
靖丙戌至於今百里之内有四烈婦焉嗚呼難哉四烈<lb/>
者馬康楊濮也皆以少艾之年以身殉其夫或縊或藥<lb/>
雖死有不同而英英烈烈之氣俱之與日月争光余恐<lb/>
其久而冺焉於是作四烈婦傳<lb/>
馬烈婦者燕山左衛千戸劉鉞之女山西按察司副使<lb/>
<pb n="KR4h0152_WYG_413-10a"/>
欹湖馬公側室也欹湖公為吏部主事時以無子娶劉<lb/>
氏娶十九年欹湖公病劉氏晝夜不解衣親嘗湯藥籲<lb/>
以身代欹湖公卒劉氏遂不飲食日夜號痛五竅出血<lb/>
三日晚逐其侍女至夜半自縊而死覺乃奔救見其衣<lb/>
服腰襋悉密縫之顔靣如生有鬼神䕶之者焉<lb/>
康烈婦者康對山先生子栗妻靈寳左布政楊公女也<lb/>
栗有美才娶楊氏甫一年栗暴病卒楊氏堅以死殉姑<lb/>
張氏日夜防之恐防之有脱紿令之歸寧意其見母族<lb/>
<pb n="KR4h0152_WYG_413-10b"/>
少弛其意可以無死而楊氏即歸寧姑喜謂對山公曰<lb/>
無患矣無患矣及栗葬楊氏來奔葬已挾有砒霜在身<lb/>
至葬前數日遂潛吞之又毒以醯湯藥力大作百救不<lb/>
能解従容言笑而死三原馬谿田遺余書曰汝當為楊<lb/>
氏作傳以垂不朽至於今未能也<lb/>
楊烈婦者戸部郎中武功康徳充女靈寳生員楊宋妻<lb/>
也宋於前康烈婦為兄而烈婦乃栗従妹也宋以前哭<lb/>
康烈婦嘔血成疾三年而卒康氏許以死殉舅姑知之<lb/>
<pb n="KR4h0152_WYG_413-11a"/>
百勸不聽乃指其懐中少女曰汝獨不念此耶康氏冷<lb/>
笑曰死且不顧安能顧少女乎乗間吞砒霜數匙須臾<lb/>
目暴面赤呼之不應救之不納而死渼波王太史為作<lb/>
志與傳甚悉<lb/>
濮烈婦者長安儒生員濮仕通妻西安右䕶衛千戸闗<lb/>
景旻女也歸仕通十六年而仕通卒闗氏哀毁骨立日<lb/>
夜坐靈柩前悲號聲達里閈弔客雖疎逺者聞之無不<lb/>
掩面嗚噎暨葬期親為仕通治槨乃謂姑曰當作大可<lb/>
<pb n="KR4h0152_WYG_413-11b"/>
容兩棺為是姑竊知其意親自防範之防之不及乃用<lb/>
仕通縧縊牀格上死後啟箱篋視之見明衣衾褥等物<lb/>
俱兩件平生舊衣巾裙巾鞋之類悉焚燒不存乃知其<lb/>
謀堅定久矣<lb/>
太㣲子曰人孰無死死而有名乃為可貴諺曰鴈過留<lb/>
聲人死留名美哉四婦與古之聖帝明賢忠臣才士並<lb/>
垂不朽可謂知處而不重其死者矣嗚呼闗中天下之<lb/>
一域七八年間而有此四婦焉何其多歟歴觀載籍上<lb/>
<pb n="KR4h0152_WYG_413-12a"/>
下數百年忠臣烈士蓋不多見而馮道輩代代有之豈<lb/>
天之付與厚於婦人而索於丈夫哉意者富貴利達有<lb/>
以奪之也信哉今之享高官大爵徳不足以變俗功不<lb/>
足以匡時文不足以經世朝身死而暮名滅其視四烈<lb/>
婦何如哉楊當載入河南傳以産自闗中與馬康濮死<lb/>
照耀前後故得並為四烈婦傳云<lb/>
　　月尼<hi>陳鶴</hi>
月尼者姓莫氏武林人也性慧多才有静徳其母向失<lb/>
<pb n="KR4h0152_WYG_413-12b"/>
身花間尼方十二三不能自奮遂従母失然非學士大<lb/>
夫不見及見非道徳文字不談一日問潘大夫曰所謂<lb/>
名業者學従孰始大夫曰有志於名則名立於業則業<lb/>
成否則是無志者烏足以言名業耶尼聞之黙然良久<lb/>
曰如斯而已以是益自勵凡人至益見抗不羣一日乂<lb/>
問田大夫曰所謂文辭者人従孰求大夫曰妙由天傳<lb/>
機由人究致天以盡人則文辭之𤣥得矣尼聞之黙<lb/>
然良久曰如斯而巳以是日誦詩讀書遇學士大夫即<lb/>
<pb n="KR4h0152_WYG_413-13a"/>
稍稍能撰五七言詩論當世務故呉越間往往有傳誦<lb/>
其詩者後島夷起海上勡掠兩浙人多説武而學士大<lb/>
夫皆贊䇿軍門召募之士漸充塞閭巷尼憂惶闔戸密<lb/>
跡不面人者嵗餘或常對鏡顧容自笑若惜陷其已無<lb/>
以起而終者乙夘三月望尼入天竺山院禮慈像求超<lb/>
脱因而大慟歸倐失路見一樵者倚薪卧樹間尼往問<lb/>
曰孰路歸城中樵者曰路固岐苟致之皆可歸尼曰爾<lb/>
何滯于此耶樵者曰吾逃樵而歸于樵也尼聞之悟因<lb/>
<pb n="KR4h0152_WYG_413-13b"/>
拜樵乞㫖樵乃顧所卧薪語于尼曰夫薪也始出土中<lb/>
天機莫遏焉但為類材糾繆遂屈上達之性今吾伐之<lb/>
方得脱根株斷萌蘖就收藏煆于烈陽之中變其凡姿<lb/>
反其靜質羣妄消融截然寂滅以復于命此薪之所能<lb/>
也吾固憐而樵焉尼因進曰問路知歸聞薪悟脱然吾<lb/>
生營營何求可了樵者曰人性本直流行惟光一有所<lb/>
制則直者屈施光者受昧不有見勇之士力反其元孰<lb/>
得其了哉惟山中之松溪上之月抑之不偃䝉之不滅<lb/>
<pb n="KR4h0152_WYG_413-14a"/>
初性自如本體常澈人誠求之即可了其生矣尼於是<lb/>
豁然大覺乃臨清流滌鉛粉卸綺麗衣草曳韋入家辭<lb/>
其母往清波郭門遂拜老尼為師削髪修禪終其身自<lb/>
號松月尼者鳴野山人曰世傳唐吕嵓嘗度女妓白牡<lb/>
丹宋蘓軾㸃化琴操事余毎論之未嘗不異其人以為<lb/>
聲樂之塲亦有能回頭向道者焉月尼本背法失従當<lb/>
艶盛之年一旦斷情欲逺凡歸真倘日後采而傳之未<lb/>
必非牡丹琴操者之流歟噫滛風蔓地婦道日凋使世<lb/>
<pb n="KR4h0152_WYG_413-14b"/>
之二節者與聞月尼之事得不俛顔自汗哉<lb/>
　　烈女輝<hi>鄭善夫</hi>
烈女輝者三河令周應文之季女也其先姬姓末裔即<lb/>
國為氏散處方隅應文蓋居庸之世也輝生而含慧抱<lb/>
素七嵗知女訓嘗論夏侯令女曰一死事便了何截髪<lb/>
斷鼻乃爾應文甚竒之時有將耀者將子也習業於應<lb/>
文雋爽絶於流輩應文亦甚竒之間遂以輝屬焉待年<lb/>
于歸大禮未就而耀以正徳九年六月死時輝年十七<lb/>
<pb n="KR4h0152_WYG_413-15a"/>
禮不敢踰閾奔訃吞聲痛悼自廢其食飲應文憂之糾<lb/>
戚屬諭意不少變旬有二日遂自經於中堂中外聞者<lb/>
靡不嗟惜聲動山後先是耀之家買棺畢氏得巨木一<lb/>
本析而二之至茲遂以及輝唏天其偶然耶輝性嗜花<lb/>
草墀下自萟數十本英蘂繁膴日供采擷輝死一夕盡<lb/>
為之凋焉山後暑多蠅自輝之死輝之家蠅亦去類盡<lb/>
其次年乙亥所司部使者以事跡聞曰節義<lb/>
越人鄭善夫聞之曰燕趙之風悲以壯其生人多忼慨<lb/>
<pb n="KR4h0152_WYG_413-15b"/>
奮躍有所激觸即輕舎其生自古然哉故感燕丹之義<lb/>
視死如赴者白虹遂為貫曰往往有焉輝一女子也一<lb/>
念之至至感草木動天時是故城頽杞妻雷擊齊廷天<lb/>
人通貫之理古今一也吾嘗論燕趙之士使充以仁義<lb/>
道徳顧但為俠客劒士稱顯後世而己耶輝之天資沖<lb/>
粹節義昭然豈又不在學者歔夫<lb/>
　　徐妙錦<hi>黄佐</hi>
徐氏妙錦者先世鳳陽人父中山武寧王達開國元勲<lb/>
<pb n="KR4h0152_WYG_413-16a"/>
母夫人賈氏妙錦夙承姆訓性復端靜雖生長王公家<lb/>
然執禮柔嘉且寡言笑長姊適燕王後正位中宫是為<lb/>
仁孝文皇后次姊代王妃洪武末諸藩不靖代王被逮<lb/>
妙錦迺爇香告天矢不適人齋戒潔清若事佛然實無<lb/>
佛可事自是親藩來求婚皆謝絶之有妹及笄亦歸安<lb/>
王為王妃矣家人或勸之妙錦堅志如故仁孝文皇后<lb/>
崩時妙錦年已二十有八文廟聞妙錦賢且美欲聘為<lb/>
皇后命内使暨六尚女官往諭㫖妙錦稱病辭匿不出<lb/>
<pb n="KR4h0152_WYG_413-16b"/>
家人復來勸之曰此朝命也可終避耶女官隨即直抵<lb/>
病榻妙錦擁被呻吟内使遙列房櫳外與女官皆叩首<lb/>
請不得已乃徐徐引起自以手指面曰吾所以不嫁者<lb/>
豈有他哉正以貌陋且有麻痕非婦容也女官皆羅跪<lb/>
仰視良久乃進言曰尊貌明瑩如玉安得有麻特謙辭<lb/>
爾妙錦即謬指數處曰此皆斑斑作㸃豈非麻乎女官<lb/>
即出内使亦隨去復命妙錦即削髪為尼旦夕望虚空<lb/>
禮佛未嘗一日懈文廟聞之竟虚中宫不復册立洪熈<lb/>
<pb n="KR4h0152_WYG_413-17a"/>
改元妙錦乃養髪返初服宣徳初上仁宗皇后張氏尊<lb/>
號為皇太后皇太后自為東妃時聞禁中往事歆羨其<lb/>
節行高潔每嘆以為古今罕有至是始下教令達于宣<lb/>
宗欲一見之於是遣宦官將命至留都召妙錦赴北京<lb/>
叙戚里恩誼勅有司具舟楫飲膳禮視公主且遣内使<lb/>
䕶行及至即延入宫中相見即自稱徐達第三女肅拜<lb/>
謙謹雅裕皇太后以下皆尊敬之每晨入晚出或出不<lb/>
待晚凡數日進退恭重不失跬步宫娥見之莫不悚然<lb/>
<pb n="KR4h0152_WYG_413-17b"/>
私相語曰此辭皇后不為者也特賜金帛服用諸物優<lb/>
養其老復遣内使䕶送還留都舊第正統庚申正月卒<lb/>
年六十有一祔塟鍾山先塋之次予聞其志操於勲衛<lb/>
徐天賜甚詳惜不能盡憶也復得墓誌陳璉集中畧<lb/>
其始終然與聞諸天賜者相合天賜乃妙錦長兄魏<lb/>
國公徐輝祖曾孫云<lb/>
太史氏曰書稱二女釐降禮云天子一娶九女使妙錦<lb/>
在當時繼長姊正位中宫亦禮當然也顧乃遜避若將<lb/>
<pb n="KR4h0152_WYG_413-18a"/>
凂焉亦甚高潔矣哉世稱光武不能屈子陵子陵亦呼<lb/>
帝文叔視若韋布皇甫士安猶疵其面君耀節不入高<lb/>
士傳烏乎世之丈夫子汲汲求仕低首屈膝惟恐不榮<lb/>
以祿故遺子陵以高然此猶以君臣言也若中宫則與<lb/>
帝敵體並主天下大與委質事君者異妙錦乃竟堅厥<lb/>
貞守文皇帝亦竟不之强皆盛徳事也嗚呼難哉<lb/>
　　熊烈婦<hi>敖英</hi>
烈婦清江人也姓彭氏清江縣學生熊崇文妻也崇文<lb/>
<pb n="KR4h0152_WYG_413-18b"/>
貧而好學烈婦織絍給之不告劬勩故人稱内助賢必<lb/>
曰彭氏云初華林賊之冦端州也姜通判妾被執義不<lb/>
辱死之崇文以語烈婦意在激之也烈婦曰此婦人分<lb/>
内事耳既而賊果至攻東門不破焚城外廬舍殺人烈<lb/>
婦走遇賊被執之盡脱簮珥與賊不得免賊牽之入室<lb/>
將汚之烈婦則抱庭柱不行賊怒以鐵鎚擊之烈婦怒<lb/>
罵曰狗賊無禮我不愛生宜速殺我賊拔刃截其衣領<lb/>
懼之烈婦不為動賊猶遲之時里中嫗亦被執在傍勸<lb/>
<pb n="KR4h0152_WYG_413-19a"/>
之曰何苦如是烈婦叱之曰是何言吾意決矣第語吾<lb/>
夫自愛於是賊知不可奪也始刃之血流滿地烈婦猶<lb/>
罵賊不絶口而死賊去崇文收其屍其色如生過者悲<lb/>
焉有泣下者嗚呼賢哉烈婦可謂死於義矣夫彼戴鬚<lb/>
眉服冠紳攜志丐生䝉大僇於天地間者觀此亦可省<lb/>
哉或者謂烈婦之死成於激此不知烈婦者也此説行<lb/>
則忠臣孝子之志孤矣慨惟世降而俗漓為世道計者<lb/>
恒激之以作其氣是故名節之訓義生之别清議之譏<lb/>
<pb n="KR4h0152_WYG_413-19b"/>
評國史之華衮鈇鉞激之也至矣然猶貿貿焉莫知適<lb/>
趨也嗚呼何况婦人又况應變於卒至之時予竊悲夫<lb/>
天下之不能皆激也使天下為子為臣果皆成於激而<lb/>
為子孝為臣忠亦何病於激而顧以之加烈婦也故曰<lb/>
謂烈婦之死成於激者不知烈婦者也烈婦死一年副<lb/>
使提學先生闗西李公以其事聞於朝許立石旌表今<lb/>
立石明倫堂之右<lb/>
　　陸義姑姊<hi>陸粲</hi>
<pb n="KR4h0152_WYG_413-20a"/>
陸義姑姊者吳郡陸粲之姊也婉嫕有識鑒歸蔣氏而<lb/>
寡其弟粲舉進士為給事中疎戇好言事一嵗中章十<lb/>
餘上數譏彈用事者過惡竟以是得罪謫西南夷徼外<lb/>
地荒逺不能以家従粲既行數月而其妻病没有一男<lb/>
一女皆幼母胡夫人老且失明方悲號嘑天莫知為計<lb/>
姊聞之曰嘻此吾責也顧其子曰善視而室吾往與二<lb/>
雛俱存亡矣亟走弟舍抱持其男若女以泣日撫視之<lb/>
且教以學書記及女紅恩意甚篤男若女皆忘其母之<lb/>
<pb n="KR4h0152_WYG_413-20b"/>
没也他日粲得稍遷為縣令過家戀戀不能别姊曰别<lb/>
矣有爾姊在何憂粲遂慨然辭去不復顧家曰有吾姊<lb/>
在何憂久之粲致仕歸其男若女則皆長矣姊又日為<lb/>
縫紉衣被飭治奩具視畢婚嫁乃辭去復従其子以居<lb/>
於是呉之大夫士凡與粲兄弟友者聞之莫不高賢姊<lb/>
之行曰昔者魯婦人遭亂舍已子而存兄子時號魯義<lb/>
姑姊今姊行足追配若人宜遂曰陸義姑姊云或曰姊<lb/>
其有所聞而興起者與姊未嘗學問顧自其少時喜従<lb/>
<pb n="KR4h0152_WYG_413-21a"/>
諸弟説史傳故實及覽稗官小説至古人壯節事輒拊<lb/>
手稱善為吟誦不釋口夫其嗜義也固天性然耶然姊<lb/>
居貧足不出閫閾又其諸弟及子皆賤士不能藉交於<lb/>
四方之賢豪長者以談説游揚其名故姊之事獨其鄉<lb/>
人知之耳今世有良史如劉中壘者錄寘之列女傳中<lb/>
安知不與魯義姑姊者並傳也雖然姊之始願則豈為<lb/>
區區之名哉於是姊年且六十其弟粲將率其男若女<lb/>
往為夀而書其事以祝之曰俾爾後之人無忘焉作陸<lb/>
<pb n="KR4h0152_WYG_413-21b"/>
義姑姊傳<lb/>
　　節婦虞氏<hi>許相卿</hi>
節婦虞氏錢山董湄之妻也少慧知書年十六歸董歸<lb/>
董及兩月湄暴得惑疾强死節婦褫魄驚慟一日三四<lb/>
絶復蘓痛且自念従一大義也同穴信誓也殉義成信<lb/>
計莫如死潛治後事以身殉家衆覺共防之節婦不獲<lb/>
逞則長慟曰吾即不死終不能與生人事耳於是盡屏<lb/>
常所服髽免麻枲以居哀哭無間晨夕娣姒弗叅語笑<lb/>
<pb n="KR4h0152_WYG_413-22a"/>
丈室重扃攻苦食淡時董方饒樂獨瘁瘠如枯禪苾蒭<lb/>
尼人為弗堪顧甚安之間詠菊云移種春苗愛䕶周柴<lb/>
桑無主為誰秋寒芳甘抱枯枝萎羞墜飄風逐水流詠<lb/>
竹云一片貞心古井泉清寒徹骨自堪憐相㸔嵗暮青<lb/>
青色歴盡冰霜戴一天節婦死計不遂終怨無已曰吾<lb/>
不得従官人死得復見官人如生者快長瞑乎乃自貌<lb/>
其夫額準眉目耳輪郭倩輔兩顴重頥粲齒綘唇晳肌<lb/>
黝鬢如其平生募工刻畫而私潤飾之然工得形似耳<lb/>
<pb n="KR4h0152_WYG_413-22b"/>
意態風度溢於雕繪粉墨之表則節婦情屬神解㑹手<lb/>
應心得十五焉既成大哭曰官人今果如生矣且酒炙<lb/>
饗之自是日必薦語必告事必禱盥櫛湯沐昏旦寢興<lb/>
裘葛更襲無異生人之奉十五年一日也夫感通之實<lb/>
精誠之極也節婦于夫誠積而思專夢耶寤耶而目若<lb/>
見之而耳或聞之家衆老穉駭而走相告曰木官人汗<lb/>
簌簌下矣又相告曰木官人舉褏指揮矣見婦人口語<lb/>
張其舅謙木强人也恚曰兒乃馮為厲耶亟取火之節<lb/>
<pb n="KR4h0152_WYG_413-23a"/>
婦無可奈何大慟曰吾長已矣由是食則祈死泣必淚<lb/>
血黯爾鬱悒以終節婦死時年五十一以伯氏淞子升<lb/>
嗣淞好文與予善故為序列之著于篇<lb/>
論曰婦以節事夫義也然時遇邅迍全于堅忍機來眇<lb/>
忽貴于決従決従俄頃而堅忍將終身焉故節一也惟<lb/>
時與機難易懸矣是故江漲待符貞姜溺旅舍斷臂王<lb/>
婦決惡疾偕老宋女貞早寡終養孝婦義自刑全節梁<lb/>
行高浴室畢命隂妻壯殘形顯操魏婦激投崖軿死二<lb/>
<pb n="KR4h0152_WYG_413-23b"/>
竇勇血書清風王婦烈禮殿血象譚婦靈是其節何可<lb/>
軒輊而難易自非一律也故仲由結纓王蠋伏劒概之<lb/>
北庭十九年不屈之臣同一節爾而子卿險艱倍十百<lb/>
矣節婦亦云悲夫<lb/>
　　四烈<hi>吳國倫</hi>
四烈其三郡人其一蜀人而郡人姬也俱生嘉靖間也<lb/>
先後以盛年従其夫死予竊心異之喬木之詩説者謂<lb/>
文王化行江漢即女子能以禮自守豈四氏能風於詩<lb/>
<pb n="KR4h0152_WYG_413-24a"/>
乎夫四氏皆處身貧賤家生無所師死無所激第自信<lb/>
其従一之志巍如泰山不可動信如四時不可移曾不<lb/>
知有後名也奚啻賢於遊女之自守者乎至如劉中壘<lb/>
范宣城所著稱方斯或有遺憾矣夫徽美不殊而世典<lb/>
或漏君子猶愍焉乃予産同其鄉而覩聞其事甚著寧<lb/>
能使之溘死無傳也即閭巷何以風作四烈傳<lb/>
石瓊秀豐樂里人郡諸生石漢女生嘉靖丁酉自少性<lb/>
剛烈與羣女居抗志自好不習為冶容甲辰聘州人張<lb/>
<pb n="KR4h0152_WYG_413-24b"/>
經世乙夘經世病卒瓊秀聞訃悲咽毅然欲奔喪父母<lb/>
力挽之不可比至經世家一哭幾絶徐强起上堂拜舅<lb/>
姑曰不幸不及事吾夫猶得為吾夫事二尊人即張家<lb/>
婦無他志矣遂留喪次不去其後父母屢迎之舅姑亦<lb/>
以貧故屢勸之歸瓊秀竝以死誓弗聴稍迫之輒欲引<lb/>
刀自決自是宗黨内外無復敢有奪其志者張氏故㣲<lb/>
而經世父方困諸生不能自給未幾父又病死瓊秀獨<lb/>
與其姑自相弔即并日而食不言饑易衣而起不言寒<lb/>
<pb n="KR4h0152_WYG_413-25a"/>
竟癯然骨立至庚申三月嘔血死予考列女傳其以未<lb/>
嫁稱高節者僅羅女靜翟女素也然靜之不嫁為父報<lb/>
夫而素之死夫為見迫於賊皆有以也乃瓊秀則何以<lb/>
哉夫執禮奔喪甘貧誓死此其志蓋可以貫金石而與<lb/>
日月爭光即羅翟二女難之矣經世又名化予少嘗師<lb/>
事之<lb/>
従二姑為宣化里人従必達女適趙璁兩家皆田舍兒<lb/>
曾不聞醮誡語乃其居室倡隨油然天性鄉鄰賢之越<lb/>
<pb n="KR4h0152_WYG_413-25b"/>
六年璁病且死目其妻而不能言二姑泣曰得毋以妾<lb/>
為念乎惟有與君同穴耳於是璁目始瞑二姑撫屍哭<lb/>
之屢絶其姑力慰不解誓以死殉姑因屬一老婢密䕶<lb/>
之二姑知姑意勉従之已葬璁舍東隅朝夕持漿飯哭<lb/>
奠焉聞者為之哽咽流涕未幾私告其婢曰幸善視吾<lb/>
姑吾夫待吾冥冥且旬日今得以身與之試黄泉蓐螻<lb/>
蟻死無恨矣語畢遂不復食尋以他事紿婢出即閉門<lb/>
解其巾經死室中姑與婢破壁救之無及矣死之日年<lb/>
<pb n="KR4h0152_WYG_413-26a"/>
才二十有四其姑哭之慟曰婦死吾兒也因舉其喪與<lb/>
璁合葬予觀古烈女類為人所不亮而恐見汚至自刑<lb/>
其耳目鼻髪以示心若曰刑餘之人可釋也乃二姑一<lb/>
無所為而獨以有同穴盟慨然身赴之惟恐失期即賈<lb/>
生所稱烈士殉名未必若是勇也此之為節不已難乎<lb/>
太史公嘗悲巖穴之士名堙滅而不稱嗟乎巖穴之士<lb/>
猶有稱者而獨處身泥垢若所謂男而壻婢女而婦奴<lb/>
即有竒節不得負青雲之士以傳豈賤其人而羞稱之<lb/>
<pb n="KR4h0152_WYG_413-26b"/>
乎夫管仲父之舉甯戚也以婢知其詩周大夫有其婢<lb/>
賢為能忍辱甘死以全其主父母不可謂細行矣曾不<lb/>
得少概見至如翟家婢青死其主女即因主女見烈由<lb/>
古及今其不得有所因而稱者又何可勝數乎予所聞<lb/>
里中莊八兒死節事竊不勝其悲矣八兒郡富口人莊<lb/>
寧女寧父祖三世為莊家奴遂冒莊姓八兒年十六嫁<lb/>
劉學良學良亦人奴子越一年病卒葬舍旁八兒執喪<lb/>
甚哀日舉案進食哭奠于墓屢絶復甦久之為舅姑所<lb/>
<pb n="KR4h0152_WYG_413-27a"/>
厭欲嫁之八兒以死拒又數月有少年傭耕者見八兒<lb/>
悦之求為贅壻其舅姑業已納聘而使八兒母従臾之<lb/>
八兒自度不能抗佯許焉傭遂為期以請至期八兒與<lb/>
其姒方晨舂私謂姒曰明日不相舂矣姒不解其意少<lb/>
選又與姒易簮曰他日見簮毋相忘也姒益疑之至暮<lb/>
忽改新粧出拜舅姑舅姑不知其訣也以為將受壻而<lb/>
喜之須臾入室自縊死夫八兒以人奴子為人奴婦至<lb/>
㣲賤矣又年少質弱即依違其舅姑非有門閥可損保<lb/>
<pb n="KR4h0152_WYG_413-27b"/>
訓可辱也顧獨視再適為汚而甘死若飴兹不凛凛丈<lb/>
夫女哉彼以富人子而有文君名人子而有文姬豈得<lb/>
與八兒論貴賤哉語云金生沙礫珠出汚泥信矣信矣<lb/>
艾姬者蜀之什邡縣人艾榮女吾友陶弼令綿竹時納<lb/>
為小姬初陶娶于黄無子而善妬嘗納呉氏姬生一子<lb/>
且數嵗黄陽愛之因勸陶再納黄氏姬蓋黄姬即其兄<lb/>
女性悍而有妖態計納之足以薄呉寵而危其孤也陶<lb/>
尋攜兩姬之綿竹果不相能無何黄亦往助之初入廨<lb/>
<pb n="KR4h0152_WYG_413-28a"/>
即撫呉姬子陽泣曰久不抱兒兒瘠甚豈小婦不善視<lb/>
兒耶陶信以為愛也遂不復有他虞㑹兒有㣲疾陶適<lb/>
役于外二黄隂賂醫酖殺之且目呉姬曰尚能恃兒近<lb/>
吾夫否已陶知兒死二黄手而莫如之何第遣與呉姬<lb/>
俱歸呉姬遂見逐為農人婦矣故陶得乗是時納艾姬<lb/>
艾姬年始十七端好寡言笑有寵於陶後陶遷姚安别<lb/>
駕攜艾過家與二黄異居二黄竊恨之已陶又坐事貶<lb/>
閩閫叅軍獨攜艾姬往黄愈不能平嗾黄姬往制之比<lb/>
<pb n="KR4h0152_WYG_413-28b"/>
至則艾姬退處一室曰寧絶吾進御毋寧使官廨有惡<lb/>
聲汚吾夫名是時陶己踰五十無嗣自憤為妬婦悍妾<lb/>
所厄鬱鬱成疹死黄姬恬不為哀第自括其裝中資為<lb/>
再適計而獨艾姬抱屍撫棺哭七日七夜不食而死死<lb/>
之日屬其従者曰吾従夫子地下無恨矣幸焚吾屍裹<lb/>
吾骨以歸庶幾祔夫子之餘土藏焉従者如其言以骨<lb/>
従陶櫬還至家黄猶妬未巳大罵曰婢子安得祔夫尋<lb/>
瘞其骨壊垣下且逕其上曰婢子安得有冢乃所謂黄<lb/>
<pb n="KR4h0152_WYG_413-29a"/>
姬者業已不用命而自嫁夫矣嗟乎悲哉艾事陶未久<lb/>
且非其正御也而能慨然以死殉可不謂貞乎彼婦之<lb/>
妬不有其夫而忍於翦其嗣又何有於殉夫之小姬也<lb/>
後三年黄以惡疾死又二年郡牧楊仁甫始遷艾姬與<lb/>
陶合葬而為文祭焉<lb/>
　<lb/>
　<lb/>
　<lb/>
<pb n="KR4h0152_WYG_413-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四</head>
    <p>
<pb n="KR4h0152_WYG_004-1a"/>
欽定四庫全書<lb/>
　明文海巻四　　　　　　　餘姚黄宗羲編<lb/>
　　賦四<lb/>
　　　國事四<lb/>
　　文淵閣賦<hi>顧清</hi>
昔我文皇之統萬方也稽往古遵舊章攬衆維提要綱<lb/>
謂六典之分雖倣於周禮而百揆之總實自於唐虞或<lb/>
合而分或約而詳盖不可無樞機之總疇咨之良也乃<lb/>
<pb n="KR4h0152_WYG_004-1b"/>
眷斯顧禁垣之隅乃崇傑閣翼彼宸居錫文淵之嘉號<lb/>
擢鑾坡之碩儒職論思於九重賛元化於中樞雖官曹<lb/>
之未彰實名體之隱如此其大略也若乃其地則日華<lb/>
之右丹鳯之東重門側啓複磴中通長廊後帶而龍矯<lb/>
層城對起而繚虹非宻勿之有闗盖不得以闖乎其宮<lb/>
其中則有石渠之秘金匱之藏殷周訓誥洙泗典常班<lb/>
馬之所叙述賈董之所鋪張奎光璧耀照灼乎虹梁其<lb/>
前則有玉階珉磩仰接俯延文杏敷錦碧芸連錢瑶臺<lb/>
<pb n="KR4h0152_WYG_004-2a"/>
植和鼎之卉銅池分並蒂之蓮承雨露之先及各獻巧<lb/>
而呈妍其為制也邃宻髙閎沈深肅清黄扉豁其前厰<lb/>
白間疎以通明案有朱墨庭無訟争希夷乎紫宮逍遥<lb/>
乎玉京邈風雨之何及時仙韶之逺聆乃有臯䕫之軰<lb/>
稷禹之倫大冠長劍鳴玉垂紳坐于兩楹敷帝猷而演<lb/>
皇墳萬機倚以裁決庶績賴以經綸則有大官供帳天<lb/>
府竒珍湛恩渥禮眷我儒紳至於睿思時凝事資訪逮<lb/>
中貴傳宣東朝賜對日度晷而徐還歩金扉而緩退其<lb/>
<pb n="KR4h0152_WYG_004-2b"/>
或金根戾止玉輦幸臨略等級於堂陛咨失得於古今<lb/>
每先過而陳善亦隨時而獻箴或都而俞或吁而咈言<lb/>
皆可書動鮮有慝此則建閣以來累朝之盛節也嗚呼<lb/>
漢開金馬賢俊雲蒸唐啓學館士誇登瀛徒取技于雕<lb/>
蟲尚無關于大經然猶耀簡策熈鴻名而况地兼乎木<lb/>
天之重名並乎鳯池之榮酌元氣以運四時敷王言而<lb/>
令庶正宜乎萬事於此理萬化于此成而陶冶乎其中<lb/>
者又可闕於頌聲也於是拜手稽首敷陳其槩而系之<lb/>
<pb n="KR4h0152_WYG_004-3a"/>
以歌歌曰五雲葱龍黄閣崇兮東壁流照光□空兮維<lb/>
帝伊佐志浹道同兮政於此成民物豐兮有隆自今垂<lb/>
之無窮兮<lb/>
　　河清賦<hi>有序</hi>　<hi>胡廣</hi>
　永樂三年春正月癸夘髙平王平陽王奏禹門津黄<lb/>
　河清朝臣歡動以為皇上聖徳所致進表稱賀皇上<lb/>
　謙抑弗居未㡬秦王暨山西守土之臣亦皆來奏見<lb/>
　者謂其清如碧玉洞鑑毫髪既而成五色經三旬有<lb/>
<pb n="KR4h0152_WYG_004-3b"/>
　二日漸復其舊稽之載籍黄河千年一清聖王之大<lb/>
　瑞而五色者尤瑞之大者也恭惟皇上以至徳之聖<lb/>
　主敬之躬作配天地廣運神化瑞應之來適當其期<lb/>
　臣叨陪侍從幸覩兹盛事宜有紀述以傳誦將來其<lb/>
　辭曰<lb/>
葢聞洪河之水通銀潢而直下介箕斗之微茫繞崑<lb/>
崙而奔㵼歘潛行於地中忽渙發乎重野景如汲<lb/>
海之長虹勢若馳岡之迅馬驚湍騰逝悍波衝射<lb/>
<pb n="KR4h0152_WYG_004-4a"/>
競千雷兮砰洵鬬萬鼉兮呼咤淈泥沙兮悠揚羌<lb/>
晝夜兮不舎方其道積石厯龍門下砥柱逾孟津<lb/>
出乎無際漂乎無垠臨萬頃兮漭潒折九曲兮沄<lb/>
渾想夫浩浩湯湯堙塞未疏濟漯未從淮泗尚瀦<lb/>
滙四隩而為壑襄髙陵而為汙暨九川兮滌源九<lb/>
州兮既别拯蒼生於墊溺免斯世於魚鼈惟六府<lb/>
之孔修兮賴胼胝之偉烈嗟形容於允翕兮諒一葦<lb/>
之可越逮乎周道既東文武益逺清人麃其翺翔方<lb/>
<pb n="KR4h0152_WYG_004-4b"/>
叔去而不返葛藟興綿綿之詠尼父有已矣之嘆<lb/>
至若瓠子載決宣防既歌下淇園之綠篠沉美玉於<lb/>
滄波恒汩汩兮混濁或沸齧兮盤渦曽未識其安流<lb/>
胡能有於盈科誦逸詩兮俟清嘅人夀兮㡬何信不<lb/>
可以驟得必以待夫時之泰和爾乃禹門中闢磧石<lb/>
碕礒洪濤不興一碧千里若人間兮天上𣺌余視兮<lb/>
衍迤式同觀乎渭濱儼浮游於湘芷澄靚兮泓渟滉<lb/>
瀁兮濔比鴨綠於漢江陋苔青於淮涘澹玻瓈兮洞<lb/>
<pb n="KR4h0152_WYG_004-5a"/>
射凝雲母兮毋滓風泠泠兮吹淥漪天晃朗兮映漣<lb/>
泚粲飛鳥兮白鷗數遊鱗兮鱣鮪山倒黛兮染翠嵐<lb/>
拖練兮成綺姱瀲灧兮挼藍堪薦潔於明水朝陽升<lb/>
兮澱彩盪夜月照兮鏡光洗紛揮霍兮五色乍紆徐<lb/>
而忽駛寔元氣之融㑹而發榮光於此乃有黄耉<lb/>
居河之漘睹奫潫而瑩澈為盛世之休徵爰以告<lb/>
言聞於紫宸無小大而咸喜騰遐邇之歡聲維聖<lb/>
人以在上致四海兮隆平霈仁恩兮汪洋洽寰宇<lb/>
<pb n="KR4h0152_WYG_004-5b"/>
兮皆春萃諸福兮畢來沓衆瑞兮駢臻所以天乆<lb/>
儲其晶英地復閟其靈秀而千載之嘉應實有待<lb/>
於聖明乃宗藩稱瑞寜謙抑而弗居秦晉呈祥遜膚<lb/>
功為曷勝葢功愈大而心愈小道彌髙而徳彌𢎞視<lb/>
夫平成之績亘萬世而同稱者也猗歟聖皇允協神<lb/>
禹稽河清之致祥翳寥寥兮前古撫金人而徘徊摩<lb/>
銅狄而容與求有並美於今日亦澷漶而莫嘸泛星槎<lb/>
以尋源聊逍遥兮銀渚俾𤣥㝠兮先驅訪往跡於河<lb/>
<pb n="KR4h0152_WYG_004-6a"/>
鼓雲冉冉兮斯征路迢迢兮逺舉憇鵲橋而孤吟睇層<lb/>
霄而延佇瞻珠闕之崔巍聆羣仙兮夜語謂聖皇兮逹<lb/>
孝克繼述於太祖纉洪業兮率舊章靡毫髮兮爽軌度<lb/>
誠於穆而不已全睿智與文武天茂錫兮純祉浩穰穰<lb/>
兮繁聚粤鴻荒兮芒芒河之清兮今始覩於以闡皇猷<lb/>
之精㣲隆子孫無窮之祚彼漢唐之偶值又奚可以比<lb/>
數辴元元而無知將以告夫下土羲和忽以啓駕宵朣<lb/>
朧兮欲曙靈繽繽兮既遥<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>余袂兮來下扶雲漢之昭<lb/>
<pb n="KR4h0152_WYG_004-6b"/>
回挹九天之湛露披琅玕以自呈造金門而獻河清之<lb/>
賦於是為之歌曰河水兮清漣聿應期兮斯千年聖皇<lb/>
御極兮徳配天於萬億秭兮福祿綿綿<lb/>
　　放鳬賦<hi>有序</hi>　<hi>周是修</hi>
　洪武丙子春仲之月陛下憇乎東城之臺環羅俊彦<lb/>
　咨詢古先既而有進水鳬百餘翼者毛色鮮華群匹<lb/>
　和輯悠然興夫不忍之心俱放於濠觀其始則紛紛<lb/>
　焉少則濈濈焉俄而並舉翀逝於是覽春光之舒遲<lb/>
<pb n="KR4h0152_WYG_004-7a"/>
　樂物性之得遂怡怡如也愉愉如也召奉詞臣周是<lb/>
　修賦之臣感夫君徳之至仁及庶類敢不奉敭休命<lb/>
　再拜稽首賦曰<lb/>
猗茫茫之堪輿兮胡萬類之紛敷維水禽之衆美兮盛<lb/>
莫盛于鷖鳬雖群游之無算兮非定耦而弗居泛波濤<lb/>
之浩渺兮樂滄洲之遼夐藉軟莎而安眠兮㺯經萍而<lb/>
閑泳頳其趾而丹凝兮縞其襟而玉暎性於物而不忮<lb/>
兮恒恣情乎煙沙孰虞人之曾識兮𦍑潜羅而忽加愛<lb/>
<pb n="KR4h0152_WYG_004-7b"/>
毛質之綺䴡兮遥將獻乎皇家繄予皇之仁徳兮當覽<lb/>
春乎崇臺體陽和之生育兮澹冲融而舒懐適筠籠之<lb/>
跪進兮絢晴光于文繡既彬彬而戢羽兮亦肅肅而並<lb/>
咮啓予皇之良心兮勅俱放乎金濠始依依而泊淺兮<lb/>
漸翾翾而升髙交廻翔而返顧兮若感恩而不捨徐翀<lb/>
蜚乎雲霄兮遺餘音乎鉅野何皇心之惻怛兮由親親<lb/>
而仁民由仁民而及物兮秩先後而有倫豈睿鑑於往<lb/>
古兮寔誠中而形外思髙下與洪纎兮期並育而不悖<lb/>
<pb n="KR4h0152_WYG_004-8a"/>
唯好生而惡死兮人與物其同情何至徳之昭明兮舉<lb/>
一視而同仁觀夫若商郊之祝網兮暨中山之放麛於<lb/>
禽獸猶有所不忍兮矧於人而違之尤異乎華隂之黄<lb/>
雀兮終啣環而報施抑嘗聞江濵之白龜兮先伏篆而<lb/>
朕祺善予皇之深慈兮澤旁沾乎㣲物念蒼蒼之生靈<lb/>
兮曷非辜而有忽嗟羣鳬之何幸兮脫萬死於斯須遂<lb/>
重登於遼廓兮從心性之所如歴漫漫之河濟兮依漠<lb/>
漠之江湖刷羽儀而再整兮顧儔匹而相呼縱物性之<lb/>
<pb n="KR4h0152_WYG_004-8b"/>
或昧兮將天理之可慿粤作善而降祥兮同影響而足<lb/>
徴匪麟趾之仁厚兮又烏致夫騶虞之蕃息願擴充乎<lb/>
是心兮明刑政而不忒日揄敭於仁聞兮無一夫之不<lb/>
獲誶曰爾鳬之生兮仁君之恩倐離鼎爼兮翺于天門<lb/>
東西無際兮南北無垠網羅交張兮矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>相仍慎爾所<lb/>
止兮全爾性靈母或輕投兮暝渚寒汀庶永慰乎王心<lb/>
兮想遐征而孔寧盍啣圖而獻禎兮逐韶鳯以來庭彰<lb/>
予皇之至治兮發詠歌乎詞臣超間平於千載兮流無<lb/>
<pb n="KR4h0152_WYG_004-9a"/>
窮之徳馨<lb/>
　　感宦籍賦<hi>有序</hi>　<hi>湯顯祖</hi>
　今上丁酉三月予以平昌令上四年計如錢塘盪舟<lb/>
　長日篋中故有髙士傳慨然尋覽之無存也童子故<lb/>
　以宦林全籍進予覽其書書官書名書地書號大若<lb/>
　麟角細若牛毛晰矣備矣反覆循玩亦可以奮孤宦<lb/>
　之沉心窺時賢之能事感而賦之曰<lb/>
有平昌之令尹淹結課以孤覉偶猶夷而懊悵暫循求<lb/>
<pb n="KR4h0152_WYG_004-9b"/>
於展披頗有仙班秘籙士品𤣥碑巾箱失檢記室忘携<lb/>
既宦林之有籍豈童子之無知因而取御業已忘疲嘆<lb/>
閱川而閱世何此書之可怡冠二京分列省之地界標<lb/>
四季合匝嵗之天時其地界也東綿遼掖西折凉嶲北<lb/>
隃代薊南極滇黎控中軸于長安部河山而四維皆百<lb/>
戰之所取豈一日之可縻署都官於南北擬周漢之東<lb/>
西南簡曹而少務北備宷而多儀外則邉遥其腹幹切<lb/>
其支臺省於焉受使州郡於焉稱知有斗僻以孤鎮亦<lb/>
<pb n="KR4h0152_WYG_004-10a"/>
犬牙而交岐甫一逕以紀絶或三㑹而扼竒下至一尉<lb/>
一候險如三亳三危有兼有特孰正孰禆莫不禹迹陟<lb/>
于周官堯封攝乎漢威猶恨缺紀官于朶衛失請吏於<lb/>
邊陲其天時也選則通急之殊其候推則例閏之譎其<lb/>
竒秘館視三年之學内徴以四稔為䂓奏計佹優而或<lb/>
殿報政當遄而或稽卧痾者往來於浹嵗予寧者去往<lb/>
以彌朞或遑將而往返或奄息之早遲苐有聞其必鐫<lb/>
鮮存亡而闕疑覘邸報之日積直㑹計而改為是故日<lb/>
<pb n="KR4h0152_WYG_004-10b"/>
厯終嵗以猶把宦籍逾時而輒揮在近者摘新而賞實<lb/>
市逺者豫舊以酧欺非春秋也筆削聖而竊取非易也<lb/>
先後天而奉時時之為義大矣惟名與器隨之嗟夫大<lb/>
鈞寫物皇極鑄人物與無妄人生有真吾有身而易寵<lb/>
世喪道而難貧是以羞其編户榮乎縉紳然而布種詭<lb/>
雜值候繽綸幸者乃為公矦之子卿相之孫前書厥考<lb/>
有階有勲後列環衛如官如恩托江河而猥大依日月<lb/>
而常新不必學書學劍自然允武允文又若駙馬都尉<lb/>
<pb n="KR4h0152_WYG_004-11a"/>
一體天人在既富其何費獲至貴而無勤次則納貲而<lb/>
為郎亦以財而發身過此以往其勤可知矣清流之跡<lb/>
奮以文辭則必沒身乎藻綴噪吻于吟吚寒暑侵而靡<lb/>
覺骨肉怨而不辭至如羽林𨽻䇿倉門學醫吏人讀律<lb/>
中書臨池𤣥流理樂天文測璣莫不窮年渇晷立骨銷<lb/>
肌彼殆胡為乎爾誠亦有所用之又其甚者作奸犯科<lb/>
知無不為跂榮分僇迂平取竒皆欲爭毫釐于此籍之<lb/>
上附咫尺于半部之餘外有乗間抵巇能畵能棋㣲言<lb/>
<pb n="KR4h0152_WYG_004-11b"/>
解頥說劍說詩日者狎客夜來秘師皆得遊大人以成<lb/>
名指旁流而借貲下則緹騎惡子前魚弄兒一則如貙<lb/>
如豺一則如韋如脂無足比數何所覬睨然而物有所<lb/>
至事不可知買功爵於攫金之後乞告身於枕袖之時<lb/>
經營衣錦踐躐綦絲在主爵而無靳咤剞劂以何遺苐<lb/>
云為之則是敢曰文不在兹嗟夫天下亦大矣仕人亦<lb/>
夥矣有鳯凰之官則必有蟣虱之使有金玉之英則必<lb/>
有糞土之士巨海葺龍蚌以鋪文太華總松榛而繞翠<lb/>
<pb n="KR4h0152_WYG_004-12a"/>
散之人有十等合之天無二日天其平也不平人則不<lb/>
一也而一不平謂何有一有多有終身於帝所有絶望<lb/>
於廊阿有十年而不調有一月而累加有㣲欹而輒振<lb/>
有一蹶而永蹉有弱冠而崢嶸有白首而婆娑有受萬<lb/>
金而無譏有拾片羽而為瑕有擁氊于華羡有投牒于<lb/>
荒厓有提鹺而擬方伯有守郡而無建牙有贍僮客而<lb/>
鳴豫有絶父母而勞歌有長孫曾而襲珪有鬻子女而<lb/>
還家有上夀而賜尊有自經于幽遐麗風者衎言笑而<lb/>
<pb n="KR4h0152_WYG_004-12b"/>
加翼絶津者罄號咷而靡槎得時者隨俯仰而皆妙失<lb/>
志者任語嘿以無佳徒使墨守者視此書而失據捷鬬<lb/>
者指是刻以嚴誇智愚勇怯於斯乎盡銳貧富侈嗇于<lb/>
是乎交賖細則鑚如蚊蚋大則㨿若蛟鼉緩則穆如塤<lb/>
竾急則惨若鋩邪親屬之榮悴以此人身之軒輊匪他<lb/>
何必耆舊傳而特筆人物志以編摩苐登名於仕版若<lb/>
陟巘以盈科有䂓有矩如琢如磨諒有朝其必市想無<lb/>
臣而不波乃有揚休山立籧戚駘駝姓名舛詭爵地参<lb/>
<pb n="KR4h0152_WYG_004-13a"/>
差鸞視虫其一粒豹覺鼴以隨窠茍有懐而未瞑緫奔<lb/>
命於旁羅是故謁選則咳成雷雨議汰則委若泥沙地<lb/>
貴則聫之以雲錦命賤則等之以風花至消詳于品列<lb/>
益撫巻而增嗟名理疇而贋售功勤埒而盗夸等竒節<lb/>
而抑真並文林而采華然則兹籍也盖有朱紫異質淄<lb/>
渑同和者矣迨其甚也且有人焉巧若窮竒昧若渾敦<lb/>
名可以冠楚杌貎足以鑄神奸物論之所必去兹籍之<lb/>
所獨存方災木而未已或閱季而彌尊亦有行若處子<lb/>
<pb n="KR4h0152_WYG_004-13b"/>
智若耆舊望足以壓折非是才足以獻替可否謂周行<lb/>
其必先視百爾而豈後比索名于右方復展轉而烏有<lb/>
或置無人之境或寄冗從之藪冷之所以必灰瘴之惟<lb/>
恐不走彼拙效其常然豈削籍之所朽徒使頑弱之人<lb/>
覽兹籍也耀其貴如得如驚黯其賤如失如玷懲死灰<lb/>
之不然慕積薪之所占名已沒其焉如貴及生而可艷<lb/>
損亢壯以和顔筭幽憂而委念然則兹籍也能使人采<lb/>
色飛舉道心沉亂可觸手而偶觀難淹神而久玩忽掩<lb/>
<pb n="KR4h0152_WYG_004-14a"/>
巻而㒺然吾亦多言之為幻矣<lb/>
　　秋夜繩牀賦<hi>湯顯祖</hi>
嗟予肱之三折兮方髫齓之嵗月峩峩病骨固難支兮<lb/>
又逢途之九折當春陽之新麗兮蘭茁其芽不使吐辭<lb/>
作醴兮呵筆出花而層冰飛霰兮敗其頴秀身藉荼蓼<lb/>
兮材輸莭莠憶昔十一讀易兮七年鼎革五經句讀初<lb/>
離兮左國文辭未析波平則圏雞牧豕兮塵起則萍漂<lb/>
絮翻於是四民失據兮俯仰惟艱冉冉嵗華兮三旬夢<lb/>
<pb n="KR4h0152_WYG_004-14b"/>
魂妻殀子殤兮聊餬口於村童蜩螗蛙蛤聲中兮舌敝<lb/>
耳聾庚午水變兮開闢未際爾乃穿竄蕭寺兮猶然戀<lb/>
兹疣贅之未潰晝則山童四五兮授以三字夜則寂守<lb/>
繩牀兮共兹囚山之味食則三投麥菽之饘粥兮<hi>已煮之碗</hi>
<hi>飯當暑熱時必蒸過一宿後而後投之為粥食者毫無米氣</hi>營營青蠅又玷其紅白<lb/>
佐以瘠地之苦蔬兮反漬以衰殘之心血居則分僧寮<lb/>
之咫尺兮乾蝸掛壁南山八月蒼葭兮逗引風霜東海<lb/>
三脊白茅兮疎漏星日野蔓山葛驕而入室兮蕨筍蘆<lb/>
<pb n="KR4h0152_WYG_004-15a"/>
芽戢戢而爭其餘隙蚍蜉遂爭國於檀槐兮蛙黽窺天<lb/>
於坎井一几一榻兮曙而復暝敝帷落盡梅花兮月色<lb/>
融然故衾冰裂水田兮幽渚鷗眠每欲避愁於華胥兮<lb/>
恨春宵之猶永何夏夜之易明兮似獨迢迢於孤枕俄<lb/>
而朱明告謝又值凛秋寸寸衰草處處酸眸山闇闇而<lb/>
欲寐兮溪㶁㶁而捫㗋風鳴金鉄兮盡是商聲雲垂帷<lb/>
幕兮似悼窮愁萬感不召而自至兮都歸展轉之更籌<lb/>
因思夫人自立於宇宙兮君與親之恩㒺極非致主之<lb/>
<pb n="KR4h0152_WYG_004-15b"/>
伊周兮則安邉之衛霍雖束手而談王霸兮亦何忍視<lb/>
斯時之民瘼茍時不吾與兮遂藏經綸於把握即若予<lb/>
之廢人兮豈無翰墨之堪託乃悲歎窮廬兮負千鈞之<lb/>
家學洛閩姚江門牆徧宇宙兮歐陽傳經八代嗟哉尸<lb/>
居餘氣兮兔園之耳目如芥是以鰥魚之目睫長炯炯<lb/>
兮萬山之凄苦畢集試敷陳其百一兮已藤葛纒乎酸<lb/>
筆初聞淅瀝於風竹兮勢漸逼於奔濤波臣忽溝為絶<lb/>
島兮冷炊火於昏朝天夢難醒兮獸搪突而禽號斯山<lb/>
<pb n="KR4h0152_WYG_004-16a"/>
雨之狀也濕暑收潤兮秋氣到襟初則舞幡幢而拂佛<lb/>
火兮故紙愁吟繼而星河揺而欲落其或落葉敲忩兮<lb/>
魂返雲山之夢宿鳥墜枝兮悲興三匝之音斯山風之<lb/>
狀也着樹凝雪兮穿沙湧潮憶昔四載漁澄兮依依故<lb/>
交今向空林兮分我半巢但怪夫近軒楹而帶秋兮入<lb/>
筆墨而含騷斯又山雲之狀也山境逢秋兮意緒凉荒<lb/>
茅苦竹之間兮贈以清光分清隂於禽藪兮落凉冷於<lb/>
魚鄉於是茅簷逓影兮葦壁蒼蒼松竹書衾兮癯鶴巢<lb/>
<pb n="KR4h0152_WYG_004-16b"/>
霜斯又山月之狀也若夫寒蟬之吟也夏蟲忽值凉秋<lb/>
兮翳槁葉而寄絲聲白雲清露生涯兮花爛花殘豈異<lb/>
其鳴若為代冩心寒兮風中嫋嫋領彼餘清秋蛩之怨<lb/>
也當夫寒澗捫舌兮露草唳含爰有㣲物兮時訴酸咽<lb/>
既不藉食於夷跖兮亦何恨何支干攪倦羽之眠鳥兮<lb/>
警斷腸之定猿嗟予之凉行無伴兮何怪汝之多言至<lb/>
於西月飛梁兮夜影向晨透喤聲於空境兮諸蠢蘇魂<lb/>
如雲冉冉兮不住蒼狗之羣如風渡水兮豈滯藻川之<lb/>
<pb n="KR4h0152_WYG_004-17a"/>
文硜爾一聲兮驚破耳根擬乗桴於二楞之海兮曙樓<lb/>
起東方之白雲非鐘聲之叩曉乎山無雲帶兮樹斂商<lb/>
聲忽起悲音於逺塢兮互報霜清一到衰殘之耳兮感<lb/>
生凄斷之更憶自破鏡離鸞兮十載衣單悼故𥜗之淚<lb/>
痕重叠兮魂絶千山非砧響之搗夜乎若夫循籬瘦菊<lb/>
兮寒映曵汀蓉影堆堦敗葉兮熖分綴草踈螢烏驚暗<lb/>
月兮斷續雁離孤唳鼯嘯空梁兮依稀猿斷三聲猛虎<lb/>
怒嘯兮不寒而慄苦鳥訴衷兮酸欲墮城佛影沉沉兮<lb/>
<pb n="KR4h0152_WYG_004-17b"/>
琉璃明滅梵貝寥寥兮寒竿卒折騷魂召而不反兮雲<lb/>
未斂而惨黯天亦老而㵳泬雖然觀夫世之紅塵機巧<lb/>
兮争枯菀而着足譬彼海市浮山兮儼輝光之眩目走<lb/>
炎趨熱兮競自焚以待燼吁凍呵霜兮易暄凉於片瞬<lb/>
自惟即無轗軻於盛年兮不過把玩於俄頃究亦何所<lb/>
得兮難繫夫崦嵫之夕景憶前賢之流風兮山髙而水<lb/>
長思分雲而把茅兮髙堂之大椿永芳置琴書之楚楚<lb/>
兮摘堦上之薇芳揷萬巻之森羅兮波及乎性海之汪<lb/>
<pb n="KR4h0152_WYG_004-18a"/>
洋觴詠於倍日之年兮亦有雲水之徜徉山中之清風<lb/>
習習兮乃有味於繩牀亂曰山淨林空水清泚兮逈出<lb/>
雲霄無塵滓兮别開門户亦云美兮時不我與託跡此<lb/>
兮名賢風韻可翹企兮養老長㓜翦蓬藟兮雲水遨遊<lb/>
同舄履兮苾蒭蒼翠映蘭芷兮柏子清香妙沉水兮塵<lb/>
世浮華猶糠粃兮<lb/>
　<lb/>
　<lb/>
<pb n="KR4h0152_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百三十二</head>
    <p>
<pb n="KR4h0152_WYG_332-1a"/>
欽定四庫全書<lb/>
　明文海巻三百三十二　　　餘姚黄宗羲編<lb/>
　　記六<lb/>
　　　居室<lb/>
　　東讀書園記<hi>髙叔嗣</hi>
出仁和門由宋曹門厯邊村隄逹獨樂岡北至園出麗<lb/>
景門由揚州門右轉厯蘓村後走陳留道隄逹岡南左<lb/>
轉厯白塔隄相國寺瘞僧所逹岡中出麗景門北徑走<lb/>
<pb n="KR4h0152_WYG_332-1b"/>
白塔李氏墳後厯隄如上至園凡路四初髙子止西園<lb/>
西園垣廬新成然近念欲東東者大父所耕處自髙子<lb/>
他時未嘗一再至甚僻逺是時坐論文堂心獨豫召僕<lb/>
問東路宋衡指地對出仁和門三五里出麗景門右减三<lb/>
里出白㙮减五出李氏墳後减七然李氏墳道狹不容車<lb/>
利走者又問一日往來如何冬後渉首春凌晨往食黄<lb/>
昏歸正夏秋初日出往食㳺息日斜歸秋春杪晨往食<lb/>
㳺息黄昏歸于是以囊盛書以缶盛糒以柴車載夏<lb/>
<pb n="KR4h0152_WYG_332-2a"/>
五月望髙子遂東父老聞皆過斑白相向簔笠交於户<lb/>
起與揖讓問所以歸狀㳺仕孰與吾農樂多少髙子具<lb/>
以得事皇帝六年兄弟結佩趨金門之下幸遭知遇前<lb/>
後凡五踐省闥父母被封澤小人分過烖生身受久病<lb/>
朝廷加恩不絶其官還耕於野謝父老㳺宦無狀安敢<lb/>
望公等樂父老人人則大喜咸手操雞黍為勞髙子與<lb/>
之飲人人益説始西郭人見髙子自引避非衣冠㓗楚<lb/>
固不肯見梁肉皆具書拜函為禮髙子大厭之及是雖<lb/>
<pb n="KR4h0152_WYG_332-2b"/>
袒跣人與語禮文益衰乃大喜謂可居也恨來之晚髙<lb/>
子曰世以莊周所録古巢許之徒譏堯禹薄孔公其辭<lb/>
不馴雅學士大夫棄不信謂其人無有然孔氏書載接<lb/>
輿沮溺諸公其非笑仲尼巳甚惡可言無其人顧其風<lb/>
淳至不可用詩書禮樂之際責者余始至於野受父<lb/>
老之詰乃無以應悵然久之固知周言世有斯人不虗<lb/>
哉髙子既自讀書園徙而東猶䝉前號加東作記<lb/>
　　定非亭記<hi>髙叔嗣</hi>
<pb n="KR4h0152_WYG_332-3a"/>
髙氏之先蓋自洧川徙云厥初漁陶於鄭門之野鄭門<lb/>
者宋之順天門也明興天下久既治邑中賢豪殆以百<lb/>
數而鄭門處其半咸敦誼相尚有古遺風俗髙氏又號<lb/>
為雄長家為門屋特大聚族其間人乃謂大門髙其後<lb/>
衆稍分徙髙子之仕於朝白家封君曰鄭門吾祖宗發<lb/>
蹤今吾宗族處之且墳近祖宗魂靈不無樂㳺其中今<lb/>
故廬或聞乃為他人有叔嗣願因今求為室歲時伏臘<lb/>
上冢過留㑹親戚故人飲以長驩敬甚便於是家封君<lb/>
<pb n="KR4h0152_WYG_332-3b"/>
求修如之田於其陽所謂讀書園也㑹作園亭今上<lb/>
賜髙子告居之時從父老問先世事曩之賢豪之子<lb/>
孫之存亡其流風滅如也異時之俗無有盛衰在百年<lb/>
之際何移之易也豈其地有異乎髙子曰予登鄭門之<lb/>
首循故城以西望其閭里遂直如人身首足不具父<lb/>
老為予言往者盛時有老父過其下指謂人是有非<lb/>
字之象焉其後多是非之興其書云然夫古先王養民<lb/>
必匡其俗鄉遂各樹之長時書其人善不善獻狀於君<lb/>
<pb n="KR4h0152_WYG_332-4a"/>
君乃賞罰及之其所以防民甚備逮教化陵夷猶有<lb/>
長者能使鄉之人羞為不善不敢使聞之何者其行<lb/>
淳備感於人深也叔嗣觀於上世嘗里人死問其無<lb/>
以塟時顧妻耳脱金珥畀之夫婦猶歎終無恨色其隣<lb/>
里毎食相率之先熟之家不責賔主至少年乃直懷器<lb/>
轢諸其釜去今人聞所大笑之者即其風足感動於<lb/>
人心今復有是乎亡久矣俗之非奈何謂地形罪乎<lb/>
孔子曰文莫吾猶人也躬行君子則吾未之有得矜<lb/>
<pb n="KR4h0152_WYG_332-4b"/>
文之末聖人不喜予患夫流俗之言不惟其本所以<lb/>
定之故號亭曰定非侈往世之風烈儻後有其人庶<lb/>
㡬遇之<lb/>
　　觀瀑亭記<hi>秦䕫</hi>
當麻姑絶頂有泉自丹霞觀西北來蛇行斗折伏流篁<lb/>
竹間數十里經仙壇下與神功泉㑹其流㶁㶁不疾不<lb/>
徐至三峽橋厓谷忽破裂其下亂石森立泉自上堕<lb/>
坑谷中下與石鬬不勝怒則洶湧作秋濤出峽聲奔<lb/>
<pb n="KR4h0152_WYG_332-5a"/>
放衝突不數百歩至石梁忽作兩白龍下垂飛雪洒<lb/>
洒濺人其聲清越而天風引之乍髙乍細若士女裂帛<lb/>
明珠落盤又若鐵騎突出而刀鎗戞擊響振林谷誠山<lb/>
中之一偉觀也成化辛丑余承乏是邦又明年適禋<lb/>
祀麻姑始獲觀是泉而愛焉因命道士曰洞淵者作<lb/>
亭其旁扁曰觀瀑或謂予曰子身為二千石蒞旴甫<lb/>
數月教逆未宣澤壅不流不思握髪吐哺以盡厥職<lb/>
而惟瀑是觀殆非政之所宜予曰不然子之所謂非<lb/>
<pb n="KR4h0152_WYG_332-5b"/>
宜乃予之所謂冝者也予素憒憒昧於臨民之術曩<lb/>
自尚書庫部郎中出守武昌當西南劇郡不勝簿書<lb/>
期㑹之勞兀兀窮晝夜不息而氣煩志亂政愈以龎<lb/>
予懼夫志之煩而政之龎也則施施焉登樊山臨夏<lb/>
口眺大江之流以盪滌其胸臆既而洒然而歸若醉而<lb/>
醒病而蘓壅者以决滯者以通而於政或庶㡬焉今旴<lb/>
為江右僻郡其政之繁减武昌之三之二而兹瀑之勝<lb/>
又有足觀者清而不汙直而不撓體柔而用剛可以激<lb/>
<pb n="KR4h0152_WYG_332-6a"/>
貪起懦類皆有益於吾之政夫所臨者既簡而所觀者<lb/>
益勝則兹瀑者真攻予病之萬金良劑庸可廢觀乎哉<lb/>
人唯而退遂書以為觀瀑亭記<lb/>
　　來雨軒記<hi>顧璘</hi>
知山君有軒居叢竹之間曰來雨東橋子㳺而息仰天<lb/>
而嘯曰事有同行而異情知山君於杜子果若是同乎<lb/>
抑亦何校於客也昔杜子四十無位卧病長安賔客棄<lb/>
遺青苔及榻故閉門竊嘆其客曰舊雨來今雨不來誠<lb/>
<pb n="KR4h0152_WYG_332-6b"/>
有感於貴賤之際也知山君二十賔興三十登庸入金<lb/>
閨司衮職日月獻納功加上下丈夫康濟之願庶㡬焉<lb/>
盡之一拂其𠂻解帶脱綬退歸故鄉家本公族兼素侯<lb/>
之奉崇禮範餙藻業傳之雲仍及其暇日則旁究彭籛<lb/>
之學期與大化終始由斯言之進亦樂退亦樂非所語<lb/>
於盛衰者非唯客莫擇君君且将擇客矣故客唯其人<lb/>
則命駕以訪置驛以迎唯所施報無乎不可茍非其人<lb/>
雖閉户以拒可也又何校于其來若杜子之嘆非所以<lb/>
<pb n="KR4h0152_WYG_332-7a"/>
嘆君也昔翟公罷官書門人多挾其語余請署君軒扉<lb/>
曰嘉客雨來幽軒洞開惡客來雨吾莫爾主一闔一開<lb/>
乃適余懷一納一拒道固其所君愕然曰有是哉相顧<lb/>
大笑記壁而别<lb/>
　　屏山小隱記<hi>顧璘</hi>
凡居恒藉山水為勝山以屏水以鑑非徒爾也屏於山<lb/>
則端凝尚體峭厲尚節而吾有得于實鑑於水則量以<lb/>
容廣智以澄别而吾有得於虗若無日月煙雲之麗草<lb/>
<pb n="KR4h0152_WYG_332-7b"/>
木禽魚之生晦明慘舒之變以逹其用以成其文一皆<lb/>
有助於德此真知山水之情者然也吾南山之居逺水<lb/>
而獨近山故唯屏焉是賴山北環而南正北如駝如象<lb/>
勢若奔凑者為小石大石迤東伏而忽起曰戴山特髙<lb/>
且竒者曰牛頭花巖祖堂三大峰逶邐南廻其上佛宇<lb/>
紺碧可覩正南與吉山對獨立不倚形凹突如筆格<lb/>
諸山旦暮異采紫翠交映雨作則吐雲蒸風因風蔽<lb/>
虧或有或無不可辨過是岡巒連延弗斷然不甚髙<lb/>
<pb n="KR4h0152_WYG_332-8a"/>
而亦無名西南蒼林鬱然而近曰廟山西山髙者在江<lb/>
北卓青横黛隱隱來赴如人知心夢寐潛逹吾廬處<lb/>
其間藐焉廻丘之麓顧左左見顧右右至前瞻後矚<lb/>
皆莫避去或角巾杖履出户四望山所露見悉為我<lb/>
有使我舎城市而婆娑於此凡以屏故故取以名吾<lb/>
居有笑者曰牛頭花巖名阜也㳺者沓至至則得之<lb/>
諸山則此方之人所環居也子獨屏之何耶余諭之曰<lb/>
凡言得者以心不以目余强盛時志在四方毎欲抉<lb/>
<pb n="KR4h0152_WYG_332-8b"/>
雲漢攀日月垂光旂常之上時一至山率目寓心往<lb/>
弗能有之而山亦不吾與乃今動躓神恧度無所用其<lb/>
愚然後一篤于泉石始駸駸入今無間矣儻諸人猶吾<lb/>
少心則固有勝者在也雖家山中殆天壤哉亦遽曰屏<lb/>
焉屏焉吾不之信<lb/>
　　孤樹堂記<hi>方豪</hi>
嘉靖六年冬十月初六日予䝉恩起廢復除廣東按察<lb/>
司僉事職鹽法屯田明年四月朔視事前堂曰明慎後<lb/>
<pb n="KR4h0152_WYG_332-9a"/>
堂曰持亷秉公後堂之後有堂三間左為予室右為<lb/>
胥吏所居中與後堂稱自堂後經室後而東有亭在<lb/>
竹間曰清節前堂之西自小廊入折而南渡橋臨池<lb/>
有臺曰濯纓臺後有亭曰喜有皆前人所名予不敢<lb/>
更唯最後堂未名見堂後一嘉樹根蟠於牡蠣之墻<lb/>
裊裊若龍枝拂於市舶之舎童童如蓋廣可三間而<lb/>
髙過之初不知為何木詢之土人但曰梡樹梡樹至詢<lb/>
其字或曰東筦之筦或曰草菅之菅予皆疑之蓋樹<lb/>
<pb n="KR4h0152_WYG_332-9b"/>
之名必從木豈從竹從草也初官甚冗未暇攷閲意将<lb/>
制一字於木旁貼一完字曰梡有木如此可謂完矣比<lb/>
攷古書果為此字公退對之繁陰滿簷清風自生炎方<lb/>
得此殊覺肅爽因憶西曹之槐故山之松小浣之桹皆<lb/>
可珍賞故忩曰見樹軒曰松卧泉曰青蓋異地同情扁<lb/>
曰孤樹夫嶺南之樹不為少矣若鉄梨花梨之為美材<lb/>
若荔枝龍眼之稱佳果若松柏槐榕之足清蔭何地<lb/>
弗植何人弗識梡也人且昧其名則植之者罕矣堂<lb/>
<pb n="KR4h0152_WYG_332-10a"/>
前後有梅數株竹數百竿芙蓉芭蕉芰荷之類若干<lb/>
本其大而喬者唯梡舉無與並焉樹謂之孤冝也堂<lb/>
謂孤樹亦宜也錢穀刑名之猥瑣嫌疑謗怨之由生<lb/>
必有特立獨行之士不避怨嫌法期於必行不受汙<lb/>
湼守期於必不可奪乃可以共是職居是堂也夫受<lb/>
汚湼而移所守者誠不足道矣有守而避怨嫌不敢<lb/>
盡法者斯亦為名之流耳何有於特立獨行也乎何<lb/>
補于是職也乎何取于是堂己乎故以孤樹名吾堂<lb/>
<pb n="KR4h0152_WYG_332-10b"/>
庶朝夕居之見樹而生警比之盤几紳韋之器嚴師益<lb/>
友之人也客有過之者愛賞不忍去毎曰孤哉樹乎<lb/>
美哉堂乎强哉堂之人乎敢問其所以孤主人對曰<lb/>
衆無與伍之謂耳客曰此孤之名耳非孤之本也本<lb/>
立則支茂支茂則蔭廣蔭廣則觀竒觀竒則愛鍾而<lb/>
無與伍矣於是主人乃悟立本之道<lb/>
　　信芳亭記<hi>張岳</hi>
雷州西湖之勝聞於海北然搢紳南㳺過雷州若不知<lb/>
<pb n="KR4h0152_WYG_332-11a"/>
有是湖者蓋凡湖山以勝名則必帶林麓窮巖壑有宫<lb/>
室亭榭之觀而前世又有髙人逸士留故事以傳如杭<lb/>
之西湖越之鑑湖然後其名始盛而㳺者踵至兹湖皆<lb/>
不能挾而有之獨其渾涵瀲澹吞吐萬象與海上雲日<lb/>
相澄輝於遐荒杳靄之表則非意趣悠逺不以竒麗𢎞<lb/>
富求山川者亦不能屢至而自得也嘉靖己亥石盟孟<lb/>
子雷謫貳雷州始即湖心小島累土増髙作亭以臨湖<lb/>
亭成未及名而孟子遷去又三年為壬寅春僉憲夢山<lb/>
<pb n="KR4h0152_WYG_332-11b"/>
翁子溥廵厯至雷㳺斯亭而愛之榱桷瓴甓巳有壊者<lb/>
為繕葺開拓加煥餙焉而余與叅戎鳳山劉子經適以<lb/>
事至雷翁子以其暇日觴余二人於亭上酒酣憑欄四<lb/>
望慨然歎曰賀知章林和靖死天下湖山無真主人久<lb/>
矣其不幸據都㑹之盛日酣於笙歌羅綺又不幸則<lb/>
為勢家之所據奪欲如兹湖之淪於遐逺而全其真<lb/>
胡可得哉試自亭而望東阻城闉西蘸㓂祠其南則<lb/>
走朱厓之路也昔之君子蓋有抱忠懷㓗走朱厓萬<lb/>
<pb n="KR4h0152_WYG_332-12a"/>
里至於僦屋躬耕九死而不悔當其時豈有待於後世<lb/>
之名哉卒其所以名者諸君子蓋不與也士患不學無<lb/>
以自信爾既學矣而有以自信雖無以盡知於人必有<lb/>
以獨知於天者周公之聖而不悦於召公七十二子於<lb/>
夫子亦不能盡知也故曰知我者其天乎夫以聖賢之<lb/>
徒同堂合席猶且若是况於以逺外之身逡廵末俗<lb/>
而欲俛仰脂韋以求聲光於上下不亦重愧斯亭而<lb/>
可悲哉余與劉子矍然竦聽復命酒酣飲因取離騷<lb/>
<pb n="KR4h0152_WYG_332-12b"/>
所謂余情信芳者以名斯亭既名而去猶覺湖光之<lb/>
入夢寐也<lb/>
　　勸農亭記<hi>熊過</hi>
繇嘉靖元二以來蜀歳饑丙申冬湖南阮君以使者<lb/>
奉命來視水利事至合江則部署羅令按水利修舊<lb/>
貫或相逢隰依律稱無倦欲總七鄉手實瀦水者大<lb/>
氏三十所而多於是合江人将有賴者云廼建亭明<lb/>
使者之意審其方由北郭門出絶江行里所明家壩<lb/>
<pb n="KR4h0152_WYG_332-13a"/>
亭在焉記曰合江予往過之即未暇察其水土或聞諸<lb/>
長老習農事者蓋中上之壤也而予觀牒記乃刀耕火<lb/>
種殆異乎今所聞云夫蜀故謂之陸海天下有事時乃<lb/>
言下巴蜀之粟矣今褁腹低首殆不樂生有如黜行誼<lb/>
而首剽殘此夫廪廪者獨謂民之憂何哉蓋江以下負<lb/>
海之國常患水秦中及四戰之國農人用毋倉生炁首<lb/>
種者少有稻則藉水者少其為渠有賴以否即不可知<lb/>
蜀通井絡猥曰漏天者廼非虚也今成都上下數萬頃<lb/>
<pb n="KR4h0152_WYG_332-13b"/>
地平衍有秦李氷所鑿離堆則固事水矣由成都逹之<lb/>
他境本戒首髙亢水皆夾行兩山間流而不居非治陂<lb/>
池率有旱令長率其民舉神行禱或號召方士築垣為<lb/>
宫醵錢治神事方士㧞劍升壇禹歩作大梵隱語不可<lb/>
了號呼風雨或乃集僧徒琅琅誦大雲經巫師舞婆祖<lb/>
令長僕僕然拜下民遥處思息假而萬分一雨則費已<lb/>
屢終捐瘠而巳此何為哉然則謂合江火種不事水殆<lb/>
妄也始國家勸農省臣議置司農其後司農屬户曹今<lb/>
<pb n="KR4h0152_WYG_332-14a"/>
置參政參議官然都水之使内外有司存也又長吏<lb/>
六條令甲以田疇為亟不修職業以佐民憂卿貳違本<lb/>
以矯之遷延避課繇役昧前相師為欺國家何賴焉予<lb/>
讀古河渠書乃深發憤曰吏乃今有成事故如阮君羅<lb/>
令要為奉職始與所頌無㡬異此令萌生樂業本農甚<lb/>
大惠也吏不如是者皆不足聽何况廼其更甚乎然竊<lb/>
謂農不待勸彼夫非木石而能饑者㡬何民雖至愚樂<lb/>
饑餒就死而自暇逸非人情也第在勿擾之俾自趨利<lb/>
<pb n="KR4h0152_WYG_332-14b"/>
夫輸将更過役戌徵斂讞報五者不徴諸隙而與民爭<lb/>
時民困之久矣又有出於此者而徒以勸所謂埋之搰<lb/>
之者乎然非阮君羅令所得與矣書之告來者阮君名<lb/>
朝東今提督學校副使羅令名應元記在落成之歲<lb/>
五月<lb/>
　　嵯峩精舎記<hi>唐虞佐</hi>
三原馬子伯循誦先生之法希聖賢之軌典刑所昭風<lb/>
聲斯被其諸弟子員振衣承響喁喁以從其集如雲其<lb/>
<pb n="KR4h0152_WYG_332-15a"/>
立如林馬子敝廬不葺環堵蕭然而弟子多至無所棲<lb/>
止是故來逺而居弗寜也教勤而習弗專也僉事周子<lb/>
宗化行縣而知之憮然用惻乃議搆精舎以尊其教前<lb/>
令王成章曰此實下吏之闕也西有浮屠氏之宫叢穢<lb/>
伏奸大隳世典誠易置之豈惟正之用昌即邪亦於是<lb/>
乎黜矣而况民俗罔不釐乎宗化曰善乃亟命毁之變<lb/>
地以為基徙材以為宇命之曰嵯峩精舎夫嵯峩山之<lb/>
勝地之靈也舎實當其勝而㑹其靈弟子鴈行以居馬<lb/>
<pb n="KR4h0152_WYG_332-15b"/>
子儼然而臨之發疑待問率以躬行納於禮法龍常再<lb/>
至焉弟子進顒顒爾立肅肅爾退䄡䄡爾志而確然文<lb/>
而蔚然美矣哉馬子之為教也乃作而言曰化以教善<lb/>
德以學成是故上古之世家置一塾焉黨置一庠焉<lb/>
選民之秀者而升之宣之以容節訓之以徳義申之<lb/>
以戒令齊之以讀法上植其教功令布矣下修其學明<lb/>
德成矣夫然後鄉舉之里選之庶㡬博聞孝弟聰慧<lb/>
賢仁之士油然興彬彬乎其盛而可勝用邪迨夫王<lb/>
<pb n="KR4h0152_WYG_332-16a"/>
制湮而道化塞博士闕而學徒散家不建塾黨不立<lb/>
庠鄉不舉賢里不選士古今不同而美惡之風異也<lb/>
弊矣竊聞覿箾者思樂覩羊者思禮昔宋郿伯有意<lb/>
井田之制乃買田一方經畫疆理曰庶㡬可興乎今夫<lb/>
浮屠氏之宫連甍接棟盤絡中土視諸學宫實百倍之<lb/>
茍悉為易置以廣賢林以増化本孰謂家塾黨庠之制<lb/>
鄉舉里選之法而不可復邪夫精舎誠足以基之矣而<lb/>
吾馬子則有郿伯之心者哉<lb/>
<pb n="KR4h0152_WYG_332-16b"/>
　　天巢記<hi>馬一龍</hi>
皖山别出天柱三台壁立千仭絶壁下突然起為覆釜<lb/>
靖圉幕升㢁恰數楹四懸無凭㧞躡可棲故曰天巢迤<lb/>
東門户掩設中竅布几席可數人坐頂開層閣穿一竇<lb/>
梯挽以上丹竈𤣥床搗藥臼圍棋枰仙跡儼然在焉<lb/>
山右折溪而斷之支阜擺踔忽壙垠砥平大畦棊次<lb/>
髙便播種窪引泉注行者纔欲展足當額之際愕視<lb/>
屏息怪石竒峯錯出前後其勢逼人懸者絶而下投<lb/>
<pb n="KR4h0152_WYG_332-17a"/>
險若可畏傾者欹而将覆邪若必仆端重者若坐以常<lb/>
靜峭削者若立而不倚植若拱而客鞠若揖為禮偃屈<lb/>
者卧龍踴躍者舞馬若冠而柱者傳仲由之結纓若<lb/>
履而棄者遺巢父之䠥蹝過復續離而叅尊或仰卑<lb/>
則俯有龜蛇者若盤辟以顯象有虎豹者若炳蔚以<lb/>
著文鳥翼而飛若待人以色舉者虬蟄而蟠若困時<lb/>
以藏身者千態萬狀觸目警心皆巨靈手擘與洪冶<lb/>
范成耳所入漸深則所遇漸異紫翠入雲杳然而去嵯峩<lb/>
<pb n="KR4h0152_WYG_332-17b"/>
天永㟼掛斗杓幽壑茅團隱隱有村底鷄犬聲西南<lb/>
去白鶴泉卓錫泉左慈臺不逺矣上下廻阪之間路<lb/>
盡處逢溪溪流處抱石更環曲旋轉傍溪引為池沼結<lb/>
駟亭榭松風蘿月鶴竹鶯花助以人為掩映成趣令邑<lb/>
大夫徐公居之夫𤣥房洞府多隱髙閒之士睨睥一世<lb/>
賢豪傲然不屑公嘗廷䇿入甲第乃亦樂此豈韓子所<lb/>
謂托而逃焉者乎古人動息有存進退惟命進則發<lb/>
山河於漁樵退則收丹青於一握柱史盛古泉謂公其<lb/>
<pb n="KR4h0152_WYG_332-18a"/>
然也安能坐天巢中相與一考證<lb/>
　　撫松軒記<hi>夏鍭</hi>
張文成佐漢為韓功成乞退慮不旋踵諸葛武侯審起<lb/>
佐漢大功未就以死為退陶靖節自以家世晉室宰輔<lb/>
有子房為韓之心宋初賦歸去來辭有孔明不仕孫曹<lb/>
之節三子志義才權俱百代人物之曠見陶翁但未用<lb/>
耳予嘗寤寐焉尚友焉面目千古情至而若私焉執鞭<lb/>
之役殆未足以喻吾欵也噫豈曰慕之云爾乎恕己量<lb/>
<pb n="KR4h0152_WYG_332-18b"/>
人可無古今竊又常自誦之未暇引楮墨以實筐篋今<lb/>
年余入城絅菴任先生方築室四楹於正寝之北刺取<lb/>
陶翁之辭以為榜目曰撫松暇日以紀事為言噫若絅<lb/>
菴亦常慕陶翁之為人因事以見意者耶請為絅菴卒<lb/>
業焉夫陶翁之罷彭澤賦歸來夫人所知而共羨也既<lb/>
歸而行事撫松盤桓亦固其所至遇田夫野老輙相與<lb/>
草酺泥飲慢廢不束殆無雅人之度此則衆人之所<lb/>
未厭而予也亦常少槩於中於乎其殆有由然也夫<lb/>
<pb n="KR4h0152_WYG_332-19a"/>
人於此負才傑遇時艱是其閔世審己豈不願贊大<lb/>
䇿立大功以展見於時不徒己既而一不獲逞則韜<lb/>
機畧解方嚴舉胷中之礧砢盡於平易紆隨闒茸焉<lb/>
出之勢也譬水之行地滔滔活活亦欲搗龍門撼底柱<lb/>
踔鼇海以出其竒施其壮窮逺而後止既而一不獲逞<lb/>
則滙為平瀾溢為安流漾㵝淡泞逡㳫邐迤汀<hi>去聲</hi>然自<lb/>
隘泊然無競亦勢也夫以陶翁之賢生晉宋之交重<lb/>
以家世晉臣意豈不願入而謨惟出而踐閫梟寄奴<lb/>
<pb n="KR4h0152_WYG_332-19b"/>
壽典午與子房孔明所樹立後先相望既而大事且<lb/>
去無所更望張弛轉移之勢自不得不為是慢廢不<lb/>
束也紆隨闒茸也不然必發狂疾觀其述史詠荆軻<lb/>
諸詩拒道濟餽遺等事翁之欝欝不逞奚翅可想絅<lb/>
菴為之何如絅菴起家文學博士雲間以至分教南<lb/>
雍所在養士外又有斷塞奸敝寛民等疏居南雍三<lb/>
年外憂服除引疾卧家甚决可謂有所為者爾視陶<lb/>
翁亦可無愧但所遇之時不同耳絅菴生長清朝從<lb/>
<pb n="KR4h0152_WYG_332-20a"/>
容進退疏堂宴樂不願泥飲吟風太平不願詠軻夫絅<lb/>
菴遇時康獲順適如此又以見陶翁生世之不幸豈惟<lb/>
陶翁子房孔明無不皆然遭遇時艱不得己出而委身<lb/>
受役雖曰功立名顯殆亦非其所願也絅菴曰然遂書<lb/>
以為撫松軒記<lb/>
　　擬沂亭記<hi>符錫</hi>
擬沂亭作於乳源邑西二里温泉之旁志樂境也嘉靖甲<lb/>
申夏余始蒞兹郡適奉提督學歐陽公檄去六邑淫祠<lb/>
<pb n="KR4h0152_WYG_332-20b"/>
且屬之務禍本之斯絶庶風教之可興乃六月適英德<lb/>
訪諸不在祀典祠寺凡百六十五區立命毁之師生請<lb/>
改建舊學宰劉議弗合遂去之翁源如英德去諸祠寺<lb/>
之當毁者七十七區李尹請曰寺有翁山僧㑹在焉院<lb/>
有躭石余襄公碑刻在焉惟一二僧寮毁諸己乎曰僧<lb/>
㑹制也宋碑刻也不在毁列遂去之仁化如翁源毁諸<lb/>
祠寺百十三區作㑹貞社學乃之樂昌訪諸祠之當毁<lb/>
與學之當建者龍令皆為之矣遂去之乳源有挾而作<lb/>
<pb n="KR4h0152_WYG_332-21a"/>
奸者亷得其實先置於法乃盡去所蔽祠寺八十九<lb/>
區師生請復社學歳久浸為民所侵據得古杉一株命<lb/>
典史林柯職其事事詳太守唐鉄峯記改崇林廢觀為<lb/>
仰止書院祀昌黎濓溪二先生瀧口廟者街民為之請<lb/>
余詰曰何神曰鄒尚書曰鄉賢乎名宦乎曰不知曰淫<lb/>
祠也邑有義士鄧可賢父子死賊有保障功盍祀焉明<lb/>
日率諸生詣祠火淫神奉可賢主既語諸生此地當有<lb/>
佳境諸生曰去不百武有石浮於溪面方廣丈餘溫泉<lb/>
<pb n="KR4h0152_WYG_332-21b"/>
混混平湧出石竇中不識可當佳境否余欣然徃觀之<lb/>
徜徉竟日弗忍去諸生曰請以廢廟之材亭之可乎曰<lb/>
可遂以屬旁寺僧戒濬且告曰吾亭若成當名之擬沂<lb/>
志斯樂也明年乙酉二月亭成余適有軍旅之役弗克<lb/>
徃未㡬毁于夏潦又明年丁亥余始還自軍門教諭王<lb/>
君世澤毎見輙以為請偶得民壮之曠役者錢千緡乃<lb/>
相亢爽乃復葺之俾邑之人士與宦逰而過於是者慕<lb/>
斯泉而觀焉憇斯亭而問焉則告之以曽㸃之所陳與<lb/>
<pb n="KR4h0152_WYG_332-22a"/>
夫子之所歎曽不越乎沂水之濵而有以適夫天常之<lb/>
趣誠若是耳雖然龜䝉之泉乳之泉也鄒魯之士韶之<lb/>
士也彼則為聖為賢而我猶未免為鄉人也性豈若是<lb/>
霄壤懸殊哉且吾聞之上以風化下謂之風下以習應<lb/>
上謂之俗傳曰經正則庶民興庶民興斯無邪慝矣若<lb/>
是則前所毁之若干區者殆見正道既明而淫邪日逺<lb/>
矣否則烏頭力去而病且復故毁将曷勝君子曰邪正<lb/>
不兩立斯言近之遂并記於石時嘉靖七年戊子孟夏<lb/>
<pb n="KR4h0152_WYG_332-22b"/>
二十有一日潁江居士符錫記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百一</head>
    <p>
<pb n="KR4h0152_WYG_301-1a"/>
欽定四庫全書<lb/>
　明文海巻三百一　　　　餘姚黄宗羲編<lb/>
　　序九十二<lb/>
　　　雜序<lb/>
　　書玉晨觀無梁殿落成碑<hi>馬一龍</hi>
孟河子曰君子以體用之學修諸身而措之天下也凡<lb/>
可風世禆吾道皆當立言示教不必擇其類耳若張道<lb/>
人全恩建玉晨無梁殿十方檀越助成之雖非儒者所<lb/>
<pb n="KR4h0152_WYG_301-1b"/>
樂道其能立志成大事輕財濟美推之士君子務事功<lb/>
以周還天下聞其風有不興乎此人者非有勢權能制<lb/>
人死命又非有傒希欲張植譽望取世間長物其殿廢<lb/>
興及成創難易東橋顧公文中載之可考見然動費二<lb/>
十餘萬金一人之身集衆方貨財不過大其聲號於都<lb/>
邑閭閻之間以善念感發其心使人樂施積三十許年<lb/>
人無所猜疑沮撓迨其落成皆由十方出鉅貲施與不<lb/>
吝無他天下事要在立志定為慮逺用心公持力久固<lb/>
<pb n="KR4h0152_WYG_301-2a"/>
雖甚艱大蔑弗濟矣使道人無所事志勤始怠終私貨<lb/>
財作目前計求其膏飽緼燠而巳則取人尺帛斗粟莫<lb/>
不多之又安得聚二十餘萬輕棄千金如數定者哉凡<lb/>
人或志非逺大私貨財止為其身謀以貽之子孫探其<lb/>
一錢紛校不捨又安肯輕棄千金不少顧惜道人志欲<lb/>
有為終事如始人各見其心無所私冀其成也惟恐不<lb/>
足而與其成也惟恐不多執此以論天下士君子據名<lb/>
位享重禄富貴加於民操威福大權指顧呼吸無不奔<lb/>
<pb n="KR4h0152_WYG_301-2b"/>
走受命天下事固有甚易易如此者每至僨事無功為<lb/>
天下大僇豈區區道人不如可以深長思矣凡人立志<lb/>
不定見可欲則亂因心不公因所蔽而遷為慮不逺則<lb/>
㡬來弗達持力不久必尼徃弗成四者為事大蠱故一<lb/>
人作之衆人背而違之真機感應有非聲音笑貌可偽<lb/>
為者人其與我乎不然仰而望之者且幸其在上有所<lb/>
統攝在下有所依歸無有行而不與焉如張道人可以<lb/>
觀可以風又可與言君子之道孔子曰有教無類<lb/>
<pb n="KR4h0152_WYG_301-3a"/>
　　跋王右丞畫真蹟<hi>祝允明</hi>
嗟乎魏晉六朝之蹟予不得而見之矣入唐固當以輞<lb/>
川為宗祖山西有摩詰四景山水石本四方方尺有只<lb/>
薛尚功輩題識徧其上繪事豈金石所能辦亦存其骨<lb/>
肉大都耳可見在當時巳稀闊珍貴之至故謀及琢磨<lb/>
而况於今乎倘能見之非人生大慶快耶邇來聞有一<lb/>
軸在親軍黄君所昨者乃得捧閲大内後宰門有丹漆<lb/>
巨挺一以支北扉不知㡬何年矣成化間挺偶墮地破<lb/>
<pb n="KR4h0152_WYG_301-3b"/>
乃髹竹也中藏巻三其一即此事聞進御重瞳一閲明<lb/>
日左右請所歸掌時親軍伯父司禮侍側上遂以賜之<lb/>
親軍云爾圖用細練髙尺二寸長四尺竒前後周完末<lb/>
下正書三言曰王維製<lb/>
　　西園雅㑹集序<hi>何良俊</hi>
上海喬子啟仁讀書之暇搆一園以寓遊息初在城外<lb/>
嘉靖甲寅嵗倭夷至燬於兵後重搆於城内皆在所居<lb/>
之西故總之名西園云園中有紫芝堂飛雲棲香霞館<lb/>
<pb n="KR4h0152_WYG_301-4a"/>
芙蓉池碧梧舘玉宇臺孤竹樓梅花堂崇蘭館諸勝處<lb/>
喬子别號水心而水心亭者則又其景之所㑹處也水<lb/>
石映帶竹樹繁密盖僅僅不踰數畝而至者覺人情蕭<lb/>
逺翳然有濠濮之想喬子有文章喜客客至上海者必<lb/>
造喬子喬子常欵之園中喬子善吟凡客之以善吟至<lb/>
者必相與酧唱角勝争竒珠駢玉比其他如署榜題帖<lb/>
皆出名人手筆故一時喬氏西園遂傳播吴中以為名<lb/>
處盖不獨以其地之勝爾也喬子彚而成編名西園雅<lb/>
<pb n="KR4h0152_WYG_301-4b"/>
㑹集間寓書於太史公牛馬走何良俊俾序之良俊曩<lb/>
時嘗從衡山先生遊每至吴中先生必邀至曲室先生<lb/>
喜談吴中舊事凡髙人韻士其竒踪勝蹟皆亹亹殊有<lb/>
味乎其言之長竟日忘去一日出玉山名勝集見示玉<lb/>
山者崑山顧仲瑛氏也顧氏在勝國時為東吴望族仲<lb/>
瑛讀書好禮其園苑之盛稱甲於江南即所謂玉山名<lb/>
勝者是也一時名流如柯丹丘楊鐵崖張貞居倪雲林<lb/>
鄭徳明輩樂與之游處諸名勝處皆經諸公品題即名<lb/>
<pb n="KR4h0152_WYG_301-5a"/>
勝集所載余頗能憶得之大率署榜題帖亦皆詳列與<lb/>
西園雅㑹集不異嗟夫叔世之人好名善誇故凡家累<lb/>
千金垣屋稍治必欲營治一園若士大夫之家其力稍<lb/>
贏尤以此相勝大畧三吴城中園苑棊置侵市肆民居<lb/>
大半然不過近聚土壤逺延木石聊以矜眩於一時耳<lb/>
主人日惟問田舍丘金積鏹其所重在彼不在此故未<lb/>
聞其欵一佳客作一勝㑹扃鐍不數啟己為狐兔所保<lb/>
矣可勝歎哉可勝歎哉近代且不論即勝國末與仲瑛<lb/>
<pb n="KR4h0152_WYG_301-5b"/>
同時者在姑蘇稱陳氏緑水園在松江稱瞿氏園苑之<lb/>
盛為浙西之最嘉興有陳愛山園此亦較著者然不過<lb/>
散見於郡志諸書特其名僅存耳求如玉山名勝其地<lb/>
雖黍離巳久而名篇雅詠流布於世後有名徳如衡山<lb/>
先生者與余輩復相與歆艶而賞嘆之曠古以來蘭亭<lb/>
輞川之後不一一見也猗歟盛哉今觀喬子西園雅㑹<lb/>
集其客既不減丹丘鐵崖諸公其文與詩復可與之角<lb/>
立而主人賞㑹之致固可槩見則安知數百年後不有<lb/>
<pb n="KR4h0152_WYG_301-6a"/>
髙人如衡山者復相與歆艶而賞歎之耶余故樂為之<lb/>
序若夫兹園之勝諸公摹冩己盡余不容復著矣<lb/>
　　書世澤隆思巻後<hi>何良俊</hi>
良俊自羈貫時每讀書之暇則喜延見長老問先朝故<lb/>
實凡郡縣政令施設與夫田農登耗里巻間財力贏縮<lb/>
之故皆取耳目聞覩不欲其勦説載記長老言國家自<lb/>
太祖成祖驅除殘暴仁宗以後羣聖守文脩治中間雖<lb/>
更土木之變而景廟監撫英宗復辟時皆増脩文徳當<lb/>
<pb n="KR4h0152_WYG_301-6b"/>
時民力未耗朝廷猶恐震驚四方緝綏之使旁午於道<lb/>
中外臣工祗承徳意惟謹守科條不欲事激昻擅興機<lb/>
宜故上下帖服凡朝廷有大政令但以文符下藩省藩<lb/>
省以文符下郡縣郡縣督之賦役長賦役長坐里門甲<lb/>
乙呼之衆即集而事隨辦故百姓給衣食長子孫終身<lb/>
不識官府者盖什六今聖天子欲興堯舜之治加意元<lb/>
元然民力日耗國用日蹙四方逋負日積郡縣以賦役<lb/>
長為不足信籍編氓而戸列之條教日繁法網日密百<lb/>
<pb n="KR4h0152_WYG_301-7a"/>
姓什一在家什九在公鞭箠纓纆如凝脂秋荼有司日<lb/>
夜焦勞事竟不理夫先後固未嘗易民而治也然而簡<lb/>
者易循急者難安是誠何故哉有識者必能知其漸矣<lb/>
長老稱郡太守之賢者有常山樊公稷山王公鄢陵冝<lb/>
春前後兩劉公縣令有髙安陳公臨朐馮公及良俊之<lb/>
所逮事者郡太守則汶上路公順徳前後兩何公長沙<lb/>
熊公縣令則永豐聶公石首方公夫樊公通練事機處<lb/>
官如家其所興建所謂徳在生民百世之利也稷山以<lb/>
<pb n="KR4h0152_WYG_301-7b"/>
清直著鄢陵汶上後何公以長厚聞宜春與前何公以<lb/>
精敏稱長沙以文教顯若夫髙安在割能斷茍其所持<lb/>
雖撫巡不能移可謂峻法臨朐清謹絶俗純心為民近<lb/>
代所無永豐志存功業有常山之風加以興學勸士殆<lb/>
欲過之石首當事無所推避乃髙安之流亞此皆章章<lb/>
著稱者也然方正徳以來監司之權漸重凡所巡歴之<lb/>
地藩省大臣雖白頭老成皆拜起罄折惟謹郡太守以<lb/>
下庭趨長跽同於厮役長沙在郡時長揖而罷傲然平<lb/>
<pb n="KR4h0152_WYG_301-8a"/>
視御史不能堪竟以論罷又巡撫所至胥史之徒皆有<lb/>
常賄一不如意則抉擿捃摭無所不至而臨朐在縣時<lb/>
獨毅然曰華亭之民我子弟也割子弟之肉以餧鷹犬<lb/>
豈長民者所為卒不與迺亦以調去夫臨胊適當華亭<lb/>
水儉例得報災華亭有東西兩鄉西畏水東畏旱民戸<lb/>
有定籍而産無常處一有水旱以開荒為名規避百出<lb/>
是時或有以開荒告者公曰夫開荒則民之利五而奸<lb/>
詭之弊百吾不能以百弊易五利為奸詭作囊橐遂不<lb/>
<pb n="KR4h0152_WYG_301-8b"/>
許遂大為巡撫張公所窘然良俊聞臨朐被繫時至不<lb/>
能自給邑中薦紳哀其貧苦為之辦餐嗚呼由今觀之<lb/>
可不謂難哉古稱亷吏不可為不虛也昔沈瓚之為丹<lb/>
徒令以廉潔不事左右浸潤日至遂鎖繋上方瓚之見<lb/>
天子自理曰臣坐清無以承奉要人所以得罪上問要<lb/>
人為誰瓚之以手板四面指曰此赤衣諸賢皆是上知<lb/>
其無罪復其官若臨朐者近之後臨朐事竟得白調蕭<lb/>
縣擢尚書郎累官按察副司以歸有子四人皆以文章<lb/>
<pb n="KR4h0152_WYG_301-9a"/>
名海内兩人舉于鄉兩人擢甲科歴官有聲績則天之<lb/>
所以報公者厚也孰謂廉吏果不可為耶迺辛亥嵗華<lb/>
亭之民咸曰前令馮公以百姓之故受折辱不少畏避<lb/>
今數嵗逋負欲以一時并征百姓死者相枕籍苟有肯<lb/>
為百姓受折辱如我公者民命其可少蘇乎遂謀於學<lb/>
校白於撫巡相與奉公於名宦祠嵗祀之嗚呼夫仕宦<lb/>
者不難於獲上官之譽而難於得下民之心不難得民<lb/>
心於一時而難繫民思於身後我公去任己四十餘年<lb/>
<pb n="KR4h0152_WYG_301-9b"/>
而民思之如一日何哉記曰桃李不言下自成蹊盖我<lb/>
公純心為民亦誠之所動云耳我公履歴之詳郡大夫<lb/>
士紀撰類能言之良俊第述政理變革之漸與公所以<lb/>
繫民思之故以告於有位云<lb/>
　　周蓮坡榮封序<hi>王慎中</hi>
跡混而人殊庸者之所忽而智者之所明也今夫材不<lb/>
試於事而虛有其職之號食不及其禄而遥有其秩之<lb/>
寵上之人無所擇而畀之以為是其子若孫所得之職<lb/>
<pb n="KR4h0152_WYG_301-10a"/>
之秩而還以與其祖父無所費吾之器與名而可以為<lb/>
其人之榮也下之人不必量而受之以為是吾之子若<lb/>
孫所得之職之秩而推以及吾之為祖父者非有得於<lb/>
賢且能而可以安享乎上之賜也是今之所謂封官者<lb/>
也且夫不試於事而不食其禄者豈必皆無能之人哉<lb/>
盖有懐藏道徳重其身而不出遺逸於世而不憫者矣<lb/>
亦有挾長負奇屢干於時而不一遇齟齬坎□無所發<lb/>
憤而歛志以窮者矣重其身者無所慕於外非虚職遥<lb/>
<pb n="KR4h0152_WYG_301-10b"/>
秩所得而榮之也歛志以窮者志在於効長見奇而不<lb/>
肯以虚職遥秩自榮為樂者也然而上之人以是畀之<lb/>
則不得辭故有召之而不至官之而不屈而無有封之<lb/>
而不受者是懷藏道徳與挾長負奇之人茍有其子若<lb/>
孫所得職秩推以及之則無異於無能之人之所䝉者<lb/>
也此非所謂其跡混而非庸人之所能知者耶吴郡崑<lb/>
山周蓮坡公其子大禮君為興化府知府天子嘉其久<lb/>
勞於外善於持身謹法以仁其民也優以褒典授公以<lb/>
<pb n="KR4h0152_WYG_301-11a"/>
其子官以慰其子之勤而且以為寵焉於是公亦為興<lb/>
化府知府尊於家公之夫人晏氏尊為恭人鄉人無不<lb/>
為公與夫人榮者公方澹乎其深藏冲乎其善下守其<lb/>
履素之原而忘夫外來之益重珪累組之華其躬曽不<lb/>
加於草衣芰裳之陋雕轂文茵之愉其體不以易乎穴<lb/>
居石卧之顓而漠然不知名寵之貴錫貺之羡也豈非<lb/>
其志欲以有為不以虚得其職秩為榮而其自樂之道<lb/>
有不得而榮之者耶雖然所謂有道者不敢過於自肆<lb/>
<pb n="KR4h0152_WYG_301-11b"/>
而傲上之賜有志者喜於繼之有人而不必其身之自<lb/>
為公烏得無以為榮乎哉公之所以為榮者如是是所<lb/>
以為殊於人也興化君之僚郡丞吴君節推章君嚴事<lb/>
其長之賢本其所自而幸其所䝉之盛也欲有以贈公<lb/>
而余為之序如此公其不以余為庸人之知哉其以余<lb/>
之言謂有以明之哉<lb/>
　　左太僕贈别巻序<hi>楊時春</hi>
嵗秋八月之吉萬方百執事咸以金函奉賀於大廷以<lb/>
<pb n="KR4h0152_WYG_301-12a"/>
祝萬年無疆之休所以大一統昭臣敬也嘉靖㫋䝉大<lb/>
荒落之嵗陜西行太僕寺則大卿東津左君親拜表以<lb/>
上於是厥寮春城李君宗室存一子及其子滄江子咸<lb/>
惘然有惜别之色先期為㑹於涇水之津凡引流通池<lb/>
之處花卉竹木幽勝之區咸韻其語以歌焉而引其觴<lb/>
以酌之歌而休酌而倦則執手道别忻其來而悲其去<lb/>
也其詞盈帙滄江子集以為巻請余名之以贈其行盖<lb/>
凡君之遊余率與焉而其唱和之詞尤多故不敢以狂<lb/>
<pb n="KR4h0152_WYG_301-12b"/>
簡辭輒題其首曰涇津别意而為之序曰詩三百大夫<lb/>
行役君子勞慰之辭為多然四牡憂及父母山甫式望<lb/>
其歸申伯之出封韓侯之辭覲或逺於親或違於君巳<lb/>
不足多而况於北山之勞役不均小明之畏此罪罟乎<lb/>
是不可以方於今日者也豈非值昇平至樂之世上下<lb/>
交泰之際乎歌呼相接於耳而軒輶相摩於道吾何憂<lb/>
乎其為别也抑盛衰之理相繼而少壯之時不常也追<lb/>
唯十七年間余自秘閤讀書為郎官君適登進士當是<lb/>
<pb n="KR4h0152_WYG_301-13a"/>
時青眉年少謂可以致身稷契而樂睹唐虞其志氣之<lb/>
盛為何如今也少者壯壯者强强者衰而余之愚劣摧<lb/>
敗尤不足比數夫其少壯之變巳足悲矣而又况於衰<lb/>
遲之别哉夫人之老少離合如涇流之凍解浮沉耳何<lb/>
足多憂然涇之凍解沉浮變於前而涇未嘗變也吾徒<lb/>
能於老少離合之變而能有不變者焉吾何為而憂其<lb/>
為别也是以送於涇之津伸此説以贈之<lb/>
　　吉安進士録序<hi>羅洪先</hi>
<pb n="KR4h0152_WYG_301-13b"/>
昔人有言名不必魁魁不必名盖嘆人品與科第不能<lb/>
盡相值也我朝開科一百七十九年吉安一郡舉進士<lb/>
者七百有九十人可謂盛矣而名人亦往往出於其間<lb/>
有足為千百世之望者豈非國家養士之效輕重低昻<lb/>
之勢不得不趨於此哉雖然謀畧如羅洪文相業如楊<lb/>
文貞忠義如顔沛縣其他政事文學不可枚舉固又不<lb/>
盡以進士名也今進士所題姓名邑里官爵具在有視<lb/>
之而不知其人者此果何益於有無之數然此特言其<lb/>
<pb n="KR4h0152_WYG_301-14a"/>
無能而巳其或集詬䝉穢使人羞與為伍欲殊井疆不<lb/>
可得斯一之巳甚又何以衆寡為哉嘗聞藩臬有挾進<lb/>
士鄙閫帥者積不勝忿一日同謁文廟登禮殿指四配<lb/>
十哲像戲閫帥曰君識姓名否閫帥應聲曰某不讀書<lb/>
不識為誰氏但聞皆非進士出身也戲者慚無以應嗚<lb/>
呼為進士者其母為此輩姗笑者其思為千百世之望<lb/>
也哉是本始吾邑學海鄧君續之為廬陵同年華山魯<lb/>
君然多遺誤予為増其年世里氏且補書敗書及近科<lb/>
<pb n="KR4h0152_WYG_301-14b"/>
未入者凡若干人泗州魯軒常君以進士知吉水梓以<lb/>
傳今為户部主事<lb/>
　<lb/>
　<lb/>
　<lb/>
　<lb/>
　<lb/>
　明文海巻三百一<lb/>
</p>
<p>
</p>
  </div>
</body>
</text>
</TEI>
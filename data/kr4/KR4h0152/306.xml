<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百六</head>
    <p>
<pb n="KR4h0152_WYG_306-1a"/>
欽定四庫全書<lb/>
　明文海巻三百六　　　　　餘姚黄宗羲編<lb/>
　　序九十七<lb/>
　　　序事<lb/>
　　張氏紀畧序<hi>湯顯祖</hi>
晉人有言比來離别常數日作惡余為寛言之曰生别<lb/>
猶可死别何若年過耳順愈不喜逆戒客幸無以悲傷<lb/>
事相聞即世間悲傷文字亦不必見也何也其叙述世<lb/>
<pb n="KR4h0152_WYG_306-1b"/>
家坎坷流連乃至若數冬而不遘一春恒夜而不經一<lb/>
旦者固却無視視亦不竟早衰恐神傷也屬者客乃以<lb/>
崑山張元長所志六世以來行畧見示則有不忍不視<lb/>
視而不忍不竟者竟而去之去之而復在几閣間悱惻<lb/>
慨嘆一月而神弗怡客曰夙若某若某者皆嘗述其世<lb/>
家以煩子目未見子不呴然而艷也讀張氏略而泫然<lb/>
傷之太比於人情與余解之曰固也吾亦世人耳世之<lb/>
所喜吾得不喜世之所悲吾得不悲且彼其家男子而<lb/>
<pb n="KR4h0152_WYG_306-2a"/>
世纓組婦女而世禕翟外内休融夀考咸遂何徳而至<lb/>
斯張之世徳詎逺於斯與何乆瘁而不艷也客曰何如<lb/>
曰其六世祖道瑾起於贅壻立而與婦願歸孝弟力田<lb/>
以有其子徳聲為縣從事輒自免自領賦萬石以休其<lb/>
同人迂騎而避少婦之渉者嵗晚則與婦方浣枲紉緼<lb/>
以衣里中㷀孺廣糜餌以飼囚有徳者矣而子諸生唐<lb/>
文乃二十二嵗而死且死衣冠強起坐使畫工傳之曰<lb/>
後人庶知吾齎志以歿乎妻為盧節婦也撫其子抑甫<lb/>
<pb n="KR4h0152_WYG_306-2b"/>
六嵗時秋夜起見月華雲成五色蔽天呼母盧起視驚<lb/>
喜令兒整襟肅拜見短髪蕭蕭印月下慟欲絶為述亡<lb/>
考讀書時事相抱痛哭而雲中雁聲裂然嗟乎聞此而有<lb/>
不泫然者情耶抑甫為諸生巳復棄去而其婦晉孺<lb/>
人嵗祭掃必戒必泣曰先姑有言兒孫奉養有盡但緑<lb/>
楊紙錢年年如故則兒家之祥也至抑甫有子諸生宗<lb/>
翰能文章有當世之志幸乃五十二而貢于鄉矣終六<lb/>
十二而不受一命之榮婦季行年八十矣而為其子食<lb/>
<pb n="KR4h0152_WYG_306-3a"/>
貧䌟纑不能自休以末此豈不足悲乎生子也才如元<lb/>
長發舒五世之鬱伊將是焉在而為諸生且五十年竟<lb/>
以病廢至云母子之間徒以聲相聞者四十年母病時<lb/>
以手按母肌肉消減含泣大恐而母夫人猶喘喘好語<lb/>
曰恨兒不見吾面猶未有死理也斯語也聞之而不亦<lb/>
悲乎天下有目者皆欲與元長目不可得矣有子鐵兒<lb/>
而殤有女孝仲秀慧端婉曉書傳大義所謂閏閣中鍾<lb/>
子期也為孟家婦幾年而復殤天之困元長也不愈悲<lb/>
<pb n="KR4h0152_WYG_306-3b"/>
乎凡此數端者客以為何如也客曰若然誠悲矣安知<lb/>
前所云世家者之先容愈張氏而張氏後乃終不如前<lb/>
數世家耶夫冬之必有春而夜之必有旦亦天道也予<lb/>
為嘻然乆之曰固也語不云乎天不可與期道不可與<lb/>
謀元長且置無悲需諸季之後幸乃如客言可也<lb/>
　　䟦孫尚書仲益尺牘七條<hi>馮夢禎</hi>
嘗過震澤僧寺見有孫尚書覿仲益手牘數條石刻大<lb/>
似大蘇公書因徘徊其下乆之今用卿所示手牘七條<lb/>
<pb n="KR4h0152_WYG_306-4a"/>
與石刻書法無二雜之書帖中不能辨也帖中語及東<lb/>
坡先生者一而與徳固者半其自守之正為人之厚彷<lb/>
彿可見不獨尺牘之工書法之妙也首二帖多戰筆似<lb/>
晚年書聞之毘陵人士尚書實大蘇公遺體孫老得公棄<lb/>
婢而生尚書畏時禁不能自明而詳其顛末於家乗則<lb/>
尚書書法其淵源盖有自矣<lb/>
　<lb/>
　<lb/>
<pb n="KR4h0152_WYG_306-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百六<lb/>
</p>
<p>
</p>
  </div>
</body>
</text>
</TEI>
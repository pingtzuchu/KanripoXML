<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百四</head>
    <p>
<pb n="KR4h0152_WYG_204-1a"/>
欽定四庫全書<lb/>
　明文海卷二百四　　　　餘姚黄宗羲編<lb/>
　　書五十八<lb/>
　　　頌寃<lb/>
　　上楊邃菴書<hi>何景明</hi>
僕聞聖人哲士取人於衆惡明主顯相識賢於集毁夫徇<lb/>
同情則獨行見遺實多口則㢘節被黜何也獨行者同<lb/>
情之所繆而㢘節者衆口之所黜也昔匡章棄於通國<lb/>
<pb n="KR4h0152_WYG_204-1b"/>
而獲與於孟軻即墨汚於左右而受封於威王孔子明<lb/>
公冶之非罪晏嬰脫石父於縲絏是故衆惡之中聖哲<lb/>
之所必詳集毁之下明顯之所弗蔽也今有操獨行秉<lb/>
㢘節而干衆惡負集毁若李夢陽者明公在上何可弗<lb/>
少加察而一援之也夫僕於陽非敢謂其無過也自崇<lb/>
而弗下人太任而弗識時多憤激之氣乏兼容之量昧<lb/>
致柔之訓犯必折之戒此其過也若其飭身好修矜名<lb/>
投義見善必取見惡必擊不附炎門不趨利徑處逺懐<lb/>
<pb n="KR4h0152_WYG_204-2a"/>
不招之耻處近執莫麾之勇在野有兎置之武在公著<lb/>
素絲之直立志抗行秉心陳力咸可尚也前與御史相<lb/>
迕同黨交搆恃其貞介不服文法邅延無已固其自取<lb/>
而尊逹至為不恱縉紳靡然誹笑言官亟詆於朝法吏<lb/>
深鞫於獄惟恐摧之弗披而辱之弗窘也嗟哉亦已甚<lb/>
矣謂深懲以全之乃底其壊厯責以備之實求其缺謂<lb/>
其為高好勝多事越位不即攻之将為患害則陽之為<lb/>
害弗猶愈於賣法成賄汚行䘮守玩公詭避行私煽虐<lb/>
<pb n="KR4h0152_WYG_204-2b"/>
甘心附媚役志富勢者乎凢此一切置之不問而獨於<lb/>
陽而較焉何也大槩習於茍同而畏異已溺於混濁而<lb/>
非獨清便於相容而憚弗羣務為蔽闇而忌太白故當事<lb/>
謂之横伐奸謂之訐建樹謂之標已振起謂之輕事問<lb/>
民隠曰市名而出位持國法曰寡情而立威是以詭俗<lb/>
諧衆之人相倚為譽而直節獨行之士疾之若讐由此<lb/>
觀之仕宦之徒不貶損以就時游滑以希世何能免於<lb/>
今之人哉明公在上秉進退之權司統均之任奨㧞㢘<lb/>
<pb n="KR4h0152_WYG_204-3a"/>
直沮抑邪枉而陽為門下相知之士其困於人若此况<lb/>
門墻之外萬里之逺者乎夫讒言屡至慈母投杼浸漬<lb/>
之灌可解膠漆僕於陽有肝膽之交聞於人言猶弗能<lb/>
無疑明公之門陽不敢徑逹雖有鬱抑何由少白然陽<lb/>
之事在江西者亦甚彰彰匪有隠惡難見也僕嘗究之<lb/>
衆議士民頗公學校之徒曰陽敦古崇禮志在澄清閭<lb/>
閻之下曰陽不為撫按官爾可使盜賊息權勢不害我<lb/>
也夫學校之徒陽之黨也其言不徵閭閻之下無知之<lb/>
<pb n="KR4h0152_WYG_204-3b"/>
衆何以黨於陽哉今京師之士其弗知者則已流言傳<lb/>
訛昧形議影羣猜共怒一吠百聲持辯風起發言雷同<lb/>
矣間有知者則亦恐異同於威要之吏以遭口舌之禍<lb/>
視為秦越隨其軒輊夫反同情以伸人格衆口以明物此<lb/>
其弗利也必矣孰肯樂弗利而為之哉昔孔融鶚薦乎<lb/>
禰衡汾陽解爵於李白揚善登俊閔才舒困昭昭人代<lb/>
矣今陽之文藻敷贍才辯㨗給誠二子之流匹而拘檢<lb/>
行止閑於禮義可以用世賁治二子弗若也乃窘辱摧<lb/>
<pb n="KR4h0152_WYG_204-4a"/>
靡卒無一為之地者僕甚傷之伏惟明公秉道服人積<lb/>
望鎮衆力可以移易範可以表正於陽少加援察采士<lb/>
民之議捐比附之論使邪枉無順遂之私㢘直無不容<lb/>
之嘆非獨陽之幸也國家斯文幸甚<lb/>
　　與司官書<hi>楊爵</hi>
竊惟執事名臣後裔儒林節行自理北司事以來獄中<lb/>
人盛徳之賛青天之謡走二人得於耳聞者亦乆且熟<lb/>
矣往年曽寺丞子如獄中具道二執事於爵其垂念曲<lb/>
<pb n="KR4h0152_WYG_204-4b"/>
全之心甚為切至以二人事喻東人云幹國之臣當為<lb/>
調解此皆二執事痛隠時政懸切國民而為世道深長<lb/>
之慮之心也豈特區區為二人惜哉在二人未嘗不銘<lb/>
刻肺腑感激思奮益自砥礪而求不負賢人君子之許<lb/>
可焉屡欲修書啟謝以罪難中多所不便而止其敢忘<lb/>
此厚徳而忍於自薄也十月初爵以事出窮廹以死自<lb/>
誓又不欲茍且冺沒使死無聞焉思欲具書以獻主上<lb/>
以盡垂歿忠藎之識其書始終千餘言大抵援古証今<lb/>
<pb n="KR4h0152_WYG_204-5a"/>
剖析於義利邪正之幾懇切於安危存亡之戒欲主上<lb/>
納諌容直以成君徳以廣君道與唐虞三代兼美比隆<lb/>
中間有云臣以罪處獄中四十五月有餘矣延此一息<lb/>
尚未死滅此實陛下好生之徳覆載之恩之所及而陶<lb/>
某等於臣飲食一節曲為區處不欲置臣於死使朝廷<lb/>
有殺諌臣之名其心未必不為忠於陛下者也此数語<lb/>
者實以古人之作用望為執事之能事焉諺云以所重<lb/>
加於所好爵以人臣以道事君者而望二執事是以天<lb/>
<pb n="KR4h0152_WYG_204-5b"/>
下古今所同重之道而加之矣其待之可謂至厚期之<lb/>
可謂至逺矣時以楮筆不便未能具藁君門萬里亦無<lb/>
由為九重獻而徒能以口誦耳故嘗数語邏者云我有<lb/>
心事願告朝廷汝為我逹之所以為此言者以兾主上<lb/>
賜紙筆則頃刻可成稽首以上雖死不恨天啟聖𠂻萬<lb/>
一感悟不惟國家大政有所禆益而二執事之髙義美<lb/>
名亦因得以示天下傳後世矣近日獄中嚴戒之故走<lb/>
二人亦頗聞其詳矣顧事至於此莫非天命上則朝廷<lb/>
<pb n="KR4h0152_WYG_204-6a"/>
之法下則人臣之罪在二人敢不修身以俟而順受之<lb/>
乎但身居言路職任諌諍中奮感激不無觸犯而雷霆<lb/>
赫然之下既以微示戒笞而全此生矣以一時言語文<lb/>
字之狂妄而数年坎穽禁錮之㓙危則所犯之罪與所<lb/>
服之法亦足以相稱矣今復困以㭱鎻加之以非常之<lb/>
法而置之於必死之地焉在二人一時之存亡雖甚㣲<lb/>
而關於天下國家者為甚大故憂憤感悲盡誠號呼而<lb/>
慨吾遭際之不淑此心此情實不能自已矣每夜初上<lb/>
<pb n="KR4h0152_WYG_204-6b"/>
鎻腰縶足曰羣綑曰生根一人立而唱之数人縛而為之<lb/>
以此治元惡盜㓂之峻法舉而加之於出百死為宗廟<lb/>
社稷慮之諫官焉時事至此真可為痛哭流涕者矣况<lb/>
二人家貧路逺官淺罪深窮乏已極於守獄校卒無毫<lb/>
末徳意推以相及則舉手之際有何情分非有二執事<lb/>
在上将誰倚以存此生乎即今幽室窵杳門扉晝鎻漫<lb/>
漫然與長夜無以異下地冷木之上肌膚凛烈一苫一<lb/>
席之藉皆事属觸法而并為人所徹去坐卧起立展轉<lb/>
<pb n="KR4h0152_WYG_204-7a"/>
關禁一飲一啄率至窮詰其萬辛萬苦萬窘萬廹之情<lb/>
状視獄中諸犯其嚴急之過不啻十倍聽其言語察其<lb/>
意向似欲二人速死以畢事焉耳竊以為凢此毒苦之<lb/>
甚二執事或未能以盡知焉若曰知之則往年仁愛所<lb/>
及固切切焉欲全此殘生矣而今復不以生處之豈肯<lb/>
以数年至厚之徳轉而為一日之甚薄乎故二人直慮<lb/>
以為二執事決不知其如此之甚也或者以一分謹慎<lb/>
分付而下之人奉承之者過於十分焉此則事勢至此<lb/>
<pb n="KR4h0152_WYG_204-7b"/>
容或有之今日切近災禍二人已身乆罹之天地鬼神<lb/>
照此𠂻曲而志窮慮極亦已甚矣故不恤冒瀆之罪敢<lb/>
以廹切悃素仰告而無所匿欲望此等毒罰仍賜寛恕<lb/>
但不時預備若事出不測則倉卒即可處辦决不敢以<lb/>
餘罪有累於二執事焉如此則情法庻幾兩盡囚繫顛<lb/>
危之歲月或可以再延矣雖東人覘視日在於此而彼<lb/>
皆二執事屬下舊人天理之在人心者未嘗亡而見其<lb/>
知好惡曉事理者十常八九更煩以一言欵喻則若輩<lb/>
<pb n="KR4h0152_WYG_204-8a"/>
未有不信從者矣若二執事不為顧念而一聽下人之<lb/>
所為則寒風凜烈之際羸瘠弱孱之質實難克堪而二<lb/>
人相繼死者有日矣天地間無不死之人無不化之物<lb/>
誠使二人一旦命先朝露倐忽殞滅為死於諌職之下<lb/>
求仁得仁志固未嘗不自慊矣豈以一死為惜哉但念<lb/>
天王聖明堂堂天下不能容此致身報主之直臣使竟<lb/>
死獄中於二執事数年保全之徳愛亦未得終始領之<lb/>
人臣之禍朝政之損主上盛徳之累為天地間留一無<lb/>
<pb n="KR4h0152_WYG_204-8b"/>
窮之悲恨矣故昨嘗有詩云九天風色夜蕭蕭此日君<lb/>
門萬里遥不是諌臣愛一死殺身恐累聖明朝此實二<lb/>
人惻怛悲感惓惓不已之心也古人願為良臣不願為<lb/>
忠臣二人今日之事其是非得失固不容以自喙矣但慮<lb/>
天下後世有志士焉其慷慨殺身而存視死如歸之節<lb/>
者實有鍳於此焉天下後世有仁人焉其見幾而作得<lb/>
明哲保身之宜者亦實有鍳於此焉所見不同而好尚<lb/>
斯異一時心事固為人之所取而亦為人之所戒焉若<lb/>
<pb n="KR4h0152_WYG_204-9a"/>
二執事身當今日之事上不使朝廷有殺諌臣之名下<lb/>
不使忠臣義士吞泣飲恨鬱抑於九地之下則經權迭<lb/>
用有善處之道存焉耳有祁大夫則叔向得以不死黨<lb/>
錮之禍非霍諝不能遽解而郭楫之語范滂事雖未就<lb/>
而高名千古不朽也二執事有賢者之節介有能者之<lb/>
作為故二人敢以古豪傑之事業望之而欲其成廟社<lb/>
之逺圖焉富貴福澤一日之榮寵名節道徳萬世之瞻<lb/>
仰於事變難處之際而綽有處之之道非吾二執事之<lb/>
<pb n="KR4h0152_WYG_204-9b"/>
高出俗輩将誰望焉<lb/>
　　辯寃書<hi>盧柟</hi>
古者大夫士志行不通於上則盡於書以列其情要其最<lb/>
顯者則李斯盡秦蘇秦鄒衍田需張儀盡六國司馬相<lb/>
如卜式鼂錯徐樂枚乗主父偃盡漢韓愈柳子厚張籍<lb/>
李翺盡唐司馬光王安石蘇洵軾轍歐陽修盡宋雜游<lb/>
説兼道藝窮於布衣側微之辭而後下之人得以抒其<lb/>
慮上之人感切於諷直之説於以納其忠而弗之罪焉<lb/>
<pb n="KR4h0152_WYG_204-10a"/>
則夫書之宜上下通貴賤也於古有是夫雖然幸而處<lb/>
常徵諸言載之書可以逹天子不幸而值變身桎梏之<lb/>
刑待鈇鉞之誅徒嘔心血筆而書之不足以逹士庶人<lb/>
何者彼其天壤之相違居養之相異囊首赭衣之徒固<lb/>
不足以動人之耳目也今天下公卿士大夫自宰相而<lb/>
下與天子持議論相可否乗朱輪而插貂蟬紆金紫而<lb/>
懐珠玉執天地之符而力侔造化者固不為少也而柟<lb/>
含寃幽室關鍵口舌不敢延頸而一鳴者何也伏枷鎻<lb/>
<pb n="KR4h0152_WYG_204-10b"/>
罹重法厠穢弗潔之囚誠不敢輒以書通竊又懼夫上<lb/>
之人不肯戢威解顔傾耳一聽死亡者之論徒速血肉<lb/>
糜骨之祸耳夫鳥極則厲鳴獸極則走鋌人窮則歸本<lb/>
嘑天命之衰也於柟已甚安得不頓足狂呼祈霖雨救<lb/>
塗炭冒死一言於執事哉夫柟世家業農㓜而讀書循<lb/>
章句以諸生受胡氏春秋餟屈宋之糟游司馬氏之濵<lb/>
窺跡於揚雄諸子之垣然志行狂簡言多激越時時取<lb/>
釁厲為世人譏誚庚子歲二月中柟傭工人王隆左手<lb/>
<pb n="KR4h0152_WYG_204-11a"/>
病瘡甚柟謂隆曰汝之病殆不可事事給汝直復若業<lb/>
何如隆曰諾請以張杲彊幹而多力者代僕柟曰然汝<lb/>
行遂厯試張杲為傭奴六月二十一日杲盜場麥柟聞<lb/>
之以畀司里杲遁宿孫潔場中食守場人李現場一缶<lb/>
明日柟赴訴縣伊家乗大雨排房塌撲死旦日杲母魏<lb/>
氏駕訟邑侯蒋公曰盧柟毆伊男卒七月初五日蒋公發<lb/>
閲杲屍則上齒闕者六左脛裂凢可以致死者無不毒<lb/>
傷夫齒闕則食難脛裂則行委自柟場至孫潔場逴一<lb/>
<pb n="KR4h0152_WYG_204-11b"/>
里逺而彼走且食此其齒與脛果得有恙否也齒脛俱<lb/>
無恙而闕而折果孰為之耶當是時柟具大刑對思不<lb/>
知所出蒋公亦不測杲體徧傷故相栲掠数百自朝至<lb/>
日昃與法具伍嗚呼柟以柔脆之膚而犯堅虐之刑具<lb/>
彼何情而不嚙予骨肉而柟非金石之固亦安能乆於<lb/>
抗對也茍疾痛有間雖赤族之禍然且不恤矣是月二<lb/>
十七日柟先母哭柟於野有婦人前持母曰毋哀我張<lb/>
杲姊也我父杲叔實知杲死雨頽房壁壓焉杲叔張昇<lb/>
<pb n="KR4h0152_WYG_204-12a"/>
又謂柟父曰杲之死也甚微而難言父窮之曰吳章者<lb/>
杲外叔魏氏與章淫禁章不得娶而居其室杲之死夫<lb/>
二人者圖之房壁頽厭非特霖雨使然也鄉昔齒闕脛<lb/>
裂者徧身毒傷於兹可徵焉先人以姦慝之跡隠而具<lb/>
房撲之情於廵按樊公准辯飭大名勘問未及而按臨<lb/>
㑹審樊公謂在庭諸公曰王隆者盧柟雇工人也按文<lb/>
附緻張杲作王隆傭人隆且為人傭張杲為傭人之傭<lb/>
耶夫王隆無恒産為盧柟業農即令張杲為若傭當業<lb/>
<pb n="KR4h0152_WYG_204-12b"/>
誰之農乎使杲果為隆傭則杲當在王隆場安得来盧<lb/>
柟場盜若麥耶且杲所撲麥盧柟之麥所飲食盧柟之<lb/>
饋獨傭為王隆之傭名實眩矣法宜開蒋公不然樊公<lb/>
曰凢士師可以生殺人有天子律令在律可殺吾不敢<lb/>
生律可生吾不敢死我所議盧柟同諸君奉天子律令<lb/>
爾我何敢私且魏氏原告詞謂盧柟令雇工人王隆覔<lb/>
張杲郭勇與柟傭工矣夫王隆一人爾果覔工自代即<lb/>
當傭一人又安得雇張杲郭勇二人代一人耶况盧柟<lb/>
<pb n="KR4h0152_WYG_204-13a"/>
當時嘗給郭勇僱值錢勇既為王隆兼僱盧柟又安得<lb/>
給無謂錢與王隆所傭人耶今不幸事變杲死遂作王<lb/>
隆傭人設使勇亦死則勇即作王隆僱工而盧柟不得<lb/>
謂勇為僱工矣法宜開蒋公語塞少間進曰盧柟既逭<lb/>
死請罰榖一千石破若家何如樊公黙然蒋公趨翼進<lb/>
将言憲副張公目蒋公退同知崔公履推府朱公之跗<lb/>
朱公肘真定理刑趙公謂蒋公曰是不可死先生何苦<lb/>
阨人蒋公稍就位樊公指柟原法曰彼罪案既若是而<lb/>
<pb n="KR4h0152_WYG_204-13b"/>
蒋令寘之死予當奈法何僉曰稱律令於是下柟大名<lb/>
守張公飭滑縣劉公覆勘劉公者又蒋之同年生最舊<lb/>
執也相持同議定而後出謂房撲為妄告擬柟以家長<lb/>
毆僱工人至死應徒律量罰榖千石其傍引鯨鯢兇噬<lb/>
之惡無損於蔣公焉以呈察院二十年正月内詳允發<lb/>
諸犯的決贖罪既柟各寧業所議榖千石直以為非法<lb/>
令免惟皂𨽻李禄未詣官照出亦擬不應詳代樊公廵<lb/>
按殷公允其詳而獄由是勦矣柟居家末踰旬而先人<lb/>
<pb n="KR4h0152_WYG_204-14a"/>
終距六十日而先母卒踰年而兩子死一女亡夫柟出獄<lb/>
瘡痍未洒即繼之以天崩地隤之變而動其心膂之惨<lb/>
奈何天命窘極若是哉先是蒋公董獄當死刑者五人<lb/>
曰盧柟曰袁濟曰馬氏曰吕敖曰侯宗儒然皆寃誣而<lb/>
無實以故獄詞雖偹而率不服是故樊公首貸柟薄其<lb/>
罪暨殷公按郡則四人者咸稱寃蒋公懼諸公救之以<lb/>
柟為口實解殷公問蒋公曰盧柟何如蒋公具疏進復<lb/>
組織柟死若昔之語樊公者益誣由是殷公釋袁濟馬<lb/>
<pb n="KR4h0152_WYG_204-14b"/>
氏而復問吕敖侯宗儒尋亦開去獨執柟於䘮械送大<lb/>
名守張公公知柟之寃哀隠悼惜之不足而議柟抵死<lb/>
此固因察院之成命非張公好殺之本心也明年柟奏<lb/>
辯復行張公問得其情供張杲實柟傭人而仍以原擬<lb/>
若曰仍原擬則法不病作傭人則不沒其實而典刑緩<lb/>
且歸柄於察院也是年翁公按臨弗原明年柟復奏辯<lb/>
行張公時廵按胡公㑹審而張公前吏部郎中通判吳<lb/>
公前吏科都給事中推府李公悉直柟為誣胡公執先<lb/>
<pb n="KR4h0152_WYG_204-15a"/>
定之辭㨿紙獨與柟對若仇佐証卒不及一詞及柟稱<lb/>
寃出憲副喬公作而言曰是情實可矜胡公曰此卒不<lb/>
可殺終當與某囚同例減死爾姑待仍擬張公退而歎<lb/>
曰諸公哀枉非不力救然所能者人也其所不能者天<lb/>
也於是悉取諸逮事者徵問前卷旁引鯨鯢兇噬之惡<lb/>
嘗笞某六十七十者皆虛偽無騐証去之獨張杲案如<lb/>
胡公議於戱柟内省由齠齔之年以及今繫獄之日柟<lb/>
始讀書不過為狂瞽之文瀆君子視聽未嘗附會官府<lb/>
<pb n="KR4h0152_WYG_204-15b"/>
行無頼作掊克又素惡商賈行坐之事於市井挾劍酗<lb/>
酒豪俠之徒固未嘗銜盃酒接慇懃同濟兇淫之惡慢<lb/>
長老而忤王法也獨好倜儻恢曠之行嗜殊調好觀古<lb/>
人竒節然未敢踰大閑為名教罪人府縣無告訐之辭<lb/>
而六曹無文劵之騐夫所謂恃豪放恣險惡凴陵暴横<lb/>
於一時彼濬人固寛厚有容者亦安能甘蹈患害上下<lb/>
無一詞發擿必待張杲之獄而後暴白哉且張公決獄<lb/>
明公而少貸使柟果負大惡如前卷云云則亦安肯薄<lb/>
<pb n="KR4h0152_WYG_204-16a"/>
正而去之俾文案不符於察院會審又何為汲汲解暴<lb/>
令柟無死若是哉夫前卷錮獄扄之以紙若鎔金鐵之<lb/>
精貫重關之鍵而牢不可破幸而廵按樊公開示覼縷<lb/>
動引天子律令平反是非一人之私恩得以紊典刑掩<lb/>
日月也且柟應擬徒罪贖榖四十五石而倉有收也魏<lb/>
氏領塟杲屍有状也柟領杲原貯庫所盜麥并袋有案<lb/>
也夫李禄詳所載皆柟已開原跡二十年四月内殷公<lb/>
允之有徵也是皆藏諸司吏有考也柟寧業居䘮一年<lb/>
<pb n="KR4h0152_WYG_204-16b"/>
是亦齊民矣固非逸刑掣鎻之徒越有司而警方牧之<lb/>
人也讐家無告佐見無告公正之民無告刼發隂私狡<lb/>
猾懁悍之徒俱無告夫執柟時去允李禄詳日期然且<lb/>
八月逺矣然而察院至是復悔其允曰盧柟招詳朦朧<lb/>
收寘之死夫招詳果朦朧耶前李禄招詳何不駁勘果<lb/>
非朦朧耶顧復執柟抵法由是言之前後翻擾多失其<lb/>
㨿而柟安得無寃誣於其中哉始柟為諸公原宥前已<lb/>
厯陳惡有察院之嚴諸公之明而為是朦朧招詳哉惡<lb/>
<pb n="KR4h0152_WYG_204-17a"/>
有市井輿情之地而柟敢以招詳朦朧居之哉惡有三<lb/>
代直道之民容是招詳朦朧之人油油然處之而無異<lb/>
哉昔有好生者贖狐兎麋鹿而放諸郊獵者邀之則急<lb/>
走狂嘑以捄其死嗟夫人放禽獸則不忍邀今樊公既<lb/>
放柟於野人又從而招之是非愛物之心重且長而仁<lb/>
民之心輕且短與夫張杲一人也在前卷為王隆僱工<lb/>
樊公為盧柟僱工殷公復作王隆僱工及柟奏辯張公<lb/>
詢得其情仍作盧柟僱工而翁公復改作王隆僱工夫<lb/>
<pb n="KR4h0152_WYG_204-17b"/>
古天吏殺人也左右皆曰可殺勿聽諸大夫皆曰可殺<lb/>
勿聽國人皆曰可殺信矣而未敢也然猶察之見可殺焉<lb/>
而後殺之今柟之獄朝一人曰可殺暮一人曰否暮一人<lb/>
曰可殺朝一人曰否夫所謂可否者纔一人之辭耳設使<lb/>
執政舍己之見平其心氣推而問諸左右諸大夫國人<lb/>
則其可否豈特一人朝暮所謂哉雖然可否無定者謂<lb/>
之疑獄王制曰疑獄汜詢衆議赦之又曰附從輕赦從<lb/>
重書曰與其殺不辜寧失不經吕刑曰五刑之疑有赦<lb/>
<pb n="KR4h0152_WYG_204-18a"/>
五罰之疑有赦周官司刺掌赦宥之法夫古之聖人思<lb/>
其心未嘗殺人因民逺善而近惡故著為法令以馭之<lb/>
夫刑㓙器也擅意決殺者入人易深而聖人有憂焉於<lb/>
是垂法於經若易之解曰雷雨作解君子以赦過宥罪臯<lb/>
陶之戒舜曰欽哉欽哉惟刑之恤哉我明太祖創制立<lb/>
刑於律首為横圗薄刑具著大誥減等又五年勅刑部恤<lb/>
刑於疑而可矜者察小大之比以宥之此其仁民好生<lb/>
之意與王制易書周官之法相流通今柟無辜之獄非<lb/>
<pb n="KR4h0152_WYG_204-18b"/>
止於疑而已也何獨不被聖主赦宥欽恤之仁罹此網<lb/>
羅繩鉗之厲哉夫察院諸公堅不原問是非不知柟為<lb/>
寃抑直以為可死而殺之也葢譛禍既成毎執政出都仇<lb/>
者從而攻之而柟名曰監生訊者謂柟非豪右則守錢<lb/>
奴子爾葢不知柟以中民之産積獄数年悉貿費無餘<lb/>
而先人二柩暴於人野場中寡妻無嗣託食於親厚故<lb/>
人已閲二載矣艱苦萬倍不能一宣上卒以虞涉之嫌<lb/>
而下無解縣之日此大道之公不行於一夫而柟飲恨<lb/>
<pb n="KR4h0152_WYG_204-19a"/>
待斃所以積淹於獄也夫孰肯正明王之法忘小嫌之<lb/>
私挺已抗救於汩沒無報之人哉昔者柟厯大名府獄<lb/>
濬獄元城獄會諸解繫徒録逺六七百里近比各府州<lb/>
縣獄其弊無大相逺而莫以明是故敝訟之政荒圜土<lb/>
之教衰雖使蘇公召伯日詢於庭於國家基本萬一無<lb/>
所裨益矣請詳言之夫三代而下禮樂教化之不行凢<lb/>
可以驅天下之勢者畏而已矣是故上而畏天子下而<lb/>
畏方伯連帥其次畏府州縣牧之諸侯其次畏皂役羣<lb/>
<pb n="KR4h0152_WYG_204-19b"/>
小夫畏天子則天下治畏方伯連帥則方獄平畏府州<lb/>
縣牧之諸侯則丘井安畏皂役羣小則民無所措手足<lb/>
而寃苦病夫獄物之深宻者也周禮大司㓂用獄聚教<lb/>
罷民凢害人者寘之獄各施執事以明刑恥之今之治<lb/>
獄則不然晝則聫紲而居拲桎而食呻吟悲號相靡於<lb/>
棘垣之下入夜則足連縶項重鉗肢脇受縛三麋髪引<lb/>
層閑之半筋脉急張血肉反攻而疾痛不勝嘑守者撫<lb/>
之弗聽則搒楚又加矣将死一人預以病嘗之有司有<lb/>
<pb n="KR4h0152_WYG_204-20a"/>
司曰可從而殺之曰某官殺汝也非我也夫死者未病<lb/>
而嘗有司以病者何也曰殺之惨也召惨之故有五凢<lb/>
無賄而通者殺多餉不分者殺記守者之過殺為富者<lb/>
復仇殺見利弗予者殺夫官有察吏有稽彼恣殺而弗<lb/>
顧然且不覺者有故也未殺譛溢惡之言於吏既殺示<lb/>
顓柄之威於囚囚懼無露言吏忌無貰政是故恣殺之<lb/>
計行有司弗覺矣由是待罪之民輕天子而弗畏輕方<lb/>
伯連帥而弗畏輕府州縣牧之諸侯而弗畏惟皂役羣<lb/>
<pb n="KR4h0152_WYG_204-20b"/>
小是畏嗟乎天子方伯連帥府州縣牧之諸侯所以治<lb/>
皂役羣小也於其治皂役羣小而弗之畏頋畏其所治<lb/>
者則是驅天下之勢不在乎上在於皂役羣小也由是<lb/>
百姓無所措手足而寃苦病府州縣牧諸侯之政盭而<lb/>
丘井危方伯連帥之令壅而方嶽蔽天子擁虛器於上<lb/>
而禮樂征伐不行於下則天下壊亂不可救矣雖然柟<lb/>
聞之君子曰有治人無治法孔子曰君子之徳風小人<lb/>
之徳草草上之風必偃是故商君治酷而民尚急文帝<lb/>
<pb n="KR4h0152_WYG_204-21a"/>
好寛而諸吏多長者今執事治濬兩河雞犬之民不下<lb/>
十萬戶而囹圄無人執事好生之徳可知矣是故吏禁<lb/>
之屬無夙弊如前所陳者是非彼能無私心人讀書而<lb/>
體臯陶之徳也良由執事寛仁之政流通於濬彼自不<lb/>
敢為酷民爾或曰獄重地宜謹嚴汝負大罪而云云若<lb/>
是将有以自解與夫柟聞古之賢者不幸而居獄而速<lb/>
死之弊有三君子不由焉忘盜賊之分雜卑汚之行䘮<lb/>
其所有而日與囚化者命之曰淆獄乗隙竊免忘其身<lb/>
<pb n="KR4h0152_WYG_204-21b"/>
以及其親命之曰遁獄刼天典墮王法挐挺決出自分<lb/>
必死鬬城守而殺禁戒命之曰叛獄嗟乎善人不入獄<lb/>
夫獄所以待小人也吾惟不知務而輕用吾身吾是以<lb/>
乆獄不知命焉乃今不能控訴自明復為淆獄遁獄叛<lb/>
獄蹈速死之弊悲哉甚矣吾之自惑也古君子黄覇在<lb/>
獄授經曰朝聞道夕死可矣以故李固杜喬孔文舉蔡<lb/>
邕皆世之大儒卒以獄死然君子之名縣於霄漢矣柟<lb/>
志疎而才狹視古人若丘垤之目龜螭鼉龍者也乃竊<lb/>
<pb n="KR4h0152_WYG_204-22a"/>
嗜好為文賦数百篇詩幾千数十百首雖不足傳茍得<lb/>
逺脱桎梏而好事者或取焉柰何不以古人自附而同<lb/>
流俗於淆獄遁獄叛獄速死之輩哉昔先人治土地若<lb/>
干畆自柟下理後悉賣之豪家而約劑者又竊與之通<lb/>
弊減畆数私價直凢先人諸故物無不私市於人甚則<lb/>
拆房室伐樹木鄉人無頼効之一切施其不法又徭役<lb/>
甚煩柟以貧窶得羣里長窘辱夫柟待死罪無兄弟子<lb/>
嗣之續即有井臼婦彼獨宴處閨闥不過一書生妻爾<lb/>
<pb n="KR4h0152_WYG_204-22b"/>
又焉能知庶務應外事與豪傑崛彊之徒相抗唇哉往<lb/>
年執事均賦柟以中上裒下下又諸差役悉憫痛省覆<lb/>
此非執事知柟貧苦如上所云又安得霖雨之澤霈然<lb/>
若是哉噫嘻柟事已矣惟獄中無他事舍勞思愁苦之<lb/>
外則讀書日明於道少延旦夕之命為得死所爾若為柟<lb/>
申寃枉之情解塗炭之菑覆柟之妻女毋為鄉里暴客<lb/>
之資為版籍窮民此執事之恩也當道之責也柟何敢<lb/>
預焉伏惟執事裁察<lb/>
<pb n="KR4h0152_WYG_204-23a"/>
　　上郝南峰吏部書<hi>盧柟</hi>
柟聞昔者荆軻入秦而白虹貫日白起滅趙師而太白<lb/>
食昴鄒衍繫燕王之肆而五月飛霜夫精誠變天地奸<lb/>
氣拂星辰此皆越等彛之幹造盛衰之變關命運之會<lb/>
殆非人人可與揆咎而取徵也夫徳消朝菌形類蟪蛄<lb/>
生如植槁梧亡若覆死灰然嚮靡延長頸極號嘑以求<lb/>
託化育之意弛負擔之憊夫誰有蹈赴湯火舉手投足<lb/>
拯死亡者哉柟聞荆楚連城之璧隋侯明月之珠於越<lb/>
<pb n="KR4h0152_WYG_204-23b"/>
湛盧之劍屈産齧膝之乗此四者天下之至寳使出自<lb/>
齊秦吳楚大國必将狹重期之觀崇華廐以養之累踵<lb/>
曳跗購千金而視矣發跡於三家之市則人之躡景昻<lb/>
首而觀者纔百之二三何則語曰犀象無位出自驕貴<lb/>
蕢莩草履無然下伍積居襲之漸也今柟本蓬澤枯槁<lb/>
之士奕世編氓業不出丘壑綺縞不曳體梁肉不適唇<lb/>
繩樞瓦缶長大子孫閭巷不聞金玉之聲勲業之貴擁<lb/>
貂貐乗魚軒揚眉濶論視猶土梗草苴斯亦士之至賤<lb/>
<pb n="KR4h0152_WYG_204-24a"/>
者矣爾乃負固陋之質效矯世之志遐思逺舉立於百<lb/>
世之下以竊慕於千萬世之上詩書飾小愚禮樂誘言<lb/>
志依附處士乖忤權貴雕蟲綺篆於辭賦之間衒玉不<lb/>
售置吾家體用不適焉於是乎上不能伏巖穴之側考<lb/>
泉石之跡以重明主之顧次不能發經射策効納忠信<lb/>
以拾取緋紫之榮下不能揆卜齮之計逐什一之利致<lb/>
富千金為宗族光寵夫然後張目而劍㦸森企足而梁<lb/>
父峙市井都遂之中一䧟穽網羅之設矣昔客有鼓瑟<lb/>
<pb n="KR4h0152_WYG_204-24b"/>
於齊王之門者能使鬼神上下縣竽不合則人将掩耳<lb/>
而不聽宋人資章甫適越雖端凝冕裘斷髪文身則人<lb/>
将駭碭頓走反目而不觀諺有之曰衆口鑠金重毁銷<lb/>
骨而柟負違俗之難抱獨任之釁挾撮壤而障江河則<lb/>
人有惜狗馬之弊痛狐狸之掩靡不愛柟一死者矣况<lb/>
夫潢汙瀆於鬼神鄭聲淫於師曠社櫟棄於匠石燕礫<lb/>
笑於周觀誇渚崖而東面視惡知其不長笑惡於大方<lb/>
也夫柟罪戾如此其大適遭傭奴之變而其家益無頼<lb/>
<pb n="KR4h0152_WYG_204-25a"/>
圗致之死要取不訾之賄厚誣抵法之刑尚頼天地日<lb/>
月得以自明稱貰一年乃復皇網掩其翮周網繚其膚<lb/>
甲索縶其足垣䑕不避嚙其髪髭柟聞市㕓之音商販<lb/>
歌嘆愈於鈞天之樂薄解束縳稍至散地跔躑僂俯愈<lb/>
於帝庭之美出檻域寝苫塊愈於匡床之安藜藿之飯<lb/>
晨至而晡進試以挺杖後食愈於紫駝之羹赭衣短褲<lb/>
不掩脛骭略備燥濕愈於魯縞之繒吏至喜則屈膝怒<lb/>
則頭搶地雖太史公詬辱蠶室王嘉惕於法伍李固斃<lb/>
<pb n="KR4h0152_WYG_204-25b"/>
身箠缺塗毒金鐡俛首垂涎嘑天椎心而流之以血何<lb/>
以踰此柟聞蛟龍失雲雨則覂鱗波濤殞骨泥沙士嬰<lb/>
禍難則毁身亡名折節狥死今柟形辱志降長謝洙泗<lb/>
則聖賢之逐客覧清聖之鍳則鴟鳶之餘肉何地而不<lb/>
可委乎而柟含垢忍恥延一夕之命茍活溷壤溺血之<lb/>
中不能蚤自裁決貽先祖之羞徼鄉里之惡者是非禍<lb/>
覬徼幸而利大於媮生耳竊懷蓄恨之積固有不瞑目<lb/>
之行故敢冒死上陳願執事憫裁聽察其情柟聞古人<lb/>
<pb n="KR4h0152_WYG_204-26a"/>
有言曰人固有一死或重於泰山或輕於鴻毛用之趨<lb/>
舍異也何則孝莫大於復讐統莫先於傳子士莫重於<lb/>
廣業昔者尚子行仁勇之事長驅赴難不能弭伍奢之怨<lb/>
穆公屬國於宋殤搆戚黨之禍結怨諸侯不能定子馮<lb/>
之居子推汙世主之量高不賞之節燔炙介山不能樹<lb/>
管仲之功也故夫事渉過計於前駟馬不能㨗追於其<lb/>
後矧死生之際得失之大機柟固熟思而詳議之矣惟<lb/>
執事推心加聽焉曩者柟寘身圜土出歸謁先人於淇<lb/>
<pb n="KR4h0152_WYG_204-26b"/>
門敝廬未幾而潢池之孽作黒山之賊舉抉垣破屋戕<lb/>
先人而火其室先毋垂白髪號哭不逾時而逝者豈非<lb/>
悼痛先人不首牖之故哉夫柟孤立無兄弟犬稚甫九<lb/>
歲即亡次子三歲亦殀死寡妻孤女㷀然在室族人攘<lb/>
利變易不測竊恐栢舟不可為誓陳人之媵或加於我<lb/>
盧處子矣柟聞墨翟棄室而説諸侯百里奚自鬻而相<lb/>
秦寗戚飯牛以干桓公此三人者豈竊世主權利富貴<lb/>
取聲譽天下哉要之各乗時奮智行義逹道樹勲業為<lb/>
<pb n="KR4h0152_WYG_204-27a"/>
不朽爾夫柟自穉齒學章句長而被儒服誦法周公孔<lb/>
子之道思欲附會古人效駑鈍之資蹇步鉛割麤有所<lb/>
建明於斯世也然瓦礫之才璞匠所棄制科之不收縉<lb/>
紳士大夫之弗齒中風狂癎觸昭憲之網弗出者三年<lb/>
矣奈何遽死而不急聲噍嘑於執事左右哉由是觀之<lb/>
舉子推之隘者則士不宏跡宋穆之謬者則統失緒持<lb/>
尚子之操者則狥近名不寛孝昔曺沫将魯不死三敗<lb/>
之辱於柯之盟則挾匕首刼桓公歸魯之侵地以雪衂<lb/>
<pb n="KR4h0152_WYG_204-27b"/>
師之恥今柟欲包曹沫之羞以反三子者之見而後伏<lb/>
斧鑕之刑尸藁街之觀歘然長逝少謝造物之私執事<lb/>
胡不少垂憐惜宏天下恢廓之量忘其出身之微越於<lb/>
世俗之惡拯袂水火雪淹滯之寃以成憤抑之志柟即<lb/>
白骨復生戴覆盆而被日月之光者果誰之賜哉<lb/>
　　上李東岡推府書<hi>盧柟</hi>
柟不佞不能奉先王之教違孔子之訓以奸時王之典<lb/>
逮繫濬獄三年迷惑頓踣殊苦萬状寃頸縮喙不敢長<lb/>
<pb n="KR4h0152_WYG_204-28a"/>
鳴而自陳此非堯舜兼濟之病天地之大遺於果蠃螟<lb/>
蛉之細也抑柟自察材質卑微扑抶嚢木之間恐不能<lb/>
盡白柟之所以待罪之理又不足感執事推亮憫裁之<lb/>
化賈山曰雷霆之所擊無不摧折者執事之威甚於雷<lb/>
霆震悚惕厲萬不獲已略抒固陋沒死上干幸加恵憐<lb/>
聽垂察焉柟聞春秋之義自誅討亂賊禁呉楚猾夏之<lb/>
階特以復讎為重復讎之義非尋常世俗簞食豆羹之<lb/>
怒詈罵睚眦之怨瞋目按劍曼胡血纓命氣相高也孔<lb/>
<pb n="KR4h0152_WYG_204-28b"/>
子曰父母之讎寝苫枕戈弗與共天地也遇諸市朝不<lb/>
反兵而鬭檀弓曰䘮不慮居毁不危身曰毁不危身<lb/>
為無後也非謂衣錦食美察音樂之比長大子孫樂妻<lb/>
孥以供宴安也公儀仲子之喪舍其孫而立其子孔子<lb/>
曰否立孫重嫡子之建延宗廟血食之祀緜本始之義<lb/>
爾孝經曰立身行道揚名於後世以顯父母孝之終也<lb/>
夫仁者踐誼勇者不必死節智者不汩名若徒效小㢘<lb/>
死小耻快一劍之奮行弗顧後令聞廣譽不加於天下<lb/>
<pb n="KR4h0152_WYG_204-29a"/>
滅父母之稱此匹夫自縊於溝壑之事少有逺慮圗大<lb/>
者不為矣詩曰哀我填寡宜岸宜獄握粟出卜自何能<lb/>
榖夫寘身犴狴之中狹聖鑑之卜從一死不返之諒孝<lb/>
子不為也曩者柟犬豕之質寡聞道之資觸司㓂之刑<lb/>
囚幽圜室之内先人赴訴御史臺下聽之問諸監司曰<lb/>
免問諸守令曰免問諸讎正曰免夫然後稱律令出柟<lb/>
於死沒之編氓之籍越明結獄始歸侍先人寝食几杖<lb/>
先人又不留家居適淇門别業入暮夜而盗賊興矣鉏<lb/>
<pb n="KR4h0152_WYG_204-29b"/>
耰登之大屋干戈擾於㘭塘白刄之虐砉於平樓先人<lb/>
縣䋲及堞隊則賊藉之㦸鋋伺之鉤鎩一夫内嘑羣響沸<lb/>
應絶雞犬振簷瓦先人以七十之年降而蘇登者三杪<lb/>
乃氣力疲<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>謂庻母曰孤兒始脫患難我有長苦積恨<lb/>
於異日者不得與之語乃今父子不相見天乎命也賊<lb/>
薄滋益甚請幣不可請貨不可請降自分裁不可賊突<lb/>
登戕先人沒悲夫誰能無父而死何先人令其子不忍<lb/>
言之若是也時告諸縣邑賊已出境有懐慶為之穴陽<lb/>
<pb n="KR4h0152_WYG_204-30a"/>
武為之墟封丘延津大河之曲為之堂隩烏合蟻聚之<lb/>
衆斬木掲竿大呼於淇衛之郊時蒋公蒞政不肯發一<lb/>
夫掣白梃以逐之柟家貧新禍又無財賄僱熊貙之士<lb/>
誰肯不待教命為柟出死力窮誅越人之㓂哉即有鄉<lb/>
曲之民哀柟無告者捕之纔得蜂蠆于積閏竒扐之間<lb/>
封豕虺蛇㓙噬之惡固已投跡草木依山澤肆然無忌<lb/>
而誰何郡縣矣柟輿求父屍歸之寝則官府有憎惡之<lb/>
不祥城守有捍拒之嚴陳哀暴棺于郭門之垤猶及今<lb/>
<pb n="KR4h0152_WYG_204-30b"/>
未成𦵏也當是時夫豈不能告諸天子請諸連帥也然<lb/>
多狼顧之患懼滅門之禍其事本末未易明此所以沒<lb/>
齒關口而不敢言惟我執事明睿逺炤深察而悉之者<lb/>
也願執事熟思加痛少裁焉是年先毋悼先人之故垂<lb/>
白髪哭泣不飲食距父㓙六十日亦殞柟奉二柩袒括<lb/>
愠哀皇皇焉如有求望望焉如有從而弗得也杜門啜<lb/>
粥守先王之制嘗膽謨謀雪先人之耻不知察院復按前<lb/>
事移檄復收柟矣由是司理授鎻城旦詰門戶貳縶其<lb/>
<pb n="KR4h0152_WYG_204-31a"/>
妻義勇朅夫圍其宫執柟苫塊之上械送大名張公勘<lb/>
問不即寘之死刑之若不能舉也哀隠嗟嘆之不足三<lb/>
月而後成獄竊窺造化之私少欲得其當以處柟爾卒<lb/>
乃不得執政㫖趣擬之大辟柟信知非張公本意雖九<lb/>
死猶不足報張公深恩也柟有二小弱子托宗祀之寄<lb/>
未及而長子殤越数旬而次子為無服之殤夫下殤塟<lb/>
以夏后之堲周無服塟以有虞氏之瓦棺也柟囚繫不<lb/>
能與二子永訣覆用蘆藁孔子曰敝幃不棄為埋馬也<lb/>
<pb n="KR4h0152_WYG_204-31b"/>
敝葢不棄為埋狗也由是言之二子之塟視不如狗馬<lb/>
矣昔者延陵季子適齊反長子死塟於嬴博之間還其<lb/>
封號之者三曰骨肉復歸于土命也若魂氣則無不之<lb/>
也夫聖賢值事變猶不能忘情骨肉兾其魂之随已以<lb/>
終父子顯幽無間之義悲夫古之君子皆然何柟獨于<lb/>
其子生死不相知若是哉書曰廸惟前人光施于我冲<lb/>
子柟承先人之光無冲子之繼又何施焉詩曰貽厥孫<lb/>
謀以燕翼子子且長沒何孫之能貽也夫柟受木索嬰<lb/>
<pb n="KR4h0152_WYG_204-32a"/>
金鐡坐幽室之内無日月之明忘晦朔之變腥臭觸九<lb/>
竅死屍参肢體稍解縲紲伏棘巖之下蟣虱如流結髪<lb/>
如約肌理不和胼胝紛紜之皮搔之如雪下夜則檻栅<lb/>
交軋枕股之㑹䑕嘯於顱蝎螫於承顴百足岐翹之蟲<lb/>
歡愉游戱於肘腋之間少有關便則守禦者禁之曰噭<lb/>
叱而榜楚交施於骹脛之上矣昔絳侯下廷尉曰吾嘗<lb/>
從楚軍百萬而心未能動殊不若見獄吏之已甚條侯<lb/>
坐收不食嘔血数日死顧柟鄉里委巷之陋繩樞之士<lb/>
<pb n="KR4h0152_WYG_204-32b"/>
而甿細之人也視此安得不寒心哉柟聞太史公曰砥<lb/>
行立名之士太上不辱先其次不辱理色其次關三木<lb/>
被箠楚受辱昔湯讓天下於涓子涓子弗之潔也負石<lb/>
入水死伯夷思與鄉人處其冠不正去之若将凂於塗<lb/>
炭夫視天下不以為潔視傾冠細故若恐汚其身也設<lb/>
使二子視辱其先祖理色關三木箠楚受辱者思将何<lb/>
如哉夫柟行汚名賤即死若九牛亡一毛無所輕重於<lb/>
世然自忍耻湛溺茍活溷穢之中無恤涓子伯夷之誚<lb/>
<pb n="KR4h0152_WYG_204-33a"/>
者竊惟私恨有所未圖赧天地之大義有所未經列如<lb/>
前所云云也昔越王勾踐禦吳於檇李戕其王闔廬殺<lb/>
之夫差使人立於庭茍出入必曰夫差而忘越人之殺<lb/>
而父乎則對曰不敢忘三年乃報卒敗越於夫椒向使<lb/>
夫差懐君父之讎卒有不諱則越無會稽之耻大夫泄<lb/>
庸種蠡必不匍匐屈膝於岩峪之間其子女臣妾文馬<lb/>
珠玉珍寳之器必不陳於姑蘇之䑓闔廬之耻必不雪<lb/>
於九原之下楚之滅越椒也箴尹使齊反自拘於司敗<lb/>
<pb n="KR4h0152_WYG_204-33b"/>
楚人釋之曰存子文之祀若楚子忍於箴尹之禍若敖<lb/>
氏之鬼乆矣其餒矣孟明視為秦伐晉再戰再北喪師<lb/>
百萬為晉俘虜逃之釁鼓之下可為辱矣孟明以衂師禽<lb/>
将非勇也身死名滅為天下笑非智也退而與秦伯圖<lb/>
䇿汧雍之間君臣合謀開關出兵東取王官及郊濟茅<lb/>
津封殽屍還霸西戎威震天下再敗之耻一鼓而洒之<lb/>
使秦伯不悟過之可使以立功誅孟明以見法孟明不<lb/>
蚤見主之不留罪引節以自裁夫孟明髪膚與人同骨<lb/>
<pb n="KR4h0152_WYG_204-34a"/>
肉非有異衆之飾徒偕草木比糞瓖死矣安得強秦之<lb/>
國功並五伯名與天壤俱哉夫柟抱不測之罪非有公<lb/>
輸墨翟之智陶朱猗頓之富孟嘗賔客解難脱死之救<lb/>
也生産貿易孑無餘燼蔑父子兄弟之親寡妻孤女棲<lb/>
食畦蔬紡績之間柟恐就刑之後父母骸骨長棄暴露<lb/>
逺無收恤之主牧䜿戱為蹋鞠牛羊礪之角獵夫鞭其<lb/>
朽過者泚顙睨視曰盧柟不肖抵法使其親陳列天地<lb/>
如此可哀也夫柟誠無面目見先人地下俾夫差得専<lb/>
<pb n="KR4h0152_WYG_204-34b"/>
美於其前也竊又恐墜姓隕氏絶太公之後祖宗墳墓<lb/>
歲時伏臘無一人陳菜羹奠酒漿者不得如楚子存若<lb/>
敖之祀也夫柟固有一死特以臧奴矯誣坐滅卻顯業<lb/>
廢事功口無食人之粟足無立人之朝一旦與蝼螘同<lb/>
斃飲恨忍恥長跪逺謝於孟明視奈何不拊膺搥髀流<lb/>
涕泣盡而繼之以血也柟伏覩執事為治大名農易其<lb/>
業女不忘機杼南鄙郊墟之民父老扶杖謳歌思化是<lb/>
召公之治也博物多識窮天地之文宻緻理之極是子<lb/>
<pb n="KR4h0152_WYG_204-35a"/>
産之智也忠信明斷民愛不忍誖無奸伏之心是仲由<lb/>
之義也執事被三盛徳柟猶卧烈熖之中甘焦爛之禍<lb/>
不能極聲號呼以速霖雨之澤智之所不足論也柟聞<lb/>
古之君子聽獄致其忠愛以盡之疑獄汜詢有赦無殺<lb/>
柟雖不佞竊覬覦於君子矣夫先王觀風盡民情之變<lb/>
有奏獻賦詩之體柟不揆昧死述鄙俚隨書進聞惟執<lb/>
事之採察焉柟頓首頓首<lb/>
　　再上李東崗書<hi>盧柟</hi>
<pb n="KR4h0152_WYG_204-35b"/>
柟聞魯使人於宋踰梁父之險捫纎葛陟鴻崕俄而力<lb/>
屈失足墜大壑中三年饑茹松栢之葉而渴飲霜露吸<lb/>
夜氣風雨之所激射虺蛇之所吮齧山精魑魅之所揉<lb/>
捽艱苦殊状其濵於死者数四矣然其人極聲號呼求<lb/>
救於途旅往来者然皆聞之去而弗顧也間有顧者不<lb/>
過攀危木踐滑苔側身俯首矉視黙然駭慄輒引去不<lb/>
捄然卒未知其人死與否也明年魯人伐宋攻其城公<lb/>
輸子載修具轒輼器械往過之而其人猶存活力疾呼<lb/>
<pb n="KR4h0152_WYG_204-36a"/>
之不已公輸子垂長綆千仭下飛櫓雲梯以致之其不<lb/>
及崖岸而康居者尋常尺寸之間耳然㣲纏中絶愈益<lb/>
墮其人幾死夫然後知命之窮極理数之未至終自恚<lb/>
憤至死而無所仰矣柟曏昔不遵師訓陋寡聞道瞑行<lb/>
徑趨傾跌殞仆沉居圜墻之中食惡糗糒飲蜇毒之水<lb/>
金鐡鉗其脛蟲蚤蠧其膚寃厲嘯嘑之鬼振於夢寐葢<lb/>
嘷哭而望捄於世者於兹五年矣然亦有聞之弗顧者<lb/>
有顧之黙然駭慄引去者竟未見有能披髪纓冠而往<lb/>
<pb n="KR4h0152_WYG_204-36b"/>
捄之者也往年執事自諌垣臨治大名柟竊私心喜之<lb/>
曰李公仁隆徳盛道光而化普行獨而思淵浩然之氣<lb/>
塞乎天地執造化之契而施再育之恩者此其人矣於<lb/>
是仰首長鳴極其聲而號嘑之時御史胡公行郡執事<lb/>
恵然與張公吳公明其寃而抗救之益力雖公輸之救<lb/>
魯使不過若是恩也向使胡公少有察䔍天隠之意出<lb/>
柟幽谷隮之崖畔以抒執事一夫不獲之憂抑亦何損<lb/>
於政而乃隳柟淵壑踣躓彌年雖興哀望至竊恐公輸<lb/>
<pb n="KR4h0152_WYG_204-37a"/>
厭聞而長往弗顧令柟陳屍坑谷喂野䑕鴟鴉宗祀滅<lb/>
絶妻妾改醮則先人之柩誰能泚顙睨視覆以一抔之<lb/>
土哉夫柟罪文始末執事已悉今不敢贅但張杲實柟<lb/>
傭人彼家排牆撲死遍體傷痕夫豈柟一人一手所致<lb/>
佐見俱悉茍訊及之其情立見矣今刑部駁章覆勘坐<lb/>
此齟齬乃張公復令濬縣勘問夫積獄既乆若使下官<lb/>
奉承刑部風㫖羅織成獄是猶重關金墉而固之以鍵<lb/>
又安知死所哉伏惟執事闡公輸之仁哀墜壑之難接<lb/>
<pb n="KR4h0152_WYG_204-37b"/>
之長綆飛櫓雲梯以慰柟極聲嘷呼之望庶使墜者不<lb/>
死葬二親之柩全妻妾之節長育𦙍嗣以成我執事興<lb/>
滅繼絶之恵柟少長一日畢盡志願執事所賜豈有涯<lb/>
涘哉<lb/>
　　與陳一泉外翰書<hi>盧柟</hi>
柟聞往年執事受職走馬来濬縣時縣主尊重㢘隅甚<lb/>
峻高其才不輕與物接明日始乗轎邸見執事之任既<lb/>
数日始戒官寮從事屬典禮進賀踰年柟或因執事春<lb/>
<pb n="KR4h0152_WYG_204-38a"/>
秋祭享會食入公門於圜墻窺視則縣主肅而入㳟而<lb/>
出周旋委蛇賔主輕重之儀㒺敢墜逸與前所聞者大<lb/>
異竊獨不知何為而然也既而濬士大夫有所存問於<lb/>
柟者私道執事盛徳恭愛仁賢道隆而思謙行端而體<lb/>
備宏外而恵中有所叩則因為之鳴以盡其節温乎如<lb/>
玉縝乎若金秀乎如芙蓉淡乎如秋水泛於塘澄霽而<lb/>
無所淆濁也曩昔縣主之所以盡禮於執事者謂非由<lb/>
是乎哉暨柟詣御史臺對發内黄見執事<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>来毎伏謁<lb/>
<pb n="KR4h0152_WYG_204-38b"/>
道左執事忘其為囚以鞭揮之曰毋執事之聲音顔色<lb/>
始得接見尤進乎圜墻之所窺識者而前士大夫所稱<lb/>
譽果足以得其似也當是時有能脫去桎梏加我冠履<lb/>
法服令之得為人其體使能詘伸坐立其手足使能持<lb/>
行其耳目使能視聽其禮貌使能揖遜退避其口使能<lb/>
道古今事變明仁義陳帝王之迹而無已也執事凴軒<lb/>
而聽之則必有可觀者今以刑僇之民為世擯斥雖欲<lb/>
自進已見逐於君子門牆矣柟又焉敢振金鐡亢明刑<lb/>
<pb n="KR4h0152_WYG_204-39a"/>
揚其惡臭塵觸於執事之庭哉雖然嘗聞聖人樂天而<lb/>
知命賢者守義以狥死智士不廢時以立功所謂樂天<lb/>
而知命者道徳備於已險夷之来非我所致凡利害升<lb/>
沈通塞之故舉勿問焉則周公居東孔子圍陳其人也<lb/>
所謂守義以狥死者不幸而禍變加我者或是與雖死<lb/>
以定分可也加我者或非是與雖死以順受亦可也然<lb/>
則奚死哉死於義則止爾若荀息之死節叔孫豹之守<lb/>
難彼誠深乎是也所謂不廢時以立功者略小嫌以自<lb/>
<pb n="KR4h0152_WYG_204-39b"/>
汚藏器以待時而用其道於天下者也略小嫌以自汙<lb/>
者所失者一節而所全者大分也藏器以待時者權也<lb/>
而用其道於天下者垂大名於天地洪濟萬物而大行<lb/>
斯世者也昔子犯之負戈管仲囚檻而顯齊者非與夫<lb/>
柟以盲眛入死刑誠見黜於周公孔子者若荀息叔孫<lb/>
豹則為其君引節今柟縁讎坐誣而罹之極刑即狥死<lb/>
其所守者何義哉獨柟罪章所載一見釋於御史樊公<lb/>
再見疑於太守張公使有解倒懸者淂没其齒終其愚<lb/>
<pb n="KR4h0152_WYG_204-40a"/>
則柟願為伯臣執鞭夫豈無膚寸之功以謝天下哉今<lb/>
特囚拘牢狴去冠飾而聨紲之其體非復能詘伸坐立<lb/>
其手足非復能持行其耳目非復能視聽其禮貌非復<lb/>
揖遜退避其口非復能道古今事變明仁義陳帝王之<lb/>
迹假令執事致之堂陛賜之跪拜使出話言不過頽然一<lb/>
囚而已又安能決胸臆開口一辭為君子應對哉夫柟<lb/>
淹獄数年心思轇轕毎傳鐘鼓及獄卒喧呼警報則便<lb/>
悸怖乆之始能定日間與囚徒雜處或勉强一笑不過<lb/>
<pb n="KR4h0152_WYG_204-40b"/>
亂愁苦忘兒女思爾非有可謂樂然後笑者也使憂能<lb/>
傷人則吾豈可以延嵗月不死哉比年来桎梏無晝夜<lb/>
或為文賦腹槀成則請於司圜氏解刑而後書已則復<lb/>
刑以故多鄙俗無足觀然猶不以為恥而獻之官府亦<lb/>
欲司命者知柟頗從事於斯免搒笞云爾夫虎豹惡獸<lb/>
君子忘其兇穢而寝之皮取其文也今柟兇穢異於虎<lb/>
豹而有其文或者為君子之所寝邪謹録舊所為文五<lb/>
首賦二首雜體詩二十首託諸生錢子萬選李子應宿<lb/>
<pb n="KR4h0152_WYG_204-41a"/>
敬上執事倘忘其兇腐之質而寢其皮毛之文燭日月<lb/>
之光而賜之以不死之恵俾柟求士大夫所稱與親炙<lb/>
盛徳而叩其鴻音則夫圜牆之所見内黄之所得者愧<lb/>
然而失矣<lb/>
　　與耿忠菴進士書<hi>盧柟</hi>
孟冬十六日臺人某来揖司圜氏曰汝為我語盧柟屬<lb/>
者進士耿公過濬諏訪而寃状曲垂愍痛諸所云要㫖<lb/>
謂斯世縉紳元老諸公憐而狗馬文辭早晩消息得原<lb/>
<pb n="KR4h0152_WYG_204-41b"/>
報柟愚聞此伏地叩頭泣血下曰柟不肖勿遵師訓蹈<lb/>
履乖妄鬼神恫怒横被譴厲疾首圜門抱不測之誅為<lb/>
名教所不齒者於兹八年今耿公乗驛傳未遑稅鞅遽<lb/>
賜問一囚抑不知柟以何因縁得見幸如此然柟知有<lb/>
所感矣請敬陳之夫天地萬物交錯水火相薄精氣感<lb/>
通象類流動各以召應故易曰寂然不動感而遂通天<lb/>
下之故樂記曰感於物而動故形於聲夫感通固神化<lb/>
之能妙用符契之機也獨不觀於會稽之山夏后氏之<lb/>
<pb n="KR4h0152_WYG_204-42a"/>
穴焉爾乎豅谾㟏岈寥乎其深虛也不知天地氣至則<lb/>
洩靈祲出雲霧變化虬蟉盤旋如車葢旗幟盡幻怪於<lb/>
山谷之間向之静淵者轉而劃然軼蕩也夫夏后氏之<lb/>
穴其感之㣲者也因是知豐山有九鐘焉邈緜曠漠偊<lb/>
乎其塊獨也不知夫霜降氣凝轟闐雷觸天然自鳴於<lb/>
大荒之野朝游乎瓦礫夕諧音乎玉磬轉移之間比於<lb/>
師曠之耳夫山之鐘其感之微者也因是知沙丘有鳦<lb/>
鳥焉秋深蟄籋口向宿不知春社既臨儵然竊罘罳入<lb/>
<pb n="KR4h0152_WYG_204-42b"/>
華屋少出於珍竒花木之間泠然而乗清風飄揺乎太<lb/>
清雖有碆盧矰繳之施弋人将弗加乎其上矣夫沙丘<lb/>
鳦鳥其感之㣲者也因是知燕臣鄒衍緤頸繫獄頽乎<lb/>
其刀鋸之骴鼎鑊之胾也不知夫昭王感吁霜之事按<lb/>
劍解顔尊為上客卒之推運五徳談天地四海九州之<lb/>
藴吹隂谷之律使五榖繁殖夜為虜晝為賔夫燕臣鄒<lb/>
衍其感之最著然尚迂逺而難言也因是知今日之事<lb/>
柟常受誣大辟伏金索貫三木與盜賊妃伍惘乎自分<lb/>
<pb n="KR4h0152_WYG_204-43a"/>
為天下大僇也不知夫耿公方受命南還揭旌黎侯之<lb/>
國而威馳乎燕趙之外觸臭類存寃儽令柟違去塗炭存<lb/>
先祖祀畢少壮之志雪一劍之耻然後復儒衣冠以見<lb/>
士夫即柟瞑目而耿公之徳已塞乎天壤矣夫柟囚居<lb/>
九幽之地有内死之心無外望圖生之意臺人云云葢<lb/>
耿公感之以天也而僕長跪逺謝動之以人也夫積誠<lb/>
弗竭則著之言辭言辭之不足則攄之以為文孔子曰<lb/>
言之無文行之不逺謹以荒疏并舊作四賦十册敬上<lb/>
<pb n="KR4h0152_WYG_204-43b"/>
伏惟高明垂覧焉<lb/>
　　上晁舂陵書<hi>盧柟</hi>
前五月内節判馮公来署濬事之三日臨獄閱囚出明<lb/>
公所示手書文采巨麗懇惻過甚皎乎如春陽温乎如<lb/>
挾纊既枯之骨勃然復興此誠造化生育萬物之私非<lb/>
世俗偶然一得之效也柟愚不勝愴恨伏念五六日抵<lb/>
于旬月精爽淪喪惝怳如失東望稽顙渺無涯涘竊唯自<lb/>
古在昔賢豪之士顯於側陋若侯生見顧於夷門馮諼<lb/>
<pb n="KR4h0152_WYG_204-44a"/>
䝉任於薛邸毛遂脫頴於趙庭薛公納眷於旅次是皆<lb/>
感會風雲遭際世遇適見龍之時而受知於大人者也<lb/>
繼兹以往世道交䘮𤣥纁蒼璧之儀加於世胄丹書赤<lb/>
訓之章不出侯門陳平之巷絶長者之車韓康之廬乏<lb/>
束帛之戔過此而言取士於管庫魚鹽之間者吾未之<lb/>
見也矧夫弗潔之囚三木囊頭長錮犴獄者哉夫虎豹<lb/>
之皮人取其文而或畏其兇犀象之骨人愛其材而或<lb/>
惡其穢是非虎豹之罪皮與骨固足以厚人之疑也柟<lb/>
<pb n="KR4h0152_WYG_204-44b"/>
以傭奴故致晉師三豕之疑渉樂正䕫一足之誤䧟法<lb/>
象之地偹搒楚之辱殫周勃之金嘔條侯之血蟣蝨生<lb/>
於肘腋胼垢長於肌膚縣衣如鶉結髮如繭節届暮秋<lb/>
獄草委歇仰視鴻雁嗈嗈南翔思欲振羲和之轡頓六<lb/>
龍之首折若華於陽渚躎倒景於崦嵫天路永遐喟言<lb/>
莫昇神往形留我勞如何昔嵇康以忤權而臨刑蔡邕<lb/>
以浩歎而當僇陸機以膺譛而致命禰衡以抗俗而膏<lb/>
鉞此数君子者功成行著生則懸名於霄漢死則垂芳<lb/>
<pb n="KR4h0152_WYG_204-45a"/>
於竹帛長逝瞑目夫復何恨哉若柟讀書幾三十年叨<lb/>
光於禮樂之域獵芳於詞翰之林上不能効駑蹇之力<lb/>
於當代下不能立清修之譽於鄉閭徒以曽参殺人之<lb/>
謬與盜跖聨頸而死嗟乎人生至此能不悲哉顧念形<lb/>
影實知兇穢柟竊自分當為世所棄又安敢蓄不貲之<lb/>
懐望大君子収恤明公道塞二儀光照四表奎壁之章格<lb/>
於上下鸞龍之文奮乎逺邇将使徐陳奉轡應劉扶轂<lb/>
屈平擁篲於前子雲擔簦於後此足以徴明公天挺之<lb/>
<pb n="KR4h0152_WYG_204-45b"/>
聰顯昭代人文之盛矣今上注意翰藻明公制作實<lb/>
為聖眷雖漢儒白虎石渠之遇蔑以踰此夫盛徳顯位<lb/>
巍巍如彼今聞廣譽赫赫如此然猶投入夜光徼福囚<lb/>
虜慰寃魂於梧丘解貳負於石室垂大恩於幽垣示昭<lb/>
曠於天下孟嘗平原信陵諸君號稱下士未易幾此柟<lb/>
感恩無地敬敷委曲臨紙抆涕痛深心骨唯不惜帷葢<lb/>
終恵犬馬益幸<lb/>
　　與孟龍川書<hi>盧柟</hi>
<pb n="KR4h0152_WYG_204-46a"/>
龍川執事荘周稱膏以明自銷漆以用而割樗櫟之材<lb/>
以擁腫不適用而夀慈嘗笑此語為不關世故墮四體<lb/>
偶槁木土石能言誤斯世而已及觀夏商末主殺龍逢<lb/>
囚箕子刳王子比干此三賢者視死如<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>明惟恐其不<lb/>
銷也用惟恐其不割也未嘗假以擁腫不適用而夀則<lb/>
信乎周言果為過論也夫龍逢箕子王子比干欣然而<lb/>
死者其道誠有所重故生而有所不用耳曩使茍於殺<lb/>
身無關綱常倫理之道此與匹夫匹婦自縊於溝壑同<lb/>
<pb n="KR4h0152_WYG_204-46b"/>
彼三賢者尚肯銷其明割其用潰其擁腫徒適用而弗<lb/>
夀耶然則周之言或有可取與今有人薦高第職在司<lb/>
諌或監察御史給事中官犯顔直諌膏身鈇鉞與龍逢<lb/>
箕子王子比干遊則亦何恨於死也若乃讀書行道身<lb/>
未荷人之禄手未析人之圭徒以讎者文致矯誣銜寃<lb/>
抑負明刑與一切盜賊奸宄無頼之徒同斃抑安得不<lb/>
有感於荘周云僕繫獄本末執事悉偹而我盧氏在濬<lb/>
世世業農無公卿朝士大夫顯貴故僕得罪後無一人<lb/>
<pb n="KR4h0152_WYG_204-47a"/>
肯援手者而僕亦不敢出私怨言分定故也假若趙盾<lb/>
受械狐偃當僇柳下恵城旦子臧季札充匠作子産季<lb/>
良叔孫豹石碏擬流竄有力者坐笑而觀之彼数君子<lb/>
者能無怨乎哉夫其怨者戚之也不怨者疏之也戚之<lb/>
故民無所不致其愛也疏之故怨而有所不屑也奚若<lb/>
是分定故而已矣今世大人君子有能興哀於不報之<lb/>
地僕得末減逺徙邊塞汙射生血刃死為國殤雖未能<lb/>
從龍逢箕子王子比干逰比之徒死圜牆無分毫効力<lb/>
<pb n="KR4h0152_WYG_204-47b"/>
當代者不亦逺乎哉私念至是前荘周所謂愛其明惜<lb/>
其用守擁腫無用而竊夀者僕誠無取焉執事以為何<lb/>
如屬者聞執事於王四府耿進士前極稱僕見誣状乂<lb/>
出所作四賦塵上此造化生物之妙也銘刻銘刻<lb/>
　　報盧次楩書<hi>孟思</hi>
年時以来辱賜教書望僕以拯死伸寃語明事覈文從<lb/>
詞順援古證今灑然以辯凄然以泣鬱然憤然以恨而<lb/>
不敢怒嗚嗚然以長號文采巨麗蓋出自𠂻腑有理之<lb/>
<pb n="KR4h0152_WYG_204-48a"/>
文也足下在深幽囹圄之中而出語猶如此果理直者<lb/>
壮而窮愁者能文也乎哉手之不置汪淚濡睫值僕連<lb/>
有大喪衰斬廢業不能為書慰答以白𠂻私再辱教書<lb/>
縷縷若責僕以交誼情淺問慰疎闊語悲而哀似有怨<lb/>
意者又值僕有大病痛楚危廹幾於不救復不能為書<lb/>
慰答以白𠂻私今者左手猶未甚痊而右指頗能執筆<lb/>
恐足下終以為怪也聊復裁書叙心以曉足下足下試<lb/>
少聽之前書累数萬言而意在於救之也後書言簡於<lb/>
<pb n="KR4h0152_WYG_204-48b"/>
前而意深於昔者意在責之也僕雖孱濁下愚然讀載<lb/>
籍所紀英傑義烈豪雄敢決之士雖知其過乎中庸聖<lb/>
賢之道然每毎私心喜之足下視僕為何如人哉友道<lb/>
之絶於今也乆矣英傑義烈豪雄剛決之士人以為非<lb/>
中庸聖賢之道而不為也亦乆矣獨僕不以為然也然<lb/>
而不如足下之意前書所云云者足下不見禮乎禮三<lb/>
年之喪公事不過其門居喪不上書僕雖欲如古英傑<lb/>
者流其如禮何即外禮以自縱欲如足下意上之人未<lb/>
<pb n="KR4h0152_WYG_204-49a"/>
信而先見尤矣况僕英傑心也守禮士也安能如足下<lb/>
之心而遂僕救之之道哉自己丑下第至於甲辰喪服<lb/>
病體足不跡京師者十有五年僕之身世亦可謂抑且<lb/>
鬱矣淬礪鈍鋒鞭䇿老足將為丁未之戰而瘍發於體<lb/>
幾死都下而又不獲南宫之試也悲夫親存不能奉光<lb/>
榮之養親殁不能受一命之贈歳月冉冉已無聞而不<lb/>
足畏矣僕之身世何如哉夫今之所謂脱人之死伸人<lb/>
之寃者則有謂矣其上權四海宰天下勢熖氣赫頥指<lb/>
<pb n="KR4h0152_WYG_204-49b"/>
可以脱桎梧氣使可以釋纍囚如武安平原者其次金<lb/>
玉走閨闥寳賄通權豪朝納珍賂夕出重獄如衛青魯<lb/>
朱家者又其次奴服以從主殺身以明寃經上官動天<lb/>
聽如貫髙之從張敖石忠孝之仆韓碑者至此極矣僕<lb/>
也有三年之喪行未可以踰禮無百金之産貧不足以<lb/>
取勢讀書積學将以忠君而報親身又未可以許人其<lb/>
不能如武安平原衛青魯朱家貫髙石忠孝亦己明矣<lb/>
悲夫何以為救之道哉何以遂英傑之氣哉何以如足<lb/>
<pb n="KR4h0152_WYG_204-50a"/>
下之所云云者哉去年之秋瘍病小愈葢嘗輿疾以至<lb/>
都下止十有二日卧舟南還亦嘗見數大人君子而懇<lb/>
救之之言矣又嘗偹述足下之寃濫酷枉矣或有耳之<lb/>
若㒺聞者或有聞之而長太息者曰非其職也權不在<lb/>
也職矣權在矣而曰前案已定也勘官者不可違也悲<lb/>
夫百工亮天工者也食禄而理若事者也不知矣知而<lb/>
太息其非職無權矣猶之可也當職持權明知寃酷而<lb/>
以前案已定勘官懼違而止焉將不以言者之人微且<lb/>
<pb n="KR4h0152_WYG_204-50b"/>
輕耶悲夫以卑卑一舉人来之乎都下九牛之一毛也<lb/>
其輕且微審矣矧無勢與賄即如貫髙之欲死以明寃<lb/>
其如前案勘官何外此唯有代為之言矣而足下又不<lb/>
見今制乎凢軍民利病諸人許言唯生員不許監規俱<lb/>
在也僕繫名於監乆矣又非得言者也悲夫周子有言<lb/>
殺人以媚人吾不為也今之官多殺人媚人者夫禮不<lb/>
可出勢不能行貧不能具賄分不得上言則僕之計窮<lb/>
而足下望救於僕之心亦且孤矣然天下豈盡殺人媚<lb/>
<pb n="KR4h0152_WYG_204-51a"/>
人者耶足下幸遇一大人君子之不衆人見者則寃之<lb/>
伸亦有日也昔僕嘗有志於叨一第己即上一疏於朝<lb/>
而不畏上之官平反前之案是僕之所能而今且未之<lb/>
能也尚何言哉虞卿者戰國游説士耳棄相印與故人<lb/>
逃去足下知僕非碌碌者視僕於虞卿如何哉即有相<lb/>
印且能棄之如糞土然而不救之者孟子曰挟泰山超<lb/>
北海非不為也誠不能也足下其静以守罪即不能待<lb/>
吾得言之日或能待有大人君子之賢若夫問慰之慇<lb/>
<pb n="KR4h0152_WYG_204-51b"/>
懃書翰之往復誠為濶略至於讓以棄捐誚以忘我則<lb/>
是未逹鄙心不知事勢誚讓雖切則不敢受不敢受何<lb/>
也問慰通情書劄傳命平居偲切之義也今足下幽圄<lb/>
深邃關禁嚴急長鬚赤脚不敢出入書郵詩筒未能徑<lb/>
逹勤勤懇懇徒勞心忉忉而敢日貢意於左右耶即使<lb/>
僕冒國法通禁獄或有司戒焉將以咎足下雖僕不畏<lb/>
得罪亦恐非足下之利爾且足下獨不見義縱之治定<lb/>
襄陳子昻之斃射洪乎心邇而情遥跡踈而義宻交情<lb/>
<pb n="KR4h0152_WYG_204-52a"/>
乃見不在憧憧幸勿為過羑里幽囚周王演易廷尉久<lb/>
繫漢儒受書易曰困亨生於憂患理也幸勉旃崇養文<lb/>
懿以竢好音邑邑遣字不獲悉心毒暑自愛思再拜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_204-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷二百四<lb/>
</p>
<p>
</p>
  </div>
</body>
</text>
</TEI>
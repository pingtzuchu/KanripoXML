<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷一百九十</head>
    <p>
<pb n="KR4h0152_WYG_190-1a"/>
欽定四庫全書<lb/>
　明文海卷一百九十　　　　餘姚黄宗羲編<lb/>
　　書四十四<lb/>
　　　忠告<lb/>
　　上唐荆川尊師<hi>萬士和</hi>
人之相與可以盡言無隱者莫若師弟之間然先生<lb/>
每若某之難悟而某亦不敢輕進一言何也某之<lb/>
難悟則以性鈍而心散包蔵怠緩之意多而磨勵<lb/>
<pb n="KR4h0152_WYG_190-1b"/>
真切之志少是以每到病痛便學難醫此某之不<lb/>
能承受處也若某之不敢進言者則有二説先生<lb/>
每事皆求定見其見一定信之甚堅而持之甚固<lb/>
即有學識與先生等者必不能回其既定之見而<lb/>
况萬分不逮者欲置喙于其間豈非跨海涉河而<lb/>
使蚉負山乎先生聰明盖過一世凡有言于左右<lb/>
者不待其辭之畢而己洞見其所言之情皆不出<lb/>
其料度之内是以視之也甚易而動之也甚難夫<lb/>
<pb n="KR4h0152_WYG_190-2a"/>
信之堅而持之固則人必不樂告以善雖無拒人之心<lb/>
而不免有拒人之勢視之易而動之難則于庸言近論<lb/>
無一愜意而取快于非庸言非近論之間由是好為新<lb/>
竒以上下其游辭托為異術以文飾其膚淺者時時中<lb/>
其巧而使得售其奸此二説者某竊妄意其如此不知<lb/>
其然耶否耶倘先生不以為然則和雖淺近無知得以<lb/>
盡言而無隱可乎先生身所擔當直欲為宇宙間創開<lb/>
一路續從來相傳法眼心源以鍜鍊而通融天機以無<lb/>
<pb n="KR4h0152_WYG_190-2b"/>
欲而昭著豈某之所可窺測某之所欲言者非敢議之<lb/>
于精㣲之際而直求之于形跡之粗耳所謂求之于形<lb/>
跡之粗者亦有二説好尚之少偏應接之過當也先生<lb/>
于同氣相求處甚為懇切故欲其意思之慇懃而嫌其<lb/>
形跡之疎濶是以窺伺者常滿望而忠信者常見疑某<lb/>
雖癡戇然常謂先生之意可以探而取也其人之未見<lb/>
也而謬為恭敬則不問其可否而皆得以親厚其既見<lb/>
也察其指意而虚為好語則不問其言之真偽而皆許<lb/>
<pb n="KR4h0152_WYG_190-3a"/>
其由衷徐而察之而非親厚也非由衷也乃推而逺之<lb/>
然而向之容而受之者吾心已為之乍喜矣其待忠信<lb/>
之士一事之過差或由于詿誤而槩其中心一跡之或<lb/>
疎本出于無心而疑其叛去徐而察之而非中心也非<lb/>
叛去也又容而受之然而向之推而逺之者吾心已為<lb/>
之乍怒矣其乍喜也不但行于矯飾不正之徒而或及<lb/>
于智慧有餘之士其乍怒也雖不施于光明磊落之軰<lb/>
而時及于中才以下之人是以人之交于先生者若賢<lb/>
<pb n="KR4h0152_WYG_190-3b"/>
若不肖當其容而受之也其熱如火及其推而逺之也<lb/>
其冷如氷故某常疑先生之用人未必皆心腹之賢而<lb/>
賢者之用于先生也亦不能無不盡之嘆此豈非由于<lb/>
好尚之少偏有以致之歟君子之行藏視世之用舍而<lb/>
其憂世之心則不以用舍有異但當天地閉賢人隱之<lb/>
時可以有憂世之心而不可以露臧否之跡徒露其跡<lb/>
而無救于亂則東漢李杜諸人所為也某見先生凡接<lb/>
士夫絶口不論人長短可謂無臧否之跡矣但叩門求<lb/>
<pb n="KR4h0152_WYG_190-4a"/>
見者均之以是心至者也而先生乃或見或不見至于<lb/>
一日之内而有見有不見在先生固自有意非以見者<lb/>
必賢于不見者也而人之欲一識之而不可得者遽以<lb/>
為列於不肖之目雖面斥而衆辱之無以踰其怨也怨<lb/>
不怨於先生何足損益但于處世之道或者任情而不<lb/>
任理終覺未安耳見惡人以避咎與夫黙足以容君子<lb/>
委曲以處亂世者如是先生卷舒存亡之理籌之素熟<lb/>
而明哲保身處即號為智者不能如其慎宻然某不免<lb/>
<pb n="KR4h0152_WYG_190-4b"/>
于前所言者以其避之於幾㣲形跡之間而不曽求之<lb/>
于性質作用之際也某自渡江來有人以先生行事言<lb/>
者一以為握官府事權一以為有府官求見值先生飯<lb/>
客吏人已趨報而先生乃謹避之及吏人再至座客猶<lb/>
在也其前之所云甚俚鄙無稽可笑而乃出于故交項<lb/>
甌東之口豈非不肖有司因先生絶之太甚疑先生言<lb/>
其短而造為之乎其後所云則徃來于門下者所述雖<lb/>
某亦以為此先生之常也是豈非否臧太露而人情大<lb/>
<pb n="KR4h0152_WYG_190-5a"/>
有所不堪者歟此和所以為應接之少過者也是二者<lb/>
和又妄意先生所稟過髙性質意見之用多而虚以觀<lb/>
理物來順應之功少即此而徃恐終為功名氣節套住<lb/>
而于聖人之道畢竟有差從來相傳法眼非先生任之<lb/>
而誰任乎雖然此大率所謂求之形跡之粗者也井鼃<lb/>
甕雞何以為見而遽談天説海秪露出本相覺得見識<lb/>
之每下耳反欲以迴先生之駕而動先生之聽某之罪<lb/>
其又何可逃歟<lb/>
<pb n="KR4h0152_WYG_190-5b"/>
　　與湯海若<hi>闕名</hi>
今天下方䝉䝉爾亦役役爾足下抱俊才髙調安之乎<lb/>
僕為足下謀明洞八埏吾守其黒氣壓三軍吾居其柔<lb/>
辨若懸河吾用其黙人知我則出所得相磨相勵而不<lb/>
尸其能不知我則擴此之竒涵彼之庸而立于無何有<lb/>
之鄉足下與虞葑丈方讀易坤之象曰君子以厚徳載<lb/>
物竊謂持之而不使傾捧之而不使墜任其踐蹈而不<lb/>
為動斯之謂載積之甚深養之甚固收衆流而不拒納<lb/>
<pb n="KR4h0152_WYG_190-6a"/>
羣穢而不辭測之莫得其涯窺之不見其厎斯之謂厚<lb/>
釋氏亦有言曰身為牀座遍三千夫牀座豈易為哉居<lb/>
最下之位而勞者待以安走者待以息牛羊踐之不加<lb/>
怒尊貴履之不加喜此善載物者也吾儕能爾爾乎雖<lb/>
骨肉至親稍稍蹴踏輒有憤心己則終日跳梁而怪人<lb/>
動色不惟不能載物而且為物所載不惟為物所載而<lb/>
且咎物之不善載我斯亦過矣此衆人通病而髙材能<lb/>
文章者尤易犯以其恃氣而卑視一世也僕與足下相<lb/>
<pb n="KR4h0152_WYG_190-6b"/>
慕頗深兹來也䝉足下招我惠我之殷勤顧我無以報<lb/>
以此謝足下不為薄矣<lb/>
　<lb/>
　<lb/>
　<lb/>
　<lb/>
　<lb/>
　明文海卷一百九十<lb/>
</p>
<p>
</p>
  </div>
</body>
</text>
</TEI>
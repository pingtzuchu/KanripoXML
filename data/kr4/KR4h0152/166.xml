<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百六十六</head>
    <p>
<pb n="KR4h0152_WYG_166-1a"/>
欽定四庫全書<lb/>
　明文海巻一百六十六　　　餘姚黄宗羲編<lb/>
　　書十九<lb/>
　　　講學<lb/>
　　答王端溪<hi>薛蕙</hi>
久企下風未由奉見逺承貽教大慰夙心蕙之解老子<lb/>
固意得罪扵世之君子而世之君子果以蕙為狂為愚<lb/>
而不屑教也不圗有如先生者廼肯賜之話言諄諄然<lb/>
<pb n="KR4h0152_WYG_166-1b"/>
而誘喻之天下之愛蕙者孰有過扵先生乎然先生非<lb/>
私扵不肖也盖將明辨聖人之道而為天下後世之賜<lb/>
也如蕙之愚不足以答盛意然亦不敢黙黙也先生之<lb/>
言曰老子之道疑即仲尼之道也然以其先無而後有<lb/>
先虛而後實先道徳而後仁義是無怪天下之多口也<lb/>
不然仁亦道也義亦道也而何可絶仁而棄義也豈非<lb/>
所謂毫釐而千里者與嗟乎舉世以異端斥老子而先<lb/>
生擬之扵仲尼舉世以虛無為不可而先生特病其先<lb/>
<pb n="KR4h0152_WYG_166-2a"/>
後為不然凡先生之意徒恐老子談仁義而差不免有<lb/>
毫釐千里之弊爾先生析義精而持論平視彼不知要<lb/>
領而黨同伐異者不可同日而語矣故蕙敢誦所聞俟<lb/>
髙明之再思焉竊謂老子之道即仲尼之道也性一而<lb/>
已則老子仲尼之道不得不同特性與天道之説孔門<lb/>
所罕言故老子之書雖同扵仲尼而後世不知其同也<lb/>
非知性知天者孰知千聖之果無異道耶夫仁亦道也<lb/>
義亦道也此吾儒之言也道者性也仁義性之用也此<lb/>
<pb n="KR4h0152_WYG_166-2b"/>
老子之指也私恩小恵之仁小㢘曲謹之義此老子之<lb/>
所棄也上仁下義又老子之所取也或抑或揚亦不專<lb/>
扵棄絶矣仁有精粗義有大小雖孔門之言亦非一端<lb/>
而已易曰寂然不動感而遂通天下之故樂記曰人生<lb/>
而静天之性也感扵物而動性之欲也子思曰喜怒哀<lb/>
樂之未發謂之中發而皆中節謂之和中也者天下之<lb/>
大本也和也者天下之逹道也此數言者雖有精粗詳<lb/>
畧之不同然與老子之言皆所謂殊塗而同歸也夫寂<lb/>
<pb n="KR4h0152_WYG_166-3a"/>
然不動居先乎感而遂通居先乎察夫先後之間可以<lb/>
見静為天性之本矣退藏扵宻其常乎見扵事業其常<lb/>
乎察夫乆頃之間可以見主静為復性之學矣然則先<lb/>
無而後有先虛而後實先道徳而後仁義彼固自有先<lb/>
後非老子先之後之也老子後儒之得失其原正在扵<lb/>
此盖毫釐千里之闗鍵仲尼老子之同道其大端實繫<lb/>
扵此盖前聖後聖之符節也又嘗謂易之所云本指卜<lb/>
筮而言樂記之論卒亦詳扵動而畧扵静故孔門傳授<lb/>
<pb n="KR4h0152_WYG_166-3b"/>
心法獨子思為能識之耳自子思之外能明性静之道<lb/>
者舍老子而誰也昔子思之言性也以為天下之大本<lb/>
則性情之辨學問之序子思已發其端矣斯義也惟程<lb/>
子聞而知之惜乎自延平之後此學復失其傳後之儒<lb/>
者明扵庻物則有之知未發之中者則鮮矣盖情易見<lb/>
而性難知信乎性與天道之難聞也是故眩扵事物而<lb/>
莫知統紀迷其本心而無所歸宿古人曰正其本萬事<lb/>
理差以毫釐謬以千里正謂此大本之差而非謂小小<lb/>
<pb n="KR4h0152_WYG_166-4a"/>
節目之差也且聖人之道所以不明扵後世者正以性<lb/>
學之不明耳茍徒以仁義而已則宋之儒者何以大過<lb/>
扵漢唐而周程之學亦何優扵横渠涑水耶以此觀之<lb/>
老子之道真所謂猶龍者乎莊曰道隐扵小成夫絶仁<lb/>
義而害斯道此先王之所憂也語仁義而遺大道此亦<lb/>
區區之憂也奉覆卒卒兼之書不盡言他日倘獲親炙<lb/>
庻㡬盡吐所懐耳往嵗僭著一書因輙呈覧更乞如觧<lb/>
老之教我也<lb/>
<pb n="KR4h0152_WYG_166-4b"/>
　　再答浚川<hi>薛蕙</hi>
頃承答教論二氏指歸吾師所得已極髙逺然扵愚見<lb/>
畧有同異輙復商㩁兾或有毫髪之助傳所謂狂夫之<lb/>
言聖人擇焉者也來教云仙佛之説起自末代竊惟仙<lb/>
佛之説其所從來逺矣盖古聖人盡性之學如所謂死<lb/>
而不亡者非盡性則不能然非盡性之外復别有不亡<lb/>
之術也藉曰不然則古之神聖其道反不逮仙佛而仙<lb/>
佛創起季世反獨得不亡之術可乎叅同契中無念以<lb/>
<pb n="KR4h0152_WYG_166-5a"/>
為常此言與禪學無異頋特一言之偶合耳譬猶諸子<lb/>
百家間亦言及仁義而其大體則非也鄉使伯陽果知<lb/>
以無念為宗豈復談乾坤水火如彼之支離乎又謂楞<lb/>
伽彼此因縁不專一體金剛法相空色同歸扵無乃唐<lb/>
宋髙僧大士敷演心經而作者二經義理宏博殊非一<lb/>
二言所能盡心經標舉大端殆非二經之比唐宋髙僧<lb/>
尚未能盡知其説况能作耶來教謂吾儒之教以修心<lb/>
治世為事夫古之聖神内聖以修心外王以治世二者<lb/>
<pb n="KR4h0152_WYG_166-5b"/>
之外誠無餘事但後世去聖逾逺而其傳寖差寖陋治<lb/>
世之法儒者僅得其粗而不究其本至扵修心之學則<lb/>
講之不明乆矣夫不能自保其神明雖道濟天下抑末<lb/>
也又謂佛氏之學與學仙者原出一途專扵為已無復<lb/>
為人䆒其所趨不過使原性常在雖滅不昧而已故非<lb/>
有術不能即得且如人心虗靈不觸亦動故學無心必<lb/>
須心息相依而後可無欲使神住必須廻風混合而後<lb/>
可住捨此二術則心必無不動而神必無不馳此條得<lb/>
<pb n="KR4h0152_WYG_166-6a"/>
失似相等矣仙佛一途誠是也專扵為已無復為人殆<lb/>
有未然自古聖賢不越教化斯人使之為善耳為人之<lb/>
利孰大扵此二氏之言大率如是至其切實而精㣲則<lb/>
反身為巳之學也使夫人知為巳之學其為人不既多<lb/>
乎原性常在雖滅不昧此固然矣特至人明扵性命則<lb/>
了生滅之常一衆人不知其性則見生滅之有二此猶<lb/>
淺言之耳自餘差别之義不可勝舉非累幅之書可究<lb/>
也未知生焉知死葢吾聖門之㣲言邵子曰若未通天<lb/>
<pb n="KR4h0152_WYG_166-6b"/>
地焉能了死生周子太極圗末亦援易及死生之説非<lb/>
無為言之也心息相依繫心之一術耳二氏之書往往<lb/>
有之然其術非盡扵此也如吾儒中之聖人所謂至誠<lb/>
至中退藏扵宻即無心也彼其所以能然者固自有道<lb/>
矣豈亦出扵心息相依之術耶程子曰知道者思慮自<lb/>
無又曰未有不能體道而能無思者乂曰未嘗致纎毫<lb/>
之力此其存之之道此言皆畧開其端然亦有所自來<lb/>
矣神住即無心也似不當二言之廻風混合指何術而<lb/>
<pb n="KR4h0152_WYG_166-7a"/>
言更望垂諭俟别請益乂謂學仙不成亦不失為禪覺<lb/>
夫老莊所謂仙與佛所謂禪誠非二道但如後之方士<lb/>
其術誠陋曾不逮小乘之禪也昔者程子每以佛與仲<lb/>
尼並之其論莊周猶有何敢比佛之語况後之仙者乎<lb/>
夫禪學者不惟賢扵後世之仙學雖吾後儒之學亦非<lb/>
其倫矣何者後儒雖言無我而不知無我之實雖言無<lb/>
思而不知無思之指雖言無欲而不知思欲之本無雖<lb/>
言性善而不知性善之極致雖言人皆可以為聖人而<lb/>
<pb n="KR4h0152_WYG_166-7b"/>
不知性即聖人非由修為而得也以此觀之禪之為道<lb/>
可知矣雖然使其道騐諸人心而不然考諸聖人而不<lb/>
合庸非無稽之言乎今騐諸人心則其所謂空寂者即<lb/>
吾未發之本心考諸聖人則其所謂定慧者即古聖人<lb/>
之誠明推此類而言之其道不可悉數故程子有釋氏<lb/>
知性知天極乎髙逺之説彼誠有所見而言之非茍相<lb/>
許可也來教謂若是無術大是頑空夫仙佛者得乎最<lb/>
上之術實無術也順乎真性之空亦無空也金剛經曰<lb/>
<pb n="KR4h0152_WYG_166-8a"/>
知我説法如筏喻者法尚應捨何况非法又曰如來在<lb/>
然燈佛所扵法實無所得又曰若言如來有所説法即<lb/>
為謗佛凡此類者其義云何望吾師更精思之他日深<lb/>
有悟入始知佛與吾聖人之道本同一性而佛之有功<lb/>
斯人不在孔子之下也縱言及此大類狂夫之言矣<lb/>
　　與髙蘓門<hi>薛蕙</hi>
承詩教并獲老子序可量欣慰老子之書僕誠見其有<lb/>
益扵世故妄為之説然使説焉而世不信又奚益哉則<lb/>
<pb n="KR4h0152_WYG_166-8b"/>
思得賢者序之庶世之信者衆也執事復言與李君同<lb/>
讀其書而愛之凡古今人為書未有舉世悉好之者惟<lb/>
賢知者好之斯傳已昔人云天下英雄所見畧同今二<lb/>
君之見既爾天下俶儻知言之士可如二君者其見能<lb/>
無同乎然則鄙説之傳也可㡬矣復承問談禪近實有<lb/>
之然其始彷彿則已洒然知異之矣未知後來所見終<lb/>
何如耳所云穆伯潜周用賔王純父皆嘗試之顧是時<lb/>
僕尚未讀佛書故未能請問以窺其所造之淺深也純<lb/>
<pb n="KR4h0152_WYG_166-9a"/>
父欲合三氏而一之其言偉矣而其詳未得聞也三氏<lb/>
之説出扵世久矣如斯言者中人之所疑而駭而下士<lb/>
之所笑而姗也然二氏之説行扵世尚未逺安知千萬<lb/>
世之後不有如純父之言乎嘗妄論之三氏之學皆心<lb/>
學也夫心一而已矣彼三氏者皆聖人也學至扵聖且<lb/>
弗自知其心乎茍知其心其理有不一乎其理茍一其<lb/>
言豈有二乎今夫水有流有源心則亦然其流也三氏<lb/>
皆言之其原獨佛氏詳言之老子次之而孔子則罕言<lb/>
<pb n="KR4h0152_WYG_166-9b"/>
也盖人上智寡而中人多中人雖言而不逹此其所以<lb/>
罕言也若乃上智知罕言之意自能求之扵言語之外<lb/>
復知其所已言者非所罕言者也如是則罕言亦言矣<lb/>
至扵二氏雖亟言之亦終不能言也故曰言語道斷不<lb/>
可言言而非也嗚呼此扵易之所謂宻中庸之所謂隐<lb/>
豈異指乎後之儒者大抵見心之流而未見心之源其<lb/>
論學也不專求之扵心而泛求之扵博學力行之間其<lb/>
極論道徳終規規扵事為之末與夫大道無名上徳不<lb/>
<pb n="KR4h0152_WYG_166-10a"/>
徳者異矣孔子之言雖嘗云爾然孔子之道非盡扵如<lb/>
是而已使盡扵如是而已豈其所謂罕言者乎夫儒者<lb/>
扵心之本原果未徹見則與彼二氏之見不同亦惡得<lb/>
不以二氏之言為異端之言乎凡儒者之絀老子者集<lb/>
解中稍辯之然世俗之人必有非之者矣若佛氏之説<lb/>
則尤見詆扵俗未可卒與之辨也昔伊川有言佛氏之<lb/>
道非不上下一貫至其用處便作兩截程子此言其許<lb/>
之也不為不至矣盖上下一貫非聖人之學不及此然<lb/>
<pb n="KR4h0152_WYG_166-10b"/>
則佛氏之道從可知矣今世俗之學其所見果有及此<lb/>
者乎奈何持矇瞍之目而譏離婁之不察也因下問之<lb/>
及率然如此然終非筆墨之可究也想執事更當有卓<lb/>
絶之見幸畧垂示<lb/>
　　答崔後渠<hi>薛蕙</hi>
去嵗辱書兼示中庸凡以無便久不奉報生之蔽扵佛<lb/>
老而好其説吾兄不棄絶而教之誠愛我欲有益扵我<lb/>
也顧生好其説者以其合扵聖人之道而好之也使其<lb/>
<pb n="KR4h0152_WYG_166-11a"/>
不合扵聖人之道生雖不足以望知言者然亦不至為<lb/>
其蔽惑也書辭有宜辯者念雖辯之必不能奪兄之所<lb/>
執故不敢復為煩凟俟他日奉訪相與極論數日倘髙<lb/>
明之説能使生之論絀而惑解敢不承教凡所為講學<lb/>
者務去非以求是耳茍是非既心喻矣何為是之不從<lb/>
而顧自安扵非耶伏讀中庸凡其文典則閎深可方古<lb/>
人今人不能為也然其指義頗有不合扵聖人者試以<lb/>
愚見商畧之以請教竊聞中和之說乃中庸第一義盖<lb/>
<pb n="KR4h0152_WYG_166-11b"/>
千聖心學之淵源也故程子以為孔門傳授心法而他<lb/>
載籍不與焉正謂此耳延平先生復推明未發之中其<lb/>
説最詳而朱子以為象山門下相傳指訣自延平之說<lb/>
傳而後中庸之道益明程子之言益信鄉微延平則程<lb/>
子之㣲言世或莫知其所指而中庸之大義隐矣抑延<lb/>
平之說雖自程子發之其實中庸之書固已特異其辭<lb/>
以見意故曰中也者天下之大本也其意斷可識矣然<lb/>
則未發之中實中庸一篇之綱領豈中庸為然凡六經<lb/>
<pb n="KR4h0152_WYG_166-12a"/>
之言豈復有加扵此哉今吾兄之書扵前標註既不喫<lb/>
𦂳言之至扵十論亦復遺之何耶夫說中庸而遺中不<lb/>
猶說論語而遺仁乎其曰凡事可者謂之中中之名義<lb/>
取此生之所未喻也道論曰非别有物而綱紀乎此則<lb/>
是易有太極之說非而天地萬物無本也理論曰後之<lb/>
言理者括萬有包四端則是萬理不統㑹扵一理也性<lb/>
論曰安得獨咎扵氣則是理有駁雜之理人之善者乃<lb/>
逆天理也謂孟子性善為踈謂韓子三品為能發聖藴<lb/>
<pb n="KR4h0152_WYG_166-12b"/>
生之尤所未喻也竊觀兄之名理雖考信扵六經之說<lb/>
而實主之以六書之文兄之言論往往過者此其病源<lb/>
也字說足以明道孔門當為説文矣六經說理之辭非<lb/>
不時有合扵字說其如不合者之多耶小道可觀致逺<lb/>
恐泥正此之謂也夫謂古人制字假物以命名不猶作<lb/>
易者假象以名理乎象之不足以盡理不猶物之不足<lb/>
以盡名義乎六書有轉注假借一字而數物用之不以<lb/>
一物專一字也至扵訓詁則又隨字釋義一字而數說<lb/>
<pb n="KR4h0152_WYG_166-13a"/>
訓之不以一說蔽一字也文字訓詁猶不可執一而言<lb/>
也而况施扵文辭其取義也可執一而言哉必曰道為<lb/>
大路之道則夫形而上者謂之道不可通也必曰理為<lb/>
玉膚之條理則夫窮理盡性以至扵命者條理云乎哉<lb/>
易曰書不盡言言不盡意言之多變且不足以盡意一<lb/>
字之文豈足以貫衆理哉執泥言語而不得扵言意之<lb/>
表君子猶譏之况執泥文字而可乎忠恕之論甚異然<lb/>
非忠恕之本意中庸曰忠恕違道不逺施諸已而不願<lb/>
<pb n="KR4h0152_WYG_166-13b"/>
亦勿施扵人下言者正覆解忠恕之意也論語曰已所<lb/>
不欲勿施於人二書之言一也善乎古人之立言也其<lb/>
言甚簡其義甚明不増加覆說也益之以多言而反晦<lb/>
塞其正義此文士之蔽非賢人明經之指也誠論言誠<lb/>
何其小與中庸之言如斯而已乎尊徳性論徳性問學<lb/>
等而無辨矣不若註中君子之學云云者語意乃為完<lb/>
全也象山曰不知尊徳性焉有道問學此誠至當之論<lb/>
不可因其與朱子相難挾私心而輕重之也今兄復下一<lb/>
<pb n="KR4h0152_WYG_166-14a"/>
轉語曰不知道問學何以尊徳性此難以絀象山之論<lb/>
也象山之意以尊徳性而道問學為一事兄之意以為<lb/>
兩事正象山之所譏也篇中評品諸儒似非確論司馬<lb/>
公信偉人也然考其性與王覇之說其亦擇之不精矣<lb/>
程子謂之不知道非茍相訾也學不知性豈所謂尊徳<lb/>
性之學乎西山元城似亦當别論耳又曰周子精而疑<lb/>
扵老邵子逹而疑扵隐如周子者兄猶不滿之耶謂兄<lb/>
不潜心周子之書殆有不可然猶不免云云而况扵老<lb/>
<pb n="KR4h0152_WYG_166-14b"/>
子乎邵子之隐也槩諸聖人之道未見其不合也安得<lb/>
以是而病之龜山上蔡觀其遺言恐亦不可輕議象山<lb/>
非踈也自雜愽者觀之類踈矣慈湖非險也習聞故常<lb/>
之說而乍聞其言類險矣序曰章分則文斷而意離今<lb/>
綴數言扵每行之外聫其相承之義殆亦不可古書以<lb/>
篇名簡策之謂也一篇之内盖有章或數言者則不滿<lb/>
一二策而已必合若干章聫而成篇如老子荀子皆然<lb/>
不特戴記可騐戴記四十九篇其不可分章者僅數篇<lb/>
<pb n="KR4h0152_WYG_166-15a"/>
耳朱子中庸分章特離合之間尚有未盡亦無大害其<lb/>
失乃在扵牽合接續或失古人之意故南軒東萊皆非<lb/>
之今兄既言相承復不分章失愈甚矣嘗惟吾兄精專<lb/>
之學奥潔之文當今之世可謂絶倫然亦竊妄意吾兄<lb/>
其學不用心扵内而又志分扵為文故扵本原處未有<lb/>
的實之見差之扵此而欲折𠂻羣言能無差乎其論道<lb/>
論性將以求勝扵宋儒而不知愈出宋儒之下恐扵宋<lb/>
儒之書亦未嘗熟考而精思也區區管穴之見恃兄之<lb/>
<pb n="KR4h0152_WYG_166-15b"/>
知己故妄發而不隐想兄樂聞直諒之言亦必不以為<lb/>
罪也卒有便草草具此不及三思中間踈謬更兾垂喻<lb/>
不備<lb/>
蕙近年扵古人之學實有所見若夫持養之功則全未<lb/>
也此言非敢不遜取笑吾兄甚思合并得一訂正絶遇<lb/>
而後思遯斯言實獲我心也常惟後世决非可為之時<lb/>
吾人只有隠居講學一節為可努力出而行志不如其<lb/>
已也志之不行吾何求哉將囬面汙行以求富貴乎何<lb/>
<pb n="KR4h0152_WYG_166-16a"/>
時與兄築室南華山中誦詩讀書悦心怡神其樂何如<lb/>
也但世事不可必兄與生行各衰老此欲豈易遂乎書<lb/>
終談此不覺惘惘<lb/>
　　與王浚川<hi>薛蕙</hi>
近聞留都司馬之命不任慶慰今者計當還第謹具狀<lb/>
馳候前承誨劄未能上覆周貢士來又蒙賜教并示丁<lb/>
亥集有警扵昏昧多矣但扵太極隂陽諸論思之未通<lb/>
此殆為先入之説所蔽尚欲問難兾煩重喻然非筆墨<lb/>
<pb n="KR4h0152_WYG_166-16b"/>
之可究也比年誦先儒之書稍見得一處頗為切要敢<lb/>
因下問之及而就正焉昔延平先生嘗語中庸曰聖門<lb/>
之傳是書其所以開悟後學無遺策矣然所謂喜怒哀<lb/>
樂未發之謂中者乂一篇之體要也若徒記誦而已則<lb/>
亦奚以為哉必也體之扵身實見是理然後擴充而往<lb/>
無所不通則庶乎可以言中庸矣晦翁亦曰李先生教<lb/>
人大抵令扵静中體認大本未發時氣象分明則處事<lb/>
應物自然中節此乃龜山門下相傳指訣因二先生之<lb/>
<pb n="KR4h0152_WYG_166-17a"/>
說而推測子思之言既乂考之羣聖之學六經之㣲言<lb/>
往往若合符節扵是竊以為此誠義理之本原學問之<lb/>
綱領外乎此者不足謂之善學也故凡學者必先從事<lb/>
扵此體之扵黙識養之扵主静及其道之成也内欲不<lb/>
能留外物不能亂天下之事無不各得其當特一以貫<lb/>
之而已不然内有毫釐之偏則外有尋丈之謬欲其中<lb/>
節不亦難乎夫性情一物也動静一理也何言中和而<lb/>
抑揚其説也葢有體用先後之分焉物有有體而用弗<lb/>
<pb n="KR4h0152_WYG_166-17b"/>
利者未有無體而有用者也是故學者不先患情之不<lb/>
得其正而先患性之不得其養盖未發而中發而乃和<lb/>
若失之扵静俟至既發而圗之雖有隨事精察之勤矯<lb/>
情強制之力亦將救過之不暇古人心學之妙豈如斯<lb/>
而已乎程子所謂孔門傳授心法盖止此耳生非知言<lb/>
者循行數墨僅有一見乎此雖然直説之而已未能學<lb/>
也獨念先儒之說固為詳至第雜扵衆言之中而未及<lb/>
特書屢書以詔後學亦怪近嵗講道之君子為説頗多<lb/>
<pb n="KR4h0152_WYG_166-18a"/>
而頋不及此兹以質諸左右萬一所擇不謬先生其益<lb/>
推明前人之說庶使後生小子聞大賢之言而信從者<lb/>
衆此學其有興乎踈嬾不能三思辭不逮意此外所欲<lb/>
言者亦不能詳布希惟照察<lb/>
　　寄劉叔正<hi>薛蕙</hi>
又云必欲強而同之其源末毫釐之間皆混而無别某<lb/>
之所未安也夫未發之中聖人不得不同也此大本也<lb/>
扵此茍同是謂大同事有小異不害其為同也世儒無<lb/>
<pb n="KR4h0152_WYG_166-18b"/>
未發之中其源頭既受病其行事從可知矣此其扵聖<lb/>
人之學同耶異耶固不難知也且明者之未安僕往年<lb/>
何獨不然乎大抵由習聞儒者之言耳夫所謂真如不<lb/>
滅者實有是事而世莫之求也生死亦大矣視文章名<lb/>
譽富貴之屬不有間乎子路問死程子以為切問是也<lb/>
若死而斷滅有何道理可說則夫子不當以知死為答<lb/>
矣朱子躬行博學今人萬萬不及至其晚年非不知生<lb/>
順死安也由未曽實透得此闗故理㑹叅同契平生扵<lb/>
<pb n="KR4h0152_WYG_166-19a"/>
性命之學死生之說註解得盛水不漏晚節末路胷中<lb/>
畧無得力處却索之扵方士之術不亦惜乎夫不知性<lb/>
命之說豈知聖人之道乎此翁卑佛之說矣豈知方士<lb/>
之術乃佛氏所甚卑者乎以此觀之則朱子者非獨不<lb/>
知佛老之書想是莊列之言亦討不着把鼻此可以為<lb/>
鍳矣然使吾人茍無一毫悦生惡死之心則二氏之書<lb/>
政可束之髙閣頋恐未知佛氏本無生死之道終不能<lb/>
不為生死所動借使不動強作主宰耳豈其情乎又當<lb/>
<pb n="KR4h0152_WYG_166-19b"/>
知超脱生死在佛老之心學特餘事耳非以生死脅持<lb/>
人也<lb/>
　　與陳兩湖書<hi>唐順之</hi>
兄自少才名已滿海内六家九流之書㡬乎無所不誦<lb/>
莊騷太史之文亦無所不摹畫而操縱之矣即使海内<lb/>
竒才偉士欲傲兄以所不知而亦不能也况如僕者才<lb/>
至駑下向在京邸每同平凉趙景仁過兄論文乆之兄<lb/>
慨然曰二子之言是也遂欲盡棄其舊學而更張之然<lb/>
<pb n="KR4h0152_WYG_166-20a"/>
當時猶謂兄之急扵奬善而以口語相推云耳已而視<lb/>
兄之文則果脱然盡變扵舊矣夫文人相傾在古則然<lb/>
景仁扵兄未知何如也至扵僕之讀書豈能若兄之博<lb/>
而其為文也亦安能望如兄之古哉然兄不憚降心屈<lb/>
已而從之推兄是心也設使不徒用之扵文而用之扵<lb/>
返躬為已之間即古人所謂勇撤臯比一變至道者在<lb/>
兄亦何讓乎僕未始不嘆兄之髙明不可及而亦每每<lb/>
惜兄有可以一變至道之資力而僅用之扵文也雖然<lb/>
<pb n="KR4h0152_WYG_166-20b"/>
此亦未有人焉以反躬為巳之說而謦欬扵吾兄之側<lb/>
耳設使有人焉以反躬為巳之説而謦欬扵吾兄之側<lb/>
如吾二子之論文也又安知兄之不降心而從而翻然<lb/>
變扵其舊之為尤速也乎又未始不罪吾二子者不能<lb/>
為古人反躬為已之説以告兄而徒以文士雕蟲篆刻<lb/>
之論投兄之好也兄今之所謂狂者也而豁豁磊磊率<lb/>
情而言率情而貎言也寜觸乎人而不肯違乎心貎也<lb/>
寜野扵文而不色乎莊其直以肆則亦古之所謂狂者<lb/>
<pb n="KR4h0152_WYG_166-21a"/>
也是兄有可以一變至道之力而又有狂以進道之資<lb/>
也兄其能無意乎然兄之意必曰吾平生好適吾性而<lb/>
已矣吾不能為拘儒迂儒苦身縛體如尸如齋言貌如<lb/>
土木人不得動揺云爾夫古之所謂儒者豈盡律以苦<lb/>
身縛體如尸如齋言貌如土木人不得動揺而後可謂<lb/>
之為學也哉天機儘是圎活性地儘是灑落頋人情樂<lb/>
率易而惡拘束然人知縱恣睢者之為率易矣而不知<lb/>
見天機者之尤為率易也人知任佚宕者之為無拘束<lb/>
<pb n="KR4h0152_WYG_166-21b"/>
矣而不知造性地者之尤為無拘束也人之病兄亦或<lb/>
以其樂率易苦拘束而僕則以為惟恐兄之不樂率易<lb/>
不苦拘束也如使果樂率易苦拘束也則必真求率易<lb/>
與無拘束之所在矣真求率易與無拘束之所在也則<lb/>
舍天機性地將何所求哉使兄不以僕為迂也願繼此<lb/>
而更進其説也僕自少亦頗不忍自埋沒浸尋四十更<lb/>
無長進惟近來山中閒居體念此心扵日用間覺意味<lb/>
比舊來頗深長耳以應酬之故亦時不免扵為文每一<lb/>
<pb n="KR4h0152_WYG_166-22a"/>
抽思了了如見古人為文之意乃知千古作家别自有<lb/>
正法眼藏在盖其首尾節奏天然之度自不可差而得<lb/>
意扵筆墨蹊徑之外則惟神解者而後可以語此近時<lb/>
文人説秦説漢説□説馬多是䆿語耳莊定山之論文<lb/>
曰得乎心應乎手若輪扁之斵輪不疾不徐若伯樂之<lb/>
相馬非牡非牝庶足以形容其妙乎頋自以精神短少<lb/>
不欲更敝之扵此故不能窮其妙也何時得與吾兄一<lb/>
面談之<lb/>
<pb n="KR4h0152_WYG_166-22b"/>
　　答何善山<hi>羅洪先</hi>
日昨曾往一東兾此後别有見教然後方敢以言句相<lb/>
答不然縱兄積疑不敢輕有所言非不為言實非言可<lb/>
及也夫能自信者乃能取諸人以為善執一説者必見<lb/>
善而不能遷此二句亦姑據來章言之耳猶未足以盡<lb/>
弟意也弟之取諸人者但能扵自性自命喫𦂳用力有<lb/>
稍傷損即如眼中釘時刻無可停留無可替換自朝至<lb/>
暮如絲過扣斬釘截鐵放過不得此纔是有求為聖人<lb/>
<pb n="KR4h0152_WYG_166-23a"/>
之志為吾益友不知向此用工即在話頭上拈弄至扵<lb/>
自性自命既已傷損尚不能知當下動氣處自以為發<lb/>
強剛毅纒粘處自以為文理宻察加意奉陪却謂恭敬<lb/>
明白依阿却謂寛仁如此之類千言萬語莫能狀其情<lb/>
變總之以一言只是鶻突到了雖自稱為學而扵自身<lb/>
邈不相干却又説精説一説感説應如此者豈特騎驢<lb/>
覔驢已哉吾輩如今但可自謂挨傍度日非真知痛癢<lb/>
與所謂能知言也往昔舟中所論亦實有見扵當下痛<lb/>
<pb n="KR4h0152_WYG_166-23b"/>
癢然猶寛鬆未是狠手猶被道理作障容易遮瞞弟雖<lb/>
不才却有隻眼自照不肯將就冒認若是猛健漢直窮<lb/>
到底尋根究源斷不容時刻粘帯纔粘帯即非此物既<lb/>
非此物何為性命此等處非是各人自悟縱終日爭辯<lb/>
未有出頭時也佛與吾儒之辨須是自身已有下落方<lb/>
可開口然此亦是閒話辨若明白亦扵吾身何干吾身<lb/>
若既了時縱不開口誰不取證老兄此言豈不將此等<lb/>
作大事件以為講論不明將至悞世弟則以為伊川講<lb/>
<pb n="KR4h0152_WYG_166-24a"/>
明後又出㡬個聖人濓溪未曾講明又何曾誤了㫪陵<lb/>
夫子無生之説門面終是不同何須深論今縱談禪决<lb/>
未見有人削髪棄妻薄視死生抛却名位此數事乃吾<lb/>
儒詆毁佛氏大節目處既不相犯自可無憂老兄吾為<lb/>
此懼一言似可稍解矣然此亦姑據來章言之乂渉分<lb/>
析吾輩一個性命千瘡百孔醫治不暇何得有許多為<lb/>
人説長道短耶弟願老兄將精一還堯舜感應還孔子<lb/>
良知還陽明無生還佛直將當下胸中粘帯設計斷除<lb/>
<pb n="KR4h0152_WYG_166-24b"/>
眼前紛紜設計平妥原來性命設計恢復益扵我者取<lb/>
之而非狥其言也害扵我者違之而非徒以言也弟有<lb/>
附㑹包褁之病即直言攻之非以相勝欲同歸扵是也<lb/>
兄有執泥糊塗之病即誠心攻之非以自卑欲各歸其<lb/>
極也如是尚何説之不同而懼之不早已乎舍弟促促<lb/>
言别信口直言以復向者之來章如不責其不遜欣然<lb/>
覽之豈特弟之幸將嗣後友朋言廣受善者必自老兄<lb/>
始矣中未有得故發巳意不瑩惟不妨再四經目指其<lb/>
<pb n="KR4h0152_WYG_166-25a"/>
瑕而救正之<lb/>
　　答李孟誠<hi>萬廷言</hi>
久失遣候辱來教感甚所引延平尤悔之㫖足徴反已<lb/>
之嚴三復尤深悚息弟謂今時朋友只知論學不知論<lb/>
品不知湏先定品而後學之同異得失可論也夷齊與<lb/>
孔子同品然後可論同異朱陸與周邵二程同品然後<lb/>
可商得失佛老之學千古動人其品髙也若不論品而<lb/>
只以言論蹤跡比較得失則似是之非掩襲之巧反在<lb/>
<pb n="KR4h0152_WYG_166-25b"/>
狂狷者之上矣今海内論學者甚多其中不無樹立然<lb/>
試考其品能一一不愧古人誠不敢厚誣也以弟所處<lb/>
者言之如三五知己則資禀雖殊本根皆實其品似無<lb/>
可議所當論者在學其餘篤論飭行不無所長而究極<lb/>
根源且難論品濓溪晦翁即不講學亦斷斷同是千古<lb/>
人品不然即同言堯言同行堯行學問大同無可非刺<lb/>
亦終是蹈襲君子恥之此豈可聲音笑貌為哉兄品自<lb/>
髙又誠自反如來教云日消所尤悔者與求延平所謂<lb/>
<pb n="KR4h0152_WYG_166-26a"/>
融洽脱落灑然處証詣精專如此則身範物先何愧古<lb/>
昔即稍異同無妨也且朋友切磋何必盡同以水濟水<lb/>
古人以為弗可食矣盖自有大同者在也弟品下學荒<lb/>
兹且衰暮念教誠欲以古人自㧞然不知終能無負否<lb/>
也湖峯結廬此意頗决盖賤體終薄只得隨縁自養亦<lb/>
古人量力之意然果能振衣千仭濯足萬里而洗滌心<lb/>
源有灑然融液處則品學俱到與朝夕從兄法堂之上<lb/>
何異顧媿萬萬未能耳佳刻謹拜領餘惟心炤<lb/>
<pb n="KR4h0152_WYG_166-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百四十二</head>
    <p>
<pb n="KR4h0152_WYG_242-1a"/>
欽定四庫全書<lb/>
　明文海巻二百四十二　　餘姚黄宗羲編<lb/>
　　序三十三<lb/>
　　　文集<lb/>
　　石田藁序<hi>吳寛</hi>
詩以窮而工歐陽子之言世以為至矣予則以為窮者<lb/>
其身阨必其言悲則所謂工者特工于悲耳故嘗竊以<lb/>
為窮而工者不若隠而工者之為工也盖隠者忘情于<lb/>
<pb n="KR4h0152_WYG_242-1b"/>
朝市甘心山林之下日以耕釣為生琴書為務陶然以<lb/>
醉翛然以㳺不知冠冕為何制鍾鼎為何物且有浮雲<lb/>
富貴之意又何窮云是以發于吟詠不清婉而和平則<lb/>
髙亢而超絶求之唐人若陸魯望是已今其詩具在予<lb/>
嘗讀而愛之魯望吳人也吳之詩自魯望首倡盛于宋<lb/>
尤莫盛于元然其人多生于季世身雖隠其時則窮則<lb/>
其詩亦悲而已予嘗讀而傷之入皇朝來偃兵息民天<lb/>
下向治及承平日久人情熙熙士之求仕者争治經義<lb/>
<pb n="KR4h0152_WYG_242-2a"/>
取科第而出若相成沈氏顧獨好隠盖自絸菴徴士已<lb/>
有詩名于江南二子貞吉恒吉繼之至吾友啓南資更<lb/>
秀穎雖得于父祖之教自能接乎宋元之𣲖以上遡乎<lb/>
魯望且其宅居江湖間不減甫里之勝賔客滿坐尊爼<lb/>
常設談笑之際落筆成篇隨物賦形縁情叙事古今諸<lb/>
體各臻其妙溪風渚月谷靄岫雲形跡若空姿態倏變<lb/>
玩之而愈佳攬之而無盡所謂清婉和平髙亢超絶者<lb/>
兼有之故其名大播不特江南而巳予少居鄉亦喜為<lb/>
<pb n="KR4h0152_WYG_242-2b"/>
詩辱相倡和方自愧于松嶺之襲美而其子雲鴻乃欲<lb/>
得予序其石田藁者予何以為序也噫聖俞既仕而得<lb/>
乎窮名啓南不出而全乎隠節其詩之工一也而悲樂<lb/>
則殊覽者當自得之啓南詩餘發為繪圖妙逼古人或<lb/>
謂掩其詩名而卒不能掩也今年七十餘詩思益發數<lb/>
日輙成什予雖不能窺其際又安得而盡讀之耶<lb/>
　　容春堂文集序<hi>王鏊</hi>
文之製大率有二典重而嚴敷膄而暢文如韓栁可謂<lb/>
<pb n="KR4h0152_WYG_242-3a"/>
嚴矣其末也流而為晦甚則艱蹇鈎棘聱牙而難入文<lb/>
至歐蘓可謂暢矣其末也流而為弱甚則熟爛萎薾冗<lb/>
長而不足觀盖非四子者過學之者過也學之患不得<lb/>
其法得其法則開闔操縱惟意所之嚴而不晦也暢而<lb/>
不浮也文而至是是可以入作者之室矣董南畿學政<lb/>
侍御張君手一編授予曰是為戸部侍郎無錫邵公之<lb/>
文鼇山盖常師焉將梓刻以傳唯先生序之初予承乏<lb/>
翰林北上公時始得解過余舟中出所著眎予固以超<lb/>
<pb n="KR4h0152_WYG_242-3b"/>
然脫去凡近其後予官於朝公亦敭歴中外恨不能即<lb/>
而友之亦未克汏而忘之也今茲予告歸公亦歸卧無<lb/>
錫地孔邇而亦不能朝夕數數獨時得詩讀之體裁簡<lb/>
重興寄閒逺未嘗不改容欽歎而患不可多致今乃得<lb/>
其全觀之知公之用力于斯也久其志直欲追古人而<lb/>
並之不為近世之詞而已也是足以傳矣或問公文焉<lb/>
師曰是非予所及知雖然公盖師韓而不暇及乎其他<lb/>
其古歌詩盖有晉魏之風焉而亦有不佀者何師其意<lb/>
<pb n="KR4h0152_WYG_242-4a"/>
不師其詞此固韓公語也師韓而不必似韓此善學韓<lb/>
者也所謂嚴而不晦者也公年未及懸車當朝廷渇賢<lb/>
之日公將復起大建功業不徒托之文章而文章之出<lb/>
將日冨以深又非予所能涯者姑以是題其首併復侍<lb/>
御君何如也<lb/>
　　式齋稿序<hi>王鏊</hi>
始吾蘓之官於京者最名多文學之士其在崑山則有<lb/>
若翰林修撰張君亨甫太常少卿兼翰林侍讀陸君鼎<lb/>
<pb n="KR4h0152_WYG_242-4b"/>
彛浙江左叅政陸君文量三人皆能文而尤工于詩亨<lb/>
父頗以才自喜其詩翩翩如濁世佳公子竒氣溢出最<lb/>
為時所膾炙鼎彛志尤髙不肯茍出出必竒奥簡古讀<lb/>
之或不能句商盤周鼎識者賞之而世好之差少文量<lb/>
不為險峻竒怪意盡則止如行雲流水自中法律亨父<lb/>
鼎彛皆官翰林文量獨官兵部頗以政妨世知之益少<lb/>
而三人最號相得杯酒倡酬無集不偕意氣所至不知<lb/>
古人何如耳久之亨父卒鼎彛以病告歸亦卒文量出<lb/>
<pb n="KR4h0152_WYG_242-5a"/>
參浙藩罹讒口歸林下挾所有不一試又遭屈抑以去<lb/>
意不能無少望疽發背亦卒嗟乎予未耄老三人者乃<lb/>
及見其盛衰顧其著述有終不可湮没而鼎彛之集不<lb/>
少槩見亨父有滄洲集十不及二三己未春予乞告歸<lb/>
省舟且發文量之子伸裒其父之遺稿為六袠作書且<lb/>
萬言貽予予閱之則平生倡和之作咸在又得其文讀<lb/>
之多予所未見者敷腴鬯達如其詩而奏議又有經世<lb/>
之志焉亦其所以見嫉于時者乃知前謂君特工於詩<lb/>
<pb n="KR4h0152_WYG_242-5b"/>
亦未為知君者也予與君交且二十年于其文猶未盡<lb/>
知又况深于文者乎予方悲君之不幸遽喜伸之能子<lb/>
也于父之書無少散佚故序伸早占應天鄉試篤志古<lb/>
學人謂陸氏有子於乎君可以少慰矣<lb/>
　　夀梅集序<hi>文徴明</hi>
松江在元季時鴻儒碩彦多避地於此自鐵厓楊公而<lb/>
下若錢惟善思復若孫作大雅若陶宗儀九成邵亨貞<lb/>
復孺皆傑然天下士而土着之士則有陸宅之董良史<lb/>
<pb n="KR4h0152_WYG_242-6a"/>
衛山齋諸人者皆才雋喜文雅遊相翼雖更俶擾無忘問<lb/>
學唱酬吟諷不以時廢風流文雅照映一時比入國朝<lb/>
而袁景文顧堇中遂以清辭麗句大鳴國家之盛不可<lb/>
謂無所自也朱静翁楚材者嘗遊諸賢之門文詞行業<lb/>
亦袁顧曹耦嘗被薦起家而用不盡才旋即廢死其子<lb/>
士誠沾溉之餘亦以詩名余嘗讀邑志而知其人盖清<lb/>
修積學之士也近得其所著夀梅集于其諸孫察卿詩<lb/>
才百篇清新爾雅縁情寫事隨物賦形命意鑄詞無一<lb/>
<pb n="KR4h0152_WYG_242-6b"/>
長語宛有前諸賢風格師資源委寔以興之然諸賢生<lb/>
當叔季風塵澒洞奔播流離見諸論著多悲憂刺促之<lb/>
詞雖袁顧大家際㑹昌時顧以勝國遺材履維新之朝<lb/>
懾首而畏尾骫骳蓄縮求其和平盖亦難矣君在宣徳<lb/>
正統間當承平極盛之際隠居求志外無兵戈之擾而<lb/>
居有丘樊之樂文酒燕遊親戚情話發為音詞紆回冲<lb/>
逺無有吁咈真鳴盛之作也惜罹鬱憂遺草燼滅察卿<lb/>
與其父福州公子文再世搜訪僅僅得此夫金膏水碧<lb/>
<pb n="KR4h0152_WYG_242-7a"/>
奚以多為嘗鼎一臠足以知味矣雖然名世非難傳世<lb/>
為難古之作者冺沒何限是在後人耳不得其人雖巨<lb/>
編完簡往徃置為篋中故爾余見亦多矣矧此出於蛛<lb/>
絲煤尾之餘非察卿之賢而有文安望其慎葺而有傳<lb/>
哉吾於察卿有慨焉且鐡厓諸賢皆一代偉人求其後<lb/>
嗣無聞焉而朱氏自静翁以來垂二百年歴且數世世<lb/>
有聞人人皆有集如所謂静翁葵軒玉州福州及此不<lb/>
一而足夫亦盛已昔王筠自譽其世謂七葉之中人人<lb/>
<pb n="KR4h0152_WYG_242-7b"/>
有集朱氏何黍哉<lb/>
　　鴻泥堂小稿序<hi>都穆</hi>
江隂文士在宋有葛文康公勝仲與其子侍郎常之及<lb/>
丘忠定公宗卿元初則有陸文圭子方後子方又有王<lb/>
元吉氏張希尹氏孫大雅氏皆以述作擅名一時文康<lb/>
忠定僅見其文之一二常之有韻語陽秋予嘗序之子<lb/>
方有牆東類稿今歸秘府張氏溝南集嘗一見録本然<lb/>
邑人鮮有藏者惟元吉大雅之集與韻語陽秋並行於<lb/>
<pb n="KR4h0152_WYG_242-8a"/>
世數君子之沒寂寥百有餘年乃今而得一人焉曰薛<lb/>
君堯卿其文古奥簡質如商彛周鼎雜然並陳蒼緑眩<lb/>
目不俟摩挲知非今世之物其清健嚴宻又如修僊道<lb/>
人僻處深山飡霞飲泉而塵濁之不能溷也盖君少常<lb/>
業進士通易書詩三經屢試有司不利幡然棄去一意<lb/>
古學每有所作日鍛月鍊弗工弗已其為人沉静寡欲<lb/>
而性嗜山水嘗徧遊吳越以至齊魯燕趙之墟尋幽弔<lb/>
古搜竒抉怪惟用資以為文其在稠人廣坐衆方髙談<lb/>
<pb n="KR4h0152_WYG_242-8b"/>
宏辨較短争長君獨袖手黙然若無能者及其操觚搖<lb/>
毫篇章一出則人未嘗不驚且服以為江隂之有人置<lb/>
之孫王之間殆未可優劣論也夫天下之事勢無兩全<lb/>
使君早獲一第人固榮之未必有文若是然則君之困<lb/>
抑蹇連終身不遇天固將以昌其文視世之炫赫一時<lb/>
而名隨身沒者果孰得而孰失哉雖然世之士盖有賤<lb/>
貧而短於文者若君者亦可以無憾矣夫君諱章憲堯<lb/>
卿字也沒年六十未沒時嘗豫營夀藏自為之銘人稱<lb/>
<pb n="KR4h0152_WYG_242-9a"/>
其達三子布卓甲皆勤學好文以君所著鴻泥堂藁鋟<lb/>
木以傳卓來請予文予交君久相知為深遂不辭而書<lb/>
之<lb/>
　　袁永之文集序<hi>陸師道</hi>
吳自季札言游而降代多文士其在前古南鏐東箭地<lb/>
不絶産家不乏珍宗工鉅人盖更僕不能悉數也至于<lb/>
我眀受命郡重扶馮王化所先英竒瓌傑之才應運而<lb/>
出尤特盛于天下洪武初髙揚四雋領袖藝苑永宣間<lb/>
<pb n="KR4h0152_WYG_242-9b"/>
王陳諸公矩矱詞林至於英孝之際徐武功吳文定王<lb/>
文恪三公者出任當鈞冶主握文柄天下操觚之士嚮<lb/>
風景服靡然而從之則有若李太僕貞伯沈處士啓南<lb/>
祝通判希哲楊儀制君謙都少卿元敬文待詔徴仲唐<lb/>
解元伯虎徐愽士昌國蔡孔目九逵先後繼起聲景比<lb/>
附名實彰流金玉相宣黼黻並麗吳下文獻於斯為盛<lb/>
彬彬乎不可尚已正徳嘉靖以來諸公稍稍凋謝而後<lb/>
來之秀則有黄貢士勉之王太學履吉陸給事浚明皇<lb/>
<pb n="KR4h0152_WYG_242-10a"/>
甫僉事子安皆刻意述作力追先哲而袁君永之寔頡<lb/>
頏其間君天材卓逸文筆華妙自其少時與諸兄尚之<lb/>
補之切劘講習嚮徃踔厲及出接文祝之清芬挹唐王<lb/>
之髙馥論議馳騁與相資沃沉思𤣥詣日進不已既舉<lb/>
進士績學翰林佐政郎署試士中州督學南服盖與當<lb/>
世名卿質正揚㩁務造閫奥於制作粲然動師邃古詠<lb/>
四言則法三百篇而下視韋張作古選則尊蘇李而恥<lb/>
言潘陸綴近體則宗盛唐而罕尚錢劉南征諸賦祖述<lb/>
<pb n="KR4h0152_WYG_242-10b"/>
屈宋連珠三十抗行平原懲邊以儗過秦祭董乃傚弔<lb/>
屈其他命篇鑄詞必則古昔雖率爾占舉亦無妄作盖<lb/>
其志存體尚固將超越千載凌跨百代而學博才贍又<lb/>
有以充之故一時作者往往歛手退避晉江王道思與<lb/>
吳縣顧華玉論古今文章之士獨稱君與武進唐應徳<lb/>
為後來之特無能出其右者北地李獻吉今代宗匠雄<lb/>
視海内少所許可一見歡然如故交賦相逢行為贈且<lb/>
命其子他日必袁生表吾墓其重之如此惜乎中遭竄<lb/>
<pb n="KR4h0152_WYG_242-11a"/>
斥官簿偃蹇不能極潤色之休光論譔之業以鳴國家<lb/>
之盛飾至治之績自解廣西提學僉事即歸隠横塘閉<lb/>
門著述將成一家言以貽來世而年復不永多所未就<lb/>
獨詩文二十巻手所選定其子尊尼刻之以傳問序師<lb/>
道嗚呼師道何足以知君邪顧自弱冠逰君兄弟間極<lb/>
承知奬殆與計偕為賦晨風再上春官寵我行序贈處<lb/>
之言班班在籍感念平生其何能黙乎謹摭所聞以弁<lb/>
諸篇若君官閲世年立身大方則有太史氏志之余故<lb/>
<pb n="KR4h0152_WYG_242-11b"/>
得而畧焉<lb/>
　　司直兄少𤣥集序<hi>皇甫汸</hi>
兩儀奠位二曜揚輝經緯其間書契攸作文之時義逺<lb/>
矣哉雖有懿徳鴻勲非假典謨曷由宣闡故夀不固於<lb/>
金石而名可齊於霄壤者以此世之談理學者詆為末<lb/>
藝守吏局者謂非適用殆猶茹藜糗者難與道蹯腴之<lb/>
美䝉旃毳者不足與語綺縠之華也矧言本心聲詩縁<lb/>
情靡㳺心内運應物外感性機妙發氣韻天成爰稽作<lb/>
<pb n="KR4h0152_WYG_242-12a"/>
者良亦艱矣匪作之艱知之惟艱匪知之艱言之惟艱此<lb/>
輪扁不能臚斵而伯牙終於輟彈者也羲軒既邈虞夏寖<lb/>
湮宣父釐正之後卜氏泝其源申毛貫鄭沿其流咸能詮<lb/>
風人之㫖窺作者之意歴世近而習說真也倬彼我祖敦<lb/>
詩眀雅皇考纉業哲昆嗣響迺誕仲氏聿秀厥宗七齡夙<lb/>
悟即懋藏膏之志九嵗綴文遂精彫篆之技至乃研詞六<lb/>
籍旁覽百家朝帷不巻夜榻幾穿室人讓麥而莫知侍兒<lb/>
竊饌而無見其篤如此由是學臻博極思覃深湛緬豪士<lb/>
<pb n="KR4h0152_WYG_242-12b"/>
於西州追𤣥風於東晉家稱千里國號無雙兼以氣資爽<lb/>
邁儀容儼肅後進資其善誘末學藉其人倫而余分則友<lb/>
于義同師授雖士龍特眷於平原恵連最鍾於康樂蔑以<lb/>
踰也每有述造輒相詔眎商榷砥奨可得向言方其家食<lb/>
含章與徐生二黄定交筆札之間篤嗜工部既而何李篇<lb/>
出病其谿徑専意建安嘗曰詩可無用少陵也至解巾登<lb/>
仕與蔡王二行人廣搜六代之詩披味耽翫稍回舊好雅<lb/>
許昌榖乃曰詩可無用近體也又與王文部李司封唐陳<lb/>
<pb n="KR4h0152_WYG_242-13a"/>
二編修劇談開元天寳之盛而心醉焉乃曰詩雖選體亦<lb/>
無使盡闕唐風也至為歌行一本樂府而叅以太白櫽括<lb/>
鐃吹之餘猶曰七言易弱恐降格錢劉也故其詩特工五<lb/>
言而七言近體薄不經想余與聫組二京方珂三署被竄<lb/>
則郡檄交移承諱則倚廬同戚雖伯季具邇而敦賞獨深<lb/>
矣試為標論詩盖錯綜魏晉而託宿於唐英賦則馳驅屈<lb/>
宋而逸駕於散騎文則陶鑄班賈而呈範於中郎其為篇<lb/>
也幽𤣥以通思舂容以御氣婉麗以陳詞和易以達理憤<lb/>
<pb n="KR4h0152_WYG_242-13b"/>
懣以抒情綿暢以該事雋永以歸趣其始構也隻字不愜<lb/>
於心片言無艷於目蹋壁窮思擁衾寤索曽不少休是以<lb/>
吟苦則彌日不就神來則下筆立成今稿中或兩字未竄<lb/>
或二語並存致盖宻矣若夫錦必有襲巵非無當茍慙博<lb/>
物疇發斯藴欲倣胡廣於官箴擬劉逵於都賦病未遑也<lb/>
奈何覩姱容而决驟過屠肆而垂涎妄意吠聲詎曰知味<lb/>
哉方其潜心經術睎軌儒林若易序詩說春秋考原周官<lb/>
雜志亦略槩見早謁陽眀洞析道體亦其性静得之若與<lb/>
<pb n="KR4h0152_WYG_242-14a"/>
東郭鄒氏揚山方氏徃復諸書鋒辨莫之能抗至其佐郡<lb/>
分臬坐有餘嘯案無留牘魏懐慈父越畏神君固知㦸臣<lb/>
歎辭賦非夫蕃侯恥翰墨垂績良有以也然才髙妨位命<lb/>
達憎文淪落一官見嫉衆女不令第嘉頌於屬車備清問<lb/>
於宣室是皇猷無潤於掞藻而國典不寄於方聞也嗟乎<lb/>
當宁按圖詎攬燕臺之駿開閣倒屣惟羅葉邑之龍匪今<lb/>
為然振古同慨矣嵗在丙午丁辰荼酷頗有憂生之累貽<lb/>
余春日齋中讀丹經一篇系曰夜來更加竄定庶幾可觀<lb/>
<pb n="KR4h0152_WYG_242-14b"/>
詩之難言如此後世誰相知評定余文此陳思所以興悲<lb/>
也亡何長逝命矣夫命矣夫然年雖中促而名則宏逺矣<lb/>
胡云未究厥止哉余知兄詩庶能言之不特可比申毛貫<lb/>
鄭亦卜氏之亞者也昔孝常次補闕之編王縉表右丞之<lb/>
集顧余謭劣曷克勝茲幸而伯氏運斤二孤命梓芟采精<lb/>
覈都無遺誤猶謂標譽騰聲以俟宗匠聊以習聞余兄之<lb/>
言揮涕而告秦樞俾知先人制作之艱若此云爾<lb/>
　　三州集序<hi>皇甫汸</hi>
<pb n="KR4h0152_WYG_242-15a"/>
三州集者紀宦跡也今上嘉靖改元嵗在戊戌余為司虞<lb/>
氏閲視京畿時武定郭侯勛慿寵作威日益驕横詔典大<lb/>
匠作隂操部權奪取賈人金以億計歸于私槖余為發摘<lb/>
之又嘗請毁張掖民居名通山陵實益已第余曰此殆欲<lb/>
直取武庫耶持議不可侯啣之誣以慢㫖置之理官于是<lb/>
有黄州之役歲在乙已余為南省司勲氏時當考吏太宰<lb/>
張公潤耄無能為専任郎官罔論賢不肖黜其所素嫉而<lb/>
留其所易與以快已私余起而力諍之言官希附詆以侵<lb/>
<pb n="KR4h0152_WYG_242-15b"/>
職謫為州倅于是有澶州之役亡何太宰為甌寧李公亷<lb/>
才察滯稍遷郡佐于是有括州之役嗟乎坎軻屢遭未嘗<lb/>
損其烈節訟牒旁午不少輟其篇章黄盖楚疆屈賈放逐<lb/>
之區也諒而見疑忠而被謗憂心辟標故多怨誹之辭澶<lb/>
盖魏境䝉莊寄傲之地也虚憍疾視猶有鬭心故多忿激<lb/>
之辭括蒼越稱嘉麗康樂娛遊之所經也時余安常委順<lb/>
若將終身焉既和且平故多暢達之辭當是時倦宦而并<lb/>
減文情避人而間出累句亦足以興慨矣細自弱冠起家<lb/>
<pb n="KR4h0152_WYG_242-16a"/>
解褐登仕躬際聖眀孰不欲出入禁闥優㳺以致卿貳然<lb/>
才滋衆嫉命與時違退而立言豈余素志乎謝憲以來偶<lb/>
撿制作散逸過半田雕禪棲寓楚還山江行新語諸板悉<lb/>
毁于謝兵之手三稿篋中幸爾無恙兒軰請授梓人以應<lb/>
好事者之求嗟乎余政乏何武之思徒離沛郡詩慙謝眺<lb/>
之詠奚重宣城若夫白雲赤璧山色猶存湘水淇流江聲<lb/>
無改一展巻之餘而嵗月徂征風塵奔走王事鞅掌物情<lb/>
變幻宛在目中至今心悸黄甫朞月澶僅半載括三改嵗<lb/>
<pb n="KR4h0152_WYG_242-16b"/>
其久速咸數也昔人愴陳跡于俛仰喻過客于光隂聊以<lb/>
識吾適耳詩云乎哉長子㮊嘗㩦之黄州令校黄詩次琳<lb/>
擕之澶州令校澶詩季榖㩦之括州令校括詩勒為四巻<lb/>
題曰三州云<lb/>
　　陳約之集序<hi>皇甫汸</hi>
嘉靖庚子余友陳子約之以憲職督學于梁即捐館淇上<lb/>
歸襯越中時太史唐子應徳以上書失㫖免官祠郎熊子<lb/>
叔抑以奉職忤意承譴二子者不逺數千里漬絮酒以入<lb/>
<pb n="KR4h0152_WYG_242-17a"/>
踊望繐帳以出涕撫藐孤於素室搜遺草於名山而後相<lb/>
與别去余方倚廬未果從邁嘗移之詩而悲焉亡何唐子<lb/>
刪定其述造若干巻乃就荆令某登梓而以序屬余申之<lb/>
曰昔先士安假寵於太冲子獨無意哉余不能辭序曰夫<lb/>
聖王耀徳志士殉名是以神龍驤首幽雲景蒸寒蟬發聲<lb/>
凉飈始冽當其生利見之辰適司鳴之㑹履好文之朝遇<lb/>
同時之主凡含經之生綴辭之士孰非摛菁掞藻以緯國<lb/>
華者哉嵗在己丑天子覃側席之慕相君有開閣之風乃<lb/>
<pb n="KR4h0152_WYG_242-17b"/>
緤組諱藝彯纓味道契協塤箎言郁蘭茝彬彬乎號為得<lb/>
人而海内嚮風矣枚朔丘馬迭晉於漢庭陳劉應徐同升<lb/>
於魏室坐論豈足多乎是時也侍讌登歌則家追大雅從<lb/>
㳺第頌則戶起新聲一字之工聞竒而傾耳片言之巧覩<lb/>
縟而躍心紙價騰踴于都門簫譜浸淫于禁掖若陳子者<lb/>
方齡於終童比才於賈生雕章綺合藻思羅開顧英跱一<lb/>
時尤藝苑之選也然而好惡易更盛衰頻復不逮之隙搆<lb/>
見<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之釁成斯長沙之役徃而金馬不容于陸沉矣陳子<lb/>
<pb n="KR4h0152_WYG_242-18a"/>
于是稍戢鋒穎卒就繩檢猶且寄興于山川發憤于嵗月<lb/>
周爰于馳驅宣情于羈旅述造益工豈曰在外無竒哉流<lb/>
盻之間不十餘年而向之契協塤箎者邈為參商言郁蘭<lb/>
茝者析為萍梗子竟長逝化為異物良晤愴跡于南皮零<lb/>
落傷心于北海盖謂此矣今考誦其遺編早鑄四傑晩鎔<lb/>
二張遒軫于平原睎駕于康樂麗于㳺燕充于入洛雋永<lb/>
于浮湘備于吳越甌閩間展可傳以不朽異乎湮没無稱<lb/>
者矣柰何湛思棼于吏牒迅翮摧于嶮路雄才頓于促景<lb/>
<pb n="KR4h0152_WYG_242-18b"/>
榮名乖于中夀使鳯池未褫曜靈假年究其所底寧止是<lb/>
乎此運命之奥蕭劉所以互論而董史所以同悲也唐子<lb/>
諒余之言哉因占為序并系詩于末簡<lb/>
　　夢澤集序<hi>皇甫汸</hi>
夢澤集者齊安王君之作也君名廷陳字稚欽號夢澤子<lb/>
因以名集云父南墩公濟孝廟時登壬戌進士為吏部郎<lb/>
生君穎慧絶倫髫齡即能綴文殆由性靈非假師授黄童<lb/>
世謂無雙倚相時稱能讀咸楚産也君實似之吏部公愛<lb/>
<pb n="KR4h0152_WYG_242-19a"/>
之甚常云王氏千里駒復見此子矣甫冠舉於鄉越丁丑<lb/>
試春官俱為禮經第一廷對擢髙第選為庶吉士與東浙<lb/>
汪子應軫江子暉闗中馬子汝驥許子宗魯任丘鄺子灝<lb/>
大梁林子時曹子嘉西蜀余子承勛楚顔子木暨君並摛<lb/>
藻掞天敷華緯國得人之盛彬彬首是科矣江子為文鈎<lb/>
𤣥獵秘襍以古文竒事指既閎眇語復聱牙令讀者謬根<lb/>
眩霓至莫能句隠口汗顔而罷王君每有所造輒大呌以<lb/>
眎人曰有能増損一字者願以千金為賭恐吕覽金卒莫<lb/>
<pb n="KR4h0152_WYG_242-19b"/>
可得也又好為譏評由是人多陽服而隂憾之矣嵗餘解<lb/>
館拜為吏科給事中值毅皇帝將南狩在廷羣臣咸諌止<lb/>
之章奏日盈于公車不獨言責也王君乃激衆詣闕下上<lb/>
書宰相熊峯石公典司館教危言沮之曰倘禍叵測老夫<lb/>
力莫汝庇也旦賦烏母謡大署玉堂之壁語侵石公公為<lb/>
大慙其縱誕多此類先是忌者以館中譏評語浸淫聞于<lb/>
政府政府銜之書上果諷吏部出補州郡吏竟得裕州夫<lb/>
脂韋磬折不習其容訟牒填委又非所好至則治尚嚴棘<lb/>
<pb n="KR4h0152_WYG_242-20a"/>
不畏强禦法行貴戚有鷹撃之風謁御史不為少貶迺晞<lb/>
附權勢文搆釁稔遂使鍾儀繫冠于楚囚鄒陽按劍于梁<lb/>
獄悲乎今上嗣位湛恩汪濊虚納曲貸諸子稍稍晉復君<lb/>
獨詿網擯棄顔子嬰禍尤烈至使患同黨禁而榮異彚征<lb/>
去均淵墜而進乖薪積世共惜之自後一紀而余忝己丑<lb/>
進士識崑崙山人于都門山人者張詩也雅善諸子間與<lb/>
余道夢澤事因聞其詳余亦濫有時名諸子引與締交未<lb/>
嘗不延頸想見王君也况負才使氣亦與同病尋以觸忤<lb/>
<pb n="KR4h0152_WYG_242-20b"/>
權貴頼天子寛仁謫為黄州理官是役也不以左遷為恨<lb/>
而以得繼蘓長公為榮不以赤壁為樂而以得見夢澤子<lb/>
為幸下車亡何乃乗雪造其廬時君足跡久不入公府余<lb/>
置自外員居由别館君亦不惜造余乍奉半面驩若平生<lb/>
接以杯酒申以贈章辭載集中夫王氏業紹青箱官聨朱<lb/>
紱為楚世家君又令其子暨弟若侄從余㳺嗟乎君何白<lb/>
首于衆而傾盖于余余亦胡為在衆欲殺而在君獨憐也<lb/>
顔子雖清揚未覯而芳訊亦數相聞矣君屏居幾二十載<lb/>
<pb n="KR4h0152_WYG_242-21a"/>
釋戀於爵服娛志于琴書覃思古人専精作者屢勤剡薦<lb/>
恥赴弓招觀其上顧中丞陳監察書若嵇康之絶山宰及<lb/>
寄余懋昭舒國裳二劄即楊惲之報㑹宗其節槩可想見<lb/>
矣君方歛英戢銳撝謙履坦不以才華傲物而以道術誘<lb/>
人使早年砥行能然可優㳺以取卿相然未能宣耿介發<lb/>
孤憤如晩嵗所底也固知書成于去趙賦就于還卭人爵<lb/>
榮名豈有既乎終不以彼易此也夫楚多才之邦而辭賦<lb/>
之藪也屈原見詆于上官宋玉䝉詬于登徒禰衡被害于<lb/>
<pb n="KR4h0152_WYG_242-21b"/>
曹瞞然其志則爭光于日月而其言則等敝于霄壤矣<lb/>
君亦奚媿哉是集也樂府古詩潘陸齊軌下擬隂何五<lb/>
七言律沈杜比肩叅之盧駱文效左氏國語而兼騁班<lb/>
馬書類東京尺牘而雄視崔蔡足以不朽矣凡詩賦十<lb/>
一巻文六巻共十七巻成一家言舊刻于家塾季弟廷<lb/>
瞻刻于淮陽侄同道又刻于吳中而吳板益精矣<lb/>
　　五岳黄山人集序<hi>皇甫汸</hi>
山人諱省曽字勉之黄氏季子也苖裔汝南葉繁江左<lb/>
<pb n="KR4h0152_WYG_242-22a"/>
武徳由提戈䟽爵奉議以射䇿發科乃知易學起乎將<lb/>
軍刑書𨽻于司法矣倬彼先考維我舅氏鏹積既饒贏<lb/>
貽悉滿山人幼在紈袴雅尚墳典每嘆曰昔謂黄童無<lb/>
雙今安知有二哉遂散金罄槖購緗充架覃精藝藻鬱<lb/>
志儒林糟粕城旦之書寤寐竹帛之業一經口誦允為<lb/>
心極旁通柱下流覽埤官左史尚其能讀東方詎云足<lb/>
用子政謝其愽極中郎慙乎該綜于是文恪公鑒以偉<lb/>
器新建伯期以千里喬司馬申倒屣之接霍少宰垂推<lb/>
<pb n="KR4h0152_WYG_242-22b"/>
轂之奬漁石唐公造次晤語即敦久要空同李氏未奉<lb/>
半面先投書謁遞斯而下鴻公鉅卿咸以交知山人為<lb/>
榮否則為憾詳見自傳事多不載山人雖跡晦丘中而<lb/>
聲馳海表矣乃與仲氏晞軌二俊並駕一時師資友于<lb/>
商榷公是力追古則盡滌時趨忌者詆為别立門戶而不<lb/>
悟失之徑庭矣既而仲氏以明易舉南畿第一山人屢<lb/>
黜乃棄去更治詩亦擢置第一循例計偕登臺展駿都<lb/>
人欽遲朝列虚左噫歌累月觀止而返然薄玩軒冕耽情<lb/>
<pb n="KR4h0152_WYG_242-23a"/>
山水欲長逰名岳託慕向生因號五岳山人嵗在戊戌<lb/>
謝南宫之招締西湖之賞與豫陽田子窮探歴覽更唱<lb/>
迭和賦詩成帙增價藝苑視攀龍鱗税若蟬翼士益以<lb/>
此賢之至夫使者行部守令下車莫不籍其人倫訪以<lb/>
政事雖名在諸生而禮隆上客舌妙談鋒腹韞經笥嚮<lb/>
如應叩泄若縣河聴者膝前靡不心醉自是問字之樽<lb/>
日陳於座上在浚之旄雲爛於戸外山人肺病倦逰𤣥<lb/>
思甘寂繹我貴之㫖達名親之累不為家省鬻書自給<lb/>
<pb n="KR4h0152_WYG_242-23b"/>
深居却掃専意述造乃叙頌髙士以寄志焉迨夫晩嵗<lb/>
絶戀區中結友方外馬遷習道於黄子許詢叅梵于支<lb/>
林故其詩往往娛康樂之清暉屏淵眀之喧壒緬景純<lb/>
之仙逰契摩詰之禪理兼以苞蓄既富探汲不竭譬𤣥<lb/>
黄襍組而縟彩炫目金石叠奏而英韶盈耳璠璵並儷<lb/>
而世覯其寳椒蘭俱燻而人挹其芳思劇沉幽語罕仍<lb/>
襲凡象外難摹之景必鑄以新範雖目前塵瑣之態亦<lb/>
縁以華辭宿搆非工食時為敏今品味全集賦頌凖乎<lb/>
<pb n="KR4h0152_WYG_242-24a"/>
騷經詩歌本之古選興寄備乎開元序說叅之二京碑<lb/>
誄酌之六代語苑祖乎充衡連珠合於平原客問擬於<lb/>
韓傳玉畧覈於河上典録昉諸越裳是故鏡理者取為<lb/>
蓍龜愽物者資為武庫儲說者竄為累繩綴辭者采為<lb/>
筌餌又以才猷經世數值違時故鳴以不平言由孤憤<lb/>
年才半百奄隕大命詎不痛哉黄集總為百巻部以十<lb/>
千手自銓勒藏之篋中厥嗣姬水授𤣥肖諸童烏屬草<lb/>
方于文考捐彼負郭夀此遺編嗟乎雕論足傳知徐生<lb/>
<pb n="KR4h0152_WYG_242-24b"/>
之不朽鳯毛早秀慨荀令之猶存余與山人有中表之<lb/>
戚號為相知故序次不誣云爾<lb/>
　　徐廸功外集序<hi>皇甫汸</hi>
徐氏迪功集六巻為君手自定正空同李子刻於豫章<lb/>
或曰李子稍芟損之其說出于少谷鄭子自今觀之徐<lb/>
集獨綜菁英莫可瑕纇非其佳穢自得去取過嚴乎家<lb/>
兄山居搜逸稿於元子伯虬乃歎曰丹以素掩華蘭以<lb/>
薫奪氣顧變態不窮豈形質夐絶者哉遂選而刻之題<lb/>
<pb n="KR4h0152_WYG_242-25a"/>
曰外集勒為二巻昔人謂長門上林殆非一家之言洛<lb/>
神池鴈便成二體之作若夫窺苦心於初構究條理於<lb/>
終篇推廣厥致無害並存矧操龍泉以議割持夜光而<lb/>
論照即千載端拜曠若神對孰謂後世無相知定吾文<lb/>
者耶嘗考論𢎞徳之間李何諸子追述大雅取裁風人<lb/>
一時藝林作者響臻同好景附咸足馳騁海内而徐君<lb/>
亦獨歩江左矣然而意見枘鑿造詣堂室恥凌好勝詆<lb/>
訶生焉君兼尚𤣥虚守寂寞禄位不顯聲稱亦㣲毛嬙<lb/>
<pb n="KR4h0152_WYG_242-25b"/>
雖艷不悅於凡鳥陽春誠麗寡和於巴人李子未化之<lb/>
談家兄知難之嘆可合而觀矣今或未辨音節罕閑興<lb/>
寄剽綴靡辭詭於風雅俗方貴耳羣起吠聲辟爝火之<lb/>
燔其能争光於日月乎此君山知𤣥經之必傳中郎抱<lb/>
論衡而秘玩者也詩之品藻二序詳焉余故不多評云<lb/>
　　何翰林集序<hi>皇甫汸</hi>
何君元朗嘗撰綴詩文累萬言輯成名曰何翰林集繫<lb/>
之官也學憲莫君序而傳之間以眎司勲氏余為嗟賞<lb/>
<pb n="KR4h0152_WYG_242-26a"/>
久之盖君自綺嵗從經師逰即厭棄時義耽嗜古文博<lb/>
綜九流研味四始兼抱濟物思効一官試諸生間輒㧞<lb/>
異等竟以數竒蹶於取第惜哉宰相察其才强之起家<lb/>
拜南京翰林孔目地既清華職復閒散俾克覃志著作<lb/>
賢哉相君賈生不為不遇矣先是吾鄉文徴仲氏亦以<lb/>
推擇待詔金馬門後十餘年而蔡九逵氏繼為南孔目<lb/>
嫻於文辭日與上公鉅卿交聲聞籍甚世傳南館集云<lb/>
後二十餘年而何君繼之二君徳學頗相埒蔡性迂立<lb/>
<pb n="KR4h0152_WYG_242-26b"/>
遌風流醖藉何殆過之夫陪都者古所謂秣陵建業也<lb/>
表以鍾阜環以大江地稱壯麗俗號繁華君雅好山水<lb/>
故樂居之每自解曰今我守茂陵之園索長安之米亦<lb/>
足陸沉乎然非所好卒上書自免設勞以訟牒屈以手<lb/>
版當不俟六百滿而邴生行三徑荒而陶令去矣何君<lb/>
亦古之勇退者哉君雖謝秩猶眷戀石城將營别業及<lb/>
桑梓盪於海波柘林殘於烽火遂懐避兵之圖益堅卜<lb/>
居之志杜甫草堂開於潭水羅含精舎寄之江陵加以<lb/>
<pb n="KR4h0152_WYG_242-27a"/>
談若懸河識同藻鑑或咨訪政治或詮析名理君為揚<lb/>
榷古今指陳堅白車騎填門履綦沓座南國人倫更達<lb/>
有道西京遺事復見慿虚其暇日也狎梵侣以𤣥探結<lb/>
勝流而觴咏每一篇出匪但藝苑翕推而閭巷遞誦鳳<lb/>
館詠昌齡之句雞林售居易之篇曷讓焉君又妙解音<lb/>
律晩畜聲伎樽罍傾於北海絲竹理於後堂躬自倚歌<lb/>
尤長顧曲江左餘風不在茲乎昔相如不與公卿託疾<lb/>
倦逰陳思恥事翰墨上䟽求試誦君館中言懐乞休得<lb/>
<pb n="KR4h0152_WYG_242-27b"/>
請諸詩可以槩見至與王左輔趙中丞二書使秉麾當<lb/>
局勲烈亦豈少哉由是知寄興非逺而鞶帨其辭持論<lb/>
不洪而枝葉其說以此言詩與文失之千里矣莫君深<lb/>
於藝者謂君文法劉向馬遷詩本蘇李而近體出髙岑<lb/>
間評覈良確矣仲氏叔皮由進士為郎聫纓南署亦拙<lb/>
官工文方之求㸃云夫華亭自機雲而下往徃有兄弟<lb/>
齊名者二包長謝兩范嗣興靈淑誕祥信不爽哉<lb/>
　　徐文敏公集序<hi>皇甫汸</hi>
<pb n="KR4h0152_WYG_242-28a"/>
昔余先子中憲公嘗謂汸曰我明制科遇丑輒得文士<lb/>
乙丑吾鄊翰林徐公其選也汝嘗從公逰又為公所取<lb/>
士亦由己丑擢第將弗圖紹厥美歟汝其朂之夫文闗<lb/>
氣運詎虚語哉契革羲繩葛天已飛浩唱音流媧管叢<lb/>
雲遂掞幽詞監二代以郁周忝列國而芬楚詞人間出<lb/>
騷客嗣興炎漢肇基六十餘年延至文景海内乂安化<lb/>
臻刑厝武帝方嚮儒術招賢良徴文學之士以公孫𢎞<lb/>
為宰相擢嚴助為中大夫由是買臣夀王枚朔鄒終等<lb/>
<pb n="KR4h0152_WYG_242-28b"/>
並列左右覩子虚為異時見主父而嗟晚開東觀延賢<lb/>
之閣置金馬著作之庭唐虞邈矣文不在茲乎明興髙<lb/>
皇帝薄唐宋之緒企周漢之隆息馬論道投戈講藝百<lb/>
五十年孝皇垂拱於前毅帝祗台於後治號時雍比隆<lb/>
文景長沙李文正公挺儒流之宗秉人倫之鑒奬誘後<lb/>
進軼軌平津時李員外何舎人又抵掌而談秦漢奮力<lb/>
以挽風騷乙丑䇿士顧文康榜也公與㑹稽董公玘分<lb/>
宜嚴公嵩鄴郡崔公銑雲間陸公深南海湛公若水並<lb/>
<pb n="KR4h0152_WYG_242-29a"/>
在翰林出入禁闥郎署之間則有給事殷雲霄倉曹鄭<lb/>
善夫迪功徐禎卿咸逞雕篆之伎締筆札之交非秦漢<lb/>
之書屏目不視非魏晉之音絶口不談當是時毅帝雖<lb/>
耀武而兼好文六龍北狩八駿南廵之回之曲度紫塞<lb/>
以遥聞横汾之辭望翠華而遞奏雄才大畧殆亦漢武<lb/>
之匹也公之婦翁為文恪王公叅衡亞相合璧長沙乃<lb/>
接芳論於外庭授詩法於甥館所造益𢎞深焉若夫元<lb/>
光發憤以上書建安摛藻於中論東海綴玉臺之詠瑕<lb/>
<pb n="KR4h0152_WYG_242-29b"/>
丘輯珠英之篇遡其淵源實由苖裔公與李何特相友<lb/>
善朝夕揚榷往復譏彈每有撰述輒為嘉賞矣世宗臨<lb/>
御崇儒重道稽古禮文將柄用公羣望攸歸帝心簡在<lb/>
貳秩宗則寅清亮績佐銓筦則允哲端揆與㑹稽均職<lb/>
齊名擬之董賈焉余覽唐子應徳叙中峰集曰𢎞治以<lb/>
前未嘗言秦漢而能盡其才近守繩墨而不離乎法盖<lb/>
病乎世之決裂以為體餖飣以為辭公之文庻幾類此<lb/>
而詩則方駕李何翼響迪功矣或謂館閣之作踈於昉<lb/>
<pb n="KR4h0152_WYG_242-30a"/>
古而巧於徇今不知視草宣麻訓誥之體典則攸宜綸<lb/>
綍之音潤温斯稱差與外制判耳踰一紀而為丁丑舒<lb/>
芬榜也時則江子暉顔子木王子廷陳許子宗魯彬彬<lb/>
盛矣又一紀而為己丑羅洪先榜也時則唐子順之陳<lb/>
子束任子瀚熊子過李子開先不能悉數而余光誦先<lb/>
君之言竊附諸子之末幸矣前之為癸後之為辛推之<lb/>
恒騐否者氣運消息盈虚也夫士閲三榜才僅若人皆<lb/>
首華金歩鳴玉負璽丹地揮翰紫宸宫唱商和霞蔚雲<lb/>
<pb n="KR4h0152_WYG_242-30b"/>
敷朝露溘先晨星零落所不朽者託之斯言悲哉凡古<lb/>
今詩合序記碑銘頌賛傅說襍著及經筵講章總若干<lb/>
首勒為幾巻題曰徐文敏公集云公卒踰三年仲子𤣥<lb/>
成赴闕上書而祭𦵏錫再上而贈典隆謚䕃備踰十五<lb/>
年季子𤣥素請於監司而祠宇考又踰年搜採遺闕刋<lb/>
校訛謬彚次之屬余為序以梓而文集成嗟乎龍門罷<lb/>
御媿任昉之非才鳳池有毛慨公業之不死云爾<lb/>
　　沈太僕環谿集序<hi>皇甫汸</hi>
<pb n="KR4h0152_WYG_242-31a"/>
稽昔嘉靖八載時膺昌厯運際熈朝帝方典學崇文右<lb/>
賢左戚拔我多士三百二十人庭攬振鷺之儀階肅漸<lb/>
鴻之羽含章曫藻彬彬乎得人之盛推是科云當斯時<lb/>
疇弗欲彈冠晞世䇿足要津紆朱懷金出入禁闥君臣<lb/>
相得坐致卿相然十罕其三者竒於數也又疇弗欲攀<lb/>
附鱗翼炳績恢紘俾皋䕫衡旦之業顯枚馬淵雲之辭<lb/>
修勒勲鼎彛垂聲竹帛然十罕其二者阨於時也奉身<lb/>
林壑委懷圖史託諷詩歌闡道綦訓藏之名山傳諸來<lb/>
<pb n="KR4h0152_WYG_242-31b"/>
裔十罕其一者拘於才也余解憲屏居踰十稔矣曽是<lb/>
在位皤首晨星徽猷煙燼海内詡聞著作鋟布則羅達<lb/>
夫有念菴集唐應徳有荆川集陳約之有后岡集楊汝<lb/>
承有濟南集任少海有吏部集李伯華有閒居集羅熙<lb/>
載有華原集吳純叔有玉涵堂集僅若而人猶或守儒<lb/>
說而失則固或慕仙逰而失則誕或學綜愽極而擇未<lb/>
精或天不假年而造未竟才難不其然乎環谿集者雲<lb/>
間沈大夫鳳峯所撰也君自束髪為弟子員即厭棄時<lb/>
<pb n="KR4h0152_WYG_242-32a"/>
義研討古墳非經緯之書不流於目非漢魏之作不畜<lb/>
於心逮紲組而躋上蘭剖符以領劇郡尋端臬軌復秉<lb/>
藩條所在蒙化去輒留思然非其好也雖訟諜叢積而<lb/>
鉛槧間操吏局塵棼而占綴自適觀其乞改南署引疾<lb/>
東江諸䟽可以想見其槩矣昔人謂閎眇之製必湛思<lb/>
以宣綺靡之辭由縁情而得茲茵鼎之貴不能奪蓴鱸<lb/>
之思熊軾之華無以挽扁舟之興不既深於詩乎子㳺<lb/>
學擅精華士衡才稱俊秀皆吳産也君今其人若梁推<lb/>
<pb n="KR4h0152_WYG_242-32b"/>
文士隠侯居先唐品詩人雲卿其選然雲卿之詩進於<lb/>
驩州以後而隠侯之文妙於郊居之餘夫豫章漢沔之<lb/>
流廬嶽衡山之鎮風景又不特崇山瘴癘也而環谿在<lb/>
九峰三泖間詎减墜石磓星懸氷縈雪之勝乎盖君之<lb/>
作實宗家範無替世美矣且卧髙謝傅尚繫望於蒼生<lb/>
年逼趙昌猶堪承乎清問初服乍反薦剡屢騰終不以<lb/>
彼易此矣集凡詩賦四巻諸文十巻萬有千言大都妙<lb/>
悟神解俱造𤣥乗並可永傳而襍著連珠尤所最得意<lb/>
<pb n="KR4h0152_WYG_242-33a"/>
者余才劣之問敢竊譽於比肩識乏王筠媿要賞於撫<lb/>
掌聊書簡末為同榜得人慶爾<lb/>
　　劉侍御集序<hi>皇甫汸</hi>
侍御劉子威以所編詩二帙眎余一為客建一為越覽<lb/>
云夫劉子早嵗以眀經擢第拜中書舎人選為侍御史<lb/>
著聲南臺三輔至今猶欽挹風裁同官嫉其能竟遭播<lb/>
遷乃謫理興化移倅吳興有是作也諦覽閩中詩凡所<lb/>
賦樂府盡合古調及所擬名家咸類其人雖鮑照代東<lb/>
<pb n="KR4h0152_WYG_242-33b"/>
武諸篇宫商襍奏而並出雅音江淹擬陳思諸作丹素<lb/>
互施而悉呈艷繢又曷過焉非妙思通方兼才具體能<lb/>
臻是邪載覽越中詩麗則自成沖襟超悟盡去雕篆都<lb/>
棄塵筌如境間花稍落林盡鳥忘還華滋紛易歇芳願<lb/>
坐成乖自是煙虹驚藻思可煩花鳥入閒情足稱秀婉<lb/>
又江路愁能盡鄊園夢懶尋聊慿寄衰鬢為道未歸心<lb/>
哀而不傷得風人之㫖矣矧靈巖仙鯉地接武夷天目<lb/>
苕霅溪通罨畵足以展眺興懷余弟子約與侍御同榜<lb/>
<pb n="KR4h0152_WYG_242-34a"/>
亦由水曹出贰茲郡凡有占綴每相商㩁江山助藻於<lb/>
燕公羊何附聲於靈運寔一時勝遇非獨窮愁而已若<lb/>
其眀允折獄庭寡諍詞沉靜當官坐惟長嘯乃克殫心<lb/>
於藝焉夫詩闡成周漢魏繼作齊梁稍靡迄唐始盛盖<lb/>
唐以詩賦取士故士之工詩猶漢之經術有専門焉如<lb/>
從逰應制必品其髙下學士競掞於外昭容評可於中<lb/>
雖讌集賡唱亦私為甲乙推其擅塲故詩益精焉稽古<lb/>
柏梁而下從臣第嘉於屬車華林以前副君課美於即<lb/>
<pb n="KR4h0152_WYG_242-34b"/>
席盖同揆矣今輦轂之下絶口不敢談藝遷謫之人尤<lb/>
所深諱乃使仰楹而纂言杜門以覔句侍御之作有未<lb/>
及覯而賞之者文本闗運道固因時寧不重可慨哉侍<lb/>
御業已遷臬終太夫人䘮將赴闕補職嗟乎長卿輟吟<lb/>
於巴嶺夢得申詠於𤣥都其家範驗之此行矣<lb/>
　　祝氏集畧序<hi>代張中丞景賢作</hi>
自昔文蔚吳中才臻江左言偃業於孔氏獨得精華厥<lb/>
後嚴朱並緯漢典顧陸競掞晉庭方朔寓為書師伯喈<lb/>
<pb n="KR4h0152_WYG_242-35a"/>
隠茲談藝彬彬盛矣其為俗也民有輕心士多師古伎<lb/>
尚竒巧物必精良故覽左生之賦而騐山川之巨麗誦<lb/>
平原之詩而測土風之清嘉考持正之序而覩氣狀之<lb/>
英淑至乃翕輕清以為性結冷汰以為質喣鮮榮以為<lb/>
辭美稱竹箭粲等春葩且至徳造自泰伯峻節亮於延<lb/>
陵故士之生也往往玩睨爵服趺宕琴史雖輡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未遇<lb/>
而撰綴不輟申孤憤於一朝流芳聲於千載此王孫之<lb/>
詡我公子者也余家食時盖聞祝枝山云迨逰京師每<lb/>
<pb n="KR4h0152_WYG_242-35b"/>
學士大夫持其片言十翰争相傳眎咸加歎賞惜乎未<lb/>
覩其全也丙辰之秋叨奉簡命來撫茲邦軍旅之暇躬<lb/>
歴山川周爰土風延眺氣狀其嘉麗英淑固無爽於乗<lb/>
諜所載也竒巧精良物産工師猶昔也握珠抱壁文獻<lb/>
之彬彬具在也間詢所謂枝山公者則已物化三十載<lb/>
矣而公之元子方伯續謝秩屏居亦久矣訪其廬蓬逕<lb/>
蕭然也索其籍珍發篋中也翰墨僅存其一又蠧所殘<lb/>
缺也盖公少落魄不事家業而方伯克守其祖參知公<lb/>
<pb n="KR4h0152_WYG_242-36a"/>
清白之遺力莫能梓翰墨為時所重書竟人皆持去家<lb/>
無餘也世徳其賢矣哉公諱允眀字希哲性靈夙授機<lb/>
敏黙成五嵗而手作徑寸之書九齡而目兼數行之覽<lb/>
稍長益篤於學夏無巻帷冬有穿榻遂綜貫百氏銓析<lb/>
九流窮鏡𤣥緇覃研緗素雖輶使未譯爾雅闕載靡不<lb/>
究而習其說焉其為文也芳腴融於心極雕繢暢於辭<lb/>
鋒取無竭源叩有餘響分吏占牘則十紙互通對客揮<lb/>
毫而千言立就同時乃有揚儀曹之愽極都太僕之沖<lb/>
<pb n="KR4h0152_WYG_242-36b"/>
澹徐迪功之俊婉唐處士之縱誕公將兼之自謂取髙<lb/>
第反覆掌耳乃僅舉於鄊晚嵗試宰興寜超倅京兆著<lb/>
有異績皆非所好也因自免歸而四君者仕罔通顯業<lb/>
並終窶謂非伯季之風節激之然耶諦閱公集述道徳<lb/>
則闡而弗畔紀象緯則覈而有徴論政治則可推而行<lb/>
陳事情則委曲而欵談名理則標顯慧宗志靈怪則不<lb/>
誣幽秘至夫賦綺靡而有則詩藻贍而寄深辭託諷以<lb/>
感物聲諧律以赴節神搆匪襲肺吐必新體裁具偹意<lb/>
<pb n="KR4h0152_WYG_242-37a"/>
無不逮者矣鳴匠如公不獲振鷺羽於彤階奏鳳音於<lb/>
清廟亦命也方王文恪掄材之初徐春卿揚譽之日豈<lb/>
直以鉛槧垂聲哉思欲銘彛鼎而不偶者也悲夫悲夫<lb/>
再閱大逰一篇則又譾䝉叟之巵言陋公孫之繩辯逸<lb/>
騁雕龍指深喻馬探其襟抱將扶揺宇内豈區區搶揄<lb/>
所可控而笑哉昔魯肅披巻以臨麾燕公視學於戎幕<lb/>
予愧非其人悼徃哲之不作而懼斯集之久湮也又先<lb/>
大父與方伯公同登進士忝茲世誼圖為鋟梓時則蘇<lb/>
<pb n="KR4h0152_WYG_242-37b"/>
守雲中温君飾吏右文樂任其事用廣其傳云集之分<lb/>
類凡十有二曰騷賦曰樂府曰古調曰歌行曰近體曰<lb/>
古體曰論議曰書牘曰碑版曰傳志曰記叙曰外教勒<lb/>
為三十巻總曰祝氏集畧皆公手自編定富矣哉其四<lb/>
君著作都未閑於辭賦唐則篇章寂寥揚復簡帙散失<lb/>
傳者徐集耳公别有祝子通祝子罪知蘇材小纂浮物<lb/>
蠶衣太中遺事野託興寧縣志祝子㣲祝子襍語怪慙<lb/>
鐸音江海殱渠記多未遑及後有好事者因予興起庶<lb/>
<pb n="KR4h0152_WYG_242-38a"/>
搜輯羣玉不使韞韣名山也是為序<lb/>
　　編次仲弟少𤣥集目序<hi>皇甫沖</hi>
上帝發祥錫我皇甫乃有樹名周室紀績耏門由茲以<lb/>
降鮮不有文以華中國以昌休𦙍是故周書述㣲子之<lb/>
命詩人載有客之篇其來尚矣炎漢徳衰𢎞農慷慨陳<lb/>
辭束身歸黨觀其對䇿日食應詔自效自頌諸篇史稱<lb/>
言不怍其心矣槐里削平禍亂功髙不賞閻忠干說拒<lb/>
而謝之曰委身本朝守其臣節雖云多䜛不過放廢猶<lb/>
<pb n="KR4h0152_WYG_242-38b"/>
有令名死且不朽反常之論非所敢聞嗟乎此言雖與<lb/>
日月爭光可也𤣥晏自以漢人不仕魏晉託言尫弊棄<lb/>
跡丘園後之君子知晉徴士而不知漢逸民亦不亮其<lb/>
心矣若夫愽觀宏覽時號書淫守𤣥釋勸可以見志髙<lb/>
逸世紀可以考學豈以侯王屑意乎時則傳烈女而龎<lb/>
娥釋序三都而左思顯何其偉與李唐之文至昌黎而<lb/>
三變近道持正首得其傳著在文苑韋處厚稱其排百<lb/>
氏之雜說判九流之紛蕩徴㑹理軸遺訓辭波踏正超<lb/>
<pb n="KR4h0152_WYG_242-39a"/>
常曲暢精㫖比之賈誼劉班云一時操管之士若温岳<lb/>
松枚彬彬乎競美矣而茂正孝常則入室崔王方駕錢<lb/>
劉安定八宗於茲為盛盖自徳參以𢎞義眀公之屬直<lb/>
言事太宗而談文者與唐相終始也五代以來寥寥無<lb/>
聞吾仲氏子安考求先葉至宋元之際未常不撫巻歎<lb/>
息以為欒氏之下降杜生之既㣲不是過也爰入我眀<lb/>
籍鳳陽者以武功顯㞐睢州者以望氣用寓安東者以<lb/>
鄉舉達子安謂予曰是皆未足以重吾宗復其世業而<lb/>
<pb n="KR4h0152_WYG_242-39b"/>
光昭之固在吾等耳於是苦心研力窮搜邃討博采精<lb/>
思謂非馬班曹劉不足以詣其極盖今之為文者王宋<lb/>
稱一代之宗李何為中興之冠然王宋反元習之靡而<lb/>
不能不病於聲李何矯一時之弊而不能不泥其跡故<lb/>
其為文雅意於史漢莊騷間而於詩獨有取於迪功然<lb/>
又狹小其篇章乃刪其遺文以為外集嘗歎曰㑹諸氏<lb/>
之長以追六代迪功其庶幾乎子安刻勵二十餘年其性<lb/>
敦靜簡黙又能致其深沈之思其於詩鑄辭精而為㫖<lb/>
<pb n="KR4h0152_WYG_242-40a"/>
逺體骨竒峻辭彩英發陳風諭則婉而不迫叙政事則<lb/>
直而不俚頌功徳則艷而不誣不取妍於一字不求工<lb/>
於一辭肇端莫測歸趣難探詠之而有遺音咀之而無<lb/>
窮味使觀者動心說志又以拙宦不達多感慨之辭亦<lb/>
憂患之意與擬議而談則建安開元之盛盖瞻忽間耳<lb/>
子安之在藝苑猶機軸之有文錦廪庾之有秬黍而吾<lb/>
宗之有子安則衣裳之冠冕而居室之棟梁矣惜乎天<lb/>
不假年而竟止於斯也子安卒之眀年其子秦樞捧其<lb/>
<pb n="KR4h0152_WYG_242-40b"/>
遺稿請為刪定展誦灑泣掩巻而起者數矣今年秋秦<lb/>
又申其請遂飲痛而為類編之稿凡十帙已於㞐蓬二<lb/>
集十取其一而不足仕使二集十取六七使旋客魏金<lb/>
陵三集十取八九而有餘東覽則子安之所自定也若<lb/>
其散篇漫簡殆與十帙相半則僅以類從不復得其日<lb/>
月之先後矣摠得賦一巻一十四首樂府一巻四十八<lb/>
首古今詩一十八巻八百七十九首書序記表雜文五<lb/>
十五篇題曰皇甫少𤣥集以示秦樞二子不惜空匱命<lb/>
<pb n="KR4h0152_WYG_242-41a"/>
諸梓人秦樞可謂能子矣可以為孝矣刻成請子序之<lb/>
嗚嘑子安刪定吾集欲為吾序而弗逮也吾逮序其文<lb/>
矣吾何辭昔王元禮七葉重光名徳為盛劉孝綽宗人<lb/>
七十聨華當世心切慕之故於先世之文采諸散亡編<lb/>
其遺軼既輯先大夫五集與所著諸書又取大父韋菴<lb/>
公詩文集而刻之今又見茲集之成也能不為子安喜<lb/>
不為吾慰耶雖然青箱之學屬在後人三都之文必資<lb/>
名世予但序次其目故稱先人云若其標譽騰聲程徃<lb/>
<pb n="KR4h0152_WYG_242-41b"/>
鏡來以永遐軌虚諸首簡俟擅辭宗者<lb/>
　　徐迪功外集序<hi>皇甫涍</hi>
僕昔耽藝究作者之林卓彼徐君雅擅音藻岩棲暇日<lb/>
徴訪遺文得徐君詩百餘篇於其家予刪其半刻之為<lb/>
迪功外集徐君有集六巻刻於豫章北郡李子序之所<lb/>
云守而未化蹊徑存焉者也集君手自選定予所得百<lb/>
餘篇者皆其棄餘然尚多可采今詡於藝者弗逮也又<lb/>
所次存綴厥㣲詭於流轍庶翼而傳云惟君華郁其思<lb/>
<pb n="KR4h0152_WYG_242-42a"/>
天然特稟尤長賦頌之文其所用心盖自漢魏以迄開<lb/>
元天寳之盛無弗窺也夫詩之為藝獨異衆體作者韻<lb/>
度鮮朗情言超瑩而原其趣參之以神要其搆極之以<lb/>
變考則古昔徃徃冥契嘗謂徐君之於詩可以繼軌二<lb/>
晉標冠一代斯不誣矣夫并包衆美言務合矩檢而不<lb/>
隘放而不踰斯述藻之善經也奚取於守化而暇詆其<lb/>
未至哉始君弱冠為文賦即可垂世而人莫知之然於<lb/>
詩未為工而榆塞嘆西閶吟等篇則既藻麗如梁陳間<lb/>
<pb n="KR4h0152_WYG_242-42b"/>
語顧人弗稱即他詩最纎下者輙稱之不置而其人沉<lb/>
淡不競釋褐交李子最昵時宰屬君代為之文君揮之<lb/>
弗顧以此坎壈終其身李子當𢎞治正徳間刻意探古<lb/>
聲赫然君與辨析追琢日苦吟若狂毋吝榮訾卒所成<lb/>
就多得之李子而其知君顧未盡况非李子哉古曰知<lb/>
難久矣夫諒哉悲矣吳郡皇甫涍子安序<lb/>
　<lb/>
　明文海巻二百四十二<lb/>
</p>
<p>
</p>
  </div>
</body>
</text>
</TEI>
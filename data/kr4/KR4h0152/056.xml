<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻五十六</head>
    <p>
<pb n="KR4h0152_WYG_056-1a"/>
欽定四庫全書<lb/>
　明文海巻五十六　　　　　餘姚黄宗羲編<lb/>
　　奏疏十<lb/>
　　劾張桂諸臣疏<hi>陸粲</hi>
臣謹按大學士張璁桂蕚皆以兇險之資乖僻之學悖<lb/>
傲大不敬無人臣禮即此已不容於聖明之世矣臣愚<lb/>
以為君之御臣有功固不可不賞有罪亦不可不誅璁<lb/>
蕚區區之功已叨厚賞則其有罪獨得無誅乎是在陛<lb/>
<pb n="KR4h0152_WYG_056-1b"/>
下斷之而已然張璁雖狠愎自用執抝多移顧其術猶<lb/>
疎為害猶淺桂蕚外若寛迂中實深刻其忮忍之毒發<lb/>
於心如蝮蛇猛獸犯者必死以此較彼則蕚之姦尤甚<lb/>
臣姑舉數端言之尚書王瓊姦貪險惡在正德年間交<lb/>
結權姦濁亂海内罪不容誅自蕚等用事瓊令伊女婿<lb/>
家人潛在京城日夜鑽刺所賂遺蕚等數至鉅萬蕚連<lb/>
章力薦璁在内閣從中主之瓊遂得起用乃為之言曰<lb/>
使功不如使過瓊雖有過才不可棄也果若斯言是小<lb/>
<pb n="KR4h0152_WYG_056-2a"/>
人之有才者皆縱惡而無罪共工驩兠不見誅於舜矣<lb/>
引用凶人為國生患豈大臣以人事君之義哉昌化邵<lb/>
杰本邵氏養子爭襲伯爵時尚書胡世寧乃邵氏親鄰<lb/>
而杰之主母昌化伯夫人為邵門婦數十年皆明知其<lb/>
來厯蕚受杰之賂力為主張竟得承襲使奴𨽻小人濫<lb/>
膺封爵勲戚世胄與之同列辱國甚矣蕚素厚醫官李<lb/>
夢鶴假托進書夤縁授職與之所居相鄰内開便門以<lb/>
通徃來并序班桂林及蕚之管家吳從周者人呼為念<lb/>
<pb n="KR4h0152_WYG_056-2b"/>
一官尤被聽信三人專一説事過贓道路之人皆知之<lb/>
蕚又引鄉人周時望為文選郎中通同賣選凡好官好<lb/>
地方皆其鄉里以關節得之蕚則容嬖妾納賄迨事發<lb/>
銷假銀而退還時望則縱悍妻受贓臨去官猶以受金<lb/>
而反目時望倚恃蕚勢肆無忌惮且如南京太僕少卿<lb/>
已經議裁革欲為己地仍復朦朧具缺即此一事其他<lb/>
欺㒺可推自知公論不容乃托養病而去若使斯人幸<lb/>
免姦臣何所懲戒陛下試令吏部查其在任時大選急<lb/>
<pb n="KR4h0152_WYG_056-3a"/>
選過官員有無私厚鄉里其外官推陞者比對厯年撫<lb/>
按守廵考語及各官年資淺深該陞與否姦弊自見矣<lb/>
且吏部為六曹首文選又諸司首從來皆擇清謹有名<lb/>
者為之今周時望既去代之者胡森并主事楊麒王激<lb/>
三人皆輔臣之鄉里親戚也銓選要地盡用私人升黜<lb/>
予奪惟其所欲每要職有缺外人竊議謂必江西人與<lb/>
浙人得之既而果然乆之亦習慣不以恠矣先因霍韜<lb/>
建言已議准京堂及外官有缺各部屬相兼推用自蕚<lb/>
<pb n="KR4h0152_WYG_056-3b"/>
在部如戴時宗姜清以即中徑陞少卿丁汝䕫以員外<lb/>
郎徑陞副使蕭璆以主事徑陞僉事他部亦有此比乎<lb/>
故違明㫖用市私恩不但不畏人言亦不畏陛下矣官<lb/>
爵者以待天下賢材偏徇至此豈不可為痛憤蕚典選<lb/>
僅逾年所為姦弊不可勝計引用鄉曲故舊如原任工<lb/>
部尚書今致仕劉麟其中表之親也偏躁自用狂譎不<lb/>
情外示矯激以要流俗之名内為交關以滿姦雄之橐<lb/>
雖已罷官猶為漏網禮部侍郎嚴嵩其子之師也始典<lb/>
<pb n="KR4h0152_WYG_056-4a"/>
成均因撥厯而甚招物議尋遷卿貳遂感恩而益固私<lb/>
交僉都御史李如圭由按察使而轉而徑入内臺依阿<lb/>
有迹南京太僕少卿夏尚樸由知府朞月而遂亞卿寺<lb/>
情状可窺禮部員外郎張敔通律厯而假以結知懐金<lb/>
錢而為人請託御史戴金承望風㫖論劾大臣公為諛<lb/>
辭形諸奏牘甘心鷹犬之流大壊憲臣之體此皆蕚之<lb/>
死黨相與比周為姦者其他如禮部尚書李時柔和善<lb/>
逢狡猾多智布腹心於羣邪始進之日固黨援於二凶<lb/>
<pb n="KR4h0152_WYG_056-4b"/>
當路而躐取清華負乘可耻倚官勢以虐害鄉里奏訐<lb/>
屢聞右諭德彭澤因罷黜而夤縁改秩致金壺夜饋之<lb/>
謡懐汲引而依託權門玷玊堂清貴之選此皆隂厚於<lb/>
璁而陽附於蕚者謟佞之軰相師成風人心士習壊敗<lb/>
極矣蕚等威勢既大黨與又多天下畏之重足屏息前<lb/>
此莫敢公言其非者天啓宸𠂻覺悟其姦彼自知罪大<lb/>
惡極無地可容强顔班行希望恩貸不亟去之臣恐凶<lb/>
人之性不移怙終之惡益甚目前决無寧静之日將來<lb/>
<pb n="KR4h0152_WYG_056-5a"/>
必為社稷之憂伏望皇上奮乾剛將璁蕚等速加誅竄<lb/>
以謝天下仍將其心腹如周時望李夢鶴桂林吳從周<lb/>
等孥送法司明正其罪及諸阿䛕諂倖之徒重加懲治<lb/>
以為人臣附下罔上之戒庶幾公道昭明人心痛快天<lb/>
變可消民怨可弭賢材之進用有階海宇之清平可望<lb/>
足副皇上惓惓圖治之盛心矣社稷幸甚天下幸甚<lb/>
　　進禮記集註奏藁<hi>華鑰</hi>
原任兵部職方清吏司郎中臣華鑰謹奏為仰遵首詔<lb/>
<pb n="KR4h0152_WYG_056-5b"/>
請正禮經以崇聖學事臣聞六經之道同歸而禮樂之<lb/>
用為急禮樂非由外鑠也喜怒哀樂之未發謂之中發<lb/>
而皆中節謂之和中者禮之存和者樂之逹禮樂本非<lb/>
二物也所謂同歸亦歸宿於吾心而已今之易詩書春<lb/>
秋所以發明夫禮樂之理禮記所以發明夫禮樂之文<lb/>
文者品節文章器象度數之謂也學者非徒學夫品節<lb/>
文章器象度數而已也將以致其中和之實而無事多<lb/>
言為也禮記一書精粗雜載多為儀禮之傳周未秦漢<lb/>
<pb n="KR4h0152_WYG_056-6a"/>
諸儒之説不無附㑹其間其不純為先王之典無疑也<lb/>
然舍是則先王之典無稽矣故其為書自不可廢而考<lb/>
據訓觧亦不可闕顧讀者擇而執之何如耳若漢鄭𤣥<lb/>
註多所自得宋大儒朱熹謂其文簡意足或數字同一<lb/>
訓或一字兼數用實深取之間嘗附以緯學或於要義<lb/>
未精唐孔頴達又隨𤣥所註叚為之疏獨考析於儀文<lb/>
度數之詳而其辭益繁葢純駁斑如也是後訓觧雖多<lb/>
宜無出此我朝洪武三年首詔天下開科取士示以所<lb/>
<pb n="KR4h0152_WYG_056-6b"/>
習經書禮記則本古註疏此我皇祖聖學高明千古獨<lb/>
得之見也時非不欲刪繁復古以成聖經亦草創鼎建<lb/>
未暇及耳今國家造士有禮記大全考其凡例則以陳<lb/>
氏集説為宗諸家之説有互相發明及足其未備者分<lb/>
註於下不合者不取是以海内之所傳習獨宋末陳澔<lb/>
所為集説而已夫禮記既非純為先王之典初學但音<lb/>
義章句一明足矣澔乃遂叚敷演成説合之無慮數萬<lb/>
言較諸古文或正文訛謬而亂真或簡叚破碎而無緒<lb/>
<pb n="KR4h0152_WYG_056-7a"/>
或訓觧猥陋而失㫖習者既困於篇帙之多又倍其精<lb/>
力於集説之繁而卒茫無歸宿之地所謂約之以禮者<lb/>
其固若是乎哉臣嘗潛心是書專宗古註隨其玩味之<lb/>
所得輙手録以自識及讀宋元諸儒之書有互相發者<lb/>
撮其要義入之一切緯説支詞不得混采時日既乆積<lb/>
累成編然讀書不多知識有限恒竊歉焉恭惟皇帝陛<lb/>
下龍飛御極以來禮文之盛並隆於古真千載一時也<lb/>
而海内之習是書者猶抱蕪説而未悟造士興賢者心<lb/>
<pb n="KR4h0152_WYG_056-7b"/>
知之而未敢適從臣竊願言焉每困職務在公未敢出<lb/>
位言事邇以家居悉心舊學爰取所録重加校訂章分<lb/>
句析要在音義可曉大㫖易明而已至於章下餘説亦<lb/>
多迎取記者之意㸃掇提省庶乎知所歸宿云爾篇依<lb/>
舊次分巻巻凡四十有四名曰禮記集註是敢繕冩正<lb/>
本一部副本一部裝襲進呈伏望陛下俯察㣲忠少垂<lb/>
乙覽倘以臣言不謬特命舘閣儒臣取禮記古註疏逐<lb/>
一編摩或備臣集註讎校得失以為草創萬一之資務<lb/>
<pb n="KR4h0152_WYG_056-8a"/>
在博采衆長折𠂻至理仰承首詔之訂謨表章先王之<lb/>
遺典更望陛下亶神智之髙明任考文之大柄就禮記<lb/>
各篇中刪削繁衍裁成正經班布學官實於千萬世聖<lb/>
學淵源有光矣臣不勝戰兢祈懇之至謹具奏聞伏候<lb/>
勅㫖<lb/>
　　請慎選左右停止齋醮疏<hi>蔣冕</hi>
臣某等謹題為慎選左右速停齋醮以光聖徳事竊惟<lb/>
人君一身天下根本欲令出入起居事事盡善惟在左<lb/>
<pb n="KR4h0152_WYG_056-8b"/>
右前後皆用正人日聞正言日行正道則奸佞之徒不<lb/>
須斥逐自然逺去異端邪妄之説何從而生臣等先於<lb/>
正德十六年四月初間已嘗具啓請於昭聖慈夀皇太<lb/>
后乞命司禮監官將尚冠尚衣等四執事及膳房茶房<lb/>
殿内答應掌宫侍衛牌子等項人員逐一豫選老成重<lb/>
厚慎宻小心之人以侍陛下任使其曾經先朝隨侍壊<lb/>
事人員並不許濫與即䝉懿㫖施行暨陛下登極之初<lb/>
臣等又嘗極言異端邪説凟經亂倫傷風敗俗亟宜痛<lb/>
<pb n="KR4h0152_WYG_056-9a"/>
絶又條奏慎始修德十二事寫成牌額懸置殿壁其一<lb/>
事謂一應齋醮禳禱必須豫絶其端不可輕信不意近<lb/>
來不時修設齋醮寵用僧道等過於尋常遠近傳聞莫<lb/>
不驚駭推原其故皆因先年壊事之人各名下掌家管<lb/>
家等項人員計引畨漢僧道人等巧言誑惑以致陛下<lb/>
不察誤䝉信用各該名下人員從來壊事非止一端至<lb/>
於今日猶以齋醮一事試探聖心夫齋醮之事乃異端<lb/>
邪説誑惑時俗假此名目以為衣食之計佛家三寶道<lb/>
<pb n="KR4h0152_WYG_056-9b"/>
家三清名雖不同其實同一虛誕誣罔之説聖王之所<lb/>
必禁在昔梁武帝宋徽宗崇信尊奉無所不至一則餓<lb/>
死臺城一則纍繫金人廟社丘墟生靈塗炭求福未得<lb/>
反以召禍史冊所載其跡甚明若使二君當時左右隨<lb/>
侍皆得正人何至受禍如此哉二君且未暇詳論只如<lb/>
近日劉瑾建𤣥明宫錢寧建石經山祠張雄建大慧寺<lb/>
張鋭建夀昌寺于經建碧雲寺張忠建隆恩宫費金銀<lb/>
不計其數其心本欲求福也然皆身被誅竄家底敗亡<lb/>
<pb n="KR4h0152_WYG_056-10a"/>
畧不䝉佛與天尊之庇佑由此觀之則其不足信也明<lb/>
矣奈何讒邪小人公肆昡惑不遵祖宗法度不畏天下<lb/>
議論至使宫闈之内修建齋醮萬乗之尊親莅壇場上惑<lb/>
宸聰下誑愚俗以為福田可種利益可求災患可除祥<lb/>
瑞可致不知近來遠近亢旱風霾災變彼何不誦一經<lb/>
念一咒以消弭之乎南北直𨽻山東河南流賊焚刼殺<lb/>
戮彼何不驅神兵役鬼將以掃平之乎陛下試以此驗<lb/>
之則其無益有損不待辨矣况陛下親蒞壇場行香拜<lb/>
<pb n="KR4h0152_WYG_056-10b"/>
籙亦甚勞矣何不移之以御講筵修設齋醮耗費錢糧<lb/>
亦以多矣何不移之以濟窮困葢正道異端不容並立<lb/>
心既繫於彼則必不繋於此邪説既入則聖賢之經訓<lb/>
自疎播之天下傳之後世其為陛下聖德之累不小非<lb/>
止虧損聖治耗蠧民財而已臣等職在輔導陳善閉邪<lb/>
培養君德分所當然苐以積誠未至言雖諄諄未䝉嘉<lb/>
納今不得已揚言於廷以為不如是則不足以聳動天<lb/>
聽以故不避干冒率爾上塵伏望聖明圅納臣等所言<lb/>
<pb n="KR4h0152_WYG_056-11a"/>
特命司禮監官將前項有名蠱惑誘引人員逐一查出<lb/>
先將首惡從重究治其餘夤縁阿附者盡數斥逐不使<lb/>
仍前隨侍再命禮部查訪在外寺觀同惡相濟表裏售<lb/>
姦僧道一體治罪又命光禄寺備查近來每次齋醮取<lb/>
用過米麫蔬果等數又命内庫查報各該人員賞過襯<lb/>
施銀兩等物各開数進呈查究追奪以杜冒濫更乞大<lb/>
施乾斷於凡無益齋醮一切停免惟日以敬天法祖修<lb/>
德保身為先務則聖治益隆聖夀自延聖德愈光所以<lb/>
<pb n="KR4h0152_WYG_056-11b"/>
綿國祚於千萬年無疆者端有在於是矣臣等不勝忠<lb/>
懇仰望之至<lb/>
　　題覆進樂律疏<hi>王健</hi>
題為進樂律效愚忠以圖補報事祠祭清吏司案呈奏<lb/>
本部送禮科抄出太常寺典簿㕔典簿李文察奏聞等<lb/>
因奉聖㫖禮部看了來説欽此欽遵抄出送司案呈到<lb/>
部臣等竊惟古者聖王治定制禮功成作樂其治辨者其<lb/>
禮具其功大者其樂備故禮樂者所以整齊上下諧和<lb/>
<pb n="KR4h0152_WYG_056-12a"/>
民物見天地之情通鬼神之德治道所急不容偏廢者<lb/>
也昔我太祖高皇帝之既定鼎也首命儒臣修大明集<lb/>
禮而樂附焉其見於聖論有曰治天下之道禮樂二者<lb/>
而已若通於禮而不通於樂非所以淑人心而出治道<lb/>
達於樂而不達於禮非所以振綱紀而立大中必禮樂<lb/>
並行而後治化醇一此以見全智獨禀超然遠覽觀昭<lb/>
曠之道察化理之原其所以昭示將來何盛哉夫昔人<lb/>
謂禮樂百年而後興識者尚竊遲之以為不忠不恕之<lb/>
<pb n="KR4h0152_WYG_056-12b"/>
論况今聖代重熈累洽垂二百年則夫禮樂之興其不<lb/>
在兹乎洪惟我皇上紹統御極執中葆和德澤洋溢施<lb/>
乎方外延及羣生治功隆赫倫制全盡祀天地禋日月<lb/>
禮先農享宗廟諸凡禮制巍然煥然斯已昭一代之大<lb/>
典垂萬古之宏規而廟樂猶有未備者則經之不傳而<lb/>
教之不崇所謂心達者求知而無師知之者欲教而無<lb/>
徒故興之為尤難也葢嘗莊誦御製圜丘樂章天機流<lb/>
動道妙呈露仰窺聖心之於樂有神㑹焉數年以來德<lb/>
<pb n="KR4h0152_WYG_056-13a"/>
化涵育風聲感召一二臣工稍稍能言其義嘗有奏請<lb/>
古樂以裨盛典者矣又有請復古樂以裨聖政者矣然<lb/>
而其説猶畧今太常寺典簿文察奏前因進古樂筌蹄<lb/>
青宫樂調等書即所撰述較為詳宻臣等看得其書生<lb/>
黄鍾述有補觧者以取聲也大司樂六變八變九變有<lb/>
推明者以和調也文武行列有分屬者以定舞也簫管<lb/>
鍾鏞之屬有諸虞青宫之樂兼倣虞周而用之皆據經<lb/>
考傳貫穿載籍法有得於徃古論不詭於前賢庶幾哉<lb/>
<pb n="KR4h0152_WYG_056-13b"/>
能用心之勤而聞樂之教矣但中間大報一節欲移於<lb/>
冬至後九日使縁是改厯則享祀受賀不容以失序均<lb/>
之未見其可而其他亦或有泥而未融偏而未舉葢以<lb/>
樂之義既為難知而氣之候亦未易考固不得以一二<lb/>
之謬而并廢之也所據前項奏進等書請下太常寺等<lb/>
衙門取其用宜於世者選能歌舞童㓜肄習每季終赴<lb/>
本部按試以别勤惰臣等又查得嘉靖十七年六月間<lb/>
先該本官奏進樂記補説補註等書該本部題奉欽依<lb/>
<pb n="KR4h0152_WYG_056-14a"/>
委本官恊同恊律郎昝議金司樂王重卿陳文鐸等官<lb/>
教習待聲律和諧候氣應驗奏進另議擢用近該臣等<lb/>
面試粗已可觀兼此撰述詳宻亦見職業之修合無候<lb/>
命下之日本部移咨吏部並查年資應否擢用施行外<lb/>
仍委照前教習使之益殚心力益𢎞職業則所以考定<lb/>
中聲章宣和氣當更有進於此者而禮樂並隆此其㑹<lb/>
也再照本官條陳九事以發揮書中未盡其意雖未必<lb/>
盡當類如前議要之義在尊君志在華國相應一併議<lb/>
<pb n="KR4h0152_WYG_056-14b"/>
處謹具前件分别可否上請伏乞聖裁縁係進樂律効<lb/>
愚忠以圖補報及奉欽依禮部看了來説事理未敢擅<lb/>
便謹題請㫖計聞<lb/>
一曰博稽古樂以兼衆善臣考周禮所載周家之禮樂<lb/>
兼用乎前代之制如舞雲門以祀天神兼用乎黄帝之<lb/>
樂也舞咸池以祭地祗兼用乎堯之樂也舞大夏以祭<lb/>
山川兼用乎禹之樂也舞大濩以享先妣兼用乎湯之<lb/>
樂也葢樂各有所宜而兼用之乃能全盛故曰周監於<lb/>
<pb n="KR4h0152_WYG_056-15a"/>
二代郁郁乎文哉臣伏讀太祖高皇帝諭禮臣曰近代<lb/>
樂流已乆究之甚難卿等宜究心於此庶幾可以復古<lb/>
人之意是知太祖髙皇帝當時拳拳以復古樂為急而<lb/>
未及也今臣於昭代聖樂之外編撰古樂筌蹄九巻以<lb/>
備皇上兼用之盛伏望聖明采擇則或損或益於二帝<lb/>
三皇之樂皆兼其大成矣前件看得周禮載周家之禮<lb/>
樂兼用前代之制大明集禮嘗述之樂篇矣本官所稱<lb/>
葢出於此非無所據依而漫云也但本朝祭天地社稷<lb/>
<pb n="KR4h0152_WYG_056-15b"/>
宗廟制定雅樂用之幾二百年殆難遽變夫五帝不相<lb/>
沿樂孔子亦曰樂則韶舞未聞必兼前代也樂之用不<lb/>
必兼不必於不兼惟其善美焉已矣合候命下行令本<lb/>
官與本寺官通知音樂者議處如必兼八代為全盛即<lb/>
督令樂童等另行演習如或不然姑與仍舊但務精熟<lb/>
以候應用<lb/>
二曰備全律吕以正樂器臣伏讀太祖髙皇帝諭禮臣<lb/>
曰古之律吕恊天地自然之氣後世之律吕出人為智<lb/>
<pb n="KR4h0152_WYG_056-16a"/>
巧之私大哉聖諭深得乎軒轅氏制律吕之本意故令<lb/>
恊律郎冷謙定合聲為黄鐘宫四聲為太簇商一聲為<lb/>
姑洗角尺聲為林鍾徵工聲為南吕羽臣聽之與管子<lb/>
之所謂宫如牛鳴窖中商如離群羊角如雉登木以鳴<lb/>
疾以清徵如負豬豕覺而駭羽如鳴鳥在樹者脗合而<lb/>
無間矣不待飛灰積黍而天地之氣自恊惜當時禮臣<lb/>
未能擴充聖祖五音之妙以成六律六吕之管故鍾縣<lb/>
磬縣雖有十六而七音之外閑置不用皆因律吕不全<lb/>
<pb n="KR4h0152_WYG_056-16b"/>
七音之外無以正之也孟子曰師曠之聰不以六律不<lb/>
能正五音况非師曠舍律吕其何以正五音耶臣今依<lb/>
太祖髙皇帝所定合聲為律吕之原聲約為九寸廣三<lb/>
分由是損益相生以成律吕之正管者十二又倍九為<lb/>
十八倍三為六以為律吕倍數之管者亦十二合正管<lb/>
與倍管而對吹之其聲中和純粹可用以正五音以和<lb/>
鐘鼓以制笙簫實太祖髙皇帝所定全聲非臣之愚所<lb/>
敢妄作伏望皇上勅下太常寺收貯凡有遇制八音用<lb/>
<pb n="KR4h0152_WYG_056-17a"/>
以和之則樂器之音皆得其正矣前件看得鐘懸磬懸<lb/>
雖有十六而七音之外間置不用皆因律吕不全無以<lb/>
正之斯弊之來已乆自秦而下旋宫不用厯代所存黄<lb/>
鐘之宫一調而已十二律中惟用七聲其餘五調謂之<lb/>
啞鐘唐太宗時祖孝孫張文收周世宗時王朴一再嘗<lb/>
正之在懸之器才無亞者自後因循旋復壊缺今官能<lb/>
依太祖髙皇帝命冷謙所定合聲為正管伍管而對吹<lb/>
之使全聲之盛復見明時似為有見合候命下行令太<lb/>
<pb n="KR4h0152_WYG_056-17b"/>
常寺官收貯凡有遇制八音取以和之不得視為虛器<lb/>
不見實用<lb/>
三曰攢奏五音以備育德臣考虞舜命䕫典樂教冑子<lb/>
則知東宫不可以無樂也東宫之樂與郊廟朝廷之樂<lb/>
小有不同不可不辨而用之也葢大君至尊樂以黄鐘<lb/>
為主皇太子次尊樂以太簇為主取黄鐘十二律之父<lb/>
而太簇為黄鐘之長子記曰宫為君商為臣角為民徵<lb/>
為事羽為物有君斯有臣有臣斯有民有民斯有事有<lb/>
<pb n="KR4h0152_WYG_056-18a"/>
事斯有物故大君之樂全用宫徵商羽角以著統官分<lb/>
職治民理事備物之義也宫僚之官皆統於大君而不<lb/>
敢専民則未治事則未興物則未用故樂惟用本宫而<lb/>
商角徵羽之宫皆隱集於本宫之内有其音而未底其<lb/>
宫所以尚德渾然在中而未發以為他日功業之本也<lb/>
臣已備觧在古樂筌蹄第一巻中頗為明白而可據矣<lb/>
臣本此理此數編撰三巻名為皇明青宫樂調以偹東<lb/>
宫之育德伏望皇上采而用之則直温中和之教日聞<lb/>
<pb n="KR4h0152_WYG_056-18b"/>
忠孝聰明之德日成而我皇上之盛德大業悠乆無疆<lb/>
與天地而同流矣前件看得有虞教胄子之樂曰律和<lb/>
聲又曰八音克諧無相奪倫神人以和未聞主於太簇<lb/>
者也大君之樂以黄鐘為主皇太子之樂以太簇為主<lb/>
斯言也始自本官發之然而縁察正音遂明大禮雖不<lb/>
必出於古人似亦為有見矣但考之國朝之制朝㑹宴<lb/>
享皆用大樂而今者所進青宫樂調則雅樂也夫至尊<lb/>
次尊雖當有辨而大樂雅樂豈應有殊臣等竊以謂樂<lb/>
<pb n="KR4h0152_WYG_056-19a"/>
無分於大之與雅使詞正曲淡而節䟽大乃所以為雅<lb/>
矣此我朝所以酌古今之宜而成一代制作也昔子貢<lb/>
稱古之德音有曰示後世有尊卑長㓜之序夫既至尊<lb/>
次尊有辨則已得制樂之本即以大樂行之無不可者<lb/>
孟子曰今之樂猶古之樂也其斯之謂歟合候命下行<lb/>
委教坊演習備用<lb/>
四曰預調琴瑟以足八音夫樂之有八音猶天地之有<lb/>
八風也缺一風天地無以成其化則知缺一音不能成<lb/>
<pb n="KR4h0152_WYG_056-19b"/>
樂也明矣况琴瑟聲清以合人聲故曰琴瑟虛器而少<lb/>
鼓雖鼓而少得其聲之正葢因琴瑟乆貯内器臨祭而<lb/>
後領出其絃有朽多不可調瑟柱或因臨鼓而仆故鼓<lb/>
琴瑟者不求其聲之正惟不絶仆以免罪耳夫絃絶柱<lb/>
仆偶然失禮失之小者也琴瑟失音恃為故習失之大<lb/>
者也豈可以其小而犯其大者乎伏望皇上命各壇今<lb/>
後近祭之期預擇其絃之精緻新美者而蚤調之庶臨<lb/>
時可免絃絶柱仆之患偶或有之亦畧恕其罪而不盡<lb/>
<pb n="KR4h0152_WYG_056-20a"/>
究則司琴瑟者乃可盡其能而於絲屬為備音矣前件<lb/>
看得琴有大琴中琴小琴七絃琴瑟有大瑟中瑟小瑟<lb/>
次小瑟大明集禮載之已備葢皆堂上之樂取其聲之<lb/>
輕清與人聲相比本官所引琴瑟以詠是也周漢相承<lb/>
歌者在堂不設鐘鼓宫架在庭不設琴瑟亦猶有虞之<lb/>
遺制也而八音之不可無琴瑟舊矣故我朝尚之比年<lb/>
貯乆而絃腐而柱仆而但求免罪不復求聲之正其弊<lb/>
葢常相因本官習見既乆故言之詳悉其用心亦謂勤<lb/>
<pb n="KR4h0152_WYG_056-20b"/>
矣合候命下行令神樂觀今後各壇近祭之期務要精<lb/>
擇新絃預先調習如有仍前因循以致誤事者聽本部<lb/>
叅究<lb/>
五曰備正鐘磬以節五音夫鐘磬所以節五音之上下<lb/>
猶兵家之金鼓所以示進退之方者也今各壇鐘磬其<lb/>
音多不正葢因始鑄取者不明用之日乆漸變其初則<lb/>
鍾磬不足以節五音惟憑歌工以為髙下其不合於律<lb/>
吕者葢亦多矣且我朝舊制鐘鼓各縣十六夫既縣之<lb/>
<pb n="KR4h0152_WYG_056-21a"/>
則當均用之矣今雖有十六之數而取字之音惟七餘<lb/>
皆虛設而無字無音何以備大成之樂乎恐非舊制意<lb/>
也伏望皇上若遇再造郊廟鐘磬悉當用律吕之管和<lb/>
之以全舊制十六之音則器備而調正矣前件看得大<lb/>
明集禮載鐘之屬有八磬之屬有三本官此論本為編<lb/>
鐘編磬而發葢小鐘大磬編而縣之其数十六各應律<lb/>
吕鄭康成所謂十六枚同在一簴謂之堵者也其始未<lb/>
嘗不欲均用而徒為虛設也特樂工因循遂致取字之<lb/>
<pb n="KR4h0152_WYG_056-21b"/>
音惟七餘皆無字無音誠非備樂但既未均用則始鑄<lb/>
之時取音明否尚不可知今遽難議鑄即今議鑄鑄者<lb/>
之能亦遽難便得勝前始鑄人也然本官亦曰若遇再<lb/>
造則固自遲疑之矣合假命下始令督率演習均用十<lb/>
六之數如果不應律吕另行奏請定奪<lb/>
六曰考復排簫以助簫籧夫排簫舊制十二管自長而<lb/>
漸短以應十二律所以助乎簫籧之音者也葢簫籧各<lb/>
六竅中含十二音是一竅兼二音兼音之中恐其難正<lb/>
<pb n="KR4h0152_WYG_056-22a"/>
故以排簫助之取排簫與簫籧皆竹為之故以竹助竹<lb/>
其音可正近年本寺前任卿張鶚不知舊制之音取排<lb/>
簫而更造之状如山峯吹之全不成音所謂可觀而不<lb/>
可用有同兒戲今當悉除其制復如國初之舊亦以律<lb/>
吕之管和之排簫十二管之音皆正而簫籧乃有助也<lb/>
前件看得排簫即大明集禮所載䇾簫葢所以助簫笛<lb/>
雖十二管而有正倍之數以應十二律正倍之聲即郭<lb/>
璞所稱二十四管無底而善應者也臣管嘗驗視太常<lb/>
<pb n="KR4h0152_WYG_056-22b"/>
寺舊藏者其制小本新造者其制大爾雅曰大簫謂之<lb/>
䇾小者謂之筊則舊藏者已訛為筊而非䇾矣况新造<lb/>
者取而吹之其音果有可聽似合古䇾簫之制合候命<lb/>
下令該寺今後作樂用此以助簫笛其舊藏既不成音<lb/>
置勿用<lb/>
七曰致重塤箎以存質素夫塤箎二音最濁而最細與<lb/>
笙簫並奏則壓於笙簫而難聞因其難聞故吹之者多<lb/>
不求其音之正惟執虛器具數而已耳殊不知難聞之<lb/>
<pb n="KR4h0152_WYG_056-23a"/>
中有真聞焉最濁最細之音有至大至妙之理寓焉葢<lb/>
簫籧得之而厚重古人以為質素之音夫音有質素而<lb/>
後有華美猶繪畫之事後於素工忠信之人而後可以<lb/>
學禮也音雖濁細其取義之大有如是然則作樂者寧<lb/>
可不致意於斯二者乎伏望皇上勅演樂之官今後演<lb/>
樂須演小成先鐘磬次塤箎次琴瑟次簫籧排笙次笙<lb/>
鏞次舞前後合大成而通演則小大畢舉八音各盡其<lb/>
妙而樂之道成矣前件看得大明集禮載塤箎各有大<lb/>
<pb n="KR4h0152_WYG_056-23b"/>
小考之掲土為塤作竹為箎其聲相應故詩稱伯氏吹<lb/>
塤仲氏吹箎又稱如塤如箎而周官笙詩并掌而教之<lb/>
也本官謂音雖濁細其取義大此正合樂記以塤箎為<lb/>
德音之音之説但記云聖人作為塤箎然後鐘磬以和<lb/>
故釋者以為塤箎唱德音於始鍾磬和德音於終而此<lb/>
云先鐘磬次塤箎葢一指制樂之意一指作樂之宜非<lb/>
有不同而塤箎之當重愈可見矣合候命下行演樂官<lb/>
今後演樂如本官議<lb/>
<pb n="KR4h0152_WYG_056-24a"/>
八曰崇樂教以興樂學臣按周禮大司樂掌成均之法<lb/>
以治建國之樂政而合國之子弟教焉是時樂德樂語<lb/>
樂舞學有師承而六律六同五聲八音六舞之奥下達<lb/>
閭巷是以治出於一而禮樂之教大行於世今之教者<lb/>
以詩書為重而禮猶習行之間知其義至於樂則絶無<lb/>
師受律尺短長聲音清濁學士大夫莫有知其説者誠<lb/>
有如宋儒朱熹所言者矣我太祖髙皇帝定鼎之初首<lb/>
以禮樂為急特開禮樂二局徵天下耆儒宿學分局講<lb/>
<pb n="KR4h0152_WYG_056-24b"/>
究其意甚盛也今可師其意於國學特設一齋或於禮<lb/>
部另立一局如古人所謂經義治事者先徵天下通曉<lb/>
之儒以主其教次令郡縣舉薦其質之通敏學之究心<lb/>
者以補弟子員學成而後官之如遇大比之年樂生許<lb/>
其入試果能精通樂經量定中試數名庶士有所勸樂<lb/>
得其道則樂經與禮經並盛樂化與禮化齊隆唐虞雍<lb/>
熈之治復見於今日矣伏望皇上表章樂經使不混於<lb/>
禮樂之中是樂一經乆廢於前朝者至我朝而後大明<lb/>
<pb n="KR4h0152_WYG_056-25a"/>
豈非千古之一快哉前件看得本官講國學特設一齋<lb/>
禮部另立一局先徵天下通曉之士以主其教無非欲<lb/>
興復古樂但徃年亦曽欽命薦舉至今未聞有的然知<lb/>
樂者可以應詔夫主教既無其人乃汎及郡縣以求補<lb/>
弟子員又何益哉聖明德化感召固自有如后䕫者出<lb/>
以鳴一代之盛區區漢以下邕朂逸照不足前稱然此<lb/>
恐非一齋一局所可得也而又云如遇大比之年樂生<lb/>
許其入試是廣倖進之門而開旁通之路必自此始且<lb/>
<pb n="KR4h0152_WYG_056-25b"/>
比年所稱冒籍固皆易詩書春秋禮經學之士也經一<lb/>
也在五經禁之在一經引之亦太輕重不均矣合候命<lb/>
下行令加意演習所謂齋局似難更設<lb/>
九曰纂樂書以廣樂傳臣按漢書禮樂志曰六經之道<lb/>
同歸禮樂之用為急則知樂之有經舊矣三代以降是<lb/>
書不傳今所見惟戴記中之樂記及周禮所存如大司<lb/>
樂之數章耳自漢及宋儒者各有著述如司馬遷之律<lb/>
術蔡元定之律吕新書朱熹之通觧鐘律雖未必盡合<lb/>
<pb n="KR4h0152_WYG_056-26a"/>
古之經然亦可縁是以求原以臣愚意欲將數書乞命<lb/>
史官類成一書至於我朝所用郊廟樂音樂章亦倣大<lb/>
明集禮之書編為全帙庶幾學者得見千古之全與我<lb/>
昭代制作之盛顧不韙與前件看得經所以載道也如<lb/>
其道存即數語或附見已自為足用不待重牘累帙又<lb/>
不待另立一書虞書教冑子之詞戴記之樂記周禮大<lb/>
司樂之數章是樂之經義也夫今世不傳者元聲耳而<lb/>
使重牘累帙另立一經又何補元聲之亡者昔宋建中<lb/>
<pb n="KR4h0152_WYG_056-26b"/>
靖國間陳暘著樂書二百巻載樂之道頗為詳備乂不<lb/>
特司馬遷有律術蔡元定有律吕新書朱熹有通觧鐘<lb/>
律也且史官既非通知音樂一旦命類成樂書亦不過<lb/>
重寫翻刻前數書耳於是之傳何與至所謂郊廟樂音<lb/>
樂章則既載之大明集禮固我朝禮樂全書也而曰倣<lb/>
大明集禮之書編全帙誤矣合候命下寢其所議<lb/>
　　還宫疏<hi>王同祖</hi>
奏為仰祈聖明乘運法天體元居正以隆聖治以安聖<lb/>
<pb n="KR4h0152_WYG_056-27a"/>
躬事臣聞王者乗運而興必體乾元以更化法天而動<lb/>
必建皇極以居中此隆古之道也何以謂之體元臣聞<lb/>
元者善之長也乾道之始也皇上臨御九有二十一年<lb/>
於兹聖德神功丕冒海宇無以加矣然適當三七之㑹<lb/>
故一旦變生榻寢自非聖德格天天心眷聖何以轉危<lb/>
為安若此哉是以我太祖髙皇帝於祖訓一書惓惓以<lb/>
警戒為言良有以也我皇上受兹眷佑是今日維新之<lb/>
㑹詩曰周雖舊邦其命維新此之謂也臣願皇上乘乾<lb/>
<pb n="KR4h0152_WYG_056-27b"/>
元之運一切推恩布徳赦過宥罪覃及萬方與天下更<lb/>
始是臣所謂體元以隆聖治也何以謂之居正臣聞天<lb/>
象有紫㣲垣乃中宫北極之謂也故王者法天必居中<lb/>
而馭外我太祖髙皇帝祖訓曰乾清宫者朕之正寢也<lb/>
其垂訓之意大矣臣伏見皇上近歲恒居西苑臣以為<lb/>
西苑僻在一隅宫墻淺隘豈萬乘臨御之所近者致變<lb/>
可為寒心臣願皇上入居乾清宫書曰皇建其有極歛<lb/>
時五福用敷錫厥庶民此之謂也是臣所謂居正以安<lb/>
<pb n="KR4h0152_WYG_056-28a"/>
聖躬也臣惟皇上聖神御極天人恊徵㣲臣管窺何能<lb/>
為益但臣近觀時變心實驚惶一念之忠不能自己伏<lb/>
惟聖明俯賜鑒納如臣言可采乞勅下禮部詳議可否<lb/>
取自上裁臣愚不勝幸甚<lb/>
　　辟雍紀事<hi>王同祖</hi>
嘉靖壬寅十月朔國子監司業王公與祭酒張公同至<lb/>
西苑道經皇上所居萬夀宫因見宫墻淺隘門禁疎簡<lb/>
官員人等徃來出入無常公意惕然以為目今邊塞騷<lb/>
<pb n="KR4h0152_WYG_056-28b"/>
動多有奸人潛住京師且宫門逼近西安門市井煩囂<lb/>
一旦竊發禍不可測大臣數年以來無一人敢勸回宫<lb/>
者臺諫亦不敢言是月二十一日忽有御寢大變聖上<lb/>
幾危獲安爾後大臣臺諫但疏入慰安慶賀而已司業<lb/>
公因竭忠發憤草奏未上猶俟有言之者至十二月十<lb/>
五日以後竟無敢言之人公遂以死自誓以體元居正<lb/>
二事委曲諷諫兾移上心十九日拜叩左順門上疏二<lb/>
十日一更時司禮臣奏上御覽二十一日早公席藁待<lb/>
<pb n="KR4h0152_WYG_056-29a"/>
罪朝房是日已刻有㫖宣成國公朱希忠京山侯崔元<lb/>
大學士翟鑾嚴嵩申時至西苑諸臣皆入戌時下御劄<lb/>
宻封諭四臣劄云兹召卿等以王同祖之説似可難行<lb/>
則不如傳位改元至正之義夫我皇曽祖考䝉塵改元<lb/>
是有景泰一代朕昨遇害小同只是傳位為當庶朕得<lb/>
以仰承仁愛於安生矣夫彼之所言可取曰三七之變<lb/>
夫此時氣數不古若非至聖大賢不可當也宜熟思焉<lb/>
頃之召四臣入萬壽宫面諭上曰王同祖所言他主意<lb/>
<pb n="KR4h0152_WYG_056-29b"/>
只是要勸我還宫這是他納忠他又先説改元是要歆<lb/>
動我還宫這也是他忠我只是傳位東宫好四臣叩頭<lb/>
皆云東宫㓜冲豈可傳位上曰别人不敢言此事他却<lb/>
進言有所恃嚴公曰他是一介儒臣有何所恃上曰數<lb/>
年前在山陵上李時夏言曽面薦他是真儒朕答曰古<lb/>
有周程張朱是真儒今日復見真儒矣上又曰改元之<lb/>
事如何内一公曰似乎變亂上曰我朝天順改元亦是<lb/>
又曰他既有本如何不在我遇變之後就言今巳幫著<lb/>
<pb n="KR4h0152_WYG_056-30a"/>
年如何逼著我要行又言蕚璁當時議大禮只是楊廷<lb/>
和不與他做主以致激成許多事又曰他似急於功名<lb/>
他從容些那一様官沒有他做四臣皆唯上曰今不可<lb/>
不處治他恐後面還有人説我四臣出至無逸殿直房<lb/>
内閣臣票擬云國朝原無再改元之制王同祖輙行奏<lb/>
擾好生狂妄都察院叅看了來説二十二日命下都察<lb/>
院叅題二十五日進二十六日五更上覽過發内閣票<lb/>
有㫖宣四臣戌時至西苑四臣先至東閣上有密劄諭<lb/>
<pb n="KR4h0152_WYG_056-30b"/>
四臣葢因禮部題請正月初一日食不及分不該救䕶<lb/>
請上减禮御殿三老復進票票擬都察院本王同祖妄<lb/>
議改元倡邪惑衆本當拿問姑從寛降二級調外任封<lb/>
入須臾至西苑上又降劄盛怒四臣如何不囬答御劄<lb/>
四臣請罪上又降御劄言乾清宫不祥如何要我還宫<lb/>
四臣兢兢戰懼待命至四鼓方遣出不得見面二十七<lb/>
日申時又發下改票曰且擬為民不許起用是日一更<lb/>
奏覽二十八日留中不下二十九日辰刻命下三十日<lb/>
<pb n="KR4h0152_WYG_056-31a"/>
早謝恩司業公初進時自分必死不意聖上深知其忠<lb/>
曲從寛宥放歸田里優游山林古人所謂吉人天相良<lb/>
有以也竊因著其顛末如此<lb/>
　　治安疏<hi>海瑞</hi>
臣聞君者天下臣民萬物之主也惟其為天下臣民萬<lb/>
物之主責任至重凡民生利病一有所不宜將有所不<lb/>
稱其任是故為君之道宜無不備而以其責寄臣工使<lb/>
之盡言焉臣工盡言而君道斯稱矣昔之務為容悦阿<lb/>
<pb n="KR4h0152_WYG_056-31b"/>
䛕曲從致使災禍隔塞主上不聞者無足言矣過為計<lb/>
者則又曰君子危明主憂治世夫世則治矣以不治憂<lb/>
之主則明矣以不明危之無乃使之反求眩瞀莫决趨<lb/>
舎矣乎非通論也臣受國厚恩矣請執有犯無隱之義<lb/>
美曰美不一毫虛美過曰過不一毫諱過不為悦諛不<lb/>
暇過計謹披瀝肝膽為陛下言之漢賈誼陳政事於文<lb/>
帝曰進言者皆曰天下已安已治矣臣獨以為未也安<lb/>
且治者非愚則䛕夫文帝漢賢君也賈誼非苛責備也<lb/>
<pb n="KR4h0152_WYG_056-32a"/>
文帝性仁頗柔慈恕恭儉能有近民之美優游退遜尚<lb/>
多怠廢之政不究其弊所不免槩以安且治當之愚也<lb/>
不究其才所不能槩以政之安且治頌之䛕也陛下自<lb/>
視於漢文帝何如陛下天資英斷睿識絶人可為堯舜<lb/>
可為禹湯文武下之如漢宣之勵精光武之大度唐太<lb/>
宗之英武無敵憲宗之志平僭亂宋仁宗之仁恕舉一<lb/>
節可取者陛下優為之即位初年剗除積弊煥然與天<lb/>
下更始舉其大槩箴敬一以養心定冠履以辨分除聖賢<lb/>
<pb n="KR4h0152_WYG_056-32b"/>
土木之像奪宦官内外之權元世祖毁不與祀祀孔子<lb/>
推及所生天下忻忻然以大有所為仰之識者謂輔相<lb/>
得人太平指日可期非虛語也髙漢文帝逺甚然文帝<lb/>
能充其仁恕之性節用愛人吕祖謙稱其不盡人之財<lb/>
情是也一時天下雖未可盡以治安予之然貫朽粟陳<lb/>
民多康阜三代之後皆稱為賢君焉陛下則鋭精未乆<lb/>
妄念牽之而去矣反剛明而錯用之謂長生可得一意<lb/>
𤣥修富有四海不曰民之脂膏在是也而興修土木二<lb/>
<pb n="KR4h0152_WYG_056-33a"/>
十餘年不視朝綱法紀弛矣數行推廣事例名節濫矣<lb/>
二王不相見人以為薄於父子以猜疑誹謗戮辱臣下<lb/>
人以為薄於君臣樂西苑而不返宫人以為薄於夫婦<lb/>
天下吏貪民不聊生水旱靡時盗賊滋熾自陛下登極<lb/>
初年亦有之而未甚也今賦役煩増萬方則效陛下破<lb/>
産禮佛日甚室如懸磬十餘年來天下極矣天下因即<lb/>
陛下改元之號而臆之曰嘉靖者言家家皆净而無財<lb/>
用也邇者嚴嵩罷相世蕃極刑差快人意一時稱頌焉<lb/>
<pb n="KR4h0152_WYG_056-33b"/>
然嚴罷相之後猶之嚴嵩未相之先而已非大清明世<lb/>
界也不及漢文帝逺甚天下之輕量陛下乆矣内外臣<lb/>
工之所知也知之而諱語詩云衮職有闕惟仲山甫補<lb/>
之今日所賴以弼棐匡救格非以歸正諸臣責也夫聖<lb/>
人豈絶無過舉哉古者設官亮采惠疇足矣不必責之<lb/>
以諫保氏掌諫王惡不必設之也木䋲金礪聖賢不必<lb/>
言之也乃修齋建醮相率進香覔寳戸部差求四出陛<lb/>
下誤舉諸臣誤順無一人為陛下正言焉都俞吁咈之<lb/>
<pb n="KR4h0152_WYG_056-34a"/>
風陳善閉邪之義邈無聞矣䛕之甚也然愧心餒氣退<lb/>
有後言以從陛下昩沒本心以歌頌陛下欺君之罪何<lb/>
如夫天下者陛下之家也人未有不顧家者内外臣工<lb/>
有官守有言責皆所以奠陛下之家而磐石之也一意<lb/>
𤣥修是陛下之心惑也過於苛斷是陛下之情偏也而<lb/>
謂陛下不顧其家人情乎諸臣顧身念重得一官多以<lb/>
欺敗不事事敗有不足以當陛下之心者其不然者君<lb/>
心臣心偶不相值也遂謂陛下為賤薄臣工諸臣正心<lb/>
<pb n="KR4h0152_WYG_056-34b"/>
之學㣲所言或不免已私或失詳審誠如胡寅撓亂政<lb/>
事之説有不足以當陛下之心者其不然者君意臣意<lb/>
偶不相值也遂謂陛下為是已拒諫執陛下一二事不<lb/>
當之形跡臆陛下千百事之盡然䧟陛下誤終不釋諸<lb/>
臣欺君之罪大矣記曰上人疑則百姓惑下難知則君<lb/>
長勞今日之謂也為身家心與懼心合臣職不明臣以<lb/>
一二事形跡既為諸臣觧之矣求長生心與惑心合有<lb/>
辭關於臣君道之不正臣請再為陛下開之陛下之誤<lb/>
<pb n="KR4h0152_WYG_056-35a"/>
多矣大端在修醮修醮所以求長生也自古聖賢止説<lb/>
修身立命止説順受其正葢天地賦予於人而為性命<lb/>
者此盡之矣堯舜禹湯文武之君聖之盛也未能乆世<lb/>
不終下之亦未見方外士自漢唐宋存至今日使陛下<lb/>
得以訪其術者陶仲文陛下以師呼之仲文則既死矣<lb/>
仲文尚不能長生而陛下獨何求之至為天賜仙桃藥<lb/>
丸恠妄尤甚伏羲氏王天下龍馬出河因則其文以畫<lb/>
八卦禹治水時神龜負文而列其背因而第之以成九<lb/>
<pb n="KR4h0152_WYG_056-35b"/>
疇河圖洛書實有此瑞以洩此萬古不傳之秘天不愛<lb/>
道而顯之聖人藉聖人以開示天下猶之日月星辰之<lb/>
布列而厯數成焉非虛妄也宋真宗獲天書於乾祐山<lb/>
孫奭諫曰天何言哉豈有書也桃必採而後得藥由人<lb/>
工搗以成者也兹無因而至桃藥是有足而行耶天賜<lb/>
之者有手而付之耶陛下𤣥修多年矣一無所得至今<lb/>
日左右奸人逆陛下𤣥修妄念區區桃藥之長生理之<lb/>
所無而𤣥修之無益可知矣陛下又將謂懸刑賞以督<lb/>
<pb n="KR4h0152_WYG_056-36a"/>
率臣下分理有人天下無不可治而𤣥修無害矣乎夫<lb/>
人㓜而學既無致君澤民異事之學壯而行亦無致君<lb/>
澤民殊用之心太甲曰有言逆于汝心必求諸道有言<lb/>
遜于汝志必求諸非道言順者之未必為道也即近觀<lb/>
嚴嵩有一不順陛下者乎昔為貪竊今為逆本梁材守<lb/>
道守官陛下以為逆者也歴任有聲官户部者至今日<lb/>
首稱之雖近日嚴嵩抄沒百官有惕心焉無用於積賄<lb/>
求遷稍自洗滌然嚴嵩罷相後猶之嚴嵩未相之前而<lb/>
<pb n="KR4h0152_WYG_056-36b"/>
已諸臣寧為嚴嵩之順不為梁材之執今甚者貪求未<lb/>
甚者挨日見稱於人者亦廊廟山林交戰熱中鶻突依<lb/>
違茍舉故事潔已格物任天下重使社稷靈長終必賴<lb/>
之未見其人焉得非有所牽制其心未能純然精白使<lb/>
然乎陛下欲諸臣惟予行而莫違也而責之以效忠付<lb/>
之以翼為明聽也又欲其順乎𤣥修土木之誤是股肱<lb/>
耳目不為腹心衛也而自為視聽持行之用有臣如儀<lb/>
衍焉可以成得志與民由之之業無是理也陛下誠知<lb/>
<pb n="KR4h0152_WYG_056-37a"/>
𤣥修無益臣之改行民之效尤天下之安與不安治與<lb/>
不治由之翻然悟悔日視正朝輔宰九卿侍從言官講<lb/>
求天下利害洗數十年道君之誤置其身於堯舜禹湯<lb/>
文武之域使其臣亦洗數十年阿君之耻置其身於臯<lb/>
陶伊傅之列相為後先明良喜起都俞吁咈内之宦官<lb/>
宫妾外之光禄寺厨役錦衣衛恩廕諸衙門帶俸舉凡<lb/>
無事而官者亦多矣上之内厨内庫下之戸工部諸厰<lb/>
叚絹糧料珠寶器用木材諸物多而積於無用用之非<lb/>
<pb n="KR4h0152_WYG_056-37b"/>
所宜用亦多矣諸臣必有為陛下言者諸臣言之陛下<lb/>
行之此則在陛下一節省間而已京師之一金田野之<lb/>
百金也一節省而國有餘用民有葢藏不知其幾也而<lb/>
陛下何不為之官有職掌先年職守之正職守之全而<lb/>
未行之今日職守之廢職守之茍且因循不認真不盡<lb/>
法而自以為是敦本行以端士習止上納以清仕途乆<lb/>
任吏將以責成功練選軍士以充召募驅緇黄逰食使<lb/>
歸四民責府州縣兼舉富教使成禮俗復屯鹽本色以<lb/>
<pb n="KR4h0152_WYG_056-38a"/>
裕邊儲均田賦丁差以蘇困敝舉天下官之侵漁將之<lb/>
怯懦吏之為奸刑之無少姑息焉必世之仁博厚髙明<lb/>
悠逺之業諸臣必有為陛下言者諸臣言之陛下行之<lb/>
此則在陛下一振作間而已一振作而諸廢具舉百弊<lb/>
剗絶唐虞三代之治粲然復興矣而陛下何不為之節<lb/>
省之振作之又非有所勞於陛下也九卿總其綱百職<lb/>
分其任諸撫按科道糾舉肅清之於其間陛下持其大<lb/>
綱稽治要而責成焉勞於求賢逸於任人如天運於上<lb/>
<pb n="KR4h0152_WYG_056-38b"/>
而四時六氣各得其序恭已無為之道也天地萬物為<lb/>
一體固有之性也民物熈浹薰為太和而陛下性分中<lb/>
自有真樂矣可以贊天地之化育則可以與天地参道<lb/>
與天通命由我立而陛下性分中自有真壽矣此理之<lb/>
所有可旋至而立效者也若夫服食不終之藥遥興輕<lb/>
舉理之所無者也理之所無而切切然散爵禄竦精神<lb/>
𤣥修求之懸思鑿想繫風捕影終其身如斯而已矣其<lb/>
可乎君道不正臣職不明此天下第一事也於此不言<lb/>
<pb n="KR4h0152_WYG_056-39a"/>
更復何言大臣持禄而外為䛕小臣畏罪而面為順陛<lb/>
下有不得知而改之行之者臣每恨焉是以昧死竭忠<lb/>
惓惓為陛下言之一反情易向之間而天下治與不治<lb/>
民物之安與不安决焉伏惟陛下留神宗廟幸甚天下<lb/>
幸甚臣無任戰慄恐懼之至<lb/>
　<lb/>
　<lb/>
　<lb/>
<pb n="KR4h0152_WYG_056-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻五十六<lb/>
</p>
<p>
</p>
  </div>
</body>
</text>
</TEI>
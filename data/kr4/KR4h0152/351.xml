<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百五十一</head>
    <p>
<pb n="KR4h0152_WYG_351-1a"/>
欽定四庫全書<lb/>
　明文海卷三百五十一　　　餘姚黄宗羲編<lb/>
　　記二十五<lb/>
　　　紀事<lb/>
　　罪記<hi>陳子壯</hi>
子壯待罪禮官不日不月憂心悄悄不可殫説念太夫<lb/>
人甚曰歸不得因為宗才改秩一事輾轉反側茍不至<lb/>
重罹中心訢然還一官奉老母疏三易草稿成筮之吉<lb/>
<pb n="KR4h0152_WYG_351-1b"/>
謀諸賀宗伯孔少宰咸賛之屬質成于署中黄宗伯黄<lb/>
宗伯賛猶賀孔也有間黄宗伯曰大疏如許而遲回不<lb/>
上非以不佞故邪不佞媿公又不能成公志是重不佞<lb/>
之媿也為感其意而謝之于是齋沐以十一月十六日<lb/>
親齎疏上矣時上修省齋居武英殿聽數日傳改票又<lb/>
聽之數日傳有非祖間親欺罔恣肆字様且下駕帖廷<lb/>
杖矣是時内閣嚴峻閣吏小有不密者治連未已而票<lb/>
語乃得傳于予心已異之越二十六日奉㫖宗室有文<lb/>
<pb n="KR4h0152_WYG_351-2a"/>
武才能考驗換職正宜公同詳議妥確以聽裁奪陳子<lb/>
壯敢于非祖間親著革了職刑部問擬具奏身叨九列<lb/>
服事講筵不能仰體聖心至激雷霆是子壯之罪也前<lb/>
之大臣付刑部者有矣聞以事未聞以言也以言自子<lb/>
壯始是子壯之罪也㫖内止曰問擬則是蓆藁在寓聽<lb/>
問擬于刑部也似矣而政府使人謂之曰昨疏入上改<lb/>
容推案此畨嚴㫖可畏寜小心就獄不為屈辱毋再崛<lb/>
强後悔無追也予猶記漢史周堪劉更生得罪召致廷<lb/>
<pb n="KR4h0152_WYG_351-2b"/>
尉帝不省以為繫獄大驚曰非但廷尉問耶然則召致<lb/>
廷尉即今之刑部問擬也于是繫獄之説定上延輟食<lb/>
痛泣跪請曰大人公忠許國勞苦若此兒將為大人申<lb/>
雪萬不得達則擁母至朝房挽閣老之裾哀號十日不<lb/>
得則號十日必脱父然後已予叱曰童子何知而輕此<lb/>
言也家書報太夫人乃哽咽不能作字强録上疏之因<lb/>
奉㫖云云當有歸期以俟後語耳儀司郎中呉君之屏<lb/>
祠司主事李君焻門生舉人陳之遴内兄監生黄遂來<lb/>
<pb n="KR4h0152_WYG_351-3a"/>
視以家口囑累之皆揮涕慷慨感動路人提擕兒童送<lb/>
入圜門夜炊于孫君稍僦一居官監舊有南庫北庫自<lb/>
官多庫隘彼中牢錮如某某者增瓦以待後入要十鍰<lb/>
而得數瓦初覺身之大于地也久之身小而地大道家<lb/>
縮形之法禪家觀想之功于此乎悟則海外神仙極樂<lb/>
净土亦復如是易曰艮其背不獲其身行其庭不見其<lb/>
人正謂此矣遂欲取文王以下人事稍著者編為獄史<lb/>
以劌心不果我思古人名位勲庸赫于當時其言高行<lb/>
<pb n="KR4h0152_WYG_351-3b"/>
博聲施來者遭此固不鮮也而何有于予鄰壁亦有韓<lb/>
非子太史公書太白東坡諸詩文隨手覆渉以自遣餘<lb/>
則彈琴一曲濁醪一杯與劉司空命一詩俞將軍布一<lb/>
奕而已將軍奕下予二道數比更崛强不降也劉司空<lb/>
北人操南音悠揚多致有琴歸爨下餘能幾鶴到籠開<lb/>
傷已多之句字畫兼工皆所謂猶賢乎已者耳或就予<lb/>
談命之學不應上延曵短短青衣伺候羣邏校于䝉頭<lb/>
垢面桁楊桎梏中朝而槖饘夜而視寢顔色黄損察其<lb/>
<pb n="KR4h0152_WYG_351-4a"/>
故歸邸則面牆飲泣時作癎厥入省侍則少瘥黄淑人<lb/>
又善病上延時其亟則與傳院使謀湯藥瘥則與諸門<lb/>
生計出父也可謂焦攘一日博平侯郭君振明累屬其<lb/>
私附耳曰無憂也皇爺宫中問及若事聖母娘娘正色<lb/>
而言帝欲平治天下奈何殺忠臣至于垂涕帝亦為心<lb/>
動久之又語老先日下且大喜已而更端有來告者圜<lb/>
中人因來詢予予抑之曰宫中邃密外人那得知而子<lb/>
乃為耳食所紿時將届萬夀節又履端節圜中故事是<lb/>
<pb n="KR4h0152_WYG_351-4b"/>
早齊依官班向天北拜議者一則謂囚服不宜拜節一<lb/>
則以朝中亦有青衣小㡌拜于墀下者為例予謂君親<lb/>
夀考無日忘之眇爾罪人庸知改嵗乎于是陳子拜聖<lb/>
節不拜年節嵗杪家人自鄉來尚不知近耗也奉太夫<lb/>
人雙綿韈入云擇天赦日手自裁縫丁寜好結以便趨<lb/>
朝禦凍者嘻噫竒哉天赦不遂讖邪而舉襪泣不能結<lb/>
兒從旁結之曰大母早知天赦何泣焉正月初九日御<lb/>
史徐之垣疏曰人臣之事君也以盡言為忠人君之馭<lb/>
<pb n="KR4h0152_WYG_351-5a"/>
臣也以容言為大皇上破格蒐擇既薦舉及巖穴矣宗<lb/>
室之英擬行簡擢葢網羅一代之材廣為國用固亦欲<lb/>
其展慮抒猷非欲取寒蟬仗馬而徒充簉羽也乃禮部<lb/>
右侍郎陳子壯獨以宗秩換授一疏仰荷嚴譴臣甚惜<lb/>
之乃者皇上諄諄頒諭惟在諸臣各修職業子壯寵叨<lb/>
寅清密叅啟沃宗藩大政自其專責則凡杜漸防微私<lb/>
憂過計皆職内所得言者使言而當則皇上自賜轉環<lb/>
使言而未當亦必存懲毖之欵譚而恢高深之雅量當<lb/>
<pb n="KR4h0152_WYG_351-5b"/>
此三陽履㤗載啟宸幃頒寛大之詔恤講讀之勞政惟<lb/>
其時臣言官也夫亦恃其所當言者冀無失言責惟皇<lb/>
上俯賜惠聽使天下曉然知聖主本樂受言不至以言<lb/>
為諱奉聖㫖陳子壯候問擬奏奪徐之垣不必凟陳自<lb/>
是六科顔繼祖等十三道林棟隆等皆有公疏而吏部<lb/>
尚書謝陞等太常寺卿李日宣等公疏繼之㫖畧如前<lb/>
于是三月初五日河南司郎中董嗣樸初七日刑部尚<lb/>
書馮英左右侍郎朱大啟蔡奕琛兩詣城隍廟鞫問厰<lb/>
<pb n="KR4h0152_WYG_351-6a"/>
衛探卒環立子壯叩首龍牌供辭云世受國恩䝉我皇<lb/>
上再生賜環以至今官誓將竭忠圖報妄謂國家大事<lb/>
職掌所關知無不言言無不盡一時愚戇自取罪戾就<lb/>
繫三月深思創艾雷霆雨露莫非主恩總之投誠歸命<lb/>
于皇上一聽執事之具覆而已不敢復辯問官黙然是<lb/>
時工科給事中郭君九鼎漳州府通判朱君統鈨各有<lb/>
專疏工部侍郎劉君宗周户科給事中汪君惟效御史<lb/>
葉君初春詹君爾選金君光辰刑部主事錢君啟忠條<lb/>
<pb n="KR4h0152_WYG_351-6b"/>
陳疏申捄不一而劉君宗周以枚卜召入班行義形于<lb/>
色朱君統鈨以宗籍選授排羣咻而申公議尤人所難<lb/>
云刑部初擬杖不允再擬徒得㫖准配贖凡五閲月出<lb/>
獄時丙子年四月二十四日也而唐王聿鍵先四日有<lb/>
疏叅予議禮不合復啟故違格式反覆數千言欲搆之<lb/>
重典幸放釋後二日奉㫖陳子壯已經處分姑不究隨<lb/>
查鴻臚寺得罪諸臣無報名謝恩之例子壯自惟侍講<lb/>
筵久䝉上眷顧恩且深一旦建議不合草草去國心難<lb/>
<pb n="KR4h0152_WYG_351-7a"/>
恝然具疏于通政司謝恩略寓忠愛依戀之意家人環<lb/>
跪沮諫禮部書掾不肯應書諸司官聞之亦咸來相勸<lb/>
天威不可再試也予弗聽疏上得㫖該部知道乃於前<lb/>
門行叩頭禮哭不能起前門人擁翼之驢背之上夾路<lb/>
聞聲嘖嘖嗟嗟不辨為何語遂出潞河登舟矣憶天啟<lb/>
乙丑遭璫禍距今乙亥端一紀奪官俱在冬月我辰先<lb/>
定即不上書能無罪邪如之何其弗去也乃昔之去國<lb/>
門網羅四布門生吏卒逡廵却避邸舍匿止風聲轉厲<lb/>
<pb n="KR4h0152_WYG_351-7b"/>
視今為何若也可不謂非天幸邪夫大雅明哲之義小<lb/>
雅萋菲之章又可同日語哉既遘斯難竟以遂歸養母<lb/>
捄章頻上而不加震謂非主恩之足恃乎故曰不信乎<lb/>
朋友不獲乎上矣㳺俠貨殖二傳雖廢可也陳生之遴<lb/>
者為省父祖苞備兵寜逺値予有事遂淹京師先後奔<lb/>
走甚力門生多推其義提牢月更主事錢君啟忠其一<lb/>
也獄原自永樂幸丑置行在刑部于城隍廟西今惜薪<lb/>
司之址正統辛丑改建刑部于金城坊而獄麗焉地窪<lb/>
<pb n="KR4h0152_WYG_351-8a"/>
如釡淫雨多浸幸不値浸時雖春分草不生燕不來中<lb/>
有廟祀獄神為臯陶相沿坐繫黄門北寺獄皆祭臯陶<lb/>
云左祀火神右祀關大帝後又于其旁增供大士廟門<lb/>
栢樹磊磊井鑿自某年孫主事某名曰洗寃人皆德之<lb/>
同時則張總督我續劉總河榮嗣陳總督竒瑜練廵撫<lb/>
國事楊通政建烈鄭吉士鄤呉御史振纓盧御史經張<lb/>
御史夀祺呉吏部羽文陳吏部觀陽董吏部直愚鄭吏<lb/>
部鳳來萬户部國孚宋户部開春趙户部秉衡王户部<lb/>
<pb n="KR4h0152_WYG_351-8b"/>
珍錫倪户部嘉慶黄户部景𦙍曹户部燁郭户部昭封<lb/>
胡工部璉馬工部權竒楊評事鼎樞申布政紹芳張叅<lb/>
政耀采申憲副為憲胡提學澥宋僉事之儁戈僉事尚<lb/>
友鄭僉事寅苖知府自成鄭同知師𤣥湯推官開逺周<lb/>
推官志昌王通判濟顧通判咸淳孫知縣曰紹賀知縣<lb/>
儒修梁知縣衡許知縣國佐成知縣徳孫知縣鵬喬知<lb/>
縣淳李知縣嘉彦李知縣春華牛知縣養傑毛知縣呈<lb/>
鳳姚知縣庥陳知縣榖宜知縣謙朱勲衛藎臣項揮同<lb/>
<pb n="KR4h0152_WYG_351-9a"/>
震俞總兵咨臯徐總兵鎭都孟總兵道丘副總磊張副<lb/>
總應時張副總致雍曹副總九環威都司司宗楊都司<lb/>
如桐林都司天庚程大使品而宋司禮晉鄭東厰之惠<lb/>
亦在書官何也罪之各以其官也其因申捄而復職監<lb/>
紀者湯推官開逺允徒而復職者張副總應時也允徒<lb/>
而出獄者呉吏部羽文趙户部秉衡允戍而出獄者練<lb/>
廵撫國事楊評事鼎樞也其擬上而駁者從錦衣衞送<lb/>
刑部者盧御史經胡提學澥從刑部送錦衣衞拷問復<lb/>
<pb n="KR4h0152_WYG_351-9b"/>
還刑部者張御史夀祺也病故者張叅政耀采苖知府<lb/>
自成孫知縣曰紹張叅政病革日見弓吏部省矩焉其<lb/>
居也乃弓自經之所其故也恰周年正月十五日異也<lb/>
十二月初四夜有火光大如斗行獄中衆咸驚呼初六<lb/>
日辰刻日旁有三暈久之乃散正月十五日昧爽月食<lb/>
三分皆異之可紀者也自予未䝉譴之先觀象者云三<lb/>
台晦蝕而以予當其應閩人有鄭仰田者以術行京師<lb/>
人比之管輅就獄中筮予曰疇昔之筮不吉邪而又何<lb/>
<pb n="KR4h0152_WYG_351-10a"/>
筮為拈壁間畫示之鄭曰畫不宜施此公豈宜至此邪<lb/>
然公之出獄必盡四月畫字類之矣其言多牽附亦頗<lb/>
有竒中者一頭陀竟不知其名無冬夏赤脚一衲乞鉢<lb/>
長安街得則入以周羣犯羣犯因負贓而累嵗不得出<lb/>
瘐死者不勝數也予擇其贓約者代輸之等而至漸多<lb/>
則募于諸公力輸而速之出者亦不勝數也是皆失其<lb/>
名亦不欲名之也<lb/>
　　塔影記<hi>夏樹芳</hi>
<pb n="KR4h0152_WYG_351-10b"/>
萬歴戊午秋八月余擔簦至牛首牛首故懶融禪師道<lb/>
塲地多勝迹塔影其一事也山自白雲梯而上蜿蜒百<lb/>
折有浮圖縹緲干霄下有禪房閉户則塔影層層倒瀉<lb/>
開户則無有亦法喜中一幻形也我江隂興國寺舊有<lb/>
塔嶻嶪嵳峩一邑中素稱雄刹天啟五年乙丑塔影遂<lb/>
現於破寺蓮上人之香龕靈光透露旁有古木扶疎參<lb/>
差涌壁一隙容光幾若大千斯不亦神竒露怪矣哉邑<lb/>
之宰官長者緇衣道流莫不踴躍讚歎得未曾有葢謂<lb/>
<pb n="KR4h0152_WYG_351-11a"/>
興國與破寺闤闠幾百餘家影光朗照當不能及且千<lb/>
門萬户雲鎻葳蕤更僕未易數而何獨見於面壁枯僧<lb/>
之一榻也亡何余中表弟元楨郁伯子過之謂此江隂<lb/>
塔影不獨區區一郭中又嘗示現於靖江居民之鄽市<lb/>
夫以大江南北天塹悠悠計六十餘里而遥而此塔圓<lb/>
光乃能飛渡於驥渚蛟川之上抑又竒矣詩有之曲水<lb/>
冷光摇藻井疊峯晴影壓闌干此苐以咏塔影題詩非<lb/>
謂神光之徧入而互投也按破寺其來甚古云是班輸<lb/>
<pb n="KR4h0152_WYG_351-11b"/>
手剏又伏禪師寫法華經時臘月嚴寒經成擲筆於池<lb/>
而層冰之上開妙蓮花載在江隂邑乘一叚靈光法力<lb/>
可以鞭闥婆而走天龍是宜顯勝徴竒種種不絶也且<lb/>
也育王造塔一夕而成八萬四千無邊功德庸可思議<lb/>
乎吾又聞句曲有崇明寺塔影亦數數示現無定一入<lb/>
其家無不安穏富饒稱吉祥善事此亦元楨向余娓娓<lb/>
道之非孟浪語也蓮上人葢寺中法器名隆修嘗建冰<lb/>
蓮堂為伏法師轉輪遂捉筆記此事而復為偈以宣之<lb/>
<pb n="KR4h0152_WYG_351-12a"/>
其詞曰佛以慈悲故建立窣堵波雀離起妙因鴈落開<lb/>
靈境芙蓉江上郭縁起冰蓮堂中有一僧伽羯磨師禁<lb/>
足精意格蘭若寶燄發天門矗入青豆房晴空貫塔影<lb/>
嵳岈映左右惝怳樹娑婆如一毛端内現出寶王刹云<lb/>
何得神通止觀生慧故慧故定光生圓明常照徹衆生<lb/>
得隨喜箇箇妙圓明一光若傳燈轉化千百億繄此一<lb/>
聚相非即亦非離猶如水性空月來常受影能通水月<lb/>
觀塔影亦如是<lb/>
<pb n="KR4h0152_WYG_351-12b"/>
　　塔影後記始末<hi>夏樹芳</hi>
天啟三年二月十九日蓮上人禁足冰蓮堂薰修不貳<lb/>
次年初夏棟壁間牕竇忽現神光一道如錫杖次現大<lb/>
樹雙株復現浮圖二級杪冬現七級至五年現古梅繚<lb/>
繞其旁鐵榦蕭疎可摩可畫余隨喜入方丈下一轉語<lb/>
記之至今年五月十三日百鳥銜花竟日飛翔霎時掩<lb/>
閉圓光寂然蓮舟持余冊子胡跪合掌告余爾時元楨<lb/>
表弟共坐蒲團之上宛展向余曰汝可再記之嗚呼此<lb/>
<pb n="KR4h0152_WYG_351-13a"/>
一塔光閃儵舕睒一何飛越昔何以生今何以滅是生<lb/>
非生是滅非滅其生也如羲御之躍紅輪其滅也如炎<lb/>
爐之㸃白雪豈其人世之空華萬刼微塵等於列缺抑<lb/>
亦如來權教之妙設張弛老婆心切故托阿闍黎逗入<lb/>
禪闗而倒影滅沒經有之佛出世如影其然乎其不然<lb/>
乎吾當之以臨濟徳山之棒喝百丈靈光直一拘株橛<lb/>
咄<lb/>
　<lb/>
<pb n="KR4h0152_WYG_351-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百四十七</head>
    <p>
<pb n="KR4h0152_WYG_447-1a"/>
欽定四庫全書<lb/>
　明文海卷四百四十七　　　餘姚黄宗羲編<lb/>
　　墓文十九<lb/>
　　　名臣<lb/>
　　平江伯壙誌<hi>楊榮</hi>
公諱瑄字彦純姓陳氏世為廬州合肥人曽祖某祖某<lb/>
世積善父瑋洪武間為四川成都右衛指揮同知茂著<lb/>
勲績既殁公襲其職以勞累陞右軍都督府都督僉事<lb/>
<pb n="KR4h0152_WYG_447-1b"/>
督操舟師於龍江太宗文皇帝舉兵靖内難至江北公<lb/>
知天命有歸即率舟師迎濟論功授奉翊運宣力武臣<lb/>
特進榮祿大夫柱國平江伯食禄一千石仍兼舊職賜<lb/>
白金鈔幣給誥贈其曽祖祖考俱如公爵曽祖妣某氏<lb/>
祖妣某氏母某氏俱夫人封其妻湯氏夫人永樂元年<lb/>
奉命董海舟運糧百萬石給北京及遼東三年以舟師<lb/>
建百萬倉於直沽遂築天津衛城四年復董海運遼東<lb/>
回至沙門島值倭宼犯境追勦至金州白山島寇敗走<lb/>
<pb n="KR4h0152_WYG_447-2a"/>
屢承命往福建縁海備倭宼聞公至匿不敢出十年復<lb/>
領海運以海道空闊舟行往往眩惑失㨿奏於太倉海<lb/>
口築土山高三十餘丈周十餘里為表識以便往來既<lb/>
成賜名寳山詔為立碑十一年築海門捍海堤㟁巳而<lb/>
朝議以海運艱險濬山東舊河通北京公奉敇於湖廣<lb/>
江西造舟二千餘艘以從河運公建議造平底淺舟時<lb/>
甚便之歲凡運三百餘萬石蓋視海運加二倍焉又建<lb/>
議於淮安城北開清江浦河由管家湖入鴨陳口逹清<lb/>
<pb n="KR4h0152_WYG_447-2b"/>
河置四閘以免風濤及掣壩之艱又縁管家湖築堤十<lb/>
餘里畜水且便行者乂於河畔置常盈倉五十座以貯<lb/>
江南歲運之糧徐州臨清通州亦各置倉貯所運糧儀<lb/>
真瓜州二壩潮港歲久淤塞咸䟽濬之吕梁徐州三洪<lb/>
險峻數壊舟公請於水涸時鑿去傍石導水中流復置<lb/>
三閘蓄水往來便之又於沛縣南刁陽湖口置閘於濟<lb/>
寧北南旺湖築堤三十餘里以便挽舟慮舟膠淺則縁<lb/>
堤置舖夫專指示淺處自濟寧至臨清各置閘以時蓄<lb/>
<pb n="KR4h0152_WYG_447-3a"/>
洩凡所經營具有條理仁宗皇帝嗣位首言經國利民<lb/>
七事協於宸𠂻降勅奬諭賜以鈔幣命其子孫世承伯<lb/>
爵皇上即位以公老成仍命總督漕運兼鎮淮安公益<lb/>
竭心效勞推其謀猷屢賜勅奬勞葢饟運重事公任之<lb/>
既久積思彌深上益國家下便軍民以是簡在上心去<lb/>
年冬來朝備承嘉勞賜宴於禮部陛辭加賜以鈔至淮<lb/>
安疾作上聞之又賜勅勞諭命其子儀偕名醫往視巳<lb/>
而少瘳踰月疾復作自知不可起封所佩漕運印及制<lb/>
<pb n="KR4h0152_WYG_447-3b"/>
勅付其長子佐具奏遂卒宣德癸丑十月十一日也訃<lb/>
聞上深悼歎輟朝一日追封為平江侯賜謚恭襄遣官<lb/>
賜祭令有司治喪葬以明年某月某日葬于應天府江<lb/>
寧縣大山之原子男五人佐儼儀倫侃女三人長適豐<lb/>
城侯李彬第二子方次適江陰衛指揮同知張瑛一尚<lb/>
㓜孫男二豫裸女七皆㓜嗚呼公以明敏之識幹濟之<lb/>
才遭遇聖明戮力效勞榮膺封爵光昭先世福及後嗣<lb/>
而身殁之後隆被寵恩加封賜謚昭著史册耿耿不磨<lb/>
<pb n="KR4h0152_WYG_447-4a"/>
夫復何憾用書此納諸壙中以貽不朽云<lb/>
　　故榮祿大夫少保兼太子少傅户部尚書贈特進<lb/>
　　　光祿大夫太師謚忠靖夏公墓誌銘<hi>楊榮</hi>
國家當太平興盛之運必有股肱心膂之臣以謀猷<lb/>
輔相於其間而後克成治功故榮祿大夫少保兼太<lb/>
子少傅户部尚書夏公實其人焉公諱原吉字維喆<lb/>
其先自浙之會稽徙三衢五代時有諱膺者惡吳越<lb/>
虐政復自開化徙饒之德興祖希政仕元為湖廣行<lb/>
<pb n="KR4h0152_WYG_447-4b"/>
省都事值兵亂死節家屬流寓沔岳間父時敏國<lb/>
家以明經起為湘陰教諭遂為湘陰人曾祖復及<lb/>
祖父皆以公推恩贈榮祿大夫少保兼太子少傅<lb/>
户部尚書曽祖妣李氏贈夫人祖妣劉氏妣廖氏皆<lb/>
加贈一品夫人公年十三而孤母太夫人守節自<lb/>
誓辛勤訓誨俾務於學公祗服慈訓夙夜克勤<lb/>
弱冠充縣生洪武庚午領湖廣鄉薦明年試禮部<lb/>
弗偶入太學壬申授户部四川司之主事有能聲歲<lb/>
<pb n="KR4h0152_WYG_447-5a"/>
戊寅陞户部右侍郎太宗皇帝入正大統以公謹厚可<lb/>
任轉左侍郎尋陞尚書永樂癸未夏四月蘇松水患公<lb/>
承命往治既至詢衆議浚决壅滯水患以寧復請發粟<lb/>
三十餘萬石以賑饑民全活甚衆乙酉召還益見寵任<lb/>
己丑車駕廵狩北京公與扈從明年春三月太宗車駕<lb/>
北征今上以皇太孫留守北京承命輔導秋八月駕還<lb/>
以公克盡匡輔之職賜鞍馬楮幣羊酒以旌異之明年<lb/>
九載秩滿降勅奬諭錫宴於便殿既而承詔監修太祖<lb/>
<pb n="KR4h0152_WYG_447-5b"/>
高皇帝實録既成賜綵幣衣鈔宴于禮部庚子以北京<lb/>
宫殿成奉勅召皇太子于南京既至賜以白金羊酒鞍<lb/>
馬辛丑太宗以前元餘黨未平復議征之公以邊儲未<lb/>
備被繫甲辰秋七月太宗賓天仁宗皇帝即位首釋公<lb/>
復其官賜冠帶衣服帷帳之屬公以母喪未終辭仁宗<lb/>
勉留之賜米四十斛鈔一萬胡椒二斛令家屬䕶喪以<lb/>
歸命有司治喪葬八月拜太子少傅户部尚書尋拜榮<lb/>
禄大夫少保兼太子少傅户部尚書給以銀章其文曰<lb/>
<pb n="KR4h0152_WYG_447-6a"/>
繩愆紏繆凡朝政闕失民間利病切於時務欲有所言<lb/>
者輙用之宻封以聞公由是屢有所陳多所禆益乙已<lb/>
奉勅監修太宗實録是歲夏五月仁宗晏駕今上皇帝<lb/>
即位復承詔監修仁宗實録宣德戊申上以師保之重<lb/>
專職寅亮不煩以政事命輟户部之務日在左右討論<lb/>
至理以寧邦家公益竭乃心忠勤彌篤庚戌春正月壬<lb/>
戌進兩朝實録賜白金綵幣襲衣鞍馬戊寅錫宴于中<lb/>
府明旦入謝既退得微疾命家人具湯沐正襟端坐召<lb/>
<pb n="KR4h0152_WYG_447-6b"/>
其弟及子告之曰吾以一介書生叨居重任愧無以報<lb/>
國家言訖而終訃聞上為之嗟悼命有司製棺給賻物<lb/>
追贈特進光禄大夫太師謚忠靖遣禮部尚書胡濙祭<lb/>
之官其子瑄為尚寶司丞永蠲其家差役仍給舟車歸<lb/>
其喪為造墳塋公生元至正丙午八月廿六日享年六<lb/>
十有五配鄭氏賢而克相子男三人長珫早卒次即瑄<lb/>
次瑾女一人善全適虞㻞故宗人府經歴暹之子也弟<lb/>
原乾奉公柩歸以某年某月某日葬某山之原乃以户<lb/>
<pb n="KR4h0152_WYG_447-7a"/>
部員外郎惠政所為行狀請予銘予辱知於公最久且<lb/>
厚知公為悉其何敢辭惟公忠信和易喜怒勿形坦夷<lb/>
直諒無忤於物可謂寛仁厚徳之君子矣厯事累朝洊<lb/>
膺寵眷信任益專㕘决機務疑難之際往往一言而定<lb/>
卓然為國家輔弼之大臣是宜有銘銘曰<lb/>
天啟皇眀實生賢輔蚤孤而立發跡郎署貳卿之任邦<lb/>
計所司國有儲恃民無阻饑於赫太宗入正大統進公<lb/>
司徒益被恩寵東南諸郡洪水湯湯彼民其咨若昔懷<lb/>
<pb n="KR4h0152_WYG_447-7b"/>
襄命公往治公如巳溺寢食弗遑水患以息自公還朝<lb/>
信任益專扈從兩京厥聲隆然仁宗嗣位眷顧尤隆簡<lb/>
賢任舊爵位是崇進秩三孤公有重望在帝左右惟公<lb/>
寅亮今皇繼統舊徳是資政務弗煩治道所資翼然在<lb/>
廷公尚弗耄遽茲遐逝帝用嗟悼豐爵美諡恩禮洊加<lb/>
既官厥嗣復䘏其家恩榮終始惟公克稱允矣大臣永<lb/>
光休命湘江之隂有巋者墳後有求公視茲刻文<lb/>
　　故資善大夫太子少保禮部尚書兼武英殿大學<lb/>
<pb n="KR4h0152_WYG_447-8a"/>
　　　士贈榮祿大夫少保諡文靖金公神道碑銘<hi>楊榮</hi>
國家當太平熈洽之時必有忠謹淳實之臣論思獻<lb/>
納於其間而後克臻乎至治之盛故資善大夫太子<lb/>
少保禮部尚書兼武英殿大學士金公實其人焉公<lb/>
諱善字㓜孜世居臨江新淦之厚聚宋時有諱清者<lb/>
遷洪坑至十五世祖諱某者復自洪坑徙培山遂家焉<lb/>
曾祖德明祖仲卿皆以儒傳家父諱守正學問該博<lb/>
洪武初辟為郡學訓導嚴毅剛方人稱為雪崖先<lb/>
<pb n="KR4h0152_WYG_447-8b"/>
生公生而秀㧞不羣㓜克勵志於學雪崖竒而教之<lb/>
及長遣從前進士聶鉉受春秋業成為邑庠生領<lb/>
鄉薦登洪武庚辰進士第擢户科給事中太宗皇<lb/>
帝即位首以文學薦入翰林改檢討命與解公縉<lb/>
胡公廣黄公淮胡公儼楊公士竒與榮凡七人同<lb/>
直内閣叅掌機宻不數月皆陞職公為侍講階承<lb/>
直郎明年䝉賜象笏幞頭公服尋賜二品織金衣寵<lb/>
任甚專仁宗皇帝在春宫侍臣進講經史公獨說春秋<lb/>
<pb n="KR4h0152_WYG_447-9a"/>
詞嚴而理正遂承命作春秋要㫖既進深協睿𠂻公嘗<lb/>
病遣中官偕御醫往視及痊入朝慰勞甚至丁亥陞右<lb/>
春坊右諭德乃兼侍講階奉訓大夫今上皇帝為皇長<lb/>
孫命宫僚兼職輔導賜勅奬諭公亦與焉己丑扈從來<lb/>
北京庚寅從駕北征冬還南京辛夘詔重修太祖高皇<lb/>
帝實録公與纂修壬辰命典文衡考試天下貢士號稱<lb/>
得人既而余五人者䝉賜誥命公得推恩贈其父如公<lb/>
職封母羅氏為太宜人贈妻孔氏為宜人癸巳復扈從<lb/>
<pb n="KR4h0152_WYG_447-9b"/>
來北京甲午征西冦既還命儒臣纂修五經四書及性<lb/>
理大全書學士胡公與公及余實總其事書成重沐恩<lb/>
賚丙申陞翰林學士仍兼諭德階奉議大夫是冬還南<lb/>
京明年復䕶駕來北京戊戌實録上進錫宴於禮部有<lb/>
金織紗衣鈔幣之賜庚子陞文淵閣大學士仍兼翰林<lb/>
學士壬寅扈從北征軍行乏食偵知敵營尚逺公與余<lb/>
宻䟽軍中利病言之遂詔班師癸卯隨駕廵邊獲敵名<lb/>
王額森托噶以歸特䝉厚賚甲辰復從北征師還駐榆木<lb/>
<pb n="KR4h0152_WYG_447-10a"/>
川太宗晏駕凡沐浴含歛及道路措置之儀公與余實<lb/>
與焉仁宗皇帝嗣位深加寵眷進户部右侍郎仍兼前<lb/>
二職今上正位東宫拜資善大夫太子少保兼武英殿<lb/>
大學士禮遇益厚凡法司論决重刑必命楊公與余及<lb/>
公同審録其中伸雪葢多時賜大臣五人銀圖書其文<lb/>
曰繩愆紏繆以為政務或有闕失許用此宻䟽以聞公<lb/>
亦與焉當時榮之是冬奉命持節册趙王妃及封梁王<lb/>
明年洪熈改元命兼禮部尚書三俸俱支賜誥命贈公<lb/>
<pb n="KR4h0152_WYG_447-10b"/>
父祖皆太子少保武英殿大學士祖妣為夫人加封母<lb/>
太夫人贈故妻劉封繼室屠皆夫人明年春公以母老<lb/>
首奏歸省仁宗可之命給驛以往賜賚甚厚皇上嗣位<lb/>
公丁内艱特詔起復命為總裁官纂修兩朝實録巳酉<lb/>
持節往寧夏册封安化真寧二王妃所過閱兵民休戚<lb/>
還奏上嘉納之庚戌兩朝實録成賜鞍馬白金文綺金<lb/>
織襲衣錫宴于中府是冬扈從廵邊至宣府而還明年<lb/>
秋疾作上命醫診視賜藥物至冬疾劇少傅楊公與余<lb/>
<pb n="KR4h0152_WYG_447-11a"/>
往候問公言死無足惜但愧無以報朝廷益生民家人<lb/>
有請祈恩於神者公曰此君子所恥言及再有問竟不<lb/>
答卒之日實宣德辛亥十二月丁未也享年六十有四<lb/>
訃聞上為之嗟悼贈榮禄大夫少保謚文靖命有司製<lb/>
棺遣禮部尚書胡濙祭之給舟車歸其喪為造墳塋㤙<lb/>
至厚矣其子昭伯將以某年某日葬公于某里某山之<lb/>
原而以碑銘為請余與公同年官處禁林三十餘年出<lb/>
則聯鑣入則同席雖親兄弟不過是也自公之殁痛傷<lb/>
<pb n="KR4h0152_WYG_447-11b"/>
于懐弗能自釋銘奚可辭惟公孝友謙恭沉實和易樂<lb/>
善汎愛出乎天性其學問淹貫文章豐暢為人所愛重<lb/>
凡三扈從往來兩京五從北征沙漠執筆從事於行陣<lb/>
之間乘危渉險未嘗以勞勩為言其在朝廷動静進止<lb/>
皆有常度論思獻納多所禆益是以歴事累朝洊膺寵<lb/>
任眷遇雖隆而自處益謙名其常燕休之所曰退菴可<lb/>
謂得大臣之體矣是宜樹碑墓道以垂不朽銘曰<lb/>
天啟皇明文運昭宣輔贊至理必多俊賢顯顯金氏世業<lb/>
<pb n="KR4h0152_WYG_447-12a"/>
以儒善積有源慶澤乃敷惟公之生天資挺秀羣經子史<lb/>
靡不博究即擢巍科給事廷陛太宗右文寵渥洊至擢<lb/>
寘禁林從容宥宻克副淵𠂻屢進華秩于狩于征公罔<lb/>
不從恪勤夙夜不有其躬仁宗嗣位簡賢任舊爵位日<lb/>
崇寵眷彌厚皇上繼統倚毗益隆公未耄期遽以云終<lb/>
爰錫褒命贈官贈謚喪葬百需罔不具備恩榮終始惟<lb/>
公克全播美揚休孰與比肩高墳峩峩神道有石刻兹<lb/>
銘詩垂輝無極<lb/>
<pb n="KR4h0152_WYG_447-12b"/>
　　故榮禄大夫少師兼吏部尚書贈特進光禄天夫<lb/>
　　　太師諡忠定蹇公神道碑銘<hi>楊榮</hi>
天眷我皇明誕啟文明之運必篤生彌綸叅贊之臣相<lb/>
與協恭和𠂻用臻於至治揆之西蜀蹇公槩見之矣公<lb/>
世家重慶之巴邑曽祖繼祖祖均夀考源斌以公貴累<lb/>
贈封至榮禄大夫少師兼吏部尚書曽祖妣牟祖妣雍<lb/>
妣胡繼羅俱一品夫人公生而頴異首骨隆起風鑑者<lb/>
咸稱為國器及就學日記百言郡守貳竒之選補郡庠<lb/>
<pb n="KR4h0152_WYG_447-13a"/>
生學業大進尋領鄉舉登洪武乙丑進士第授中書舎<lb/>
人初名瑢字宜之聞繼母喪請守制太祖高皇帝因問<lb/>
曰得非蹇叔之後乎公叩首不敢對帝嘉其篤實因更<lb/>
名曰義御書義字賜之建文時擢吏部右侍郎太宗文<lb/>
皇帝入正大統轉左侍郎尋陞尚書永樂甲申兼詹事<lb/>
府詹事戊子命兼輔皇太孫己丑大駕廵幸北京留輔<lb/>
皇太子監國適秩滿九載賜璽書宴勞之公為宫僚長<lb/>
皇太子禮遇尤厚少有疾輙遣人慰問嘗以公所居頗<lb/>
<pb n="KR4h0152_WYG_447-13b"/>
隘特命有司増建㕔事每遇節日必賜宴飲賦詩寵異<lb/>
之己亥聞父喪上及皇太子皆遣祭復賜教寛慰賻以<lb/>
白金襄事畢即命起復辛丑皇太子赴北京留公輔導<lb/>
皇太孫尋侍從至北京奉命廵撫畿内明年還京甲辰<lb/>
秋仁宗昭皇帝踐祚陞榮禄大夫少保兼吏部尚書食<lb/>
二俸踰月陞少傅兼官如故賜冠服象笏玉帶尋陞少<lb/>
師嘗賜繩愆紏繆銀章俾其有所匡正則封進之復賜<lb/>
銀印一文曰蹇忠貞印并璽書備言公忠勤之實以示<lb/>
<pb n="KR4h0152_WYG_447-14a"/>
褒宣宗皇帝嗣統命監修兩朝實録宣德紀元扈駕征<lb/>
武定州賜人口寶帶金銀文綺丁未扈從廵邊還上以公<lb/>
春秋既高且師保職惟寅亮詔輟公吏部之務庚戌春<lb/>
兩朝實録成賜鞍馬白金文綺先朝舊臣惟公為首上<lb/>
深眷顧之嘗錫銀圖書忠厚寛宏賜甲第于文明門之<lb/>
西北落成之日復賜宴器鈔幣凡節日遣中官賜宴于<lb/>
家秩滿賜宴禮部降詔褒諭及公誕辰賜廐馬鈔幣今<lb/>
皇帝即位賜賚特厚公有心疾至是復作上屢遣中官<lb/>
<pb n="KR4h0152_WYG_447-14b"/>
及太醫院名醫往視之復賜羊酒及鈔以慰勉之明日<lb/>
疾劇公泣謂太監范安曰義起自布衣荷列聖擢用無<lb/>
所補報今皇帝新承大統又不獲效忠沒有遺恨苐自<lb/>
今願率由太祖皇帝舊章庶幾天下生民受福復諭諸<lb/>
子孫和順孝敬恪遵法度遂卒時乙卯正月丁亥也訃聞<lb/>
上為悼念命有司治喪葬贈特進光禄大夫太師尚書<lb/>
如舊謚忠定官其長子英尚寶司丞屬以國有大事停祭<lb/>
百日後命禮部尚書胡濙諭祭之給舟車歸其喪公<lb/>
<pb n="KR4h0152_WYG_447-15a"/>
生元至正癸卯十二月乙卯至是享年七十三配劉氏加<lb/>
贈一品夫人繼張氏封一品夫人側室孔氏男四長即<lb/>
英次芳芸荃女二適馬俊李誠英芳二女皆劉出芸孔<lb/>
出荃張出洪熈時授尚寶司丞早卒孫男四霖震霑露<lb/>
孫女一英奉柩將以某年某月某日祔葬鄉之先塋乃<lb/>
列附三代并公厯履之詳徴予銘其墓道之碑惟公稟<lb/>
含宏和厚之資出當重熈累治之運迨事列聖洊膺重<lb/>
託獻納匡翼功在國家天錫之夀褎然為時元老葢蜀<lb/>
<pb n="KR4h0152_WYG_447-15b"/>
之山川清淑之氣鍾之哲人者自尹吉甫佐周宣致中<lb/>
興之盛曠世鮮有其儔若公之遭際事業聞望足以繼<lb/>
休聲於千載之下於乎盛哉予與相知既久故於英之<lb/>
請不辭謹摭其槩俾勒之石用垂不朽銘曰<lb/>
天眷國家篤生才賢光輔至治夫豈偶然維公之生實鍾<lb/>
間氣時焉斯出遭遇盛世起自巍科寓跡鳯池擢貳天官<lb/>
銓衡攸司紀元永樂為天官卿繼兼宫僚薦荷寵榮洪熙<lb/>
更化倚注尤厚進秩三孤厥績斯茂迨及宣徳寵優舊臣<lb/>
<pb n="KR4h0152_WYG_447-16a"/>
不煩以政左右日親嘉謀嘉猷夙夕入告務底禆益孰<lb/>
曰言耄玉帶廐馬白金綵幣寵賚自天惟德之惠祗承<lb/>
聖皇嗣位之初惟恪惟勤一致是圖惟公在廷五十餘<lb/>
年恩榮終始孰與比肩蜀山蒼蒼川流洋洋公所存者<lb/>
山川之光<lb/>
　　王俊伯墓表<hi>呉寛</hi>
自元順帝嗣位其末世政益弛俗益壊天下悉變於詐<lb/>
而澆薄奢僭大抵與賈生之論秦者無異我太祖高皇<lb/>
<pb n="KR4h0152_WYG_447-16b"/>
帝起而救之用重典以治頑民由舊政以修廢事一時<lb/>
口給心計號多才能雖多舉用輙見剪除其卒在位所<lb/>
以輔世而長民者莫非質直悃愊之人而天下之俗遂<lb/>
還於厚若故按察使其一人也公諱英字俊伯蘇之崑<lb/>
山人初從鄉校貢入太學以諸生選授監察御史久之<lb/>
高皇帝以公可用特命署都御史事而大書敦厚王英四<lb/>
字揭於殿柱以勵百官當時朝士以罪去者比比而憲<lb/>
臣尤甚公獨以秩滿陞刑部郎中俄出知寧海縣葢欲<lb/>
<pb n="KR4h0152_WYG_447-17a"/>
以民事試之也及太宗文皇帝嗣位知公名召還復郎<lb/>
中尋擢陜西按察使丁内艱服除改山西秩滿仍命治<lb/>
陜巳而得代還行至泗州疾作而沒享年六十三公立<lb/>
朝守正不阿旦夕兢兢謹畏每顧其妻子曰吾以身許<lb/>
國其勿以死生為意但吾獲死於正足矣乃絶不問家<lb/>
事而時具疏有所建白上知其忠直也多嘉納之然疏<lb/>
入輙毁其藁人不得而知也及長臬司務以簡靜為治<lb/>
獄至而决雖不為强辯深文而巨奸宿蠧恐懼首服不<lb/>
<pb n="KR4h0152_WYG_447-17b"/>
能隱其罪至待寮友和而正寛而有容凡所設施人皆<lb/>
取以為法固有千里外聞公之名而感慕者公平生不<lb/>
立聲譽居官凡四十年得其事行葢若此然足以見公<lb/>
之為人矣王之先在宋有左朝請大夫葆以忠純文雅<lb/>
稱于時周益公實為文誌其墓子孫累世以儒素相承<lb/>
至公遭時始復仕公初娶何氏崑山令平之女繼娶閻<lb/>
氏子男三人曰寧曰安曰定女三人其一嫁同里朱輝<lb/>
孫男三人曰某早卒曰成憲曰成章曾孫男一人女一人<lb/>
<pb n="KR4h0152_WYG_447-18a"/>
公殁於永樂二十年四月十九日以其年十月六日葬<lb/>
于馬鞍山先塋後六十餘年成憲官京師以予有鄉里<lb/>
斯文之好持公墓銘且别具行狀請予文表墓予觀國<lb/>
初多鉅人長者如漢之石建周仁張歐軰豈惟有益于<lb/>
時用能保其身全其家傳其子孫其淳厚之風逺矣公<lb/>
即其人迨去世巳久凡與之處者猶不能忘故靖逺伯王<lb/>
公驥剛毅少容以與公舊寮也追念之不置甞致手札<lb/>
問訊其妻子所以周䘏之者甚厚葉文莊公於公為鄉<lb/>
<pb n="KR4h0152_WYG_447-18b"/>
後軰拜公遺像贊之為名賢而至於今邑人尚能談其<lb/>
居鄉里時一二事曰公一日行道傍有負鹺者擠公墮<lb/>
水中怡然攝衣而歸他日復遇于道其人知為公也棄<lb/>
所負而走公使人追還之常服入呉市門時適有鞾禁<lb/>
門者執公為庶民宜有罰公笑曰吾官人也門者不信<lb/>
取冠服示之始釋其縳公亦不怒邑令盛設酒饌邀公<lb/>
辭之竟赴隣翁飯或怪之公曰鄰翁貧治具不若邑令<lb/>
之易且官府吾可輕入其門耶蓋公平日未嘗有私謁<lb/>
<pb n="KR4h0152_WYG_447-19a"/>
至人有私事干者輙遜謝之曰吾不能爾其他事大率<lb/>
如此此益可以見公之為人也故書以繫之<lb/>
　　陳直夫墓銘<hi>李東陽</hi>
吾友陳君直夫舉進士拜南京貴州道監察御史三年<lb/>
丁外艱服闋改陜西道又三年丁内艱再改河南道皆<lb/>
在南京遷江西按察司僉事二年致仕歸十餘年南京<lb/>
兵部尚書張公恱薦其志行可大用乃起為福建僉事<lb/>
督理屯田又二年復乞致仕時倪文毅公為吏部尚書<lb/>
<pb n="KR4h0152_WYG_447-19b"/>
特擢為河南副使都御史林君俊舉以自代不果又再<lb/>
乞致仕廵撫都御史孫君需請留之廵按諸御史交薦<lb/>
之又二年竟致仕去君子觀其進退之際可以知其人<lb/>
矣直夫鯁介寡合雖生長都㑹而有山林性氣不能與<lb/>
物湛浮遇節義廉潔士傾心嚮慕稍不合輙蹙頞而起<lb/>
若將凂乎其身家素窶奉親養志常俸外一無所取居<lb/>
喪非義賻輙辭弗受屏居舊鄉去府治逺足不至公室<lb/>
人以請託至必峻却之久亦無復至者惟事兩兄嫁其<lb/>
<pb n="KR4h0152_WYG_447-20a"/>
女撫妻之孤弟建祠堂以合族他無所好非所當赴雖<lb/>
故舊强之不屈也其蒞官政務公與慎在南臺力操風<lb/>
紀嘗上疏請止中官取花木捄言事之不得其職者在<lb/>
江西持法甚謹在福建清屯田在河南賑饑民皆悉心<lb/>
綜治不茍應故事顧其所拂意者恒多雖黽勉就職而<lb/>
志常在退其去也蓋有遺用焉若其經業精貫愽渉史<lb/>
籍使得當督學之任必大有興作世之用違其才每如<lb/>
此是豈獨為直夫歎哉然直夫之自處則可謂不失也<lb/>
<pb n="KR4h0152_WYG_447-20b"/>
巳直夫諱壯自號古迂浙之山陰人祖諱珪坐累戍交<lb/>
趾内徙京衛考諱簡贈文林郎監察御史妣徐氏封太<lb/>
孺人子三曰欽鏊鎣女三長適周禔次適趙文學次許<lb/>
嫁祁鋼孫亦三曰沆瀣澯女孫四長許嫁施綽直夫生<lb/>
正統丁巳其舉進士以天順甲申卒以𢎞治甲子十一<lb/>
月十三日乙丑某月某日葬黄龍尖山之原予與直夫<lb/>
同京産又同甲第雅相知厚予久叨仕籍直夫每致書<lb/>
札無一褒譽語至相稱謂雖老必以字未嘗效時俗舉<lb/>
<pb n="KR4h0152_WYG_447-21a"/>
爵號故予銘直夫亦以字庶以為其子終治命云銘曰<lb/>
抗世孤立不西以東敦徳之恒以與始終衆閧而囂我<lb/>
若弗聰行我者天藏我在躬縱不大施弗喪厥衷吁嗟<lb/>
直夫其古人之風乎<lb/>
　　郭君墓表<hi>李東陽</hi>
成化乙未春二月壬午兵部武選員外郎郭君卒户部<lb/>
郎中李君漢章君知巳也狀君行以授其子仁俾乞予<lb/>
表墓仁既歸以其年四月丁酉葬君城武杜村先墓比<lb/>
<pb n="KR4h0152_WYG_447-21b"/>
復走京師來徴文而李君為速予日不置予既哀仁之<lb/>
孤又感于李君交友之誼乃為之辭曰君諱璽字文瑞<lb/>
姓郭氏兖之武城人譜逸不可考由君以上得三世曰<lb/>
曽祖諱彦禮祖諱昇父諱浩贈承德郎兵部武庫主事<lb/>
嫡母劉母賈皆贈安人君少失怙養母甚孝事諸兄謹<lb/>
與人不易合負意氣勤學問學成舉天順甲申進士奉<lb/>
詔入翰林為庶吉士拜工部營繕主事風岸卓卓監局<lb/>
諸工掾多出入曹省無所憚至相與抗禮君方坐治事<lb/>
<pb n="KR4h0152_WYG_447-22a"/>
有譟于側者君執而笞之其人有所愬中君以法竟下<lb/>
詔獄坐貶人皆危君君固自若也成化丁亥丁賈安人<lb/>
憂去庚寅改兵部武庫主事㑹武選員外郎闕吏部謂<lb/>
非疆有力者弗任乃擢補君君家無私謁曹事有不能<lb/>
决者往往以一言定之人服其能甲午君得疾冬益劇<lb/>
乃上䟽乞歸命未下而卒年四十有一配劉封安人生<lb/>
二子仁仕側室崔生一子儒卒之日家無餘貲鬻舎償<lb/>
劵而後返葬自公卿而下知君者皆嗟悼不置云夫材<lb/>
<pb n="KR4h0152_WYG_447-22b"/>
與氣二者恒相為用然論士者必先氣而後材故雖有<lb/>
庖丁之刃郢人之斤茍非其氣足以蓋物未必不歛手<lb/>
縮臂趦趄而自失其固不能者弗論也郭君平居論洶<lb/>
洶無謟辭佞色居官未嘗阿意所事其所奮激雖横罹<lb/>
刑罰不少挫故臨事處職皆能有以自遂其勝于脂韋<lb/>
耎脆視人之顔色以為進退者亦逺矣使天假之年君<lb/>
又充拓之不暇其所建立固可限哉初君居翰林而志<lb/>
在曹署既得劇地乃日以益顯向使君局文章又蚤死<lb/>
<pb n="KR4h0152_WYG_447-23a"/>
豈得遽以自見稱良吏若是籍籍也嗚呼予固歎夫宅<lb/>
材者茍處非其職鮮有能盡其用者也夫既具材負氣<lb/>
且得官以為用而又不得盡以死士之用于世亦甚難<lb/>
矣哉初予與同為庶吉士者十有八人其既者河南杜<lb/>
大勉大興王器之及君為三人大勉在翰林輙病歸卒<lb/>
於家予知弗能詳大抵朴厚士也器之予同學生其人<lb/>
篤厚和易而中介介有分别勃然嚮于義拜南京户部<lb/>
主事卒于官昔王荆公表征處士墓及其友二人况三<lb/>
<pb n="KR4h0152_WYG_447-23b"/>
君者皆同仕有名籍誠不宜使没没故予因郭君附論<lb/>
之君而有知其不以予言為然者吾弗信也<lb/>
　　韓蓮峰墓碑<hi>王九思</hi>
黄河太華之間有賢大夫蓮峰先生卒其子儀封知縣<lb/>
邦彦浙江僉事邦竒工部員外郎邦靖國子監生邦翊<lb/>
卜塟朝邑南陽洪之原而太史吕子纂述令德播為嘉<lb/>
銘納諸𤣥室矣惟是墓道之碑有闕無以崇親表賢别<lb/>
貴賤之等而詔來裔示後世于是謀之九思九思少時<lb/>
<pb n="KR4h0152_WYG_447-24a"/>
習聞我先君言言先生才氣古豪傑蔑以過也𢎞治中幸<lb/>
謁拜京師而先生往時教授華山下而受經之徒尊而仰<lb/>
之也是故稱蓮峯先生云先生諱紹宗字裕後同州朝邑<lb/>
人也蓋姓韓氏先生生未晬而孤三歳而有智八歲行墮<lb/>
洛河氷下一巨力挾之出無恙十歲讀書日記千言葢受尚<lb/>
書武清令倫所武清令倫者先生之叔父也精通尚書以<lb/>
此盡傳其秘十六而為學官弟子副使伍公見其文竒甚<lb/>
愛之呼之曰韓生當此之時故三秦士無不推韓先生者<lb/>
<pb n="KR4h0152_WYG_447-24b"/>
本副使伍公延譽之力也二十三舉鄉試試進士乃不中而<lb/>
歸乃就華山雲臺觀授經三年士逺近至者葢門下多文<lb/>
武之才而又浮渭而西登畢郢上邰城覽終南太白之勝<lb/>
又西至岐山之陽陳倉之口所至士多從之逰而文日益<lb/>
壯蓋二十七而舉進士云進士授刑部山東司主事五年<lb/>
而遷四川員外郎其年再遷郎中復山東司而雲南廣東<lb/>
二司者事劇甚部尚書特委攝焉然又或攝他司而終始<lb/>
刑部凡九年其所聽斷平反者甚多葢數十百事不盡書<lb/>
<pb n="KR4h0152_WYG_447-25a"/>
書其大者都指揮王章者之守備真定也葢横甚虎而<lb/>
冠者也巡按御史柯忠劾奏章章亦誣奏御史郎中往勘<lb/>
而章恃其有内倖出謁道上執賓主之禮郎中怒鞭之道<lb/>
上三十遂按其罪免官當是時真定知府者亦有内倖而<lb/>
入謁甚倨郎中微持其陰事乃復長跪謝無狀死罪幸使<lb/>
君寛之不可竟奏抵于法太監石岩者鎮守大同而都御<lb/>
史許進為巡撫惡之兩家相訐奏奏下給事中御史同郎<lb/>
中往勘往勘而岩罪有端而許公無何給事中御史以為<lb/>
<pb n="KR4h0152_WYG_447-25b"/>
亦宜微入許公以塞口郎中曰天乎乃有枉人罪而避巳<lb/>
禍者固不肯獄成岩深疾之舎給事中御史不奏奏郎<lb/>
中言郎中黨都御史罪我于是天子震怒逮繫郎中而<lb/>
遣他官往勘則許公左遷矣郎中竟亦無罪當是時安<lb/>
逺侯者好結客客與逰者皆貴近用事有氣力者侯與都<lb/>
御史某者不相中具奏北闕下郎中按問而侯贓以鉅<lb/>
萬身所殺傷數十人奏請抵法天子不可如是者三而<lb/>
是時彭公韶為尚書曰郎中力窮矣乃自具奏以唐事<lb/>
<pb n="KR4h0152_WYG_447-26a"/>
為比語在墓誌語中然不竟罪侯者諸客之力也其後<lb/>
京師有一僧善太監梁昉而稱曰門僧一日某伯者出<lb/>
而僧正衝其前導撻僧僧倚梁昉奏伯繫獄而自從昉<lb/>
匿不出也郎中追出之抵罰而京師為之語曰伯繫獄<lb/>
僧入窟掘迯僧韓郎中頃之又有樊舉人者事樊舉人<lb/>
葢夀寧侯之門下客也夀寧侯貴振天下而其人負勢<lb/>
以逞謂無奈我何葢勲戚貴臣一切奏狀皆出其手然<lb/>
駕空亡事實至是奏下郎中郎中具知而詰其主奏者<lb/>
<pb n="KR4h0152_WYG_447-26b"/>
勲臣曰誰能為此奏乃具以實對曰樊舉人為此奏于<lb/>
是攝樊舉人是時樊舉人匿夀寧侯所甚深乃百計出<lb/>
之出之而下獄數日矣乃郎中一旦出門見地上一巻<lb/>
書取視之則備書樊舉人罪狀宜必置之死不死不可<lb/>
郎中笑曰此樊舉人所自為書也詰之果服同寮咸謂<lb/>
此畏笞誣服耳何乃自為此郎中呼樊舉人出使背誦<lb/>
其書背誦不訛一字同寮驚問曰何乃自為此對曰韓<lb/>
公非可摇動以勢蘄生則必死今言死者左計也兾生<lb/>
<pb n="KR4h0152_WYG_447-27a"/>
我耳郎中曰不然若罪不至死于是發戍遼東云而夀<lb/>
寧侯雖心惡之然無如之何朝審囚徒中有亂義男婦<lb/>
者死冡宰三原王公疑其太重以問主者不能對郎中<lb/>
前對曰義男犯其父與生男同科有之乎冡宰曰然然<lb/>
則亂義男婦者獨奈何弗死也冡宰雅知郎中乃愈益<lb/>
重之遂欲超拜異等以風厲部署㑹大理寺丞缺員擬<lb/>
遷郎中而員外郎嘉慶者蜀人也與郎中有郄乃以他<lb/>
事奏使下獄而主問者御史又故為稽留以故不果遷<lb/>
<pb n="KR4h0152_WYG_447-27b"/>
其後厯久乃遷為福建按察副使副使既至而都御史<lb/>
左遷者魏叅政子撻人市中適過見之怒攝叅政子魏<lb/>
叅政懼暮夜令其子亡匿歸未幾而鎮守陳太監者其<lb/>
舎人羣奪屠者肉市中捕獲一人而諸舎人者走匿不<lb/>
可得吏捕之急太監怒呼諸舎人者出數之曰此新韓<lb/>
副使也若等不聞之邪且若等何如魏叅政子遂送抵<lb/>
罪而後又有鎮守鄧太監鄧太監者無故笞一吏死吏<lb/>
舎人訴之按察使御史按察使御史不問至副使副使<lb/>
<pb n="KR4h0152_WYG_447-28a"/>
問而太監者盛具接殷勤之歡窺伺副使副使于他事<lb/>
則答于死吏則或答或不答而笑因以困鄧既出召衛<lb/>
指揮至而曰往時太監笞吏死者行杖人皆若衛卒其<lb/>
急捕之來不即勿復見我及捕至且治而為太監謀者<lb/>
令行杖人赴訴御史言未嘗笞吏死又令太監多予吏<lb/>
舎人者金而教言吏實疾死非受笞死于是御史下按<lb/>
察使而太監遂無事然終以此嗛副使也其後副使代管<lb/>
海道捕海冦急而冦王某者覘知此隙謾為書與捕者<lb/>
<pb n="KR4h0152_WYG_447-28b"/>
因誤遺太監而云韓副使受我金生我矣太監得書即<lb/>
以此奏副使是時都察院戴公珊為都御史知副使而<lb/>
署奏聞上竟亦無事知州白某者尚書之弟而受賕事<lb/>
覺人多不敢問問罷之又通判湯珍者嘗為吏部甚辨<lb/>
有口而與知縣高遷相訐奏詞連廵按清軍諸御史布<lb/>
按二司官而勘事者給事中郎中至而獄久不决而决<lb/>
于副使而湯珍高遷皆逸官罷其在福建凡七年而郡<lb/>
縣吏以法問罷及所聽斷平反者又甚多事不盡書亦<lb/>
<pb n="KR4h0152_WYG_447-29a"/>
書其大者如此副使嘗涖福寧道而三年不代者葢難<lb/>
其人僉事王公寅自請代之代之而神形瘁矣問下人<lb/>
曰我孰與韓使君下人曰無沗顧韓使君㣲閒暇耳僉<lb/>
事投筆笑曰幸甚誠如是足矣邦人聞之曰往年右布<lb/>
政與副使分治雙門河也而才智弗逮也慙憤病幾死<lb/>
乃今僉事來代副使乃又殊瘦矣其後僉事至工部侍<lb/>
郎終畏副使廵按御史四人者相繼論薦不次擢用吏<lb/>
部亦屢擬按察使皆不果尋以母喪去歸㑹朝覲黜陟幽<lb/>
<pb n="KR4h0152_WYG_447-29b"/>
明而給事中許某者嘗以舉人授徒按察司滋為姦利<lb/>
副使聞之立叱出使去有隙乃籍鄧大監言受盗金事<lb/>
劾罷副使後十餘年而黄君河清者亦閩人在吏部復<lb/>
薦起副使又不果而副使之子邦竒為吏部主事乃陟<lb/>
封中憲大夫云而又餘十年正德巳夘四月二十一日<lb/>
以疾卒所與識者逺邇嗟歎皆曰傷乎蓮峯先生己矣<lb/>
有流涕者其葬則是年七月十八日蓋夀六十八歲先<lb/>
生為郎中時得贈其父顯如子官母張氏封太宜人而<lb/>
<pb n="KR4h0152_WYG_447-30a"/>
太宜人之貞節則又嘗被旌也先生傷贈君之弗逮也<lb/>
而所以事太宜人者蓋甚至太宜人病嘗失明醫藥無<lb/>
所不致至不愈先生夜夜籲天為祝拜甚苦一日有醫<lb/>
從外來自言我能愈請鍼之鍼之果愈已忽不見蓋神<lb/>
醫云此與墮氷而神挾出者皆世俗耳目不聞覩甚怪<lb/>
異希有之事縉紳學士亦往徃所不道然先生之直節<lb/>
正氣動天地昭日月格鬼神固宜有之乃不幸而為人<lb/>
所讒沮擯斥老岩石死不究其用斯固列夫志士所為<lb/>
<pb n="KR4h0152_WYG_447-30b"/>
痛心而搤腕焉其子僉事員外郎又皆以直廢銘曰<lb/>
韓以國氏肇自叔虞其來徐徐馮翊是居於維遐哉髯公<lb/>
三子罹世知燬二叔辟地伯氏捷止伯有曾孫桓桓其<lb/>
武翺翔于元金牌萬户於維休哉萬九之裔五世知<lb/>
名贈君倜儻莫我敢陵八齡剖缶豁虎辟鋒竭力所<lb/>
天輸儲于公於維烈哉贈君遄謝其澤孔覃忠孝之<lb/>
委先生是堪先生峩峩萬夫之望孰構爾讒以蹶爾行<lb/>
爾後奕奕既熾而昌於維丕哉太華以北在河之[田*耎]鬰<lb/>
<pb n="KR4h0152_WYG_447-31a"/>
為茂林先生之阡於維人斯尚式旃哉<lb/>
　　彭君墓表<hi>羅玘</hi>
𢎞治十四年冬十一月十有八日江西提舉副使邵君<lb/>
屬饒守李君貳守鮑君介何生徐生走南城抵予室命<lb/>
表故監察御史彭君之墓且曰君里世他行葬所歲日<lb/>
月有編修程正之誌銘在惟君貞臣臣行首貞願表于<lb/>
其墓告來者為饒士世勸予既泣泣巳思邵為户部時<lb/>
常别白時之忠佞若涇渭然至君則曰此所謂渭也至<lb/>
<pb n="KR4h0152_WYG_447-31b"/>
其指為涇者則又若仇敵不少貸今兹果然既又思君<lb/>
平時言笑嘻嘻劇飲歌呼遇人無爾汝見其肺肝無留<lb/>
畛域坦坦夷夷人或易之予獨曰是非其性要有藴藉<lb/>
耳成化末同舉進士日益追逐相唯諾見時有附閹貴<lb/>
驟至要樞者有苞苴徑内降補官者謂曰是不可鉗之<lb/>
于市邪至雜他流則竟日寂無所指斥者予於是益覘<lb/>
君𢎞治改元之明年擢河南道監察御史廵京城之内<lb/>
外暨近畿横亘數百里連敵營也歲朔風塵起敵騎彎<lb/>
<pb n="KR4h0152_WYG_447-32a"/>
弓掠人道上事洩索急則扳戚里閹奴為援匿優伶家<lb/>
為恒君每得其機牙發之竒中人驚為神始改觀悚息<lb/>
用薦出廵淛之鹽法予時奔先君之喪過之淛之人曰<lb/>
是御史公商竈其兩德之又曰是御史不可干以私六<lb/>
貴人助富人奪人妻弗能得予喜曰是將嶄然矣予免<lb/>
喪至闕則𢎞治之六年也禱祠事興上非其好也乃閹<lb/>
之黠譎入之自擅睂目標榜皷其幻徒日食于大官不<lb/>
嗛又假供養莊嚴糜耗百貨延于大農之錢方酣君時<lb/>
<pb n="KR4h0152_WYG_447-32b"/>
監光禄寺事奮曰吾不能嘿嘿以茍活刻時日至于大<lb/>
官雖重得禍萬無恨明日䟽入謂宜一切罷革儲待之<lb/>
費變仙釋幻惑其道左且不根語觸諱忌羣閹衘而持<lb/>
之遂下君錦衣獄舉朝震駭莫不服君之忠而危其禍<lb/>
英國張公獨首白辯君無罪宜貰諸大臣助之上意乃<lb/>
解然猶編管邊之隆慶衛伍在伍惟以母老覊京邸為<lb/>
憂明年詔釋歸養其母吏部尚書王公建議起君行召<lb/>
君矣而母李孺人殁未及葬君亦殁逾年一子<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>龍又<lb/>
<pb n="KR4h0152_WYG_447-33a"/>
殁天下莫不悲其禍之烈既又莫不惜其不及召且大<lb/>
用以沛其施且惟<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>龍遺腹子天鍚是嗣方三齡也於<lb/>
呼天難諶斯人事之入于無窮其不可知其穹碑大隧<lb/>
之加於斯有也抑榛莽之蔽狐狸之窟而或夷而為墟<lb/>
蹊坎竇亦有也甚而陵谷之迭與為變亦有也况于兹<lb/>
墓乎則夫貞臣者故世倚以為重而亦其身之有不必<lb/>
芘歟然君之字書與夫歌詩雜著天下莫不存君之名<lb/>
内自六宫外暨蠻方海裔莫不聞史氏當不有遺也而<lb/>
<pb n="KR4h0152_WYG_447-33b"/>
邵君又率其屬為君世世之托君其可以無憾而安於<lb/>
此惟予弗任厥職亦惟曰祗服邵君之役<lb/>
　<lb/>
　<lb/>
　<lb/>
　<lb/>
　<lb/>
　眀文海巻四百四十七<lb/>
</p>
<p>
</p>
  </div>
</body>
</text>
</TEI>
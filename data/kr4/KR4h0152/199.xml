<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷一百九十九</head>
    <p>
<pb n="KR4h0152_WYG_199-1a"/>
欽定四庫全書<lb/>
　明文海卷一百九十九　　　餘姚黄宗羲編<lb/>
　　書五十三<lb/>
　　　憂䜛<lb/>
　　答郭慶守<hi>劉楚</hi>
僕聞之古之所謂知己者惟管子鮑叔而己矣夫管子<lb/>
之所為舉朝之人不能知之而惟鮑叔知之非惟舉朝<lb/>
之人不能知之雖舉齊國之人亦不能知之則當時之<lb/>
<pb n="KR4h0152_WYG_199-1b"/>
知管仲者何少而不知管仲者何多也夫共賈而分利<lb/>
自多非誠貪乎謀事而窮困非誠愚乎三戰而三走非<lb/>
誠怯乎此人之知管仲者也然而為貧也為時也為有<lb/>
老母也非鮑叔其孰能知之哉管仲既未嘗自言所以<lb/>
然鮑叔獨探其情而言之在當時之人其不以鮑叔為<lb/>
佞而阿附於仲者鮮矣及其後策魚鹽之利修農工之<lb/>
政而國無不富也九合諸侯不以兵車而謀無不得也<lb/>
進兵楚陘仗義執言而勇無不勝也然後鮑叔之言為<lb/>
<pb n="KR4h0152_WYG_199-2a"/>
正而有信而管仲卒為齊霸功臣使非鮑叔有以知之<lb/>
則管仲毁於貧敗於不利而喪於怯也久矣豈復能少<lb/>
見一日之長扵後來也哉故古人之知己必論其逺者<lb/>
大者類如此今則不然棄置大端習翫細娛睢盱淟涊<lb/>
互相推上以同其好者為知己其不同者非之亦異乎<lb/>
古之知巳矣况足下所以稱道而歎惋於僕者固又非<lb/>
古人之所先急者哉夫書以記姓名詩以咏情性文以<lb/>
道古今凡具手口習簡翰而稍知義理者孰不能為亦<lb/>
<pb n="KR4h0152_WYG_199-2b"/>
孰不能言也而各有其道焉其道固未嘗不同而亦焉<lb/>
能盡同哉譬之人之面焉其横目竪鼻皆然也其笑語<lb/>
飲食亦皆然也今不取其同然者乃遽欲以己之肥而<lb/>
廢彼之瘠又欲以已之黔而譏夫人之晳也不亦難哉<lb/>
此不足較也在我固不當以彼之毁譽為憂喜矣况又<lb/>
欲因之以重足下之憤怒哉昔人有飲而醉扵室者行<lb/>
道之人過而見之以為已之醒也羣聚而罵之其受罵<lb/>
者弗覺也而傍聞者恕焉亦何以異扵此哉甚荷足下<lb/>
<pb n="KR4h0152_WYG_199-3a"/>
愛助之至僕非敢以此少足下也誠恐足下好善嫉惡<lb/>
之心過重或反為其所動而不能以堅所守也故敢以<lb/>
言焉抑君子知己之辱将有大扵是者又不直若管仲<lb/>
之扵財之扵謀之扵戰而己也自今以往其進退可否<lb/>
則誠有望扵足下矣足下其将為鮑叔乎楚也敢不知<lb/>
所勉哉足下明敏周愼早得明師又善與人交其學日<lb/>
進如草木旉枿之滋長而人莫之覺也其徳日修如江<lb/>
河波瀾之方漲而人莫之知也乃猶慊慊焉以四十未<lb/>
<pb n="KR4h0152_WYG_199-3b"/>
聞道而見惡扵人為可愧可感且又欲以僕為師法此<lb/>
不自滿足而過為謙抑以推夫人者也豈楚之所能當<lb/>
哉僕今年四十有九矣而行不見信扵人學無成扵己<lb/>
徒有以來䜛謗之口若足下所云云者其感與愧又豈<lb/>
不浮扵足下哉抑聞之文中子云止謗莫如自修又曰<lb/>
何以止謗曰勿辨此古人處巳之成法也既以自勉仍<lb/>
不敢辨惟足下其少安而圖之若所喻髙文則不及見<lb/>
恐不逮将來尚冀終示也<lb/>
<pb n="KR4h0152_WYG_199-4a"/>
　　答杜銀臺研岡辯毁書<hi>劉繪</hi>
前日兩次奉候値溽暑不敢久勞執事僕亟請退及別<lb/>
執手謂僕曰此來見之宜謙慎謙慎僕低回不省所謂<lb/>
昨㑹留精舍中對局醉僕以酒僕不覺放論時事執事<lb/>
復教如前更道士夫有毁足下扵同鄉松臯許公浚川<lb/>
王公處云云余亟為足下論辯翰林廖學士户曹張正<lb/>
郎皆謂足下髙視亢言不近人情恐扵宦途不利彼時<lb/>
乗醉且有同年友一人在坐僕應之曰丈夫生世不得<lb/>
<pb n="KR4h0152_WYG_199-4b"/>
揚眉亢步巖廊之上即拂袖曳履去山谷以肆其志不<lb/>
然欲免羣輩之猜忌也難矣韓子曰人有所能有所不<lb/>
能抑而行之必發狂疾盖謂此爾今晨乃勞手翰枉教<lb/>
諄諄以謙益相勉而進以君子長厚之道雖父兄之愛<lb/>
子弟不逾此矣僕思人之才性多本天成仲尼曰不得<lb/>
中行而與之必也狂狷乎若古之所謂狂狷其能利於<lb/>
今之世也乎求包容而無忌足矣安望其引拔而顯用<lb/>
之邪嘗見今之公卿待朝士不惜才藝不問臧否但分<lb/>
<pb n="KR4h0152_WYG_199-5a"/>
曹較銜驗趨立之尺寸競祇候之杪細遂執以為喜怒<lb/>
進退悲夫悲夫長松回棘材有度也端觡銳牙性有類<lb/>
也士顧操獨行於己爾何可以毁譽而數易其志耶三<lb/>
代之朝濟濟相讓固無待論矣春秋以下若平仲絶禮<lb/>
扵石父范宣矯顔扵孫僑衛青亢勢扵長孺龔遂不荅<lb/>
扵王生其始憑陵夸詡自挾侈重而竟以嚴辭疏節詘<lb/>
敗困悔彼平仲以下四君皆所謂豪俊也至扵石父諸<lb/>
子亦顯名扵世乃知古之大賢相成如此而何今時之<lb/>
<pb n="KR4h0152_WYG_199-5b"/>
不然也僕三復來教忽覺融透古人遭際坎壈皆失常<lb/>
懐屈平疑扵雞鶩之卜馮子淆扵龍蛇之喻未免憤憤<lb/>
不平也及上規揚氏黑白之守下覽蕭逺𤣥同之辯遷<lb/>
就譎竒非吾身世之正術嗟嗟言忠信行篤敬雖之蠻<lb/>
貊可行此所以動天地而感鬼神也詩曰我思古人俾<lb/>
無訧兮僕将佩服孔訓敬服來教容閉門省察旬日後<lb/>
再俟面請如何<lb/>
　　與李中麓書<hi>呂髙</hi>
<pb n="KR4h0152_WYG_199-6a"/>
李生捧華札至披而讀之知足下有愍世之盛感惜賢<lb/>
之重悲且以激烈之懐便欲振蕩時事僕以為過矣夫<lb/>
䜛諂蔽明邪曲妬正自昔有然何必至今乃大異也昔<lb/>
子胥抱憤扵鴟夷申徒糾寃扵負石直生被名扵盜金<lb/>
第公荷䜛扵絶義以彼其賢信而見疑忠而被謗獨王<lb/>
潘二子然哉足下抱髙世之宏才履絶人之上智譽望<lb/>
日隆朋豪雲附少縱其才掀揭一世将何施不可語曰<lb/>
雖有鎡基不如待時足下睇視今日為何如耶且足下<lb/>
<pb n="KR4h0152_WYG_199-6b"/>
相與締結恒久孰與少海情志顓篤孰與質夫然皆反<lb/>
面毁心戈起不測又安知今左右無復數子者哉人心<lb/>
不同有如其面願少自韜約毋輕漏言犯尼父不密之<lb/>
戒僕以文學不如道思通達不如子抑二子罷去我輩<lb/>
安禄天網恢張有禽獨遂可不謂倖乎自華札至疑懼<lb/>
交集秉燭達旦眠食報罷反躬求省不知作何惡狀曩<lb/>
日見仇扵惡寮僕自以為鄭聲之亂雅耳不意羣疑相<lb/>
蒙珉玉莫辨任子遂借此以為覆兄之計而玉溪張公<lb/>
<pb n="KR4h0152_WYG_199-7a"/>
者又信䜛而莫之察也夫讐人之言不足異矣獨恨任<lb/>
子以斷金之交張公有座主之義乃亦忍心為下石之<lb/>
計乎嗟哉嗟哉世路多艱宦海叵測此孝標所以廣論<lb/>
扵絶交而陶公欲閉門以杜迹也僕自揆有何稔釁法<lb/>
當罷斥今流言交䜛不過居督學之官耳初若不領此<lb/>
任更作何說然此來實出足下之意而僕亦悔之晚矣<lb/>
易曰負且乗致冦至冦之交戕致之我也又誰咎僕自<lb/>
去秋便萌歸志顧以二親在堂弱息滿膝長兄物故俯<lb/>
<pb n="KR4h0152_WYG_199-7b"/>
仰在予而回視退計上無覆身之瓦下無立錐之地牽<lb/>
制隱忍義不能決今時事至此尚可靦顔就列為流俗<lb/>
人所疑乎君子見幾不如早去足下視僕豈䝉垢之士<lb/>
而茍禄之人哉從此入江鄉下帷受徒圖升斗之粟以<lb/>
供二親饘粥之食使弟得他日與黔婁原憲同類而共<lb/>
盡也何不可今督學之任不可一朝居矣然計年則未<lb/>
可遷扵義又不可調惟有一去而己矣以足下有鮑叔<lb/>
之知故敢披瀝衷素走使奉告統惟足下亮之<lb/>
<pb n="KR4h0152_WYG_199-8a"/>
　　上御史王公書<hi>歸有光</hi>
都臺相公閣下有光聞天下之人材其為君子小人皆<lb/>
有一定之性古之所謂知人者非苟知之而己也始知<lb/>
其如此則其終身不能易也伯樂之扵馬卞和之扵玉<lb/>
如令馬非絶塵玉非連城二人者必不顧如令二人者<lb/>
顧之馬與玉豈有變哉馬與玉而有變則天下亦不號<lb/>
為伯樂卞和矣故以為人之賢不肖有定分而古之知<lb/>
人者決扵一見而終身不易彼有改節易操者必其始<lb/>
<pb n="KR4h0152_WYG_199-8b"/>
非眞性有矯而為之者特其號為知人者之不至焉耳<lb/>
故孔子曰舉爾所知盖謂己知之矣則其舉之而不疑<lb/>
也故大臣之相其君其平日常有意扵天下之人材一<lb/>
旦而任事權舉平日之所知盖優然而有餘是以佐國<lb/>
家成光明之業而其聲名永與天地無窮若夫取辦扵<lb/>
臨時處極貴之地而欲以周知天下之人材不如其取<lb/>
扵素之為裕也今閣下為天子執法操天下士進退之<lb/>
權其能辨君子小人賢不肖必明矣有光不材不敢自<lb/>
<pb n="KR4h0152_WYG_199-9a"/>
附扵當世之賢者獨以少荷國家作養蚤嵗掄選太學<lb/>
尋薦京府初辱閣下為縣當此時相知最深盖不以有<lb/>
光為不肖也閣下清明直亮少所許可而獨扵有光而<lb/>
加顧自此閣下為郡二千石及敡厯外省陞中丞治河<lb/>
漕濟州淮揚間有光往還京師道之所厯閣下未嘗不<lb/>
垂顧念閣下非有私扵有光以為為國家急扵當世之<lb/>
人材如此前嵗舉進士閣下方召入為少司徒有光時<lb/>
與諸進士旅見閣下獨加禮遇異扵常今嵗入覲閣下<lb/>
<pb n="KR4h0152_WYG_199-9b"/>
府第深嚴有光一再至然亦不拒逆而進之退而私念<lb/>
以有光之受知扵閣下與閣下之知有光者至今未嘗<lb/>
變也自以諸生文學不辦治縣事多泥古與世乖忤監<lb/>
郡及臺省大吏無相知者其考宜殿而尤荷閣下之知<lb/>
使免扵過謫然而鑠金銷骨之毁其積扵閣下之前矣<lb/>
悲夫以三十餘年潔身脩行一旦遭䜛罹垢乃不能自<lb/>
辨扵三十餘年之素知使閣下疑所見而信所聞夫豈<lb/>
閣下前日之知為非歟将亦有如古人所謂的然昭晰<lb/>
<pb n="KR4h0152_WYG_199-10a"/>
自斷扵内能了了扵㝠𡨕之中而蹔不能勝衆多之口<lb/>
而姑為謝之也然則士之所恃扵知已者危矣閣下何<lb/>
不考有光之為吏者夫豈若人之言否乎昨在京師今<lb/>
萬宗伯乃同年鄉舉也萬公楊羨人家與有光所治連<lb/>
界有光私竊問萬公云公以我治縣何如萬公曰君治<lb/>
縣無他獨小民無不愛君耳有光謝曰得公一言可以<lb/>
無愧萬公當世賢者非相欺也則有光之為縣果盡如<lb/>
䜛者之言乎今銓部所取信者監郡監郡之賢不肖果<lb/>
<pb n="KR4h0152_WYG_199-10b"/>
盡出扵公與明乎漢人有言陛下以使者為腹心使者<lb/>
以從事為耳目尚書之平決扵百石之吏其不足盡取<lb/>
信明矣且今監郡所薦舉無不極其褒美語其治行雖<lb/>
古之龔黄卓魯不能有加然古之吏皆積久而成功今<lb/>
並布衣諸生少年逺者僅逾二載何治之卓卓如此夫<lb/>
果能如此則其縣治矣何遷代之後其凋殘猶故也所<lb/>
舉如此則所刺可知其不為謾欺者鮮矣夫與愚人論智<lb/>
則智反為愚與不肖論賢則賢反為不肖故智者決策<lb/>
<pb n="KR4h0152_WYG_199-11a"/>
扵愚人賢士呈行扵不肖此道之難行而賢材之所以<lb/>
多闕也今扵監郡之外復有采取流言飛語唐虞之世<lb/>
所以疾讒説殄行者寺人傷扵讒而有巷伯之刺今不<lb/>
能禁而又行之如此則奉法循理之吏豈能見容扵世<lb/>
耶閣下清徳重望凛然風裁宜監郡者不敢為欺謾其<lb/>
刺舉必明其讒説亦無自至扵臺省然唐虞之世猶有<lb/>
讒説以周之盛而寺人畏讒則雖登明選公舉世咸仰<lb/>
寧獨無如有光前之所論者計今世人才之衆多皆進<lb/>
<pb n="KR4h0152_WYG_199-11b"/>
退扵閣下閣下寧以失一人為重輕但自古一士之不<lb/>
遇至微而後之人追論其世乃歸咎扵當世之公卿大<lb/>
臣者且多矣况平生恃閣下之知自謂俟百世而不易<lb/>
者不謂其有所變也獨以閣下不勝衆多之口而姑為<lb/>
謝之云耳然有光自以今日有閣下之知己而不獲自<lb/>
伸如此則亦己矣官雖微而出處進退宜明是以竊縁<lb/>
閣下之素以求自放扵田里不使墮落扵讒人之口閣<lb/>
下姑憐而使之得全其身名以去不勝幸甚<lb/>
<pb n="KR4h0152_WYG_199-12a"/>
　　上儀封公論事書<hi>栗應宏</hi>
語曰才難不其然乎然能盡其才之用者為尤難古之<lb/>
時政習淳厚無甚回邪欺詐之變人惟求濟扵公而無<lb/>
急扵私故上無蒼蠅之懐下無白駒之嘆若田野園市<lb/>
之實山林川澤之珍咸貢扵天子而収之官師工匠者<lb/>
皆有以察其質而致其用不以逆己而有所枉不以料<lb/>
量區別為勞而易棄擲不以指擇矯異為嫌而自顧避<lb/>
是以無才則己不患其不盡用也今之時則不然矣才<lb/>
<pb n="KR4h0152_WYG_199-12b"/>
之用固多也然以逢迎奔走為賢以緘黙足恭為敬以<lb/>
循非襲枉為便以無所可否為謹庸者見鄙能者被嫉<lb/>
自處若山嶽視人若奴僕少不如意則從而媒蘖其短<lb/>
以糢糊成其罪雖有賢者守古信道之士少不自知用<lb/>
今之道則當閒散寂寞山林長往而已爾雖有聖天子<lb/>
賢公卿在上亦安從責此情也夫九井之穀百夫之力<lb/>
也置之塗泥則良農為之撫膺荆山之璞天下之寳也<lb/>
委之道左則隨和為之流涕楩楠豫章合抱之木干青<lb/>
<pb n="KR4h0152_WYG_199-13a"/>
雲而茂邦域質偹髙選用中大任不幸為賤工之所短<lb/>
将胥起而裁截之比幸有大匠者扵其側不一轉手顧<lb/>
目而賜之便非人情也今者某以壮年魁南宫此固時<lb/>
未易有也其才之難得亦可知矣為政不二年屢被旌<lb/>
舉聲譽大溢其為才扵政亦速矣獨以奔走不足辭氣<lb/>
不遜之故與司府不相能率懐私鍜鍊以構成其罪将<lb/>
以決其案扵臺下䝉等誠切悲之夫才髙則果扵自用<lb/>
望重則易扵招尤招尤易則責叢扵己自用果則無恤<lb/>
<pb n="KR4h0152_WYG_199-13b"/>
扵人以是之道則以今之習尚殊矣語曰衆喣漂山聚<lb/>
蟁成雷三人成虎十夫撓椎嗟乎是安能知其然也夫<lb/>
惟大人為能濟物義士能急人之難賢者惜才扵時猶<lb/>
工師大匠惜材扵其業也夫以鹽車之驥柯亭之材方<lb/>
其時無知者則将委之扵水火喪之扵焦沒然得孫陽<lb/>
蔡邕之徒一顧而適値其㑹是珍竒出扵水火芳譽騰<lb/>
扵焦沒矣是故管仲拔扵囚虜公冶昭扵縲絏范雎起<lb/>
扵逋逃李白雪扵黨獄荀卿滯扵蘭陵韓子困扵說難<lb/>
<pb n="KR4h0152_WYG_199-14a"/>
范滂之徒沒扵禁錮陳子昻殺扵縣邑是數君子者豈<lb/>
徳有賢不賢哉顧其遇與不遇之勢異也嗟乎非有長<lb/>
者君子以古道自命安能望扵斯時也伏惟左右大徳<lb/>
重望居今守古抱經濟之才藴皇王之畧履樞要之重<lb/>
天下所望入備絲綸以籌天下之賢才與之共治可待<lb/>
也䝉等竊謂今日之事殆不可不白扵臺下即知賢者<lb/>
之扵材固有無所顧避而不易棄擲者矣然事出扵公<lb/>
輿論所在故輒敢竭其朽腐奉尺寸扵左右惟賜覽焉<lb/>
<pb n="KR4h0152_WYG_199-14b"/>
䝉等死罪死罪頓首頓首<lb/>
　　答張通政<hi>鄒觀光</hi>
頃始得門下六月書扼腕世道義形扵詞不佞抵里杜<lb/>
門自廢視一榻之外便若天涯不復以尺素及長安近<lb/>
聞呉氏之子猶復狺狺彼豈疑不佞復出故下之石而<lb/>
不知不佞己絶意仕進矣山中僻不得全疏乃聞部中<lb/>
覆疏竟借王洪陽公及門下為重而儕丈貽書云諸君<lb/>
子之譽乃足為譽鴻功等之毁亦足為譽顧不佞何幸<lb/>
<pb n="KR4h0152_WYG_199-15a"/>
有鴻功之毁以博諸君子之譽也夢白又云冥司揑鬼<lb/>
胎或以人為禽獸或以禽獸為人信手拈成都無分別<lb/>
人見其紛紛披衣戴帽而出遂皆望之為人而我乃因<lb/>
之動無明火焉豈不為鬼所揶揄嗟乎夢白乃以鴻功<lb/>
非人哉吾安能必鴻功之非而諸君子之是吾不能自<lb/>
必夢白安能必吾與諸君子為賢而鴻功為不肖息縁<lb/>
屏慮都無人我都無得喪毁邪譽邪僕平等眎之矣<lb/>
　　與唐凝菴少卿<hi>吴中行</hi>
<pb n="KR4h0152_WYG_199-15b"/>
不佞冥行扞㒺抗言罹尤四乞歸休六移伏臘蜉蝣暫<lb/>
寄牛馬可呼負芒刺扵蒿萊久矣然扵門下同里同年<lb/>
至親至厚束髪把臂初無小郤奉令承指嘗效微勞今<lb/>
門下策足要津不佞待罪下里猶庶幾察之衆惡憫其<lb/>
羣攻曲賜帡幪是所願望乃得扵傳說者藉藉謂門下<lb/>
有意督過之也詆訶横加㸃綴巧構投石下井呼以順<lb/>
風朝紳里黨人人能言之且惟幸未以來廿年所偶叨<lb/>
驥尾遂捋虎鬚念念吹毛時時剚腹朝紳里黨亦人人<lb/>
<pb n="KR4h0152_WYG_199-16a"/>
能言之嗟哉嗟哉不佞雖有推心之寸腸實無容足之<lb/>
尺地匪一日矣然出口入耳莫可蹤跡門下固不難曲<lb/>
掩不佞亦何忍重疑而閉目塞聰若罔聞見門下固不<lb/>
惜逆施不佞亦何妨順受己矣復何言至扵頃者門下<lb/>
偶挂彈文止因晉秩躐等別無訾議而大疏雄辯自叙<lb/>
賢勞自表正直自証考察之非辜自明遷轉之不驟洋<lb/>
洋纚纚亦足以伸己屈人矣又無端而忽有指也借人<lb/>
形己曰一藉建白之名可覆百行之醜不佞讀之慙沮<lb/>
<pb n="KR4h0152_WYG_199-16b"/>
思之悚惶不覺汗下踵也夫論建白不佞其罪之首也<lb/>
論行誼不佞其醜之尤也珥筆之初因言父子之倫常<lb/>
而㡬斃杖下賜環之後復言君臣之權義而遄返田間<lb/>
是他人之建白一而不佞之建白二也言尤行悔垢積<lb/>
愆叢寡過未能内省多疚是他人之醜行百而不佞之<lb/>
醜行千也同里同年至親至厚朝夕所稔妍媸莫逃兹<lb/>
由門下之鄙夷遂為海内所證信是他人之醜可覆而<lb/>
不佞之醜不可覆也雖然門下意本獨發言則槩加無<lb/>
<pb n="KR4h0152_WYG_199-17a"/>
論四方君子即同郡之建白者若而人皆接踵去國矣<lb/>
無論一時即當年之建白者若而人如尊公荆川先生<lb/>
亦抗章編户矣門下縱不為同郡諱獨不為尊公念乎<lb/>
豈門下嚴扵嫉惡急扵攻瑕不暇旁顧不暇追思乎片<lb/>
語隻詞威扵鈇鉞因一人之醜而遷怒諸賢因今日之<lb/>
醜而貽羞先哲嗟哉嗟哉其乂不佞之咎矣門下倘或<lb/>
云覆醜者什九不覆醜者什一則猶可舍其九居其一<lb/>
因之趨避己屬冒昧乃門下既無解網之仁不佞安得<lb/>
<pb n="KR4h0152_WYG_199-17b"/>
立錐之所乎反己自憐何施面目門下必且云吾言在<lb/>
此吾意在彼或甲或乙無所主名安見其為爾也者夫<lb/>
共傳者言也不可揜也中蔵者意也不可據也使不佞<lb/>
舍其不可揜者居其不可據者而委其醜扵人是益其<lb/>
醜扵己况門下既無推烏之愛不佞豈免死兎之悲乎<lb/>
同類相殘亦何施面目門下皇華晝錦里父老負弩矢<lb/>
前驅不佞舊厠門牆無煩介紹詎不願奔走扵車塵馬<lb/>
足間哉第匿怨而友其人左丘明恥之負醜而友其人<lb/>
<pb n="KR4h0152_WYG_199-18a"/>
左丘明當益恥之不佞踈節直腸淺衷褊識苟有怨怒<lb/>
素無蓄蔵未聞背面夷跖心口秦越而可稱友者不佞<lb/>
既知為門下所醜矣而强求攀附寧無顔厚門下既視<lb/>
不佞為醜矣而陽賜接納奚取貌交夫友之倫亦重矣<lb/>
同聲則應異氣則離貴賤死生交情乃見門下與稽別<lb/>
駕應科臭味莫逆終始不攜既死矣焉用文之且也假<lb/>
絶友之峻節賈忤相之髙名今則借負譴之畸人充逢<lb/>
世之竒貨門下之自為計誠得矣不佞之為門下用亦<lb/>
<pb n="KR4h0152_WYG_199-18b"/>
足矣死者為地中寃鬼未死者為門下功臣不佞其何<lb/>
辭之與有拊膺扼腕跼地蹐天三四躊蹰千萬不得己<lb/>
傾心披瀝沒齒引避爰稽載籍若魏應瑒晉嵇康梁劉<lb/>
孝標漢朱穆義疎交絶自古然矣白日青天丈夫男子<lb/>
亦安用塗飾于聲音笑貌而為此罔兩以相謾哉盖扵<lb/>
是乎賢者之庭削醜人之迹矣此不惟不佞之處己宜<lb/>
爾即門下之處人亦宜爾倘門下謂其無足與比數遂<lb/>
賜麾斥而置之扵胸臆頥頦之外幸也惟命倘門下忘<lb/>
<pb n="KR4h0152_WYG_199-19a"/>
其直率因滋釁疵而重之怒如蹈水火益熱益深以門<lb/>
下才力智謀直摧拉枯朽耳不佞為魚肉以俟刀俎宜<lb/>
也亦惟命門下其裁擇之<lb/>
　　奉楊太宰書<hi>屠長卿</hi>
隆之居長安也禔身頗慎待物太疎屋漏知防廣庭不<lb/>
飾砥節持廉居官良苦廣交泛愛好客似奢窮交賤士<lb/>
樂與𤣥同當路要津顧存崕異𤣥同近洿崕異近亢名<lb/>
為拙宦亦曰畸人三事大老九列鉅公家望龍門人樂<lb/>
<pb n="KR4h0152_WYG_199-19b"/>
蠅附隆獨介焉自守曾不問有識無識有因無因斂跡<lb/>
滅刺未嘗一求容接聆謦欬即如明公朝野羽儀人物<lb/>
權衡祥麟威鳯舉世快覩凡在銓曹要地者莫不嚴重<lb/>
孤髙峻其風采内若啙窳外益威稜明公清徳孚鬼神<lb/>
内行信妻子而接物坦夷温然長者脫町畦之形絶谿<lb/>
刻之行而人自不敢干以私世無所疑其迹以故衆口<lb/>
交贊物情樂親婦豎頌徳厮養知賢而隆則何嘗一及<lb/>
明公之門乎盖一二大老亦有願交扵不肖者而隆終<lb/>
<pb n="KR4h0152_WYG_199-20a"/>
不往也夫出領邑符甘心貧窶入叨郎署絶迹當途隆<lb/>
雖至不肖亦稍知自愛耳然若寡廉鮮恥何所不至錢<lb/>
穀之吏稍自潤不難虚名之人即結納亦易以明公觀<lb/>
隆詎誠至不肖而無恥者耶彼夫以疇昔私憾謡諑攟<lb/>
摭一旦以至不肖之名加扵隆隆不能受亦不能怒夫<lb/>
裂眥濺血髪上指冠黄沙倏走白日陡黑繁霜夏零長<lb/>
虹晝見隆之意氣自小能之而今顧不爾則隆盖近頗<lb/>
己聞道也夫平情忍辱忘境齊物猝而能鎭撼而不驚<lb/>
<pb n="KR4h0152_WYG_199-20b"/>
者真道所貴也以故隆聞謗之日恬然安之以無怒為<lb/>
養性以不辯為忘言雖舉國不平交㳺搤<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>而隆未甞<lb/>
以一芥蒂扵胸懐未嘗芥蒂者不肖希達人之蹤而搤<lb/>
<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>不平者友朋抗同仇之義也夫友朋髙義事固宜然<lb/>
而隆始未敢輙以此望明公則以與明公無生平之素<lb/>
也乃向者含沙事起明公召隆而與之語曰聞子髙才<lb/>
能詩文奈何輙以為罪䜛夫狺狺譬之噀血徒自涴其<lb/>
口無論世無是事亦無是理子休矣勿辯昔王元美李<lb/>
<pb n="KR4h0152_WYG_199-21a"/>
于鱗諸公在世廟朝自以辭賦雄一代賦詩飲酒日閧<lb/>
長安市上每退朝解鞍歇馬便呼盧浮白睥睨跌宕此<lb/>
真詞人太豪哉今法嚴網宻人惴自保即有一二擅辭<lb/>
賦縉紳率知檢飭不敢豪且聖明之世不當以詩酒罪<lb/>
人子休矣盖隆至是始登明公之堂一承顔接辭也隆<lb/>
既非明公素所親厚一旦遭䜛受枉召而勞苦若平生<lb/>
此豈有所私于不肖隆哉誠為朝廷惜大體為士夫持<lb/>
公論大臣之用心固如此逮夫黄冠賜歸青衫去國蹇<lb/>
<pb n="KR4h0152_WYG_199-21b"/>
驢風雪襆被泥沙身未離春明門外而心已在江南之<lb/>
丹山碧水間雖祖道凄凉河橋黯淡而不肖方且掉頭<lb/>
不顧揮手長辭又未嘗一登明公堂為別道其感激而<lb/>
去盖明公之念不肖為無因而不肖之事明公為太簡<lb/>
夫人情疎則薄日逺則忘忽其人而不知則易棄厚其施<lb/>
而不報則易嗔不肖之去明公胸中久矣乃不知何故<lb/>
而時勤明公之念士夫從燕京來者無不道明公拳拳<lb/>
見念至今為稱屈不已寄聲存問六年扵兹吾鄉沈少<lb/>
<pb n="KR4h0152_WYG_199-22a"/>
宰還亦云不肖無日不在明公之口夫不有諸懐何以<lb/>
有諸口日懐之而口之則隆誠不知其何因也以為念<lb/>
故乎而隆未嘗與明公有平生驩以為憐才乎而隆為<lb/>
人實至不肖以為䘏枉乎而隆所坐不過詩酒詩酒之<lb/>
罪隆實有之不為枉六年之間寄聲日至而不肖恬然<lb/>
安之了無半札一言為謝隆無半札一言為謝而明公<lb/>
之拳拳猶未己隆之六年不将一字其故有四昔叔向<lb/>
不見祁奚范滂不謝霍諝當時髙之隆雖不肖願竊附<lb/>
<pb n="KR4h0152_WYG_199-22b"/>
于古人此其一也摧廢之人屏居無聊書空咄咄或自<lb/>
通政府攀援當途以求進用隆若輕通尺一心雖感恩<lb/>
迹涉希望隆竊恥之此其二也當不肖闔門待罪縉紳<lb/>
之連騎過唁者如雲及不肖落籍去都友朋之解装出<lb/>
祖者無算比抵里中而長安故人書問絡繹隆若稍修<lb/>
報謝便非林下人之體以故京邑遊好中心念之豈不<lb/>
勞予而絶不以一語相加遺夫不報謝諸故人而獨修<lb/>
寒暄一當路大老豈復足比扵人數乎此其三也不肖<lb/>
<pb n="KR4h0152_WYG_199-23a"/>
之東歸負郭雖無百畝居家尚存四壁母有賢明之行<lb/>
能甘清苦妻通寒儉之徳不怨貧窮半畝之宅矮屋小<lb/>
樓頽垣敗壁伊威在户葶藶盈堦忩前雜樹梧槐梅竹<lb/>
紅藥紫蓼春夏之交黄鳥鳴扵枕上緑隂映入房櫳零<lb/>
露涼風秋意颯颯碧雲黄葉飛滿貧家野人風味足以<lb/>
投老而隆又好仙奉佛觀空悟眞一登蒲圑之上外忘<lb/>
塵世内遺形骸煉我神明葆我虚白當其嗒然以㳺乎<lb/>
混沌息乎天倪不復知有山河大地又安問長安貴人<lb/>
<pb n="KR4h0152_WYG_199-23b"/>
大老哉簡以忘我疎與嬾俱即偶欲濡毫信紙輒復罷<lb/>
起此其四也夫六年不将一字一吐而輒幾萬言者何<lb/>
也偶意興所到欲因知己而一寫其胷中所自得也夫<lb/>
有求扵人者其辭卑無求扵人者其辭直今隆辭卑乎<lb/>
直乎此明公所一見易辨也夫無求扵明公而直寫其<lb/>
胷中所自得若而人者不将一字不為簡一吐萬言不<lb/>
為多譬之候蟲時未至而喑喑無聲時至而嘒嘒不己<lb/>
彼盖無求無營而自鳴其天籟者也雖然隆盖又別有<lb/>
<pb n="KR4h0152_WYG_199-24a"/>
說焉隆聞明公之居鄉也樸而醇清而曠其事親也躬<lb/>
萊氏之孝其習隱也有龎公之風白茅為屋黄土為垣<lb/>
青精為糧夫耕婦饁沖夷澹泊宛如上皇時盖大臣蕭<lb/>
然不異寒畯彈琴賦詩而咏先王之風此豈有意扵世<lb/>
用者哉及其强而後起迫而後應秉衡當軸清徳彌峻<lb/>
和風益暢蕩滌深刻削去煩苛事存長厚人懐愷悌然<lb/>
且邁髙跡扵霞表寄沖情扵物外泡影軒冕浮雲三事<lb/>
日日促装時時接淅而廟堂牽挽鴻飛不得逺焉得意<lb/>
<pb n="KR4h0152_WYG_199-24b"/>
而欲回首急流而思勇退明公垂戒于日昃覽分于止<lb/>
足未為不是然而此時世道所仰賴明公不小明公不<lb/>
可亟求去也世道自江陵以鷙猛束濕之政釀為厲階<lb/>
刻削元氣急弦絞繩有識憂之至今日水旱沓仍疫癘<lb/>
繼作去年元元大被其毒今嵗益甚呉越之間赤地千<lb/>
里喪車四出巷哭不絶隆竊念主上英明總攬大臣寛<lb/>
仁愛人明良在朝政刑修舉不應致眚而災𤯝若此或<lb/>
前人鷙猛束濕之餘烈也夫太和元氣人物得之以生<lb/>
<pb n="KR4h0152_WYG_199-25a"/>
育國家得之以隆昌若明公之寛仁長厚國家方倚賴<lb/>
之篤慶祜而消災沴奈何求去乎人之得位徒以自取<lb/>
榮肥而公則榮肥天下人之當路惟恐一旦去己而公<lb/>
則求去不能功及天下無心扵天下事者為之整齊天<lb/>
下非超扵萬物之上者不足辦也以公徳望老而束縛<lb/>
三事不得去此謝安所謂捉鼻正恐不免者也若隆之<lb/>
不肖則免矣人不以不肖目我則既己委棄我以不肖<lb/>
自處則可以偷安凡夫而希為仙佛雖亦屬妄心猶差<lb/>
<pb n="KR4h0152_WYG_199-25b"/>
勝其他持此妄心以日從事苦行借妄求眞借苦求樂<lb/>
上則漸臻清静下猶足以寡過諐履寂寞而怡愉處饑<lb/>
寒而不悶善自排遣而强名安樂法門以芝术為糧肉<lb/>
以薜荔為衮衣以蒲圑為安車以修煉為經濟拜佛禮<lb/>
斗逸于朝叅誦咒繙經妙于簿牘猿啼虎嘯清扵鳴騶<lb/>
鶴駕鸞驂疾於騎馬山人野客貴扵公卿石室丹臺榮<lb/>
扵竹帛非强作佳話理則固然明公間世偉人其識豈<lb/>
不及此耶明公康濟天下功徳厜㕒名書上清良亦不<lb/>
<pb n="KR4h0152_WYG_199-26a"/>
惡而山野之人平分風月坐領烟霞亦當不以此羨彼<lb/>
乖崖先生垂勲捄火華山處士壹意栖真古人得時則<lb/>
駕不得則蓬蔂而行卷舒其時龍蛇其徳要各有為非<lb/>
欲茍同若明公以在事為桎梏不肖以竄伏為凄涼是<lb/>
使宋室無鵲起之勲雲臺絶蟬蛻之迹也當今之世士<lb/>
誠多賢賢誠多品公孤黄髪徳氣凝深鎭定朝野幕府<lb/>
疆吏才諝踔偉經畧邊圉雕龍之士摛藻擷華文麗天<lb/>
漢骨鯁之臣披鱗折檻氣薄烟霞凡此多賢鍾英靈而<lb/>
<pb n="KR4h0152_WYG_199-26b"/>
表上瑞詎不彬彬㻞㻞者哉乃惟迂僻曠逸𤣥超之夫<lb/>
進不得依光日月畢志匡時退而閟影雲霞希心度世斯<lb/>
亦備士之一種雖似無益明時差存標韵粧㸃光景亦<lb/>
不可缺也譬之天道雷動風散雨潤日暄天各有用綺<lb/>
霞彩虹無用扵天而天自不乏譬之地道蔬穀頥養芝<lb/>
术服餌人並有益山花野草無益扵人而人亦愛玩今<lb/>
天下獨少迂僻曠逸之士四明自賀監請黄冠領鑑湖<lb/>
以來㡬及千年虚無人而不肖不自揆度妄欲繼之夫<lb/>
<pb n="KR4h0152_WYG_199-27a"/>
賀監遺榮辭禄請休去而龍驤不肖䝉垢負罪被竄逐<lb/>
而狼跋所處逺矣有如嫫母敦洽靦顔不怍妄附夷光<lb/>
乃其中翛然無悶一耳本同末異不可謂便逺也且賀<lb/>
監昔時之為翛然易不肖今日之為翛然難何以故賀<lb/>
監得意扵美官夢㳺帝鄉一旦請去天子賦詩百官祖<lb/>
餞賜鑑湖以供漁釣捨大宅以為千秋觀士林艷仰鄉<lb/>
里榮羨此時而為翛然不差易乎不肖身負大詬倉皇<lb/>
落籍一驢䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>風沙雨雪而出都門青衫布帽顦顇還<lb/>
<pb n="KR4h0152_WYG_199-27b"/>
里親知慰唁鄉人揶揄原憲無因介推有母甘毳難給<lb/>
餔糜不充此時而為翛然不亦難乎而不肖天性故自<lb/>
落落出覽風日入而忘其舉火宵坐蒲團明而忘其晨<lb/>
炊二六時中常自娛恱徐而尋之了不得其所以娛恱<lb/>
故以不肖所難仰而配賀監所易似足相當不怍也頃<lb/>
王𦙍昌太史書來欲得隆憤懣不平言吐寃人之氣激<lb/>
壮士之懷長留天壤山川生色夫憤懣不平事世上所<lb/>
有隆胸中所無隆雖至不肖不敢為世上所有事不能<lb/>
<pb n="KR4h0152_WYG_199-28a"/>
作胸中所無語而直以寂寥幽適之辭荅之耳士大夫<lb/>
以尺牘遺其交知抒心寫懐垂名流照者在古昔則有<lb/>
史遷李陵楊惲鄒陽江淹在近世則有唐寅陳昌積盧<lb/>
柟吾鄉陳束皆以髙才發為雄文沈痛悽惋掩抑頓挫<lb/>
有足悲者並不聞道胸次鬱紆滿紙侘傺豪儁之徒賞<lb/>
其悲壮清逺之士陋其煩競才雖髙矣量不足取也隆<lb/>
幼雖貧賤閱厯多艱誦習先民究心世務亦思有以自<lb/>
見扵當世三十通籍兩綰邑符戴星視事櫛雨省民諸<lb/>
<pb n="KR4h0152_WYG_199-28b"/>
凡可以佐黔首之急者毛髪不愛有所擘畫上下咸以<lb/>
為能又頗研討象緯韜鈐邊務戎畧若世有知者鉛刀<lb/>
未必無一割之用不幸身多雕蟲之技譟其虚聲蟻慕<lb/>
蠁集多士奔之招尤誨妬逺聽不詧並目不肖為平原<lb/>
俠徒扶風豪士不知隆迹類洸洋行實檢飭寄情物外<lb/>
蕭瑟有之跌宕未也即如隆所坐詩酒罪業己向明公<lb/>
面承然而韻語號嗄己無遜辭醉鄉酕醄尚有媿色麴<lb/>
君不能盡椰子大一杓即面赤頭眩上下四方易位令<lb/>
<pb n="KR4h0152_WYG_199-29a"/>
畢茂世劉伯倫遇之何物傖父唾去不顧即此一節他<lb/>
可知己嗟乎是所謂隨聲附和者也明公之所為搤<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>
寃屠生亦以此古今稱大寃者以屈平伍胥武穆為極<lb/>
真足積人神之憤傷天地之和若隆寃可謂最小小者<lb/>
中茍跳勃捩撥之雖小必揺性若安凝撼頓之雖巨不<lb/>
動隆少有志建立幸而精神筋力足以副之假手䜛者<lb/>
早遂息肩毫芒莫吐端倪未見夫狺狺何論總之隆山<lb/>
林之骨也天下之事若身當為之摩頂放踵若一脫其<lb/>
<pb n="KR4h0152_WYG_199-29b"/>
手便須超然道固應爾事在心神散緩事去而情態嬰<lb/>
纒之二者皆非也隆今可以超脫櫟社之木全以不才<lb/>
矣又安能竊竊焉日抱其己破之甑而號之也古之失<lb/>
意者多投之沙蟲山鬼瘴癘蠻荒而隆獨䝉放之清溪<lb/>
白石之鄉還之祖父丘壠之土臣罰己薄主恩不淺從<lb/>
此而勤修度世之業力講性命之宗皆君相所貺也匪<lb/>
維罰之又為貺之天地髙厚捐糜曷報乎又古之擯落<lb/>
齟齬扵時者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>託名山著書以規不朽此較之一不<lb/>
<pb n="KR4h0152_WYG_199-30a"/>
得志猖狂婬逸從日暮途窮之計者固云勝之然隆以<lb/>
為猶非上策也士君子貴從性地上磨煉一番性地不<lb/>
煉其中無主而徒役精馳神思垂空文扵世菁華漫焉<lb/>
浮漂而靈光顧無栖插忽而物態外煬慾火内煎即垂<lb/>
千萬言毫不得力姓名留扵青編形骨敝扵黄壤亦何<lb/>
益矣是以上士棄蜉蝣之晷尊龜鶴之期舍熠燿之光<lb/>
攬陽烏之轡㳺神扵澹合氣扵漠収視反聽以培性根<lb/>
凝韵葆眞以固命蒂息心忘形而求大道焉及其道成<lb/>
<pb n="KR4h0152_WYG_199-30b"/>
而文從之太上道徳䝉荘南華禦冦冲虚闗尹文始葛<lb/>
洪抱朴子年拾遺景升化書華陽真誥彼皆以其所得<lb/>
精華而筆之竹素何嘗不蔵之名山副在京師者哉隆<lb/>
不肖竊慕此道凡夫妄冀知其無成苐試為之譬之苦<lb/>
煩渴而飲涼漿無論多寡入口冷然熱病漸除神明漸<lb/>
朗是隆之所寳也嗟嗟夫是言也亦近洸洋矣明公得<lb/>
無訝之乎明公方以盛徳鴻業都要津享大位海内人<lb/>
士望若天神隆後來末學鯫生輕通尺一則宜脩樸遫<lb/>
<pb n="KR4h0152_WYG_199-31a"/>
卑瑣曝鰓揺尾語而進庶幾入則足以為容不入猶免<lb/>
譴怒而洸洋自恣若此則以樸遫卑瑣實亦不肖胸中<lb/>
所無也亦以恃明公之知我也夫知我者豈誠以其人<lb/>
樸遫卑瑣善曝鰓揺尾而哀憐之哉越石父伏在械繫<lb/>
則垂頭不語及晏子解驂脫之則仰首髙譚故曰士屈<lb/>
扵不知己而信扵知己明公龍徳大人顯榮貴倨目中<lb/>
不乏樸遫卑瑣語我知明公何取焉使隆洸洋而有一<lb/>
語合則言與聽者俱榮使隆洸洋而無一語合徒為嘈<lb/>
<pb n="KR4h0152_WYG_199-31b"/>
嘈而己則吾儕小人之罪扵明公大人長者度固無損<lb/>
也隆免矣天下之事方大集扵公隆竊見此時國本未<lb/>
定朝議多端宗室失所邊防懈弛吏治粉飾官守貪汚<lb/>
人情傾仄俗尚浮夸費用太繁征求頗急閭閻空虚黔<lb/>
首凋瘵又加以災𤯝事大有可虞夫天下仳離則治平<lb/>
繼之治平之後所繼非復治平也曲突衣袽明公不可<lb/>
不熟慮而詳計也明公憂民體國動出萬全泰階永平<lb/>
釁沴消殄隆等竄伏林莽恃以宴息野人請得禮壇醮<lb/>
<pb n="KR4h0152_WYG_199-32a"/>
謝日祈天子之萬年祝相公之百福隆北向舉首曷任<lb/>
䖍注每思當今大臣若明公者何必逺慕古人桃李不<lb/>
言下自成蹊閭閻道路之口月旦不爽物情所歸天心<lb/>
必祐是真社稷生靈之柱石也勉矣君侯努力霄漢姬<lb/>
公稚圭㩦手同車敬謝徳音勿復以野人為念寓書者<lb/>
為明州楊別駕別駕尊公以庚戌勤王遭䜛死事烈烈<lb/>
忠臣哉明公所知也別駕由任子出倅明州愛民若己<lb/>
子潔身如處女吏道循良七年一日尚未可以遷乎漢<lb/>
<pb n="KR4h0152_WYG_199-32b"/>
庭積薪之嘆有以也明公長者無所不覆露無所不煦<lb/>
育請稍垂情明州倅無論循良忠臣之後可念也<lb/>
　<lb/>
　<lb/>
　<lb/>
　<lb/>
　<lb/>
　明文海卷一百九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百二</head>
    <p>
<pb n="KR4h0152_WYG_402-1a"/>
欽定四庫全書<lb/>
　明文海卷四百二　　　　　餘姚黄宗羲編<lb/>
　　傳十六<lb/>
　　　忠烈<lb/>
　　趙烈士<hi>侯一元</hi>
嗚呼野馬滅日月掲江河急砥柱立庶草歇孤松桀百<lb/>
鳥匿獨鶚繫天地萬物盡然而况人乎余嘗感慶卿聶<lb/>
政之事其始以親故不敢死目攝不足死而不死其既<lb/>
<pb n="KR4h0152_WYG_402-1b"/>
也七尺之軀若委土焉勇怯之用庶幾乎龍蛇而君子<lb/>
吝之以其用死睚眦攻伐之間也如令敵君父之愾除<lb/>
宗國之耻即司農之笏常山之舌曷殊焉悲夫處死之<lb/>
難也雖然扺鵲之玉惜矣豈此莽大夫明哲長樂老優<lb/>
遊瓦全者哉奈何一槩之刺客靡乎歳嘉靖壬子賊連<lb/>
倭冦刼海上所至戎士鼠竄公私狼顧莫有死綏膺賊<lb/>
者賊狃勝益深遂燒黄巖轉掠不復制樂東鄙水坑趙<lb/>
氏者世家也賊以巨艦一夕奄至其聚趙之士女或執<lb/>
<pb n="KR4h0152_WYG_402-2a"/>
或逃賊既悉輦其貲方整居放兵四刼凡趙氏豪俊素<lb/>
稱驍健者皆走匿喙息草間無敢出氣天不冺趙氏烈<lb/>
士蹶興迺趙君某者聞難則辟其妻子他所巳乃大呼<lb/>
持梃出擊連仆數賊顧呼其子弟曰勿走賊易與爾又<lb/>
前更擊遂突入其陣意氣彌厲賊走且僵盡釋係累委<lb/>
鹵獲道上以餌追者後援不繼一賊出于側鏦君以矛<lb/>
傷腋悶絶然賊亦破膽迸逸趙子弟緣君而奮者五人<lb/>
甌盤傳頌相與尾擊乗勝逐賊及舟迺返是日也斬獲<lb/>
<pb n="KR4h0152_WYG_402-2b"/>
首鹵三賊扶傷而歸死者無筭子女之俘取之賊手課<lb/>
義疇勲君為最焉君既輿歸其家猶呼其左右曰賊可<lb/>
擊也盍掖我以從賊復起行數百步距躍高岸困頓乃<lb/>
還且死家人環而哭之君張目曰勿哭人百年㑹有一<lb/>
死吾今者脫嬰孺於屠剝免女婦于僇辱不䁾先世之<lb/>
宇不隕家聲吾則有以死矣語卒乃絶君家徒四壁非<lb/>
有錢財顧惜也平生言呐呐不出口非賈勇者也又非<lb/>
素學問習聞仁義舍生也其敢決輕死蓋天性然不以<lb/>
<pb n="KR4h0152_WYG_402-3a"/>
借客探丸而以扞宗斯狼瞫所謂君子也維時大中丞<lb/>
王公聞而賞之曰嗟嗟烈士哉介胄之士有餘忸矣爰<lb/>
蒐戎壘用鉞惰驕河陽之幟一朝改色於是大將臨戎<lb/>
輕舟破浪遂一鼓而破賊人曰大中丞之蔑矣然楚<lb/>
國之勇激于式螳大中丞案劍擊節咨嗟乎烈士而海<lb/>
賊遄潰有以哉固知威天下者鉤㦸長鎩不銛于節義<lb/>
也或曰往者賊入黄巖宿留其地延及傍邑邨落數十<lb/>
百里皆盡向非趙君之死吾邑亦斷左臂矣蓋安平以<lb/>
<pb n="KR4h0152_WYG_402-3b"/>
畫邑始義江淮以睢陽扞蔽事有鎖而功鉅者孰知君<lb/>
之為烈哉嗟乎君則死矣而名不滅彼求活草間者寧<lb/>
終不死也更數十載既皆湮滅澌盡與鳥獸草木同腐<lb/>
孰與君久長哉趙宗之良某某爰相與伐石表君之烈<lb/>
以風後人<lb/>
　　同知黄公<hi>侯一麐</hi>
嗟夫文冕以蒞治而鋒鍉以折敵猶鷹搏而鳳儀尸祝<lb/>
庖人異業也獨奈何鋒鍉不銛而文冕毁鷹搏不疾而<lb/>
<pb n="KR4h0152_WYG_402-4a"/>
孤鳳奮庖人雍容樽爼而尸祝薦鸞刀勇怯易位名實<lb/>
相反故有大夫牧臣而死封疆嗚呼國家懸爵祿以世<lb/>
武胄者徒虛靡哉執袴之子遇難鼠竄殺賢大夫悲夫<lb/>
悲夫大夫黄公諱釧字某閩之福安人天性仁勇乙夘<lb/>
冬倭冦驟至時公視郡獨計以為難與決戰獨可遮伏<lb/>
要害相機而動日經畧所以備禦旗幟改色賊窺之稍<lb/>
稍遁去或曰胡不疾擊賊曰吾不畏死然事未易與獨<lb/>
銳意練諸部兵丙辰春寇則來藤頭藤頭台州地也公<lb/>
<pb n="KR4h0152_WYG_402-4b"/>
奉檄之即賊巳距險蓽山負海兵不易入賊不出相持<lb/>
月餘賊且困一夕炎風晦涌賊乗風艦海瞬息跳百里<lb/>
脫去公旋斾鞅鞅固不自得纔解甲則羽書又先一日<lb/>
至責公以討賊㑹寇又熛至公則督兵疾發其日公母<lb/>
李夫人自家遣兄仲來視公即酌酒前訣兄曰大人幸<lb/>
無恙而兄善養也無復慮矣泣數行下因仗劍升車去<lb/>
不復顧遂與諸將下昆陽踰分水嶺至水北州其地曠<lb/>
夷溪淺總諸孔道遂結營傳陳分布上下約曰賊來渡<lb/>
<pb n="KR4h0152_WYG_402-5a"/>
淺半濟則擊之公既身先士卒露居蓐食與同業作時<lb/>
風雨淹旬櫛沐繭足徧行營拊循之四月己丑賊焚桐<lb/>
山光射薄營同事者慴向公為狐鼠耳語公怒讓曰何<lb/>
縮朒藉第斷頭如匏積爾明日庚寅賊渡淺半濟諸軍<lb/>
爭擊之稍却頃之賊譎出疊石鐵嶺遮營後潛伏迺復<lb/>
前渡淺公提刀督疾戰而鼓不起連斫退縮者肩爭前<lb/>
擊賊殺數十人已而復起四衝官軍遂潰不復可支同<lb/>
事又引公宜速去公復怒把其袖曰吾輩官屬寧效卒<lb/>
<pb n="KR4h0152_WYG_402-5b"/>
走也兵敗死耳其人奮衣逸去公猶怒目張膽整麾捕<lb/>
賊賊刄交下支解公以去一卒間得公澤衣血汗衊還<lb/>
報見者一郡人無不飲泣大府公歔欷哭之慟馳上書<lb/>
諸當道具列死節狀然賊緣是亦眙愕於是太府公乘<lb/>
城日出兵擊賊復縱敢死士豬突夜刼賊壘賊益怖迺<lb/>
益引兵郡賴無事時武胄諸將擁兵徒陽擊假令與公<lb/>
併力誓死前鬭猶冀有什一二可全而諸將竟坐不併<lb/>
力也豈不悲哉公為人沈毅平時常書揮戈許國之句<lb/>
<pb n="KR4h0152_WYG_402-6a"/>
忼慨好大節蓋天性也母娠時夢日照懷即寤生少而<lb/>
慧舉鄉試載上春官載詘以母老領温郡同知獄訟立<lb/>
折清介弗擾仁保尫羸而豪強又讋服亷不取一錢顧<lb/>
時時分俸以給士其風流醖藉憐才取友不異儒生及<lb/>
論議當事屹然古先民碩人也為文根理道主自得富<lb/>
矣得人文字猶手錄曰愛之不舍每恨當仕無暇多讀<lb/>
書其謙篤如此没之日客吊問狀仲泣曰吾弟至孝痛<lb/>
吾父而奉母誨常恐墜失迺今死矣吾負弟吾負弟今<lb/>
<pb n="KR4h0152_WYG_402-6b"/>
求原隰而不得弟首則何以復吾母因大哭客亦哭其<lb/>
後返槥水北哀哭忽見父老前指公首埋處果得巾髮<lb/>
若平生迺斂以歸年僅四十有九猶子某嗣所著遺稿<lb/>
若干卷傳于世前上書既聞其年八月詔贈右叅議錄<lb/>
子太學生令有司專祠歳時奉祠事<lb/>
論曰昔張中丞巡死守睢陽議者以扞蔽江淮有功天<lb/>
下公今抗節倭夷既身殞氣奮亦巳扞郡折衝今羣盜<lb/>
麻沸諸將緣兹而奮乎斯亦天下之功各以守死成勲<lb/>
<pb n="KR4h0152_WYG_402-7a"/>
偉矣哉及察其砥節馴行稱孝歸仁政業足紀文章可<lb/>
述以儒飾吏雖循良所稱曷以加諸或曰公母老夫以<lb/>
母故不敢死刺客聶政云爾若敵君父之愾領封疆之<lb/>
守以死勤事大聖之徒也然則李夫人亦善誨矣<lb/>
　　王正義先生<hi>趙廣生</hi>
乙酉夏六月日正義先生沈栁潭而死正義也氏諱易<lb/>
名之典具詳陳章侯行實中余與章侯之交先生䁥同<lb/>
狎於見聞久章侯已識其大著者余獨識其一二璅者<lb/>
<pb n="KR4h0152_WYG_402-7b"/>
軼者於此先生服竒而行簡傲醜俗之吝封者若濟之溷<lb/>
性解音律讀書列聲伎於帳中遑巳夘邀余讀書桐<lb/>
風館館環植老桐數十株引枝接葉籠日盡碧雜奏<lb/>
絲竹納于其中所畜伶小碧善治具羮以玉糝汁以雲<lb/>
腴入其中者疑為洞天日以為常先生之文顧日益竒<lb/>
思日益進殆有天授者歟運丁乙酉余盡室山居一日<lb/>
入城市訪先生遇諸塗先生曰山中人来耶挈余偕行<lb/>
路經余故廬命入坐徵余曰子可何余曰無何也處士<lb/>
<pb n="KR4h0152_WYG_402-8a"/>
我處先生曰嘻何言之易也吾與若皆聲色場中人久<lb/>
則難持不若一死之得一塊乾净地也余愕然無以應<lb/>
因出袖中致命篇暨上劉先生書稿擲余曰奈文不佳<lb/>
何余慼然曰文以人傳先生曰然仍強我歸而飯我命<lb/>
舊伶三四人攜樂器來供且過于曩時曰聚散復何常<lb/>
耶㑹劉北生亦來呈藝競歡酒酣先生忽徵同座曰我<lb/>
言死若輩信我否時座中有侃侃矢死者余與北生同<lb/>
聲曰諸君言不敢疑不敢信子言死信十之八先生徵<lb/>
<pb n="KR4h0152_WYG_402-8b"/>
其故余曰子生平好做不朽文字題目差堪做耳先生<lb/>
頷之曰子信我十之八知我十之八矣散去余山中日<lb/>
訪事於鬻薪者薪者樂為我言一日走吿余曰城中一<lb/>
秀才死義矣亟問其姓名莫之辨余曰必王𤣥趾無疑<lb/>
也次日奔哭先生猶未殮生氣射人詢之在事者云漸<lb/>
水不滅頂沈沙不顛趾噫先生之安于死如是夫先生<lb/>
靣黧巉長昻藏徤走卧起歘忽不恒不能飲好飲少年<lb/>
使氣加人天啟時有鄉獍系閹孽勢甚灼先生跳身而<lb/>
<pb n="KR4h0152_WYG_402-9a"/>
逐諸路鄉獍語人曰某得罪朝廷不得罪于非門非户之<lb/>
秀才傳者資為笑談先生之豪而戅率又如是世之稱<lb/>
先生者顧重其死先生惟輕其死故死爾重其死者重<lb/>
其死也先生之死死於義余謂其死於豪於戅豪不恡<lb/>
已戅不入惴也先生之義成於死余謂其義故豪故戅<lb/>
義者有所不屑侏儒則惵籧篨不解也余故表而出之<lb/>
有如此<lb/>
　　周志新<hi>韓如璜</hi>
<pb n="KR4h0152_WYG_402-9b"/>
周志新南海人大宗嘗呼為周新因改焉洪武已夘舉<lb/>
於鄉筮仕大理寺評事每有疑獄一言而白壬午拜監<lb/>
察御史彈劾敢言貴戚畏之人稱為冷面寒鐵公京師<lb/>
或怖小兒輒曰冷面寒鐵公來永樂元年巡案福建奏<lb/>
言朝廷設立軍民諸司彼此相頡頏兩非統屬今都司<lb/>
所轄各衞每府官適門或遇諸途輒怒府官不下馬甚<lb/>
至鞭辱僕𨽻衞所公務徑行有司理辦稍不從即呵責<lb/>
吏典請自今府衞相見行平禮遇諸途則分道而行所<lb/>
<pb n="KR4h0152_WYG_402-10a"/>
有分務不許徑行府縣有司官吏毋得凌辱聖節正旦<lb/>
冬至在外衛官悉於府治行禮開讀詔書雖邊海衛所<lb/>
亦從布政司差人都司毋與上悉從之二年巡案北京<lb/>
時制令所屬吏民有犯徒流者免罪就發北京民稀處<lb/>
種田監候詳擬往復數月多死獄中新奏請後罪及職<lb/>
官有犯詳擬待報其吏民犯徒流者悉從北京行部或<lb/>
巡案詳允就發種田如此則下無羈滯之患上不負寛<lb/>
恤之恩上諭都察院官曰御史言是也且命北京百姓<lb/>
<pb n="KR4h0152_WYG_402-10b"/>
有犯應决者許其收贖燕民大悦三年九月擢雲南案<lb/>
察使末赴有㫖改浙江有寃民淹繫聞喜曰冷面寒鐵<lb/>
公來也吾無患矣至即果洗其寃一日視篆忽旋風吹<lb/>
異葉至前左右言城中無此木獨一僧寺有之去城差<lb/>
逺新悟曰此必寺僧殺人葬其下也寃魂報我矣發之<lb/>
得婦人屍人稱為神明一巨商遠回未抵家而日暮恐<lb/>
孤行為人所圖潛以其貲置一祠石下至家妻問之告<lb/>
以故明日求之無有也往訴之新新曰是必而妻有外<lb/>
<pb n="KR4h0152_WYG_402-11a"/>
遇也覆之果然蓋歸語妻時樓之者竊聽先往取之矣<lb/>
遂併治之有訴争雨傘者甲乙所言記驗皆同新命剖<lb/>
之各持其半去隂遣人尾其後甲曰我始欲助汝傘價<lb/>
之半得非汝利也乙答曰傘本我物寧能低價屬汝于<lb/>
是甲就縛正其罪其燭奸類此境中有虎害為文告于<lb/>
城隍神須臾格殺之初往浙道上蠅蚋近馬而聚尾之<lb/>
見一暴屍惟刻木布印及至任令人市布得印誌同者<lb/>
鞠之乃刼布商賊也悉以其贓召布商家給之家人大<lb/>
<pb n="KR4h0152_WYG_402-11b"/>
驚始知其死于賊也人皆服之其除暴類此㑹夏秋潦<lb/>
窪田盡没永樂九年湖州府無徵糧米十七萬二千四<lb/>
百餘石所司一槩催徵民日逃亡奏乞遣官覆騐上即<lb/>
命户部覆實蠲免嘗巡屬縣微服觸縣官收繫獄中與<lb/>
囚語遂知一縣疾苦明日往迓乃自獄出縣官恐懼伏<lb/>
謝竟以罪去由是諸郡邑吏聞風股栗莫敢恣肆錢塘<lb/>
知縣葉宗行號㢘能嘗偵之入其居無長物惟笠澤魚<lb/>
腊一束其家所寄也袖少許以出示葉葉益砥礪號錢<lb/>
<pb n="KR4h0152_WYG_402-12a"/>
塘一葉清後卒于任為文往祭哭之甚哀其旌别淑慝<lb/>
類此寮寀一日餽以鵝灸懸于室後有遺者指示之新<lb/>
未顯時其妻治女紅以給及同官内燕荆釵布裙以往<lb/>
大類田野婦各相慚恧更為澹素當是時周憲使之名<lb/>
震天下澤及無告民自不寃雖三尺童子知其美焉初<lb/>
錦衣衛指揮紀綱用事使千户往浙緝事多作威福受<lb/>
吏賕新時進須知如京師遇諸涿州捕繫之千户脱走<lb/>
訢于綱綱乃更誣奏新上大怒馳馬逮新承綱者榜掠<lb/>
<pb n="KR4h0152_WYG_402-12b"/>
無完膚既至伏陛前猶抗聲曰案察司行事與在内都<lb/>
察院同陛下所詔也臣奉詔擒奸惡奈何罪臣臣死且<lb/>
不憾上愈怒命戮之臨刑大呼曰生為直臣死當作直<lb/>
鬼他日顧問侍臣曰周新何許人對曰廣東上嘆曰乃<lb/>
有此好人邪枉殺之矣後紀綱以罪誅事益白新既不<lb/>
祿其妻獨挈遺衣及書數巻歸廣東貧居如洗都御史<lb/>
楊信民巡撫時存問其家周以月俸嘗語人周志新當<lb/>
代第一人吾黨所未及也新無子景泰初其妻卒于家<lb/>
<pb n="KR4h0152_WYG_402-13a"/>
浙人在廣東藩臬者皆會葬云<lb/>
野史臣曰嗚呼新之死于紀綱也可哀也哉持身之亷<lb/>
臨政之明辨寃澤物之仁與夫持風裁臨患難之直而<lb/>
不撓可謂剛且大者語曰直木先伐又曰物忌芳潔其<lb/>
新之謂歟同里彭森傳曰被刑之夕司天奏文星墜上<lb/>
以是悔自後見一人衣紅立日中呵之問為誰曰臣周<lb/>
新也上帝以臣剛直命為城隍為陛下治奸臣貪吏言<lb/>
已不見天顔憮然嗚呼豈其然乎豈亦鄭伯有魏元徽<lb/>
<pb n="KR4h0152_WYG_402-13b"/>
之比乎今杭州城隍之神童叟僉目為周新縱不必然<lb/>
而新之聰明正直無間于童叟亦可以徵已先臣黃佐<lb/>
有言劉球毛吉近為奸盜所殺嘗附魂于人及比所聞<lb/>
楊璉黃尊素周宗建亦復現形著蠁貞魂耿耿自不同<lb/>
他氣易散豈幻誕哉要之新之清風勁節固不待此而<lb/>
自可傳于不冺也<lb/>
　<lb/>
　明文海巻四百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百九十四</head>
    <p>
<pb n="KR4h0152_WYG_294-1a"/>
欽定四庫全書<lb/>
　明文海巻二百九十四　　　餘姚黄宗羲編<lb/>
　　序八十五<lb/>
　　　送序<lb/>
　　送唐虞佐序<hi>董玘</hi>
玘幼時過蘭谿謁聽菴鄭先生先生家君之同年而虞<lb/>
佐之外祖也因以識虞佐别七年而同舉於鄉再同試<lb/>
于禮部玘愧先升焉後三年虞佐亦成進士胥處于京<lb/>
<pb n="KR4h0152_WYG_294-1b"/>
師時時相過從劇談甚歡也未幾虞佐出宰山東之郯<lb/>
城間過言别玘既惜其去察其意若甚有憂者竊怪而<lb/>
問之曰吾有所難思之而不得其説也夫當官㢘慎吾<lb/>
志也是所能勉也簿書之煩綜理之勞吾職也是所不<lb/>
辭進退俯仰於人亦分也所不敢恤吾所謂難而甚憂<lb/>
者以勢之不可行也夫受命為令政令之下不成於我<lb/>
乎民之豐約不懸於我乎吾所得為吾可為也所不得<lb/>
為其若之何然吾雖不得為固亦吾之責也往嵗旱災<lb/>
<pb n="KR4h0152_WYG_294-2a"/>
遍四方山東尤甚民之相率去而為盜者衆矣而税例<lb/>
如故無名之征日有增焉吾忍視其彫盡而不言乎言<lb/>
之且不見聽寧獨不聽而巳必且以為罪以令之微臨<lb/>
其上者皆達官也吾能抗乎順之吾不忍民之重困也<lb/>
且吾詢郯之遊寓于此者謂邑乆廢敝民又健訟兹之<lb/>
往也舊一弗更大事殆乎弛小事殆乎遂將更焉民未<lb/>
吾信必閧然以為厲己吾其何從乎嘻吾家食時縣之<lb/>
吏厲民者怠若職者心竊非之謂使吾當其任雖不敢<lb/>
<pb n="KR4h0152_WYG_294-2b"/>
望古之循吏亦能使一邑之䝉其澤也今自為之其難<lb/>
又如是竊憂將負其平生而慚令之名也故就若籌之<lb/>
圮曰子第往吾知郯之民其有瘳矣圮居京師數嵗見<lb/>
出而為令者多矣其所憧憧于慮者非趨走承奉之事<lb/>
則旌奬求薦之圖也有憂及于民者乎子乃不然郯之<lb/>
民其有瘳矣夫旱乾苗槁桔橰必有所濟浮乎江湖一<lb/>
壺有力焉令之於民豈特桔橰一壺比哉且子不見夫<lb/>
御者乎馳驟不巳銜敝橜脱馬力盡矣如是而易以造<lb/>
<pb n="KR4h0152_WYG_294-3a"/>
父猶不免於敗必休馬更轡而後進嗟乎今之民其亦<lb/>
銜敝橜脱之時也子往篤其忱毖申其辭諭有所征於<lb/>
上必思所以爭之爭之而不從將不以為罪知其固為<lb/>
民也有所需於下必思所以寛之寛之而不免將不以<lb/>
為厲知其非為己也事事而爭之雖不必皆從然而從<lb/>
焉者有矣事事而寛之不必皆免然而免焉者有矣夫<lb/>
陽城囚而部使去今在上者豈無若人哉夫兒寛免而<lb/>
輸租者繦屬不絶今在下者豈無若人哉惟奉公之意<lb/>
<pb n="KR4h0152_WYG_294-3b"/>
不勝其進取之心則懼有所拂乎上豈弟之心不勝其<lb/>
自營之私則病無以濟乎民子既無是也而何憂難行<lb/>
也哉夫以己因乎時者中人皆然也惟不以時易己如<lb/>
陽城兒寛者斯見稱耳彼二子之所處夫亦豈易歟吾<lb/>
子勉之張弛之道因革之宜是則在予微子無以瘳若<lb/>
民而任令矣虞佐起謝曰君言得之矣吾將行焉且將<lb/>
以質于外祖遂呼筆書之而去<lb/>
　　送少司寇張公致政序<hi>董玘</hi>
<pb n="KR4h0152_WYG_294-4a"/>
予瀕海人也葢嘗登山而望下臨海門見賈舟張帆自<lb/>
逺而至俄頃趠數百里抵岸竒貨山委市者鱗集慨焉<lb/>
樂之乃下從舟子而問曰爾獲利不既多乎舟子呀然<lb/>
笑曰子覩其利惡知其害之倍也夫天時遹逢舟楫無<lb/>
害出無入有駔驓累貲豈不誠利也歟乃若盪泊淺渚<lb/>
四顧無侶風撞濤齧靡月靡日子知之乎洪濤瀾汗上<lb/>
下嶢嵲蝤涎鰐齴存亡瞬息子知之乎牟大載盈馳颿<lb/>
角迅衣袽不戒為魚龍獲子知之乎自吾同往于海者<lb/>
<pb n="KR4h0152_WYG_294-4b"/>
多矣葢有一往而覆焉者矣有一往而迷其利再往而<lb/>
覆焉者矣若此者利之倍于害耶害之倍于利耶吾幸<lb/>
而先登于岸不覆厥載子適見之而謂皆然乎予於是<lb/>
憮然嘆曰嗟乎仕宦之道亦若是矣往而不知止溺而<lb/>
不知返其亦殆哉厥後予入仕途迨今三十餘年以所<lb/>
聞見徵之或滯於一官偃蹇數十年而不振遂以淪没<lb/>
或乗時奮庸而嵗九遷一蹶以仆或宣力畢知逢禍不<lb/>
虞或禄位已極功成名遂終陷險難其遲速得失沉顛<lb/>
<pb n="KR4h0152_WYG_294-5a"/>
靡摧亦何異於舟子之云而先登于岸不覆厥載者何<lb/>
其鮮也葢吾乃今於張公應祥之去見之公奮自諸生<lb/>
以擢進士兩宰大邑遂拜監察御史久之擢吾浙按察<lb/>
副使召入為大理右少卿尋進左轉左僉都御史再進<lb/>
右副巳復為大理卿遷刑部左侍郎出入中外者二十<lb/>
九年位秩之崇聲名之榮疇能逮之兹以目𤯝年甫六<lb/>
十四遂乞致仕以去蕭然長遯節完而名全仕宦若此<lb/>
可不謂誕先登岸不覆厥載者邪而或者猶以公位未<lb/>
<pb n="KR4h0152_WYG_294-5b"/>
極為歉以公操履堅綜練乆年未至而為大理為侍郎<lb/>
皆席不暇煖案事于外其勤且勞又如此使其干進務<lb/>
入何階不陟然而不自止則入海迷其利而數往者是<lb/>
也公何居焉況兹之歸葛巾野服自肆于沮漆之野與<lb/>
夫波濤嶢嵲之危雲門芒谷荷亭竹榭孰與夫舟居海<lb/>
宿之愁苦姻戚故舊聚處而談笑心怡神愉孰與夫蝤<lb/>
涎鰐齴濡袽終日之虞不迷其利固無其害不居其榮<lb/>
豈有患乎其辱哉夫居易香山之約日知臺池之飾皆<lb/>
<pb n="KR4h0152_WYG_294-6a"/>
昔之同官而能止者也祖疏傅而嘆息送李尉而盈途<lb/>
情之所不容巳者也招賈之文望海之詩寓言以達志<lb/>
者也予與公為布衣交再㑹于蜀而同官於此念始者<lb/>
傾葢海濵後公來為憲副實理海道固熟觀于海者於<lb/>
其歸輙以是為説<lb/>
　　送徐子仁南歸序<hi>陳沂</hi>
吾友徐君子仁少負才藝為科舉之學名譽日彰而毁<lb/>
亦俱至乃退處裹足不復仕進然君才俊而逸藝精而<lb/>
<pb n="KR4h0152_WYG_294-6b"/>
神發之毫楮不可自遏驅走搢紳驚歎時軰挾策而登<lb/>
門者至是益聞矣少傅徐文靖公嘗荐君至京師忌者<lb/>
沮之太師李文正公愛惜不置而亦不果於用先皇南<lb/>
巡舊京召見御所又兩幸其居朝夕得備供事每製青<lb/>
詞釋賛慶揚致語必屬之以進方欲授之官而龍馭上<lb/>
賔矣夫造命者君相也宰相知之而不能荐天子愛之<lb/>
而不能用豈非天乎余每見夫厮走駔儈之徒好從事<lb/>
而多智人笑之曰何用爾為也他日見於朝盛冕裳而<lb/>
<pb n="KR4h0152_WYG_294-7a"/>
走避豪右出諸途則武夫騎卒擁導後先視之即前所<lb/>
笑者之若人也髙爵厚禄反手而至奈之何君之獨難<lb/>
如此哉嗟夫富貴名壽四者天下之所同欲而尊尚焉<lb/>
者然貴可賤富可貧人得之而人失之惟夫名也抑之<lb/>
而揚毁之而彰雖不見用而公侯大夫以至武夫庸卒<lb/>
莫不以得其楮墨者為光榮視彼髙爵厚禄授之以相<lb/>
易孰為多乎君年巳六十氣發神越不異少壯登之上<lb/>
夀可徵也古人所謂身名俱泰又焉知其他哉詩云庶<lb/>
<pb n="KR4h0152_WYG_294-7b"/>
幾夙夜以永終譽請以得夫天之二者為君祝之<lb/>
　　留别沈紫江序<hi>翁萬達</hi>
夫負竒者不忌毁而下人善徇者不匿中而替好故有<lb/>
傾葢一時而意氣没齒嬿婉生平而情如邂逅者言以<lb/>
其類爾彼我相形異同殊軌智相伯仲則駢志而降心<lb/>
詣有淺深則縵衷而居亢降則敦故亢則匪存較亦人<lb/>
情安可強也紫江沈將軍粤西之傑英而當世之名將<lb/>
也健敏多竒敦篤操誼然不屑瑣尾文吏刀錐什伍齟<lb/>
<pb n="KR4h0152_WYG_294-8a"/>
齬間於貴官達人又怠折節故或疑其亢而棄禮訐而<lb/>
為其薄也乃余觀將軍詳矣昔有人云知人未易人未<lb/>
易知又云女為知己者悦士為知已者死信斯言也余<lb/>
昔作牧蒼梧良覯伊始聽其言論斬斬動人意幹風猷<lb/>
度越諸將私心慕之嗣是得時接音塵因緣存記比叨<lb/>
藩臬式監南潯將軍謝事家居相過頻數促膝更僕披<lb/>
腹談心久之邊機幕議必相參聞畢事報成無爽銖忽<lb/>
用是益敬重將軍矣將軍亦然諾余言動必稱善有聲<lb/>
<pb n="KR4h0152_WYG_294-8b"/>
求之應而無朋比之非葢利重於斷金而情擬諸同氣<lb/>
不諐終始良豈偶然乃若袍澤相通疾難相慰此特海<lb/>
内交游之通義耳固未暇以一二談也暌違在期知己<lb/>
難再追念往昔喟然長懐何者昔嘗見將軍性不甚喜<lb/>
飲飲余輙歡酒情中酣仰而賦詩彈劒相和其音欵欵<lb/>
時或慷慨激昂瞠目攘臂叱咤時事意若平南疆安北<lb/>
邊標銅柱登燕然樹竒勲於當時勒鴻聲於異代斯固<lb/>
丈夫之雄心亦鄙人之所希冀者然用舍遇也顯晦時<lb/>
<pb n="KR4h0152_WYG_294-9a"/>
也君子不昧時而詭智達士不要遇而損衷余方悟山<lb/>
澤之輝榮譬朝市於桎梏抑情魏闕旋踵舊棲賦潘生<lb/>
之閒居詠左氏之招隱將軍幽況夫豈同之如將軍言<lb/>
異日固當棄鵲印歛龍韜拓落紛囂簡棄煩促慨然命<lb/>
駕賁我潮陽仰遺風於昌黎濯清流於東浦鄙人多幸<lb/>
趿履以從相與陟羅浮浮南海探靈竒於𤣥嶺窮灝漾<lb/>
於扶桑然後薄言行邁踰大庾泝長江訪匡廬弔白鹿<lb/>
厯覽天台雁宕之勝出錢塘泛西湖問津於豫陽田氏<lb/>
<pb n="KR4h0152_WYG_294-9b"/>
子之宅而宿焉當有悠然㝠合而豁然相通者田子往<lb/>
嘗與我約矣將軍亦聞之抗志浮雲轍跡九有將軍有<lb/>
興婉予二人<lb/>
　　顧遠齋復河南僉事别序<hi>茅坤</hi>
公徙大名同知三月復河南僉事以去公於予衆所稱<lb/>
鄉先生者也屬邑長吏九人盛供張祖道衞水上請予<lb/>
文紀其事予遂屬草三易稿累數百千言不能盡取而<lb/>
扣之其㫖嗚嗚然寥慄怳徉然若不能成聲者也則燬<lb/>
<pb n="KR4h0152_WYG_294-10a"/>
去之有從事者觴而前曰公之鄉誼子大夫所溉于心<lb/>
者舊矣其來大名雖未幾吾屬醉之者若南風之絃也<lb/>
子大夫亦適徙廣平至于此所謂東西州然言甚易者<lb/>
何朝命童子操縑與墨侍左右暮不能報也豈兩君者<lb/>
均以罪徙至此又離且去故悲者不可以累欷呻者不<lb/>
可以太息耶予咲曰曾是之謂哉嘗讀傳記詳古賢人<lb/>
志士出處之際自屈原賈誼以下何可勝道也其間或<lb/>
復或不復或既復而放或再放踰時而復不暇論故士<lb/>
<pb n="KR4h0152_WYG_294-10b"/>
之于此譬若江海之漚顯晦離合唯其所之焉耳予于<lb/>
公亦何適乎哉獨吾今從諸君導送公兹水之上延眺<lb/>
數千百年間遷臣逐客之轍徙而渡者不知其幾入國<lb/>
家來以郡饒而僻繇罪徙而至者軫相接也然其間著<lb/>
功徳于土與其暫至而去無所謂功德著于土而特採<lb/>
其名以傳書之簡冊祠之伏臘所遺燕遊歌賞之址山<lb/>
氓野父指而語赫赫若昨者獨文潞公彥博韓魏公琦<lb/>
歐陽文忠公修蘇侍郎轍以及韓絳劉摯陳執中之屬<lb/>
<pb n="KR4h0152_WYG_294-11a"/>
五七公者歴歴可數也餘皆巳零落于烟波霧澤之間<lb/>
而不可求矣由此言之古賢人志士所以徙而暫寄者<lb/>
跡也其離而既去而獨有所常留者道德與勲名也其<lb/>
所謂顯晦離合可喜可悲者吾不知惡乎在也吾屬相<lb/>
與指顧河山草莽而一以盼焉能無悲歌感慨彷彿古<lb/>
所謂爽然自失者乎予知公非區區于世之顯晦離合<lb/>
者故於公之去有所口噤而不能言葢在乎此而不在<lb/>
乎彼也公頷而大咲欣然噱飲以為别<lb/>
<pb n="KR4h0152_WYG_294-11b"/>
　　送王汝中序<hi>薛應旂</hi>
王子汝中將奏績京師問贈言于薛子薛子曰汝中陽<lb/>
明髙足弟子也豈待余言者哉雖然亦嘗竊觀之周未<lb/>
孔子始生㑹羲農堯舜禹湯文武周公之道敘易書詩<lb/>
禮樂春秋以教天下而天下問德請業之士相率而歸<lb/>
之者一時葢三千焉雖畏匡厄陳干七十餘君不用歴<lb/>
經險難皆絃歌鼓瑟無忍擕貳其嗜師門之道譬之羣<lb/>
飲江河各足其量成德達材靡有棄物然仲尼方且似<lb/>
<pb n="KR4h0152_WYG_294-12a"/>
不能言語其門人則曰予欲無言葢黙而成之不言而<lb/>
信所以聖人之道卒大昌明于天下及仲尼既沒其徒<lb/>
離散分處諸侯之國各以其學教弟子本源既逺末流<lb/>
益分誕章乖離飾虚鼔衆於是莊周列禦寇荀卿李斯<lb/>
之徒往往附㑹仲尼以恣其無忌憚之説而道術日益<lb/>
紛裂卒至釀成坑焚之慘而先王懿訓幾至煨燼謂為<lb/>
多言之禍非邪賴道原于天天不息道亦不息漢董仲<lb/>
舒隋王仲淹唐韓退之皆稍稍倡絶學于其間延及宋<lb/>
<pb n="KR4h0152_WYG_294-12b"/>
之周程遂建圖著論而斯道大為發明厥後門戸競起<lb/>
分徒角立議論愈多黨禁旋作噫此豈天寔為之要亦<lb/>
人事然也迨我明興髙皇帝闡明正學崇尚真儒其時<lb/>
佐命元勲暨侍從諸臣百工庶士咸敦本尚實悃愊無<lb/>
華學術習俗駸駸與三代同風自後人文日靡學者頗<lb/>
事竒勝於是矜文辭者綴緝秦漢晉唐之糟粕而身心<lb/>
性命漫不知究此固無足道其諸髙談理學者輙又致<lb/>
詳於德性易簡之説而氣誼文章政事一切卑之而不<lb/>
<pb n="KR4h0152_WYG_294-13a"/>
論専主無適無莫不信不果而唯義所在多從濶畧言<lb/>
語者什九躬行者什一唯是無以允協衆心遂譁群議<lb/>
未見至誠動物而忽巳成江河相激之勢吾葢不知其<lb/>
所終也噫此豈祖宗養士之貽謀與今天子敬一傳心<lb/>
風範宇内之初意哉汝中懇懇論學不安淺近其所以<lb/>
成己成物者將何如以究竟乎憶往余宰慈谿唐應徳<lb/>
謂余曰山隂王汝中可特訪之及余改教江西羅達夫<lb/>
又每問汝中議論起居及今同官留都士夫自鄒謙之<lb/>
<pb n="KR4h0152_WYG_294-13b"/>
以下多與王子相習夫一時志學好修之士其勤惓企<lb/>
慕汝中者若此而豈徒哉汝中葢必有以研其幾而慎<lb/>
所趨矣若其官兵部為車駕為武選固王子餘事不道<lb/>
道王子之所從事而世道之尤繫者因贈其行而請所<lb/>
以處我<lb/>
　　送陸思南序<hi>薛應旂</hi>
晉川陸子為南臺御史之又明年奉命巡視江上激揚<lb/>
修舉旋巳風動區域銓曹以思南逺在徼外部落雜居<lb/>
<pb n="KR4h0152_WYG_294-14a"/>
動輙有警匪有才望者鮮克率服議簡才御史守之遂<lb/>
擢晉川子去去之日鄉之學士大夫仕于南者咸稱其<lb/>
才而惜其去屬薛子贈之言薛子曰古之才也一今之<lb/>
才也二古之才也為定名今之才也為虛位是故髙陽<lb/>
八才臯陶九德其䆒一也迨後敬仲以仗義興齊國僑<lb/>
以修辭扞鄭君子于其才尚不能無擬議焉矧夫辦事<lb/>
簿籍呈能要約儇習儀文出入機數者其果能以致逺<lb/>
乎哉故曰忠信篤敬蠻貊可行斯古之所謂才也又曰<lb/>
<pb n="KR4h0152_WYG_294-14b"/>
啓明象恭靜言庸違斯古之所謂匪才也且今之俗習<lb/>
去古逺甚破觚斵雕而渾樸以散繁章縟節而敦龎以<lb/>
漓輸衷懇欵胥飲以和而戈矛森列揚眉激昂倡言以<lb/>
正而綱維具亡大都中土葢以什九而今之所謂才者<lb/>
可知矣遐荒部落雖號冥頑而戅直朴略猶有古之遺<lb/>
風焉率之以誠鮮不孚者病文從野仲尼所以惓惓而<lb/>
浮海居夷識者知其非設辭也昔成都雜部文翁至而<lb/>
人皆興學渤海弄兵龔遂至而盜皆為農二子夫人所<lb/>
<pb n="KR4h0152_WYG_294-15a"/>
知也曷嘗矜技能炫智術而鼔舞更張以易其視聽圉<lb/>
其利害哉夫亦悃愊無華不墮乎忠信篤敬之訓而庶<lb/>
幾乎古之所謂才爾始晉川子筮仕宰玉山吾嘗一入<lb/>
其境見其居者有息肩之樂行者有出途之願而玉山<lb/>
之民謳歌之及徵為南御史則又見其慷慨明達憲度<lb/>
以貞而南之士人罔勿宜焉是又豈飾情修容襲取矯<lb/>
强之所能哉夫今之思南固逺于成都渤海間也其人<lb/>
之戅直朴畧較諸江之左右更易孚也晉川子率其素<lb/>
<pb n="KR4h0152_WYG_294-15b"/>
履以往則漢良二千石之治行將復見而忠信篤敬之<lb/>
才于兹乎再試矣他日舉漢世故事俾公卿選諸所表<lb/>
晉川子亦又奚譲焉<lb/>
　　送張子行之僉憲陜西序<hi>姚淶</hi>
今西北諸鎮地當邊衝朝廷備之甚嚴而承命以臨者<lb/>
有大將有中官有總憲重臣列戍數百里屯兵數萬衆<lb/>
事既有統矣猶懼其劇而弛也則又設外臺之佐二人<lb/>
以分莅其地而贊其功凡百戎務廼咨廼謀總憲者裁<lb/>
<pb n="KR4h0152_WYG_294-16a"/>
而行之所以飭武備重邊防也嵗在執徐家君視師榆<lb/>
林余以覲省至焉其地固要防也余進諸老將而問之<lb/>
凡敵之虚實將之勇怯地理之險易逺近卒伍之强弱<lb/>
聚散倉廩之出納贏縮余頗識其槩然未暇議也比者<lb/>
吾同年張手行之拜陜西僉憲治榆林之西索余言以<lb/>
贈夫張子所治者邊事也余請以所聞告焉夫中國所<lb/>
恃以安者邊圉固也今吾不能有其固敵大入則瘡痍<lb/>
千里小入則剽剠數城即或以數十騎至吾擁全軍而<lb/>
<pb n="KR4h0152_WYG_294-16b"/>
不敢輕與之角戰非中國之利亦巳乆矣議者或欲植<lb/>
榆柳以陀其馳或欲列劒㦸以防其突或欲髙塞垣以<lb/>
限其入若可坐而策也校諸余所聞則皆所謂晝餅之<lb/>
談也天以五材濟民用而邊鄙之所闕者三平沙浩漫<lb/>
淙没馬足雖樹弗茂弗孶則木之為用寡矣短兵相接<lb/>
鎧仗窳楛所謂鐵者必求之逺方而後足則金之為用<lb/>
寡矣民多窟處以就耕牧變猝至則立為魚肉相與築<lb/>
壁壘以自固而捄土在百里之外則土之為用寡矣又<lb/>
<pb n="KR4h0152_WYG_294-17a"/>
其甚者逺戍無水而卜諸雨近郊無草而刈諸塞邊民<lb/>
冐死以為生而為之上者顧欲以書生之説施之不己<lb/>
疎乎凡所謂空言常談實不應聲者皆張子所宜審也<lb/>
雖然在天者猶可諉也若今所謂人謀者則吾又惑之<lb/>
甚矣夫論世則外急而内緩用材則内重而外輕士大<lb/>
夫自便其身而恥當劇任率以為莫勞於董徒役莫繁<lb/>
於司㑹計莫難於讞訟獄莫危於治軍旅一有所寄輙<lb/>
縮朒不肯任夫責之以一事之長而其言猶若此至於<lb/>
<pb n="KR4h0152_WYG_294-17b"/>
邊鄙之任則一人而四責備焉者也其難易不啻倍蓰<lb/>
而議者曾不之察何也張子之所治于四事之責尤重<lb/>
且専誠有非内地可比也軍吏不得其良輕于犯禁一<lb/>
切繩之以法則詐與貪皆不可使而跅弛之士誰其用<lb/>
之廩無終嵗蓄吾常節其所施士恒不得飽天或奪之<lb/>
嵗則變且不測而庚癸之呼誰其禁之公私困矣敵復<lb/>
時壞亭障吾日圖所以補其廢苦役之民至有甘心降<lb/>
敵而不知歸者民不堪于役而舉烽燔燧之所誰其脩<lb/>
<pb n="KR4h0152_WYG_294-18a"/>
之一鎮之兵僅滿二萬而騎卒則什之三四私財無以<lb/>
養其力賞格無以作其氣不戰而力巳疲何以使之樂<lb/>
于赴鬬而控弦鳴鏑之患誰其禦之刑難于獨任食難<lb/>
于遥請役難于頻仍兵難于訓養而食之不給其患尤<lb/>
甚執刀筆者得以破勲勞持議論者得以輕事功此今<lb/>
邊鄙之深憂而余之所謂惑者也張子以方壯之年才<lb/>
與識俱贍于四者之任若不足以盡其用者然予未敢<lb/>
以為張子賀也夫因俗以建事因時以就功雖豪傑之<lb/>
<pb n="KR4h0152_WYG_294-18b"/>
士樂之而時與俗之難為力則有志者恒致慨焉張子<lb/>
宜何如處力之所及則盡謀時之所撓則盡議必使在<lb/>
内者知在外之重而後邊事可漸理也不然慎巳免咎<lb/>
上下相䝉冀其無事以幸為常而邊事日趨于敝矣張<lb/>
子豈得以寧處哉張子聽吾言而思之其是與非必有<lb/>
犁然于心者矣余于張子深交也不敢淺其言故過而<lb/>
道之以為今籌邊之助云<lb/>
　　送袁莪溪泉州府節推序<hi>傅夏器</hi>
<pb n="KR4h0152_WYG_294-19a"/>
年友袁莪溪授泉郡節推維泉介在海隅去京師八千<lb/>
里而遙其去藩城亦無慮三百里故下民之困抑不得<lb/>
其平者上不能直之於輦轂次不能直之於臺省皆求<lb/>
諸府而直焉又其地阻山跨海奸宄剽盜出没濵海航<lb/>
漁之民習見擊刺武勇鷙悍動以忿悁相刃相靡殺傷<lb/>
不避誅其於獄訟為繁節推司刑繡衣使者行部輙以<lb/>
節推隨凡民間獄訟皆先以節推訊服而後上之臺故<lb/>
節推代兩臺蒞事其斷獄又為繁夫典刑者民之司命<lb/>
<pb n="KR4h0152_WYG_294-19b"/>
也君非泉之司命而泉民之所為生死耶言刑則律令<lb/>
具矣豈其所以具哉昔者聖人議事以制不為刑辟世<lb/>
之偽也滋甚堤防不能也乃徵於書而律令定非聖人<lb/>
之得巳也故得其好生之意即法令具備而不為苛不<lb/>
得其意而惟法是狥執盈尺之紙鍛鍊囹圄中罪狀某<lb/>
也當某律令某也當某律例格式具備不過費一朝檢<lb/>
閲而足也如此則一吏可矣菓菜之饋集之可以成贓<lb/>
言笑之微摘之可以為罪誠所謂大可論而小可斬者<lb/>
<pb n="KR4h0152_WYG_294-20a"/>
而民始無所措手足老子曰天地不仁以萬物為芻狗<lb/>
聖人不仁以萬民為芻狗其言則過然自用刑者之不<lb/>
得其意也而民始搖首觸目輙扞法網桁楊桎梏相望<lb/>
不幾盡天下而芻狗之耶世常酷趙禹張湯夫見知腹<lb/>
誹之法自湯作始深文巧詆得酷名宜矣禹常據法守<lb/>
正亦不免焉者夫不得其意而惟文法是繩雖以蕭何<lb/>
之律案劾民之不聊生者巳過半矣雖比之湯亦可也<lb/>
莪溪君明經髙第其立心常以龔黃卓魯自期豈以申<lb/>
<pb n="KR4h0152_WYG_294-20b"/>
韓刑名為君過計哉君董刑法而於敝邑之萌𨽻是董<lb/>
故為敝邑昌言之也<lb/>
　　送小峯子序<hi>宋鑒</hi>
予夙昔負竒氣嘗從異人與之詠歌情誼洽甚始信駘<lb/>
盪性靈感通造物惟詩而巳他何足道哉他何足道哉<lb/>
乃編蓬皷琴扣石長唫游心塵鞅之外然所居地在苕<lb/>
霅之間為江南寥廓閒奥之區非若通都大衢可以納<lb/>
交四方易致聲問又素不熟公府無所延譽於上官長<lb/>
<pb n="KR4h0152_WYG_294-21a"/>
者顧所為詩絶與世俗體格不類移書與人論難人盡<lb/>
詫其言遂相為詬病而目以恠誕迂僻亦不甚惜數年<lb/>
間得歙之九野孫子及里婣庚陽王子與之同遊而雋<lb/>
聲清劭稍自振矣乙已春贛之小峯黃先生偶寓吾玉<lb/>
先是小峰宰吾郡之長城予曾未講相見禮乃今因孫<lb/>
王二子締其交及覯見捉襟步武雝雝几席神鋒秀㧞<lb/>
開朗心目亦自咎其詩之不可相沿時弊與予言若大<lb/>
相夙契焉於是結䄜訂盟聨珠唱玉累日為月遂有積<lb/>
<pb n="KR4h0152_WYG_294-21b"/>
素累舊之歡今以事遄歸發邁在近毣毣之思旦復須<lb/>
留感今追迋以敘分隔且夫髙㑹宻坐情盤景遽觴豆<lb/>
雜沓履舄交加排積慘以暫歡寄殷勤於杯酒此予之<lb/>
所與小峰者也以至周禊鄭祓令氣淑節桂道蘭術月<lb/>
帳風帷或班荆籍卉於菀柳之下或俯窺傍眺於樊圃<lb/>
之中康娯盤遊樂而不淫此又予之所與小峰者也迨<lb/>
夫悦山樂水嘉遊未斁陰林巨樹曲澗清池籃輿晨出<lb/>
帛舫夕歸登高作賦以展其才臨流賦詩以寄其興賞<lb/>
<pb n="KR4h0152_WYG_294-22a"/>
心樂意欲界之仙都此又予之所與小峰者也若廼神<lb/>
經恠牒之竒瓊敷瑞藻之麗摩研編削耽讀精誦淹貫<lb/>
劉向古今之書旁通馬融天下之學刋枝葉而究根本<lb/>
畧形膚以抵神髓此實予之所與小峯而人或未之知<lb/>
也夫創鉅者其痛必深交固者其别必慘予落魄窮愁<lb/>
與世無聞知兹因二三子厚見周稱而於小峰又多所<lb/>
彌覆以就其聲價而今則有離索之懐即㑹晤有程旋<lb/>
復光塵而暌擕之後逺思長想何日之有昔子髙去魏<lb/>
<pb n="KR4h0152_WYG_294-22b"/>
鄒文涕泗交頥蘇卿入漢李陵握手於河梁之上彼皆<lb/>
戀戀於去就榮辱之途孰與夫予之所與小峰惜嗣音<lb/>
之既逺論報之未遑也哉<lb/>
　　送沈君叔成序<hi>徐渭</hi>
叔成父仗劒出塞垣拾其先公蛻以歸乃復抱書號闕<lb/>
下取所衘兩虎數狐以甘心始拂衣歸鄉閭駐馬野棠<lb/>
灑涕報事於先公墓道於是鄉閭稱叔成竒男子無忝<lb/>
先公既罷復短劒跨一驢將渡江淮而北復有事京師<lb/>
<pb n="KR4h0152_WYG_294-23a"/>
也來别余於理見余抱梏就攣與鼠爭殘炙蟣虱瑟瑟然<lb/>
宫吾顛館吾破絮成父忽雙涕大叫曰叔憊至此乎袖<lb/>
吾搏虎手何為余壯之體貌雖孱囚矣而氣少振也於<lb/>
是作歌以為别<lb/>
　　送太守鑑濵金公入覲序<hi>林應麒</hi>
人皆曰今郡守官即古諸侯也考之周葢千八百國計<lb/>
其國之封域不當今一縣是今郡守官兼周十數諸侯<lb/>
地其屬不為不廣矣今制六部尚書郎非兩考不得輙<lb/>
<pb n="KR4h0152_WYG_294-23b"/>
拜郡御史臺行省擬于王者自稱代巡奔走方面二三<lb/>
品尊貴大臣若庠校博士令其弟子員然可謂曰榮亦<lb/>
必近兩考乃授其職不為不重矣然識者謂古易而今<lb/>
難何也葢古者郡守拜授無常官其治行卓著者往往<lb/>
即召補三公於上無所攝也故其志易伸得自辟吏斬<lb/>
二百石以下于下無所柅也故其令易行禄二千石足<lb/>
以仁其三族及所識窮乏于内無所顧也故其操易㢘<lb/>
今時則異然矣自撫按方伯連帥而下諸道官各得逓<lb/>
<pb n="KR4h0152_WYG_294-24a"/>
相巡厯以簿書期㑹之間督責郡長吏雖非公務或東<lb/>
西南北行過其疆者守必出迎四三舍屏徒從俯首拱<lb/>
立道左送之出疆廼返至坐公署門者唱然後敢入趨<lb/>
謁庭下四拜蒲伏有問輙簌簌捫膝仰對與輿臺吏承<lb/>
人雁行立眂其堂上顔色為憂喜如是而必望其志之<lb/>
伸得乎縣令宰丞尉而下稍有與當路權勢人相習故<lb/>
或其境内豪右負竒貲遊貴介公子門者皆得制挾其<lb/>
守守顧日夕惴惴慮或迕焉如是而必望其令之行得<lb/>
<pb n="KR4h0152_WYG_294-24b"/>
乎嵗定禄二百五十石實支者十之一耳而以其貨財<lb/>
為禮交相覬望殆無虚日如是而必望其操之廉得乎<lb/>
甚矣今之郡守之難為也某以不能韋脂挫折自容流<lb/>
擯州縣間垂二十年持是以較列郡之守何止百十非<lb/>
守之盡難難乎其為君子者也今年夏某始奉命來貳<lb/>
惠郡值山陰鑑濵金公為守獲日炙焉然後知為公之<lb/>
上者與列郡同而公之所以事其上者則異不狥人以<lb/>
非禮也為公之下者與列郡同而公之所以御其下者<lb/>
<pb n="KR4h0152_WYG_294-25a"/>
則異剛亦不吐也為公之禄者與列郡同而公之所以<lb/>
守其禄者則異以儉助㢘也故絶餽獻羞奔走惡承順<lb/>
而人不以公為傲風厲屬吏裁抑豪強毫髮無所假貸<lb/>
而人不以公為苛革橋稅杜兊耗清紙贖申明屠宰凡<lb/>
迹涉疑嫌者避之若蹈機阱而人不以公為矯公兹厯<lb/>
任未及三年而薦剡五上志孰有伸于公者乎民安其<lb/>
業士率其訓和平之寇騷動江右公至輙空巢出謁羅<lb/>
拜讙呼其令孰有行于公者乎金玉氷蘖之謠萬口一<lb/>
<pb n="KR4h0152_WYG_294-25b"/>
詞三年若一日廉孰有彰于公者乎是古之人為其易<lb/>
而公為其難碩果不食非公其難哉方今聖天子旁燭<lb/>
無外公是行也以最課矣超擢固不竢卜然君子非徒<lb/>
成其身之難也所以使天下回心而向化者當必有道<lb/>
耳公能因而敷奏之否耶公在臺諫時巳為真御史今<lb/>
更涉益乆為世道慮者宜益深矣某敢傾耳以聽是亦<lb/>
我二三僚友之意也遂同書以識别云<lb/>
　明文海巻二百九十四<lb/>
</p>
<p>
</p>
  </div>
</body>
</text>
</TEI>
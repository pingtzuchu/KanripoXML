<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三十五</head>
    <p>
<pb n="KR4h0152_WYG_035-1a"/>
欽定四庫全書<lb/>
　明文海巻三十五　　　　　餘姚黄宗羲編<lb/>
　　賦三十五<lb/>
　　　輞川圖賦<hi>王邦才</hi>
　　自王摩詰别業輞川而為圗者四後之覽勝者爭<lb/>
　　相慕焉余吏藍五載僅得两遊然昔亭榭雖成丘<lb/>
　　墟而翠然之景天然之趣令人快心怡目戀戀然<lb/>
　　不忍去者命匠搃為一圖剡於石自谷口以至鹿<lb/>
<pb n="KR4h0152_WYG_035-1b"/>
　　原寺上下二十餘里轉折歩驟山巒水灣閲之盡<lb/>
　　在目前爰掇景成賦以紀其勝云爾<lb/>
出郭而南十里之許名曰輞峪兩山相閗水自南出深<lb/>
崕臨谷無路可通就山鑿石棧棧砩砩寛不過尺必湏<lb/>
振衣怯歩走出三里而後大川即焉夫川胡以輞名也<lb/>
水不直行逶邐成灣傍灣為村傍村為田雞犬相聞烟<lb/>
火相連出作入息猶有上古之遺黎夏麥秋稻無慮旱<lb/>
潦之失天凡十三區周匝團轉如車縛頭始至鹿原諸<lb/>
<pb n="KR4h0152_WYG_035-2a"/>
峯排闥水聲潺湲前為菩提之宇羅列諸天後為右丞<lb/>
之祠瞻像儼然面對翠屏兮森藤蘿之芳蔚背倚巍峩<lb/>
兮䝉古樹之槎牙<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶭特峙於左兮聽飛泉之鼎沸泜<lb/>
洄溜頃畆於右兮廼維母之古塔松風響振於隂<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>兮<lb/>
嵐霧滃其已溟山寂不聞乎人聲兮抱予懐之耿耿此<lb/>
摩詰氏别業之出處也其文杏竹里二舘與南北二垞<lb/>
年逺無存曰辛夷隖曰漆園曰木蘭柴曰茱萸沜今不<lb/>
復見矣雖有華子岡孟城坳欹湖栁浪欒家灘金屑泉<lb/>
<pb n="KR4h0152_WYG_035-2b"/>
不越寺之東西亦不能辨其孰此而孰彼也止有白石<lb/>
二方在水之滸其直如案四角有孔相去数尺即昔之<lb/>
白石灘者是也坐於其上對客欵酌寧不爽然自適乎<lb/>
寺後有斤竹嶺乃維之手植葉如斧斤幹不盈尺每年<lb/>
所産僅有数株翩翩翠袖其質如玉多被牛羊所踐踏<lb/>
僧不知其貴重而我始嚴以䕶持至於竒花美卉逞姿<lb/>
閗顔緣時開放爛熳重巖旹有珍禽異鳥鳴飛咿軋毛<lb/>
羽絢彩繙繙喈喈聴之笙歌迭奏共我所適者也面南<lb/>
<pb n="KR4h0152_WYG_035-3a"/>
森䕃蒼翠懋林叢宻有虎豹猿鹿晝吼夜啼伯千為羣<lb/>
而樵採牧獵之子唱和出林余與客舉盃而嘆抑何悠<lb/>
遊之自得既而烟光晚濃攬轡而歸夕陽已下燈月交<lb/>
輝依依乎再歌再咏又何知塵世之靡靡旹在萬厯癸<lb/>
卯秋也<lb/>
　　　古繪賦<hi>譚宗</hi>
　　嵗在著雍閹茂舘舎偪市㕓日出入輪蹏間昏塵<lb/>
　　惡臭□眼塞鼻蔑有已幾不知身世之謂何嘗偕<lb/>
<pb n="KR4h0152_WYG_035-3b"/>
　　人走廟市流眱瞑念觸物愴懐歸而為古繪賦以<lb/>
　　志感也辭曰<lb/>
㬅方老人嘗來都市有持繪册而售於市者間取而觀<lb/>
之則畵古羣賢之像各為一家之目絹素陳乆緣飾脱<lb/>
落不驚人眼率率朴朴然而丹粉雖謝神采奐然麋睫<lb/>
能動襟裾欲仙筆墨之玅睇而眎之斯殆非人世所得<lb/>
而偶見者也問之其值幾何則千百為計待售幾時則<lb/>
於今且一十禩矣夫售之数十禩猶且售之售之数十<lb/>
<pb n="KR4h0152_WYG_035-4a"/>
禩不售而猶千百以招之子之不明豈有休乎繪者然<lb/>
然然吾嘗聞之貞志篤性勝事茂能皆有見亮之日觸<lb/>
於時㑹以興雖處之莽穴之下閟之幽晻之地不能沒<lb/>
其神爽遏其氣勢是以傳巖恊肖像之求渭水入非熊<lb/>
之卜采榮南山而匡若劉祚埀釣東海足加於帝腹辟<lb/>
猶隋珠發水而照乘趙璧興山而敓城屈指而獨伸秦<lb/>
楚必争之馬也而似鹿異域必登之何况立之都㑹矢<lb/>
之闤闠萬目洞於焚烈鍳别呈於毛髪者哉吾所以守<lb/>
<pb n="KR4h0152_WYG_035-4b"/>
而弗置陳之弗輟也老人曰不然人情好動而惡静天<lb/>
道向變而背常二三綱紀於柱史支離恢張於彼莊此<lb/>
自然之数不可或罔者也今吾子所謂賢喆之象善則<lb/>
善矣然能静而不能動能常而不能變坐者不得持之<lb/>
使立起者不得偃之使伏怒者不可強之而喜笑者不<lb/>
可移之而哭鬚眉者不能柔之使巾幗冠冕者不能髠<lb/>
之使鉗秃况處此遷忽之世習夫㳺衍之流而秉勢成<lb/>
相斤斤弗休唯子業寔不咸於人乎其又何尤子不見<lb/>
<pb n="KR4h0152_WYG_035-5a"/>
夫魁儡乎頭額不盈寸軀體不中尺面封中央之土身<lb/>
函甲乙之徳倐而冐之以弁甫倐而傅之以粉墨繫惟<lb/>
掣之以顛倒當塲俳優呌之以駈走絶域時而濶步於<lb/>
康莊時而屏氣於閫閾朝登鄒魯之堂莫入崔苻之澤<lb/>
膏沐之則為妾媍毛角之則為彘特授之利劍則殺人<lb/>
衒以事權則賣國前可以秦而後可以楚南可稱象而<lb/>
北可稱譯乎富貴貧賤嘗反顔以事仇判乎成敗利鈍<lb/>
且倒戈以逆敵此皆魁儡之能事為其無一定之勢寡<lb/>
<pb n="KR4h0152_WYG_035-5b"/>
不遷之識故日中貿之日入而婆娑踊躍於王侯之几<lb/>
席矣繪者聞之舉體投地反袂塞膈蒙戎包匭函金襲<lb/>
石盤辟足縮而去之不復敢厠乎道側<lb/>
　<lb/>
　<lb/>
　<lb/>
　<lb/>
　明文海巻三十五<lb/>
</p>
<p>
</p>
  </div>
</body>
</text>
</TEI>
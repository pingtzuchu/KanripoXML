<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百三十二</head>
    <p>
<pb n="KR4h0152_WYG_132-1a"/>
欽定四庫全書<lb/>
　明文海巻一百三十二　　　餘姚黄宗羲編<lb/>
　　述一<lb/>
　　陶述<hi>朱衡</hi>
余嘗逰於龍門之野而觀陶焉晉陶者諏之則曰凡為<lb/>
陶不範則不匡不合則不附已厚則<hi>闕</hi>益薄則泐不堊<lb/>
則不飭不細則不澤故範之以眡其規也合之以循其<lb/>
塗也適之以防其摰與龜也堊之㑹其微也細之觀其<lb/>
<pb n="KR4h0152_WYG_132-1b"/>
潤也由此者内諸火而出焉而後為良然範之合之厚<lb/>
薄之己而堊之細之而色者遷乎其施模者易乎其受<lb/>
則火土所運神機自生力弗與焉其名曰變目之炯然<lb/>
若扣之埒金玉其遭也寄一二於千萬品中故非可嘗<lb/>
期遂不敢以供歳貢間有之亦將毁其大且竒者取碎<lb/>
瑣䝉而售之蓄賈罔厚值而已督之司亦罔覿之矣問<lb/>
所供上者率無異常品特非龎隙玷璺為精縝絢爛端<lb/>
正耳於是浡然動焉曰不亦善夫陶技之下也然其貴<lb/>
<pb n="KR4h0152_WYG_132-2a"/>
足以禮清廟其次預燕享其大贍華夏生民之用廼皆<lb/>
常品獨其竒不與故萬物之情皆陶焉夕駐祇林視弟<lb/>
子所為文讀之不能句朱子曰余欲言文耶盍往觀陶<lb/>
諸弟子咸往觀陶事<lb/>
　　學初述<hi>曽朝節</hi>
余盖素未信學睹講學者目攝之曰道中天日也奚俟<lb/>
講而明乎學行而己講何為嘉靖乙丑春余與同里王<lb/>
楚陽解元南宫下第辭座主侍御徐巖泉公公授以古<lb/>
<pb n="KR4h0152_WYG_132-2b"/>
太極測一帙途次展玩至陷溺禽獸圖瞿然曰人之不<lb/>
學乃至此乎遂相與矢天而盟必為聖賢顧茫然莫知<lb/>
所以為學之方余謂楚陽曰中庸論性道教道不可離<lb/>
其功夫惟曰戒慎不睹恐懼不聞吾人亦勉於敬而已<lb/>
於是日相戒飭目不妄視耳不邪聴口不戲言身不媟<lb/>
動如此者四十餘日以為精神歸併庶幾君子戒慎之<lb/>
功時亦覺其束縛勞苦以咎之於功未熟也及抵家各<lb/>
以人事不相聚者月餘則前功皆弗復記憶之矣居有<lb/>
<pb n="KR4h0152_WYG_132-3a"/>
頃徽州程天津公至衡凝齋先生亟謂余天津者心齋<lb/>
先生髙第弟子余乃約楚陽訪之於石鼓一見問余植<lb/>
齋之義余告曰節之直也不植則不立欲有以自立爾<lb/>
天津公曰固也不猶之植木者乎將於枝葉植之與抑<lb/>
於根植之也余曰亦於根植之耳然則先生之植安在<lb/>
余未有以應天津公曰吾人此心即性命靈根也培養<lb/>
者只於靈根培養自然枝葉暢茂開花結實不向根上<lb/>
用力根既不固而欲其湊泊能乎余乃恍然悟為學之<lb/>
<pb n="KR4h0152_WYG_132-3b"/>
功若此其簡易君子之戒懼初非束縛勞苦於外而束<lb/>
縛勞苦者宜其一放失遂不復記憶也天津他日示余<lb/>
二絶云一種靈根天上來㡬人知向此中培津津生意<lb/>
無窮妙葉自隂濃花自開葉自隂濃花自開枝頭忽見<lb/>
已成梅好将鼎内調羮味毋負當年苦意栽自是余與<lb/>
楚陽既宗敬之先贈君迎致之家塾而余日叩公所得<lb/>
於心齋先生者與之辨駁不休余告公曰吾之所無疑<lb/>
於古人者孔子而己以公與先生之見讀孔子之言而<lb/>
<pb n="KR4h0152_WYG_132-4a"/>
無疑也則己矣以公與先生之見讀孔子之言而有疑<lb/>
也吾安得而不問辨以思乎久之公所得於心齋先生<lb/>
者余既無所不寘力余亦忽若有以自得一時同志宻<lb/>
齋益齋楚陽諸君與易僉憲䝉菴劉冏卿仁山二公相<lb/>
約為學㑹而公之於衡人士多所開發先贈君舍弟守<lb/>
齋涵齋頼公之教而立尤覺蒸蒸於家庭間殆未六七<lb/>
年公卒於嶺南先贈君楚陽涵齋亦後先物故矣盛事<lb/>
不可以久徼九原不可以復作念之其能不雪涕哉今<lb/>
<pb n="KR4h0152_WYG_132-4b"/>
年癸未天津公次郎勉之走京師訊余余重其别而憶<lb/>
曩者所得於公之教不可以無紀也故述學初以寓我<lb/>
感慨之懐焉<lb/>
　　旱述<hi>雷禮</hi>
歳𤣥黓執徐八閩自季春至仲夏不雨赤旱千里余時<lb/>
司理興化郡惻之謂太守曰大旱則雩祭禮也遇灾修<lb/>
省其可後乎太守曰然率僚屬齋沐宿山川社稷壇朝<lb/>
夕䖍禱越七日不雨有告壺公山其脈通海視潮盈縮<lb/>
<pb n="KR4h0152_WYG_132-5a"/>
石穴水深數十丈有雙蟹占年禱雨見之即應於是太<lb/>
守以下徒步二十里䖍禱山靈如是者又七日不雨或<lb/>
薦有道人善符水運雷驅雨太守令使者召而問之則<lb/>
對曰能可計期廼立髙臺䖍祀道人暴烈日中指掌運<lb/>
雷如是者又七日不雨太守怒曰邪術不經徒惑衆耳<lb/>
立譴出之時士民洶洶憔然相對以泣太守憂歎長吁<lb/>
某忽恍寐夢衣朱者排户而入謂余曰汝語守夫人旱<lb/>
未除徒咎天旱其誰欺乎古人啓蟄不殺方長不折所<lb/>
<pb n="KR4h0152_WYG_132-5b"/>
以廣生道也今矜殘恣忍賊及無辜一罹告訐牽連根<lb/>
附以意而周納之少犯其怒則敲撲痛詆無完膚其渠<lb/>
憸宿狡乘為牙噬晝禁食夜楚寐使瘐死不可質詰其<lb/>
名曰酷旱財為民命一芥不可横取今婪心如熾谿壑<lb/>
難填巧立名色以便侵牟於罪條之出入差役之輕重<lb/>
視賄為差甚或利其重積緣為奸市辟之割葵者不傷<lb/>
其根不止至於國課逋負通同隠匿每遇監司按核謾<lb/>
讕不能得其真數其名曰貪旱有司奉天子命令所以<lb/>
<pb n="KR4h0152_WYG_132-6a"/>
宣教化也今驕盈踰制麋用百出備肥甘則羅海錯陸<lb/>
羞角為尊貴侈服御則奪良賈綺紈價不半給而又新<lb/>
公廨飭器具廣交㳺納欵澤惟求炫人觀聴不知公私<lb/>
已殫矣其名曰奢旱國依於民民依於信今大道不行<lb/>
習為狙詐朝弄其民夕<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>其行時伺上官意㫖文飾條<lb/>
目無一善状有中其鉗口者則掩黒為白使悃愊無華<lb/>
之吏治反抑下考其名曰欺旱夫食人之食當分人之<lb/>
憂今習寵偷安牽耗歳時坐堂未幾旋即私居惟計日<lb/>
<pb n="KR4h0152_WYG_132-6b"/>
以需遷不留情於民瘼以致文移束閣吏胥竊權有經<lb/>
年裹糧聴讞而生理盡廢者及奸囂不軌剽敓坊閭則<lb/>
曰有司捕在民焉頼之其名曰慢旱夫天居髙聴卑陟<lb/>
降厥士兹五旱者動拂人心致其怨詈甚於旱魃之為<lb/>
害也不洗精澄慮反其所為乃測之㝠㝠徼於難必是<lb/>
熒惑退舎不由乎善言而反風滅火可以私邪致也不<lb/>
亦戾乎言訖而逝某覺起歎曰有是哉天且譴告之矣<lb/>
言之太守請理繫囚寛宿賦罷重役延耆舊名徳於庭<lb/>
<pb n="KR4h0152_WYG_132-7a"/>
審所宜者興革之逾宿大雨越信又雨民忻若更生某<lb/>
於是益知砥礪自修因述其説置座右云<lb/>
　　農述<hi>雷禮</hi>
山隴之陽其埜石溜寒惡不便闢墾有附地居叟利其<lb/>
曠幽可田操銚鎛去蔓草芟夷蘊崇之如是者不遺力<lb/>
越歳成田解凍而耕暴背而耨計秋獲甚微或曰利不<lb/>
償力固若是盲乎叟曰不然夫赤土可沃吾力固進於<lb/>
地利矣時灌溉習培壅如是者三稔廼擇嘉種是穮是<lb/>
<pb n="KR4h0152_WYG_132-7b"/>
蓘弗虞恒暘槁之倐變恒雨又腐之不獲半或曰異乎<lb/>
子之勩也豈餒在其中非耶叟曰不然夫饑饉必有豐<lb/>
年吾力固進於天時矣於是濬溝澮平封畛如是者又<lb/>
三稔且慮蟊螣諰諰甚謹於苗也懼其仆日一視焉於<lb/>
稼也懼其涸日三視焉於穡也懼其揺日五視焉暨登<lb/>
圃其獲倍或曰子力則徴矣苐薾然疲役可不哀耶叟<lb/>
曰有是哉夫好逸惡勞人之情也不云好生惡死者乎<lb/>
吾固無以易此矣雷子聞其言壮之曰韙哉叟之志可<lb/>
<pb n="KR4h0152_WYG_132-8a"/>
貞矣夫石溜寒惡之野叟不以好逸焉奪其好生者不<lb/>
以惡勞焉奪其惡死者卒登腴壤大獲有秋況仁義者<lb/>
人心之田存則榮甚於好生也舎則辱甚於惡死也乃<lb/>
愛心不如田不亦自棄於居叟哉是故質美者腴壤易<lb/>
治者也其下則石溜寒惡之野耳茍定仁義以立基存<lb/>
養省察日夕靡懈則始於立身終於濟物其利不亦大<lb/>
乎予固壮叟之志有君子自强之道述其事以勵諸子<lb/>
焉<lb/>
<pb n="KR4h0152_WYG_132-8b"/>
　　拙政述<hi>陸釴</hi>
政亦難矣哉篤撫字則催科怠急催科則撫字忘然則<lb/>
如之何或曰寜拙催科勿忘撫字不失為良有司嗟乎<lb/>
是不達於政之論矣夫以民奉君古今通議軍國浩繁<lb/>
賦税是需催科之政如之何其可緩也第求之當有道<lb/>
取之當及時灾沴不可以不蠲豪傑不可以不抑侵漁<lb/>
不可以不杜幽隠不可以不達虐胥奸吏舞文作慝不<lb/>
可以不懲能行五者撫字存乎其中矣是故撫字所以<lb/>
<pb n="KR4h0152_WYG_132-9a"/>
行催科之政催科所以運撫字之心非判然二物也其<lb/>
或不達乎是而姑息以惠奸市恩以徼衆沽一已之虚<lb/>
譽廢國大經而不顧獵一時之歡娛貽民重害而不恤<lb/>
若是者邦政之積蠧王政所必誅良有司弗為也或曰<lb/>
然則陽城不足法乎曰唐至貞元海内疲於兵革間架<lb/>
酒𣙜無名之征紛然四至而諸道競以羨餘取貴寵如<lb/>
城之抗志不回為民蘇息可謂賢矣苐不知今之所謂<lb/>
賦税果無名之征耶抑亦中正之法所不可廢耶而今<lb/>
<pb n="KR4h0152_WYG_132-9b"/>
之布列郡縣者果盡能如陽城之宅心否耶使陽城處<lb/>
今之世抑不知視今之賦税將拙耶勤耶不可得而知<lb/>
也是故為令如陽城當貞元之時則可非貞元之時縱<lb/>
焉爾矣有陽城之心則可無陽城之心詐焉爾矣吾願<lb/>
諸有司皆陽城其人如學陽城之拙而不得其意流而<lb/>
為縱為詐斯不亦涉於巧乎易曰君子定其交而後求<lb/>
傳曰未有上好仁下不好義者也圖政之本實惟在兹<lb/>
拙與巧又奚足論哉余性素拙不能以巧容於時廼兹<lb/>
<pb n="KR4h0152_WYG_132-10a"/>
來督藩税盖於拙性為拙政稱其能矣獨慮有司求拙<lb/>
者渉之於巧也非復古之所謂拙也見輙與辨辨必有<lb/>
以稽其政而反之以自省因退而書於拙政堂之屏云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_132-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海一百三十二<lb/>
</p>
<p>
</p>
  </div>
</body>
</text>
</TEI>
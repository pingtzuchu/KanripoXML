<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百六十七</head>
    <p>
<pb n="KR4h0152_WYG_267-1a"/>
欽定四庫全書<lb/>
　明文海巻二百六十七　　　餘姚黄宗羲編<lb/>
　　序五十八<lb/>
　　　詩集<lb/>
　　錢生漫游詩草序<hi>顧冶</hi>
桐鄉叔問錢生者其家酷貧而頗耐游耐詩詩則嚴<lb/>
事京口汝翼鄔生余識錢生巳踰十年亦以汝翼故<lb/>
而每遇之輒改色家嘗稍起矣遂忽不振如故貧也<lb/>
<pb n="KR4h0152_WYG_267-1b"/>
今年春余返自吳西山而錢生進其首尾詩草曰漫<lb/>
游者總若干首乞余為之證且曰某詩殊惡何敢薦<lb/>
學士先生顧欲代雉學士先生之門而集差多鈍於<lb/>
腕研不勝涸穎不勝秃也始重謀災之木謂非得憐<lb/>
某者片言冠諸首恐雉未前而指其後者踵踵矣子<lb/>
憐某尤甚奈何靳於言不為某地故某願借子序者<lb/>
如此余聞之不能讓序曰夫唐以詩賦羅天下士其<lb/>
元臣碩佐如陸宣公裴晉公等大抵向詩賦人也<lb/>
<pb n="KR4h0152_WYG_267-2a"/>
惟齷齪腐生乃不羞出訓故下聊亦獵一第博一<lb/>
官而巳諸英雄跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>之流皆不與焉將所謂訓故<lb/>
儒者不如詩賦豪哉盖詩賦軼於駕訓故束於教<lb/>
此真藏拙之府而非程材之路也即唐事效畧可<lb/>
見矣世徒見君家仲文湘靈鼔瑟篇餘平平不類<lb/>
落語便謂仲文猶幸而充賦安在得士曾不知造<lb/>
物特假人手以陶鑄之而其權有不専在人者及<lb/>
至唐中葉藩鎮碁置繡錯都得擅拜官爵於是詩<lb/>
<pb n="KR4h0152_WYG_267-2b"/>
賦之權又旁奪諸侯凡以詩䞇者蜂擾烏集隨䞇<lb/>
隨傳傳者垂百輩而最後貫休者獨堅不肯倒易<lb/>
一字甚之朝東走越夕西走蜀也卒乃休名亦不<lb/>
泯於後世嗟乎為唐詩人者豈有幸不幸耶方其<lb/>
盛也上心以富貴逼之而其詩神王者或不盡布<lb/>
逮其衰也下力以僭竊驅之而其詩氣弱者或更<lb/>
大著殆非從時升沉要之因人高下彼以一字而且不<lb/>
果狥也假令效里婦而喪敝帚乎必不欲矣固宜考論<lb/>
<pb n="KR4h0152_WYG_267-3a"/>
者不偏廢耳錢生貧而無寄舉口莫能言者一切聲於<lb/>
詩詩既日工名亦寖滿其游故廣其贄益多苐所跡者<lb/>
不過咫尺吳越所通者不過二三薦紳所賢者不過割<lb/>
俸贏錢所尊者不過分庭左席止矣何論黙而徼神夢<lb/>
為仲文助不可得即陽而發狂言為貫休地亦不可得<lb/>
也雖然錢生且去而汗漫游矣凡窅㝠之鄉罔兩之野<lb/>
直其龜殻中物况世人猥以詩云者其壤蟲乎汝翼錢<lb/>
生本師也晚而好道當有聞者試以余言質之<lb/>
<pb n="KR4h0152_WYG_267-3b"/>
　　金臺集序<hi>顧冶</hi>
余友丹徒鄔汝翼少以公子為諸生即錚錚任俠負奇<lb/>
氣喜談兵及天下大事音若洪鐘歲就學使者試輒高<lb/>
等稍食廩瞽宗聲益蔚起然卒不得第遂不肯竟博士<lb/>
業去而業詩以故家日貧游亦日放跡徧兩都㑹間其<lb/>
游黃金臺也京師諸公凡繕辭賦者爭慕之無不願一<lb/>
當鄔先生乃汝翼不樂也顧好與狥屠劍客縱飲擊筑悲<lb/>
歌燕市中醉則覔燕姬倚趙瑟撾秦箏多集鬬雞蹴踘<lb/>
<pb n="KR4h0152_WYG_267-4a"/>
諸戲分曹雜進粉黛狼籍便入温柔郷厭厭徹旦而汝<lb/>
翼還視其槖裝易水生寒可掬也則倦而歸歸而產加<lb/>
削髪益短因自請老罷弟子員去而㑹曇陽子仙至婁海<lb/>
汝翼始忻然學道盡斥其故業矣丁亥秋余反舊廬汝<lb/>
翼適至自江上當是時汝翼方辦嚴由錢塘訪旌陽鐵<lb/>
柱觀冠芙蓉支玉杖衣鶴氅余見之而驚以為神仙人<lb/>
也坐定汝翼手一編示余則往游金臺詩以屬余序云<lb/>
余笑曰以君之材情提固攀思襲兩登三最勝矣獨奈<lb/>
<pb n="KR4h0152_WYG_267-4b"/>
何蛻其幻形而尚顧其泡影為哉汝翼曰不然昔吾陟<lb/>
太行望居庸覽西山晴雪鱗鱗佛寺皆成金銀令人不<lb/>
風而翼已踏鳯凰池繞鳷鵲觀睹一切珍禽怪獸丹荷<lb/>
翠栁與綘幘珠襦窈窕絪緼萬狀綽有霞征雲舉想乃<lb/>
其殘香剰澤頗菀而無所寄聊復㸃染是集遺諸來者<lb/>
為千春逸響異日者倘邀寵旌陽出世五陵亦何論金<lb/>
臺彼三神五城殆吾眉睫間物耳吾去子矣與子尊形<lb/>
而薄影毋寧留影而寓形焉可也余然後悔聞道晚誠<lb/>
<pb n="KR4h0152_WYG_267-5a"/>
不知汝翼夫安期梅福兩生者其初不嘗䇿於項羽書<lb/>
擯王氏也邪一不用而棄妻子如屣得棗如𤓰者蓋恥<lb/>
其身之螢流電滅也汝翼不幸格于時無以銷雄心而<lb/>
奪遠志今且掠滄海而東並九江而西矣安梅兩生猶<lb/>
將旦暮遇之况是集者其汝翼之土苴乎余又惡能重<lb/>
汝翼也於是再酌巵酒為汝翼壽而别<lb/>
　<lb/>
　<lb/>
<pb n="KR4h0152_WYG_267-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百六十七<lb/>
</p>
<p>
</p>
  </div>
</body>
</text>
</TEI>
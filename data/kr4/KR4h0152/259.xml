<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百五十九</head>
    <p>
<pb n="KR4h0152_WYG_259-1a"/>
欽定四庫全書<lb/>
　明文海巻二百五十九　　　餘姚黄宗羲編<lb/>
　　序五十<lb/>
　　　詩集<lb/>
　　南郭子詩序<hi>劉定之</hi>
南郭子者萬安東溪郭君季銶之别號也余少時常一<lb/>
訪焉君方弱冠而尊府即温翁尚無恙間岀所為賦數<lb/>
首示客予從旁讀之鏗然金石之鏘鳴粲然珠玉之磊<lb/>
<pb n="KR4h0152_WYG_259-1b"/>
落私心起敬以為若君者異日不逺到不止也其後予<lb/>
叨竊科目日碌碌世務君則留心古學囂然養髙泉石<lb/>
間或勸之仕輙揺首逺去葢彼此契濶者四十年于今<lb/>
雖常音問相及獨時時徃来于懐恨不獲一見以敦夙<lb/>
好也嵗冬十月忽寓書以所作南郭集一帙遺予属序<lb/>
予受而閲之累日其五七古體岀入李杜律絶則倣盛<lb/>
唐諸賢為之大篇短章舂容閒肆察其志盖欲上追古<lb/>
作以與之並非獨狥世俗之好而已也予因為之嘆以<lb/>
<pb n="KR4h0152_WYG_259-2a"/>
謂向日所見以起敬者既以為難得不意今之造詣一<lb/>
至扵此也則又嘆國朝列聖相承網羅豪傑天下之材<lb/>
自毫髪絲粟以上靡不岀為時用以謂文章當止於館<lb/>
閣而已山林之下無復有之乃今得見有如君者因又<lb/>
疑世或有之葢予未之知也雖然設果有之而予偶未<lb/>
之知亦必有能知而道之者而不少概見何哉然則如<lb/>
君者果然不多得也君年未六十不幸以疾廢然君素<lb/>
髙尚就使不廢於疾予知其不肯局促於禄位也審矣<lb/>
<pb n="KR4h0152_WYG_259-2b"/>
豈非其負於已者重故其視於外者輕邪将自得於言<lb/>
語文字之工而以為功名不足懐邪惜也君不求知於<lb/>
人人亦莫之知者予雖知之無益于君也雖然若是集<lb/>
者自足以傳於世知不知何患哉敬序以歸之<lb/>
　　浙水較文詩序<hi>岳正</hi>
文士之末也不深於道者不足以知之知文亦難矣莫<lb/>
如古者之文易詩書春秋禮樂皆載道之器語曰學者<lb/>
守一經皓首不能窮不能窮者不深於其道也道不深<lb/>
<pb n="KR4h0152_WYG_259-3a"/>
而强自誣曰我知文我知文何異乎審音以聵鍳色以<lb/>
盲其不白黒而清濁者亦幸中而偶得耳夫何恃而可<lb/>
信哉試嘗論之世之能文者孰加於周公孔子周公傳<lb/>
易孔子繫之孔子作春秋㳺夏不能為一辭之贊則知<lb/>
雖賢者猶不足以知聖人况以不賢而知賢者乎是故<lb/>
皓首不能窮之談非誣人者也雖然周公孔子不可尚<lb/>
矣漢以還作者甡然而獨名揚雄韓退之為能文雄作<lb/>
太𤣥法言張伯松不肯一觀劉歆觀之詆為廢物雄之<lb/>
<pb n="KR4h0152_WYG_259-3b"/>
名葢終漢世而後顯退之凡三黜於禮部而自訟曰為<lb/>
文而為舉世之所不好好退之之書自宋歐陽永叔始<lb/>
以雄退之之作者尚暗於當時而有俟於後來又况其<lb/>
下者乎其或見推致與於流軰時俗者非借重於髙譽<lb/>
托筆於時名如左思之賦張華之詩則亦下里巴人之<lb/>
唱和非如體道者真有所見聞而黒白清濁於去取之<lb/>
間也嗟夫作者代有而具目者不多見知文之難其亦<lb/>
信矣哉郭明郁彦文蜀之長夀人也以春秋發解嘗分<lb/>
<pb n="KR4h0152_WYG_259-4a"/>
教於晉寜古鄭二邑渉學録為今駙馬都尉薛桓賔師<lb/>
授徒京師京師子弟各以其所習經求指授者未嘗辭<lb/>
之其處而稱逹才出而掇巍科躋膴仕者問其所從㳺<lb/>
則曰郭先生吾師也予用是聞其名熟願見而未暇也<lb/>
景㤗庚午之嵗明郁将校文於浙議者謂山之東西中<lb/>
原之鉅藩也而江南文物浙水為盛明郁乃能歴持文<lb/>
柄其延譽於天下也又何博哉扵是相與咏嘆其盛形<lb/>
而為詩詩成授予以卜氏之任嗟乎易之竒書之古詩<lb/>
<pb n="KR4h0152_WYG_259-4b"/>
之婉春秋之簡嚴禮樂之辯博其義奥其辭微其文未<lb/>
易以通也而明郁能指授諸生使之有成非明於道者<lb/>
哉夫既明於道而用以觀人之文是非美惡之辨有不<lb/>
能逃於洞矚鑑照之下者矣今天下之大不可謂無所<lb/>
謂揚韓之徒者明郁自蜀來京師嘗徧觀全晉放於齊<lb/>
魯今又南㳺兩浙其亦有所謂其人者乎使其果有而<lb/>
亦願見之否乎予嘗恠時俗流軰以知文自負者大歸<lb/>
是古而非今貴耳而賤目乃今得明郁明郁其亦有意<lb/>
<pb n="KR4h0152_WYG_259-5a"/>
於是言乎則吾求償宿昔之所願見者而與之雄辯天<lb/>
下之文於揚韓之後矣姑書此以為先容<lb/>
　　永感詩序<hi>岳正</hi>
登科之制録及三代雖存沒有間而皆書書之之法雖<lb/>
立義不一而皆以為榮其父母祖父母存者曰具慶曰<lb/>
重慶慶幸也具與重又大其幸為之幸也父存者曰嚴<lb/>
侍母存者曰慈侍侍奉也一親僅存既非具非重者可<lb/>
擬故變其例而各以所存者書之曰侍幸其猶有可侍<lb/>
<pb n="KR4h0152_WYG_259-5b"/>
者為之幸也乃若祖父母父母俱不存焉者雖有禄位<lb/>
其誰與侍是不幸也不幸而為之幸故不得已而婉其<lb/>
辭曰永感感者傷也永者無極之稱也使人傷而至於<lb/>
無極其為不幸也亦大矣嗚呼永感之詩義其然乎景<lb/>
泰初科是為辛未與榮録者殆二百人前監察御史今<lb/>
福建按察僉事巴蜀牟公實用永感書幸而公則弗自<lb/>
幸焉毎抱録泣曰登科者先志也先志遂而先人逝将<lb/>
誰榮乎於是與公同升而稱同年者多得公志形為歌<lb/>
<pb n="KR4h0152_WYG_259-6a"/>
詩所以褒公之賢慰公之懐抱而悼公先世之不幸者<lb/>
悉矣公既帙而為書乃述其故以俾其屬燕山岳正者<lb/>
序之正聞公於書無所不讀扵古今上下事變無所不<lb/>
䆒知而通習自職内憲至僉外臺以得體聞於天下也<lb/>
乆矣願得與公論之孟子曰君子有三樂固道徳事無<lb/>
容議矣乃若王陵者從漢去楚楚得其母以招陵陵母<lb/>
乃伏劒以固陵志有若温嶠者勇為越石通使江左其<lb/>
母不聴嶠乃㫁裾而徃母死阻歸竟違本志此二子者<lb/>
<pb n="KR4h0152_WYG_259-6b"/>
勲業忠誠暉閎漢晋流播今古君子曰未若徐庻者遺<lb/>
名以全親之為是也大都志節之士多遜情飲氣於功<lb/>
名之㑹豈非累於親之存未免有所顧慮忌避乎哉且<lb/>
如正者雖曰不敢擬公亦嘗忝冒科目承恩之日頗以<lb/>
慈侍自慰及乎得罪播遷禍延老母退而申慕已嗟無及<lb/>
矣静言思之縱令得似二子成功業尚不足以贖其終<lb/>
天之憾况區區者烏足道耶又如公者當為便為無所<lb/>
顧忌所以道行於一時他日功名之就足以班二子而<lb/>
<pb n="KR4h0152_WYG_259-7a"/>
無二子之遺恨焉嗚呼君子觀之政不必以仕而逮親<lb/>
不逮親者為幸不幸可也<lb/>
　　甘谷堂詩序<hi>張寜</hi>
風俗通載南陽甘谷有菊大滋液浸漬谷中千餘家飲<lb/>
者皆髙夀邑士徐君公舉早學醫讀東垣丹溪書得中<lb/>
和治法環境之人仰其藥少者安老者康疾者良愈用<lb/>
相與號所居為甘谷堂其名未著也去年冬友人張用<lb/>
宏患重疾幾危始延致公舉公舉至視大驚曰幾枉君<lb/>
<pb n="KR4h0152_WYG_259-7b"/>
命然非死病用藥反耳投數劑而復察公舉始無吝情<lb/>
終無徳色諸所交用宏者甚難之乃即故號為詩以謝<lb/>
求余序首簡余聞神農書以菊為養生上藥能輕身延<lb/>
年水録以乳泉石池源深静活為佳品甘谷合二物之<lb/>
美冝飲者多夀然所以能致夀者取便而用常也公舉<lb/>
誠能虛懐有容絶去畦畛使人不難於求不為物間則<lb/>
環境之地皆甘谷自是可户致夀於愈疾也何有吾因<lb/>
是有感夫天之厚於入非獨南陽古者山澤之利未窮<lb/>
<pb n="KR4h0152_WYG_259-8a"/>
土地之力未盡君民有相足之義公私有相須之功上<lb/>
無甲兵土木禱祠征歛催科借募之煩下無道釋逰冗<lb/>
技術聲妓竒麗淫巧之耗凡民所資以養生佚世者皆<lb/>
得便取而足於用爕理承化者又為之撙節道制修和<lb/>
相協以安全之所謂生之不傷扶之不危節其力不盡<lb/>
故其民多夀後世法制漸密休戚相懸無古人之所有<lb/>
而有古人之所無向之所資以養生佚世者取之有禁<lb/>
用之不給而飢寒勞困之病生矣為是故也農廹於耕<lb/>
<pb n="KR4h0152_WYG_259-8b"/>
商廹於貨工廹於藝士廹於業及其從仕又反以所病<lb/>
病夫所治之民雖萬有甘谷亦将蘇汲盡矣奈之何不<lb/>
相尋於顛連也古人謂逹為良相不逹為良醫民病甚<lb/>
矣愈之者其惟良相乎方今明良相逄四海仁夀公舉<lb/>
方将教其子永㤗向學從士仕其道進矣因序詩也聊<lb/>
發吾之所感<lb/>
　　學詩齋巻䟦<hi>張寜</hi>
孔子謂伯魚不學詩無以言所謂學與言通逹志意體<lb/>
<pb n="KR4h0152_WYG_259-9a"/>
切事理而自有以善於言非欲誦習其文以資辯説也<lb/>
自觀興羣怨之教衰而三百篇勸戒大義盡湮於聲律<lb/>
文詞之末雖盛唐諸家亦不出此但視漢魏以降稍能<lb/>
和平雅澹庻幾温柔敦厚之遺意猶有存者耳先軰謂<lb/>
刪後無詩葢自有見或者遂洞視近古至謂宋儒之詩<lb/>
為無物幾欲一掃而空焉者棄本逐末弊一至此夫文<lb/>
章固各有體聲韻亦自不同然未有外理趣舎經典而<lb/>
可以言詩者詩有清新者亦有優逸者有沉著者有痛<lb/>
<pb n="KR4h0152_WYG_259-9b"/>
快流麗者有豪宏放蕩不可拘者有摸擬想像捕風捉<lb/>
影竒恠百變者有淺薄掇拾隨口滑稽不經蹈履者偏<lb/>
長彼善自昔有之使不切理逹情不根藝實則淫哇巧<lb/>
豔荒唐汗漫之言過耳輙了無復遺意於宋詩也逺甚<lb/>
况三百篇乎故善詩者必有定志髙識周知博覧本始<lb/>
於聖賢之言師意變文涵融渾化寓理趣於聲律之内<lb/>
托著述於比興之餘如八音協樂五味和羮充然有成<lb/>
不見其迹斯能兼總百家超絶羣作古之人有如此者<lb/>
<pb n="KR4h0152_WYG_259-10a"/>
杜子美是也余嘗記前軰有恕齋詩一聨云庭前生意<lb/>
留芳草林下歸心放白鷴道德經典之文於詩何礙而<lb/>
薄之至此是故欲學詩非有得於學問之力雖近古䟽<lb/>
節猶不可及况六義大要哉余適與人論詩其言以金<lb/>
鍼集所載大病宋作語方徃復適武林劉生景清以學<lb/>
詩巻求題因舉切要為生告且以質諸尊君竹東俟生<lb/>
他日過我徐與之極論<lb/>
　　題鍊雪齋詩文册<hi>張寜</hi>
<pb n="KR4h0152_WYG_259-10b"/>
陸羽茶經所載原法具備其品第烹瀹節候有似神仙<lb/>
家鍜錬之法至所辨用水必地之幽曠乳石漫流逺隔<lb/>
渟浸者是尚與陶榖烹雪意類雪本和氣嚴凝不由地<lb/>
方宛有真味迨醫所謂上池之水於茶絶冝合羽法與<lb/>
榖事而風致益髙此鍊雪名齋之本意也册中作者皆<lb/>
鉤深道逺脱略故常有雕炙之論甚哉鄉先軰之竒於<lb/>
文也因竊歎漢唐之時文猶爾雅公府而下士大夫居<lb/>
室妄自標榜者絶少為之文者亦惟紀叙其實而華之<lb/>
<pb n="KR4h0152_WYG_259-11a"/>
以論議耳不専以名言相夸也繇宋及元人不古若凡<lb/>
里居林屋山園池館甚者置一器物繪一樹石皆巧有<lb/>
名稱以相矜侈為之文者一切依題竝號固已淺近况<lb/>
有立異以為説鑿空以為髙狥俗以為好争竒競妍擬<lb/>
非其倫以相遷就其上者不過莊惠之流而下焉者益<lb/>
蔑如也於紀載之實何有噫淳朴既散巧偽日滋民之<lb/>
居處飲食亦不能不眩於名實况文與行哉此册有圖<lb/>
有記有說有題詠皆為崇德陸景宣作為海昌沈景暉<lb/>
<pb n="KR4h0152_WYG_259-11b"/>
所得噫距洪武至於今僅百年跡其詞翰又非今日可<lb/>
及矣顧瞻遺文益増浩歎也<lb/>
　　夕惕齋詩集後序<hi>陳獻章</hi>
受樸於天弗鑿以人禀和於生弗淫以習故七情之發<lb/>
發而為詩雖匹夫匹婦胷中自有全經此風雅之淵源<lb/>
也而詩家者流矜竒炫能迷失本真乃至旬鍜月煉以<lb/>
求知於世尚可謂之詩乎晉魏以降古詩變為近體作<lb/>
者莫盛於唐然已恨其拘聲律工對偶窮年卒嵗為江<lb/>
<pb n="KR4h0152_WYG_259-12a"/>
山草木雲煙魚鳥粉飾文貌葢亦無補於世焉若李杜<lb/>
者雄峙其間號稱大家然語其至則未也儒先君子類<lb/>
以小技目之然非詩之病也彼用之而小此用之而大<lb/>
存乎人天道不言四時行百物生焉徃而非詩之妙用<lb/>
㑹而通之一真自如故能樞機造化開闔萬象不離乎<lb/>
人倫日用而見鳶飛魚躍之機若是者可以輔相皇極<lb/>
可以左右六經而教無窮小技云乎哉今之名能詩者<lb/>
如吹竹彈絲敲金擊石調其宫商髙者為霓裳羽衣白<lb/>
<pb n="KR4h0152_WYG_259-12b"/>
雪陽春稱寡和雖非韶濩之正亦足動人之聴聞是亦<lb/>
詩也吾敢置不足於人哉少叅任君蒞吾省間過白沙<lb/>
携其先公詩集求言於巻末予故以詩道畧陳之若夫<lb/>
先公吟咏之情具在集中覧者當自得云<lb/>
　　認真子詩集序<hi>陳獻章</hi>
詩之工詩之衰也言心之聲也形交乎物動乎中喜怒<lb/>
生焉於是乎形之聲或疾或徐或洪或微或為雲飛或<lb/>
為川馳聲之不一情之變也率吾情盎然出之無適不<lb/>
<pb n="KR4h0152_WYG_259-13a"/>
可有意乎人之贊毁則子虚長楊飾巧夸富媚人耳目<lb/>
若俳優然非詩之教也甚矣詩之難言也李伯藥見王<lb/>
通而論詩上陳應劉下述沈謝四聲八病剛柔清濁靡<lb/>
不畢䆒而王通不答薛収曰吾嘗聞夫子之論詩矣上<lb/>
明三綱下逹五常於是徴存亡辨得失小人歌之以貢<lb/>
其俗君子賦之以見其志聖人采之以觀其變今子之<lb/>
言詩是夫子之所痛也南朝姑置勿論自唐以下幾千<lb/>
年於兹唐莫若李社宋莫若黄陳其餘作者固多率不<lb/>
<pb n="KR4h0152_WYG_259-13b"/>
是過嗚呼工則工矣其皆三百篇之遺意歟率吾情盎<lb/>
然岀之不以贊毁歟發乎天和不求合於世歟明三綱<lb/>
逹五常徴存亡辯得失不為河汾子所痛者殆希矣故<lb/>
曰詩之工詩之衰也夫道以天為至言詣乎天曰至言<lb/>
人詣乎天曰至人必有至人能立至言堯舜周孔至矣<lb/>
下此其顔孟大儒歟宋儒之大者曰周曰程曰張曰朱<lb/>
其言具存其發之而為詩亦多矣世之能詩者近則黄<lb/>
陳逺則李杜未聞舎彼而取此也學者非歟将其所謂<lb/>
<pb n="KR4h0152_WYG_259-14a"/>
大儒者工於道不工於詩歟将未至於詣乎天其言固<lb/>
有不至歟将其所謂聲口弗類歟言而至者固不必其<lb/>
類於世或者又謂詩有别材非闗書也詩有别趣非闗<lb/>
理也則古之可與言詩者果誰歟夫詩小用之則小大<lb/>
用之則大可以動天地可以感鬼神可以和上下可以<lb/>
格鳥獸四時行焉百物生焉皇帝王覇之褒貶雪月風<lb/>
花之品題一而已矣小技云乎哉都憲朱公以其所為<lb/>
詩編次成帙題曰認真子集授簡於白沙陳獻章曰為<lb/>
<pb n="KR4h0152_WYG_259-14b"/>
我序之公昔語我於蒼梧曰詩非吾所長公豪於辭矣<lb/>
而未始以為足認真子名集公意有所屬顧覧者未必<lb/>
知而吾以是覘公之晚節也詩雖工不足以盡詩而况<lb/>
於盡人乎謂吾不能於詩而好為大言不知言者也公<lb/>
名英字時傑郴陽人由進士歴官中外節用而愛人<lb/>
　　定山先生詩集序<hi>李承箕</hi>
箕聞定山先生之於詩嘗求之徃古以三代之餘波流<lb/>
至於纎穠偶麗而穆穆熈熈之風衰矣近體莫盛於唐<lb/>
<pb n="KR4h0152_WYG_259-15a"/>
而唐莫盛於天寳於是求之少陵以其大而肆憂愁而<lb/>
流離自以為未足於是又求之宋元之間破簡齋的契<lb/>
劉因三昧餘則决其長垣啟其扄鑰親見其人而下上<lb/>
一堂之上風踔乎宇宙電跳乎岩谷濤舂乎髙天氷僵<lb/>
乎厚地乗之以盛氣将一掃而空之夫以驚風震雷一<lb/>
鼓而雨物固有生者矣茍不伺夫三日之甘而欲求速<lb/>
化之術未見其能濟也孟子曰君子深造之以道欲其<lb/>
自得之也自得之則居之安居之安則資之深資之深<lb/>
<pb n="KR4h0152_WYG_259-15b"/>
則取之左右逄其原故君子欲其自得之也葢有不援<lb/>
天道而忽人事之切當不渉虚詭而悟情性之自然不<lb/>
言鳶飛魚躍不必隨栁傍花天機黙契乎無聲真樂何<lb/>
闗於外物是故定山之詩非魏晋詩非唐非宋非元諸<lb/>
名家詩定山之詩四方學者爭讀之毎以不得其全為<lb/>
恨獻臣賣馬鏤板行之俾予繫一言於首<lb/>
　　同年倡和詩引<hi>張詡</hi>
成化甲辰放進士榜予省與者凡十有五人迄今存者<lb/>
<pb n="KR4h0152_WYG_259-16a"/>
僅七人耳七人者為楊君景昌呉君美中羅君公旦盧<lb/>
君克濬馬君廷進葉君子冕其一人予也正德丁卯同<lb/>
年侯官林公粹夫以憲副督學于予省亟欲為同年一<lb/>
㑹也乆矣徃徃奪于公事今嵗暮秋公走書并詩約十<lb/>
月朔假予第為㑹葢公以予杜門幾二十年假予第所<lb/>
以就予也是日適予以弱息病阻因次韻答公意欲公<lb/>
改㑹於崇報寺而姑舎予公弗諾苐改日如舊約焉未<lb/>
幾公以太夫人憂解官不日去矣僉謂公之盛舉雖弗<lb/>
<pb n="KR4h0152_WYG_259-16b"/>
成而公之盛意與夫佳製固在也因率衆和聨書成巻<lb/>
以為公行贈俾予引諸端嗟乎人生兩間事事有數至<lb/>
於離合戚喜之小小亦莫不有數存乎其間如一㑹易<lb/>
事耳方公既刻日舉矣而阻於予復改日矣而公以憂<lb/>
去竟不之果焉矧乎出處顯晦之大者可逆料邪由是<lb/>
以觀吾人不能安分聴命而屑屑焉運知謀事為之末<lb/>
亦多見其惑矣且公詩有云相逄不乆還相别遂成詩<lb/>
䜟豈非数邪予既僭引附以和詩二首繼之公詩以見<lb/>
<pb n="KR4h0152_WYG_259-17a"/>
倡之之端而四君之和以齒次書于後時克濬在香山<lb/>
廷進在河源公雖有詩寄之其和與否未之見故弗獲<lb/>
入焉<lb/>
　　竹巖詩集序<hi>張詡</hi>
詩之為體也甚微而其為用也甚大是故蓄深養厚者<lb/>
其氣充然而其為辭也沉婉以粹其次雄渾以博其次<lb/>
平易以直焉不然則急躁以雜矣膚淺以俚矣艱澁以<lb/>
晦矣良由發之性情胸次卒弗能掩如是而夫人所藴<lb/>
<pb n="KR4h0152_WYG_259-17b"/>
所立恒於詩焉可考見與夫觀人臧否得失亦恒於詩<lb/>
焉不差尺寸也苐目力大小具否何如存乎人耳三百<lb/>
篇後詩人類以功力深造力至功完而法具矣詩不能<lb/>
不為之傳也葢以詩而重其人焉其間氣節功業之著<lb/>
其人自不能不白於天下後世者則其平生所著作亦<lb/>
不容以弗傳也蓋以人而重其詩焉若竹巖詩集其一<lb/>
也竹巖詩乃前軰河南方伯程公所作其子今知肇慶<lb/>
府事時昭所収録時昭之僚友别駕白君騰霄力請刻<lb/>
<pb n="KR4h0152_WYG_259-18a"/>
之郡齋以傳焉者也刻已二君專使具簡書禮幣徴走<lb/>
文為之序走嘗讀篁墩文集中有為公墓銘稱器宇學<lb/>
問行檢才識在一時負公輔之望如公者不可多得則<lb/>
公之為人葢新安之傑然者也至論其為學不事辭藻<lb/>
雖時賦詩而緘其稿諱其名終不以自見也跡是以觀<lb/>
公不惟不專以詩名而其詩雖作當時人已不可得而<lb/>
盡見也况盖棺之後乎兹集特頼時昭克肖而能収録<lb/>
云爾然亦存十百於一二也公敭歴中外幾三十年㑹<lb/>
<pb n="KR4h0152_WYG_259-18b"/>
計之積甘棠之愛赫然照當時而篁墩猶以為世亦未<lb/>
盡知之則公卓然為新安之傑葢不誣矣故其為詩也<lb/>
雖不拘拘焉資於功力而性情之悃愊辭意之和平無<lb/>
急躁膚淺艱澁之病亦不愧乎古之作者矣矧其人之<lb/>
可重乎時昭允濟公美其治肇慶也藹然子惠之風騰<lb/>
霄仰髙先哲尤篤同僚兄弟之誼俱足以成郡治而樹<lb/>
民彛是皆可筆也走因序公詩故併及之公名泰字用<lb/>
元竹巖其别號也由景㤗甲戌進士起家為大司徒屬<lb/>
<pb n="KR4h0152_WYG_259-19a"/>
出參廣右政至左轄云<lb/>
　　書白沙先生詩藁後<hi>謝復</hi>
先生之詩或豪或縱或險或戱大肆情於風花雪月之<lb/>
間不拘法律自成一家其氣象頗類邵子而詞或古奥<lb/>
有非淺近所能窺者景泰甲戌嘗㳺先師康齋呉先生<lb/>
之門甚見推許遂以所學倡東南後十年復始至小陂<lb/>
聞其名渇欲見之而未能也𢎞治辛酉與方進士純吉<lb/>
評詩及接先生石翁近藁心竊疑之適小兒歸自嶺南<lb/>
<pb n="KR4h0152_WYG_259-19b"/>
復得先生所為詩讀之晩年所得專主於静似有戾乎<lb/>
先師之説葢其所與㳺者定山太虚諸人日積月累與<lb/>
之俱化故其形於篇什者多空寂長生之術而君子有<lb/>
不屑焉世之髙明逓相祖述以為吾道之宗僕惑滋甚<lb/>
噫安得起先生於九原而解此惑耶諷誦之餘竊附鄙<lb/>
説於後以俟知者<lb/>
　　敬菴詩集序<hi>羅倫</hi>
莫論其髙深莫論其淺近通乎性情止乎禮義而已夫<lb/>
<pb n="KR4h0152_WYG_259-20a"/>
竒髙深而卑淺近論詩之通病也以性情禮義為主而<lb/>
不論其髙深淺近焉逹於論詩者也三百篇之為詩國<lb/>
風淺近雅頌髙深然本之性情止乎禮義風雅無異也<lb/>
聖人皆録而不棄焉後世之為詩若李太白黄山谷非<lb/>
不髙深也陶淵明白樂天非不渉於淺近也然君子皆<lb/>
録而不棄焉何也夫性情猶水也禮義猶防也水止於<lb/>
防性情止於禮義則不流而淫不流而淫則其為詩也<lb/>
固風雅之遺意矣然則髙深者吾取之非取其髙深也<lb/>
<pb n="KR4h0152_WYG_259-20b"/>
取其禮義也淺近者吾取之非取其淺近也取其禮義<lb/>
也故曰論詩以禮義為主者逹於論詩者也髙深而過<lb/>
於詭刻淺近而流於鄙俚君子無取焉若敬菴先生之<lb/>
詩其禮義之發於性情者乎吾固未暇論其深淺也倫<lb/>
自弱冠則聞先生之名以為卓然長者之風欲一見而<lb/>
不可得也後二十年得與先生之子逰故家遺俗猶有<lb/>
在者故為叙先生之詩而傳之使知先生之可傳者不<lb/>
獨其詩也先生諱某字常恱姓丘氏鰲溪人<lb/>
<pb n="KR4h0152_WYG_259-21a"/>
　　蕭冰厓詩集序<hi>羅倫</hi>
詩非為傳世作也本乎情性止乎禮義詩不能以不傳<lb/>
也若三百五篇是已當周之盛國風之詩多岀於田夫<lb/>
閨婦之口而其辭義之奥音節之正皆可以被於弦歌<lb/>
而為法於天下夫豈學而能哉葢先王仁義禮樂之教<lb/>
自閨門而逹於邦國由朝廷而下於閭巷所以漸其心<lb/>
志而形諸四體和其聲音而發於文章有不自知其如<lb/>
此之盛也王迹既熄風雅道喪宏材碩士句攻字琢用<lb/>
<pb n="KR4h0152_WYG_259-21b"/>
意非不精用力非不勤卒無異空花眩目好音過耳夫<lb/>
豈才之相逺哉所以教而化之者無其本也然太極之<lb/>
運不息則人心之天不喪是故豪傑之士間生其中亦<lb/>
無愧於古者若靈均之憂憤杜陵之忠愾陶彭澤之沖<lb/>
澹皆本乎性情之真庻乎禮義之正闗於民彛物則之<lb/>
大視風雅不知何如惡可以後世之詩例視之哉宋氏<lb/>
有國三百餘年治教之美逺過漢唐道德之懿上承孔<lb/>
孟南渡以後國土日蹙文氣日卑而道德忠義之士接<lb/>
<pb n="KR4h0152_WYG_259-22a"/>
踵於東南其間以詩詞鳴者格律之工雖未及唐而周<lb/>
䂓折矩不越乎禮義之大閑又非流連光景者可同日<lb/>
語也若冰厓蕭公亦其一人矣公諱立之寜都蕭田人<lb/>
登進士科仕至通守遭世搶攘未及上廼自放於詩當<lb/>
其意到駿若觀岳馬矯若凌雲鶴媚若春園之桃李蒼<lb/>
若冬嶺之松筠視三君子者不知何如亦南渡以後之<lb/>
髙品也公詩宗江西𣲖澗泉趙公章泉韓公雅愛澗谷<lb/>
羅公公為澗谷所知則其詩可知矣同時以道徳鳴者<lb/>
<pb n="KR4h0152_WYG_259-22b"/>
草廬呉公以忠義著者叠山謝公公納交於草廬又見<lb/>
知於叠山則其人可知矣公子士贇註李太白詩今行<lb/>
於世公集舊板燬於兵嗣孫儀鳯繼顯前聞欲重夀諸<lb/>
梓屬其序於予予嘗病科舉之業詞賦之工害天下之<lb/>
學術欲變之而未能乃為公序而傳之何也喜其近於<lb/>
本不為無益之空言也<lb/>
　<lb/>
　明文海巻二百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百八十一</head>
    <p>
<pb n="KR4h0152_WYG_181-1a"/>
欽定四庫全書<lb/>
　明文海巻一百八十一　　　餘姚黄宗羲編<lb/>
　　書三十五<lb/>
　　　籌逺<lb/>
　　答王檗谷中丞<hi>張岳</hi>
解户至伏承教言備審近日起居之詳不勝慰藉真州<lb/>
終非久居之地祠堂婚嫁麤畢似當束裝歸莆然莆無<lb/>
舊業而世態紛華要之珍膳醲味之中亦當有梅蓼一二<lb/>
<pb n="KR4h0152_WYG_181-1b"/>
味存其酸辣乃有風趣爾此道不於吾老先生之望而<lb/>
誰望安南之議士大夫譚之數年然皆出於一種喜功<lb/>
利尚權譎者之口沈靜守道者初不譚也大抵近世學<lb/>
術不明㢘恥道喪士大夫徃徃犯見金夫不有躬之戒<lb/>
其所操之術皆管商秦儀之奴隸所不屑譚者而妄托<lb/>
以為經濟自媒自衒且不論三代何如孔孟何如就我<lb/>
朝成化𢎞治中前輩亦有如是習尚邪孟子曰我亦欲<lb/>
正人心息邪説距詖行放淫辭以楊墨為禽獸儀衍為<lb/>
<pb n="KR4h0152_WYG_181-2a"/>
妾婦闢土地充府庫戰必克者為民賊而善戰者又服<lb/>
上刑聖賢之言良非迂也西漢之衰士大夫柔巽之風<lb/>
終不足以勝其經術節行之美故漢能既廢而復興東<lb/>
漢之衰士大夫氣節之高一變而為詭激縱横之習故<lb/>
漢一敗而不能復振由是觀之天下之盛衰不外在四<lb/>
裔而在士大夫心術明矣且就今日四裔言之士大夫<lb/>
果有深謀竒略能為國家建萬世之䇿亦不在於安南<lb/>
何也秦寧三衛肩項之疾也河套腰脅之疾也若安南<lb/>
<pb n="KR4h0152_WYG_181-2b"/>
則膚爪之末爾舎肩項腰脅而治膚爪失其等矣昔人<lb/>
有畫狗馬難畫鬼易之説三衛河套形勢切近一言不<lb/>
售則其術窮安南逺在萬里徼外未必便有實事謾為<lb/>
大言爾其守方拘文自知不足以料敵應變竊恐今之<lb/>
譚安南事者大抵多半畫鬼也次崖初到此慨然有勒<lb/>
功銅柱之意某屢勸以且去孔孟故紙堆中尋箇安身<lb/>
立命處馬伏波一時之士殊不足學今亦知其難不復<lb/>
出口矣某前年八月抵此將及兩載多病兼以吏事素<lb/>
<pb n="KR4h0152_WYG_181-3a"/>
非所長旦夕俟以㣲罪訶彈而去歸卧林下儻老先生<lb/>
歸莆得以侍杖屨領誨言平生之幸也未有奉教之期<lb/>
惟倍加珍攝以副注望不一<lb/>
　　奉朱砥齋僉憲書<hi>許烱</hi>
僕惟天下之事惟智者為能謀勇者為能决故審勢而<lb/>
計者智士之慮也見可而斷者勇士之行也昔者劉項<lb/>
之際可謂急矣而留侯投之若左右手亞夫不畏七國<lb/>
之强而喜於得劇孟夫破險扶危乘時争利惟豪傑之<lb/>
<pb n="KR4h0152_WYG_181-3b"/>
士能謀之亦惟豪傑之士能㫁之而庸夫懦子方自安<lb/>
於無故之變甘於豢養之樂非可語於範圍之外者也<lb/>
當今之勢愚以為小者不足慮而大者深可憂彼以為<lb/>
無憂者固陋矣其以為憂者亦皆出於其小而未能及<lb/>
於其大也夫人之治世如醫之治病隂陽寒暑之變人<lb/>
所不能免也皆可隨診而得其情投之以藥無不愈者<lb/>
何則其病之所鍾者淺故可以條析而理也至於疑似之<lb/>
間似無而有似隂而陽醫者莫能得其情雖病者亦未易<lb/>
<pb n="KR4h0152_WYG_181-4a"/>
狀其所苦此其受病至深殆不可以旦夕治庸醫以為<lb/>
尋常而洞見肺腑者束手而去之矣今之勢亦大類此<lb/>
夫年糓不登而盜賊竊發亦治世之所不能無猶人之<lb/>
隂陽寒暑也然其中有不可知者盤礴膠固於其間治<lb/>
之而暫寧觸之而即發與夫當治而不治不當治而治<lb/>
者交錯而莫之能辨至於積漸養成雖有大奸㓙惡生<lb/>
於其中而未易去此亦衆人之以為尋常而洞見之士<lb/>
束手而去者故愚以為皆出於小而未及於大者此也<lb/>
<pb n="KR4h0152_WYG_181-4b"/>
今之為説者曰凡盜者饑寒所逼耳是固一説也然有<lb/>
既招之後美衣足食遊手好閑至有小忿輒結黨連朋<lb/>
呌號擊搏以發其怒市井細民備甘凌轢而莫敢較有<lb/>
司畏其生變而莫敢治是養虎也必咆哮於山林然後<lb/>
足以發其性雖華其闗欄豐其剖囓終不可近矣今之<lb/>
為説者又曰凡為盜者類至後悔招之無不服者是又<lb/>
一説也然習俗既成先後相效今之為盜者曰吾當招<lb/>
耳後之為盜者亦曰吾當招耳故於為盜而料於必招<lb/>
<pb n="KR4h0152_WYG_181-5a"/>
是下賊上之情也知其不可招而圖於塞責是上賊下<lb/>
之意也上下交相賊故雖有大奸㓙惡生於其中而未<lb/>
易去也愚以為當今之患非大懲創不可如防大川豈<lb/>
不遽止然其潰也傷人必多今之最不可為者是招撫<lb/>
之説也夫招撫者盜之所大利民之所大不利也剽奪<lb/>
財貨刼殺人民凌辱子女是國法之所不赦人情之所<lb/>
至憤者一旦招撫之説行而寃死者無所訴受辱者無<lb/>
所雪孝子義夫勇決之士無所復甘心焉彼其始為國<lb/>
<pb n="KR4h0152_WYG_181-5b"/>
法之所不赦而卒奠於衽席之安置於無虞之地豐財<lb/>
厚食照耀里閭甚非所以示民效也古之為盜者被戮<lb/>
辱今之為盜者受榮顯轉相倣慕莫敢誰何其間流弊<lb/>
吾不知其所終矣或曰招撫之説古之人皆用之今何<lb/>
為獨不然是所謂得其名而忘其實者古者用兵取其<lb/>
鯨鯢以為大戮而其脅從之輩束手貫耳自抵軍門以<lb/>
丐餘息故為將者憫其陷溺與其自新故曰不殺已降<lb/>
此古之所謂招撫者也今之所謂招撫者畏之耳為其<lb/>
<pb n="KR4h0152_WYG_181-6a"/>
所脅耳無可柰何而為之耳彼為盜者兒視官長草視<lb/>
良民頥指氣使無不如意未招而肆行無忌既招而長<lb/>
惡不悛鼓惑愚民潜結兇慝無事則羣飲敗度有事則<lb/>
横潰莫支故未招也盜在山海而人猶可避既招也盜<lb/>
在市井而人莫能逃葢招撫之説官之以為利而可見<lb/>
者徹守備罷支停簿書而已耳而其不可見者良民被<lb/>
毒申訴無由寃憤之氣結為災沴是皆上之所不及見<lb/>
者也而惡得以為可哉或者又曰招撫之害誠亦有之<lb/>
<pb n="KR4h0152_WYG_181-6b"/>
然今羽翼已成卒難制禦欲且緩之徐圖其後是又腐<lb/>
儒懦弱不知兵之説者古人用兵有以寡敵衆者矣未<lb/>
聞以衆而畏寡者也且為盜者貪近利而忘逺患非有<lb/>
長久之計顧治之者類不得其術故反為所困而無成<lb/>
夫以百餘烏合之衆而皆昏頑無識之徒内逼於隄防<lb/>
外危於波浪苦鹵之地難以久居不得水泉坐見困渇<lb/>
備受衆害計當易擒而吾連千百之兵聚數千之糧器<lb/>
械之精明起居之便適百倍於賊而坐消嵗月與之相<lb/>
<pb n="KR4h0152_WYG_181-7a"/>
持分寸不能有得此亦可見將兵之無能而時事之可<lb/>
惜矣設有大於此者其將何以禦之而或者猶欲以招<lb/>
撫之説用是直所謂不知兵者也<lb/>
　　答周友山弭盜<hi>張居正</hi>
辱華翰佳布之惠深荷雅情且諗憲從即駐寧州因以<lb/>
彈壓姦宄拊綏善良甚休甚休葢聞聖王殺以止殺刑<lb/>
期無刑不聞縱釋有罪以為仁也茍子之不欲雖賞之<lb/>
不竊此孔子箴病之言是時魯失其政寵賂滋彰故言<lb/>
<pb n="KR4h0152_WYG_181-7b"/>
此以警之若謂徒不欲可以弭之無是理也夫人之可<lb/>
以縱情恣意有所欲而無不得者莫踰於為盜而秉耒<lb/>
持鋤力田疾作束縳以禮法世之所至苦也安於其所<lb/>
至苦無所懼而自不為非者惟夷由曽史為然今不曰<lb/>
吾嚴刑明法之可以制欲禁奸也而徒以不欲率之使<lb/>
民皆釋其所樂而從其所至苦是天下皆由夷曽史而<lb/>
後可也舜不欲之君也臯陶不欲之相也大舜之君上<lb/>
古之世猶不能無明刑作士以威之况今日乎異日者<lb/>
<pb n="KR4h0152_WYG_181-8a"/>
有司之不敢捕盜也以盜獲而未必誅也不誅則彼且剚<lb/>
刃於上以毒其仇而合其黨故盜賊愈多犯者愈衆今則<lb/>
天子提綱維於上執政者持直墨而彈之法在必行論者<lb/>
乃不惟堯舜之所以致理而獨用懦者姑息之説以撓之<lb/>
其毋乃違明詔而詭國法乎執事當弭盜之任而華翰所云<lb/>
又似不狥俗以為是非者故敢畧陳區區惟髙明裁擇焉<lb/>
　　與蔡半洲書<hi>鍾芳</hi>
鍾芳頓首啟自謝事歸後杜門養拙無豫外事獨念故<lb/>
<pb n="KR4h0152_WYG_181-8b"/>
鄉多盜桑梓嬰情今春往崖省墓東經陵水縣牛嶺以<lb/>
南節報刦殺人牛擄掠子女包圍鄉村皆所目擊感恩<lb/>
一帶亦復如是小民不能申訴官兵巧為扺飾上司無由<lb/>
得知崖州感恩陵水三處地方官民素無田土與黎相近<lb/>
哨捕等官無黎田借口却妄指被害者曰彼有黎仇彼欠<lb/>
黎債彼因醉失物彼爭田仇殺彼乃外面強盜截害非黎<lb/>
賊也其弊起於畏罪避注故寧忍小民寃死皆托故不敢<lb/>
明報法愈嚴而弊愈甚矣漢武帝末年盜賊滋起作沈<lb/>
<pb n="KR4h0152_WYG_181-9a"/>
命法盜起不發覺覺而弗捕滿品者二千石以下至小<lb/>
吏主者皆死其後小吏畏誅有盜弗敢發府懼累亦使<lb/>
不言故盜賊愈多上下相匿以避文法及光武時羣盜<lb/>
並起遣使者下郡國聽羣盜自相糾擿五人共斬一人<lb/>
者除其罪吏聽以擒討為效其牧守令長坐界内有盜<lb/>
賊而不收捕及以畏愞捐城委守者皆不以為負但取<lb/>
獲賊多少為殿最惟蔽匿者乃罪之於是更相追捕賊<lb/>
並解散此二事均為治盜而立法嚴者反不如寛何耶<lb/>
<pb n="KR4h0152_WYG_181-9b"/>
葢寛則人各自奮雖或蹉跌而無失事之虞巖則自保<lb/>
不暇何暇治賊光武之法未必盡善而獨嚴蔽賊之罪<lb/>
最切事機先年本道王憲副檵到任年餘輒報寧靖及<lb/>
巡歴至崖遣土舎峝首分投招賊以里老質當出官措<lb/>
牛紅賞勞曽未出境而賊愈恣横葢海外地方賊所畏<lb/>
者兵憲衙門耳今既按臨赫赫却乃賞以奬之名曰招<lb/>
撫其間正賊不出而出者非賊被其窺破籌畧不過如<lb/>
此誰不樂為賊哉及崑山王憲副倬兩度巡歴至崖密<lb/>
<pb n="KR4h0152_WYG_181-10a"/>
調土兵鵰勦千家大村僅戮三人曉諭傍峝莫不震懼<lb/>
賴以靖謐者十餘年去任知州陳堯恩因東黎一小村<lb/>
暴横調土兵撲之示以威信不殺一人曽無寸鐡斗糧<lb/>
之費而外裔聞風懾服南山千户萬人傑昔承本道宻<lb/>
批假以捕獵勦一小村而境内大治葢其倐徃倐來因<lb/>
賊之所以㓂我者還以治之故機潛而不露事易而不<lb/>
勞所懲者寡而所威者衆也自此之後將領不畏賊而<lb/>
畏法怯懦者無罪勇敢者䝉辜以巧飾為竒謀以䝉蔽<lb/>
<pb n="KR4h0152_WYG_181-10b"/>
為上䇿哀號滿野無路申訴誠可為流涕痛哭者矣為<lb/>
今之計莫若選委得人寛其繩勒不以盜賊刦掠為罪<lb/>
惟以相機截捕為功不以擅調兵欵為任惟以撲賊無<lb/>
虞為貴招撫支吾者弗録隠賊不報巧言抵飾者必刑<lb/>
中間機宜妙用弭盜安民有陳兵憲新任奚待贅言惟<lb/>
是職官功罪激揚操縱重輕之柄掌在節鎮其初委任<lb/>
指揮等官取英鋭而舎腝弱及地方失事英鋭可用者<lb/>
先受禍而腝弱無為者享安閒之福故智者寧托病自<lb/>
<pb n="KR4h0152_WYG_181-11a"/>
逸而差遣毎患於無官鄙言出自為民痛苦迫切一得<lb/>
之愚絶無分毫私意而情之委曲尚有未能盡者伏惟<lb/>
留神埀察不勝幸甚<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_181-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百三</head>
    <p>
<pb n="KR4h0152_WYG_103-1a"/>
欽定四庫全書<lb/>
　明文海巻一百三　　　　　餘姚黄宗羲編<lb/>
　　説三<lb/>
　　修天草説<hi>黄𠂻</hi>
方家貴修天言修天神草也汁以淬鉛七返而瑩然潔<lb/>
七返而鏗然堅乃鍊以他藥而鏐鋌成葢方士之上業<lb/>
云楚人有務鉅積者力而致兹術秘謂其孥曰吾為猗<lb/>
頓反覆手耳謁諸藥師三年亡識也聞青城山有神鍊<lb/>
<pb n="KR4h0152_WYG_103-1b"/>
師者舊知其物乃遣其子如青城詣神錬師錬師餘百<lb/>
歳矣命其子曰修天幹如茁蕉葉博而澤似蒟醬而上<lb/>
岐末鋭本類蹲鴟而毒若必得之其舒之黄山之隩乎<lb/>
其子棘如黄山居久之求其草之茁蕉其幹蒟醬其葉<lb/>
岐上鋭末澤且博而本類蹲鴟者斸之赭其山得野芋<lb/>
數百斤實艦以歸或嗤之曰子奚貨野芋為耶其子瞪<lb/>
目直視曰使若如能是天下無窶夫矣擇冷淵而浴潔<lb/>
室而藏之即市青鉛汁而淬之無效也楚人瞿然顧泫<lb/>
<pb n="KR4h0152_WYG_103-2a"/>
然泗下曰術匪誣我師匪嫚我而我貲且困藥豈匪全<lb/>
力乎而必再往其子復之黄山虎斃焉嗟乎甚哉方士<lb/>
之回矞愚俗之貪鄙也夫五金不相為用亦不相為制<lb/>
使鉛而可銀則銅可金石可玉萬類之質可亂隂陽剛<lb/>
柔動植之故可變置則造化之柄可竊弄而災沴之氣<lb/>
溢兩間矣凡今方士之惑人也類曰吾承某師某師承<lb/>
某仙去幾時矣是鳥知仙之為道窒情竇外形骸以抱<lb/>
神為㫖以沈𡨕静黙為真以飛冲化蜕為極使仙而逞<lb/>
<pb n="KR4h0152_WYG_103-2b"/>
其誕幻變置夫隂陽剛柔動植之故亂萬類之質以竊<lb/>
弄造化之柄而混濁斯世是猶為人臣盜主威而禍天<lb/>
下也夫盜主威而禍天下也國有常刑仙安逭於幽𤣥<lb/>
門耶昔淮南王安隂蓄邪謀謾稱好古招致饕餮之客<lb/>
數千人競為論著知天下之人可以利動也故中篇黄<lb/>
白之論餘二十萬言無亦襲妖僧度世之故智眩惑齊<lb/>
民以寓夫烏合之計耳淮南既亡其言往往雜出於記<lb/>
載方士乃撮其渣滓以售其隂狡愚俗之易惑無恠也<lb/>
<pb n="KR4h0152_WYG_103-3a"/>
而峩然其冠者且猶師其邪妄以覬富夀不己甚乎或<lb/>
曰信斯言也黄白不可成則鉛為粉水銀為硃非質變<lb/>
者乎嘻謬何一至是耶聖人因物制用以佐民生者法<lb/>
固種種也乃猥附於濫偽焉宜邪正混淆於世矣<lb/>
　　東皋説<hi>王啓</hi>
東皋自陶彭澤吟咏之後而凡騷人墨客之竊名注意<lb/>
者衆矣然皆湮㓕無聞豈非以其人歟天下土地之廣<lb/>
山川盤鬱之處上原下隰田夫野婦出沒之所其肖於<lb/>
<pb n="KR4h0152_WYG_103-3b"/>
東皋者何止十之三也皆棄而不譚其置於齒牙者獨<lb/>
柴桑所稱今古無異豈非以其人歟啓每嘗心醉於是<lb/>
而未獲識其真謂是必天設地造以為彭澤獨步之地<lb/>
後世莫預焉及承乏霍丘偶劉倅親經其地為啓言其<lb/>
狀且云今皆淪於荒烟㫁草不復可辨當時舒嘯所在<lb/>
葢世之相去久矣嗟乎觀劉倅所言則淵明所稱者與<lb/>
今日所見何異哉顧獨以其人得名而不泯泯以湮㓕<lb/>
者豈非其地之幸歟地終古以長存人千百而一遇後<lb/>
<pb n="KR4h0152_WYG_103-4a"/>
有作者視前者為有光則名亦將隨之不在此則亦在<lb/>
彼矣焉知其終之不遇也沙溪葉君𢎞達學古而髙行<lb/>
純而確其詩歌也浸淫乎陶氏矣而又迯名不出擇其<lb/>
地之尤勝也而吟咏之天固將與之歟不然何日前之<lb/>
湮㓕無聞也然則繼陶氏之東皋者一人而已其猶以<lb/>
為易得也啓與葉君為通家子弟知之深故期之厚如<lb/>
此非謂陶氏實足以知之也<lb/>
　　旱苗説<hi>蔣顒</hi>
<pb n="KR4h0152_WYG_103-4b"/>
丁酉之夏予偶郊行時天久不雨田禾盡焦予乃喟然<lb/>
嘆曰是苗其勿秋乎旁一田父謂予曰公業士者而奚<lb/>
知苗吾於是苗播之於春藨之蓘之其植既深耔之於<lb/>
夏藴之崇之其培既豐植之深則根本固培之豐則旱<lb/>
不能侵乃今一雨愆期偶失生意然天有常運不久而<lb/>
復夫其不久而復也則五風十雨之以時而兹苗之勃<lb/>
然興煥然華芃然實也夫孰禦乎吾於是苗其終有望<lb/>
也子乃覩其始而不要其終遂逆兹苗之勿秋惡在其<lb/>
<pb n="KR4h0152_WYG_103-5a"/>
為知苗也予聞其言而思之非惟苗也吾之為士亦有<lb/>
然者敦本尚實窒欲防非求之心而罔歉持之文而勿<lb/>
隳其兹苗之深植而豐培也命與仇謀與時俱晦黝然<lb/>
黒者而蒼蒼渥然丹者而憔悴其兹苗之遇旱而焦槁<lb/>
也柔順文明確乎不㧞天道以栽而益培深者藏蓄而<lb/>
未發其兹苗之葉槁而根全也一旦逢時而興揚翅舒<lb/>
英薦清廟昭鼎鐘勿與凡草而俱腐勿使荑稗而専工<lb/>
兹非苗之得雨而有秋邪故曰觀苗於旱可以見真苗<lb/>
<pb n="KR4h0152_WYG_103-5b"/>
觀士於窮可以見真士吾父始以予為業士而不知苗<lb/>
今因吾父之言苗而益達其所以為士矣田父曰吾於<lb/>
子之言苗而知士焉知子之知類而通達也吾於子之<lb/>
言士而知志焉知子之強立而不返也知類通達其道<lb/>
明矣强立不返其徳立矣道明徳立人道大成子其天<lb/>
下士邪余既歸遂輯其言以為旱苗説<lb/>
　　牧説<hi>戴豪</hi>
往予居山澤見東村主人畜羊且萬計其牧者甚謹朝<lb/>
<pb n="KR4h0152_WYG_103-6a"/>
露既晞即驅羣羊以出就善水草而牧焉既飽且適日<lb/>
未暮復驅之歸羣羊前走牧者操尺箠從之逺近疾徐<lb/>
惟命不幸有病者即屏諸他所俾其羣勿近故其羊日<lb/>
以肥息家日以裕主人召牧者多予之直且勞之曰若<lb/>
善視吾羊用裕吾家吾持是為若酬牧者安受之主人<lb/>
亦無徳色又見西村主人其初畜羊與東村埓其牧者<lb/>
怠不事事日且午始出羊于闌羣趨水草如不及狂奔<lb/>
四逸輒怒而鞭之鞭愈急走愈亂且踣其既病也混一<lb/>
<pb n="KR4h0152_WYG_103-6b"/>
闌以居多染死者故其羊日耗家日落主人詬曰若徒<lb/>
受吾直乃大耗吾羊即不去若且敗吾家叱遣之予嘆<lb/>
曰豈惟羊也吾觀牧人者亦若此而已矣古之稱養人<lb/>
者為牧虞有十二牧周有九牧我朝稽古建官分天下<lb/>
為十三布政司各置使以領之其意猶古也下此郡有<lb/>
守縣有令皆有牧之責者今之守令為西村之牧者相<lb/>
望也非直不遭斥遣而已顧多取直且受勞彼且自以<lb/>
為得計嗚呼吾人之生理幾何其不日耗而國家之元<lb/>
<pb n="KR4h0152_WYG_103-7a"/>
氣幾何其不日以朘削也哉黄岩王君景昭以丁未進<lb/>
士出知霍丘縣其同年蔡君從善盧君希哲屬予以言<lb/>
予特作牧説以贈之景昭將為東村之牧者乎抑為西<lb/>
村之牧者平請景昭自擇且自勉須進而為虞周之牧<lb/>
可也<lb/>
　　虎銜魚説<hi>張含</hi>
春秋推災度云四方煩擾衆氓失恩則虎銜魚矣禺山<lb/>
子曰奚趐魚乎奚趐魚乎今恐不免於銜蝦也䝉邇停<lb/>
<pb n="KR4h0152_WYG_103-7b"/>
都見漁石公唶謂䝉云前之廿歳監司鮮以賕著近鮮<lb/>
以不賕著方嶽滋倍焉况銅章名實皆銅墨綬名實皆<lb/>
墨鄶下無譏矣又曰士也固窮之節女也偶影之操也<lb/>
監司而賕殆六珈而姣者也方嶽而賕殆翟服而嫪者<lb/>
也銅墨而賕殆十金中饋而奔也䝉復於公曰昔者之<lb/>
賕鑽穴踰墻今也之賕連闥洞房昔也之姣叔孫僑如<lb/>
今也之姣衛渾良夫昔人有云臣父清惟恐人知臣清<lb/>
惟恐人不知今也反是前兹之賕惟恐人知今兹之賕<lb/>
<pb n="KR4h0152_WYG_103-8a"/>
惟恐人不知賕非美名曷曰惟恐人不知曰不知則何<lb/>
為來哉由此觀之虎奚趐銜蝦哉傳曰國家之敗由官<lb/>
邪也官之失徳寵賂章也<lb/>
　　説弓<hi>屠應埈</hi>
有持大黄于市者勁柘疾角深觔固撫力中六鈞質素<lb/>
而弗縁三月而莫之售歸取敝弭而飾之穹隆重彤象<lb/>
幹珠韇稱價千金觀者忘瞬于是通侯諸豪互市疾得<lb/>
持弓反走道逢飛鴻繳矢而射之矢墮車下弓分為兩<lb/>
<pb n="KR4h0152_WYG_103-8b"/>
惶惑慙愞俛首盡氣終日而不敢言也嘻嘘病哉今之<lb/>
用武者其若此矣古之論將者惟其才不惟其類是故<lb/>
舉于國族于大夫士于卒伍甚者于管庫奴𨽻曰求任<lb/>
其事焉今也惟其世不惟其能所推轂而遣分閫而治<lb/>
者非帶礪綺紈之子不與也垂金貂披紫符若兒戲然<lb/>
寄空名于三軍之上耳至其蓄縮逗撓邪揄外玩身不<lb/>
以為耻而任者不以為非曰制也習有故焉迺今轉漕<lb/>
之法也令甲曰服勤而事集者三歳而陟不問其等是<lb/>
<pb n="KR4h0152_WYG_103-9a"/>
不習有制乎然所以僉揚而廷簡者非指揮又不與也<lb/>
迺千百夫之長也卒力殫知督輓而㑹期終歳逾紀老<lb/>
死不收上有世及之私下多抱闗之怨嗟乎以勸難矣<lb/>
千户鞏君巨川武而才者也督漕于今七年㑹有制武<lb/>
官得入粟市級署事于是鞏君入粟為指揮得署事横<lb/>
金衣朱入謁屠子屠子曰善勉哉君之才大黄之材也<lb/>
鬻之七年而不售今也幹飾而韇文行且争市而服矣<lb/>
其母敗于飛鴻為市者所醜以呈六鈞之功則僉揚而<lb/>
<pb n="KR4h0152_WYG_103-9b"/>
廷簡也其勿自兹始乎予且觀矣<lb/>
　　説琴贈華亭莫子<hi>侯一元</hi>
華亭莫子好琴而雅善東嘉王子樂成侯子數為二子<lb/>
鼓二子善之戊戌之秋進士論冡宰莫子得南工降階<lb/>
也莫子請之也莫子適侯子而問贈焉侯子諾之三授<lb/>
筆而章弗成於是侯子嘆曰是其難為言也夫往見莫<lb/>
子從語琴焉侯子曰僕弗知琴而嘗聞之夫琴者以材<lb/>
寄聲以窽藏之以越發之以絃收之以徽標之以軫旋<lb/>
<pb n="KR4h0152_WYG_103-10a"/>
之殊用而求聲殊聲而求比弗比則弗文弗文弗樂天<lb/>
下未嘗聞有一絃之琴者也今或以弗比為琴雖牙曠<lb/>
不能以適耳矣莫子曰弗比則安能為琴雖然均比也<lb/>
而有牙曠焉豈以不比為異哉乃以比異之也天下萬<lb/>
物盡比也隆隆比汙汙比同而以順比異而以齊比鄭<lb/>
衛比乎靡曼秦雍比乎廣賁陶唐之墟比乎中正故夫<lb/>
善為琴者達耳就之里耳去之去之以為弗比也而弗<lb/>
識其大有比也物莫不若是侯子曰今夫鄭衛之靡曼<lb/>
<pb n="KR4h0152_WYG_103-10b"/>
也秦雍之廣賁也陶唐之中正也以地異者也牙曠楊<lb/>
荂以人異者也然地異其槩人殊其精故地弗能有其<lb/>
人人則能易其地天下誠有牙曠之調居鄭衛挺其弱<lb/>
處秦雍柔其強夫何擇於陶唐氏之居乎中正既在矣<lb/>
莫子曰夫地廣矣音繁㑹矣牙曠者不一二焉比之為<lb/>
弗比樂之為弗樂聞巍巍為寥寥聴洋洋為啁啁不得<lb/>
詈必且數窮焉若是而弗嫁諸所便且奚之乎且牙曠<lb/>
則可也不至乎牙曠者居之則或崩或蹶或妖或孽將<lb/>
<pb n="KR4h0152_WYG_103-11a"/>
為地易而又何易地之有乎侯子曰吾聞之樂也者樂<lb/>
也樂者必將多其奏繁其節盛揮而綽之遷而徙之翕<lb/>
之張之綺之麗之芳之馥之則其入乎耳也亦必融液<lb/>
而暢悦焉而善琴者則獨不然乃為泬寥之音沉鬱之<lb/>
節樸魯之飾獨唱獨和自震自詘此其為娛耳也孰若<lb/>
彼哉是以魏侯為之卧北門為之感樂而弗樂奚樂之<lb/>
為莫子曰籟也者聴于人而悦以已者也天籟以億地<lb/>
籟以萬人籟以千未有弗豫而鳴者也雖然有異焉夫<lb/>
<pb n="KR4h0152_WYG_103-11b"/>
聴靡靡之樂者靡不始之以樂終之以楛鼓灝灝之音<lb/>
者靡不先之以怠後之以得或終身而不厭或一夕而<lb/>
去之子將何依侯子曰不然即樂違楛人之情也賤少<lb/>
貴衆樂之經也子嘗聴於廣都巨塗𢎞闉之間乎林林<lb/>
而趨稯稯而叢一夫之指萬人之耳是能以衆樂者也<lb/>
唱而弗和一而弗二悲振乎槁木而聴者弗為感歡劇<lb/>
乎冥魚而聞者弗為懌猶且操而不舍樂而不厭雖有<lb/>
以自適獨如斯人何莫子曰不然造適者已引適者人<lb/>
<pb n="KR4h0152_WYG_103-12a"/>
成適者天得乎已不必得乎人得乎人不必得乎天且<lb/>
夫心好之則手安之體康之神怡之若是雖去人羣離<lb/>
天地而不失其適也夫我為之俗去之我汙之俗就之<lb/>
是猶秦人適秦越人適越各趨其所便而不相為行今<lb/>
將舍我而從物違心而順流則彼適而我竭矣譬之行<lb/>
者必失其家侯子曰不然僕聞伯牙善指子期善耳伯<lb/>
牙為善矣雖然無子期之耳則巍洋之音湮鬱而泰山<lb/>
江河之志不彰彼固待彼是以子期死而伯牙破琴絶<lb/>
<pb n="KR4h0152_WYG_103-12b"/>
絃而輟彈誠尊其知也必若言自適而已矣則伯牙亦<lb/>
將適子期之適而弗自適其適是伯牙猶有累也莫子<lb/>
曰不然夫物有精音有君精者技之窮也君者神之盛<lb/>
也故精有極而君無化牙以是鼓期以是聴期之樂乎<lb/>
牙也縁精而得君牙之息乎期也捐精而尊君雖然夫<lb/>
牙亦有矢之心焉彼將以卒歳要也故期死而破琴絶<lb/>
絃而不彈雖然夫何病焉期雖往也其聴則存牙雖破<lb/>
琴絶絃而不彈也其彈則存盖君子有破琴絶絃而無<lb/>
<pb n="KR4h0152_WYG_103-13a"/>
改絃更張一以酬知一以定操有累而無累有待而無<lb/>
待是聲之盛也天下不復有期之耳也有之則牙固將<lb/>
絃而趨之且夫期亦戔戔淺耳如牙之音者使得佐南<lb/>
薫之聲而合有焱氏之樂其相為知也豈特期哉故翟<lb/>
籥思美人而鼓鐘懐君子傒同聲而從之於是侯子不<lb/>
復有言既合數日而莫子行王子侯子郊送之侯子贈<lb/>
之篇視之則語琴語<lb/>
　　師儉篇<hi>侯一元</hi>
<pb n="KR4h0152_WYG_103-13b"/>
或訊予曰聞子逺法東坡席惟三饌以御賔客意師儉<lb/>
歟曰然曰不己細乎曰竊聞禮始飲食頤正則吉故易<lb/>
嗟不節詩詠匏葉夏王菲食而禄綿何曽豪侈而禍烈<lb/>
可不戒歟今齊民鮮盖藏豪右恣夸張計其一人之食<lb/>
可當三十人之粮十人之㑹肉藿酒漿則三百人之食<lb/>
溘焉以亡珍窮水陸甚者椎牛惟辟玉食將焉取羞及<lb/>
其敝也朝夕不謀君子慼之每勤礪刃頋或作法于奢<lb/>
亦且無徴不信此予之所以觀火蘇君嘘其遺燼者也<lb/>
<pb n="KR4h0152_WYG_103-14a"/>
曰蘇法云何曰蘇法曰客至則一爵一肉此明無客則<lb/>
不用酒肉也然以酒介夀非肉不飽則老者宜之君子<lb/>
有酒肉食無墨則貴者宜之至如富人難同窶子斗酒<lb/>
自勞于牢執豕又如事親必具甘㫖茅容半庋林宗為<lb/>
起但一而足矣多則二簋不得至三是為常軌藩法曰<lb/>
有尊客盛饌則三之此明重肉兼味極于三也葢數成<lb/>
于三月明于三人衆于三女粲于三獸羣于三讓終于<lb/>
三事理殫矣過則為貪且嘉殽脾臄一肉也炰鼈膾鯉<lb/>
<pb n="KR4h0152_WYG_103-14b"/>
兩鮮也惟筍及蒲二蔌也詩所侈言不過如此夫一席<lb/>
二人人踰一簋若坐三人亦各盈簋此而不已真饕餮<lb/>
矣四人以上器當稍碩若滿六人則分兩席大率席少<lb/>
鷄鴨席多則鵝是為特殺一饌孔嘉其二豬肉三即魚<lb/>
蝦客或不喜宰生則當别供三物又如中下之家物力<lb/>
本屈三饌隨便可二可一至如米麫自不拘數但取充<lb/>
腹非以生禍又如時菓園蔬家下所儲可用小碟出以<lb/>
為娛或多或少可有可無期守蘇法三饌弗渝惟酒無<lb/>
<pb n="KR4h0152_WYG_103-15a"/>
量為樂多方厭厭夜飲亦豈太荒從便可也昔蘇子以<lb/>
少食養胃少享養福少費養財其論誠確愚則以師古<lb/>
哲知也養大體仁也㧞流俗勇也誠得自力師範先賢<lb/>
飲食之人我其免焉雖以儉陋見誚戔戔其榮多矣敢<lb/>
不勉㫋或曰子言則善吾聞賓禮主擇子主而可若為<lb/>
客何予曰景行行止直道固存人同此心告之話言如<lb/>
曰不然驪駒在門<lb/>
　　扳倒井説<hi>盧雲龍</hi>
<pb n="KR4h0152_WYG_103-15b"/>
井在邯鄲西北去城二十里世傳光武逐王郎於此士<lb/>
馬俱渇因無汲具輒扳倒飲之事渉荒唐志者謂滹沱<lb/>
氷合之事可以類觀或天所以相光武者當如是耳余<lb/>
初未之信也及親履其地諦視久之則傾側之狀頗存<lb/>
土人指余曰此水髙下不平以繩測之東西相去尚二<lb/>
寸許余曰此其故難知矣夫天至無私也而何獨私於<lb/>
光武水至平也何兹水之失其平者若此易稱改邑不<lb/>
改井謂其居所而有常也何兹井之失其常者又若此<lb/>
<pb n="KR4h0152_WYG_103-16a"/>
此其故難知已天下之以有所私而失其平失其常者<lb/>
又何限哉滹沱之氷雖為光武一合然未畢數騎而即<lb/>
解後世僅得於傳聞耳獨此井與此水猶若未能盡復<lb/>
其初也意者有巨靈主之昭示其私於千百世之下而<lb/>
使為有目者所共睹耶况人而一有所私也縱可以掩<lb/>
覆於一時亦安能逃乎後代之指摘哉<lb/>
　　古愚説<hi>李承箕</hi>
予嘗讀韓非子説難及漢史以晁錯為智嚢未嘗不廢<lb/>
<pb n="KR4h0152_WYG_103-16b"/>
書而嘆曰揣摩世變熟於去來以持其幾二子且盡矣<lb/>
而卒死於所不意何哉盖人莫危於以所擅者而示之<lb/>
人也我以智名天下莫不以智而困我我以勇名天下<lb/>
莫不以勇而困我我以辨名天下莫不以辨而困我故<lb/>
我於偃息談笑之間飛揚奮發而調養其所短者以來<lb/>
天下之情而其所長者固已藏伏於中茍用之於其所<lb/>
當然如雷霆之不可知其情鬼神之不可知其迹風雨<lb/>
之不可知其始江海之不可知其終矣孰得而禦之哉<lb/>
<pb n="KR4h0152_WYG_103-17a"/>
大白若辱盛徳若不足舍者不避席煬者不辟竈彼二<lb/>
子者烏足以知此也子聞陳獻文者為人率直好吟詩<lb/>
善斵琴每一詩成輒走數里為友人誦之敲人之門驚<lb/>
人之夢雖風雨不廢鄉人延之主塾教則令子弟自課<lb/>
斵琴不輟人莫之知也以古愚目之予曰古愚古之愚<lb/>
而非今之愚也誰從而知之嵇康達士也好鍜薛公賣<lb/>
漿毛公為博徒盖所以守雌豈害其為髙哉若古愚者<lb/>
其異趣而同歸者歟古愚下世矣鄉人道其事至于今<lb/>
<pb n="KR4h0152_WYG_103-17b"/>
不衰予懼其久而亡也故作古愚説嗚呼深山窮谷之<lb/>
下信有如斯人者又孰得而知之<lb/>
　　候氣説<hi>周如砥</hi>
夫諸家所稱候氣之説盖紛紛云制本古初法叙厯代<lb/>
不可謂不詳不可謂不審然而僉有成説迄無左驗何<lb/>
也大樂必易大禮必簡人自難也人自煩也孟子曰天<lb/>
之髙星辰之逺茍求其故日至可致天誠如此地亦宜<lb/>
然而加之候氣於形驗無於有非渉髙逺非勞布算乃<lb/>
<pb n="KR4h0152_WYG_103-18a"/>
竟令千古而下有厯而無律也是説者誤也蓋有為黄<lb/>
鍾九寸之説者以為冬至陽生其深在九泉之下距地<lb/>
九寸故以九寸之管候之大寒而後陽漸以升律亦漸<lb/>
以短馴至小雪而陽氣所距地者四寸六分六釐而已<lb/>
候以應鍾是也此一説也又有為黄鍾三寸九分之説<lb/>
者以為升陽漸盛故三寸九分陽之始也盛而至於蕤<lb/>
賓之九寸而陽極歸陽漸損故九分陽之極也損而至<lb/>
於黄鍾之三寸九分而陽復始如環無端焉此又一説<lb/>
<pb n="KR4h0152_WYG_103-18b"/>
也二説者必有合矣然謂陽終于四寸六分六釐者或<lb/>
非旋相為宫之法謂陽始於三寸九分者或非雷在地<lb/>
中之義其於以候氣槩乎其未盡也且氣之候也未可<lb/>
執以管之長短也未可執以地之淺深也執長短淺深<lb/>
以求氣者是先為厯而強日月五星之合也故所稱分<lb/>
數云者可用於中氣已得黄鍾已定之後以為生十二<lb/>
律之法而不可執之以為候氣之法且天地之有氣也<lb/>
非猶人之有脉也與哉脉之曰寸曰尺雖有定名而候<lb/>
<pb n="KR4h0152_WYG_103-19a"/>
無定法曰臂長則疎其指短則宻其指肌厚者重之薄<lb/>
者輕之期於脉與指相得而已故愚請以候脉之法候<lb/>
氣百不一失之術也盖昔黄帝命伶倫㫁竹以准鳯鳴<lb/>
以定律吕持以候氣蔑不應者人徒見其氣之應在既<lb/>
有律吕之時而不知其作用乃在准鳯鳴之時夫禽鳥<lb/>
得氣之先是以鳯凰得天地之中氣以生其聲中聲彼<lb/>
當其聴而准之也吾意即黄帝之聖伶倫之聰必非止<lb/>
為六管以准雄鳴止為六管以准雌鳴亦必非一吹而<lb/>
<pb n="KR4h0152_WYG_103-19b"/>
輒似必且多為之管更迭以吹以求其似焉聲似而氣<lb/>
乃協非偶然也故今之求中氣之法當如黄帝求中聲<lb/>
之法欲如黄帝求中聲之法非多為之管若醫之候脉<lb/>
者然不可矣誠多為之管自極長以至極短而長短之<lb/>
間毫忽錯綜不但若蔡元定之所謂以一分為差者而<lb/>
竹必厚薄齊一置必宻室緹縵之内必均其土必隔以<lb/>
木夫然後實其灰而候之宜有應者若乃應有先後先<lb/>
後之中又或有久近出有多寡多寡之中又或有全半<lb/>
<pb n="KR4h0152_WYG_103-20a"/>
試一叅酌中氣立辨而又試之中聲以驗其和揆之圭<lb/>
景以驗其正以已應之管加之聲和景正之符吾不知<lb/>
即太古之黄鍾胡以異此盖至是而後實之秬黍以度<lb/>
周徑以起積分長短淺深可施而十二律可得制也或<lb/>
曰律之不能㝠符自昔歎之黄鍾應他律未必盡應施<lb/>
之一歳二歳而應數歳之後未必盡應將古樂竟不可<lb/>
復也愚以為此皆未定中氣之過也夫人必脉與息應<lb/>
而後為平不然者病醫不能執平脉以驗病脈而以病<lb/>
<pb n="KR4h0152_WYG_103-20b"/>
脈疑平脈乎武王伐紂吹律聴聲推孟春以至於季冬<lb/>
殺氣相并此以中氣凖之而知其為殺氣也師曠聞樂<lb/>
而識南風之不競亦以中氣凖之而識其不競也要之<lb/>
中氣中聲自若也曰若是則三代而降太和洽而風氣<lb/>
正之世尠矣即欲候氣其毋乃以病脈驗病脈乎是又<lb/>
不然晚近風氣雖謝上古然不可槩謂之未正校數歳<lb/>
必有一歳校一歳必有一時吾聞之事有不可以㝠㝠<lb/>
决者則多其法以求之氣之未應候以數管氣之未正<lb/>
<pb n="KR4h0152_WYG_103-21a"/>
似亦宜參以數歳古稱禮樂百年而後興彼不獨欲積<lb/>
徳致和或亦有參驗其中焉是未可知以今樂之不興<lb/>
垂二千年而動謂百年為迂説抑過也大抵人心有自<lb/>
然之和亦可以宣之使和其能宣人心而使之和者必<lb/>
其故洩于人之真心者也古聖王作樂以宣八風之氣<lb/>
而惓惓中氣之求意正如此盖未有機之不協而感之<lb/>
能通者傳曰王者制事立法物度軌則一禀于六律嗚<lb/>
呼厥㫖深哉<lb/>
<pb n="KR4h0152_WYG_103-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百五十六</head>
    <p>
<pb n="KR4h0152_WYG_356-1a"/>
欽定四庫全書<lb/>
　明文海巻三百五十六　　　餘姚黄宗羲編<lb/>
　　記三十<lb/>
　　　遊覽<lb/>
　　遊峩眉山記<hi>胡直</hi>
予以乙丑仲春之念六日晨發峩眉縣西城從了寶樓<lb/>
陟華嚴寺過楚狂接輿隠處潄玉液泉徘徊懷之西上<lb/>
為中峰牛心二寺為雙飛橋雙飛者以二水從山巔懸<lb/>
<pb n="KR4h0152_WYG_356-1b"/>
溜百千丈始合流於谷底震盪林木間聲轟如也南為<lb/>
後牛心寺為孫仙洞寺僧出眎孫思邈丹竈藥爐製甚<lb/>
古西為白水寺寺後羣峰林林若笋然是夜宿寺閣詰<lb/>
朝卸去車從乘小籃輿上頂心坡坡漸峭行若躡壁衆<lb/>
戒下窺余下窺自若也又上為九嶺岡長老坪猢孫梯<lb/>
咸斗絶又上至峰名初歡喜雪皚皚封崖壑猿鳥盡絶<lb/>
以為至矣巳而歴蛇到退至梅子坡最險雪益塞道不<lb/>
能以輿乃與從者魚貫縋牽一丁傴僂互管而上一休<lb/>
<pb n="KR4h0152_WYG_356-2a"/>
一升仰視峰腰咸雪白一色絶頂蒼鬱髣髴倒出漢表<lb/>
雖自顧疲殆而神從景王不羽欲飛乂上至雷動坪坪<lb/>
上巨木凡幾千章皆金鐵幹被緑髪苔雜氷雪磔格聲<lb/>
琤琤然中通一徑可七八尺許左右深陷倒視窈黑雲<lb/>
霧茫沆相逐不知幾千百丈也相傳雷雨居其下一聞<lb/>
人語鼓吹聲則雷大作過者毛骨洒然非人世矣豈所<lb/>
謂倒景非耶又上為八十四盤險踰前北上至峰名大<lb/>
歡喜路始平入天門石石雙峙如門歴七天橋抵光相<lb/>
<pb n="KR4h0152_WYG_356-2b"/>
寺寺殿皆鐵瓦是為絶頂環顧白雲滉瀁若身在混沌<lb/>
視天脚反在下有二鳥名佛見及異鼠咸就人取食若<lb/>
相識然僧告予曰時暮矣明晨請覩光相予宿至晨起<lb/>
稍霽衆躍曰光必現矣比予跂崖巔隂霧漸塞靡所覩<lb/>
見有儒者曰是必不見彼下有放光石當其雲蒸日麗<lb/>
與石相摩盪為之光光不為異余曰唯唯有禪者曰是<lb/>
大不然此光出時一切見者於彼光中各見已像甲不<lb/>
覩乙乙不覩甲若此光者出於雲日則當如水中鏡中<lb/>
<pb n="KR4h0152_WYG_356-3a"/>
彼此互見乃知是異余曰唯唯於是峩眉曹尹進曰某<lb/>
去年侍訪院王公守廵楊王二公咸值光現各覩厥相<lb/>
果不互見人譽其所常見而毁其所不常見姑不逺見<lb/>
即此蜀地若火井油泉皆所自徵若皆以常見毁之豈<lb/>
不誣哉子思子曰及其至也雖聖人有不知歐陽子曰<lb/>
聖人治其所可知置其所不可知者是謂之中道余亦<lb/>
曰唯唯至午有驛騎促余歸下至梅子坡雨如注行者<lb/>
艱倍前日竟不得覩所謂光相佛燈及雪山瓦屋之奇<lb/>
<pb n="KR4h0152_WYG_356-3b"/>
下逮黑水龍門咸莫到焉至雙飛橋有僧楚山潛奥洞<lb/>
十年忽自牛心山後披荆莽間猿行出逆余訊曰山巔<lb/>
覩光相乎余告以登陟危阻未有睹楚山囅然笑曰公<lb/>
豈以未陟峩眉為安乎彼未嘗安也以未睹光相為少<lb/>
乎此未嘗少也余又曰唯唯既還雅久之有峩眉馬鞍<lb/>
山僧某者自山五百里踵雅稽首乞余紀遊予憫其勤<lb/>
為書大畧貽之<lb/>
　　桃栁記<hi>吳鼎</hi>
<pb n="KR4h0152_WYG_356-4a"/>
宋蘇子瞻守杭日既浚西湖築堤堤樹楊栁世稱蘇堤<lb/>
栁更四百餘載剪伐衰耗可知巳今上之十一年侯官<lb/>
王君為錢塘令循行故堤歎曰仁侯之迹也而湮廢至<lb/>
此乎間課民補樹栁若干桃居其半君過之喜曰是不<lb/>
足想見東坡公風教耶君既入民部他日薦紳大夫士<lb/>
女過之喜曰是不足想見龍江君風教耶好事者寫為<lb/>
王堤桃栁裒諸賦咏識去思云往余從君觀堤上余請<lb/>
君數所樹籍而蔵諸掌故禁後母樵伐君笑不應今春<lb/>
<pb n="KR4h0152_WYG_356-4b"/>
余過之屬桃栁盛布而我君温恭盛德不復可從凄然<lb/>
感舊頓令人思封植嘉樹以母忘遺澤邑中父老子弟<lb/>
孰不如我而奚俟禁制之哉又安知後之人不續樹以<lb/>
紹君美如君之續樹紹蘇公者耶詩云我躬不閲遑恤<lb/>
我後言君子患其身無以示民毋憂身後變置其法也<lb/>
昔者君不我應有以夫有以夫君去之明年為嘉靖十<lb/>
六年其夏五月已夘朔故民吳鼎記<lb/>
　　許泉亭記<hi>許相卿</hi>
<pb n="KR4h0152_WYG_356-5a"/>
許泉故郭公泉也石門山人更為之名浙山水勝天下<lb/>
泉值江廻谷邃處涓涓出傾厓嵌竇中俗逺境絶為尤<lb/>
勝山人過而樂之亭其右卓錫焉已而喟然歎曰有天<lb/>
地則有兹山有兹山則有兹泉臨兹泉挹且玩者前公<lb/>
而往後公而來可十百數耶公專而名之者何尚其志不二<lb/>
於物而托之泉泉由以傳然則非公名泉泉以公名爾<lb/>
天地之間名可以榮利可以富珍麗之物把玩之可以<lb/>
怡情交乎吾前日紛如也世固嘗畢力營之忘死趨之<lb/>
<pb n="KR4h0152_WYG_356-5b"/>
志溺分渝造物者莫之許而有也或有之弗久或久之<lb/>
得咎猶無許耳况名以傳耶秀自分槁寂淪放世無可<lb/>
撓吾志者兹泉洌寒孤迥委蔵於奥阻荒閒之區用可<lb/>
資於世莫便於用也秀適遭之泠然而㪺沸然而瀹暢<lb/>
然而飲嗒焉樂以終老人莫吾競造物者莫吾禁也公<lb/>
去我來泉将不許我乎故更之曰許泉持以告予予憮<lb/>
然莞爾曰有是哉山人以正德十有四年八月九日亭<lb/>
予以嘉靖元年正月三日記<lb/>
<pb n="KR4h0152_WYG_356-6a"/>
　　顔溪記<hi>吳鼎</hi>
杭故洲也東塘西堰而中城焉所謂左江右湖者也湖<lb/>
清甚無巨魚宴嬉之舟歲費千金然以其麗也非特杭<lb/>
人日噪焉天下知名久矣東瀕江淤壤數十里毎潮汐<lb/>
之候雖大旱土倐津潤用是宜農圃蔬蓏尤良諺曰東<lb/>
菜西水明非他方所及然以其樸也若顔溪者非特不<lb/>
逺聞杭人亦罕造焉出艮山門迤東七里為顔溪或云<lb/>
顔氏嘗主之故名或云顔鹽也溪經斥鹵若沙田云爾<lb/>
<pb n="KR4h0152_WYG_356-6b"/>
溪稍南即沙田東北指赭山赭山海門也潮汐出焉今<lb/>
司冦胡公别業溪上依水竹結廬面田築塲不垣不斵<lb/>
胄子子忠未入成均時恒遊息焉樂之自號顔溪主人<lb/>
是溪之味不甘於西湖瑩徹乂不如湖載糞壤鳴桔橰<lb/>
飲牛浴蠶不雅於畫舫金罍而鼓吹也黄茅苦筍榛莽<lb/>
彌岸非若蘇堤之栁<hi>闕二字</hi>之荷蓬戶草堂話桑麻憂雨暘督<lb/>
稼觀穫而聽耕田之歌又非若漱玉泉汲龍井聆水樂<lb/>
紺宇在前雲樓映後而放鶴觀魚其間也沿濯斯溪皆<lb/>
<pb n="KR4h0152_WYG_356-7a"/>
黧面塗足之夫鄉音刺刺不入耳豈如湖上麗人簧言<lb/>
玉貌而羅綺金珠者乎之數者明知其不如而避彼擇<lb/>
此蓋佚則滛勞則好善其擇之審矣於是見司冦公恭<lb/>
儉之風子忠保家令德胥可為法記之<lb/>
　　表泰山之巔碑記<hi>万恭</hi>
隆慶壬申春黄河泛溢輸道梗湮天子憂皇命恭若曰<lb/>
汝其治水踰夏河成灌輸悉盡天子懌豫命恭若曰汝<lb/>
其東封於是臣恭以八月禋泰山報成績也余乃歴巉<lb/>
<pb n="KR4h0152_WYG_356-7b"/>
巖踰險絶撫秦碑登日觀已乃陟山巔謁天宫忽緇衣<lb/>
蹁蹮目瞪足踐招余言曰是泰山巔石也余異之眎其<lb/>
上室如錮也視其下砌如砥也而惡知夫泰山之巔而<lb/>
又惡知夫泰山之巔之石余喟然歎曰夫泰山擅四嶽<lb/>
之尊而兹巔石又擅泰山之尊乃從而屋之乂從而夷<lb/>
之又從而踐履之令尊貴不揚廢靈異不表見余過也<lb/>
亟命濟倅王之綱撤太清宫徙於後方命之曰第掘地<lb/>
而出巔毋刓方毋毁圓毋斵天成返泰山之真已矣倅<lb/>
<pb n="KR4h0152_WYG_356-8a"/>
乃撤土嶺出之巔石博十有一尺厚十四尺有奇聳三<lb/>
尺戴活石焉東博二尺五寸厚一尺三寸西慱一尺八<lb/>
寸長八尺有五寸夫約泰山而束之巔已奇甚矣乂摩<lb/>
頂而戴之石斯上界之絶顱青帝之𤣥冠也余倚活石<lb/>
覽觀萬里俯仰八荒逺睞則扶桑之日曜其東崑崙之<lb/>
風吹其西近眺則秦碣石若正笏叢石如羣圭而齊魯<lb/>
諸阜圓者似金直者似木曲者似水鋭者似火方者似<lb/>
土枕青陽之綘闕俯元君之幽宫而六極之大觀備矣<lb/>
<pb n="KR4h0152_WYG_356-8b"/>
彼巔石不表見幾千萬年矣今出之始返泰山之真而<lb/>
全其尊後來覽觀者尚毋刓毋毁毋斵其天成務萬世<lb/>
令返其真而全其尊以毋得罪於泰山之神其緇衣蹁<lb/>
躚意乎余問緇衣何許人何所受而告余黙而不答噫<lb/>
我知之矣蓋緇衣受之碧霞碧霞受之泰君泰君受之<lb/>
上清上清受之元始元始受之寥㝠之祖<lb/>
　　閲外城記<hi>王樵</hi>
萬厯二十一年十一月二十一日同内外守偹㕘賛部<lb/>
<pb n="KR4h0152_WYG_356-9a"/>
臣閲外城予以攝工部事出太平門尚書徐公以攝兵<lb/>
部事出神䇿門予以五鼓盡至觀音門官㕔俄而守備<lb/>
邢太監泰寜陳侯相繼至既而尚書徐公至黎明循垣<lb/>
内東行垣皆國初蒸土所築極堅厚上以蜈蚣木出檐<lb/>
覆之以瓦歲久土有剥落木瓦有頽壞則修之至今埀<lb/>
三百年外郭周百八十里包羅山谷誠前代所未有也<lb/>
北面一帶因山為險據江為守自觀音門而東繞鍾山<lb/>
之後而左皆岡阜不斷在東北曰姚坊門又南曰仙鶴<lb/>
<pb n="KR4h0152_WYG_356-9b"/>
門乂南曰麒麟門地勢漸平鍾山側看成峰横看成嶺<lb/>
攝山後峙青龍左繞石城右踞天印為案於此行頗得<lb/>
其形勢之的而知我聖祖於金陵定鼎於鍾山卜吉以<lb/>
為萬年之蔵聖鑒髙逺非㝷常可窺也是日由南出者<lb/>
為恊同守偹劉監丞定西蒋侯起鳳臺門又東曰夾岡<lb/>
門又東曰上方門又東曰髙橋門南北兩路同㑹於滄<lb/>
波門有官㕔曰閲城㑹所内外守備兵工二部堂序坐<lb/>
飯畢予與徐公入朝陽門道中審見鍾山蜿蜒扶輿衆<lb/>
<pb n="KR4h0152_WYG_356-10a"/>
山環拱南面空濶秦淮流於前大江繞於後沿江諸山<lb/>
乂皆遙為金陵拱䕶其面勢與㝷常所見不同蓋從髙<lb/>
而下始得之也歸至工部與四司官議修城事頗言修<lb/>
内城易修外城難内城縱有崩壞舊甎多存用甎灰補<lb/>
修新舊即成一片勢自堅久外城原以土築土有剥落<lb/>
用土坯幇砌不久即壞後易以甎土外幇甎雖可暫支<lb/>
一時而甎土原不相入㝷亦崩壞若欲永久不壞須如<lb/>
北京外城一如甎城之法裏雖用土築外則用甎實砌<lb/>
<pb n="KR4h0152_WYG_356-10b"/>
非幇砌之比故得堅久但北京外城止南三門一面南<lb/>
京外城則連亘遼濶其功實難周書畢命曰申畫郊畿<lb/>
慎固封守周禮大司徒乃建王國制其畿方千里而封<lb/>
樹之有掌固司險掌疆封人之官掌修城郭溝池樹渠<lb/>
之固頒其士庶及其衆庶之守郭即今之外城所謂溝<lb/>
池樹渠之固恐大畧如今邊牆之制有牆以限隔有墩<lb/>
臺以瞭望拒守有渠以環之有樹以固之牆之比城易<lb/>
修而亦足以為守比城易修者以用土築而不用甎也<lb/>
<pb n="KR4h0152_WYG_356-11a"/>
欲其足以為守須備前所云四者而後可以經久則在<lb/>
當事者以意損益而已<lb/>
　　閲内城記<hi>王樵</hi>
是月二十五日閲内城内外四守備兵工兩部堂㑹於<lb/>
通濟門黎明登城如前分閲劉監丞蒋定西由西歴聚<lb/>
寶門三山門石城門清江門定淮門儀鳳門予等由東<lb/>
歴正陽門朝陽門太平門神䇿門金川門鍾阜門而㑹<lb/>
於淨海寺寺在城外據獅子山趾獅子山在城内即國<lb/>
<pb n="KR4h0152_WYG_356-11b"/>
初建閲江樓處是日頗盡金陵大觀蓋内外逺近畢見<lb/>
也通濟之外秦淮之池雉堞不甚髙徑不甚濶僅容兩<lb/>
馬俯視甚峻而基實𢎞濶瓴甋兩面厚可丈餘而附墉<lb/>
之土則長坂天成濶十餘丈雖不設臺亦無慮也至正<lb/>
陽門下輿而過旭日初上朝煙未消南望郊壇北望大<lb/>
内如在圖畫自朝陽門而北則鍾山在外隆廣山在内<lb/>
城貫二山之間包山而過孝陵中松栢參天谿谷逶迤<lb/>
歴歴可數隆廣山蓋鍾山之足隴石崔嵬亦多古木有<lb/>
<pb n="KR4h0152_WYG_356-12a"/>
廵山官軍跪迎山上道中見松栢枝榦多作虬龍之勢<lb/>
皮似鱗甲在動植二物中恐亦得氣之相類者歟城隨<lb/>
山勢此處獨髙歴級而上東北折處為孝陵後門自此<lb/>
而西至太平門城皆在岡隴之上太平門居隆廣覆舟<lb/>
二山之間門外長堤數里為三法司面城臨湖而在鍾<lb/>
山之趾𤣥武湖在覆舟山之後城亦包山而過自此至<lb/>
雞籠山岡隴不斷城皆因山而臨湖湖逼山趾城與湖<lb/>
相逶迤蓋至雞籠山之盡城不復西别築城下循湖而<lb/>
<pb n="KR4h0152_WYG_356-12b"/>
北為神䇿金川二門蓋至此始為城之極北處也城降<lb/>
於雞籠之後者一等有便門歴級而下自此𤣥武湖之<lb/>
曲折始得盡見新舊册庫在湖之中此處最深湖連亘<lb/>
太平神䇿二門之間環湖村落櫛比土田畦壠方整宛<lb/>
如棋枰自此而西則大江迤邐而東繞出帝都之後逆<lb/>
江而上皆山也江山之險實天造地設傳曰天險不可<lb/>
升也地險山川丘陵也王公設險以守其國設險亦因<lb/>
乎地險汴為四戰之地所以不可都也金陵以江為險<lb/>
<pb n="KR4h0152_WYG_356-13a"/>
人之所知而用險之道人或未盡知六代南宋雖偏安<lb/>
即其保守一隅能却敵而制勝如周瑜王導謝安韓世<lb/>
忠虞允文者亦有用之之道矣自金川北繞獅子山於<lb/>
内雉堞東西相向亦建二門曰鍾阜儀鳳金陵在春秋<lb/>
時本吳地越句踐滅吳築城於長千里俗呼越臺楚置<lb/>
金陵邑於石頭金陵有城邑自此始秦始皇以望氣者<lb/>
之言鑿方山斷長壠以泄王氣其河源二一出句容華<lb/>
山一出溧水東廬山合流入方山埭自通濟水門入都<lb/>
<pb n="KR4h0152_WYG_356-13b"/>
城南經武定鎮淮飲虹三橋西出三山水門治石城以<lb/>
達於江乃今所名秦淮者也東漢末以秣陵地封孫䇿<lb/>
為吳侯至弟權據有江東築石頭城因山為險扼江為<lb/>
守即今石城門一帶尚其遺趾也改秣陵為建業建安<lb/>
十三年移丹陽郡治建業遂徙都焉都城在淮水北五<lb/>
里據覆舟山西倚石頭以為重後帯𤣥武湖以為固前<lb/>
栅秦淮以為阻今詳審其地實得面勢之正南五里至<lb/>
淮水有大航門宫之後有苑城晉所謂臺城即此也赤<lb/>
<pb n="KR4h0152_WYG_356-14a"/>
烏四年東鑿渠名青溪自城北塹泄𤣥武湖水九曲西<lb/>
南入秦淮今僅存一曲而己金陵建都實自吳始其故<lb/>
蹟大畧具於此矣<lb/>
　　海岱記<hi>王樵</hi>
予年十三四時從先君官東萊嘗一至海上泰山雖未<lb/>
登道中先君每指示之初不甚了了及過魯境東方空<lb/>
曠逺愈分明後讀杜詩乃知所謂齊魯青未了者為簡<lb/>
而盡也嘉靖庚申待罪按察乂得奉遺軌㝷舊遊至以<lb/>
<pb n="KR4h0152_WYG_356-14b"/>
六月諸僚間相邀泛舟大明湖芙蕖盛開舟行翠蓋間<lb/>
自謂身在水仙之國渚沚間時有村落忘在城市一日<lb/>
遂放舟出水門至華不注山而止城北古木蒼然清溪<lb/>
印月一時幽興言不能狀竊謂錢塘西湖不足以過也<lb/>
華不注為歴下主山諸山環伏此獨孤秀山以逺而妍<lb/>
此山純石不樹而黛色可挹逺近皆妍趵突泉今為午<lb/>
道數因送客至焉喬白巖嘗因遊此而起㝷源王屋之<lb/>
興蓋王屋山至髙而險流水發源其頂入太乙池而伏<lb/>
<pb n="KR4h0152_WYG_356-15a"/>
九十里復見為東西兩源所謂東流為泲者也俗傳泲<lb/>
源能出物以應人之求然率於三四月間蓋春夏之交<lb/>
泉脈騰沸而泲尤勁疾物隨沸而上故餘時即否無他<lb/>
神異也再出為趵突泉曾子固謂嘗有棄糠於黑水之<lb/>
灣者而見之於此正與泲源事同然子固謂岱北齊東<lb/>
南諸谷之水滙於黑水柏厓之灣至於渴馬厓下泊然<lb/>
而止潜流地中北至歴城之西復出為趵突泉而不明<lb/>
言其為泲水然歴下發地皆泉實皆泲所過也瀦為大<lb/>
<pb n="KR4h0152_WYG_356-15b"/>
明湖注為濼水分為大小清河皆泲水也唐李賢謂泲<lb/>
自鄭以東貫徳曹鄆濟青以入於海然則人稱絶於王<lb/>
莽時非真絶也山東苦溝洫之政不脩儲泄無法故旱<lb/>
潦無備可耕之處往往棄為蒿萊歲一不登民輒流移<lb/>
須朝廷加意責成監司守令有以為之處而後可東三<lb/>
府差勝於西三府然總不如河南也山東人人習武雖<lb/>
五尺童子亦能射有能脩太公管仲之政他日未必不<lb/>
如李抱真雄視諸方也臨清南北襟喉山東廵撫宜建<lb/>
<pb n="KR4h0152_WYG_356-16a"/>
臺於此以鎮之設險以守國道宜然已至審飢之法須<lb/>
編入村落沿門喚集給票注簿示有期日使按期而來<lb/>
不併聚一日然後依次給散則里老吏胥不得作弊而<lb/>
窮民得沾實惠庚申年山東飢廵撫奏准發粟賑貸予<lb/>
以此法行之又設粥於寜陽親往監視同僚多謂其過<lb/>
予謂晦翁在浙東單車却導從窮檐之下無不到故民<lb/>
隠無不知今猶患不能如此豈過耶景王之國道出山<lb/>
東舟大小千艘用夫二萬餘用七道民壮皇筏夫沿河<lb/>
<pb n="KR4h0152_WYG_356-16b"/>
接逓夫猶不足量派裏縣鄉夫予慮其擾則命鄉夫且<lb/>
緩派憶昔為行人出使時見夫役有一程接代不至便<lb/>
嘵嘵有言及與雇錢則連行數程不稱困乏因知沿河<lb/>
雇募便可取足白於廵撫請盡罷鄉夫廵撫初未以為<lb/>
然及聞前路鄉夫被王舟人逼索剥奪有投水溺死者<lb/>
縊者逃者蓋郷夫頗有衣装乂蠢懦故舟人得肆虐乃<lb/>
如予前議彼沿河人皆積猾衣縷蓋形不足腰裹三升<lb/>
棋炒錢十數文舟人無所索王舟自平原至沙河二千<lb/>
<pb n="KR4h0152_WYG_356-17a"/>
里一用雇募費省而人便半月而出境有司可委托者<lb/>
多為同僚所占不欲與之爭剩下典史驛丞素署下考<lb/>
者予因呼而用之至則激之曰汝等自新之機在今日<lb/>
皆叩首願自效蓋王府人役非此輩不能與之言有以<lb/>
塞之使之安靖而過不受擾足矣臨清知州為王府人<lb/>
圍逼至欲自戕王舟夜過某閘束燎不續致問廵撫廵<lb/>
按安在孟知縣至於被鎖此可見矣汶水自古東北入<lb/>
海以智力導引使南接淮泗北通白衛實創自元人而<lb/>
<pb n="KR4h0152_WYG_356-17b"/>
成於我朝二百餘年歲漕四百萬石按期而至南北三<lb/>
千餘里官私一航閲月可達物貨相輸有無相濟故漕<lb/>
河國家之津脈有不通當求所以通之之䇿若欲舍此<lb/>
而彼求縱曰可濟猶非至計况必不可成如近日膠萊<lb/>
之議乎凡為漕河之患有二曰泉流之微也曰黄河之<lb/>
决也泉流之微起於泉政之失也凡係泉流所在疏導<lb/>
以時沿河水櫃閘堰儲泄有法尺寸之水盡為漕用故<lb/>
以一汶之流濟千里之運而未嘗不足後七十二泉聞<lb/>
<pb n="KR4h0152_WYG_356-18a"/>
多湮塞儲泄之法悉不如前此可諉曰問諸水濱哉至<lb/>
於黄河决而南北皆有害决而南則徐沛淮揚受其衝<lb/>
而祖陵尤可虞此莫大之患而人猶狃目前之安卒無<lb/>
善後之䇿决而北方憂其害漕而又憂至於廢漕者繆<lb/>
説也余闕固云人言黄河北恐㑹通之漕廢吾謂黄河<lb/>
北而㑹通之漕不廢何則漕以汶而不資於河也此言<lb/>
可謂盡之然河勢若此而衝入㑹通則閘座皆廢幸而<lb/>
通流則舟行閘面一日數程暫若快意不幸而横决有<lb/>
<pb n="KR4h0152_WYG_356-18b"/>
决有塞至於斷流舟楫不通而水櫃閘堰素費工力者<lb/>
皆為所壞修復甚難此則害漕為勢所不免故人言引<lb/>
黄河以濟漕河未嘗不可導之使北何也天地之有四<lb/>
瀆猶人身血脈之有大經絡瀆者獨入於海也今河淮<lb/>
併行河奪淮之道至於泛濫猶人身血紊經絡此豈可<lb/>
謂天地之常也哉河水重濁號為一石水而六斗泥下<lb/>
流少緩上流必淤是以海口積成大沙以河淮併行淮<lb/>
道隘小去不迅疾之故也今海口之沙不可去上流縱<lb/>
<pb n="KR4h0152_WYG_356-19a"/>
築隄防約攔水勢安能永久無事欲永久無事惟有縱<lb/>
之使北而已或曰河淮併行幾年於兹矣非不欲使之<lb/>
北不可北也吾謂不然所謂不可北者若謂利害有不<lb/>
可則吾前既言之害漕之害孰與祖陵之重智者尚當<lb/>
權其重輕况河雖北而漕可無害尚有䇿乎若謂河性<lb/>
不可使北則尤不通於理不達於河勢矣漢時河有徙<lb/>
次止在北方去禹故道未嘗相逺漢武帝元光中河决<lb/>
於瓠子東南注鉅野通於淮泗武帝親臨决河公卿負<lb/>
<pb n="KR4h0152_WYG_356-19b"/>
薪卒塞瓠子築宫其上名曰宣防而導河北行二渠復<lb/>
禹舊迹而梁楚之地無水災平帝時大司空掾王横言<lb/>
秦攻魏决河灌其都决處遂大不可復補宜徙完平處<lb/>
使經西山足東北入海是前代定論固惟以復禹舊迹<lb/>
使東北入海為是矣迨後世不能如武帝逺見决意瓠<lb/>
子之塞所以多河患孟子曰禹之治水水之道也後世<lb/>
失其道而南豈河不可使北哉或言禹九河故道在今<lb/>
滄瀛景德之境宻邇神京奈何引河患使近哉吾謂兩<lb/>
<pb n="KR4h0152_WYG_356-20a"/>
京俱為根本重地以祖陵言則南之害廹而難緩議以<lb/>
地勢言則北之害猶賖而可預圖况太行西繞黄河又<lb/>
來朝拱京東鈐鑰益固豈不有助於神京之壮反謂延<lb/>
患使近哉夫黄河治則不難於修復漕河漕河復則不<lb/>
必復言海運今膠河之議雖罷海運之險尚未有極言<lb/>
其不便而止其議者丘文莊公海外人故專言海運之<lb/>
利彼所謂計損失之少者歲到之米數而不知海中漂<lb/>
溺之事無日不有太倉但責歲到之數無虧而不問其<lb/>
<pb n="KR4h0152_WYG_356-20b"/>
他有司預有損失之虞安能無倍贏之輸而舟卒民力<lb/>
元人視為痛痒不知者安嘗一一報之官而書之史乎<lb/>
以近日徐沛間黄水泛漲之時猶有漂失乃改冬底起<lb/>
運以避此而况海中乎長運之軍歲無休息復驅之海<lb/>
情将不堪勢又及民兵民俱困矣借曰募其願者寜有<lb/>
幾也故閘河必不可棄海運必不可行閘河惟通故南<lb/>
北貨物交輸官私船隻繹絡兩㟁人民輳集兩京津脈<lb/>
相通所以為國家全盛氣象若行海運則閘河必以無<lb/>
<pb n="KR4h0152_WYG_356-21a"/>
用而廢閘河以無用而廢則南北貨物官私船舟寜能<lb/>
如前日之通行乎兩㟁人民必以無業而去寜復如前<lb/>
日之輳集乎自此浸成蕭條豈國家全盛之氣象乎或<lb/>
又言兼行海運非欲廢漕河也漕河或有遲阻此不至<lb/>
而彼至且因以習知海道不亦可乎此乂計之左者也<lb/>
聞太倉已有數年之儲漕河或乂遲阻自有轉般之法<lb/>
可行何事而兼行海運幸冀於此不至而彼至乎况自<lb/>
經倭亂以來人心日壞盗賊之變在陸地猶難盡防海<lb/>
<pb n="KR4h0152_WYG_356-21b"/>
中之事尤不可預料吾恐自此生事而習知海道之人<lb/>
欲為冦偹而先以啓冦元人之鑒固未逺也膠萊河者<lb/>
源出髙宻縣南自膠州分流北至萊州府海倉入海風<lb/>
帆一日夜抵膠入膠河至海倉入海風帆二日夜抵天<lb/>
津通計海洋之中不過六百里耳元人疏濬欲以避東<lb/>
海數千里之險以末運兵梗而止入我朝士大夫以海<lb/>
運有風波之虞漕河或有意外之阻多言可開此以為<lb/>
餽送别道而朝廷未曾試其利害萬厯中用尚書劉公<lb/>
<pb n="KR4h0152_WYG_356-22a"/>
應節之言試而難成乃罷自是膠萊之議息矣因記於<lb/>
此諺謂此河為銅幇鐵底難於開濬又難於通津舊議<lb/>
所以為通津之䇿者有二一曰兩頭海潮一曰中路泉<lb/>
濼今勘河髙而海下勢本難通又南潮止及陳村閘距<lb/>
海口二十里北潮止及楊家圈距海口六十里遇風迅<lb/>
潮疾或至朱舖亭口不可為常且潮水倐忽長落運舟<lb/>
寜無守候躭延况潮之所及有限乎此通潮不足恃也<lb/>
泉濼之説初謂沿海郡縣凡流泉湖濼皆可如漕河引<lb/>
<pb n="KR4h0152_WYG_356-22b"/>
泉之法以時疏之賴以為膠河之濟一曰沽河源出黄<lb/>
縣一曰張魯河源出髙宻鐵橛山衆水所聚名曰都泊<lb/>
即公孫𢎞牧豕處周百餘里中隠二三十泉可濟分水<lb/>
嶺之艱一曰淮河水勢極大冬夏常流亦名淮河諺曰<lb/>
膠翁淮母無媒不偶此三者實膠萊河之命脈也今勘<lb/>
前項河濼最下之地為秋潦所歸十月以後日漸消耗<lb/>
至春月泉脈微細適糧運湧到之時雖置櫃建閘終不<lb/>
能使之源源而來此引河不足恃也乘潮引河皆無足<lb/>
<pb n="KR4h0152_WYG_356-23a"/>
恃又况瀕海之地上多積沙下多碙石沙在海中者潮<lb/>
水湧進沙必隨之而入沙在地中者畚鍤所及沙必隨<lb/>
之而出土可蕩盡沙則下沈非挑除所能絶亦非堰閘<lb/>
所能障也至於碙石人謂錐不能入此乂難於挖沙矣<lb/>
庚申冬與叅政林君登泰山初十餘里皆髙岡至囘馬<lb/>
嶺始峻㧞車馬不可上坐板輿用伏機可轉數人扛之<lb/>
二人挽之前者見後人頂後者見前人履底而坐者常<lb/>
平計三百四十一盤四千三百七十四磴初望髙峰刺<lb/>
<pb n="KR4h0152_WYG_356-23b"/>
天有白雲縹緲其間以為絶頂及到天關又在踝下下<lb/>
瞰神悚至頂尚十里也時當雪後初晴千山之巔猶白<lb/>
下視一氣混茫上下一色恍如身坐水晶宫因咏南軒<lb/>
張先生之詩曰人立千峰秋色裏月生滄海暮雲邊噫<lb/>
大哉遊乎日觀峰五夜見日出唐人言交州望南極纔<lb/>
髙二十餘度八月望海中望老人星下列星燦然明大<lb/>
者甚衆乃渾天家以為常没地中者也人以平地見日<lb/>
出而疑日觀之事正猶未到交州者不見南極下星爾<lb/>
<pb n="KR4h0152_WYG_356-24a"/>
林君問予孟子小天下之説予曰泰山特起東方青徐<lb/>
兖豫適旋其趾人目力有窮使有神人立此俯眺八荒<lb/>
則恒華嵩霍直相拱揖耳太行如几河江如帶皆歴歴<lb/>
在指顧間林君笑而不語乂問天下之山無髙於五嶽<lb/>
者乎予曰以泰山觀之陟而始知其髙入而始知其深<lb/>
竒峰峭壁乃隠乎迴巖複岫之中其勢之來者逺而鬱<lb/>
盤者厚是以為諸山長雄臣僕後先而子孫環擁匪以<lb/>
其髙也意五嶽皆然不然五嶽之外有他山尊者矣予<lb/>
<pb n="KR4h0152_WYG_356-24b"/>
因乂論古者山川之祀壇而不屋今乃人其形宇其地<lb/>
又元君縱是仙靈不知於泰山何與使嶽神反若失位<lb/>
皆不合祀典所當釐正秦漢之君以不遇風雨得上封<lb/>
成禮為天之殊貺而今齊民雜糅䙝凟已甚亦所當禁<lb/>
欲行而未暇也自至山東欲恭謁闕里而非職事所經<lb/>
不得特至明年春始得至焉當别為記㝷以謝病歸不<lb/>
復補兹為闕事矣<lb/>
　　登招寶記<hi>沈愷</hi>
<pb n="KR4h0152_WYG_356-25a"/>
余吏明州三年至三登招寶招寶臨大海四望浩渺與<lb/>
天無際海中諸島隠隠如鳬鷗拍浪時時飛聳欲墮日<lb/>
本琉球諸番異域遐眺亦歴歴可指數誠天地一竒觀<lb/>
也興極偕二三同志登最髙峰頂坐石巖酒酣耳熱仰<lb/>
天嘆曰其有憑虚欲仙乘風雲而下來者乎乃瀉酒石<lb/>
上歌紫芝曲欲起黄公與之遊而不可得興盡而返蓋<lb/>
愷吏兹土民安其拙且承平日久民不知兵戎伍蚤起<lb/>
日持名籍至衛門報喏歸則偃卧無他事傍海居民亦<lb/>
<pb n="KR4h0152_WYG_356-25b"/>
往往牧雞豚放葉舟取魚蝦入山採松檜為薪或挾弓<lb/>
矢獵狐兔為樂山中六七十翁煦煦如小兒状竟不知<lb/>
邊境為何如事乃今有不盡然者邊檄報漳民通番舶<lb/>
取息幣時肆摽掠憂時者至募民為兵乃帥其人晝夜<lb/>
警日出鼓鉦日入燎煇至振鐸廵鼜植棘樹墉坎山谷<lb/>
以守人情洶洶海邦驛騷若朝不謀夕時天久不雨俄<lb/>
而雲宻欲雨風颯颯四起往余見海上人道招寶山頂望<lb/>
日出海雲生樹石巖屋聽風雨逈異人世客有好事者<lb/>
<pb n="KR4h0152_WYG_356-26a"/>
勸之一登曰盍往觀乎余曰山海宛然昨也余非前日<lb/>
之意况矣夫國家恩養軍士若驕子然若有緩急卒不<lb/>
得其死力其捍患禦難往往出於市井網罟之民果何<lb/>
為邪果何為邪余為唏噓久之乃望洋而歌曰海水洋<lb/>
洋兮天為茫茫我心憂傷兮曷為其亡<lb/>
　<lb/>
　<lb/>
　<lb/>
<pb n="KR4h0152_WYG_356-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百一</head>
    <p>
<pb n="KR4h0152_WYG_201-1a"/>
欽定四庫全書<lb/>
　明文海卷二百一　　　　餘姚黄宗羲編<lb/>
　　書五十五<lb/>
　　　悽惋<lb/>
　　寄向永修書<hi>顧慤</hi>
白門之別半在病鄉雲樹茫茫遊心千里頗以久不得<lb/>
教藥為恨鄉人来問候之餘首喜徴輸告集亦林下士<lb/>
清曠之一便也秋來聞乾乾齋事亟徬徨躑躅莫置念<lb/>
<pb n="KR4h0152_WYG_201-1b"/>
間扵是自始至終序次私恩仰閽縷陳上覬歸許孰知<lb/>
梏扵吾窮跋前疐後顛倒錯亂安排扵造物之囿而莫<lb/>
知所以如是者其究信不越乎僻習之累然求其所漸<lb/>
或未能無遺扵此而齒頰之勤曾謂足下而不可以語<lb/>
此乎士之宅身處事憂喜之端不能相恃以為終窮者<lb/>
若是其無常也僕之出處豈有心扵時邪非也吾不得<lb/>
而知也雖然銜命上道樂趨利進之機譬孺子之甘豢<lb/>
焉有未暇齒牙其餘者矣已而覲金門侍東壁就事之<lb/>
<pb n="KR4h0152_WYG_201-2a"/>
初絆扵虚名勞則有加暇逸無間鞭駑策疲奉職惟勤<lb/>
屈情應物莫識所謂方諸偃蹇林下無拘扵時者自始<lb/>
而不侔矣矧宸衛森嚴動有繩尺揺唇擬歩靡敢或戾<lb/>
兢兢然恐恐然于朝于夕為之膽落退處僑寓四壁蕭<lb/>
條早作暮歸僅如逆旅上沮晨昏之候下無妻子之奉<lb/>
寒暑互迫顛倒裘葛燕豆疏惡庖丁謂誰矻矻沮氣茫<lb/>
然若失僚友如蝟知己安在出門四顧莫知所向方斯<lb/>
時也樂趨利進之心貶扵兹者過半矣一激扵義牙機<lb/>
<pb n="KR4h0152_WYG_201-2b"/>
斯張以為或者因此而内可以歸見吾母外可以圖報<lb/>
私恩幸而在彼有勿藥之喜然後退與足下抵掌道故<lb/>
優㳺涵泳尋墜緒扵詠春之餘以靖吾志暇則攜良師<lb/>
友陶情觴豆小酌微醉互酧互酢賓主俱忘彼歌此續<lb/>
隱耳互發眞樂所寓悠然成聲却藪澤之羅以事湖上<lb/>
之屐或親稼圃或耕六籍使堂上無戚戚之容而股掌<lb/>
有弄兒之樂神融意㑹或庶幾扵此也事與心違一至<lb/>
扵是斥逐以來羨慕之私既沮一旦之得髙飛深泳至<lb/>
<pb n="KR4h0152_WYG_201-3a"/>
此始有計得之悟要其所終亦僥倖羅鉗者之常耳遭<lb/>
一蹶者得一便歴一禍者長一識然則兩曜之下仰而<lb/>
笑俯而歎思勤慮密進退之判慨然得之扵困折摧敗<lb/>
之餘者有人焉而非焦鵬寥廓之謂也雖然掉首却顧<lb/>
則乃翁之事已去擾擾逐逐何見事之晩耶或曰不然<lb/>
人不涉難則知不明此君子之定論而夫人至此實始<lb/>
有定見焉噫嘻今是昨非已既萌扵兹即是而樹之土<lb/>
以固其根溉之水以澤其葉剪其繁蕪以作其氣暢達<lb/>
<pb n="KR4h0152_WYG_201-3b"/>
其枝使盤根錯節帖然無恐扵疾風暴雨之厲則培養<lb/>
之勤固未免胼胝扵此而自兹以往安知夫不花實扵<lb/>
彼也信可恃乎吾不能無惑矣夫倚天下之事以必集<lb/>
者固有識之所甚諱也所謂憂喜之端卒不能相恃以<lb/>
為終窮如此豈古人所謂損之而益敗之而成虐之而<lb/>
樂邪非也吾又不得而知也人有恒言泰山秋毫各安<lb/>
其所受矣乃若僕之受直以傭扵時者計宜安出而自<lb/>
取顛倒以墮先子之光貽倚門之思安在其多慮也吁<lb/>
<pb n="KR4h0152_WYG_201-4a"/>
失脚畏途猥與胥靡之屬十百為伍浮舟載橐呼嘘毒<lb/>
癘奔走扵蠻烟瘴雨之外自我亦何足惜哉所顧可念<lb/>
者老母而己此平生交之一詩所不容不作而汗背泚<lb/>
顙痛悼不孝之罪不可贖也先哲有言天地萬物自有<lb/>
形求之何往而非數也夫血氣之體叅兩間而寓者直<lb/>
不過數中一靈物耳矧僕之𡨕陋屈伸榮辱無闗扵時<lb/>
者正太史公所謂九牛之亡一毛耳一折挫何害扵重<lb/>
輕也而俯仰唱嘆纍纍不忘扵喙如此雖所發未必一<lb/>
<pb n="KR4h0152_WYG_201-4b"/>
蔽扵離憂而淵深之士将據此而議我矣哲人遭之亦<lb/>
有以處此乎亦曰委吾身扵大化混萬物以無跡視變<lb/>
化如浮雲等一世扵無有隨寓而安處困而亨以道理<lb/>
為始終而與物俱化從容扵元氣之表不知其孰得而<lb/>
孰失也然而學力未淳有不易强焉而至吾姑即其所<lb/>
就而因知己者以雪其隱焉亦何恤扵人言僕少椎朴<lb/>
用名曰慤長移扵習足下實始以存誠鍼之提警之勤<lb/>
亦既辱命奈何乎梏亡反覆卒底荒悖反觀内究隨得<lb/>
<pb n="KR4h0152_WYG_201-5a"/>
隨失理欲相乗大抵多芸人之田事人之事至扵胼胝<lb/>
於彼困極思歸則方寸茅塞且日趨扵蕪矣風雨晝晦<lb/>
大明未嘗不麗扵天尚賴是理為之主人焉向非足下<lb/>
攜持匡救之力幾何不至扵流蕩而忘返也於戲寳峰<lb/>
先覺嗣續斯盡同門之士有見扵似是實非之源如足<lb/>
下者能不軫其窮乎比見時僉憲扵京師劇念諸老凋<lb/>
喪湖山無主道舊論交頗隱然以楊門領袖屬意扵足<lb/>
下且有所望焉曰大浸砥柱不移風雨如晦雞鳴不已<lb/>
<pb n="KR4h0152_WYG_201-5b"/>
唯有以勉其純且誠也僕觀夢墨翁雖所謂文章之士<lb/>
而知人之明至此而無可議吾弟甚冥足下幸念先人<lb/>
之舊推僕之所以相尚相合之誠而一轉其憤悱之機<lb/>
唯留意母忽若兩地相望共此明月之情請付之忘言<lb/>
　<lb/>
　<lb/>
　<lb/>
　明文海卷二百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四十三</head>
    <p>
<pb n="KR4h0152_WYG_043-1a"/>
欽定四庫全書<lb/>
　明文海巻四十三　　　　　餘姚黄宗羲編<lb/>
　　賦四十三<lb/>
　　　花木一<lb/>
　　落葉賦<hi>汪偉</hi>
大火既没玉衡囬標著㣲霜于短草振脩柯以輕飈丹<lb/>
鳥行宵以含景𤣥禽望社而違巢嘆百卉之何知亦感<lb/>
時而早凋于是梧飄金井之床木落洞庭之浦岸栁江<lb/>
<pb n="KR4h0152_WYG_043-1b"/>
楓前槐後栩碧者為丹堅者為窳望葳㽔兮朝霞聼淅<lb/>
瀝兮夜雨初戀條以猶澁終脱然而别去忽紛沓以争<lb/>
先漸悠揚而徐下或既往而獨還或已墜而更舉顛倒<lb/>
自擲囘旋效舞趨逺若避控空如捕逐水迢逓隨風容<lb/>
與惜連駢而異分懽邂逅而相聚無根蒂以焉托任飄<lb/>
泊其何所悲興弔楚之騷人詩逓深宫之怨女圓者如<lb/>
錢鋭者如斧剡者如圭平者如楮龍鬭兮摧鱗鳥鎩兮<lb/>
委羽填溝湮谷浮渠汎渚雖使𨽻首握籌子房借箸盖<lb/>
<pb n="KR4h0152_WYG_043-2a"/>
亦莫之能數也若乃嚴霜之晨皓月之夕深閨懐逺之<lb/>
婦戍邉思歸之客莫不感之増悲對之太息夢繚亂以<lb/>
難成思紛糾其如積爰有松柏凌寒不殷表秀色于疎<lb/>
林掲孤標于空山獨心許兮幽人相與同兮歲寒<lb/>
　　伐老柳賦<hi>楊守陳</hi>
翰林院之後庭有巨栁數章參天蔽日民之輸廪米者<lb/>
欲暴之庭患栁隂之翳之也請予伐其最巨而尤老者<lb/>
余不可為之賦曰吳民輸税于京群告于翰林大夫曰<lb/>
<pb n="KR4h0152_WYG_043-2b"/>
吾儕小人供王之賦殚貲竭勞罔敢違誤頋玉粒之含<lb/>
滋恐久儲而紅腐仰赫日之暴之奈栁隂之周布瞻彼<lb/>
衆栁欎如車盖榦輪囷而離竒根拳曲而軸觧惟條葉<lb/>
之輕盈若張少年之可愛時隨風以媚人作妖姬之舞<lb/>
態豈觧禁雪霜之嵗寒安可作棟梁而雕繪異松柏之<lb/>
後凋同櫟樗之徒大胡俾其蟠據乎紫垣掩映乎黄屋<lb/>
倚乾坤之發生占雨露之濡沐旁惟茂乎棘榛下不秀<lb/>
夫蘭菊既矜翹而擅榮且裒凶而萃毒巢鴟鴉于其顛<lb/>
<pb n="KR4h0152_WYG_043-3a"/>
孕蟻蠍于其腹落葉㸃玉河之清流飛花蠹金毳之上<lb/>
服况其隂影之連接共浮雲而蔽天晝雖晴而若雨地<lb/>
恒濕而不乾喟吾米之頻暴尚吐氣如浮烟望廪収其<lb/>
何日徒困苦而憂煎昔叢竹以蔽庭而<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>矣櫻桃以翳<lb/>
廟而伐焉况兹栁之為害可使其據上地而長年欲盡<lb/>
屏去勢難遽然敢指其最鉅而尤老者請伐而置諸海<lb/>
壖大夫曰此非吾力之所能為亦豈汝喙之所當議凡<lb/>
物之生貴得其地故䑕穴社而不熏豺當道而皆避然<lb/>
<pb n="KR4h0152_WYG_043-3b"/>
物盛而衰理所必至故負擔者極重則顛躋攀者過髙<lb/>
斯墜吾恐天渝于旦夕風與雷其皆厲盡衆栁而㧞之<lb/>
併掃六合之隂翳曦光洞燭于九垓陽徳普施于萬類<lb/>
物何暴之不晞民何欲之不遂惜汝命之未遭徒沉憂<lb/>
而永喟謂余言其無徴盍姑淹而少竢<lb/>
　　水仙花賦<hi>姚綬</hi>
伊昔涪翁夙罹謫逐行邁阻脩浮水奔陸方歸與以息<lb/>
駕乃燕坐于蔀屋惟是屋也倚髙山臨大江影薄髙雲<lb/>
<pb n="KR4h0152_WYG_043-4a"/>
聲飛怒瀧敞宇衡門洞乎八窻式遣懐于吟嘯忽有覩<lb/>
乎神娏爾乃乍近乍遥水靣微步羅襪生塵綃裳沾露<lb/>
腰纎弱蘭唇冶樊素匪揚桂旗匪踏神魚遽引遽却或<lb/>
疾或徐袖翩翻兮婉娩帶繚繞兮紓舒悵數年之獨往<lb/>
鄙良夜以鰥居矯望延佇掠盼躊躇泛若斷梗浮猶馮<lb/>
虚乃若貼金蓮于玉趾眷兹樂胥于焉邇止瑪瑙坡荒<lb/>
仙王祠圯睇梅兄于嶺頭懐礬弟于澗涘進左右而諗<lb/>
之曰水上步月彼其仙耶惟炫素質不御鉛華中有金<lb/>
<pb n="KR4h0152_WYG_043-4b"/>
㽔輕䝉臂紗衝斥暮雨揮霍朝霞爾或見之而豈吾之<lb/>
過誇耶左右屏息對曰彼之来斯誠類仙子馨香芬芳<lb/>
容光旖旎其綽約也儼藐姑之神其聫姢也齊洛川之<lb/>
子初雖瞻馳終莫摹擬是則主人之所見僕輩之所跂<lb/>
者也于是之時涪翁啞然而作聲彼人冺然而無迹江<lb/>
風惟清江月自白倀倀何之翳翳寢息晨興向明躑躅<lb/>
于庭忽幽花之托根依后土以降靈胡然生之太瘦嵗<lb/>
晏流形宋玉招魂之賦荘周夣蝶之經翁遄作詩調同<lb/>
<pb n="KR4h0152_WYG_043-5a"/>
金石有頃比夕載騐厥跡無被花之懊惱出門一笑而<lb/>
横大江之空碧<lb/>
　　黄楊賦<hi>方逢時</hi>
樗散野人逰于章貢之濱憇於水西之亭厥有叢木孤<lb/>
植於庭蒼枝樛錯碧葉繽紛團如翠盖蔚若青林顧謂<lb/>
童子此木何名童子曰噫余冲罔知命物未詳聞諸父<lb/>
老厥稱黄楊材質堅細可為圖章琢磨雕刻玉石同光<lb/>
其為性也終嵗所息僅逾毫芒閏餘之嵗反縮弗長故<lb/>
<pb n="KR4h0152_WYG_043-5b"/>
諺有之閏厄黄楊君胡未逹而詢之詳野人悵然俛而<lb/>
思仰而嘆曰有是哉造化小兒其以是戲耶夫長之難<lb/>
則然矣閏而縮曷故哉将造化者之欲神其用也胡不<lb/>
於楩楠杞梓蒲葦榆栁之皆然而頋勞其機于一木之<lb/>
㣲也夫一氣紛擾萬有不齊或遲而速欲速或遲物各<lb/>
值于所遭有非司命之所能移矧夫干霄巨木匠石斯<lb/>
戕榖桑夙拱謂之不祥既忘情于速化又何恨乎黄楊<lb/>
　　楊梅賦<hi>朱應登</hi>
<pb n="KR4h0152_WYG_043-6a"/>
　吳人沈石翁為楊梅寫生緑葉敷暢朱實纍然即而<lb/>
　締觀天趣溢發如江南盛夏見其熟時也田南山使<lb/>
　君購藏於家永以為好命應登賦云<lb/>
維茲珍卉稟精于陽嘉后皇之錫類眷鶉火之遐方覆<lb/>
赫㬢之炎景沐瀼露之休光丹粼粼以即次緑蓁蓁而<lb/>
含芳耀員輝而外朗歛潤液而内藏始的爍以璀璨或<lb/>
婑媠而低昻廼若長嬴開叙朱明應候緑刺未脱丹實<lb/>
已皺吳都越壤有豐其族絡谷包山輪輥纚屬或絳如<lb/>
<pb n="KR4h0152_WYG_043-6b"/>
綃或赤如縠或青如黛或碧如玉嫣者如愁鮮者如沐纍<lb/>
者如貫並者如逐遲者未苞疾者先熟驪珠駢首夜光<lb/>
溢目焜焜韡韡爛若龍燭掩奔星之流彩奪明霞之灝<lb/>
魄鮫人見而宵泣翔禽駭而晝伏譬之魏侯照乗之珠<lb/>
趙氏連城之璧勾漏丹砂之産金谷珊瑚之植雖剛柔<lb/>
之殊體殆煜爚而同色至若河干水涯靡靡半垂髣髴<lb/>
江妃觧佩贈遺暑雨既零紅肌生粟又若王嬙畏寒嚬<lb/>
顣溫風南来紫艶半開又若象罔赤水初囬繁枝葰楙<lb/>
<pb n="KR4h0152_WYG_043-7a"/>
一顆獨嫵又若息媯丹唇欲舉夜月皎映萬樹皆赤又<lb/>
若廣陵燈火元夕烏剥蟲穿落紅滿前又若馬嵬妖血<lb/>
尚鮮肇服青而變緋儗官資之著令爰田酸而入甘協<lb/>
五味之中正謂圓融以諧俗實精覈而懐勁説衆口而<lb/>
靡要盖天然以成性于是狡童媛女遨逰采掇擢纎指<lb/>
于羅袖攘玉腕于跳脱扶輿猗靡揚柂戌削撫筠籠之<lb/>
未盈盻柯條之漸薄㸃素裳而成絢互目成而相謔若<lb/>
夫中使宣言上供見督揚翠華之羽旗挽黄龍之飛軸<lb/>
<pb n="KR4h0152_WYG_043-7b"/>
欽厥包于下里致欵誠于上國寝園經薦天官獻新内<lb/>
廷遍賜波及羣臣含桃辭寵素奈失御穠李慙出枇杷<lb/>
寢妬于斯時也孰悲其不遇又若公子愛客廣堂豐燕酒<lb/>
殽醉飽賓主俱倦而斯果在側莫不炫目而侈心貪取<lb/>
而争羡覺煩憒之去體喜清芬之下咽然果木之珍適<lb/>
口充腹茍為無饜名曰嗜欲欽軻生之制命鑒老氏之<lb/>
知足聊用賦而廣之庶可以蠲乎殆辱<lb/>
　　莽草賦<hi>靳學顔</hi>
<pb n="KR4h0152_WYG_043-8a"/>
　予道商顔谷中見莽草橘葉桂莖丹蕚素蕾意若自<lb/>
　負不儔凡卉者厥形麗矣然一葉入吻百内潰裂是<lb/>
　何形情之詭與予始撫而狎之繼知其然委諸絶壑<lb/>
　彌嘆而去旋復自咎夫已既已知矣而不以詔人不<lb/>
　仁是草有負于造物甚厚不厚誅之不義廼追製此<lb/>
　賦示之来喆毋若予之始狎之也<lb/>
豔山兮神丘麗水兮炎洲祥芝兮九葩赤葉兮璚流既<lb/>
採服以返精兮亦練餌而千秋胡茲植之獨戾秉駁氣<lb/>
<pb n="KR4h0152_WYG_043-8b"/>
之弗協生百需而無益獨戕物而呈㨗紺藹敷芬蒼條<lb/>
輪囷素苞冒朱縹茸施殷乍歛乍開含嘻含嚬葉不辯<lb/>
橘莖不分桂叢莢周柯益津豐媚曰旋樞之流精與皋<lb/>
塗之麗卉孰凝爾質俾疑厥類熈榮外掲酷氣内藏危<lb/>
鋒誤觸飈迅機張彼太行之隂産紀炎經而已習未若<lb/>
兹之可翫貽永慼于一吸弄影濫汎之沚托跡蘋藻之<lb/>
濱殖中逵而揚意挺修坰而驕神瘏馬飲波倦旅息䕃<lb/>
将淫毒之有加曽自知其已甚后皇申嘉錫淑慝均化<lb/>
<pb n="KR4h0152_WYG_043-9a"/>
光覆露渥涵湛隂陽宣照明受命誠不遷美利咸各正<lb/>
厲滓何偏滯範兹不肖形矜已若不足害物為有嬴是<lb/>
以作賦敬陳明則比物聮類具懲賊徳其詞曰秀色可<lb/>
飡言若醴飾貌深𠂻詎測底觀莽草兮類若子覆人邦<lb/>
家利舌齒白者膚革黝者理觀莽草兮類若子金石示<lb/>
剛脂韋裏覆却色沮觀者鄙觀莽草兮類若子疏節濶<lb/>
視澹無滓嫉刻填膚唯有已靣而頌兮背而訾觀莾草<lb/>
兮類若子<lb/>
<pb n="KR4h0152_WYG_043-9b"/>
　　梧桐落葉賦<hi>靳學顔</hi>
　序曰循禄窮海忽焉入秋獨寤空塗感兹一葉悲少<lb/>
　壮之幾何耻尺寸之不效因託毫素抒我幽隠非若<lb/>
　嘆息流光惜丹華而愁素髪者也賦曰<lb/>
何朱明之不處兮俄金祗之振節鼔三隂于璿籥兮桐<lb/>
應候而飛葉墮金井之離離兮下瑶階之琤琤音中律<lb/>
以諧商兮孰辛酸之可聼若乃逐囬風兮紛舞與靈雨<lb/>
兮俱零辭故枝兮無語宛長逝兮含情近抱根以若親<lb/>
<pb n="KR4h0152_WYG_043-10a"/>
兮遐乗飈而翔漢乍縈蔓以潜跡兮忽出林而自見徘<lb/>
徊曲榭飄䬙環堵若往若来如泣如訴風簷簌簌亭皋<lb/>
蕭蕭形孤影隻羣萃朋遨托響天末借光日表委兹輕<lb/>
質㳺夫縹緲故有蘭䑓苔繡金屋螢飛鍳團圞之朗曜<lb/>
覩嘉樹之漸稀蛾眉嚬兮素心結怨莫怨兮新離别紈<lb/>
扇恩情中棄阻白紵陽春為離舞亦有江潭逐客闗塞<lb/>
征人撫青柯以流盻慨沃若之非心御重恩兮報無所<lb/>
悵佳期兮歸無因目千里兮湛湛恠陽鳥兮先人若夫<lb/>
<pb n="KR4h0152_WYG_043-10b"/>
烈士愴神雄心感遇惕修名之将墜恐芳華之遲暮情<lb/>
飛乎九岡之陽魂銷乎華平之坻腸一日而九廽夜十<lb/>
起而未巳耳驚其聲目不成視扳條撫膺憫時悼已鼓<lb/>
神劍以無歡援鳴琴而失理斯悲之極致非離思之能<lb/>
擬也<lb/>
　　金錢花賦<hi>宋鑒</hi>
異哉植物之中有至竒之艶至巧之容綉毬圓而非刺<lb/>
錦帶美而非攻玉盤牡丹之白木筆辛夷之紅蕉舒緑<lb/>
<pb n="KR4h0152_WYG_043-11a"/>
扇荷巻碧筒標形質異取類名同繄茲花之為卉兮宛<lb/>
然出乎良冶九府之䂓以成五銖之形以冩色眩塗丹<lb/>
光凝㸃赭排朶重交柯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>爾乃鍾麗水之粹揚棠谿之<lb/>
燀隂陽為之槖籥天地為之陶甄肉好存其周郭體態<lb/>
像其方圓囊奚堪貯貫何能穿雖心生侈羡而吾人不<lb/>
資於用焉是空擅芳菲之𢾗竟乏富貴之實累百至千<lb/>
累一至十子母不能以相權商賈不可以貿易動貪夫<lb/>
之心錯愛重稜驚賭客之眸勝持短陌風暄則蝶化<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0152_WYG_043-11b"/>
飜雨暗則蚨歸彷彿向雕欄而買斷秋光臨綺窓而挽囬<lb/>
春色陸放翁紅蓉江上興廢吟哦陶徴士黄菊籬前情<lb/>
忘採摘然一元亭毒之氣隨所寓而流形故草木得之<lb/>
發為金錢之英抑豈帝天無主化工得以賄行夫錢也<lb/>
作威福㺯權勢乍冨乍貧倐来倐去或愚而摽或癖而<lb/>
聚或親以兄稱或守以虜鄙軀亡鄧通國滅劉濞鮮不<lb/>
為錢之所制鳴呼前車覆後車戒觸物感懐吾何以兹<lb/>
花為憓<lb/>
<pb n="KR4h0152_WYG_043-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_043-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四十三<lb/>
</p>
<p>
</p>
  </div>
</body>
</text>
</TEI>
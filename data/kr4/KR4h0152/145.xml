<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百四十五</head>
    <p>
<pb n="KR4h0152_WYG_145-1a"/>
欽定四庫全書<lb/>
　明文海巻一百四十五　　　餘姚黄宗羲編<lb/>
　　諸體文五<lb/>
　　齊大夫之諼<hi>王𦙍東</hi>
齊有大夫擯退而耕于野者數年矣一日謀仕進賄<lb/>
王之左右使譽之於王左右曰今王議伐楚吾將言子<lb/>
太公閑於六韜風后握奇經及天時地利取威定霸<lb/>
出奇制勝之書欲使子為將以伐楚何如大夫曰諾<lb/>
<pb n="KR4h0152_WYG_145-1b"/>
於是齊王信之遣使者賜大夫環大夫懼伐楚之難<lb/>
也入朝王乃言牛山之事曰牛山齊之鎮也此牛羊<lb/>
斤斧相尋材木盡矣臣聞居之一嵗樹之以榖十嵗<lb/>
樹之以木為故國必有喬木而牛羊濯濯若是臣竊<lb/>
恥之臣葢少而好植種之術臣願使臣為司藝之官<lb/>
為王圖而後伐楚何如於是舉為司藝之官俾成牛<lb/>
山之喬木同列竊議之曰大夫以伐楚進乃首陳種<lb/>
木之説且喬木必百年成也何其圖所難耶何大<lb/>
<pb n="KR4h0152_WYG_145-2a"/>
夫之愚也北谷老人聞而笑曰夫喬木難矣猶無患於<lb/>
伐楚牛山之木未成而伐楚之役息矣彼徒以種木博<lb/>
司藝之官耳木之成弗成何計也且子謂大夫愚耶彼<lb/>
直以喬木避伐楚也甚矣大夫之諼也嗚呼使桓公管<lb/>
仲而尚在大夫之諼何行乎然世猶有以人命為喬木<lb/>
以自便其圖者齊大夫猶善諼哉<lb/>
　　觀真<hi>顧彦夫</hi>
有趙生者善冩真以予知彼之善於真也冩予貌以贈<lb/>
<pb n="KR4h0152_WYG_145-2b"/>
予初不知其為予也問曰斯貌也陋甚矣吾未知其為<lb/>
誰也生笑而不言復取他人之真以示予曰此某也此<lb/>
某也生曰他人之貌則識之已之貌則不識子之目亦<lb/>
難乎其為目矣予因取鑑以鑑且與斯真比焉眉目予<lb/>
也面色予也精神體態亦予也然後知已之不明而為<lb/>
生謝焉繼而嘆曰古之君子每以知人為難以予觀之<lb/>
亦知己之難乎故曹操自以為文王殷浩自以為張良<lb/>
入闗十六子自以為伊周管葛卒無所忌憚為天下後<lb/>
<pb n="KR4h0152_WYG_145-3a"/>
世笑彼或大言以欺人其心未必誠然也今之人平居<lb/>
議論某也賢某也不肖不啻若辨蒼素至於已則皆若<lb/>
予之觀真也予懼焉遂書此以自警又以表予之不明<lb/>
也<lb/>
　　字約<hi>楊循吉</hi>
古者男子之生名而已矣夏殷之時雖王公大人亦以<lb/>
名稱於天下迨周文蕃始制字與諡字以尊其生諡以<lb/>
尊其死也當朋友相謂則以字君則名父母則名師則<lb/>
<pb n="KR4h0152_WYG_145-3b"/>
名其長者則名不名者則必稱字凡名之者則以臣僕子<lb/>
弟弟子待之也下之非臣僕子弟弟子上之非君父母<lb/>
師長者生於其間適等齒肩而輩儕然後有字行焉然<lb/>
則字之稱也亦不卑矣天下之卑者莫若臣僕子弟弟<lb/>
子然也臣僕子弟弟子之呼於其上者名也與我等者<lb/>
不待吾以臣僕子弟弟子之禮則已足矣而更何求焉<lb/>
為人兄則人呼以兄矣為人師則人呼以師矣為人長<lb/>
則人呼以長矣不為兄與師長者而又責人無待以臣<lb/>
<pb n="KR4h0152_WYG_145-4a"/>
僕子弟弟子之禮則將奚呼然則舍字無呼焉字者葢<lb/>
同輩之所為相尊者也非泛泛焉直加名一等而已也<lb/>
自漢以來士大夫皆稱字猶近古至近代始不敢稱字<lb/>
不敢稱於前輩長者猶有説也加之四五年不敢呼其<lb/>
字少之四五年亦不敢呼其字與之同年者亦兩皆不<lb/>
呼字字遂廢矣少者呼於長者曰尊兄長者答之亦曰<lb/>
尊兄或相呼曰先生不知先生尊兄之不可以漫呼也<lb/>
夫非所呼而呼之豈非有意於尊之歟夫尊之是則受<lb/>
<pb n="KR4h0152_WYG_145-4b"/>
者安尊之非則受者不安舉不安之稱而加諸非可受<lb/>
之人此謂尊之者如此耶是之謂以無禮待人以無禮<lb/>
待人者君子不受也故君子之欲尊其人則莫若揆諸<lb/>
禮而已矣禮有可尊有可卑有可以相敵者惟視禮而<lb/>
行之其人尊待以卑則怨其人卑待以尊則䙝其人相<lb/>
敵雜待以尊卑之禮不為謟則為傲故君子不敢取怨<lb/>
冒䙝而為謟與傲也吾今為此約願吾之友自相稱字<lb/>
留尊兄先生以稱長者勿以稱吾輩有不然者請勿罪<lb/>
<pb n="KR4h0152_WYG_145-5a"/>
庶幾乎其近禮也哉<lb/>
　　人耕<hi>趙統</hi>
稼穡艱難非惟士大夫不知雖鄙夫婦亦不自知周公<lb/>
豳風盖亦知其大概矣成王何足以知之知之何益雖<lb/>
后稷亦不盡知也老農主耕耕必以牛想當時亦必或<lb/>
有驢耕馬耕後世乃有駝耕駝韵書犎也邊畜也史無名<lb/>
傳今邊地始多有之驢古傳無文不知何自後又有划<lb/>
車耕機也後又有人耕其法用三人一杠杠中依於犁<lb/>
<pb n="KR4h0152_WYG_145-5b"/>
一人柄後一人掲前又一人别繩牽牛轅大抵窮而通<lb/>
牛之變平生讀書所未見聞不知他小説前人詩文集<lb/>
有及之者乎故特别為人耕詩以見鄙夫婦之不自知<lb/>
其不牛也子柄而母拽婦牽而翁把以相尋於一耒耜<lb/>
之上而吏隸守令之因其愚也者而日尋鞭朴以使若<lb/>
肩穿胸胝臀背指踝之創折日夜流血也以營一日之<lb/>
富貴以日巧行旁刺以過掩其終身之功名人人得而<lb/>
知之夫士大夫固亦人子也市井草莽不外四民故獨<lb/>
<pb n="KR4h0152_WYG_145-6a"/>
望於士人焉君門萬里咫尺耳易達也貴人不言驅賤<lb/>
丈夫而入鬼門噫蠱矣夫後人或有見此人耕之説者<lb/>
幸勿誚我之鄙夫不識大體嗟乎天下之大體根於小<lb/>
節<lb/>
　　擊壤亭請記狀吳<hi>廷翰</hi>
席老師者本陶唐擊壤野人堯尊而為老師也史逸其<lb/>
姓今襄陵之東名席村距縣二十五里相傳為所居地<lb/>
而云其姓席則不可考但擊壤而歌云云實其處也夫<lb/>
<pb n="KR4h0152_WYG_145-6b"/>
帝道廣大莫可名言觀老師所詠雖孔孟賛堯無以加<lb/>
心㳺帝宇胸次無涯粹含天真神與道脗宜堯聞而亟<lb/>
尊禮之而不知其出于田野之口也夫以田野數言而<lb/>
能盡上古聖人神化之妙則亦聖人之儔也某甞齋心<lb/>
寤寐莫覩其盛而思一見其遺跡乃訪而得舊祠則已<lb/>
蕪沒僅存斷礎然亦為風雨剥蝕漫不可辨而詢其里<lb/>
人則尚有垂白數人稱為遺孫雖其世代邈不可遡而<lb/>
其事則賴以存故因祠而拓之以明厥里然風聲所樹<lb/>
<pb n="KR4h0152_WYG_145-7a"/>
匪名弗彰故又特搆一亭名為擊壤使後世知先民之<lb/>
事並立石以紀星嵗耳若夫逺詣皇世以探邃古之秘<lb/>
上窺帝徳以燭神化之情非有大人立言不可敢請執<lb/>
事一抽𤣥思爰述至文載之斯亭與歌不朽則老師之<lb/>
心尚有可想而堯徳之盛益不可名矣斯民幸甚斯世<lb/>
幸甚<lb/>
　　市愚<hi>王格</hi>
有稱無懷氏之世業愚而盡其術者號于市而求售焉<lb/>
<pb n="KR4h0152_WYG_145-7b"/>
王子聞之使弟子騃生往觀之且召焉其人與俱來攜<lb/>
其黨蚩蚩丈人以從俾與平價王子睨其貌樸然悃愊<lb/>
信類有得者與之言喑焉俱無酬其交易高下之目亦<lb/>
不得而覘也竊恠焉然心貪其名弗能捨已則悉其家<lb/>
之貨錢布米鹽之屬程以無權之衡概以既剖之斗撡<lb/>
籌而起進愚者而與之從事焉其人喜發橐倒囊出所<lb/>
有畢陳於王子之前輪輪囷囷態别狀分王子雖素號<lb/>
知愚駭弗能名也姑録其淺淺者則有若抱甕而灌若<lb/>
<pb n="KR4h0152_WYG_145-8a"/>
折腰而遁若負石而沉若集木而槁若避盥而移犢若<lb/>
疾響而捐瓢若伐檀于河干若洩尾於塗中若奮鍤于<lb/>
大行之巔若委羽於滄海之津例是以往皆世之所謂<lb/>
顓䝉寡䇿而一切機變之巧無以溷乎其中王子啞然<lb/>
以為竒貨也唯恐失之而其人又能亷取予齊贏絀其<lb/>
與王子互一聽蚩蚩丈人所議略計直而已殊不似市<lb/>
井日中者之為既罷王子將巻而懷之矣而王子有戅<lb/>
子數人倉皇從舍中出若驚若怒競前而譁曰大人誤<lb/>
<pb n="KR4h0152_WYG_145-8b"/>
矣夫凡所謂市易者為其有補於不足也今斯人之物<lb/>
皆䝉輩之所素諳與愚谷之所素蓄而又有出乎下者<lb/>
大人不愛重貲以取之于大人之身無所加益直贅焉<lb/>
耳其弗亦甚左歟王子曰嘻汝來夫余以不知稱於世<lb/>
而其欿然未至也方集衆長以成其能則凡有意於我<lb/>
者雖什得一焉猶將不吝千金以購之况班班若是邪<lb/>
而汝顧為之角其有無評其良否拒人于千里之外而<lb/>
無以入乎至徳之閫不足為愚者子矣叱使速去寶其<lb/>
<pb n="KR4h0152_WYG_145-9a"/>
技而日與之周旋于是王子之愚益進<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_145-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百四十五<lb/>
</p>
<p>
</p>
  </div>
</body>
</text>
</TEI>
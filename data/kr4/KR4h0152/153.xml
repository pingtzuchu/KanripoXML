<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百五十三</head>
    <p>
<pb n="KR4h0152_WYG_153-1a"/>
欽定四庫全書<lb/>
　明文海巻一百五十三　　　餘姚黄宗羲編<lb/>
　　書七<lb/>
　　　論文<lb/>
　　與項甌東<hi>王慎中</hi>
僕所遣人還自三山得奉答書甚慰方遣人時正與洪<lb/>
君語度其不及不意及也而公於治行匆匆之際復教<lb/>
詳至如此不但仰感情誼之殷又以竊知有道者所養<lb/>
<pb n="KR4h0152_WYG_153-1b"/>
從容暇豫終身無造次之時與所謂前定而不困者固<lb/>
此事也来教所云孔老異同而為文者不當襍出於老<lb/>
子而當一於孔氏之言其所及孔氏之得失雖未得其<lb/>
精要而欲學者一於此而不出入於彼義則正矣老氏<lb/>
得失今未暇答公書本非為老氏發故亦不必答也惟<lb/>
所以論為文者其義雖正而於識不為達也文之為道<lb/>
固博取而曲陳惟其所以取之者雖博而未嘗不㑹於<lb/>
吾之極故謂之約其陳之雖曲而其義主於正則曲而<lb/>
<pb n="KR4h0152_WYG_153-2a"/>
不為雜南人周任之言每舉於孔子以孔子之聖豈不<lb/>
足以矢口為言而於前人之言時有舉焉所舉雖前人<lb/>
之言而其意則吾之所欲言者矣龍子公明儀之言往<lb/>
往迭見於孟子而陽虎之暴其言亦有可以發者老氏<lb/>
之賢固加周任公明儀龍子而南人之陋陽虎之暴又<lb/>
不論矣惟其有取於老氏而皆出於孔子此所以為學<lb/>
孔子者之為文者也今稱述必在乎經援引必則古先<lb/>
王如書生科舉之文者豈不為正而豈可以為文而亦<lb/>
<pb n="KR4h0152_WYG_153-2b"/>
豈可以謂之知道者哉有甚似而實非有大反而正合<lb/>
非獨文然凡人之事業功行皆若此矣非公之明何以<lb/>
語此義則序已付黄生入梓矣先此呈覽僕於此亦自<lb/>
謂不為茍言者公得無又以其雜出於莊周而病之耶<lb/>
有以見教毋惜便風千萬之望<lb/>
　　答茅鹿門書<hi>唐順之</hi>
熟觀鹿門之文及鹿門與人論文之書門庭路徑與鄙<lb/>
意殊有契合雖中間小小異同異日當自融釋不待喋<lb/>
<pb n="KR4h0152_WYG_153-3a"/>
喋也至如鹿門所疑於我本是欲工文字之人而不語<lb/>
人以求工文字者此則有説鹿門所見於吾者殆故吾<lb/>
也而未嘗見夫槁形灰心之吾乎吾豈欺鹿門者哉其<lb/>
不語人以求工文字者非謂一切抹摋以文字絶不足<lb/>
為也蓋謂學者先務有源委本末之别耳文莫猶人躬<lb/>
行未得此一段公案姑不敢論只就文章家論之雖其<lb/>
繩墨布置竒正轉摺自有專門師法至於中一段精神<lb/>
命脈骨髓則非洗滌心源獨立物表具今古隻服者不<lb/>
<pb n="KR4h0152_WYG_153-3b"/>
足以與此今有兩人其一人心地超然所謂具千古隻<lb/>
眼人也即使未嘗操紙筆呻吟學為文章但直據胷臆<lb/>
信手寫出如寫家書雖或疎鹵然絶無烟火酸餡習氣<lb/>
便是宇宙間一様絶好文字其一人猶然塵中人也雖<lb/>
其專專學為文章其於所謂繩墨布置則盡是矣然番<lb/>
来覆去不過是這幾句婆子舌頭語索其所謂真精神<lb/>
與千古不可磨滅之見絶無有也則文雖工而不免為<lb/>
下格此文章本色也即如以詩為喻陶彭澤未嘗較聲<lb/>
<pb n="KR4h0152_WYG_153-4a"/>
律雕句文但信手寫出便是宇宙間第一等好詩何則<lb/>
其本色髙也自有詩以来其較聲律雕句文用心最苦<lb/>
而立説最嚴者無如沈約苦却一生精力使人讀其詩<lb/>
祗見其綑縛齷齪滿巻累牘竟不曽道出一兩句好話<lb/>
何則其本色卑也本色卑文不能工也而况非其本色<lb/>
者哉且夫兩漢而下文之不如古者豈其所謂繩墨轉<lb/>
折之精之不盡如哉秦漢以前儒家者有儒家本色至<lb/>
如老莊家有老莊本色縱橫家有縱横本色名家墨家<lb/>
<pb n="KR4h0152_WYG_153-4b"/>
隂陽家皆有本色雖其為術也駁而莫不皆有一段千<lb/>
古不可磨滅之見是以老家必不肯勦儒家之説縱横<lb/>
必不肯借墨家之談各自其本色而鳴之為言其所言<lb/>
者其本色也是以精光注焉而其言遂不泯於世唐宋<lb/>
而下文人莫不語性命談治道滿紙炫然一切自託於<lb/>
儒家然非其涵養蓄聚之素非真有一段千古不可磨<lb/>
滅之見而影響勦説蓋頭竊尾如貧人借富人之衣莊<lb/>
農作大賈之飾極力裝做醜態盡露是以精光枵焉而<lb/>
<pb n="KR4h0152_WYG_153-5a"/>
其言遂不乆湮廢然則秦漢而上雖其老墨名法雜家<lb/>
之説而猶傳今諸子之書是也唐宋而下雖其一切語<lb/>
性命談治道之説而亦不傳歐陽永叔所見唐四庫書<lb/>
目百不存一焉者是也後之文人欲以立言為不朽計<lb/>
者可以知所用心矣然則吾之不語人以求工文字者<lb/>
乃其語人以求工文字者也鹿門其可以信我矣雖然<lb/>
吾槁形而灰心焉乆矣而又敢與知文乎今復縱言至<lb/>
此吾過矣吾過矣此後鹿門更見我之文其謂我之求<lb/>
<pb n="KR4h0152_WYG_153-5b"/>
工於文者耶非求工於文者耶鹿門當自知我矣一笑<lb/>
鹿門東歸後正欲待使節西上時得一面晤傾倒十年<lb/>
衷曲乃乗夜過此不已急乎僕三年積下二十餘篇文<lb/>
字債許諾在前不可負約欲待秋冬間病體稍蘇一切<lb/>
塗抹更不計較工拙只是了債此後便得燒却毛頴碎<lb/>
却端溪兀然作一不識字人矣而鹿門之文方將日進<lb/>
而與古人為徒未艾也異日吾倘得而觀之老耄尚能<lb/>
識其用意處否耶并附一笑<lb/>
<pb n="KR4h0152_WYG_153-6a"/>
　　又與洪芳洲<hi>唐順之</hi>
近来覺得詩文一事只是直寫胷臆如諺語所謂開口<lb/>
見喉嚨者使後人讀之如真見其面目瑜瑕俱不容掩<lb/>
所謂本色此為上乗文字揚子雲閃縮譎詭欲説不説<lb/>
不説又説此最下者其心術亦畧可見眉山子極有見<lb/>
不知韓子荆國何取焉近来作家如吹畫壺糊糊塗塗<lb/>
不知何調又如村屠割肉一片皮毛斯益下矣試質之<lb/>
兄其有㑹焉否<lb/>
<pb n="KR4h0152_WYG_153-6b"/>
　　答華補菴<hi>唐順之</hi>
鄙人不敢刻文心事具見於所與王南江書及與令<hi>闕</hi>
安子介言之已詳執事諒我此心乆矣而益泉大尹忽<lb/>
為此迂濶之舉昨有書道心事於益泉如石沈水竟不<lb/>
見答鄙人罪謫之餘也傳曰身隠矣焉用文之罪謫之<lb/>
人自合閉門杜口豈宜以文章自名又豈宜以大書刻<lb/>
木以標榜於世且所謂罪謫之人者其於當世尤最得<lb/>
罪於勢要有力之輩而益泉為之刋刻文字是昭其與<lb/>
<pb n="KR4h0152_WYG_153-7a"/>
罪人比而與勢要有力之輩異其好惡也豈惟非僕之<lb/>
福其為貽累益泉亦甚矣平生本不能為文此心自知<lb/>
而一二相知偶以為可虚聲所集衆謗遂歸誠以文者<lb/>
豪士之所競而名者造物之最忌譬如支離侏儒之人<lb/>
本無拳勇不能格鬭偶爾嬉戯扭首搖目舞腕曳脚而<lb/>
里人不解事者見其盤旋之影從而悦之悦而奬之以<lb/>
為有拳法而道之於人至使當世拳師打手疑其鬬已<lb/>
叢起而譁之不知彼固支離侏儒人耳且彼固自知支<lb/>
<pb n="KR4h0152_WYG_153-7b"/>
離侏儒人也何嘗自謂有拳法其亦何心與人鬭勝負<lb/>
哉奬者逐影疑者附聲世俗可笑大率然也僕之得名<lb/>
與得謗何以異此雖其疇昔知厚之人猶或不免睽目<lb/>
相猜怒僕自度本無可致猜怒於其人者祇以不合簸<lb/>
弄筆舌及不合盜虚名之故耳邇来深自悔其少時篆<lb/>
刻之技經年束書閣筆絶口不敢道文字以自附於村<lb/>
野不識字人而後為快如侏儒矯前日嬉戱惹事之過<lb/>
手腕亦不一出袖口自謂庶幾免矣栁子厚云豈可使<lb/>
<pb n="KR4h0152_WYG_153-8a"/>
呶呶者復入吾耳而益泉乃方為之刋刻行世以豎拳<lb/>
法之赤幟而滋拳師打手之疑譁既與僕私心相戾其<lb/>
於益泉亦何益焉僕之私心尤有所不可者平生所與<lb/>
交游書札率如户外二屨密相規告之言今乃大書刻<lb/>
木以翹人之過而彰已之訐直豈惟心所不安其何以<lb/>
靦然與友人相視乎雖友人素多善類不以受盡言為<lb/>
諱然在僕則不可也内量之已外量之人量之人者此<lb/>
書盡之量之已者與南江書及前與益泉書備矣量已<lb/>
<pb n="KR4h0152_WYG_153-8b"/>
量人無一而可因知益泉之必相諒也<lb/>
　　答蔡可泉<hi>唐順之</hi>
别乆不勝懐念每於士大夫徃来間得聞兄政聲善譽<lb/>
為慰僕自正月冒病今尚在牀也二月三月之間瀕於<lb/>
死者三四已分與世長别今漸有生意然精神則益耗<lb/>
矣蓋外腎癰瘍痛楚不堪之故也来書所示刻文一節<lb/>
正以此事為錫尹卜君所苦極費口舌近忽得遵巖兄<lb/>
書又道及紀山刻文之説方輾轉無可奈何欲託洪方<lb/>
<pb n="KR4h0152_WYG_153-9a"/>
洲百方止之而来使適至是造物者亮我之衷而賜之<lb/>
便也知我莫如兄豈待多言固知此事之必廢罷矣僕<lb/>
不才豈敢以文字市聲名於世者哉山澤迂僻之性每<lb/>
閒靜中得一適意形骸之外則覺此身亦是贅疣而虚<lb/>
名果是羶氣不能早自晦匿使野人姓名尚有聞於世<lb/>
間以為此身之累不及古之織簾箍筩之流使人不得<lb/>
知其姓名者每自笑前生業障之厚也其又敢以文字<lb/>
市聲名於世也哉即使欲以文字市聲名於世亦其文<lb/>
<pb n="KR4h0152_WYG_153-9b"/>
之最工者而後可自古文人雖其立脚淺淺然各自有<lb/>
一段精光不可磨滅開口道得幾句千古説不出的説<lb/>
話是以能與世長乆惟其精神亦盡於言語文字之間<lb/>
而不暇乎其他是以謂之文人僕不能為文而能知文<lb/>
每觀古人之文退而自觀鄙文未嘗不啞然笑也半生<lb/>
簸弄筆舌只是幾句老婆舌頭語不知前人説了幾遍<lb/>
有何新得可以闡理道而禆世教者哉此皆肝膈之論<lb/>
非茍為謙讓以欺兄者愛我如兄如曹君雖欲使吾文<lb/>
<pb n="KR4h0152_WYG_153-10a"/>
不朽吾文其能不朽乎否也兄試觀世間糊牕櫺塞瓶<lb/>
甕塵灰朽腐滿牆壁間何處不是近時人文集有誰閒<lb/>
眼睛與之披閲若此者可謂之不朽否耶本無精光遂<lb/>
爾銷歇理固宜然設使其人早知分量將幾塊木板留<lb/>
却柴燒了豈不省事可笑可笑兄書中有發明性真開<lb/>
示来學之説僕又非其人也且所以發性真而示来學<lb/>
固絶不在言語文字閒行已多缺而强飾之於言語文<lb/>
字此性真所以益鑿而先輩之所以悞後學而眯其目<lb/>
<pb n="KR4h0152_WYG_153-10b"/>
者也僕自三十時讀程氏書有云自古學文鮮有能至<lb/>
於道者心一局於此又安能與天地同其大也則已愕<lb/>
然有省欲自割而未能年近四十覺身心之鹵莽而精<lb/>
力之日短則慨然自悔捐書燒筆於静坐中求之稍稍<lb/>
見古人塗轍可循處庶幾補過桑榆不盡枉過此生居<lb/>
常每自笑不能敝却精力以求文之工然竊幸其文之<lb/>
不工而稍蓄餘力亦尚可以他為也是以語及文字輒<lb/>
茫如隔世事或不得已應酬一二篇亦信意打抹真所<lb/>
<pb n="KR4h0152_WYG_153-11a"/>
謂老頭巾矣以少年欲求工於文而文猶未工况於今<lb/>
日意興若此則宜益淺陋無怪也不識曹君何取乎今<lb/>
曹君已去此事行止皆在兄手相知如兄而復不能信<lb/>
我此心必欲為此業障以増牆壁間之一塵而後為了<lb/>
事則與兄二十年之交便可告絶矣寫録多訛誠如兄<lb/>
言嘗欲稍改差字留一正本藏之於家又自以為本無<lb/>
足闗擊於世訛不訛不論也且捐書燒筆亦已多年既<lb/>
無正本又無新稾誠無可以應兄命者奈何至如遵巖<lb/>
<pb n="KR4h0152_WYG_153-11b"/>
之文則必不可以僕為比遵巖以絶世之資又用力專<lb/>
而且深故其文雄渾雅奥自北宋而後數百年間特然<lb/>
傑出以名其家所謂能不朽者也惟單刻此集足為文<lb/>
章家指南而一洗近世文妖之弊正不必以吾疎庸之<lb/>
文溷之也尊翁老先生表文原有今春之約平生不敢<lb/>
與人不信而况敢不信於吾兄乎但自正月到今圖死<lb/>
不暇是以未能執筆倘病體復得為完人必於今年寄<lb/>
奉也<lb/>
<pb n="KR4h0152_WYG_153-12a"/>
　　論文書<hi>舒芬</hi>
文章家辱不以芬無似詔以作文法是欲引而升諸莊<lb/>
騷太史韓歐之堂意則盛矣然芬竊有見焉典論失大<lb/>
本莫適主也不足為文章家稱説唐人不知韓子曰愈<lb/>
以六經之文為諸儒倡雖愈何敢望六經之文哉宋儒<lb/>
祖是論紫陽朱公亦云六經治世之文豈不知易之興<lb/>
也當商之末世而風雅多夷王以下詩乎春秋則又逺<lb/>
矣目之以文且不可况槩論以治世乎老兄之論要亦<lb/>
<pb n="KR4h0152_WYG_153-12b"/>
未離此義恐古文當始於逍遙遊諸篇而昌黎則大成<lb/>
矣六經未可以文法摹倣也書禮紀述即事見道風雅<lb/>
咏歌以聲和律曽何句法章法不類之顧耶易始伏羲<lb/>
不知六畫竒耦其句法章法果安在耶春秋仲尼所筆<lb/>
削也簡者一字繁者僅三十五字其句法章法果安在<lb/>
耶故今之論文者動稱六經則亦前人悞之耳愚嘗以<lb/>
六經當以道論不當以文論此也惟是記誦不勤體認<lb/>
不明躬行不誠而求文擅作者之塲未之有也蓋無記<lb/>
<pb n="KR4h0152_WYG_153-13a"/>
誦則古今上下禮樂名物器數無所証據無體認則天<lb/>
命人心之微王道霸術之幾無所適從無躬行則施設<lb/>
注措之畧操縱闔闢之權欲布之筆札之間而信於宇<lb/>
宙環海之内必一出一入而無親切有味之辭也韓子<lb/>
曰本之茂者其實遂膏之沃者其光煜仁義之人其言<lb/>
藹如也吾取以為法是耶非耶非也則大鵬圖南而培<lb/>
風怒飛莊生之説信荒矣芬謂作文而主是三者則遷<lb/>
固不足多也茍不循其性而漫焉曰六經之文六經之<lb/>
<pb n="KR4h0152_WYG_153-13b"/>
文則不獨為邯鄲之步也法言中説為子雲仲淹平生<lb/>
之累矣伏惟終始教之<lb/>
　　寄後渠<hi>顧璘</hi>
郵使還得手書甚慰乆絶同心之言奚翅如蘭把玩不<lb/>
忍釋公果悔嗜酒攻文之癖則萬年之慶然結習極難<lb/>
除恐見獵復動耳如何如何文序詮古人之文死者自<lb/>
當心服璘精神衰耗祇見此道非用力可盡所謂得之<lb/>
於心應之於手雖陳言然至理實不出此譬之聖人之<lb/>
<pb n="KR4h0152_WYG_153-14a"/>
道動容周旋中禮者安有㸃檢其間必至耳順從心乃<lb/>
神化之域也作者其始病於有意其終病於有迹自曹<lb/>
丕立意為宗一言啓六代雕鏤無窮之禍孟子曰始作<lb/>
俑者其無後乎五經四子姑勿論歴代文人吾所深服<lb/>
者屈原莊生荀况賈誼太史公其人皆直吐胷次無所<lb/>
鑽研粉藻於筆墨谿徑故文詞明直意味深永可續諸<lb/>
經傳視左傳國語猶夷惠也其後韓愈氏獨得其宗當<lb/>
觀其原道諸作為的若進學解諸文必其少作未可論<lb/>
<pb n="KR4h0152_WYG_153-14b"/>
定宋歐王蘇氏父子所見甚確老蘇得矣王傷刻歐蘇<lb/>
傷易乃其天性使然猶師商之過不及不可深病也六<lb/>
朝之非不俟更談若揚雄王通與栁宗元諸君皆見其<lb/>
末未見其本栁氏晚年覺之故栁永之作極可誦惜乎<lb/>
不乆而遽没也詩則風雅之後惟漢十九首及建安得<lb/>
其傳兩晉若阮陸左郭靖節諸公猶有存者可怪宋謝<lb/>
氏一出倡為刻畫鑿死混沌即他日西崑之義山學者<lb/>
靡然從之而末流遂至陳隋之靡麗古風盡滅可為痛<lb/>
<pb n="KR4h0152_WYG_153-15a"/>
哭至唐陳李崛起蘇州繼之真可謂大雅工部及王岑<lb/>
諸公格律雄健當孟氏泰山之巖巖謂非聖人之徒哉<lb/>
髙氏品彚㮣題李杜曰大家而别於正宗未盡是也僕<lb/>
衰矣無力供簿書矣得遂贈典後將請歸去計與足下<lb/>
相對無時因貴鄉馬司諫便輒奉此書望賜教訂以代<lb/>
面談餘惟加愛是願<lb/>
　　論文書<hi>顧璘</hi>
僕聞達者痛乎卑俗狂士亟稱古人雖傲睨凌厲廢中<lb/>
<pb n="KR4h0152_WYG_153-15b"/>
和之經然曠志峻節固一世之雄也僕度徳程力不逮<lb/>
懦夫豈敢望此事哉然思不弛心語不輟口著之毫楮<lb/>
呈之友朋至再三而不厭冀豪宕之士一進乎此使已<lb/>
攄懐古之幽情釋悼世之積忿耳何必在我耶夫文章<lb/>
士之業也孔子修六經以建百世之則而百世弗能述<lb/>
蓋折衷理道之極經緯天地之章子淵不能得其止游<lb/>
夏不能贊其辭身没響絶亦其然耳下是左氏蜚聲於<lb/>
東周莊生逸響於䝉土靈均哀鳴於漢上太史建議於<lb/>
<pb n="KR4h0152_WYG_153-16a"/>
西京誼舒子卿淵雲褒向揚芳擷藻前後相屬而漢之<lb/>
文章炳然於金馬石渠之署雖純疵相形遐邇異趣要<lb/>
皆作者之殊列也烏可訾之哉僕雖殫力竭智不敢望<lb/>
其下體然仰探六經下逮數子未嘗不拊膺擊節悵然<lb/>
遠懐執事之才百倍於僕其於古人皆可超其躅而拊<lb/>
其背頃者獲讀拘虛集所載才麗學侈誠今聞人也惜<lb/>
其選義沿近習體物乏沈辭比量作者尚出其後豈徇<lb/>
俗之趣未盡納諸古哉獨長書十餘章宛悉情事讀之<lb/>
<pb n="KR4h0152_WYG_153-16b"/>
悢悢填詞數闋軋諸宋人吾愛之重之而不為執事稱<lb/>
者先其大耳夫今之同志寡矣同志如執事才且茂異<lb/>
復爾乖剌誰能黙黙蓋登危者駭步入靜者疑影今之<lb/>
視古豈特危與静已乎吾恐既疑且駭則必反走而下<lb/>
趨矣執事不棄譾陋惠然下問僕亦不揣本末謬進不<lb/>
慚之言蓋友道貴直諒君子之愛人非茍為姑息而已<lb/>
昔劉季緒才不如諸賢而好詆訶文章曹子建論其非<lb/>
吾固謂子建失論也今有南威西施之容畢粧而鑒焉<lb/>
<pb n="KR4h0152_WYG_153-17a"/>
鑒之所不及在側者能誨之豈在側者之容固美於南<lb/>
威西施哉妍媸都鄙其辨一也如有不自美其容者僕<lb/>
能效在側者之勤矣執事毋内罪之<lb/>
　　與少宰王荆門公書<hi>董份</hi>
頃方具啓付之小孫恭達記室而僕輩從舟北上恐其<lb/>
稍遲故因徐壻遣人復為附此昨兒還道我公欲得鄙<lb/>
人舊稾録成帙而備覽觀焉因盛言公之意甚勤其屬<lb/>
之甚切份豈有敢辭者然向来交遊不知其不肖欲探<lb/>
<pb n="KR4h0152_WYG_153-17b"/>
其槖而出之者多矣而份竟不敢出即兒醇自以其意<lb/>
請者亦數十百矣而份終不敢出斯何物而欲秘之哉<lb/>
其所以然者蓋份少嘗讀古人之書頗能窺作者之意<lb/>
究文章之旨亦嘗畧得蹊徑輒不自量而欲妄追往昔<lb/>
成一家言此其蓄積者大矣顧其才有不逮性復多病<lb/>
大槩每嵗伏枕者踰半心慊慊不自持故不能竭精畢<lb/>
力以副其意而徒因世俗黽勉應酬聊以塞責免咎既<lb/>
而展誦則曩之所得蹊徑者非但不能踐迹而且往往<lb/>
<pb n="KR4h0152_WYG_153-18a"/>
背馳相去天壤矣是以既成之後每當一讀輒復自慚<lb/>
惟以録授其人不復更存其副即成者亦不自愛惜其<lb/>
間散落者多矣嘗以文自秦漢以来必有蹊徑得其蹊<lb/>
徑而既得登堂又能入室者此古之宗工大家卓然傳<lb/>
後世而不朽者也得其蹊徑而未能遂臻其堂室者則<lb/>
或傳或不傳後世或尊稱或否者其次也其有未得蹊<lb/>
徑而才亦足以自騁氣亦足以自凌有不得亦有偶得<lb/>
則雖不能以必如古人必傳後世而亦足以名擅一時<lb/>
<pb n="KR4h0152_WYG_153-18b"/>
者此又其次也而世之人才不足稱氣無可取不過巴<lb/>
人下里耳而惟其不知蹊徑也故不自識其合否不自解<lb/>
其是非而落筆不休靦顔自許凡忝仕籍必梓一編人<lb/>
或憤之至欲借秦火餘威投之者言雖若過而其多已<lb/>
甚則其可厭亦宜也今份畧知蹊徑而才與氣不能副<lb/>
之匪惟堂室即藩籬未越焉故深藏而不敢出亦庶幾<lb/>
古之知恥者耳而公不察其心數加慫慂而徐壻泰時<lb/>
之奉使也公寓意尤勤且切臨别囑之再三且云子他<lb/>
<pb n="KR4h0152_WYG_153-19a"/>
日使還赴公車而見我當即以是為贄矣於是徐數過<lb/>
請之兒復跪而助其請焉以為公在交游則舊知在文<lb/>
章則識者今從數千里外數致勤惓而數謝却之恐非<lb/>
古人所以待知已之誼而取正有識之心也且泰時方<lb/>
鼓篋公門將藉手以見長者倘不得此則何以復為贄<lb/>
之命耶况古之子弟其家大人有一言必謹志之有一<lb/>
善必謹紀録至勒之彞鼎示之子孫而醇不能自喻其<lb/>
誠未遂所請使家大人所著未一布宣則醇之不孝深<lb/>
<pb n="KR4h0152_WYG_153-19b"/>
而死罪莫贖矣且家大人自謂不能竭精畢思而數十<lb/>
年精之所勞思之所搆實亦在此將天之意未肯遂泯<lb/>
斯文而假之有識舊知以回其深執不然之悃未可知<lb/>
也份因其言輒亦感動遂忘其恥而稍繙閲之則數十<lb/>
年間棄置已乆南還舟潤而篋封不啓腐敗頗多蓋平<lb/>
生散落者十之四腐敗者十之三而鼠囓蟲蝕漫漶不<lb/>
可考者尤多焉所存直一二耳而類皆手書諸無副本<lb/>
壻雖遣人繕寫大畧亦十餘冊矣適嘗校之則漫漶者<lb/>
<pb n="KR4h0152_WYG_153-20a"/>
腐敗者必沈吟記憶可漸補續而所遣人亦復自多謬<lb/>
誤更須屢校乃得無訛而份病雖漸瘳元神未復不能<lb/>
遂勞恐當淹至冬初方能再遣馳上也頃者繙閲之始<lb/>
兒見其漫漶駭而欲泣曰今尚若此使踰數載當復何<lb/>
如兹令醇得稍為加裒而獲免於不孝之萬一皆大造<lb/>
之賜也是以與壻喜躍而深感焉欲刺骨矣而不知份<lb/>
雖下慰兒女之私而上貽知已有識之醜傍萃儒林藝<lb/>
苑之譏則份感雖固深而恥實増甚耳病乆精力甚乏<lb/>
<pb n="KR4h0152_WYG_153-20b"/>
不能翦裁遂致蕪蔓且因公通家誼篤故以家人語進<lb/>
焉惶恐惶恐<lb/>
　　復王沂川書<hi>何良俊</hi>
恭承嘉問為日乆矣第株守海上無縁得一瞻奉以聆<lb/>
清誨繫仰之私何能有忘耶適令甥来緘至教札惠訓<lb/>
諄復奬與過情乃知大雅含𢎞降意末品如此感服感<lb/>
服且得捧讀佳集格製精嚴藻思綿縟誠藝林之鴻搆<lb/>
也冗次未得卒業亟讀三四篇若函牛之鼎嘗其一臠<lb/>
<pb n="KR4h0152_WYG_153-21a"/>
固足以厭小人之腹矣更諭以編選我明文章此豈特<lb/>
為先生不朽之大業實亦昭代華國之永圖甚善甚善<lb/>
但尊諭以篁墩文衡為斥華摘實故欲專以昭明所選<lb/>
為例小子之見則謂言而不華誠不足謂之文茍使華<lb/>
而不實則又何所用之必也體備質文辭兼華實庶乎<lb/>
彬彬可稱而編選之家亦不失為通方之論矣且文章<lb/>
所稱叙述詳雅則史漢為之宗藻思纒綿則齊梁擅其<lb/>
美碑頌當取模於崔蔡序誌必駕格於韓蘇兼是數子<lb/>
<pb n="KR4h0152_WYG_153-21b"/>
融貫通徹而以時出之然後足為藝林之宗工僕徒有<lb/>
慕於昔人終瞠乎其莫前而不得不有望於先生者也<lb/>
文選目已得細閲詩類似專重樂府雖古詩亦僅僅數<lb/>
首近體則全不入選試觀昭明之集樂府特十之二三<lb/>
而游覽行旅雜體居其七八今何太畧如此亦須稍廣<lb/>
之夫詩之體格以時而降即陸士衡顔謝諸作中間率<lb/>
多排比已為近體之濫觴矣今安得獨遺之望嚴校嗇<lb/>
取亦編入數百首庶乎體裁斯備而後代可無遺憾文<lb/>
<pb n="KR4h0152_WYG_153-22a"/>
評一編校練可方談藝録評摭足擬詩品乃近代作者<lb/>
一案斷自媿小子亦得厠名其間夫青蠅飛於堂序竟<lb/>
日營營不踰尋文及其集於良馬之尾不崇朝而自致<lb/>
千里其所附者善也乃小子何幸如之長谷近作如布<lb/>
賦六朝聲偶集序等篇皆可入選幸録之僕近補刻説<lb/>
苑序一篇敬用呈覽伏惟刪潤以備采擇草次布復千<lb/>
萬照察不宣<lb/>
　<lb/>
<pb n="KR4h0152_WYG_153-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百五十三<lb/>
</p>
<p>
</p>
  </div>
</body>
</text>
</TEI>
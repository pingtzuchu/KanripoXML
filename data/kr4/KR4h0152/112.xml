<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百十二</head>
    <p>
<pb n="KR4h0152_WYG_112-1a"/>
欽定四庫全書<lb/>
　明文海巻一百十二　　　　餘姚黄宗羲編<lb/>
　　辨三<lb/>
　　辨通鑑綱目書漢亡<hi>何喬新</hi>
炎興元年十一月魏鄧艾至成都帝出降皇子北地王<lb/>
諶死之漢亡尹起莘曰書漢亡者以見漢之自亡非艾<lb/>
輩所能滅之也君子曰尹氏之説非也子朱子之作綱<lb/>
目上下千餘年其紀亡國多矣未有書某國亡者獨於<lb/>
<pb n="KR4h0152_WYG_112-1b"/>
此書漢亡乃綱目之特筆也昭烈帝室之胄也忿奸臣<lb/>
竊命漢鼎將移志欲芟刈羣兇以復髙光之大業不幸<lb/>
天命已去力挽不囘及曹丕簒位乃即位武擔之南噓<lb/>
炎燼於已熄宣烈祖之重光其名甚正而其義至宏也<lb/>
自陳夀諂晉其作三國志尊曹而抑劉於昭烈父子不<lb/>
稱漢而稱蜀盖絶之於漢也司馬氏因之遂以黄初之<lb/>
年接建安之紀盖謂漢已亡矣子朱子之意則以為一<lb/>
脉尚存不可謂之亡昭烈父子建號隴蜀祀漢配天者<lb/>
<pb n="KR4h0152_WYG_112-2a"/>
四十有五年是漢未亡也及鄧艾兵至成都帝禪不用<lb/>
皇子諶之言而用譙周之計于是赤帝不祀而漢統絶<lb/>
矣故特書漢亡非亡于奉帝為山陽公之日乃亡于鄧<lb/>
艾至成都之時也尹氏求其説不得從而為之辭是惡<lb/>
足以知大賢筆削之㫖哉陳子桱之續通鑑綱目其知<lb/>
此㫖乎故崕山之破特書宋亡盖以巴延入臨安宋猶<lb/>
未亡也及帝昺蹈海宋始亡矣由是觀之陳夀書丞相<lb/>
亮討賊之師為入冦姚燧詆陸秀夫之属為逋播者真<lb/>
<pb n="KR4h0152_WYG_112-2b"/>
名教之罪人也<lb/>
　　黑水辨<hi>李元陽</hi>
禹貢黑水西河惟雍州華陽黑水惟梁州又曰禹導黒<lb/>
水至于三危入于南海傳論紛紛或謂其源出某山流<lb/>
逕某地或謂跨河而南流或疑其世逺而湮涸或謂三<lb/>
危在今麗江或謂竄三苗不應復在南蠻之地此皆出<lb/>
於臆度不足為據愚之所據知有經文而巳夫黑水之<lb/>
源固不可㝷而入海之水則可數也夫隴蜀無入南海<lb/>
<pb n="KR4h0152_WYG_112-3a"/>
之水惟今滇之䦨倉江潞江二水皆由土番西北来盖<lb/>
與雍州相連但不知果出張掖地否水勢並汹湧皆入<lb/>
南海是豈所謂黑水者乎然潞江西南趨蜿蜒緬中内<lb/>
外皆蠻其於梁州之境若不相屬惟闌倉江由西北迤<lb/>
邐向東南徘徊雲南郡縣之界至交趾入海今水内皆<lb/>
為漢人水外即為緬人則禹之所𨗳于分别梁州界者<lb/>
惟䦨倉江足以當之孟津之會曰髳人濮人以今考之<lb/>
皆在闌倉江内則䦨倉江之為黑水無疑矣地里志謂<lb/>
<pb n="KR4h0152_WYG_112-3b"/>
南中山曰昆彌水曰洛山海經曰泔水西流入于洛故<lb/>
闌倉江又名洛水言脉絡分明也元史至元八年大理<lb/>
勸農官張立道使交趾並黑水跨雲南以至其國觀此<lb/>
則䦨倉江之為黑水益彰彰明矣若三危山即不在麗<lb/>
江當亦不逺古今山川之名因革不可紀極夫不可移<lb/>
者山川之蹟也隨時異稱者山川之名也不據不可移<lb/>
之蹟而據易變之名亦末矣大都為論傳者未嘗知三<lb/>
省地形但謂隴在蜀之北蜀在滇之東北而禹貢言黑<lb/>
<pb n="KR4h0152_WYG_112-4a"/>
水為梁雍二州之界又入南海故不得不疑其跨河知<lb/>
跨河非理又不得不疑其湮涸曽不知隴蜀滇三省鼎<lb/>
足而立隴則西南斜長入蜀滇則西北斜長入隴蜀則<lb/>
尖長入滇隴之間正如三足旛然黑水之源正在旛頭<lb/>
故雍以黑水為西界對西河而言也梁以黑水為南界<lb/>
對華陽而言也葢各舉兩端若曰西河在雍東黑水在<lb/>
雍西華山在梁北黑水在梁南云爾故梁州可移而華<lb/>
陽黑水之梁不可移也<lb/>
<pb n="KR4h0152_WYG_112-4b"/>
　　楊墨辨<hi>何炯</hi>
甚矣老氏之害道也百家之學實宗老氏自其有老氏<lb/>
也而後有楊墨也自其有老氏也而後有申韓也申韓<lb/>
求老氏之説而不得得其所以輕天下齊萬物之術是<lb/>
以敢為刑名而不疑楊朱墨翟求老氏之説而不得各<lb/>
得其虛無淡泊之偏而遂倡其猖狂浮游之論是以流<lb/>
為為我兼愛而不悟太史公曰申子卑卑施於名實韓<lb/>
子引繩墨切事情其極慘礉少恩皆原于道徳之意夫<lb/>
<pb n="KR4h0152_WYG_112-5a"/>
道徳刑名之歸相去逺矣茍知刑名之原于道徳而道<lb/>
徳之為刑名也則其為我兼愛又何惑于老氏云今夫<lb/>
天下之人有以君臣父子之親而不相顧者舉皆歸楊<lb/>
而道塗之人皆可以為父子兄弟者舉皆歸于墨也而<lb/>
老氏不為為我不為兼愛獨其于君臣父子之間汎汎<lb/>
乎若萍浮于江湖而適相值也夫是以父不足愛君不<lb/>
足忠不忠其君則不復致其身不愛其父則不復竭其<lb/>
力此其勢之所必至者特以老氏之道辨之而無所窮<lb/>
<pb n="KR4h0152_WYG_112-5b"/>
攻之而無所間也故常以翕張取予之術玩弄天下而<lb/>
天下之人卒莫辨其所歸此其所以為異端之尤惑人<lb/>
與老氏之道有三曰慈曰儉曰不敢為天下先墨子得<lb/>
其慈與儉故其學主于兼愛其言曰慈故能勇儉故廣<lb/>
摩頂放踵有所不愛不亦勇乎墨子思以易天下也不<lb/>
亦廣乎然而反天下之心而天下不堪縱彼能任奈天<lb/>
下何哉楊子得其不敢為天下先故其學主于為我其<lb/>
言曰不敢為天下先故能成器長拔一毛而不以利天<lb/>
<pb n="KR4h0152_WYG_112-6a"/>
下則天下之故不以傷其身不亦長乎然而吾不以一<lb/>
毛利人人亦不以一毛利吾也雖欲久長不可得矣嗟<lb/>
乎何楊墨之不善學老氏也老氏者無所是無所非而<lb/>
卒歸于無有故其縱横堅固而不可破而楊墨者是其<lb/>
所是非其所非故為我者為兼愛之所詆兼愛者為為<lb/>
我之所議其説有時而遂窮噫何老氏之譎而楊墨之<lb/>
愚也老氏以其全而兼二子之偏二子以其偏而失老<lb/>
子之全然則老子之不以利器示人類如此而二子者<lb/>
<pb n="KR4h0152_WYG_112-6b"/>
猶不免於悲絲泣岐之迷與嘗謂老氏之有楊墨猶吾<lb/>
夫子之有顔曽顔曽各得聖人之一體而不害其為聖<lb/>
人楊墨各得老氏之一偏而遂别為楊墨盖聖人之道<lb/>
雖一言一行皆可以成其身而老氏之術則捭闔變化<lb/>
反覆百端不得其術不可以相用雖然楊子有言矣生<lb/>
相憐也死相捐也相憐之道勤能使佚飢能使飽寒能<lb/>
使溫窮能使達也相捐之道不含珠玉不服文飾不陳<lb/>
犧牲不設明噐也此其摩頂放踵以薄治喪之遺意與<lb/>
<pb n="KR4h0152_WYG_112-7a"/>
墨子貴儉貴儉則不能兼愛不能兼愛則不得不復於<lb/>
為我故曰逃墨必歸楊其此之謂也世謂楊墨之學不<lb/>
相為用也又謂楊宗老氏墨宗大禹故吾有是辨也以<lb/>
自附於太史公申韓之議<lb/>
　　阡陌辨<hi>失名</hi>
商鞅壊井田開阡陌而經界壊解之曰凡田南北曰阡<lb/>
東西曰陌其義非也盖古者聖人計口授田編户齊等<lb/>
八口之家無過百畆使人廬井有伍勞逸調平冨者不<lb/>
<pb n="KR4h0152_WYG_112-7b"/>
敢僣差貧者無所企慕况乎涇渭豐鎬之間周家肇迹<lb/>
厯世營之其為溝塗封植尤為嚴整故其民盡力畎畝<lb/>
其所入有分下無餘貲而上亦不得多取秦既承之隳<lb/>
圮成法尚功力鬬惟利之趨尊奨兼并之人以倡豪武<lb/>
而商鞅復開阡陌之禁受田者不復以計口為限故阡<lb/>
之義千也陌之義百也或規千畝而為阡或規百畝而<lb/>
為陌各從其便而購易之溝塗縦横割畫自任於是巧<lb/>
猾之萌肆無品制上户累鉅億之鏹占業侔封君之土<lb/>
<pb n="KR4h0152_WYG_112-8a"/>
行苞苴以干宫陛養劍客以威黎首而人主方貪其賄<lb/>
潤殊禮寵之若烏氏以牧豎比諸侯嫠清以攻丹稱國<lb/>
賔至于下户踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>無所峙足乃父子蓬首奴事富豪躬<lb/>
率妻奴為之服役故雄擅者席餘而日熾单陋者躡短<lb/>
而嵗促當其時秦家雖計效目前収旦夕富强之利而<lb/>
黎民惋憤無復安堵之思易于倡亂此阡陌之開為之<lb/>
禍本也如直以東西南北為界而云盡壊其溝塗封植<lb/>
之舊以為田號為地無餘力則脱有水旱胡以恤之是<lb/>
<pb n="KR4h0152_WYG_112-8b"/>
自斃也雖至愚者不為而商鞅欲以富强其君必不然<lb/>
矣<lb/>
　　雜辨三首<hi>顧璘</hi>
或問曰鬼神隂陽之氣也烏乎靈顧子曰氣之所聚精<lb/>
必歸焉精也者宰萬物而善應者也故山川土木風霆<lb/>
雨雹之應通乎人道矣又問曰雖精亦氣也烏乎能靈<lb/>
曰人之生固二氣之聚也血肉凝而為心淵然中處精<lb/>
者居焉故具衆理應萬事其神廣矣及其死也則精<lb/>
<pb n="KR4h0152_WYG_112-9a"/>
者散焉復為槁木也已謂鬼神為氣而勿靈亦将謂人<lb/>
心為血肉而弗靈也可乎是故氣聚必有精精斯靈矣<lb/>
靈則無不宰也雖聖人復起不易吾言矣<lb/>
世嘗稱士大夫通塞曰命豈不信然哉抑余嘗為知道<lb/>
者言人生有命一通一塞而已若國家之興亡則一時<lb/>
人士所概禍福焉不可以人人徵也漢髙之興吹簫屠<lb/>
狗販繒之徒悉位卿相豈其五行皆當拔興之數哉故<lb/>
太史公曰髙祖功臣之興時如此云盖究此義也及其<lb/>
<pb n="KR4h0152_WYG_112-9b"/>
亡也黨錮之禍遍天下非必諸君亦㑹其凶度若是同<lb/>
也盖國運繫之矣國之将興福逮乎天下焉國之將亡<lb/>
禍逮乎天下焉大舉小從天之道也譬諸火炎都邑斯<lb/>
都邑災也而欲切切焉户推其厄豈不泥甚矣哉聼者<lb/>
然吾言<lb/>
或問湘山浮屠之中有唐僧真骸至于今存盖數百年<lb/>
矣土人祀禱輒應若是其神乎顧子曰人之身猶木也<lb/>
生則氣附死則氣離氣且離矣靈將安附夫楩楠杞梓<lb/>
<pb n="KR4h0152_WYG_112-10a"/>
其伐也能使材充棟梁備器用而已顧安能使其枝葉<lb/>
扶踈而上出乎彼人者今亦槁木而已人固嚴之而謂<lb/>
其有靈者愚也或又曰禱而應何哉曰子不視其所託<lb/>
乎山川之靈是謂鬼神四海五嶽是已湘山之南粤興<lb/>
雲雨蕃草木育禽獸百物成化萬民歸心化之所成是<lb/>
謂神靈心之所歸是謂感應彼託而居之其智固逺而<lb/>
南方之人無賢不肖嘵嘵然舉造化之情而歸之槁骸<lb/>
豈非大惑矣乎今夫聚土木之像而禱祀應者精發乎<lb/>
<pb n="KR4h0152_WYG_112-10b"/>
其人也夫既有若湘山者雖無若人居之吾固知其靈<lb/>
矣又問曰其體之不壊何也曰若今之皮革然率不信<lb/>
宿而壊者也茍法存而噐藏可厯數十百嵗無壊曰其<lb/>
始能自存之何也曰彼道也聖人所不語吾烏乎聞<lb/>
　　五行辨<hi>王廷相</hi>
禹貢言六府洪範言五行其義一也謂此五者流行于<lb/>
天地之中切于民用不可一日而缺治天下國家其政<lb/>
所宜先者如溝隧灌溉水政也昆虫未蟄不以火田鑚<lb/>
<pb n="KR4h0152_WYG_112-11a"/>
燧改火火政也井田疆理土政也鼔鑄陶冶金政也仲<lb/>
冬斬陽木仲夏斬隂木木政也水土平而後五行之政<lb/>
修五行之政脩而後庶政可舉是五行者王政之根本<lb/>
不然則民用有缺民用既缺則民生不遂雖有庶政安<lb/>
得順而施之古之聖人其論五行之義如此而已自夫<lb/>
聖王之政衰而異端之術起始有以五行分配十二支<lb/>
于四時者矣始有以五行配五臟六腑者矣始有以五行<lb/>
名星緯者矣始有以五行論造化人物者矣斯皆假合<lb/>
<pb n="KR4h0152_WYG_112-11b"/>
傅㑹迷亂至道遂使後之儒者援緯附經擬議造化其隨<lb/>
聲附和者浸淫為怪誕之談而不知其非嗟乎後世所<lb/>
以囂囂也且夫水火土天地之大化也金木者三物之<lb/>
所自生與人物所同出者也安可與之相配地闢矣人<lb/>
物即生之金石之質必積乆而後結吾恐其生之必後<lb/>
於人物矣謂金之氣生人得乎哉且夫天地之間無非<lb/>
氣之所為者其性其種已各具于太始之先矣金有金<lb/>
之種木有木之種人有人之種物有物之種各各完具不相<lb/>
<pb n="KR4h0152_WYG_112-12a"/>
假借五行家曰人一身具五行故曰五行生人嘗觀于木矣<lb/>
津液血水也鑚燧氣火也皮之柔肉土也心之堅骨金<lb/>
也又何異于人哉然則謂人生木不亦可乎此義也惟<lb/>
張子正䝉乃獨得之其曰陽陷于隂為水附<lb/>
于隂為火木金者土之華實也其性有水火之襍故木<lb/>
水漬則生火然而不離盖得土之浮華于水火之交也<lb/>
金得火之精于火之燥得水之精于水之濡故水火相<lb/>
持而不害爍之反流而不耗盖得土之精實于水火之<lb/>
<pb n="KR4h0152_WYG_112-12b"/>
際也由是觀之金木者豈非水火土之所生乎然則周<lb/>
子五氣順布四時行焉非與曰此惑于五行家之説而<lb/>
為言也何以言日有進退乃成寒暑寒暑平分乃成四<lb/>
時于五氣之布何與焉其曰春木夏火秋金冬水皆假<lb/>
合之論土無歸配于四季其謬妄尤甚焉何也土之氣<lb/>
在天地之内何日不然何處不有何止流行于季月何<lb/>
季月之晦尚存而孟月之朔即滅其滅也歸于何所其<lb/>
来也孰為命之聖人精義之學決不如是然則天一生<lb/>
<pb n="KR4h0152_WYG_112-13a"/>
水之説何如曰此緯書之辭而儒者援以入經也何以<lb/>
言之水火者隂陽始化之妙物也故一化而為火日是<lb/>
也再化而為水雨露是也今曰天一生水地二生火戾<lb/>
於造化本然之妙可乎夫有地即有土矣何至天五方<lb/>
言生土若曰天地以造化言尚未有土矣則天三生木<lb/>
地四生金將附於何所乎其牴牾不合又如此朱子曰<lb/>
五行之序木為之始水為之終而土為之中何如曰此<lb/>
以四時流行之氣論五行也又曰水一木三土五皆陽<lb/>
<pb n="KR4h0152_WYG_112-13b"/>
之生數火二金四皆隂之生數何如曰此以天地竒耦<lb/>
之數論五行也又曰天地生物先清輕以及重濁水火<lb/>
二物在五行最為清輕金木次之土最重濁此論何如<lb/>
曰此出太極圖所謂陽變隂合而生水火木金土也前<lb/>
二説出緯書假合之論後説雖出周子俱非造化本然<lb/>
之序矣且夫天地之初惟有隂陽二氣而已陽則化火<lb/>
隂則化水水之渣滓便結成地渣滓成地即土也金木<lb/>
乃土中所生五行本然先後之序如此後之學者乃不<lb/>
<pb n="KR4h0152_WYG_112-14a"/>
於是而求之怪怪然惟五行家自信亦何不思之甚哉<lb/>
或又曰五行以氣言非論其質也曰吾已言之矣天地<lb/>
之先氣種各具于元氣不獨五行而已也<lb/>
　　泰伯三以天下讓辨<hi>王漸逵</hi>
予按仁山金氏謂太王遷岐乃在商小乙之世值髙宗<lb/>
之中興者六十年厯祖庚祖甲祖甲二十八年而生文<lb/>
王是太王當商之盛時未見其衰也胡為有翦商之志<lb/>
哉况太王前日能遷國以避狄人於相侵之時而今日<lb/>
<pb n="KR4h0152_WYG_112-14b"/>
乃欲取商於未亂之日太王之心必不如是之悖也而<lb/>
集註謂太王有翦商之志而泰伯不從則失之誣矣又<lb/>
謂不從之説見于春秋傳及觀吳越春秋則曰季厯娶<lb/>
太任生子昌古公知昌聖欲傳國以及昌泰伯仲雍知<lb/>
之乃託採藥逃之荆蠻古公將卒季厯讓國于泰伯泰<lb/>
伯三讓弗受古公卒二人赴喪復逃之觀此亦未見其<lb/>
不從之事也而勿軒熊氏亦謂翦商乃魯頌夸詡之詞<lb/>
與書肇基王迹意同非真有也余因是而推焉自古聖<lb/>
<pb n="KR4h0152_WYG_112-15a"/>
賢皆得天地生物之心以為心所謂以天地萬物為一<lb/>
體者也堯舜但知天下之不可托于匪人也故不傳于<lb/>
子而傳于賢禹之不傳于益而傳啓知其子可托天下<lb/>
也太王之欲傳于季厯知其孫之可托天下也泰伯知<lb/>
而逃之知其猶子之可托天下也文王之舍伯邑考而<lb/>
立武王知其次子之可托天下也古之聖賢以天地之<lb/>
心為心故于其可托者而托之所謂以天下為一家惟<lb/>
盡吾萬物一體之念盖有天下非之後世非之而不顧<lb/>
<pb n="KR4h0152_WYG_112-15b"/>
者矣且夫古公不忍以土地之故而殺人則必不以匪<lb/>
人而殺天下可知矣集註又謂泰伯之心即夷齊叩馬<lb/>
之心益不然也太王當商之盛未嘗有翦商之心胡為<lb/>
而有以臣簒君之嫌哉後儒不知聖賢以天地萬物一<lb/>
體之心求其説而不得又從而為之辭使太王之心不<lb/>
得白于天下而泰伯之心亦不得白于天下而文王之<lb/>
心亦不得白于天下矣是故聖賢之心皆為天下也泰<lb/>
伯三讓之心亦為天下讓為斯民讓也至商周之間文<lb/>
<pb n="KR4h0152_WYG_112-16a"/>
武之道大被于天下天下隂受其賜而人莫知之故曰<lb/>
三以天下讓民無得而稱焉此所謂至徳也予又讀二<lb/>
程子之言益信之不疑明道曰泰伯知季厯之賢必能<lb/>
開基王業故為天下而讓之言其公也伊川云泰伯三<lb/>
以天下讓立文王則道被天下故泰伯以天下之故而<lb/>
讓之不必為革命之説乃知聖賢先得我心之所同然<lb/>
者<lb/>
　　陶潜書晋辨<hi>盧格</hi>
<pb n="KR4h0152_WYG_112-16b"/>
綱目書晉處士陶潜卒潜字淵明侃之曽孫也自以先<lb/>
世為晉宰輔恥復屈身後代今按淵明自叙云長沙公<lb/>
於予為族祖同出大司馬陶舍昭穆既逺已為路人則<lb/>
侃與淵明分源五百餘年不知梁統何據而本傳稱為<lb/>
祖孫自後論淵明者皆本于此有謂其年書甲子者<lb/>
有謂其志似子房者雖多褒詞殊非據實要之淵明<lb/>
為人閑靖寡慾恬淡樂道初無舍己為人之意故其<lb/>
著於詩文和平深粹亦無怨尤迫切之詞天性自然<lb/>
<pb n="KR4h0152_WYG_112-17a"/>
不待勉强求之於古其所謂逸民者歟惟熟讀其詩文<lb/>
則得之矣<lb/>
　　詩亡辨<hi>盧格</hi>
孟子曰王者之迹熄而詩亡詩亡然後春秋作集註曰<lb/>
王者迹熄謂平王東遷而政教號令不及于天下詩亡<lb/>
謂黍離降為國風而雅亡也愚按詩者風雅頌之總名<lb/>
非特言雅也亡者喪失之謂平王東遷雅不作爾非亡<lb/>
也黍離十篇本王國之風故列為王風非降也昔周盛<lb/>
<pb n="KR4h0152_WYG_112-17b"/>
時上至郊廟朝廷下至鄉黨里巷莫不有詩天子巡狩<lb/>
陳列國之詩而觀之以行黜陟之典此詩之所以盛也<lb/>
及幽王為犬戎所弑國都破滅而四詩俱亡矣四詩既<lb/>
亡則天下風俗政治無復可考此春秋所以作也或曰<lb/>
詩既亡矣三百十一篇何所本乎曰周自文武至于幽<lb/>
王三百餘年中間若成康之刑措宣王之中興外有千<lb/>
八百國陳詩詩之云多不可勝數今所存者二雅僅百<lb/>
十篇三頌僅四十篇二南二十五篇豳風七篇其他邶<lb/>
<pb n="KR4h0152_WYG_112-18a"/>
鄘而下俱春秋時詩疑魯樂官所藏或夫子採拾而得<lb/>
者故吾自衛反魯然後樂正雅頌各得其所若曰西周<lb/>
遺詩寧無西周國風厠其間也理恐未足繋之以詩詩曰<lb/>
　　　周詩三百篇篇篇似珠玉雅頌共百五國風特<lb/>
　　　百六二南正風首列國變風續小雅燕饗樂大<lb/>
　　　雅朝㑹曲頌為宗廟歌盛徳被絲竹四詩未嘗<lb/>
　　　亡孟氏云何讟昔周全盛時恩威被草木朝廷<lb/>
　　　雅頌興閭巷風謠足幽王自不君犬戎肆荼毒<lb/>
<pb n="KR4h0152_WYG_112-18b"/>
　　　宫廟變禾忝篇章盡溝瀆汲汲魯中叟憂世長<lb/>
　　　痛哭國風千萬篇一散不可復幸有雅頌南家<lb/>
　　　傳人誦讀并拾春秋風列為四詩目孰云忝離<lb/>
　　　降王風本民俗中有淫奔詩豈與雅相属寄問<lb/>
　　　鄒國公公喜云戩榖是非一朝明願爾繼芳躅<lb/>
　　揚雄<hi>熊過</hi>
藝文志載劇秦羙新論稱門下中郎大夫臣揚雄上云<lb/>
爾按桓君山傳稱譚數從揚雄辨疑異今所著新論具<lb/>
<pb n="KR4h0152_WYG_112-19a"/>
在也然云雄作甘泉賦一首始成夢腸出収而内之明<lb/>
日遂卒與史文不同漢書永始四年正月成帝幸甘泉<lb/>
宫雄從幸還奏賦風之李善甘泉賦注連引而増其文<lb/>
曰乃卒然則漢書所載甘泉已後訛舛實多善豈非有<lb/>
證于論耶子雲識古文竒字而思深湛法言太𤣥淵奥<lb/>
竒澁故其體裁辭氣區别烏有所謂同功異曲者乎谷<lb/>
子雲最稱筆札兩子雲同時谷稱後谷子雲者永也豈<lb/>
大家續書采擷未精誤谷為揚乎初雄被薦待詔承明<lb/>
<pb n="KR4h0152_WYG_112-19b"/>
之庭庭在未央宫霍光傳太后駕幸未央宫承明殿罪<lb/>
狀昌邑王則其必嚴重矣按翼奉傳連言前殿曲臺漸<lb/>
臺溫室承明則承明當近前殿稍南解嘲云登金馬上<lb/>
玉堂按後漢輿服志盖黄門東有所鑄苑馬勢故曰金<lb/>
馬雄時待詔承明故得由金馬入宦者黄門之直上達<lb/>
玉堂翼奉傳曰奉待詔宦者署雄之給事黄門亦謂此<lb/>
也晉灼以黄屋非人臣所居因曰廬于門失猶未逺張<lb/>
晏以為直于石渠閣不亦逺乎石渠者本南引滄水下<lb/>
<pb n="KR4h0152_WYG_112-20a"/>
流轉北為渠閣在石渠之外祗役趨命勢相遼逺若其<lb/>
校書則石渠有蕭何圖籍在焉假使石渠有直盧之便<lb/>
乃舍之而校書于天禄閣則于情理亦有可疑天禄石<lb/>
渠二閣雖並在滄地水北於滄地水益北又别為明光<lb/>
桂宫中間不言天禄又在明光桂宫之北矣人情地勢<lb/>
不亦迂逺乎然則雄不寓黄門則不應直于石渠閣又<lb/>
烏得逺直天禄而有投閣之事也漢自惠帝始居未央<lb/>
非若髙帝以前居長樂故今就未央言之也其從閣自<lb/>
<pb n="KR4h0152_WYG_112-20b"/>
殞豈有生理既云位侍郎給事黄門又何為官之拓落<lb/>
不觀非聖之書何為復作符命前後自相詆誤永始四<lb/>
年王商秉政初不與丁傳同時課其生平雄卒丙辰未<lb/>
嘗得事哀帝下至丁丑二十二年莽乃簒漢為莽大夫<lb/>
校書投閣者果何人耶雖然誤與誣未可必也稽康傳<lb/>
髙士雄本與董仲舒同科康恥事二姓者而肯以莽大<lb/>
夫為髙士乎劉知幾曰太𤣥深奥難以探賾既絶窺踰<lb/>
故致譏謗子雲獨悲太𤣥之不遇耳假説託依謗以厚<lb/>
<pb n="KR4h0152_WYG_112-21a"/>
誣雄法言比莽於阿衡者皆是也悲夫楊廷秀有言班<lb/>
固經術不如揚雄則誣以阿莽嗟夫固豈必誣雄固書<lb/>
所叙與典籍不合者衡條上之惜哉衡所條者不可見<lb/>
也雄書衡尊以為經其必不使雄受誣明也惜哉衡所<lb/>
條者不悉也或曰劉向何以校書天禄也曰不同也漢<lb/>
元帝北闕上書奏事謁見之所公車司馬在焉漢以光<lb/>
禄大夫為中朝而天禄在北趨北闕為近方為䕶左都<lb/>
水使者光禄大夫正中朝官故可就天禄校書雄本待<lb/>
<pb n="KR4h0152_WYG_112-21b"/>
詔承明止應于蒼龍東閣出入無縁却轉而北予嘗疑<lb/>
漢書之地有二待詔金馬者校石渠列中朝者乃校天<lb/>
禄如此則子雲無殞身天禄之理不有明驗乎<lb/>
　<lb/>
　<lb/>
　<lb/>
　<lb/>
　明文海巻一百十二<lb/>
</p>
<p>
</p>
  </div>
</body>
</text>
</TEI>
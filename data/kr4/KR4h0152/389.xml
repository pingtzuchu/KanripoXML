<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百八十九</head>
    <p>
<pb n="KR4h0152_WYG_389-1a"/>
欽定四庫全書<lb/>
　明文海巻三百八十九　　　餘姚黄宗羲編<lb/>
　　傳三<lb/>
　　　名臣<lb/>
　　朱恭肅公傳<hi>瞿景淳</hi>
余為諸生時有自呉門來者道太宰朱公却商人請一<lb/>
事余深有感焉夫不惑於刹不受請托知自好者皆能<lb/>
之公於商人請獨蹙然曰伐國不問仁人此言何為至<lb/>
<pb n="KR4h0152_WYG_389-1b"/>
於我哉因深自刻責商人乃悔罪叩首請退此於楊伯<lb/>
起之却金或過之矣嵗辛亥余以使事過呉門始獲拜<lb/>
公於里第公風度凝逺真後學典刑不數年公乃捐舘<lb/>
逮今丙寅公從子景元持公年譜授余余伏讀之乃作<lb/>
公傳云傳曰故南京吏部尚書恭肅朱公諱某字某别<lb/>
號玉峯蘓之呉趨里人也公自㓜端重絶嬉戯稍長服<lb/>
習侍御蘧菴公庭訓潜心墳典言動悉有程度識者已<lb/>
知為異人年二十三舉於應天明年丙辰對䇿大廷賜<lb/>
<pb n="KR4h0152_WYG_389-2a"/>
狀元及第時敬皇帝注意作人擇儒臣董教吉士公亦<lb/>
肄業其中博求約取淬礪不休學日益邃毎修會典修<lb/>
實録修通鑑纂要一代典訓多頼刋定公侍經筵毎進<lb/>
講必先期沭浴務致誠敬庻㡬感格考試取士得人最<lb/>
盛異日多為名臣公之奉職固不必勤一事以自效也<lb/>
為修撰凡八年而晋侍讀又十有三年而晋侍讀學士<lb/>
學士踰一考乃晋南京吏部右侍郎今上即位轉禮部<lb/>
右侍郎踰年轉左侍郎時内閣缺人吏曹每以公名疏<lb/>
<pb n="KR4h0152_WYG_389-2b"/>
上而不果用又踰年乃晋南京吏部尚書公恬淡簡静歴<lb/>
官所至惟知自盡而不知其他故其進每難而士論益<lb/>
重余考公遺事竊有異焉公生平與物無忤雖犯不校<lb/>
尤耻言人過若一於寛柔者然武廟初年逆瑾弄權<lb/>
搢紳多遭折辱公獨抗禮不屈雖瑾怒奪公一級而不<lb/>
以為意是又何壯也盖公之不校者含宏之度而必守<lb/>
者義理之勇也中世士大夫忍垢無耻自詭於和厚以<lb/>
避權勢者身則全矣風莭不立姦邪益肆國何頼焉亦<lb/>
<pb n="KR4h0152_WYG_389-3a"/>
有負氣好勝自托於風節而深疾不仁者名則潔矣然<lb/>
身既不容黨禍遂成又何補焉此孔光張禹之徒既終<lb/>
於賣國而陳蕃竇武之賢亦終於速禍也余於是而益<lb/>
嘆公之不可及也公在禮部奏减光禄冗役若干人在<lb/>
吏部特薦遷謫鄒公守益皆有補於聖政余猶嘉公考<lb/>
察自陳一䟽其言若曰國家考察非必毎衙門各去㡬<lb/>
人而後可以為公也如有可去雖多去之可也如無可<lb/>
去雖盡留之可也何必槩去之哉因堅自引去此雖公<lb/>
<pb n="KR4h0152_WYG_389-3b"/>
一時自陳之辭迄今柄考察者酌而行之可也公生平不<lb/>
自炫於文而太羹𤣥酒玩之有不窮之味不自矜於莭而<lb/>
㤗山喬嶽望之有難犯之色對人不輕出一言及臨大<lb/>
莭議大事必據經典求至當雖賁育不能奪盖養深<lb/>
而守定信天下之完人也已家居三十餘年雖處城市<lb/>
不一入公府逹官蒞茲土及縉紳過從者始一延接旋<lb/>
卜築山中以書史自娯時與故舊子姪散歩逍遥田父<lb/>
見之不知為貴人云公處父子夫婦兄弟之間情意懇<lb/>
<pb n="KR4h0152_WYG_389-4a"/>
惻居二親䘮哀毁三年恒廬墓側錢淑人卒公獨居二<lb/>
十九年旁無姬妾之侍弟姪姻戚恒相對共食雖無異<lb/>
味必盡其懽經時不見必令人速之盖天性惇篤不俟<lb/>
矯餙也公雖身為大臣接人恒温恭有禮不間卑㓜雖<lb/>
家無厚貲憫窮恤匱惟力是視民苦役費首割已産十<lb/>
一為役田助之詩曰髙山仰止景行行止余之仰公乆<lb/>
矣公之懿行不可殫述因論其大者以貽同志云論曰<lb/>
憸壬之害正甚哉夫有瑕者不免於畏人太宰朱公雖<lb/>
<pb n="KR4h0152_WYG_389-4b"/>
逆瑾之勢且不為動何言有畏而科官得不去哉公既<lb/>
被誣請去辭甚激切聽者危之上雖聽公去猶命有司<lb/>
歲給廪米夫役葢異數也非上仁明曷有是哉公既沒<lb/>
而恤典有加不俟陳乞葢公之受知素深而完節皭然<lb/>
始終無可疵議矣彼嘵嘵者徒自彰其惡於公果何損<lb/>
也<lb/>
　　上篇<hi>鄒觀光</hi>
許孚逺浙江德清人為吏部主事㑹時有學禁遂出為<lb/>
<pb n="KR4h0152_WYG_389-5a"/>
僉事旋降運判量移南太僕丞累遷知府陜西提學副<lb/>
使以倡道作人為已任陞應天府府丞㑹都御史李公<lb/>
材以邉事逮公移書所知訟寃御史論公私揭違禁遂<lb/>
得降謫歸二季起補僉事公冲夷恬澹見者心醉所至<lb/>
尚德化其學以知止為要領以格物為工夫嘗謂存省<lb/>
三十餘年以古人敬止為法比來見格物之功真切嚴<lb/>
毅不容躱閃有物則蔽無物則明有物則亂無物則定<lb/>
蚤夜之間絶無物累則心境寧貼庶幾敬止又曰世之<lb/>
<pb n="KR4h0152_WYG_389-5b"/>
學者根器不同造詣亦别惟其悟入無有不可豈必以<lb/>
一説自號率天下而從之邪又謂王文成專言致良知<lb/>
洞徹性靈而學者依傍靈明知覺遂多淪於空虛踈畧<lb/>
之病李孟誠專以修身為本似至直截簡易而乃謂格<lb/>
致誠正齊治均平并以修身為則又落孟誠之見道無<lb/>
人我亦無古今朱子嘗更程子之説王子復更朱子之<lb/>
説後有著述要以發明此理豈敢遽以為是而謂度越<lb/>
前人者哉劉東星山西澤州人自庶吉士改給事中降<lb/>
<pb n="KR4h0152_WYG_389-6a"/>
蒲城丞陞知縣累陞至浙江提學副使湖廣右布政使<lb/>
公冲夷粹雅飲人以和所至與賢士大夫講説文藝討<lb/>
求名理若不知有一切世法苛禮者而職業自舉士被<lb/>
其容接者咸謂若精金粹玊頌之不啻其口出雖輿臺<lb/>
𨽻卒亦知其為清品也在楚時間留諸士脱粟飯猶出<lb/>
簪珥治辦云劉應麟江西鄱陽人自庶吉士改禮部為<lb/>
郎時與同舎諸郎為讀書㑹以文行相砥礪嘗曰修行<lb/>
欲如河津之篤摛詞欲如獻吉之贍後陞廣東提學副使<lb/>
<pb n="KR4h0152_WYG_389-6b"/>
乞致仕歸已起補廣西提學累遷至浙江左布政使陞<lb/>
僉都御史廵撫吳中吳中諸貴人以逋賦為常至累閭<lb/>
閻公至察積逋甚力然諸皆豪有力所從來乆逺科臣<lb/>
遂劾公夫歲飢也而急催科邪公亦䟽言臣所督者力<lb/>
不至逋而損國病民者耳非損民以益國也無何乞病<lb/>
歸詔許之㑹有科臣言公真誠任事不宜聽公請户部<lb/>
復疏極言公賢遇缺起用然公業已歸田數年弓旌未<lb/>
及也耿定力湖廣黄安人自成都知府遷福建提學副<lb/>
<pb n="KR4h0152_WYG_389-7a"/>
使與其兄司徒公皆以倡明道學為任司徒公之學深<lb/>
詣而有權衡副使公之學真誠而無粉餙毎與士大夫<lb/>
論學就事論事極有鍼砭至公立身行已絶不為岸異<lb/>
而人自以為不可及姜士昌直𨽻丹徒人為户部郎慷<lb/>
慨有志節嘗疏請皇上視朝聽講上皆嘉納之最後疏<lb/>
言黜奸邪培士節定國論核名實汰罪贖五事其大指<lb/>
謂人臣上欲有益於國以正直為第一義下欲有益於<lb/>
民以亷潔為第一義請黜徐顯卿等而薦陳有年諸君<lb/>
<pb n="KR4h0152_WYG_389-7b"/>
子無何出為陜西提學副使教士先行誼而後文辭諸<lb/>
生試日人舉德行端方一人不舉與不公者黜罸有差<lb/>
又集士之儁者於書院分為五㑹曰經學㑹曰史學㑹<lb/>
曰古文辭㑹曰理學㑹曰當代典故㑹邱度淮安人為<lb/>
汝寧府知府孝友清謹士論翕然稱之是時陳汝之間<lb/>
嵗饉公精心賑濟所全活甚衆蕭良譽湖廣漢陽人寧<lb/>
國知府清癯文弱若不勝衣而抑豪子困興士化民治<lb/>
行為江南北最遷河南提學副使乞病還生作自檢編<lb/>
<pb n="KR4h0152_WYG_389-8a"/>
以貽諸生其言曰此心之神足周八極而徹千古惟時<lb/>
從静中收攝完足常定常明則精采不可勝用又曰神<lb/>
愈濳則愈王智愈晦則愈明思愈近則愈逺力愈不足<lb/>
則愈有餘又曰外孝弟忠信無著落處外辭受取予無<lb/>
闗鍵處外視聽言動無體貼處外喜怒哀樂無鍜錬處<lb/>
不學者既沉酣侈肆學者復虚寂荒唐敝何時而已也<lb/>
皆足稱名言云崔應麟獲鹿人余成進士時偶從一宦<lb/>
于真定者與語渠屈指三輔清修惟崔君耳為户部郎<lb/>
<pb n="KR4h0152_WYG_389-8b"/>
監兊九江行日焚香于庭盡出其羡餘出示吏書毫不以<lb/>
供行李陞濟南府知府持正不阿顧憲成無錫人為户<lb/>
部主事江陵病盡國祈禱獨君不署名江陵殁調吏部<lb/>
主事遷稽勲員外郎上疏論尚書何起鳴及罷四御史<lb/>
事忤㫖謫桂陽州判官遷處州府推官居憂服除起補<lb/>
泉州陞考功主事管選事㑹有推輔臣之命太宰陳公<lb/>
與君各黙擬七人已而皆合及詣執政執政詫某何以<lb/>
不與君争之曰相國知其人則當為慮其終始倘費調<lb/>
<pb n="KR4h0152_WYG_389-9a"/>
停非國家之福亦非某公之利也時同事有必欲如相<lb/>
國指者君不為動執如初已而削籍<hi>某公羅萬化也</hi>
　　下篇<hi>鄒觀光</hi>
范世美江西髙安人以進士為揚州府推官遷南京刑<lb/>
部郎累遷鎮江府知府攻苦茹淡問遺無所受郡當水<lb/>
陸衝冠盖輻輳君無問顯晦僅一書代餉不為設供億<lb/>
居常布衣蔬食泊如也王貽徳廣西全州人以進士為<lb/>
分宜令輙起輙躓稍遷嘉興知府清而執豪貴人干謁<lb/>
<pb n="KR4h0152_WYG_389-9b"/>
一無所聽當試弟子員有富人子干三相國書一日并<lb/>
至君故寘之譽髦一落郡名無所復覬遂多就京師試<lb/>
者嘉興士夫為之語曰若官但貴清則何不刻土木為<lb/>
人而被冠裳彼不更無求邪葢不得志于君者譏其不<lb/>
事事云耳然卒不能加一語徐大任南直寧國人進士<lb/>
為建寧府推官陞南京吏部郎中累遷河南副使調簡<lb/>
補廣西副使疏乞致仕部覆留之君生平繩趨尺步一<lb/>
言動必領于檢柙仕宦二十年而敝廬僅蔽風雨簡素<lb/>
<pb n="KR4h0152_WYG_389-10a"/>
不異諸生時任江西副使瀕行寮友以錦軸贈行割其<lb/>
文受之而還其縁幅鍾昌廣東東莞人進士累遷彰徳<lb/>
府知府時余以稽勲員外郎起家北上道經彰徳供億<lb/>
僅具器而已余心竊識之比抵京師而君已陞鹽運使<lb/>
銓曺故以運使為劣轉余嘆曰孰謂古道可行於今日<lb/>
邪稍亷其平生古樸大都類是已頌其清稱者什而八<lb/>
九張稽古陜西寧夏人舉人嘗為河南按察毎出按所<lb/>
部盡郤廪餼第市餅啖之以其餘犒從吏即行居家時<lb/>
<pb n="KR4h0152_WYG_389-10b"/>
嘗乘一蹇驢行田間耕植自給或謂其不能忘情家人<lb/>
生産余謂若爾則古耦耕灌園之儔非邪張佐治福建<lb/>
平沙人進士知縣累遷紹興府同知自俸入外一切無<lb/>
所取嘗署上虞縣事數月矣忽發一凾歸貽衙舎衆共<lb/>
訝謂君從來所未有則紿其使者發視之乃栗實百顆<lb/>
貽太夫人耳士民為之感泣髙拱辰山西河津人舉人<lb/>
任西安府同知委署數縣印清苦如一日直指初亦知<lb/>
而薦之故事受薦者例有謝以舉人薦者謝百金君無<lb/>
<pb n="KR4h0152_WYG_389-11a"/>
以為禮亦竟格不行其後遂亦不得薦閻汝坤山西朔<lb/>
州人舉人為揚州通判揚故利薮而别駕故又多不自<lb/>
愛君孤立為潔其行部如張稽古故事嘗遣家屬婦酷<lb/>
暑騎一羸馬走赤日中屬官有知而憐之者追送長夫<lb/>
秋毫無所受馮渠江西新城人進士任泰興知縣風裁著<lb/>
聞相國申公屬吏部調吳縣君未任貽相國書大都謂<lb/>
相國謬知渠而任使之渠何以報徳相國家有不法者<lb/>
請得以法從事所以報也及至吳縣裁豪暴拊貧弱具<lb/>
<pb n="KR4h0152_WYG_389-11b"/>
如泰興時丙戌大計業議罷有救觧者得降二級調閒<lb/>
散稍遷廣東永安知縣調東莞余知其亷乃東莞議論<lb/>
沸起謂君任刑太甚余遇泰興吳縣永安東莞四邑人<lb/>
輙問状人人言君敝衣冠視事如窶人子而治用嚴最<lb/>
後泰興人言君所督責者衙門猾吏胥及豪強人耳實<lb/>
未嘗妄加刑百姓也頃余覧新城鄧元錫贈君任泰興<lb/>
序則君砥礪好修自舉人時然矣諸壽賢南直崑山人<lb/>
進士觀政時㑹御史房寰劾海忠介公君與進士顧允<lb/>
<pb n="KR4h0152_WYG_389-12a"/>
成彭遵古抗疏言寰何人而論列忠介得㫖退囬原籍<lb/>
數年俱為教授夀賢得河南南陽嚴督諸生課而敦琢<lb/>
其行誼不少寛假即束脯不受余北上見君貧甚適直<lb/>
指使者餉余遂以贈君君受之踰二年陞國子助教詣<lb/>
京師竟歸余贈封識宛然助教賃民居僅一楹與闤闠<lb/>
無辨是時允成遵古并抗節清修稱三進士云王紹先<lb/>
陜西三原人以進士為工部主事㑹潞王出封君同太<lb/>
監徃營建務精覈節縮時與内豎忤躬自苦約即廪給<lb/>
<pb n="KR4h0152_WYG_389-12b"/>
不受撫按以例餉君君貯衛輝府庫還之郡守争曰府<lb/>
庫非貯問遺所君為不動已事竣還朝言官劾其不繳<lb/>
御批降調山東鹽運判官率其妻子之任數米而炊脱<lb/>
簪珥自給數月乞致仕去張鯉山東膠州人嵗貢任主<lb/>
簿陞縣丞再陞山西芮城知縣騎一騾之官拮据勞作<lb/>
與百姓均甘苦所得俸入常為民完上司贖鍰或有徴<lb/>
取不能辦惟飲泣而已無何陞鄭府審理正仍賣向者<lb/>
所騎騾歸<lb/>
<pb n="KR4h0152_WYG_389-13a"/>
舊銓氏曰髙山仰止景行行止諸君子皭若淵澄屹如<lb/>
岳立庶幾中行尚矣在節之上六苦節貞凶悔亡説者<lb/>
謂聖人之不貴矯也如是非然也雖凶亡悔豈與夫不<lb/>
節之嗟同日而語哉立意較然不欺其志即汶汶猶將<lb/>
慊焉故曰假年以學易可以無大過矣<lb/>
　<lb/>
　<lb/>
　<lb/>
<pb n="KR4h0152_WYG_389-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十八</head>
    <p>
<pb n="KR4h0152_WYG_278-1a"/>
欽定四庫全書<lb/>
　明文海巻二百七十八　　　餘姚黄宗羲編<lb/>
　　序六十九<lb/>
　　　贈序<lb/>
　　䟦唐子華畵贈邵思善詩巻後<hi>朱升</hi>
至正五年呉興唐公子華宰吾邑余客其門相與處甚<lb/>
善也公時時出古今名畫及其所自畫者示余且讚賞<lb/>
其趣予懵於此道故不知嗜好若無聞無見者公不悦<lb/>
<pb n="KR4h0152_WYG_278-1b"/>
其心曰豈其明於他而獨暗于此耶是殆薄吾畫也予<lb/>
察之稍以留意一日與公同訪提茗亷父壁間有公所<lb/>
筆畫四幅予觀而喜之公曰此吾二十年前筆也是殆<lb/>
不佳予心計若従公求指其不佳者在某處某筆冝若<lb/>
得其槩然不欲亟以凟之及再往則捲而藏之矣余素<lb/>
與縣東門邵桂堂翁友善其孫孜思善時従予讀書見<lb/>
公畫輙悦慕之不瞬目不釋手若予之有味于天地之<lb/>
化聖賢之學也公大喜進而教之宦滿挾之歸邵生盡<lb/>
<pb n="KR4h0152_WYG_278-2a"/>
棄餘事用能得公之意趣四方聞人稱能鑒識者贈之<lb/>
詩文許與交至信乎生之妙於畫矣畫之為道冝求其<lb/>
似也今曰似則不超冝以巧為精也今以拙為古殆必<lb/>
自有其説予藏思善舊所為畫數幅假我數年得畢婚<lb/>
嫁盡除書生氣習然後袖而出之好山水佳風日中請<lb/>
思善指其昔非今是在某處某筆使昔之不得於唐公<lb/>
者得之思善亦大好事故苐書之巻帙之末以識焉嵗<lb/>
辛卯秋九月既望朱升拜手䟦<lb/>
<pb n="KR4h0152_WYG_278-2b"/>
　　贈陳伯柔序<hi>王禕</hi>
有元以來大江之西有二大儒焉曰呉文正公虞文靖<lb/>
公文正之學主於為經其於羣經悉釐正其錯簡折𠂻<lb/>
其疑義以發前儒所未發而集其成討論該洽封殖深<lb/>
固視漢儒之顓門名家者有間矣文靖之學主于修辭<lb/>
其於文辭養氣以培其本知言以極其用凡以載斯道<lb/>
而傳之世故其羽翼聖教黼黻人文卓然為一代之所<lb/>
宗而自成一家之言者也二公之學雖其逕庭有若異<lb/>
<pb n="KR4h0152_WYG_278-3a"/>
向然要皆聖賢之為道其趨一而已矣後學之士烏可<lb/>
妄議乎哉方二公之講學也天下學者翕然師之従而<lb/>
遊者衆矣而以里中子受業其門者有陳君伯柔焉伯<lb/>
柔之學為經則推本于文正修辭則取法于文靖淵源<lb/>
之所自誠有不可誣者以余所交二公之門如伯柔者<lb/>
何其不多見也於是二公不可作矣故余獲交于伯柔<lb/>
不異聆緒論揖聲光于二公之門不知生世之晚也伯<lb/>
柔識見髙明而篤於自信操志秉節不務諧于流俗遭<lb/>
<pb n="KR4h0152_WYG_278-3b"/>
世多故益將韜晦不茍事仕進盖庶幾立言以踵二公<lb/>
之軌躅而今年幾六十亦既老矣昔者伯柔之遊江東<lb/>
也文靖嘗贈之文其言以謂伯柔有志于聖賢之學而<lb/>
二程子之學初無同異且極其歸于天徳王道之論盖<lb/>
其望于伯柔者甚至也於今巳三十年余嘗讀其文而<lb/>
深慨焉前哲日逺斯文之墜緒猶千鈞之一髪纘而承<lb/>
之不其在於人乎伯柔用辟舉而起再調官于越之諸<lb/>
暨夫今之官州縣者第従事于簿書期㑹此胡足以盡<lb/>
<pb n="KR4h0152_WYG_278-4a"/>
人之所長余故于伯柔復舉虞公之論以為言是則伯<lb/>
柔之所任者其亦重矣而余何足以知之書以識别以<lb/>
見余之知伯柔者固非茍焉而巳也<lb/>
　　贈岳徳清序<hi>蘇伯衡</hi>
往嵗金華同知潘侯叔聞病目延周漢臣者治之漢臣<lb/>
出入叔聞所余數數見之其徒有岳生者未嘗不與之<lb/>
俱漢臣治叔聞之疾凡砭針湯熨與夫劑之和煮加損<lb/>
一以属岳生比叔聞病愈漢臣辭歸余亦徵赴京師余<lb/>
<pb n="KR4h0152_WYG_278-4b"/>
之叨禄于京師也八年然後得請歸養及歸後人問漢<lb/>
臣則且死矣而岳生者余固忘之去年冬有持胡先生<lb/>
遺岳徳清詩示余者言徳清余嘗識之余亦不記其為<lb/>
漢臣之徒也嵗之六月徳清過余相與問勞乃知其為<lb/>
往嵗與漢臣俱出入叔聞所者固舊相識也而忘之則<lb/>
余見徳清安得不喜且愧哉徳清故鄂忠武王之裔家<lb/>
于嚴陵採藥浙水東名山奥區往往有其足迹而雅愛<lb/>
金華之長山至輙眷焉不能去其所至人莫不虛館以<lb/>
<pb n="KR4h0152_WYG_278-5a"/>
竢為人治目比有竒騐則徳清能傳漢臣之業可知矣<lb/>
余因問徳清人目病凡幾證狀何若也徳清引古方書<lb/>
言目之病甚悉大都十七八證而名狀各異又問治之<lb/>
皆有術無術對曰唯瞽不治餘皆有治之之術也然則<lb/>
天下無不可治之目也對曰然余拊髀曰嗟乎徳清生<lb/>
亦知余之病乎余目與人同而余獨視不及尋丈尋丈<lb/>
之林黧黄牝牡不辨此吾友也熟視而勿與揖彼非吾<lb/>
友也拱手而迎之以此動輙速諐招刺不知此果類古<lb/>
<pb n="KR4h0152_WYG_278-5b"/>
方書何等證也生將何以治之乎然余固能决别黔晳<lb/>
美惡真贋於尋丈之内焉生縦不吾治猶可也嗟乎徳<lb/>
清生亦知人之病有甚於余而余之所甚患者乎乃者<lb/>
雨不時降吾婺以旱溪流斷絶車無所用由是方地千<lb/>
里不問髙田下田鞠為稿壤黍稷重稑無弗黄而殞矣<lb/>
而肉食者若不見而莫之省且督吏若胥日夜取常租<lb/>
之盈其視民之少壯者之有菜色老弱者之胥為殍也<lb/>
與瞀者矇者眇者無以異觀其目則非瞀非矇非眇者<lb/>
<pb n="KR4h0152_WYG_278-6a"/>
不知此果類古方書何等證也生將何以治之乎之人<lb/>
也固朝廷使之舉錯民之枉直者也生不有以治之其<lb/>
於賢否是非利害曲直廢置取舍従違顛倒錯謬毎事<lb/>
類夫此則斯民將奈之何徳清謝曰此非目病也茍非<lb/>
目病則何病也對曰此所謂盲于心者也夫人之所病<lb/>
病疾多而醫之所病病道少况乎以心盲之盲責醫目<lb/>
者醫哉則賤工亦安能治之雖然凡人之病必有由来<lb/>
得其所由治之斯愈此不易之道也之人之盲也亦必<lb/>
<pb n="KR4h0152_WYG_278-6b"/>
有由然矣故竊以為茍治之以治阿大夫即墨大夫之<lb/>
術何患其不治哉又焉用吾醫目者為余嘉其辨遂次<lb/>
第其語以告<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>黜陟之柄者且以見余之識徳清有素<lb/>
云<lb/>
　　贈蔡山人序<hi>宋𤣥僖</hi>
自知其命者而後可以言人之命命豈易言哉富貴貧<lb/>
賤命也夀夭禍福命也命懸乎天天之所為深逺莫測<lb/>
而人欲言其將然無有不騐難矣哉是故非自知其命<lb/>
<pb n="KR4h0152_WYG_278-7a"/>
者不可以言人之命也盖知命為君子君子之心不蔽<lb/>
于物而理無不燭理既燭矣于富貴貧賤夀夭禍福一<lb/>
聴乎天之所為而無不樂焉既以樂乎己又以語乎人<lb/>
曰富貴命也知命者不溢不危斯可以長守富貴也貧<lb/>
賤命也知命者不諂不濫斯可以久處貧賤也夀夭禍<lb/>
福命也知命者不偷活不傷生則夀惟其夀而夭非其<lb/>
夭也不足欲不蹈險則福惟其福而禍非其禍也斯言<lb/>
也人茍聴之于世教不有助乎夫以匹夫之言而有助<lb/>
<pb n="KR4h0152_WYG_278-7b"/>
于世教非君子其孰能之術數之學云何哉上虞蔡某<lb/>
山人蚤甞習進士業試不利即委分田野而無競于時<lb/>
非自知其命者歟中年難于生事乃以五行書推人生<lb/>
年月日所值日辰而有以勸之于其富貴者勸其不溢<lb/>
不危于其貧賤者勸其不諂不濫于其夀夭禍福勸之<lb/>
以不偷活不傷生不足欲不蹈險為人言命而所勸若<lb/>
是非以君子之道處巳處人者歟不然何其不専尚乎<lb/>
術數之學也余久處貧賤者也今年春遇山人田野間<lb/>
<pb n="KR4h0152_WYG_278-8a"/>
聞其言知其有志乎君子之道而心竊喜焉因其徵余<lb/>
言故有以贈之<lb/>
　　贈錢文則序<hi>髙啟</hi>
韓文公詩有曰我生之初月宿南斗蘇文忠公謂公身<lb/>
坐磨蠍宫也而已命亦居是宫故平生毁譽頗相似焉<lb/>
夫磨蠍即星紀之次而斗宿所躔也星家者説身命舍<lb/>
是者多以文顯以二公觀之其信然乎余後生晚學景<lb/>
仰二公于數百載之上盖無能為役而命亦舍磨蠍又<lb/>
<pb n="KR4h0152_WYG_278-8b"/>
與文忠皆生丙子是幸而偶與之同也二公之名雖重<lb/>
當世而遭逢排擯謗毁幾不自容仕雖嘗顯于朝而貶<lb/>
陽山謫潮州竄逐于羅浮儋耳之間踰嶺渡海冐氛霧<lb/>
而伍蠻蜃其窮亦甚矣顧余庸庸雖不能致盛譽亦不<lb/>
為排謗者所及况遭逢聖明忝職禁署䝉恩賜還無投<lb/>
荒之憂是幸而不與之同也然二公之文章徳業赫然<lb/>
照映千古而余早罹艱虞中事奔走學不加脩文無可<lb/>
采將泯焉為衆人之歸是不幸而不能與之同也噫命<lb/>
<pb n="KR4h0152_WYG_278-9a"/>
之所舍既同則宜無不同而何相去若是之遼哉盖窮<lb/>
達得喪由乎命智慮賢否存乎人存乎人者可為由乎<lb/>
命者不可必世之人常以不可必者責于命而不以可<lb/>
為者責諸巳所以多自恕而倖得也若二公者其道同<lb/>
其文學同故毁譽窮達有不必其同而自同則余之不<lb/>
能與之同者盖有在也而豈命之罪哉山陽錢文則能<lb/>
推星以言人之禍福無不竒中士大夫多稱道之將遊<lb/>
湖海徵余言為贈因書所以自警者貽之且使遇夫自<lb/>
<pb n="KR4h0152_WYG_278-9b"/>
恕而倖得者告焉文則讀書好脩善鼔琴斯直其餘事<lb/>
云<lb/>
　　贈鄭顯則序<hi>方孝孺</hi>
天下之論文者嗜簡澁則主于竒怪樂敷暢則主于平<lb/>
易二者皆非也文不可以不工而惡乎好竒文不可以<lb/>
不達而惡乎淺易淺易以為達好竒以為工幾何不至<lb/>
於怪且俗哉善為文者貴乎竒其意而易其詞驟而覽<lb/>
之亹亹覺其易也徐思而繹之雖極意工巧者莫加焉<lb/>
<pb n="KR4h0152_WYG_278-10a"/>
若是者其為至文乎聖賢之文與後世之詞純駁工拙<lb/>
多寡不大相逺也而世人望之若天然不敢指儗之者<lb/>
以其不務竒其詞而竒其意故舉天下好竒者莫及也<lb/>
使其意不能過于衆人而惟詞之脩安在其為竒也哉<lb/>
日月之在天隮于東而行于西昏明于晝夜盈虧于晦<lb/>
朔自有天地以來未之有易也天固不規規然求異以<lb/>
駭人之視聴然愈久而彌新愈廣而無窮則為竒也大<lb/>
矣尚何以異為哉至于鬼燐之變滅不可以理推其跡<lb/>
<pb n="KR4h0152_WYG_278-10b"/>
雖似乎竒而其為明也㣲矣近代文士有好竒者以誕<lb/>
澁之詞飾其淺易之意攻訐當世之文昧者羣和而従<lb/>
之而三呉諸郡為尤甚此皆挾鬼燐而訾日月者也其<lb/>
力雖不足為斯文害然不除滅而禁斥之何由復古之<lb/>
盛乎今天子憫斯世之不逮古擇太學之士而教之吾<lb/>
郡鄭君顯則與焉顯則為文不好為竒而亦不流于易<lb/>
盖學而得其正者也予竊有志于變天下之文而患不<lb/>
得友天下之賢誠得如顯則者數十輩其趨古人之道<lb/>
<pb n="KR4h0152_WYG_278-11a"/>
以自見于世其崇且大者可期也况于文乎今猶未之<lb/>
遇也烏得無慨然矣乎吾聞文與教化相上下安知今<lb/>
之文果不古類耶顯則誠以吾言求之有合于吾言者<lb/>
吾不謂之今之士也<lb/>
　　贈王仲縉序<hi>方孝孺</hi>
饑而食飽而嬉營私而騖利生無聞而死無述者衆人<lb/>
也食焉而思思焉而行不憂其身之窮而憂道之不修<lb/>
不懼其家之無財而懼乎名之弗揚也君子也衆人之<lb/>
<pb n="KR4h0152_WYG_278-11b"/>
所為切于身而見效近故人之趨事者夥君子之所務<lb/>
事既緩而功亦遲故衆人多笑之而不知衆人之所為<lb/>
又君子之所悲也吾昔年舟還自金陵泊姑蘇城下舟<lb/>
人指城中大第謂余曰此元偽呉張氏宫也余問今其<lb/>
家安在則己無噍類矣問其人名字則已莫有知者矣<lb/>
及至錢塘道西湖舟人數謂余言林處士事曰此處士<lb/>
故宅也此處士坟墓也此處士曾遊之地也余未嘗不<lb/>
為之太息方張氏盛時據數州之富擅王侯之貴驅百<lb/>
<pb n="KR4h0152_WYG_278-12a"/>
萬之人以給其所欲其車服宫室妾媵珍寳騶従師徒<lb/>
僭擬乘輿而自謂一時之雄矣而今未下十年乃若此<lb/>
處士在宋時破廬敝褐羸童野鶴出入于烟霞水石間<lb/>
其窮困莫比今越二三百載姓名猶灼然在人耳目則<lb/>
區區之富貴者何足道而士之貧賤又何足憾哉且處<lb/>
士特一詩人其自立者非能如聖賢之宏大深逺有以<lb/>
明斯道而淑來世猶能如是况夫君子之希聖賢者乎<lb/>
吾友烏傷王仲縉年少好學其所志甚美而其鄉人竊<lb/>
<pb n="KR4h0152_WYG_278-12b"/>
笑之以為迂仲縉告余余恐其沮于衆人之笑也故告<lb/>
以斯説使仲縉知為學之足恃而益思自勉使衆人知<lb/>
所有者之不足道不暇笑人而自悲也<lb/>
　　贈金溪呉仲實序<hi>方孝孺</hi>
道本于人心非幽深𤣥逺不可知也而人鮮知之邪説<lb/>
惑之耳古之為邪説者其言異其術異其名亦異其心<lb/>
亦自以為異於聖人之道故其説易攻而智者不之信<lb/>
後世之為邪説者其言與術皆異至于問其名則自以<lb/>
<pb n="KR4h0152_WYG_278-13a"/>
為儒問其所宗則以為得聖人之傳故智與愚者皆溺<lb/>
焉聖人之道載于經可知矣未嘗使人求道于博文約<lb/>
禮之外聖人没明道者莫過于子思孟子而二子之所<lb/>
言近而身逺而天下要其原則本之天命語其事則愚<lb/>
夫愚婦皆可知之亦未嘗為窈𡨕渺邈之説使人不可<lb/>
致詰也後世邪説者則曰文不必博也禮不必約也道<lb/>
之妙不可以言傳也嗚呼是果道邪以聖人之智睿七<lb/>
十子之偉傑其過于人亦逺矣然而必學于詩書禮樂<lb/>
<pb n="KR4h0152_WYG_278-13b"/>
六藝之文至于終身而不厭彼邪説者則曰六經不必<lb/>
學也必求于吾心俟其頓明忽悟而後可嗚呼是果何<lb/>
道耶且經之作何為也聖人思巳之身不能常存以淑<lb/>
來世故載其所言所行者使人取法焉耳今人必謂無<lb/>
所用乎經而可以為聖賢則邪説者果勝于聖人也耶<lb/>
棄書語絶念慮錮其耳目而不任而僥倖于一旦之悟<lb/>
者此西域之異説愚其身而不可用于世之術也而學<lb/>
之謬自附于聖人而曰聖人之道固如是不特誣其身<lb/>
<pb n="KR4h0152_WYG_278-14a"/>
而乂誣後之學者何其甚惑耶自斯道之不明其欲惑<lb/>
斯民者亦衆矣然墨者不諱其名為墨楊者不諱其名<lb/>
為楊申韓老佛之徒各不諱稱其名故放言而驅之則<lb/>
人隨以定其為害可息也天下之大害莫甚于名是而<lb/>
實非異端其實而聖賢其名此士所以従之者衆也然<lb/>
非彼之過也従之者愚也今有人焉棄稻黍而噉橡栗<lb/>
雖無識者亦知其為愚矣棄孔子子思孟子而不師而<lb/>
求異端之似者師之孰為其智耶金溪呉君仲實儒者<lb/>
<pb n="KR4h0152_WYG_278-14b"/>
也學孔子子思孟子之道而不變于流俗者也其為學<lb/>
其富其為文辭甚達是皆彼之所棄者而呉君獨盡心<lb/>
焉余慕其善為學也其自京師將歸故論邪説之害以<lb/>
贈之俾告其鄉人嗚呼斯道之不明久矣謂余言為然<lb/>
者其有志于道者乎<lb/>
　　贈順慶太守章𢎞載序<hi>汪偉</hi>
今縣州府官之長皆知名而别以所理知之為言主也<lb/>
盖謂一府一州一縣之主耳家之長俗亦曰家主謂之<lb/>
<pb n="KR4h0152_WYG_278-15a"/>
主一家之責萃焉老弱僮奴有供養衣食隣里姻戚有<lb/>
吊慶公上有賦役祭祀賔客嫁娶死喪有需至于備旱<lb/>
災禦外侮訓子弟皆主責也果蔬雞豚之細一失其理<lb/>
則為家之道有缺而他人不任其憂主之道其難如此<lb/>
積家為鄉積鄉為縣積縣而為州為府勢雖殊其為道<lb/>
一也所主愈大則責愈難一物不得其所願惟主是望<lb/>
不能為之主則彼將自為矣夫使人自為主此天下之<lb/>
所以亂也饑寒莫之恤于是刼奪之計行焉爭訟莫之<lb/>
<pb n="KR4h0152_WYG_278-15b"/>
理于是狼戾仇賊之惡成焉强莫之制而弱莫之植于<lb/>
是任侠武斷之俗興焉是皆無主之弊也嘉靖二年冬<lb/>
南京勲部郎中餘干章君𢎞載陟四川順慶府順領二<lb/>
州七縣地盖千餘里户以萬計者不知其幾而一旦為<lb/>
之主儼然位其上而任其憂豈小寄哉章君以名進士<lb/>
任郎署清慎之操樂易之行積有名聲且博學而文以<lb/>
儒術飾吏事古之稱循良者皆然為主之道固不外是<lb/>
君優為之矣瀕行其同寅司務暨子部諸賢合辭來請<lb/>
<pb n="KR4h0152_WYG_278-16a"/>
贈言且曰故事也不可辭作主説以貽之<lb/>
　　贈太學生石大用序<hi>陳敬宗</hi>
太學生石大用薊州豐順縣人自邑庠生登太學有年<lb/>
處六館諸生間恂恂謹飭惟强力植志務學不少自衒<lb/>
故自祭酒司業以下皆不甚知其為人正統甲子夏祭<lb/>
酒李先生困首木于太學三日不觧炎暑蒸鬱先生耄<lb/>
昏弗能勝大用慼然號于衆曰師猶父也師父罹艱而<lb/>
弟子奚忍坐視大用察衆志不與已合乃退去閉户疏<lb/>
<pb n="KR4h0152_WYG_278-16b"/>
奏懇請自代先生亟遣人止之弗聴同軰亦沮之弗聴<lb/>
大用奮然作色言朋友急難詩歌脊令况師乎亦弗聴<lb/>
竟挾所奏走謁銀䑓銀䑓難之且懼之以法大用曰生<lb/>
以義死亦以義何懼之有銀䑓知其不可抑遏遂以其<lb/>
請聞于上䝉並釋之于是在廷文武搢紳莫不嘆息曰<lb/>
此前代之所僅有而今世之所絶無者也争欲求識其<lb/>
面予聞唐徳宗貞元十四年國子司業陽城坐送薛約<lb/>
貶道州刺史太學何蕃季償王魯卿李讜等二百人頓<lb/>
<pb n="KR4h0152_WYG_278-17a"/>
首闕下請留城守闕數日為吏遮抑不得上蕃等皆涕<lb/>
泣餞送立石紀徳集賢正字柳宗元致書蕃等賀之以<lb/>
為昔李膺嵇康時太學諸生叩闕執訴僕謂訖千百年<lb/>
不可復見乃在今日今大用卓卓如此予亦謂自蕃後<lb/>
訖千百年不可復見乃在今日也以蕃等伏闕數日卒<lb/>
不得通與大用誠意悃愊能感動天聼排釋艱困於時<lb/>
刻之間則其賢似有過於古之人也夫師固不與五倫<lb/>
而五倫弗得弗明故于三事之道均焉凡天下之為師<lb/>
<pb n="KR4h0152_WYG_278-17b"/>
為弟子者莫不知有是道也而謂訖千百年不可復見<lb/>
者盖以師之為教無實徳弟子之為學無實心上下名<lb/>
分依稀典故而巳而于三事之道視之為虛器焉固無<lb/>
怪其不可復見也先生秉仁迪義凡所以施教于太學<lb/>
者無非實徳太學生恒二千人而陶鑄醇懿涵煦粹美<lb/>
者甚衆大用至是發其所積奮勇不顧利害惟義是蹈<lb/>
此固出於大用之素禀然亦先生導訓漸漬之極致然<lb/>
也先生之於陽公大用之於蕃等皆可無愧而凡天下<lb/>
<pb n="KR4h0152_WYG_278-18a"/>
之為師弟子者豈不亦有聞風而興起者哉是嵗大用<lb/>
以書經顯擢京闈鄉試髙等説者咸以為積善之報理<lb/>
或然矣是用播諸歌詠以為後世名教勸詩曰有偉石<lb/>
生義激于衷陳厥悃愊徹聼宸聰帝曰釋兹復厥章服<lb/>
用顯名教維新化育簪纓貂璫爰及儒紳合詞贊頌卓<lb/>
哉斯人棫樸菁莪多士攸同翹楚錯薪穎脱奏功維初<lb/>
倡義衆且望望爰播頌聲能弗泚顙三事道均云胡弗<lb/>
尊兹焉不篤慙負聖門師道岌圮延平植之陶煦醇懿<lb/>
<pb n="KR4h0152_WYG_278-18b"/>
明効在兹左右髙徒前後國士衆人之中大用崛起山<lb/>
有鉅材羣木蔽之貢珍明堂公輸忸怩天祐善類靡徳<lb/>
弗報顯擢髙科斯文有耀昌黎紀傳集賢致書我作歌<lb/>
詩永揚令譽<lb/>
　　贈梁先生助教國子序<hi>岳正</hi>
君臣主義父子主恩恩義兼主者師生也先王不作大<lb/>
道就晦君臣之際輔以典刑而或者罹刑以傷義父子<lb/>
之間本乎天性而或者違性以賊恩彎弓而向羿操戈<lb/>
<pb n="KR4h0152_WYG_278-19a"/>
而叛何者又烏足怪哉以今言之在上者提符信執教<lb/>
條臯比而坐以名先生於堂上在下者服章縫挾書冊<lb/>
雁序而立以稱弟子於階下此天下學校之師生也徒<lb/>
以勢力假合而强為之號耳夫選一郡一邑之賢俊而<lb/>
聚之一宫有勇者有智者有巧者有能言者有尚氣而<lb/>
無所撓者其才氣之美固有不同者也臨之以勢齊之<lb/>
以法可以使其面從而不能得其心從可以使其貌服<lb/>
而不能得其誠服為之師者不其難乎順天府學學之<lb/>
<pb n="KR4h0152_WYG_278-19b"/>
宗也而設于京師京師之大賢才之淵藪士之游其地<lb/>
者得於耳濡目染之餘所謂智者勇者巧者能言而尚<lb/>
氣者盖有不問而知不習而能者也毗陵梁先生惟介<lb/>
轉自武學教授來司厥政談者率謂凡為京學當從事<lb/>
于精練勤敏之間茍約束不嚴教條不宻則貴游貨瀆<lb/>
有以間之未見其可也先生方一切去之旦暮坐堂上<lb/>
而操其要領任真率意澹若無所猷為者然而智者忘<lb/>
其謀勇者失其强巧者閉其能能言者収其辯尚氣者<lb/>
<pb n="KR4h0152_WYG_278-20a"/>
更其勁直而為和順彼此不忌而上下交好懽然其恩<lb/>
截然其義何其盛也今年先生陞助教國子京學諸君<lb/>
不忍先生捨已以去相率以情諗之于余余故述其所<lb/>
由以為先生贈云<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_278-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百七十八<lb/>
</p>
<p>
</p>
  </div>
</body>
</text>
</TEI>
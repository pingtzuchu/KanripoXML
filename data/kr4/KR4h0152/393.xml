<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百九十三</head>
    <p>
<pb n="KR4h0152_WYG_393-1a"/>
欽定四庫全書<lb/>
　明文海巻三百九十三　　　餘姚黄宗羲編<lb/>
　　傳七<lb/>
　　　能臣<lb/>
　　詹鼎傳<hi>方孝孺</hi>
詹鼎字國器台寧海人也其家素賤父鬻餅市中而舍<lb/>
縣之大家應繇於官者大家惟吳氏最豪貴舍其家生<lb/>
鼎鼎生六七年不與市中兒嬉敖獨喜遊學館聼人讀<lb/>
<pb n="KR4h0152_WYG_393-1b"/>
書歸輙能言諸生所誦呉氏愛之謂其父令児讀書鼎<lb/>
欣然其父獨不肯罵曰吾故市人家生子而能業吾業<lb/>
不廢足矣奈何從儒生逰也然鼎毎自課習夜坐餅竈<lb/>
下誦不休其父見其志不可奪遣之讀書踰年盡通其<lb/>
師所能師辭之時吳氏延師儒鼎就學吳氏亦子育之<lb/>
使學未數年吳氏子無能與鼎談者其師去鼎遂為吳<lb/>
氏諸子師還邑中諸儒皆與為禮稱詹先生不敢慢鼎<lb/>
聞同邑有王愚可先生者學甚博從而師之學春秋通<lb/>
<pb n="KR4h0152_WYG_393-2a"/>
其説去就有司試不得代趙生試趙生乃得上第以仕<lb/>
於是鼎為趙生曰我學經亦勞矣而子乃以我而仕此<lb/>
豈非天耶然不可無以謝我携趙生白金五十兩而去<lb/>
元末方國珍起海上不能制以重位授之國珍開府慶<lb/>
元求士為巳用是時知向背者以為國盜也不可輔皆<lb/>
匿不出國珍聞鼎有才以計獲之鼎為所獲無奈因為<lb/>
之盡力為其府都事有亷名國珍弟平章事有人犯法<lb/>
属鼎治鼎論如法平章之妻受賕請於鼎持不可曰今<lb/>
<pb n="KR4h0152_WYG_393-2b"/>
方氏欲舉大謀當用天下賢士一心守法曷使婦人得<lb/>
預事乎不許妻怒譖之繫鼎獄半載乃釋復起為上虞<lb/>
制上虞與偽吳王張士誠地相錯軍吏貴臣其衆以鼎<lb/>
儒生不習邉事稍違約鼎㑹衆於庭引一驛丞責以不<lb/>
奉公斬之在庭者皆股栗膝行請罪膝屈乆不能起乃<lb/>
罷後雖元帥萬夫長有所陳説皆長跪以言不敢舉目<lb/>
視其面鼎臨事有才簡牘滿前須㬰而决暇復與故人<lb/>
賔客出遊四方遊士争及其門有馬給事者常與鼎以<lb/>
<pb n="KR4h0152_WYG_393-3a"/>
事過寧海令以下皆迎謁旦暮候其市中人相指歎曰<lb/>
學之能貴人乃至於此乎至正末我兵臨慶元城下國<lb/>
珍懼乗樓船遁於海上怒欲舉兵誅之莫為計鼎為草<lb/>
表謝辭甚恭而辯上讀表曰孰謂方氏無人哉是可以<lb/>
活其命矣乃赦不問更以國珍為右丞鼎亦召至京師<lb/>
鼎為書萬餘言詣闕下須駕出上之上為之立馬受讀<lb/>
付丞相官鼎楊憲為左丞惡言事者奉例徙居梁又徙<lb/>
陜去數年憲敗凡為憲用者皆受誅鼎頼此以免在陜<lb/>
<pb n="KR4h0152_WYG_393-3b"/>
七年大臣薦鼎名於朝鼎至京師中書以謫徙人不宜<lb/>
用将還之於陕鼎恐還為人所輕笑以貲属掾史願㽜<lb/>
掾為之言於丞相曰詹鼎有竒才以例棄不用可惜丞<lb/>
相不信其人在可召視之非誣也丞相果召見鼎問之<lb/>
鼎髯甚美又能為梁趙間言歩趨進退閑雅有威儀丞<lb/>
相甚喜之稱於衆曰詹鼎尚書才也時河南行省缺郎<lb/>
中吏部請命鼎為之丞相曰吾同事以鼎才不可使外<lb/>
也待半嵗除㽜守都衛經歴改刑部郎中刑部佐寮未<lb/>
<pb n="KR4h0152_WYG_393-4a"/>
完有司請除吏丞相曰刑部有詹鼎在勝百軰其見稱<lb/>
如此鼎在刑部一以寛仁行法威聲不起而人皆樂其<lb/>
不苛刻罪人當分覆者争曰願得詹公覆我我死不憾<lb/>
㑹大都督府受賂除軍吏事發誣鼎有贓御史覆鼎鼎<lb/>
言在留守時所養孤甥來省恐有之鼎誠不知御史曰<lb/>
法貴殺有名卒誅鼎與百餘人皆死鼎坐罪薄有才人<lb/>
惜之鼎為文章氣燄逼古人守身亷重行義好學不廢<lb/>
自陜入京師時聞人有好讀書價金一斤鼎無金惟所<lb/>
<pb n="KR4h0152_WYG_393-4b"/>
乗驢棄以買書其為人竒偉如此及死其所養孤甥為<lb/>
之服䘮三年<lb/>
　　南原王先生傳<hi>顧璘</hi>
先生姓王氏名韋字欽佩上世自睢徙江浦再徙金陵<lb/>
子孫遂為南京人父徽彊直大節成化間為給事中劾<lb/>
大權貴忤㫖謫普安州判謝歸𢎞治初三原王公為吏<lb/>
部起為陜西叅議以直道處廵按御史不合遂乞致仕<lb/>
先生既負異禀復閑家訓德器遂蚤成不為不義不交<lb/>
<pb n="KR4h0152_WYG_393-5a"/>
非友自諸生時屹然有公輔望莆田林公俊海陵儲公<lb/>
巏並引為忘年交又與陳沂顧璘友善切劘為古文辭<lb/>
獨愛唐風意興蕭逺士林徃徃稱服警語舉進士選充<lb/>
庶吉士以才第當授翰苑顧叅議公年高請南便養授<lb/>
南京吏部考功主事考課功行及舉五年考察之典力<lb/>
持公論不少假借百司並見嚴憚從弟由國學生試政<lb/>
欲言文選未閒曹乃正色曰安有身為銓司為兄弟擇<lb/>
利便者乎南曹權輕且然使居北當何如也竟不以言<lb/>
<pb n="KR4h0152_WYG_393-5b"/>
後居憂服滿改除南京兵部車駕主事所攝有快船者<lb/>
主薦方物領以中貴故櫂卒之長率被誅索破蕩無所<lb/>
排救先生厚其資給損其班列嚴其節制害遂减半陞<lb/>
儀制郎中政與國學相闗舊格以諸生衣冠流一切姑<lb/>
息其一二事目頗傷禮教先生曰政尚法不尚情茍以<lb/>
情選何所不至馭民以刑馭士以禮禮有弗協於士何<lb/>
觀於是釐政條布雖喧閧終弗少動擢河南按察副司<lb/>
督學政廸以禮法綏以恩義士咸歸心以吳太夫人老<lb/>
<pb n="KR4h0152_WYG_393-6a"/>
不能迎養遂乞致仕值憂擢太僕少卿卒於家先生性<lb/>
純孝其奉參議公禮恭氣和養豐恵備故公在晚暮清<lb/>
不知乏老不知衰吳太夫人性多恐左右就養未嘗有<lb/>
大聲遽動其䘮之也適病在牀哭必慟絶水漿不御數<lb/>
日遂毁損至槁以沒四方聞而哀之子逄元亦有時名<lb/>
先生嘗曰生兒貴佳不必仕宦故逄元精究文藝不應<lb/>
科目論曰吾登都城望鍾印諸山欎欎葱葱隆偃闢翕<lb/>
興雲霧以敷澤采何其龎厚邪是宜生人之多賢也若<lb/>
<pb n="KR4h0152_WYG_393-6b"/>
王氏父子文行卓卓燦然麟鳯見諸郊藪豈徒然哉而<lb/>
卒不獲大施海内殊為可怪及觀大江洶湧日夜洩尾<lb/>
閭不息又慊然憾矣不然如近時李按察熈景中允暘<lb/>
器中瑚璉而卒早䘮文學金子琮謝子承舉皆有文不<lb/>
第以死抑又何説哉聞諸人言如使都城左右有大澤<lb/>
比吳洞庭揚五湖庶幾鍾水豐物而氣不散越儻亦有<lb/>
輔相之宜乎或曰天地之英率難鍾而易散此又物理<lb/>
消息無容置意也<lb/>
<pb n="KR4h0152_WYG_393-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_393-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百九十三<lb/>
</p>
<p>
</p>
  </div>
</body>
</text>
</TEI>
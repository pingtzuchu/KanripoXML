<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三</head>
    <p>
<pb n="KR4h0152_WYG_003-1a"/>
欽定四庫全書<lb/>
　明文海巻三　　　　　　　餘姚黄宗羲編<lb/>
　　賦三<lb/>
　　　國事三<lb/>
　　至日早朝賦<hi>劉球</hi>
維宣徳紀元之五載逮𤣥冥司令之中旬羲和回馭於<lb/>
北陸招揺指子於初昏玉琯之灰乃動黄鍾之候維新<lb/>
開萬物之大始轉一氣於鴻鈞幸㑹昇平之運於今日<lb/>
<pb n="KR4h0152_WYG_003-1b"/>
宜致履長之慶於紫宸焉故時則靈臺是定禮則鴻臚<lb/>
斯宰儀物則内外畢偹執事則大小恪戒莫不齋沭宵<lb/>
興敬恭以待是日也及東方之未曙仰明星之猶光車<lb/>
塵紛兮以起途燈燭燦兮交張聽玉漏之滴瀝望庭燎<lb/>
之煇煌九門闢兮既廓三鼓發而有鏜填兩掖以競進<lb/>
鳴雙珮兮鏗鏘陛衞羅以萬隊鹵簿設其兩傍合之則<lb/>
為偶離之則成行牙旗羽盖龍文鳯章玉節金鍪殳矛<lb/>
戈揚衆不能名美不能方少焉日曈曨兮東躋雲縹緲<lb/>
<pb n="KR4h0152_WYG_003-2a"/>
兮下幕浮佳氣於簾櫳燦祥光於金碧飛鳥隼兮垂翔<lb/>
凝冰霜兮融液爐烟起而香風飄廷鞭響而群囂寂閽<lb/>
象端厥容止仗馬不敢喘息然後啓瑶扄來警蹕鴻鐘<lb/>
鍧鑾輿出髙明衮衣之日月逺覩天位之飛龍黼扆後<lb/>
設而斷必自乎睿思冕旒前垂而明不掩於重瞳無動<lb/>
聲色篤恭其容儼然帝舜之正位乎南面何異周武之<lb/>
垂拱乎九重其臣則王公侯伯貂蟬眩幘玉帶懸牙朱<lb/>
衣襲裼卿大夫士降至百職濟濟蹡蹡莫不盛飾冠以<lb/>
<pb n="KR4h0152_WYG_003-2b"/>
品分班以次設東文西武鴛排鵠植旁及通象胥之逺<lb/>
藩言侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之羣貊詩書所未道其名唐漢所不賔之國<lb/>
皆奉玉帛而逺來亦幸觀光乎其側於是絳幘雞人長<lb/>
鳴東廡伶官發音金石柷敔琴瑟簫管交宣迭鼓聲洋<lb/>
洋乎盈耳節鏗鏗乎有序禮官唱讃登降拜俯進退啓<lb/>
跪或躍或舞咸中乎儀㒺愆於素諸方匭進之辭既退<lb/>
萬口嵩呼之聲齊舉喜動乎天顔聲震乎寰宇迨乎大<lb/>
禮既成祥慶荐臻荷天子之有命賜衆臣休暇於浹辰<lb/>
<pb n="KR4h0152_WYG_003-3a"/>
宴幣既頒恩禮復勤凡有生之衆庶莫不願戴于一人<lb/>
且夫冬之為節自古所尚豈但魯史備雲物之書周官<lb/>
重圜丘之享盖其在易卦則為復而復之為義取乎隂<lb/>
消而陽長陽長則君子道泰之漸隂消則小人道否之<lb/>
象上必體此而思君子之道當崇下必體此而思小人<lb/>
之道不足仗上下同情是則是懲務使邪枉不得勝乎<lb/>
正直䜛慝不得妨乎賢能則天下可約之仁義之域功<lb/>
徳可齊乎唐虞之稱皇圖於焉而鞏固福物自是而駢<lb/>
<pb n="KR4h0152_WYG_003-3b"/>
增<lb/>
　　朝鐘賦<hi>有序</hi>　<hi>劉伯燮</hi>
　隆慶戊辰夏四月大司空以𢎞治時朝鐘請易新朝<lb/>
　鐘上為輟朝五日懸之日鳴而聞者快焉嘻孰謂古<lb/>
　鐘獲遇今時哉作朝鐘賦<lb/>
於赫肅皇撤舊址以煇新殿兮既巍且揭銷黄金以冶<lb/>
洪鐘兮爰秘不發猗至尊勤臨御兮日每出而先鳴效<lb/>
用方得所兮何聲哀哀如不平凛先皇英武神斷兮孰<lb/>
<pb n="KR4h0152_WYG_003-4a"/>
敢雜鉛銅以飾巧久逸忽勞兮豈躭靜而厭炒乃召司<lb/>
空兮汝往詰之司空拜手稽首對揚兮昔敬皇之有遺<lb/>
首如巉崖寒潭螭伏卧兮蟠屈不移身如萬斛之車輪<lb/>
兮洵博大而孤危色如蒼梧老柏漫離披兮過者委填<lb/>
而弗睨朝餐霜露夕映星月兮莫悉其所更歴帝避便<lb/>
殿兮虚朝以俟者五日萬牛囬首重丘山兮閧得神器<lb/>
㧞自草莽置之岩廊兮物理變化于斯畢百年擯斥一<lb/>
旦遭逢兮廼遂以舊而見新離踈而居宻既登廼祭既<lb/>
<pb n="KR4h0152_WYG_003-4b"/>
祭廼鼔兮中外嘻嘻初若困龍之見舒兮猶未脫乎沙<lb/>
泥載考載擊兮聲噌吰而陸離大叩之大鳴兮邅駭愕<lb/>
而驚疑當其亮以肅也如明良賡曲如霓裳羽衣奏于<lb/>
海屋有時激以蹙也怨而不怒如比干之甘心剖腹如<lb/>
賈誼當漢庭善為流涕而痛哭及其亮以肅者激以蹙<lb/>
者欲盡而再蓄也如間絲竹如傳空谷又如百囀流鶯<lb/>
裊裊下于喬木饗徹御溝魚龍出也聲聞于天過鳥失<lb/>
也是謂不鳴一鳴驚人是謂不鳴一鳴動君亂曰譬彼<lb/>
<pb n="KR4h0152_WYG_003-5a"/>
新鐘少年子兮譬彼古鐘老成士兮嘅浮薄之中徙兮<lb/>
而遲鈍終獲理兮凡我同朝有毗倚兮<lb/>
　　大祀山陵賦<hi>魏學禮</hi>
萬厯庚辰嵗皇帝將有事於山陵宗伯以故事請曰展<lb/>
陵視寢永昭孝思惟帝嗣統則斯禮稱焉主上光紹鴻<lb/>
極八載于兹矣爰脩縟典仰荅神靈帝其念哉帝曰俞<lb/>
是惟朕衷厥俟典禮卜日考儀則秩宗其視厥載往欽<lb/>
哉乃以季春十有二日聖駕夙蹕兩宮聖母暨中宫皇<lb/>
<pb n="KR4h0152_WYG_003-5b"/>
后及諸嬪妃咸與以從再越日肇稱祀典長永昭獻景<lb/>
裕泰康九陵及章皇后景皇帝陵厥明上奉兩慈宮以<lb/>
旋后妃從詰朝而還宮禮也臣伏覩曠儀思揚洪美惟<lb/>
昔何承天有上陵篇未足以極其制乃造斯賦以仰頌<lb/>
萬一云爾其辭曰<lb/>
皇明開天垂禩萬葉誕此神聖茂隆昌業紹九帝以駿<lb/>
𢎞邁三代而光煜逮垂衣之八載將展視乎山陵思神靈<lb/>
之在天超埃壒而崇登峻皇隴之巍峙寔玉體之是慿<lb/>
<pb n="KR4h0152_WYG_003-6a"/>
悵儀刑之莫覿抒遐思而靡勝于是命秩宗稽懿典訊<lb/>
太卜戒雲輦建行宮以待蒞兮運嘉木以經營覆善土<lb/>
以清路兮望馳道之允平肅九門之環衞兮屬元侯與<lb/>
上卿拱淵穆之宸居兮夾萬雉之朱城乃吉日之既届<lb/>
兮鑾輿夙以啓行闢長安之左扉兮歴輔權與璣衡炳<lb/>
瑶暉於泰階兮睹斗緯之清明蔚戈鋋之先導兮抗霞<lb/>
采之幢旌錯五色以成章兮巻蜚飈而縱横玉輅耀以<lb/>
融䴡兮儼曲盖之蔥蒨識鹵簿之威儀兮陽羲升而霧<lb/>
<pb n="KR4h0152_WYG_003-6b"/>
散兩宮皇母暨厥后妃東華東安宛見翟翬彼羣嫗之<lb/>
捧乗兮粲綵裾之菲菲紛翼侍之服御兮載晻靄而交<lb/>
輝從官前行居守趨送駕次鞏華翩躚翠鳯既侍膳于<lb/>
慈闈朝昌平之羣衆詔奉車使馭蹕兮屯六師之如雲<lb/>
虎旅集其警嚴兮刁斗逺其相聞厥明至于天夀兮翠<lb/>
華弭于感思惟詰旦以祭兮詣長陵以停綏御青袍以<lb/>
對越兮燎芳芬以猋吹列鼎爼與簠豆兮獻桂酒以陳<lb/>
辭思雄武之御世兮顯神謨之飛宕控九宇以張弛兮<lb/>
<pb n="KR4h0152_WYG_003-7a"/>
齊𢎞功于肇創都燕甸以撫夏兮掃沙漠之毳帳振長<lb/>
算以詒𦙍兮鬯神明以開亮惟聖智之建始兮繄繁祉<lb/>
之錫貺祭竟徹牲百官既出更設酒脯内祀靜謐兩宮<lb/>
中宮拜起齋栗聿愛敬以咸盡昭内外之若一惟永昭<lb/>
之二陵實肅莊之𤣥殿爰自仁而率親亦如儀而躬薦<lb/>
獻景裕茂以及泰康章后景帝奕葉重光八陵迢逓親<lb/>
禋不遑乃遣官以代祀僉縟文之是詳覯聖制之有奕<lb/>
兮循𢎞鬯之彛章肆經緯于天地兮亦符協乎隂陽式<lb/>
<pb n="KR4h0152_WYG_003-7b"/>
遄發以還闕兮朝百辟于明堂衍宗祊于萬載兮享血<lb/>
食以孔長纉祖徳以恒思兮流祚慶于無疆荷天命之<lb/>
彌篤兮永丕式于四方<lb/>
　　大禮慶成賦<hi>陳沂</hi>
維年春仲始禮南郊大慶鴻祥以慰神勞猗與盛哉臣<lb/>
請大禮告成以揚今日之盛乎惟我髙皇滌土宇别人<lb/>
類叙倫彜奠儀位萃四海之渙興嗣嵗之禩奉父母以<lb/>
帝祗合丘澤于隂陽並尊親于壇屋兼義起于郊堂文<lb/>
<pb n="KR4h0152_WYG_003-8a"/>
皇駐燕載新厥章禋望列壝羣神徧將五聖紹緒世篤<lb/>
其慶綏昊天之成命式單厚于吾皇廼今十有四載運<lb/>
符皥熈郊卜孟春先神致詞干羽未格再諏仲時<hi>制嵗孟春</hi>
<hi>乃諏正月十二日禮部告于城隍乗輿未至改仲春二月十三日再告城隍</hi>戒犧牛以成牷<lb/>
盡充潔于牲期<hi>制冬十二月朔上親往視行牲于犧牲所大臣継日代</hi>周澤壤之嘉<lb/>
茁具享荐之畢采乃命金人諭戒執法臨察<hi>制銅人髙尺五寸執</hi>
<hi>牙簡于大祀書致齋三日于簡上太常先日事聞乃進金人傳制誓戒百官致齋于公署御史分行齋所致祭</hi>
庶正肅一萬理畢逹厥明則勾陳縈纒羽林布除雲官<lb/>
<pb n="KR4h0152_WYG_003-8b"/>
扈蹕雨師清馳羲和司御勾芒奉纚左張翠虬右建白<lb/>
菟後衞𤣥旐前揚赤旟五緯連盖四氣分輿扇節應候<lb/>
而成列幢麾環宿而布道馴象服御于金輅毛馬駢綴<lb/>
于𤣥纛砰轟雜沓而金革嚴警陸離璀璨而繪繡先導<lb/>
于是用太卜協靈辰望閶闔叩天閽組旒應圖冕璪體<lb/>
穹夙明禋以至正率駿奔于肅雍璋左右以奉圭雲上<lb/>
下而從龍是時天地合尊二后配命日月星辰統天之<lb/>
正海瀆鎮嶽統地之令鼓以風雷潤以雲雨嵗祗受時<lb/>
<pb n="KR4h0152_WYG_003-9a"/>
山川列土各系尊卑享獻有所<hi>殿中位帝祗東配以太祖太宗壇日月星辰几</hi>
<hi>四于殿陛下壇五岳五鎮四海四瀆風雲雷雨太嵗帝王神祗盖凡二十于四方</hi>特犢于爼太羮<lb/>
于登席地葅稭惟二聖同籩則蔆芰芡實榛栗形鹽魚<lb/>
藁麛脩糗餌粉粢<hi>籩二十</hi>豆則筍韭菁芹魚兔鹿醯脾析<lb/>
豚胉<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>糁惟齊<hi>豆十二脾析以牛百葉切細熟之和鹽酒豚胉以豚肩上肉為之<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>食炊粘黍</hi>
<hi>和羊脂蜜釀成糁食以牛羊豕肉與飯成之</hi>秬秠糜芑惟馨在徳琮璧蒼黄<lb/>
玉帛同色餘牲雜間<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>羝和羮品式盈縮帛惟用情<hi>日月</hi>
<hi>牲同籩豆簠簋各殺以二不用璧帛象赤白星辰牲間以羊豕羮用和帛用白岳鎮海瀆牲如之帛用方色餘</hi>
<pb n="KR4h0152_WYG_003-9b"/>
<hi>祀牲有殺帛皆白</hi>樂則鼗鼓柷敔簫管琴瑟塤<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>笙磬業虡夙<lb/>
設登歌搏擊九和奏格<hi>樂有中和肅和寧和夀和豫和凝和雍和安和時和九章</hi>干<lb/>
戚籥翟佾各以八萬舞兩階播應鳴戞禮則燔柴登獻<lb/>
飲受歌徹送望燎瘞式禮孔竭於時帝祗同將享之休<lb/>
髙文錫伊嘏之徳照臨普於赫之明鼔潤殫資生之力<lb/>
海嶽效髙深之靈百神奉祗若之職公卿庶尹則侍從<lb/>
允諧旃裘椎髻則羅拜攸懌乃令返汾隂之旗列長揚<lb/>
之騎舍承祀之輿攬于苖之轡精一之心已畢馳騁之<lb/>
<pb n="KR4h0152_WYG_003-10a"/>
力方至徹神餘以均恵頒庖禽以周賜<hi>十三日祀畢即田于海子</hi>莫<lb/>
非擴逮下之仁享告成之利也仰承功徳軒臨奉天<hi>十四</hi>
<hi>日夜還御慶成殿</hi>奏教坊之部曲陳慶享之鴻篇交神人于有<lb/>
終臻美懿于無前臣聞昔有虞皇類于上帝周祀居歆<lb/>
庶無罪戾五畤瀆靈𤣥元滛神皇堂肆赦亂禮彌恩雖<lb/>
擬隆以自聖實不享於蒼旻皇明盛徳割正僣謬三五<lb/>
式序陟降髙厚懼兹殷荐明旦㒺佑肇思文于淳聖康<lb/>
文武於二后嵗無卜禰之愆時無田燭之暮不䙝用犢<lb/>
<pb n="KR4h0152_WYG_003-10b"/>
之誠不弛立澤之受不忘庫廟之戒不㒺聽報之候今<lb/>
㒺畏其威不慗其親嗣嵗千禩庶幾其有聞<lb/>
　　禱雪南郊賦<hi>皇甫汸</hi>
嵗屠維赤奮若兮朔易正乎𤣥英厯固閉于暢月兮練<lb/>
望㡬之翌辰皇帝有事于南郊禱也何禱爾繄鱗運之<lb/>
迅傃兮氣憯懔而葳㽔詫隂伏之莫競兮恒暘若而淹<lb/>
期金方傷而木沴兮亟春令於僣差薄冰履而易冶兮<lb/>
杲日出其尚熈虞介蟲之為孽兮終旱瘨而癘滋豈嘉<lb/>
<pb n="KR4h0152_WYG_003-11a"/>
承之弗嗣兮胡元元之逢此罹也先是天子祗祓宗伯<lb/>
崇禋野廬清術司烜綘旻氊邸閱掌次之則旌門詰羽<lb/>
林之兵是旦也曶霍䝉合爛燦星陳望舒先抶飛㢘後<lb/>
奔張急繕以按招揺之隊振殷轔而走䕫魖之神天子<lb/>
乃離齋宮辭靜室侑方祗欵太一馳道既警乗輿乃出<lb/>
雲引縣裳飈分列㦸駟文螭之襂纚兮六素虬之絡繹<lb/>
翳端路之翠華兮旅中庭以蒼璧樹羽崇牙執紱秉翟<lb/>
鼉鼓金鏞雞干玉戚雖九奏之樂未宣而萬舞之佾咸<lb/>
<pb n="KR4h0152_WYG_003-11b"/>
集少焉清塵起而烟煴於屬車紫薫颺而苾芬乎越席<lb/>
紛總總其將羾兮班峩峩之入覲帷弸彋其在窅兮衣<lb/>
綷䌨其欽敬玉佩鋗而陸離兮金鋪鬰其晻映天子于<lb/>
是乎奏芝檢而遵㙺屏華盖之承宸俄改歩于靈陛兮<lb/>
緬稽首乎帝閽肆普淖之充簋兮縮嘉栗之盈罇既而<lb/>
皇命祝史為我敶詞愬睿圖於慿翼兮庶明徴其鑒之<lb/>
怳陟降之弗爽兮豈頒揺而逖斯禱曰同雲為我興連<lb/>
氛為我積噫不周其恵來隱扶桑其暫暱闢西域啓東<lb/>
<pb n="KR4h0152_WYG_003-12a"/>
國剪瓊蘂之六霙染瑶壇之一色燔紫焰而霰燼兮醴<lb/>
酒凝而冰瀝拂旋途兮絮為旂擁回鑾兮玉為軾藹藹<lb/>
浮浮瀌瀌奕奕普潤中田偃液上陌夐白𤯝之袤丈兮<lb/>
兆農年于盈尺率土播謡乎兩岐兮踰沙受獻于三脊<lb/>
斯萬姓合其懽心而百神歆其明徳者也有若酣璇臺<lb/>
舞瑶室端皮弁曵豹舄將獵之鈃山騖于萍澤則非所<lb/>
以掩身安形而亦亡禆於昭格焉矣廼有新進小臣叨<lb/>
扈從覿盛節第嘉頌揚休烈辭曰禋粥粥其帝軫維兮<lb/>
<pb n="KR4h0152_WYG_003-12b"/>
維匪䘏𦙍恫吾黎兮帝赫延竚神宴娭兮登我百榖戎<lb/>
叔為兮課功咸五三與偕兮莵園者誰負薪咨兮工賡<lb/>
黄竹帝考祺兮<lb/>
　<lb/>
　<lb/>
　<lb/>
　<lb/>
　明文海卷三<lb/>
</p>
<p>
</p>
  </div>
</body>
</text>
</TEI>
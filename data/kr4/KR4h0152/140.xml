<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百四十</head>
    <p>
<pb n="KR4h0152_WYG_140-1a"/>
欽定四庫全書<lb/>
　明文海巻一百四十　　　　餘姚黄宗羲編<lb/>
　　文二<lb/>
　　　雜體<lb/>
　　轅騾文<hi>王文禄</hi>
旃䝉恊洽之歳貞於孟陬之八日至止彭城登車攬轡<lb/>
見衆騾精神一騾憔悴問之執御曰駕轅之騾也其始<lb/>
也擇之精其既也養之厚其任也當其艱其價也重其<lb/>
<pb n="KR4h0152_WYG_140-1b"/>
貿月夕星霄雪晨風晝其勞勩也亦己乆矣予曰何不<lb/>
易其駕轅乎曰轅車之主也駕轅騾之主也易以他騾<lb/>
不敢服轅此騾蹄齧不肯棄轅寧待其斃而後已焉予<lb/>
以日暮止宿罔扣厥情明發駕轅而起程也升髙阜之<lb/>
壠力後足以躡撑下低側之坂先前足而縱横曲徑紆<lb/>
其軌直途正其膺水坎齊其偶河梁細其行輈衡壓其<lb/>
脊箱收頼其寧鐵輪奮擊其勢鸞鈴雜沓其聲亦甚疲<lb/>
而渙汗若太息而長鳴予實憐之同車者顧而笑曰子<lb/>
<pb n="KR4h0152_WYG_140-2a"/>
知轅騾之勞而不知夫人之勞亦有似於轅騾者乎且<lb/>
天地一車也參贊一轅也夫人一騾也是故惟渾惟元<lb/>
無車無轅騾曷從産駕安用旃逮及開闢知識火煎車<lb/>
乎既造轅乎既堅騾乎既壯致逺周旋迢迢古道蕩蕩<lb/>
平原荒荒野店落落井㕓南北之經數萬東西之緯㡬<lb/>
千欲頻年之徃返必是騾之駕轅子如憐之焉能負任<lb/>
於仔肩耶予曰否不然也轅必騾駕騾必駕轅特逸者<lb/>
可代而勞者可憐也客曰非駕騾之罪也騾之駕轅性<lb/>
<pb n="KR4h0152_WYG_140-2b"/>
也不棄於他騾者分也寧斃而後己者志也予曰騾亦<lb/>
有妬心乎亦欲出死力以盡心乎亦寧為其尊而不為<lb/>
其卑乎客曰騾之性猶人之性人之性即天之性天之<lb/>
性至靜也而生動以故天心好生生人咸抱用世之心<lb/>
若神禹之歴乘四載宣尼之環轍九州惟子之初生志<lb/>
在六合顧老之將至時無一休彼其駕轅之騾亦何足<lb/>
以為尤況兹引重致逺同乎乘馬服牛沂川生於是憮<lb/>
然曰予與子也三年一㑹春試千里方䇿梁輈毎沿途<lb/>
<pb n="KR4h0152_WYG_140-3a"/>
而跋涉恒去家而幽憂嘆騄駬駑駘之無别奈王良造<lb/>
父之未收志雖篤而莫展道不同而奚謀抱泛駕跅地<lb/>
之才豈懸金圖畫之求垂耳困鹽車而自慨俛首觸羈<lb/>
靮以増羞徒憑軾而大笑走飛塵以遐遊<lb/>
　　辰陽廢五顯靈官牌祭土地文<hi>萬士和</hi>
維嘉靖庚申時當歳除於天時人事有除舊更新之象<lb/>
具官某謹以羊豕酒醴敢昭告於土地之神曰今天下<lb/>
百司庶府必有土地之祠盖以食土之毛治土之民官<lb/>
<pb n="KR4h0152_WYG_140-3b"/>
享和平人罔災害秋毫皆土神之力保祐隂隲於其間<lb/>
故后土社稷山川之祭莫非報土之徳然各有分限惟<lb/>
土之功愈分愈細故土之祭無大無小皆得對越世俗<lb/>
有五顯靈官者義不經見意者此舉之始亦起於報土<lb/>
之徳土之徳無乎不在故合四方中央之五位而求之<lb/>
其無不顯且靈也此於義取報本未嘗不善愚夫陋俗<lb/>
訛以傳訛不曰靈官則曰五通凡人家有一草一木之<lb/>
怪淫邪鬼祟之妖悉誣神之所司遂使聰眀正直之用<lb/>
<pb n="KR4h0152_WYG_140-4a"/>
為巫覡誑惑之資其䙝凟神明雖智者猶或承襲其弊<lb/>
職忝分守湖北初謁土祠見有五顯牌列正面土地牌<lb/>
列座隅不勝驚恐以謂后土社稷山川之祭其大而有<lb/>
爵土者得盡其誠百司庶府之祠其小而有職事者得<lb/>
致其敬人之報土亦己竭矣乃復借名五顯此非所以<lb/>
報神之大功而適以滋世之侮慢細民惑此不勝其愚<lb/>
守臣而然誰執其咎職不敢凟神明而大懼風俗之壊<lb/>
謹以此文用申䖍告乃徹舊牌一袪宿弊而專奉土祠<lb/>
<pb n="KR4h0152_WYG_140-4b"/>
亦所以奉神也其有淫邪鬼祟假神位號誑惑民間者<lb/>
神其速為發譴以保祐斯民神正其幽余正其明如書<lb/>
之所謂絶地天通㒺有降格則所以助成我皇眀之治<lb/>
神之功其又可報耶<lb/>
　　盥耳文<hi>凌翰</hi>
婺女之野長山之隂有翁昻然投朝簮而甘心乎一壑<lb/>
也既遁甘盤之荒迺由伯夷之隘屏玩好以不娛與聲<lb/>
色而長謝榮名是辭寵利大戒爰有儔人肆言無忌低<lb/>
<pb n="KR4h0152_WYG_140-5a"/>
聲密謀髙談逞志口語津津垂涎竊視不貴勢之熏灼<lb/>
則文學之夤縁不婚媾之貨財則羣居之宴樂夫威福<lb/>
者張大之本名位者富貴之趨處之宜有道也今也悖<lb/>
入致貨染指怡怡寶藏溢室赭堊獻竒原田毎毎沃爾<lb/>
膏腴盖廬老佛之居而歸其業收兩爭之利而黨其偏<lb/>
豪吏由其役使弱子困於笞鞭禍既延於桑梓殀乃降<lb/>
於衣冠此汙吾耳之一也夫作於前者榮以利則承於<lb/>
後者步其風辭章啓寵之階庠序千名之府役之以耳<lb/>
<pb n="KR4h0152_WYG_140-5b"/>
目所親投之以家庭所欲求之既重舎之必輕所慕者<lb/>
名所捐者金有釁可入其市盈庭授者不以為慙受者<lb/>
不以為徳楊於衆不掩其非聞於上則云其實盖句讀<lb/>
未之有聞而冠衣偉然扇赫此汙吾耳之二也夫婚娶<lb/>
論財其道非古忘古逐今疇曰不可今也百金酬媒千<lb/>
金歸女勢如炙手爭趨競取傾家謀聘百拜百啟爾乃<lb/>
黄金鈒花補胸縁裔雲繒霧縠如擲如棄笄珥纍纍胡<lb/>
然天帝壻乃下邑之蒸庶婦則上國之太君矧后飾所<lb/>
<pb n="KR4h0152_WYG_140-6a"/>
未有亦王制所未聞是故男不及齓先問桃夭瓊筵是<lb/>
肆珠履孔昭工無遺巧賁其一室僮僕舉之則百其役<lb/>
此汙吾耳之三也夫矩彠正則大業修邉幅隳則惰行<lb/>
出爾乃終日靡靡所事杜康枯棊三百中夜未央歌兒<lb/>
舞女娥媌而靡曼者笑樂且狂苞苴之富帷薄之慙悖<lb/>
德慝禮乃徤爾談習於積毁以從欲恥於引咎而省愆<lb/>
盖嘉言不啓其齒而謔浪歡呼懸河霏雪而至者皆吉<lb/>
士之所不堪此汙吾耳之四也嗟哉乎此流俗之大頽<lb/>
<pb n="KR4h0152_WYG_140-6b"/>
也談經侶希營道無術諸相與謀匪甲則乙吾生初年<lb/>
如有楓山整潔峻厲槖無剩錢故激之以清而衆以清<lb/>
應堂又孔庭五七十人言不及利清議大行故聚之以<lb/>
寡而業以寡修禽獸肥腯修聘有規朱提是易以簡為<lb/>
師此吾耳目之所覩記而胡若是乎之貿貿也人之賢<lb/>
不肖自古而然故業之修墜情之招也鄉有高山峩峩<lb/>
在瞻倏平爾陵毁而成川夫天之生才囏矣使斯人羣<lb/>
而聚謔以從淫必不然矣閩嶺十年故鄉改色聞儔人<lb/>
<pb n="KR4h0152_WYG_140-7a"/>
言慨焉於邑瀫之下流百尺其淵滙為清波萬壑其源<lb/>
汲以盥吾耳而詈之曰耳哉耳哉爾胡然而聞是哉水<lb/>
哉水哉其能滌吾兹穢哉於是盥之而祝之曰富貴豈<lb/>
一家物哉哲士有覺毋即慆淫田廬瓦礫金玉灰塵爾<lb/>
忍聞此盍聞爾以詩書之聲清哉咨爾水又盥而又祝<lb/>
之曰君子不患不能進而患進之不以道以利而入以<lb/>
害而出雖然不出他年口實爾忍聞此盍聞爾以道德<lb/>
之積清哉咨爾水又盥而祝之曰夫婦人倫之大綱婚<lb/>
<pb n="KR4h0152_WYG_140-7b"/>
約未終先啓其隙反目以居舅姑鮮得男老以鰥女殀<lb/>
以溺豈惟秦俗寔隳匪僻爾忍聞此盍聞爾以禮教之<lb/>
碩清哉咨爾水又盥而又祝之曰業荒於嬉行毁於隨<lb/>
蠢然天地之一蠧所患乎飽食而逸居大耋之嗟日昃<lb/>
之離知乎不知爾忍聞此盍聞爾以無逸之書小宛之<lb/>
詩清哉咨爾水<lb/>
　　讓陸大夫文<hi>屠應峻</hi>
天子熈寧海内晏然無非意之儆興禮飭樂綏和神人<lb/>
<pb n="KR4h0152_WYG_140-8a"/>
乃肇建七廟紹隆古之上儀垂範罔極復繕治諸宫室<lb/>
臺苑示後世無所加也惟時詔二三文武大臣經理諸<lb/>
務司空紀財百工恊叙於是武大臣侯勛論奏工曹主<lb/>
事瑞杖工官某死下詔獄雜治陸大夫幼淳時為繕部<lb/>
郎中上疏曰臣時雍言臣聞為人臣者毋曲言毋遂事<lb/>
宣和恊誠靖共厥位否則有刑所以杜不軌懲壅蔽也<lb/>
乃主事瑞素未與工官某接何得輒杖以死武定侯勛<lb/>
習怨瑞輒誣按且弗集諸經理臣擅署名進御所欺㒺<lb/>
<pb n="KR4h0152_WYG_140-8b"/>
誑上大不敬請逮治臣時雍病瞶不任事請罷謹昧死言<lb/>
詔下御史臺御史臺奏郎中時雍先事規禍宜併案乃<lb/>
謫陸大夫提舉廣東鹽司諸公卿以下覯大夫者率咄<lb/>
咄為大夫頌柱史應峻見讓之曰嗟乎陸大夫來若有<lb/>
罪吾數以責爾若聴毋怠夫有國家者厚府藏儲錢穀<lb/>
豈有他哉將以建事而快意也今天子創立鴻業鳩營<lb/>
駿功是故其用財宜若建瓴之下焉民趨之若涌泉之<lb/>
赴焉雷震響馳猋舉雲集而後不日之程可稽也廼大<lb/>
<pb n="KR4h0152_WYG_140-9a"/>
夫<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>細亷底勤夙夜計徒經物出納辨等其視公府<lb/>
之積也若私資焉𤨏慮繁度而弗忍釋也衆庶懐怨豪<lb/>
强切齒下不以為恩而上不以為便是大夫輕重易揆<lb/>
罪一宫室迤邐輪宇炳奕金壁之光垂垂燭地聞者愉<lb/>
耳觀者逸目其幸就而見之以為神仙之宅帝天之庭<lb/>
莫不大喜崩角恱怡而歸而大夫稱首功乃獨俯而戚<lb/>
曰是國用之所鱗集民力之所輻輳也是大夫欣戚佚<lb/>
情罪二諸工肇殷大賚駢及上自徹矦公卿下逮攻工<lb/>
<pb n="KR4h0152_WYG_140-9b"/>
胥史無不䝉被渥澤命筵授几左持醴肴右擁金綺横<lb/>
視揚揚以為受恩逾量萬世無極而大夫中坐悒悒復<lb/>
呲呲曰臣等以奔走㣲勞引繩督墨因力就技歳廩大<lb/>
官日厪勞問終始一工而旬日䝉恩者以十數彼邉塞<lb/>
之士披堅秉鋭身暴露於野幸尺寸之功以希旦夕之<lb/>
賞文吏簿稽軍庸弗録賞之弗洽臣實恥之是大夫矯<lb/>
節以抗衆罪三臣子之於君父見其愛亦愛焉惡亦惡<lb/>
焉是故莅官者遇下則視遇等則議遇上則俯遇君之<lb/>
<pb n="KR4h0152_WYG_140-10a"/>
所幸則傴僂而走耳武定侯勛天子之所尊重海内所<lb/>
共知也其寵靈之所憑藉勲伐之所鎮撼將何有於大<lb/>
夫而大夫違君之愛渝士之分干國之紀以議宗臣捋<lb/>
虎鬚而侮之靡不及矣是大夫不量力而干上罪四夫<lb/>
人臣勤勞終其身冒一罪猶足以死而大夫叢諐積釁<lb/>
䝉誤恩遷海外竊以為大夫何幸也大夫往矣其急改<lb/>
行易操無蹈於初非無斤斤以鬻亷無<graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>
                    <graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>以貿直曠<lb/>
惠以逮下戢節以媚上巽恭以悅衆浮沈以就俗則大<lb/>
<pb n="KR4h0152_WYG_140-10b"/>
夫之謫自是且進矣不然予未知大夫之所稅駕也於<lb/>
是陸大夫起曰謹謝子予行矣吾聞之嚆矢之絲不可<lb/>
以紉衣蓬纍之士不可以駕車人固各有志也予往矣<lb/>
子無嘵嘵以汚我遂登車不顧而去<lb/>
　　募刻大藏唱導文<hi>瞿汝稷</hi>
世之誕佛者皆比於范縝之神滅者也而神滅非聖人<lb/>
所立教也夫神也者妙萬物而為言者也即心也即道<lb/>
也範圍天地曲成萬物聖人所以參贊化育者也是豈<lb/>
<pb n="KR4h0152_WYG_140-11a"/>
形之所及也惟聖人為能窮神而庸愚固未嘗亡特不<lb/>
知其即道耳故曰百姓日用而不知不知則一狥於形<lb/>
於是遺範圍天地之廣大而自狹棄曲成萬物之㣲妙<lb/>
而自穢終日役役不過耳目口腹聖人愍焉故諭之曰<lb/>
形而上者謂之道形而下者謂之器復慮人之自畫而<lb/>
高遠之謂非己所及也故曰終身由之而不知其道堯<lb/>
之所以堯窮此神也桀之所以桀昧此神也是神者溯<lb/>
之無始推之無終豈形生而始生形滅而隨滅哉形有<lb/>
<pb n="KR4h0152_WYG_140-11b"/>
盡而神無窮故曰原始反終故知死生之説精氣為物<lb/>
游魂為變是故知鬼神之情狀而縝之言曰形即神也<lb/>
神即形也形生而神生形滅而神滅藉如縝言操則存<lb/>
者形存歟舎則亡者形亡歟出入無時莫知其鄉百骸<lb/>
九竅六臟誰為然歟心不在焉視而不見夢説築巖豈<lb/>
目所矚處今而憶昔在吳而知越何形之能然縝亦不<lb/>
思甚矣履帝武敏而生棄杜伯闗弓伯有為厲墳典所<lb/>
載未易悉舉是皆迦文之所倡乎故縝之言形即神也<lb/>
<pb n="KR4h0152_WYG_140-12a"/>
形滅神滅非聖人所立教也君子之所棄也是使人重<lb/>
形而遺神淪胥以溺者也何以言之謂形即神則舎形<lb/>
無我舎形無我則凡形之所欲皆我之所欲而以禮義<lb/>
維之是强也是外鑠也神不滅而謂滅則堯桀均盡顔<lb/>
跖均生均生則縱佚者自適均盡則好修者徒勞於是<lb/>
示之以餘慶戒之以百殃則見以為茫昧而難徵也掲<lb/>
之以仁義則以為仁義攖人心掲之以性善則以為性<lb/>
惡則以為善惡混幾何其能信之於是聿皇得喪徽纆<lb/>
<pb n="KR4h0152_WYG_140-12b"/>
貪毒惡積而不可掩罪大而不可解沉淪昏衢莫能自<lb/>
出旋復流浪為苦無已如來智入三世圓應衆機五時<lb/>
説法海墨不可勝紀其流入震旦者纔海墨之一滴是<lb/>
為今一大藏其語報則徴之三世其語性則盡之妙覺<lb/>
知三世之報則堯桀不均盡知性覺之妙則性善無所<lb/>
疑故下焉者得其説如惕於三世之報惡不俟懲而革<lb/>
善不俟勸而行矣上焉者得其説則妙契性善之真居<lb/>
仁由義若耳聴目視何有攖吾心哉是以聖賢之教得<lb/>
<pb n="KR4h0152_WYG_140-13a"/>
如來而大暢惜哉縝之不講謂形滅神滅而誕佛也惟<lb/>
如來之教能窮此神之廣大㣲妙語其大則天地者無<lb/>
盡大海之一漚耳元㑹運世者無盡時刼之一瞬耳語<lb/>
其妙則無聲無臭此之空諦也精一執中此之尸波羅<lb/>
蜜也一言演為無量義竟古今而推之莫能竟也儒墨<lb/>
之是非黄老之秘密與百姓之雄辯一言蔽之而有餘<lb/>
也佐堯而堯佐舜而舜父以之而慈子以之而孝護世<lb/>
以之而護諸衆生帝釋以之而離愛梵天以之而勝慧<lb/>
<pb n="KR4h0152_WYG_140-13b"/>
二乗以之而迴向真乗菩薩以之而證入妙覺四聖六<lb/>
凡無根不被故其言必至於海墨也河沙妙徳㒺越窮<lb/>
神故其要必歸於一乘也世出世法莫不竭盡而無餘<lb/>
矣是以世之興王莫不尊尚三藏之備備於貞觀五宗<lb/>
之盛炳燿於開寶興國於時傅經之僧徃返西域至勑<lb/>
王公百辟送迎宿衲出世示寂宸蹕時臨焉而語唐宋<lb/>
之治莫盛於此時乃若三武宣和之䃣法則亦自䃣其<lb/>
祚理亂之階實有深繫故我太祖太宗彌極紹隆太祖<lb/>
<pb n="KR4h0152_WYG_140-14a"/>
既刻大藏於留都太宗復刻大藏於京師列聖纂緒底<lb/>
今無替至於列代名卿宿儒或行峻一世或文雄百代<lb/>
龍翰鳯雛之彦蘭薰雪白之賢歸命法流頥真靈筏者<lb/>
數之更僕未易終也考其人之操履事業皆彪炳史册<lb/>
故未嘗以嗜此而壊世間法也或者謂當如淫聲美色<lb/>
以逺之惟恐入於其中夫飽梁肉者必無求於粢糲服<lb/>
縞紵者必無取於裋褐以裋褐而棄縞紵以粢糲而棄<lb/>
粱肉雖愚者不為也使道徳之藴不出於六藝性命之<lb/>
<pb n="KR4h0152_WYG_140-14b"/>
微無過於諸儒則彼固皆含六藝之腴入諸儒之室何<lb/>
肻悦詖辭而釋㣲言就僻行而盭大道乎是棄縞紵而<lb/>
求裋褐之類也非人情矣嗟乎四大假合也百年旦暮<lb/>
也神之未窮茫茫安託適百里而不得其所託則皇皇<lb/>
焉浩刼之適何翅百里七趣紛遝所託靡定狃百年之<lb/>
得喪而輕浩刼之流浪可不謂大哀耶故濟我於一時<lb/>
者不及濟我於一世者也俾我一世得所安者不如使<lb/>
我浩刼得所安者也求濟我於浩刼者非如來之教而<lb/>
<pb n="KR4h0152_WYG_140-15a"/>
何姑未敢論受果登地苐能泛瀾覺海少溉餘潤則契<lb/>
根根塵塵靡不周徧法界不獨可以窮神亦可以窮形<lb/>
色之原矣於是纒盖不能縻隂陽不能控翛兮其翔泊<lb/>
兮其集得固如也喪亦如也未游焉者不獨喪之為喪<lb/>
既游焉者不獨得之為得念念滅盡而非斷古今不異<lb/>
而非常畢化沙界而壹無事黙然宴坐而萬行嚴往來<lb/>
生死未嘗生死出入淨穢初無淨穢豈將來而後證審<lb/>
於今而不誣是以究曠刼於刹那拔九類於半偈莫尚<lb/>
<pb n="KR4h0152_WYG_140-15b"/>
如來之教矣密藏幼于二上人以南北二藏皆梵䇿流<lb/>
通不易思刻方冊廣其流通拯溺之慈甚盛諸龍象敷<lb/>
美其事盡矣予特恐世之誕佛者或沮之遂書此以輔<lb/>
韋䭾氏之跋折羅杵云<lb/>
　　荆州天皇䕶國寺募接待檀文<hi>瞿汝稷</hi>
唐初荆南有二寺一名天皇寺一名天王寺其住持二<lb/>
人皆名道悟居城西天王寺者嗣馬祖其法嗣為龍潭<lb/>
信信後為徳山鑒自徳山一棒如雲如雨至今鼎州香<lb/>
<pb n="KR4h0152_WYG_140-16a"/>
火之盛甲於天下而不知瓣香尚當屬之今西城天王<lb/>
寺也其居城東天皇寺者嗣石頭其法嗣為慧真文賁<lb/>
幽閒即今城東䕶國寺是也傳燈録不深考乃以天王<lb/>
天皇合為一寺二道悟合為一人而以龍潭徳山為天<lb/>
皇道悟之脈謬矣今城西天王寺乆矣不存而屹然獨<lb/>
峙惟天皇寺耳昔盛今衰可慨也哉袁子曰人知釋之<lb/>
福儒而不知儒之能庇釋也兹寺之在梁也張僧繇畫<lb/>
十哲於壁人頗疑之及魏人滅法毁教江南諸刹無得<lb/>
<pb n="KR4h0152_WYG_140-16b"/>
免者寺竟以先哲免難此儒能庇釋之明驗也今寺漸<lb/>
荒落法堂前草深一丈去天皇道悟時光景逺矣夫近時<lb/>
之士大夫皆誦法孔氏者也所望創僧廬市僧田以招<lb/>
致撥草瞻風諸龍象者亦惟誦法孔子諸賢是賴則儒<lb/>
之能庇釋也不信然哉若夫佛之庇儒與庇一切有情<lb/>
大恩難報鴻毛丘山予不復言之矣<lb/>
　　告除錢文通公生祠文<hi>羅虞臣</hi>
公邑之大夫而先朝之重臣也某後生不能為公諱短<lb/>
<pb n="KR4h0152_WYG_140-17a"/>
乂説有司撤公祠毁公像某罪也雖然昔朱元晦移文<lb/>
除秦檜之祠君子以為義舉蓋痛奸臣之盜名而愍士<lb/>
論之理鬱也某著公佞行自效於為公忠臣之義然後<lb/>
請謝階下聴待公誅某嘗讀祭法有曰法施於民祠之<lb/>
以死勤事祠之以勞定國祠之能禦大災捍大患祠之<lb/>
先王之制所以繫民思也故未有無功而民思民不思<lb/>
而祠也是故古之祠定以民今之祠定以官古之民直<lb/>
今之民諛公於五者有一於是乎祠公者定於官乎抑<lb/>
<pb n="KR4h0152_WYG_140-17b"/>
定於民乎其民而諛者乎何者公在正統時為翰林檢<lb/>
討媚事閹者王振振敗公以善佞得免及景皇帝立廢<lb/>
皇太子為沂王而立已子公為東宫官嘿嘿未能正言<lb/>
從而慫惥之由是得留事愍太子後睿皇帝復辟首以<lb/>
易儲之怨欲罪公黨公雅為權臣石亨所喜遂得不治<lb/>
於是改公尚寶少卿亡何公以夤縁復轉侍讀學士是<lb/>
時大臣互植私黨以相傾公又附事高少保穀求薦入<lb/>
閣以茍邀一時之富貴後為陳廬陵循所阻遂銜之終<lb/>
<pb n="KR4h0152_WYG_140-18a"/>
身公又與閹者玉忱舒良相結納甚厚初景皇帝欲詔<lb/>
取兩翰林官教諸小閹黄賜等讀書王舒共謀引公先<lb/>
示公以意公不悟曰幸無見属王舒乃命内閣舉吕倪<lb/>
二侍講不逾月二侍講俱陞學士被賞賚甚饒公始大<lb/>
悔則語人曰業我得之乃為兩人所奪天順初公又用<lb/>
石亨薦為㑹試同考官公所取中進士許起石浚皆用<lb/>
事大臣子弟物議沸騰故京師謠曰錢溥春秋欠主張<lb/>
又曰閣老賢郎真慷慨總兵令姪獨軒昻榜上有名誰<lb/>
<pb n="KR4h0152_WYG_140-18b"/>
不羨至公堂作至私堂是謠今京師人猶能傳誦此則<lb/>
公之立朝大畧也公坐法謫吾邑吾少時猶及聞父老<lb/>
道公政指皆曰公天子近臣為諸司優禮是時民風尚<lb/>
厚獄訟簡鮮公以此取名吏治公故與韓巡撫雍善韓<lb/>
推轂於上公又倚用鄉豪通闗説鄉豪鼓煽於下轉相<lb/>
稱譽雨米之頌猛虎渡河之謠皆諸豪以獻諛公故公<lb/>
生祠建於在邑之日其祭田捨自一家之私此則公之<lb/>
政事大略也公好交逰雖擯處下邑歳輒通書賄京師<lb/>
<pb n="KR4h0152_WYG_140-19a"/>
故人由是被詔徴還復為學士尋陞南京吏部侍郎言<lb/>
官張海劾公謂今天變頻仍皆溥貪穢所致劾公繼續<lb/>
公不得已始乞休致公又私屬權閹汪直求璽書縣傳<lb/>
而歸於是詔晉公階吏部尚書致仕而勅書中多美語<lb/>
人謂皆直之力此則公之出處大略也公鄉所出紅雲<lb/>
布極縠曼而人未有知也公益市以賄遺諸權貴自是<lb/>
宫閹輩爭貴重之遂為織造歳例郡縣吏至京師持為<lb/>
餽信斂求日蹙民用益乏而莫不嗟怨公作俑公家又<lb/>
<pb n="KR4h0152_WYG_140-19b"/>
饒富大治田園第宅令其子為權利横於華亭華亭人<lb/>
語及公爭唾罵不休此則公之居鄉大略也公學術無<lb/>
所於見獨與安南王諸書為世士大夫傳誦今觀書中<lb/>
所論不過爭宴坐之位次著辭郤之微節非有闗於國<lb/>
家之大計而變消其簒奪之邪心此則公之文章大略<lb/>
也然則公之為人豈孔子所謂鄙夫非耶夫鄙夫以事<lb/>
君固位挾宫宦之助以蒞下行貪結上官之譽此古今<lb/>
奸臣之智也公未見任用獨賴先皇之眀而縣論尚有<lb/>
<pb n="KR4h0152_WYG_140-20a"/>
父老遂使上不能播惡於朝下不能盜名於邑此豈非<lb/>
國家之福而吾縣士大夫之利哉然而為公亦幸矣<lb/>
　　再告李朱二先生文<hi>黄道周</hi>
壬午冬十一月周以解網得乞骸還山道出臨安欲再<lb/>
入大滌從諸友講論數日而先是夏五盤桓講舎己三<lb/>
十餘日䇿訪歸雲杖折墜崕髀為重創又從九江瘧作<lb/>
移疾過西林秋深氣涼血枯脈滯不復能臨眺如常時<lb/>
而朝命甦蘇敦趣就道業自京口拜疏兾得仁覆假之<lb/>
<pb n="KR4h0152_WYG_140-20b"/>
首丘溝壑餘年無朋友麗澤之求有墓木攀號之願向<lb/>
平損益業悟死生次公車帷奚殊朝夕而猶未謝嚶鳴<lb/>
逺呼邪許亦夏甫所以屏居申屠因之興嘆也人生㡬<lb/>
何安栖靡定叔子魂魄滯於龍山當陽名勲刋於峴首<lb/>
幸遺正則絶媵於蛟龍幷謝長沙遣臆於鵩鳥即當歸<lb/>
設特羊誓誠先隴還酬里鼓以報鄉人示膚髮之不傷<lb/>
告兆域之未絶若建炎之事李公再召於朝中紹熈餘<lb/>
年朱翁重趨於講席非衰德所敢祈亦遜謝所未逮也<lb/>
<pb n="KR4h0152_WYG_140-21a"/>
嗚呼知足不辱柱下所稱力少任鉅元夫致誡集鷙之<lb/>
林潰鳥逸棲輸載之轅蹇犢泣䇿毛羽之倫猶尚如此<lb/>
而況於人乎周筋骨疎脆既無忠定干櫓之能學業迂<lb/>
荒又少文公博約之致過江着脚八字不張剖臟見肝<lb/>
三言就服舉幡太學非必萬人掛劍馬前僅差信宿當<lb/>
堯舜之世倖免共驩值巢許之倫不堪臣僕使有陳東<lb/>
諸輩厲其血章元定諸賢畱其臯比雖欲旋吉建西徘<lb/>
徊劔水瀹茗丹竈之旁息魂黯淡之上豈可得乎張季<lb/>
<pb n="KR4h0152_WYG_140-21b"/>
鷹有言有虚名於海内者以求退固為難王輔嗣亦云<lb/>
躡剛明之後者雖當位而有咎以難退之名乗不當之<lb/>
位欲飾病顙以躋天閑雕夏蟇而祈霖雨不待識者知<lb/>
其不倫雖使蒙求揣其難任矣嗚呼以兩先生之才之<lb/>
徳而時遇差池業不上於説盤功不齊於伊吕況無兩<lb/>
先生之徳之才而夜行不休踰淵求涉固譙鼓所以鳴<lb/>
辜小狐之所竊笑也於時冰腹己堅隂晷且絀遙思松<lb/>
菊惄如調饑願想懸霤邈如河漢諸友之公車已動故<lb/>
<pb n="KR4h0152_WYG_140-22a"/>
山之丙舎仍荒何繇再親灑掃考此景鐘信宿山阿聞<lb/>
兹黙誨乎何羲兆送不肖至桐君山謹附數行告兩先<lb/>
生并不使桐老嚴陵訾吾濡滯也<lb/>
　　載龍渦剪石往寒河文<hi>譚元春</hi>
崇禎五年十月鵠灣人譚子元春過襄之宜城縣門人<lb/>
輩擁高肩輿至漣泗洪尋石於所謂龍渦者得一石髙<lb/>
可五尺掘其根又得一尺烟雨既深歳月無聊空中多<lb/>
竅獨秀沙隈且巖壑四周竒非一面青白雜出色非一<lb/>
<pb n="KR4h0152_WYG_140-22b"/>
碧予所見太湖靈璧諸石竒勝猶將兄之也因思致之<lb/>
寒河人皆難之曰吾冝城人愛是石者多矣咸力致之<lb/>
而義不出山君何為獨能於是屈氏兩門人奮然出僮<lb/>
指千許為牽挽移上歸航舁石行十五里犯朔風越嶺度<lb/>
墟如趙景興之往歸嵇公也石重航不任乂具一舟載<lb/>
之予既飛書報襄太守唐公司理江公令尹李公將以<lb/>
是月晦日載至園居而予復貰酒脯楮香出漢津古河<lb/>
渡口先送之歸因為詞曰丈幸歸我與羣石别羣石不<lb/>
<pb n="KR4h0152_WYG_140-23a"/>
知安其頑劣我有林園萬竹百花丈姑先徃逺赴汝家<lb/>
家有雙鶴見丈必舞鳴於峰巒丈為鶴主我有萬巻與<lb/>
酒逢迎攜讀丈側丈為同盟丈往登㟁暫蹲門裡待我<lb/>
西歸位置遷徙靜察神思淵淵有在敢混草木以致嗔<lb/>
怪主人可依老當不俗寧似米顛袍笏相辱丈生渦中<lb/>
素有竒名爭輦致之丈終不行有大力人怒而致子十<lb/>
牛千夫汗憊欲死胡我來兹宛如舊識舁人騰踴有趾<lb/>
無力愧我精誠格不至此既謝山靈又托江水慎汝前<lb/>
<pb n="KR4h0152_WYG_140-23b"/>
途冬河欲涸庶幾歸來金置丘壑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百四十<lb/>
</p>
<p>
</p>
  </div>
</body>
</text>
</TEI>
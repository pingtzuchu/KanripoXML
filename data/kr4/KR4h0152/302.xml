<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百二</head>
    <p>
<pb n="KR4h0152_WYG_302-1a"/>
欽定四庫全書<lb/>
　明文海巻三百二　　　　　餘姚黄宗羲編<lb/>
　　序九十三<lb/>
　　　雜序<lb/>
　　椒山楊公手書䟦<hi>鄭履準</hi>
别後一路日食奏稿成日夜奔趨至京師十八日到任<lb/>
日食次日賫本至端門聞拏内靈臺打一百知題目不<lb/>
合即趨出連日快怏至十八日故又有此奏二王事本<lb/>
<pb n="KR4h0152_WYG_302-1b"/>
後原有一段大意謂賊臣之得專權皆原於皇上父子<lb/>
之不相見後俱削去止存此二句猶有此禍打後兩腿<lb/>
出血膿四五十碗肉潰幾見骨今幸將平復逐日心亦<lb/>
坦然略無怇懆意南都之事主張贊成專望老先生言<lb/>
不盡意統惟鑒諒二月十一日繼盛頓首<lb/>
予少習章句每從簡帙誦古忠諫事未嘗不撫巻長噫<lb/>
思得一神遇之壬子夏侍父白下見椒山楊公左顧脩<lb/>
髯偉貌音如洪鐘望而知其非常人也心竊儀焉不數<lb/>
<pb n="KR4h0152_WYG_302-2a"/>
月椒山應召北上予父囑之曰俟時而動無蹈前車椒<lb/>
山頷之及抵京值日食之變朝蒞任夕上書指斥奸佞<lb/>
致干上怒杖闕繫獄至癸丑二月從獄中出片紙托林<lb/>
吏間闗數千里傳至金陵上述抗疏之由中敘被刑之<lb/>
毒末言順受之正復以金陵根本重地凡事皆仗主持<lb/>
為托吾父環誦數番彈指飲泣真所謂雖死不忘君者<lb/>
乎乙夘孟秋予隨父入京而公以是冬受刑西市人皆<lb/>
灑泣公自怡然唯誦平生未了事留與後人補而己戊<lb/>
<pb n="KR4h0152_WYG_302-2b"/>
午四月三殿災人皆見公青巾素服雙眸烱烱憑午門<lb/>
西角檻若指揮撲滅狀逾時方隱因憶天順丁丑承天<lb/>
門災于肅愍公見形烈焰上感帝心還其妻子而公之<lb/>
見形也人皆緘口結舌莫敢一言即憐公者亦竊竊私<lb/>
嘆而已嗟嗟公之精忠勁氣伯仲肅愍即一時摧折而<lb/>
百世下安知無弔湘哀郢者乎甲子仲春偶披敝匣覩<lb/>
公手澤並予父之䟦追念疇昔濡穎而記其顛末如此<lb/>
云<lb/>
<pb n="KR4h0152_WYG_302-3a"/>
　　䟦王右丞霽雪巻<hi>馮夢禎</hi>
呉崑麓夫人與予外族有葭莩之親偶擕此巻見<lb/>
示述其先得之管後載門小火者火者家有鐵櫟<lb/>
門閂或云漆布竹筒揺之有聲一日為物所觸遂<lb/>
破墮三巻此其一也予初未深信翻閲再三不覺<lb/>
神王因便覺神峯吐溜閉户焚香屏絶他事春圃<lb/>
生烟真若蠶之吐絲蟲之蝕木至是粉縷曲折毫<lb/>
膩淺深皆有意致信摩詰精神與水墨相和蒸成<lb/>
<pb n="KR4h0152_WYG_302-3b"/>
至寳數月以來每一念及輒狂走入丈室飽閲無<lb/>
聲出户見俗中紛紜殊令人捉鼻也真實居士記<lb/>
於南翰林院之寄樂亭<lb/>
　　先友尺牘題辭<hi>李維楨</hi>
國家迪哲重光二百餘年惟敬皇帝朝號稱綦隆<lb/>
人多長者之行光進之風文章爾雅訓辭深厚即<lb/>
士大夫書疏往返直質無長語稱謂無䛕詞是非<lb/>
無隠情交際無厚賄至於今言甘而心苦貎盛而<lb/>
<pb n="KR4h0152_WYG_302-4a"/>
實衰駢四儷六繁縟過於表箋匪直下以事上上<lb/>
不以報下則曰是簡我也然而牛頭馬脯全不相涉<lb/>
矣尺牘之外復有副啓其初或以請託或以指譏<lb/>
不可雜他説具姓名如宋疏之貼黄然今則以此<lb/>
為示欵曲通殷勤累至三四葛藤不斷殊無當也<lb/>
顧所建小侯家有髙祖王文襄恪公鎮守湖廣所<lb/>
得諸公尺牘若干首皆其時名流八行道意千里<lb/>
如面絶無雕飾冗雜諂諛卑鄙之態想見當時人<lb/>
<pb n="KR4h0152_WYG_302-4b"/>
心風俗醇樸真懇與今天壤懸殊非𢎞治之代惡<lb/>
覩此乎昔嚴子陵口授人書使者嫌少可更足子<lb/>
陵曰買菜乎求益也杜工部詩云久客多枉友朋<lb/>
書素書一月凡一東虚名但䝉寒暄問汎愛不救<lb/>
溝壑辱從來彌文之可憎如此去奢去泰去甚以<lb/>
轉移俗尚則吾輩當任其責所建蔵弆為榮而又<lb/>
鋟之梓以行於世其意念深矣匪直重先世之遺<lb/>
巳也<lb/>
<pb n="KR4h0152_WYG_302-5a"/>
　　書山林經濟籍後<hi>嚴澂</hi>
經濟廟堂之事山林奚以稱焉語云士不可以徒貧賤<lb/>
則山林必有所事事即其事與廟堂異而以言乎各營<lb/>
厥務均之經濟焉耳試觀籍中隠逸諸君子髙風雅操<lb/>
與日月争光豈徒然者苐未有分列品目彚成全書如<lb/>
兹籍者而田叔創為之適得我心譬廟堂之有周禮乎<lb/>
提而衡之殆未可以輕重論也嗟乎周禮王莽安石不<lb/>
善用之致亂天下兹籍苟隠逸之士竊得一二便足千<lb/>
<pb n="KR4h0152_WYG_302-5b"/>
古無復擾亂之害殆其重於周禮歟余尚欲以臨池之<lb/>
筆硯揮手之絲桐補籍所未備用方周官之考工記田<lb/>
叔亦許吾否<hi>闕</hi>　　　　　曩在京師以無用莫逆者<lb/>
元立田叔共予三人元立與予日事禪恱而田叔詼諧<lb/>
多野趣野趣實助禪恱禪恱固無所不恱何況野趣宜<lb/>
其莫逆也自元立遷化後予獨徃獨来於山中恒憶田<lb/>
叔不知作何狀偶一日見山林經濟籍猶然笑曰老子<lb/>
於此興復不淺而泉石之膏肓深矣然其膏肓易瘳如<lb/>
<pb n="KR4h0152_WYG_302-6a"/>
維摩卧疾示跡覺頑耳覽是籍者若謂田叔性命在是<lb/>
便在癡人前説夢須從逐款下索一轉語始得<lb/>
　　同善㑹序<hi>髙攀龍</hi>
錢啓新先生倡同善㑹於毘陵其㑹嵗以季舉㑹者人<lb/>
有所捐聚而儲之見有隠於中者施之於是無告之人<lb/>
寒者得衣飢者得食病者得藥死者得槥同㑹者人人<lb/>
得為善吾邑陳子志行聞之欣然曰夫學豈託之空言<lb/>
将見之行事此其為行事之實乎而問於攀龍曰吾知<lb/>
<pb n="KR4h0152_WYG_302-6b"/>
如是之謂為善也子為吾言善所從来余曰噫大哉子<lb/>
之問也夫善仁而已夫仁愛人而已夫人合天下言之也<lb/>
合天下言人猶之乎合四體言身吾於身有尺寸之膚<lb/>
刀斧刲割而木然不知者乎吾於天下有一人顛連困<lb/>
苦見之而木然不動於中者乎故善者仁而已矣仁者<lb/>
愛人而巳矣志行曰君子欲萬物各得其所而不能使<lb/>
萬物必得其所博施濟衆堯舜猶病如力之不及何曰<lb/>
務博者求諸人仁者取諸己取諸已者力所及也吾取<lb/>
<pb n="KR4h0152_WYG_302-7a"/>
諸力之所及天下人各取諸力之所及何人何我何大<lb/>
何小何窮何達施不亦博乎濟不亦衆乎志行曰聞善<lb/>
者必福有不然者何也曰凡吾為德于人非期人之報<lb/>
也又非施於人所不報而期天之報也求福為善故為<lb/>
善無福志行曰人知善之必福猶弗為善必欲其無為<lb/>
而為執途之人責以聖賢之道乎曰噫是不知不為善<lb/>
之不可爾於吾之身刀斧刲割而木然者必死人也於<lb/>
天下顛連困苦而木然者其死一也然則吾之為善如<lb/>
<pb n="KR4h0152_WYG_302-7b"/>
渴而飲飢而食飲食亦望報耶志行曰善者固無福與<lb/>
曰道二仁不仁而已仁生道也不仁死道也天下之禍<lb/>
萬有不同皆死道也天下之福萬有不同皆生道也仁<lb/>
則生善則福猶形影然有為之心非仁無為之善即福<lb/>
也志行曰善吾今乃知大身是謂同善<lb/>
　　吕氏合譜序<hi>髙攀龍</hi>
吕氏之族最貴盛自昔多賢者所稱有虞封姜姓於莒<lb/>
後省草從吕為太公望以来者遐哉邈矣其居吳中則<lb/>
<pb n="KR4h0152_WYG_302-8a"/>
自東萊公好問扈駕而南有欽咨者居常熟之沙溪號<lb/>
沙溪吕氏有師顔者元末避兵無錫之奚山號奚山吕<lb/>
氏兩地各譜其所從来子孫亦各世守之萬厯間奚山<lb/>
之老與沙溪之老遇逆旅中相問皆曰吕也問所從皆<lb/>
曰某某於是皆拜曰噫嘻族也歸而各持其譜劵皆拜<lb/>
曰信族也奚山之老乃合兩譜一之曰吕氏合譜而問<lb/>
序於余余曰不亦善乎當其在逆旅中一途之人耳問<lb/>
而知其為族樂可知也况於五服之親散而之四方一<lb/>
<pb n="KR4h0152_WYG_302-8b"/>
旦交臂得之樂當何如乎於同氣之親無故而戾氣相<lb/>
加遺悻悻若仇讐然一旦革心相交樂當何如乎夫天<lb/>
之生物也一本人物之生乆矣方以地殊地以氏别遂<lb/>
各為城府為町畦為戈矛設遡於百世絶代之上其為<lb/>
吾之宗耶非耶不可知也是故譜不可以已也博而求<lb/>
之非吾譜者且不可知况麗於吾之譜敢弗愛歟約而<lb/>
求之麗吾譜者去途之人逺矣況於吾同服同宫同氣<lb/>
之親敢弗愛與是故譜不可已也雖然於吾之身亦有<lb/>
<pb n="KR4h0152_WYG_302-9a"/>
譜吾之所以為吾放而之四方乆矣其為奚山也沙溪<lb/>
也不可知矣學焉而求之一旦遇於逆旅相視而笑曰<lb/>
噫嘻我也樂又當何如哉夫吾之譜明則天壤之間民<lb/>
吾胞物吾與無弗愛也況於譜者乎<lb/>
　　書趙夢白尺牘卷後<hi>鄒觀光</hi>
趙夢白磊落振奇人也豪邁跌宕髙視一世為吏部郎<lb/>
以上書忤當路謝病歸再起司内計以執法忤當路罷<lb/>
為民其人一絶所為詩古文詞不主故常間出警語竒<lb/>
<pb n="KR4h0152_WYG_302-9b"/>
峭險峻有峨眉天半之致其文二絶書法出入元常逸<lb/>
少間而姿態横溢其臨池之業三絶屠長卿嘗貽書問<lb/>
余夢白眼中小須彌震旦好詆訶先輩文字李何王李<lb/>
至無容足處其餘么麽數子無足煩齒牙今復爾否此<lb/>
長卿云然今尺牘盈帙可略得其概又牘中有云得夢<lb/>
白等之譽乃足為譽得某子甲之毁亦足為譽葢其髙<lb/>
自標置如此<lb/>
　明文海卷三百二<lb/>
</p>
<p>
</p>
  </div>
</body>
</text>
</TEI>
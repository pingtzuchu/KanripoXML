<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二十七</head>
    <p>
<pb n="KR4h0152_WYG_027-1a"/>
欽定四庫全書<lb/>
　明文海巻二十七　　　　　餘姚黄宗羲編<lb/>
　　賦二十七<lb/>
　　　人事一<lb/>
　　午夜讀書賦<hi>有序</hi>　<hi>商輅</hi>
　古人有言夜者日之餘也計朞之日三百六十兼之<lb/>
　以夜而日倍之則功亦倍之矣矧日冗而分功反居<lb/>
　夜之半夜静而一業可當日之全故善讀書者日不<lb/>
<pb n="KR4h0152_WYG_027-1b"/>
　足每繼之以夜焉作夜讀賦<lb/>
繄惟志士之征邁兮廼篝燈熒而夜讀爰發亡書之三<lb/>
篋兮益羡張安世之目用宏夙儲於五車兮欲如邊孝<lb/>
先之腹惟時羣囂屏而宴息兮將余棼拏之已就肅但<lb/>
瞻户外之三星兮止聞天邊之一鶩燒寳鼎氤氲之若<lb/>
雯兮剔銀缸清瑩之如浴叠廣文青氊之半榻兮下馬<lb/>
融絳帳於髙束酌春茗之蓓蕾兮嚥晚糜以苜蓿下應<lb/>
氏之五行兮披鄴侯之萬軸訝皮編之敝於欲斷兮何<lb/>
<pb n="KR4h0152_WYG_027-2a"/>
牙籖之新而不觸隨開洛誦之殷殷兮不輟伊吾之謖<lb/>
謖幸分江上處女之餘明兮思耿耿而若毣<hi>音木</hi>陽氣時<lb/>
滿乎大宅兮烱烱雙眸而逾矚惟熠燿之宵行兮又覩<lb/>
望舒之餘於缺屋况蛩聲啾啾於四壁兮若助予呻吟<lb/>
之碌碌時齁齁鼾睡在予之臥側兮輙不容而詈僕披<lb/>
夕秀固無間於帖席兮然猶每借儆於圓木即旦日篇<lb/>
什之已陳兮中宵無妨乎更熟不嫌引錐以自刺兮光<lb/>
雖竭而更丐隣之壁煜矧復中壘之抽𤣥兮老人之藜<lb/>
<pb n="KR4h0152_WYG_027-2b"/>
輝可續茍達人真覺之自來兮即廢膏油而問心之亦<lb/>
足縮萬彚之華於眉端兮抉千古之秘於衷曲我思古<lb/>
人之矻矻窮年兮夜黽勉固無分乎寒燠春罷犁而課<lb/>
經兮夏囊螢而代燭秋聴聲而下睫兮冬映雪以三復<lb/>
抑聞焚膏以繼晷兮用成韓公之宏蓄爰有聞雞而起<lb/>
舞兮誰步祖生之芳躅對𤣥雞於處宗兮吐白鳯於天<lb/>
禄何素王之足弛兮仍不寢而自朂雖元聖而未寧兮<lb/>
每坐待以式榖嗚呼予誠有惜於寸隂兮何暇就安於<lb/>
<pb n="KR4h0152_WYG_027-3a"/>
枕褥<lb/>
　　將就賦<hi>有序</hi>　<hi>桑悅</hi>
　江右之龍泉令池陽張君大信政學俱優於人以將<lb/>
　就自號葢熟於處世者也予為之作將就賦詞曰<lb/>
惟造化之茫茫兮允福謙而禍盈地東南缺兮天西北<lb/>
傾<hi>見世事不可滿意只得將就</hi>譬彼築室兮留三瓦之不成<hi>大厦既成缺其</hi>
<hi>三瓦見史記</hi>惟茍合而茍完兮來宣尼之渥稱麤布勝兮無<lb/>
裳得隴絶乎望蜀鳥有兩頭<hi>外國有並命鳥兩頭争食</hi>蚿惟一足<hi>見莊</hi>
<pb n="KR4h0152_WYG_027-3b"/>
<hi>子</hi>食覺蹇連行深躑躅躑躅兮徐致逺<hi>將就而行</hi>蹇連兮徐<lb/>
充腹<hi>將就而食</hi>善乎張華之賦鷦鷯曰鷦鷯棲於蚊睫大鵬<lb/>
彌於天隅將上方不足而下比有餘<hi>茂先所賦正將就之意</hi>吾仰<lb/>
天隅之公卿俯蚊睫之羣黎月俸雖薄足以樂飢公宇<lb/>
雖陋足以棲遲<hi>將就得過矣</hi>知足常足得過且過<hi>將就之實</hi>風帆<lb/>
易傾雲翼易墮<hi>不將就之戒</hi>虚中者獲祉飾表者賈禍吾將<lb/>
漸造不營之域無為之城<hi>到此地位將就熟矣</hi>微風亦凉片月猶<lb/>
明優哉優哉聊畢平生<hi>得將就之樂</hi>
<pb n="KR4h0152_WYG_027-4a"/>
　　悶賦<hi>張治道</hi>
愀然而生者愁也怵然而涕者悲也嗟余心之悶兮匪<lb/>
愁匪悲發於心志淪於骨肌歛狂褫豪奪强返糜聦不<lb/>
能測神不能知懵然如愚憨然如癡神傗佩而不伸氣<lb/>
㰰㰨而難排<hi>叶</hi>肇於一心攅在兩眉似求弗得如合將<lb/>
離疲精兮垂首困智兮罔思出門户而含恤入房廊而<lb/>
靡之縱茹脆而策肥終含嗟而不怡混五情而愺恅雜<lb/>
萬慮而鞿覊耳不能聞目不能視莫究端倪罔知終始<lb/>
<pb n="KR4h0152_WYG_027-4b"/>
役心令氣少㤗多否侘際惘敞怐愗佁儗獨有於我何<lb/>
分於彼將抑之而反亢欲斂之而彌侈與愁思而駓騃<lb/>
將惝怳而迤邐尼父困於匡國文王囚於羑里情思之<lb/>
而可同氣餒焉而相比若乃開華筵以速賔雜衆樂而<lb/>
兼舉燈煌煌而在室鼓嘈嘈而弗止聽豪客之飛談若<lb/>
蚊虫之過耳情怔怦而不安心悢恍而轉委或隠几而<lb/>
冥思或返神而内顧欲浩唱而未能徒瞀忳以自忤心<lb/>
如灰而不死情如適而未遇天地瞥乎風沙日月慘其<lb/>
<pb n="KR4h0152_WYG_027-5a"/>
煙霧惚恫憛悇絓結愠惀注黄流於玉斚發清詞於絳<lb/>
唇口欲醊而不入耳欲聽而不聞遺百年之富貴失一<lb/>
時之冬春窺人間之萬類若梁上之飄塵何笙竽之能<lb/>
樂返簫管之増愠若夫却於春夏熾於冬秋雲晨霧夕<lb/>
邃館重樓商風振木積雨飄林哀蛩送響落月在砧余<lb/>
乃攅眉捧心褁被擁衾心煩意亂兮似醉編愁緝苦兮<lb/>
如眠<hi>叶</hi>目收視而自省耳返聽而内聆思怳恍而彌結<lb/>
心俺仃而如酲與娛樂而不穆處寂寞而不争守一途<lb/>
<pb n="KR4h0152_WYG_027-5b"/>
而無他抱耿耿而在中<hi>叶</hi>思紆鬱而靡放情俇俇而如<lb/>
驚似䫖䫴而莫競何瞟<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>之能精若乃登髙山以騁望<lb/>
厯崇岡而放神思蹇産而靡悦心鬱悒而不伸煙霞明<lb/>
㓕而罔見虎豹悲鳴而不嗔坐危石兮意漫漫眺逺林<lb/>
兮心悠悠採幽蘭兮迷空谷折瑶草兮失崑丘惆悵徘<lb/>
徊踟蹰淹留乗紫鸞兮望九闗駕八龍兮遊十洲洲島<lb/>
不可以遽上兮突然思之生繁憂重曰造化無情兮隂<lb/>
陽平日月罔晦兮萬類生天地無悶兮嵗功成何不屈<lb/>
<pb n="KR4h0152_WYG_027-6a"/>
其情與造化而偕行<lb/>
　　止漁賦<hi>趙樞生</hi>
繄東南川流之浸大海朝夕之池三江茹納百瀆緫輸<lb/>
萬品彚育庶族潛滋鯤鵬變化鯨鯢走趨何珍不萃何<lb/>
怪不儲爾乃沿江介控水滸鍾澤國障陂渚有浦有潭<lb/>
有堰有漊皆滄溟之遺潤亦江湖之委聚似星宿之發<lb/>
源作羣流之窪滙湜湜其流沄沄其沚茭蘆列而蔽虧<lb/>
葭菼蔓而軒翥篠簜紛敷蘋萍萃止漁人泛宅舟師浮<lb/>
<pb n="KR4h0152_WYG_027-6b"/>
寓網釣每生絲綸是理爰有濵河之夫傍海之子昉蓮<lb/>
葉之輕舠窮衆川之源委張巨維以作綱析衆目以振<lb/>
紀浮片木而排筌沉寸鐵而繫趾將釣巨鰲於茫洋運<lb/>
吞舟於鈎餌也於是主人諏日送徒循流矢魚盪雙槳<lb/>
之如蘭放一葦之若鳬初投石以震潛旋扣舷而讋愚<lb/>
時則秋鱸屬思冰鯉告獲魴美周南鮒標羲易曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰<lb/>
鮎維鱖維<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>鱉蟕鰍鰻巨鼇蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>異狀竒名不可殫悉<lb/>
並育種於深淵盡罣體於罾繳爾其黙駭潛驚飛攅浪<lb/>
<pb n="KR4h0152_WYG_027-7a"/>
擲軼紘迅逝抉綆遐逸觸湛綸而躍輕軀中芳餌而藏詭<lb/>
跡曩騰踏於風雲竟噞喁於滓汩星罶無以匿形蹄涔<lb/>
安所寧宅合九罭而誰何布四維而莫釋裂鬐鎩鱗暴<lb/>
鰓折翼噴沫流津嘘涎屏息始張眸而潑刺遂掉尾而<lb/>
翕擑陳尸臚板之中列籍陂塘之側朱殷草萊鮏濺阡<lb/>
陌汗液淋漓脂膏絡繹毒遍海隅怨盈天澤昆蟲䘮氣<lb/>
鱗介奪魄釡鬵需晷刻之期枯肆覬斗升之活信先王<lb/>
所隠悼而仁人所憫惜宜虞衡絶數罟之投川澤禁罦<lb/>
<pb n="KR4h0152_WYG_027-7b"/>
罿之入解四面戒三驅斷連紘屏羣罝却䱷師而不用<lb/>
謝舟鮫而無為鸞刀自敝珍鱠何施澹澄潭之如鏡囿<lb/>
萬類於安棲風波不起宇宙寧夷庶窮魚之咸若示大<lb/>
造之無私<lb/>
　　愍惑賦<hi>有序</hi>　<hi>汪必東</hi>
　汪子讀書雋溪之南見鄉人鳴積善者往往外儒術<lb/>
　崇異教垂老畏死咸作道佛事曰貯㝠財以資鬼用<lb/>
　奔奔焉波波焉勞百念罄百材而為之而不知其惑<lb/>
<pb n="KR4h0152_WYG_027-8a"/>
　於二氏之厚誑思欲化而力莫之勝也作近賦以愍<lb/>
　之其詞曰<lb/>
蠢蠢我民曷時有靈一教棄正二惑蠱明崇佛信道謀<lb/>
死於生䜟經表籙夸毗善聲方其一念詖邪百計紛奢<lb/>
運薪采木貨豆易麻料菜理果釀酒焙茶黍粱布帛筆<lb/>
札丹砂下及器具靡不羅爬逮夫緇黄至止華采嚴莊<lb/>
祥旙逺樹諭榜髙張鑿楮為錢編竹為箱錠以金銀繪<lb/>
以衣裳羽羽焉鱗鱗焉青紅黛白費不知其幾千萬張<lb/>
<pb n="KR4h0152_WYG_027-8b"/>
於是鋪陳怪象羅列堂廊恍臨𤣥帝儼見竺王焚香裊<lb/>
裊列炬煌煌奏鐃鼓之法樂開傀儡之戱塲鬨謎談於<lb/>
上界羅禮拜於下方駭比隣之耳目走男女之交相爰<lb/>
鐘鳴而鼎食或三嘵而七光侈外觀之虚美而内醜之<lb/>
或戕忍百日之經營付一火之災殃并數年之蓄積傾<lb/>
二氏之槖囊彼終迷而不悟反得意以揚揚謂寄泉貨<lb/>
於㝠府謂布福果於幻方謂錢神死可以資食謂紙灰<lb/>
死可以禆裳不知百物經火與塵土而飄忽人生葢棺<lb/>
<pb n="KR4h0152_WYG_027-9a"/>
等大化之𣺌茫何形跡兮可覔何方所兮可藏況乎死<lb/>
生人鬼理互隂陽人既託財於鬼主鬼必通貨於人皇<lb/>
夫何人之寄鬼者紛紛籍籍或百篢而千箱而鬼之遺<lb/>
人者寥寥落落卒不見其一簍而一筐悲乎愚哉民之<lb/>
惑也官有常征弗督弗完親有常養弗力弗歡酬師一<lb/>
縷忍弗能拚祀先一簋長揖敬闌孤貧百丐嘑噈色難<lb/>
二氏何功而好且貪悲乎愚哉民之惑也談常則厭語<lb/>
怪則喜借曰有之爾盍為人謀人為鬼謀鬼且以爾之<lb/>
<pb n="KR4h0152_WYG_027-9b"/>
羡餘赴君急難隆親甘㫖殷祀祖宗義訓子孫周爾族<lb/>
屬濟爾隣里宴爾親朋樂爾生理待其既斃然後與爾<lb/>
無形影者謀無聲臭者處而乃勞勞焉假生以濟死雖<lb/>
貧乏而效尤雖䘮富而不悔也耶嗚呼孔孟之派寢微<lb/>
楊墨之火滋熾覩習俗之猖狂感盛衰之相襲讀昌黎<lb/>
之遺言増志士之長息<lb/>
　　逋歸賦<hi>有序</hi>　<hi>張文宿</hi>
　竊謂御詭則禽獲釣直則魚沉冰凍則龍潜煙煴則<lb/>
<pb n="KR4h0152_WYG_027-10a"/>
　鶴避是以公輸不以木曲而改繩伯牙不以聽稀而<lb/>
　易操也古今之歸者多矣如尼父之歸與淵明之歸<lb/>
　來二疏之乞歸沈約之求歸二張之同歸逮今空同<lb/>
　子則曰宣歸仲黙氏則曰述歸歸雖不同其志一也<lb/>
　余學易者况才拙而位卑力孤而性直勢不得不逋<lb/>
　也故作逋歸賦以辯隠顯之跡以叙得失之由以定<lb/>
　從違之志俾天下後世知余之所以歸者非敢僣附<lb/>
　於驥尾也辭曰<lb/>
<pb n="KR4h0152_WYG_027-10b"/>
念余髫之甫童兮奉先志以自研荷成均之鎔淬兮仰<lb/>
英軌於昔賢唯性魯而寡儔兮獨日夕以乾乾及銖累<lb/>
而寸積兮頗繩貫而局連望天衢以上征兮世以文而<lb/>
為梯茍機會之適來兮普龍徳而博施忌時命之坎壈<lb/>
兮屢升髙而逢危惕年嵗之將邁兮姑小試於割雞雖<lb/>
列土以附庸兮責實重而易隳余既承此遐命兮懼薄<lb/>
劣之不支躡清源之屹崪兮樹叢箐而石巉何虦猫之<lb/>
負其隅兮又訓狐之嘷其巔風飈飈而熨人兮雲黯黯<lb/>
<pb n="KR4h0152_WYG_027-11a"/>
而蔽天承瘴海之毒流兮黄霧噴而觸顔唯側躬以服<lb/>
勵兮心兢兢而靡寧值世維之反覆兮咸好濁而惡清<lb/>
既爬弊而剔蠱兮期邦猷之允升何民俗之獷猂兮多<lb/>
棄禮而尚争攢霜㦸於塵胃兮每下虐而上凌故持辟<lb/>
之或矯兮夫豈余之初情况羣朋之罔恕兮動號族而<lb/>
結侣冒堯冕與舜裳兮藴侏儒之僂窶余固非騰空之<lb/>
驊騮兮亦入器之鼱鼩何纎銖之未慊兮輙攘臂而詬<lb/>
語余既負此啟介兮唯持正而不阿寧竽瑟之相反兮<lb/>
<pb n="KR4h0152_WYG_027-11b"/>
胡薫蕕之可和若黨人之叢毁兮荃不察而同訛遽信<lb/>
以為不慈兮反疑璧之有瑕測籧篨之孔壬兮挾左道<lb/>
以為戈使藻鑑之獨精兮安能被其媕娿視繁星之薄<lb/>
掩兮顧予心庸何傷唯指鳯以為鵬兮誠有欺乎盛明<lb/>
欲仰天以自白兮又無良媒在傍將竄節以求樹兮恐<lb/>
失身於否臧或孤進以謻直兮徒激怒而増殃設<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR3889" url="https://raw.githubusercontent.com/kanripo/KR-Gaiji/master/images/KR3889.png" mimeType="image/png"/>
以茍延兮何忍為此蠅營與其逐鳬雁以唼藻兮曷若<lb/>
效蚯蚓之歂塵嘉蕙草之不汚兮以其别衆類而獨芬<lb/>
<pb n="KR4h0152_WYG_027-12a"/>
遇濁世而榮寵兮固非余之夙心雖見斥而窮處兮屈<lb/>
吾蠖而勿信賈生以獨立而被謫兮叔子以羣惡而䝉<lb/>
難魯連燭先幾而長辭兮仲舒憤不遇而興嘆考淑人<lb/>
於先世兮多受䜛而逺竄何申生之沉江兮彼捐育於<lb/>
狂瀾余誠拙而寡謀兮亦數之所遭絜龍劒以遐逝兮<lb/>
旋余轡於蘭臯揖九鯉之靈貺兮駕三山之吻濤越七<lb/>
閩之襟喉兮跨二君之虹橋陟仙霞之崇關兮當四鎮<lb/>
之所交指會稽以西邁兮望故都而逍遥選湖山之竒<lb/>
<pb n="KR4h0152_WYG_027-12b"/>
勝兮簡元辰而築居伐辛桂以為棟兮挽澄波而濯衣<lb/>
探孤山之梅鶴兮招白雲以共怡采瓊枝以為珮兮雜<lb/>
幽蘭與芳蘺截洪竿以垂釣兮據𤣥洲之奥區趨孤趽<lb/>
於物表兮豈嫉妬能障之省余躬之既遯兮雖幽屏而<lb/>
不窮環仁義以為域兮列道徳以為墉闢𤣥牝以為户<lb/>
兮建太極以為宫驅豐隆與椎革兮役蓐收以扣鏞舞<lb/>
霞袖於馮夷兮竪雲旂於蒼龍布勾芒使值春兮命𤣥<lb/>
㝠以司冬奔左右於玉臺兮坐上帝於其中運四晴之<lb/>
<pb n="KR4h0152_WYG_027-13a"/>
變化兮察性命之始終擴仁孝以事天兮總萬物而帡<lb/>
幪承慈顔於萱闈兮伺桑榆之寸隙苑千古之鴻裁兮<lb/>
復游心於羣籍抽黄神之遐緒兮索莊老之𤣥極檢周<lb/>
秦之遺編兮標漢魏之竒袠纈唐晉之芳葩兮浣梁陳<lb/>
之陋習尊六經以為祖兮叙百家於杪席顧謭才烏足<lb/>
以與此兮亦當策蹇而追逸倘微名之可成兮庶前美<lb/>
之能匹慕古人之浩曠兮寧偪側於一丘肆愽觀於坱<lb/>
北兮延歴覽以滛游揮青霓以騬乗兮呼白黿以負舟<lb/>
<pb n="KR4h0152_WYG_027-13b"/>
召飛亷使前導兮問直符之所由朝發軔於煬谷兮夕<lb/>
返駕於西甌跨九野而超八延兮遵五嶽與十洲指余<lb/>
節而南征兮令青童以為媒候松喬於仙掌兮跪華㠋<lb/>
之崔嵬邀彭期於海上兮抗瓊館以洪厓訪傿禄之故<lb/>
居兮濟長江而涉巨淮淬靈波以拾瑶草兮渡弱水而<lb/>
窺蓬萊忽臨風而興愴兮激玩湘之湍瀬弔三閭於汨<lb/>
羅兮𣺌不知其所在羗既不甘於披昌兮合完軀以逺<lb/>
害胡遽沈而不疑兮蹈申生之故態彼上下之迷誤兮<lb/>
<pb n="KR4h0152_WYG_027-14a"/>
審伊余而何罪乃自𦵏於魚腹兮豈䜛夫之為祟方悵<lb/>
望而猶豫兮遘至人於中途告我以往者之莫招兮仙<lb/>
人之不易圖矧洪河之湠漫兮與行潦其合汚豈不見<lb/>
世路之崛堁兮乃南奔而北趨汝既憑軾於大雅兮又<lb/>
御舟於錢湖盍順時以安志兮守三吳之舊廬保神明<lb/>
之澄清兮游吾心於太初唯含英而握華兮期永息乎<lb/>
桑榆茍顓恣而不信兮請解袂以獨驅倘蒭言之足采<lb/>
兮吾與子其同車亂曰歸乎來哉仲尼之徳衰接輿笑<lb/>
<pb n="KR4h0152_WYG_027-14b"/>
兮彼豈昧於隠顯畔斯道兮余何人斯敢不踐先生之<lb/>
芳躅以終領其教兮<lb/>
　　夢歸賦<hi>王材</hi>
余何索索而夢歸兮自邇嵗而益頻夕抱食以就寐兮<lb/>
至旦晚而相循時洊歴於川梁兮指郊郭以忻忻復廽<lb/>
游於帆櫂兮望故里之無垠忽轉幻而得路兮山川鬱<lb/>
其更新親賔僚以雜萃兮又門巷之未陳宛髫丱之階<lb/>
闥兮聽嚴訓之諄諄偶飣餖之紛繣兮又衎然釋冠服<lb/>
<pb n="KR4h0152_WYG_027-15a"/>
而飫比隣䕃溝蹊以春遊兮美宿植之蓁蓁瞰川魚以<lb/>
映日兮布白石之彬粼蹇邅廽而侘傺兮慨輿僕之頑<lb/>
齗儼失携於中道兮悵所往以弗申杳花竹以盈洲兮<lb/>
驚好鳥之馴馴奉慈親以康樂兮酌椒桂之芳辛洽親<lb/>
戚之藹藹兮揖棠棣之津津亦往往述其宦迹兮曰不<lb/>
能骩弊於凡倫紛糾糾其莫紀兮恒一夕而屢變奚歴<lb/>
載之啽囈兮曽不離乎鄉縣晨豈不趨乎宦省兮事豈<lb/>
不經乎當世之羡况聖君賢相穆穆休休兮士亦咸懐<lb/>
<pb n="KR4h0152_WYG_027-15b"/>
於自見既通籍於金閨兮豈果哉而自善顧情愫之黙<lb/>
成兮恒自愜於荒賤涉膏珍之芬馥兮獨佁儗於藜莧<lb/>
鳥榆枋以自止兮未逺飛而已倦沼鱗盈畝以噞喁兮<lb/>
無得乎滄溟之浩衍念自抑以乗時兮嬰固陋之非淺<lb/>
愈憧憧於去住兮追鹿蕉而莫展輙獨抱而長嘯兮瞰<lb/>
左右之莫辨槩千古以内哂兮庶退約之無譴夢兮何<lb/>
疑覺兮何睠吾將惟夢之從兮毋為覺之所眩<lb/>
　明文海巻二十七<lb/>
</p>
<p>
</p>
  </div>
</body>
</text>
</TEI>
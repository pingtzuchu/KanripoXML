<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百十三</head>
    <p>
<pb n="KR4h0152_WYG_213-1a"/>
欽定四庫全書<lb/>
　明文海卷二百十三　　　　餘姚黄宗羲編<lb/>
　　序四<lb/>
　　　著述<lb/>
　　大學私抄序<hi>楊守陳</hi>
䝉少受大學輙併其章句而味之佐以或問叅以諸説<lb/>
已自謂通矣及誦之乆味之詳乃反有疑焉其後誦益<lb/>
乆味益詳疑亦從而益繁積數十載雖與天下友反覆<lb/>
<pb n="KR4h0152_WYG_213-1b"/>
講之疑終不釋也今家居無事日誦味之而疑如故乃<lb/>
取所疑經傳易而置之各録章句于其下而章句有與<lb/>
今易置之文義不同者亦僭用已説以䝉謂别之而其<lb/>
所以易置之故則詳具于各章之末既而誦且味之怡<lb/>
然理順乃净抄成帙閟之箧中不敢以示人一日客或<lb/>
翻箧見之閲未半輙嘻且怒罵曰吾不意子之叛儒先<lb/>
而紊聖經至此也夫大學者孔聖之經曽賢之傳而朱<lb/>
先生之章句或問後學惟誦集之莫敢違也何物么麽<lb/>
<pb n="KR4h0152_WYG_213-2a"/>
乃敢僭易而妄解之其叛儒先而紊聖經一何甚哉疾<lb/>
毁亟焚毋貽是書累也愚應之曰非敢爾也頗欲佐儒<lb/>
訓明聖經而患于不能耳王魯齋曰天下所不易者理<lb/>
也二程不以漢儒不疑而不敢更定朱子不以二程己<lb/>
定而不敢復改亦各求其義之至善而全其心之所安<lb/>
非强為異而苟為同也今䝉所抄縱未得乎義之至善<lb/>
亦足全吾之所安若其謬説只自謬耳是書豈被其累<lb/>
譬如蜀之八陣石一時或亂之而千載如故也虞之五<lb/>
<pb n="KR4h0152_WYG_213-2b"/>
瑞玉一臣或失之而萬國自如也子安庸怒哉客頩頰<lb/>
而去余甚慚且悔然業已抄之不忍毁也用識之篇末<lb/>
　　䟦大事記續編<hi>何喬新</hi>
大事記續編凡七十七卷翰林待制金華王公子充所<lb/>
著公與宋學士景濂皆以文章學術顯于國初同典制<lb/>
誥後奉使南詔諭元宗室梁王把都不屈死之蓋公與<lb/>
宋公皆黄文獻公晉卿之門人齊驅藝苑世無異論然<lb/>
常考之宋公之文雄渾贍麗自蘇長公後鮮能及之公<lb/>
<pb n="KR4h0152_WYG_213-3a"/>
之文好模擬甚者剽前人之成説<hi>如贈郭士中序用馬子才子長遊蕭然堂</hi>
<hi>記用曾南豐記學舍之類</hi>非宋公自成一家言者比至其學術亦有<lb/>
不同金李純甫著明道集説以孔孟老荘並稱宋公譏<lb/>
其偏駁是矣公序其書乃以豪傑之士稱之又何所見<lb/>
耶其著此書蓋以續東萊呂公所未就者也然東萊作<lb/>
大事記在朱子通鑑綱目未作之先綱目盛行于時此<lb/>
書可不作也其間予奪褒貶又與綱目大不合者綱目<lb/>
以昭烈紹漢統章武紀年直接建安此萬世不易之論<lb/>
<pb n="KR4h0152_WYG_213-3b"/>
也此書顧謂抑揚太過乃用無統之類例以漢與魏吳<lb/>
並從分註不從朱子而取陳壽裴松之之説可乎不可<lb/>
乎綱目黜武后之號紀中宗之年毎嵗書帝之所在蓋<lb/>
春秋書公在乾侯之例也此書乃以武后紀年則所謂<lb/>
秉筆迷至公者豈獨歐陽子哉李克用父子在唐雖未<lb/>
為純臣然唐亡猶稱天祐年號以討賊為辭名義甚正<lb/>
故綱目紀年先晉而後梁是乃春秋存紀存陳之義也<lb/>
此書乃先梁而後晉不幾于奬簒乎夫學如朱子著述<lb/>
<pb n="KR4h0152_WYG_213-4a"/>
如綱目亦可以止矣而公此書乃故為異同豈好竒之<lb/>
過耶公在建文間以近臣言其死節特贈翰林學士謚<lb/>
文節永樂初凡建文所設施悉皆革去無敢復稱其贈<lb/>
謚者正統六年義烏丞廬陵劉傑以公死節請加䘏典<lb/>
乃贈翰林學士謚忠文云<lb/>
　　天台詩集叙<hi>夏鍭</hi>
前軰及同時有一詩循循帖帖可舉口誦就使不足傳<lb/>
永遠而勤一世以有事于此亦自可念後軰及同時要<lb/>
<pb n="KR4h0152_WYG_213-4b"/>
當多方且存不可使自我冺絶去我為我後之人吾無<lb/>
如之何也已况餘善亦可厚民風革士習不可不用吾<lb/>
邑前軰詩亦多傳布在外增刻則前軰某人同時某人<lb/>
凡若干首将就梓賈詩范盤請予言叙集竊嘗怪叙人<lb/>
之文之詩而狀寫過實無有限極高者議青天深者訿<lb/>
厚地不量廣狹而為奔放瀰漫亹亹不足之辭紫色不<lb/>
辨别門不察摸榻不校語意常近紀律不飭凡皆得為<lb/>
粹精竒作一無所慊恨以是相人之文之詩是亦足以<lb/>
<pb n="KR4h0152_WYG_213-5a"/>
誇後世矣則不忖後世亦有耳目言而弗應将不斥為<lb/>
欺罔為淺識有損于已無益于人殆未可用不翅然也<lb/>
夫操觚翰以出于述作之途誰不願文如韓詩如杜志<lb/>
存堂室而不及望其戸庭者尚多有焉今兹稱人之文<lb/>
之詩若是易易人見以為是不難吾殆嘗已至是矣于<lb/>
是人得自恕曰粹精是在我何所欠缺而須更力是稱<lb/>
人之詩之文之溢專以止人之進噫近世一切之文之<lb/>
詩厭厭不起為昭代之恥是雖世運使然吾見淺識溢<lb/>
<pb n="KR4h0152_WYG_213-5b"/>
稱不能無助由是言之序集而溢㫁㫁不可用然則宜<lb/>
何如不曰後世自有耳目後世自有耳目則莫若直書<lb/>
某代某郡某人作者以遺後世使自得之或遂及他善<lb/>
某功某德以明言必有實如此而止已<lb/>
　　書元張伯成杜詩演義後<hi>蔣冕</hi>
楊文貞公序虞文靖公所註杜少陵七言律詩所謂杜<lb/>
律虞註者刻本在江隂行于天下乆矣序不書年月惟<lb/>
書榮禄大夫少傅兵部尚書華蓋殿大學士官銜蓋在<lb/>
<pb n="KR4h0152_WYG_213-6a"/>
宣德正統間而宣德初年已有金溪進士元人張伯成<lb/>
所註杜詩演義梓行于世二書篇目次序雖微有不同<lb/>
而皆用文公傳詩與楚辭例先明訓詁次述作者意旨<lb/>
而以一圈别之其同者蓋十之八九演義篇首有曾子<lb/>
白之子昂夫所撰伯成傳稱伯成之文務在追古作者<lb/>
嘗以所著尚書補傳杜詩演義雜文若干手抄成編謂<lb/>
門人宋季子曰吾志在斯惟求吾師曽先生正之而已<lb/>
先生指子白也傳後附録獨足翁吳伯慶哭伯成詩亦<lb/>
<pb n="KR4h0152_WYG_213-6b"/>
有箋疏空令傳杜律之句則註杜律者乃張伯成非虞<lb/>
文靖明矣竊意文靖家臨川去金溪百里而近伯成所<lb/>
註杜律文靖豈嘗見而愛之其不同者豈文靖嘗筆削<lb/>
之歟未可知也文貞序有云或疑此編非出于虞蓋當<lb/>
時亦未嘗不致疑也暇日曝舊書偶見演義漫筆識之<lb/>
以諗知者<lb/>
　　題劉生性書<hi>李黙</hi>
予年三十時頗悟世儒理氣之説之誤竊嘆士當以孔<lb/>
<pb n="KR4h0152_WYG_213-7a"/>
孟為師微文隐義舍是何所折衷焉易傳曰天地之大<lb/>
德曰生仁是也故孔氏亹亹言之子思得之曰仁者人<lb/>
也孟子又傳而得之曰仁人心也言何若是之精也故<lb/>
知理氣然後可與言心知心然後可與言仁知仁然後<lb/>
可與言學夫繼之者善也成之者性也孟子之言性善<lb/>
自繼之者言也雖然性善不若性相近之確也程子不<lb/>
得于五欲而無以解于性善之旨于是謂有義理之性<lb/>
有氣質之性悲夫人一軀殻也性豈有二哉朱子之言<lb/>
<pb n="KR4h0152_WYG_213-7b"/>
理氣闡程子者也至以費隐體用精粗先後明之𤣥乎<lb/>
𤣥矣然其説不能通于鬼神之德川上之喻與養氣夜<lb/>
氣之言何也故知心則知仁矣心者氣之管也氣無所<lb/>
于管則奔逸冥妄莫知底止雖有耳目手足将安用諸<lb/>
故仁者生理也合天人之道也頃遊海上得歸善劉子<lb/>
梧所著書讀之怪其言論與予如同日而語所未協者<lb/>
十纔一二然已竒文夫矣劉子彊予條訂其可否予又<lb/>
何知知不詭于孔孟焉耳嗚呼世必有譏予之妄作者<lb/>
<pb n="KR4h0152_WYG_213-8a"/>
况能信劉子之言乎劉子勉之<lb/>
　　百川學海叙<hi>錢福</hi>
福聞孔子曰小子何莫學夫詩可以興觀羣怨事父事<lb/>
君多識於鳥獸草木之名此聖人之所為教也故善説<lb/>
詩者箋爾雅自草木鳥獸訓詁之間而以意逆之則興<lb/>
觀羣怨事父事君者得矣豈惟詩哉凡讀書者皆然後<lb/>
世教者趨於簡便學者競于躐等名物不分而髙談性理<lb/>
制度莫識而任作禮樂噫是何異于未見本草而用藥<lb/>
<pb n="KR4h0152_WYG_213-8b"/>
未别旗鼓而主兵者哉故知學不可不專而書不可少<lb/>
也顧所入何如耳然自尋章摘句之學興而類書出遂<lb/>
使經史子集之全篇有思而不閲者故援引雖侈而甚<lb/>
者或不知所出有識者往往病之然不猶愈於屏棄其<lb/>
緒餘鼎臠而未之知味耶宋人左禹錫裒雜説數十種<lb/>
為百川學海自謂醇疵相半而大要足以識言行理見<lb/>
聞似矣予尤愛其所録者全書皆無破碎割裂之患輙<lb/>
欲效之而合諸家類書分門别類刪繁去複自經史子<lb/>
<pb n="KR4h0152_WYG_213-9a"/>
集録全篇外其餘稗官小説卓見祕論章分巻㫁者輙<lb/>
録其全庶乎便而不畧備而不煩得紀録之法云爾然<lb/>
而未之能焉頃者尚古先生華汝德購得古本百川學<lb/>
海喜甚曰近時刻本無有好古博雅者展轉假借疲于<lb/>
謄録譌舛相踵至不能讀而况欲求其文藝事蹟義理<lb/>
哉人之患猶吾之患也既以所得本付梓擇良工刋之<lb/>
與天下後世共無吝惜且不計所費貲福聞之以為難<lb/>
而往觀之則垂成矣先生請曰左録毎書各釐為册凡<lb/>
<pb n="KR4h0152_WYG_213-9b"/>
百毎聚數種成一帙以十千第之甚妙但其所分帙未<lb/>
能盡合予意乃敢仍其舊帙而妄改分之皆以類屬而<lb/>
先後亦有説焉何如福閲既嘆曰此予所欲為而未能<lb/>
者也昔鄭樵欲駕出司馬遷班固之上作通志畧其論<lb/>
校讐則謂校書如統兵不患其多而患無綱紀條理耳<lb/>
福雅信之先生其有見于是哉前軰嘗語福以學者當<lb/>
先識義理次考制度次法德行服嘉言而後次之詞章<lb/>
字書博物搜異以窮其變先生之編次適有合焉其亦<lb/>
<pb n="KR4h0152_WYG_213-10a"/>
善論學者哉能以聖人興觀羣怨之法而讀之醇疵皆<lb/>
有益也正不必泥耳安得盡若先生者各出所祕以與<lb/>
之為福所欲為哉先生其有意焉福尚能佐之慕李鄴<lb/>
侯之藏發蔡中郎之祕而上請天禄之儲以成一編以<lb/>
左右今日聖君賢相所修之㑹典使考古通今者一覽<lb/>
而無遺憾不亦天下古今之大快哉文明之盛禮樂之<lb/>
興斯其時矣敢書諸其首以俟先生名珵汝德其字任<lb/>
光禄署丞世為錫山名族博物洽聞敦樸好禮而此則<lb/>
<pb n="KR4h0152_WYG_213-10b"/>
所可見者云<lb/>
　　　重刋陸宣公奏議序<hi>錢福</hi>
唐陸宣公之文權德輿序之甚詳而其奏議宋蘇軾所<lb/>
進劄子評之甚當因論其世宋儒雖有成説福則敢謂<lb/>
自漢以來惟諸葛武侯一人作配而已公之後未論也<lb/>
蓋武侯躬耕南陽不求聞逹若泊然無意于世者及感<lb/>
昭烈三顧之勤則立談之頃天下大勢舉在目中英雄<lb/>
角逐卒莫能逃其妙算公以少年文學感德宗之知遇<lb/>
<pb n="KR4h0152_WYG_213-11a"/>
奉天草詔動中事機内署獻納纎悉畢具遂使䟦扈革<lb/>
心奸諛側目慨然以天下為已任者及遭讒南竄則閉<lb/>
門惟著方書五十卷又若退然無與于當世之故者然<lb/>
考其用行舍藏孰得而下上之哉且卧龍之望已重于<lb/>
草廬之下而簿尉之調僅㧞乎書判之科然提全蜀之<lb/>
衆不能誅奸雄于大義昌明之日而操數寸之管乃克<lb/>
討叛逆于乗輿播遷之餘顧剛明信任之至吳魏挾一<lb/>
代之雄萬䇿撓之而不足精察猜忌之萌裴竇任匹夫<lb/>
<pb n="KR4h0152_WYG_213-11b"/>
之術一言間之而有餘故知山谿之豺虎易禦而城社<lb/>
之狐鼠難防逆順之大分易明而邪正之並進難别是<lb/>
以漢帝苦阨于勍敵唐宗自壊于腹心卒之營中之星<lb/>
既隕永貞之詔不起皆天也非人所能為也惟鞠躬盡<lb/>
瘁死而後已之言與上不負天子下不負所學之論至<lb/>
于今皎然與日月爭光是則福之所以亮二公之心者<lb/>
餘豈得而盡知哉至于立言之士惟知就事論事行之<lb/>
當時而有功垂之後代而無弊如是而已足以立天下<lb/>
<pb n="KR4h0152_WYG_213-12a"/>
萬世之常規則謂之經足以合天下萬世所共由則謂<lb/>
之道夫豈道自道事自事議自議經自經哉他若魏相<lb/>
條晁董之作而軾上公之奏自是臣子事君之妙術漢<lb/>
文帝思頗牧而卒得之魏尚宋仁宗相韓琦而謂賢于<lb/>
夢卜夫為帝王師友於彼先賢曷有損益而世乃以當<lb/>
代之不用為惜以後人之見知為幸甚或假時命以致<lb/>
怨尤焉者徒知涕泣之䇿殞生于賦鵩覆醅之𤣥俟知<lb/>
于掘地而不知聖人之言曰求仁而得仁又何怨不患<lb/>
<pb n="KR4h0152_WYG_213-12b"/>
人之莫已知求為可知是又福之所以亮公之心者也<lb/>
公為嘉興華亭人福為鄉後進少讀其文慕其為人毎<lb/>
憶朱晦翁稱子游列于文學謂吳人得聖道之英華而<lb/>
多文士乃敢謂自漢以來吳中文士惟宣公一人而已<lb/>
公之後未論也故雖濫竊文科論事未獲試于機㑹語<lb/>
道不敢托諸空言而終身景行之志則莫之敢或替焉<lb/>
者適萊陽于君世和以刑部郎中來守嘉興三年鉅細<lb/>
張明上下熈洽稽邦文獻重梓是集屬記嵗月以著公<lb/>
<pb n="KR4h0152_WYG_213-13a"/>
之文又一幸也觸㑹初心論列鄙見以就正有道焉方<lb/>
今聖天子在上崇良黜邪求言如渴正軾所謂必善贄<lb/>
議論者而方雖在于古人才不假于異代則經筵講幄<lb/>
當熟陳是集制草章奏亦豈少若人哉福誠所謂野人<lb/>
負暄而遼東獻豕也已于君名鳳喈世和其字云<lb/>
　　杜律詹言序<hi>謝杰</hi>
注杜律者衆矣而莫盛于虞以伯生聞人且東里學士<lb/>
為之叙也然是惡足以注杜乎哉説者謂為元人張性<lb/>
<pb n="KR4h0152_WYG_213-13b"/>
伯成所為而托之虞以顯理或然者歐陽原功撰虞墓<lb/>
碑不及注杜東里業已疑之則此之為贗書可必也余使<lb/>
琉球見彼國所讀書獨無經而以杜律虞注當之亦唐<lb/>
雞林賈之儔與苐賈能辨白傅之贗彼直以燕石寶少<lb/>
陵竊謂白傅幸而少陵不幸也今其書具存試諦視之<lb/>
若鶯啼修竹不知為梁孝之園犬吠白雲不知為淮南<lb/>
之宅宗臣之贊不知為蕭何頻繁之表不知為庾亮如<lb/>
意不知為王戎下韝不知為桓虞仗鉞不知為宗資褰<lb/>
<pb n="KR4h0152_WYG_213-14a"/>
帷不知為賈琮㫁石不知為峽長流不知為江胡語不<lb/>
知有老子自寛不知有榮期息機不知有馬援如泥不<lb/>
知有周澤高門不知有鮑宣郫筒不知有李商隠行路<lb/>
難不知有袁山松烏皮几不知有謝𤣥暉與夫窮愁之<lb/>
本於四離獨夜之本於七哀糺紛之本于賈誼幽側之本<lb/>
于沈約眞源之本于昭明青龍之本于葛陂朱栱之本<lb/>
於西樓伯仲之本於典論指揮之本於漢書莫打鴉之<lb/>
本於古曲欲教鋤之夲於卜居芰荷衣之本于離騷蕙<lb/>
<pb n="KR4h0152_WYG_213-14b"/>
葉之本於孔雀賦悲壯之本于漁陽撾奉引之本于聖<lb/>
公傳袈裟之本于四分律亦咸未之考焉甚者金盌泥<lb/>
於玉盌歩檐訛為歩蟾軍儲自供未稽府兵之制洞門<lb/>
對雪莫詧掖垣之規高葉忽雲石之光打鼓昧發船之<lb/>
節芋栗忘其橡實諸天遺乎内典柑黄三寸莫憶義康<lb/>
之豪鵬礙九天弗紀楚文之異彩筆氣象謂以才而千<lb/>
人江漢垂綸恐因老而不録則其渉於蕪陋謬悠也滋<lb/>
甚曾謂聞人之注有是乎故以此解杜是為誣杜以此<lb/>
<pb n="KR4h0152_WYG_213-15a"/>
名虞是為誣虞宜毗陵氏擯而黜之者自毗陵説行世<lb/>
稍知其為贗不可謂無功于虞惜所釋寥寥無足深明<lb/>
作者之軌謂之有功于杜或未也用是不揣姑㑹其意<lb/>
而為之詞取材諸家發以膚見竊附古者以意逆志之<lb/>
誼期于備而約鬯而圓雖杜之全豹未之能窺而十管<lb/>
一斑亦時有見書成命之曰詹言園吏不云乎大言閑<lb/>
閑小言唐詹余之詹詹余言亦識小之義也若因閑閑<lb/>
而發皇荂之奥謹竢諸大方之家<lb/>
<pb n="KR4h0152_WYG_213-15b"/>
　　濯纓亭筆記序<hi>陸粲</hi>
故紹興郡學訓導戴先生著書一編曰濯纓亭筆記余<lb/>
為緒正譌闕除其複重離為十巻華學士子濳取而刻<lb/>
之戴先生名冠字章甫吳之長州人也少穎敏篤學始<lb/>
游鄉校已刻意為古詩文博覽無所不通而伉爽負氣<lb/>
髙自許與不能詘折狥物八舉不中以貢上禮部入試<lb/>
内廷奏名第一然例止得學官王三原自廵撫江南時<lb/>
則愛重先生及是方掌銓先生貽之書條列十事皆經<lb/>
<pb n="KR4h0152_WYG_213-16a"/>
國大務語不及私三原為歛容降歎李長沙為學士亦<lb/>
竒其文皆不及薦也在紹興乆之與貴人語不相下棄<lb/>
官歸年七十一終于家瀕終猶歌吟不輟既而歎曰天<lb/>
夢夢乎世掝掝乎仳倠擁楹娵奢斥乎矯䖍駟駕隨夷<lb/>
踣乎已乎已乎豪傑者廢死乎聞者悲之先生早有志<lb/>
用世自兵農水利之説靡不論究既連蹇弗試益洩其<lb/>
感憤于文辭廉峭精確多所風切平生未嘗一日廢書<lb/>
不觀得竒文奥義為抵掌自喜輙命筆識之是編所存<lb/>
<pb n="KR4h0152_WYG_213-16b"/>
僅什二三蓋非其至者然其扶樹教道繩枉黜邪之指<lb/>
亦略可睹矣君子曰夫士茍有以信于千載雖長隕溝<lb/>
壑不為辱也太史遷有言俶儻非常之人意有所鬱結<lb/>
則退論書䇿以抒其憤思垂空文以自見若戴先生幾<lb/>
是耶余少則知慕先生感風流之日遐懼遺文之冺墜<lb/>
爰叙列大校令後來者得考覽焉先生嘗作禮記集説<lb/>
辨疑未竟今掇其存者若干章附之編末他所纂述若<lb/>
詩文集尚數十巻藏其家<lb/>
<pb n="KR4h0152_WYG_213-17a"/>
　　内外二篇都序<hi>趙貞吉</hi>
或問曰子曷編古今書為内外篇也曰予意在備經世<lb/>
之法俾願治之主有所採擇耳經曰域中有四大而王<lb/>
居一焉王即經世之主也其位為統其臣為傅其令為<lb/>
制其事為誌其道為典其德為行其才為藝其枝為術<lb/>
譬之於車輪轅輹轂軸蓋廂一不備非完車也能知七<lb/>
部之書皆以贊治而固其統也則於經世之法如探果<lb/>
於囊走丸於坂亦易知而易行矣或曰若此善矣曷為<lb/>
<pb n="KR4h0152_WYG_213-17b"/>
贅以出世通無乃悖乎答曰出世通西方化人之書也先<lb/>
秦之代聞化人之名未睹其書也<hi>一云周史奕曽一見其書後没不傳</hi>至<lb/>
漢明帝世書入中國漸多漸竒英辟哲臣譯而保之于<lb/>
今六千餘卷矣閎深辯奥與儒墨之倫分光而並壘既<lb/>
云普拾遺文可獨棄此而不録乎烏得為贅且子亦聞<lb/>
出世義乎化人之法以浮生鼎鼎百年勞藴為世也徃<lb/>
者為過去世續者為未來世三世流轉未有涯際而至<lb/>
人常住之心不與之流轉也此謂之横出三世也乂此<lb/>
<pb n="KR4h0152_WYG_213-18a"/>
世者五濁混混名為欲界升之為色界再升為無色界<lb/>
然升者復墜墜者復升無已時也而至人常住之心不<lb/>
與之升沉也此謂之竪出三界也<hi>界即世也</hi>夫俾經世者得<lb/>
此常住眞心而用之於化理其益豈小哉烏得為悖或<lb/>
曰然則曷為外之也曰内外者主客之謂也經世為主<lb/>
出世為客化人之道旅泊三界身世如寄其於世也非<lb/>
客義乎譬之家居為主人遊為客子内為主而外為客<lb/>
也此一人之喻也又譬之家有二子焉一耕而一釣則<lb/>
<pb n="KR4h0152_WYG_213-18b"/>
耕者名農而釣者名漁農在鄉而漁則在疆矣其地與<lb/>
業固在外也非有意於外之也<lb/>
　　史業二門都序<hi>趙貞吉</hi>
客問曰經世通分史業二門何也答曰經世通者史氏<lb/>
掌故之書也統傳制誌史之綱而紀事之方也典行藝<lb/>
術業之常而記言之章也史有綱而業有常則體有宗<lb/>
而宗有眼故化理可稽而道術不裂是謂史之良也經<lb/>
世之王其能舍諸客曰子學道者曷以史自居噫是烏<lb/>
<pb n="KR4h0152_WYG_213-19a"/>
知六經之皆史乎乂烏知仲尼為史之聖乎六經羣言<lb/>
之宗也仲尼萬世之眼也班固陳壽以下不足與於斯<lb/>
言也司馬子長自謂百代史官亦有意于尊孔氏明道<lb/>
術矣惜也統典未建傳行不彰制誌欝而不明藝術漏<lb/>
而不張務多而不要其宗好竒而未具夫眼夫多而無<lb/>
宗者必散也竒而無眼者必亂也烏能原化理而䆒道<lb/>
術哉予謂此篇臚以八部攝以二門求免此散亂之咎<lb/>
已耳是故臚以八者常歸諸二也攝以二者常求諸一<lb/>
<pb n="KR4h0152_WYG_213-19b"/>
也客未逹請詳示之答曰今夫經世之位為統輔統之<lb/>
功為傅上所出令曰制下所建事曰誌攝于史者其體<lb/>
恒異而同歸于記事之宗命世之訓為典翼典之德為<lb/>
行乆習而工曰藝得訣而妙曰術攝于業者其體恒異<lb/>
而同歸于記言之宗是謂臚以八者常歸諸二也故知<lb/>
茍得其宗雖愈多而不散若夫史所攝體雖異而眼在<lb/>
于統統逹而天下之治出于一治一則外王之法行而<lb/>
傳制誌皆隨之一矣業所攝體雖異而眼在于典典建<lb/>
<pb n="KR4h0152_WYG_213-20a"/>
而天下之道出于一道一則内聖之學明而行藝術皆<lb/>
隨之一矣是謂攝以二者常求諸一也故知苟得其眼<lb/>
雖愈竒而不亂客曰何以明之曰子亦知用師乎善将<lb/>
者虎鈐數明則兵益多而益善此不散之喻也乂知博<lb/>
奕乎善奕者馬目穴成則棊愈刼而愈活此不亂之喻<lb/>
也客曰唯唯<lb/>
　　重刻中原音韻序<hi>祝允明</hi>
有文韻有詩韻有詞韻曲韻有古韻今韻古韻出於六<lb/>
<pb n="KR4h0152_WYG_213-20b"/>
經作文者用之古選詩用之今韻出於沈氏近體詩用<lb/>
之詞始于唐盛于宋迄于今其用韻猶詩也惟金元北<lb/>
曲乃用所謂中原之韻蓋因其國都在幽燕之區河洛<lb/>
相去不遥其方言如是也故為其言者毎詆詩韻之偏<lb/>
而為詩者則至今猶不從之我洪武聖人亦既命儒碩<lb/>
定正韻如其説矣詩韻姑未論若北調之製可不嚴于<lb/>
此耶余也好樂故嘗自負知音謂四十年接賔友無一<lb/>
人至此者頗有言樂之書兹未遑示諸人毎浩歎今日<lb/>
<pb n="KR4h0152_WYG_213-21a"/>
事惟樂為大壊未論雅部秪日用十七宮調識其美劣<lb/>
是非者幾士數十年前尚有之今殆絶矣不幸又有南<lb/>
宋温浙戱文之調殆禽噪爾其調果在何處噫嘻陋哉<lb/>
大河王将軍廷瑞俊邁士也既刻詩韻復欲取周德清<lb/>
中原韻入板以示予予為之喜甚凡正音之説德清全<lb/>
書言之甚詳因稍為括取要旨數節授之令列諸前庶<lb/>
覽者可得其槩也繕畢就梓稍引之云爾<lb/>
　　煙雨樓志後序<hi>彭輅</hi>
<pb n="KR4h0152_WYG_213-21b"/>
煙雨樓志既成或曰斯樓也藉土一坏結屋數楹耳奚<lb/>
以志為夫嘉江南名都雖物力殫詘而金繒秔稻之賦<lb/>
走司農供王府者浩穰踰他方頃者經術道藝之彦雲<lb/>
蒸豹變致身卿孤載筆石渠天禄者彬彬鴈行海内以<lb/>
文獻歸之嘉顧其地則乏靈山上游之竒瓌瑋峻逈之<lb/>
觀獨鴛鴦馬塲二湖枕郭縈帯洋洋澤國故昔人以煙<lb/>
雨名樓置之湖心地肺爰備壮觀談者謂嘉之有斯樓<lb/>
是為子都毛嬙潤眉髮而華衣履陳帷帳而置琴筑也<lb/>
<pb n="KR4h0152_WYG_213-22a"/>
奈為前元所燬至嘉靖已酉始有訪厥遺址累土成一<lb/>
洲嶼復建樓于上而仍其故名者曾未幾㑹海㓂震蕩<lb/>
矛槊瘡痍不暇議樽爼覽眺樓用漸圮而洲莽滋蔓無<lb/>
能副名勝而騁遐矚也萬厯癸未郡守龔公為捐俸葺<lb/>
新之重階朱闌室稍丹艧剪蕪薙榛環植桃柳而召僧<lb/>
秉其鑰樓隂復營一磯長數武廣半倍之手作釣鰲磯<lb/>
三大書勒石置磯下蓋以任公子幾郡文彥也已郡得<lb/>
大魁適叶期䜟于是青簾白舫翠䄂黄衫醉壺觴而鬭<lb/>
<pb n="KR4h0152_WYG_213-22b"/>
笙管者紛紛纚纚踵趾不絶一游一娛盡入騷咏好事<lb/>
者遂裒以為志付其籍於掌故俾共守而傳借使闕逸<lb/>
而弗載載而匪文不幾泯由拳語兒間一勝槩而隠賢<lb/>
大夫惠我人之德美也乎夫金焦之臺觀俯慿天塹武<lb/>
昌之黄鶴望極晴川巴陵之岳陽吞吐洞庭雲夢以斯<lb/>
樓擬之誠不敢抗顏爭雄長然在水中央嵂屼南浦勢<lb/>
入㝠漠縹緲虚無方其春水盛滿不見兩涯烟樹周遭<lb/>
雲霞蔚起綺縠千頃羲景倒懸島笛悠揚菱歌嘽緩文<lb/>
<pb n="KR4h0152_WYG_213-23a"/>
魚踊于波際高鳥鶱于層旻闤闠匹乎五陵吳越析為<lb/>
兩戒亦足以縱寥廓之觀而舒翛然之思矣况北有胥<lb/>
山乃子胥秣馬膠弓圖越之地也此二湖者范蠡功成<lb/>
遠引扁舟徃來浮泛者也眞如塔影即裴休悟後所捨<lb/>
之宅也瀕湖市橋曰宣公者陸敬輿風猷聲烈令人至<lb/>
今景企者也俛仰宇宙有流波陳迹蕭條千古之慨微<lb/>
斯樓孰與發之且地繇人勝景與襟期故同搆異蹟同<lb/>
賞異情吾嘉當孔道京省衣冠軺傳雲擁公間與其賢<lb/>
<pb n="KR4h0152_WYG_213-23b"/>
豪契好觴咏樓中因之采謡問俗而謀諸野則斯樓之<lb/>
得公猶西湖之子瞻虎丘之應物豐樂醉翁之永叔其<lb/>
為斯樓重永永也輅歸田以樓而詩者幾且成帙然無<lb/>
崔顥杜甫語内愧之兹序志之末簡異邦有閲志者将<lb/>
諒彭生非侈言哉而猶然菰菼中見解也<lb/>
　　史記初覽序<hi>彭輅</hi>
太史公生於西京盛時承庭授之學挾良史之才其作<lb/>
記也當得意處㸃綴模冩跌宕揮霍如秋隼乘風鶱薄<lb/>
<pb n="KR4h0152_WYG_213-24a"/>
髙雲而一不措力驊騮驟峻坂而下蹀躞奮迅不可控<lb/>
阻然五帝三代本紀則跼趨窘束壹似有苦而弗舒者<lb/>
何哉大約子長之文全倣戰國䇿又善作天然短長語<lb/>
風揺波蹵而生淪漣陳列情事煥然丹青圖畫之在目<lb/>
勒成一家此其所長也至于左氏傳句無冗字篇無懈<lb/>
句意括而辭省寓礱琢于規繩而上兼書之古質䟽通<lb/>
易之恢竒淨㓗則子長即欲效之不能也蓋均之能言<lb/>
之士而其才質亦各有所限云今人為文多欲效子長<lb/>
<pb n="KR4h0152_WYG_213-24b"/>
者余意子長受性本諒直慨慷其為叙傳盡發人之肝<lb/>
肺底裏無少顧忌諱匿即不遭蠶室之禍儕軰見其文<lb/>
必隂擠中傷之矣後之君子躭寵榮畏置罟左瞻右盼<lb/>
躊躇徘徊平居發一語毎囁嚅模稜不肯洞襟直吐此<lb/>
其效子長僅獲色澤終鮮神髓雖似猶不似也惟大梁<lb/>
李獻吉者其人悻悻自好多所凌轢關中王槐野簡伉<lb/>
豁逹竒正苞舉兩公之文大類子長他或未之見也爾<lb/>
來慶厯間三尺童孺纔搦管製塲屋排比藝踽踽焉壽<lb/>
<pb n="KR4h0152_WYG_213-25a"/>
陵之歩耳而開口無不曰史漢史漢然皆剽竊句字未<lb/>
鏡厥旨余因取史記一書擷其腴腯畧削繁蕪名之曰<lb/>
初覽蓋為㓜學掛一漏萬者設於以志芙容赤精鑪錘<lb/>
初發可也編既就誡兒曰苐置之家塾勿外傳恐不我<lb/>
諒者紛起而誚讓焉其何説以解<lb/>
　　唐詩衍調序<hi>彭輅</hi>
客問於予曰詩至晩唐齷齪囁嚅無復飛揚奮厲之思<lb/>
奚以衍調之緝為子既有初唐祖調與盛之雅中之新<lb/>
<pb n="KR4h0152_WYG_213-25b"/>
不啻足矣衍而續之其贅疣也哉輅曰晩唐諸作視徃<lb/>
撰誠漸凡下猶然詩也惟宋人造意發論不以興趣為<lb/>
宗而天下始無詩故宋可廢也晩唐胡可廢也夫文異<lb/>
于詩者何詩摹繪景也託之興寄而歡娛悲悒之情態<lb/>
隐隐寓其中不待顯露直言也直而言之則失𤣥虗藴<lb/>
藉之指而為有韻之文矣晩唐之于𤣥虚藴藉不尚存<lb/>
十之四五乎姑蘇黄姬水曰詩貴眞而惡偽故如其眞<lb/>
雖降而為元和開成猶之薦紳而效委巷之談俚亦雅<lb/>
<pb n="KR4h0152_WYG_213-26a"/>
也非其眞雖進而為天寶開元神龍武德貞觀猶之市<lb/>
井而擬巖廊之度雅亦俚也此知詩矣昔壽陵之學行<lb/>
於邯鄲也邯鄲不能成而併失故歩卒匍匐以返今之<lb/>
山澤野老與閭塾學究軰賦質駑下令之為錢劉皇甫<lb/>
已難之况王孟髙李楊盧沈宋耶予之是編殆為若人<lb/>
設也且寰海之内學詩者不可勝數葛棗異嗜秦粤殊<lb/>
音安能人人而一之即髙明英偉之士亦有不以世代<lb/>
先後横于胷臆而惟擇其言之善者矣貞元以下諸君<lb/>
<pb n="KR4h0152_WYG_213-26b"/>
子其翹然著稱者無論也他吟者率雕鏤艱苦童習而<lb/>
白顛其間豈無一篇半簡足愛而傳者予憫其用心故<lb/>
寜過而存之<lb/>
　<lb/>
　<lb/>
　<lb/>
　<lb/>
　明文海巻二百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百六十一</head>
    <p>
<pb n="KR4h0152_WYG_461-1a"/>
欽定四庫全書<lb/>
　明文海巻四百六十一　　　　餘姚黄宗羲編<lb/>
　　墓文三十三<lb/>
　　　忠義<lb/>
　　崇徳李君墓誌銘<hi>舒芬</hi>
崇徳死予瘡甚不能走哭哭於家慟侍者曰子亦弱喘餘魂<lb/>
其毋傷哉不知予於崇徳不能不慟者有穴焉以諌死死杖<lb/>
下一也死慶夀僧房惟一二僕之手二也予輩厚善者皆不<lb/>
<pb n="KR4h0152_WYG_461-1b"/>
能與歛事微蔣虞中往視則棺不可盖三也始車駕議以三<lb/>
月十九警道東巡視岱宗厯徐揚抵南京下蘇州徑浙江浮<lb/>
漢沔經大河喬嶽且遍中土繁麗人情洶洶懼變叵測大臣<lb/>
多從㬰之予鄉同年夏考功萬儀制館中汪子宿輩約風諸<lb/>
小臣連章乞留十五日早報免朝予率館中同年先入疏兵<lb/>
部黄伯固陸汝亨論時政疏亦入時百司皆懷疏集闕下太<lb/>
窣陸公沮之時夏于中萬汝信過予扼腕恨予因邀陳太常<lb/>
至俱酌之酒贊之云匹夫之志今其可敓三子遂于是夕在<lb/>
<pb n="KR4h0152_WYG_461-2a"/>
吾寓連疏入且告諸同志明日吏部張元承等刑部陸天<lb/>
爵等疏俱入明日禮部姜夢賔等兵部孫鳴和等行人司<lb/>
余伯獻等俱疏入又有太醫院醫士徐鏊以醫諌車駕遂<lb/>
不出乃二十日癸丑天威震怒以黄鞏陸震夏良勝萬潮<lb/>
陳九川徐鏊下錦衣衛獄以舒芬張衍慶姜龍孫鳯陸俸<lb/>
等百有七人跪午門外五日行人司疏不報以通政司壅<lb/>
之也諸君待罪離次至二十二日得報命余廷瓚等下獄<lb/>
明日同黄鞏等六人亦跪午門外五日梏拲工部林以乗<lb/>
<pb n="KR4h0152_WYG_461-2b"/>
等三人大理寺周子厚等十人亦連疏入明日俱下之獄<lb/>
亦梏拲跪五日復有指揮張英大言車駕出不利乃肉袒<lb/>
㦸刃於胸死諫數日天色隂霾京師震駭公卿避唾罵瓦<lb/>
礫擲晨夕出入不敢待别色其尤顯者減去辦事官吏易<lb/>
箱笈以包服在昏暗中若異流奸無所容益謀蔽惑命禮<lb/>
部示禁一槩言事者通政司遂不受疏又有貢諛參劾各<lb/>
屬為妄言者天威遂不可霽二十五日戊午命舒芬等百有<lb/>
七人俱午門前杖三十為首調外任餘罰俸六箇月四<lb/>
<pb n="KR4h0152_WYG_461-3a"/>
月十六日己卯是夕月食命黄鞏等六人午門前俱去<lb/>
衣杖五十徐鏊邊逺充軍其餘為民林大輅周敘余廷<lb/>
瓚杖五十降三級調外任其餘杖四十降二級時死杖<lb/>
下者員外陸汝亨主事劉宗夏何孟循評事林質夫照<lb/>
磨劉珏行人司副余伯獻行人孟子範劉平甫李徳卿<lb/>
詹敬之與吾崇徳蓋十有一人而傷夷未起者尚多也<lb/>
夫首義者于中汝信子宿與予四五人而已使予能為<lb/>
太窣沮則于中汝信之疏且緩矣諸公之氣亦衰矣安<lb/>
<pb n="KR4h0152_WYG_461-3b"/>
得此舉哉致十一人慘死而我獲生四也是舉也雖士<lb/>
氣少振奸謀少沮而國體亦少損五也自正徳戊辰九<lb/>
月我與崇徳同投文南京禮部明年同入國子監驢背<lb/>
一話遂相許資麗澤而朝夕見者三年情又宻昨丁丑<lb/>
又同年為進士戊寅春大喪朝夕哭未畢議往視山陵<lb/>
予度其且至宣府明日上封事崇徳過予曰夜間報似<lb/>
非禮之禮㣲子莫能辯析可但己乎予告以疏早入矣<lb/>
崇徳欣然曰適奉慰時與羣可語者料此義須君發之<lb/>
<pb n="KR4h0152_WYG_461-4a"/>
果然人將服我知人也子視我真知巳耶是同年相知<lb/>
莫深於崇徳六也嗚呼予哭崇徳死有此六者烏能不<lb/>
慟哉崇徳以四月二十四日死其家人將奉柩歸𦵏予<lb/>
南竄限又急以五月三日舁疾登舟大行潘宗魯使人<lb/>
來曰崇徳之知惟子深墓亦惟子銘也嗚呼其奚辭崇<lb/>
徳諱紹賢李姓先世巢縣人以戎籍編泗盱眙曽祖宗<lb/>
祖華父本有隐徳尤好士樂賢母黎氏繼母曹氏此崇<lb/>
徳系也崇徳生成化辛丑年十有一月七日㓜穎異不<lb/>
<pb n="KR4h0152_WYG_461-4b"/>
羣凡兒及冠有大志負時名與夫孝友稱於族豈弟稱<lb/>
於鄉義理稱於友文章稱於主司幹局稱於觀政予不<lb/>
暇詳姑以其同朝一二事利害詔諸後來君為進士觀<lb/>
政戸部未浹旬部銀餉邊例有火耗羡餘在自好者猶<lb/>
假義取之君悉籍付有司且盡以其費還部夫以寒素<lb/>
士偶值數百金之利畧不誘去其器何如耶授行人月<lb/>
餘齎孝貞純皇后遺詔往江北至徐州開讀徐因水次<lb/>
倉守以羣閹勢焰熏炙率吏視州衞職官兹偃然席班<lb/>
<pb n="KR4h0152_WYG_461-5a"/>
首君立詔左從容令去其席撝不得與職官同禮俾帖<lb/>
然去有不怒而威者矣比縉紳逮繫多以迕此輩君畧<lb/>
無忌直奴視之而亦無能中傷蓋禮度辨析自足服其<lb/>
心耳予嘗評君學足以立政才足以濟時義足以存孤<lb/>
謀足以奪人之志而深沉大度好惡不形尤人所難及<lb/>
惜乎仕未久政未及見其大行耳斯人也而止於斯耶<lb/>
銘曰孰不有生貴踐其形孰不有死貴全其體汝形之<lb/>
踐道通常變汝體之全未喪其元忠犯人主鼓兹進旅<lb/>
<pb n="KR4h0152_WYG_461-5b"/>
禮服閹人囓伏不狺汝没汝寜汝墓我銘汝後有立有<lb/>
需秩及<lb/>
　　孫少卿墓表<hi>崔銑</hi>
正徳六年蜀盜冦漢中畧陽漢中間道也都御史藍公<lb/>
章集省臺議畧陽知縣嚴順懦扶風知縣孫璽毅而多<lb/>
知可使遂檄璽住城畧陽扶風君既至畧陽將下令順<lb/>
恥之教邑人賂扶風君金求勿城扶風君不聽日周行<lb/>
相地勢布民築之期一月成城未届期蜀盜卒至城三<lb/>
<pb n="KR4h0152_WYG_461-6a"/>
面成東門觀堵始立城中兵適調他所嚴順曰城必不<lb/>
可守己曷亡扶風君又不聽順故令也城中人聞之譁<lb/>
欲亡扶風君拔佩刀斫坐杌曰敢言亡者如杌乃盡出<lb/>
城中弓矢刄令士賈輿𨽻人持之登城礌石積城上如<lb/>
阜水沃氊披之障矢甲統十人總甲統五十人總甲五<lb/>
十人官與士統之曰令爾守南城曰簿爾守北城曰典<lb/>
史爾守西城曰東城未堅惟予守曰爾士爾甲賊如陷<lb/>
城戮爾父子妻爾女火爾室蕩爾蓄爾寜勿傷心義生<lb/>
<pb n="KR4h0152_WYG_461-6b"/>
勇勇則無敵曰凡吾官存亡視城民胡可棄天子命吏<lb/>
勿奔曰爾士爾甲晝傳食夜張火鳴柝爾甲執扇傳命<lb/>
斷者刑舟人為令發篋上舟獲之割舟人耳鼻以狥閲<lb/>
三日賊弗克攻欲去㑹賊執告急人殺之發公移知城<lb/>
中窘悉賊衆環攻之攻東城自辰至晡不下有徤賊戴<lb/>
木案趨城下礌石下破腦而死己而順奔賊陷南城入<lb/>
執扶風君扶風君罵賊賊臠殺之七月十四日也賊大<lb/>
掠三日去順渡江還牘報曰與扶風知縣同奔而溺水<lb/>
<pb n="KR4h0152_WYG_461-7a"/>
蕩扶風知縣尸都御史怒責求尸亟順大窘與簿謀取<lb/>
江濱一尸棺之還其鄉其兄弟暨子暨族人啟視之多<lb/>
髥而碩體非扶風君也乃走京師投匭辨事下御史王<lb/>
廷相治乃得實奏上制贈光禄寺少卿賜祭廕子紹卿<lb/>
國子生於乎順非宿憾君惟恥其無能語曰忮心慘於<lb/>
戈小忿必敗大謀扶風君死信烈矣漢中非荒裔也猶<lb/>
待辨而核否則上下罔於順而不知自蜀盜起至扶風<lb/>
君死時己數年是時薊盜冦中域桃源盜冦江西邉境<lb/>
<pb n="KR4h0152_WYG_461-7b"/>
數擾值世久平文臣短於謀武臣短於勇長吏習於奔<lb/>
初棗強陷民於城下得尸肘繫縣印知為令段豸也朝<lb/>
廷創聞死事者嘉之贈太僕少卿廕子為錦衣百户世<lb/>
襲己而予所聞上蔡令霍恩西平令王佐裕倅郁采與<lb/>
扶風君事甚偉夫廹而死偶而死畏而死激亢而死彼<lb/>
猶有驅之也志定矣功修於素節堅於危而安真丈夫<lb/>
哉扶風君字廷信山西代州人明春秋深慕荀息之為<lb/>
人少舉於鄉初令諸城再令扶風有治績死時年四十<lb/>
<pb n="KR4h0152_WYG_461-8a"/>
七其兄璒弟珂從子太史紹先紹祖子紹卿具衣冠招<lb/>
魂𦵏於代州東門外<lb/>
　　詹君墓表<hi>張岳</hi>
武皇之將巡幸尚内畏兩宫外憚大臣臺諫有時騎馬<lb/>
至東西華門閽者伏馬前諫不可為回轡者屢矣丁丑<lb/>
秋七月始馳一騎從近幸數人徑至南海子都下洶洶<lb/>
部院臺諫詣海子跪門請回蹕上遣從者慰遣示以回<lb/>
期至期衆又欲往大臣有為鎮静之説者揚言古天子<lb/>
<pb n="KR4h0152_WYG_461-8b"/>
以四時巡狩况南海子邇京師祖宗時常臨幸上一出<lb/>
即洶洶如是徒揺人心不如無往衆乃止是年冬幸宣<lb/>
府明年幸大同又幸榆林則莫敢有諫止者是時宸濠<lb/>
逆械己成以重賄賂左右嬖近蠱上南幸傳者謂濠將<lb/>
以輕舟伏甲卒迎駕江上變且不測己卯春三月戒行<lb/>
有日吏禮兵刑四部及翰林院先具疏列名詣闕下伏<lb/>
留甚懇上怒罰令跪門五日已而行人司繼之大理寺<lb/>
繼之工部主事三人又繼之上愈怒禠繼上疏者衣冠<lb/>
<pb n="KR4h0152_WYG_461-9a"/>
械手足下獄亦罰跪四月九日杖之於獄中越五日又<lb/>
杖於闕下余時備員行人司同僚上疏者二十人其七<lb/>
人杖死而詹君敬之與焉敬之為人開爽磊落長身羙<lb/>
鬚髥熟於世故每論天下事掀鬚抵掌明於丹青其科<lb/>
目資望又獨先同僚衆莫不推服之聞其死尤為之痛<lb/>
悼初上頻歲巡幸無諫者而南巡即羣伏闕死諫頗為<lb/>
感動故自敬之輩死後竟不言南巡事己而宸濠逆械<lb/>
發覺詔遣勲戚重臣往鞫之濠遂發兵反上震怒召大<lb/>
<pb n="KR4h0152_WYG_461-9b"/>
臣議出師致討而濠己就擒江西當是時都城内外籍<lb/>
籍言幸不南巡如宸濠江上謀逆或四方莫知乗輿所<lb/>
在訛言相煽揺其為變豈可遽弭哉今上即位首詔贈<lb/>
敬之與同死者皆監察御史蓋以未官言路而死諫故<lb/>
卒以所能盡職者官其志云父母妻皆贈如敬之官賜<lb/>
祭録一子入太學皆異數也國家養士百五六十年祖<lb/>
宗列聖優假成就始終正徳間權姦繼起用事士大夫<lb/>
屢起與之抗或列名或獨諍雖貶黜死亡而氣不少挫<lb/>
<pb n="KR4h0152_WYG_461-10a"/>
最後變起宗藩連結左右嬖近之臣謀深而事秘非諸<lb/>
公舍一死以諫人心蓋岌岌矣古人有曲突徙薪之喻<lb/>
若敬之之死所謂繫天下安危成敗非耶敬之死時年<lb/>
四十四其再從叔父瀚方為刑部主事亦以諫受杖幸<lb/>
不死為經紀其喪主事君今為浙江左布政而敬之所<lb/>
録嗣子曰貞亦授南京光禄寺署丞謂余與敬之同官<lb/>
又同事知其狀最詳以墓道之表見屬嗚呼敬之生平<lb/>
為人故太史石潭汪公銘之詳矣余獨懼後世謂敬之<lb/>
<pb n="KR4h0152_WYG_461-10b"/>
止於一節死諫而不知其所繫天下安危成敗有如是<lb/>
者故特為書之使後尚有述焉<lb/>
　<lb/>
　<lb/>
　<lb/>
　<lb/>
　<lb/>
　明文海巻四百六十一<lb/>
</p>
<p>
</p>
  </div>
</body>
</text>
</TEI>
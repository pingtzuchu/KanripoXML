<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百八十九</head>
    <p>
<pb n="KR4h0152_WYG_189-1a"/>
欽定四庫全書<lb/>
　明文海巻一百八十九　　　餘姚黄宗羲編<lb/>
　　書四十三<lb/>
　　　忠告<lb/>
　　上張太岳<hi>彭輅</hi>
丁未榜出三宰相而天更靳於李殷兩公獨畀閣下以<lb/>
天下之重意可知也既而受玉几遺命輔艾冲聖主巍<lb/>
然冠列孤卿之上無論天下之所注仰不訾即同榜後<lb/>
<pb n="KR4h0152_WYG_189-1b"/>
塵若僕亦幸太平丘壑置此衰殘誠不願如昔者諸君<lb/>
之以三年喪望閣下使一日離君去其位者惟是三年<lb/>
之喪為天下之所共有而獨五君言之主上以社稷計<lb/>
而怒拒之大臣臺省不惜異同而保留之於是閣下幡<lb/>
然以安社稷利生民為已任不三年服之苫次而服之<lb/>
官邸以權宜之術酌經常之制賢者作為固不可測但<lb/>
一時主臣上下若共去三年之禮而獨歸之五君然者<lb/>
則閣下於此計必有大旋轉大張弛足以厭服五君之<lb/>
<pb n="KR4h0152_WYG_189-2a"/>
心而與之持衡並重不使獨擅其名于天下至今未見<lb/>
也閣下誠有意乎則所稱旋轉而張弛者無過自五君<lb/>
始當彼譁然上章稱引古禮過為髙論非必出于邀名<lb/>
特泥于綱常二字若先朝羅倫之望李文達耳然文達<lb/>
之待羅倫僅以提舉處之天下以是不深咎李公乃昨<lb/>
嵗諸君杖之幾斃而削籍猶然丘里若諸逺戍則北去<lb/>
窮邊南投瘴海蠻貊羅鬼之使與居處之固為過當不<lb/>
知此即唐宋遷人藉以振聲名而到今者是閣下名處<lb/>
<pb n="KR4h0152_WYG_189-2b"/>
已以威權而實與人以地分也頃已改嵗踰時曷若召<lb/>
之田間釋其殳㦸或處之閒散或投之雜職若解縉之<lb/>
吏目河州陽明之丞貴竹稍稍引還所謂恩以絶日為<lb/>
厚而休休有容閣下度越千古矣更當知罰不嚴則名<lb/>
不震過不容則賢不顯故推轂光弼者汾陽之度量也<lb/>
引援希文者夷簡之智計也正譎不同而人並稱之儻<lb/>
諸君者一旦不幸䝉冐瘴癘不勝苦寒而捐骨遐裔則<lb/>
國史野記誠不忍以衡保之賢而有殺士之累也僕素<lb/>
<pb n="KR4h0152_WYG_189-3a"/>
以戇名敢藉鴈行故誼一致忠告不敢效望塵掃門之客<lb/>
日貢甘諛營趨晝日之市所欲者在其中也<lb/>
　　與周以言<hi>皇甫涍</hi>
涍載拜致書以言周君足下僕不佞才有定源識無圓<lb/>
照外傳甫就從事翰墨沉酣經史俯仰自繩古之英豪<lb/>
博達僅有所得萬分一耳未足云巧也况乎人情世變<lb/>
曽未營營于念慮間能與拙者異談哉是以擯削日尋<lb/>
塊處無友獨于以言表裏相契若僕固無所取意者以<lb/>
<pb n="KR4h0152_WYG_189-3b"/>
言之多情乎僕誠何人敢負知已竊自惟度錢財不足<lb/>
以恤君之急聲稱不足以發君之光輒欲披情素吐憤<lb/>
懣長鳴于前以言誠為僕聽之憐其意察其説辭未畢<lb/>
而投屨激昻是僕仰酬知已之日也夫天以寛洪與人<lb/>
而以嗇薄與僕僕之自明必非王公人也安居鼎食必<lb/>
其異乎僕者也或不免一䇿名于朝亦未可謂必然耳<lb/>
僕之嗇薄于彼者固有所居而僕亦非昧昧不自摩揣<lb/>
悠悠久于妄庸者操弄筆硯旁羅搜剔苦心焦吻至忘<lb/>
<pb n="KR4h0152_WYG_189-4a"/>
寢食者十有餘年于兹以言視僕以為有所得乎其視<lb/>
古之英豪博達有與之相匹者乎使僕之未有得也古<lb/>
之英豪博達猶甚去之逺也而况齒髮漸改人事迫身<lb/>
雖有成就未極所懐每一思之神魂震蕩譬如委轡之<lb/>
臨深淵也好學如僕苦心如僕衆皆以為然而且未免<lb/>
過慮百思疚心未如僕者又將若之何哉今以言有聰<lb/>
明之資有浩曠之才僕嘗伏觀其三問原孝雜文友人<lb/>
書虎阜維揚逰京師諸篇琅琅可誦度其横騖䇿其雄<lb/>
<pb n="KR4h0152_WYG_189-4b"/>
力纔當展其驥足耳其用心深處又見于内經解鈎致<lb/>
𤣥㫖獨見超朗不蹈前人父子積習神明若扶而落魄<lb/>
不覉時復委散篇翰寥落收䘏莫顧惜此竒寶棄諸泥<lb/>
塵鏌鋣補履良工痛之以言之齒長矣忽爾浮沉筋力<lb/>
異昔雖欲驅䇿末路無從僕知以言後世不知萬年長<lb/>
恨誰任其悔乎後世不知猶有可説茍有知者重以言<lb/>
之才考以言之友僕不能移易其心成就其德匪人之<lb/>
誚亦將不免以言聞此能無惻然夫駑鈍者不前索居<lb/>
<pb n="KR4h0152_WYG_189-5a"/>
者寡聞天之與我者弗可逺時之處我者弗可挽以言<lb/>
既委于嗇薄之天而處其時矣有其才矣又有僕以為<lb/>
之友矣留滯偃仰自同時人以言罪過可勝解哉伏願<lb/>
專心極慮勉卒所業以僕書之至日為始刻厲逺期貧<lb/>
乏勿以加其好尚妻子勿以累其胸襟要其所之僕且<lb/>
瞠乎後矣是使以言不獲罪過彰垂無窮僕非匪人異<lb/>
代瞻仰盡此一言而已年序遷流握筆慷慨以言裁覽<lb/>
動色幸甚涍再拜<lb/>
<pb n="KR4h0152_WYG_189-5b"/>
　　與黄泰泉<hi>王漸逵</hi>
不㑹將兩月餘欲常常一㑹冀有所講明彼此求益但<lb/>
邇來見吾丈應接太狹非復如昔時京都西甌初向之<lb/>
時常在越山講堂相過欵聚得以從容盡領教愛為慰<lb/>
也今之廣城士庶不知者則曰泰泉官髙望重勢則致<lb/>
然然而我知其非也其稍知者則曰泰泉自負問學勢<lb/>
則致然然而我知其非也盖吾丈賦稟翕歛泊無所好<lb/>
于事物之來若不干涉雖然此固美質也然而偏矣君<lb/>
<pb n="KR4h0152_WYG_189-6a"/>
子之學也求以變化氣質而已矣是故柔者養之于剛<lb/>
暴者養之于和翕者養之于豁隘者養之于𢎞駁者養<lb/>
之于純輕者養之于重蕩者養之于約盈者養之于歉<lb/>
使囿于氣禀者渾然融化如此乃謂之涵養謂之學問<lb/>
謂之聖賢真切之訣舎氣質而言學所學何事乎故程<lb/>
子曰得後須放開不然只是守盖為有所局者而言也<lb/>
吾聞管幼安兀坐一榻二十年當膝處皆穿可謂遵矩<lb/>
矣然避地遼東興禮樂設爼豆與衆行之而從之者數<lb/>
<pb n="KR4h0152_WYG_189-6b"/>
百家未嘗不開豁也邵堯夫三十年冬不爐夏不扇可<lb/>
謂簡靜矣然而與司馬二程相講論於洛者三四年故<lb/>
有花下小車之句未嘗不開豁也明道終日端坐如泥<lb/>
塑人可謂敦重矣乃其接物渾是一團和氣故有傍花<lb/>
隨柳之詠未嘗不開豁也朱子自守剛方動拘禮法可<lb/>
謂嚴厲矣然遊玩山水白鹿南嶽多有紀述未嘗不開<lb/>
豁也白沙之不見當道重于取予可謂狷介矣然豪吟<lb/>
於黄雲紫水之間寄興于五臺江門之下未嘗不開豁<lb/>
<pb n="KR4h0152_WYG_189-7a"/>
也是五君子者其植立可謂盛矣求其致此得吾心之<lb/>
樂而已矣得吾心之樂則欛柄在手而天地宇宙皆在<lb/>
吾度内夫何窮通得喪富貴貧賤多寡有無之足論此<lb/>
心之樂乃千聖相傳之秘訣也是故尋孔顔樂處尋此<lb/>
者也有天下而不與與此者也吾丈近日篤志于心身<lb/>
之學而于此猶有礙焉何也求身心之學而于此猶有<lb/>
礙焉則氣質未能純變而此心之樂終未能執其柄而超<lb/>
然于天地宇宙之外則官髙負學之議吾固不能解于<lb/>
<pb n="KR4h0152_WYG_189-7b"/>
士庶之言矣恃在平時過愛故敢于規諷自附于交道<lb/>
之末惟吾丈其圖之<lb/>
　　上陸五臺<hi>沈懋學</hi>
不佞兒時即聞明公山斗髙名先大夫且辱莫逆交竊<lb/>
自附通家子矣顧曩困經生樊籠俛首幸兹通籍明公<lb/>
且為晝錦游無從摳謁願左識荆傾仰丰標大逾饑惄<lb/>
頃者聖明眷注晉陟崇階謂趨順風望光霽有期矣乃<lb/>
不佞病甚疏乞青山五湖返櫂即道逄仙舟北上莫能<lb/>
<pb n="KR4h0152_WYG_189-8a"/>
强起向牙檣再拜通慇勤也黯矣消魂可勝延結江陵<lb/>
相公遭逄才識千載一時宗社賴之真不可舍朝廷休<lb/>
居終制至奔喪僅違數月固人子迫切深衷自不容己<lb/>
者豪傑非常書生譚之變色且眷留既切相公既不忍<lb/>
辭而臺省交章幾于上言德政故二三子生死爭焉見<lb/>
雖蔽影心實持衡虚已優容益徴雅量昔者吕尚鷹揚<lb/>
而夷齊叩馬君子兩是之今日之事猶是也何過罪乎<lb/>
二三子即二三子罪謫自甘如天下人心何相公故豪<lb/>
<pb n="KR4h0152_WYG_189-8b"/>
傑而衆人不皆豪傑也詎能置百喙辨哉君子亦貴乎<lb/>
握機運化黙安人心爾矣邇者懇祈請歸視葬預定浮<lb/>
言潛培國體雖惜其稍失先後着而較之不行固不啻<lb/>
什百千萬矣人傳明公貽書諤諤稱大臣風節即相公<lb/>
至情定算擬有此行而明公之功自不可掩然不佞尤<lb/>
謂從兹以徃為相公計安社稷猶尚多勞尊慮耳夫詢<lb/>
謀貴博受善貴虚義取相成道羞偏黨故日月互藏其<lb/>
宅舟車各效其長鹽梅異味而和羮水火殊性而濟用<lb/>
<pb n="KR4h0152_WYG_189-9a"/>
功𢎞並育妙在同歸若伐異而黨同是升沉同景水陸<lb/>
淆途㸑夫執一物以烹飪庖人挾一味以調鼎而參苓<lb/>
薑桂不得同劑相佐使也必同已者而後與則協贊之<lb/>
庭無吁咈和氣之侣無虎爭麗澤之交無規切犯顔强<lb/>
諫不為忠直諒多聞不為益而朱雲魏徴唐介韓琦之<lb/>
儔不立于英誼之朝也豈獨才賢以取阿附斥哉又將<lb/>
有假豪傑非常之説以伺其意而售其奸者而讒謟面<lb/>
諛之人至矣語曰千金之裘非一狐之腋言用人也士<lb/>
<pb n="KR4h0152_WYG_189-9b"/>
君子操修盡由此道而相臣任天下重尤在所先上古<lb/>
諸名公所以顯鴻業垂休光並可考鏡而三代而下軌<lb/>
轍非殊是故户牖竒計智矣而交驩之策啟之陸賈曲<lb/>
江直道賢矣而軟美之諷取之長源姚之敏宋之毅才<lb/>
矣而知古今典厥政資之髙仲舒齊澣至懿侯擇術于<lb/>
盖公懐英儲藥于行冲新豐受召于子夀自昔相臣未<lb/>
嘗任已也如必同而後與則一已足矣何以人為昭代<lb/>
不設丞相而入閣辦事職在論思漸至擬㫖進呈受命<lb/>
<pb n="KR4h0152_WYG_189-10a"/>
稱政府盖權無所統勢必歸之入贊萬機出揆百職儻<lb/>
非翕受何以兼知仁宣以還居政府者若干人類皆以<lb/>
用人而裕用已而敗若嚴嵩之自用皆相公所目擊其<lb/>
敗者况才如相公識如相公老成諳練如相公寜獨不<lb/>
辨于此哉昔者徐相公𢎞度過信人言而持問諸君漫<lb/>
不相體參之私薦襍之曲説相公旁觀起厭預有所懲<lb/>
且主少國疑執持當定多言亂聽恐滋紛更以懲弊之<lb/>
心際鎮靜之時操凝成之柄而已之才識足辦經綸人<lb/>
<pb n="KR4h0152_WYG_189-10b"/>
之謀猷或迷肯綮是以不惑人而信已也詎知懲心每<lb/>
易至于過而用人在我道貴趨時尤未可執而不化今<lb/>
四方寜謐事有成規較之定鼎之初稍有不同似宜博<lb/>
訪深思相資為用曰私薦曰曲説吾置之不聽已矣何<lb/>
遽至併廢人謀也信己則聰明不克周知尚同則小人<lb/>
得以投其所好相公固未必迺爾而風聲氣象漸有可<lb/>
憂不可不為相公預計也且天下之事機決于意俗成<lb/>
于風意運而形從風行而化達今使天下聞風者皆曰<lb/>
<pb n="KR4h0152_WYG_189-11a"/>
相公不用人言而人更得以窺其意之所向此豈可以<lb/>
令之當世哉夫大臣以天下為一身原無異同原無恩<lb/>
怨頃者二三子之疏多常人語固未足與探相公心議<lb/>
天下事而意之端風之自相公獨不能超然逺覽穆然<lb/>
深思而遽以異已懐忿心僕竊為相公不取也杖謫言<lb/>
官處之誠為過重而片言不捄人或心非在相公固將<lb/>
謂二三子以我要名肺肝未淨不知二三子由此立名<lb/>
渺乎小矣而相公倘一優容便同覆載明珠照夜螢火<lb/>
<pb n="KR4h0152_WYG_189-11b"/>
無光太陽東昇繁星自失譬之波横江海蕩乎無聲而<lb/>
大浸稽天洪濤浴日固無競于溪澗之急流也彼急流<lb/>
者順之則潺潺耳湲湲耳扼之則震蕩相公不忘二三子<lb/>
反以堅書生之説資孺子之名是所謂擇細流而扼其<lb/>
急奔之勢也何取于善䇿哉相公才如此識如此遭逄<lb/>
如此願附青雲樹勛業者誠惓惓不能舍而相公亦自<lb/>
謂能留心天下士嘗手記而心存之獨無敢言于左右<lb/>
者即欲有建明而英風獨智位絶百僚疎且卑者言未<lb/>
<pb n="KR4h0152_WYG_189-12a"/>
易達達之亦未易詳不佞辱年家子意最渥知最深思<lb/>
效一得之愚數矣而近名是懼出位是慚又竊見疏中<lb/>
語一則曰狂童二則曰奸黨三則曰憸邪若終未忘二<lb/>
三子也者不言則慮在國家欲言則恐招尤悔而彷徨<lb/>
過計抑欝深愁竟成心病偃卧百日餘遂乞骸骨此意<lb/>
故未伸也第念明公德望才名素為相公推重非明公<lb/>
不能詳言亦非明公不致深信故敢吐膽下執事夏五<lb/>
相公當奉命還朝計得與明公參宻議伏惟擇可言之<lb/>
<pb n="KR4h0152_WYG_189-12b"/>
㑹收罕譬之功釋諸子以安人心集衆思以廣忠益使<lb/>
相公為全人建全業聖世屈全䇿得全昌國家臻全盛<lb/>
享全福天下幸甚萬世幸甚病中謹陳崖畧未罄鄙衷<lb/>
伏帷崇照<lb/>
　<lb/>
　<lb/>
　<lb/>
　明文海卷一百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七十八</head>
    <p>
<pb n="KR4h0152_WYG_478-1a"/>
欽定四庫全書<lb/>
　明文海巻四百七十八　　　餘姚黄宗羲編<lb/>
　　哀文六<lb/>
　　祭何老師文<hi>鄭之𤣥</hi>
崇禎辛未十二月二十有一日吾師何少司空鏡山先<lb/>
生終於好徳里第明年壬申三月訃至京師門人鄭之<lb/>
𤣥聞之怔忡皇惑不敢為信既乃素服而哭為文釃酒<lb/>
吿於先生之靈曰嗚呼𤣥嘗有感於蜀人譙周之言昔<lb/>
<pb n="KR4h0152_WYG_478-1b"/>
孔子七十三揚雄劉向皆七十一吾年過七十必當長<lb/>
逝其意将欲竊比於古人而以遂死為不足嗟也審若<lb/>
爾則反袂之哭何其愴然而山頽木壊何其痛之至於<lb/>
如斯也豈非吾道之衰而斯文之恐墜也耶嗟乎先生<lb/>
其數亦止於此而巳先生之學真狂真狷而必以躬行<lb/>
實踐為先不為不欲而尤以忠君憂國為務誠足以動<lb/>
風雷信足以格禽魚是故善者以之勸而不善者以之<lb/>
愧若夫處而無阨窮之色出而無安飽之懐其舉杯落<lb/>
<pb n="KR4h0152_WYG_478-2a"/>
落浩歌自得者萬物無足以介其胷其著書矻矻白首<lb/>
不輟者千秋不足以圉其志然而顔子簞瓢尚有負郭<lb/>
之三十孔明澹泊亦有遺桑之八百先生庇先人之敝<lb/>
廬餬先人之五畝啜蔬藿食若将終身當其生而無以<lb/>
為奉及其死而無以為歛嗚呼尚忍言哉三代以下人<lb/>
品斯難借如更生彊諫而有鑄金之惑子雲草𤣥而有<lb/>
投閣之慙是皆不足致慕而譙周之言若彼者先生立<lb/>
身行己毫無間然其生而為聖人之徒則歾而食於聖<lb/>
<pb n="KR4h0152_WYG_478-2b"/>
人之廡又何疑焉嗚呼𤣥束髪而㳺先生之門先生即<lb/>
知其将能奮起於孤生也今頭髪種種矣無以與於先<lb/>
生之道而又捨之去豈不悲哉蘇子瞻之哭歐文忠也<lb/>
曰譬如深淵大澤龍亡虎逝則變怪雜出舞鰌鱓而號<lb/>
狐貍陸務觀之哭朱紫陽也曰某有贖百身起九原之<lb/>
思有决長河赴東海之淚𤣥所以哭先生有如此矣萬<lb/>
里椒漿悲來涕集攬筆嗚咽嗚呼先生維其鑒之<lb/>
　　景素于先生誄<hi>夏樹芳并序</hi>
<pb n="KR4h0152_WYG_478-3a"/>
萬厯四十三年三月念八日甲戌禮部儀制清吏<lb/>
司郎中景素于公卒嗚呼哀哉公諱孔兼字元時<lb/>
直亮清貞生平旁無嗜好以道義詩書為槖籥以<lb/>
濓洛關閩為正傳姱節振於儀曹雅志堅於園賁<lb/>
居恒挹損門無雜賓居恒所著有四書大指及論<lb/>
易論學前後億語若干巻聖門聞知見知錄道學<lb/>
編正氣編若干巻當官則有江州餘草春曹奏疏<lb/>
若干卷夫朝聞夕没聖喆所嘉立德建言太上所<lb/>
<pb n="KR4h0152_WYG_478-3b"/>
重公抗疏歸田二十有餘年而宵旦竭蹶於編摩<lb/>
忠愛不忘乎廊廟一榘一矱先民是程即擬之素<lb/>
絲伐檀曷以讓焉公之大父為中丞素齋公父即<lb/>
鄉進士勵菴公子姓兄弟繼公而起者並得䇿名<lb/>
金閨竪鴻名昭亮節後先□煜盛美並傳公年七<lb/>
十有八得正而斃歛福箕疇庶幾宇宙之完人矣<lb/>
公學術甚正而詔人者甚直始見余習法喜則曰<lb/>
子有洙泗之真詮母師竺乾既見余習棲真則曰<lb/>
<pb n="KR4h0152_WYG_478-4a"/>
子有危微之㫖要毋觀<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>妙蓋公一言而所以鍼<lb/>
砭我者良深矣天不憖遺靈光去魯國人哀悼里<lb/>
為罷舂君實云亡謹厚尚傳於洛下樂天度世耆<lb/>
英曷表於下邽矧在通家能忘記述江之永矣不<lb/>
可方思何以唁公生芻白駒何以贈終青山素旂<lb/>
遂作誄曰<lb/>
大涪聳翠長蕩揚波山水於公鍾靈實多遥遥華<lb/>
冑發源東都逮自建康乃徙曲阿甲第蟬連玉葉<lb/>
<pb n="KR4h0152_WYG_478-4b"/>
金柯晉朝王謝唐室崔盧鳳翥龍翔寔繁有徒公<lb/>
之標質崑山片玉風幹挺然疎眉秀目鳴臯之鶴<lb/>
摩空之鵠一段清機翛翛邁族壯嵗登朝澡行孤<lb/>
獨司李潯江維明讞鞫晉秩容臺寅清鏡矚大典<lb/>
必稽大禮必復公論手持排奸激濁三王並封國<lb/>
本幾揺虎豹當闗觺觺諑謡抗疏九閽奔霆震霄<lb/>
豪傑同心左挈右招旋定皇儲絶彼惽呶時俗嶮<lb/>
巇蛾眉見誚一官放逐單車就道射隼高墉曼聲<lb/>
<pb n="KR4h0152_WYG_478-5a"/>
長嘯月白風清金沙返棹道則沈淪節則彌耀解<lb/>
組來歸閉門著書力剗偽學期砥真儒痛黜瞿曇<lb/>
尚友程朱口不絶吟手不停披格言名理奉為蓍<lb/>
龜恥效世凃媛媛姝姝毋施鞶帨毋狃𤣥虛躬行<lb/>
君子亦既有餘公之生平毖眘取予三十年來冰<lb/>
檗是處最所絶迹權門要地監司守令不遺隻字<lb/>
遺隻字者門生故吏匪曰要之好爵自縻正學既<lb/>
廢儒術久湮時有涇陽倡道東林吳越江淮朋從<lb/>
<pb n="KR4h0152_WYG_478-5b"/>
盍簪公無寒暑相與提衡開闗啓鑰一禀聖真謫<lb/>
官鄣城積俸數載州守緘齎摽使門外謂此五斗<lb/>
可妨一介議倡學田生儒有賴溯公一生仗義懷<lb/>
仁為鄉祭酒為國典刑出扶朝論處篤家倫老而<lb/>
好學曾無倦勤庶幾衛武無慚伏生勃窣理窟拮<lb/>
据艱卒孝友濃至以詔後昆既饒令子復裕文孫<lb/>
球琳琅玕璀璨滿庭所憾於公道未大行位不竟<lb/>
徳屈不求伸嗚呼哀哉吾聞神龍潜徳首重鴻飛<lb/>
<pb n="KR4h0152_WYG_478-6a"/>
㝠㝠道貴勿用矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>罔加雲游川泳頫仰相羊神<lb/>
游氣縱既壽而康大耋将躋胡然一疾忽爾騎箕<lb/>
人命短長萬期須臾何草弗黄何日弗西聞公去<lb/>
來了了不迷存順殁寧生寄死歸獨有同盟搔首<lb/>
踟躇志矩堂堂願學齋虚孰坐春風孰領天倪馬<lb/>
䇿横江徒煩叩扉秋水芙蓉聊冩我悲嗚呼哀哉<lb/>
　　徐宜人誄<hi>夏樹芳有序</hi>
萬厯四十有七年己未二月十八日壬申誥封宜<lb/>
<pb n="KR4h0152_WYG_478-6b"/>
人范母徐宜人卒享年六十嗚呼哀哉宜人諱媛<lb/>
字小淑勾吳長洲人也父輿浦公太僕寺少卿諱<lb/>
泰時祖悟石公尚寳司少卿諱履祥外祖潯陽董<lb/>
公禮部尚書諱份夫家即姑蘇范氏光祿寺少卿<lb/>
中吳公諱惟丕之冡婦而雲南學憲長白公諱允<lb/>
臨之元配也南州高裔東海名家玉葉金枝吸瑶<lb/>
華于上苑靈心慧質濯珠采于蕊宫年甫及筓言<lb/>
歸于范温清之暇輒能賦詩上探漢魏六朝下及<lb/>
<pb n="KR4h0152_WYG_478-7a"/>
唐之初盛靡不擬議成變品隲宫商詞賦淋漓歌行爛<lb/>
熳凡有著作傳之大都昔充容以弱歲擬騷價重小山<lb/>
叢桂采蘋以妙齡作賦名高鳳笛梅花左嬪之歌詠成<lb/>
編孫璚以詩文行世準之小淑方斯蔑如矣若夫㳺戲<lb/>
三昧雅好臨池於古之法書碑版臨摹曲至衛夫人善<lb/>
步鍾繇急就之章絶賞劉秦妹工書大令西安之帖堪<lb/>
誇今觀宜人小字蠅頭大字如斗真行並作鐫刻煌煌<lb/>
豈非軼羣之女史冠代之閨秀哉而又貞心雪映雅操<lb/>
<pb n="KR4h0152_WYG_478-7b"/>
冰清出入無慚乎母師訓誡可嫓于班恵昊天不弔奪<lb/>
我賢媛子荆哀逝彌增伉儷之情奉倩悼亡益抱情文<lb/>
之痛好逑頓失良士如何蒼璧齋中若箇焚香繡佛白<lb/>
雲泉上阿誰汲甕栽花茂苑鎩乎翔鸞文園失其孔翠<lb/>
不佞芳與夫君忝同年誼義辱通家淑嬺久欽幽閒夙<lb/>
仰第令徽音不載彤管無徵則萬笏峯頭誰識當年黄<lb/>
絹哉遂誄曰<lb/>
東南甲秀聿鍾呉會盤礴吐吞扶輿毓瑞上方穹窿靈<lb/>
<pb n="KR4h0152_WYG_478-8a"/>
巖鄧尉震澤揚波三江襟帶名山大川蜿蜒迤瀰鬱鬱<lb/>
金閶寳婺星輝大貝明璫媖媓誕竒自非世胄誰馮誰<lb/>
翼不有大賢誰資誰匹於鑠范宗啟自高平甲第蟬聨<lb/>
篸組雲仍惟徳惟賢爾公爾卿施於長白早樹英聲出<lb/>
匣芙蓉照乘連城鳳凰于飛考詹懿氏乃召龍媒乃修<lb/>
雁幣南園佳人東呉才子如璜合琮如蘭協芷爰相夫<lb/>
君經營四方頡之頏之和鳴一堂古稱嘉淑今羨鴻光<lb/>
大言小言播弄篇章彼才鮑謝此美姬姜夫君宦㳺敭<lb/>
<pb n="KR4h0152_WYG_478-8b"/>
厯中外携手同車子佩我戴始列西曹共侍含香樽俎<lb/>
折衝幃幄是襄繼列水曹欽哉亮采疇若予工内則是<lb/>
賴彩雲五色下瞩滇南萬里修途並轡同驂文星璀璨<lb/>
憲節高騫金馬碧雞縱意躋攀異士甄收珊瑚木難再<lb/>
㳺閩海再涉參藩天風海濤盡入詩篇才譽鏗訇直宰<lb/>
所妒何物含沙匪兕匪虎挂冠歸來爰得我所隠彼天<lb/>
平祀我烈祖用葺菟裘偃息樊圃怪石嵯峨靈泉漭沍<lb/>
圖畫天開神仙洞府七十高峰列案錯組萬頃湖波光<lb/>
<pb n="KR4h0152_WYG_478-9a"/>
揺肺腑平野蒼蒼凭欄一撫誰則齊眉灞陵賢婦前于<lb/>
後喁金石相宣卓筆題詩龍門引泉亦有良朋問字探<lb/>
𤣥是惟宜人焚枯擊鮮䆗窱歌喉葳蕤舞筵絳樹紅梨<lb/>
雜之管絃春光駘蕩景物鮮妍余每過此投轄流連勝<lb/>
逰安在寧不堪憐嗚呼哀哉方慶宜人厯逢花甲漢書未<lb/>
就恩來北闕何期一病二豎吿孽廣栁兼程中途遽絶曽<lb/>
謂陽春迅彼列缺洛浦還珠嫦娥奔月嗚呼哀哉余憫宜<lb/>
人不在詩文貴而能下淑慎且温富而不驕儉素常存唐<lb/>
<pb n="KR4h0152_WYG_478-9b"/>
風蟋蟀齊后鳴雞肅肅雍雍家人女貞是時寒山尚推<lb/>
趙室考槃有詠𤣥芝有集吐銳噓毫人稱雙璧其與宜<lb/>
人一山相隔倡予和汝匪朝伊夕國雅並傳千秋不易<lb/>
道藴尚存令暉先滅嗚呼哀哉神女騎龍為虹為霓若<lb/>
烟非烟慶雲何之寂寞王孫去住誰依瑇瑁梁空海燕<lb/>
孤棲月照流黄霜凄繐帷瑶草不芳傷哉履綦絡緯吟<lb/>
殘歸兮不歸嗚呼哀哉<lb/>
　　寒山趙凡夫誄<hi>夏樹芳并序</hi>
<pb n="KR4h0152_WYG_478-10a"/>
天啟五年十月初三日戊寅凡夫趙先生卒嗚呼哀哉<lb/>
先生逝矣不可作矣瞻彼寒山徳音邈矣臺有𤣥石榭<lb/>
有青霞漢字秦碑㟮屼磨崖至人泬㵳吾道非耶昔者<lb/>
郗超死操筆為誄者四十餘人而超之名益彰言之不<lb/>
可以無文也如是矧余傃友能忘大招遂遽梧三號而<lb/>
為文以誄之其詞曰<lb/>
於哉趙宗帝頊基胄宋室王孫神明濯秀彼美伯京人<lb/>
倫領䄂秉憲明朝清風振後咄咄含𤣥介特自守衾影<lb/>
<pb n="KR4h0152_WYG_478-10b"/>
無慚不愧屋漏四異先生佳名不朽逮我凡夫生而穎<lb/>
齊汗血桃花漮浪不羈纍散千金睥睨有餘晚恨跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>
翻然讀書磅礴九經撤去筌蹄汎濫百家獨運鑪錘塵<lb/>
視軒榮雅志澹如一入賢闗遂掩柴扉惟孝立身有懐<lb/>
靡二五世祖塋仔肩葺治氏族宗統表傳世系竭蹶養<lb/>
親肸蠁視氣泰山玉符父夢徵異頓昇鬘持楊母繼逝<lb/>
棘人欒欒霣身雪涕破家營葬買山卜地卜地維何寒<lb/>
山之陽雜沓峰巒蜿蜒重岡萬朶芙蓉掩映𤣥房公請<lb/>
<pb n="KR4h0152_WYG_478-11a"/>
苫廬乃裹餱糧挈妻偕隠兹焉允臧曼衍支離四十餘<lb/>
霜鑿石為梁依雲結霤山開五丁書藏二酉灌莽一區<lb/>
金堂小有瀑布高懸長虹挂牖最所得意尤工篆籀獵<lb/>
碣之罘縱横馳驟玉柱銀鈎劃然天授匪今斯今造化<lb/>
在手翻空摘竒見者狂走乃至博古爛熳長箋亦有字<lb/>
學㜑娑悉曇下括輿地上絶天官參略十道集史九圍<lb/>
逸草稠林翰海無邊鐘鼎遺文屹屹窮年晉代長松道<lb/>
林塔院幾奪斧斤匪公孰捍華林廢刹袈裟一片幾阸<lb/>
<pb n="KR4h0152_WYG_478-11b"/>
尸陀匪公孰辦法喜一開禪林陟建天際錫飛長空落<lb/>
梵五百支那參方請見趙州一茶雲門一飯說法散花<lb/>
惟公獨擅幽蘭在磵處士名高皎皎白駒孑孑干旄觀<lb/>
察監司室邇人遥余也同心空谷見招湩酪為漿鮭菜<lb/>
為肴異書揚𣙜閟發天<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>媛媛姝姝千秋自豪𤣥言㸃<lb/>
石曠語干霄土木形骸逍遥燕處小宛齋頭跌蕩志喜<lb/>
春色濃酣萬山罨翠寶馬香車不億其麗才子問竒佳<lb/>
人掲珮有客叩門鶡冠相對枕上泉流谿頭鶴醉人謂<lb/>
<pb n="KR4h0152_WYG_478-12a"/>
輞川玆園匹儷既有隠侯懷琛孕琦豈乏令人頡之頑之<lb/>
繡口靈心謝韞左妃叶和騷壇前喁後于𤣥芝考槃厯落<lb/>
相輝鳳鎩九苞文鸞曷棲嗚呼哀哉嵗在甲子涼秋訪戴<lb/>
公時小極侵尋不韙余視牀頭濕灰見怪既乃霍然良朋<lb/>
永快每謂過此居諸未艾曾未幾何山中歌薤嗚呼哀哉<lb/>
百年誓墓永絶囂塵半生結伴與石為鄰朝斯夕斯攻錯<lb/>
紛紜如龍如虬以寫我真山盡水窮潄出雲根公今蜨化<lb/>
拜石何人野鹿園荒清風尚存嗚呼哀哉四壁青山悠悠<lb/>
<pb n="KR4h0152_WYG_478-12b"/>
自殉生産茫然置而不問□侯蕭澁遯世無悶怛化之期<lb/>
無錢庀櫬生平無長長于好盡公所自言足為心印南隖<lb/>
珠邱是公巨寢竹堂新構誰尋幽韻驛路馳烟山鬼吹燐<lb/>
嗟乎𤣥晏云亡孝緒既冺高士傳中誰歟傳信嗚呼哀哉<lb/>
　　祭甥女瓊章文<hi>沈自徴</hi>
維崇禎五年嘉平之月越十日舅氏徵聞汝喪之後再<lb/>
閲月從新安歸始得採芳芷為殽以吿於甥女葉氏小<lb/>
鸞之靈曰嗚呼春折穠華風摧竒萼珠沈璧碎何慘如<lb/>
<pb n="KR4h0152_WYG_478-13a"/>
之夢夢彼蒼益難問矣憶昔余與汝母少失慈怙伶仃<lb/>
艱苦余雖繁兄弟然汝外祖母顧恭人所生惟汝母暨<lb/>
余故余猶獨子也余又艱於嗣育汝生六月襁褓而來<lb/>
眉目如畫宛然玉人羣從昆季見者靡不嘖嘖稱羨迨<lb/>
三四歲口授萬首唐人絶句及花間草堂諸詞皆朗然<lb/>
成誦終卷不遺一字余恒食貧雖梨栗不具而愛字有<lb/>
加每寒夜擁絮命汝誦詩若雛鶯弄聲睍睆不止也比<lb/>
甲子冬汝年九歲余以餔糜不給仗劎北走塞上汝妗<lb/>
<pb n="KR4h0152_WYG_478-13b"/>
不解别苦獨汝繞膝牽衣問余幾時歸余黯不能應故<lb/>
余作客遼左馳逐黄沙白草金戈鐵馬之中略不憶家<lb/>
獨念及汝未嘗不泫然淚下與胡笳聲俱墮也余别去<lb/>
久汝妗不祿汝還歸汝毋遂博極琅函廣採彤史皆汝<lb/>
母自授汝手為較閲謝庭咏絮十韻立成汝嘗以二詞<lb/>
相憶及七言絶數首寄余燕臺時止十三歲也其詞見<lb/>
者炙口社友爭録其絶句家中丞季父袖示孫女今皆<lb/>
散失惜哉余既備嘗險阻閲厯人情味同嚼蠟汝母以<lb/>
<pb n="KR4h0152_WYG_478-14a"/>
顧恭人無嗣泣書相勸不得不復爾繼室辛未始挈家南<lb/>
歸就往看汝潑墨塗鴉之景彷彿在臆比見則汝己長立<lb/>
成人規旋矩折神姿不凡玉秀花明光采耀目余不復能<lb/>
識認因問汝曰尚憶少時同汝妗雪夜乏爐以瓦甓貯火<lb/>
誦毛詩二南否汝應曰憶之因嗚咽失聲終席無一寒暄<lb/>
語但低首掩涕余固知汝慧性之特異於人也嗚呼何意<lb/>
余歸與汝止此一面遂成長别邪汝既許字張氏汝翁方<lb/>
伯公與余京邸受困時患難相與過從靡間洵有道長者<lb/>
<pb n="KR4h0152_WYG_478-14b"/>
聞汝婿韶秀異才余雖不識面深喜佳兒佳婦他年有半<lb/>
子之托汝母數遣使促余以汝出閤期近宜頻來一看余<lb/>
適有南陽新安之行略無停軌且余私意以兩縉紳締<lb/>
婚余一蹩躄老布衣刺促其間作呈身丈人余恧弗願也<lb/>
故知汝母拮据備嫁心力為竭余若為弗聞也者余則忍<lb/>
矣早知若此余何忍逺出不源源看汝僅止此一面己哉<lb/>
余猶自幸有此一面以余千里之逺數年之别及見汝長<lb/>
成之質今尚可永識於懐也余又謂多此一面見汝長成<lb/>
<pb n="KR4h0152_WYG_478-15a"/>
之質使余苦痛切心不若幼小佩觿時景尚未至牽淚之<lb/>
深也嗚呼痛哉余雖忍心薄汝私計來歲春明汝當歸寜<lb/>
余則掃門迓汝先為汝設館小閣錦茵為汝雙飛之止牙<lb/>
籖芸帙為汝簡閲之用小箋韻葉為汝吟咏之資洞簫静<lb/>
琴為汝閒情之寄投壺玉局為汝酡顔之娛素馨媚蘭為<lb/>
汝弱質之佩汝繼妗與汝年相若不甚癡憨或可共語妗<lb/>
越女燕産近學秦筝将索汝新誦悉為譜之擁髻剪燈定<lb/>
多一畨佳話孰意盡付之夢想也邪嗚呼痛哉汝婚期以<lb/>
<pb n="KR4h0152_WYG_478-15b"/>
十月十六日二十之夕余在新安客邸屈指計汝出閤<lb/>
且巳四日喜而不寐偶拈紅葉為題以消永夜忽夢見<lb/>
汝曰吾父詠紅葉惟深閨一律若同靈草芳魂返畱伴<lb/>
金泥簇蝶裙之句為佳余詢汝有近稿否汝出望江南<lb/>
數闋示余止記有金鑑曉寒追短夢玉簫聲逺立空廊<lb/>
二語余醒後詳繹語意心甚惡其不祥未幾而家人以<lb/>
汝訃至矣汝之殁在十一日而離魂逺吿余耶嗚呼痛<lb/>
哉余腸裂之餘欲呼天而相詰舉世無鹽宿癅之輩咸<lb/>
<pb n="KR4h0152_WYG_478-16a"/>
得結褵白首何至於汝若不可頃刻少延謂天無情何<lb/>
故鍾此異寳謂天有情何故肆此竒毒即使蚤殤中夭<lb/>
亦未至為大慘獨不先不後摧折於嫁前之五日桃李<lb/>
将華肅雍擬駕鳳吹遽逺兔藥不靈使骨肉心狂婣親<lb/>
魂斷造化之虐何至是歟余冥推沈究而今得其故矣<lb/>
余輩皆學佛人也余以道念不堅復墮塵網汝母為吾<lb/>
家道藴夙有根器以兒女情多未能灑脱汝父與翁亦<lb/>
素究心禪學凡此眷屬皆所謂無著天親汝正如龎家<lb/>
<pb n="KR4h0152_WYG_478-16b"/>
靈照視日影而先化以䇿勵乃公乃媪因緣㑹合之際<lb/>
其故微矣夫我輩情根纒緜飄沒愛海吾佛慈悲正於<lb/>
人情最竒最艶甚深甚戀之處猛下一剪如鋒刀冷體<lb/>
使人痛極方省恨極始淡見此風花泡影明明如是閻<lb/>
羅老子正是老婆心切假使汝闗雎宜家相夫榮貴玉<lb/>
臺香笥品月評花不過如李易安楊夫人以文明一代<lb/>
垂聲來禩己耳汝元從蕊珠碧落而來示現一十七年<lb/>
将嫁不嫁完汝蓮花不染之身不惜以身説法蟬脱而<lb/>
<pb n="KR4h0152_WYG_478-17a"/>
逝度兹有情眷属則汝之來豈偶然者邪余論及此可<lb/>
以拭淚而笑矣聞汝母於汝臨殁題字於臂嘱汝轉生<lb/>
余家為男子以相報嗚呼余自聞汝殁念同灰冷益堅<lb/>
五嶽之心異日者三生石畔吟風鐵笛一笑相逢不昧<lb/>
本來面目一段大事因縁余與汝期之矣苐今余來汝<lb/>
室筆牀硯匣閴掩梁塵繡帔羅襦淒迷蛸網痛明霞之<lb/>
易散哦麗句而如新嵗嵗春歸徒瞻燕羽年年花發空<lb/>
咏桃夭入抱紫烟未遂聨枝之塚遺奩黄絹誰題幼婦<lb/>
<pb n="KR4h0152_WYG_478-17b"/>
之碑太上未幾塵情詎免余能己於悲邪嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百七十八<lb/>
</p>
<p>
</p>
  </div>
</body>
</text>
</TEI>
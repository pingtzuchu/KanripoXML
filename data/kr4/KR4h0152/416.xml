<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百十六</head>
    <p>
<pb n="KR4h0152_WYG_416-1a"/>
欽定四庫全書<lb/>
　明文海巻四百十六　　　　餘姚黄宗羲編<lb/>
　　傳三十<lb/>
　　　方技<lb/>
　　滑攖寧<hi>朱右</hi>
攖寧生岀滑伯後名夀字伯仁世為許襄城大家元初<lb/>
祖父官江南自許徙儀真而夀生焉性警敏習儒書于<lb/>
韓說先生日記千餘言操筆為文辭有思致尤長于樂<lb/>
<pb n="KR4h0152_WYG_416-1b"/>
府京口王居中客醫儀真治方脈術有時名夀數往叩<lb/>
之居中曰醫祖黄帝岐伯其言佚不傳世傳者唯素問<lb/>
難經子其習之乎夀遂受之既終巻乃進請其師曰素<lb/>
問為說備矣篇次無緒錯簡不無愚將分蔵象經度脈<lb/>
候病能攝生論治色脈鍼刺隂陽標本運氣彚萃凡十<lb/>
二類鈔而讀之難經又本素問靈樞之㫖設難釋義其<lb/>
間榮衛部位蔵府脈法與夫經絡腧穴辨之博矣而闕<lb/>
誤或多愚將本其㫖義註而讀之何如居中曰甚矣子<lb/>
<pb n="KR4h0152_WYG_416-2a"/>
之善學也善哉子學之得其道也予守師說者子識卓<lb/>
理融契悟前訓子過我矣他日以醫名世其子也邪自<lb/>
是夀學日進益叅考張仲景劉守真李明之三家而大<lb/>
同之攄其所得投之所向莫不中肯綮既又傳鍼法于<lb/>
東平髙洞陽得其開闔流注方圎補瀉之道又究夫十<lb/>
二經走會屬絡流輸交别之要至若隂陽維蹻衝帶六<lb/>
脈雖皆有繫屬而唯督任二經則苞乎腹背而有専穴<lb/>
諸經滿而溢者此則受之宜與十二經並論乃取内經<lb/>
<pb n="KR4h0152_WYG_416-2b"/>
骨空諸論及靈樞本輸篇所述經脈著十四經發揮三<lb/>
巻疏其本㫖釋其名義通考隧穴六百四十有七而施<lb/>
治功以盡醫之神秘他如讀傷寒論鈔診家樞要痔瘻<lb/>
篇及聚諸書本草為醫韻皆有功後學故其行有治驗<lb/>
所至人争延致以得攖寧生診視一决生死為無憾生<lb/>
無間貧富皆往治報不報弗較也遂知名吳楚間在淮<lb/>
南曰滑夀在吳曰伯仁氏在鄞越曰攖寧生云生年七<lb/>
十餘顔容如童行歩輕㨗飲酒無算人有請雖祈寒暑<lb/>
<pb n="KR4h0152_WYG_416-3a"/>
雨弗憚世多徳之其治法往往竒中人間能言之故記<lb/>
者頗多其徒日采表著者成編以傳其在儀真御史中<lb/>
丞班辰亦家焉其内人病艱于小溲中滿喘渴門僧寳<lb/>
頗知醫投以瞿麥梔苓諸滑利藥而閟益甚召夀候其<lb/>
脈三部皆弦而濇夀曰經云膀胱者州都之官津液藏<lb/>
焉氣化則能出矣所謂水中髙源者也膻中之氣不化<lb/>
則水液不行病因于氣徒行水無益也法當治上焦乃<lb/>
製朱雀湯倍以枳桔煎用長流水一飲而溲再飲氣平<lb/>
<pb n="KR4h0152_WYG_416-3b"/>
數服病己端君寳母六十餘亦病小溲閟若淋狀小腹<lb/>
脹口吻渴邀夀診其脈沉且澁曰此病在下焦血分隂<lb/>
火盛而水不足法當治血血與水同血有形而氣無形<lb/>
有形之疾當以有形法治之即以東垣家滋腎丸服之<lb/>
而瘉三寳㢘使仲子之妻泰不華尚書妺也病滯下晝<lb/>
夜五七十起後重下廹且娠九月衆醫率為清暑散滯<lb/>
痛苦尤甚夀至診視曰須下去滯衆以娠不肯夀曰素<lb/>
問有云有故無損亦無動也動即正産乃以消滯導氣<lb/>
<pb n="KR4h0152_WYG_416-4a"/>
丸藥進之得順利再進滯去繼以清暑利溲苦堅之劑<lb/>
病瘉而果孕不動足月乃産童氏婦年三十每經水將<lb/>
来三五日前臍下㽲痛如刀刺狀寒熱交作下如黒豆<lb/>
汁既而水行因之無娠招夀診視之兩尺脈沈澁欲絶<lb/>
餘部皆弦急曰此由下焦寒濕邪氣搏于衝任衝為血<lb/>
海任主胞胎為婦人血室故經事將来邪與血争作㽲<lb/>
痛寒氣生濁下如豆汁宜治下焦遂以辛散苦温理血<lb/>
藥為劑令先經期十日服之凡三次而邪去經調是年<lb/>
<pb n="KR4h0152_WYG_416-4b"/>
有孕丘仲山女纔八嵗病傷食煎煿内閟悶口乾居舌<lb/>
燥黑腹痛不可忍或以剛燥丸藥利之而痛閟益甚夀<lb/>
遂以牽牛大黄清快藥為丸以伏其燥利而瘉天寧寺<lb/>
僧病發狂譫妄視人皆為鬼夀診其脈纍纍如薏苡子<lb/>
且喘且搏曰此得之陽眀胃實素問云陽明主肉其經<lb/>
血氣並盛甚則棄衣升髙踰垣妄罵夀以三化湯三四<lb/>
下復進以火劑乃脫然如故馬萬户妻體肥而氣盛自<lb/>
以無子嘗多服煖宫藥積久火甚廹血上行為衂衂必<lb/>
<pb n="KR4h0152_WYG_416-5a"/>
數升餘靣赤脈躁疾神怳怳如癡醫者猶以治上盛下<lb/>
虚丹劑鎮墜之夀曰經云上者下之今血氣俱盛溢而<lb/>
上行法當下導奈何實實耶即與桃仁承氣湯三四下<lb/>
積瘀既去繼服既濟湯二十劑而瘉楊子縣吏陳某當<lb/>
臘月鼻衂至正月凡十三日始定其脈實而數治法與<lb/>
前證同盖馬婦過服剛劑陳過食煎炙飲醇酒皆積熱<lb/>
所致也鄧千户二婢子七八月間同患滯下夀至診視<lb/>
一婢脈鼓急大熱喘悶曰此必死一婢脈洪大而虚軟<lb/>
<pb n="KR4h0152_WYG_416-5b"/>
㣲熱而小便利曰此可治即下之已而調以苦温苦堅<lb/>
之劑果一死一瘉張佛兒暑月患中滿泄瀉小便赤四<lb/>
肢疲困不欲舉自汗㣲熱口渴且素羸瘠衆醫以虚勞<lb/>
將峻補之邀夀至診視六脈虚㣲曰此東垣所謂夏月<lb/>
中暑飲食勞倦法宜服清暑益氣湯投三劑而病如失<lb/>
記其在儀真時所治若是什無一二焉至正間趙璉守<lb/>
杭州以同里知夀且邀之與俱過嘉興汪澤民病怔忡<lb/>
善忘口澹舌燥多汗四肢疲軟發熱小便白而濁衆醫<lb/>
<pb n="KR4h0152_WYG_416-6a"/>
以内傷不足擬進茸附趙彦博争之未決固招伯仁至<lb/>
視其脈虚大而數曰是由思慮過度厥陽之火為患耳<lb/>
夫君火以名相火以位相火代君火行事者也相火一<lb/>
擾能為百病況厥陽乎百端之起皆自心生越人云憂<lb/>
愁思慮則傷心汪君平生志大心髙所謀不遂抑鬱積<lb/>
久致内傷也然抱薪救火望安奚能遂命服東垣補中<lb/>
益氣湯朱砂安神丸空心則進小坎離丸月餘彦博抵<lb/>
書云汪之疾瘳矣尹安卿妻妊五月病咳痰氣逆惡寒<lb/>
<pb n="KR4h0152_WYG_416-6b"/>
咽膈不利不嗜食者浹旬招伯仁診視其脈浮弦形體<lb/>
清羸伯仁曰此上受風寒也越人云形寒飲冷則傷肺<lb/>
投以辛温劑與之致津液開腠理散風寒而嗽自安矣<lb/>
既之錢塘館郡守第時出治病即瘉屬縣有不能治之<lb/>
證皆来就伯仁臨安沈君彰者病自汗如雨不少止面<lb/>
赤身熱口燥心煩輿来杭城舍客樓盛暑中帷幙周宻<lb/>
自云至虚亡陽服术附藥已數劑伯仁診其脈虚而洪<lb/>
數視其舌上胎黄曰前藥誤矣輕病重治醫者死之素<lb/>
<pb n="KR4h0152_WYG_416-7a"/>
問云必先嵗氣無伐天和术附之藥其可輕用以犯時<lb/>
令邪又云脈虚身熱得之傷暑暑家本多汗加以剛劑<lb/>
脈洪數則汗益甚悉令撤幔開窓初亦難之少頃漸覺<lb/>
清爽為製黄連人参白虎等湯三進而汗止大半諸症<lb/>
亦稍解既而兼以既濟湯渴則用氷水調天水散服七<lb/>
日而病悉去後遍身發瘍疹更服防風通聖散乃巳其<lb/>
同縣陳元善病氣發則臍下築築漸上至心下嘔涌痛<lb/>
懣手足清喉中滛滛而痒眉本痛痠目不欲視頭不欲<lb/>
<pb n="KR4h0152_WYG_416-7b"/>
舉神昏昏欲睡而不寐惡食氣睪丸控引小便數而欠<lb/>
年未三十尫瘠若衰耄人劣劣不自持伯仁視其脈沈<lb/>
弦而澁曰是得之憂鬱憤怒寒濕風雨乗之為肝疝也<lb/>
屬在厥隂故當脈所過處皆病焉厥隂肝也張從正云<lb/>
諸疝皆屬肝素問云肝欲散亟以辛散之遂取吳茱萸<lb/>
佐以姜桂及治氣引經藥兼製回練等丸每十日一温<lb/>
利之三月而病愈俞彦良亦臨安人病嘔血或滿桮或<lb/>
盈盆盎且二三年其人平昔嗜市利不憚作勞中氣因<lb/>
<pb n="KR4h0152_WYG_416-8a"/>
之侵損伯仁視之且先與八寳散一二日服黄芩芍藥<lb/>
湯少有動作即急進犀角地黄湯加桃仁大黄稍間服<lb/>
抑氣寧神散有痰用礞石丸其始脈芤大後脈漸平三<lb/>
月而愈彦良遂以此法治他人皆驗宋可與妾暑月身<lb/>
冷自汗口乾煩躁欲卧泥水中伯仁診其脈浮而數沈<lb/>
之豁然虚散曰素問云脈至而從按之不鼓諸陽皆然<lb/>
此為隂盛隔陽得之飲食生冷坐卧風露煎真武湯冷<lb/>
飲之一進汗止再進煩躁去三進平復如初杭妓有患<lb/>
<pb n="KR4h0152_WYG_416-8b"/>
心疾狂歌痛哭裸裎妄罵問之則瞪視黙黙其父母固<lb/>
邀伯仁診視脈沈堅而結曰得之憂憤沈鬱食與痰交<lb/>
積胸中涌之皆積痰裹血復與火劑清上膈數日如故<lb/>
既而左丞楊完者統苗兵守江浙民頗不安居會故舊<lb/>
陳性中王叔雨招乃挈家渡浙江往来鄞越居虞姚間<lb/>
最久人皆稱之曰攖寧生初叔雨寓錢塘病傷寒他醫<lb/>
至皆以為痓症當進附子持論未決其弟熈暘謁攖寧<lb/>
生曰舍兄病亟唯㡬生忍坐視不捄乎至切其脈兩手<lb/>
<pb n="KR4h0152_WYG_416-9a"/>
俱沈實而滑四末覺㣲清以燈燭之徧體皆赤斑舌上<lb/>
胎黑而燥如芒刺身大熱神恍惚多譫妄語攖寧生曰<lb/>
此始以表不得解邪氣入裏熱極甚若投附必死乃以<lb/>
小柴胡劑益以知母石膏飲之終夕三進次日以大承<lb/>
氣湯下之調治兼旬乃安比来上虞熈暘館于魏氏一<lb/>
日乗盛暑肩輿入邑途中吐血數口亟還則吐甚胷拒<lb/>
痛體熱頭眩病且殆或以為勞心焦思所致與茯苓補<lb/>
心湯生至診其脈洪而滑曰是大醉飽胃血壅遏為暑<lb/>
<pb n="KR4h0152_WYG_416-9b"/>
廹上行先與犀角地黄湯繼以桃仁承氣湯去瘀血宿<lb/>
積後治暑即安陸用和病惡寒發熱頭體㣲痛苦嘔下<lb/>
泄五日矣其親亦知醫以小柴胡湯治之不解招攖寧<lb/>
生診視脈弦而遲曰是在陽當温之為製真武湯其親<lb/>
争之强與人参竹葉湯進即泄甚脈且䧟弱始亟以前<lb/>
劑服之連進四五劑乃効人始服攖寧生之賢于人逺<lb/>
矣余子元病惡寒戰慄持捉不定兩手背冷汗浸淫雖<lb/>
厚衣熾火不能解攖寧生即與真武湯凡用附六枚一<lb/>
<pb n="KR4h0152_WYG_416-10a"/>
日病者忽出人怪之病者曰吾不惡寒即無事矣或以<lb/>
問攖寧生生曰其脈兩手皆沈㣲餘無表裏證此蓋體<lb/>
虚受寒亡陽之極也初皮表氣隧為寒邪壅遏陽不得<lb/>
伸而然也是故血隧熱壅須用硝黄氣隧寒壅須用桂<lb/>
附隂陽之用不同者無形有形之異也魏士圭妻徐病<lb/>
寒為疝自臍下上至心皆脹滿攻痛而脇疼尤甚嘔吐<lb/>
煩懣不進飲食攖寧生視之脈兩手沈結不調曰此由<lb/>
寒在下焦宜亟攻其下無攻其上為灸章門氣海中脘服<lb/>
<pb n="KR4h0152_WYG_416-10b"/>
元胡桂椒佐以蘹木諸香茯苓青皮等十日一服温利<lb/>
丸藥聚而散之也士圭守其法治之果効王宗祥之父<lb/>
年老病臍腹㽲痛其里醫為温中散寒卒無驗宗祥固<lb/>
邀攖寧生往視脈兩尺搏堅而沈曰此大寒由外入也<lb/>
寒喜中下因為疝治宜在下加沈降之劑引入下焦數<lb/>
服尋愈陳伯英病肺氣焦滿攖寧生視之曰病得之多<lb/>
欲善飲且殫營慮中積痰涎外受風邪發即喘渴痰咳<lb/>
不能自安為製清肺泄滿降火潤燥苦辛等劑服之既<lb/>
<pb n="KR4h0152_WYG_416-11a"/>
安衆詰之曰是出何方書名何散飲生應之曰是謂混<lb/>
沌湯聞者皆大笑曰混沌湯有用也潘子庸得感冒症<lb/>
巳汗而愈數日復大發熱惡寒頭痛眩暈嘔吐卻食煩<lb/>
滿咳而多汗攖寧生診之脈兩手三部皆浮而𦂳曰在<lb/>
仲景法勞復症浮以汗解沈以下解今脈浮𦂳且證在<lb/>
表當汗衆以虚憊難之且圗温補生曰法當如是為作<lb/>
庥黄葛根湯三進更汗旋調數日乃愈時淮南丞相方<lb/>
公分省四明聞攖寧生名禮致見之館穀留城中一日<lb/>
<pb n="KR4h0152_WYG_416-11b"/>
公婿戴穎仲以使事往奉化雪中且進冷食病内外傷<lb/>
惡寒頭疼腹心痛而嘔診之脈沈且𦂳時伏而不見曰<lb/>
在法下利清榖當急救裏清便自調當急救表今所患<lb/>
内傷冷飲食外受寒沴清便自調救表裏以桂枝湯力<lb/>
㣲遂為變法與四逆湯服之晬時服附子一兩明日則<lb/>
脈在肌肉唯𦂳自若外症已去内傷獨存乃以丸藥下<lb/>
去宿食後調中氣數日即安方惟益患消渴衆醫以為<lb/>
腎虚水竭津不能上升合附子大丸服之既服渴甚舊<lb/>
<pb n="KR4h0152_WYG_416-12a"/>
有目疾兼作其人素豐肥因是頓瘦損倉皇中召攖寧<lb/>
生視之生曰隂陽之道相為損益水不足則濟以水火<lb/>
不足則濟以火未聞水不足而以火濟之不焦則枯乃<lb/>
令屏去前藥更寒劑下之蕩去火毒繼以苦寒清潤之<lb/>
製竟月乃平復適方明禮寵姬新産受寒四肢逆冷脈<lb/>
沈弱亟令取向所製附子大丸三四粒餌之立効生曰<lb/>
不得于彼而得于此盖用有不同耳丘彦材平居苦胷<lb/>
中痞滿憒憒若怔忡狀頭目昏痛欲吐不吐忽忽善忘<lb/>
<pb n="KR4h0152_WYG_416-12b"/>
時一臂偏痺召攖寧生視之當闗以上脈溜而滑按之<lb/>
沈而有力攖寧生曰積飲滯痰横于胷膈盖得之厚味<lb/>
醇酒肥膩煎炙蓄熱而生濕濕聚而痰涎宿飲皆上甚<lb/>
也王氷云上甚不已吐而奪之法當吐候春日開明如<lb/>
法治之以物撩咽中須臾大吐異色頑痰如膠飴者三<lb/>
四升一二日更吐之三四次則胷中洞爽平復矣龍君<lb/>
澤分院餘姚其室張暑月中病經事沈滯身寒熱自汗<lb/>
咳嗽有痰體瘦悴腹臍刺痛招攖寧生至診視脈弦數<lb/>
<pb n="KR4h0152_WYG_416-13a"/>
六至有餘生曰此二陽病也素問云二陽之病發心脾<lb/>
女子得之則不月二陽陽明也陽明為金為燥化今其<lb/>
所以不月者因其所遭也陽明本為燥金適遭于暑暑<lb/>
火也以火爍金則愈燥矣血者水類金為化源宜月事<lb/>
沈滯不来也他醫方為製歸茸桂附丸以温經而未進<lb/>
生曰夫血得寒則止得温則行得熱則搏搏則燥復加<lb/>
燥劑血益乾則病必甚亟令卻之更以當歸柴胡飲子<lb/>
為之清陽瀉火流濕潤燥三五進而經事通餘病悉除<lb/>
<pb n="KR4h0152_WYG_416-13b"/>
龍君曰㣲生㡬為人所誤矣宋無逸餘姚大儒也病瘧<lb/>
瘠損饘粥難下咽六十餘日殆甚攖寧生聞而往視之<lb/>
脈數兩闗上尤弦疾久體瘠而神則完生曰是積熱居<lb/>
脾且滯于飲食法當下衆疑而難之藥再進而疾去其<lb/>
半復製甘露飲柴胡白虎等劑浹旬而起如故後四嵗<lb/>
無逸客昌國病頭面腫赤妨于飲食或進以姜附攖寧<lb/>
為製劑清上散火而愈無逸曰嚮得清凉藥以濟危急<lb/>
否則誤于剛劑矣徳之不忘嘗以語人云夏思忠病胷<lb/>
<pb n="KR4h0152_WYG_416-14a"/>
膈脹痛心怔忡嘔逆煩懣不食情思惘惘不暫安目<graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>
<graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>無所睹攖寧生視之六脈皆結澁不調無復參伍甚<lb/>
怪之既徐而察之其人機深憂思太過加之脾胃内傷<lb/>
積為痰涎鬱于上膈然也素問云思則氣結又云隂氣<lb/>
者静則神蔵躁則消亡飲食自倍腸胃乃傷其是之謂<lb/>
乎為製祛順丸服之旋復平和思忠曰吾疾諸治㒺効<lb/>
始以為天下無藥兹服生祛順丸乃知天下有藥矣金<lb/>
丙病韓自行邀攖寧生往視之脈數而散體寒熱咳血<lb/>
<pb n="KR4h0152_WYG_416-14b"/>
痰生曰此二陽病也在法不治當以夏月死至立夏果<lb/>
死自行愀然曰攖寧生能知死必能知人生矣乎方徳<lb/>
明七月内病發熱或令其服小柴胡湯必二十大劑乃<lb/>
愈如其言服之未盡二劑則升發太過多汗亡陽惡寒<lb/>
甚肉瞤筋惕乃固請攖寧生視脈㣲欲無即以真武湯<lb/>
進七八服稍有緒更服附子七八枚然後愈夏子韶妻<lb/>
始病瘧當六七月他醫以為脾寒胃弱久服桂附後瘧<lb/>
雖退而積火燔熾致消榖善饑日數十飯猶不足終日<lb/>
<pb n="KR4h0152_WYG_416-15a"/>
端坐如常人第目昬不能視足弱不能履腰胯困軟肌<lb/>
肉虚肥至初冬子韶謁攖寧生往候脈洪大而虚濡曰<lb/>
此痿症也長夏過服熱藥所致盖夏令濕當權剛劑太<lb/>
過火濕俱甚肺熱葉焦故兩足痿易而不為用也東垣<lb/>
有長夏濕熱成痿之法當以此治之食日益減目漸能<lb/>
視至冬末忽自起下榻行歩如故其姪夏仲儒因拘留<lb/>
赴海積恐怖心常惕惕如畏人捕之狀攖寧生視之脈<lb/>
豁豁然虚大而浮體熱多汗曰凡病得之從髙墜下驚<lb/>
<pb n="KR4h0152_WYG_416-15b"/>
仆擊搏留滯惡血皆從中風論終歸厥隂此海蔵之說<lb/>
也盖厥隂多血其化風木然也有形當從血論無形當<lb/>
從風論今仲儒之疾是走無形也從風家治之兼為化<lb/>
痰散結佐以鐵粉朱砂丸良愈鄭髙卿母倪病瘧寒熱<lb/>
嘔涌中滿而痛下痢不食年五十餘殊困頓他醫為清<lb/>
脾氣理中脘不効邀攖寧生視脈沈而遲生曰是積暑<lb/>
與食伏痰在中當下之或曰人疲倦若是且下痢不食<lb/>
烏可下方儗進参附生曰脈雖沈遲按之有力雖痢而<lb/>
<pb n="KR4h0152_WYG_416-16a"/>
後重下廹不下則積不能去病必不已其母弟倪仲權<lb/>
獨是之乃以消滯丸藥㣲得通利即少快明日復加數<lb/>
服之宿積腸垢盡去向午即思食旋以姜橘参苓淡渗<lb/>
和平飲子調之旬餘乃復王敬中母病翻胃每隔夜食<lb/>
飲至明日中昃皆出不消化他醫以暖胃之藥悉試之<lb/>
㒺効敬中詣攖寧生言且固請往視脈在肌肉之下甚<lb/>
㣲而弱生揆衆醫用藥無逺于病何至不効心歉然未<lb/>
決一日讀東垣書謂吐有三證氣積寒也上焦吐者從<lb/>
<pb n="KR4h0152_WYG_416-16b"/>
于氣中焦吐者從于積下焦吐者從于寒其脈沈而遲<lb/>
朝食暮吐暮食朝吐小溲利大便秘為下焦吐也法當<lb/>
通其秘温其寒氣復以中焦藥和之生得此說而喜起<lb/>
嘆曰其合于王母之症歟但王母大便不秘遂再往視<lb/>
専治下焦散寒以茱茰茴香為君丁桂半夏為佐服至<lb/>
二三十劑而飲食晏然生曰經不云乎寒淫所勝平以<lb/>
辛熱其是之謂歟俞徳明嘗病傷寒經汗下病既去而<lb/>
人虚背獨惡寒脈㣲細如線湯熨不應攖寧生乃以理<lb/>
<pb n="KR4h0152_WYG_416-17a"/>
中湯劑加薑桂藿附大作服外以蓽撥良姜吳榝桂椒<lb/>
諸品大辛熱為末和姜糊為膏厚付滿背以紙覆之稍<lb/>
乾即易如是半月竟平復不寒矣此尤治法之變者也<lb/>
顧機仲病傷寒後勞復發熱自汗經七日或以為病後<lb/>
虚勞將復補之攖寧生曰不然勞復為病脈浮以汗解<lb/>
奚補為以小柴胡湯三進再汗而愈胡茂林子婦魏仲<lb/>
彬妹也新産二日惡露不行臍腹痛頭疼身寒熱當隆<lb/>
冬時衆醫皆以為感寒温以姜附益大熱手足搐搦語<lb/>
<pb n="KR4h0152_WYG_416-17b"/>
譫目攛仲彬固邀生往診脈弦而洪數靣赤目閉語喃<lb/>
喃不可辨舌黒如炲燥無津潤胸腹按之不勝手盖燥<lb/>
劑搏激血内熱而風生血蓄而為痛也生曰此産後熱<lb/>
入血室因而生風即先為清熱降火治風凉血兩服頗<lb/>
爽繼以琥珀牛黄等稍解人事後以張從正三和散行<lb/>
血破瘀三四服惡露大下如初時産已十日矣于是諸<lb/>
症悉平方明禮内人感暑病洞泄厥逆惡寒胃脘當心而<lb/>
痛自腹引脇轉為滯下嘔噦不食人以中暑霍亂療之<lb/>
<pb n="KR4h0152_WYG_416-18a"/>
益劇攖寧生診其脈三部俱㣲短沈弱不應呼吸曰此<lb/>
隂寒極矣不亟温之則無生理内經雖曰用熱逺熱又<lb/>
曰有假其氣則無禁也于是以薑附温劑三四進間以<lb/>
丹藥脈稍有力厥逆漸退更服姜附七日衆症悉去遂<lb/>
以丸藥除其滯下而臟腑自安矣生之活人率類此然<lb/>
頗有不盡述者生嘗語其徙曰余在儀真時聞友人王徳<lb/>
全言江西有醫士曰黄子厚為術精詣其治往往出人<lb/>
意表有富家子年十七八病徧體肌肉拆裂召子厚治<lb/>
<pb n="KR4h0152_WYG_416-18b"/>
子厚偕門生四生輩往診視各以所見陳論皆未當子<lb/>
厚乃屛人詰病者曰童幼時曾近女色犯天真乎曰當<lb/>
十三四曾近之已子厚曰得其說矣禇澄云精未通而<lb/>
御女則四體有不滿之處後日有難狀之疾在法為不<lb/>
可療後果惡汗淋漉痛楚而死又鄰郡一富翁病泄瀉<lb/>
彌年禮致子厚診療浹旬莫效子厚曰予未得其說求<lb/>
歸一日讀易至乾卦天行徤朱子有曰天之氣運轉不<lb/>
息故閣得地在中間如人弄椀珠只運動不住故在空<lb/>
<pb n="KR4h0152_WYG_416-19a"/>
中不墜少有息則墜矣因悟向者富翁之病乃氣不能<lb/>
舉為下脫也又作字持水滴吸水初以大指按滴上竅<lb/>
則水滿筒放其按則水下溜無餘乃豁然悟曰吾可治<lb/>
翁證矣即治裝往翁家驚喜至即為治艾灸百會穴未<lb/>
三四十壯泄瀉止矣生自少識之後在鄞胡元望女生<lb/>
始六月亦病泄瀉不巳因教以灸即愈子厚在至治天<lb/>
厯間術甚行虞文靖公嘗有贈醫士黄子厚詩云<lb/>
史右曰予幼善業醫遇醫士輙近之覩其治往往誤藥<lb/>
<pb n="KR4h0152_WYG_416-19b"/>
死若以試其術然予懼隂殺人而莫之罪必不逭于天<lb/>
刑遂棄不復習襄城攖寧生夀能活人反掌間而竒驗<lb/>
若此時人為之語曰世以人試術生以術活人其相去<lb/>
奚啻千萬予聞盧扁曰聞病之陽論得其隂聞病之隂<lb/>
論得其陽倉意曰吾以脈法治之而愈生其有得于二<lb/>
子者歟<lb/>
　　乗槎客<hi>陳謨</hi>
客江浙竒士姓張氏字安國隠居翫易窮變極數别自<lb/>
<pb n="KR4h0152_WYG_416-20a"/>
𤣥悟值天下雲擾不能俯仰抺撒深自韜抑寄跡卜肆<lb/>
中假六書文推人禍福吉吉凶凶輙先處其時輙不爽<lb/>
所至座常滿適相遭建業相與論易其言曰易卦興而<lb/>
結繩廢為人文一初卦即書之形書則卦之畫而縱横<lb/>
旁午曲折之中古由籕變篆分𨽻後世變楷行草則加<lb/>
之波戈飄瞥以就簡便爾實皆卦之支也吾第考書之<lb/>
文與數以起卦渙然契矣昔者聖人觀河圗以作易程<lb/>
子因見賣兎者以為觀此亦可畫卦不但河圗也然則<lb/>
<pb n="KR4h0152_WYG_416-20b"/>
何者不可卦乎書文㸃畫形象古今不甚殊而人心匠<lb/>
經緯布結疏宻妍醜人人殊禮所云禍福將至動乎四<lb/>
體者書尤可驗吾數亦竒中以此吾游藝于道其㡬哉且<lb/>
夫崎<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>厯落者㳺俠之常態也麾斥汗漫者賢達之髙<lb/>
致也博望侯乗靈槎犯斗牛取天孫支機片石而還竒<lb/>
事竒事六合之外聖人存而不論政此類爾吾故自况<lb/>
曰乗槎客云僕行四方所見聞傳聞以易數名多矣皆<lb/>
並縁易理時亦弋獲皆未若客竒中者乃傳其事以覺<lb/>
<pb n="KR4h0152_WYG_416-21a"/>
来者<lb/>
賛曰聖人作易精可通神明之徳粗可類萬物之情其<lb/>
用亦然矧㡬者動之㣲吉凶之先見乎然惟可與神逰<lb/>
八極之表者為能與于此博望侯窮河源厯崑崙以超<lb/>
遥于銀潢天津世俗疑焉達者信之且嚴君平不嘗逰<lb/>
乎不然支機片石烏能識之哉後世如郭景純張茂先<lb/>
李淳風穆伯長輩皆嘗客槎上皆深于易者也若張安<lb/>
國氏知之者盖寡矣世所知者徒藝焉止耳至若槎上<lb/>
<pb n="KR4h0152_WYG_416-21b"/>
之趣藝不足以云烏乎賢哉<lb/>
　　蔣先生<hi>童軒</hi>
蔣先生名主孝字同揚之儀真人其先盖出于周公之<lb/>
後子孫以國為氏自漢厯隋唐代有顯者至宋南渡有<lb/>
曰逺者仕金為尚書兵部郎中逺之孫安中官國子助<lb/>
教安中之孫應茂元初避兵淮南因家儀真遂為儀真<lb/>
蔣氏國朝洪武初有以史才薦者授翰林脩撰以疾辭<lb/>
尋改蘭陽縣丞此先生之大父也厥考用文永樂中官<lb/>
<pb n="KR4h0152_WYG_416-22a"/>
太醫院使仁厚忠勤為當代儒醫巨擘名播一時兄主<lb/>
敬克紹前志亦官太醫院使先生生而岐嶷既長秀頴<lb/>
而發經史子書靡不渉獵負材器有用世之志嘗閱岐<lb/>
黄書撫而歎曰是豈不可以行道乎于是肆力于醫凡<lb/>
諸家方藥之集悉皆究而通之用藥則與越人華佗相<lb/>
表裏由是請求者屨接户外經先生診視輙著竒効聲<lb/>
譽勃勃動京師京師薦紳大夫往徃折節相下先生<lb/>
嘗曰人之有身肖天地之有形也天地以一元之氣橐<lb/>
<pb n="KR4h0152_WYG_416-22b"/>
籥于四時之間人以一元之氣榮衛于四體之大元氣<lb/>
壊于天地則星隕日食川溢山崩而天地若疣贅矣元<lb/>
氣壊于人身則耳目癃閉手足痿痺而人身若痀瘻矣<lb/>
天地人身一而已矣又曰善將兵者旌旗火鼓繽紛揮<lb/>
霍咸歸節度善用藥者参苓桂附錯雜兼舉卒著神効<lb/>
以正禦正以竒襲竒其端雖一其末則殊寒因寒用熱<lb/>
因熱攻雖合其始則異其終至于當汗而汗戰必勝也<lb/>
當下而下攻必取也故醫之用藥猶將之用兵又曰人<lb/>
<pb n="KR4h0152_WYG_416-23a"/>
徒知四時之脈有弦鈎毛石之異而不知有所謂七表<lb/>
八裏者焉人徒知九道之脈有代牢勁細之别而不知<lb/>
有所謂竒經八脈者焉故善醫者不于其人之肥瘠惟<lb/>
視其脈之病否而已又曰越人之醫如陽燧取火造化<lb/>
潜通莫知其故華陀之醫如泰豆之走木涂技巧百出<lb/>
孫思邈之醫如端人正士雖有疾趍不失矩度李東垣<lb/>
之醫如東風著物而生意寖回張仲景之醫如百步中<lb/>
鵠非巧力俱至者不足語此朱丹溪之醫如石潭明月<lb/>
<pb n="KR4h0152_WYG_416-23b"/>
雖有浮滓終是澄澈戴元禮之醫如青出于藍理雖自<lb/>
然亦由功到羅謙光之醫如新學舉子雜鈔衆說縱有<lb/>
論辯見道未真其論若此其醫可想矣先生以道自重<lb/>
雖尊官要人之門亦不輕售其術然其心則樂于濟人<lb/>
或值貧而疾者亦必以善藥應之所活不可縷數也性<lb/>
尚恬退喜譚吐其論前史人才賢否成敗之迹如指諸<lb/>
掌作詩則効樊南集而酷似之工小楷書法識者謂其<lb/>
有顔筋栁骨蓋確論也至于醫術則其専門之業云<lb/>
<pb n="KR4h0152_WYG_416-24a"/>
賛曰醫之藝相之才也相以翕受敷施舉稱其職為能<lb/>
醫以俱收並畜待用無遺為任相得之以理天下醫得<lb/>
之以拯人疾事雖有鉅細不同其所以夀元氣理血脈<lb/>
脩内攘外一也若蔣先生者所謂良醫非與惜乎先生<lb/>
有道而不用于時也使為相者誠若先生之用心以施<lb/>
之而國而天下也不難矣惜乎先生有道而不用于時<lb/>
也<lb/>
　　王翁<hi>黄綰</hi>
<pb n="KR4h0152_WYG_416-24b"/>
王翁良畫者也以輕墨淺彩作禽䖝蓏果華草間出山<lb/>
石林藪莽蒼幽岑或音或颺或憇或嬉或色或馨往往<lb/>
極妙尤妙寒塘野水拍泳朝暮之態又間作茅屋竹樹<lb/>
雲氣㸃逗人物洒洒益可翫於乎技耶臻斯也予每見<lb/>
翁作人甚珍翁不惜不問其值多少受之否者亦受之<lb/>
可與輙不吝貧不顧耽耽若有事嗒焉似忘揮而迅注<lb/>
而留衆妙翕而翁之精神猶塵表也於乎此翁所為妙<lb/>
也可觀哉故為傳示其子翁諱乾字一清初號蔵春更<lb/>
<pb n="KR4h0152_WYG_416-25a"/>
號天峯吾郡臨海人翁既死尺幅人罕之<lb/>
論曰昔庖丁解牛進恵文君以養生予初不知其說既<lb/>
而觀王翁操觚染素始信有之天下事物多矣天機之<lb/>
動淵㣲矣故曰百姓日用而不知獨翁畫哉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_416-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百二十三</head>
    <p>
<pb n="KR4h0152_WYG_123-1a"/>
欽定四庫全書<lb/>
　明文海巻一百二十三　　　餘姚黄宗羲編<lb/>
　　贊一<lb/>
　　溟涬生贊<hi>有序宋濓</hi>
溟涬生者旴江廖應淮海學也抱負竒氣好研摩運<lb/>
世推移及方技諸家學年三十㳺杭上疏言丁大全<lb/>
誤國狀大全怒中以法配漢陽軍生荷校行歌出都<lb/>
門道傍觀者嘖嘖壯之抵漢江濵遇蜀道士杜可大<lb/>
<pb n="KR4h0152_WYG_123-1b"/>
揖曰子非廖應淮耶生鄂然曰道士何自知之可大<lb/>
曰宇宙大虚一塵爾人生其間為塵幾何是茫茫者<lb/>
尚了然心目間矧吾子耶然自郡堯夫以先天學授<lb/>
王豫天悦天悦死無所授同塟玉枕中未百年而吳<lb/>
曦叛盜發其冡得皇極經世體要一篇内外觀象數<lb/>
十篇余賄盜得之今餘五十年數當授子吾俟子亦<lb/>
久矣乃言於上官脫其籍盡教以冡中書其算繇聲<lb/>
音起生神鑒𨽻利可大指畫未到者生已先意逆悟<lb/>
<pb n="KR4h0152_WYG_123-2a"/>
可大自以為不及學既成去隠宣歙間遇余安裕弋<lb/>
陽将教之安裕勸生業中庸生瞠目厲聲曰俗儒幾<lb/>
辱吾康節於地下矣復去之杭客賀外史家晝市大<lb/>
衍數夜沽酒痛飲飲即吐吐即飲不醉如泥弗休醉<lb/>
中嘗大叫曰天非宋天地非宋地奈何奈何語聞賈<lb/>
似道遣客叩之生曰無多言浙水西地髮白時是其<lb/>
祥也似道未解復召至屏人與語生曰明公宜自愛<lb/>
不乆宋鼎移矣似道惡其言掩耳走生亦徑出過曽<lb/>
<pb n="KR4h0152_WYG_123-2b"/>
淵子家索酒轟飲酒酣作嬰兒啼曰大厦将焚燕猶<lb/>
呢喃未巳耶復賦歌以見意都人士聞之競指以為<lb/>
恠民不與接獨太學生熊睎聖猶時造其廬生死執<lb/>
熊手謂曰吾端居曽樓聞空中戎馬百萬來人鬼作<lb/>
哭泣聲壬申襄樊陷甲戍宫車晏駕乙亥長江飛渡<lb/>
似道亦殛死臨漳丙子三宫播遷諸王大臣皆南北<lb/>
亂走嘘吸事耳子不去欲何為居亡何宋事日非沿<lb/>
江州郡望風奔潰生大慟曰殺氣又入閩廣中吾不<lb/>
<pb n="KR4h0152_WYG_123-3a"/>
知死所矣遂遁去其言無一不騐後四年病死處州<lb/>
學中年五十二無子惟一義女從之生宗堯夫先天<lb/>
之學頗自謂知易每見諸易師傳疏不問淺深輒訕<lb/>
駮以為樂及論後天則尊羲畫為經彖爻繫辭為傳<lb/>
黜文言彖象二傳為九師之言且謂說卦非聖筆必<lb/>
不能作上下繫乃門人所述序卦直漢儒記爾葢生<lb/>
聪明絶人未聞道而驟語數故其論經多失中然性<lb/>
使酒難近又好訐人隂私人面頸發赤不顧罕有從<lb/>
<pb n="KR4h0152_WYG_123-3b"/>
其學者唯國子簿吳浚進士彭復學師之浚不卒業<lb/>
復屢受唾斥不怨生將遁時召復至口發例手布籌<lb/>
雖平昔所靳若終身不示人者一舉授復復後又授<lb/>
鄱陽傅立云或曰生瀕死語女曰吾死後一月中朝<lb/>
命山姓鳥名使者來徴吾及傅立立當過予門汝可<lb/>
出藏書示之立當以此致大官後皆如其言所謂山<lb/>
姓鳥名崔鵬飛也生所著書有𤣥𤣥集厯髓星野指南<lb/>
象喻統㑹聲譜畫前妙用數十萬言今猶聞傳於世贊曰<lb/>
<pb n="KR4h0152_WYG_123-4a"/>
龍圖成章有文從衡以濬以明以洩其藏以奠乎𤣥黄<lb/>
昔我素王韋編三絶墜緒微茫誰其我綴我叅我腴九<lb/>
師襄之我苞我晶百代攘之如河之渾如曀而昏如治<lb/>
絲以棼天未降割一髪攸存維洛有士居於百原超神<lb/>
冲漠凝於畫先數往知來小大斯甄莫峻匪厓我陟其<lb/>
顛莫深匪淵我瀹其泉簡材以昇非隠弗傳有𡨕者冡<lb/>
卒昭以宣或得其觕載神於言炎炎宋籙維其訖矣長<lb/>
星蝕栁色之赤矣眚祥見徴土髪<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>矣明昏以世莫之<lb/>
<pb n="KR4h0152_WYG_123-4b"/>
戚矣魚在在鬵尚其息矣維生之知中如沸羮彼惛弗<lb/>
知覆謂我狂我狂如何我憂孔多我山我河我用弗磨<lb/>
俾淪胥以訛我酒既嘉我瑟又龢我寧不嘯歌北風其<lb/>
凉旂旐央央我車龎龎蕩蕩江流杭之如陸有腥其穢<lb/>
流血沃沃海氛方殷其何能目人有恒言風雨漂摇夏<lb/>
宇障之涉於大川烝徒楫之楫副宇橈孑孑焉依國武<lb/>
斯墜不知攸戒日隕弗升雖晝作夜號舞於林鬼瞰於<lb/>
舎孰投是艱曽莫之艾乃惄乃驚乃瞻乃行乃遯死於<lb/>
<pb n="KR4h0152_WYG_123-5a"/>
𡨕睠生之為胡乃神以著徴之古聖匪程伊度何以言<lb/>
之卒淪於數一曲之淹不通其故易道既泯數亦不類<lb/>
激贊於生發我長喟月出皎兮在天之心在天之心何<lb/>
古何今<lb/>
　　筮竹贊<hi>有序唐肅</hi>
予子之□欲筮而無蓍請以竹代之予曰易謂聖人之<lb/>
徳幽贊神明而生蓍則蓍固靈矣然地無蓍可廢筮乎<lb/>
屈原離騷云索瓊茅以筳篿漢方技傳亦有筳篿須臾孤<lb/>
<pb n="KR4h0152_WYG_123-5b"/>
虚之術說者曰筳竹篿也楚人以結草析竹卜為篿然<lb/>
則楚人之筳篿以無蓍歟夫蓍蔡産也大龜可卜者出<lb/>
於蔡上有蓍百莖下必有靈龜守之蔡非楚地故以筳<lb/>
代蓍而卜焉今越去蔡尤逺蓍或不能致則放筳篿之<lb/>
法無害况吾所以質諸神者在誠不在物之□既作之<lb/>
因為贊俾刻其櫝云<lb/>
辭曰祝蜥蜴以祈雨龍之同類也禁原蠶以助牧馬之<lb/>
同氣也繄竹之視蓍均少彚也虚中弗窒又圓其外也<lb/>
<pb n="KR4h0152_WYG_123-6a"/>
虚則靈具乎智也蓍百莖而同本合萬殊為一致也以<lb/>
有代無理或弗悖也爰韜爰櫝受命則出也載營載盡<lb/>
吉㓙以示也於戲泰筮神明之攸寄也曷竹曷蓍惟秉<lb/>
誠之無貳也<lb/>
　　義鶴贊<hi>有序髙啟</hi>
吴報恩寺浮屠之顛有二鶴巢焉以逰以宿出返必<lb/>
俱一日其雄罣脛輪索中奮翼自擲空懸弗脱雌下首<lb/>
大鳴若籲於人衆憐之莫能升遂宛轉而絶雌依其傍<lb/>
<pb n="KR4h0152_WYG_123-6b"/>
弗去羣鳥欲磔之輒引喙怒逐不使近逮毛骨盡化<lb/>
乃已余居值寺東嘗見其彷徨飛旋形貌慘悴風雨<lb/>
之夕哀唳噭噭若號慕然余念夫世固有伉儷相恱者<lb/>
矣一旦失所天哀未改而已他適塗膏自媒惟恐非艾<lb/>
農咷夕噱曽無含忸世嘗以禽喻惡人寧不辱是鶴哉<lb/>
迺贊曰<lb/>
嗟爾鶴乎維鳥之特猗雄死自守禦鳥之賊猗獨棲於<lb/>
標夜失其匹猗哀嘶返頋不啄而食猗厥質始化豈貞<lb/>
<pb n="KR4h0152_WYG_123-7a"/>
之魂猗匪魯黄鵠孰配爾徳猗<lb/>
　　象山先生贊<hi>趙汸</hi>
儒者曰其學似禪佛者曰我法無是超然獨契本心以<lb/>
俟聖人百世<lb/>
　　黄氏三夀圖贊<hi>有序方孝孺</hi>
余少聞近古致治之主惟漢之文帝最賢求其本紀所載<lb/>
殊無甚異之事而太史遷獨稱其時老年六七十翁未<lb/>
識至城市㳺遨嬉戲如小兒狀以為極盛心嘗疑之謂<lb/>
<pb n="KR4h0152_WYG_123-7b"/>
此何足見其盛乎後逰四方海内經大亂之餘風俗益<lb/>
偷垂髫之童輒往來郡邑用智巧相欺紿然後慨然思<lb/>
文帝之時信不可及追惟其盛未嘗不歎其難遇也間<lb/>
竊自解以為唐虞三代固未易及至若文帝仁厚之主<lb/>
有志於治者皆可庶幾效之安知不復遇乎昔年逰婺<lb/>
聞浦陽黄氏兄弟三人者合食以居至老不出閭巷心<lb/>
甚慕之今年至其家三老人者出迎鬚髯頒白冠裳如<lb/>
畫行步踆踆可數黙然若不能為辭余私念史遷之所<lb/>
<pb n="KR4h0152_WYG_123-8a"/>
稱者其謂是乎天下自此殆將治矣治亂之來雖由於<lb/>
天而實係乎俗便捷巧佞之俗成其流必至於亂忠厚<lb/>
朴愿之俗成治之漸也當文帝時漢興三十載矣故其<lb/>
俗之盛如此今國朝之興方一紀而東南逺邑之間已<lb/>
有若三老人者使越一世之後安知不如遷之所稱乎<lb/>
然則三老人者君子於其身觀國俗焉所繫豈小哉其<lb/>
郷之好事者繪而為圖而請余贊贊之固宜也雖然使<lb/>
天下之人皆若三老人者余之志伊周之志於是而見<lb/>
<pb n="KR4h0152_WYG_123-8b"/>
也謂三老人為異而贊之者非余之志也贊曰<lb/>
俗之澆淳視乎斯民治亂之原非天伊人世之方亂民<lb/>
䘮厥徳詐諼機巧胥援以溺維治之符俗厚人龎厥風<lb/>
既成邦國以昌元亂既弭殆臻於理曷占其瑞視諸黄<lb/>
氏維黄世族為婺望家爵位非崇其徳孔華恃徳而驕<lb/>
徳則日隳弗居其名福禄攸躋懿兹黄氏有伯有季既<lb/>
錫之富又賚之齒人豈不富僅以貲名孰能與夷咸以<lb/>
善稱人之耆艾集於一身疇得乎天施及弟昆伯氏持<lb/>
<pb n="KR4h0152_WYG_123-9a"/>
觴維仲之授季也䕫䕫以殽以豆其服豈華斯帛斯絺<lb/>
食非云珍於以療飢孰不能言我弗出口一其誠敬樂<lb/>
有夀耉凡爾子孫曷不是程以革其漓以揚休聲豈惟<lb/>
爾家宜俗之導孰能旌之四方是效<lb/>
　　程文憲公雪樓先生畫像贊<hi>并序胡儼</hi>
儼嘗聞諸先生長者言初勉齋黄公為新建丞與𢎞齋<lb/>
李氏講學於東湖書院極論性命道徳之㫖時雙峯<lb/>
饒氏從𢎞齋實與有聞焉黄李二公皆朱子門人而饒<lb/>
<pb n="KR4h0152_WYG_123-9b"/>
氏親承二公故學有本源傳饒氏之學者徽庵程先生<lb/>
得徽庵之傳者程文憲公雪樓先生吳文正公草廬先<lb/>
生二人也雪樓於徽庵為從孫草廬亦雪樓之薦起<lb/>
也後人徒知雪樓遭逢世運文章事業烜赫當時<lb/>
而不知其理學淵源實與草廬同一揆也公之𤣥孫今<lb/>
吏部郎中翰林侍書南雲持公遺像見示儼獲拜觀乃<lb/>
述贊曰<lb/>
天生人豪英偉特達義理精微源泉浚發學得其宗乘<lb/>
<pb n="KR4h0152_WYG_123-10a"/>
時遭逢論思密勿廟堂雍容掌帝之制渾噩古風金薤<lb/>
琳琅焜耀無窮登薦遺逸名徳式崇懸車引年進退以<lb/>
禮其心休休豈曰知止幅巾短褐逍遙夷猶麻源之谷<lb/>
實邃且幽流瀑涓涓白雲悠悠午橋縁野令徳作逑九<lb/>
原不起吾孰與㳺<lb/>
　　平心杯贊<hi>劉定之</hi>
陶甆為杯有童中立斟之以酒浸趾沒膝滙腰平心不<lb/>
可復益益則下漏淋漓滴瀝至於桮乾衣履盡濕童僕竊<lb/>
<pb n="KR4h0152_WYG_123-10b"/>
笑賓主失色維昔哲匠用戒貪得豈維酒哉可該凡百<lb/>
　　郭令公像贊<hi>失名</hi>
唐尚父太尉中書令汾陽王姓郭氏其元勲偉烈著於<lb/>
社稷豈獨其身為國宗臣而垂裕子孫百世賴之余從<lb/>
其裔孫獲觀遺像乃知將相自有真也韓退之所謂如<lb/>
髙山鉅谷龍虎變化蓋其麾下偏禆頥指氣使者尚然<lb/>
而况於王乎為作贊曰<lb/>
唐室中微主昏臣僭長驅腥膻摧裂宇縣青騾蜀道龍<lb/>
<pb n="KR4h0152_WYG_123-11a"/>
種路隅嗣皇朔野號令烝徒風飛雷厲英雄羣集孰若汾<lb/>
陽其聲赫奕躬扶日馭手揮天戈光弼懐恩左翼右呵<lb/>
蕩滌咸雒勦㓕安史盡挈寰海歸唐天子歴肅代徳常<lb/>
為虎臣功名盖代貴富超倫入於其家綺疏朱户侯伯<lb/>
僕𨽻妃主女婦立於其朝真王上公强藩屈膝奸相斂<lb/>
容出於其郊貝胄金鉞囬紇羅拜吐蕃奔北唯兹汾陽<lb/>
何福之隆本於厥心全徳大忠厥心何見其儀孔碩河<lb/>
目海口泰華屹立宜爾憸壬匍匐趦趄鬼貌藍色狐遇<lb/>
<pb n="KR4h0152_WYG_123-11b"/>
於菟十世宥之尚百其世凜乎猶生遐哉勿替<lb/>
　　文丞相像贊<hi>孫燧</hi>
偉哉文公千古之士方國脉尚存也流離顛沛唯恐不<lb/>
得其生及國脉既絶也慷慨從容唯恐不得其死求生<lb/>
匪生求死匪死生死唯求成就一是丈夫事業固毎如<lb/>
此百世聞風孰不興起<lb/>
　　震川先生贊<hi>有序王世貞</hi>
故太僕寺丞直文淵制敇歸震川先生諱有光字熈甫<lb/>
<pb n="KR4h0152_WYG_123-12a"/>
崑山人也生而美風儀性淵沈於書無所不讀而尤邃<lb/>
經術長於制科之業自其為諸生則已有名及門之屨<lb/>
恒滿而先生方以乆次膺貢尋舉應天省試第二人故<lb/>
相張文毅公治時主試得先主文而竒之大以國士相<lb/>
許然至公車輒報罷行年六十而始登第又不得館選<lb/>
出令湖之長興踰三載僅遷判順徳府高新鄭其座主<lb/>
也以大相秉銓憐先生屈抜為太僕丞尋以太僕入司<lb/>
制勅氣稍發舒而浙之臺使復苛擿之先生方屬疾欎<lb/>
<pb n="KR4h0152_WYG_123-12b"/>
欎不樂遂卒先生於古文辭雖出之自史漢而大較折<lb/>
衷於昌黎廬陵當其所得意沛如也不事雕飾而自有<lb/>
風味超然當名家矣其晚達而終不得意尤為識者所<lb/>
惜云<lb/>
贊曰風行水上渙為文章當其風止與水相忘剪綴帖<lb/>
括藻粉鋪張江左以還極於陳梁千載有公文運斯昌<lb/>
衰起八代如韓在唐宗工哲匠宋之歐陽余豈異趣久<lb/>
而始傷<lb/>
<pb n="KR4h0152_WYG_123-13a"/>
　　國寳新編傳贊<hi>并序顧璘</hi>
李夢陽字獻吉本闗中人從父官遂寓大梁仕至江<lb/>
西按寮副使朗暢玉立傲睨當世初讀書斷自漢魏<lb/>
以上聞人論古昔有不解事即曰豈六代以還書耶<lb/>
蓋不之讀故其詩文卓爾不羣晚始汎覽諸家益濟<lb/>
𢎞博或失則粗抑矯枉之偏不得不然耳夙尚氣節<lb/>
當孝宗朝上書言事意翕翕希賈生代韓司徒草奏<lb/>
劾諸閹危矣賴武功康子海脱其難視江西學政文<lb/>
<pb n="KR4h0152_WYG_123-13b"/>
教鬱興不能與俗俯仰躬陷縲絏誠亦負氣之過卒<lb/>
使䜛毁叢積擯棄終身伊誰咎哉空同集六十三巻<lb/>
可謂富矣姑蘇黄省曾詮次至以辯獄等辭亦錯其<lb/>
間詆之耳贊曰<lb/>
黄初響絶詩道中微唐興二傑大發厥機世豈不逺知<lb/>
繼者希桓桓李君生也實後上泝風雅志則多有一鳴<lb/>
驚人千古為友<lb/>
何景明字仲黙信陽人仕至陜西按察副使少有神<lb/>
<pb n="KR4h0152_WYG_123-14a"/>
解弱冠入京身不勝衣馳才長賦便凌作者時海陵<lb/>
儲公巏錫山邵公寳領袖文苑咸加賞歎和粹沖夷<lb/>
人樂為友撓之不濁澄之不清衆目為台輔中人然<lb/>
性簡意寛不善事樞要遂出為校文之職以勞致瘁<lb/>
弗臻大成咎在政人不在其身也夫文章之道初慎<lb/>
師承乃能立體馴臻妙境始自成家觀其與李氏論<lb/>
文宜取舍筏登岸為優斯將盡棄法程専崇質性茍<lb/>
為已地固非確論賦咏著述互見短長自古恒然匪<lb/>
<pb n="KR4h0152_WYG_123-14b"/>
徒今日若乃天才騰逸咳唾成珠實亦人倫之雋乎<lb/>
贊曰<lb/>
辭尚體要矩矱式陳異稟拔萃乃貫天人立訓範世俾<lb/>
也可循穆穆何君學縁宿解源出自山委折歸澥既濟<lb/>
視筏弗舍胡待<lb/>
祝允明字希哲蘇州人仕至應天道判超頴絶人讀<lb/>
書過目成誦鉅細精粗咸貯腹笥有觸斯應不事猥<lb/>
鄙學務師古吐辭命意逈絶俗界效齊梁月露之體<lb/>
<pb n="KR4h0152_WYG_123-15a"/>
高者凌徐庾下亦不失皮陸玩世自放憚近禮法之<lb/>
儒故貴仕罕知其藴真州蔣山卿嘗見所撰建康觀<lb/>
雲記吐舌下之曰文不在兹乎偏才曲學真河伯未<lb/>
離龍門難與言水也余特賞其知言書學精工自急<lb/>
就以逮虞趙上下數千年變體㒺不得其結搆若羲<lb/>
獻真行懐素狂草尤臻筆妙本朝書品不知合置誰<lb/>
左贊曰<lb/>
漢隱方朔明玩祝子傲睨冠紳㳺戲文史蓄之海滙發<lb/>
<pb n="KR4h0152_WYG_123-15b"/>
也雲蒸騰踏藝苑孰敢爾陵<lb/>
徐禎卿字昌穀蘇州人仕至國子博士神清履弱雙<lb/>
瞳燭人幼精文理不繇教迪著交誡感暮賦諸篇詞<lb/>
㫖沉欎遂闖晉宋之藩凌躐曹魏長宿驚歎稱為文<lb/>
雄筮仕武宗朝厭司法比請移學職斯亦可窺其雅<lb/>
識矣専門詩學究訂體裁上探騷雅下括高岑融㑹<lb/>
折衷備兹文質取充棟之草删存百一冀成一家之<lb/>
言傳兹來世至今海内奉如珪璧所謂雖多亦奚以<lb/>
<pb n="KR4h0152_WYG_123-16a"/>
為也其所研索具在談藝録中可謂良工獨苦者與<lb/>
<hi>交誡感暮賦迪功集不載</hi>贊曰<lb/>
博士清資冰淵斯濯遺編熒熒鳳羽鱗角唯寳貴竒匪<lb/>
以其多有人弗粹山委則那<lb/>
朱應登字升之寳應人仕至雲南叅政孝友性成篤<lb/>
厚人理愷悌無惎刋夷町畦故能善下仁賢兼容謭<lb/>
劣綽𢎞大賢之度職錢穀則政理飭教化則才興斯<lb/>
忠信基之矣特詞章彪發泉涌錦燦或當人落筆一<lb/>
<pb n="KR4h0152_WYG_123-16b"/>
掃千言旁觀者往往奪氣萋斐伊興此唯芽孽然高舉<lb/>
闊視渺然不為意也及其拂袖歸田益窮詞奥以彼易<lb/>
此又豈媢嫉所能知乎今觀其文賦叙綴贍麗森張武<lb/>
庫殆且伯仲潘陸奴僕元白有餘地矣羽儀斯世其兹<lb/>
數人也夫贊曰<lb/>
仁哉叅政不遺其親異類廣含矧我同人天授藻心䜛<lb/>
夫側目白璧永輝蠅罪何贖<lb/>
趙鶴字叔鳴江都人仕至山東按察副使文性淵奥<lb/>
<pb n="KR4h0152_WYG_123-17a"/>
吏道精覈主覆户曹屢籌大計督學山東誓清膠庠<lb/>
其甚乃舉郡邑弟子十六汰之士始汹汹弗任毋亦<lb/>
矯枉過其正乎詩耻凡語於古愛謝靈運於唐愛孟<lb/>
郊於元愛劉因嘗曰此道不宜淺淺則庸茸下矣善<lb/>
乎嚴滄浪有言劊人宜取心肝喻於立命處殫力耳<lb/>
毛膚焉足試乎後登泰山金焦諸篇言自作更不隨<lb/>
人真凌駕千古膽也晚註五經考論厯代史刋正先<lb/>
誤自信彌篤或者以爵位駭按察不知正腐䑕等烏<lb/>
<pb n="KR4h0152_WYG_123-17b"/>
能驚動之哉贊曰<lb/>
文尚已出襲乃稱賊江都奮精羣譟靡惑言曰法後政<lb/>
曰正邦志所嚮往迅霄長江<lb/>
鄭善夫字繼之福州人仕至南京騐封郎中氣秀巗<lb/>
谷發情聲詩雖才韻弗充而古色精言髙映霞表飄<lb/>
飄然有逍遙逺舉之志好逰名山嘗入武夷雁蕩峻<lb/>
陟𡨕搜都忘内顧養疴自逺逡巡郎曹樂負髙標殆<lb/>
輕人爵時與衢州方豪同好意泊如矣嘗與予期曰<lb/>
<pb n="KR4h0152_WYG_123-18a"/>
明年海上有紫氣東來是吾觀化至矣赴官留省中道<lb/>
奄殂吁亦竒怪也哉贊曰<lb/>
靈運樂㳺嵇康慕仙超矣騐封千載同然南海孕靈陽<lb/>
春呈響鵠性鴻情永遺遐想<lb/>
都穆字𤣥敬蘇州人仕至太僕少卿清修愽學網羅舊<lb/>
聞考訂疑義多所著述好逰山水雖居官曹奉使命有<lb/>
間即臨賞名勝騁其素懐所得必撰一記輯成巨帙又<lb/>
廣録古今金石遺文為金薤琳琅集齋居蕭然樂奉賓<lb/>
<pb n="KR4h0152_WYG_123-18b"/>
客啣桮道古以永終日不植生産或至屢空輒笑曰天<lb/>
地之間當不令都生餒死日晏如也文簡古有法詩雖<lb/>
孤孑沖泊竟非俗韻贊曰<lb/>
詞士摭華技陋雕蟲雅儒慕古力紹揚雄懸罄非貧𤣥<lb/>
酒非薄自顧充然疇測其樂<lb/>
景暘字伯時流寓南京本儀真人仕至太子中允事<lb/>
母至孝目盲數嵗復明昆弟不逺故舊不遺人歸其<lb/>
徳厚矣夷曠有度無競無傲仕既融達好學無怠法<lb/>
<pb n="KR4h0152_WYG_123-19a"/>
左馬遷為文不尚鈎棘字順語圓具有繩凖詩主盛<lb/>
唐蕭散遺俗庶幾髙卧北憲之懐體固所緩言矣余<lb/>
器重其人每言必正三事乃弗陟五階而逝其命也夫<lb/>
善書初工真行後師周伯琦小篆頗得風骨贊曰<lb/>
文以體正詩以興竒昧者志怪乃蹈支離中允端士徳<lb/>
厚氣直詞鋒沛發靡不中的<lb/>
王韋字欽佩南京人仕至太僕少卿孝徳純修䘮母<lb/>
毁瘠卒父徽憲宗朝給事中直諫有聲少卿承志執<lb/>
<pb n="KR4h0152_WYG_123-19b"/>
節屹有稜範厯仕留署匪云要樞確明職司金石不撓<lb/>
不曰孝思維則者乎論詩専尚才情其言曰唐風既成<lb/>
詩自為格不與雅頌同趣漢魏變於雅頌唐體沿於國<lb/>
風雅言多盡風辭則微今以雅文為近詩未嘗不流於<lb/>
宋也故其詩婉麗多致雋味難窮或者謂為纎弱豈知<lb/>
所操之殊向哉贊曰<lb/>
王子維介明辨義利千金可捐一諾無替詞流别代力<lb/>
紹唐風涵情獨逺執象奚工<lb/>
<pb n="KR4h0152_WYG_123-20a"/>
唐寅字子畏一字伯虎蘇州人舉應天鄉試第一坐<lb/>
事廢坦夷疎曠冥契禪理弱冠居庠序漫負狂名著廣<lb/>
志賦暨連珠數十首跌宕融暢傾動羣儕青谿倪公<lb/>
見之亟稱才子以故翰苑先輩争相引援驕妬互㑹<lb/>
竟媒禍孽棄落之餘益任放誕邪思過念絶而不萌<lb/>
託興歌謡狥情體物務諧俚耳㒺避俳文雖作者不<lb/>
尚其詞君子可以觀其度矣今司馬袁袠所刻僅僅<lb/>
數篇則其絶詣也贊曰<lb/>
<pb n="KR4h0152_WYG_123-20b"/>
嗟嗟伯虎孰廣爾志登臺則流牖下斯滯生滅既一寵<lb/>
辱奚驚上善如水是生令名<lb/>
孫一元字太初不知何許人自云闗中長寓吳越間卒<lb/>
於湖州風儀秀朗蹤跡竒譎𤣥巾白袷混逰貴賤常以<lb/>
鉄笛鶴瓢自隨遇所㑹心輒一傾倒盖隱淪之髙逸性<lb/>
好吟詩初談導引人疑其仙晚嬰婚娶入司空劉公湖<lb/>
南雅社援進儒術皆非其本色也詩詞極其苦心所乏<lb/>
天才耳贊曰<lb/>
<pb n="KR4h0152_WYG_123-21a"/>
宦逹無私愧彼塵鞅山澗考槃乃嘉髙尚龍笛吟風鶴瓢<lb/>
酌月皎皎太初江湖之傑<lb/>
王寵字履吉蘇州人貢入太學卒清夷恬曠與物無競<lb/>
人擬之黄叔度尊官宿儒忘年友善㒺不樂其温醇詩<lb/>
詞刻尚風骨擺脱輕靡陶鎔李杜汰滌清文既正體裁<lb/>
復滅蹊徑可謂後來之髙足惜乎天不假年進而未止<lb/>
學士覩其汗血可也諺曰瓊以蚤折白石嶻嶪豈不信<lb/>
然哉行書疎秀出塵頗得晉法贊曰<lb/>
<pb n="KR4h0152_WYG_123-21b"/>
有美吉人温其如玉既安孝友亦泯清濁楊芳詞苑先<lb/>
軌是程心逺節促靳其大成<lb/>
　　陳幾亭先生像贊<hi>陳素</hi>
此幾亭先生待漏圖也昔者偕陟春闈聫趨丹陛今二<lb/>
十年事矣茫茫日月終始可言獲對典型愾焉如昨贊<lb/>
曰蔚蔚豐鎬澗西瀍東北極雲翳星共攸同懷我哲人<lb/>
克秉惇庸遡源濓雒正氣在躬搢笏明廷堂階聿崇肅<lb/>
肅裳衣神明與通大用未極遺範無窮一髪千鈞欽兹<lb/>
<pb n="KR4h0152_WYG_123-22a"/>
徳容沐日浴月先生之風<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_123-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百四十九</head>
    <p>
<pb n="KR4h0152_WYG_449-1a"/>
欽定四庫全書<lb/>
　明文海巻四百四十九　　　餘姚黄宗羲編<lb/>
　　墓文二十一<lb/>
　　　名臣<lb/>
　　翁尚書墓誌銘<hi>代徐少湖作</hi>　<hi>薛應旂</hi>
東涯翁公之卒且葬也其子某持狀走京師乞余<lb/>
銘其墓石余惟四郊多壘卿大夫之恥聞鼓鼙之<lb/>
聲則思將帥之臣若公者固今之所欲得其人而<lb/>
<pb n="KR4h0152_WYG_449-1b"/>
任之者而公不可作矣銘其容辭按狀公名萬達<lb/>
字仁夫東涯其别號也廣東潮州揭陽人先世居<lb/>
閩之莆田有名雄者徙潮鮀江里之舉登村雄生<lb/>
保保生琦琦生肇綱公曾祖也肇綱生公祖可俱<lb/>
以公為兵部尚書累贈如公官可生公父玉封亦<lb/>
如之母許繼母某某贈封俱太夫人公少而頴異<lb/>
五嵗能誦書比長文日工嘉靖己酉科鄉試中式<lb/>
丙戌科登進士授戸部主事厯員外郎郎中督税<lb/>
<pb n="KR4h0152_WYG_449-2a"/>
𣙜務所至以亷法著稱嘗疏劾戚畹沮抑權貴雖<lb/>
謗言朋興略不為動出賑畿輔多所全活自是公<lb/>
之名實籍籍人士間矣及出補廣西梧州知府梧<lb/>
雜民夷加以師旅公經畫供億足用省費總兵仇<lb/>
鸞縦卒横行公縛之繋獄郡稱治平自是公之名<lb/>
實籍籍逺邇上下矣㑹安南莫登庸簒國稱制南<lb/>
人上變朝議征之上命兵部尚書毛伯温侍郎張<lb/>
公經同咸寧侯仇鸞督兵討之添注公為廣西征<lb/>
<pb n="KR4h0152_WYG_449-2b"/>
南副使贊理兵務因條陳事宜白二公宻募敢死<lb/>
士梁文韜等數人入安南偵其情龍州憑祥二州<lb/>
土舎趙楷李寰韋應以繼入未明嫡孽爭立作亂<lb/>
數十年不巳登庸曰中國土官比比弑逆無能正法<lb/>
獨慮及我何哉督府聞之謂公曰君其謂何公<lb/>
曰兩州相連三㓙鼎立難以兵勝惟斷其中堅使<lb/>
不相聨屬音問不通然後可次第圖也公於是曲<lb/>
為之所遣指揮錢希賢首擒應次擒寰後乃召楷<lb/>
<pb n="KR4h0152_WYG_449-3a"/>
諭法申恩竟杖殺之立其子匡二州悉定吏民徳公生<lb/>
祠尸祝左江斷藤峽猺獞侯公丁以其兄勝海為武靖<lb/>
州目黄貴所刺譟衆為亂朝命討之衆謂非數萬人不<lb/>
可公不煩兵宻謀擒公丁磔于市乘勢集兵破賊藤峽<lb/>
悉平又四峒為土人黄賢相所據稱兵脅衆以奸法紀<lb/>
酋類延蔓甚費區畫公諭參將余恩駐兵徐圖授以秘<lb/>
䇿賢相尋獻地以附南寧督府上其功陞公浙江右參<lb/>
政尋改廣西公受督府檄屯龍慿思陵等處誓師觀變<lb/>
<pb n="KR4h0152_WYG_449-3b"/>
獲安南姦細丁南傑削幅延欵畢得其國中情偽乃縱<lb/>
之歸國俾語登庸蚤自為計登庸大恐遂詣鎮南闗納<lb/>
欵遣其姪文明奉表降上貸之罷安南國為都統使司<lb/>
賜登庸不死以都統使治其地於是班師論功行賞有<lb/>
差而公之功實居其最值病疽乞歸不允陞四川按察<lb/>
使尋陞陜西右布政使轉左無何擢兵部侍郎兼僉都<lb/>
御史總理宣大偏保軍務専制閫外劾奏將官郤永姜<lb/>
奭士皆知奮修築邉墻垂二百里増添墩臺絡繹相望<lb/>
<pb n="KR4h0152_WYG_449-4a"/>
敵不敢輕犯上嘉之陞右都御史兼兵部左侍郎既宗<lb/>
室充灼連兵入寇公督兵鏖戰㕘將張鳯死之公為文<lb/>
以祭賻歸其䘮疏請録廕立祠將卒感泣思奮敵乃遁<lb/>
去事聞進公左都御史兼官仍舊諳達阿布該遣使求<lb/>
貢兵部請下公議公曰封疆之臣惟知戰守因疏數事<lb/>
皆安攘大計己酉春敵逼居庸公以宣府將軍才弱遂<lb/>
檄大同總兵周尚文率銳卒禦之大戰三日公躬擐甲<lb/>
胄誓不與之俱生會西風大作公索車數百輛曵柴以<lb/>
<pb n="KR4h0152_WYG_449-4b"/>
進塵霧蔽天咫尺不辨敵乃大驚曰翁太師兵至矣解<lb/>
圍宵遁㨗聞上大喜陞公兵部尚書兼右副都御史尋<lb/>
召入掌本兵事慎選將帥振刷頺敝本兵作氣未幾以<lb/>
父䘮奔歸庚戌七月大同失事廷議以金革故事起公<lb/>
公上疏陳情乞終制八月敵由古北口入犯畿甸上特<lb/>
召公入掌本兵馳使促之公即日告父位單騎就道間<lb/>
關萬里未即抵京仇鸞素與公隙又懼公撓其事飛語<lb/>
譖公緩於趨召且謂邉牆不修則敵小入而小入勢必<lb/>
<pb n="KR4h0152_WYG_449-5a"/>
不聚邉牆修則敵不能小入其勢必聚為大寇言頗感<lb/>
聽公至奪秩為兵部侍郎兼僉都御史經略紫荆諸關<lb/>
時鸞大括邉鎮勇鋭聚之京營托名防䕶民間又苦抽<lb/>
丁逺近騷怨公疏寢之辛亥夏足疽忽作疏請終制遂<lb/>
罷去既以謝疏字訛革為民公冐暑買車微服就道人<lb/>
亦不知其曽為尚書也歸冬十二月塟父尚書公哀慕<lb/>
不置壬子冬㳺武夷鯉湖道趨三河經清流縣疾作至<lb/>
上杭舟中劇甚遂瞑目而逝時十一月十三日也又二<lb/>
<pb n="KR4h0152_WYG_449-5b"/>
日抵家又四日復兵部尚書詔至而公己不及見矣公<lb/>
生𢎞治戊午六月二十八日年五十有五配張氏累贈<lb/>
夫人先公卒繼孫氏累封夫人子二思任縣學生早卒<lb/>
娶李氏思佐以公廕為國子生娶某氏女二長適都御<lb/>
史莆田鄒公子廸次受福建參議劉君子某聘嗚呼天<lb/>
下嘗患無人有人嘗患不用乃今有人若公顧又用而<lb/>
弗究不能少延嵗月以濟時艱此吾之銘公所以重有<lb/>
感也銘曰<lb/>
<pb n="KR4h0152_WYG_449-6a"/>
天之生才不能數數於惟翁公奮起南服底績徼外威<lb/>
行漠北九伐平邦樞府鈞軸勲耀旂常名流汗竹我思<lb/>
古人疇與公屬文武吉甫詩書郤縠誰實尼之勿永其<lb/>
禄今夕何夕拊髀頗牧胡不憗遺恵我王國有封若堂<lb/>
窆此良玉我作斯銘以昭芳躅<lb/>
　　谿田馬公墓誌銘<hi>薛應旂</hi>
嘉靖三十四年乙卯冬十二月十三日亥時關中谿田<lb/>
先生馬公卒是時全陜地震山城傾圮覆屋折木士民<lb/>
<pb n="KR4h0152_WYG_449-6b"/>
壓死者以數萬計逺近震驚謂斯文之䘮有關于氣運<lb/>
雖人百其身莫可贖也先是九月初公有疾謝客武進<lb/>
薛某適在陜闈撤棘視師鄜延過公里第公强起延見<lb/>
且輿疾送于郭門設席拜别屬為身後之文某謂余未<lb/>
去陜公方夀考何以有此固辭公曰子遂忘吾寄浙之<lb/>
言乎值明夷之象為火地之占宜再玩之遂拜某甚疑<lb/>
焉詎謂不㡬月而訃至余亦罷官去矣公之子光禄君<lb/>
希古服公治命齎公門人趙富平所為狀徒歩三百里<lb/>
<pb n="KR4h0152_WYG_449-7a"/>
逆余于歸途衰絰稽顙伏地涕洟必請銘公墓上之石<lb/>
余憶曩昔與公論道白下晨夕比隣唯公信余遂為忘<lb/>
年之交二十年來南北睽隔數千里余數被譴謫而公<lb/>
書問每至兹不忍負公之托亦不敢負公之知也遂按<lb/>
狀書之公諱理字伯循恬於仕進唯欲明農學者稱為<lb/>
谿田先生其先陜西富平孫姜里人也元末有名仕禄<lb/>
者徙三原之王村洪武初再徙丁村是為三原始祖仕<lb/>
禄生仲良公曽祖也配傅氏仲良生貴配張氏貴生<lb/>
<pb n="KR4h0152_WYG_449-7b"/>
公之父江配劉氏貳李氏曽祖至父皆以公累贈光禄<lb/>
卿配俱贈淑人李實生公贈亦如之江隠居教授行義<lb/>
著聞人號為雲巖先生其詳具載髙陵吕涇野先生所<lb/>
譔誌中然則公之賢盖有自哉公㓜頴異四歲能讀書<lb/>
作字十嵗能文旋又能詩十四補縣學生受易于同學<lb/>
生雷鳴後雷不第公聞譽日起執弟子禮唯謹三原士<lb/>
人知尊師道實自公始鄉先逹王氏端毅康僖二公父<lb/>
子闡明禮樂俱屬意于公而公之明經博史康僖則或<lb/>
<pb n="KR4h0152_WYG_449-8a"/>
未之逮也時邃菴楊文襄公督學關西每試公即稱為<lb/>
天下士於是涇野吕先生尚未及第遂相結㑹先是關<lb/>
中士人多以文藝相髙動稱先秦兩漢其以理學相講<lb/>
明而知紹張子厚之傳者實自先輩始𢎞治戊午公以<lb/>
春秋中鄉試第四再試禮闈未第益邃于學端毅公著<lb/>
四書五經臆見集歴代名臣奏議皆公手正山西李五<lb/>
至三原以左道惑衆公即聞于縣逐之出境既㳺太學<lb/>
與涇野及安陽崔後渠諸公相交切劘而文章德義名<lb/>
<pb n="KR4h0152_WYG_449-8b"/>
震都下髙麗使人亦知慕之録公文以歸及撥歴清黄<lb/>
同事有陳情表者傲物使酒衆皆逺之公獨與處踰月<lb/>
其人禁酒改行遂為善士孝廟上賔公哭之慟盖己預<lb/>
知逆豎之萌將兆正徳初年之變矣昔人謂范文正公<lb/>
自做秀才時便志在天下國家謂公其人非邪乙丑冬<lb/>
公生母卒服闋踰年為正德庚午秋又遭父䘮公先後<lb/>
哀毁㷀然骨立祥<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>中㑹檢三禮編集成書唯是戊辰<lb/>
辛未皆不預㑹試安南貢使至京問禮部主事黄清曰<lb/>
<pb n="KR4h0152_WYG_449-9a"/>
關中馬理先生何尚未登仕籍清曰乃先生不仕進耳<lb/>
非遴選之有失也其名重外國若是至甲戌科公年四<lb/>
十一矣復上春官公卿以下咸請識面四方學者至聚<lb/>
觀之公初以春秋魁于鄉至是乃以詩中㑹試第九及<lb/>
殿試䇿問大學衍義公對略曰大學之書乃堯舜禹湯<lb/>
文武之學也傳有克明峻德湯之盤銘堯舜帥天下以<lb/>
仁之語真氏所衍漢唐宋之事非大學本㫖伏願陛下<lb/>
惟以聖經為學以堯舜文武為法又云真氏所衍止于<lb/>
<pb n="KR4h0152_WYG_449-9b"/>
齊家不知治國平天下皆本於慎獨工夫德秀宋儒其<lb/>
所造詣大率未精願陛下惟以聖賢為學勿泥真氏之<lb/>
見以公失發問之意置於二甲第二識者咸以公不預<lb/>
及第為惜公笑曰王曽及第謂志不在温飽而理之志<lb/>
則不在及第也君子愈重之是年秋授吏部稽勲主事<lb/>
尋調文選一應銓注陞遷郎中或有所上下公皆以義<lb/>
規之一日公疾同寮代為廵風司偶火公曰是安可以<lb/>
累寮友也遂扶疾赴部聴參後竟釋之維時郎中與公<lb/>
<pb n="KR4h0152_WYG_449-10a"/>
議論不合公即引疾上䟽告歸者三年戊寅復任值武<lb/>
廟將南廵公與黄鞏諸同志伏闕極諫雖受廷杖駕亦<lb/>
遂止未㡬送母劉太淑人還鄉乃設教于武安王祠藩<lb/>
臬諸君為建嵯峨精舍以居生徒既劉卒公哀慟以謝<lb/>
諸生諸生皆依依不忍散去初公舉禮闈實黄鞏所取<lb/>
既公與黄同官而公師事之曲盡恩禮及黄陞南大理<lb/>
寺丞後以進表至京病卧朝房甚革公亦適以領勘合<lb/>
至京聞而亟往視之黄張目曰汝至矣遂瞑而逝公為<lb/>
<pb n="KR4h0152_WYG_449-10b"/>
位而哭經紀其䘮以歸甲申公復除以議禮不合廷杖<lb/>
尋轉文選員外郎陞考功郎中有莊懌者在正德初附<lb/>
瑾首開查盤革職至是奏辨求復下吏部㸔行公寢之<lb/>
諸要路俱為託公公請病求歸内閣遣人謂公曰所托<lb/>
事不行亦得不必求歸也事竟寢丙戌例當考察外官<lb/>
公博訪詳審以定去留時臨頴内閣東光冡宰各挾私<lb/>
忿嗾人論劾欲去廣東河南陜西三省提學副使公乃<lb/>
昌言曰魏校蕭鳴鳯唐龍即今有數人物若欲去此三<lb/>
<pb n="KR4h0152_WYG_449-11a"/>
人請先去理唐由是獲免魏蕭調用上疏後公猶争之<lb/>
不置蕭補廣東魏補河南仍各為提學公之保全善類<lb/>
以扶元氣如此類者甚多丁亥京察公力去巨奸彭澤<lb/>
澤雖夤縁入館而心跡己昭卒以取敗是年陞南通政<lb/>
赴任過池河見驛丞貎類黄鞏問之乃其弟也公即泫<lb/>
然泣下既乃作詩贈之有六年復見先生靣為過河池<lb/>
遇叔開之句丞名肇叔開其字也或謂主司取人自是<lb/>
其本分内事公何德之深也公曰生我者父成我者師<lb/>
<pb n="KR4h0152_WYG_449-11b"/>
父之生子亦是其本分内事子當如何言者愧謝之盖<lb/>
公之厚于倫理類如此在通政時見本狀赴訴有關于<lb/>
人倫風化者公反覆諭之訟者愧服多弗克訟戊子五<lb/>
月引疾告歸辛卯陞光禄寺卿赴公于家故事凢解事<lb/>
百需率先關節中官否則留難人甚苦之及公至釐革<lb/>
宿弊德望所孚雖中官亦無敢梗者人稱便焉尋疏致<lb/>
仕不允癸已秋上病䟽獲歸林下者十年癸卯復起公<lb/>
南光禄卿仍以病辭不允赴任踰年公七十一矣引例<lb/>
<pb n="KR4h0152_WYG_449-12a"/>
陳情致仕乃得賜歸歸即隠于商山書院諸生問道者<lb/>
逺近踵集公山巾野服鶴髪童顔望而即之固充然皆<lb/>
德容令色亦飄然若仙風道氣如是者十餘年而公始<lb/>
告終距其生為成化甲午正月二十七日年盖八十有<lb/>
二矣謂為存順殁寧者非邪嗚呼賢人君子代不數人<lb/>
公生國家全盛之時鍾河華英靈之秀所稟固己不凡<lb/>
而一時聲氣相應者乂多理學之士宜其直接横渠以<lb/>
泝濓洛為世大儒也公嘗謂見行可之仕唯孔子可以<lb/>
<pb n="KR4h0152_WYG_449-12b"/>
為之學聖人者當自量力故公每出不一二年而即歸<lb/>
歸必十數年而後起綽綽然於進退之間雖欲磨涅者<lb/>
亦末如之何也公所著有四書注疏周易贊義書經䟽<lb/>
義詩經册義周禮註解春秋修義全陜通志詩集文集<lb/>
凡若千巻公娶姜氏再娶張氏劉氏生子一曰希古娶<lb/>
李氏生服輿公長孫也以公廕授光禄寺署丞希古封<lb/>
如其官李封孺人女二一適涇陽張尚忠一適邑人郝<lb/>
黌孫男五長即服輿次曰服驂曰服□曰服駋曰服箱<lb/>
<pb n="KR4h0152_WYG_449-13a"/>
孫女六曽孫男四曰驅曰馳曰騋曰駪曽孫女四嫁娶<lb/>
皆士族希古卜以某年月日塟公于丁村塋雲巖翁之<lb/>
次銘曰<lb/>
嗚呼谿翁三秦豪傑一代鉅公文章道德為世所宗其<lb/>
存也中原式化四夷嚮風其亡也上為星辰下為河嶽<lb/>
盖將與天地相為始終四尺之封千古之崇嗚呼谿翁<lb/>
　　復馬光禄<hi>薛應旂</hi>
尊翁豈直關中豪傑實天地間偉人也墓石勒銘豈宜<lb/>
<pb n="KR4h0152_WYG_449-13b"/>
委諸鄙人憶翁存日嘗以此見托而余即以翁平日所<lb/>
言辭之矣執事獨不聞之乎翁平日嘗謂余曰吾關中<lb/>
人甚自知李空同與何栢齋素厚空同將死命其子無<lb/>
請栢齋為銘曰栢齋一生清古吾則渉於任俠不當以<lb/>
人累文縱栢齋曲筆人亦不之信也王渼陂亦與吕涇<lb/>
野素厚涇野既沒其子請渼陂為銘渼陂曰涇野一生<lb/>
髙古吾則放于聲色不當以文累人縱吾直書人亦反<lb/>
疑之也僕固硜硜鄙人不敢少有恣肆以此誤受尊翁<lb/>
<pb n="KR4h0152_WYG_449-14a"/>
知然迂妄忤人方且為擯棄將不文累尊翁乎執事以<lb/>
尊翁之誤託遂不逺百里必欲得余文了事而趙富平<lb/>
又為執事致詳余見執事之䟦渉逺道且感尊翁平生<lb/>
知長别永訣亦願一附名者謹于閿鄉逆旅撰次以授<lb/>
來使深愧蕪陋且道途匆促不能發揚盛美尚乞轉致<lb/>
三石諸公刪潤庶或可以入石不然置之可也儀幣過厚<lb/>
附使返璧不允赧甚赧甚<lb/>
　　明故資善大夫南京刑部尚書贈太子少保箬溪<lb/>
<pb n="KR4h0152_WYG_449-14b"/>
　　　顧公行状<hi>徐中行</hi>
顧公諱應祥字惟賢號箬溪其先蘇郡長洲人也髙祖<lb/>
夀一生伯通伯通生克升凡三世世居長州滸墅鎮然<lb/>
皆隠約弗著自公考恬靜翁成化間挾扁倉術行游湖<lb/>
間悦長興山水遂占籍焉娶烏程名家楊茂公女即公<lb/>
母楊淑人也自克升及恬靜翁俱以公貴贈南京兵部<lb/>
右侍郎楊淑人夢有龍首而麕身者降其室神指曰麟<lb/>
也乃産公翁竒之名夢麟盖成化十九年九月二十五<lb/>
<pb n="KR4h0152_WYG_449-15a"/>
日及髫而嗜學絶不好弄翁愈益竒之乃躬為師傅而<lb/>
楊淑人相翁督課尤嚴以故成器獨蚤𢎞治十七年公<lb/>
甫弱冠就計偕明年乙丑登進士丙寅毅皇帝即位詔<lb/>
充輶軒使者纂孝廟實録於南畿明年戊辰事峻授江<lb/>
西饒州府推官饒故劇郡㑹守及屬邑令多乏竝攝于<lb/>
公衆方以少年少公及公視事迎刃竝解即老吏吐舌<lb/>
驚服謂弗如也亡何姚源洞冦毒螫數百里擄樂平令<lb/>
汪和勢甚洶洶計無所出公據老卒脱而賊亦解去自<lb/>
<pb n="KR4h0152_WYG_449-15b"/>
是聲名大起辛未以臺諫徴至京師以年少不應格補<lb/>
錦衣衛經歴當是時錢寧為衛尉方貴幸睢盱朝著間<lb/>
而公益以禮法自嚴鈎染之不得寧嘗屬公且疏草自<lb/>
免公故為峻語風之寧心動感公曰顧公為我矣出為<lb/>
廣東僉事嶺東道汀漳山冦起毒螫三省中丞王公栢<lb/>
討之公以竒兵挫其鋒擒鹵首雷震温火燒等千四百<lb/>
餘功王公奏聞命下勘報而公必辭讓功他省不報亡<lb/>
何金璋韓亞颯等㓂海上公既督樓船横海覆其巢而<lb/>
<pb n="KR4h0152_WYG_449-16a"/>
湖廣郴桂寇又繼起公又移兵芟薙之前後獲寇級千<lb/>
餘半嵗間三揵嶺東晏然於是公武略逺振咸謂伏波<lb/>
再生矣己卯入賀萬夀至京而江西寧庶人事起乃擢<lb/>
公江西副使分廵南昌道公馳傳往則罪人己得然亂<lb/>
後諸務廢弛庶役不平瘡未起訟牒蝟集公乃夙夜經<lb/>
畫内則綜理簿領外則均平徭役招集流亡民始慶更<lb/>
生然公一意拊循不為傅㑹希合兩臺史嗛之摭他<lb/>
事論公吏部亷知狀竟格不下然坐是不調者六載丙<lb/>
<pb n="KR4h0152_WYG_449-16b"/>
戌始量移陜西苑馬寺卿明年事明遂遷山東右參政<lb/>
連擢按察使右布政公為按察時疏慎謫戍戒酷刑杜<lb/>
株累嚴軍政四事上悦其言著之令甲尋超拜都察院<lb/>
右副都御史廵撫雲南公極意經略疏凡二千餘章其<lb/>
大者如更定永昌府騰越州鳯梧所諸衛署築尋侚等<lb/>
府城垣添設永昌等府縣師儒頒王氏鄉約申明射禮<lb/>
寛軍職襲替例宦貧不能自還及旅櫬與子孫流寓者<lb/>
並傳送之華夷無不感悦亡何以母楊淑人喪不候代<lb/>
<pb n="KR4h0152_WYG_449-17a"/>
奔還觸新禁當罷既服除與尚書蔣公瑶劉清恵公麟<lb/>
及諸名公結社菰城峴山盖十有五年已有終焉之志<lb/>
吏部都察院數為上言故都御史應祥銜命萬里外乃<lb/>
以母喪殞越徑歸於法非宜然先朝舊臣若以一𤯝棄<lb/>
之似非朝廷教孝録舊之誼報可乃就公家起再撫雲<lb/>
南諸父老嘗以壯時及事公者故思公而時又苦旱公<lb/>
輿與雨俱至父老愈益喜時元江悖不就逮衆方議用<lb/>
兵公持不可曰那鑑棄衆滅親直孤獸耳緩之則即就<lb/>
<pb n="KR4h0152_WYG_449-17b"/>
縳矣㑹公遷南京兵部侍郎去而代者急公卒至敗没<lb/>
失一布政徐波石故中外咸服公先見云明年庚戌陞<lb/>
刑部尚書公覽刑書輙推案嘆曰律未盡而定之以例<lb/>
凡以平法防濫云爾如以意為獄而當時為是三尺安<lb/>
在哉乃屬郎精經術法律者呉君維嶽陸君穏更定上<lb/>
請永著為例時攀龍王世貞竝陸沉署中鮮所推與公<lb/>
一見其文心異之過謂中行曰海内操觚家人人能矣<lb/>
乃若正始之音殆在兹乎公為尚書非乆而給事中有<lb/>
<pb n="KR4h0152_WYG_449-18a"/>
論及公者盖公自内入時同年分宜公持國秉凡自外<lb/>
入者悉歸思政府而執禮卑卑甚於門生公自以同年<lb/>
耆舊不為加禮亦絶不與黨分宜嗛之乃以其㫖授給<lb/>
事中給事中固分宜公里人也然摭公過不得乃謂鼻<lb/>
癭不宜禁近調南刑部立朝僅百日耳明年壬子引年<lb/>
上復勉留癸丑十二月以三載滿得請致仕為人隆凖<lb/>
廣顙厚重宏深魁然廊廟之器也然天性亷約戅直不<lb/>
為安禄養交坐是忤俗䝉訕而中實坦蕩無他膓至經<lb/>
<pb n="KR4h0152_WYG_449-18b"/>
術吏事武略竝斤斤精至故賢士大夫翕然推重蹶而<lb/>
復起竟致髙位公為兒時即能以禮自防不為利疚自<lb/>
筮仕至盖棺公門無私言顧獨好讀書無故未嘗一日<lb/>
釋巻以故九流百家無所不窺然必博證精解務當於<lb/>
心而後己其平生最喜者九章勾股法自謂窮極造化<lb/>
得前代秘傳而延陵唐中丞順之同郡沈司封秱竝就<lb/>
學焉其著作雖不刻意求工然亦皆有矩矱社中嘗評<lb/>
其詩文似白少傳奏表似蘇文忠筆札似趙文敏而公<lb/>
<pb n="KR4h0152_WYG_449-19a"/>
顧夷然不欲以才藝自居公少嘗從陽明増城二先生<lb/>
游然公能自得師務在篤行實踐不欲空談性命嘵嘵<lb/>
駕説卒至畔去如若輩所為也余嘗騐公長者行三事<lb/>
往嘗江西三佐省試號知人得士而貴溪公實公所舉<lb/>
士及貴溪通顯至相終不言公為錦衣時同郡施御史<lb/>
儒為中璫搆繫詔獄禍且不測御史弟及所厚欲屬公<lb/>
賂衛尉求解公怒曰施公以守正嬰禍若以賄生之豈<lb/>
施公意哉竟叱去然隂為排解者備至施竟得出身名<lb/>
<pb n="KR4h0152_WYG_449-19b"/>
俱完後以胡端敏公薦再起僉憲嶺南然不令施知也<lb/>
新安汪太宰嘗與公同官廣東督兵捕寇而汪無功公<lb/>
輙推功讓汪汪竟䝉顯擢徵入至太宰然公未嘗德色<lb/>
也其偉度長德又若此豈可與陽舜隂跖襲名揚己者<lb/>
同日語哉公既還山杜門謝外事益以著述自娯春秋<lb/>
良日則與同邑劉清恵公暨少參韋公商臣監丞李公<lb/>
丙重修社事巖居川觀歌詠太平相樂也盖今嵗乙丑<lb/>
九月七日以瘧卒于家距其生春秋八十有三配張氏<lb/>
<pb n="KR4h0152_WYG_449-20a"/>
封淑人女二長適福建布政司理問呉徴次適江西新<lb/>
喻縣縣丞潘銑子一思純縣學生不幸夭無子遺腹女<lb/>
一適太學生朱鳴臯公憐之以族孫嗣衍為後公所著<lb/>
有人代紀惜隂録明文集要唐詩類抄尚書纂言歸田<lb/>
詩選備查摘録授時歴法測圓海鏡弧矢算術僧窻讀<lb/>
易愚得藏其家嗣衍卜以丙寅十二月十六日啓張淑<lb/>
人壙合窆墓在靈山之麓盖公所自擇也嗣衍以中行<lb/>
附肺腑之末乃屬中行叙狀中行辱公垂髫知賞附以<lb/>
<pb n="KR4h0152_WYG_449-20b"/>
婚姻銜戢恩遇垂三十年矣即謦咳纎悉靡不親炙而<lb/>
熟習焉第不侫淺陋不能殫述敬詮次平生大都敬俟<lb/>
班馬名家采覽以垂不朽焉<lb/>
　　光禄大夫柱國少師兼太子太師吏部尚書贈太<lb/>
　　　傅諡襄毅虞坡楊公行狀<hi>張四維</hi>
曽祖諶累贈光禄大夫柱國少師兼太子太師吏部尚<lb/>
書曽祖妣張氏累贈一品夫人祖選初贈文林郎陜西<lb/>
扶風縣知縣加贈通議大夫兵部左侍郎累贈光禄大<lb/>
<pb n="KR4h0152_WYG_449-21a"/>
夫柱國少師兼太子太師吏部尚書祖妣趙氏初贈孺<lb/>
人加贈淑人李氏初封太孺人加封太淑人俱累贈一<lb/>
品夫人父瞻四川按察司僉事封通議大夫兵部左侍<lb/>
郎累贈光禄大夫柱國少師兼太子太師吏部尚書妣<lb/>
田氏初封孺人加封宜人淑人累贈一品夫人公諱博<lb/>
字惟約號虞坡姓楊氏系出𢎞農之華隂國初有善甫<lb/>
者始徙蒲遂為蒲人六傳而至公曽祖諶諶子選是為<lb/>
留耕翁以積德稱於鄉選子瞻是為舜原翁公父也舉<lb/>
<pb n="KR4h0152_WYG_449-21b"/>
正德己卯鄉試仕至四川按察司僉事配田氏以正德<lb/>
己己五月二十四日生公公生而頴敏讀書能五行俱<lb/>
下髫嵗即徧誦夫五經年十三督學使者莆田周公宣<lb/>
一見而竒之許以國器十七舉于鄉時嘉靖乙酉也己<lb/>
丑登進士授陜西盩厔知縣有才能聲調長安長安附<lb/>
在省㑹法刓而蠧積素號難理公勾剟姦狡無能匿毫<lb/>
髪諸舞文胥史咸惴惴易慮居三載道不拾遺以亷介<lb/>
著聞于時唐文襄公龍王襄敏公堯封前後有事西土<lb/>
<pb n="KR4h0152_WYG_449-22a"/>
皆薦其治行第一癸己徵取詣闕以年未三十陞兵部<lb/>
武庫司主事明年奉勑寧夏軍戊戌陞武選司署員外<lb/>
郎尋實授陞職方司郎中㑹肅皇帝南狩承天起大學<lb/>
士翟文懿公鑾為行邉使大賚將士文懿薦公參幕府<lb/>
初至宣大時軍府新變後人情洶洶賚金不繼司餉者<lb/>
擬殺其額文懿公難之公曰公奉璽書得便宜從事聞<lb/>
鎮庫有羡鏹盍徴之以廣上澤三軍大悦至肅州屬畨<lb/>
數百人遮道邀賞靳之不可予之恐來者滋衆公請文<lb/>
<pb n="KR4h0152_WYG_449-22b"/>
懿坐堂上嚴儀衛列諸畨跪轅門詰責之以相公奏天<lb/>
子詔勞問若等法當傾衆逺迎而逡廵漫渙乃爾諸部<lb/>
懼服莫敢仰視乆乃釋之按其先後至予賚有差諸部<lb/>
落未至者聞之悔不敢復來見是行也東抵遼陽西及<lb/>
張掖車轍所經且萬里公悉紀其山川形勢地利險易<lb/>
士卒勇怯與夫土俗民情利害欲惡之端咸得昔綮文<lb/>
懿還闕薦公任大用天子嘉之賜以白金文幣時敵勢<lb/>
方熾其長濟農諳達以兵威脅屬迤北諸部衆至十餘<lb/>
<pb n="KR4h0152_WYG_449-23a"/>
萬九邉無嵗不遭侵軼而山西被害甚酷羽書或日夜<lb/>
十數至肅皇帝以應懲責本兵惟公所規畫能當上指<lb/>
施行之輙得算肅皇帝以是知公安南乆不庭詔羣臣<lb/>
議行天討日中不决公奮臂揖諸公指陳機宜所在衆<lb/>
遂以其議上比安南獻土請吏公謂小醜以不恭煩王<lb/>
師既服當許自新母利其土地庶足以服逺人心亡後<lb/>
患隨上善後六事上悉從之公在職方且八年諸所賛<lb/>
畫龕定甚衆是皆其大者它如修諸邉險阨簡練京營<lb/>
<pb n="KR4h0152_WYG_449-23b"/>
卒格天監麥福濫増勇士之請暴總督胡守中詐首級<lb/>
伐塞木之罪大為時論所推癸卯陞山東提學副使凡<lb/>
校士藝類于次旦甲乙之人服其敏乙己陞山東糧儲<lb/>
參政東土錢榖乆為奸吏窟諸猾胥率于出納間恣攛<lb/>
冐至不可究詰公乃為循環格厯以十年為率凡錢榖<lb/>
徴輸悉註其月日及賫運人姓名一覽其完負具見宿<lb/>
猾其無所措手積弊頓清丙午陞都察院右僉都御史<lb/>
廵撫甘肅初罕東等衛屬番為土魯畨所逼入處肅州<lb/>
<pb n="KR4h0152_WYG_449-24a"/>
乆之部落滋衆往往與居民相戕殺公曰此地方剥膚<lb/>
害也于是具牛酒召諸畨部犒之且語之曰若輩初來<lb/>
此寄頓耳故無室居無田耕無城郭障盖計且亟歸也<lb/>
今長子孫矣既不能歸何不為乆逺計彼曰為計奈何<lb/>
公曰吾欲城堡爾居渠壩爾田釜鉏粟豆相爾窮爾恤<lb/>
孰與諸攘攘在此朝夕苦不給也諸部咸稽顙曰善唯<lb/>
公命公乃檄副使王儀築白城威虜金塔等凡七珹重<lb/>
門巨障水草豐美諸番咸率其部落競去男婦凡三千<lb/>
<pb n="KR4h0152_WYG_449-24b"/>
四百有竒離塞逺者至五六百里肅境一清自額布勒<lb/>
屯西海北兵嵗往掠之甘凉道梗公擇阨要創墩堡設<lb/>
兵守哨行旅便之凉土沃乃屯田乆廢公擬興之召父<lb/>
老問故咸曰甘境三面臨邊墾田苦蹂踐且水渠通淤<lb/>
不時而荒田免科令多不信即一丁受屯田闔室悉罹<lb/>
追呼之擾故官司屢招佃人無敢應耳公乃請于朝凡<lb/>
荒田新開者永不科舊田抛荒者十年外科詔報如擬<lb/>
著為令公遂鑿龍首等渠伐石穿洞委曲逹水田所凡<lb/>
<pb n="KR4h0152_WYG_449-25a"/>
開荒田萬餘頃水田且二百頃餘貸牛予種屯丁人争<lb/>
應佃乃限丁二十畆河西遂無閑田頗稱饒富公又為<lb/>
之興文教奏以巡按御史督學政如遼東例四郡人文<lb/>
至今遂彬彬有聞公簡練甲士嚴明烽燧平居常若敵<lb/>
至乃不得輙近塞嘗一大舉入將士奮鋭拒之斬首共<lb/>
百四十餘級獲輜重萬計天子賜詔嘉奬進右副都御<lb/>
史賚以金綺庚戌丁母田夫人憂詔以邉功特予祭塟<lb/>
西人懐公恩擁道挽車泣迄今家為尸祝窮陬孤戍無<lb/>
<pb n="KR4h0152_WYG_449-25b"/>
間焉方公之在肅也咸寧侯仇鸞者實總兵鎮其地兇<lb/>
悖貪狡大為地方害公㑹總督曽襄愍銑疏發其奸鸞<lb/>
被檻車徴下詔獄時襄愍議驅河套冦出修東勝及受<lb/>
降三城並河為塞鸞乃極詆其非計且生事冀以自解<lb/>
初襄愍復侵彊議故相貴溪夏公言實主之至是夏罷<lb/>
政府歸分宜嚴相者故與夏有卻授指刑官文致曽夏<lb/>
獄坐交結近侍律先後戮于市己鸞暴起為大將軍兇熖<lb/>
甚熾時時欲洩憾于公天子察其情竟不聽未幾鸞殛<lb/>
<pb n="KR4h0152_WYG_449-26a"/>
死天子乃詔公為兵部右侍郎時壬子冬也癸丑轉左<lb/>
奉勅兼僉都御史經略薊保二鎮諸所措置凡上三十<lb/>
餘疏其大者若潮河川為敵出入孔道其地受塞外諸<lb/>
水滙流入中國水濁而悍激蕩巖壑平漫無際板築挑<lb/>
濬俱難為力公乃相水勢避其衝射宛轉建墩基以堅<lb/>
石聫絡相望矢石火銃相及也自後敵遂不復取道潮<lb/>
河事竣歸天子命公提督京城九門自庚戌敵薄近圻<lb/>
後都城無嵗不戒嚴渉秋即分兵夫守睥睨郊民皇皇<lb/>
<pb n="KR4h0152_WYG_449-26b"/>
遽徙其帑避兵奸盜乗之中外恇擾公曰寇至尚須鎮<lb/>
静奈何無事自撓亂若此遂罷一切守門令而日督兵<lb/>
將入團營練之耳都民大驩其冬詔公以原官總督薊<lb/>
遼保民軍務公以薊保近輔與遼東異禦之當先遏關<lb/>
次斬獲遂極力為修守計其冬東西邊糾衆薄古北號<lb/>
二十萬戈甲之聲連亘百餘里公環甲登塞陴督將士<lb/>
協力防禦敵擁衆奪墻凡三四攻不克乃併力攻孤山<lb/>
皆驅其衆蟻附縁垣萬矢注射一卒扳堞上我兵截其<lb/>
<pb n="KR4h0152_WYG_449-27a"/>
腕諸縁垣敵悉震堕其氣遂阻是時赤白囊交馳至肅<lb/>
皇帝日旴不食遣親軍使者調諸軍戰守狀使者見公<lb/>
露行矢石間晝夜甲不解及將士勞苦狀具述以聞肅<lb/>
皇帝慰悦賜公大紅獬豸衣一襲發帑金萬兩犒將士<lb/>
公乃申明天子恩德諸將士莫不感奮勇氣百倍敵守<lb/>
墻下凡八日火竟夕燭天突冲左右無慮數十次為矢<lb/>
石火銃所傷者無算乃引退三舍地徘徊不即去公募<lb/>
死士持火器夜入其營驚之竟夕四五發敵衆相蹂躪<lb/>
<pb n="KR4h0152_WYG_449-27b"/>
衝摶天明始定遂倉皇而散天子嘉公功進都察院右<lb/>
都御史兼侍郎廕一子錦衣衛千戸明年敵以萬騎入<lb/>
蘭父公督大將周益昌擊走之獲其帥達喇蘇事聞有<lb/>
白金文綺之賜未㡬天子召公入為兵部尚書尋加太<lb/>
子少保故相分宜公有子曰世蕃者狡黠險賊欲利無<lb/>
厭文武大小吏納賄伺其門如市吏兵二部為所撓乆<lb/>
不獲舉其職公視事所司以故事請公唶曰天子命我<lb/>
總邦政若爾則權門司庫吏耳一切格不行凡黜陟將<lb/>
<pb n="KR4h0152_WYG_449-28a"/>
吏咸咨之閫外大臣令自為地方擇人分宜父子滋不<lb/>
悦士有憂國心者視公為砥柱丙辰丁父憂戊午肅皇<lb/>
帝復召公為兵部尚書值敵寇大同圍右衛城連日不<lb/>
解督臣以玩寇納侮下獄廷議置代未决上曰右衛圍<lb/>
急其令博徃事寧囘部先是奉本兵命以未終禫擬疏<lb/>
辭俄聞後命遂墨縗而往乃以疏慰曰皇上幸寛西顧<lb/>
憂臣誓滅此賊以攄國憤上嘉答之因賜白金文綺敵<lb/>
諜公出關即夕悉衆出塞去公以右衛乆在圍城中樵<lb/>
<pb n="KR4h0152_WYG_449-28b"/>
採路絶士煮革而食忍死固守無二志乃優加恤奬疏<lb/>
褒其守帥尚表並陳善後十事遂經略大同修守要害<lb/>
測敵情預戰守凡上一二十疏上悉親為裁定不下部<lb/>
議敵去即逺公以大同川原平衍敵騎飄忽艱于防禦<lb/>
乃聚糧具械分布修築公自來勞奬勸之于是築牛心<lb/>
等堡塞墩臺二千八百七十二座挑濬大壕二道各長<lb/>
三十里攔馬壕六十四道凡五十日工報竣肅皇帝嘉<lb/>
其功大完速降勅奬勵賜以白金文綺隨諭輔臣曰宣<lb/>
<pb n="KR4h0152_WYG_449-29a"/>
大博理己平一嵗可見凡事無人之效但有一人那得<lb/>
患來又曰博盡心邉務方在理中似來冬囘部為宜朕意<lb/>
須加以一秩乃加太子太保兼右副都御史有部長博索<lb/>
者稱魁桀時以轉騎抄我邉為地方害公以竒計擒之<lb/>
并斬其黨十五人因分銃兵襲擊並塞敵營多所斬獲<lb/>
乃徙帳逺去邉警益稀公乃議築翁襄敏公萬逹所創<lb/>
大同長城乃列上修邉四事大約計費二十萬金請内<lb/>
帑者十一上覽疏謂輔臣曰博修邉費少成多比他動<lb/>
<pb n="KR4h0152_WYG_449-29b"/>
以四十萬用大不同這妄費全在各鎮誰肯一言及公<lb/>
聞之感泣㑹敵入薊鎮督臣被收廷議移公鎮薊上意<lb/>
以為然乃詔公移鎮時秋防届期公聞命即日趨居庸<lb/>
道中上經略宣大及時繼理十事既入關乃調度諸將<lb/>
魯聰等畫區分守而以副使等官李尚智等監之下令<lb/>
曰某月日時各營據墻舉火為號某日某時如之凡擺<lb/>
邉耀武者三自居庸距山海旌旗徑千餘里不絶砲火<lb/>
之聲逺邇嚮應進塞其衆走報諸帥時刻不爽諸帥皆<lb/>
<pb n="KR4h0152_WYG_449-30a"/>
驚終嵗不改近寨上乃詔公還部加少保當是時分宜<lb/>
不便公入屢沮止之肅皇帝乃特㫖召之復特㫖貳孤<lb/>
分宜滋不懌㑹浙江總督胡宗憲計擒海賊汪直汪直<lb/>
者徽人以販海為業往來倭島中因導為寇朝廷懸賞<lb/>
格購之宗憲父事分宜假子趙文華行賂世蕃所無涯<lb/>
量分宜欲因事侯之公執不可請下廷臣議宗伯髙安<lb/>
呉公山同公議宗憲竟不侯分宜父子益憾公徴諸聲<lb/>
色是時肅皇帝乆不接羣臣而操下益急分宜内蔽聰<lb/>
<pb n="KR4h0152_WYG_449-30b"/>
明外恣行威福犯之者無不虀粉人人為公危公亦知<lb/>
必為所䧟夜宿外舍以待不測然肅皇帝殊知公一日<lb/>
諭吏部朕聞自博入敵人日伺邉外未㡬戎政缺人又<lb/>
諭兵部曰戎賛之用須要如博者㑹各邉屢有竒㨗法<lb/>
當叙本兵功公不自言上皆錫銀幣至再由是分宜不<lb/>
敢復搆公竟免于禍辛酉一品考績上加其勞賜以羊<lb/>
酒鈔錠授柱國勲并以勲贈其三代實異數也伊藩典<lb/>
楧驕恣不法屢上書多謬罔語上識其有異志宻諭公<lb/>
<pb n="KR4h0152_WYG_449-31a"/>
為方略令司西安門啓閉及楧罪廢及罷尋詔公支正<lb/>
一品俸癸亥敵將大舉寇薊諜報甚亟上曰自博入我<lb/>
每慮邉務今秋必有擾者早定䇿以遏之公申飭邉塞<lb/>
使命絡繹而薊總督某者殊易敵乃東廵遼陽公拊几<lb/>
曰敵氛甚惡亟徴各路兵協禦猶懼不濟顧引重兵去<lb/>
逺徼是假之便道也與兒戱何異今兹敗矣日夜十餘<lb/>
檄趣之旋而敵己潰墻子嶺入矣敵薄近圻火光燭大<lb/>
内公夜宿部中前後上三十餘疏敵尋引去議者咸咎<lb/>
<pb n="KR4h0152_WYG_449-31b"/>
薊督輕敵而服公先見云是時分宜先己得罪去位矣<lb/>
公再入本兵且八年北籌邊南籌倭心力焦勞日不暇<lb/>
給而南北所報功㨗無慮數十次公皆推功文武大臣<lb/>
不自以為伐乙丑上以公兩考詔再廕一子入監公疏<lb/>
辭上報曰兹酬功且用礪世其勿辭丙寅吏部尚書缺<lb/>
上諭廷臣令推至公為國三四員簡用廷議首推公遂<lb/>
改吏部尚書公辭上報曰卿慎公明銓衡特簡所辭不<lb/>
允未㡬肅皇帝龍馭上賔矣莊皇帝踐祚公首以録忠<lb/>
<pb n="KR4h0152_WYG_449-32a"/>
諫舉遺佚為請于是楊文忠廷和喬莊簡宇熊恭肅浹<lb/>
林貞肅俊劉端毅玉格恪愍守謙曽襄愍銑楊忠節最<lb/>
等皆贈諡葛尚書守禮林都御史雲同曹都御史邦輔<lb/>
樊通政深趙御史錦張主事翀皆㧞擢又奏修平宸濠<lb/>
功令新建伯王守仁子世其爵公論翕然稱之時士習<lb/>
稍頗以禪解談性命土苴世務幾東晉清談風且奔趨<lb/>
邪徑公相標榜肆不知耻公痛裁正之凡譸張者無得<lb/>
售其術其風漸熄公以中外遷陟太驟政多茍且乃漸<lb/>
<pb n="KR4h0152_WYG_449-32b"/>
為乆任法凡臺省有缺則推舊徳家食者起用其郡邑<lb/>
長吏滿考有宜民績則加服俸仍在任丁夘一品三考<lb/>
詔加少傅兼太子少傅廕一子入監讀書國朝冡宰九<lb/>
年考績惟馬端肅公文升部援以為例公疏言臣德望<lb/>
勲業不及文升萬一文升止進二官臣復廕子臣萬死<lb/>
不敢受上察其誠慤准辭廕己己以覆留都御史龎尚鵬<lb/>
有㫖詰責公乃謝政去盖是時左右倖臣不便公者有<lb/>
先入言耳于是前相興化李公等尚書劉公體乾等及<lb/>
<pb n="KR4h0152_WYG_449-33a"/>
兩京科道交章奏留皆不報己而左右譖者得罪天子<lb/>
知公無它辛未乃起家以冡宰治兵部事公再疏辭上<lb/>
奬其兩朝耆宿才德兼優仍諭以邉方多事大臣義當<lb/>
急國公不得已乃應詔是時西番納欵九邉所防禦薊遼<lb/>
為急公乃奏徴浙江九千人復奏遣清軍御史徴北直<lb/>
𨽻山東江南山西陜西諸脱伍軍悉詣薊鎮以實畿左<lb/>
壬申今上登極首召公還吏部人心訢訢然時公一品<lb/>
滿四考詔賜寳鈔五千貫肥羜三上尊三十部侍郎奏<lb/>
<pb n="KR4h0152_WYG_449-33b"/>
國朝部臣無一品十二年者上曰楊博忠亮老成望隆<lb/>
中外一品四考勞績愈著加少師兼太子太師廕一子<lb/>
入監讀書以示優眷尋覃恩贈三代如其官初公里居<lb/>
感腰痛疾尋被詔敦趣力疾赴闕時時自念及時感激<lb/>
隆遇矢心圖報不復以身為慮癸酉秋分奉命夕月壇<lb/>
分獻未成禮疾作上疏歸印乞骸骨上不允加贈餼牢<lb/>
酒米公辭益廹切有曰臣有不忍言去之狀不得不去<lb/>
之情臣遭際三朝受恩深厚一不忍去皇上天縱聰明<lb/>
<pb n="KR4h0152_WYG_449-34a"/>
日新聖學臣幸逢堯舜時二不忍去内閣元臣為自侍<lb/>
從時與臣肝膽相照秉政以來杜羣枉之門開衆正之<lb/>
路臣得賛蕩蕩平平之化三不忍去臣自筮仕間闗戎<lb/>
馬無病己衰矧復病勢如此一宜去吏兵文武事權臣<lb/>
任兵部十二年吏部六年乆妨賢路二宜去人臣任事<lb/>
全在筋力臣素患中濕腰疼今復手足不仁三宜去上<lb/>
優詔慰留不允公再疏懇辭上乃許囬籍調理令馳驛<lb/>
歸己賜寳鈔三千貫公伏枕疏謝勸上葆頥天和緝熈<lb/>
<pb n="KR4h0152_WYG_449-34b"/>
聖學孝養兩宫親近賢輔上報聞且諭令慎加調理以俟<lb/>
召命時公子俊民為太僕寺少卿俊卿為錦衣衛都指<lb/>
揮僉事詔皆許扶侍歸盖殊典云公歸未週嵗以萬歴<lb/>
甲戌八月二十三日以疾卒得夀六十有六訃聞上輟<lb/>
朝一日賜諭祭九壇命工部遣官營兆域贈太傅諡襄<lb/>
毅廕一子為中書舍人公豐鬚偉貌揚休玉立見者敬而<lb/>
愛之神氣揚揚音吐洪暢好談論毎及平生履歴及接<lb/>
人遇事與夫九邉阨塞險要兵馬錢榖盈縮堅瑕今昔<lb/>
<pb n="KR4h0152_WYG_449-35a"/>
登降之故亹亹如指掌聽者忘倦遇下有恩所至多見<lb/>
思晚年位益尊而立朝極恪慎每朝必四鼓興危坐待<lb/>
漏祁寒暑無二其天性然也所著有虞坡文集八巻詩<lb/>
集二卷歴官奏議凡七種共七十巻雜著四巻公配段<lb/>
氏五封一品夫人生子男四人俊民嘉靖壬戌進士太<lb/>
僕寺少卿娶史氏封宜人俊士萬歴甲戌進士陜西鳯<lb/>
翔府推官娶裴氏繼裴氏俊彦官生娶王氏俊卿隆慶<lb/>
戊辰武舉一人管錦衣衛事指揮使娶王氏封淑人女<lb/>
<pb n="KR4h0152_WYG_449-35b"/>
三人一適州學生景宣一適舉人馮瀹一適嵩縣守備<lb/>
孫仲金封淑人側室賀氏何氏賀生男一俊臣官生娶<lb/>
盛氏何生女一幼孫男六人元禎聘景氏元祥聘羅氏<lb/>
元祉聘裴氏元禧聘張氏元祺聘洪氏元祐幼未聘孫<lb/>
女十四人一適州學生張甲㣲一適裴令聞一字洪崇<lb/>
禮一字張定㣲一字羅尚鉉一字韓煥一字祁世熈一<lb/>
字韓爌餘㓜太學兄弟將以年月日塟公某原勅建塋<lb/>
次乃條述公世次及立朝行己履歴之詳屬維為狀將<lb/>
<pb n="KR4h0152_WYG_449-36a"/>
祈名世大筆銘諸隧道謹用詮集如左以備采擇云<lb/>
　　馮豐陽墓銘<hi>馮夣禎</hi>
公諱臯謨字禹卿别號養白姓馮氏世為海鹽之梅園<lb/>
里人梅園在豐山之陽故學者乂稱豐陽先生曽祖諱<lb/>
璿初為武德衛經歴有軍功得封父母支半俸亦異數<lb/>
也祖諱金生三子長諱乾即公父後封刑部侍郎公生<lb/>
有瑞徴儀表竒偉五嵗刑部君口授大學中庸于膝上<lb/>
悉成誦十五通周易十八以尚書籍為縣諸生有聲舉<lb/>
<pb n="KR4h0152_WYG_449-36b"/>
嘉靖己酉鄉薦明年庚戌成進士官刑部郎三年銓司<lb/>
賢公疏公姓名改河道御史報罷又改尚寳丞復報罷<lb/>
盖同鄉某昵于分宜相銜公不一顧隂阻之丙辰恤刑<lb/>
江西多所平反丁己擢江西按察僉事初登分宜相之<lb/>
堂堂南面設虚席而坐客東西向公不可立命撤虚席<lb/>
自踞南面坐分宜相己不平㑹舍人子者横里中莫敢<lb/>
問公受牒捕笞之荷校通衢者三月分宜相陽致書謝<lb/>
而内銜公刺骨時倭事起諸狼土兵從調者所過若掃<lb/>
<pb n="KR4h0152_WYG_449-37a"/>
民間苦之不減倭將至九江屬公攝道令列市如故而<lb/>
門必貯水無恐兵方道渇既至得水喜甚感謝去人服<lb/>
公算公在官踰年解紛剔蠧政聲赫然而秉銓大老及<lb/>
曹司俱公鄉人知公人謂公必得美擢而公竟徙廣東<lb/>
左參議守惠潮道駐潮州地既多瘴而是時逆賊張璉<lb/>
據饒平西聫大埔蕭雪峯程鄉林朝曦號為三王流刦<lb/>
開廣戕殺憲臣而外與倭夷及海寇逋逃相掎角分宜<lb/>
相謂此足以困公矣時督臣鄭恇怯無意用兵公知其<lb/>
<pb n="KR4h0152_WYG_449-37b"/>
不可謀事而守道故事又不得主兵公至姑彌縫盜源<lb/>
為内固計今所行條鞭投櫃法公所創也公在潮經年<lb/>
賊形勢與用兵方略己了然目中而進賢張公臬者賢<lb/>
豪大夫也方起家代鄭見公即詢制禦之䇿公曰璉等<lb/>
與倭若寇合則兵不易戢今莫若先赦海寇使得自效<lb/>
與同力逐倭倭遁然後㑹兵大征一舉而璉等可擒也<lb/>
張公然其言亟表公行副使事盡以兵事委公于是海<lb/>
寇許朝光林道乾王伯宣者悉為公效命而倭璉挫伯<lb/>
<pb n="KR4h0152_WYG_449-38a"/>
宣者南洋人機智雄海上呼吸可召千人林許等俱畏<lb/>
慴之倭與官兵相持三河日乆公宻出手書招伯宣立<lb/>
功伯宣素孚公威信聞命即至公喜降階慰勞立賜巵<lb/>
酒授以旗牌所將精兵千詭為倭粧夜駕輕艘百疾至<lb/>
三河先布鐵烏菱令死士殺入從山後登遂踞髙嶺發<lb/>
哨吹蘆倭以為從天而下倉皇驚竄盡觸烏菱角扶傷<lb/>
而戰自辰迄午死者過半遂解三河之圍自伯宣用而<lb/>
倭稍辟易可一意事璉等矣嵗甲子四月集水陸師十<lb/>
<pb n="KR4h0152_WYG_449-38b"/>
萬于廣州分哨五合和平詔安二哨為七公以烏槎<lb/>
哨居中兼制六哨尅期向饒平師渡程鄉山行七日食<lb/>
且盡賊兵守隘師不得過公與數十騎奮而前賊憚公<lb/>
威名亟引去師乃得前而軍中洶洶言食盡且甘心督<lb/>
餉遂逸去公聞之騎于道至一村落大呼我馮使君也<lb/>
天兵臨賊旦暮且破而乏食若輩能相濟乎村民熟公<lb/>
徳競輯私帑得米數百石羊豕百頭分遣健卒立賦各<lb/>
哨士心大安己公復從三河督餉數百艘蔽江上而賊<lb/>
<pb n="KR4h0152_WYG_449-39a"/>
夾水發火箭火光燭天衆愕曰事去矣公曰無恐遂更<lb/>
服從漁舠絶流先登屬一人偽為總兵官持黄紙鳴橈<lb/>
伐鼓向兩淮賊呼曰跪聽赦賊羅跪争獻牛酒犒師餉<lb/>
遂得逹五月丁亥圍饒平軍于大埔南諸將請攻璉公<lb/>
曰不可攻瑕則堅者瑕先襲蕭雪峰禽之璉窘乞撫公<lb/>
偽許之而隂勒大兵迭進遂擒璉得改元金印一條其<lb/>
所斬馘甚夥歸報張公于潮而璉所署偽閣老都督某<lb/>
等倡言朝廷意叵測聚衆數千屯據象頭寨其地綿亘<lb/>
<pb n="KR4h0152_WYG_449-39b"/>
諸山百餘里四絶中坦有田可耕樹木森邃險不可下<lb/>
官兵相持日乆張公言非公不能了此公曰諾兼程至<lb/>
饒平集諸大家給招安旗八令往諭之從者三之二其<lb/>
黠悍者登山投石謂官兵無能為公督各哨兵奪其嶺<lb/>
斬馘千餘巢穴遂清㨗聞公但實陞副使而己初議饒<lb/>
平大埔旋師即搗程鄉而師老不堪用于是林朝曦奔<lb/>
隂那山設備甚固公乃偽發家屬還者若不以程鄉為<lb/>
意者令新撫民牽舟行舟出賊中二百里將逼賊巢于<lb/>
<pb n="KR4h0152_WYG_449-40a"/>
是朝曦方擁麗人飲帳中公偽疾且止宻遺所信致賊<lb/>
酋二人謂曰若知兵屯境上之故乎為朝曦耳若取朝<lb/>
曦來吾官若立觧兵盡貸若曹死二酋曰唯唯以是夜<lb/>
五更縳朝曦及麗人至三穴盡平是役也公醖釀三年<lb/>
出入萬死賴天子威靈督府専任㑹其成功論賞當以<lb/>
公為最不聞茅土褒錫而䜛毁垂至至公所用伯宣者<lb/>
竟以前罪與璉等論死公嘗曰㝠𡨕之中吾負此人痛<lb/>
哉功成之次年二月公以入賀行道遷福建左參政既<lb/>
<pb n="KR4h0152_WYG_449-40b"/>
竣事本兵楊公就見公邸稱公廣事且問年齒黙然者<lb/>
乆之曰開府閩中虚席待矣盖初擬公南贑或謂公未<lb/>
四十而止楊公甚悔之無何公以外艱歸而某御史撫<lb/>
廣事論公無功奪職閒住是時公年且五十尚無子角<lb/>
巾野服寄情煙霞進諸英彦談道論文戸外履常滿無<lb/>
㡬何連舉二子優游林下㡬三十年部院省臺以邉才<lb/>
薦公前後二十餘疏公如不聞也者公身長七尺歩履<lb/>
端凝聲如洪鐘每臨大事安徐自若轉禍為福智算百<lb/>
<pb n="KR4h0152_WYG_449-41a"/>
出使公寄鎻鑰握樞管豈令狂鹵黠倭得意以䜛抑大<lb/>
志未展悲夫公為郎時頗留意藝文與徐子與梁公實<lb/>
輩遊甚洽己而徙之于學至江西首謁念菴太史日從<lb/>
鄒聶諸先生論學青原山中孳孳不休公在廣日對大<lb/>
敵死生之際神色如常己脱屣聲利寵辱不驚得深養<lb/>
固此足騐矣享年七十有五元配朱氏封安人子二長<lb/>
春暘縣學生側室蔡出早䘮次春暉國子生側室彭出<lb/>
女三孫男孫女各一俱春暉出公無恙時營園于宅東<lb/>
<pb n="KR4h0152_WYG_449-41b"/>
管山之陽名曰白寉又為書院其左列以家祠盖公精<lb/>
神所常寄也春暉卜以白寉為墳塟公而因朱生元弼<lb/>
乞銘於余銘曰<lb/>
梅里馮公勞著粤東屢擯于死卒成大功功大數竒䜛<lb/>
人間之屢薦不起蕭然巖棲公身可屈公道則申積厚報<lb/>
餘庇爾後人管山之陽土肥泉香我公一坏與天地長<lb/>
　　譚司馬公行狀<hi>沈箕仲</hi>
譚司馬公者江西宜黄人也諱綸字子理譚之先仕劉<lb/>
<pb n="KR4h0152_WYG_449-42a"/>
宋為主爵都尉衍昌者元嘉末徙宜黄觀上刺桑則實<lb/>
啓刺桑譚氏之族歴世欝興國初有名世隆者則公髙<lb/>
祖也世隆生積積生廷用廷用生鎬鎬以明經入貢分<lb/>
教歸安轉順昌王教授是生司馬公司馬公生而沉雄<lb/>
多大略于書無所不窺然時喜道家言而志閒閒而氣<lb/>
闐闐嘉靖癸夘以儒士舉于鄉登甲辰進士初授南祠<lb/>
部主事唯南陵之夢是踐巳迺居太夫人憂服闋補北武<lb/>
庫其遷南武庫郎也倭夷入兩浙轉掠蘇松直薄留都<lb/>
<pb n="KR4h0152_WYG_449-42b"/>
城下都人士大駭計安知所出乎公即挺身少募得壯<lb/>
士五百人介而馳之我軍生氣于是都人士争目公不<lb/>
逾時出守台州則由此選也台東北被海時賊新破仙<lb/>
居黄巖勢張甚邑屋狼藉流血被原野郡兵盈萬人皆<lb/>
㦏愞不敢一攖其鋒公蒞郡則慨然曰其奈何令盜若<lb/>
是立請于督府胡公簡卒千人日臨試之行陣既閑恩<lb/>
信大著于是有栅浦之㨗賊逼城下則多方攖之且守<lb/>
且戰擊其惰歸于是有扎嶺之㨗賊從象山向天台公<lb/>
<pb n="KR4h0152_WYG_449-43a"/>
曰此虛聲也設伏東界邀之三日賊果入伏中于是有<lb/>
揚沙溪之㨗夫公提千人之旅旬日而三摧劇賊此有<lb/>
勇夫計士扼腕而庻幾廼公方存亡䘏孤為民計利便<lb/>
日進諸生與之陳説經義戒門者不得斷謁即古睹墅<lb/>
卻敵方斯蔑以過矣督府上其治行第一擢浙江按察<lb/>
司副使治兵寧波公至立散徴調之卒訓練土著踰月<lb/>
皆為鋭士于是與俞總兵大猷戚參將繼光誓必旦夕<lb/>
滅賊以報天子時督府已計擒王直而有詔并擒毛善<lb/>
<pb n="KR4h0152_WYG_449-43b"/>
善故黠虜其黨精悍善戰多利器初據岑港我水陸兵<lb/>
且二萬相守十月其遯而徙柯撫也諸將更以破巢聞<lb/>
于時憲臣有得罪者是為嘉靖戊午公至寧之前二月<lb/>
也公始破賊于行家□戰甚力其南援桃渚也日夜馳<lb/>
嶺道三百里飢甚因裹棗為粮賊聞公至立棄巢遁公<lb/>
遂趨海門海門當兩賊間幾不守公與戚將軍馳入之<lb/>
是夜四鼓賊果襲西門殺守者登矣公聞喧聲率衛卒<lb/>
而出則章延廪陳其可方裸而摶賊疾斬數十人賊退<lb/>
<pb n="KR4h0152_WYG_449-44a"/>
城遂以全公計兩賊不北走海門則南出深門于是以<lb/>
舟師截深門而與戚將軍疾走新河城敗之新河城下<lb/>
又敗之南灣賊潰而西則陷淖澤中殱焉方兩浙之中<lb/>
夷也征伐半天下賊數十為輩己即横行莫敢當胡公<lb/>
以名御史起御戎行計除大憝公又起良二千石竒勲<lb/>
章灼若是倘東南者非兩公其禍何由弭哉何由弭哉<lb/>
越明年庚申以軍功陞參政治兵如故又明年辛酉以<lb/>
父䘮去官未幾廣賊流入江西則以原官起復公擊之<lb/>
<pb n="KR4h0152_WYG_449-44b"/>
公泣曰是及膚之灾也墨縗而往帥浙江直擣其巢己<lb/>
與俞將軍㑹剿張璉則旬日之間禽斬張璉林朝㬢蕭<lb/>
雲峰等及餘黨盡滅之設平逺縣故賊中自是江西無<lb/>
廣寇之患矣㨗聞則有銀幣之賞尋改福建布政司右<lb/>
參政上疏乞終䘮許之其明年癸亥倭奴陷興化則又<lb/>
起復公以原官視師陞都察院右僉都御史督撫八閩<lb/>
假之節鉞公聞命兼程而進令戚將軍率浙兵尅期赴<lb/>
援與俞將軍期無輕出濬河列栅扼賊于渚林公三旬<lb/>
<pb n="KR4h0152_WYG_449-45a"/>
而至一鼓而盡擒之斬獲二千二百有竒溺死無算獲<lb/>
被虜三千餘人衛所印信一十五枚盖東南被倭患興<lb/>
化為烈渚林之㨗亦前此所未有也天子嘉公丕績進<lb/>
都察院右副都御史賞以銀幣己又有福清神前澳之<lb/>
㨗有漳浦玻璃嶺之㨗復擒斬二千有竒其地山賊楊<lb/>
一蘇阿普䕃松山等衆不下二三千人皆誅滅過當八<lb/>
閩底寧公為條上復水寨處兵將等一十二事及善後<lb/>
之宜六事閩中至今賴之然公以不得終父䘮居常含<lb/>
<pb n="KR4h0152_WYG_449-45b"/>
䘏至是懇疏補制天子重違其意特許之嵗乙丑起公<lb/>
撫陜西未至而蜀妖賊蔡伯貫等連破州縣轉刼不禁<lb/>
丙寅春改撫四川至則賊己平爰度支羅介在川湖是<lb/>
酋夷所出没則移施州衛其地而設隆昌縣于隆橋驛<lb/>
以制其衝及平龍州薛氏則又改龍州為龍安府皆得<lb/>
請蜀人以是大德公語在熊遇生祠記七月㑹討逆賊<lb/>
鳯繼祖有功詔賜銀幣陞兵部右侍郎兼都察院右僉<lb/>
都御史督撫兩廣時則嵗丁夘隆慶改元也首討七山<lb/>
<pb n="KR4h0152_WYG_449-46a"/>
諸賊設營扼險越三月召還京尋以左侍郎總督薊遼<lb/>
公初至即上定廟謨以圖安攘疏盖薊鎮昔為内邉自<lb/>
大寧既徙三衛寖弱門庭之固與敵共一墻耳故公意<lb/>
牽欲以戰為守戰則敵騎我歩易見蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>行可馳逐止<lb/>
則頓舍則車戰之法宜講也邉既廣延敵恒突入不制<lb/>
擺守之卒迄無固心則増築臺堡更相應接先自固之<lb/>
道矣彼中長技彊弓勁鎩能取人三百歩之外乎則是<lb/>
無有故南方火攻之具實中國長技也疏入天子悉如<lb/>
<pb n="KR4h0152_WYG_449-46b"/>
其請于是造七車百乘鳥銃佛郎機五千修沿邉壕塹<lb/>
二千餘里敵臺三千餘所選募南兵大修戰守之具奏<lb/>
立三大屯營以前戚將軍専領其事薊自是稱雄鎮而<lb/>
東西邊相戒不敢犯兩嵗中以青山口等處獲首虜功<lb/>
再受銀幣之賞嵗庚申陞都察院右副都御史兼兵部<lb/>
右侍郎協理京營戎政辛未陞兵部尚書兼都察院右<lb/>
副都御史理戎政如故是年冬以病乞歸明年詔起公<lb/>
兵部尚書掌部事則今上登位之初受知三朝思捐糜<lb/>
<pb n="KR4h0152_WYG_449-47a"/>
不足報稱益壯厥猷一意効忠主上請託僥倖盡法裁之<lb/>
諸所經略陳議皆足禆萬世治安余嘗讀公前後諸䟽<lb/>
皆慷慨敢任曲中事情昔辛未之警直任之身當黄花<lb/>
為京陵扞蔽一何其意之烈烈視死靡二也是冬宣大<lb/>
貢市竣元年廣東盜平首功一萬二千二百八十有竒<lb/>
二年四川蕩平都蠻六十餘寨首功四千六百有竒北<lb/>
三貢禮成東討平逆酋王首功一千一百有竒三年東<lb/>
有平虜堡之㨗首功二百有竒于是公受銀幣之賞者<lb/>
<pb n="KR4h0152_WYG_449-47b"/>
三廕子入監者二陞俸者一加太子少保賜蠎衣一襲<lb/>
主上方倚重公也廼公一旦卒不可起矣嗚呼傷哉主<lb/>
上重惜公䘏典有加加贈太子太保乂以部臣請追叙<lb/>
羅旁之功臣與一子錦衣衛世百戸諡曰<hi>闕</hi>　公卒之<lb/>
日萬歴丁丑四月初三日也距其生正德庚辰七月二<lb/>
十一日享年五十有八公父<hi>闕</hi>　　大父<hi>闕</hi>　公皆以<lb/>
公貴累贈資政大夫兵部尚書母王氏生兄經為武定<lb/>
推官祖母<hi>闕</hi>氏俱贈夫人母羅氏生公封夫人初娶饒<lb/>
<pb n="KR4h0152_WYG_449-48a"/>
氏卒贈夫人子三長河圖聘臨安府同知劉應明女次<lb/>
洛書聘光禄寺署丞劉森女又次洪範聘舉人李希哲<lb/>
女女子二一適<hi>闕</hi>　守備陽早饒氏出一尚㓜與三子<lb/>
皆側室楊氏出公同母弟綵者廪膳生以公廕為右軍<lb/>
都督府事庶弟綺五嵗而孤公撫之俾有成今為縣諸<lb/>
生公自號二華先生所著有奏疏若干巻文集若干巻傳<lb/>
于世史氏曰余盖數數望見公云公若温温長者而其<lb/>
中恢恢乎大也執籌計天下利害所縣無論邊腹各處<lb/>
<pb n="KR4h0152_WYG_449-48b"/>
情偽形勢險易指掌睹矣即錢榖刑法諸𤨏屑禮儀因<lb/>
變盈縮掌故所載謡俗所合不合有不犁然具者邪余<lb/>
惡睹公之涯際也及其嗛嗛下士片善不損斯有味乎<lb/>
翕受之指矣余又觀古今文臣多不知兵知則多不能<lb/>
身履行間公大小身經數十百戰方新河之役安所從<lb/>
求賛水者幾滅頂矣人材兼量誠難公勲名滿東南其<lb/>
經營西北尤多碩畫焉復大寧西稍移鎮偏頭庶幾公<lb/>
志哉悲乎公今死矣抑公所最難在讓渚林之功倘公<lb/>
<pb n="KR4h0152_WYG_449-49a"/>
不得十日破賊則前撫君何所藉口終以免戾乎若夫<lb/>
孝友篤至謹于進退之節口不及私尤多古大臣之風<lb/>
焉余重悲公之死廼為論著其大者如此俟當代宗公<lb/>
得有采擇傳諸永久云<lb/>
　　張歉齋墓誌銘<hi>羅洪先</hi>
正德初韓忠定率部院大臣伏闕請誅近閹八黨當是<lb/>
時武皇帝將行遣輔臣有狎於閹者宻泄之竟敗計不<lb/>
四年而閹瑾之禍徧天下及瑾誅輔臣又將論功廕子<lb/>
<pb n="KR4h0152_WYG_449-49b"/>
南京監察御史張公聞之上疏曰李某者顧命大臣當<lb/>
與陞下同休戚者也方劉瑾亂政既不能防微杜漸又<lb/>
不能力與之争顧降禮屈辱且為草制語極褒美遂使<lb/>
驕横恣肆荼毒天下其罪己不可贖乃冐他人功受㤙<lb/>
賞他日何以見先帝哉竊見國家大臣正直者多不容<lb/>
于瑾方得志之時奸邪者多見黜于瑾己伏誅之後惟<lb/>
某始終無恙臣不知其何善為身謀若此也疏入輔臣<lb/>
持之涕泣不能辯天下一日知有張御史慕其人必以<lb/>
<pb n="KR4h0152_WYG_449-50a"/>
為雄傑偉特性梗棘不可近自余見其退休時恂恂儒<lb/>
生布素徒歩道遇之不知其為貴人方欲相從問當時<lb/>
忠定伏闕始末與正德間諸大政事以補史官之缺不<lb/>
一再見卒矣悲夫公名芹字文林世居新淦之峽江後<lb/>
析地今為峽江縣人祖某父某嵗貢為蒲臺教諭以公<lb/>
貴封御史公為諸生博學有時名𢎞治戊午舉鄉試壬<lb/>
戌第進士授福州推官以薦召為御史出知徽州府宸<lb/>
濠反言者過計恐脇公家取道于徽請改杭州公方誓<lb/>
<pb n="KR4h0152_WYG_449-50b"/>
死守要害斬賊間諜命下乃去己而當道因徽人之思<lb/>
復遣還郡又謂宜於杭自徽陞浙江按察副使廵視海<lb/>
道進布政司右參政終右布政在官餘二十年所至皆<lb/>
有可述不獨論輔臣一事而己初為福州習吏事嘗奉<lb/>
檄訊縣尉獄尉貪而昵于清戎御史御史右之不為聽<lb/>
按閩者數論薦之及為御史論輔臣禍且不測㑹都御<lb/>
史林公俊亦自蜀上疏論時事俱得削俸于是益感激<lb/>
自效當屬草未嘗一遜人其捄竇明諫馳馬兩事尤為<lb/>
<pb n="KR4h0152_WYG_449-51a"/>
人所誦竇明刑科給事中也嘗以言下獄公論捄有言<lb/>
曰言官天子耳目也善遇之人人思奮而蹇諤之風起<lb/>
不善遇之則人人畏避而循黙之風成自古治亂興廢<lb/>
之驗莫不由此頃嵗賊瑾隂懐異志挫辱言官寘之極<lb/>
典以箝制人使不敢發其奸惡卒之禍亂相尋幾危社<lb/>
稷可懼也今瑾誅矣然羣盜未平灾異迭見雖夙夜憂<lb/>
皇孜孜求言猶恐不及奈何復有此舉動哉其言懇切<lb/>
婉至明竟以是得釋武皇帝好禁中馳馬射獵嘗堕馬<lb/>
<pb n="KR4h0152_WYG_449-51b"/>
病諫者數人重得罪公聞之謂同列曰彼不以諫名且<lb/>
爾吾何所委乎遂切諫曰孟子言從獸無厭謂之荒老<lb/>
聃曰馳騁田獵令人心狂心狂志荒何事不忘皆甚言<lb/>
有害無益也且備不虞猶懼有患奈何乘危冐險輕萬<lb/>
乘之尊乎况皇嗣未誕萬一不諱如宗廟社稷何臣欲<lb/>
以一言悟陛下雖獲罪以死無悔也䟽上罰止削俸自<lb/>
此兩䟽入人愈重之自廵按鳯陽補徽郡能以簡樸為<lb/>
政比改杭適武帝南廵使符絡驛在道道必出杭諸郡<lb/>
<pb n="KR4h0152_WYG_449-52a"/>
縣皆坐困而公無假借杭民又稱便自如杭徽人泣送<lb/>
如父母己而復徽徽喜其來杭病其去及為憲副杭私<lb/>
喜猶夫徽徽之慕加于昔也公在海道倭人争貢寧波<lb/>
城下誤傷居民事旋定公且去為參政擢右轄當道責<lb/>
其失䇿竟坐罷公性至孝善事繼母廖在杭屢乞終養<lb/>
不許及去官埀老矣聞廖怒即長跪闥外不命之起不<lb/>
敢起廖卒哭奠三年不以病廢家居絶泛交無公府之<lb/>
謁枲袍蔬食儉以終其身乂嘗考靖難諸君逸事人為<lb/>
<pb n="KR4h0152_WYG_449-52b"/>
之傳於乎昔之侃而直者出於性成亦有所慕乎公生<lb/>
正統丙戌某月某日没嘉靖辛丑七月其日年七十有<lb/>
六没之明年徽人都御史汪公元錫追慕之致詞而碑<lb/>
其墓提學憲副蘇公佑檄有司嵗時禮于鄉賢祠中公<lb/>
娶胡氏贈孺人繼呉氏封孺人皆無子一女適太學生<lb/>
李一德同居兄弟之子為公後者某人某年某月某日<lb/>
塟公水東某山蒲臺公墓次癸夘一德奉尊君僉憲公<lb/>
所為狀來徴銘於乎公之䟽傳矣吾何愛于辭銘曰<lb/>
<pb n="KR4h0152_WYG_449-53a"/>
繄古有諍天子是慿自彼憸人乃以禍懲持顛扶危彼<lb/>
相有靦邦之司直在公其選一言為智矧惟其多褎如<lb/>
莫聞國將謂何不逺厥猷亦職斯故公寧無歸胡是弗<lb/>
悟于牧于藩考素之履世云不死豈必孫子孰全于黙<lb/>
孰毁于剛无迷厥方尚卜公藏<lb/>
　<lb/>
　<lb/>
　<lb/>
<pb n="KR4h0152_WYG_449-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百四十九<lb/>
</p>
<p>
</p>
  </div>
</body>
</text>
</TEI>
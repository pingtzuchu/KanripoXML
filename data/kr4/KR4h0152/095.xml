<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻九十五</head>
    <p>
<pb n="KR4h0152_WYG_095-1a"/>
欽定四庫全書<lb/>
　明文海巻九十五　　　　　餘姚黄宗羲編<lb/>
　　論十二<lb/>
　　廣諡論<hi>徐師曾</hi>
國家有大柄焉賞罰是矣國家有大典焉諡法是矣<lb/>
賞罸者一時之榮辱也諡法者萬世之榮辱也夫賢<lb/>
而賞不消而罰理之常也然賢者或不幸而罰不肖<lb/>
者或幸而賞則是非之辨不明勸懲之典不著而人<lb/>
<pb n="KR4h0152_WYG_095-1b"/>
主鼓舞天下之術于是乎窮矣聖人知其然而又不<lb/>
可無道以變通之也是以作為諡法以濟之賢者不<lb/>
幸生前罹罰而死後獲美諡則足以為萬世之榮不<lb/>
肖者生前幸賞而死不免惡諡則足以為萬世之辱<lb/>
嗚呼一時之榮辱世俗驚焉然而甚輕也萬世之榮<lb/>
辱衆論定焉斯乃甚重也人情安肯冒一時之榮而<lb/>
甘萬世之辱哉古者臣子於君稱天以諡且猶不敢<lb/>
徇私故有幽厲桀紂之號况君之於臣乎國朝賞罰<lb/>
<pb n="KR4h0152_WYG_095-2a"/>
當矣間有見稱於生前而不能無議於身後者則諡<lb/>
法誠不可緩也太祖初興未遑此務故惟藩王武臣<lb/>
有諡至成祖始諡文臣是後被賜者多然或縁奏請<lb/>
或出内降不由考功不牒太常予者享美譽不予者<lb/>
免惡名國家二百年文治隆洽而於此顧有不數數<lb/>
然者愚竊怪之豈其别有大焉者而不屑此與抑或<lb/>
恡惜而不予也夫古所謂諡者兼美惡而稱之也是<lb/>
以有榮有辱可勸可懲若予者享美譽不予者免<lb/>
<pb n="KR4h0152_WYG_095-2b"/>
惡名則榮幸冒於生前辱不及於身後猶廢諡也<lb/>
諡既廢矣將必專恃刑罰以懲惡而可乎愚竊謂<lb/>
今在内則府部院寺五品以上在外則方面諸臣<lb/>
皆當有諡或仕或罷没必申報考功司江南道稽<lb/>
查在任功過評隲人品高下移文太常撰議奏請<lb/>
然後吏禮大臣審定覆題不由閣擬不從中制使<lb/>
天下曉然知賢者雖抑而必伸不肖者雖伸而必<lb/>
抑則勸懲之機風動海内顧有出於刑賞之上者<lb/>
<pb n="KR4h0152_WYG_095-3a"/>
何憚而不為哉或曰古者生無爵死無諡如子之言不<lb/>
幾於濫乎愚應之曰不然古人所謂爵者有二書曰列<lb/>
爵惟五此以公侯伯子男為爵也孟子曰公卿大夫此<lb/>
人爵也此以公卿大夫為爵也况周人稱爵下逮命士<lb/>
豈必分土析珪然後為爵也方今京朝五品以上在外<lb/>
方面諸臣列於大夫非特周之命士而已以應諡法何<lb/>
名為濫安得謬引曲説而沮古今之大典邪<lb/>
　　驛傳論上<hi>徐師曽</hi>
<pb n="KR4h0152_WYG_095-3b"/>
驛傳之疲起於借闗借闗之弊起於立法之太嚴朝制員<lb/>
役非公差不得乘傳而進表應朝督解之類又不得列於<lb/>
公差其它以私事行者必大臣奉特旨而後可其法嚴矣<lb/>
夫法太嚴則情有所不堪而勢有所不行故徃徃逸於法<lb/>
外雖欲禁之不可得也今百官徃來於途大約有六一曰<lb/>
赴任<hi>謂除官赴任服除赴任遷官赴任調官赴任謫官赴任</hi>二曰給假<hi>謂給假省親給假展墓給</hi>
<hi>假送父母還鄉妻亡給假送幼子還鄉給假遷葬給假歸娶</hi>三曰回籍<hi>謂飬病囬籍丁憂回籍致仕回</hi>
<hi>籍</hi>四曰赴京<hi>謂考滿赴京注/選任滿赴京</hi>五曰起復<hi>謂病痊起復丁憂起復</hi>六曰<lb/>
<pb n="KR4h0152_WYG_095-4a"/>
還京<hi>謂諸給假還京</hi>諸如此類自進士恩廕以及舉貢京官有不<lb/>
乘傳者乎自祖宗來專用符驗符驗例得分給齎奏舍承<lb/>
由是生借闗之弊及東南用兵増置火牌而其弊滋甚厥<lb/>
後更為勘合行未幾年弊復如故則是終不可禁也夫其<lb/>
不可禁者何也勢使然也盖行旅之難不在廪餼而在募<lb/>
夫募夫而不先予之直則不肯應募先予之則中道而逃<lb/>
非遇親識為有司倩使代募鮮有得其力者嗟乎親識有<lb/>
限焉得在在而遇之如必令自出錢而官為之募是令有<lb/>
<pb n="KR4h0152_WYG_095-4b"/>
司怠棄民務朝夕惶惶為牙儈之事而已可不可也夫官<lb/>
募不可則雖禁之而勢有不能徒令恩澤不出於朝廷而<lb/>
臣下自相為市也愚以為百官徃來如公差進表應朝督<lb/>
解四項兼予廪夫其他赴任六項則明開某官某為某事<lb/>
自某處啓行至某處而止或水或陸各注所由由水則但<lb/>
給夫而革其廪餼由陸則既給夫馬仍具饔飱盖饗飱之<lb/>
費省於廪餼若使沽飲食於村莊市肆之中非政體也<lb/>
夫然將見館人得供億之中行旅免雇募之苦豈不兩利<lb/>
<pb n="KR4h0152_WYG_095-5a"/>
而俱安乎徃余待罪兵科繙閲録本見有上言其事者<lb/>
與愚意大畧相同然竟為大臣所抑寢閣不行夫不行<lb/>
者大臣之私非體國之誠也何則大臣僕𨽻日傍午於<lb/>
途中上者冒公子下者充舍承冒公子則以指揮千百<lb/>
户等䕶送為名充舍承則以齎奏疏齎軍冊為名行符<lb/>
驗則借分闗行勘合則借勘合恣情需索莫敢誰何前<lb/>
法茍行則此輩非官何敢詐冒縱令詐冒不過舍承耳<lb/>
其與幾何愚故曰大臣之私也如使懷體國之誠則必<lb/>
<pb n="KR4h0152_WYG_095-5b"/>
行覈寔之法俾恩歸主上弊絶權門百官之徃來有限<lb/>
驛傳之應付有時需索不行民自受賜何必膠故襲常<lb/>
徇大臣之私而坐視其弊哉<lb/>
　　驛傳論下<hi>徐師曽</hi>
驛傳敝於需索其最盛者宗室宦官焉耳自餘則館人<lb/>
行旅迭為強弱彼此低昂勢若持衡然嘗見行旅之强<lb/>
者矣廪夫貼舟徴至倍蓰既予廪矣復索看廪錢既給<lb/>
夫矣復索折夫錢他如捲簾䉡鑼船頭伴當名目種種<lb/>
<pb n="KR4h0152_WYG_095-6a"/>
不一稍不如意則捽首而束縳之捶撻之縣繫之必填<lb/>
溪壑之欲而後止館人無如之何是謂行旅强而館人<lb/>
弱大臣之不飾簠簋者然也又嘗見館人之强者矣有<lb/>
鐍門走匿莫可蹤跡不能乆待而去者焉有閉户登陴<lb/>
挂錢予闗無由校論而去者焉有持梃奮摶訟<hi>音公</hi>言抗<lb/>
拒不敢與敵而去者焉比其既去則越程抄闗駕言應<lb/>
付乾没夫廪徒費徭户行旅亦無如之何是謂館人强<lb/>
而行旅弱庶官之勢力不逮者然也夫行旅雖强可以<lb/>
<pb n="KR4h0152_WYG_095-6b"/>
亷恥諭可以刑罰懲處之易耳至若館人禁之弗止罪<lb/>
之弗悛良由無籍之徒窟穴其中視職官如弁髦以徭<lb/>
户為竒貨甘刑憲如飲食寧死而不忍舍也愚觀設驛<lb/>
大抵竝<hi>音傍</hi>州縣之治則有檢束在遼曠之鄉則無忌憚<lb/>
今宜不計道里逺近苐循治所而設之雖云稍遠卻䝉<lb/>
寔惠其他隔離州縣者一切革罷又廪餼不市本色時<lb/>
估折金定以三等縣官印緘付丞吏饋之則乾没之輩<lb/>
乆當自散近時賢令有行之者此可法也夫不必多但<lb/>
<pb n="KR4h0152_WYG_095-7a"/>
禁勿逃人立一牌量舟大小以牌予之須到㸃給及其<lb/>
代還縣官審驗無牌可驗者杖而追其直近亦有行之<lb/>
者此可法也若然則徭户但令出金不必身親至驛夫<lb/>
絶虚名途無滯客不貲之費什省五六矣而又宗室申<lb/>
嚴祖訓宦官無得濫差驛傳之病庶幾其有瘳乎<lb/>
　　均役論<hi>徐師曽</hi>
國朝役制首先論丁見於洪武四年詔令者可考也厥<lb/>
後兼論丁糧然未聞專論糧也邇來有司不原祖制凡<lb/>
<pb n="KR4h0152_WYG_095-7b"/>
遇僉役專視田之多寡以為差殊不知田不足憑者有<lb/>
六富民以餘田竄仕籍是謂詭寄一也揑丁装田至托<lb/>
女户是謂花分二也産已易主尚存故籍三也田多磽<lb/>
瘠永售不能四也商賈逐末不占坵畆終身無役五也<lb/>
典質規息役之無由六也他如胥吏為奸則披籍取人<lb/>
不以一邑計多寡而以一號計不以一號計多寡而以<lb/>
一區計不以一區計多寡而以一扇一圖計者徃徃有<lb/>
之則夫以多寡論貧富何足憑也國初京朝官不問崇<lb/>
<pb n="KR4h0152_WYG_095-8a"/>
卑竝免全户外官雖以品秩為差而所免亦多由是詭<lb/>
寄之弊出惟貧民驟富不識貴臣者然後不得已而花<lb/>
分嘉靖中輔臣桂公萼請照内外品秩量免丁糧江南<lb/>
糧重所免最少官不自芘豈芘人自兹詭寄頓衰而户<lb/>
非二十畆以上者役終不及故今百畆之家率分十户<lb/>
少亦不下五六户既不論丁雖多何害由是花分之弊<lb/>
滋斯二弊者勢若持衡然此重則彼輕不兩立也愚以<lb/>
謂國初之制太寛而桂公之議太嚴今夫役其身則思<lb/>
<pb n="KR4h0152_WYG_095-8b"/>
恤其家勞於前則思逸其後是以古者既有官禄又有<lb/>
圭田而庶人在官者其禄亦視農夫以為差宋朝待士<lb/>
尚有祠禄况於口業而可役之乎且桂公之議施諸他<lb/>
省猶可若我江南則京官一品僅免田五十三畆有竒<lb/>
下逮九品則十畆有竒耳於時都御史歐陽公必進巡<lb/>
撫江南亦以其難行也議粮一石准田十畆則京官一<lb/>
品免田二頃九品四十畆耳夫今之四十畆有竒即古<lb/>
之百畆也古者一夫受田百畆其入可食九人又有餘<lb/>
<pb n="KR4h0152_WYG_095-9a"/>
夫自食其力今九品之家父母妻子以及薪水之丁大<lb/>
率倍於九人既供税糧復充里役已異乎古矣乃自百<lb/>
畆以下至四十畆又僉雜徭使之呼名應役恐非所以<lb/>
體羣臣也夫見刖廢履天下非盡刖者也因噎廢食天<lb/>
下非盡噎者也為人上者惡可懷逆詐之心而行㮣廢<lb/>
之法乎愚以為今官户免役縱不能盡如祖制亦宜稍<lb/>
寛其限而必嚴詭寄之罰民田不唯不容其詭寄尤宜<lb/>
并籍其數而必杜花分之奸則自然役不逮貧而有力<lb/>
<pb n="KR4h0152_WYG_095-9b"/>
之家莫不帖然心服奔走恐後矣若慮二弊未易搜剔<lb/>
則當并委量田進士於履畆之時宻詢主名而錯記之<lb/>
曰某都某圖某字圩某址田若干係某都某圖某甲某<lb/>
人産事竣攅合為一不任親供不假里書於祛弊也何<lb/>
有外此又令三年一會計則無易主存籍之田磽瘠既<lb/>
辨明則無貧富混淆之弊若乃商賈典質不務本業則<lb/>
如長洲吳縣估貲之法皆二百兩准田一頃槩令供役<lb/>
以寓抑末之意夫然後田之多寡足憑而役無不均矣<lb/>
<pb n="KR4h0152_WYG_095-10a"/>
或疑丁不宜於北不知余非專論丁也兼丁糧而論之也<lb/>
東南苦於論粮而不兼丁猶西北之苦於論丁而不兼<lb/>
糧也因地制宜去泰去甚達諸天下何不利之有<lb/>
　　均賦論<hi>徐師曽</hi>
什一天下之中正也方今田賦輕者一升重者七斗夫<lb/>
田雖瘠所入豈止一斗雖肥豈至七石不均孰甚焉夫<lb/>
不均者天下之通患也而吾蘇為尤甚盖天下之賦莫<lb/>
重於東南東南之賦莫重於吾蘇吾蘇之賦又莫重於<lb/>
<pb n="KR4h0152_WYG_095-10b"/>
長洲及我吳江今姑以吾邑言之嘗聞國初有徴石以<lb/>
上者宣統中巡撫侍郎周文㐮公忱郡守况公鍾嘗為<lb/>
奏减其額故其所存自一升以至七斗三升者减額之<lb/>
餘也已而文襄公又病其不均乃立加耗之法六斗以<lb/>
上悉蠲本色止徴金花銀銀一兩准米四石以常價計<lb/>
之捐米三斗而足矣六斗以下始加耗米本折兼徴後<lb/>
復减及五斗直至四斗以上而始加幸矣然自二斗以<lb/>
上四斗以下亦重額也而與五升三升者同加可謂均<lb/>
<pb n="KR4h0152_WYG_095-11a"/>
乎故當時重額之田其直最輕而不能售由是鬻田者<lb/>
利目前之厚直忘日後之遺艱詐稱輕額以求售自是<lb/>
户有虚糧而逋負益多矣嘉靖中郡守王公儀亷得其<lb/>
弊乃立圩號推收之法各照所業輕重以輸官而照户<lb/>
推收悉置不論百年之弊一洗殆盡矣特其所論攤耗<lb/>
之法槩以三斗七升六合為則是謂什而取二自此輕<lb/>
額變重而重額愈重所稱平者獨三斗二斗上下耳其<lb/>
與幾何夫以公之美意良法而人猶有所憾者豈無自<lb/>
<pb n="KR4h0152_WYG_095-11b"/>
哉高下之不分也肥瘠之莫辨也丈量之隱蔽也磨算<lb/>
之挂漏也公占之複除也坍荒之失寔也奸户之無粮<lb/>
也吏胥之歲匿也科麥科租陞科之未入會計也使無<lb/>
是數者則雖攤耗豈至若是之多哉然則如之何而後<lb/>
可曰國家以東南為根本以財賦為命脉誠能不惑浮<lb/>
言不惜俸廪特簡進士中老成才幹者一人准知縣之<lb/>
資專量田之任履畆計歩勿假他手辨其高下肥瘠覈<lb/>
其頃畆廣狹以定徴賦之差事竣則簡稱職者如例徴<lb/>
<pb n="KR4h0152_WYG_095-12a"/>
召授以憲職不稱者罰如是不過數十人假以三年而<lb/>
江南之田可畢均矣由是推之天下因俗制宜任土作<lb/>
賦豈不易易哉此之不務而徒委諸丞簿日玩月愒甚<lb/>
有不可言者吾見刑罰日繁民生日蹙國計日耗嗚呼<lb/>
誠不知其所終也<lb/>
　<lb/>
　<lb/>
　<lb/>
<pb n="KR4h0152_WYG_095-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百四十四</head>
    <p>
<pb n="KR4h0152_WYG_344-1a"/>
欽定四庫全書<lb/>
　明文海巻三百四十四　　　餘姚黄宗羲編<lb/>
　　記十八<lb/>
　　　紀事<lb/>
　　村落嫁娶圖記<hi>顧彦夫</hi>
某嵗春二月予從事京師錦衣周君出所謂村落圖示<lb/>
予觀其色甚愛者請曰君必為我記之申請再三遂置<lb/>
巾笥以歸歸之嵗向盡矣尚未知是圖之委曲也有華<lb/>
<pb n="KR4h0152_WYG_344-1b"/>
生者世家江北備諳村落者也工丹青造予予以此圖<lb/>
質之曰子之知畫猶吾之知書敢問婦女而跨牛何也<lb/>
曰此農家所嫁女也不能具肩輿以牛代行也一蒼頭<lb/>
牽牛而行重其女不使自控也跨牛質矣乃復有一蒼<lb/>
頭持葢以䕶之何也曰昏禮宜昏於昏矣農家苦燈燭<lb/>
之費送迎以旦晝用葢以蔽日也亦重之也一嫗逼牛<lb/>
耳以行一翁牛後徐徐隨之父母送其女者也一老翁<lb/>
杖而立一老嫗門而望置幼兒於地肘其裳一童子稍<lb/>
<pb n="KR4h0152_WYG_344-2a"/>
長携其幼指而語之凡容色皆若欷歔灑泣者傷離别<lb/>
也牛之前四人以鼓吹從事迎而導之者也道旁二驢<lb/>
次第行騎之者村妓也尾其驢以掖筝琶者村妓之二<lb/>
僕也又其股坐於小車之傍者車人也一皆邂逅而回<lb/>
眄者也去其林少許將復經一林二童子踴躍以報一<lb/>
婦人自籬而出臂一兒又一兒牽其裳以行一老嫗抵<lb/>
其手招之畎畝間有二農夫既鋤且止是皆見其事而<lb/>
談笑者也去既逺又有林鬱然竹籬茆茨亦彷彿如女<lb/>
<pb n="KR4h0152_WYG_344-2b"/>
家門之外有男子衣冠而鬚罄折而立誰也曰此其婿<lb/>
也古者三十而娶近世惟農家或然故壯而鬚也立而<lb/>
俟者將導婦入門也二婦人咨諏向前妯娌軰也將勞<lb/>
其女子之父母且迎之也二人挈榼迎勞之需也一女<lb/>
僕繼之備使令也二童子參差以從其大者指而語之<lb/>
若曰新人近矣一老嫗門立以望察風聲以為禮之緩<lb/>
急者也予聞之戲曰子眞村落人也知村落之狀為眞<lb/>
予不飽文遂以子之言為圖為記以償我久逋之文債<lb/>
<pb n="KR4h0152_WYG_344-3a"/>
可乎生笑曰此所謂一莖草化丈六金月者也何不可<lb/>
之有時天寒語從逰者呵筆書之<lb/>
　　石犀記<hi>王允東</hi>
天之生才率與氣運元精㑹協而成而才之生世每以<lb/>
周一代之用焉葢造化之流行恒若有所待而斯人之<lb/>
拯屯亨否亦各自有其時非誣也若吾郡伯印江張公<lb/>
之治台也立石犀西江之歩以障水怪而郡以獲寜亦<lb/>
其事也吾郡在白雲山之麓層巒擁其後長江走其前<lb/>
<pb n="KR4h0152_WYG_344-3b"/>
上納天台僊居兩縣之水下接巨海百里之潮灌之以<lb/>
諸溪束之以隴峽地故﨑嶮促狹而流復奔駛怒狂一<lb/>
値積雨經日則衆水畢漲然其盈甚速而其涸甚難葢<lb/>
下流壅塞而海潮又乘之秋深雨多驕蛟妖蜃往往陸<lb/>
梁其間如隆慶戊辰之嵗滿城之民不為魚者幾矣衆<lb/>
恒憂之既而公以部署宿望簡自上心出守於兹葢當<lb/>
災沴之後而吾民蕩析然一値累雨江水輙溢若有所<lb/>
憑恃而為之者公乃即西江之歩鑿石為犀一置之水<lb/>
<pb n="KR4h0152_WYG_344-4a"/>
澨用厭勝之衆始以為公固用神道以安衆心未之信<lb/>
也然自石犀既立之後江水安流即有數日之雨不復<lb/>
泛溢連一二年水不至城下廬舍以完田疇以穫頌聲<lb/>
以興而人始知公之拯亨有道以此予聞蜀江善溢往<lb/>
時太守李冰者琢三石犀置之長衢而錦江灌江遂以<lb/>
無患至今頼之與吾台今日頗合即予固不知其説意<lb/>
者六經之中固無所謂厭勝之術抑聖人殆有所不得<lb/>
而言不然則大禹之鏁支祁旌陽之弭妖孽又往往有<lb/>
<pb n="KR4h0152_WYG_344-4b"/>
可考者此又何也然則公之功固與古之聖賢神人嫓<lb/>
美於無窮以惠澤於台又非冰比也誠不可無記以示<lb/>
後世也於是改西江曰犀江而困為之記<lb/>
　　今古竒聞記<hi>沈愷</hi>
鄭孟良不知其所自出在漢隠於勾漏龍門之間為交<lb/>
南人積高貲累致巨萬有子曰茂卿少負英氣學儒弗<lb/>
成去學劍又弗成乃棄去學賈一日喟然曰嗟乎男子<lb/>
生而志四方奚必塊坐一室如病手足耶孟良與之金<lb/>
<pb n="KR4h0152_WYG_344-5a"/>
千斤西逰蜀時年才茂齡未室曰兒去不得重息歸終<lb/>
不為汝娶茂卿前跪曰敬唯入成都見錦城妍麗即靡<lb/>
靡不自禁日與他少年逰他少年轉相結納節裘馬貯<lb/>
歌舞燕㑹絲絃鼎沸金泉隨手輒盡納婦曰李氏日煦<lb/>
煦戀好遂無意較什一取息利以故貲日落謀南歸李<lb/>
請與俱茂卿曰父言在耳柰何時李姙且三月茂卿曰<lb/>
萬一生男無委溝壑足矣無以我為念李執其手泣曰<lb/>
妾既以身委君一惟命得若君言將百嵗是頼何敢以<lb/>
<pb n="KR4h0152_WYG_344-5b"/>
妾所愛後夫君所愛乃出紫玉簮為識歸至瞿塘舟薄<lb/>
於石俄而中溺漁者憐而出之歸見其父乃其氣索然<lb/>
父舉其囊訝曰槁葉若是乎蜀川其敗汝哉子無川行<lb/>
越一年又與金千斤東逰齊齊故饒裕又時時與豪俠<lb/>
鬬雞走馬獵狐兎為樂性亦慷慨樂濟人急有告急者<lb/>
倒囊以應無不滿意去又娶一婦曰胡氏煦煦戀好如<lb/>
初客久金盡謀歸謂胡曰吾欲汝俱柰父命何吾歸三<lb/>
年不來汝必更適然善待後人矣時胡且姙指其懐泣曰<lb/>
<pb n="KR4h0152_WYG_344-6a"/>
吾負汝吾負汝曰妾既辱奉君子巾櫛君死妾死此言<lb/>
何入吾耳行矣善自保愛乃出水犀合為别及次荆門<lb/>
遇盗僅以身免歸則鶉縷百結非復勾漏時鄭生矣父<lb/>
見而驚曰吾兒憔悴至此乎即貲積山丘吾終不願汝<lb/>
賈也父坐是怏怏死茂卿幾不欲生曰兒不孝重傷吾<lb/>
父心至有今日自是斷魚肉絶腥葷絶口不道陶白事<lb/>
且矢不再室或勸之曰汝年茂未嗣不於此時為令圖<lb/>
恐日就衰暮鄭氏宗祧謂君若何茂卿喟然曰吾父以<lb/>
<pb n="KR4h0152_WYG_344-6b"/>
不肖之故不以天年終此身亦已多矣敢妄生他念乃<lb/>
作離鸞引以見志然追惟胡李别時狀及檢故所遺多<lb/>
記憶不忘言至泣數行下曰吾魂魄終相結也聞李在<lb/>
蜀日就貧茹荼履葛猶烈烈不隨時有少年者竊慕之<lb/>
託姑挑之曰芳蘭早凋信有時乎汝不於繁華時取妍<lb/>
一旦西風枯落人其謂何若不為動侮訌日至度不能<lb/>
免竊詣宻室自經鄰嫗索之復甦嫗慰之曰汝生方十<lb/>
有九年柰何輕死曰嗟乎爾謂百年永乎嬰孩白首均<lb/>
<pb n="KR4h0152_WYG_344-7a"/>
死爾終不為動既而生子曰繼芳惻然嘆曰百年頼此<lb/>
一息萬一蹉跌何以為解乃拮据匍匐日望底立及長<lb/>
夜燈侍膝數數道往古陳鑒戒曰題柱棄繻何人邪繼<lb/>
芳用是勵志烈烈輙以古人功代自期譽彰彰聞矣胡<lb/>
在齊雖形影相將履潔無他女子習屏飾謝華蕭然縞<lb/>
裳俗故好逰嵗時華美列行胡又終日闔扉坐足不越<lb/>
閾有王姓者豪於財聞其賢美以張氏為先容曰得果<lb/>
所願珠寶珍竒惟所欲顧以百金為聘張善狡自匿其<lb/>
<pb n="KR4h0152_WYG_344-7b"/>
金徉謂王曰胡見金色動意有所受期至彼迎胡氏不<lb/>
知其先所為乃唾而罵之曰人而獸邪聞者嘖嘖吐舌<lb/>
去居無何有子曰餘美餘美生而慧胡氏居常含熊丸<lb/>
鑿鑿道孤苦事且曰兒無父矣何弗自立餘美用是亦<lb/>
蚤夜兢兢砥名行風動齊魯間當是時漢徴賢良共七<lb/>
人繼芳餘美一時並與繼芳為城陽内史餘美亦佐交<lb/>
州一時同赴郡國城堞臺觀人物闐咽輪轂交輝草木<lb/>
動色母李氏見之獨忽忽不樂食飲不下咽繼芳跪問<lb/>
<pb n="KR4h0152_WYG_344-8a"/>
故李泣曰天下有無父兒耶李泣繼芳亦泣又請故曰<lb/>
汝父故交産客逰蜀耳與余不通問死生三十餘年矣<lb/>
子官兹土不念所從顧馳高車䇿駟馬樂耶繼芳聞言<lb/>
蘇蘇隕涕時夕陽西下指而拊心嘆曰不見吾父有若<lb/>
此日輙繪所似遍索巖谷間浹旬乃見若父至則形容<lb/>
枯槁髪毿毿皤矣李且信且疑令繼芳延至郡閣大張<lb/>
供燕列燭置膳酒半具問顚末縷縷無一事爽先是李<lb/>
留門屏間聽甚悉出玉簮合焉契之乃相持哭餘美同<lb/>
<pb n="KR4h0152_WYG_344-8b"/>
官舍母胡氏聞之亦瞿然心惻謂餘美曰汝父若交産<lb/>
我心更切也無乃即其人耶令餘美具問如胡皆縷縷<lb/>
合及出水犀合果然率又相持哭於是合兩家為一而<lb/>
繼芳餘美率又肫肫相砥礪勸忠繩孝引義納軌並起<lb/>
為漢名臣云野史氏云嗟乎今之言暌合者夫豈少也<lb/>
未有一朝而獲二子不出户庭而通二妻自有史冊以<lb/>
來葢未前聞其事甚竒茂卿始雖無良卒能悔悟而果<lb/>
於不娶向使茂卿歸而娶或不能有感於二婦二婦去<lb/>
<pb n="KR4h0152_WYG_344-9a"/>
而矢志勵節不若是其果或不能振育其二子天經人<lb/>
紀舉萃於家雖造物有不可曉者余益灑然異矣<lb/>
　　焦隠士易服制記<hi>王華</hi>
甲午嵗余以簡命按視江南四郡某月某日筮蒞事鎭<lb/>
江見大江西來東門東豁灝氣吞吐與乾坤相摩軋余<lb/>
曰都江南形勢其在兹矣見中流二山秀蔚拱峙與江<lb/>
上下眞若巨靈驅擘使豁江流之衝以關節中原之氣<lb/>
也余曰都一郡形勢其在兹矣既飭郡事某日風日爽<lb/>
<pb n="KR4h0152_WYG_344-9b"/>
槩命輿出定波門迤邐陸行數里循象山之崖升舟江<lb/>
行三里許往焦山觀焉將省江山險要與野土所宜民<lb/>
生腴瘁風俗羙鍥而為之經紀焉詢竒茂搜靈逸而樹<lb/>
之風聲焉非徒以遨嬉為也時從行者有某官某官因<lb/>
問山之所以名則曰東漢末造焦先生光隠兹山三詔<lb/>
不起弗廬弗食弗衣自如也後人高之山名因姓之自<lb/>
宋迄我朝咸祀之余遂造祠下致廟見褒然袞冕者則<lb/>
所肖先生之像也余曰詫哉崇而祀之可袞冕之不可<lb/>
<pb n="KR4h0152_WYG_344-10a"/>
高潔沉静付形自然先生且弗廬弗食弗衣死而袞冕<lb/>
被焉華質弗倫乖先生之志且天下有有徳者有功者<lb/>
足以康濟生靈以永永建乂邦家於是乎天子以𤣥袞<lb/>
及甫榮之以為報死亦袞冕祀焉今加諸草野槁寂之<lb/>
人名實匪稱凟朝廷之典乖先生之志無以勵貞行而<lb/>
天下之俗囂囂爾凟朝廷之典無以敦懋勲而天下之<lb/>
人心泄泄爾兹不可其易以隠者服俾先生之神獲妥<lb/>
於兹山翛然與山雲水月相與窮焉庶山之得以夀兹<lb/>
<pb n="KR4h0152_WYG_344-10b"/>
名也雖然山之英爽勝概其襟帶江南凝毓王氣為我<lb/>
國家無窮之佑吾猶不欲先生之專之也僉曰允哉人<lb/>
心弗同因革非常自郡守林鶚以後未餘百祀而先生<lb/>
冠服之制已四易矣今幸就正不可無辭以詔後遂伐<lb/>
山石書其顚次某月某日某郡某記<lb/>
　　牛相乳記<hi>薛應旂</hi>
薛子歸耕於晉陵五木之野畜牸牛二嘉靖辛酉春莫<lb/>
其一産犢時時䑛而乳之其一懐胎而未産迨夏閏月<lb/>
<pb n="KR4h0152_WYG_344-11a"/>
二十五日牧於隴上産犢者食草遇毒倐忽死犢號呼<lb/>
仆地仰卧顚滾尋復含死乳悲鳴不已其懐胎之牸悽<lb/>
慘徬徨若有不忍之狀隨去而䑛其犢既牧人擁犢歸<lb/>
犢時時回顧其母明日乃復奔至母死所號呼顚頓農<lb/>
人咸異之踰旬日懐胎之牸亦産一犢乃并前犢而乳<lb/>
之若其子然閭巷老稚相傳而趨視者罔不感嘆云因<lb/>
憶韓昌黎猫相乳説司徒北平王牧人以康罰罪以平<lb/>
國事既畢家道乃行協氣感召致猫相乳且謂猫非性<lb/>
<pb n="KR4h0152_WYG_344-11b"/>
於仁義者也其感於所畜若此詩曰爾牛來思其角濈<lb/>
濈朱子謂牛善觸故詩人以濈濈咏之則牛之性又不<lb/>
猫若也今顧有此哉不知何以致之余重有感焉為之<lb/>
記<lb/>
　　浮山遺竈記<hi>陸深</hi>
平定之山以浮名者二故稱東西浮山云東浮山在城<lb/>
東五十里餘即女媧氏補天之處也其煉石竈尚存山<lb/>
多産石灰勝他産而所産諸色石亦可燒云予嘗荒唐<lb/>
<pb n="KR4h0152_WYG_344-12a"/>
補天之説今適其地睹其跡於是召其土人問之土人<lb/>
曰然又問之土人之耆宿耆宿曰然已又問之學士大<lb/>
夫士大夫又曰然予曰何謂也時僉憲白君實之曰是<lb/>
遺俗焉可徵已凡吾定之人環而家者以千萬計而附<lb/>
州者尤宻今州居之家復以百千計嵗上元之夕無論<lb/>
小大家家置一罏焉當户高五六尺許實以雜石附以<lb/>
石灰至夜煉之達旦火熖熖然光氣上屬天為之赤至<lb/>
於今不廢也是之謂補天予聞之始悟而未有以發也<lb/>
<pb n="KR4h0152_WYG_344-12b"/>
遂過樂平與太宰白巖先生喬公談浮山及此予以為<lb/>
此葢史氏之微詞也要之實理固亦有然按媧皇之興<lb/>
繼太昊而誅共工是時火徳中微生民甚樸想夫茹毛<lb/>
飲血之外日出而作爾日入而息爾固未能盡火之用<lb/>
也况洪荒初開林木鮮少樵薪之利漸微而附麗之機<lb/>
猶隠媧皇乃察物宜前民用是故制此以通昬黑之變<lb/>
補烹飪之宜所以開物而成務葢曰補天之所不及爾<lb/>
後世所謂焚膏繼晷爝火代明亦斯義也此誠贊化育<lb/>
<pb n="KR4h0152_WYG_344-13a"/>
之一端聖人繼作舟車宫室之制安往而非補天也哉<lb/>
補助也贊也未必盡寓彌縫修綴之義固因其罅漏而<lb/>
補塞之讀者不以辭害可也後世方士家本列子之言<lb/>
以為燒丹接氣之術故神其事世遂惑焉公大以為然<lb/>
云此可破千古之疑予許為作辨而未有以復也聊記<lb/>
於此<lb/>
　　焦義士存廟記<hi>王璜</hi>
炎漢前將軍忠義關侯廟在濬縣李家道口鎭東不知<lb/>
<pb n="KR4h0152_WYG_344-13b"/>
建自何年代其神靈異於他廟鎭人凡有禱者應如響<lb/>
赴以故鎭人敬事之久之不替益隆嘉靖辛卯嵗例毁<lb/>
天下滛祠侯廟在焉鎭人咸恐恐然奔走號呼於祠下<lb/>
而罔知所處有焦義士兄弟者慨然言於衆曰母憂也<lb/>
我兄弟當為存之忽報有臺檄至檄云侯以名將為神<lb/>
實與他滛祠者不同廟其勿毁鎭人於此益神夫侯之<lb/>
神而高義士之義也義士懼有後虞請於大伾子曰廟<lb/>
幸存者寜知後日不復以為滛祠乎願一記之使永永<lb/>
<pb n="KR4h0152_WYG_344-14a"/>
其存可也大伾子曰存廟是矣而知廟之所以當存者<lb/>
乎葢嘗讀史至白馬之役而知之矣當顔良攻劉延於<lb/>
白馬也侯能刺良於萬衆之中遂解白馬圍以報効曹<lb/>
操及其既刺顔良也又能封還曹賜拜書告辭而奔先<lb/>
主夫解圍者仁刺良者勇報効而後去者義不背先主<lb/>
者忠忠義仁勇俱著於白馬一役白馬今之滑也廟去<lb/>
滑僅三里許安知侯當日之刺顔良者不在此地耶又<lb/>
安知侯之英靈不感舊懐昔而嘗往來於此耶宜其神<lb/>
<pb n="KR4h0152_WYG_344-14b"/>
靈異於他所矣此其所以當存也若夫在他所者愚則<lb/>
以為解良涿郡平原荆州章鄉五廟義當與此並存而<lb/>
餘者皆當毁也葢侯生於解良得主於涿郡起義於平<lb/>
原昭大勲於荆州死於章鄉而餘則不免於滛矣因附<lb/>
辨於此以示夫後之毁滛祠而無别者義士名世英弟<lb/>
世傑關中三原人父子兄弟世商於鎭行義多類此云<lb/>
　　書方岳徐公事<hi>周復俊</hi>
或問方岳徐公樾之殲於玩江也與二忠嫓烈垂休歟<lb/>
<pb n="KR4h0152_WYG_344-15a"/>
將或有遺論也予曰唯唯否否鄙人何足以知之然竊<lb/>
聞此地之長老大夫士言莫不以那鑑賊其猶子圖謀<lb/>
為後此直一家之難耳未聞其攻劫城堡殺戮居民有<lb/>
叛逆之跡也聲其罪而理之可矣奚必赫然興師哉徐<lb/>
公力不能止則當調度餱糧集於境上以贍逺近之兵<lb/>
職斯稱矣兵戎非其任也脱有精謀秘䇿鬱鬱於胸覽<lb/>
時不平義不容黙則宻陳當路以補戎事之闕吾言獲<lb/>
聽國之福也生民之休也萬一不用吾心斯盡矣非若<lb/>
<pb n="KR4h0152_WYG_344-15b"/>
二忠奉上之命撫諭䝉古被執之辱也脇之不從則二<lb/>
忠惟致死之之為當也且當是時六月興戎山川煩蒸<lb/>
霧露毒發帶甲荷戈之士屬死道路枕藉巖谷是天時<lb/>
未順也用兵之道無利深入鄉導為先沅江高山絶坂<lb/>
林菁隂翳道途險巇其城背山阻江一夫當關萬卒莫<lb/>
進而客兵之信地不分土人之鄉導莫遣是地利弗察<lb/>
也於時將帥未調人懐二心心持一見議論叢生襍然<lb/>
如蝟是人和未審也此三者皆用兵大忌也犯此三忌<lb/>
<pb n="KR4h0152_WYG_344-16a"/>
是兵未交而先敗矣公又不俟羣師之集無煩逰士之<lb/>
説孤忠獨持戴賈胡之㡌披夷玀之服慨然據鞍揮刃<lb/>
徑進前書大字即日屠城欲何為也致使醜國逺觀咸<lb/>
慟曰那鑑信有罪爾一城之民奚罪焉於是衆怒莫遏<lb/>
矢刃交膺而公遂告亡假令公當時褐葢緋袍建大將<lb/>
旗鼓而進彼酋雖驁必不敢加兵既殲之後始知軍中<lb/>
有徐方岳也今雖梟張經之首剖趙完之尸亦奚益耶<lb/>
予聞其言而悲之未嘗不為涕下沾纓也予與公為同<lb/>
<pb n="KR4h0152_WYG_344-16b"/>
年知深信篤天日皎然其文章徳行無俟贊揚而䘮師<lb/>
隳體痛孰甚焉嗟乎秦師之敗於殽函間也非獨一孟<lb/>
明視之過也公獨不幸而罹閔凶殊可悼爾<lb/>
　　書張御史事<hi>周思兼</hi>
張御史春眞定人商𢎞載榜二甲第五人初試南宫主<lb/>
司欲首薦以北巻為疑既拆封知為眞定人以問宰相<lb/>
曹公曹與張同邑張不往見但謝不知遂置第六廷對<lb/>
復得第一甲第三人曹又易之初授南京廣東道監察<lb/>
<pb n="KR4h0152_WYG_344-17a"/>
御史國朝進士釋褐為御史自張始時中官王振用事<lb/>
齊韶附之得南京刑部尚書倚托縱恣人莫敢言有指<lb/>
揮某者與徽商友善往來無間結為昆弟指揮富而無<lb/>
子有三女一嫁儀眞民一嫁鎭江一嫁武臣指揮既卒<lb/>
徽商遂詭襲其官媚指揮之妻甚至妻信之遂許為嗣<lb/>
商既得官併欲奪其産沉指揮之妻於江既事漸彰聞<lb/>
指揮女在儀眞者訟之刑曹齊韶受賄竟右商人而詘<lb/>
指揮女女徘徊都市商殺之血汚女衣以石沉之井指揮<lb/>
<pb n="KR4h0152_WYG_344-17b"/>
妻有侍兒為商所奪心傷故主有怨言商又殺之又一<lb/>
奴欲訟寃商又殺之都下無論貴賤皆痛憤然畏韶七<lb/>
年無敢問張初至官見婦人泣而呼寃葢指揮女在鎭<lb/>
江者也都御史過之若不聞張心疑其事問之同官同<lb/>
官摇手諭之曰此非君所當問也張奮然曰朝廷設耳<lb/>
目之官何事不可問有事不敢問號稱御史不亦辱乎<lb/>
今日吾固當問之同官掩口笑南京京城事皆屬廣東<lb/>
道張遂按之白中丞中丞怒曰汝書生不諳時務躁妄<lb/>
<pb n="KR4h0152_WYG_344-18a"/>
如是汝登第幾日蒞官幾日遽欲預事乎韶聞之大怒<lb/>
曰吾不識張春何狀豈䘮心病狂乞死者耶不然何以<lb/>
反吾獄既而窮按不已事大暴著井中血衣尚在獄詞<lb/>
皆張手筆韶見之大驚曰彼書生何精練至此始有懼<lb/>
色因求都御史勸止之都御史曰吾前叱之今日何面<lb/>
目與之言乃令同官言之張遂列齊韶見阻之意都御<lb/>
史轉托之言併同官三四人連獄詞具疏呈都御史求<lb/>
印都御史固不肯印月餘都御史去御史曹姓者署印<lb/>
<pb n="KR4h0152_WYG_344-18b"/>
强使印之乃得聞上而齊韶之疏先在矣時北京都察<lb/>
院都御史冦莊愍公見之曰此疏何得先上都察院本<lb/>
堂亦即至宜徐待之三日張疏果至下錦衣衛提問韶<lb/>
與張連逮至京錦衣衛金指揮者亦無子問其事悽然<lb/>
泣下故齊韶無所措辭時張疏言韶放縱數事其一言<lb/>
史事史氏初與后妃之選英廟欲立為后既而疑其姓<lb/>
謂朱與史婚非雅遂賞表裏還之齊韶竟納為側室張<lb/>
又上書王振幾千餘言首論其事王振讀至此驚曰韶<lb/>
<pb n="KR4h0152_WYG_344-19a"/>
他事吾尚可為此事吾豈能左右乎由是商始伏辜以<lb/>
殺死一家三人論而齊戍邉刑部原問官死於獄御史<lb/>
轉托俱為編氓惟張復官於是韶上疏申辨上怒勅再<lb/>
辨者斬韶怨王振不右已以為是獄皆振所為也上疏<lb/>
言振罪上怒竟論棄市時張一疏殺一尚書杖殺刑官數<lb/>
人罷三四御史直聲雖震動天下而舉朝不能安之矣<lb/>
歴御史俸年餘即遷山西按察使僉事時遇土木之難<lb/>
人不自保葢中傷之也後英廟復辟忠國公石亨用事<lb/>
<pb n="KR4h0152_WYG_344-19b"/>
亨子彪以逰擊廵邉所在積聚皆没入已謬奏北敵擄<lb/>
掠無遺朝廷信之張上疏論彪誣妄舉朝吐舌亨怒曰<lb/>
何物狂子吾將赤其族殺齊尚書非此耶此朝廷之佞<lb/>
臣留之何益上命給事中一人刑部侍郎一人郎官二<lb/>
人至所在勘騐給事中以憂死衆依違其辭以復上頗<lb/>
知之彪與張俱召還兩置之不問亨屢遣人刺張張不<lb/>
為備待命二年不授官遂棄去然公論惜之左遷鎭江<lb/>
府同知時宰相徐有貞亦謫鎭江與張同為石亨所擯<lb/>
<pb n="KR4h0152_WYG_344-20a"/>
相得歡甚有詩云雙親路隔三千里五品官縻二十年<lb/>
徐見之曰吾心事君已盡言之矣遂以此聯一字為一<lb/>
詩以相怨嘆後以憂去官起復至京復待二年不得官<lb/>
時商𢎞載入相矣張亦不往見竟得應天府治中俄而<lb/>
亨敗凡嘗論亨者皆復官賞賚增秩張遂擢順天府丞<lb/>
時張已疾甚未至任而卒張之孫可知與余言如此余<lb/>
時卧病旅邸恐久而遺忘力疾詳書之乃其世次不無<lb/>
牴牾以俟後之君子時嘉靖丁未冬十月<lb/>
<pb n="KR4h0152_WYG_344-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百七</head>
    <p>
<pb n="KR4h0152_WYG_307-1a"/>
欽定四庫全書<lb/>
　明文海巻三百七　　　　　餘姚黄宗羲編<lb/>
　　序九十八<lb/>
　　　時文<lb/>
　　醒泉忩稿序<hi>劉繪</hi>
學士大夫有謂今舉業無禆於吏道蔽矣夫吏倚法則<lb/>
難近以俗尚通則巧宦以能二者世指為賢吏道其居<lb/>
是邪攷秦漢之後史傳循良自叔敖氏公孫子産不下<lb/>
<pb n="KR4h0152_WYG_307-1b"/>
數十人大抵贇贇多經學儒雅也今舉業首經書義固<lb/>
藝文之精奥焉括綜經㫖浸漬聖術搜體遺緒撝衍微<lb/>
響非若辭賦歌詩猶可以騁浮艷侈枝葉也其業淳正<lb/>
沉澹不詭聖賢之訓則經世理物其機何所不逹哉醒<lb/>
泉黄君令息政本敦愿以與良民親編户極貧卑皆不<lb/>
令畏惮而擾恭儉任恤導民疏清澮稼穡蓄蹄革筋角<lb/>
薪藁榻布欲百姓殷給而公衙待收貴穀重糈泊如也<lb/>
踰年氓力本業供上興作吏治不勞條貫燦然日引諸<lb/>
<pb n="KR4h0152_WYG_307-2a"/>
生論討經籍燕笑在泮息諸生以君起姚江振迹明經<lb/>
争摳衣願從㳺不去君以吏事辭乃出忩稿經義數百<lb/>
篇是時謝生謹段生中選孟生養浩皆君夙所㧞雋與<lb/>
諸生誦習咸喜得大家鉶冶而樂其陶鑄丞程荘史田<lb/>
大禮感君徳化捐俸偕邑文學廣徳楊萬仞平山梁盡<lb/>
忠松滋謝燧鋟以廣其傳焉黄君且好文指授童冠不<lb/>
倦怡神翰藻騷雅書畫追逼前哲醖藉曠逸非所謂愽<lb/>
物君子邪故舉業有真贗得其真者良矣彼法吏俗能<lb/>
<pb n="KR4h0152_WYG_307-2b"/>
吏巧世得文吏而裁以經術非綰組佩印之英也哉<lb/>
　　王季重小題文字序<hi>湯顯祖</hi>
時文字能於筆墨之外言所欲言者三人而己歸太僕<lb/>
之長句諸君爕之緒音胡天一之竒想各有其病天下<lb/>
莫敢望焉以今觀王季重文字殆其四之而季重以能<lb/>
為古文詞詩歌故多風人之致光色猶若可異焉大致<lb/>
天之生才雖有能衆亦不獨絶至為文詞有成有不成<lb/>
者三兒時多慧裁識書名父師述之以傳註帖括不得<lb/>
<pb n="KR4h0152_WYG_307-3a"/>
見古人縱横浩渺之書一食其塵不復可觧一也乃幸<lb/>
為諸生困未敏逹蹭蹬出没於校試之場久之氣色漸<lb/>
落何暇議尺幅之外哉二也人雖有才亦視其所生生<lb/>
於隠屏山川人物居室逰御鴻顯髙壮幽竒怪俠之事<lb/>
未有覩焉神明無所練濯胸腹無所厭飫耳目既吝手<lb/>
足必蹇三也凡此三者皆能使人才力不己也才力頓<lb/>
盡而可為悲傷者徃徃如是也若季重者五嵗遍受五<lb/>
經十嵗恣為文章二十而成進士盖一代之才也而天<lb/>
<pb n="KR4h0152_WYG_307-3b"/>
亦若有以異之者大越之墟古今冠帶之國也固巳受<lb/>
靈氣於斯而世籍都下徃來燕越間起禹穴吳山江海<lb/>
淮沂東上岱宗西迤太行歸乎神都所逰目天下之股<lb/>
脊喉顋䖏也英雄之所躔美好之所鋪咸在矣於以豁<lb/>
心神紆眺聽者必將鬱結乎文章而又少無專門承學<lb/>
之間靈心洞脫孤逰浩杳蚤為貴公鉅人所賞聞所未<lb/>
聞出見少年裘馬弓劍旗亭陌道之間頋而樂之此亦<lb/>
文心之所貽佇也身復蚤逹曽無諸生一日之憂名字<lb/>
<pb n="KR4h0152_WYG_307-4a"/>
所至贊嘆盈矚故其為文字也髙廣其心神亮瀏其音<lb/>
莭精華甚充顔色甚悦𦕈焉者如嶺雲之媚天霄絢焉<lb/>
者如紅霞之蕩林樾乍翕乍辟如崩如興不可廹視莫<lb/>
或殚形大有傳疏之所曽遺著録之所未經者矣嗟夫<lb/>
以一代之才而絶三者之累若此不亦宜乎其為古文<lb/>
詞詩歌又何如也雖然才士而宦業流通亦無以周世<lb/>
物之容而既以當塗令髙第為郎矣復抑而命青浦青<lb/>
浦故屠長卿所治縣也長卿既以此出大越名天下而<lb/>
<pb n="KR4h0152_WYG_307-4b"/>
季重書來乃更以歸休讀書為懐夫季重固己讀書矣<lb/>
凡為若談者當亦有未盡其才之嘆耶然則天之于季<lb/>
重誠若有以異之無巳也夫<lb/>
　　汪明府制義跋<hi>黄道周</hi>
天下城郭居廬通率在於平阜制柵巷涂軌使車馬雞<lb/>
犬無異也至其王氣所導奔㑹絡繹萬人所都必有千<lb/>
出之峰登舸遡瀾疲車頓走而市㕓稚子畫其步隅以為<lb/>
函盖居處如是者此髙人長者之所大笑也往為孝亷<lb/>
<pb n="KR4h0152_WYG_307-5a"/>
得從計車循漕道走京師見江北平陸如行袵席羣頭<lb/>
巾相告謂江北率無巃嵸者既稍走諸旁輔凡諸山川<lb/>
盤欎舒吐甚於江南乃大悔以為蚤瞶今士子見先輩<lb/>
作文章方圎平直謂是無竒者蚤瞶然以為萬家之郡<lb/>
無一出之峰遥望巃嵸詆為山野則是萬里沙陀與砥<lb/>
矢爭道也甲乙之間僕在詞林項水心先生文譽譟海<lb/>
内僕得共往反數日間談諸文章奇正利病如岡阜都<lb/>
邑之有結作起伏跬目所限不得相非先生略不道但<lb/>
<pb n="KR4h0152_WYG_307-5b"/>
云通都大郡無鉅儒名公介夫貞婦此猶之三家之市<lb/>
耳僕唯唯心然其言今又十年水心始自得士僕困於<lb/>
叢棘無所見知但從田野讀邑父母制義勸誡子弟因<lb/>
得復誦水心之言水心以為至性之人熱血欲灑託大<lb/>
當重必有可觀由是而思言無至性雖嶔嵜歴落㝠摉<lb/>
窮縋猶從鬼穴捉鳥道見光僅喜而己况遵鴨畔立雞<lb/>
棲以為動靜晦明不爽咫尺者乎汪父母世家新都新<lb/>
都山川竒奥壓宇内人多鉅儒名公介夫貞婦之所簇<lb/>
<pb n="KR4h0152_WYG_307-6a"/>
舉余嘗一至白嶽食頃輙去作數日思再登黄山窮數<lb/>
日不得首尾乃慨然興嘆以為是徽國所以挺出鍾陵<lb/>
所以逶逓也而市㕓稚子顧畫其步隅以為是神明之<lb/>
所卜度髙人長者之所大聚則雖日聆水心之言誦彦<lb/>
輔之書尋行數墨仲規屈矩以求當於函盖重大之務<lb/>
則亦罕矣予廢久不談文事又素以愚著無所解于世<lb/>
之論服强復談之知其無當也<lb/>
　<lb/>
<pb n="KR4h0152_WYG_307-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百六十六</head>
    <p>
<pb n="KR4h0152_WYG_366-1a"/>
欽定四庫全書<lb/>
　明文海巻三百六十六　　　餘姚黄宗羲編<lb/>
　　記四十<lb/>
　　　書院<lb/>
　　石岡書院記<hi>楊士竒</hi>
吾邑蕭自誠先生來京師屬余記其石岡書院余與先<lb/>
生之子翰林庶吉士省身交嘗聞書院興壊始末石岡<lb/>
在邑東南半舍許仙槎江之西梁蕭子雲十七世孫諱<lb/>
<pb n="KR4h0152_WYG_366-1b"/>
遜者始自峽江徙居之遜七世孫諱儀鳯宋舉漕貢始<lb/>
即其居之近作書院聚宗族鄉人子弟而教之儀鳯之<lb/>
子子安為王府掌計從文丞相舉義事敗覆其家書院<lb/>
亦廢掌計之從子福可明經擅為古文詩辭復作書院<lb/>
又廢於元季之兵國朝混一海宇福可之孫則善復繼<lb/>
作之而隠居教授其中蓋先生之父云吾嘗竊謂吾郡<lb/>
之俗所為可重非他郡所及者其民務義修禮尚氣節<lb/>
雖至貧不肯棄詩書不習至賤者能誦孝經論語曉知<lb/>
<pb n="KR4h0152_WYG_366-2a"/>
其大義凢城郭閭巷山溪林谷之中無不有學富貴者<lb/>
遇逄掖士必敬禮之不敢慢易而尤重世族茍其世賤<lb/>
後雖貴盛人固不願與齒而彼亦不敢以其貴盛加人<lb/>
吾鄉之俗如此吾何以知其可重也吾嘗下彭蠡泝大<lb/>
江浮洞庭游乎楚郢之間又渉淮道舒而東上下數千<lb/>
餘里或行數日不聞絃誦聲觀其人之所務朴者事漁<lb/>
稼智者趨賈販以逐什一之利率資大勢厚者為雄長<lb/>
不務乎詩書禮義不重乎逄掖之士也不辨乎世族也<lb/>
<pb n="KR4h0152_WYG_366-2b"/>
吾未嘗遍厯於天下而齊魯古稱詩書禮義之國今聞<lb/>
其俗猶不類於古昔然則論風俗之善惡必由乎教學<lb/>
之廢興故先王治天下皆拳拳興學於家塾黨庠術序<lb/>
亦各有制焉石岡書院固古人家塾黨庠之制考其創<lb/>
建以来雖屢廢之亦隨有賢者起而復之不至乎終廢<lb/>
吾郡之不廢其學類此故其風俗所以可重者有由也<lb/>
嗚呼一郡一邑之中不廢其學而俗有可重况於為天<lb/>
下之拳拳於學也哉是不可以不記<lb/>
<pb n="KR4h0152_WYG_366-3a"/>
　　滁州重修陽明先生書院記<hi>趙釴</hi>
釴嘗聞先生與人語曰吾居滁時見諸士多務知解口<lb/>
耳異同無益於得始教之静坐一時𤣥解妙覺収效良<lb/>
多乆之漸有喜静厭動流入枯槁之病後教以良知則<lb/>
無動無静隨處有得釴祗服久矣今幸来滁拜先生祠<lb/>
下問先生弟子時多凋謝間有數君子能守師説不能<lb/>
倡其子弟又相牽從事口耳其意重希世云先生祠在<lb/>
幽谷中亦舊所示法地也户北啓左石右土柱漸東傾<lb/>
<pb n="KR4h0152_WYG_366-3b"/>
州守應君請於侍御少淇陳公出羡金埤虛易朽始可<lb/>
久託役竣時竊以士不至為歎釴曰噫吁口耳溺人久<lb/>
矣昔齊東門子者有道士也人曰東門子能目聽而耳<lb/>
視也衆皆趨之曰吾不能倒置耳目能順耳目之用而<lb/>
巳衆咸嘆之曰耳自能聽目自能視無待於人而詔之<lb/>
也又曰吾能不用耳而聽不用目而視也衆咸疑而走<lb/>
矣曰不然子之所以能聽者謂有耳也鳥鳴則子聞之<lb/>
乎曰然鳥去亦有聞乎曰否是子之耳以有聲而聽以<lb/>
<pb n="KR4h0152_WYG_366-4a"/>
無聲而塞也其能視謂有目也花開則子見之乎曰然<lb/>
花落亦有見乎曰否是子之目以有色而明以無色而<lb/>
蔽也是皆逐物者也夫鳥有去来而聞性無去来花有<lb/>
開謝而見性無開謝吾聞以真聞故不用耳見以真見<lb/>
故不用目今先生所謂良知者知以真知故不用聞見<lb/>
之知以為知以是来者益踈耳曰士患無有倡者今倡<lb/>
之而猶不至則祠可以無修歟曰不可此所謂感也今<lb/>
人適中都必問治跡所在經陳蔡則咨嗟四顧車肯不<lb/>
<pb n="KR4h0152_WYG_366-4b"/>
進望闕里洙泗則津津色動神竦矣故祠以存感也詩<lb/>
曰高山仰止景行行止此之謂也感則景景則無有不<lb/>
至者矣此君子修祠意也雖然有真知而後有真感昔<lb/>
者七十子之於孔子也有治任而歸者或治任而不歸<lb/>
此無他知有淺深故其用情有至有不至耳若真知陽<lb/>
明之學者則必無有不至者是為記<lb/>
　　雲龍書院記<hi>鄧以讚</hi>
雲龍書院者中丞潘公侍御趙公為郡孝亷建也孝亷<lb/>
<pb n="KR4h0152_WYG_366-5a"/>
故無專舍今年夏吳子廷光陳子九功歸自春官而務<lb/>
變齊謂旅聚散非謀也輙率同盟謁中丞公請間讌公<lb/>
公雅好士大以為慰曰幾如是而不得志予其爾卜遂<lb/>
捐贖分起舘乎城南屬郡大夫王三錫顧其志度之已<lb/>
而侍御至謂獲其心也又頒營金卒役焉堂序亭垣具<lb/>
飭也於是錫以嘉名曰雲龍一日肅然造予請記予固<lb/>
讓不得命廼受詰朝又使諸君申請予乃告之曰勉哉<lb/>
命之矣夫説龍莫辨乎易之乾以諸君用之處潛躍之<lb/>
<pb n="KR4h0152_WYG_366-5b"/>
間其九三乎爻之辭曰終日乾乾夕惕若文言曰進徳<lb/>
脩業命之矣因坐而論文類皆專精若疑守勝若詛要<lb/>
以敬業為日夕予曰不然文一道也夫士之蘄彀也似<lb/>
射予昔去方之外嘗遭異人者工於中微而問其術對<lb/>
曰無他予學虛焉外不見耦内不獲身也然後引滿而<lb/>
已夫夫也為長於射者豈數數以中期為事此一之喻<lb/>
也予遲頓嘗學焉不象其心惟予二三兄弟皆矯焉所<lb/>
謂超軼無亦灑濯其神不役物不雄成考信千古直游<lb/>
<pb n="KR4h0152_WYG_366-6a"/>
意其不傳當觚抒思居然瓦注也若然則虛矣故心與<lb/>
境化而不稽機以順動而不桎曲成誰和焉然要以俟<lb/>
知者之知無為里耳易操嗟夫斯所謂徳業並邁與雖<lb/>
然大矣小之語黙周折大之述作位育孰是非文孰是<lb/>
非道一以貫之非有漸也故曰其入無倫其出不竭譬<lb/>
之龍惟無欲矣潛見飛躍安往而不神哉諸君曰由斯<lb/>
以談嘗聞用志不分乃凝於神是遵何説焉予曰不然<lb/>
此天人之判也予將盡言之夫不思而得不勉而中者<lb/>
<pb n="KR4h0152_WYG_366-6b"/>
先天之本體塗之人皆然故惟在黙而成之其志非分<lb/>
非合其神非凝非解則機愈㝠智愈靈易曰用九乃見<lb/>
天則謂不以人先之也顔子没而此學亡以安勉屬質<lb/>
而以能所求之故慮雖至變不離精粗斵雖至工不離<lb/>
瑕瑜雖滿志不離俞欿雖駭世不離雌雄是以聖人未<lb/>
嘗過而問焉以為未出乎人耳故予嘗妄謂聖自聖之<lb/>
學賢自賢之學曰吾持此而希其馴達必不達也諸君<lb/>
願為龍徳乎反覆是道可不謂繼絶學耶將使他日者<lb/>
<pb n="KR4h0152_WYG_366-7a"/>
曰是役也大有造於斯文豈不休美於是唯而退既蜡<lb/>
中丞公有秋卿之命且行諸君復申請予故書曰中丞<lb/>
潘公侍御趙公始建孝亷書院於城南中丞諱季馴烏<lb/>
程人庚戌進士在事多所興除民安其業士競其教侍<lb/>
御諱燿掖縣人為予同年又同中秘頃觀風蓋亦以經<lb/>
飾吏云記在落成之五月也<lb/>
　　九華書堂記<hi>王㒜</hi>
池之青陽縣南有九華書堂蓋唐供奉翰林李公白字<lb/>
<pb n="KR4h0152_WYG_366-7b"/>
太白所嘗讀書處也初公之浮遊江漢也遙望九華山<lb/>
而樂之適故人韋仲堪為令遂卜居焉其居在龍女泉<lb/>
側嵗久掩為民丘宋嘉熈初令蔡元龍訪求遺跡始剏<lb/>
書堂於兹山之麓化城寺東以山初名九子亦公所易<lb/>
今名故以為書堂冠焉勝國時邑人柯敬之嘗加修葺<lb/>
去今二百年巳敝不支敬之之曽孫暹為按察使欲修<lb/>
未果至是其從子志洪捐貲集材徹而新之中為正堂<lb/>
五間翼以兩廡前為碑亭又前為石門施以扁額寺僧<lb/>
<pb n="KR4h0152_WYG_366-8a"/>
徳侃来謁予求記公蜀人也初隠岷山出居襄漢之間<lb/>
南遊江淮至椘留雲夢者三年去之齊魯居徂徕山竹<lb/>
溪入吳至長安被遇𤣥宗尋不合去北抵趙魏燕晉西<lb/>
渉岐邠厯商於至洛陽游梁㝡久復之齊魯南游淮泗<lb/>
再入吳轉徙金陵上秋浦潯陽受永王璘辟璘敗長流<lb/>
夜郎遂汎洞庭上峽江至巫山㑹赦還憇岳陽江夏久<lb/>
之復如潯陽過金陵徘徊於厯陽宣城二郡其族人陽<lb/>
氷為當塗令往依之卒𦵏青山時寳應元年也其始終<lb/>
<pb n="KR4h0152_WYG_366-8b"/>
閲厯可考見者如此所謂公嘗讀書於九華者當在天<lb/>
寳十四年前上秋浦時而郡志又謂公樂五松山水之<lb/>
勝建堂讀書於此豈記者誤以九華為五松抑銅陵縣<lb/>
别有書堂今皆不可考也噫公一代文豪也舊史稱公<lb/>
有逸才志氣宏放飄然有超世之心故平生厯渉畧無<lb/>
膠滯後人仰之毎因其所至而表見焉如齊魯之酒樓<lb/>
有六逸堂其在姑孰如謫僊樓翰林宅十詠亭之類清<lb/>
風逸韻千古不泯宜乎兹堂之建於今而復於昔有如<lb/>
<pb n="KR4h0152_WYG_366-9a"/>
志洪者之致意於斯以克承先志也抑嘗考蜀之彰明<lb/>
有大匡山山下亦有公讀書臺即少陵寄詩所謂匡山<lb/>
讀書處是也遺址尚在今隴西寺而兹堂既移建化城<lb/>
寺側乃復有如侃者協力以相成之於此可見其風聲<lb/>
氣韻之相感不徒在吾儒者雖異道之人亦知景仰而<lb/>
效力焉故不辭為併著之俾刻石堂下若夫公之文章<lb/>
流播宇内光燄萬丈人皆見之又無俟予言之贅也<lb/>
　　輞山書院記<hi>李舜臣</hi>
<pb n="KR4h0152_WYG_366-9b"/>
鈞州勝地曰輞山者張子魚築室其中置所蔵書萬巻<lb/>
延鄉之子弟有才質者得縱觀焉子魚之為江西憲也<lb/>
吾從寮末得覩所謂輞山者圖及副使周某與吾友劉<lb/>
叔正所為記與述者知其創建之意蓋子魚以附郭上<lb/>
田易而得此初不自有共之諸生嘗以科舉之文體裁<lb/>
畫一童年而習既第乃易譬之銜轡遏其奔衝非至駑<lb/>
駘咸足驅䇿是謂大約而教之道不在是也人業一經<lb/>
以人聰明有及不及非謂高明之士亦限之也夫明經<lb/>
<pb n="KR4h0152_WYG_366-10a"/>
飭行以達於官學古能文以明有徳古今所珍而科目<lb/>
之選也今但慕之以為科目而已不復有明經之志是<lb/>
故飾碎裂之辭庶榮利之願食且寢於其師説舊聞而<lb/>
未嘗有見於古今之際雖幸登第脱其故習已廹於簿<lb/>
書之殷關乎崇卑之間所謂學古而能文者竟荒且負<lb/>
不能有成科舉之文又不足用於世下焉者遂為貪佞<lb/>
之歸道徳之士殊等之才所以不可多而見也子魚方<lb/>
以為萬巻書俟有志者究觀而强記也起其衰陋之習<lb/>
<pb n="KR4h0152_WYG_366-10b"/>
而資其才識之明且逺庶幾卓然有名其鄉者其微意<lb/>
也豈不美且盛哉<lb/>
　　尚行書院記<hi>李維楨</hi>
隆慶初載余承乏為吉士師事蜀趙文肅先生先生嘗<lb/>
言鄒衍論五徳之運理固有之昔者孔子言仁孟子言<lb/>
義荀卿言禮宋儒言格致而王文成言良知今當言信<lb/>
乎今不識信所謂先生曰在尚行蓋去先生三十餘年<lb/>
而學術益敝矣虞廷之危微精一孔門之博約克復且<lb/>
<pb n="KR4h0152_WYG_366-11a"/>
以為事障理障而去之希心妙悟合契自然當體便是<lb/>
動用即乖桎梏倫常芻狗名物互標法門爭誇証聖其<lb/>
説洸洋傲之以所不知而莫得其端其趨操茍簡自便<lb/>
愚不肖者易合而莫覺其非其名尊美使人羶悦而莫<lb/>
摘其瑕游談作而周衰清言競而晉亡今學術不幸似<lb/>
之以此文學則廢經史之大義黜傳註之成説離章句<lb/>
之本指五尺童子拾二氏唾餘以自竒師心用智跆籍<lb/>
前人而出其上以此為言語則博名託於効忠修怨附<lb/>
<pb n="KR4h0152_WYG_366-11b"/>
於嫉惡冥冥決事而或以事外之人掣肘勿勿逐聲而<lb/>
或以忌成之口譁衆以此為政事則上下相䝉利害相<lb/>
仗毁譽相錯名實相詭膠序未聞揖讓而賢豪舉郡縣<lb/>
不問疾苦而尚擊斷新進喜凌厲而老成務優容長吏<lb/>
失操柄而下官逞胸臆區黨横分體綂衡法蓋學術不<lb/>
尚行而馳騖於空談虛聲生心害政流禍若斯之烈也<lb/>
吾友鄒孚如嘗三為主司衡文武士又為天官尚書郎<lb/>
銓叙九流能已見於天下矣退而耕於雲夢之野逺近<lb/>
<pb n="KR4h0152_WYG_366-12a"/>
士人負笈執雉受業者日益衆為之精舍居之監司郡<lb/>
國嘉樂其事有所供都養費加繕治焉號其所居曰書<lb/>
院書院故嘗有厲禁孚如固辭其名不獲而名之以尚<lb/>
行行信也左氏曰信為土朱子以為然土四序何所不<lb/>
有孚如之專言行也其有所憂患耶彼其所進退士無<lb/>
亦有如孔子失之宰我者耶孔子之聖也聽言且觀其<lb/>
行又曰勿取□勿取健勿取口説士無行而其□足以<lb/>
飾之其健足以任之其口説足以折人而恣其所欲天<lb/>
<pb n="KR4h0152_WYG_366-12b"/>
下孰能當之行之不可以已也如是夫孔子之行余所<lb/>
不敢擬議庶幾為孔子之徒者楊秉有三不惑酒色財<lb/>
張復之有四不言亷不言貧勤不言苦忠不言効功不<lb/>
言能邵堯夫有二不愧行不愧影寢不愧衾黄徳思有<lb/>
五不欺家不欺親仕不欺君仰不欺天俯不欺人幽不<lb/>
欺鬼神此四子者宋儒未嘗許以入孔子之室即今之<lb/>
學者目為老生常語耳余竊有取焉尚行故也孚如齓<lb/>
而為諸生髫而登賢能書踰冠而成進士為内史為天<lb/>
<pb n="KR4h0152_WYG_366-13a"/>
官郎極清華之選而生平所遘實有困窮拂鬰人不堪憂者<lb/>
以故動心忍性其行誼日加修盖尊人潛野公躬行君子母<lb/>
鄹宜人賢明仁智儷之孚如甫登第而失父聚百順以事母<lb/>
行如孚如父母善繼善述豈易也哉孝者百行之本孚如正<lb/>
直亷潔天下能言之而不以孝名以此尚行何以尚之從孚<lb/>
如游者黙識而時習可矣余安得起文肅先生於九原而告<lb/>
之曰今鄒子之學術非昔鄒子比也<lb/>
　　大滌書院記<hi>黄道周</hi>
<pb n="KR4h0152_WYG_366-13b"/>
壬申秋余以逐客南旋實携杖屨啓闢斯山何兄羲兆左經<lb/>
右鉏綱紀其事不數年茨暨聿立苞麓既平環流既清四方<lb/>
髙躅之彦時亦往來興詠其間余方攀柏藝松棲遲漳海未<lb/>
之能從也戊寅初冬余再以逐客南旋緬念斯山暌違七載<lb/>
遂復誅笻其間徘徊日夕嗟乎天水之時畫江中斷李伯紀<lb/>
顛沛其先朱元晦寥消於後考其立朝逺者不能需朞近<lb/>
者不能彌月僕以迀愚幸逢盛世怒鼃之氣散其木鷄前<lb/>
無伯紀慷慨劍箾之誠後無元晦藴藉經書之致而欲與抗<lb/>
<pb n="KR4h0152_WYG_366-14a"/>
送千春提衡九鼎吾知難矣夫勲名之著身猶膏膩之著於<lb/>
茗葉道誼之著心猶寳屑之著於瞳子將為滌其盛大進以𤣥<lb/>
虛則瞿曇柱漆之流又溷其堂室此如逐清客以奉偶神郤<lb/>
膏梁而尊枯腊諒無濟於誕登未邀於成始也余少逺勲名<lb/>
長疎尊導繆從時路領日於兹感𤣥滌之未能班李朱而不<lb/>
逮然觀其事㑹酌其稽獲百世之下從此可知矣比考二公<lb/>
心身之際備悉淵微伯紀以誠明開君元晦以格致引士雖不<lb/>
標其宫庭要無殊此㫖趣至於旂常爼豆繫於兩室熨以河<lb/>
<pb n="KR4h0152_WYG_366-14b"/>
魁非君子之所宜謀學者之所有事也僕老矣農山餘談刪<lb/>
其將相韞丘之富無異薪樵以謂今日之所當為不過蒔花課<lb/>
竹汲谷烹泉即為格致之源不累誠明之動便可大滌𤣥氛<lb/>
廓清宙務役使黄面𣆀耳之倫以供烹㸑沐浴之具如此而<lb/>
可矣他又何知焉此山翠竹如苖巨身細葉益以薤芥涉冬<lb/>
愈嘉蹲鴟之倫盈隰被畬又少諸往時車蓋香火㳫雜之累<lb/>
即有一二朋從罇酒簋缶來證所學雞黍就遲稻米七鑿<lb/>
諒可免於噉菜事魔之誅乾餱以愆之刺也羲兆食貧未離<lb/>
<pb n="KR4h0152_WYG_366-15a"/>
寒素而綱紀於此已逾六年而僕僅一游目其間不能<lb/>
與諸名賢日夕講貫暢格致誠明之㫖雖逺近之勢不<lb/>
同而滯達之情備見矣壬申嵗余游兹山嘗為之記久<lb/>
不復憶比復重厯如讀經史再翻之後心眼亦别是左<lb/>
數百武即大滌洞洞九曲上下正平如鐻承塵傍為湧<lb/>
浪盤翠欲漾出洞左得小逕不數折去屐前齒得兩龍<lb/>
潭螺旋而上踰嶺不十丈丹黄交映折小逕而左厯頂<lb/>
西瞰可掇兩天目見蒼石藴草間叩之若磬是將達於<lb/>
<pb n="KR4h0152_WYG_366-15b"/>
棲真矣棲真右垣列壁數丈許唇齒匹之可啣一亭棲<lb/>
真谽谺如百間屋詭樓迷厦右鑿石逕隠現璣樹如鬬<lb/>
鷹鸛可數百歩即達歸雲矣從歸雲西旋循諸石徑稍<lb/>
東南行過黄山嶺還就小徑復於龍潭望大滌之口宛<lb/>
然歸雲也從是口而思棲真居然大滌矣書院大滌南<lb/>
折而東扆於天柱以妃大滌右行數百武得兩石門瓊<lb/>
液霏然如茶竈之在庋閣右少煩拄杖仰捫湧翠巖猶<lb/>
從驪龍逆鱗間行也自是出溪口渉畬吻可探石室石<lb/>
<pb n="KR4h0152_WYG_366-16a"/>
室未蓋而函殊可寳也南吞丹泉東出九鎖之溪龍蛻<lb/>
踞於北崖鳯瞑伏於南窈蓋出九鎖而洞霄之觀始究<lb/>
其自九鎖入者别從西嶺下南陟石步障以宿天柱之<lb/>
麓於以西探歸雲東掇石室仰承棲真俯納大滌猶右<lb/>
襟之結衣帶矣當時從游者為嘉興倪梅生先春汪爾<lb/>
陶挺錢仲雍琳蕭山曹木上振龍淞江陳卧子子龍時<lb/>
卧子以桐杖不遂登高諸數往還者余病未之能從也<lb/>
伯紀元晦二公祠即在書院之左腹書院制度及諸興<lb/>
<pb n="KR4h0152_WYG_366-16b"/>
創啓闢者不在記中崇禎十一年戊寅冬仲上浣右齋<lb/>
黄道周識<lb/>
　　大滌書院後記<hi>黄道周</hi>
大滌山者當餘杭之西宋人所營洞霄宫者也古瓦殘<lb/>
碑依稀在焉而李伯紀朱元晦以俎豆特存壬申之嵗<lb/>
予以放屨常厯是山坐卧李朱几案之下今復七年矣<lb/>
再為逐客重厯是山嗚呼以僕迂愚遭逄盛際無格主<lb/>
之能匡時之益而鹿鹿往還剥烟啄霜猶幸與伯紀元<lb/>
<pb n="KR4h0152_WYG_366-17a"/>
晦情事相隣嚮令郭文舉許逺游在豈可令其竈下兒<lb/>
見之乎是山吐泉北出為九鎻之溪溪源發於天柱中<lb/>
際為金竺坪扆坪承柱築小講舍以面大滌是臨安諸<lb/>
賢所共余晤語者也謝傅嘗云臨安以西多金堂玉室<lb/>
異人所棲余嘗上下徑山天目三四百里間捫高探深<lb/>
杖屨所結堂室異棲未有盛於大滌者矣大滌一山凢<lb/>
六七洞其博奥不及天台靈幻不及雁宕石嶂流溪不<lb/>
及武夷飛瀑隆巒不及匡阜竒峻不及九黄山精巧不<lb/>
<pb n="KR4h0152_WYG_366-17b"/>
及浮丘白嶽而獨以諸洞著於天下凢天下洞壑率在<lb/>
窪崖洪濤之所鼓盪龍匠移宫鮫人徙宅故其變態萃<lb/>
焉大滌當萬山之中寗父之所未陶康樂之所不鑿而<lb/>
谽谺窅窐遂若葯房壯於層屋若棲真之嵬峩歸雲之<lb/>
窱䆗𤣥蓋之浄雅雖不復藉諸勝亦良足撮其所長矣<lb/>
𤣥蓋者即大滌上下正平如削承塵謂之𤣥蓋棲真在<lb/>
大滌西髻洞門如城闉層樓環聨旁有通竇道書所謂<lb/>
懸霤歸雲西望天目暮靄所巢噏舌吞之此三洞者雖<lb/>
<pb n="KR4h0152_WYG_366-18a"/>
不必異人所棲然使漢武聞而搴裳燕昭聽而抵掌何<lb/>
詎過乎杜光庭稱是山玲瓏𤣥牝之竅妙棲息之下可<lb/>
以大滌塵心嗚呼塵累於人猶雲之觸石堯水所不洗<lb/>
許耳之相䝉蓋亦多矣謝傅棲遲此山五十餘年捉鼻<lb/>
拂巾為司馬主簿嚮使此時風鶴無靈鞭流遂斷蒼生<lb/>
之恨東山之痛豈復可滌乎僕自少寡名縁長稀物累<lb/>
然而東臨闕里未累漁樵道龍𣆀之未能逃漆園而不<lb/>
敢必如邁子之謝家人文舉之辭皮袴雖髪白齒落末<lb/>
<pb n="KR4h0152_WYG_366-18b"/>
繇也矣所幾希者右軍誓墓之後嬉然入林安石取幘<lb/>
之前翩欲採蕨終始斯志未失遂初儻一二高朋觧纓<lb/>
罣組朝誦孔易之篇夕哦風騷之㫖鋤松餘暇灌竹多<lb/>
閒相與擷其逸華収其雋實八十之年足跨八百鼓喬<lb/>
之攀鹿髪安浮之詫瓊宫吾皆命以僮僕寘若有無又<lb/>
何羡焉家距武夷可千二百里既已離仙何殊郷邑丙舍<lb/>
之外狂簡聿從通經典者亦可百十然自以明發異瞻<lb/>
敬恭漸廣念我同心之好别為伐木之遷昔右軍之適<lb/>
<pb n="KR4h0152_WYG_366-19a"/>
㑹稽謝傅之移蔣麓豈必守其鷄窠憚此鵠舉乎嗟乎<lb/>
升沉岸谷百年之内累世足徵宋室丹黄之殿錢武金<lb/>
碧之宫既如此矣謝王視之太濃許郭視之太淡錢趙<lb/>
視之太貴李朱視之太瘁余以逸客翔集於斯濃不及<lb/>
謝王淡不及許郭榮不視錢趙瘁不視李朱故余之於<lb/>
此山亦猶此山之於九華匡阜台宕黄白也非獨余然<lb/>
余友之託於兹山者亦大抵然矣是山洞壑出處别自<lb/>
有記其經理講室者詳余友何羲兆誌中而是日同游<lb/>
<pb n="KR4h0152_WYG_366-19b"/>
諸彦為景陵胡公占繡水倪梅生汪爾陶吳江錢仲雍<lb/>
雲間陳卧子仁和朱美之蕭山曹木上與羲兆逓為主<lb/>
人余一日凡三記情藻盡矣其不倫如此黄道周識<lb/>
　　大滌書院三記<hi>石齋</hi>
崇禎壬午予以觧網至白下買舟將出長沙值北告警<lb/>
桐皖之間風鶴騷然又毎倚杖聽明詔多寛大之音得<lb/>
裵徊容與與烟波上下念此暮年笻屨垂絶一泛湖湘<lb/>
抵夜郎探二酉親石笈或留或伏<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>近崦嵫何期復至<lb/>
<pb n="KR4h0152_WYG_366-20a"/>
大滌與親友談話詢諸旅客長年咸云南出臨安渉富春<lb/>
泝信州從貴溪西流下臨袁不二千里可抵長沙省諸波<lb/>
濤風鶴之險嗚呼予如擇地避險者亦豈遂至此乎憶戊<lb/>
寅放謫將過豫章便道入大滌拜伯紀元晦祠下何羲兆<lb/>
持酒炙灑地跪讀祝辭遶梁震屋何可忘也今幸不死將<lb/>
排衡雲陟君山訪懐沙之渚探弔湘之窟不復與朱李周<lb/>
旋寜當舍舊交與屈賈少年同其怫勃乎四月十五日至<lb/>
西泠十月卄五日與錢去非孟長民入禹航僦青山舩入<lb/>
<pb n="KR4h0152_WYG_366-20b"/>
九鎻溪顧諸堂舍依然未墜而脩篁抽篠廕鬱加長矣於<lb/>
時芍藥未彫雜英正茂丹泉涓涓納烟可濯想石門翠崖<lb/>
近在跬步欲往話訊未之能也又兩日諸友先後間至剖<lb/>
析鵞鹿疑義稍稍與子静開滌諸友亦欣然無異漸復汎<lb/>
濫易詩書禮樂新故異同之致不能不與元晦牴牾而元<lb/>
晦醇邃矣繇子静之言簡確直㨗可以省諸探索之苦然<lb/>
而弊也易繇僕之言静觀微悟可以開物成務然而弊也<lb/>
支繇元晦之言拾級循墻可至堂室高者不造頂無歸深<lb/>
<pb n="KR4h0152_WYG_366-21a"/>
者不眩崖驚墜繇其道百世無弊則必元晦也時陳子龍<lb/>
卧子為紹興府推官陸自巖魯瞻為湖州府太守予以二<lb/>
賢在治不欲久滯越中二賢亦先後過大滌竟日别去所<lb/>
遺惠自茶笋黄米外諸友亦戒不敢受予又以病羸不能<lb/>
再尋諸勝獨與去非對榻時一隠几卧游而已荒山幽蹊<lb/>
四百餘年不治雖無魑魅虎豹常如淘礫欲囓人趾惟姚<lb/>
有僕朱康流邵先之登東嶺張睿衷尋虎巗唐既白王天<lb/>
岳再觀𤣥蓋一瞰棲真白日秉炬窺奥窔而反予念在<lb/>
<pb n="KR4h0152_WYG_366-21b"/>
白下時諸友欲卜小築不就記戊寅十月過栖真覓歸<lb/>
雲洞雜篠亂卉中與胡公占倪梅生汪爾陶曹木上錢<lb/>
仲雍披榛捫磴擕酒榼﨑嶇殘崖之上於時冬日銜山<lb/>
圭岑四暎暮靄未合下見平田十數畝竹葉招招與洞<lb/>
霤平循崖際巔列石百餘步可坐可倚欲約羲兆命鋤<lb/>
啟闢結亭其上下買竹阜作六壁小庵穿徑從黄山可<lb/>
二里許出𤣥蓋之臂今垂五載未踐厥諾而為三湘二<lb/>
酉奪其茨暨又何暇從白門滯畱適有樵子從棲真來<lb/>
<pb n="KR4h0152_WYG_366-22a"/>
談往嵗所游非歸雲洞别有歸雲為棲真後户去棲真<lb/>
不過百武攀蘿縁篁可一蹴至予㗳然而思世寜有窟<lb/>
宅百武間不辨門户者乎是猶從何顒游不過小山者<lb/>
矣策病足佐藤竹進之藤竹蹔然而前與趙浴咸吳季<lb/>
安郭彦深朱美之孟長民肩膝相嚙也至則窈然探石<lb/>
罅下砌磴而入可數十尺如墜猿舘不簉前所謂歸雲<lb/>
者而前所謂歸雲亦宻箐封之不復可步崖址亭意亦<lb/>
己俱失得毋前誤者花溪銀犬不可㪅真乎抑天下真<lb/>
<pb n="KR4h0152_WYG_366-22b"/>
者原不勝誤也逸少有言所之既倦情隨事遷則感慨<lb/>
係之矣兹山幽勝視西泠不能十二竒峭不能十五而<lb/>
獨以真樸自完遇時無赫赫之觀去後恒思之予之思<lb/>
此者屢矣石門泉壑敗瓦亂灰自石步障以西一丘三<lb/>
洞潛跳可樂山户遺劵高不上陽羡之田卑不逮愚溪<lb/>
之價而委蛇十載洗刷未就凡三過毎從數十日忽忽<lb/>
去之嚮遂白下過長沙列俎酉陽錬砂勾漏欲從諸友<lb/>
刋誤推真㪅思一適豈可得乎周濓溪欲營湓江結廬其<lb/>
<pb n="KR4h0152_WYG_366-23a"/>
下既復不果謂潘興嗣曰三十年讀書亦欲一濟蒼生<lb/>
行其所學如果不遂與子盤桓論道講書未為晩耳嗚<lb/>
呼司命在天着心便誤有待而營何者不晩行年六十<lb/>
能復幾何華嶽嵩高太行少室巳俱為豺狼之區戎馬<lb/>
之道而大滌一區僅存數椽與朱李木主相對僕乂當<lb/>
西行採蘭佩些賈楊以為顏閔景宋以為游夏不知四<lb/>
五百年後誰復念此山如吾之於朱李者是游也從訪<lb/>
者四十八人孟長民錢去非不去而去非以㣲疴不尋<lb/>
<pb n="KR4h0152_WYG_366-23b"/>
諸洞住山不尋諸洞者戊寅為陳卧子壬午有錢去非<lb/>
又為别山之辭曰為鳯遴梧為蛇擇沮誰當集菀不如<lb/>
鳥烏東則有泰山峨峨西則有蒼龍青柯北則有繁峙<lb/>
雁門中則有灊九羅狼豺守之狐兎孔悲旅鳥焚巢芝<lb/>
荻罔遺天憖彼老尚有衡嶽似樗全年如葵衛足相爾<lb/>
巃嵸則亦厥祖昔云中原有三天柱二者陵遲汙於盗<lb/>
㓂唯此一峯瞻前忽後以是一峯匹彼衡嶽雲霞孔馨<lb/>
惠我南國虎兕雖横不敢休鯨鯢雖頑不敢游宛委之<lb/>
<pb n="KR4h0152_WYG_366-24a"/>
書宜蔵其㘭岣嶁之碑宜植其頭我往從之實唯一氣<lb/>
移碑與書亦明主賜非明主所賜而我安得至召彼九<lb/>
巫諧我兩家炊蘭服香徴歌變些勿云室逺勿使人遐<lb/>
勿以毒溪<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>我桃花恃爾十年相知勿為它山參差七<lb/>
洞九峯咸皆見之崇禎壬午五月十七日黄道周識<lb/>
　<lb/>
　<lb/>
　<lb/>
<pb n="KR4h0152_WYG_366-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百六十六<lb/>
</p>
<p>
</p>
  </div>
</body>
</text>
</TEI>
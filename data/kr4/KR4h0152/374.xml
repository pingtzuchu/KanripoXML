<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百七十四</head>
    <p>
<pb n="KR4h0152_WYG_374-1a"/>
欽定四庫全書<lb/>
　明文海巻三百七十四　　　餘姚黄宗羲編<lb/>
　　記四十八<lb/>
　　　寺觀<lb/>
　　祇洹精舍記<hi>顧紹芳</hi>
自呉淞江南折為千墩浦自千墩浦東折為湓浦自湓<lb/>
浦又北折瀦為迴溪而聖像寺當其處平疇蒼莽修林<lb/>
薈蔚浦東西之勝度無與鴈行者而異時海内豐登民<lb/>
<pb n="KR4h0152_WYG_374-1b"/>
物殷樂佛者得以侈大其教精廬蘭若所在而有而聖<lb/>
像剏自典午之代其名尤古以其地勝而名古人尤爭<lb/>
趣之寺凡五院院有層甍疊閣幽房曲林靚麗宏玅無<lb/>
與為比葢自余曽大父徙家千墩浦上其地無他名山<lb/>
茂園可以登覽獨時時遊行寺間以為娯其後余伯父<lb/>
上舍公家大夫並讀書其中嗣而負笈遊者其廬常滿<lb/>
葢三十餘年而余兄弟復尋家大夫之迹則銷歇之感<lb/>
非復曩時之所聞者矣層甍疊閣或鞠而為蔓草幽房<lb/>
<pb n="KR4h0152_WYG_374-2a"/>
曲林或化而為平蕪此非佛氏之教頓有利鈍而吾民<lb/>
方椎髓剥膚養生送死之不贍而何暇以其餘潤色異<lb/>
教哉故非其徒確苦自立以尊其教吾見佛氏之宫日<lb/>
圮而嵗了葺與凡物同盡已耳寺之西北院有老僧曰<lb/>
鎏葢古支逺之流而其孫越以慷慨嗜義佐下風院有<lb/>
閣乆廢弗治顧嘗每飯念之而余之棲其廬也越指其<lb/>
隙圃謂余曰閣之工鉅矣吾以力弗竟吾志而竊嘗好<lb/>
禮賢士大夫將小築數椽環以卉木貯罏鐺香茗其間<lb/>
<pb n="KR4h0152_WYG_374-2b"/>
以休客之來者然莫能攘而先之落成之日請顔其額<lb/>
曰祇洹精舍而徼子一言為記余甚壯越之志而私怪<lb/>
其難讐當是時越囊空無一錢特苦漫請而漫應者葢<lb/>
余去一年而越欵門告成事且來請記噫以今天下之<lb/>
物力非及鄉時之什一而兩上人自鉢衲之外未嘗懸<lb/>
募請謁以勤長者而獨攻苦茹荼出其節縮之餘不日<lb/>
而成斯舉且不以居緇黃而以待士大夫之賢而遊於<lb/>
是者此其賢豈直釋氏之翹然者而已哉吾量其志事<lb/>
<pb n="KR4h0152_WYG_374-3a"/>
無弗可辦者閣且次第舉矣精舍凡五楹地在萬木中<lb/>
不山而髙不谷而深幽詭奥絶入之者以為異境此即<lb/>
昔之幽房曲林宜無與爭勝者余獨賢兩上人興于既<lb/>
衰之後為尢難不宜冺冺而余世于兹土若有夙因故<lb/>
卒踐諾而為之記<lb/>
　　臨川縣古永安寺復寺田記<hi>湯顯祖</hi>
天下有閒人則有閒地有忙地則有忙人縁境起情因<lb/>
情作境神聖以此在囿引化不可得而遺也何謂忙人<lb/>
<pb n="KR4h0152_WYG_374-3b"/>
爭名者於朝爭利者於市此皆天下之忙人也即有忙<lb/>
地焉以苦之何謂閒人知者樂山仁者樂水此皆天下<lb/>
之閒人也即有閒地焉而甘之甘苦二者誠不知於道<lb/>
何如然而趣則逺矣朝市之積則有田廬山水之餘則<lb/>
為寺觀故寺觀者忙人之所不留而田廬者閒人之所<lb/>
不奪也臨川古為名郡五峯三市在焉三市者市也五<lb/>
峯之間聞有觀九寺十三葢入明以來大為忙人割奪<lb/>
盡乃至稗粥無所而古永安寺境界巋然獨完其田則<lb/>
<pb n="KR4h0152_WYG_374-4a"/>
大半無有矣邑侯袁公起於蘄黃來宰於兹廣山川之<lb/>
精深性相之學披圖而嘆曰臨川人之憎閒人也一至<lb/>
此乎有能從吾言而反其田者吾徒也於是郡弟子劉<lb/>
某首籍所買田若干畝上之侯以歸于寺侯為欣然告<lb/>
世尊而撫之曰此所謂孝子劉某也而適是時有僧大千購<lb/>
得南都藏經以至而尊置之寺侯曰有其書矣而無其<lb/>
人何於是有浮梁僧水月為達觀先生弟子精心苦行<lb/>
通於評唱之義適來寓斯人士與遊始知有所謂宗門<lb/>
<pb n="KR4h0152_WYG_374-4b"/>
者乆之長干寺僧大初來講蓮華經聴者千餘人得田<lb/>
而食無不歡喜贊嘆曰此固我侯之福田也嗟夫當忙<lb/>
人之急得此田也豈不曰彼無父母妻子之屬先王所<lb/>
禁遊民者吾非真有所憎利其田姑以蕃其種類云耳<lb/>
嗟夫此所謂奪閒人之物以將養忙人也固一其説然<lb/>
試以語彼使天下皆忙人而無一閒人皆忙地而無一<lb/>
閒地則亦豈成其為世相也哉且今所從遊於二氏者<lb/>
彼亦有所業非所禁遊民也如其為遊民法固禁之乆<lb/>
<pb n="KR4h0152_WYG_374-5a"/>
矣所惜者遊人之非遊而閒人之未嘗閒也非閒非遊<lb/>
不可以涉道是故聚百閒人而食之必將有意乎道者<lb/>
焉聚千閒人而食之必將有進乎道者焉不已而食閒<lb/>
人至於萬猶將有得道者焉道之喪世也乆矣幸而有<lb/>
一人焉其何禁於千萬人之閒而奪其養哉即未有之<lb/>
庶幾有之如以食百千萬人之閒者奪以養百千萬忙<lb/>
人其必無冀于有道者矣則亦有蕃其種類而已然則<lb/>
侯所為存寺者或不在田而在道飯器無殊香色有異<lb/>
<pb n="KR4h0152_WYG_374-5b"/>
後之遊閒<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>來食于兹田者其亦有感於侯之𢎞願云<lb/>
　　琉璜里下庄菴自置庵田記<hi>秦㟠</hi>
大地盡墦壠也有可以自喻適志而澹然無求者意惟<lb/>
披緇髠頂之流乎萬鍾之奉以有妻妾五鼎之享以有<lb/>
兒孫而若輩皆無之是宜澹然無求者莫僧若也然而<lb/>
沿門乞食之教又似偏為若輩設者忘其清浄之本來<lb/>
而盡化為乞人之行徑世之熾然多求者又莫僧若也<lb/>
有説於此足矣而後可無求僧之不能食槁壤而飲黄<lb/>
<pb n="KR4h0152_WYG_374-6a"/>
泉亦猶人也舉其一飦一粥而盡寄命於他人雖欲不<lb/>
求而有所不可有人焉積其窮年梵唄之所得拓之為<lb/>
恒業率其徒力耕焉而有以自給則亦僧中之錚錚者<lb/>
矣琉璜里之有下庄菴也二百年於兹自守中上人之<lb/>
奉瓣香而來也晨鐘夕磬無間寒暑乃漸累其經懴餘<lb/>
貲恢其址之隘者葺其棟之頺者飾其牆之穢者甃其<lb/>
地之汚者更以其贏貿汚邪二十畝春秋倩工以耕力<lb/>
或不給間驅徒以佐之偕其道侣復霞隠霞誓世世守<lb/>
<pb n="KR4h0152_WYG_374-6b"/>
焉於是環璜水而居者咸額手上人之有功兹菴也秦<lb/>
子曰上人非獨有功兹菴且有佛氏矣吾聞古之君子<lb/>
有為佛教攻輸者永叔歐陽氏之正本論康侯胡氏之<lb/>
崇正辨是也有為佛教守墨者純甫李氏之鳴道集天<lb/>
覺張氏之䕶法論是也而説者各不相下而近日眉公<lb/>
陳氏更剏為朝廷大養濟院之説以解脱之夫彼法中<lb/>
故不乏神僧散聖激揚宗㫖簸弄神通而至埒之於無<lb/>
告窮民不又以調停之過近于不恭耶且佛氏之故以<lb/>
<pb n="KR4h0152_WYG_374-7a"/>
沿門乞食為澹泊家風不為貪癡人作地明甚吾願學<lb/>
佛者不師其乞而師其不乞如上人者差可謂有其意<lb/>
者也設有人詰之曰爾何以不耕而食亦既耕矣又詰<lb/>
之曰爾何不自食其力則此數畝汚邪者皆三十年晨<lb/>
鐘夕磬之積也亦既自食其力矣必如是而佛教可與<lb/>
儒教並行不悖攻不必輸守不必墨于大地墦壠中超<lb/>
然為恬澹無求之人以一洗眉公養濟院之名之辱胡<lb/>
為不可<lb/>
<pb n="KR4h0152_WYG_374-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百七十四<lb/>
</p>
<p>
</p>
  </div>
</body>
</text>
</TEI>
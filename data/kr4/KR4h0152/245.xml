<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百四十五</head>
    <p>
<pb n="KR4h0152_WYG_245-1a"/>
欽定四庫全書<lb/>
　明文海巻二百四十五　　　餘姚黄宗羲編<lb/>
　　序三十六<lb/>
　　　文集<lb/>
　　東谿遺稿序<hi>陳昌積</hi>
東谿陳公既没之二十年其子少府瀚始跡其遺稿得<lb/>
奏疏詩賦論説記序若干篇裒輯為三巻公第𢎞治丙<lb/>
辰進士由翰林庻吉士授吏科給事中連上疏言事首<lb/>
<pb n="KR4h0152_WYG_245-1b"/>
發士風頺靡儲畜空虚職務怠弛武備踈畧之四弊而<lb/>
次及於四方之災異三邉之儆報塞倖源以存大體皆<lb/>
若有助於去繳繞而起因循之政亦幸得其言矣蓋是<lb/>
時孝皇恭儉惠下而容藎言大臣修亷守法而畏清議<lb/>
一時司言責之士徃徃科條所知以獻而俟其廢置寧<lb/>
為抗鯁以報職弗欲循黙而自養非獨公為然也然其<lb/>
時號為小康學士仁人恒舉農功不擾歳時登邊将無<lb/>
功吏不能之詩為孝皇頌蓋比之慶厯之盛焉公之疏<lb/>
<pb n="KR4h0152_WYG_245-2a"/>
乃指漸釀罔容之敝倪撮漂影未熾之咎涯形在列靡<lb/>
隨之隠尚即人主之慌忽而乏明徵者以恐喜其耳目<lb/>
其不滋惑而揺其據循乎疑公者率謂其有所挾恃眩<lb/>
曜并塞職事而然予也生晩而未見公實未知公當時<lb/>
置議之心果何如也然竊觀徃昔深謀廊廟之純臣慮<lb/>
逺望奢毎忘其可恃之明主與其一身之利害欲國家<lb/>
長利而無害是以言乎其身之所及而遂觀其身之所<lb/>
未及擿乎其事之所已兆而豫陳其事之有朕而未兆<lb/>
<pb n="KR4h0152_WYG_245-2b"/>
蓋其覩也非侊佯儻蕩以見謂明而其鯁諤豫陳也亦<lb/>
非快其論説氣勢之所及直行其心之所不容已而已<lb/>
賈生發流涕太息痛哭之諌於文帝之朝宋儒譏其徒<lb/>
使文帝私檢省其身無是過咎推而察於時故又無左<lb/>
騐遂迂生之言而不用至踈斥齟齬終其身生自貽之<lb/>
戚也然詎知去生不再世而諸侯强大發難於七國幾<lb/>
莫之支又不再世盡天下之輜重兵賦以事匃奴覆車<lb/>
掃輪者凡幾僅得名王大人劉屈氂公孫賀之相踵腰<lb/>
<pb n="KR4h0152_WYG_245-3a"/>
戮趙蓋楊韓之不得其死生之料其所未及而豫陳其<lb/>
未朕兆之事竟若持舊劵而合逺符其禍比可痛哭者<lb/>
為熾生之言可不謂深且長乎嗟夫言而不中任言責<lb/>
者之幸也今不幸而中者多矣善則稱君人臣之心也<lb/>
彼得其言而䝉賞與不得其言而罹譴者又豈臣之願<lb/>
有於身哉生之後賈嘉以生故得侯向令生有知吾知<lb/>
其必洶洶焉更太息而痛哭何者非其心也東谿公立<lb/>
諌風采余實未知固不敢以臆説為序然予毎喜談孝<lb/>
<pb n="KR4h0152_WYG_245-3b"/>
皇朝事曩在壬午得侍中丞石峯陳公語及其丙辰同<lb/>
年之為庻吉士者獨舉陶南川先生與公兩人能攻苦<lb/>
力文及任諌垣抵掌蒿目而談天下之利病務盡發其<lb/>
腎腸惟恐一之媕妸而自負遭逢南川竟以忤權璫謪<lb/>
戍東谿尋亦捐館矣予知石峯素不為浮諾者以是知<lb/>
公之奏議雖不禆益當時要之非盡出於挾恃塞職而<lb/>
然而我孝皇作人之盛則天下同長養也公序記賦詞<lb/>
論説皆當時體故略而不叙云<lb/>
<pb n="KR4h0152_WYG_245-4a"/>
　　杜少陵集序<hi>王雲鳳</hi>
晦翁論君子光明正大踈暢洞達磊磊落落無纖芥可<lb/>
疑以杜子美與諸葛顔韓范公并稱四君子者皆有功<lb/>
業覩記在當時誦説在後世真如青天白日如髙山大<lb/>
川如雷霆雨露龍虎鸞鳳者而子美不過一窮餓人耳<lb/>
稱之者曰詩史而已曰文章光燄萬丈而已曰詩人以<lb/>
來未有如子美而已曰詩至子美天下之能事畢而已<lb/>
安在其並於四君子也曰安在其不並於四君子也富<lb/>
<pb n="KR4h0152_WYG_245-4b"/>
貴不能淫貧賤不能移威武不能屈此君子立身之本<lb/>
謂之大節大節不立萬事皆頽縱有功業為世倚頼不<lb/>
過權謀術數塞漏補罅於一時者耳非君子體用之學<lb/>
也子美為拾遺以救房琯失官為嚴武叅謀又棄官寓<lb/>
鄜而嬰孺餓死客秦而採拾自給奔䧟賊中挺然不汚<lb/>
嚴武欲殺泰然不懼是豈以富貴貧賤威武動其心者<lb/>
哉是豈有一毫之疑者哉此五君子之所同也大節既<lb/>
同則其事業之顯與不顯在所遇之亨屯時之用與不<lb/>
<pb n="KR4h0152_WYG_245-5a"/>
用耳何病於子美哉况子美以稷契自許而憂國憂民<lb/>
之意十詩而九使得行其志其功業豈下四君子哉但<lb/>
論者謂子美文不如詩䕫州以後詩不如前以予觀之<lb/>
子美其氣厚故其文簡奥渾健不事藻飾唐人一二大<lb/>
家外皆鮮能及䕫州後詩則晦翁所謂晩年横逸不可<lb/>
當者或以為勝於前則又不敢信也若封西嶽賦未免<lb/>
惑於封禪之説則司馬氏以來諸賢之通弊非可獨誚<lb/>
子美也廣平太守張侯用昭以子美集刻者雖多然或<lb/>
<pb n="KR4h0152_WYG_245-5b"/>
以所至之地為類或以所命之題為類觀者卒難得其<lb/>
各體之全其釋事釋文補遺補註諸書則収載紛哤未<lb/>
易尋省乃以詩體分為八為子美作者附録詩後文又<lb/>
附其後盡去其註為巻十毎巻各著其目於首判府宋<lb/>
君孟清實訂譌焉子美集斯明白矣用昭求序於余余<lb/>
以子美之詩不待賛也故獨舉其大節使世知子美詩<lb/>
之傳愈乆而愈為人所寳愛殆將與天壌俱弊者有由然<lb/>
也用昭名潛岷州人英爽精敏作郡有餘力以及文事<lb/>
<pb n="KR4h0152_WYG_245-6a"/>
孟清名灝則吾邦之愽能士也<lb/>
　　抄代集小序<hi>徐渭</hi>
古人為文章鮮有代人者蓋能文者非顯則隠顯者貴<lb/>
求之不得况令其代隠者髙得之無由亦安能使之代<lb/>
渭於文不幸若馬耕耳而處於不顯不隠之間故人得<lb/>
而代之在渭亦不能避其代又今制用時義以故業舉<lb/>
得官者類不為古文詞即有為之者而其所送贈賀啟<lb/>
之禮乃百倍於古其勢不得不取諸代而代者必士之<lb/>
<pb n="KR4h0152_WYG_245-6b"/>
㣲而非隠者也故於代可以觀人可以考世<lb/>
　　抄小集自序<hi>失名</hi>
山鷄自愛其羽毎臨水照影甚至眩溺死弗顧孔雀亦<lb/>
自愛其尾毎棲必先擇置尾處人取其尾者挾刄匿叢<lb/>
篁伺其過急㫁之少遲忽一囬視則金翠光色盡殞此<lb/>
豈其靳惜之意專致通於神故人不能奪其所愛而必<lb/>
還之於既去耶此其於麝抉臍蛇剖珠又稍殊異矣余<lb/>
夙學為古文詞晚被少保胡公檄作鹿表已乃百辭而<lb/>
<pb n="KR4h0152_WYG_245-7a"/>
百縻徃來幕中者五年卒以此無聊變起閨閣遂下獄<lb/>
諸所戀悉捐矣而猶購録其餘稿於散亡并所嘗代公<lb/>
若代人者詩若文為篇者若干蓋所謂死且勿顧奪其<lb/>
所愛而還之於既去於孔雀山鷄何異耶昌黎為時宰<lb/>
作賀白龜表詞近讇附及諌佛骨則直處地然耳人其<lb/>
可以㮣視哉故余不掩其所代於公於人者雖然自妄<lb/>
羽之而復自妄尾之安能保人之必羽之而必尾之耶<lb/>
誠如是則吾之購之録之也其不見笑於山鷄孔雀也<lb/>
<pb n="KR4h0152_WYG_245-7b"/>
幾希矣<lb/>
　　孫山甫集序<hi>任瀚</hi>
嘉靖初五星聚東壁明德中興海内文章道術至是隆<lb/>
盛閲四十年來摛菁掞藻之家朝野相望淮海孫山甫<lb/>
以辭翰起家黔中入史館遷諌議大夫上命督學關西<lb/>
善作士與邃菴漁石齊名甲子春移鎮劍南始按部訪<lb/>
余江門釣䑓余逃空谷久見君<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅藴藉栩栩若平生<lb/>
歡明日從事來齎所得南遊以後諸體詩五百餘相印<lb/>
<pb n="KR4h0152_WYG_245-8a"/>
可余掃石披雲一再讀歎曰吳大帝之後散亡列國若<lb/>
淮海者其詩蔚然有江左風流其雋永閎鬯自鮑謝諸<lb/>
人不能過也始吾讀李獻吉詩謂如媧皇擣錬補天石<lb/>
奔走百靈雷電日月星辰竝躔爐冶讀何仲黙詩如黄<lb/>
鍾在縣金石發作伶坊供奉之官莫不按宫商謹節奏<lb/>
其横放處如項羽提三尺劍出江東不必斬將搴旗而<lb/>
登壇嘯咤千人皆廢讀張愈光詩如巨靈擘太華黄魔<lb/>
太翳决瞿唐其險怪詰屈雖不中繩墨定知出鬼神手<lb/>
<pb n="KR4h0152_WYG_245-8b"/>
而無斧鑿痕今吾讀山甫詩則如七十二君封泰山望<lb/>
見滄海有無中蜃氣樓閣盤薄烟霏景光萬狀便翛然<lb/>
起仙靈霞外之思如君兹選當與髙子業顧華玉格力<lb/>
相埒誠足剉建安鋒劘六朝壘惜二君已宿草不及見<lb/>
也吾聞龍嘘氣成雲雲之靈龍馮之然龍非雲之所能<lb/>
使為神物也人噓氣成聲聲之精者為詩人豈詩所能<lb/>
使為聖賢君子者哉語曰明珠彈於飛肉其得不復周<lb/>
鼎鑄倕而齕其指明大巧之不可常也淮海固欲為聖<lb/>
<pb n="KR4h0152_WYG_245-9a"/>
賢君子者其神明内藴思若懸河吾<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>其或嘗試於大<lb/>
巧也故以是節之<lb/>
　　禺山文叙<hi>任瀚</hi>
張愈光聲華籍籍在海内四十年今老矣猶窮竒極詭<lb/>
傲睨一世其言六籍已後無文章檀弓栢梁之間惜時<lb/>
代晩莫爾於壯士哉吾觀其道在空峒箕山志在湘纍<lb/>
其憂患離罪衰白而近於死其事在江夏然猶其所述<lb/>
稱多閎烈曠逺不為怨憤悽惋之辭而能使吾讀之如<lb/>
<pb n="KR4h0152_WYG_245-9b"/>
據松梧臨萬壑聽哀瀑奔溜虎豹狷狖百怪之音冷然<lb/>
也將韓愈所謂鳴乎其善鳴者與人言宋不唐唐不漢<lb/>
漢不春秋戰國猶之江河之不可輓而之山也傷時代<lb/>
爾爾乃吾見愈光呻其文辭不敢問其人豈暇信其生<lb/>
乎東西京之後也文章無古今安有時代孔子孟軻衰<lb/>
周老儒生也不聞其所為文降於夏商而願出伊尹仲<lb/>
虺伯夷栁下惠諸君子之上此何以明焉其人聖則其<lb/>
文為經其人賢則其文為史不賢且聖則其文野凡古<lb/>
<pb n="KR4h0152_WYG_245-10a"/>
之落莫而不顯於今與今之勤苦而不傳於後者直野<lb/>
人語耳安罪時代哉吾觀愈光為文似程子華詩似李<lb/>
白其學古而進於賢聖即吾不知其所似其不為野人<lb/>
焉勤苦而不傳於後也决矣何曰歸昆明見新都太史<lb/>
為吊其窮而以吾言問之<lb/>
　　東泉文集叙<hi>張岳</hi>
東泉先生姚公𢎞治正德中文章為一時所推而不以<lb/>
文士自命乙亥冬某侍公於閩藩講問之暇頗及文字<lb/>
<pb n="KR4h0152_WYG_245-10b"/>
公曰文非專不工然學者所當為事尚多奚必専於其<lb/>
文哉語既又顧某曰子他日當别有所就亦不必滯心<lb/>
於此某戄然不敢卒請退而私記於心者三十餘年矣<lb/>
中間踪跡浮沉無由再侍公教而尺書臨示敦勉毎加<lb/>
庚子秋叅政浙江公墓木已拱嗣子學士惟東繼喪家<lb/>
遭囬禄索遺稿於仲氏汲散逸無完編蓋為䀌然霣涕<lb/>
焉乃屬公婿吾同年湖廣憲副王君時化収拾彚次越<lb/>
六年丙午寄至蒼梧又閱督撫故牘得其縂制時奏疏<lb/>
<pb n="KR4h0152_WYG_245-11a"/>
文移數篇合為巨帙請戸部郎桂山馮君世立讎校得<lb/>
可傳者一百五十餘篇分為八巻公雖不以是自命其<lb/>
閎傑正大之氣練達綜覈之才欝然溢於筆墨間如洪<lb/>
鍾大吕竲竑震亮徐而觀之其紓疾開闔抑揚俯仰又<lb/>
莫不中乎節奏所謂實大而聲自宏者歟非苟言也古<lb/>
之君子自丙魏姚宋至韓富諸公非無文章也功烈懋<lb/>
盛故不以文章稱然其奏篇之流傳至今者舂容深切<lb/>
亦非一時能言之士所及公蚤負經濟大略視古人為<lb/>
<pb n="KR4h0152_WYG_245-11b"/>
何如中頗偃蹇晩乃遭際由中䑓出握邊符屢奏膚功<lb/>
工堯之捷崑崙關後僅一再見而媢嫉朋比震驚聽聞<lb/>
賴天子明聖察孤忠於群誣之中始終保全最後起臨<lb/>
三邊駸駸大用而鑿枘齟齬竟不能盡合而歸功烈既<lb/>
不能如古人之盛其文章可傳者又止此有志之士所<lb/>
以為公感歎發憤而不能自已也雖然中世卿大夫於<lb/>
其去就之際能完粹無議者鮮矣不合而去不足為病<lb/>
所病或合不以道至無以潔其去為可愧耳則公之用<lb/>
<pb n="KR4h0152_WYG_245-12a"/>
盡與不盡亦安能為公損益耶某少以文字受知於公<lb/>
而公所以知之又有出於文字之外者老大無似未能<lb/>
副公拳拳期予之意徃叨廣西提學及今督撫皆繼公<lb/>
舊蹟於公條章約束又未能一一有以推行俯仰深恩<lb/>
大懼墜失惟有論次學術事業及所遺文字以時傳布<lb/>
庻後之尚論公者有以髣髴其閎傑正大練達綜覈之<lb/>
實不肖於感慕之餘時取以自厲則亦不為無補焉嗚<lb/>
呼是亦可慨也夫集後附桂林南寧生祠二記記中已<lb/>
<pb n="KR4h0152_WYG_245-12b"/>
有者兹不復出云<lb/>
　　項思堯文集序<hi>歸有光</hi>
永嘉項思堯與余遇京師出所為詩文若干巻使余序<lb/>
之思堯懷竒未試而志於古之文其為書可傳誦也蓋<lb/>
今世之所謂文者難言矣未始為古人之學而茍得一<lb/>
二妄庸人為之巨子争附和之以詆排前人韓文公云<lb/>
李杜文章在光燄萬丈長不知羣兒愚那用故謗傷蚍<lb/>
蜉撼大樹可笑不自量文章至於宋元諸名家其力足<lb/>
<pb n="KR4h0152_WYG_245-13a"/>
以追數千載之上而與之頡頏而世直以蚍蜉撼之可<lb/>
悲也無乃一二妄庸人為之巨子以倡道之歟思堯之<lb/>
文固無俟於余言顧今之為思堯者少而知思堯者尤<lb/>
少余謂文章天地之元氣得之者直與天地同流雖彼<lb/>
之權足以榮辱毁譽於人而不能以與於吾文章之事<lb/>
而為文章者亦不能自制其榮辱毁譽之機於已兩者<lb/>
背戾而不一也久矣故人知之過於吾所自知者不能<lb/>
自得也已知之過於人之所知其為自得也方且追古人於<lb/>
<pb n="KR4h0152_WYG_245-13b"/>
數千載之上矣太音之聲何期於折揚皇華之一笑吾與思<lb/>
堯言自得之道如此思堯果以為然其造於古也必逺矣<lb/>
　　戴楚望集序<hi>歸有光</hi>
世宗皇帝自郢入繼大統戴楚望以王家從來授錦衣<lb/>
衛千户其後稍遷至衛僉事嘗典詔獄當是時廷臣以<lb/>
言事忤㫖鞫繫者先後十數人楚望親視食飲湯藥衣<lb/>
被常保䕶之故少瘦死者其後徃徃更赦得出如聶文<lb/>
蔚以兵書被係楚望更從受書獄中以故中朝士大夫<lb/>
<pb n="KR4h0152_WYG_245-14a"/>
籍籍稱其賢嘉靖四十四年予中第居京師楚望數見<lb/>
過示以所為詩其論欲逺追漢魏以近代不足為予益<lb/>
異之予既調官浙西遂與楚望别隆慶二年春朝京師<lb/>
楚望之子樞裒其平生所為文百巻謁余為序蓋楚望<lb/>
之於道勤矣始楚望先識増城湛元明是時年甚少已<lb/>
有志於求道既而師事㤗和歐陽崇一聶文蔚至如安<lb/>
城鄒謙之吉水羅逹夫未嘗識面而以書相答問及其<lb/>
所交親者則毘陵唐應德太平周順之富平楊子備並<lb/>
<pb n="KR4h0152_WYG_245-14b"/>
一時海内有道髙明之士予讀其所徃來書大抵從陽<lb/>
明之學至於徃復論難必期於自得非茍為名者噫道<lb/>
之難言久矣有如前楚望所為師友皆以卓然自立於<lb/>
世而楚望更與徃來上下其議論則楚望之自立者可<lb/>
知矣予之初識楚望特謂其典詔獄為國家保䕶善人<lb/>
以為武臣之慕義者也及稍與之親觀其論詩欲上追<lb/>
古作者乂以為學士大夫之好文者也蓋不知楚望之<lb/>
於道如此昔魏舒為將軍鍾毓長史毓毎與叅佐射舒<lb/>
<pb n="KR4h0152_WYG_245-15a"/>
常為畫籌一日令舒備偶毓初不知其善射而舒容止<lb/>
閑雅發無不中毓歎曰吾之不足以盡君才如此射矣<lb/>
楚望之初不以語予者豈其不欲以自見歟何予知之<lb/>
之晩歟抑以予之不及於此歟予與諸公生同時間亦<lb/>
頗相聞顧平日不知所以自信嘗誦易曰神而明之存<lb/>
乎其人黙而成之不言而信存乎德行老子曰多言數<lb/>
窮不如守中故黯黯以居未敢列於當世儒者之林以<lb/>
親就而求正之又怪孟子與荀卿同時而終身不相遇<lb/>
<pb n="KR4h0152_WYG_245-15b"/>
今而楚望之所與遊一時零謝盡矣此予之所為恨而<lb/>
羨楚望之獲交於諸公間也因讀其集慨然太息而歸<lb/>
之<lb/>
　　唐荆川文集序<hi>王慎中</hi>
吳之有文學舊矣諸樊為國㫁髪之治未變蓋方甚陋<lb/>
而公子札已能盡通易詩書禮樂六藝之文以觀於中<lb/>
國則名卿碩士有愧於其所知恱其説之愽雅而慕之<lb/>
如不及孔子教於洙泗來四方之學者則言偃踰江蹈<lb/>
<pb n="KR4h0152_WYG_245-16a"/>
淮而徃游焉卒以文學列於大賢之科南方之精華為<lb/>
之盡發而孔氏之道資其言之有文以行於逺至於今<lb/>
為烈盖其盛如此畫長江大湖以為國方地千餘里林<lb/>
麓川澤之美殆不可數而光英冲粹之所漸涵磅礴於<lb/>
其間二人而已雖其甚盛而亦豈非難哉吾於二人讀<lb/>
其書觀其言尚而友之而庻幾知其人於今所見而及<lb/>
與之為友又得一人焉毘陵唐應德也君於學盖所謂<lb/>
得其精華其於言可謂有文而必行於逺者也其文具<lb/>
<pb n="KR4h0152_WYG_245-16b"/>
在學者茍讀焉而思思焉而有以得之則知其心之所<lb/>
通於季札孰為淺深言之所成於子游孰為先後有不<lb/>
可得而辨者矣君仕為翰林編修復為太子司諌皆以<lb/>
守道直已之志棄去不啻敝蓰有吳公子輕千乗之國<lb/>
之節其文之以禮樂得言氏之傳而亷隅操行必謹於<lb/>
一介之取予剛果自㫁不可以威武利禄誘屈也尤足<lb/>
以闢夫媮懦憚事無亷恥而嗜飲食之誚上下二千有<lb/>
餘歳之間吾謂吳有文學三人焉不為過也季札之生<lb/>
<pb n="KR4h0152_WYG_245-17a"/>
其國雖尚陋然先君端季之遺教猶存而子游得仲尼<lb/>
為之依歸其成此非難也唐君獨起於千載之後追二<lb/>
人者而與之並豈不為尤難哉君行年四十其學將進<lb/>
而不止其為文將日益富而且精予之所見如此已可<lb/>
傳也無錫安生如石子介慕君之學得其所為詩文彚<lb/>
而刻之以與同好者共安生之趣尚如此豈凡人之所<lb/>
及哉<lb/>
　　曽南豐文集序<hi>王愼中</hi>
<pb n="KR4h0152_WYG_245-17b"/>
無錫安生如石刻南豐曽氏文粹成屬愼中為序而重<lb/>
以武進唐太史順之同安洪郎中朝選二君之書以勉<lb/>
焉予惟曽氏之文至矣當其時王震序之已無能有益<lb/>
於發明晩宋及元序者頗多而其言愈下予何敢任焉<lb/>
唐君以文名世洪君與之上下其學文亦日有名而二<lb/>
君見勉之勤如此豈有他哉亦慨斯文既墜而欲明其<lb/>
説於世也故不揆而序之曰極盛之世學術明於人人<lb/>
風俗一出乎道德而文行於其間自銘器賦物聘好贈<lb/>
<pb n="KR4h0152_WYG_245-18a"/>
處答問辨説之所撰述與夫陳謨矢訓作命敷誥施於<lb/>
君臣政事之際自閨詠巷謡託興蟲鳥極命草木之詩<lb/>
與夫作為雅頌奏之郊廟朝廷薦告盛美諷諭監戒以<lb/>
為右神明動民物之用其小大雖殊其本於學術而足<lb/>
以發揮乎道德其意未嘗異也士生其時盖未有不能<lb/>
為言其才或不能有以言而於人之能言固未嘗不能<lb/>
知其意文之行於其時為通志成務賢不肖愚知共有<lb/>
之能而不為專長一人獨名一家之具噫何其盛也周<lb/>
<pb n="KR4h0152_WYG_245-18b"/>
衰學廢能言之士始出於才由其言以考於道德則有<lb/>
所不至故或駁焉而不醇或典焉而不該其背而違之<lb/>
者又多有焉以彼生於衰世各以其所見為學蔽於其<lb/>
所尚溺於其所習不能正反而旁通然發而為文皆以<lb/>
道其中之所欲言非掠取於外藻飾而離其本者故其<lb/>
蔽溺之情亦不能掩於詞而不醇不該之病所由以見<lb/>
而蕩然無所可尚未有所習者徒以其魁愽誕縱之力<lb/>
攘竊於外其文亦且怪竒瑰美足以誇駭世之耳目道<lb/>
<pb n="KR4h0152_WYG_245-19a"/>
德之意不能入焉而果於叛去以其非出於中之所欲<lb/>
言則亦無可見之情而何足以議於醇駁該曲之際由<lb/>
三代以降士之能為文莫盛於西漢徒取之於外而足<lb/>
以悦世之耳目者枚乗公孫𢎞嚴助朱買臣谷永司馬<lb/>
相如之屬而相如為之尤能道其中之所欲言而不免<lb/>
於蔽者賈誼董仲舒司焉遷劉向揚雄之屬而雄其最<lb/>
也於是之時豈獨學失其統而不能一哉文之不一其<lb/>
患若此其不能為言者既莫之能知由其不知之衆則<lb/>
<pb n="KR4h0152_WYG_245-19b"/>
為之而能者又益以鮮矣四海之廣千載之久生人之<lb/>
多而專其所長以自名其家者於其間數人而已道德<lb/>
之意猶因以載焉而傳於不冺雖其專長而獨名為有<lb/>
愧於盛世既衰之後士之能此豈不難哉由西漢而下<lb/>
莫盛於有宋慶厯嘉祐之間而傑然自名其家者南豐<lb/>
曽氏也觀其書知其於為文良有意乎折衷諸子之同<lb/>
異㑹通於聖人之㫖以反溺去蔽而思出於道德信乎<lb/>
能道其中之所欲言而不醇不該之弊亦已少矣視古<lb/>
<pb n="KR4h0152_WYG_245-20a"/>
之能言庻幾無愧非徒賢於後世之士而巳推其所行<lb/>
之逺宜與詩書之作者並天地無窮而與之俱久然至<lb/>
於今日知好之者已鮮是可慨也蓋此道不明士之才<lb/>
庻可以有言矣而病於法之難入困於義之難精决焉<lb/>
而放於妄以苟自便而幸人之相與為惑其才不足以<lb/>
有言則愧其不能矯為之説誣焉以自髙而掩其不能<lb/>
之愧以為是不足為也其弊於今為甚則是書尤不可<lb/>
不章顯於時顧予之陋安能使人人知好之而序之云<lb/>
<pb n="KR4h0152_WYG_245-20b"/>
然蓋以致予之所感焉耳<lb/>
　　書水西集<hi>唐順之</hi>
華師魯刻其父水西君所為詩文凡八巻曩余與君同<lb/>
在兵曹而君為職方郎是時西北邊數被㓂職方頗號<lb/>
多事君據案草奏或一日四五上莫不切中機宜毎赤<lb/>
嚢纔入尚書立召問君君口對甚辨無留滯者於是遂<lb/>
以才稱頃之君坐言者所中免官家居而余時亦罷歸<lb/>
毎嘗候君則見君悄然獨閉一室盡取古儒先所疏註<lb/>
<pb n="KR4h0152_WYG_245-21a"/>
箋纂六經文字凡百餘家精髓糟粕咸在所謂累世不<lb/>
能殫其説者君獨悉力標駁参伍毫釐同異要於融而<lb/>
聨之以上究六經之㫖而成一家之説若小戴書則既<lb/>
有端緒矣未幾而遂卒自君居劇曹與家居治經亦時<lb/>
以餘力作為詩文蓋君為人勁挺有精力其志甚鋭而<lb/>
用心最苦其試於世則欲以才具功名自振即使枯稿<lb/>
山澤亦欲自託於經術以蘄於後世有知我者詩文雖<lb/>
贍切可喜然要非君志之所存也顧其才既遭抑塞而<lb/>
<pb n="KR4h0152_WYG_245-21b"/>
經術所著述亦未克就是以其所志者若或靳之而冺<lb/>
焉無傳其非志之所存者獨尚足以傳於世若此余恐<lb/>
讀是編者以為是足以盡君也故為發君之平生雖然<lb/>
昔人謂容貌禄位不能動人人安肯傳其書然則書之<lb/>
傳者亦徃徃禄位能動人者也即如世所傳經註百餘<lb/>
家者雖其山澤之儒禄位不顯則以附於六經與之並<lb/>
行而人不能廢之舍是而傳焉者寡矣君既不得顯於<lb/>
功名而又不及託於經術彼其冺焉無傳者則既已矣<lb/>
<pb n="KR4h0152_WYG_245-22a"/>
其所謂足傳於世者亦焉可知其何如也哉此余所以<lb/>
重悲君之志而為之言者冀後世有因余言而知君者<lb/>
也<lb/>
　　董中峯文集序<hi>唐順之</hi>
喉中以轉氣管中以轉聲氣有湮而復暢聲有歇而復<lb/>
宣闔之以助開尾之以引首此皆發於天機之自然而<lb/>
凡為樂者莫不能然也最善為樂者則不然其妙常在<lb/>
於喉管之交而其用常潛乎聲氣之表氣轉於氣之未<lb/>
<pb n="KR4h0152_WYG_245-22b"/>
湮是以湮暢百變而常若一氣聲轉於聲之未歇是以<lb/>
歇宣萬殊而常若一聲使喉管聲氣融而為一而莫可<lb/>
以窺蓋其機㣲矣然而其聲與氣之必有所轉而所謂<lb/>
開闔首尾之節凡為樂者莫不皆然者則不容異也使<lb/>
不轉氣與聲則何以為樂使其轉氣與聲而可以窺也<lb/>
則樂何以為神有賤工者見夫善為樂者之若無所轉<lb/>
而以為果無所轉也於是直其氣與聲而出之戞戞然<lb/>
一徃而不復是擊腐木濕鼓之音也言文者何以異此<lb/>
<pb n="KR4h0152_WYG_245-23a"/>
漢以前之文未嘗無法而未嘗有法法寓於無法之中<lb/>
故其為法也宻而不可窺唐與近代之文不能無法而<lb/>
能毫釐不失乎法以有法為法故其為法也嚴而不可<lb/>
犯宻則疑於無所謂法嚴則疑於有法而可窺然而文<lb/>
之必有法出乎自然而不可易者則不容異也且夫不<lb/>
能有法而何以議於無法有人焉見夫漢以前之文疑<lb/>
於無法而以為果無法也於是率然而出之决裂以為<lb/>
體餖飣以為詞盡去自古以來開闔首尾經緯錯綜之<lb/>
<pb n="KR4h0152_WYG_245-23b"/>
法而一種臃腫侰澁浮蕩之文其氣離而不屬其聲離<lb/>
而不節其意卑其語澁以為秦與漢之文如是也豈不<lb/>
猶腐木濕鼓之音而且詫曰吾之樂合乎神嗚呼今之<lb/>
言秦與漢者紛紛是矣知其果秦乎漢乎否也中峯先<lb/>
生之文未嘗言秦與漢而能盡其才之所近其守繩墨<lb/>
謹而不肆時出新意於繩墨之餘蓋其所自得而未嘗<lb/>
離乎法其記與序文章家所謂法之甚嚴者先生尤長<lb/>
先生在翰林三十餘年嘗有聞於𢎞治以前諸先軰老<lb/>
<pb n="KR4h0152_WYG_245-24a"/>
儒而潛思以至之故其所為若此然今之為先生之文<lb/>
者蓋少其知先生之文而好之者又少矣先生之子近<lb/>
思將刻集以傳而請序於余近思豈亦以為世之言秦<lb/>
與漢者未必能知先生之文而余之愚陋稍知之也晋<lb/>
江王道思平凉趙景仁其文在一時文人中最有法皆<lb/>
先生丙戌為考官時所取士近思試以先生之文與吾<lb/>
言質之其必有合乎否也<lb/>
　　前後入蜀稿序<hi>唐順之</hi>
<pb n="KR4h0152_WYG_245-24b"/>
山澤好竒之士徃徃以極幽遐詭譎之觀愽搜山川草<lb/>
木鳥獸變化之情狀為快然其耳目有所滯而不能徧<lb/>
於是有側身四望之思宦遊覊旅之士其力足以窮懸<lb/>
車束馬之徑凌跕鳶挂猱之阻然其情志有所累而不<lb/>
能遣於是有懷鄉去國之憂情志與耳目常相違而山<lb/>
川之與人常不相值惟蜀僻在西垂古所謂别為乾坤<lb/>
者也雪嶺大江之雄渾峩巫青城之窈麗仙靈之所窟<lb/>
宅其勝甲於天下然陸則拒以飛厓㫁棧水則陋以驚<lb/>
<pb n="KR4h0152_WYG_245-25a"/>
江急峽鬭雷霆而翳日月其險且逺亦甲於天下自古<lb/>
好竒之士慕其勝而以其險逺不能至於是有夢而游<lb/>
寤而嘆焉者自非宦游與覊旅終其身無因而一至焉<lb/>
其至者怵於險而忘其為勝於是覊臣遷客之思深而<lb/>
輕舉冥搜之好移變衰揺落之感生而雄渾窈麗之觀<lb/>
改盖昔人所賦側身西望阻岷峨者既足以著山澤好<lb/>
竒繾綣顧慕不能自遂之情而其所記峽州至喜堂者<lb/>
亦足以盡宦游覊旅憔悴無聊不能自遣之狀夫雖幸<lb/>
<pb n="KR4h0152_WYG_245-25b"/>
為耳目之所接而奪於情志之所不快與雖幸為情志<lb/>
之所快而限於耳目之所不接其耳目所不接者既不<lb/>
能使景就乎情而工為鑿空揣懸之言其情志之所不<lb/>
快者又不能使情就乎景而洩其和平要𦕈之音於是<lb/>
大夫缺於登髙能賦之義而騷人竒士縱欲原本山川<lb/>
極命草木亦無所慿焉以聚其精而發其辨愽噫嘻此<lb/>
春山公前後入蜀稿所以為可諷也公自郎官出為郡<lb/>
守自郡守遷按察副使先後皆在蜀其為郡守也於重<lb/>
<pb n="KR4h0152_WYG_245-26a"/>
慶盖陸走棧水浮峽而後至中州之人所謂險且逺其<lb/>
為副使也於建昌則在靈關大渡瘴雨蠻烟之外雖蜀<lb/>
人亦素憚以為險且逺者而公皆恬然安之政事之暇<lb/>
方且披巉巖踐霜雪穿猩鼯豺虎之窟俯江妃水仙之<lb/>
宫以窮其勝而猶若未足故其險無所不渉則其勝無<lb/>
所不窮其所歴與所窮一切可愕可喜則無不見之乎<lb/>
詩蓋其大者關政理謡俗之故其細者足以牢籠百物<lb/>
山川草木鳥獸變化之情狀其叙險也既可以使人欷<lb/>
<pb n="KR4h0152_WYG_245-26b"/>
歔惨慄而如墮其叙勝也又可以使人䬃爽飛動而如<lb/>
躋向非公以其宦游旅寓之跡而兼乎山澤竒士之好<lb/>
情志之所快與耳目之所接適然遇合固不能摹而寫<lb/>
之若是公詩既刻為二巻其子於德請序於余余以謂<lb/>
使好竒之士讀公之詩可以不俟渉險而坐窮其勝於<lb/>
庭户燕閒之間宦游覊旅之士讀公之詩且將悦乎其<lb/>
勝而忘乎其險頓然釋志於驚江絶棧之上也然則不<lb/>
能自遂與不能自遣者皆將於公之詩乎有得也余山<lb/>
<pb n="KR4h0152_WYG_245-27a"/>
澤人也蓋慕蜀而不能至者亦將於公之詩乎有得也<lb/>
遂不辭而序之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_245-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百六十六</head>
    <p>
<pb n="KR4h0152_WYG_266-1a"/>
欽定四庫全書<lb/>
　明文海巻二百六十六　　　餘姚黄宗羲編<lb/>
　　序五十七<lb/>
　　　詩集<lb/>
　　唐二張詩序<hi>髙叔嗣</hi>
二張九齡韶州人字子壽諡文獻有曲江集說雒陽人<lb/>
字道濟諡文貞有燕公集馬氏經籍通考載之自文章<lb/>
道熄脩文之士㑹粹篇類畧求名作悉所目見不復知<lb/>
<pb n="KR4h0152_WYG_266-1b"/>
有諸家集余曩嵗得曲江集京師葢丘文莊公録自閣<lb/>
本刋傳之求燕公集亡有也後再至都始獲寫本友人<lb/>
大理評事應君子陽有宋刻然不完二集缺謬亡復可<lb/>
考二公俱唐相事𤣥宗遭李林甫文獻出為荆州文貞<lb/>
出為岳州叙曰夫詩之作豈不縁情哉余讀二公詩方<lb/>
其登台衡執鼎鉉抽筆蘭室雍容應制詞何澤也及臨<lb/>
荆南履岳牧懐人寄言託物寫心何其悽也夫士抱器<lb/>
丁年曷嘗不欲感㑹雲龍道佐明主建不朽之業垂非<lb/>
<pb n="KR4h0152_WYG_266-2a"/>
常之譽乎而時謬不然逺跡江海之澨放意魚鳥之區<lb/>
事與願違心以跡孤况逢按劒之怒方同竊鉄之疑知<lb/>
讒不免欲語從誰是以憂來無端咸宣於詩爾嘗觀文<lb/>
獻在荆詩云一跌不自保萬全焉可尋又云衆口金可<lb/>
鑠孤心絲共棼文貞在岳詩云誰念三千里江潭一老<lb/>
翁又云平生歌舞席誰憶不歸人詞㫖悲凉令人太息<lb/>
然文貞特牽歸思而文獻良多懼心豈其遭傾奪之餘<lb/>
尚險仄未平耶今集中載林甫秋夜一篇公酬答甚遜<lb/>
<pb n="KR4h0152_WYG_266-2b"/>
得於周易避咎之道焉彼讒人者竟泯澌何在而公名<lb/>
徳爛然存於終古嗚呼哲哉叔嗣游郎署時覽公詩未<lb/>
覺沉痛既渉江漢三復焉乃知意所繇興復以嘗踐兹<lb/>
地也因合刻之置廣視堂齋中堂據江夏山首下瞰江<lb/>
漢前使君葉縣衛正夫修築嘉靖丁酉夏四月朔<lb/>
　　自得園四稿序<hi>呉時來</hi>
自得園四稿孰為之石湖呉先生稷也曷以四先是有<lb/>
初稿續稿三稿矣先生潛心理學初伊洛宗白沙病世<lb/>
<pb n="KR4h0152_WYG_266-3a"/>
儒靡言語無益而顓事操行其論入門則津津喜談良知<lb/>
之説早年有志用世既舉進士出補藩邦知不用遂謝歸<lb/>
築室里中為終焉計其觸遇有感往往見吟咏間故稿多<lb/>
詩吳子讀之嘆曰其斯以為有道之言乎夫道盈天壤間<lb/>
粗之於鳥獸草木精之於道徳政事三百篇為詩之經興<lb/>
比賦不同要之本性情歸禮義今之詩猶古之詩也辭有<lb/>
工不工道曷嘗有二哉自嚴滄浪論詩謂有别才近方石<lb/>
謝氏又集伊洛以来詩一帙為道學詩是詩與道學判然<lb/>
<pb n="KR4h0152_WYG_266-3b"/>
二家膠之乎論矣詩不闗理奚取於工必直指道而後為道<lb/>
學詩則二雅為經而國風可無刪必烝民物則方為知道而<lb/>
多識之訓吾夫子亦何取於鳥獸草木之名而學之也某愧<lb/>
未聞道尤不能詩偶逰先生之邦三年以来冦盗侵尋無能<lb/>
朝夕請益間嘗叩先生一室斗大風雨不蔽衣鶉履穿端居<lb/>
自適今年踰七十矣手古人書隆冬盛暑不以輟葢尚徳若<lb/>
大雅整之於身者先生其人歟其詩即景成意即意成詞當<lb/>
其賦歸来而作也有採菊東籬意則類陶既而處田里樂熙<lb/>
<pb n="KR4h0152_WYG_266-4a"/>
明有擊壤意則類邵若四稿流離冦盗中擊事傷心不勝憂<lb/>
命悲窮之意則類杜若格調渾融意趣平淡又純自類其為<lb/>
人雖其詩不専主理亦不専咏物然而不謂有道之言也奚<lb/>
謂余慚肉食不能靖艱乃俾先生樂道自得之懐化為憤世<lb/>
憂時之詞余葢忸怩甚雖然嘗與先生論近世諸先進先生<lb/>
慕賀醫閭憫其不與理學名臣録也特著正學編以章之夫<lb/>
道有遇不遇醫閭微先生將泯泯無傳耶先生契醫閭於隔<lb/>
世而余不能識先生於面炙然而先生之學必傳於世有不<lb/>
<pb n="KR4h0152_WYG_266-4b"/>
係於謭劣者特為序此亦竊附表章醫閭之意云<lb/>
　　人日草堂引<hi>朱白藩</hi>
升菴先生在江陽以厥象託玉泉陳君寄我白下予即掲於<lb/>
白下寓齋日夕䖍奉如在函丈之下乃己未人日積雨稍霽<lb/>
西域金子東海何子呉門文子黄子郭子秣陵盛子顧子相<lb/>
約過予觴之齋中賔主凡八人齋南嚮先生象在壁間諸君<lb/>
不肯背之坐各東西其席如侍側之禮先是比丘圓瀾自焦<lb/>
山来罌中冷泉見餉罌未啟置在牆脚乃覔得陽羡貢茶一<lb/>
<pb n="KR4h0152_WYG_266-5a"/>
角烹泉為供茶熟以宣甌注之焚沉水香於爐作禮畢就坐<lb/>
各瞻仰嘖嘖嘆曰幸甚今日乃得覩升菴先生之象郭子曰<lb/>
先生長耳重頤壽者之相今甲子幾何矣予屈指曰戊申甲<lb/>
子乙丑庚辰今年七十有二金子曰先生風骨癯然而胷中<lb/>
藴蓄如此殆所謂芥子約須彌者耶盛子曰博哉精哉宋以<lb/>
来無此人予曰先生此中如大圓鏡燭理精瑩不以纎豪臆<lb/>
見自覆豈宋人之學可語文子曰今日之㑹奇矣詎可無述<lb/>
予當勉作人日草堂圖以寄先生庶幾因象見象如子所謂<lb/>
<pb n="KR4h0152_WYG_266-5b"/>
大圓鏡重重發光也予不覺欣然拊掌大笑因歌人日題詩<lb/>
寄草堂遥憐故人思故鄉之句擇其平聲去其重字令童子<lb/>
作八<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>散諸君前約曰請各賦一篇并寄先生見吾輩萬里<lb/>
馳仰之懐何如於是諸君欣然拊掌大笑曰幸甚越二日文<lb/>
子圖成又二日諸君詩次第成予為之引復以諸君姓字鄉<lb/>
里及生平列於後彷彿季倫金谷之敘康樂鄴中之擬云爾<lb/>
　　重刻擊壤集序<hi>萬士和</hi>
太音希聲有餘音焉雖焉太音不終希聲也始於無聲<lb/>
<pb n="KR4h0152_WYG_266-6a"/>
散於千萬聲聲苟得乎音之自然則猶無聲也知希聲<lb/>
之有餘音則知千萬聲之為無聲其妙一矣言心之志<lb/>
者曰詩詩之未作志在吾心當其不言非為不足詩之<lb/>
既作志在於辭雖曰己言非為有餘何者謂其出於自<lb/>
然也彼詩有所未法者夫豈離乎自然哉自太音之散<lb/>
於千萬聲輕清重濁相生相間不得不然而音之法具<lb/>
矣自人心之見於詩辭開合首尾有始有卒不得不然<lb/>
而詩之法具矣詩因心生則謂之無詩可也法非外得<lb/>
<pb n="KR4h0152_WYG_266-6b"/>
則謂之無法可也世之摹人以言取古為法者末己有<lb/>
宋邵堯夫先生游心高明包括萬象與造化為徒既有<lb/>
得於無言之詩則其吟弄風月玩侮一世千變萬化皆<lb/>
其自然所謂詩而非詩法而非法者古今一人而已先<lb/>
生嘗曰刪後無詩蓋以自况也故以擊壤名篇夫擊壤<lb/>
而有聲是聲果奚從生乎世之不知者或病其率易其<lb/>
知者亦且謂寄興品題以廢其豪傑之胸襟云爾至陳<lb/>
白沙子始以匹杜然猶曰别傳也而余師荆川先生乃<lb/>
<pb n="KR4h0152_WYG_266-7a"/>
贊其法之兼乎少陵豈非獨得其妙者與先生以舊刻<lb/>
無善本且諸體雜出命余分類成帙而以屬江隂黄古<lb/>
甫氏刻之刻成吉甫仍謂余宜題其首嗚呼余豈知詩<lb/>
者哉<lb/>
　　跋尚友堂詩集<hi>馮夢禎</hi>
此吾郡守錫山龔先生所著詩也先生筮仕為令厯曹<lb/>
郎至牧守先後踰十年所而吾邑若郡幸兩得之士民<lb/>
習先生安之如慈父而先生亦盡洗一切之政寛然噢<lb/>
<pb n="KR4h0152_WYG_266-7b"/>
咻之不啻親子弟然蓋交相習且安也已先生自少喜<lb/>
為詩厯壯强且艾而益工前後著述不下千餘篇門下<lb/>
士張君者裒録之為集者六曰游學曰筮仕曰里居曰<lb/>
呉川曰金陵前後曰檇李而總名之曰尚友堂集蓋超<lb/>
然一本之情性而自得於矩度之外者也夫强笑不樂<lb/>
强哭不哀餙婦人以鬚髯則不韻傅男子以粉黛則不莊<lb/>
何也性情不可假也故田夫牧豎婦人女子何嘗習聲<lb/>
律工文辭哉而其率然自鳴之語反見采於史氏陳於<lb/>
<pb n="KR4h0152_WYG_266-8a"/>
先王至於今尊之曰經而後之文人才子竭其精力求<lb/>
一言之似而不可得田夫牧豎婦人女子所易而文人<lb/>
才子所難則其性情離也夫詩而本之性情近取諸身<lb/>
逺取諸物隨感而動天機自呈譬如臨鏡自見其面亦<lb/>
如水銀撒地大小皆圓寧待安排布置耶龔先生為詩<lb/>
不務詭奇大都吐其心之所欲言而止清夷簡逺類其<lb/>
為人亦類其為政所謂自鳴其性情者也先生之詩王<lb/>
元美先生及吾鄉沈純甫先生序之詳矣明月夜光識<lb/>
<pb n="KR4h0152_WYG_266-8b"/>
者望而知其為異寳不佞可無辨故拈性情之說以請<lb/>
正於先生且使讀斯集者不徒玩其皮而忘其質也<lb/>
　　詩集自序<hi>彭輅</hi>
曩余弱冠薦於鄉有餘功暇日可以蒐獵百氏凌厲千<lb/>
古奈何晏遊惰學復以楸枰送流景也余當其時雖性<lb/>
好為詩而莫知詩之所以為詩後十餘年登第寓京師<lb/>
則京師者四方賢豪之凑而騷墨藻翰之窟也於是有<lb/>
談初唐者且掲風神拔俗之雋純璞未雕之眞聞其言<lb/>
<pb n="KR4h0152_WYG_266-9a"/>
若不復有高岑李杜也有談杜少陵者稱其清輕雄壯<lb/>
頓挫而沉鬱在朝言朝在野言野在悲言悲在樂言樂<lb/>
各殫厥趣聞其言若不復有錢劉皇甫也已而又有談<lb/>
中唐者予拒之曰中唐氣凡而體弱是何足溷吾耳哉<lb/>
而談者則官曹之長翹翹先輩也强聒不余舍俛而聽<lb/>
者累日始知其詩之為吐露條達而大厯諸子爛然名<lb/>
家不虚也自是循所聞而試為之奈何䝉魯之質徒隔<lb/>
涯睇望恍然目擊而身莫之詣也蓋詩之所以為詩者<lb/>
<pb n="KR4h0152_WYG_266-9b"/>
其神在象外其象在言外其言在意外故中唐之視初<lb/>
盛逺矣初盛唐之視晉宋有間矣晉宋之視魏祖與孫<lb/>
也魏之視漢父與子也不同言而同妙以稍得其神也<lb/>
夫神者何物也天壤之間色聲香味偶與吾觸而吾意<lb/>
適有所㑹輒矢口肆筆而泄之此所謂六義之興而經<lb/>
緯於賦比興之閒者也賦實而興虚比有慿而興無據不<lb/>
離字句而有神存乎其間神之在興者什九在賦比者<lb/>
半之此國風小雅不傳之秘而靈均之騷所獨濡染而<lb/>
<pb n="KR4h0152_WYG_266-10a"/>
淋漓者也莊周嘗以𤣥珠喻道為離朱喫詬有不能得<lb/>
而惟象罔得之夫象罔之所得者豈可得而强哉予之<lb/>
詩每不足於興其詩猶無詩也且予既好為詩則於無<lb/>
韻之文何啻雞肋顧自宦而省署隱而巗林人往往以<lb/>
文字索我日言余之所不欲言又貧不舉火姑賣文為<lb/>
活於是空空曵白之夫與屠沽市販咸來以文見索藉<lb/>
其微貲以備晨炊濟枵腹日言余之所不屑言故急書<lb/>
而畀之仍急煅其草不藏副也語曰目不兩視而明耳<lb/>
<pb n="KR4h0152_WYG_266-10b"/>
不兩聽而聰騰蛇無足而飛鼯鼠五枝而窮言貴專也<lb/>
余之詩所以弗入工臻奥者殆文為之障乎失之文而<lb/>
又不得之詩是以藝家惡夫兼也頃者友人進余以戒<lb/>
定之學諄諄䇿余以年長日暮曷不思所以脱離生死<lb/>
而猶業此浮蔓贅疣之言為余聞而是之嗟乎人當意<lb/>
氣盛壯之時科目之不足而希富貴富貴之不足而希<lb/>
功名功名之不足而希詞藝即齟齬弗獲無不攘臂而<lb/>
圖之迨乎晚節末路悉幻而歸諸空於吾無與也余自<lb/>
<pb n="KR4h0152_WYG_266-11a"/>
是可以忘言矣第平生所撰著精神肝膽寄焉幸而存<lb/>
之家塾俾後之子孫不見吾之鬚眉顴頰而見吾之精<lb/>
神肝膽况酸梨苦李之嗜或有同於予者倘非其人而<lb/>
捐以覆瓿余亦何能與焉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_266-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百五十一</head>
    <p>
<pb n="KR4h0152_WYG_151-1a"/>
欽定四庫全書<lb/>
　明文海巻一百五十一　　　餘姚黄宗羲編<lb/>
　　書五<lb/>
　　　論文<lb/>
　　答程伯大論文<hi>朱夏</hi>
古今能言之士孰不欲雄峙百代之上而垂聲乎百世<lb/>
之下哉然而卒抱竒志而不見泯泯以老死者何其多<lb/>
也豈非才識之不逮故不能成一家之言以至此耶三<lb/>
<pb n="KR4h0152_WYG_151-1b"/>
代之後卓然成一家之言者纔十數人而止其餘皆磨<lb/>
滅澌盡則信乎得之於天者非超然而不羣則難乎其<lb/>
以文章自命矣比辱賜書大扺未能達夫雄深雅健之<lb/>
作而務為浮薄靡麗之文而已此甚不可也僕聞古之<lb/>
為文者必本於經而根於道其紀志表傳記序銘贊則<lb/>
各有其體而不可以淆焉而莫之辨也至其發言遣辭<lb/>
又奚以剽賊為工哉今不本於經不根於道而雜出於<lb/>
百家傳記之説則其立論不自其大而自其細固已自<lb/>
<pb n="KR4h0152_WYG_151-2a"/>
小矣尚何能與古人齊驅並駕哉老蘓之文頓挫曲折<lb/>
蒼然鬱然巉刻峭厲幾不可與爭鋒然而有識之士猶<lb/>
有譏焉者良以其立論之駁而不能盡合乎聖人之道<lb/>
也今無蘇公之才而立論又下蘇公甚逺則何望其言<lb/>
之立而不仆焉古之用兵其合散進退出竒制勝固神<lb/>
速變化而不可測也至其部伍行陣之法則繩繩乎其<lb/>
弗可以亂為文而不法是猶用師而不以律矣古之論<lb/>
文必先體製而後工緻譬諸梓人之作室也其棟梁榱<lb/>
<pb n="KR4h0152_WYG_151-2b"/>
桷之任雖不能以大相逺也而王公大人之居與浮屠<lb/>
老子之廬官司之署庶民之室其制度固懸絶而不相<lb/>
侔也使記也而與序無異焉則庶民之室將同於浮屠<lb/>
老子之祠亦可乎鑄劒而肖於刀且猶不可斲車而肖<lb/>
於舟不尤以為迂且拘乎韓子之於文也惟陳言之務<lb/>
去今雖全未能如韓子亦宜少刋落矣乃悉古書竒字<lb/>
而馴集鱗次焉不幾於天吳紫鳯顛倒裋褐也耶蘇子<lb/>
謂錦綉綺縠服之美者也然尺寸而割之錯而紉之以<lb/>
<pb n="KR4h0152_WYG_151-3a"/>
為服則綈繒之不若今先生乃欲集羣英以為華為好<lb/>
其亦異於作者之見矣世有寠人為覩其鄰之富也日<lb/>
夜攻鑽而剽之幸而得其貨寳財賄以為得計矣一日<lb/>
徼者獲之則薾然盜也而至死不悟且役役焉割裂而<lb/>
綴緝之則其氣固已薾然矣又何能渾浩如江河而有<lb/>
排奡之力哉故夫蘭苕翡翠又烏覩夫掣鯨也且古之<lb/>
為文非有心於文也若風之於水適相遭而文生也故<lb/>
鼔之而為濤含之而為漪蹙之而為縠澄之而為練激<lb/>
<pb n="KR4h0152_WYG_151-3b"/>
之而為珠璣非水也風也二者適相遭而文生也天之<lb/>
於物也獨不然乎纎者穠者丹者堊者莫不極其美麗<lb/>
而造物者豈物物而雕之哉物各付物而天下之巧莫<lb/>
加焉彼有昧於此者三年而刻葉已且文猶樂也太古<lb/>
之音和平雅淡而風俗以淳人心以正桑間濮上淫哇<lb/>
煩趣而人心風俗蕩而忘返使先生而與聞制作將安<lb/>
取乎則何獨疑於文也先生教之曰茍無毛嬙西施之<lb/>
美質則不能不借夫粉黛之假以掩其陋是朽木可得<lb/>
<pb n="KR4h0152_WYG_151-4a"/>
而雕糞土之牆可得而圬矣無鹽天下知其惡也被珠<lb/>
璣曳羅綺不足以欺天下之目使天下而皆瞽也則可<lb/>
奈之何天下之不皆瞽也先生殆未覩夫正色也先生<lb/>
又謂吾五常論其猶𤣥耶太𤣥擬易而作然易出於造<lb/>
化之自然而𤣥也者出於智慮之私而已故不能免夫<lb/>
牽合艱難之態先儒固已譏其勞且拙矣故今去雄千<lb/>
餘年而卒無好之者今先生乃欲著書以擬𤣥吾恐其<lb/>
不堪為覆瓿用矣先生又謂吾嘗作詩命其集曰胡盧<lb/>
<pb n="KR4h0152_WYG_151-4b"/>
且魯論詩序言詩之用若彼其博也而先生直以資人<lb/>
之笑視古詩之風亦少貶矣此亦好怪之過也先生卒<lb/>
教之曰其觀吾文也還以一言庶有以知君子之是是<lb/>
非非也宋之季年文章敗壊極矣遺風餘習入人之深<lb/>
若黑之不可以白當此之時非返之則不足追乎古先<lb/>
生之心自以為過之矣而烏知其異於彼也先生之文<lb/>
始欲其竒也而卒以拙始欲其麗也而卒以惡始欲其<lb/>
雄也而卒以弱其風格言論莫不叛於古矣則亦難乎<lb/>
<pb n="KR4h0152_WYG_151-5a"/>
摭而言之矣且先生既與吾異則僕雖言之而無當於<lb/>
其心矣僕欲挽先生於迷途則願悉吐出其中之藴取<lb/>
韓孟文日夜誦之覺已之見與向者異焉然後一吐其<lb/>
辭庶有合乎僕於學廢棄之日常多加以怠惰不力然<lb/>
於作者之風致竊有見焉故敢畧陳其説<lb/>
　　答孟左司書<hi>劉迪簡</hi>
余年二十餘慕為古文即悟其人有古道本能為古文<lb/>
所謂古文狀其人平生所好之古道耳及年愈大益悟<lb/>
<pb n="KR4h0152_WYG_151-5b"/>
文乗氣而有也是故紬繹心思乗氣以綴文而註之簡<lb/>
册之上猶如人騎善行馬援轡在手盤辟往復於羊腸<lb/>
蟻封之間也年少時志不足以勝氣為氣所驅使未免<lb/>
用壯其勢突兀後乃取舊所為文視之甚可羞赧因又<lb/>
悟氣充滿一身倘或縱其所之如龍驤虎躍能排軋萬<lb/>
物必也持志内牧施銜勒為控御然後歴都過闕步驟<lb/>
中節鏗鏘乎和鸞之聲容與乎曲水之側於斯際也發<lb/>
而形諸語言則為節制之文仁義之學矣然人生稟氣<lb/>
<pb n="KR4h0152_WYG_151-6a"/>
其清明入髙品者最不易得而文人御氣無促數之患<lb/>
周旋折旋中規矩者又不易得是故三代以後漢唐宋<lb/>
之文人稟氣秀出於藝文之科御氣無前於天下之士<lb/>
者如司馬子長神情散逸最喜明姦利又善為人寫生<lb/>
諸王子王妃將軍文吏情態兼窺求猥褻隂私蘄不失<lb/>
其神類言常人所不欲言者班孟堅似懲司馬氏微傷<lb/>
蕩佚乃本左氏謹忍不放庶幾冠佩長者氣象而其創<lb/>
體張布廣逺如深山大澤龍蛇生焉韓退之稱物肖形<lb/>
<pb n="KR4h0152_WYG_151-6b"/>
斤斤撙節不妄許與如霍大將軍出入禁闥進退有尺<lb/>
寸望之衣冠儼然視瞻不凡信其為古之立言君子歐<lb/>
陽永叔蔓延宛轉蘭筋栁骨如神於縫者滅盡針線之<lb/>
跡但覺織成一片蘇子瞻用其天生自然之材置身九<lb/>
仞之髙下視城中烟火雞犬啾啾舉皆凡近無足道者<lb/>
此數君子稟氣間生御氣合度固已長鳴於百世矣又<lb/>
不知未来天下百千萬年所生文士其情狀設施與前<lb/>
文人又何若也夫氣最善變者也故萬有不齊難得駕<lb/>
<pb n="KR4h0152_WYG_151-7a"/>
馭凡文人御氣以作則者可貴乗氣以加人者不足貴<lb/>
古今稱文人無行正謂乗氣以加人號呼跳躑有狂蕩<lb/>
之態也若夫調伏之氣始由一縷馴致綢紼屈曲縈連<lb/>
或為東西或為南北其為人也必然尊尚道徳樂於政<lb/>
事虛已而下人薰心而憂世志常帥氣百行其旋則可<lb/>
脩辭以立誠垂文以作則載道以傳後之人矣此慕乎<lb/>
古之道者所為文也余所見太原孟左司其氣蓄方剛<lb/>
其行躬懿美其文績古雅間以書見貽謂僕實好文而<lb/>
<pb n="KR4h0152_WYG_151-7b"/>
真識文者也余嗜古文幾三十年中間一二朋徒喪落<lb/>
未嘗敢以語諸人及来金陵一見左司公酷喜其嘗用<lb/>
力於讀古文而考其然不然又嘗工於爲古文其文<lb/>
必放古至於命意遣辭沛乎其氣而不為氣所使况歴<lb/>
官行事四五十年所在稱亷平文之有本也固如是矣<lb/>
凡此皆古文人第一流余焉得不從之游然而孤詣愈<lb/>
深而人從之者愈少徒多為時所憎惡以取窮耳間有<lb/>
好事者則以為業是工專可圖不朽間者之言然矣然<lb/>
<pb n="KR4h0152_WYG_151-8a"/>
朽不朽繫乎天若圖之則幾於侈心生是又不可以不<lb/>
辯也<lb/>
　　與徐景琛書<hi>柯暹</hi>
六月二十八日執事褻服来訪以慰間闊在他人莫不<lb/>
以為簡而某則以為愛其相知不深矣乎少焉别去於<lb/>
道間教以勿事文而工於字始聴之以為愛我退思之<lb/>
又疑其為薄我欲黙不堪敢以為請執事之意豈以文<lb/>
為難言非區區之所能學耶以字之工足以深於道有<lb/>
<pb n="KR4h0152_WYG_151-8b"/>
不待於文耶以文與字為兩途如公私善惡不容並進<lb/>
欲其專於一有成耶抑以文非君子之所尚耶以某為<lb/>
輕俊不當作文以自壊耶云爾則薄我孰甚且先正立<lb/>
法以文或溺習字或喪志故憂之執事不禁其字而獨<lb/>
禁其文非先正立法之意矣文者載道之器聖賢之明<lb/>
乎斯道者必深乎斯文也為聖賢之徒舍文無以謂非<lb/>
君子之所尚可乎文謂之文字謂之字固不可以相通<lb/>
名然學文者不害其工於字學字者不害其工於文可<lb/>
<pb n="KR4h0152_WYG_151-9a"/>
以交致其力而並進不若公私善惡判然為兩途而不<lb/>
可以並進也雖不可判為兩途亦不可視為一律如仁<lb/>
義二字三尺童子可識可書仁義之理非聖人不能盡<lb/>
而謂字之工足以深於道不待於文者豈理也哉文固<lb/>
難言也固難學也然不悖於理則可謂之文非必聖賢<lb/>
其意淵源其理髙古其詞而後謂之文也自孔孟至於<lb/>
程朱六經傳記之文凡幾類皆聽其傳於世其不得傳<lb/>
者必與孔孟程朱六經傳記之文大相謬戾茍有於此<lb/>
<pb n="KR4h0152_WYG_151-9b"/>
惓惓焉惟孔孟程朱六經傳記之文是法焉窮耳目心<lb/>
思之力以圖之雖區區庸愚亦或可學學有不得不能<lb/>
傳於世亦可稱於人曰文何可以不能學而不學也或<lb/>
曰文必工而後可否則莫為然今之論文者率宗於韓<lb/>
曰識見博議論正地步髙章法句法字法不茍然其言<lb/>
亦未必能六經也韓子學聖人未六經其言而亦言之<lb/>
則今之學韓者必俟其至於韓而後敢言也俟其至而<lb/>
後敢言則韓之後文寡矣今之時又寡矣執事常為文<lb/>
<pb n="KR4h0152_WYG_151-10a"/>
自以為與韓何如何其於已則輕以約於人則重以周<lb/>
與或又曰與其文不工而不傳不若字之工而可傳某<lb/>
則曰寧學而不工不可懼其不工而不學學冀乎成志<lb/>
也不成者才之罪也某寧為此而不為彼也且文雖無<lb/>
孔孟之善更千萬世千萬人傳之皆可見其真也字雖<lb/>
善如鍾王勒之金石一更其摹已不復見其真矣是故<lb/>
今之誦蘭亭之文者皆是識蘭亭之墨者曽幾何人哉<lb/>
况古之善書如逸少歐陽詢虞世南顔真卿趙子昂之<lb/>
<pb n="KR4h0152_WYG_151-10b"/>
數君子未嘗不能文不但模寫成書與人為謄録而已<lb/>
今之名公鉅儒見某未嘗有以不可而不勉使學文者<lb/>
獨執事不欲某學文而多索其書是以匠視某也果愛<lb/>
耶果薄耶幸明教我無使惑於歧則庶乎稱於人曰執<lb/>
事與某為知已也商確之言涉於不敬幸恕<lb/>
　　答丁鳯儀<hi>童軒</hi>
某再拜鳯儀賢友兄足下僕性迂鄙於世事無所通曉<lb/>
惟嗜讀書以識理道為務故於衆人之所甚好者僕反<lb/>
<pb n="KR4h0152_WYG_151-11a"/>
視以為後衆所忽易者僕則先之惟恐或失以是率常<lb/>
寡合於人矧今居閒處獨宜足下棄去而不友者顧乃<lb/>
貶損道徳貺以雄文藻句又欲推而置諸盧扁大匠之<lb/>
列何足下之用心殊於人人而有以同於僕也莊周氏<lb/>
云逃空虚者聞人足音亦跫然以喜况若足下者奚苐<lb/>
足慰孤寂者耶然足下既欲置僕於盧扁大匠之列又<lb/>
欲自處以病夫棄材之地志峻而辭卑學優而心下古<lb/>
之有徳必有言者其若是乎然僕聞之時不用之謂棄<lb/>
<pb n="KR4h0152_WYG_151-11b"/>
道不行之謂病以僕迂鄙承乏東臺侍從固不可謂時<lb/>
之不用矣然碌碌庸庸無所建明以自表暴於世則是<lb/>
道之不能行也道之不行所謂病者正在於僕未聞已<lb/>
病而能起人之病者也尚敢以盧扁大匠居乎雖然厚<lb/>
徳不可虚辱請以盧扁大匠之事喻之且人之病有瘵<lb/>
者有盲者有痿痺不仁者有結閡者不一類而足也茍<lb/>
使不善醫者治焉則瘵必艾之盲必鍼之痿痺必按摩<lb/>
之結閡必疎利之病去而人無全矣盧扁則不然治人<lb/>
<pb n="KR4h0152_WYG_151-12a"/>
之病必以理元氣為主滋調補養日累月増閔閔然若<lb/>
望嬰兒之長由是瘵者肥盲者瞭痿痺者起結閡者通<lb/>
非善醫乎至若才之生有㰁椏者有橜株者有大合抱<lb/>
者有小拱把者亦不一而足也茍使不善匠者用焉則<lb/>
椏必熨之橜必刓之大必斲之小必<graphic n="KR3141" url="https://raw.githubusercontent.com/kanripo/KR-Gaiji/master/images/KR3141.png" mimeType="image/png"/>之而木無全材<lb/>
矣大匠則不然於是因木之材椏者為櫨橜者為梓抱<lb/>
者為棟楹拱把者為榱桷非善匠乎嗟乎為文亦若是<lb/>
而已矣故文必以養氣為主氣盛則理充向使不言則<lb/>
<pb n="KR4h0152_WYG_151-12b"/>
已言則蔚然而成章犂然而中度綱目相因首尾相應<lb/>
不猶善醫者必主元氣善匠者必因其材以適諸用乎<lb/>
彼有號文章家者務剽賊以為竒工斲削以為巧元氣<lb/>
日傷材性日失曰吾之文孟軻揚雄之文也吾之道孟<lb/>
軻揚雄之道也噫不亦優孟之似孫叔敖乎是殆病於<lb/>
心而不知朽於根而弗悟也雖有盧扁大匠其能奈之<lb/>
何哉足下有見於此故發言必要諸理吐詞必據諸經<lb/>
猶鍼砭不施而榮衛自周斲削不加而繩墨自具庶幾<lb/>
<pb n="KR4h0152_WYG_151-13a"/>
無是病而有是材也雖然不知足下欲蘄勝於今之人<lb/>
耶抑欲蘄至於古之人耶茍欲蘄勝於今則凡今之後<lb/>
生新進才讀數十巻書者皆能簸弄筆墨操觚引繩以<lb/>
誑耀於聾瞽之俗所謂能若是是亦足矣如欲蘄至於<lb/>
古之人僕則以為必養其氣必畜其材<hi>闕</hi>　　天下之<lb/>
<hi>闕</hi>盡格天下之物盡識天下之<hi>闕/</hi>　然後始<hi>闕</hi>　　則<lb/>
氣不餒而材不匱雖不蘄至於古之人而已至於古之<lb/>
人矣孔子曰後生可畏今之奮然起於孟軻揚雄之後<lb/>
<pb n="KR4h0152_WYG_151-13b"/>
者安知不在足下乎述懐原學答宗誼三篇比舊尤佳<lb/>
鼓行而前此其戈矛也足下勉之<lb/>
　　答丁鳯儀書<hi>童軒</hi>
軒白鳯儀秀才足下伏辱牋教有以知足下志古學薄<lb/>
仕進恥科舉之文以為類諸徘優而不足為此皆賢人<lb/>
君子之所宜存非特足下之自志如此而軒之所以望<lb/>
於足下者亦以此也足下之言曰自六經而下越兩漢<lb/>
唐宋諸子百史與天文地志厯數兵畧諸書咸欲一闖<lb/>
<pb n="KR4h0152_WYG_151-14a"/>
其門户沿流溯源欲俾區區道其入海之地豈以軒為<lb/>
粗知理道亦嘗從事於文藝之末者耶夫以學文之人<lb/>
而欲導以入海之地譬猶適九折之坂而驅盲者先登<lb/>
固將擿埴索塗終日而不得其所向也是故其志則髙<lb/>
其學則勤惜乎所驅以向道者非其人也雖然以足下<lb/>
向道之心汲汲於知茍有知者亦將稇載以進况軒辱<lb/>
在知愛敢不聊誦所聞以少答来教乎軒聞之古今之<lb/>
為文者不一言人人殊有滄海之文有江漢之文有川<lb/>
<pb n="KR4h0152_WYG_151-14b"/>
澤之文有溪壑之文不可一律齊也是故六經之為書<lb/>
載堯舜禹湯文武周公孔子之道昭如日星所以扶綱<lb/>
常闡倫理繼天立極垂憲萬世而無弊所謂文章之滄<lb/>
海也下及西漢司馬遷之史記劉向之説苑賈誼之新<lb/>
書所以述時事敷王道以明治化之本實文章之江漢<lb/>
也唐韓愈之原道原人等篇栁宗元之守官四維等論<lb/>
所以正人心救時弊以推治道之迹實文章之川澤也<lb/>
宋有歐陽修之本論曽子固之洪範傳三蘇父子之雜<lb/>
<pb n="KR4h0152_WYG_151-15a"/>
著章疏所以陳鑒戒明得失以備為治之具又非文章<lb/>
之溪壑乎他若莊周列禦㓂韓非鄧析之書雖時時有<lb/>
合於道其視六經之文殆猶滄海之於蹄涔爾烏足以<lb/>
語道哉然學者要必藴六經以立其本貫諸子以資其<lb/>
用蒐百氏以充其才旁及天文地志律厯兵制之書又<lb/>
所以博其趣也嚮使棄其本而不求則亦潢潦無根盈<lb/>
朝涸夕雖有器用之良才識之富其能免於蠡測之患<lb/>
乎故軒以為向道者必以六經為之本也六經皆古聖<lb/>
<pb n="KR4h0152_WYG_151-15b"/>
賢之言也所謂文章之滄海也舍六經而惟子氏之求<lb/>
其殆韓子所謂航斷港絶潢以望入於海其不可也足<lb/>
下所謂自六經以下諸子百氏皆欲一闖其門户則庶<lb/>
幾知所先後矣嗟夫學莫先於立志足下信有志不羣<lb/>
者也志之不已豈徒闖其門户而已固將升其堂而<lb/>
又將入其室也既入其室由是藴之為徳行發之為文<lb/>
章建之為事業固非今之所謂科舉之學可槩論也然<lb/>
科舉之學同本於六經同出於子史百氏而其所以不<lb/>
<pb n="KR4h0152_WYG_151-16a"/>
同者非直以其文有古今之殊蓋以業其文者率多陋<lb/>
儒小夫惟欲記誦口耳之學竊科名以階顯榮逐利禄<lb/>
以活妻子故耳使其誠能以道徳事業為髙則今之學<lb/>
即古之學又何科舉之足恥哉龜山楊氏所謂科舉非<lb/>
所以得人豪傑之士由之而進者此也足下固不能無<lb/>
惑於此而其志不欲以利達為急亦灼灼明矣軒於足<lb/>
下為同門而於所學忝同道故因足下之請自不知其<lb/>
喋喋如此辭鄙義拙惟足下亮擇焉幸甚軒再拜<lb/>
<pb n="KR4h0152_WYG_151-16b"/>
　　與文宗儒書<hi>李東陽</hi>
承手書知滄洲集已録出將就梓足見惓惓故舊之意<lb/>
亨父有靈當憮然於地下矣但所示様本每巻前一頁<lb/>
有撰述刪定校正刋行等名號似為不典此集為滄洲<lb/>
作何必言撰舊藳去取乃諸同年更議互訂何以獨歸<lb/>
一人校正之職乃後生晚進施於前輩者尤為非當而<lb/>
刋行名氏則宜執事著一跋語殿諸巻後亦未有標於<lb/>
巻首之例四者之中無一可者且今韓栁李杜諸大家<lb/>
<pb n="KR4h0152_WYG_151-17a"/>
集本具在其有無事例不辨可知至於栝蒼乃處州郡<lb/>
名施於亨父又不知何以為據向所奉託止云録藳重<lb/>
訂乃可入梓正恐有失而不意其失之至於此也今望<lb/>
亟以録藁見寄如已入梓亦須除此四行各以巻後五<lb/>
言律一首以補其闕庶免貽笑好事為盛徳美事之累<lb/>
惟深諒此情不吝改作為幸不然則不若不刻之為愈<lb/>
也辱示近什尚稽攀和正坐此事惶惑故未暇及耳不<lb/>
罪不罪<lb/>
<pb n="KR4h0152_WYG_151-17b"/>
　　上楊先生鏡川公<hi>章鎰</hi>
近承先生不鄙節以所著文稾見授命鎰訂正亥豕魯<lb/>
魚且俾差其優劣顧惟樸騃之資烏足以當昭明之任<lb/>
然而身處寂寞困頓之郷日無轇轕倥偬之務安敢虚<lb/>
辱尊命而不用其心也哉連日莊誦始得以究知萬一<lb/>
蓋先生之文氣燄似韓駢儷似栁要之皆雄健奥衍而<lb/>
無艱澁枯槁之病若走輕車於熟路也若長江大河滾<lb/>
滾東注而不竭也若蒲捎駃騠不施控勒而馳驟於康<lb/>
<pb n="KR4h0152_WYG_151-18a"/>
莊大道也反覆而涵泳目悦心醉恍然深入寳藏珊瑚<lb/>
琥珀精金大貝照乗之珠連城之璧充牣於前則固已<lb/>
識其為希世之珍皆欲把玩而不忍釋手第愧非石崇<lb/>
王愷素有而富畜之者夫豈能妄議其價耶縱使勉强<lb/>
一置其喙必將以好為惡以稱意為怪豈不重貽識者<lb/>
之誚哉雖然願竊有告也粤自西漢文章家若司馬相<lb/>
如董子揚雄劉向之徒卓卓乎不可及其所以傳後者<lb/>
皆不見其多僅僅有數唐之韓栁並駕齊驅其集除詩<lb/>
<pb n="KR4h0152_WYG_151-18b"/>
賦外諸體之文韓三百餘篇栁四百餘篇而已其他不<lb/>
能徧舉今先生文集鎰所見者計自天順戊寅以至成<lb/>
化癸已十餘年間篇數已兼韓栁二家戊寅以前癸已<lb/>
以後未及見者尚多合而計之無慮千有餘篇可謂富<lb/>
矣鎰不敢更以前賢瀆聽如我朝楊文貞為文亦負重<lb/>
名正統間有東里集行世人皆願見而樂得之近者其<lb/>
子導刋其全集人厭其煩未及展巻而先已欠伸矣文<lb/>
果以多為尚哉先生著述不特文耳外又有諸體詩有<lb/>
<pb n="KR4h0152_WYG_151-19a"/>
私抄等書幾至充棟若一一刋行為費甚大莫若斂博<lb/>
而約之迺為精當事在先生親自裁擇以定去取行世<lb/>
者詩歌為類文具諸體各不過三四十篇亦已多矣餘<lb/>
為别録以藏於家可也鎰又惟諸家文集以年所為類<lb/>
者不若以體製為類便於觀覽他日定稾以體類如何<lb/>
愚不自量狂僣之甚望矜恕而允聽之萬幸<lb/>
　　與李空同論詩書<hi>何景明</hi>
敬奉華牘省誦連日初憮然若遺既渙然若有釋也發<lb/>
<pb n="KR4h0152_WYG_151-19b"/>
迷徹蔽愛助激成空同子功徳我者厚矣僕自念離析<lb/>
以来單處寡類格人逖徳程闕元龜去道符爽是故述<lb/>
作靡式而進退失步也空同子曰子必有諤諤之評夫<lb/>
空同子何有於僕諤諤也然僕所自志者何可弗一質<lb/>
之追昔為詩空同子刻意古範鑄形宿鏌而獨守尺寸<lb/>
僕則欲富於材積領㑹神情臨景構結不倣形迹詩曰<lb/>
惟其有之是以似之以有求似僕之愚也近詩以盛唐<lb/>
為尚宋人似蒼老而實疎鹵元人似秀峻而實淺俗今<lb/>
<pb n="KR4h0152_WYG_151-20a"/>
僕詩不免元習而空同近作間入於宋僕固蹇拙薄劣<lb/>
何敢自列於古人空同方雄視數代立振古之作乃亦<lb/>
至此何也凡物有則弗及者及而退者與過焉者均謂<lb/>
之不至譬之為詩僕則可謂弗及者若空同求之則過<lb/>
矣夫意象應曰合意象乖曰離是故乾坤之卦體天地<lb/>
之撰意象盡矣空同丙寅間詩為合江西以後詩為離<lb/>
譬之樂衆響赴㑹條理乃貫一音獨奏成章則難故絲<lb/>
竹之音要眇木革之音殺直若獨取殺直而并棄要眇<lb/>
<pb n="KR4h0152_WYG_151-20b"/>
之聲何以窮極至妙感情飾聽也試取丙寅間作叩其<lb/>
音尚中金石而江西以後之作辭艱者意反近意苦者<lb/>
辭反常色淡黯而中理披漫讀之若搖鞞鐸耳空同貶<lb/>
清俊響亮而明柔澹沈著含蓄典厚之義此詩家要旨<lb/>
大體也然究之作者命意敷辭兼於諸義不設自具若<lb/>
閒緩寂寞以為柔澹重濁剜切以為沈著艱詰晦塞以<lb/>
為含蓄野俚輳積以為典厚豈惟繆於諸義亦併其俊<lb/>
語亮節悉失之矣鴻荒邈矣書契以来人文漸朗孔子<lb/>
<pb n="KR4h0152_WYG_151-21a"/>
斯為折中之聖自餘諸子悉成一家之言體物雜撰言<lb/>
辭各殊君子不例而同之也取其善焉已爾故曹劉阮<lb/>
陸下及李杜異曲同工各擅其時並稱能言何也詞有<lb/>
髙下皆能擬議以成其變化也若必例其同曲夫然後<lb/>
取則既主曹劉阮陸矣李杜即不得更登詩壇何以謂<lb/>
千載獨步也僕嘗謂詩文有不可易之法者辭斷而意<lb/>
屬聨類而比物也上考古聖立言中徴秦漢緒論下采<lb/>
魏晉聲詩莫之有易也夫文靡於隋韓力振之然古文<lb/>
<pb n="KR4h0152_WYG_151-21b"/>
之法亡於韓詩弱於陶謝力振之然古詩之法亦亡於<lb/>
謝比空同嘗稱陸謝僕參詳其作陸詩語徘體不徘也<lb/>
謝則體語俱徘矣未可以其語似遂得並例也故法同<lb/>
則語不必同矣僕觀堯舜周孔子思孟氏之書皆不相<lb/>
沿襲而相發明是故徳日新而道廣此實聖聖傳授之<lb/>
心也後世俗儒專守訓詁執其一説終身弗解相傳之<lb/>
意背矣今為詩不推類極變開其未發泯其擬議之迹<lb/>
以成神聖之功徒叙其已陳修飾成文稍離舊本便自<lb/>
<pb n="KR4h0152_WYG_151-22a"/>
杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>如小兒倚物能行獨趨顛仆雖由此即曹劉即阮<lb/>
陸即李杜且何以益於道化也佛有筏喻言捨筏則達<lb/>
岸矣達岸則捨筏矣今空同之才足以命世其志金石<lb/>
可斷又有超代軼俗之見自僕遊從獲覩作述今且十<lb/>
餘年来矣其髙者不能外前人也下焉者已踐近代矣<lb/>
自創一堂室開一户牖成一家之言以傳不朽者非空<lb/>
同撰焉誰也易大傳曰神而明之存乎徳行成性存存<lb/>
道義之門是故可以通古今可以攝衆妙可以出萬有<lb/>
<pb n="KR4h0152_WYG_151-22b"/>
是故殊途百慮而一致同歸夫聲以竅生色以質麗虚<lb/>
其竅不假聲矣實其質不假色矣茍實其竅虚其質而<lb/>
求之聲色之末則終於無有矣北風便冀反復鄙説幸<lb/>
甚<lb/>
　　駁何氏論文書<hi>李夢陽</hi>
某再拜大復先生足下前屢覽君作頗疑有乖於先法<lb/>
於是為書敢再拜獻足下冀足下改玉趨也乃足下不<lb/>
改玉趨也而即擿僕文之乖者以復我其言辯以肆其<lb/>
<pb n="KR4h0152_WYG_151-23a"/>
氣傲以豪其旨軒翕而<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺僕始而讀之謂君我詼也<lb/>
已而思之我規也猶我君規也夫規人者非謂其人卑<lb/>
也人之見有同不同僕之才不髙於君天下所共聞也<lb/>
乃一旦不量而慮子乖於先法兹其情無他也子擿我<lb/>
文曰子髙處是古人影子耳其下者已落近代之口又<lb/>
曰未見子自築一堂奥突開一户牖而以何急於不朽<lb/>
此非仲黙之言短僕而諛仲黙者之言也短僕者必曰<lb/>
李某豈善文者但能守古而尺尺寸寸之耳必如仲黙<lb/>
<pb n="KR4h0152_WYG_151-23b"/>
出入由已乃為舍筏以登岸斯言也禍子者也古之工<lb/>
如倕如班堂非不殊户非同也至其為方也圓也弗能<lb/>
舍規矩何也規矩者法也僕之尺尺而寸寸之者固法<lb/>
也假令僕竊古之意盜古形剪截古辭以為文謂之影<lb/>
子誠可若以我之情述今之事尺寸古法罔襲其辭猶<lb/>
班圓倕之圓倕方班之方而倕之木非班之木也此奚<lb/>
不可也夫筏我二也猶兔之蹄魚之筌舍之可也規矩<lb/>
者方圓之至也即欲舍之烏乎舍子試築一堂開一户<lb/>
<pb n="KR4h0152_WYG_151-24a"/>
措規矩而能之乎措規矩而能之必并方圓而遺之可<lb/>
矣何有於法何有於規矩故為斯言者禍子者也禍子<lb/>
者禍文之道也不知其言禍已與禍文之道而反規之<lb/>
於法者是攻子亦謂操戈入室者矣子又曰孔曽思孟<lb/>
不同言而同至誠如尺寸古人則詩主曹劉阮陸足矣<lb/>
李杜即不得更登於詩壇詩云人知其一莫知其他予<lb/>
之同法也堯舜之道不以仁政不能平治天下者也子<lb/>
以我之尺寸者言也覽子之作於法焉蔑矣宜其惑之<lb/>
<pb n="KR4h0152_WYG_151-24b"/>
靡解也阿房之巨靈光之巋臨春結綺之侈麗楊亭葛<lb/>
廬之幽之寂未必皆倕與班為之也乃其為之也大小<lb/>
鮮不中方圓也何也有必同者也獲所必同寂可也幽<lb/>
可也侈以麗可也巋可也巨可也守之不易乆而推移<lb/>
因質順勢融鎔而不自知於是為曹為劉為阮為陸為<lb/>
李為杜即今為何大復何不可哉此變化之要也故不<lb/>
泥法而法嘗由不求異而其言人人殊易曰同歸而殊<lb/>
途一致而百慮謂此也非自築一堂奥自開一户牖而<lb/>
<pb n="KR4h0152_WYG_151-25a"/>
後為道也故予嘗曰作文如作字歐虞顔栁字不同而<lb/>
同筆筆不同非字矣不同者何也肥也瘦也長也短也<lb/>
疏也密也故六者勢也字之體也非筆之精也精者何<lb/>
也應諸心而本諸法者也不窺其精不足以為字而矧<lb/>
文之能為文猶不能為而矧能道之為仲黙曰夫為文<lb/>
有不可易之法辭斷而意屬聮物而比類以兹為法宜<lb/>
其惑之難解而諛之者易搖也假令僕即今為文一通<lb/>
能使辭不屬意不斷物聮而類比矣然於中情思澁促<lb/>
<pb n="KR4h0152_WYG_151-25b"/>
語嶮而硬音生節抝質直而麄淺謭露骨爰癡爰枯則<lb/>
子取之乎故辭斷而意屬者其體也文之勢也聮而比<lb/>
之者事也柔澹者思含蓄者意也典厚者義也髙古者<lb/>
格宛亮者調沈著雄麗清峻閒雅者才之類也而發於<lb/>
辭辭之暢者其氣也中和者氣之最也夫然又華之以<lb/>
色永之以味溢之以香是以古之文者一揮而衆善具<lb/>
也然其翕闢頓挫尺尺而寸寸之未始無法也所謂圓<lb/>
規而方矩者也且士之文也猶醫之脈脈之濡弱緊數<lb/>
<pb n="KR4h0152_WYG_151-26a"/>
遲緩相似而實不同前予以柔澹沈著含蓄典厚諸義<lb/>
進規於子而救俊亮之偏而子則曰必閒寂以為柔澹<lb/>
濁切以為沈著艱窒以為含蓄俚輳以為典厚豈惟謬<lb/>
於詩義并俊語亮節悉失之矣吾子於是乎失言矣子<lb/>
以為濡可為弱緊可為數遲可為緩耶濡弱緊數遲緩<lb/>
不可相為則閒寂獨可為柔澹濁切可為沈著艱窒可<lb/>
為含蓄俚輳可為典厚耶吁吾子於是乎失言矣以是<lb/>
而論文子於文乎病矣蓋子徒以僕規子者過言靡量<lb/>
<pb n="KR4h0152_WYG_151-26b"/>
而遂肆為<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺之談擿僕之乖以攻我而不知僕之心<lb/>
無他也僕之文千瘡百孔者何敢以加於子也誠使僕<lb/>
妄自以閒寂濁切艱窒俚輳為柔澹沈著含蓄典厚而<lb/>
為言黯慘有如搖鞞擊鐸子何不求柔澹沈著含蓄典<lb/>
厚之真為之而遽以俊語亮節自安耶此尤惑之甚者<lb/>
也僕聰明衰矣恒念子負振世之才而僕叨通家肉骨<lb/>
之列於是規之以進其極而復極論以冀其自反實非<lb/>
自髙以加於子傳曰改玉改行子誠持堅白不相下願<lb/>
<pb n="KR4h0152_WYG_151-27a"/>
再書以復我<lb/>
　　再與何氏書<hi>李夢陽</hi>
前書與子論文備矣然僕猶謂不證諸事則空言不切<lb/>
不切不信夫子近作乖於先法者何也蓋其詩讀之若<lb/>
搏沙弄泥散而不瑩又麄者弗雅也如月蝕詩妖遮赤<lb/>
道行是耳然闊大者鮮把持又無鍼線古人之作其法<lb/>
雖多端大抵前疎者後必密半濶者半必細一實者必<lb/>
一虚疊景者意必二此予之所謂法圓規而方矩者也<lb/>
<pb n="KR4h0152_WYG_151-27b"/>
沈約亦云若前有浮聲則後須切響一簡之内音韻盡<lb/>
殊兩句之中輕重悉異即如人身以魄載魂生有此體<lb/>
即有此法也詩云有物有則故曹劉阮陸李杜能用之<lb/>
而不能異能異之而不能不同今人止見其異而不見<lb/>
其同宜其謂守法者為影子而支離失真者以舍筏登<lb/>
岸自寛也夫文與字一也今人模臨古帖即太似不嫌<lb/>
反曰能書何獨至於文而欲自立一門户耶自立一門<lb/>
户必如陶之不冶冶之不匠如孔之不墨墨之不楊耶<lb/>
<pb n="KR4h0152_WYG_151-28a"/>
此亦足以類推矣且仲黙神女賦帝妃篇南遊日北上<lb/>
年四句接用古有此法乎水亭菡萏風殿薜蘿意不一<lb/>
乎蓋君詩徒知神情㑹處下筆成章為髙而不知髙而<lb/>
不法其勢如搏巨蛇駕風螭步驟即竒不足訓也君詩<lb/>
結語太拙易七言律與絶句等更不成篇亦寡音節百<lb/>
年萬里何其層見而疊出也七言若剪得上二字言何<lb/>
必七也僕非知詩者劇談偏見幸君自裁之耳君必苦<lb/>
讀子昂必簡詩庶獲不逺之復亦知予言之不佞不然<lb/>
<pb n="KR4h0152_WYG_151-28b"/>
終身野狐外道耳狂悖弗自覺縷縷至此悚懼悚懼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百五十一<lb/>
</p>
<p>
</p>
  </div>
</body>
</text>
</TEI>
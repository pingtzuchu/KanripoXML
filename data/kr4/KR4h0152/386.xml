<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百八十六</head>
    <p>
<pb n="KR4h0152_WYG_386-1a"/>
欽定四庫全書<lb/>
　明文海卷三百八十六　　　餘姚黄宗羲編<lb/>
　　記六十<lb/>
　　　紀行<lb/>
　　使代記<hi>王樵</hi>
嘉靖庚戌予以行人奉使至大同三月風變甚異風起<lb/>
西北黄塵蔽天己而天作赭色人物相對其色皆赭少<lb/>
頃天暗如漆時方停午室中燃燭然後可坐六月二十<lb/>
<pb n="KR4h0152_WYG_386-1b"/>
四日大同總兵張達以禦敵䧟沒張達甘肅人起小校<lb/>
積首功至今官善弓馬無大畧狃敵入非時絶不為備<lb/>
輕兵逐利䧟於伏中部下莫肯救副總兵林椿以失帥<lb/>
慮逮突戰俱死事聞上以邊臣習于巽愞欲因二將以<lb/>
示激勸賜張達諡曰忠壮林椿諡曰忠剛各贈官䕃子<lb/>
立廟于大同逮總督侍郎郭宗臯巡撫都御史陳燿廷<lb/>
杖之各百謫戍邊燿死于杖詔起尚書翁萬達代宗臯<lb/>
未至以兵侍蘇祐暫行督事起僉都御史趙錦代燿復<lb/>
<pb n="KR4h0152_WYG_386-2a"/>
咸寧侯仇鸞太子太保鎮大同仇鸞者其祖仇鉞寧夏<lb/>
游擊將軍也以擒反者安化王封咸寧伯又以征流賊<lb/>
功進封侯鸞為人短小精悍粗涉文字譎誕敢大言鎮<lb/>
河西以總督曽銑劾其不法事被逮曽銑江都人嘗獻<lb/>
議謂我朝以東勝孤懸徙鎮榆林初徙時套内無敵土<lb/>
地衍沃物産富饒當事之臣不以此時據河為守𢎞治<lb/>
八年敵編筏渡河剽掠官軍牧馬至十二年遂擁衆入<lb/>
套常駐牧不出禍根既種竊發無時出巢則寇宣大三<lb/>
<pb n="KR4h0152_WYG_386-2b"/>
闗據巢則寇延寧甘固此剥牀以膚切近之災無己之<lb/>
患宜大驅遂之便答㫖以銑任事慰納甚温中外皆以<lb/>
為此上意也一日忽下手詔以兵力之未足取責問大<lb/>
臣生事造端之故内閣嚴嵩上疏謝罪因言此事皆夏<lb/>
言主之夏疏無引咎語上怒革言師保閣職以吏書致<lb/>
仕行至丹陽逮下詔獄以仇鸞有訐疏也夏愛妾之父<lb/>
蘇綱亦江都人在京出入夏私第頗用事而銑子以鄉<lb/>
親徃來主其家鸞因言銑縁蘇綱交結輔臣餽金二萬<lb/>
<pb n="KR4h0152_WYG_386-3a"/>
載以二騾揜敗冐功建復套危計事下刑部初擬皆不<lb/>
合上意上曰第如律于是坐銑以交結近侍官員與夏<lb/>
相繼斬於西市仇鸞以告訐釋罪復用實無竒謀長策<lb/>
不過遣人欵令不犯已境而已時邊人籍籍言敵大舉<lb/>
必犯京師蓋消息在半年之前邊人盡知而京師不知<lb/>
也八月十四日敵攻古北口十六日抉牆入圍順義以<lb/>
保定兵駐城中城得全十七日報至京師始議守禦計<lb/>
兵部尚書丁汝䕫奏發勇字四營兵分駐城外威字四<lb/>
<pb n="KR4h0152_WYG_386-3b"/>
營及三大營兵守城命文武大臣各一人分守九門檄<lb/>
諸鎮勤王十八日仇鸞首以大同兵至十九日巡撫都<lb/>
御史楊守謙以保定兵至既而諸路兵亦大集制以楊<lb/>
守謙為兵部侍郎提督内外官軍截殺賜仇鸞平敵大<lb/>
將軍印總諸路兵調度截殺鸞軍無紀律徃徃反詐辮<lb/>
髪為敵刼畧被獲又自詭為遼陽軍時敵中呼朶顔為<lb/>
遼陽軍敵嘗言遼陽軍實導我來民間因言遼陽軍叛<lb/>
而丁汝䕫又下令禁勿捕大同兵大同兵益肆畧甚於<lb/>
<pb n="KR4h0152_WYG_386-4a"/>
敵人始疾汝䕫矣言頗聞於上敵薄都城殺掠焚廬日<lb/>
夜火光不絶至坐教塲飲酒撾鼓為戯樂又入東直門<lb/>
外馬房執内官八人去部長俺答復縱之歸持嫚書脅<lb/>
求通貢書非彼字乃内官代為之者也城外居民被傷<lb/>
千百成羣奔城城門拒之號慟聲徹御在所詔開門納<lb/>
之諭輔臣曰九門先閉是自困焉止是防檢盤詰時時<lb/>
代之僉服聖語之當先是輔臣疏言竊聞敵營我兵甚<lb/>
多昨者進邊皆穿中國衣㡌假稱調來邊兵以入口子<lb/>
<pb n="KR4h0152_WYG_386-4b"/>
乞聖駕暫還大内軍機貴宻乞諭文武大臣凡係宻議<lb/>
許求面對皇上特御便殿親賜裁决二十二日上御奉<lb/>
天門受朝蓋上自十八年不出至今矣降制切責人無<lb/>
任事致敵如此以敵求貢事下羣臣議國子司業趙貞<lb/>
吉抗言敵不可許詔加左諭徳兼監察御史出視師賫<lb/>
五萬金以為便宜激賞之用趙至軍仇鸞以計困之屢<lb/>
鼓於軍中若將向敵状拉趙監戰則衆疾馳趙不任馳<lb/>
馬又駑不得如所欲乃以所賫金付鸞鸞與敵潛通揚<lb/>
<pb n="KR4h0152_WYG_386-5a"/>
聲追截實未嘗望塵發一矢敵乂犯天壽山繞出西山<lb/>
良鄉以西至保定皆震楊守謙營城東北隅以戰闗國<lb/>
家大計不敢輕動上以為逗遛二十四日下尚書丁汝<lb/>
䕫侍郎楊守謙獄時敵漸退鸞率諸軍尾之敵人欲奪<lb/>
白羊口出為白羊守將所扼復還猝與鸞遇縱騎蹂踐<lb/>
鸞軍不及陣㡬為所獲敵分兩道出通計男婦殺掠蓋<lb/>
六十餘萬財畜無計敵過宣府城下呼守陴者曰無恐<lb/>
知爾兵在南爾所守者婦女城耳時守陴人見所掠闗<lb/>
<pb n="KR4h0152_WYG_386-5b"/>
南人口行竟日不絶號哭之聲震動山谷力不能救是<lb/>
夜敵營於西門外二三里間以乆勞皆酣寝城中無一<lb/>
兵可出刼其營鎮人惜之二十六日汝䕫守謙同斬西<lb/>
市汝䕫無軍旅材用之本兵己非其任况當此時哉使<lb/>
蚤用翁萬達則事不至此時翁居憂病疽再以本兵召<lb/>
未即至貶秩出經畧紫荆諸闗予嘗歎世廟英睿不世<lb/>
出亦甚留心邊計而一時之臣多負任使是時本兵之<lb/>
任莫如翁萬達次則王邦瑞當張達林椿敗時當即以<lb/>
<pb n="KR4h0152_WYG_386-6a"/>
翁萬達代丁汝䕫王邦瑞代陳燿聞二人皆不為用事<lb/>
者所喜又自周尚文死後一時邊將可謂無人不得已<lb/>
乃用仇鸞若算數焉趙貞吉復命以所言不讐又追其<lb/>
前申理周尚文沈束事杖貶嶺南周尚文守邊得士死<lb/>
力胡人畏之然亦頗用術數翁萬達能駕馭之其死也<lb/>
嚴氏沒其功不敘寝其恤典給事中沈束論之忤㫖下<lb/>
獄楊志學有邊功守謙其長子也不待檄馳來不戰非<lb/>
其本心而獨受誅予在大同一見仇鸞即知其姦其駐<lb/>
<pb n="KR4h0152_WYG_386-6b"/>
兵居庸闗下乃先知敵謀故聞警即入方上憂敵時首<lb/>
到城下上使人登城視之軍行亘二十里其見寵以此<lb/>
後留總京營數請北征豈有敵入吾地既不能禦其來<lb/>
又不能邀其歸敵已出境反能問其罪擣其巢穴邪不<lb/>
過為大言以欺上夸下且欲攬兵事在手以肆其姦兇<lb/>
爾使更數年不死不知作出何事然謂鸞必反則無之<lb/>
鸞非能反者也姑以近事論如石亨父子亦驍勇絶倫<lb/>
身經血戰建有大功然後乃生不逞之心觀鸞之所為<lb/>
<pb n="KR4h0152_WYG_386-7a"/>
狐鼠爾豈能反者哉京兵皆市人操練亦空文自庚戌<lb/>
變後嵗調邊兵入衛然邊兵原各有地方倘敵先出兵<lb/>
向彼則不可調矣又如宣大近而易調然敵東犯必先<lb/>
經二鎮倘知二鎮空虛乘虛入寇門户失守則長驅徑<lb/>
薄畿輔豈能自安京兵不濟緩急邊兵又不可恒調宜<lb/>
募召四五枝分屯於近京要地操練防守聴調不必入<lb/>
京増兵不増餉但選汰老弱罷京操即以其食補此則<lb/>
不加賦而足矣丘文荘畿兵之説不可行唐時河北藩<lb/>
<pb n="KR4h0152_WYG_386-7b"/>
鎮竊據土地盡籍其壮者為兵以抗朝廷此豈治世之<lb/>
事只用募法可也河北固徤兒之藪不患不足患處之<lb/>
無道爾有此四五枝兵京兵只當閲實不必補額外省<lb/>
京操可罷若募補京營仍歸於驕惰無益也且自來京<lb/>
邊之軍未有統於一將者鸞病始議分其權鸞病劇始<lb/>
遣趙錦收其印趙錦在兩鎮皆與鸞同事其入兵部也<lb/>
鸞援之鸞敗錦亦得罪方敵之求貢也大臣議遣使探<lb/>
其要領因以欵之㡬墮宋人之誤使其叩邊求貢來則<lb/>
<pb n="KR4h0152_WYG_386-8a"/>
不拒可也豈有擁兵壓境乃尋城下之盟乎世廟札諭<lb/>
有曰皇曽祖及景泰時曰和甚差不可聴此一言甚得<lb/>
義之正後仇鸞卒開馬市敵斥彼無用之馬中國償以<lb/>
厚利馬俵諸民間牧養隨即倒死徒為民害或言近年<lb/>
西北邊頗得休息亦牽于吾餌保塞守約之效祖宗時<lb/>
亦嘗容其通貢四裔皆入貢何獨於彼而欲絶之不知<lb/>
祖宗時兵威强盛能制其死命彼以誠來貢則因而撫<lb/>
之一或犯順征討隨加故令畏威懷徳今日能如是否<lb/>
<pb n="KR4h0152_WYG_386-8b"/>
乎謂許貢非講和蓋亦自誑以誑人矣而中國之險易<lb/>
虛實敵盡得以知之漢時呼韓稱臣保塞禍之所伏乃<lb/>
應于劉淵豈非烱鑑哉顧事業己成惟當益修吾備在<lb/>
朝廷上下中外協心不可一日忘且弛爾盖自古雖極<lb/>
治之世不能無敵國之患舜禹修内治而三苗服周公<lb/>
征東山而四國吪幽王去文武周公未遠即有龍漦之<lb/>
禍春秋時狄滅邢滅衛入秦聖人作經猶嚴于列國之<lb/>
防戰國日尋干戈若無暇外事而燕秦趙各築長城以<lb/>
<pb n="KR4h0152_WYG_386-9a"/>
備邊雖過用民力而不失為中國自守之計至漢髙首<lb/>
開和親武帝窮兵北伐皆非古帝王制馭荒服之道西<lb/>
漢末五單于争立呼韓稱臣保塞號為匈奴衰㣲中國<lb/>
得氣而不知易種于我至劉淵而發西晉分十六國中<lb/>
原板蕩又三代以來所未有也唐之初起即借兵于外<lb/>
不憚屈己稱臣子孫效其事討叛亂復疆土皆藉為鄰<lb/>
援而唐世冦患亦劇于兩漢五代石晉倚于契丹再世<lb/>
即受其禍宋承五代之衰不能復幽燕西夏故疆契丹<lb/>
<pb n="KR4h0152_WYG_386-9b"/>
元昊號稱敵國納嵗幣又甚于和親不振之機己伏于<lb/>
此故契丹衰而金人繼之金人衰而蒙古繼之一向得<lb/>
氣在東北而宋之受侮又甚于兩晉元遂代有天下則<lb/>
又自古所未有也蓋人主之於逺人茍馭之非道而漸<lb/>
啓其窺伺其勢相為盛衰其變無所不有聖人方盛慮<lb/>
衰先機防微常抑隂扶陽必進君子退小人必修内治<lb/>
防外患如氷炭不可同器來則不拒有貢琛無互市有<lb/>
禮待無和親無金繒境上無冠帶百蠻如其徳不足以<lb/>
<pb n="KR4h0152_WYG_386-10a"/>
及逺而武備廢弛欲羈縻以弭邊患無是理也敵國得<lb/>
吾人而用之能為吾中國患前有王山後有丘富中國<lb/>
受其降人有可笑者如姚松寨辛愛寵妾也逃至塞上<lb/>
邊帥亦納之嚴氏父子令送至京聞其欲興兵取之又<lb/>
令人潛送出境皆欺上不知其無忌至此初亦不刺來<lb/>
投正與漢時呼韓渾邪王事相似武帝能因而用之分<lb/>
處其衆以弱匈奴之勢我朝不能處亦不刺而西海至<lb/>
今為所據彼不肯下漢我不屬不驅豈不為彼所笑也<lb/>
<pb n="KR4h0152_WYG_386-10b"/>
如馬芳㓜䧟敵在敵中亦稱驍將嘗盗敵女敵愛其勇<lb/>
不殺而割其右耳芳自以為功多宜足以當一女子不<lb/>
得又以為戮殊恨之遂來歸官至都督數出總兵敵嘗<lb/>
嗤之曰芳吾𨽻爾中國遂為大將足知無人然敵實忌<lb/>
之為禆將時嘗為總督江東以軍法箭貫耳狥于營芳<lb/>
恥之又欲北奔内閣徐存齋急遣人慰觧餽以千金芳<lb/>
乃止予在尚寶時曽見之與之語佯為侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>不可曉及<lb/>
訪其第沉酣富貴與諸帥同態寧復有沙塲死綏之志<lb/>
<pb n="KR4h0152_WYG_386-11a"/>
乎聞屢詣政府請外鎮不樂居中人言芳不忘飛颺豈<lb/>
然哉殆料之過矣<lb/>
　　紀循行<hi>朱廷立</hi>
嘉靖癸未冬予來牧暨乃造陽明先生之門問從政焉<lb/>
先生首悉古者親民之義且曰後世治不古若只此二<lb/>
字見不分曉耳予始恍然以悟退而躍然以喜歸而求<lb/>
之無得也乃愀然以憂明年春復以問于先生先生曰<lb/>
是未盡其心者也田舍翁盡心於其家而家事不治者<lb/>
<pb n="KR4h0152_WYG_386-11b"/>
無之令乃弗若與則又歸而求之踰月焉時若有見者<lb/>
因詳先生之言曰邑之有令殆家之有主翁耶信斯言<lb/>
也邑之閭巷固家之舍宇也邑之田里固家之産業也<lb/>
邑之人民固家之子弟也舍宇不整則思葺産業不崇<lb/>
則思治子弟匪才則思教主翁盡心於其家也令之於<lb/>
邑亦然是故求為良邑令者求為主家翁之道也予也<lb/>
朝出而視篆日夕而閉户刑名己矣錢榖已矣至於閭<lb/>
巷之隱情田里之要害人民之善與惡焉固不可得而<lb/>
<pb n="KR4h0152_WYG_386-12a"/>
知則固不可得而親之也其奚以令為又明年乃乗春<lb/>
和單騎偕從者二三人各携饁焉以循行原野山谷間<lb/>
竊效古人勸課之意求所謂親民者是故至一里則召<lb/>
其一里之老與其一里之長長㑹其聮屬之長頃各相<lb/>
率而環予也予謂之曰里有窮而流移者乎有老而無<lb/>
告者乎抑且有士居鄉而崇義者乎有婦遇變而持節<lb/>
者乎有子弟俊良而入墪者乎有惰廢農業而游者乎<lb/>
有窩盜賊而殃地方者乎有恃富强而凌貧弱者乎有<lb/>
<pb n="KR4h0152_WYG_386-12b"/>
無籍唆詞訟而誣良善者乎有橋梁傾圮有隄防崩坍<lb/>
有陡閘閉塞亟宜修築之開通之者乎有則舉其人舉<lb/>
其實舉其處書之冊焉毋私而偏毋妄而誣毋畏而避<lb/>
偏誣而避者罰罔有原罰爾罔不有悔噫嘻慎哉衆諾<lb/>
乃相與公議之議定推一人焉執筆臨冊而書冊呈予<lb/>
乃按冊而考詳焉其至一里亦如之又至一里亦如之<lb/>
不一月而百七十五里者踪跡殆遍通百七十五里之<lb/>
所舉而前十二者之目亦既備矣是故於流移也寛征<lb/>
<pb n="KR4h0152_WYG_386-13a"/>
輸之役焉於孤老也修存恤之典焉於義士也優延訪<lb/>
之禮焉於節婦也精考覈之論焉於俊良也課小學之<lb/>
業焉於游食也示鞭朴之辱焉於豪右也嚴裁抑之法<lb/>
焉於無籍也嚴擒捕之令焉於橋梁也於隄防也於陡<lb/>
閘也勸首義之民率塘圩之長勤修築之功焉事畢而<lb/>
歸也而後所謂隱情所謂要害所謂善與惡者得其概<lb/>
矣得其概又竟其他是謂親民是謂良邑令之道而予<lb/>
猶無得也因紀以自勉<lb/>
<pb n="KR4h0152_WYG_386-13b"/>
　　困學記<hi>景逸</hi>
吾年二十有五聞令公李元冲與顧涇陽先生講學始<lb/>
志于學以為聖人所以為聖人者必有做處未知其方<lb/>
看大學或問見朱子説入道之要莫如敬故專用力於<lb/>
肅恭收斂持心方寸間但覺氣鬱身拘大不自在及放<lb/>
下又散漫如故無可奈何乆之忽思程子謂心要在腔<lb/>
子裏不知腔子何所指果在方寸間否耶覔註釋不得<lb/>
忽于小學中見其解曰腔子猶言身子耳大喜以為心<lb/>
<pb n="KR4h0152_WYG_386-14a"/>
不耑在方寸渾身是心也頓自輕鬆快活適江右羅止<lb/>
菴來講學見羅修身為本之學正合于余所持循者益<lb/>
大喜不疑是時只作知本工夫使身心相得言動無謬<lb/>
己丑第後益覺此意津津憂中讀禮讀易壬辰謁選平<lb/>
生恥心最重筮仕自盟曰吾於道未有所見但依吾獨<lb/>
知而行是非好惡無所為而發者天啟之矣驗之頗近<lb/>
於此畧見本心妄自擔負期於見義必為冬至朝天宫<lb/>
習儀僧房靜坐自覔本體忽思閑邪存誠句覺得當下<lb/>
<pb n="KR4h0152_WYG_386-14b"/>
無邪渾然是誠更不須覔誠一時快然如脱纒縛癸巳<lb/>
以言事謫官頗不為念歸嘗世態便多動心甲午秋赴<lb/>
揭陽自省胸中理欲交戰殊不寧帖在武林與陸古樵<lb/>
呉子□談論數日一日古樵忽問曰本體何如余言下<lb/>
茫然雖答曰無聲無臭實出口耳非由真見將過江頭<lb/>
是夜明月如洗坐六和塔畔江山明媚知己勸酬為最<lb/>
適意時然予忽忽不樂如有所束勉自鼔興而神不偕<lb/>
來夜䦨别去余便登舟猛省曰今日風景如彼而予之<lb/>
<pb n="KR4h0152_WYG_386-15a"/>
情景如此何也窮自根究乃知于道全未有見身心總<lb/>
無受用遂大發憤曰此行不徹此事此生真負此身矣<lb/>
明日於舟中厚設蓐席嚴立規程以半日靜坐半日讀<lb/>
書靜坐中不帖處只將程朱所示法門叅求於凡誠敬<lb/>
主靜觀喜怒哀樂未發黙坐澄心體認天行等一一行<lb/>
之立坐食息念念不舍夜不解衣倦極而睡睡覺復坐<lb/>
於前諸法反覆更互心氣清澄時便有塞乎天地氣象<lb/>
第不能常在路二月幸無人事而山水清美主僕相依<lb/>
<pb n="KR4h0152_WYG_386-15b"/>
寂寂靜靜晚間命酒數行停舟青山徘徊碧澗時坐盤<lb/>
石溪聲鳥韻茂樹修篁種種悦心而心不著境過汀州<lb/>
陸行至一旅舍舍有小樓前對山後臨澗登樓甚樂手<lb/>
持二程書偶見明道先生曰百官萬務兵革百萬之衆<lb/>
飲水曲肱樂在其中萬變俱在人其實無一事猛省曰<lb/>
原來如此實無一事也一念纒綿斬然遂絶忽如百觔<lb/>
擔子頓爾落地又如電光一閃透體通明遂與大化融<lb/>
合無際更無天人内外之隔至此見六合皆心腔子是<lb/>
<pb n="KR4h0152_WYG_386-16a"/>
其區宇方寸亦其本位神而明之總無方所可言也平<lb/>
日深鄙學者張皇説悟此時只看作平常自知從此方<lb/>
好下工夫耳乙未春自掲陽歸取釋老二家叅之釋氏<lb/>
與聖人所爭毫髪其精㣲處吾儒具有之總不出無極<lb/>
二字弊病處先儒具言之總不出無理二字觀二氏而<lb/>
益知聖道之尊若無聖人之道便無生民之類即二氏<lb/>
亦飲食衣被其中而不覺也戊戌作水居為靜坐讀書<lb/>
計然自丙申後數年喪本生父母徙居婚嫁嵗無寧息<lb/>
<pb n="KR4h0152_WYG_386-16b"/>
只於動中煉習但覺氣質難變甲辰顧涇陽先生始作<lb/>
東林精舍大得朋友講習之功徐而驗之終不可無端<lb/>
居靜定之力蓋各人病痛不同大聖賢必有大精神其<lb/>
主靜只在尋常日用中學者神短氣浮便須數十年靜<lb/>
力方得厚聚深培而最受病處在自㓜無小學之教浸<lb/>
染世俗故俗根難㧞必埋頭讀書使義理浹洽變易其<lb/>
俗腸俗骨澄神黙坐使塵妄消散堅凝其正心正氣乃<lb/>
可耳余以最劣之資即有豁然之見而缺此一大段功<lb/>
<pb n="KR4h0152_WYG_386-17a"/>
夫其何濟焉所幸呈露面目以來纔一提策便是原物<lb/>
丙午方實信孟子性善之㫖此性無古無今無聖無凡<lb/>
天地人只是一個惟最上根潔清無蔽便能信入其次<lb/>
全在學力稍隔一塵頓遥萬里孟子所以示瞑眩之藥<lb/>
也丁未方實信程子鳶飛魚躍與必有事焉之㫖謂之<lb/>
性者色色天然非由人力鳶飛魚躍誰則使之勿忘勿<lb/>
助猶為學者戒勉若真機流行瀰漫布濩亘古亘今間<lb/>
不容息於何而忘於何而助所以必有事者如植榖然<lb/>
<pb n="KR4h0152_WYG_386-17b"/>
根苗花實雖其自然變化而栽培灌溉全無勉强問學<lb/>
茍浸說自然都無一事即不成變化亦無自然矣辛亥<lb/>
方實信大學知本之㫖具别刻中壬子方實信中庸之<lb/>
㫖此道實非名言可形程子名之曰天地陽明名之曰<lb/>
良知總不若中庸二字為盡中者停停當當庸者平平<lb/>
常常有一毫走作便不停當有一毫造作便非平常本<lb/>
體如是工夫如是天地聖人不能究竟况於吾人豈有<lb/>
涯際勤物敦倫謹言敏行兢兢業業斃而後已云爾困<lb/>
<pb n="KR4h0152_WYG_386-18a"/>
而學之年積月累厥惟艱哉而不足以當智者一笑也<lb/>
同病相憐或有取焉甲寅孟秋記<lb/>
　　朝發釣臺記<hi>呉國琦</hi>
崇禎七年季冬十有二日舟放自桐廬風旋複不定至<lb/>
釣臺已月上矣因泊舟臺下看月昌黎云凈渌不可唾<lb/>
非歟而月來更為映徹覺大地俱在琉璃光中留連㡬<lb/>
不能寐已而霜下衣寒搴帷獨坐忽聞萬山皆響一舟<lb/>
頭尾與水相擊皆作龍吼世間何處無風雨而風雨作<lb/>
<pb n="KR4h0152_WYG_386-18b"/>
于危崖峭壁之下髙士隱居之天另自有一境界大畧<lb/>
月浸於淥淨波内似美人臨鏡風雨作于危崖峭壁髙<lb/>
士隱居似學人見道震動六種俗諦疑根頓豁是夜却<lb/>
喜無夢約至五更有聲隱隱從雲林來亦不似人間鷄<lb/>
犬而榜人伐鼓主人安眠至晨飰乃起開左右船忩俱<lb/>
為烟霞瀰漫㡬不辨岸東西矣主人神氣亦為恍惚因<lb/>
下簾櫛浴飰畢復開忩四望見有素螺㸃㸃浮于白雲<lb/>
之巔又或白雲片片粘于渌淨之面又或蒼松緑樟懸<lb/>
<pb n="KR4h0152_WYG_386-19a"/>
于白雲之半如塔影如垂虹如月中桂樹如古壁漏痕<lb/>
作龍蛇形至近舟兩峯有瀑或竟飛於白雲之下若雲<lb/>
之脚或髙出於青山之頂若直㵼於天斜出於青山之<lb/>
腹若側吸於地或聞聲或不聞聲或穿林或濺石或繞<lb/>
茒舍數間髙樓㡬座或孤亭荒圃亂石圓沙或入江或<lb/>
不見入江主人殊覺應接不暇始大嘆曰從來髙士隱<lb/>
居徃來於此水者代不乏人自子陵外如桐君如董雙<lb/>
成如張志和如王初平兄弟如玉質如休上座如寶掌<lb/>
<pb n="KR4h0152_WYG_386-19b"/>
如傅大士輩或牧或奕或垂綸或採藥或繪或詩或舍<lb/>
兠率而遊或戀肉身而住良有以也至夜梅夾路氷雪<lb/>
之艷冷香之吟時時出入于枯木蕪草小橋怪石杳不<lb/>
經意之際與舟送迎舟中之主人固為之目招而心許<lb/>
而榜人牽夫輿卒之流亦為之逥首顧瞻欲韻無語至<lb/>
畫眉翡翠唱酧鳴止溪山之間如花在春白鷺輕鷗出<lb/>
沒飛立波汀之内如枝著牒峯環流轉灘洌潭澄布帆<lb/>
無恙而不驚舟尖似蓮而無礙信乎從來髙士隱居徃<lb/>
<pb n="KR4h0152_WYG_386-20a"/>
來於此水者代不乏人良有以也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_386-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百八十六<lb/>
</p>
<p>
</p>
  </div>
</body>
</text>
</TEI>
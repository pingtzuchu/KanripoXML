<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百三十五</head>
    <p>
<pb n="KR4h0152_WYG_135-1a"/>
欽定四庫全書<lb/>
　明文海巻一百三十五　　　餘姚黄宗羲編<lb/>
　　問答二<lb/>
　　　襍體<lb/>
　　雀鷂對<hi>張治道</hi>
太微子西園兀坐見鷂逐雀欲捕而食之雀懼縮如蝟<lb/>
投叢林中鷂往回搏擊雀自林中投下鷂亦側身下擊<lb/>
之得雀擒而未食令左右捕鷂並得之擲雀地上雀㥄<lb/>
<pb n="KR4h0152_WYG_135-1b"/>
懼喘息於是縳鷂責之曰汝毒惡鳥也雀何罪焉而汝<lb/>
擊殺之將令左右撲殺鷂鷂張喙瞪目口不能言而對<lb/>
之以意曰天地以生物為心造化以隂陽為權氣有隂<lb/>
陽則質有剛柔質有剛柔則性有善惡善者弗論惡者<lb/>
可言鳥則鷹鶻鷂隼獸則虎豹狼豺皆以搏擊為性啖<lb/>
噬畜心我形雖微厥類同性性以役形形以成性自忘<lb/>
其毒不知其惡而子責我以死則子惑矣盖上帝不仁<lb/>
賦我以性生我以形喙短而利爪鉅而鈎目瞥而疾翮<lb/>
<pb n="KR4h0152_WYG_135-2a"/>
矯而健有此數者舍雀何加焉捕雀而食是盖天性也使<lb/>
我喙如鵝鴨爪如鸛鶴目如帝江翼如翟雉則將潜形<lb/>
隐性之不暇矣又安能擊雀哉今聽子言將吾拳其爪<lb/>
閉其喙戢其翼瞑其目見雀而避則我將餓而死矣子<lb/>
徒知雀無罪而遭噬而不知我無罪而遭死則我與雀<lb/>
何擇焉且我食雀性也日食三四雀而飽飽則擇木而<lb/>
棲以待饑雀食蟲性也日不知食幾萬蟲而猶吮墻喙<lb/>
壁以尋雖萬蟲不能飽一饑亦貪矣而子憐之則蟲與<lb/>
<pb n="KR4h0152_WYG_135-2b"/>
雀又何擇焉子徒知我食雀之為毒而不知雀食蟲之<lb/>
為害我類尚少雀類惟多天下不知幾萬雀日食不知<lb/>
幾萬蟲也子徒知一雀之可憐而不知衆蟲之可惜也<lb/>
子徒知一鷂之可殺而不知衆雀之尤可殺也子能訴<lb/>
之上帝變隂陽之權奪剛柔之性生蟲而不生雀生雀<lb/>
而不生鷂推而至於萬物善者存惡者除擊者潜身而<lb/>
受擊者安體俾天下之物居居于于各遂其生各安其<lb/>
性而不相賊害其為仁也豈不大哉子不能禁上帝之<lb/>
<pb n="KR4h0152_WYG_135-3a"/>
不生而乃尤物類之相養余故曰子之心惑矣太微子<lb/>
俯而思仰而歎囅焉而笑令觧鷂之縛而縱之去鷂驤<lb/>
首而謝昻然舉飄然逝矣<lb/>
　　馬對<hi>李夢陽</hi>
秦子北遊京師墮馬傷足時郁郅子亦有霜露之疾二<lb/>
子共巷而處郁郅子素善秦子居頃之謂其門人曰西<lb/>
不有秦子乎然吾聞其人矣非所謂守道自信者耶於<lb/>
是作黄鵠之歌以其門人上官氏為使往遺秦子秦子<lb/>
<pb n="KR4h0152_WYG_135-3b"/>
是日會使使來遇諸塗使異其事各反於主而後交焉<lb/>
久之秦子愈先造郁郅子遂及墮馬事郁邳子强起問<lb/>
故秦子曰吾南産也不習馬出卒假人馬即不觧良惡<lb/>
是以墮耳郁郅子曰異哉言也且子能盡習天下之馬<lb/>
乎曰不能能盡觧其良惡而後假乎曰不能曰二者既<lb/>
不能矣子能終身棄馬乎曰又不能曰子墮馬喪何曰<lb/>
傷足曰幸若是鄉使傷藏絡捩脰磕腦抉眥毁齒子尚<lb/>
能即起耶殆哉殆哉秦子聞之讋慴無人色呫呫語曰<lb/>
<pb n="KR4h0152_WYG_135-4a"/>
奈何先生幸以敎之郁郅子曰昔者伯樂學相馬於其<lb/>
師三月不進其師曰可以益乎伯樂曰未得其骨三月<lb/>
得其骨矣曰未得其神又三月得其神矣曰吾未得馬<lb/>
之外竟盡其師之術乃辭歸於是持以相天下之馬聆<lb/>
其聲而會其精睨其形而貫其靈然後天下無逃馬當<lb/>
是時也而暇於習乎今吾子不求諸馬之外日僕僕較<lb/>
良惡墮且滋甚秦子於是囅然笑曰濶哉談也千里馬<lb/>
常有而伯樂不常有子以伯樂望予無乃過乎雖然伯<lb/>
<pb n="KR4h0152_WYG_135-4b"/>
樂即幸而生今之世吾恐驪黄牝牡之徒得以鑠金而<lb/>
刺天也誠使人衆議堅伯樂即幸而復生固不得破非<lb/>
其良也郁郅子不荅憮然有間曰夫物非天不生非地<lb/>
不長非人不成故材美弗牣是謂棄天芻粟豐足怠厥<lb/>
力是謂戕地材牣矣弗怠厥力而世無王良造父之儔<lb/>
是之謂命故馬一也遇王良造父則過都歴塊靡流景<lb/>
逐奔電蹀血萬里顯名天下不遇則放之沮澤之中與<lb/>
鹿豕烏鳶並遊豈非命哉豈非命哉昔有獻馬於楚王<lb/>
<pb n="KR4h0152_WYG_135-5a"/>
者王愛之衣之文繡處之華屋席之露牀之安啖之棗<lb/>
脯終其身弗駕也馬慚憤悲鳴蹄齧思効王一日之用<lb/>
王不從竟老死廏下故知而弗愛不如弗知愛而弗用<lb/>
不如弗愛故寧甘心沮澤之中與鹿豕烏鳶並遊不願<lb/>
衣文繡之衣席華屋露牀之安故即有棗脯之餐弗餐<lb/>
也此之謂盡性以俟天者也且子亦將俟其在天者乎<lb/>
抑需在人者乎秦子出郁郅子呼上官氏記之頃之郁郅<lb/>
子疾亦愈秦子客久鬱鬱不得意乃卒取學職往敎於<lb/>
<pb n="KR4h0152_WYG_135-5b"/>
楚下邑郁郅子往餞之曰子記疇昔墮馬之説乎子之<lb/>
不為天下知亦久矣奈何雖然行有物色子者第行矣<lb/>
　　神難<hi>王廷陳</hi>
予獄既久請於神曰盖聞之洞舛者靈也賛貞者天也<lb/>
故哲領不折妖體必離亂魄見褫欹𠂻每迷故刺聖之<lb/>
刃必斷毒賢之鴆必覆掩正之網必裂墮良之穽必夷<lb/>
是神職也予之獄也奚罪待命移時倦肢憒志恍兮忽<lb/>
兮聆神之難一難曰醜士懟妍修夫詈短東家之宴西<lb/>
<pb n="KR4h0152_WYG_135-6a"/>
隣怨詛是故握珠懷珍而賛瓦礫彼有跛鼈稱之駃驪<lb/>
鄰姬之瞽而曰是則明眸汝也䝉垢在伊讓其不潔彼髪<lb/>
不括若已蓬首是瞽鄰姬明跛鼈而擲瓦礫也汝奚無<lb/>
罪予曰天之畀予厥鑑湛湛乃緇其素詭中以容則予<lb/>
豈敢予不知罪二難曰據崇者卑附操首者尾隨宅腴<lb/>
者瘠依言勢忌失也虎豹違山見威於犬悍夫不戒或<lb/>
孺襲焉鸞折其翼而鳶啄腹汝乃捐華背要而昔心不<lb/>
移夫舍陵趨壑誨擠者也去重即輕朂擲者也服冕不<lb/>
<pb n="KR4h0152_WYG_135-6b"/>
則命裂者也子失勢矣固昔憎所乗而往怨所便也汝<lb/>
奚無罪予曰勢若龍蛇誰與執之且棄耻若疾掩耳冒<lb/>
詈貪主人之利而憚進苦劑予未能也予不知罪三難<lb/>
曰虎搏鄰牛操弧弗射非已利也虞人布羅獲禽丘若<lb/>
見者弗禁有在野也讐腹可飽忍割朋肉痛弗切膚也<lb/>
故攘隣之膏以赴盜火庇已而已子則塞勢者之賄奪<lb/>
肥乎大嚼之口而飼之人貽國人以富而甘以其身賈<lb/>
戾夫存鄰牛而射虎逢虎之怒惡禽斃而毁虞羅遭虞<lb/>
<pb n="KR4h0152_WYG_135-7a"/>
之疾是眩者為也汝奚無罪予曰梟搏雞雛其母奮翅<lb/>
知不能庇愛不已也夫聞啼助戮良所弗忍予不知罪<lb/>
四難曰衆直頌行不勝單佞十堯崇治一桀潰之黠夫<lb/>
伸舌惠口是屈故堅榦不伐决漲不遏鑠熖不撲族節<lb/>
不觧奔飊不障虞反傷也而子務勁者之摧而孱士之<lb/>
庇汝奚無罪予曰吾寧吾歩之蹶誠不能使勁者之肉<lb/>
孱也且覆惡以求立也德强以避抑也曷可説矣予不<lb/>
知罪五難曰不拔之道存乎托也衆植其援以備攻也<lb/>
<pb n="KR4h0152_WYG_135-7b"/>
王屋之鳥弋人弗射皇囿之兎獵子不逐集瓉之蠅忍<lb/>
而弗擲若木之條引手莫牽蓂莢生陛弗剪弗踐其附<lb/>
然也故陽區無凍蟲仁壤無槁品潤國無燥類附之及<lb/>
也予膚托而子援矣汝奚無罪子曰予聞之健夫終日<lb/>
立不倚不僵衆恃而不怵非夫也予不知罪六難曰世<lb/>
有尊官莫知其名手握雷電奔轟閃耀旭昃倐忽殊態<lb/>
改視傴僂而趨償以最考唯唯將事是為豐績磬折之<lb/>
腰夀其文組如醴之脯頥祿是求故勁項者辱剛膝者<lb/>
<pb n="KR4h0152_WYG_135-8a"/>
斥毅面者黜符中者完既泄之孔忤臆者扇不薪之熖<lb/>
是天下之至威也汝乃規守矩執恭不踰憲不省己倨<lb/>
咎人之僣兹搆之由也何謂無罪哉何謂無罪哉予乃<lb/>
俯伏歎息茫然汗洽駭然股慄厥罪自知無復以對神<lb/>
不復難<lb/>
　　囚對<hi>周怡</hi>
周子被罪下獄手有梏足有鐐坐卧有㭱日有數人監<lb/>
之客過問曰辱乎周子曰國法也而敢辱怨乎曰君罪<lb/>
<pb n="KR4h0152_WYG_135-8b"/>
之也而敢怨然則樂乎周子蹙然正色而對曰君之怒<lb/>
也而敢樂也然則安乎曰安曰何安也曰余今而始知<lb/>
檢也手有梏則㳟足有鐐則重坐卧有㭱則不敢以妄<lb/>
動監之者衆則不敢以妄言行有鐐則疾徐有節余今<lb/>
知檢夫是之謂安客曰不然也子之所云禮樂也子之<lb/>
所居刑具也以刑具為禮樂非繆則戲忠臣之事君也<lb/>
不逆其忠不反其行知國之法也而不敢以不共知君<lb/>
之罪也而不敢以不訟知君之怒也而不敢以不畏由<lb/>
<pb n="KR4h0152_WYG_135-9a"/>
此而往其庶乎周子肅然起敬曰請事斯語矣<lb/>
　　客問<hi>郝敬</hi>
郝子有疾客問之主人據牀而歎曰衰病殘喘尸居餘<lb/>
氣如此藐孤何狐伏於肘蜮潜在淵言之為先事不言<lb/>
情不達可若何客譬余曰無稽之言弗聽無徴之事弗<lb/>
信子其安之主人蹶然而起曰豺狼嘷矣何為無稽機<lb/>
穽成矣何為無徵請為子誦之故副憲胡㓜泉公者吾<lb/>
先君世好也副憲子士本死無嗣其弟士美收兄財産<lb/>
<pb n="KR4h0152_WYG_135-9b"/>
以己子繼之此天理人情也諸胡羣起而争以書告國<lb/>
人牽帥吾家為比曰郝仲輿二子死不為嗣以有父在<lb/>
自有待也此言何為者耶夫余之不為吾子置後久矣<lb/>
吾誰待乎吾待人乎人待吾乎爾家託繼争産與余風<lb/>
馬牛不相及而妄相株累誰為此謀聞諸道路吾家有<lb/>
不才子從臾之也諺所謂打鴨驚鴛鴦今日之包藏甚<lb/>
巧依樣畫葫蘆他日之隂謀已兆余未之信也雖然唯<lb/>
其有之是以似之果若人言吾事烏可與胡事比論也<lb/>
<pb n="KR4h0152_WYG_135-10a"/>
爾既曰郝氏有父在也夫有父在則子之後皆父後也<lb/>
父之後父自定之吾之家事吾自主之吾不為二子置<lb/>
後者吾二子可以勿後也盖子者嗣也子先父死不能<lb/>
後父即不成為子既不成為人子又焉成為人父故子<lb/>
不能後父者父可勿問之矣兩子雖死予季在也有季<lb/>
在是吾後也吾既有後其不成為吾後者可勿問之矣<lb/>
他日季多子欲為兄後後之可也無多子兄之祀弟主<lb/>
之可也但使吾祀不乏殤子之無後者可無問之矣此<lb/>
<pb n="KR4h0152_WYG_135-10b"/>
吾本意告諸先祖禰曉諸家衆鄉黨朋友國人皆知吾<lb/>
意今已八年矣一旦引他人事曰自有待也不知所謂<lb/>
自者何自乎家有父猶國有君也父不能令而待誰令<lb/>
乎彼所謂待待吾死也吾死將引胡事為成案以圖簒<lb/>
立心險而謀深是可忍也孰不可忍客曰兩子之不置<lb/>
後聞其㫖矣説者比之胡事其情形事理將無同與可<lb/>
否願聞其詳主人曰立後之説古人謂有國有天下有<lb/>
人民社稷宗廟者委曲付託計耳若士庶人尚未有宗<lb/>
<pb n="KR4h0152_WYG_135-11a"/>
廟而衰世一切借為争利口實故曰禮之失也煩不達<lb/>
禮意而妄援之適足為豺虎鴟鴞毁巢取子者充先導<lb/>
耳今其辭曰大宗無絶祀之禮獨子無出繼之條夫副<lb/>
憲子士本庶長也非宗也即副憲亦胡氏仲也非宗也<lb/>
士本以庶長繼襧何得比大宗士本死無後即士本同<lb/>
産之弟收其神主香火之士本之資産皆副憲之遺業<lb/>
也亦惟副憲之親子得受之即欲置後亦惟同産之弟<lb/>
主之亦惟同産弟之子繼之今謂士美之子不當繼而<lb/>
<pb n="KR4h0152_WYG_135-11b"/>
求他人子簒入為後不惟士美不肯即士本之靈亦必<lb/>
不饗謂副憲之子不得獨有副憲之資使衆人分之不<lb/>
惟士美不甘即副憲之靈亦必不樂夫後其人而使其<lb/>
鬼不饗不樂神怨神恫災害立至焉能保之凡人家父<lb/>
子兄弟天合也自非大逆子弟不與父兄離今士美非<lb/>
弑父也非謀兄也胡為離之使子不得承其父之業弟<lb/>
不得守其兄之有而奪以與他人乎他人何功德於副<lb/>
憲與士本而必欲攜副憲士本之有以濫予之乎甚無<lb/>
<pb n="KR4h0152_WYG_135-12a"/>
謂也如謂士美一子不可出繼夫一子雖不可以兩父<lb/>
香火自無妨於多主今以姪子而香火其伯父正所謂<lb/>
諸父也諸子也此禮之常也何待出而後繼何必獨而<lb/>
後子乎且士美年方壯安知他日不蕃衍而今以獨子<lb/>
奪之他日多子必更求復之是率天下而路也此胡氏<lb/>
之事是非了然可見者也若以吾家事較之相似而大<lb/>
不同所謂相似者副憲父子非大宗吾父子亦非大宗<lb/>
同也副憲之子繼襧吾子亦繼吾為襧非繼大宗同也<lb/>
<pb n="KR4h0152_WYG_135-12b"/>
所謂大不同者副憲死士美無制命之父故諸胡得而<lb/>
間之今吾尚在吾之子吾之後也其繼也惟吾其不繼<lb/>
也亦惟吾此大不同也副憲死士美兄弟析居十餘年<lb/>
而後士本死未亡人居守數年而後未亡人死若吾之<lb/>
子析居纔逾月而長子千秋遽死寡媳不能一日安其<lb/>
室吾以千秋房産均給千石洪範命治其兄葬香火其<lb/>
神主而汛埽其丘墓是千秋無子而有祀也無何次男<lb/>
千石又死居一年寡媳亦死其貲藏什器蕩費罄盡無<lb/>
<pb n="KR4h0152_WYG_135-13a"/>
復一絲一枲之存唯餘房産吾命洪範收之子承父業<lb/>
兄終弟及天理人情也又誰待乎葬祭香火即洪範奉<lb/>
之洪範之子孫世世勿替引之此吾裁酌已定生有成<lb/>
命死有家乗吾之家事吾不處分而更待誰乎此吾與<lb/>
胡事之尤不同者也使吾欲為置後必吾親子之子然<lb/>
後可使吾無親子然後可别議今吾自有子在也其他<lb/>
非吾子者焉得無故而黯干之如謂千秋長子不可以<lb/>
無繼夫子無少長成其為父後者成其為子子先父死<lb/>
<pb n="KR4h0152_WYG_135-13b"/>
雖長不成為後子不後父父反求為之後是亦不可以<lb/>
己乎生不吾養死不吾喪既不能恢𢎞吾業又不能顯<lb/>
揚吾生中道而棄予雖子猶非子也雖吾育之猶吾未<lb/>
育之也不孝有三無後為大又無功德可表又無爵廕<lb/>
可襲但令神主有託不至為餒鬼焉斯亦可矣如謂小<lb/>
宗不可遽絶夫我在即我為繼别之小宗且未須繼也<lb/>
我死則洪範即繼小宗之後今舍現在繼祖之父不宗<lb/>
而講先死不為父後之宗舍現在繼父之子不使祀兄<lb/>
<pb n="KR4h0152_WYG_135-14a"/>
而别求他人子以為之後此偏曲不通之論也禮唯繼<lb/>
太祖者百世不遷是為大宗自髙祖以下五世遞遷即<lb/>
宗亦不稱大矣曽祖以下至於禰如我同父則伯兄為<lb/>
繼禰之小宗而我尚為庶我之子宗我我又小矣向使<lb/>
我先父死繼亦可不繼亦可為其無闗於宗也有親兄<lb/>
弟為其無闕於繼也况我之子又不能後我者絶與不<lb/>
絶繼與不繼我初不介意而他人為我竊竊然呶呶然何<lb/>
為者哉亦可笑矣此吾事與胡事之是非可以類推而<lb/>
<pb n="KR4h0152_WYG_135-14b"/>
互見者也客曰若是則子不為父後者勿繼可也而禮<lb/>
云無子為置後又何也曰此為大夫世官無喪主者言<lb/>
也禮子喪則父為主吾在吾可主之兩子皆諸生未為<lb/>
大夫即無我而弟在亦可主之雖不置後未嘗無主也<lb/>
總之父在則子之兄若弟並統於父兄弟皆父之子也<lb/>
兄終弟繼皆父之業也有國有天下者毎用此道而况<lb/>
士庶人乎弟奉其祖襧則無後之兄即可附食於祖襧<lb/>
之廟何必更置後而始祀哉盖禮者人情耳非由人强<lb/>
<pb n="KR4h0152_WYG_135-15a"/>
也故有欲繼而不得者矣未有不欲繼而人迫之使繼<lb/>
者也亦有有志之士不肯為人後人强之後者矣未有<lb/>
其人不納而乞哀於國人求簒入者也此於人情不甚<lb/>
相遠乎盖其貪人之財則不得不冒認他人以為父利<lb/>
人之産則不得不甘居人後以為子此執鞭之士所羞<lb/>
為也故今争繼之子多矣而無繼之嗣亦多其争繼者<lb/>
必其有財有産者也其無繼者必其財産俱無者也為<lb/>
人後而不得所後者之財必不肯為人後則後人者後<lb/>
<pb n="KR4h0152_WYG_135-15b"/>
其産也非後其人也先王制禮本為仁厚之意時俗引<lb/>
禮專為争利之媒司世敎者焉可不力為主持也客曰<lb/>
欲主持將奈何曰貪夫為産而争繼則主議者不當與<lb/>
之論繼而但當與之論産彼心本欲産而借口於繼我<lb/>
不論産而論繼則貪夫之計售矣今且不必問死者之<lb/>
後為彼當繼與不當繼但先問死者之産為彼當得與<lb/>
不當得當得則與之不當得必不與彼明知不當得而<lb/>
託於繼我不論繼則貪夫之望絶矣客曰何産謂當得<lb/>
<pb n="KR4h0152_WYG_135-16a"/>
何産謂不當得曰如死者之産是死者生平刼奪其族<lb/>
人不義而有之今死則諸族人得而攜之此謂之當得<lb/>
如死者之産死者生平拮据經營昏作勞苦而置之今<lb/>
死則惟死者親父兄子弟得收之他人安得而覬之此<lb/>
謂之不當得今吾家之産非吾刼奪人而取之也又非<lb/>
吾兩子自置也又非先世逓傳也皆吾孜孜汲汲修禮<lb/>
以耕之陳藝以種之也以分三子而二長死其産猶吾<lb/>
之有也吾自收之命吾季併而守之誰曰不宜彼何人<lb/>
<pb n="KR4h0152_WYG_135-16b"/>
斯焉得視為道旁之稆而採之視為無主之鹿而逐之<lb/>
既交搆他人之兄弟因包藏門庭之隠禍立心奸險為鬼<lb/>
為蜮一至於此故自古國家之害莫大於争利而争利<lb/>
之害莫慘於謀繼援禮以飾奸而假仁以濟惡操戈入<lb/>
室禦人取貨凡謀為人後者皆天下之貪夫忍人也得<lb/>
利則舍其親父兄而甘為他人之子弟不得利則雖同産<lb/>
之子不肯祀無後之兄弟同父之子不肯祀無後之伯<lb/>
叔語云天下穰穰皆為利往故凡為人後者皆君子所<lb/>
<pb n="KR4h0152_WYG_135-17a"/>
不齒也在記有之孔子射於矍相之圃觀者如堵墻使<lb/>
子路出延射曰敗軍之將亡國之大夫與為人後者皆<lb/>
不得入盖去者半矣夫為人後而與敗軍之將亡國之<lb/>
大夫比是比於亡命與俘擄也與亡命之俘擄比士君<lb/>
子豈屑為之故士為人後必不得已而有父兄之命有<lb/>
師保之言國人推戴之宗族鄉黨無間言而後可然而<lb/>
季札子臧亦不屑就矣又况隂謀䧟穽殺人以求之者<lb/>
乎是見惡於孔子者矣於是客起竦然怵惕斂容拜手而<lb/>
<pb n="KR4h0152_WYG_135-17b"/>
颺言曰洋洋聖訓昭昭簡編不䝉耳提誰惕斯言凡百<lb/>
君子佩此韋弦勿搏黄口自矜我鸇勿欺衰老自謂我<lb/>
賢誰無父母甘作螟蛉如彼饕餮見利争先如彼窮竒<lb/>
長惡不悛死灰可溺孤犢可憐不愧於人不畏於天客<lb/>
遂退主人次第其語為客問<lb/>
　<lb/>
　<lb/>
　明文海巻一百三十五<lb/>
</p>
<p>
</p>
  </div>
</body>
</text>
</TEI>
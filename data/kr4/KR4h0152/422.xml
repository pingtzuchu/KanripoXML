<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百二十二</head>
    <p>
<pb n="KR4h0152_WYG_422-1a"/>
欽定四庫全書<lb/>
　明文海巻四百二十二　　　餘姚黄宗羲編<lb/>
　　傳三十六<lb/>
　　　詭異<lb/>
　　陸彦先傳<hi>蔣鐄</hi>
余年十六而識彦先彦先自喜為詩詩名籍甚公卿間<lb/>
中嵗不得意乃益自放人呼曰癡翁微酣踉蹌突至童<lb/>
子譁云癡翁來則皆走而余先君獨雅愛之彦先之尊<lb/>
<pb n="KR4h0152_WYG_422-1b"/>
人啟孫先生於先君為中表兄弟呼先君表叔又娶余<lb/>
族姊先君度甚莊内外子姓亦無弗莊事先君者惟彦<lb/>
先任性䃲礴自如每造先君必索酒酒至則髙吟所著<lb/>
詩襍以他語杯入手數為語奪語又數為酒奪兩不可<lb/>
竟而炙酒喜極燥且炙且飲且飲且髙吟輙竟夜或頽<lb/>
然醉縱談今古不平事㦸手瞋目繼以痛哭而先君擁<lb/>
褐聴之亦竟夜不休家釀善酒味冽彦先睨之曰此三<lb/>
白耶吾欲首論造三白者叔父宜從坐先君大笑屬余<lb/>
<pb n="KR4h0152_WYG_422-2a"/>
兄弟此異人也毋以痴易之彦先有至性逾三十舉一<lb/>
子而殤不勝悲愴盡燒筆硯托酒人自豪酒適或占歌<lb/>
詩韻檢甚超或聘之捉刀亦弗謝平生詩皆醉後擊唾<lb/>
壺走筆而成然氣易盡故不復作長篇景語殊曠情語<lb/>
殊楚致語殊逸不甚計工拙而得句輙沾沾聊以消其<lb/>
無聊之况至人間齷齪雖夢想亦不及以故家四壁立<lb/>
余姊挫針自給内顧益不可堪間有贈片金者懐以歸<lb/>
家人廹攫之金盡出而交謫未巳則或經嵗月不敢歸<lb/>
<pb n="KR4h0152_WYG_422-2b"/>
而客余及二三友人舍中或寄僧廬故其詩骨肉頻年<lb/>
盡肝腸遇節摧春風吹萬卉不到轉蓬人又情獨愛難<lb/>
捨心惟悲最傷祇緣兩重障遂發一朝狂句絶凄斷彦<lb/>
先有至友徐君聲逺王君孟夙兩人皆善余各有髙䪨<lb/>
而酷愛彦先忘機後乃善陳生古白三君酬答極多彦<lb/>
先多畏尤畏鬼畏蟲畏爆聲而起居簡率衫袖淋漓胔<lb/>
羮剥落糟氣拍人同舍者走匿跟蹌大叫抱一老傭卧<lb/>
曉起亦復恬然一夕客苕中别館主人兩戒青衣伴之<lb/>
<pb n="KR4h0152_WYG_422-3a"/>
彦先忽醉卧覺而呼青衣不應遽起取衾自裹匿户扉<lb/>
頃之青衣持炬至驚喜躍出青衣大悸一兒悸死又一<lb/>
日與孟夙歩西湖堤上青蟲挂衣幅顧見裂衣驚走里<lb/>
許不可止武士有仗䇿而售者窘且餓野哭彦先顧問<lb/>
之亦相持哭甚哀悲感行路或唁之曰乃父子耶何悲<lb/>
也晚嵗客喬將軍一琦喬憐其無子遣一媵侍之彦先<lb/>
意頗䁥而貧且憊為奔走計饔飱若有家累者欲以娛<lb/>
所懽而力弗任歳餘困疲乃死<lb/>
<pb n="KR4h0152_WYG_422-3b"/>
付生曰彦先多嘉觀為余從伯父平仲館甥伯父曠懐<lb/>
髙韵彦先若臭味而伯父顧不甚契彦先先君子顧獨<lb/>
深知之文章有神交有道其然乎其然乎方彦先以貧<lb/>
死余亦落魄不自振友人欽愚公張豫誠諸君為治産<lb/>
食其未亡人陳古白為檢其遺稿夀諸梓余無一焉生<lb/>
慚中散死媿南州今己矣乃悉生平所習見者為之傳<lb/>
世有讀余之文毋笑彦先為痴人者而吾與之談至人<lb/>
矣<lb/>
<pb n="KR4h0152_WYG_422-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_422-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百二十二<lb/>
</p>
<p>
</p>
  </div>
</body>
</text>
</TEI>
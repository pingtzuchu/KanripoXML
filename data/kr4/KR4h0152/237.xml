<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百三十七</head>
    <p>
<pb n="KR4h0152_WYG_237-1a"/>
欽定四庫全書<lb/>
　明文海巻二百三十七　　　餘姚黄宗羲編<lb/>
　　序二十八<lb/>
　　　文集<lb/>
　　劉文簡公文集後序<hi>趙貞吉</hi>
初予入史館求文簡劉公集甚勤而不得見越二十年<lb/>
今始見於金陵公之冡孫宗之新刻於寧國本也初公<lb/>
領蜀解以成化丁未進士第二人入居太史當是時合<lb/>
<pb n="KR4h0152_WYG_237-1b"/>
州鄒公汝愚亦䇿入等爲庶吉士葢一年而得蜀二竒<lb/>
士文章器業皆甲於時云無何鄒公以災變應詔抗䟽<lb/>
斥貴臣遂謪以死死時年二十四歲耳公則雍雍侍從<lb/>
舘閣餘三十年至大宗伯卒於位當武皇之末年幾入<lb/>
内閣秉政矣有所壓不得上故世皆知公遲蓄俟時未<lb/>
竟大施以爲憾焉嗟嗟乃若指意所存則略具是書中<lb/>
矣向予求觀公集冀覩其文采耳今稍渉世變處憂患<lb/>
知世所以盛衰之故也又貴觀求公指意之所在聞長<lb/>
<pb n="KR4h0152_WYG_237-2a"/>
老言先朝居侍從禁林之臣皆尚質守法競競耳僦屋<lb/>
以居借馬以出醵數十錢而飲杜門簡交遊人人知自<lb/>
愼重循至秉用日尤避權勢逺形迹祖法國是心心目<lb/>
目畏毫髮離去即皇恐大罪不可赦潔清負重不事表<lb/>
暴嗟乎若此即文事可知己是時諸司勤於案牘止重<lb/>
吏事至著作盡諉曰此翰林事非吾業雖諸翰林亦曰<lb/>
文章吾職也而不讓質直厚温暢正而無枝葉操觚指<lb/>
事辭若不足而氣常有餘故當是時信道信度淳風大<lb/>
<pb n="KR4h0152_WYG_237-2b"/>
行海内充富將勇馬騰舘無嫚書徼無侵疆此亦世之<lb/>
最盛而得士之最效然也公葢始終𢎞治正德之世矣<lb/>
是盛極思變半合半離之㑹也今觀之集中櫽括尺度<lb/>
不失耆宿文皆典實辭尚指要辨而不肆諸多持正長<lb/>
者之言詩興而諷無綺靡幽𦕈之習予不及見公由其<lb/>
言以探其志意之所存其與前所稱不合者鮮矣倘公<lb/>
不亡得秉用於末年必能爲之坊維不至如後之潰放<lb/>
也悲夫士者世之所由盛衰也文者士之所為盛衰也<lb/>
<pb n="KR4h0152_WYG_237-3a"/>
世又文之所以盛衰也故予觀公之文必先論公之世<lb/>
而惜其未竟於施豈過哉今論者皆咎鄒公若不峻發<lb/>
後必大用於世徒悻悻無益嗟乎能必鄒公之黙則不<lb/>
死乎即文簡公紆餘退俟三十年孰不謂愼已而亦瞥<lb/>
焉䘮夜半壑中之舟也則又將誰尤乎士與世相值之<lb/>
難非一日矣鄒公集往吳公獻臣刻於成都予嘗得徧<lb/>
觀之亦英發如其人嗟乎予小子敢忘諸先哲之美哉<lb/>
書復於吾友宗之以答其纘述之勤也<lb/>
<pb n="KR4h0152_WYG_237-3b"/>
　　重刻陽明先生文粹序<hi>趙貞吉</hi>
初編陽明文粹而刋之者都御史宋陽山氏也今重刻<lb/>
於扶風者僉事帯川梁君也梁君名許昔爲御史請從<lb/>
祀王先生今復刋其書二君子皆以一日之長視予宿<lb/>
知予之不能藏其狂言也序曰是編多録與閩論意指<lb/>
異者葢王先生學入理界最初之論故能廓摧理路之<lb/>
礙而曉然示人以行也嗟乎吾生有知即知誦說先生<lb/>
之言見世之儒生始駭王先生之異而攻之中喜王先<lb/>
<pb n="KR4h0152_WYG_237-4a"/>
生之爲異而助之攻終羡王先生之持異乃欲駕其說<lb/>
於是王氏之學又若自異矣有童子聞予言之進曰聞<lb/>
之天下無二道聖人無兩心學奚貴異哉予曰嘻小子<lb/>
何知夫學未至於聖人之地而假名言以脩心其勢不<lb/>
容於不異也昔閩洛之儒異唐漢矣唐漢之儒異鄒魯<lb/>
矣三千七十之流各持其異入孔門而欲爭之皆䘮其<lb/>
名言而如愚以歸故曰雖欲從之末由也已然後異者<lb/>
合而道術一矣此曷故耶以得聖人爲之依歸也是故<lb/>
<pb n="KR4h0152_WYG_237-4b"/>
聖人者群言之宗而道之岸也夫衆車離麗馳於康莊<lb/>
而前郤之異者策使之也衆舟沿遡於廣津而洄突之<lb/>
異者枻使之也衆言淆亂於名言而喧聒於是非之異<lb/>
者見使之也至若行者抵家則并車釋之矣何有於策<lb/>
渡者抵岸則并舟釋之矣何有於枻學者而至於聖人<lb/>
之門則并其名言䘮矣何有於見故知聖人者以自度<lb/>
爲家也不令已與人異也以度人爲岸也不令人與已<lb/>
異也如使閩浙二大儒遇孔子而事之必有以塞其異<lb/>
<pb n="KR4h0152_WYG_237-5a"/>
之源而不令其末之流也童子曰大人何以知之曰予<lb/>
嘗觀夫子答問群弟子而知道術之可一也噫希矣可<lb/>
易言哉班固曰仲尼沒而微言絶七十子逝而大義乖<lb/>
於是百家之異論又競起遂至不可勝究矣孟子輿折<lb/>
以雄辯而不能熄也莊子休和以天籟而不能齊也使<lb/>
後生者不幸而不覩古人之純全紛紛藉藉以至於今<lb/>
悲夫<lb/>
　　西陂集序<hi>徐階</hi>
<pb n="KR4h0152_WYG_237-5b"/>
昔韓子有云讙愉之辭難工而窮苦之言易好以階觀<lb/>
之不然夫言非出於心者耶古之人理義以養其心富<lb/>
貴貧賤患難夷翟泊乎無所動於中而其形諸言也無<lb/>
戚無喜無得無䘮藹然中和之發則雖讙愉窮苦且猶<lb/>
無之又安得而工拙其辭也後世心學不明人溺於利<lb/>
中之盈歉一繫乎外之所遭於是縉紳之徒明志得者<lb/>
失之驕叙成功者流於伐迷燕樂者其說靡以滛衒光<lb/>
榮者其辭鄙以陋壯夫貞士相與誦而羞之退考諸山<lb/>
<pb n="KR4h0152_WYG_237-6a"/>
林之作則見其䂓模氣象雖或病於枯槁悲蹙而興致<lb/>
格律猶有可觀者遂以爲詩之工拙由於讙愉窮苦之<lb/>
異狀而不知彼不善言讙愉者乃其動於讙愉者也江<lb/>
西按察使西陂先生劉公自㓜以詩名其所誦法直追<lb/>
漢魏而上之唐以來諸大家不道也然公始仕於司㓂<lb/>
爲美官繼守鎭江爲望郡秉督學之節於三晋之間爲<lb/>
地清且顯間嘗忤時以歸未幾起叅湖藩擢今官爲位<lb/>
尊爲望甚重以公所遭揆之人情葢於讙愉居多而兹<lb/>
<pb n="KR4h0152_WYG_237-6b"/>
集載公在湖南及江西所爲諸詩冲和古雅𢎞逺俊逸<lb/>
雍雍乎衮舄圭璋之度而烟霞丘壑之趣自存焉嗟乎<lb/>
此固容以難工易好言哉階於是識公所養矣昔歲癸<lb/>
未公校文禮闈階實以其年登進士拜公於朝後又嘗<lb/>
㑹於京口廼今益得朝夕焉世恒以達官貴人數問遺<lb/>
爲敬公至不能舉其字號小大之獄賔旅之交裁决應<lb/>
酬日鮮暇刻而意思瀟灑若無事者公之心豈讙愉所<lb/>
能動而其工於詩豈偶然也公詩在徴用以前歲各自<lb/>
<pb n="KR4h0152_WYG_237-7a"/>
爲集而名之以其甲子兹獨曰二楚者湖之南江之西<lb/>
皆故楚封識地也廼其篇數則於前僅十一焉雖然空<lb/>
青丹砂目其銖粒亦足例其餘矣<lb/>
　　陸文裕公集序<hi>徐階</hi>
陸文裕公集一百巻其子國子生楫所刻公諱深字子<lb/>
淵上海人舉𢎞治己丑進士歴官至詹事府詹事兼翰<lb/>
林院學士文裕者其謚也公自少時文則有名既官翰<lb/>
林以文章爲職業於是其所著作日益工以富每一篇<lb/>
<pb n="KR4h0152_WYG_237-7b"/>
出士大夫輙傳誦推遜之然公嘗言文以道逹政務爲<lb/>
尚以紀事輔經爲賢非顓顓輪轅之飾已也夫文之用<lb/>
廣矣大矣其體諸身爲德之純其措諸事爲道之顯其<lb/>
書諸簡冊爲訓之昭古昔聖人以此經緯天地紀綱人<lb/>
倫化成海内貽則萬世故夫播而爲訓誥萃而爲典謨<lb/>
刪述而爲經筆削而爲史雖出於聖人之手猶文之一<lb/>
端也而後世不察獨以文字當之於是道德勲業文章<lb/>
判爲三途至其甚也又舉所謂文字者歸之乎浮靡詭<lb/>
<pb n="KR4h0152_WYG_237-8a"/>
誕之作而其爲文因亦流於俳優之末技家人之俚語<lb/>
則何所繫於人文世道以庶幾古作者之萬一哉惟公<lb/>
之見不然故於輔經有詩微有道南三書有學說有同<lb/>
異録於論政有處置鹽法攷有禆聖學光治體䟽有西<lb/>
川用兵書有備邊彌盗賑饑諸䇿問於紀事有翰林誌<lb/>
有經筵詞有郊祀録有孫炎花雲傳而國家之典章百<lb/>
司之故實散見於碑誌序記者尤多率其言可以適道<lb/>
舉其說可以爲治信公之深於文也階往年嘗獲侍公<lb/>
<pb n="KR4h0152_WYG_237-8b"/>
竊窺公之志葢毅然以經濟自許故在翰林在國子則<lb/>
數上書言事督學於晋叅藩於楚旬宣於蜀則皆有功<lb/>
德於其士民而世顧獨稱公爲文章之宗匠豈以彼而<lb/>
掩此乎抑論文者沒溺於舊聞而然也公沒再期而此<lb/>
集出維公位不登卿輔壽不滿七十其文在經濟者雖<lb/>
不盡顯於時而所謂輔經紀事通逹政務之文猶幸有<lb/>
徴於此然則集之刻固尚論公者所不廢哉宜楫之惓<lb/>
惓也昔公嘗重修蘓文忠傳而大學士桂洲先生夏公<lb/>
<pb n="KR4h0152_WYG_237-9a"/>
誌公墓亦以文忠擬公天下稱爲知人嗟乎後世合公<lb/>
與文忠較量之當益知階之序公集非諛矣<lb/>
　　條麓堂集序<hi>王家屏</hi>
太師張文毅公之薨也不佞屏既已叙次其平生爲請<lb/>
於當世鉅公銘其幽表諸隧道可垂不朽矣踰年而公<lb/>
之子考功諸君裒公遺藁若干巻將梓以傳後復屬屏<lb/>
爲序屏非知文者顧既知公之爲人敢曰不知其言公<lb/>
嘗語屏文有定體無專材譬之宫室體則其堂寢門廡<lb/>
<pb n="KR4h0152_WYG_237-9b"/>
也材則其爲棟楹榱桷者也體欲備材欲充未有不瞻<lb/>
於材而賅於體者要在豐儲廣蓄纎巨畢收心畫手裁<lb/>
措注有道斯亦足以操䋲墨而列匠氏之林矣奚必尺<lb/>
摹寸儗乃稱作者哉屏拜受敎退而考覧古人之制作<lb/>
體代變也材亦稍殊焉然藝以載道道以經世軌轍固<lb/>
未始不相通也自近世才藻士厭璞慕雕爭以修古文<lb/>
詞相矜軋時則不競於詣而競於誇文摹西京以上詩<lb/>
摹大厯以前章剽句蒐偶獲片言之雋朝披冊而夕摛<lb/>
<pb n="KR4h0152_WYG_237-10a"/>
篇所展轉嬉弄於毫端者直有數之綺語耳材乏其充<lb/>
而猥求其備無怪乎依倣愈力技愈卑也公夙禀異資<lb/>
敏悟彊記自爲童子時父嵋川翁游賈於外數購求四<lb/>
方竒書輦而遺公公腹笥已不啻惠施五車矣比成進<lb/>
士入翰林益得縱觀秘府所儲金版玉箱之籍則涵茹<lb/>
日富探討日新氣格才情日以益鬯是以發爲文詞自<lb/>
輪扉之草金石之編旃厦之講論樞庭之奏對以至副<lb/>
墨所掌洛誦所傳宜雅而雅宜理而理宜實而實宜麗<lb/>
<pb n="KR4h0152_WYG_237-10b"/>
而麗猶之引斧斤於鄧林而尋度丈量於豫章之藪圜<lb/>
方横直惟意所營搆之爲清廟明堂个左右翼而八牖<lb/>
玲瓏九閶軒豁觀者莫不神竦目炫至欲窮其匠心所<lb/>
繇則般倕不能名其法輪扁不能殫其巧矣總之心與<lb/>
道㑹道與藝融材靡所不充體宜靡所不備也詩曰維<lb/>
其有之是以似之謂公之文似其所有非即世所稱儗<lb/>
古文詞家亡論不能盡其藝而似也即似矣髙不過埒<lb/>
遷固雄向諸人次僅可當曹劉沈宋而止孰與公荷槖<lb/>
<pb n="KR4h0152_WYG_237-11a"/>
侍人主左右賁帝制而敷皇極之言其大猷足以經緯<lb/>
兩儀彌綸三極而緒業猶足以焜燿一代之章程此之<lb/>
爲儗將嫓渾噩於典謨叶鏗鍧於雅頌豈西京大厯以<lb/>
上作者可窺其樊而㳺其閫閥也哉後有知言出挈公<lb/>
斯編與其銘諸幽表諸隧道者合而觀之當得公之爲<lb/>
人於伊傅周召之間而不佞之所以知公者十固未能<lb/>
概其一二也第以復於考功諸君慰其不匱之思云爾<lb/>
　　宗伯馮先生文集序<hi>于慎行</hi>
<pb n="KR4h0152_WYG_237-11b"/>
北海馮公者今之雄儁寶臣也束髮升朝早躋八座𢎞<lb/>
謩雅度光映周行大政要機多所叅預世方需其輔理<lb/>
以兆昇平而青鬂韶顔奄然騎箕上矣此則天地精靈<lb/>
國家氣運當之夫何言哉方公病亟其友侍御原君請<lb/>
其遺書以梓遜謝再三出而付之曰必也東阿爲叙葢<lb/>
行也從公於朝相與上下藝林頗稱莫逆而公之政業<lb/>
識畧有王沈二公誌碑取信萬世毋庸更辭則以侍御<lb/>
之詩綜述其文云爾叙曰古稱不朽者三言居其一要<lb/>
<pb n="KR4h0152_WYG_237-12a"/>
以圖功緯德非文曷逺則尤其載而不朽者焉天地之<lb/>
間有形有質之物未有能不朽者必化而後不朽金石<lb/>
之堅物且蝕焉而朽土木之膴蠧且蘓焉而朽惟毋化<lb/>
也水之洋洋代而不息朽乎哉火之炎炎傳而不盡朽<lb/>
乎哉何者化也人心之精吐而爲言言之倫要敷而爲<lb/>
文此必有變而之化者無所變而之化而欲髙馳虎眎<lb/>
樹千載之標豈其質哉近世名家軰出非先秦西京口<lb/>
不得談筆不得下至土苴趙宋之言目爲卑淺而眉山<lb/>
<pb n="KR4h0152_WYG_237-12b"/>
氏家法亦若曰姑舍是云鄙人少而操縵亦得爲然久<lb/>
而思之不也葢先秦西京之文化而後爲眉山氏眉山<lb/>
氏之文化而後爲弇州氏眉山氏發秦漢之精藴化其<lb/>
體而爲虛弇州氏攬眉山之杼軸化其材而爲古其變<lb/>
一也世人不知一以爲趙宋一以爲先秦西京徒皮相<lb/>
爾且夫先秦西京之世有以文自命者哉漆園之洸洋<lb/>
則論著之書也韓非之精切則長短之䇿也長沙之宏<lb/>
贍則陳對之牘也龍門之逖蕩則紀述之史也皆眉山<lb/>
<pb n="KR4h0152_WYG_237-13a"/>
之所釀而爲文者也盍嘗取而紬之廓之宏編約之單<lb/>
語安所尋其軌迹安所索其斧痕故能不爲秦漢者而<lb/>
後能爲秦漢此則不可朽爾何則又以神化者也不㑹<lb/>
之以神而合之以體不合之以體而模之以辭則物之<lb/>
形質也方興方毁方新方故不朽何之今觀馮公之文<lb/>
色澤膚肌惡乎爲秦漢乎而精神脉絡惡乎非秦漢乎<lb/>
其脩詞博而不濫其抽思深而不譎其綜藻華而不雕<lb/>
其稱名奥而不晦其議論辨說邈探恍惚㝠造希夷愈<lb/>
<pb n="KR4h0152_WYG_237-13b"/>
入愈深愈出愈鬯而不可端倪有莊而無之也其指畫<lb/>
政體陳說機宜宻筆决於一言碩畫陳於萬里名實必<lb/>
中權正相資有韓而無之也其奏對之䟽獻納之章辨<lb/>
官敦典考古䆒今理侈而核辭亮而婉可以納牖宸𠂻<lb/>
光華玉度有賈而無之也其鋪叙事理操縱闔闢虹流<lb/>
波詭而繩尺森然無少遏佚有遷而無之也軼而至於<lb/>
百家之說六代之體皆有而未嘗有皆用而未嘗用滔<lb/>
涵吐納刓削澡滌衡之不得其垠縱之不得其首故夫<lb/>
<pb n="KR4h0152_WYG_237-14a"/>
眉山之後化秦漢而爲虛者吾獨以馮公幾之也葢頃<lb/>
者先正諸公亟稱擬議以成其變化豈非名言然擬之<lb/>
議之爲欲成其變化也無所變而之化而姑以擬議當<lb/>
之所成謂何夫酒醴成於麯蘖而麯蘖非酒也湯液成於<lb/>
藥石而藥石非湯也有如以酒醴為澉澹而醊其醩醨以<lb/>
湯液為清冷而咀其渣滓文而肖是乎哉無論秦漢立言<lb/>
之家視爲何若政使趙宋諸賢誰不捧腹何言蘓氏故<lb/>
吾謂馮公之文可以不朽者謂其幾於化也所未盡者<lb/>
<pb n="KR4h0152_WYG_237-14b"/>
蘓公之文如走盤之珠肆而不得流而馮公之文如出<lb/>
匣之劍抑而不可遏此則時未從心年不待力者矣噫<lb/>
吁天之䘮斯文乎慨世道者爲一代惜九鼎之材而商<lb/>
秇文者爲千古掲天球之寶均也掩袂太息不知涕之<lb/>
無從矣侍御能傳其著述爲楊氏之君山而行也無能<lb/>
發其流别爲左氏之𤣥宴則甚愧而不得辭也至若有<lb/>
韻之文則古出建安而下逮於唐近出髙王而旁薄於<lb/>
杜又當世所不幾者嘗别爲之叙故不重論<lb/>
<pb n="KR4h0152_WYG_237-15a"/>
　　太師李文定公文集序<hi>于慎行</hi>
先師李文定公自世宗朝廷對第一用宿學醇德上結<lb/>
簡知晋叅大政及穆皇眷任復陟首揆公感兩朝知遇<lb/>
殫忠竭智經紀化樞葢所爲注歴非一要歸於和平寧<lb/>
靜與天下休息未嘗爲殊尤瑰異有所更張也而行竊<lb/>
從左史後考覽朝政嘗謂公有大功於世顧世未能深<lb/>
識之焉當嘉靖末一二秉事之臣襲用嚴峻以奉威靈<lb/>
天下凛凛莫知所措元氣幾於斵削矣自徐文貞公以<lb/>
<pb n="KR4h0152_WYG_237-15b"/>
寛政佐我穆皇民稍稍恬愉沭浴德澤公繼其後益用<lb/>
愽大優柔和輯中外天下熈熈如履華胥而遊化日迨<lb/>
公罷相繼者銳於治功更操名法之指繩約天下天下<lb/>
又幾重足一跡葢先後數十年來政俗之大較如此而<lb/>
方内晏然安若覆盂以迄於今之綦盛則公於其中三<lb/>
四年間休養滋息之力也辟諸四時之氣有風霆之擊<lb/>
搏有霜雪之肅殺而盎然有陽和之氣遊於六合之間<lb/>
以嫗育萬物不使凋腓則是公能厚培國家之元氣以<lb/>
<pb n="KR4h0152_WYG_237-16a"/>
成太平之業也功不細矣即如庚午秋敵大酋長欵關<lb/>
請吏舉朝猶豫莫敢决筴或乃逆設不然有所沮敗公<lb/>
從帷幄中造䣛借箸以片語定畫使椎髻之長回面内<lb/>
嚮九塞吏士寢甲秉耒烽燧不傳者今且二十年矣夫<lb/>
不出樽俎而折衝厭難建萬世之長䇿功宜何如論也<lb/>
顧公爕調之以無形之徳而彈壓之以不猛之威故天下<lb/>
受公賜而莫知其自乃於公之汪度粹履天下無異辭<lb/>
而猶或不能究述其才才亦難知矣哉當公柄政時所<lb/>
<pb n="KR4h0152_WYG_237-16b"/>
與同事二三鉅公皆天下英傑各有所扶持不能相下<lb/>
而公雍容鎭肅其上垂魚紆組不動聲色而二三鉅公<lb/>
亦且輸寫心腹韜鋒函頴於公未去之先藉令無以詘<lb/>
之苐如石丞相醇謹未必能也且夫人臣之功至於亨<lb/>
屯開泰福被群生以茂無疆之休亦可以知其才矣雖<lb/>
然相安施才水不以味用以五味為味相不以才用以<lb/>
羣才為才此書所為頌斷斷休休之烈也而公之功所<lb/>
以不可及與公卒之六年門人少司㓂延津李公從公<lb/>
<pb n="KR4h0152_WYG_237-17a"/>
嗣尚寶君兄弟得遺集若干巻梓之東省使愼行書其<lb/>
牘尾愼行亦門人也無能有所纂述以發明先師之德<lb/>
美而使司㓂專之愧甚弗敢辭也集中諸體具備各有<lb/>
䂓裁總之本原理奥濡胾群言金相玉質蔚然光華而<lb/>
不為雕餙海蓄川流冲然靚深而不為剽剝斯大雅之<lb/>
制經世之辭也夫不及侍公者讀公之文可以想見其<lb/>
彷彿矣而其相天下之功與才世固有習而不察者門<lb/>
人小子敢蠡測其萬一以白於後使知我國家有休休<lb/>
<pb n="KR4h0152_WYG_237-17b"/>
斷斷之臣佐太平之業如此云<lb/>
　　海嶽山房存藁序<hi>于慎行</hi>
余從少宰葉公得郭汝承議論恢恢恨相知晚也少宰<lb/>
語余公未見其文耳汝承乃以尊人海嶽徴君存稿示<lb/>
余余時方避暑黄石山樓揮汗三讀見其韞藉幽深搆<lb/>
造雄傑淵源逺而境地超縱横紆欝極文章之變則竊<lb/>
歎曰少宰之所稱許豈虛哉今世言文章者多謂此道<lb/>
上不在臺閣下不在山林此何說也毋亦以臺閣之文<lb/>
<pb n="KR4h0152_WYG_237-18a"/>
從容典重乏竒崛之觀山林之文枯槁寂寥寡宏富之<lb/>
蓄用其長而不能不見其短故為世所訾病耳夫成𢎞<lb/>
以前其為臺閣者不敢知嘉隆以後其為臺閣者吾不<lb/>
待言是非得失俟之千秋可也若明興山林之士得與<lb/>
於斯文者實少茂秦太初能為韻言次楩能為騷今之<lb/>
布衣稱雄者稍能為昭明選中語律以宏篇鉅撰出入<lb/>
千古成一家言寥寥罕見毋惑乎持論者之見絀矣徴<lb/>
君之文具在毋論山林即學士大夫僴然以作者自命<lb/>
<pb n="KR4h0152_WYG_237-18b"/>
或胸羅垓宇字挾風霜或雋采馳璣清音響玉較之於<lb/>
此能無讓一籌哉前代山林操著作之權莫如蘓明允<lb/>
進之則漆園吏明允自喻謂詩人之優㳺騷人之精深<lb/>
遷固之雄剛孫吳之簡切投之所向無不如意而漆園<lb/>
諸篇汪洋浩渺若斷若續常使讀者未易詮解故是文<lb/>
章家絶技徴君文不類眉山而縱横辨博殊得其意至<lb/>
其一種沉欝縈廻峭天㧞地之致源流所自吾以得於漆<lb/>
園者居多其人之風流髙曠超然逈出於流俗亦甚似<lb/>
<pb n="KR4h0152_WYG_237-19a"/>
之余生平頗好推轂布衣隱約之士乃不識徴君而當<lb/>
徴君在日所逰從多賢大夫如徐子與軰皆以作者名<lb/>
顧使徴君之文至於今猶不傳於世而呶呶囂囂謂臺<lb/>
閣山林無文亦足慨矣吳楚馮陵幾使齊晋失其牛耳<lb/>
詞林君子固自有責若求禮樂於宋魯以問以觀而歎<lb/>
其美哉舍徴君將奚取焉此言驟聞於人不掩耳則裂<lb/>
眦要之久當知其不謬也故校而付之梓以復少宰適<lb/>
汝承問序遂為書此有習徴君者復曰郭徴君氣誼如<lb/>
<pb n="KR4h0152_WYG_237-19b"/>
魯仲連通逹似賈長沙善紀事似龍門博洽綜覽不可<lb/>
難以竒字疑義似揚子雲虞秘書要其文則余所稱引<lb/>
眉山漆園者為近汝承能續父業吾竟徴之蘓氏<lb/>
　　金輿山房稿後序<hi>于慎行</hi>
往不佞愼行請告里居歲謁吾師棠川先生於濼上最<lb/>
後先生出書一編命曰此吾平生存稿也生為我校之<lb/>
將藏其副行也受而卒業讐訛芟煩存其七八以復於<lb/>
先生其年冬先生微病遽為書報曰歲在壬午吾其有<lb/>
<pb n="KR4h0152_WYG_237-20a"/>
龍蛇之厄以身後累生行也瞠而不對明年六月先生<lb/>
薨於里第馳往伏哭因請諸嗣君畢發篋中遺書則行<lb/>
所手校在焉携之以歸將謀諸同門友圖永其傳居八<lb/>
年邵大中丞在楚走使長安問先生藏書安在行也齋<lb/>
沐三宿拜而効之中丞越一歲殺青竟矣㑹中丞還臺<lb/>
請於雲中相君暨汪司馬公弁其簡端而行也謹序其<lb/>
後曰夫所謂公卿大臣之文者以其學術韞藉所以經<lb/>
綸當世之具可載而傳也幸而得盡其用則其文有不<lb/>
<pb n="KR4h0152_WYG_237-20b"/>
見於書而見於金匱石室之藏即詘而有所不盡則其<lb/>
經綸之業有不施於當世而可考於著作之間者此公<lb/>
卿大臣之所謂文也今夫禹咎繇之謨伊摯之訓傅說<lb/>
之命周召之誥與雅頌渾噩典則為萬世文章之祖然<lb/>
天下不指為禹咎繇伊傅周召之文而編之詩書以備<lb/>
一代帝王之制則惟其學術韞藉與治道通而非一家<lb/>
之言也降而至漢齊魯名儒韋長孺匡稚圭之流皆以<lb/>
經術發迹致位三公有所敷陳建白不出師說而史傳<lb/>
<pb n="KR4h0152_WYG_237-21a"/>
所紀亦不名為一家之言則亦以其關於世務而非自<lb/>
為文焉爾自六朝之敝以至於唐為公卿大臣者乃始<lb/>
務為閎侈鉅衍之辭與文人學士爭長於毫頴之端如<lb/>
蘓頲李嶠以下各以其文自私不關於世之治忽則學<lb/>
術韞藉幾無可載而傳矣古人有云文章經國之大業<lb/>
不朽之盛事獨奈何隘若此哉先生以大戴世經早列<lb/>
翰苑傅穆考於潛邸養成聖德遂翊飛龍以升晋登揆<lb/>
路僅滿一歲輙上書辭去金輿之下為莬裘焉而其時<lb/>
<pb n="KR4h0152_WYG_237-21b"/>
年始服官矣則先生之於世可謂遇而不盡其用者也<lb/>
先生之才無所不宜其學無所不窺逸經外史汲冡禹<lb/>
穴之編𤣥宗内典金經玉笈之言隂陽醫卜百家技藝<lb/>
之書當世典章文物錢榖甲兵山川阨塞之要法家比<lb/>
讞之文一時士人流品山澤遺逸之材無不蓄諸胸中<lb/>
握之掌上而其藏若虛其樸若未兆所謂為天下谿谷<lb/>
者焉以此盡其用於世庶幾翊贊昇平軼三代而上之<lb/>
何論漢以下哉乃其學術韞藉經綸當世之具既有所<lb/>
<pb n="KR4h0152_WYG_237-22a"/>
不盡其用而發之叙述歌詠之間夲原道藝體畫事情<lb/>
往往露其緒餘有可考而知者此所謂公卿大臣之文<lb/>
也先生所著其要者金華啟沃之篇有經史直解别行<lb/>
於世大者内制代言之文以絲綸之重弗敢私也南宫<lb/>
奏牘不可盡收收其艱且鉅者故今集所刻於平生撰<lb/>
述十之五六耳葢所謂不見於書而見於金匱石室之<lb/>
藏者其秘如彼而其不用而可考於文者其盛如此即<lb/>
古帝臣王佐與齊魯經儒所載而傳者固無以過也辭<lb/>
<pb n="KR4h0152_WYG_237-22b"/>
云乎哉抑吾聞之濟南自邊宗伯廷實以文雅剏始先<lb/>
生與李于麟氏生而承其後相與左提右挈力挽澆漓<lb/>
之習而求復諸古雖或各有所負未必能相下而有以<lb/>
相成李公業已用文章立名當世先生進在大位無暇<lb/>
以藝文自標世亦以為承明著作之臣自其職業弗為<lb/>
異也乃今觀先生之文上縁六籍下浸兩京沈思入𤣥<lb/>
鏗音中律葢能挽末世而復之古者即降而與文人學<lb/>
士定從於騷雅之壇猶將執牛耳而命之况公卿大臣<lb/>
<pb n="KR4h0152_WYG_237-23a"/>
經世之業章章如是也豈造物者將靳其所欲用而永<lb/>
其所可傳耶嗟夫先生即世且十年墓之木拱矣而未<lb/>
有片石麗牲表其爵氏則銘鐘書旃之外所流傳於人<lb/>
間者惟此一編在耳使復湮滅而不聞乎彼侯芭李漢<lb/>
何如人也故行也甚愧於先生之托而于大中丞之髙<lb/>
誼深有感焉<lb/>
　　弇州續稿序<hi>穆文熙</hi>
明興二百年至嘉隆之際而文章始大闡纓紳家結軫<lb/>
<pb n="KR4h0152_WYG_237-23b"/>
而修竹素其結撰之富體製之備莫如大司冦元美王<lb/>
先生先生撫勛時刻有四部稿海内有目有口者既驛<lb/>
而傳之已公自司寇歸病亟裒所未刻以付其少子駿<lb/>
俄而駿沒長子駕部君續其事兩閲嵗而集始成先是<lb/>
四部外有弇州外集者出賈人手稍增損駁亂其間諸<lb/>
子乃聚諸同志時就原稿訂疑刋謬不以己意有所甲<lb/>
乙於是尺蹏片牘名山大川之藏畢登簡而天下始覩<lb/>
公之大全計公弱冠登仕中所經大艱大危沉廢者數<lb/>
<pb n="KR4h0152_WYG_237-24a"/>
年又服官四方十餘年末又倦而逃於𤣥當其時予與<lb/>
公比居四方之士延慕光塵者踵相屬餘波及予予不<lb/>
勝苦距户謝之而公獨泛應不辭清齋對客每至夜分<lb/>
諧唱與唄誦兩出而不相奪嗚呼公殆所謂天授非人<lb/>
力也王氏自永嘉以遷長淮之秀全注於海海上千年<lb/>
間有榮光浮而休氣塞者其在公歟其在公歟夫海激<lb/>
之而潮風之而波彼斷溝積潦激之亦潮風之亦波然<lb/>
海能江能湖能陂能澤而泉水不能為海則喙鳴相合<lb/>
<pb n="KR4h0152_WYG_237-24b"/>
其有餘不足之符自然異也當公少時一二俊士句飣<lb/>
字餖度不有所震發欲藉大力者為幟而以虛聲撼公<lb/>
公稍矜踔應之不免微露有餘之勢而瓴建雲委要歸<lb/>
於雄渾迨其晚年閲盡天地間盛衰禍福之倚伏江河<lb/>
陵谷之遷流與夫國是政體之真是非才品文章之真<lb/>
脉絡而慨然悟水落石出之㫖於紛濃繁盛之時故其<lb/>
詩若文盡脱去角牙繩縛而以恬淡自然為宗即孱婦<lb/>
小豎有尺寸可記録隨叩隨應神凑合響精結而采流<lb/>
<pb n="KR4h0152_WYG_237-25a"/>
心苦而味甘目到而足步泱泱乎球鐘暢鳥獸舞宫商<lb/>
鳴草木動譬之觀海惟是汪洋浩渺天水相合之為鉅<lb/>
觀而豈必待夫怒濤顛波流風蒸雷隂火夜然蜃市曉<lb/>
結駭然望洋而歎乃稱大哉世人耳論毎云古今人不<lb/>
相及夫古人藴璞含質無苞苴竿牘之糾紛無毁譽恩<lb/>
仇之窘束要以各抒所見而止故於達意不難叔季猥<lb/>
鄙誰復免此藏心墨兵資口月旦于斯時也欲以浮沉<lb/>
下里獻酧羣心而本不失古作者之意此不已較難乎<lb/>
<pb n="KR4h0152_WYG_237-25b"/>
葢公晩而始好子瞻也夫子瞻命世才然世之降也已<lb/>
不免馳騁議論執道之動反以見竒吾元美獨能離今<lb/>
之獻酧賡唱而自為元美哉今之貌尊元美者見其詩<lb/>
文輙曰此遷此固此漢魏此盛唐夫必遷必固必漢魏<lb/>
必盛唐句字而儀之則當公之時葢亦有優於飾畫者<lb/>
矣傳未數十年而新陳相變世已笑其索然而無竒夫<lb/>
惟大才紅腐入冶簇簇皆新如槐栁榆柞皆凢火也而<lb/>
可以變萬物故嘉隆之間與公結軫而起者皆以公重<lb/>
<pb n="KR4h0152_WYG_237-26a"/>
非能重公者也吾論吾元美而已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_237-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百三十七<lb/>
</p>
<p>
</p>
  </div>
</body>
</text>
</TEI>
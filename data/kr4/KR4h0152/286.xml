<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百八十六</head>
    <p>
<pb n="KR4h0152_WYG_286-1a"/>
欽定四庫全書<lb/>
　明文海巻二百八十六　　　餘姚黄宗羲編<lb/>
　　序七十七<lb/>
　　　送序<lb/>
　　送陳仲經赴京師序<hi>胡翰</hi>
括蒼陳仲經將為京師之行其姻友韓進之為之請贈<lb/>
言予問仲經何如人也曰醫者也子知其醫乎曰否昔<lb/>
河東張仲舉嘗稱其術本東垣李氏又善鍼法則其人<lb/>
<pb n="KR4h0152_WYG_286-1b"/>
固善醫也予於鍼砭不暇論嘗聞李氏之學視人之疾<lb/>
瘠根於中氣不足善治體以脾胃為主其用謹於内外<lb/>
有餘不足之際窮其潰瀉升沈之理随證加損而為之<lb/>
方其意較可見矣故世多尚之嘗有中風不仁者醫視<lb/>
之投以人參數觔而愈有痢者蠱者醫視之取白术當<lb/>
歸佐以他劑投之以木香傷中氣人所用者輒去之痢<lb/>
者服之三月不愈又以蠱者之證為不足投某劑亦不<lb/>
愈母氏始病熱不汗頭若脅皆痛甚七日而氣懣醫視<lb/>
<pb n="KR4h0152_WYG_286-2a"/>
之或曰此傷寒也或曰非也病且革醫猶恬而視之耳<lb/>
比予至京師京師之醫十倍而甚於此者有之然不皆<lb/>
主李氏嗚呼明之患世人以元氣不足為外傷淫邪而<lb/>
反瀉心肺是重絶其表也安知為明之之學者槩以寒<lb/>
邪積滯為元氣不足視之間有中者則其術神矣不幸<lb/>
徃徃而死寜不為之寒心乎若是者盖有由矣昔扁鵲<lb/>
之言曰凡外傷有餘之證必見於左手左主表故人迎<lb/>
脉緩而大倍於氣口或再倍或三倍内傷不足之證必<lb/>
<pb n="KR4h0152_WYG_286-2b"/>
見於右右主裏故氣口脉大倍於人迎傷重者在少隂<lb/>
則再倍太隂則三倍是豈不明甚矣今世學之者得其<lb/>
書之所言而不得其所不言其於脉固有不能盡明者<lb/>
矣茍不能明何怪其誤也唐許𦙍宗不欲著書以為脉<lb/>
之候幽而難明吾意之所解口莫能宣也由今視之𦙍<lb/>
宗之言豈不信乎世皆知鍼砭刺人一撥見病之應㨗<lb/>
於飛矢以故不敢輕用就令用藥皆以鍼砭視之豈不<lb/>
庶㡬乎予未識仲經而輒以是告者重進之之請也告<lb/>
<pb n="KR4h0152_WYG_286-3a"/>
之以予所見者欲其慎之也仲經誠審於脉而又慎之<lb/>
則善學李氏者矣方張君在翰林雅善推轂士仲經徃<lb/>
矣吾見戸外屨滿矣<lb/>
　　送呉思道歸金陵序<hi>胡翰</hi>
東南都㑹稱金陵為最始予至其地從先生長老考徳<lb/>
問道則知李公晉仲之賢次則陳子恭許可進羣輩崛<lb/>
起則邦之彦也子恭每偕朋輩山行臨大江四顧徘徊<lb/>
由翠㣲之巔下憇清凉寺拈花揮麈談笑為樂懐玉鄭<lb/>
<pb n="KR4h0152_WYG_286-3b"/>
復初先生賦詩薩天錫暨諸生皆和之盖亦一時之髙<lb/>
風逸韻予再至求其人則徃徃随牒四方存者無㡬矣<lb/>
又其後予至焉則山川改觀求其人之存者莫不化為<lb/>
異物矣及来信安之地亦予故所游者其民物罹兵燹<lb/>
避之他郡凋瘵滋甚顧凡朋類多賔客游士爰有呉思<lb/>
道者晉仲之鄉人也與可進為同行予徃時雖不及識<lb/>
之而翺翔諸公間固久為予言其事厯厯如在眉睫予<lb/>
思晉仲不可復作見其鄉人於世異事殊之後豈不猶<lb/>
<pb n="KR4h0152_WYG_286-4a"/>
幸也耶思道甚直而不求異於人甚能而不求售於俗<lb/>
志慕古雅尤善畫好鼓瑟居庠序之職阨於單窶郡邑<lb/>
鮮克知之其知者又力不足振焉於是揖予而别因述<lb/>
夫盛衰之故離合之情而釋之曰天地之化終則有始<lb/>
知恒而不知變則浚恒也知變而不知恒則振恒也浚<lb/>
則困振則凶不知天者也故鳯凰乗乎風聖人乗乎時<lb/>
天将啟之則聖人作矣賢人君子出矣子歸而視夫黄<lb/>
旗紫盖之氣則知予言為可徴矣幸毋効白面書生蟫<lb/>
<pb n="KR4h0152_WYG_286-4b"/>
食經傳槁死而無聞也子其行哉<lb/>
　　送胡先生序<hi>王禕</hi>
尚論吾婺學術之懿宋南渡以還東莱吕成公龍川陳<lb/>
文毅公説齋大著唐公同時並興吕公以聖賢之學自<lb/>
任上繼道統之重唐公之學盖深究帝王經世之大誼<lb/>
而陳公復明乎皇帝王霸之畧而有志於事功者也即<lb/>
其所自立者觀之雖不能茍同然其為道皆著於文也<lb/>
其文皆所以載道也文義道學曷有異乎哉有元以来<lb/>
<pb n="KR4h0152_WYG_286-5a"/>
仁山金文安公以其傳於北山何文定公魯齋王文憲<lb/>
公者傳之白雲許文懿公實以道學名其家而司丞永康<lb/>
胡公待制蒲陽栁公侍講烏傷黄公以及禮部蘭溪呉<lb/>
公翰林東陽張公則以文章家知名雖若門戸異趨而<lb/>
本其立言之要道皆著於文文皆載乎道固未始有不<lb/>
同焉者淵乎粹哉皆可謂聖賢之為學者矣以故八十<lb/>
年間踵武相望悉為世大儒海内咸所宗師夫何後生<lb/>
晩進顧乃因其所不同而疑其所為同言道學者以窮<lb/>
<pb n="KR4h0152_WYG_286-5b"/>
研訓詁為極致言文章者以脩飭辭語為能事各立標<lb/>
榜互相排詆而不究夫統宗㑹元之歸於是諸公之志<lb/>
日㣲而學術之弊遂有不可勝言者矣故褘與仲申胡<lb/>
先生毎論及此未嘗不太息焉盖慨夫鄉學之淵源不<lb/>
可不勉於繼承也嗟乎先生其可謂能繼承者乎先生<lb/>
資器卓絶自許公栁公而下皆及師友之博考精思封<lb/>
殖深固其言明潔雋徤善自馳騁用以雄文奥學著聞<lb/>
東省然素無仕進意今宰臣雅重其才名遣使聘之而<lb/>
<pb n="KR4h0152_WYG_286-6a"/>
重煩以政乃授三衢郡文學褘竊告之曰師道之不立<lb/>
久矣况比年以来海㝢多故惟干戈是尋而禮樂爼豆<lb/>
之事廢不復講然碩果不食君子無終窮之道主教一<lb/>
郡雖其職非顯融而斯道之作興係焉昔文昭公之教<lb/>
授湖學也分經義治事諸科以教弟子凡出其門者皆<lb/>
為成材東都言師道者莫於斯為盛文昭於先生為逺<lb/>
祖其所以教湖學者先生於衢将不以為己任乎嗟乎<lb/>
繼鄉學之懿而任師道之重吾之望於先生於是為至<lb/>
<pb n="KR4h0152_WYG_286-6b"/>
先生其以為然否乎<lb/>
　　送汪尚志東遊詩序<hi>趙撝謙</hi>
登太山者陵阜丘垤不足以稱其幽隠起伏觀東海者<lb/>
淵渚溪沼不足以方其深潛變怪是以豪放不羇之士<lb/>
徃徃鄰巷天下而溝渠江河遇知則握手放歌而極歡<lb/>
於雲霞峯島之間不遇則林棲野處而奮歌悲嘯豈若<lb/>
齪齪者懐土於邑里間哉友人汪君尚志少敏於學博<lb/>
該經史尤善謳吟五七言長短詩嘗道金陵探西北名<lb/>
<pb n="KR4h0152_WYG_286-7a"/>
山大地矣既而不諧於俗遂竄伏於四明林谷中猶以<lb/>
為東海之量我未遂契欲航舟徃泛以擴其志而發其<lb/>
憤懣結積者焉壬戌之春過余山中居而以東遊告出<lb/>
其交友送行詩章若干首曰子亦有贈我者乎余遂問<lb/>
之曰子徃東海其将如太公之儔而與時消息乎且将<lb/>
如安期羡門之屬而樂居蓬莱方丈乎抑将以覷日出<lb/>
聴風生觀波濤浩汗蛟鼉出沒龍鯨變化星蟾映印神<lb/>
歌鬼笑發為文章之踴躍奇壯者歟君曰我姑行我亦<lb/>
<pb n="KR4h0152_WYG_286-7b"/>
未知我所得所適何如耳請書若言遂書以為送東遊<lb/>
詩序<lb/>
　　送趙中孚詩巻後序<hi>趙撝謙</hi>
凡古聖賢名士英傑俊良之輩聞於天下後世者皆志<lb/>
之所志者也故孔子曰吾十有五而志於學孟子曰尚<lb/>
志孔孟而上三代盛時斯道大明著於六經而卓卓然<lb/>
固不待言夷考孔孟而下如荀况司馬遷揚雄班固陳<lb/>
夀韓愈栁宗元歐陽脩蘇軾之志於文韓信衛青班超<lb/>
<pb n="KR4h0152_WYG_286-8a"/>
鄧禹諸葛武侯李勣郭子儀張浚之志於武董仲舒管<lb/>
寜陶淵明司馬光周程邵朱之志於道龔遂黄霸房杜<lb/>
韓富之志於平治蘇武楊彪王導顔真卿文天祥之志<lb/>
於忠江革茅容王祥朱夀昌之志於孝枚乗曹植王粲<lb/>
謝靈運杜甫李白之志於詩程邈王次仲史游蔡邕鍾<lb/>
繇王逸少歐虞禇李之志於書皆極其至而沈潛篤樂<lb/>
者故其名華於後厯千萬代而不漫也下而至於卜筮<lb/>
醫數伎術奕射之流雖不能若聖賢英俊之久逺顯赫<lb/>
<pb n="KR4h0152_WYG_286-8b"/>
而其所存亦異於庸衆人禽獸草木之随滅者由其心<lb/>
之所在造其閫奥咀其膚髄而不以勞苦為辭者也宋<lb/>
人趙中孚有志士也其卒業於寏庠也虀鹽苦淡而不<lb/>
易事其親也勤勞色養而不怠困苦頓弊志於道於孝<lb/>
於詩文者固已足徴今因薦者而登天朝則於忠於平<lb/>
治之道必能更加其志其不失望於所交歟於其行凡<lb/>
在等夷皆賦詩為規或頌既序之矣予復道其志之大<lb/>
者於末簡盖亦以其已然者為中孚頌復期其未然者<lb/>
<pb n="KR4h0152_WYG_286-9a"/>
為中孚規欲中孚之必至於古聖賢名士英雄俊良而<lb/>
後己也中孚其勿以予言為瀆乎<lb/>
　　送易生序<hi>陶安</hi>
國朝重惜名爵而銓選優視中州人刀筆致身入拜宰<lb/>
相出自科第徃徃登崇臺參大政才學隠居輒徴聘授<lb/>
官下至一技一能牽援雅薦取緋紫不難中州人遂布<lb/>
滿中外榮耀於時惟南人見阨於銓選省部樞宥風紀<lb/>
顯要之職悉置而不用仕者葢寥寥焉山林草澤之士<lb/>
<pb n="KR4h0152_WYG_286-9b"/>
甘心晦遯窮理髙尚終老文學故近年四書五經論釋<lb/>
益粹纂附益精其書遍天下聖賢之道如日月麗天江<lb/>
河行地輝光潤澤無所不至使朱子理學之緒益盛以<lb/>
昌其淵源有自来也哉以是觀於今之世南士志於名<lb/>
爵者率徃求乎北北士志於文學者率来求乎南求名<lb/>
爵有命得不得未可期也求文學委心窮理必期於得<lb/>
也南陽易生彦忠氣質樸厚生長北方年既冠矣游姑<lb/>
熟從予究義理為詞章頎然羣衆中朝夕徃来専勤誠<lb/>
<pb n="KR4h0152_WYG_286-10a"/>
確今告别北歸贈詩成軸請予序其端予謂生之南来<lb/>
志於文學者也夫學無先於窮理理萃於四書五經體<lb/>
之於心驗之於身踐以强毅之力居以𢎞裕之量使行<lb/>
成於内文著於外况以北産則名爵可翹足得矣嗚呼<lb/>
文學難而名爵易宜申告於中州之人也<lb/>
　　送胡先生還金華序<hi>蘇伯衡</hi>
前年秋伯衡以非材忝教成均㑹許先生為大司成相<lb/>
與甚親且樂也未數月而張君孟兼亦来為學録吾三<lb/>
<pb n="KR4h0152_WYG_286-10b"/>
人者婺人也人已愛慕婺多士友矣及詔書招延儒臣<lb/>
纂修元史而宋先生以前起居注来胡先生以前郡博<lb/>
士繼来王先生以漳州通守又繼来相見益親且樂三<lb/>
人者亦婺人也人皆謂婺信多士友而伯衡與諸先生<lb/>
亦自慶夫㑹合之盛焉夫士君子出而宦遊其所至之<lb/>
處一旦遇夫同郡邑井里之人為樂固無以加也而况<lb/>
於其所遇者有親戚之好有同門之雅又皆以文事為<lb/>
職業議論沾濡翰墨輝映有相觀相長之道其樂何可<lb/>
<pb n="KR4h0152_WYG_286-11a"/>
量哉許先生歸且踰年今史書告成胡先生復引年同<lb/>
辭而歸則於伯衡私心如之何其不歉然也雖然尚論<lb/>
東南文獻之邦未有先於吾婺者也其人材之衆學術<lb/>
之懿盖自昔年矣奈何比年迫於公私之多故非其父<lb/>
兄之甚賢教有所不暇非其子弟有超卓之才傑特之<lb/>
見不終學者亦多矣他日求士於婺萬一如求釡錡錢<lb/>
鎛刀斧於鐵爐歩則豈不大可愧乎伯衡竊懼焉幸而<lb/>
教於鄉閭若古之所謂父師少師者有許先生乃今胡<lb/>
<pb n="KR4h0152_WYG_286-11b"/>
先生又歸推夙傳於先生者以淑之二三子薫蒸而成<lb/>
就夫何難焉則人材秀出足為邦家之光猶及見之其<lb/>
樂又可量哉此伯衡於先生之歸始則歉然而更以喜<lb/>
也昔仲尼念吾黨小子之狂簡於是乎歸而裁之今二<lb/>
先生固不敢自同仲尼然二先生學仲尼者也仲尼之<lb/>
於魯二先生之於婺其為父母之邦同也而婺亦伯衡<lb/>
父母邦也則以仲尼之所以造魯諸生者而造婺之諸<lb/>
生不惟二先生是望而望之誰哉先生歸㑹許先生於<lb/>
<pb n="KR4h0152_WYG_286-12a"/>
四賢精舎幸為伯衡謝焉<lb/>
　　送徐先生歸嚴陵序<hi>髙啟</hi>
嚴陵徐先生大年嘗被召至京師與脩元史書成上進<lb/>
詔擇纂脩之士官之先生以老乞還甚力㑹春官議脩<lb/>
五禮為一代之典乃復奏留之未㡬其書又成先生固<lb/>
申前請大臣知其志不欲强煩以事乃命有司具禮傳<lb/>
送以歸其鄉都之大夫士相與祖餞幙府門外有言者<lb/>
曰先生之學宜備顧問先生之文宜掌綸綍先生之經<lb/>
<pb n="KR4h0152_WYG_286-12b"/>
術操履宜在成均為學者師今皆不可得顧今以布衣<lb/>
老於家歸雖先生之志然豈不為司人物之柄者惜哉<lb/>
予進而解之曰皇上始踐大寳首下詔徴賢又責郡國<lb/>
以嵗計貢士欲與共圖治平甚盛舉也故待賈山澤者<lb/>
羣然造庭如水赴海而隠者之廬殆空矣朝廷待以庶<lb/>
秩猶梓人用材鉅細畢取豈獨於先生有遺哉盖先王<lb/>
之為政莫先於順人情亦莫先於厚民俗力有所不任<lb/>
者不迫之使必為義有所可許者必與之使自遂所以<lb/>
<pb n="KR4h0152_WYG_286-13a"/>
人之出處皆得而亷恥之風作矣今先生以齒髮非壯<lb/>
厭載馳之勞戀考槃之樂抗辭引歸上之人不違其請<lb/>
者盖将縱之山林使其鳥飛魚泳於至化之中以明吾<lb/>
天子之仁乂将以風厲海内使皆崇退讓而息躁競也<lb/>
順人情而厚民俗實在於是故寜失一士之用而不惜<lb/>
以其所得者大也不然先生豈茍去之徒而大臣豈棄<lb/>
材之士哉况先生之歸也必能著書立言以淑諸人詠<lb/>
歌賦詩以揚聖澤則又非潔身獨徃而無所補者也尚<lb/>
<pb n="KR4h0152_WYG_286-13b"/>
何疑哉吾又聞漢祖中興嚴光不屈後世莫不髙之今<lb/>
先生之鄉即光之鄉也嘗遊其耕釣之處山髙水長想<lb/>
瞻遺風必有邈契乎千載之上者矣今之歸其無負於<lb/>
夙昔之志哉若予遭逢明時不能禆益萬一懐恩茍禄<lb/>
而不去於先生盖有愧焉矣於是言者是之請書貽先<lb/>
生以識别<lb/>
　　送張履順復入胄監序<hi>烏斯道</hi>
漢元始中為太學博士舎即太學列槐為市命諸生各<lb/>
<pb n="KR4h0152_WYG_286-14a"/>
持郡所出物相貿易揖遜議論予謂古者天子之養士<lb/>
也教之以六樂厥後教之以六學不専以此而以貿易<lb/>
者何哉予曲求其意不可得謬度其故曰漢未嘗廢六<lb/>
學特以諸生比於物歟郡之物皆有用之物猶諸生皆<lb/>
有用之才也郡各有其物猶四方各有其才郡之物皆<lb/>
萃於太學猶四方之才皆萃於太學也物有髙下有長<lb/>
短猶才之有髙下有長短也以吾之短而下者易彼之<lb/>
長而髙者則天下之物皆備於我凡通詩者不通於書<lb/>
<pb n="KR4h0152_WYG_286-14b"/>
通書者不通於易通易者不通於春秋禮樂以吾之通<lb/>
易彼之通則六學皆備於吾猶以吾物之短而下易彼<lb/>
之長而髙者較然矣諸生果能從事於此則才有不備<lb/>
者乎才備則徳備徳備則逹之於文章施之於事業建<lb/>
功於天朝不難矣太學貿易之意豈如此歟定海縣庠<lb/>
諸生張履順氏専詩經以才俊升胄監肄業有日矣以<lb/>
丁内艱歸而讀禮今以終制復入胄監将行其同門之<lb/>
友相率為歌詩以餞請予序諸首予覩今之朝廷取士<lb/>
<pb n="KR4h0152_WYG_286-15a"/>
雖百方獨視胄監為至重亦以儒者席上之珍也珍者<lb/>
何若金璧翠羽象犀珠貝則貴重為世所稱當何如哉<lb/>
履順實貴重之物非郡所有之常物比也兹之徃也益<lb/>
自寳必無負於朝廷之望斯可耳履順喪服無違禮此<lb/>
孝子常道予不具述止以太學貿易事比而告之庶㡬<lb/>
味於予之言哉<lb/>
　　送鄭千之序<hi>貝瓊</hi>
四明鄭千之之徃中州也國子諸生與之遊者載酒祖<lb/>
<pb n="KR4h0152_WYG_286-15b"/>
於江之滸行二日抵書貝瓊曰真幸與門生之列今典<lb/>
教百里邑且居國都之内可無一言贈真邪乃復曰盍<lb/>
亦觀於水乎海門之濤一晝夜凡再以驗天地之大信<lb/>
者子既得以見之矣道出姑蘇又見震澤之蓄矣既而<lb/>
絶江泝淮即魚龍之蟠互鳬雁之飛集而其深且廣者<lb/>
可見彼溪澗溝澮之小朝盈夕涸不可以投芥者奚足<lb/>
覩哉然猶未也水之有本而最巨者莫過於河盖自崑<lb/>
崘至積石自積石至龍門從天而落徑山硤間干數百<lb/>
<pb n="KR4h0152_WYG_286-16a"/>
里而巨石之所盤束梗於前而薄於後不得紆餘漫衍<lb/>
而行也故其暴怒喧豗非江淮衆流可敵及其山窮岸<lb/>
濶豁然奔放繞華隂厯砥柱下孟津道洛汭注大伾逹<lb/>
洚水北折而南南折而東一日千里夷然至大陸而趨<lb/>
於海矣惟其勢之悍也遏之而愈起聲之洪也撓之而<lb/>
益震涌若雲翻怒若雷奔觸者無不崩而當者無不敗<lb/>
此河之奇觀見於龍門之阻非龍門亦無以見河之浩<lb/>
浩湯湯也使無其本而朝盈夕涸求其渙而為文盪而<lb/>
<pb n="KR4h0152_WYG_286-16b"/>
為聲烏可得哉士之厄而通者亦然聖人弗論也若唐<lb/>
之韓退之栁子厚李太白杜少陵宋之歐陽永叔蘇子<lb/>
瞻所謂天下之士亦皆起於困踣顛頓則掲陽栁州夜<lb/>
郎䕫子夷陵儋耳其猶河之龍門歟六子至是道益彰<lb/>
文益奇譽益崇又孰得而抗之也由其所蓄類於河之<lb/>
有本而最巨者矣故嘗謂物之去於尋常者不抑則不<lb/>
振不塞則不昌今日之屈後日之伸今日之伸後日之<lb/>
屈此理之必然不可誣也君子於是察之而反諸身焉<lb/>
<pb n="KR4h0152_WYG_286-17a"/>
千之試藝有司遂冠四十人之選其上春官也咸謂必<lb/>
顯於時而位不稱其才能無戚戚於中耶殊不知進之<lb/>
之機實在於是此天所以成其大者使動其心志充其<lb/>
所未至非止於弟子師己尚益勵無怠予雖老當拭目<lb/>
俟之<lb/>
　　送稽古劉先生還鄉序<hi>朱善</hi>
江西士之好古者莫盛於廬陵廬陵士之好古者莫盛<lb/>
於劉君劉君授徒南昌弟子從之遊者皆稱曰稽古先<lb/>
<pb n="KR4h0152_WYG_286-17b"/>
生劉君從而受之亦自稱曰稽古焉洪武丙辰冬十有<lb/>
一月君束書将歸廬陵来告别且曰人之以稽古稱我<lb/>
者未足為稽古也吾子以稽古許我斯誠稽古矣予曰<lb/>
吾所謂稽古有三説焉不知子将稽古人之心乎稽古<lb/>
人之迹乎抑稽古人之文乎如稽古人之心則堯舜禹<lb/>
之精一執中湯武之建中建極孔門之一貫忠恕果能<lb/>
端居端念而彼此意㑹焉則古人之心法在是矣如稽<lb/>
古人之迹則堯之平陽舜之箕山商之㑹稽湯之景亳<lb/>
<pb n="KR4h0152_WYG_286-18a"/>
文武之豐鎬下及齊晉之㑹盟燕趙之攻圍楚漢之戰<lb/>
争鄒魯諸儒之講習必将如太史公之周覽遐觀而後<lb/>
聖賢揖遜之雍容征伐之奮揚巡狩㑹朝之嚴肅英雄<lb/>
豪傑之喑啞叱咤嘻笑慢罵皆必有故老遺黎能道之<lb/>
者然而先生老矣予懼其不能徧厯也如稽古人之文<lb/>
則四聖之易四代之書齊魯韓毛之詩髙堂大小戴之<lb/>
禮公榖賈董之春秋下逮莊騷子史靡不搜羅可謂閎<lb/>
且肆矣若乃倉頡之鳥跡岐陽之石皷孔壁之科斗湯<lb/>
<pb n="KR4h0152_WYG_286-18b"/>
之盤周之卣龔伯之敦衛孔悝之鼎及岱山鄒嶧岣嶁<lb/>
浯谿之石刻凡漢魏以来之桓碑彛器古文篆籀分𨽻<lb/>
諸家之字畫幽而窮崖絶谷之隠淪外而僻壤遐陬之<lb/>
遺逸皆古今之奇寳華夏之偉觀然非如歐陽子心誠<lb/>
好之力又足以致之則亦未能遽集也吾子其将何稽<lb/>
劉君於是慨然曰求諸外者逺而難求諸内者近而易<lb/>
吾請從其易者書曰稽古人之徳又曰稽謀在天在天<lb/>
之理即在人之徳也稽諸古而於徳有所徴稽諸天而<lb/>
<pb n="KR4h0152_WYG_286-19a"/>
於理無所咈庶㡬其可以俯仰上下而無愧乎予曰斯<lb/>
言得之矣於劉君之行也謹述斯語以為贈<lb/>
　　送趙永明之金華序<hi>王琦</hi>
有志於逺大之學者非茍以文辭自衒而已盖文所以<lb/>
載道外於道而有工於文無有也世之言曰文者言之<lb/>
精言不精不足以成文故日罷於誦夜費於思鋪縷連<lb/>
疊縁飾繪繡以為工且至然卒不過如遊説之浮辭俳<lb/>
優戲談且老生傳之以欺後輩後輩得之以侮同列於<lb/>
<pb n="KR4h0152_WYG_286-19b"/>
道無與也道者所以扶綱常而紹典則今也學於師則<lb/>
曰彼雖善於是而謬於此彼長於此而短於是吾亦聊<lb/>
從而師之講於友則曰彼雖長於我而才不及彼後於<lb/>
吾學而智不逮吾亦聊從而友之於道無取也嗚呼求<lb/>
言之精而無與於道求學之専而道無取焉使蔓辭日<lb/>
興繆説日廣詆訾辯議訕謗排擊則文安得不為學者<lb/>
累哉予舊學於金華潛溪宋公聞緒論之末未嘗不以<lb/>
此為深戒黄巖趙永明弱冠為文逈出倫輩而予未之<lb/>
<pb n="KR4h0152_WYG_286-20a"/>
友今年秋至郡城友人林公輔出永明文數首皆烜爛<lb/>
敷腴閎闊肆縱比物引類悉有可稱且将從潛溪公而<lb/>
取正其殆有志乎逺大之學者文固不足為永明之累<lb/>
也文中子曰文乎文乎茍作云乎哉必也貫乎道學乎<lb/>
學乎愽誦云乎哉必也濟乎義予誦斯言也久於永明<lb/>
之行不敢不以告永明異日造予必如公所以教永明<lb/>
者亦嘗不外乎文中子之意也<lb/>
　<lb/>
<pb n="KR4h0152_WYG_286-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷二百八十六<lb/>
</p>
<p>
</p>
  </div>
</body>
</text>
</TEI>
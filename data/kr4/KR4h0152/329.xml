<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百二十九</head>
    <p>
<pb n="KR4h0152_WYG_329-1a"/>
欽定四庫全書<lb/>
　明文海巻三百二十九　　　餘姚黄宗羲編<lb/>
　　記三<lb/>
　　　居室<lb/>
　　學士亭記<hi>方孝孺</hi>
賢哲之處世烏可以跡論哉當草昧之時世衰道鬱抱<lb/>
經綸之志而不得施安能舒暢其心神流浹其情志乎<lb/>
故或放迹於江海或養操於山林求遺世忘累之士而<lb/>
<pb n="KR4h0152_WYG_329-1b"/>
與之遊其意非求其道也葢寓迹於物耳茍狥迹而論<lb/>
之豈足以知賢哲之用心哉當元至正中有大儒先生<lb/>
太史公出於金華以道德性命濟世之略為學學成而<lb/>
四方兵起天下大亂公知莫可如何往來山水間著書<lb/>
以自娱時烏傷聖壽寺有千岩大師者磊落善談論喜<lb/>
與吾儒遊公時時過與之語輒連日夜不休當其適意<lb/>
時或擕笻陟崇嶺看雲起卧石牀聽泉瀑聲久則大笑<lb/>
而别别己復㑹人見其然以為公樂聞其道豈知公者<lb/>
<pb n="KR4h0152_WYG_329-2a"/>
哉及乎真人御極區宇寜而四海定公應聘而起居朝<lb/>
廷者十有九年累官至翰林學士承㫖年六十有八致<lb/>
其政而歸於是大師亦圓寂己久矣而龍門海禪師復<lb/>
主聖壽以為斯寺公之所嘗遊也乃以洪武八年某月<lb/>
作學士亭於寺之南名以公官亭為公而作也海師以<lb/>
某從公學俾記其事某惟昔之賢者與方外交若陶彭<lb/>
澤之於惠逺周元公之於常總歐陽文忠公之於居訥<lb/>
者有矣彭澤惟虎溪一笑元公以鸞名溪以青松名社<lb/>
<pb n="KR4h0152_WYG_329-2b"/>
然不聞有所創造也文忠既去而寺僧某作亭其寺以<lb/>
公别號名之曰六一亭矣然亭作於身後文忠不及見<lb/>
也今海師時公之還而作亭亭成而公氣彊體康肩輿<lb/>
觀覽乎其中此固古之所無而今之所僅有者也其安<lb/>
可無述然六一亭之作文忠之門人蘇長公實記其事<lb/>
其文傳故其事著某賤且騃何敢僣冒以汙偉跡哉雖<lb/>
然公之跡後必有知不待斯文文以道公之志某固不<lb/>
得而辭也<lb/>
<pb n="KR4h0152_WYG_329-3a"/>
　　巾山草堂記<hi>方孝孺</hi>
踰浙江以東多大山東南極海上尤秀絶其最著者天<lb/>
台四明鴈蕩天姥皆穹窿嵁峻為天下竒觀跡儗乎蓬<lb/>
閬名播乎區極士之選幽探勝者宜其樂趨之然而居<lb/>
其旁者往往終身未嘗一至豈以其崇髙不易援企而<lb/>
遺之歟台城中有小山特立圓秀蒼潤逺望之如人之<lb/>
弁冠人因語之曰巾山其上有樓閣室廬之美凡人至<lb/>
郡者無不往遊凡宅于左右者必構危架迥以挹取朝<lb/>
<pb n="KR4h0152_WYG_329-3b"/>
嵐夕霏之異態葢其勢邇且卑其所藴易見至而窮之<lb/>
不難也是以衆樂觀焉盧處士定谷家正與山相面因<lb/>
名其堂曰巾山草堂定谷知讀書識義理其才知可用<lb/>
而恬静不競非安於卑近者豈其心有所得鉅小崇卑<lb/>
固不足較乎夫天下之至崇大者莫過於道而卑且近<lb/>
者道亦未嘗不在也憚其難而安於淺陋固不可忽細<lb/>
㣲而慕夫髙且大者亦烏可哉故順親弟長事非逺也<lb/>
而性與天道不外焉堯舜之道與天準而謹言慎行可<lb/>
<pb n="KR4h0152_WYG_329-4a"/>
以馴致焉巾山巖壑之盛視天台四明固有間焉其有<lb/>
㑹於人心而人樂之不厭者果有異乎否耶定谷必有<lb/>
以識此矣往者壬戌七月之望予偕葉君夷仲張君廷<lb/>
璧林君公輔陳君元采夜登絶頂飲酒望月縱談千古<lb/>
竟夕不眠予謂葉君曰昔蘇子瞻夜登黄樓觀王定國<lb/>
諸公登桓山吹笛飲酒乗月而歸以為太白死三百年<lb/>
無此樂矣斯樂也又子瞻死三百年後所無也諸君皆<lb/>
大笑追計其時忽十五年今存者獨予與張陳耳二君<lb/>
<pb n="KR4h0152_WYG_329-4b"/>
亦將老矣予繫職業數千里未得歸然則於記定谷之<lb/>
草堂能無慨然乎定谷有子曰信慎敏而好文其尚語<lb/>
山靈待我東歸尚當約同志重遊因厯覽海上諸山以<lb/>
盡宇宙之大觀其樂葢未艾也<lb/>
　　適意齋記<hi>方孝孺</hi>
貴極乎將相富累乎萬金喜怒可以榮辱一時去就繫<lb/>
天下之輕重紛華珍麗之物不求而自至快心快己之<lb/>
奉奔走競效于其前此衆人自謂適意者而隠居慕義<lb/>
<pb n="KR4h0152_WYG_329-5a"/>
之士以為何取乎此樹藝樵釣以養生彈琴讀書以養<lb/>
心徜徉恣肆於山泉丘壑之間咏歌論辨以發其趣棄<lb/>
禄利而不顧遺萬物而獨立其於適意亦巳至矣然而<lb/>
聖人君子猶病其隘也天之授我者養之致其全知之<lb/>
致其明行之致其篤用於世則使隂陽寒暑得其時日<lb/>
月星辰循其度九州四海老癃單弱之民無不得其欲<lb/>
鳥獸魚鼈草木有生之類無不遂其性不有用於當時<lb/>
則著之於書傳之天下後世使倫紀正而禮義行姦宄<lb/>
<pb n="KR4h0152_WYG_329-5b"/>
消而禍亂止勞神苦形不暇自適而以衆人之安危為<lb/>
喜戚以區宇寧風俗美為適意若斯人者其於富貴之<lb/>
樂固不忍處而亦焉忍樂其一身以自足哉此聖賢所<lb/>
以有功於世而非有志者不能學也浦陽黄君仲昭才<lb/>
美而甚文有司屢辟之辭不就作燕休之齋與士友講<lb/>
學名之曰適意人以仲昭為隠者也而余竊疑之人情<lb/>
非甚相逺也操瓢而呼者立於門雖御八珍不能知其<lb/>
㫖毛褐不完者行於途雖錦衣狐裘不能知其温人之<lb/>
<pb n="KR4h0152_WYG_329-6a"/>
不獲適其願者多矣仲昭寧能獨適意乎天下之不治<lb/>
非特政教不修法禁不宻也仕者茍富貴以忘民隠者<lb/>
私安佚以保身茍且鄙冒而不知聖賢之道者害之也<lb/>
余才不敢望乎聖賢然不敢不勉聖賢之事數十年間<lb/>
庶幾或見兵革不試黎民樂業無飢寒勞苦之歎豈非<lb/>
余與仲昭適意之時乎浦陽余遊學之所故舊賔客之<lb/>
在者甚衆於是時也享承平之樂單車往來相與講説<lb/>
唐虞三代之道以為天下慶葢必始於此矣<lb/>
<pb n="KR4h0152_WYG_329-6b"/>
　　全樂齋記<hi>方孝孺</hi>
心無媿戚慕怨而樂者樂乎天資於物而後樂者樂乎<lb/>
人天下之物未嘗無可樂也以無可樂而徒資於外物<lb/>
則其樂也有時而窮而吾樂之也有時而厭崇華侈泰<lb/>
妖姱珍怪之於目繁聲逺調之於耳肥堅安養之於身<lb/>
可以樂亦可以悲衆人樂之而君子笑之君子之所樂<lb/>
全其受於天者而不以人偽叅之索之極其明踐之極<lb/>
其誠持而行之至於久而不息則天地之運寒暑之迹<lb/>
<pb n="KR4h0152_WYG_329-7a"/>
萬物之情皆吾樂也豈若資於外者之淺乎彼快然適<lb/>
意自以為樂者可樂之具接於前則以為舉世之樂莫<lb/>
能敵及静思而熟念之凡其所樂者皆可慚恧悔恨也<lb/>
庸有一息之樂哉古之聖賢窮日之力常若不及者求<lb/>
其固有之樂而已不以窮達動其中也不以窮達變其<lb/>
樂斯樂之至者乎浦陽黄君資安修潔而知義處一室<lb/>
布衣蔬食若無以自適而心獨樂之名其所居曰全樂<lb/>
而屬余以記凡人心有所樂口未必能言也况君之樂<lb/>
<pb n="KR4h0152_WYG_329-7b"/>
而余能言之乎然天下之道同也古今之性同也余探<lb/>
乎千載之上而求之舜之鼓琴顔子之簞瓢曾晳之遊<lb/>
詠㑹乎吾心者如出於吾心也况於君乎余試與君登<lb/>
浦汭之髙丘而望之榮且悴者何為也感乎吾耳者何<lb/>
聲也晦明燠寒行乎兩間而無窮者何氣也流而逝峙<lb/>
而列者孰使之然也蒼乎其退倐乎其變化者誰為之<lb/>
宰也君請為余言之余當援琴而鼓之君之樂即吾之<lb/>
樂也吾之樂與舜顔子曾晳之樂將有同乎無同乎人<lb/>
<pb n="KR4h0152_WYG_329-8a"/>
之樂乎天之樂乎君必知之矣余烏足與聞之<lb/>
　　棠溪書舍記<hi>方孝孺</hi>
浦江之東有地曰棠溪吾友烏傷劉君養浩築室講學<lb/>
其上養浩學于太史善為文有名于四方年四十餘志<lb/>
不稍懈而益篤焉養浩謂余嘗從事乎學俾余記之嗟<lb/>
乎學豈易為而易知者哉非誠為學者不足以知非誠<lb/>
知之不足以言言之而不至知之而不明皆未盡為學<lb/>
之道者也古之為學者可見矣其幽深奥渺者雖不可<lb/>
<pb n="KR4h0152_WYG_329-8b"/>
以言傳未有道不足以周萬理才不足以用天下而可<lb/>
為聖賢者也孔子之門若子羔者跡其行可謂有道君<lb/>
子矣而孔子鄙之為愚若仲由者可以治千乗之邑而<lb/>
斥之為野葢子羔之信道而才不足以行之仲由優於<lb/>
才而未能以聞道皆偏滯於一隅者也後世學聖賢者<lb/>
既不足以得其大全髙明宏達之士務事功而過於疎<lb/>
略純恪謹飭之士攻義理而局於卑懦疎略之流必至<lb/>
於詐卑懦之流必至於木自漢以下未有不入於二途<lb/>
<pb n="KR4h0152_WYG_329-9a"/>
者也往者大賢病其若此於是著其説於羣經大窮乎<lb/>
天地而微析乎毫髪精之於性命粗之於事為莫不揭<lb/>
而示人使學者可以按書而蹈聖賢之域宜乎其易矣<lb/>
而卒未有至焉者有志者寡而安於小成者衆慎言篤<lb/>
行學之一事耳古之恒民皆由之而不以為異今之能若<lb/>
是人望之如聖賢而彼亦以得聖賢之道自望文辭言<lb/>
語道之餘器耳古之人未嘗以此為學而後之大儒君<lb/>
子舎是無以名此學之所以墜地而莫救也吾嘗以為<lb/>
<pb n="KR4h0152_WYG_329-9b"/>
當今之世非傑然雄才出而修孔孟之道不足以起俗<lb/>
學之弊而使生民見三代之盛以太史公之賢豈無望<lb/>
於為學之士哉此吾與養浩之所宜勉也夫人有美才<lb/>
難矣以美才而得師又難也茍不以聖賢為準則豈不<lb/>
可惜乎故吾以大者為養浩告若文辭之事固養浩之<lb/>
所知者余不敢以告也<lb/>
　　時敏齋記<hi>解縉</hi>
怠荒學者之賊也時敏學者之方也不敏未有能學者<lb/>
<pb n="KR4h0152_WYG_329-10a"/>
也聖人猶然也孔子好古敏以求之是也弓矢機張非<lb/>
敏不發輪輿斵削非敏不成攫獵馳驟非敏不獲分争<lb/>
辨訟非敏不勝文章政事非敏不妙不凝雖曲藝凡事<lb/>
猶然也矧夫學聖人者豈不然也堯兢兢舜業業皋贊<lb/>
贊禹孜孜湯日新文王乾乾雖聖帝王猶然也説命曰<lb/>
遜志務時敏是也有如不及之心與力而或有間之怠<lb/>
與荒中道之畫也山蹊之塞也前功廢而徒敏也可不<lb/>
戒哉世之明察勇健之士一旦為功名文章之雄歆艷<lb/>
<pb n="KR4h0152_WYG_329-10b"/>
其中忽焉企而赴之效之則之介然之頃初心之發火<lb/>
燄燄水漾漾未嘗不甚鋭且敏也取巻書手閱目透若<lb/>
將吞噬大聲琅然未數紙若三軍之敗巻甲荷戈顧後而<lb/>
奔靡也猶脅於威而忍也竟數紙□然心力俱困昏然<lb/>
喟舍水火而息者甚多也其他肆筆㸃青黄當筵論禮<lb/>
樂忽然雷鳴忽然電馳忽蛙然息者雖外慕猶然也矧<lb/>
夫聖人之道非能有歆艷其人者哉則一飯思堯舜置<lb/>
匕筯而莊蹻一觴慕孔子酒下咽而陽貨者何限也烏<lb/>
<pb n="KR4h0152_WYG_329-11a"/>
在其為學哉故學在敏敏在時無道不敏無事不敏無<lb/>
時無處而不敏斯為學者之方也可以一息怠荒賊之<lb/>
哉余平生無不敏之時以力敏事則事就以心敏志則<lb/>
志成心與力俱敏也知道以來十餘年聖人之所志洋<lb/>
洋焉未窺其際也勉勉未能罷其力也此豈一朝夕之<lb/>
敏求可志哉郭君某以時敏名其齋也固將以求聖人<lb/>
自勵也予喜與俱從事也請因是説記於壁兾如朝夕<lb/>
相講切也齋在居之西僅完葺仰有山俯有泉左右琴<lb/>
<pb n="KR4h0152_WYG_329-11b"/>
瑟詩書畫器皆麄足玩適而己家自宋居東梅後𨽻吉<lb/>
之吉陽門系出汾陽忠武王三十六世孫云<lb/>
　　予莊記<hi>吴溥</hi>
予莊去城南僅十五里舟行道迂則倍之其地皆山而<lb/>
面流田遶四周饁餉者不出百歩僻幽而靚深最宜隠<lb/>
者居然山卑而樵牧不輟其上常濯濯水清且寒無大<lb/>
魚土磽瘠不甚宜稼穡力勤而收薄富人多不欲之棄<lb/>
而不售者數十年矣予始得之陳氏問其所以名曰其<lb/>
<pb n="KR4h0152_WYG_329-12a"/>
地宜榆晉有古榆數株今不存矣或曰勝國時有俞氏<lb/>
居之故名予曰安知非天之遺予者乎夫天下之物茍<lb/>
非其有終身望之而不可得是莊也隱者不得居富者<lb/>
不欲居售之數十年而卒歸于予他日菟裘之計將于<lb/>
是乎托焉是天之所以遺予者無疑也宜名曰予莊凡<lb/>
溪山泉石澗壑田野徑路橋梁臺榭悉從而予之昔者<lb/>
栁子厚居冉溪之傍汚以惡名曰愚溪元次山愛祁陽<lb/>
之水據而獨得曰浯溪易號而改稱嘵嘵焉曲為詞説<lb/>
<pb n="KR4h0152_WYG_329-12b"/>
當時土著之民聞之口雖不能言安知其心不有忿且<lb/>
怨之者乎予之名莊意雖有在而名仍其舊居傍之民<lb/>
樸魯多不識字義聞之必不甚駭他日謝政而歸予知<lb/>
執耒耜者喜而從予耕執網罟者喜而從予漁執斧斤<lb/>
者喜而從予薪與夫時節伏臘祭喜宴㑹笑語謳歌者<lb/>
皆喜而惟予之從求其忿予怨予者必鮮矣是則莊之<lb/>
名予也不賢於愚與浯乎或曰自有莊以來地未始改<lb/>
也而地之主屢易知而可數者數人而不知者不可以<lb/>
<pb n="KR4h0152_WYG_329-13a"/>
縷數也百世之後安知斯名之不改歟予曰子何不達<lb/>
之甚也栁子之愚元子之浯一旦易萬古之名而猶不<lb/>
可改今予仍舊而名不加惡且與鄉人共之孰為而改<lb/>
之哉若夫土地溪山之所有予尚不敢保而况予子孫<lb/>
乎人得之而人予之是莊固猶予也遂為之記<lb/>
　　杞鞠軒記<hi>孫作</hi>
趙郡蘇先生避地中吴士大夫争走其門因闢軒以延<lb/>
客環藝杞菊既字其楣又屬為之文按杞與菊二類杞<lb/>
<pb n="KR4h0152_WYG_329-13b"/>
即今之枸杞菊則今之甘菊菊尤多種他如馬藺之為<lb/>
紫菊瞿麥之為大菊旋覆華之為愛菊俗皆以菊而雜<lb/>
餌之其害至有殺人之慘説者謂惟真菊延年效與枸<lb/>
杞不殊則真菊正甘菊耳世以其荑作羮其華入藥而<lb/>
本草亦謂服之輕身延年自天隨子掇以供桮桉而二<lb/>
物始貴然其味猶在肉食之亞至東坡翁守膠西齋厨<lb/>
索然不堪其憂日循廢圃求杞菊食之捫腹而笑則其<lb/>
用殆與穀粟比矣凡物益於人適於口不幸而不見賞<lb/>
<pb n="KR4h0152_WYG_329-14a"/>
於賢士君子即猩唇豹胎味同腊毒而椒蘭桂蕙下比<lb/>
茨棘又况杞菊而巳哉故士論之難犯雖鄭子産之賢<lb/>
曹孟德之奸卒不敢以人望廢清議甚者布衣之士操<lb/>
其予奪定為國是以配安危是則物之貴賤詎不以人<lb/>
之廢舉為重輕與先生於人物無貴賤大小採攬成就<lb/>
出其口者視天隨東坡之藻識雖一草一木是非之公<lb/>
無過舉焉今復推其嗜好厠於兩賢之門然後知向之<lb/>
所同益信不謬余居秀之南湖日與二三子誦杞菊賦<lb/>
<pb n="KR4h0152_WYG_329-14b"/>
以忘肉味久矣而比嵗下田不登方春農食麥葉或者<lb/>
天發其珍以相斯民而神靈之效將不在洗髓伐毛之<lb/>
後也乃重為之記<lb/>
　　書畫船記<hi>黄淮</hi>
陸乗車輿牛馬水乗舟古之制也余自筮仕以來承乏<lb/>
兩制四十餘年旦入禁垣侍帷幄薄暮還署間嘗一使<lb/>
齊魯以故乗輿馬之日多而乗舟之日葢少也頃因謝<lb/>
病還故里頻年入覲泝江入淮以達于㑹通非舟不可<lb/>
<pb n="KR4h0152_WYG_329-15a"/>
行居鄉屏處先隴往來湖山間必以舟從事與在職時<lb/>
事多相左亦其勢然也吾鄉湖中之舟甚偪仄緼竹為<lb/>
篷且易損竊嘗病之今年棐槃二子以余齒髙力衰舟<lb/>
輕劣不足以濟願更造新舟頗寛廣板上覆以蔽風雨<lb/>
牖兩傍以便觀覽與客同泛可布十餘席中設小榻獨<lb/>
往可以備燕息後闢行厨可以供茗飲為余慮甚周亦<lb/>
人子之至情也昔米元章名其行舸曰書畫船至今以<lb/>
為美談余與元章無能為役然儒者出入必以書畫俱<lb/>
<pb n="KR4h0152_WYG_329-15b"/>
假名自况無所不可也嘗讀歐陽文忠畫舫齋記始則<lb/>
追思謫宦逺涉觸蛟鼉冒波濤寢驚而夢愕終則羡夫<lb/>
逃世江湖之上者順風恬波傲然枕席一日千里自顧<lb/>
有所未暇余也既免蛟鼉波濤之危又無順風千里之<lb/>
逺天宇澄妍徜徉乎近境岸草汀花前迎後擁足以悦<lb/>
吾目漁唱棹歌交響互答足以充吾耳耳目各有所適<lb/>
氣舒神暢其樂陶然於是絃琴賦詩以發其趣或與賔<lb/>
朋布奕傳觴賡酬笑謔視彼傲然枕席孰優孰劣向非<lb/>
<pb n="KR4h0152_WYG_329-16a"/>
得請而歸乗輿策馬追逐公卿之後榮則榮矣然非病<lb/>
夫所宜何有於樂哉是皆上之所賜也上之恩猶天然<lb/>
言語文字豈能盡述姑記所及用以自慶云爾<lb/>
　　皆山軒記<hi>胡廣</hi>
國家建太僕寺於滁陽以總江淮羣牧之政聖天子蒞<lb/>
祚尤重其事乃遴選賢能授以是職吴侯鑑以將家子<lb/>
魁傑負才氣擢為太僕寺丞治事有法率以古之君子<lb/>
期待不肯為茍且之政比年馬大蕃息公私優裕侯尤<lb/>
<pb n="KR4h0152_WYG_329-16b"/>
好學於公退之暇即賦詩寫畫自娱嘗於公署之偏築<lb/>
室數楹為宴休之所引釀泉為渠紆流于外舉目而望<lb/>
則豐山琅琊諸峯環列逺近發竒吐秀隠見於煙雲杳<lb/>
靄間而朝暮之間變化無窮乃取歐陽公之言名之曰<lb/>
皆山軒徵予言為記滁之山水名大著於天下者葢自<lb/>
歐陽公始也公為守於滁築亭於山水之間日與滁人<lb/>
遊而樂之顧望清流之闗思宋太祖嘗破李景兵十五<lb/>
萬擒其將皇甫暉姚鳳於滁東門外求其迹葢百年之<lb/>
<pb n="KR4h0152_WYG_329-17a"/>
間故老己盡漠然徒見山髙而水清而當時得以樂其<lb/>
樂者伊疇之力也滁人葢未必知之而公與之言忠厚<lb/>
之至也予惟今之滁非可同於昔日我太祖皇帝龍飛<lb/>
淮甸由滁陽而基帝業呼吸雷動羣策響應英雄蕩滅<lb/>
滌除近年䝉昧之風振起典章文物之盛神聖功德與<lb/>
開天闢地而同其盛豈但平一城擒一二將之足擬哉<lb/>
昔者滁當干戈之際為用武之鄉今為邦畿千里之地<lb/>
而凡得以居其間者顧瞻山川仰思太祖開拓平治之<lb/>
<pb n="KR4h0152_WYG_329-17b"/>
功而當時故老猶有存者皆能道其盛也况草木雲霞<lb/>
蔚蔥炫爛五色之氣凝為龍文結為鳳彩霓旌翠華儼<lb/>
乎在目而向之徒見山髙而水清者漠乎其㣲矣又烏<lb/>
知有待於今日之盛也哉昔有覩山河而思禹蹟者禹<lb/>
之功盛大故人莫能忘我太祖功德卓冠萬世天下之<lb/>
所仰頼而人心有所不忘矧侯居官是邦優游無事以<lb/>
樂乎雍熈太平之盛其所以感慕之者宜何如也予知<lb/>
侯之修其德而勤其職思以報夫國家生育之深仁庶<lb/>
<pb n="KR4h0152_WYG_329-18a"/>
幾侯之心矧侯之父兄皆攀鱗附翼以取功名侯又當<lb/>
思振其家聲異時忠孝之名有所聞焉則是軒與滁陽<lb/>
山水競光華於久逺矣予竊幸與侯同其遭逢之盛是<lb/>
以惓惓焉為侯道之也<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_329-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百二十九<lb/>
</p>
<p>
</p>
  </div>
</body>
</text>
</TEI>
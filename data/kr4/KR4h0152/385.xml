<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百八十五</head>
    <p>
<pb n="KR4h0152_WYG_385-1a"/>
欽定四庫全書<lb/>
　明文海巻三百八十五　　　餘姚黄宗羲編<lb/>
　　記五十九<lb/>
　　　紀行<lb/>
　　夜度兩闗記<hi>程敏政</hi>
余謁告南歸以成化戊戌冬十月十六日過大鎗嶺抵<lb/>
大栁樹驛時日過午矣不欲但已問驛吏吏紿言須晚<lb/>
尚可及滁州也上馬行三小里稍稍聞從者言前有清<lb/>
<pb n="KR4h0152_WYG_385-1b"/>
流闗頗險惡多虎心識之抵闗已昏黒退無所止即遣<lb/>
人驅山下郵卒挾銅鉦束燎以行山口兩峯夾峙髙數<lb/>
百尋仰視不極口棧嶇崟悉下馬累肩而上仍相約有<lb/>
警即前後呼譟為應適有大星光煜煜自東西流寒風<lb/>
暴起束燎皆滅四山草木蕭颯有聲由是人人自危相<lb/>
呼譟不己銅鉦閧發山谷響動行六七里及山頂忽見<lb/>
月出如爛銀盤照耀無際始舉手相慶然下山猶心悸<lb/>
不能定者乆之予計此闗乃趙檢㸃破南唐擒其二將<lb/>
<pb n="KR4h0152_WYG_385-2a"/>
處兹遊雖險而竒當為平生絶冠夜二鼓抵滁陽十七<lb/>
日午過全椒趨和州自幸脱險即夷無復置慮行四十<lb/>
里渡後河見面山隱隱問從者云當陟此乃至和州香<lb/>
林院已而日冉冉過峯後馬入山嘴巒岫迴合桑田秩<lb/>
秩凡數村儼若武陵仇池方以為喜既暮入益深山益<lb/>
多草木塞道杳不知其所窮始大駭汗過野廟遇老叟<lb/>
問此為何山曰古昭闗也去香林尚三十餘里宜急行<lb/>
前山有火起者乃烈原以驅虎也時銅鉦束燎皆不及<lb/>
<pb n="KR4h0152_WYG_385-2b"/>
備傍山涉磵怪石如林馬為之辟易衆以為伏虎却顧<lb/>
反走顛僕枕藉呼聲甚㣲雖强之太譟不能也良乆乃<lb/>
起循嶺以行諦視巖塹深不可測澗水潺潺與風疾徐<lb/>
仰見星斗滿天自分恐不可免且念伍員昔嘗厄於此<lb/>
闗豈惡地固應爾耶盡二鼓抵香林燈下恍然自失如<lb/>
更生者噫余以離親之乆諸所弗計冐險夜行度二闗<lb/>
犯虎穴雖頻危而幸免焉其亦可謂不審也已謹志之<lb/>
以為後戒<lb/>
<pb n="KR4h0152_WYG_385-3a"/>
　　中元謁陵遇雨記<hi>李東陽</hi>
成化甲辰秋七月中元節例分官助祭山陵予與諭徳<lb/>
張君啟昭謝君于喬侍讀商君懋衡李君世賢當赴長<lb/>
景二陵前二日陛辭退㣲雨予與于喬並轡荷蓋以行<lb/>
出徳勝門土城外啟昭懋衡世賢皆會行數里雨頗急<lb/>
下馬憇野寺茶畢至清河少霽再憇再作午後至沙河<lb/>
河橋半圮壅土度馬馬上觀巖壑間片雲起輒雨脚如<lb/>
注明晦殊状暮至昌平縣學唐教諭玉率諸生冐雨迎<lb/>
<pb n="KR4h0152_WYG_385-3b"/>
候宿劉諌議祠後堂予與世賢牀于東壁與懋衡于喬<lb/>
對宿啟昭宿城西别館以詩寄之答焉入夜潦透壁及<lb/>
我牀下予亦苦衾薄乃與世賢移卧前室雨不止明日<lb/>
益急都指揮杜侯山來饋食徃訪之遂㑹啟昭入山山<lb/>
橋危滑馬厯磵度沙礫中暮抵陵廬駙馬蔡公孟陽攝<lb/>
祀事遣使饋果問其使云比至沙河河漲橋壞舟而濟<lb/>
予輩愕眙乆之夜半入陵祀已服盡沾濕上馬穿林薄<lb/>
中厯鄉所度磵水淙然有聲出陵門數里風驟作前後<lb/>
<pb n="KR4h0152_WYG_385-4a"/>
籠燭數十盡滅晦不辨色遂失道林木雜風雨聲若虎<lb/>
豹號噭響振山谷主僕朋侣咫尺不相應惟聞墮阬塹<lb/>
者相屬予與懋衡世賢進退無據自度恐不免時尚餘<lb/>
一燭隱隱見前騎有躍湍口以度者予輩引馬隨之每<lb/>
一馬躍首沒波内蹶起勢始定乂數里乃得路入昌平<lb/>
水深尺餘予先入祠懋衡世賢繼至予誦紀難詩有思<lb/>
親望闕語二君愀然曰此豈君賦詩時邪是夕于喬啟<lb/>
昭皆宿别館又明日㑹京府推官薛秉儀官邸酒數行<lb/>
<pb n="KR4h0152_WYG_385-4b"/>
五人者先至沙河北岸人積立如蟻予與吏部侍郎耿<lb/>
公好問户部侍郎李公文盛禮部侍郎謝公大韶兵部<lb/>
侍郎阮公必成刑部侍郎何公廷秀工部侍郎賈公廷<lb/>
傑大理丞楊公貫之列坐沙際官無舟惟兩漁舟出沒<lb/>
濤浪貫之募吏泅于南岸呼舟徑濟舟人利索錢呼不<lb/>
時至至則衆競趨舟舟欹輒覆墮渚水屢覆乃一濟濟<lb/>
不過五六人人望升舟者如登仙攀企不可及諸公僅<lb/>
以身濟僕馬皆限岸北予登一敝舟啟昭携一僕繼時<lb/>
<pb n="KR4h0152_WYG_385-5a"/>
舟己載三人至中流水急甚囬視舟尾有二人竊附縋<lb/>
著水中舟掣不得濟乘流下數十丈勢危甚前有洲旋<lb/>
繞若相迓者舟乃抵岸予與諸公坐岸南貫之出梨餅<lb/>
為野饋忽有一𨽻溺死衆號呼相顧皆慘沮無人色舟<lb/>
人驚散不復渡予有黠吏以一馬濟復徃取焉予自引<lb/>
鞚待之少頃又濟一馬予與啟昭皆空乗無鞍靮吏亦<lb/>
袒跣引馬入村店牖間稍稍見諸公皆獨乗馬過良乆<lb/>
于喬懋衡世賢繼濟復相賀僕馬猶有未濟者時日己<lb/>
<pb n="KR4h0152_WYG_385-5b"/>
暮去清河尚四十里予計欲稍前議未决予輒上馬衆<lb/>
乃追及夜至清河舊館爇火晚食予憊甚徑卧雨猶淅<lb/>
淅下未絶又明日始霽還至家晝漏下數十刻矣家君<lb/>
聞水漲殊廢寝食予至乃就食食畢後渡者始至云前<lb/>
夕赴祀時後堂東壁陡壞蓋昔所置牀處也因以語世<lb/>
賢更相賀云自予官二十餘嵗嵗四三祀予與其六然<lb/>
未有若是險者夜行失道險一也移床而壁壞險二也<lb/>
以敝舟渡急流險三也失道之險啟昭于喬不與敝舟<lb/>
<pb n="KR4h0152_WYG_385-6a"/>
之險懋衡世賢于喬不與壞壁之險世賢之外皆不與<lb/>
而予實兼之三者之中惟渡河尤甚其不至於顛躓者<lb/>
僅一髪而寒饑勞憊之状弗論也夫遭盛時遊近地舉<lb/>
吉禮而乃有是阨天下事固不可預計哉君子守身莅<lb/>
事惟所當為不可以夷險易志然亦有義處之夏屋非<lb/>
巖墻類固無容議獨終祀時若憇陵廬待明發必無道<lb/>
路之虞渡河時能返駐昌平俟水勢稍殺擇利以涉必<lb/>
無波濤舟檝之恐此二事蓋有遺悔焉盡人事乃可以<lb/>
<pb n="KR4h0152_WYG_385-6b"/>
諉天數茍充是志雖行之天下可也因作記以自戒且<lb/>
諗諸同行諸君子<lb/>
　　烏蠻瀧夜談記<hi>董傳策</hi>
世稱蜀中峽粤中瀧真誠江道巨險即亡論府江險最<lb/>
甚其在左江諸瀧若烏蠻灘其著者也嵗戊午冬余時<lb/>
以入戍遡流而渡越庚申秋余從戍所出送家嚴君至<lb/>
蒼梧出而順流入而遡流合徃還為一渡焉又越甲子<lb/>
春轅門檄余探海徼倭寇事迺又從戍所出渡蓋七嵗<lb/>
<pb n="KR4h0152_WYG_385-7a"/>
中三渡險瀧幸無他患苦良嘆竒遭哉良嘆竒遭哉於<lb/>
時余挾横槎仙子陸生者登謁伏波祠夜泊烏蠻灘上<lb/>
談漢事笑指岸祠謂曰若覩此公作何状夫逸夫之與<lb/>
豪傑士未易同日語矣彼所為窮堅老壯㫁㫁赤心報<lb/>
國真漢竒男子若屬𤣥修逸適無意人世事迺亦過式<lb/>
斯祠乎陸君曰嘻蠖伏鴻翔誠當其時可矣風流遷客<lb/>
何遽惱人如是余又笑謂曰若胡乃殊時論耶夫嚴子<lb/>
陵馬文淵斯二人蓋同光武時然子陵委志髙尚就徵<lb/>
<pb n="KR4h0152_WYG_385-7b"/>
不屈思以其身挽世靡競之風而文淵垂老功名屢請<lb/>
出塞至不憚衝炎涉瘴以身殉國夫斯二人雖殊趣迺<lb/>
其致非繇一轍者與子陵當仕而處以矯貪文淵當老<lb/>
而出以矯猾世之徼寵避難者視二人宜媿死焉夫談<lb/>
理性者類擯其人為未學然彼豪傑士顧又莫能效嚬<lb/>
拾瀋依様畫葫蘆云陸君者王陽明子之徒也聆至此<lb/>
而蹙額改容余復曰王先生自比伏波既建社稷功猶<lb/>
不辭思田之役雖委曲招就諸黠酋尚稽正法獨其憂<lb/>
<pb n="KR4h0152_WYG_385-8a"/>
國奉公効節不顧私良無異伏波武溪事云屬者安南<lb/>
不廷皇赫斯怒三將軍臨闗按兵承望相指無能當上<lb/>
任使者然無事後謗忌迺於是益信王先生所為非顧<lb/>
毁譽計利害者即其學非空譚比矣陸君曰足下不聞<lb/>
灘聲乎夫今淙淙奔湍聴之若激而覽覩之若飛舞者<lb/>
彼其中有不能平也然而巨險迫人焉自古功名之際<lb/>
蓋難處矣故為嚴陵則易為伏波王先生則難走故烏<lb/>
蠻人敢忘烏蠻巨險哉子休矣談無所用之矣迺相與<lb/>
<pb n="KR4h0152_WYG_385-8b"/>
假寐舟中明晨北發與之舍而談逸遊事<lb/>
　　雷埠石壁記<hi>董傳策</hi>
霄埠磯在永淳之南去火熖可里許厥石聳突成山廣<lb/>
袤數十丈㦸而森森者龜背者駝而負者鳯舞而豹蹲<lb/>
者環旋其左右兩崖相對夾之湍流厥壁峻立如巨障<lb/>
復突一尖者於江心互其崖石宛成二門粤自横槎而<lb/>
上諸瀧惟此為險諸瀧之石惟此壁為勝余初入戍渡<lb/>
此方搜竒時未暇搜及也至是挾友朋出游既得之喜<lb/>
<pb n="KR4h0152_WYG_385-9a"/>
甚爰告歐陽巡道鐫石顛而歐陽君欲鐫余名余笑謂<lb/>
名石不名余迺相與假重王陽明子鐫之云董子云余<lb/>
記雷埠石壁良怪物有遇不遇焉夫斯石壁者余即不<lb/>
出游雖經一再渡之猶畧而過矧諸未得渡者與然則<lb/>
其巖石之冺冺荒辟者又可知已雖然石無竒不竒人<lb/>
竒之即竒茍不竒之亦不竒夫石塊然無問竒不竒其<lb/>
又奚假余輩名哉<lb/>
　　雲陽夜别記<hi>呉時來</hi>
<pb n="KR4h0152_WYG_385-9b"/>
鬱江之濱蓋有水名伶俐云余嘗詣而覽之因而熟思<lb/>
曰嗟乎世恒言智者為伶俐謂其愚者不及也茲水殆<lb/>
非智者與夫水以濟筏楫潤稼澤物溉注不窮其智者<lb/>
宜居通邑鉅都諸冠紳賈舶接踵之區或注沃壤敏灌<lb/>
洩籍以滋利品彚滔滔乎矜衒其所長而今乃甘茹孤<lb/>
寂偃然自處乎僻陬遐壤方且相猶於荒凉揉雜之鄉<lb/>
淹没頓乎瘴烟屯㳫之所殆㡬乎罔能自表著吾意物<lb/>
之太愚者宜莫如兹水也夫懷僕僕之跡者每富昭昭<lb/>
<pb n="KR4h0152_WYG_385-10a"/>
云也董子曰語云别方未定别理千名豈不信然初子<lb/>
儀舍大江舍彭蠡紆道而來也以二人也而二人舍庾<lb/>
嶺取永新間道而來以子儀也夫既有所為而别吾能<lb/>
知有所為之理道不能必其不可蘄之路岐於是呼燭<lb/>
就艫壺酒叙别明月漸吐白露如珠相與賦詩見志張<lb/>
子賦江樹夕陽五章呉子賦執手雲陽三章董子賦五<lb/>
章賦就輒歌歌殘復飲仰視明月已在半天三人者雖<lb/>
破涕為歡勉相勸酬然而山側水濱雁吟葉落一去異<lb/>
<pb n="KR4h0152_WYG_385-10b"/>
地詎相見期割慈分手仍復躊躇巳不覺黯然其銷魂<lb/>
也乂倣古人分衣之義各有贈張子贈呉子董子以廣<lb/>
葛各一呉子贈張子以一土紬董子以一呉絹二家室<lb/>
人夜不能登張太安人舟則各以其所績為别張子曰<lb/>
無復以益我董子曰合以迹迹離即散合以道無離無<lb/>
合張子曰如其合也須今夜之言以復若猶未須今夜<lb/>
之言以識呉子曰别不别合不合何常惟初心矢不離<lb/>
此道矢不間㫁古人困而進徳者多矣吾輩又何難於<lb/>
<pb n="KR4h0152_WYG_385-11a"/>
此别蓋聞處困莫辨於易吾將以卒業焉張子曰呉子<lb/>
為學易之説因而曰且需一宿其齋戒蓍之而後行於<lb/>
是各就舟明日夙興就近恩館焚香告天而筮得震之<lb/>
豐噫易示之矣敢不勉旃遂别<lb/>
　　尋烏石山記<hi>呉時來</hi>
有山於此不百尺而髙不一里而遠山四面蒼色自遠<lb/>
而來前有萬頃之滄波晶晶漾漾若隱若見於樹間對<lb/>
城而廓處野而奥以呉子之好遊將為家於山水間博<lb/>
<pb n="KR4h0152_WYG_385-11b"/>
採旁問求其愜我意者不可一得此則最愜我意當眼<lb/>
舉趾經嵗而始能得之斯非可怪耶己未九日返自朗<lb/>
寧病横人之不麥也將教之麥課兒輩麥於西郊見叢<lb/>
莽中有若髙丘乃與諸人徒披莽而入棘裂我衣石滑<lb/>
我步無可見竒明日空齋中望寶華峰不戒僕夫乗興<lb/>
而往渡横江以風狂興輒盡循西行望烏石山而返又<lb/>
明日出眺龍起之池又以荒穢意亦不在循西行望烏<lb/>
石山忽語僕夫曰曷不剪荒伐莽以舒我視果而荒翳<lb/>
<pb n="KR4h0152_WYG_385-12a"/>
一除有美皆出寶華屏其前古鉢枕其後龍毋二塘迤<lb/>
邐山下東城西山禽鳴魚躍而嚮之盼望未徃者争獻<lb/>
於林樹間若有以逢迎我者於是日至又日至焉步既<lb/>
不厭景亦難窮始怪得之之晩以問之心心既莫知以<lb/>
問之山山又不答聞古之擅勝必於髙山深谷跡所罕<lb/>
到後出為竒此乃不凌髙不探深其竒又若此豈以後<lb/>
出者與我歟如必待至誠篤好舍我其誰且又遲遲踰<lb/>
嵗若彼其難卒乃以無意得之將造化者秘而不輕其<lb/>
<pb n="KR4h0152_WYG_385-12b"/>
出歟士君子俛仰宇宙登山觀水夫固寄意焉耳意茍<lb/>
在巻石勺水自足怡悦茍不在雖牛山瑯琊増慨生悲<lb/>
噫安知天下之佳山水不有沉埋草莽中不易自見如<lb/>
此山者歟為記以幸此山之遭又見遊者不遠目前莫<lb/>
不有佳山水在焉<lb/>
　　烏蠻灘夢記呉<hi>時來</hi>
余於癸卯赴秋試將發前一夕夢一老人深衣幅巾策<lb/>
杖自里丞相橋而北提杖喝曰若何不拜我而祖也來<lb/>
<pb n="KR4h0152_WYG_385-13a"/>
前而端拱拜起畢老人曰賈誼傳不可不讀來作强對<lb/>
色且云這書那有不讀老人曰若曽面識其人乎來曰<lb/>
願識之顧其人安在老人不應策杖去如飛來隨之忽<lb/>
然不知何地所厯皆窮谷大川危巒絶塹其間險阻﨑<lb/>
嶇盤桓攀陟皆非素所曽至地乆之至一紅廟前指來<lb/>
拜曰此馬王廟也余驚寤夢若無可曉夙起語族父鸞<lb/>
峰先生先生曰祖告若矣今年題當有賈董事抑或霍<lb/>
光傳不可不讀意耶乆而無徵余亦置不意中今秋過<lb/>
<pb n="KR4h0152_WYG_385-13b"/>
長沙經衡永入桂林下府江渡左江諸瀧每至一處動<lb/>
如已至有疑於心不可憶記及投烏蠻灘謁馬伏波廟<lb/>
勃然大寤忽焉淚零夢中所謂馬王廟峭石驚磯浮烟<lb/>
飛沬光景滿眼依如昨遊余兹行以為咎由自執也而<lb/>
夢已定於十六年之前余祖於出試之初預告之矣豈<lb/>
非命耶馬伏波廟遍嶺外而烏蠻其著者是來至横之<lb/>
徵也所指賈誼豈昨經長沙之徵抑不善處窮謂用為<lb/>
戒耶謹述之以自礪并以告夫後之君子庶其安命易<lb/>
<pb n="KR4h0152_WYG_385-14a"/>
示知險知阻險阻疇能幸而免哉知險阻不為所遷有<lb/>
命存焉矣<lb/>
　　遊天窟岩記<hi>呉時來</hi>
夏五董子與呉子為天窟之遊至洞口雨至題詩而還<lb/>
菊月呉子送董翁返自烏蠻過謝村借燎率羣從徃遊<lb/>
岩有洞口東向洞中有八景具沈學士與陸同知詩大<lb/>
都洞中如夾巷長里許不大竒絶惟盡處容光下照如<lb/>
綺忩有岩乳滴成玉鼎亦如玉笋又如石盆盛獅子箕<lb/>
<pb n="KR4h0152_WYG_385-14b"/>
踞其中者水冷甚從者掬而食之或取以濯眼焉既周<lb/>
而出岩居之氓蒸小豚兎子來食且言且笑問之曰以<lb/>
岩之外不如鳯凰之秀㧞以岩之内不如空洞之玲瓏<lb/>
呉子曰如玉乳二岩亦有之不氓曰惜乎其㝠㝠也呉<lb/>
子曰夫吾汝語汝未易吾領不汝語則岩之徳隱而不<lb/>
彰以為㝠乎其徳昭昭以為昭乎其質㝠㝠吁嗟乎安<lb/>
知㝠㝠之不昭昭乎今夫人心有窟耳目口鼻人之大<lb/>
竅也其質藏於人其氣交於天惟其窟㝠㝠故其能受<lb/>
<pb n="KR4h0152_WYG_385-15a"/>
昭昭出乎耳竅而天聲入之其納之也㝠㝠焉是為聰<lb/>
窟出乎目竅而天色接之其納之也㝠㝠焉是為明窟<lb/>
耳目之靈以交乎天也其中㝠㝠焉故能受故君子不<lb/>
外闗而外不能入不内楗而内不能出沈視於㝠以徹<lb/>
天明沈聴於㝠以徹天聰其竅常虛天光乃歸其窟常<lb/>
寂和氣乃出故其治身不竭精神而津津潤焉其治人<lb/>
不竭智力而明明覺焉安知㝠㝠之不為昭昭乎今夫<lb/>
人之所昭昭者日中而游正晝而馳目眩於五色而不<lb/>
<pb n="KR4h0152_WYG_385-15b"/>
自辨其黒白雖然强視其天明昏矣耳奪於五聲而不<lb/>
自辨其清濁雖然强聴其天聰聾矣處鄉為隙在國為<lb/>
蠧㝠行飾詐竊竊然雖崇髙據顯而且殖蓬髙也安知<lb/>
昭昭之不為㝠㝠乎故為善于幽暗之中其光常徹為<lb/>
不善於顯明之中其中常塞誰令以彼易此乎故天聰<lb/>
明其體常寂三辰為光不見人有夜秉燭者乎人之視<lb/>
之以明而彼之視人則暗故居明常暗置明鏡於幽室<lb/>
其光不發矣得日影而燁然此之謂以暗受明氓長跪<lb/>
<pb n="KR4h0152_WYG_385-16a"/>
而言曰小人無知不悟君話將歸而告之兹岩之丈人<lb/>
須臾有丈人仰天而嘯迎呉子曰吾之辭髙明就寂寞<lb/>
托業於此也有年所矣未有知我者幸子白之既以明<lb/>
吾徳而又以察人理也哉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_385-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷三百八十五<lb/>
</p>
<p>
</p>
  </div>
</body>
</text>
</TEI>
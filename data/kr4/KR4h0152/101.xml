<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百一</head>
    <p>
<pb n="KR4h0152_WYG_101-1a"/>
欽定四庫全書<lb/>
　明文海巻一百一　　　　　餘姚黄宗羲編<lb/>
　　説一<lb/>
　　醫説<hi>趙汸</hi>
醫之為術古之君子類皆能之以為養生事親慈幼之<lb/>
切務非可漫焉諉諸人者是以百家衆技莫得而先焉<lb/>
况人之有身肌膚之㑹筋骸之束元氣之藏神明之谷<lb/>
經之所起脉之所止營衛周流屈伸聚散與天地比運<lb/>
<pb n="KR4h0152_WYG_101-1b"/>
氣靡常土風殊理五臟六腑勝負衰旺死生疾病之所<lb/>
以皆儒者格物致知之目所當必究未有𡨕然於一身<lb/>
之内而得為大儒君子者也去古既逺由百家衆技而<lb/>
上率以空言相師而不既其實惟醫則利害得失決於<lb/>
旦暮間甚逺不過旬日非可以文辭隠蔽故學者鮮焉<lb/>
於是判為専門而世俗養生事親慈幼之際亦惟他人<lb/>
是託其不能無憾者衆矣宋之盛時嘗命文臣知其説<lb/>
者取前代方劑雜民間所獻遴選而慎存以極謹審之<lb/>
<pb n="KR4h0152_WYG_101-2a"/>
道業斯術者賴焉奈何庸人謬為増損一以温平和解<lb/>
掩其所不知而終無益于治療之效漢長沙太守之書<lb/>
觀證察脉以知病之所在而湯劑施焉其道最為精當<lb/>
而近世以來遂為絶學間有剽聞一二曽未得其要領<lb/>
而疏導湧泄率意妄施戕生人於掌股間而目不瞵其<lb/>
流弊豈有涯哉故凡儒者所當為而不知講則世俗之<lb/>
士將起為之其禍有不可勝言者不獨醫也河南處士<lb/>
郭公子和嘗以其修已治經之餘取張氏書精意研覃<lb/>
<pb n="KR4h0152_WYG_101-2b"/>
補其闕略朱子為叙以表章之沙隨程公可久亦有論<lb/>
著今傳者罕矣四海既一河間劉氏東垣李氏之説始<lb/>
行東南其遺書未嘗散布者猶有數十種有志者由是<lb/>
以遡長沙之學而有得焉可以養生可以事親可以及<lb/>
人庶幾古者大儒君子之能事不遂泯於方來已乎雖<lb/>
然醫仁術也其體甚大其理甚微其用物也猥而雜其<lb/>
取效也近而著非通乎天地之化辨乎事物之賾者不<lb/>
足以成其能也非貫乎方論之博極其心思之至者不<lb/>
<pb n="KR4h0152_WYG_101-3a"/>
足以致其用也盖必有明敏之資躬質厚之行而又反<lb/>
諸身以求古人格物致知之所必究者而用力焉使其<lb/>
心静而理明志堅而神定然後聖神功巧脉病證治之<lb/>
説可以意㑹金石草木形色氣味之性可以類推而又<lb/>
博濟而匪私善施而不伐庶幾醫道復古者乎予嘗重<lb/>
有慨於斯切意通都大邑或有其人而未之見聞浙東<lb/>
朱公彦修親得河間東垣之傳於其師每欲一從之游<lb/>
亦因循未暇也至正己丑冬來錢塘卧病進士臨川葛<lb/>
<pb n="KR4h0152_WYG_101-3b"/>
元哲㑹舍君時為行省掾以長沙法親煮藥飲予且曰<lb/>
予書佐慮叔原善論醫當使為子發藥既而叔原至按<lb/>
脉處方乃東垣治内傷法也藥三進而病愈予歸山中<lb/>
每思叔原不忘辛夘十月予復來而叔原方給事公府<lb/>
少暇日則指徐君子貞相識因造其家得觀李氏諸書<lb/>
歎其用力之久客中感疾屢從子貞得藥如鑰透簧湯<lb/>
沃雪又喜其取效之速聞朱公昔遊㑹府子貞之先君<lb/>
子愛慕之因遣子受其説又知其學為有傳書肆老人<lb/>
<pb n="KR4h0152_WYG_101-4a"/>
陳思復為予言子貞之父孝於親養生送死不墮流俗<lb/>
尤篤友誼則其過庭之間所以為學問之本者必有道<lb/>
矣盖是數者皆非今日方技家所能備而子貞兼有之<lb/>
且年甚富氣甚清讀書論文日進因之以成其能致其<lb/>
用使得於已者可及於人續于前不絶於後其事甚偉<lb/>
而乃優游獨善使其道闇然而不章予盖深惜之故具<lb/>
以平昔所見為子貞言子貞倘因予言而有感其必善<lb/>
施博濟不失父師之意有以副交游之望乎<lb/>
<pb n="KR4h0152_WYG_101-4b"/>
　　染説<hi>蘇伯衡</hi>
凡染象天象地象東方象南方象西方象北方象草木<lb/>
象翟象雀以為色取蜃取梔取藍取茅蒐取槖盧取豕<lb/>
首取象斗取丹秫取涚水取欄之灰以為材熾之漚之<lb/>
暴之宿之淫之沃之塗之揮之漬之以為法一入再入<lb/>
三入五入七入以為候天下染工一也於此有布帛焉<lb/>
衆染工染之其材之分齊同其法之節制同其候之多<lb/>
寡同其色之淺深明暗枯澤美惡則不同其深而明澤<lb/>
<pb n="KR4h0152_WYG_101-5a"/>
而美者必其工之善者也其淺而暗枯而惡者必其工<lb/>
之不善者也盖天下之技莫不有妙焉染之妙得之心<lb/>
而後色之妙應于手染至於妙則色不可勝用矣夫安<lb/>
得不使人接于目而愛玩之乎此惟善工能之非不善<lb/>
工可能也夫工於染者之所染與不工於染者之所染<lb/>
其色固有間矣雖然工者所染之布帛與天地四方草<lb/>
木翟雀其色則又有間矣無他天地四方草木翟雀之<lb/>
色二氣之精華天之所生也天下之至色也布帛之色<lb/>
<pb n="KR4h0152_WYG_101-5b"/>
假乎物采人之所為也非天下之至色也學士大夫之<lb/>
於文亦然經之以杼軸緯之以情思發之以議論鼓之<lb/>
以氣勢和之以節奏人人之所同也出于口而書于紙<lb/>
而巧拙見焉巧者有見於中而能使了然於口與手猶<lb/>
善工之工于染也拙者中雖有見而詞則不能達猶不<lb/>
善工之不工于染也天下之技莫不有妙焉而况於文<lb/>
乎不得其妙未有能入其室者也是故三代以來為文<lb/>
者至多尚論臻其妙者春秋則左丘明戰國則荀况莊<lb/>
<pb n="KR4h0152_WYG_101-6a"/>
周韓非秦則李斯漢則司馬遷賈誼董仲舒班固劉向<lb/>
揚雄唐則韓愈栁宗元李翺宋則歐陽脩王安石曽鞏<lb/>
及吾祖老泉東坡穎濱上下數千百年之間不過二十<lb/>
人爾豈非其妙難臻故其人難得歟雖然之二十人者<lb/>
之於文也誠至於妙矣其視六經豈不有逕庭也哉六<lb/>
經者聖人道徳之所著非有意于為文天下之至文也<lb/>
猶天地四方草木翟雀之為色也左丘明之徒道徳不<lb/>
至而其意皆存于為文非天下之至文也猶布帛之為<lb/>
<pb n="KR4h0152_WYG_101-6b"/>
色也學者知詞氣非六經不足以言文𤣥非天黄非地<lb/>
青非東方赤非南方白非西方黒非北方夏非翟緅非<lb/>
雀紅緑非草木不足以言色可不汲汲于道徳而惟文<lb/>
辭之孜孜乎天台方希直從太史宋公學為文意其年<lb/>
甚少而其文甚工不惟同門之士未有及之者自朝之<lb/>
搢紳以至四方之老成凡與宋公友者無不推許之以<lb/>
為不可及余每過宋公退即希直讀其所為文未嘗不<lb/>
擊節而歎其有得于文之妙也今希直將歸其鄉大肆<lb/>
<pb n="KR4h0152_WYG_101-7a"/>
其力于文故因以此勉焉余自蚤歳徒盡心於文章垂<lb/>
五十而迄無成不知自勉乃欲勉希直寧不知愧然希<lb/>
直得余説而及時以道徳自任則又何至若余哉此余<lb/>
之所以致愛助于希直也<lb/>
　　雷説上<hi>劉基</hi>
有夫耕于野震以死或曰畏哉是獲罪于天天戮之矣<lb/>
劉基曰噫誣哉何觀天之局也一夫有罪天將自戮之<lb/>
乎天生民而立之牧付之以生殺之權而又自震以討<lb/>
<pb n="KR4h0152_WYG_101-7b"/>
焉惡用是司牧者為也曰天鑒于民有隠慝焉人罰弗<lb/>
能及也而震以威之微顯闡幽神道也曰惡是何言也<lb/>
古帝制刑以為天下均故執刑如執權因罪之輕重而<lb/>
前知之又不敢専而聴于天曰天討也夫是之謂贊天<lb/>
地之化育今曰天又自以震戮人罪吾不知天之所自<lb/>
戮者以何等罪乎謂其積之極人不能勝而戮之耶則<lb/>
天下之為人子而不考為人臣而不忠為人長而不慈<lb/>
為人幼而不孫為人友而不義為人妻而不順賊義而<lb/>
<pb n="KR4h0152_WYG_101-8a"/>
戕仁縱私而滅公倚勢而行姦乗約而肆淫人言而獸<lb/>
心隂慘而陽和磨牙吮血朘膏刮骨擅威作福殘害正<lb/>
直而逭于司冦之誅者不為不多矣豈司雷者有所畏<lb/>
乎乃不一有戮而庸夫乎戮焉使彼有以覘天之意而<lb/>
謂天之所怒在彼而所容在此也則恃以不忌是天以<lb/>
震勸逆而濟禍也豈天道哉必不然矣曰然則雷何物<lb/>
也曰雷者天氣之鬱而激而發也陽氣搏於隂必迫迫<lb/>
極而迸迸而聲為雷光為電猶火之出礮也而物之當<lb/>
<pb n="KR4h0152_WYG_101-8b"/>
之者柔必穿剛必碎非天之主以此物擊人而人之死<lb/>
者適逢之也不然雷所震者大率多于木石豈木石亦<lb/>
有罪而震以威之耶<lb/>
　　雷説下<lb/>
或曰雷有神焉有諸曰人曰有之曰然則雷神所為而<lb/>
非氣矣曰否雷與神皆氣之所為也氣也者無所不能<lb/>
為也忽而形倐而聲為雷為神或有或無不可測知人<lb/>
見其忽而形也而謂之神夫神也者妙萬物而無形形<lb/>
<pb n="KR4h0152_WYG_101-9a"/>
則物矣是故有形而有質者有形而無質者有暫者有<lb/>
久者莫非氣所為也氣形而神寓焉形㓕而神復于氣<lb/>
人物鬼神或常或變其歸一也曰既為神也而曰不能<lb/>
戮人罪何耶曰神形而暫者也彼且不能以其形惡能<lb/>
求罪人而戮之<lb/>
　　菜窩説<hi>并序劉基</hi>
　菜窩者宗姪彬之所以名其居室也彬字宗文少好<lb/>
　學有識而未用其居在處州府城之東門每求予為<lb/>
<pb n="KR4h0152_WYG_101-9b"/>
　文而恒弗得暇今年予來京師而彬亦以儒士貢為<lb/>
　工部主事因戲作菜窩説且以勉而進之云爾<lb/>
犁睂公謂東門子贆曰子之居東門也井地十畝既夷<lb/>
既壤俯壕為溝倚城為墉藩以枳林緯以蘖場是盖比<lb/>
如東鍼錟若攢鎗蛇蜴不能求其縫罅蚍蜉不能為之<lb/>
穴隙也何不墾之以種樹乎又何不耕之以藝稷黍乎<lb/>
不然何不大為之池分北山之泉流以養鱉與魚乎徒<lb/>
何為乎築陋室于其中墼糞土以為壁茨以腐茅蟦蝎<lb/>
<pb n="KR4h0152_WYG_101-10a"/>
是宅藉以瓦礫羊蹄豕跡與鼢鼠為主客平明出門不<lb/>
馬不車不驘不驢以造他人之廬呼朋命徒左蹌右趨<lb/>
談無用之空言强相名而曰儒坐視殷賑之腴索為蓬<lb/>
藋之區不亦悲乎吾聞燕秦棗栗穰橙鄧橘李梨薁鬱<lb/>
秦杏周漆柿桃柰楔琬容琰質椅桐栝柏堅繢有瑟桂<lb/>
椒萸榝吐芳馞馝木瓜榅桲藷藇葛芴叢蔓轇轕彼揫<lb/>
此茁或庸其材或以其實或黄如金或赤如日翹蕭逺<lb/>
條可蜂以蜜克勤厥營茍獲其一富擬封君受天之秩<lb/>
<pb n="KR4h0152_WYG_101-10b"/>
范子所至穿池種魚史傳貨殖盛稱陶朱八口之家五<lb/>
畝之宅牆下栽桑足以衣帛今子不士不農不商不工<lb/>
綴籍州庠口體不充人皆子嗤子曷不懜東門子贆聴<lb/>
之愀然思之杳然瞿然而作再拜而怍立而言曰公有<lb/>
言吾獲矣而吾亦有知焉請以復于公吾將以藝稷黍<lb/>
乎則古人一夫受田百畝而給今將以五畝為宅矣則<lb/>
所羨不過二十之一不能以不飢也抑將以種樹乎則<lb/>
近者非四三年不成不知逺者又幾年乎不可以懸吾<lb/>
<pb n="KR4h0152_WYG_101-11a"/>
釡而俟㸑也抑且為池以畜魚乎則我身畸耳貸力於<lb/>
人何日成乎不可以暵吾肬而待汲也今當種菜而鬻<lb/>
焉尚庶幾乎可也夫夫菜也者采也君子之所采也或<lb/>
謂之蔬焉蔬也者疏也食梁肉者之所疏也君子所采<lb/>
而食梁肉者疏之庶幾或者可以裕我矣乎乃往訪于<lb/>
溪南之圃人得膏土沃泉之術蒐四鄙之菜類其族而<lb/>
種之買牛牯一牸三鏺其萊蕪芟去奥薉㧞其荄杜阜<lb/>
翳籜而灺之穿井於其四隅建桔橰焉潴水有池洩水<lb/>
<pb n="KR4h0152_WYG_101-11b"/>
有渠或培或滋或叢或竒灌溉攸宜或耘或耔疎稠比<lb/>
稀慈穉舉肥根莖實荑各隨其時羅之離離㩜之菲菲<lb/>
未浹旬月而東門氏之童色澤如也貎懌如也窺其園<lb/>
則鬱鬱芊芊入其門則盎然春温有酒盈尊他日犁眉<lb/>
公過焉東門子贆御諸門犁眉公笑曰子亦足於斯而<lb/>
已乎東門子贆再拜謝曰吾願見公而有陳焉久矣請<lb/>
坐于吾廬而為公言之可乎公曰吾願也東門子贆曰<lb/>
公能悉識吾菜乎公曰未也請之園而言焉曰始吾之<lb/>
<pb n="KR4h0152_WYG_101-12a"/>
不營是園也漠乎其無思也今吾之既營是園也惟其<lb/>
所以壯吾址而厚吾生則非一日也天地久其道而萬<lb/>
物生聖人久其徳而庶功成士農工商久其業而百務<lb/>
貞故植韭以為之君韭者久也所以久吾生也致久必<lb/>
慎其揆故植之以葵葵者揆也揆得其道則視明而聴<lb/>
聰故植之以葱聰達則得算多故植之以蒜蒜者算也<lb/>
算不失家必豐故植之以蘴豐則彊矣故植之以薑薑<lb/>
强也物大彊則過剛剛過則折君子戒焉故植之以芥<lb/>
<pb n="KR4h0152_WYG_101-12b"/>
芥者戒也戒事者思必苦思苦則毒故植之以荼荼毒<lb/>
罹于中而用力勤故植之以芹勤極則病故植之以蒲<lb/>
蒲痛也病之劇也病劇必弱故植之以荏荏柔而弱也<lb/>
弱則微矣故植之以薇微骭痬也骭微則羸其行故植<lb/>
之以蔞蔞者僂也愈病必以藥故植之以芍藥藥攻病<lb/>
不可失其養故植之以鞠鞠養也得其養而後蘇故植<lb/>
之以蘇蘇則起矣故植之以芑起必慎以保其後故植<lb/>
之以瓠瓠者䕶也䕶不違乎道則難舒而福生焉故植<lb/>
<pb n="KR4h0152_WYG_101-13a"/>
之以芷芷者祉也引祉莫大乎育徳故植之以蓄蓄必<lb/>
有濟故植之以薺薺者濟也濟自近而之逺自卑而底<lb/>
髙也故植之以菘菘者髙也髙極必窮故植之以芎藭<lb/>
慮窮者必早計故植之以薊薊者計也吾朝而游焉觀<lb/>
其菶菶菁菁可以悅吾目而暢吾情夕而游焉擷其芳<lb/>
而茹其英可以㫖吾腹而曼吾齡又可以究吾知而通<lb/>
物理安得不悠然而永懐怡然而自喜哉夫吾廬窩也<lb/>
不足以延長者而長者肯臨焉不可以不志請名之曰<lb/>
<pb n="KR4h0152_WYG_101-13b"/>
菜窩願公為誌之犁眉公大悦遂旅其菜酌其酒書其<lb/>
言而去<lb/>
　　南岐癭者説<hi>劉球</hi>
南岐在秦蜀山谷中其水甘而不良凡飲之者輙病癭<lb/>
故其地之民無分大姓小家子男婦女老人後生無一<lb/>
人無癭者彼既安於常故而莫醜之亦莫思所以去之<lb/>
及見外方人至則羣小子婦人聚觀而笑之曰異哉爾<lb/>
之頸也焦而不吾類焉外方人曰爾之纍然凸出于頸<lb/>
<pb n="KR4h0152_WYG_101-14a"/>
者癭病之也不求善藥去爾病反以吾頸為焦耶笑者<lb/>
曰吾祖然也吾父然也吾家之人然也吾鄉之人然也<lb/>
烏用去乎哉終莫知其為醜也夫世之人紛然以貨利<lb/>
病其心而不念其背于道外于義猶癭者不自覺其失<lb/>
于形矣及見正人君子言不能相入輙羣起而攻之曰<lb/>
爾何迂也非吾類也噫是何異癭者笑世人為焦頸哉<lb/>
　　説舟<hi>劉球</hi>
余常觀舟於江湖之上矣其水盛而風烈波濤之勢洶<lb/>
<pb n="KR4h0152_WYG_101-14b"/>
湧黿鼉蛟魚出沒遠近山川為之震蕩晝日為之昏黒<lb/>
彼羣小艇方港收岸泊之不暇所謂鉅艦穹艫者且欲<lb/>
髙其牙檣張其帆席當中流冒白浪以上下乎其間萬<lb/>
斛中藏不見其為重千里倐至不覺其為逺盖其物大<lb/>
而具備故雖渉江濤之險而恬若無事而功百倍於羣<lb/>
小艇焉使其在恬風之潴止水之淵雖有載重致逺之<lb/>
能且無所施其與衆小艇何辨焉士君子負才美不能<lb/>
得名于僻壤小邑而能得名于大方亦何異于舟哉友<lb/>
<pb n="KR4h0152_WYG_101-15a"/>
人羅君勉學工部侍郎寅菴先生從子也以歸安丞得<lb/>
代來京中外人皆薦之限于常格不能㧞調江夏丞江<lb/>
夏湖廣首邑當水陸四達之衝朝使蕃物往來無虚日<lb/>
勢偪而政瑣以煩人無樂於官其邑者猶風濤險阻而<lb/>
羣小艇皆畏縮不敢前也羅君有學問文章而才能優<lb/>
于已識量髙于世猶鉅艦穹艫之為物大而其具備也<lb/>
往丞劇邑雖喧囂交集其耳疑難充塞其胸必能無動<lb/>
於懐猶舟之犯險浪而若履安流也事必敏于為為必<lb/>
<pb n="KR4h0152_WYG_101-15b"/>
果于收猶舟之行愈速而至愈逺也政令之施事業之<lb/>
就必將異于人而優於人猶舟大而功倍也雖然羅君<lb/>
猶當端其心以為之舵樹其節以為之檣察於世故以<lb/>
髙下其帆席體乎人情以緩急其綯索然後能有濟也<lb/>
不然將危于羣小艇焉尚望其功之成乎交游之士皆<lb/>
贈羅君以詩余獨舉舟以喻之<lb/>
　　物形説<hi>李賢</hi>
萬物之形不出方圓二者然草木鳥獸之類由天生者<lb/>
<pb n="KR4h0152_WYG_101-16a"/>
其形圓惟器用室宇之類由人為者方圓兼之大抵出<lb/>
于自然者未有不圓而方者反是蓋圓之出於自然者<lb/>
以有理為之主也理即太極假使有形無不圓者故周<lb/>
子為圖以示人亦必圓其形焉或謂天圓而地方地豈<lb/>
不出于自然乎曰以地為方者據其平言之也殊不知<lb/>
天包于地地如卵黄盖亦未嘗不隨天而圓其形焉且<lb/>
紙窻之隙初無圓者日來射之其影必圓蓋亦隨日之<lb/>
形耳水波之静雖曰平焉以物投之其紋必圓盖一生<lb/>
<pb n="KR4h0152_WYG_101-16b"/>
水水亦隨天之形耳以類而推之莫不皆然于以見造<lb/>
化之知矣<lb/>
　　捕魚者説<hi>李賢</hi>
湍之北涯有港焉水自湍流滙而為淵始容小舟入百<lb/>
步外漸濶成潭水深莫測相傳有龍隠其中魚大至尋<lb/>
丈戲躍自得觀之者環步垂涎而不敢犯村有漁者不<lb/>
勝其欲獨棹往捕之飽其船以歸潭亦寂然無所靈異<lb/>
里人見之驚其得大且多争問所自漁者靳不以告由<lb/>
<pb n="KR4h0152_WYG_101-17a"/>
是潜持羊酒粟帛以賂之始告焉求者既多告之亦衆<lb/>
衆懼前所聞猶豫不往漁者利其賂曰傳有龍者妄也<lb/>
昨者吾捕良久寧不興起邪能我從者與俱于是隨以<lb/>
往者十八九惟一二熟計之謂龍處必深彼必㑹其未<lb/>
知耳其可再乎獨不從已而漁者進從者繼之至潭方<lb/>
捕之頃水忽湧溢漁者不知所在餘皆驚亂迅雷大震<lb/>
墨雲匝地烈風暴雨驚電閃爍漁人溺死過半得附岸<lb/>
者神飛心悸不知言語飲食者累日惟一二不從往者<lb/>
<pb n="KR4h0152_WYG_101-17b"/>
無恙嗟夫漁之貪利而蹈害也如此人之趨附權勢也<lb/>
亦然方見其赫赫炎炎可以富人可以貴人莫不趨之<lb/>
附之百計效勤以餌其所欲已而天道一還權勢既㓕<lb/>
趨附之人逮禍莫逃與從漁者何擇焉惟守道秉義君<lb/>
子能逺之耳録其説以為士之立身者鑒焉<lb/>
　　媒説<hi>石珤</hi>
西里之婦有習為媒者三年不成凡為絲蘿之好鮮扣<lb/>
其門釡竈蕭索將營他技聞國有大媒氏乃載束帛往<lb/>
<pb n="KR4h0152_WYG_101-18a"/>
問之再拜而進曰自婦之為媒也膏唇錯牙毁方削亷<lb/>
意隨波流辨逐風生化強為奸扛卑使尊堅白同異燦<lb/>
爛紛綸盼移喜怒咳定取予左顧漢勝右麾齊衂自以<lb/>
為術已精矣一行而節應再舉而轍亂久益齟齬行唾<lb/>
于塗立詈于垣不敢出户庭者厯寒暑矣將逃之他郊<lb/>
無復言媒妁事竊聞大媒氏旁通于道大化于藝願進<lb/>
之階下以祛愚婦之惑大媒氏呼而起肅而入布席于<lb/>
堂歛神凝思屏左右人三引其端里媒不悟迺閉之别<lb/>
<pb n="KR4h0152_WYG_101-18b"/>
室致憤發悱明日又問之對曰將無夸毗大繁噏訾失<lb/>
幾功急大勞反損事圖速成反敗與曰未也趣復入户<lb/>
三日然後召焉則見里媒之眉間栩栩然有動意曰幾<lb/>
矣得之矣問曰女知吾媒有大權變乎曰然吾為女言<lb/>
之天下之道有經有權聖人用之智者效焉先王之道<lb/>
至大極逺吾儕巾櫛賤婦矮巷小人安敢議之雖然御<lb/>
有百車不如詭驅兵有百萬不如反間是故我遇其常<lb/>
揚兵正旗三戰而勝功非我誰卒遇勍敵我計不展進<lb/>
<pb n="KR4h0152_WYG_101-19a"/>
與無所得退與後有患彼乃嚴兵以待我亂我乃騰飛<lb/>
語飾謗書賂左右私名姝嫁怨賈禍以保我軀是以亞<lb/>
父抑田單走樂毅奔晁錯剖忠反遇禍正反䝉詬必如<lb/>
是然後兵可制勲可就矣媒有兵道焉女之所習者盖<lb/>
尋盟屢講朝平暮成蓐食而更戰既陳而後擊之法也<lb/>
故口血未乾而盟已解圍栅未備而敵大至矣女所謂<lb/>
知媒之常而不知媒之變者乎吾為媒三十年矣被選<lb/>
入官亦復十年吾譽枯楊使為春華毁白台使為嫫母<lb/>
<pb n="KR4h0152_WYG_101-19b"/>
吾言一出彼各心醉彼執一端我當其㑹收兩家之歡<lb/>
得三倍之惠卒有乖迕吾委諸其鄰其鄰不受吾委諸<lb/>
其親其親不受委諸他人彼自交惡而吾潔其身故吾<lb/>
老矣國中推善為媒者無以逾我而老婦壯子少孫行<lb/>
女感我者亦多矣雖然其難易之理成敗之數爾亦宜<lb/>
知貞女易成冶女難成妍女易成醜女難成禮法家易<lb/>
成失節婦難成盖其媺惡素定風聲素逺幸我軰者雌<lb/>
黄炫亂黒白顛倒使芍藥之艷得儕行露而升者以有<lb/>
<pb n="KR4h0152_WYG_101-20a"/>
此舌與齒耳故吾軰者為正人小利為邪人大利而怨<lb/>
不及焉抑吾聞之嫁怨於人其怨將繁賈禍自我其禍<lb/>
始大吾恐明王之世終無税駕之所姑以卒歳利吾身<lb/>
而已乃更教女為之吾不仁吾不仁於戲大媒氏固不<lb/>
足取然其言時合於道特擇術之不精餬口之欲亟以<lb/>
至此耳以吾觀今之仕者何止一大媒氏哉而顧偃然<lb/>
自以為得計亦甚矣<lb/>
　　鼎鐺説<hi>吕黙</hi>
<pb n="KR4h0152_WYG_101-20b"/>
楚人兵後徙居故宫之址既結草為廬壘甓為墻壁又<lb/>
鑿土為池忽獲古鼎量可受百斛上為蛟龍紋下為鬼<lb/>
物怪狀欵識磨㓕不可以考若夏周所遺故物實希世<lb/>
之寳也中有大小二鐺一折其足剥蝕幾盡一缺左耳<lb/>
中已㫁而未罅雖劘刮下下鱗鱗若痂痏者如故鼎文<lb/>
不可以挽乃負二鐺適市售之時亂甫定市之乏釡鬲<lb/>
以㸑者為多争欲酬而易之始酬以五十則怒以五百<lb/>
則笑以五千則又笑且怒有酬以五萬者乃售之歸視<lb/>
<pb n="KR4h0152_WYG_101-21a"/>
鼎喜曰鐺以如許此豈倍蓰而已哉自吾亂後弊衣糲<lb/>
食不自裕盖天以此優我也但未能舉而置諸通都大<lb/>
邑富貴不須口也於是圖之以掲市門久無有應募者<lb/>
適有博古君子過焉因請而質之乃笑曰寳則寳矣奈<lb/>
時何夫狐腋雖珍而襲布帛者衆熊蹯雖美而嗜菽粟<lb/>
者多龍泉太阿為天下大寳以之補履不若兩錢之錐<lb/>
鐺固小勺水以沃束芻以然炊之易炎揚之易飱其熟<lb/>
也可立而待此朝暮之不可無者故争欲易之鼎雖大<lb/>
<pb n="KR4h0152_WYG_101-21b"/>
以之熟犀象烹黿鼉則不可投川鷄鳬汁少則熬而不<lb/>
熟汁多則淡而無味將焉用焉楚人憮然自失曰古云<lb/>
才大難為用其斯之謂歟遂歛圖匿鼎以自晦云<lb/>
　　移樹説<hi>李東陽</hi>
予城西舊塋久弗樹比闢地東隣有檜百餘株大者盈<lb/>
拱髙可二三丈予惜其生不得所有種樹者曰我能為<lb/>
公移之予曰有是哉請試許之予嘗往觀焉乃移其三<lb/>
之一規其根圍數尺中留宿土坎其四周及底而止以<lb/>
<pb n="KR4h0152_WYG_101-22a"/>
繩繞其根若碇然然其重雖千人莫能舉也則侈其坎<lb/>
之南稜絙樹腰而卧之根之罅實以虚壤復卧而北樹<lb/>
為壤所墊漸髙以起卧而南亦如之三卧三起其髙出<lb/>
于坎棚木為牀横載之曳以兩牛翼以十夫其大者倍<lb/>
其數行數百武植于墓後為三重閲歳而視之成者十<lb/>
九則又移其餘左右翼以及于門又夾神道而南以及<lb/>
于涂再閲歳而視之其成者又十而九也於是條幹交<lb/>
接行列分布鬱然改觀與古墓無異焉夫規大而坎疏<lb/>
<pb n="KR4h0152_WYG_101-22b"/>
故根不離宿土厚故元氣足乘虚而起漸故出而無所<lb/>
傷取必于旦夕之近而巧奪于二十餘年之逺盖其治<lb/>
之也有道而行之也有序爾予因歎夫世之培植人材<lb/>
變化氣習者使皆得其道而治之幾何不為君子之歸<lb/>
也哉族子嘉敬舉鄉貢而來予愛其質近於義留居京<lb/>
師與之考業論道示之嚮方俾從賢士大夫游有所觀<lb/>
法而磨礪知新而聚博越三年志業竝進再詘有司將<lb/>
歸省其親予冀其復來以成其學且見之用也作移樹<lb/>
<pb n="KR4h0152_WYG_101-23a"/>
説以貽之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_101-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百一<lb/>
</p>
<p>
</p>
  </div>
</body>
</text>
</TEI>
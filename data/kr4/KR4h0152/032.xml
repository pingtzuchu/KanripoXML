<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三十二</head>
    <p>
<pb n="KR4h0152_WYG_032-1a"/>
欽定四庫全書<lb/>
　明文海巻三十二　　　　　　餘姚黄宗羲編<lb/>
　　賦三十二<lb/>
　　　居處四<lb/>
　　太白樓賦<hi>有序</hi>　<hi>陶允宜</hi>
　萬厯元禩嵗在癸酉㑹稽山人將再上於春官乃與<lb/>
　胡先生何文學者同舟而北九月九日遲於濟上登<lb/>
　太白之樓山人慨然而歎先生文學曰吾子之歎葢<lb/>
<pb n="KR4h0152_WYG_032-1b"/>
　嘆魯也山人曰樓以太白何更魯為二客曰吾聞登<lb/>
　髙作賦盍賦之山人曰唯唯<lb/>
惟重陽之佳節兮想龍山之舊遊迺舎舟而就陸兮囊<lb/>
茱萸以消愁厯三橋之屈曲兮步大白之髙樓披雲日<lb/>
之䝉翳兮據天壤之上游奠疆域於徐兖兮應列宿於<lb/>
奎婁背渤澥之巨浸兮面泰岱之崇丘惟東嶽之截<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>
兮映帝闕而紛糾麓蜿蜒而㫁續兮水委蛇而迸流闢<lb/>
岡壟而原陸兮表任城之名州總輿圖之棊置兮羌特抜<lb/>
<pb n="KR4h0152_WYG_032-2a"/>
其無儔矧兹樓之鼎建兮擁睥睨之上頭超靈光之𡻭<lb/>
㠑兮聳嶽雲之飛浮對大庭之雄庫兮入玉虚之凄颼<lb/>
嗟往者之不作兮胡斯名之久留於是先生目余而問<lb/>
曰甚矣夫魯國之多材也葢聞羲皇晝封自彼魚臺軒<lb/>
轅夀陵石象崔嵬少昊宅其東畔陶唐祠其西隈漢皇<lb/>
受命而璇壇秦皇頌徳以珉碑此帝皇之極盛咸璀璨<lb/>
於常彛次之則有伯禽疏封僖公獻馘郯子紀官衞侯<lb/>
徙國梁孝躡蹻於棲霞魯共拓基於故壁此侯王之己<lb/>
<pb n="KR4h0152_WYG_032-2b"/>
事亦照耀於方冊其人則有展禽和惠叔孫禮儀韋賢<lb/>
燕翼䟽廣知幾黄石方平起仙靈而争竒内吉魏相握<lb/>
鼎鼐而聲蜚其豪俠則有陶朱别業孟嘗遺署射㦸賈<lb/>
温侯之勇鬬雞奮季郈之距蔣生縁開徑以養髙朱雲<lb/>
因折檻而起譽彼千載之名流葢宇内之人傑何影響<lb/>
之悠悠獨李君之烈烈言未竟文學起立獵纓而前曰<lb/>
先生之㫖謬矣夫功業之於文章果孰暫而孰久矧冨<lb/>
貴於一時視吾身於何有若帝王之餘踪與賢聖之陳<lb/>
<pb n="KR4h0152_WYG_032-3a"/>
迹六音倐以無聲五采黯以無色獨篇章之為用比雲<lb/>
漢之昭囬躁者遇之心懌怒者覽之顔開遡風雅於三<lb/>
百迄漢季而中衰恣六朝之綺靡逝頽波之莫逥迨武<lb/>
徳與貞觀生氣絶而復蘇自匡山之崛起揮逺駕以長<lb/>
驅挾風霆之怪鑠召神物以慿扶爛筆端之蜀錦吐頷<lb/>
下之驪珠走一介之布衣奪赤幟於中原搜大澤於雲<lb/>
夢鼓長流於荆樊擬東山之安石號太華之青蓮入江<lb/>
淮而容與探齊魯而流連繄四明之狂客主當代之𤣥<lb/>
<pb n="KR4h0152_WYG_032-3b"/>
言忽傾葢其若素締分誼於諸昆當其登斯樓也吐吞<lb/>
滄海笑傲乾坤弄初陽於日觀拉真人於天門挽長虹<lb/>
而為帶呼明月而可捫偕浮丘與安期將稅駕於崑崙<lb/>
視碻磝與大沫羅几席之兒孫於是撫劒譚詩對酒論<lb/>
文詞髙白雪氣薄秋雲策黎眉於絶境<hi>黎眉見公詩</hi>拜堯祠<lb/>
於南濆弔石人之長跽覽歌舞之繽紛咏半月之崇臺<lb/>
揚陶公之芳聞勒貞碑於㕔事記風俗之沄沄<hi>已上皆公任城</hi>
<hi>事</hi>將翺翔於物表豈齷齪於人羣爾乃單騎入都明皇<lb/>
<pb n="KR4h0152_WYG_032-4a"/>
召見中夜披衣詰朝賜宴踏花蕚之危梯醉芙蓉之别<lb/>
殿鼻齁齁其如雷目閃閃而為電忽奉制於俄頃馳詞<lb/>
鋒於百戰决江河其不停紛綵色其相絢力士為之更<lb/>
衣太真為之捧硯天子神驚宫人色變分寳炬之華輝<lb/>
歸金鑾之深院爾時廐臣御馬大官進饌五侯執鞭七<lb/>
貴捧罥争趨候其中涓或十日而不面獨賀監之深知<lb/>
尤故人之戀戀於是鳬繹改觀東䝉生色汶濟洋洋徂<lb/>
徠奕奕惟兹樓之寵光逈千門其疇匹悼古昔之塵埃<lb/>
<pb n="KR4h0152_WYG_032-4b"/>
如溝中之餘瘠子胡舍其長而競其短知其白而守其<lb/>
黒也先生憮然目瞚面赤欲發一詞噤未得出山人恐<lb/>
文學之矜而先生之屈也徐而應曰子謂樓之得名於<lb/>
白耶抑知白之獨名於樓也夫景星之芒孰與夫日月<lb/>
之光世主之褒揚孰若夫函夏之烝嘗濟固魯國之域<lb/>
而吾夫子之鄉也闕里閟其閫閾曲阜峻其室堂顓邾<lb/>
列其廊廡齊宋衞其藩墻萬古傳其子弟六經煥其文<lb/>
章故入其門者多至於三千治其業者並振於漢唐猗<lb/>
<pb n="KR4h0152_WYG_032-5a"/>
謫仙之殊質挺光岳之精英或取裁於狂狷可庶幾於<lb/>
中行使沉潛於彦聖綽左顔而右曽若子輿之芳軌將<lb/>
與之以争衡然而瞠乎後代𦕈矣孤生身不逢其轘轍<lb/>
足未履其門庭訪相如於酒壚寓子雲之𤣥亭肆風雲<lb/>
之變態諧月露之音聲心怦怦而獨賞神恍恍其靡寧<lb/>
矯鷙鳥之雄飛阻潛龍之遐升故中年竄於夜郎末路<lb/>
極於塗城既保全於郭令復訣絶於陽冰坐清江而撈<lb/>
月托駕海以飛鯨類莊生之幻夢甚王粲之飄零葢美<lb/>
<pb n="KR4h0152_WYG_032-5b"/>
玉而靡琢亦鍊金而弗精是可以快雄談之資斧而未<lb/>
可以標後學之凖繩也是可以競温泉凉燄脫絶於種<lb/>
類而未可以並太和元氣布濩於綖紘也念斯樓之亢<lb/>
朗樹城上之孤甍鷹隼窺其户牖燕雀掠其丹青夏炎<lb/>
炎而觸日寒颯颯以飛霙延金飈於八月送玉魄於三<lb/>
更涉盛衰之相禪觀往來之無停所遊者江湖之思客<lb/>
所藏者騷墨之篇銘稀西崑之琬琰乏東壁之瑶瓊杳<lb/>
清廟之敦彛寂武庫之甲兵齊崇嶐於紫閣謝廣邃於<lb/>
<pb n="KR4h0152_WYG_032-6a"/>
玉京奮峻嶒而獨出悵危險而難慿較地位之髙爽與<lb/>
聲價之重輕歸樓名於太白何比擬之中情視宣尼之<lb/>
矩步猶雲物之去太清顧往跡之紛㳫亦奚暇於他評<lb/>
於是先生既喜文學恱服哦天姥之髙篇歌㐮陽之艷<lb/>
曲倚畵檻以開襟俯清流而縱目傾竹葉之新醅向東<lb/>
籬之黄菊聽舟子之張帆足將行而欲縮倘倡和於長<lb/>
宵願歛衾而就宿<lb/>
　　歸來堂賦<hi>朱應登</hi>
<pb n="KR4h0152_WYG_032-6b"/>
緬兹堂之攸建兮肇錫名曰歸來欽嘉遯之時義希明<lb/>
哲之所懷繄堂中之人兮固臯契之上材遭昌時以振<lb/>
奮兮縁天路而徘徊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>龍虎之文章兮呈道徳之瓊瑰<lb/>
信中情之好修兮矢貞志而靡虧嵗曖曖其將暮兮芳<lb/>
烈烈而彌滋既姱麗而鮮儔兮要非時之所宜嗟時俗<lb/>
之難周兮衆比同而恥獨謂忠信以為頗兮指潔清以<lb/>
為濁亮恥獨亦何傷兮患偽滋而真惑觚可破以為圜<lb/>
兮繩可引以追曲何孤行之㷀㷀兮廼惴惴而棲木彼<lb/>
<pb n="KR4h0152_WYG_032-7a"/>
烈士之耿介兮務矯俗而狥名逢忠諫以捐軀兮讓感<lb/>
遇而戕形和重刖於獻璞兮由搆難於結纓胥肆直以<lb/>
伏劒兮種成謀而蹈刑遷逢怒以下腐兮陽上書而自<lb/>
明然皆信道以昧權兮故罹殃而速傾惟哲人之先幾<lb/>
兮揆進退而適當也知受生之有涯兮懼寵禄之踰量<lb/>
也進懷憂而畏䜛兮退將從吾之所向也返初服以徜<lb/>
徉兮不吾知焉其何病也覽衆女之善妬兮𦍑佻巧而<lb/>
多言孰蛾眉之可恃兮沈憂積而罔宣誓淪謝以游衍<lb/>
<pb n="KR4h0152_WYG_032-7b"/>
兮雖貧賤而不遷竭馬知於衘轡兮殘純樸於犧樽固<lb/>
莊生之所誚兮實繕性之本源庶永言以奉斯兮縱九<lb/>
死亦何難誦同人之先號兮覽道家之明忌諷武公之<lb/>
悔過兮遵宣父之求志宵炯炯以延佇兮候將旦乎於<lb/>
邁抑吾生之不罔兮曷駢贅之為侈相宇宙之無窮兮<lb/>
傷寓形之不長不撫壯而策勵兮恐修名之不揚鶗鴂<lb/>
鳴而隂至兮白露隕而為霜心感時而增惕兮目睹物<lb/>
而臚情吾將遜堯舜使前驅兮揖周孔而隨後要囬㸃<lb/>
<pb n="KR4h0152_WYG_032-8a"/>
以為徒兮謁羲文而占之聳巍峩之籜冠兮製委蛇之<lb/>
蘭佩被中正之芰裳兮襲温恭之荷衣闢文藝以為囿<lb/>
兮崇典籍以為臺飲予馬於義津兮晞予髪於仁堦續<lb/>
小山之招隠兮歌泌水之樂飢望咸池而振步兮遡閬<lb/>
風以陳辭撫吾躬其有獲兮顧外此將安求信榮辱之<lb/>
所如兮吾將觀之造化重曰歸來歸來吾堂闢兮層櫨<lb/>
疊枅飛栱翼兮奕奕恢恢麗以則兮周覽八牕九垓赫<lb/>
兮風雲月露昭晱暘兮㛹娟奥祕紛埃息兮情暢意恱<lb/>
<pb n="KR4h0152_WYG_032-8b"/>
形神適兮假日永年不知其極兮<lb/>
　　登𤣥覽閣賦<hi>有序</hi>　<hi>安紹芳</hi>
　紹芳子生而誕靈長而鬱志歴落﨑嶔伏匿山澤乘<lb/>
　春散矚登𤣥覽之閣徘徊慷慨悵然有感爰為之賦<lb/>
伊春陽之煦煦兮漸淑景之熙熙羡萬卉之葳蕤兮欣<lb/>
苾茀其俱馡爰憑髙以縱睇兮暢形神其若怡山巃嵸<lb/>
以葱鬱兮水滉漾其瀰瀰繄白羽之翯翯兮惟𤣥鳥之<lb/>
飛飛瞻停雲之旖旎兮倐靉靆其若垂披條風之温燠<lb/>
<pb n="KR4h0152_WYG_032-9a"/>
兮澹飄忽而吹衣覿麗景之宜樂兮胡躑躅其憂思哀<lb/>
時運之未逢兮悼畏路之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>巇何迍邅而偃蹇兮徒蒿<lb/>
目而歔欷聊憑欄以徙倚兮玩杜若之菲菲望美人於<lb/>
天末兮安得解蘭珮以相貽嗟晨晞之易邁兮適晝晷<lb/>
之遲遲感時序之儵忽兮形若稿而自嗤顧人命之易<lb/>
衰兮俟河清之幾時悲青嵗之無聞兮懼朱顔之或馳<lb/>
諐往轍之既蹶兮猶來者之及追彼康莊之未騁兮德<lb/>
驥見哂於猶狸搏扶揺而鎩羽兮威鳯速誚於鶩雞志<lb/>
<pb n="KR4h0152_WYG_032-9b"/>
固匪衆之所闚兮又奚恤乎世譏寧<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>俗而尤人兮甘<lb/>
棄置其若遺恥窮途之涕泗兮差溷跡於滑稽獨低徊<lb/>
而慘惻兮悵中心其若迷茍天命之或然兮雖戚戚其<lb/>
何禆澗阿可以考槃兮衡門可以棲遲諒剥復之相乗<lb/>
兮肆秉志以待期遵聖哲之遐軌兮詎困窮而或虧<lb/>
　　煙雨樓賦<hi>有序</hi>　<hi>王文禄</hi>
　煙雨樓五代景陵王創於彪湖西廢我明嘉郡守趙<lb/>
　公復建於馬當湖中南曰鴛鴦同一湖也壬申秋仲<lb/>
<pb n="KR4h0152_WYG_032-10a"/>
　重葺經畫本兵憲劒南沈翁且賦之王生文禄步韵<lb/>
隘塵埃之卑棲兮遡彪湖以盤遊振雜佩以凌虚兮渺<lb/>
瀛渤之十洲瀼白雲之英英兮豁清都之瓊樓㶑三光<lb/>
以灧兩間兮漾一碧於四周移花蕚於相輝兮縮海湧<lb/>
之虎丘旋廱而如璧兮湛濚洄而不流總水輪之乗載<lb/>
兮連大地之俱浮浮生洞悟能幾兮畵船紛泊於水滸<lb/>
賸有先憂後樂之希文兮將無吸海噴珠之李杜靄輕<lb/>
隮而凝煙兮魚龍吹沫而霏雨瑩粼粼之水晶宫兮倒<lb/>
<pb n="KR4h0152_WYG_032-10b"/>
影青天而作侣四時朝暮之靡恒兮皎月沉而日麗儵<lb/>
煙雨而忽開霽兮水氣溢而互為晦明肇景陵之創兮<lb/>
繼馬當而再成棠隂散而卿雲興兮累層臺而飾丹甍<lb/>
恍若空中之樓閣兮倬銀漢以呈章樅萬卉以待陽和<lb/>
兮鄂韡韡其芬芳壯東南之砥障兮擎玉柱而跨金梁<lb/>
想巻阿之伴奐兮歌喜起於明良森嶧桐於髙岡兮招<lb/>
苞鳯以來翔洗兵以净寰宇兮烽煙淡其永息霖雨之<lb/>
潤膏兮鴛鴦盪而雙集湘靈鼔瑟兮馮夷按節飛仙至<lb/>
<pb n="KR4h0152_WYG_032-11a"/>
止兮亦不怡懌錯蘋蓼之紅白兮埒梅菊之早遲及滄<lb/>
桑之未變兮争磽瘠與腴滋稼穯維寳兮胡寧茹芝磴<lb/>
級霞蟠兮迎風歴兹凭䦨悵望兮曷殫遐思豈𤣥圃暨<lb/>
閬苑兮盡草瑶而樹琪浥煙雨化甘露兮一滴甦乎疲<lb/>
痍嗟彼勤農兮病於夏畦北懸金臺新極兮五百昌期<lb/>
雲臺麟閣兮際雍熙<lb/>
　　藏拙亭賦<hi>陸容</hi>
陸子稅駕南都備官逾月賔客日至絡繹不絶禮或簡<lb/>
<pb n="KR4h0152_WYG_032-11b"/>
於逢迎物或嗇於餔啜啓居從容言論迂濶然而上不<lb/>
聞指其驕下不聞病其䙝稱譽風聞謗議景滅始訝而<lb/>
求之曰吾其非故吾也耶兼人乎未能炙手乎不熱而<lb/>
人之遇我何遽别耶豈昔者昂昂類傑而今屈其節諤<lb/>
諤類訐而今結其舌耶抑脂韋圓滑而匪昔之昜缺垢<lb/>
汚䝉蔑而匪昔之易湼耶將易誠以譎易剛以劣而滑<lb/>
稽以為哲耶兹數者殆非也彼其羣姝争寵粉黛羅列<lb/>
市人争利錐刀𤨏屑於是乎蛾眉見弃流涕哽咽良賈<lb/>
<pb n="KR4h0152_WYG_032-12a"/>
不售甘心折閱昔吾居榮寵之地蹈聲利之轍既不能<lb/>
夤縁以媚附又不能周容以交結而獨株守一隅以求<lb/>
自别是宜鼓吳蛙於積潦吠蜀犬於飛雪也今幸而投<lb/>
諸閒散脫去覊紲挹鍾山之靈秀守髙皇之宫闕下無<lb/>
譏議上無請謁神完而體舒心逸而志悅况乎花木媚<lb/>
我以姢妍亭池假我以清徹經史在御壺觴亦設可以<lb/>
養東漢之節義采江左之髙潔徜徉其間用藏吾拙則<lb/>
吾於世亦何望之觖邪乃歌曰鷦鷯未化安一枿兮狡<lb/>
<pb n="KR4h0152_WYG_032-12b"/>
兎已死塞三穴兮有美斯亭可以藏吾拙兮又曰黄鐘<lb/>
鏗訇醜塊銕兮緑耳飛騰笑跛鱉兮命之不猶彼胡訾<lb/>
吾拙兮客有聞而和者曰犧尊青黄木之孽也海圖波<lb/>
濤帛之裂也彼既失性無寧守吾之拙也陸子於是得<lb/>
意忘言失聲一咥遂書其事於斯亭之梲<lb/>
　　後長門賦<hi>王樂善</hi>
排太紫以通籍兮昉徼靈於天孫肆䝉幸於嘉采兮猥<lb/>
代匱於下陳惟女子之事主兮繄載徳而載色緬坤儀<lb/>
<pb n="KR4h0152_WYG_032-13a"/>
之述宣兮敢淄蠧而愆則卬奉君之清燕兮頫遂君之<lb/>
壼教通貫魚於小星兮寧屯膏於煬竈睠二姚之遺矩<lb/>
兮宵振珮於雞鳴冀蒙成而有相兮懼憎子以同夢陽<lb/>
春之華滋兮日鏡融而駘蕩恩暉煦而拍拍兮誓萬年<lb/>
其可亮詎福逾而<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>積兮曽何容於擢髮廓天覆之並<lb/>
包兮尚蒙恩於紫闥唾咳渨其淟涊兮誰可使為束緼<lb/>
戴髙天而循墻兮日嫶妍而待盡低羅幙之瑩煌兮襲<lb/>
蘭茝之芬馧緬金屋之前模兮君不偕而忍陳援雅琴<lb/>
<pb n="KR4h0152_WYG_032-13b"/>
以銷憂兮寄幽臆於新聲嗟逺君而誰為虞兮中操縵<lb/>
而涕零豐隆殷其軒谹兮驚紫軿之臨造九光照而隠<lb/>
約兮乃宵行之熠燿戃怳侍於中宵兮承恩借而薄從<lb/>
剡中道而驚寤兮耿蘭炷之熒熒凉露隕於枯楊兮訝<lb/>
閑庭之秋早眷然顧於閬風兮應清颸之惎峭明月皎<lb/>
其流輝兮照孤影於空堂蟋蟀鳴於東壁兮忳壹鬱余<lb/>
陫傷數尤悔之歴歴兮冥附心而自悼維聖明之雄斷<lb/>
兮敢希恩於囬照顧從一之孤悰兮矢萬折而朝宗即<lb/>
<pb n="KR4h0152_WYG_032-14a"/>
蓍簮之終委兮亦没世其有徴詞縁情以詉詉兮詎白<lb/>
華之敢託望九乾而抒愫兮庶有取於臯鶴<lb/>
　　緑牕賦<hi>王樂善</hi>
夫何一美人兮謇獨留兮中谷衆芳咸有以發舒兮曷<lb/>
獨為此局縮峯盤盤兮石如玉撫嶔崟而愁春陽兮翳<lb/>
此樸遫葺木蘭以自藩兮延薜蘿而屋之嗟坎壈而無<lb/>
家兮紉蘭茝而服之襜攝葉以儲與兮謝鉛華於曼睩<lb/>
捫髧髦而晞惠風兮噫其遲暮紛余既有此修姱兮惜<lb/>
<pb n="KR4h0152_WYG_032-14b"/>
違時而莫畜踉位悄其無侣兮來明月而往復悵婉孌<lb/>
之調飢兮日盤辟於薋菉緝江蘺以充虚兮託遐情於<lb/>
采緑蕙性綽其孰憐兮冰心齎而孰悟芳澤具而孰容<lb/>
兮控幽悰而誰告日亹亹曶其過中兮逈去我而不偕<lb/>
鶗鴂送春以春歸兮青陽易而恢台紅芳鄂其葳蕤兮<lb/>
郯從風以紛飛余蔞約而紆軫兮重抽思於芳藹之變<lb/>
衰傷韶華之易零兮時一往而不來肆冰泮以桃柂兮<lb/>
俄驚心於標梅羗送目於行雲兮惝怳而羞自媒豈禔<lb/>
<pb n="KR4h0152_WYG_032-15a"/>
躬不逮古之人兮抑膏沐之未諧也將我辰之不淑兮<lb/>
果蛾眉之多乖也把平蕪之緑色兮居怏怏而徘徊氣<lb/>
轑轉而靡鬯兮心絓結而不開縹綿綿之相屬兮浩渺<lb/>
渺而無垓藐冥冥之不可測兮來淼淼而彌恢糺煩寃<lb/>
以為纕兮翩蔓蔓乎不可裁四序冉冉以遞遷兮汩莽<lb/>
莽與靡草以同灰老逴逴而漸迫兮浩惆悵而傷悲悼<lb/>
年嵗之不吾待兮豈女子之善懷吾將遵微行以舒夭<lb/>
紹兮睇鵲巢之居鳩也俯新川以袚憂兮又浮陽之並<lb/>
<pb n="KR4h0152_WYG_032-15b"/>
浮也鷾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倉庚曽何知兮鳴上下以相求也余獨為此<lb/>
孤馘兮如石田之不有秋也生而願為之有家兮得無<lb/>
為二人憂也貿貿隨波靡届兮孰是人斯而不紼之舟<lb/>
也茍橋運實為此隆施兮固非人可戚而仇也倘力命<lb/>
之不能迭而勝兮又何庸計去住而辨夷由也重曰闗<lb/>
彼王雎在河洲兮孌此淑姬滯樊丘兮冥冥飛鴻羅無<lb/>
囮兮䑕肝虫臂順所投兮風筐月杼以自謀兮秉遺穗<lb/>
滯食可侔兮鄰燭分輝聊淹留兮漆窒含恤何當瘳兮<lb/>
<pb n="KR4h0152_WYG_032-16a"/>
臨風抒愫畔牢愁兮委運乗化與造物者游兮我思古<lb/>
人俾無訧兮<lb/>
　　假山賦<hi>黄猷吉</hi>
臨安上郡都會名區覽山川之佳麗開髙堂之畵圖湖<lb/>
蕩漾以浮碧通太液而東注山排撻以送青接天台而<lb/>
南去羡勝地兮如斯供主人兮樂胥時肩輿而短棹收<lb/>
湖山於肺腑侣麋鹿與魚蝦忘形骸於塵宇顧歴覽兮<lb/>
不足乃收拾而歸與移湖山之萬頃列咫尺之盤盂一<lb/>
<pb n="KR4h0152_WYG_032-16b"/>
拳太華一勺江湖烽嵯峨兮聳百尺而有餘壁巉巖兮<lb/>
懸數仭而難踰藏虎豹之阿丘而風雲時嘘列神仙之<lb/>
洞府而煙霞晝居竒葩異卉映林壑而争舒好鳥幽禽<lb/>
隠深林而對語勢曲屈以勾連杳深邃而莫知所如形<lb/>
變態以恍忽忙兩眸而難為有無胡斗室之經營生無<lb/>
邊之佳趣如入乎蓬萊之三島天台之三萬六千丈而<lb/>
一遊一豫奚羡乎十里之蘇堤三百六十之臺榭而以<lb/>
遨以娛此假山之大㮣而難紀其餘乃若紅笑緑言暉<lb/>
<pb n="KR4h0152_WYG_032-17a"/>
映齋閣春光富也槐隔日而生䕃松過軒而度凉夏隂<lb/>
濃也木葉脫而石出月庭寒而色深秋容淡也雪花細<lb/>
綴而石膚斑梅香暗浮而木生氣晚華新也此假山之<lb/>
真景視湖山兮何如至若鈎簾憑几挹青光而琴書徘<lb/>
徊瞻眺窮四際而長盱奏笙歌兮聲細飛羽觴兮醉呼<lb/>
入丘隅兮覔句撫巻阿兮迂徐此假山之真樂彼六橋<lb/>
三市兮何殊噫嘻吁昔湖山兮帝王所都兹弔古兮滄<lb/>
桑幾枯觀古今之代謝兮良可慨夫彼長安之皓首兮<lb/>
<pb n="KR4h0152_WYG_032-17b"/>
將何為乎維假山有真樂兮毋俾荒蕪苟厥心罔歆羡<lb/>
兮奚適匪吾<lb/>
　　燈市賦<hi>有序</hi>　<hi>吳伯興</hi>
　今王正月燈會上元當年運之清夷藉聖明之光飭<lb/>
　其晴開甲申軺九市而出游冶之百色也則若法雁<lb/>
　吐珠神龍啣燭金標轉力寳界廽新於時卿士約隊<lb/>
　且觴且咏小人宻倚或鼓或歌予小子既自公而多<lb/>
　暇疇有政而必聞乃邀好友减人從以微<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>弛冠裳<lb/>
<pb n="KR4h0152_WYG_032-18a"/>
　而擥袂談深佐酒夫亦極其致矣而山隂雲間清人<lb/>
　興寄各獻所儲响如也余唸而序之聊取機於映賞<lb/>
　因縁生而發悟葢太平之樂事無涯一瞬之新懽易<lb/>
　㡯媿予官之淡淡當纒徽之晥晥滌滯慮於榮觀敢<lb/>
　效陶歌將追歡於良士并佐虞箴云爾<lb/>
睠神都之寳勢承造天之𤣥居樹華闕於黅霄鬱葐蒕<lb/>
於層虚金臺值乎銀潢玉河<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>乎歸墟怳瑶宇與㟒嶙<lb/>
酌允鑠而樂胥戺皇徳於周成豈其鮮終而僅有初是<lb/>
<pb n="KR4h0152_WYG_032-18b"/>
日也氣㫰葭琯星正春辰青陽衿乎冲和太皥棅其威<lb/>
神物孕寧而改舊人逗機於若新冰將泮以微流氣無<lb/>
肅而有仁聖天子登三緯地乗六御天考月令之所宜<lb/>
究休佑之所同第從臣之椒頌採太史之觀風將以望<lb/>
杳瞻蒲敦耕勸農爾乃鳯葢棽麗象輦霆軙郎將樷而<lb/>
虎㦸交臚人圍而九賔重究濟濟之皇儀展穆穆之帝<lb/>
容藩國要荒辨等以入壁羔皮帛各獻其贄乃羡羣后<lb/>
於東除軔機宜而問質曰萬物之争揚春氣喜而自<lb/>
<pb n="KR4h0152_WYG_032-19a"/>
生倘民<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之未捐何以稱陽節之淑清爰抗稜而布德<lb/>
蒸霞液而賑嗇荒束帛欲賁乎丘園諫鼓新開於明堂<lb/>
民望如草而澤如春僾天道之皇皇於是皇心歡浹太<lb/>
牢斯鄉春風風人其樂愉愉化衍而流遐騖天區天子<lb/>
乃肇年榖之豐登裙有唇而偕樂開節假於黄扉引春<lb/>
光而駐脚時則景星煜煜爰璨於蕊焱風散鬊雲英間<lb/>
錯紫磨素雯十色圍空天門呀然混沌欲鑿日䵎䵎而<lb/>
上春臺筵穼穼而開油幕欲接通天之梯不閉萎蕤之鑰<lb/>
<pb n="KR4h0152_WYG_032-19b"/>
鬬縷之香繚繞龍川之蠟方灼儼翠筑之葱菁并蕙華<lb/>
兮交蕚出珊瑚於鐵網問隨侯以歴落想流珠於丹竈<lb/>
現莊嚴之瓔珞燦乎若五金在鎔翔陽瀲艷而冲融䁗<lb/>
乎若神瀵湧璣<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>矞雲以岎靡晃乎若白榆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR4003" url="https://raw.githubusercontent.com/kanripo/KR-Gaiji/master/images/KR4003.png" mimeType="image/png"/>而蕩<lb/>
銀波駐芒潁之紛拏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>乎若仙掌巨靈之贔負䦠觩瓉<lb/>
而紛聚至如紫宫列宿環彩景彰虹霓廽帶激日流光<lb/>
栽菡蓞於倚雲噴梨花於霞觴綴碧紗之火棗舞星毬<lb/>
於錦襠簫韶奏兮鰲海繡芾列兮蛾房薏酒萬斛兮滴<lb/>
<pb n="KR4h0152_WYG_032-20a"/>
珠琲雲炮千丸兮棼霓裳望觚稜之金爵起蓬萊於中央<lb/>
目眩轉而欲迷依天表以洋洋若絶地之行難人顧影<lb/>
而聳軀浮十步而一息拂埃壒而載驅各<graphic n="KR2650" url="https://raw.githubusercontent.com/kanripo/KR-Gaiji/master/images/KR2650.png" mimeType="image/png"/>跚以結襪<lb/>
擬飛蝶之栩栩井里綴鐵橋而如織門户光靈池於有<lb/>
無等風食於魚子走步帶於青驢競作樂兮宣馬上有<lb/>
才情兮誰匿諸繞東華之樂事頌堯仁於康衢乃其塲開<lb/>
九市貨別三條闐城溢郭東西呌囂裂繒結綺抛彈飛<lb/>
鳶狄鞮旋舞角觝絃么器品則有哥窰秦籕周鼎商彛<lb/>
<pb n="KR4h0152_WYG_032-20b"/>
瓦爵銀瓶金蟬玉貂書連於屋牀叠通闤驥子魚文鱗<lb/>
萃表標鉛鍇銅錫麗於星賨<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>琛幣湧如潮熒隆隆之<lb/>
火井吐金景兮雲歊燒栢子之銅爐織冰室之鮫綃青<lb/>
珠向風其欲乳瑪瑙<graphic n="KR2715" url="https://raw.githubusercontent.com/kanripo/KR-Gaiji/master/images/KR2715.png" mimeType="image/png"/>日而轉驕騰酒車以斟酌齊宫<lb/>
商於雲翹豈分艷於十三樓漫争勝於二十四橋葢如<lb/>
寳坊之布金烘六合以為窯爾其冠帶鱗起驂䩛憑輈<lb/>
控寳鉸而纒金覊綴錦帶而懸吳鈎履躡兮飛雲鳴佩<lb/>
兮琅球比懸璃之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>目類芙蓉之照秋千唱萬隨從颸<lb/>
<pb n="KR4h0152_WYG_032-21a"/>
曼延于于喁喁與雲流連䟦躠魚貫欏榻絲牽鶴葢鸞<lb/>
吹眇若騰騫乃出金而擲璧進舞市而御歌宫發皓齒<lb/>
於哇咬娛宻坐而撾鏞莫不羽<graphic n="KR1806" url="https://raw.githubusercontent.com/kanripo/KR-Gaiji/master/images/KR1806.png" mimeType="image/png"/>犀紕露紒練帢跐豸<lb/>
轉增芬澤微發既偠佋而便娟亂芳鬱於五風亦微眺<lb/>
而連跆等金石之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同躡蹀兮馳帯醉酣兮曲終華燈<lb/>
錯兮鋒霄微投詩賦兮殷層空想夫儒生授學樂列絳<lb/>
紗楚姝委潤舞歇章臺行行誾誾洙泗步趨彭彭鏘鏘<lb/>
韓姞偕來和具光而同其塵羣不黨而矜不爭庶㡬似<lb/>
<pb n="KR4h0152_WYG_032-21b"/>
之其在斯哉是以五宅夜遊淡蕩諸峯之雪千炬圍燭<lb/>
流連隔水之煙脂冷韓虢空餘百樹花燈橋駕廣陵𣺌<lb/>
矣五雲仙樂曷若千官休沭萬井笙歌賜酺樂豈接羽<lb/>
擫籥凌波之子繽紛姑射之仙綽約景得人而増妍人<lb/>
因景而欣躍亦何異乎榮露騰軒蕭雲掩閣覲王母於<lb/>
崑墟要帝臺於宣嶽實仙都之陸海文成五利之所不<lb/>
能託也雖然人生有涯苦樂無期隨寓皆客主者其誰<lb/>
愛流成海趨而赴之過眼空華駟不及追彼夫水觀之<lb/>
<pb n="KR4h0152_WYG_032-22a"/>
棲結蜃之市金人海藏未可殫窺清歡已矣良夜何期<lb/>
主茍皭然而不緇客亦何傷乎隨寓而隨馳倘其畔援<lb/>
而欣羡或難事而易悦將無始之趨未超斯有終之相<lb/>
難閱吾將歸山河於大定悟空明於一切九衢之屮千<lb/>
計四照之花不折慧日曜於重昏法雲䕃於火宅固靈<lb/>
境之常然豈一夕之覯絶夫堅冰履霜尋木栽孽聖天<lb/>
子樂不及荒取戒蟋蟀故上下式燕且盤豈蜉蝤之掘<lb/>
閱净域非遥兮夐不知乎春色之所窮以矢其音兮吾<lb/>
<pb n="KR4h0152_WYG_032-22b"/>
以觀乎中<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而彌烈<lb/>
　　瀑園賦<hi>有序</hi>　<hi>徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
                    </hi>
　大中丞南公家本渭濵園臨湭水買山得瀑築舘開<lb/>
　林種樹蒔花看雲聽鳥地多靈勝泉極蜿蜒輞水不<lb/>
　足狀其淪漣渼陂詎能擬其滉瀁公方結志巖廊馳<lb/>
　神藪澤寫圖作記託興抒懷爰屬操觚敢辭獻賦<lb/>
溯雄闗之迤邐逕清渭以瀠紆山蟠二華兮達嶓冡幾<lb/>
千餘里水合㶚滻兮環周原數百其都畛域壯天府之<lb/>
<pb n="KR4h0152_WYG_032-23a"/>
形勝提封表三輔之黄圖聳𤣥象之峯屏若黛滙猶川<lb/>
之流沫如趨㟏岈<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱崒嵂嶔嶇峯夾湭以削玉猶噴<lb/>
瀑而咳珠洪瀾飛乎千丈汎濫迸於一區奔騰淜湃漭<lb/>
沆渟瀦羣龍挾湫兮倐忽萬馬蹴浪兮須臾玉虬懸掛<lb/>
兮等巫峽銀河倒㵼兮同匡廬爰有丈人瞻竒仰異就<lb/>
壤營園縁崖相地岳作賦兮閒居統著論兮樂志世諦<lb/>
於焉而輕曠懷因兹而寄芟蓁莽以結構循林巒而葺<lb/>
治施以堊丹塗以茨塈髙者磴承危者棧置界接東西<lb/>
<pb n="KR4h0152_WYG_032-23b"/>
之豐源疆畫南北之郊隧於是息機心兮築圃致爽氣<lb/>
兮開堂引石雲縹緲兮入洞激寒泉飛灑兮渡梁振袂<lb/>
頫亭亭之小閣披襟步曲曲之長廊比隣數舍灌木千<lb/>
章茶寮柴栅藥竈石牀深淵鑒影澄潭漾光吟新詩於<lb/>
逺嶼晞短髪於崇岡爾乃跨層岑傍遥崿抵井里帶墟<lb/>
落春風長芳徑之青莎夜雨滋雕䦨之紅藥餐英玩秋<lb/>
町之餘花洗竹聼寒林之殞籜蘭侔楚畹而馨香桃擬<lb/>
綏山而綽約芙蓉媚沼兮間修堤荷芰沿陂兮通畧約<lb/>
<pb n="KR4h0152_WYG_032-24a"/>
嶺松貌古以同喬灣桞腰纎而較弱樹枳類木奴之衡<lb/>
種果効槖駝之郭若夫登髙逺眺陟險遐觀側身崖畔<lb/>
躡足林端眂秦峙宻臺之消歇盱渭流故苑之𣺌漫斜<lb/>
村莊之半日折危坎之九盤雉飛林而煦澤牛飲澗而<lb/>
驚湍煙鴻渡渚以嘹喨春鶯出谷而間闗秦女已仙兮<lb/>
峯自在胡公既去兮陂長閒至於析酲名齋瑩心鑿沼<lb/>
嚴逺囂兮隂陽割乎曉昏樓延真兮心神徹乎灝淼柿<lb/>
葉墜兮供學書栢枝悦兮借棲鳥待饁耕兮稼穡知禮<lb/>
<pb n="KR4h0152_WYG_032-24b"/>
文殊兮心性了或當晨爽乍闢朝曦未昇嵐光初散花<lb/>
霧猶蒸携益友集良朋接畸士招髙僧扶笻共眺引酌<lb/>
同登循崇巒之嶪嶪躡絶巘之層層傷五柞長楊之代<lb/>
謝感阿房麟閣之廢興悵漸臺百尺兮淪没愴藍田千<lb/>
澗兮澄泓俄而景汜於崦西霞標於天末凉籟迭吹清<lb/>
飈遞發禽語争喧漁歌互答月睨璧兮依微星縣璣兮<lb/>
旋斡瀑響瀺灂兮震空山容杳靄兮排闥羡斯園之清<lb/>
幽暢遊踪之遼濶慕赤松以遨遊等漆園之曠達况乎<lb/>
<pb n="KR4h0152_WYG_032-25a"/>
天植丈人之大徳帝寵元老之無疆已播勲猷於當宁<lb/>
復秉節鉞於要荒方際熈時而敭歴豈容暇日以翺翔<lb/>
緑野先開莵裘預樂身在廟堂夢逰巖壑尹正輟耒以<lb/>
出莘奭乃樹棠而至雒行且為瑞世之鳯麟慎毋戀北<lb/>
山之猿鶴<lb/>
　<lb/>
　<lb/>
　<lb/>
<pb n="KR4h0152_WYG_032-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三十二<lb/>
</p>
<p>
</p>
  </div>
</body>
</text>
</TEI>
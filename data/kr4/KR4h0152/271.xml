<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十一</head>
    <p>
<pb n="KR4h0152_WYG_271-1a"/>
欽定四庫全書<lb/>
　明文海巻二百七十一　　　餘姚黄宗羲編<lb/>
　　序六十二<lb/>
　　　詩集<lb/>
　　沈從先詩序<hi>徐熥</hi>
徃友人陳履吉遊長安歸為余談吳門沈從先不去口<lb/>
時從先甫弱冠耳讀其所著衆刻草雖嘗鼎一臠而知<lb/>
全味矣既而因履吉得請交於從先乃從先亦不我鄙<lb/>
<pb n="KR4h0152_WYG_271-1b"/>
夷越數千里尺牘書郵徃返不絶辛夘嵗余有燕之役<lb/>
至吳門而病不知人者數日然神雖昏憒而心念從先<lb/>
不置時時從牀第間問沈郎無恙乎索十日不得竟去<lb/>
矣明年仲弟興公入吳始得造從先之廬而禮焉歸識<lb/>
其處曰某鄉某里圭竇蓽門有廡下風氣者是巳今年<lb/>
予復過吳閶日巳崦嵫入尋從先所居則鄰人云巳徙<lb/>
去踉蹌出閶闔門覓舟不得所與偕者王生元直露宿<lb/>
江干達旦竟去矣頃從建業歸始得與從先把臂而後<lb/>
<pb n="KR4h0152_WYG_271-2a"/>
喜可知也時從先方病足不出户庭余依依未忍别去<lb/>
令奚奴襆被其中從先貧不能為孺子設榻但與王生<lb/>
共跏趺几上耳因得卒業其所著尊巳撚枝閉戶諸集<lb/>
樂府古詩取材於漢近體得格於唐要皆抒所自得意<lb/>
不必古人有語不必古人道茍巳披之朝華直咳唾視<lb/>
之不以煩子墨也即置之古人中其誰能辨之夫詩所<lb/>
以言志也從先三旬九食捉衿見肘而閉戶弦歌聲出<lb/>
金石此其趣操列之參憲曽無異同未有胸臆古人而<lb/>
<pb n="KR4h0152_WYG_271-2b"/>
搦管操觚反掇拾餖飣落時人窠臼者也誦詩論世而<lb/>
其人可知矣或謂從先饑寒流落無以自存而習不售<lb/>
之業以遊於世嗟嗟從先不知其稅駕也噫方履吉談<lb/>
從先時云其娟娟韶秀有安仁叔寳之風不十餘年而<lb/>
顦顇枯槁己成壯矣由今而至於老死不知嵗月幾何<lb/>
乃榮通醜窮而為此拘拘也亦大惑矣夫藜藿膏粱短<lb/>
褐紈綺所適不同同歸於盡士顧不朽謂何耳後世有<lb/>
楊子雲乃知楊子雲此美談也從先勉矣<lb/>
<pb n="KR4h0152_WYG_271-3a"/>
　　陳惟秦詩序<hi>徐熥</hi>
余既困於公車稍厭棄故業與仲季二氏杜門掃軌以<lb/>
柔翰自娛其所徃還最驩者莫如陳氏惟秦惟秦居南<lb/>
郊之柯嶼去城三十里而遙每入城必宿余家濁醪相<lb/>
命脱粟共飽或匝月經旬始别去而惟秦興復不淺或<lb/>
出遊未嘗以倦自免或分題探韻客猶謙讓未遑惟秦<lb/>
巳躡嚅喉吻間矣或秉燭夜談不漏沈不寢即余先寢<lb/>
寢而復寤猶聞惟秦呻吟牕壁間也其嗜學苦吟類如<lb/>
<pb n="KR4h0152_WYG_271-3b"/>
此其所為詩不喜蹈襲人語皆嘔心剔肝為之而卒不<lb/>
盭於法然性復謙抑一詩成必私問余可否而後出以<lb/>
示客一日余心賞其詩故佯言不佳以試之惟秦立加<lb/>
竄易顔色愈和余大笑乃止故其詩鑪錘工而機軸别<lb/>
也賦性恬淡不問家人産所與遊者皆山林草澤之士<lb/>
遇達官貴人則面赤心熱有鑿坏而遁耳夫今世操觚<lb/>
之士稍能占四聲者即曵裾彈鋏於顯者之門博錢刀<lb/>
以飽妻子惟秦木彊椎魯足不越四境名不挂縉紳塊<lb/>
<pb n="KR4h0152_WYG_271-4a"/>
處於蓬蒿之下以五字求信於後世所不知何人亦大<lb/>
惑矣余今年遊燕挾惟秦詩一册置槖中欲授之梓而<lb/>
且有待也過吳興謝在杭司理見而欲付於匠氏在杭<lb/>
於惟秦為微時之交稱同社故雖行其詩而不傷惟秦<lb/>
無求之介余遂許而授之在杭出山東而坐苕水者三<lb/>
年於此矣目之所見無非錢穀簿書耳之所聞無非譙<lb/>
訶捶楚一旦讀故人之詩宜其欣然有合若弱喪者之<lb/>
還其鄉也若在杭者可謂無赧薜蘿而有光猿鳥者矣<lb/>
<pb n="KR4h0152_WYG_271-4b"/>
斯舉也將布衣之重司理耶抑司理之重布衣耶識者<lb/>
自能辨之<lb/>
　　林若撫梅詠引<hi>俞琬綸</hi>
與林若撫結嵗寒盟為千古人懷千古心相期而不可<lb/>
以相喻落落者吾痼疾也此期一訂於落落更宜一抹<lb/>
交情類蕭然有寒意于若撫則尤寒蓋兩寒而寒愈冽<lb/>
也氷入爐有消而己必不變而為火此寒徳也濯錦江<lb/>
邊殆與棘門寒塘徑逺然豈千古懷哉然又不可以不<lb/>
<pb n="KR4h0152_WYG_271-5a"/>
慮若撫特於湖上作梅詠百品頎然而來以詩擲吾寥<lb/>
然而去懷哉懷哉其嘯也歌隴頭雲逺花落春枯千里<lb/>
霜根一函寒意是豈在梅是豈在詩也<lb/>
　若撫名雲鳳蘇州人崇禎庚午在南京余從之學詩<lb/>
　見贈詩極多今皆失去止記其贈余及吳子逺周元<lb/>
　亮同庚詩誰家得種三株樹老我如登羣玉峰一聨<lb/>
　而巳其詩稿不知落誰人之手恐將煙沒矣<lb/>
　　國朝詩餘序<hi>錢允治</hi>
<pb n="KR4h0152_WYG_271-5b"/>
詞者詩之餘也曲乂詞之餘也李太白有草堂集載憶<lb/>
秦蛾菩薩蠻二調為千古詞家鼻祖故宋人有草堂詩<lb/>
餘云若其分類箋釋則起於勝國人所為大都如六家<lb/>
文選必引某句出於某人未免牽合傅㑹殊為東坡所<lb/>
厭今茲集一遵舊本旁求博採彚萃本朝名人所製續<lb/>
於二集之後凡若干巻然什百之一尚多遺亡也與陳<lb/>
明卿孝亷稍為註釋略加標記然亦什百之一尚多掛<lb/>
漏也竊意漢人之文晉人之字唐人之詩宋人之詞元<lb/>
<pb n="KR4h0152_WYG_271-6a"/>
人之曲各擅所長各造其極不相為用縱學窺二酉才<lb/>
擅三長不能兼盛詞至於宋無論歐晁蘇黃即方外閨<lb/>
閤罔不消魂驚魄流麗動人如唐人七嵗女子亦復成<lb/>
篇何哉時有所限勢有所至天地元聲不發於此則發<lb/>
於彼政使曹劉降格必不能為時乎勢乎不可勉强者<lb/>
也我朝屛詩賦以經術程士士不囿於俗間多染指非<lb/>
不斐然求其專工稱麗千萬之一耳國初諸老犁眉龍<lb/>
門尚沿宋李風流體迨乎成𢎞以來李何輩出又恥不<lb/>
<pb n="KR4h0152_WYG_271-6b"/>
屑為其後騷壇之士試為拈弄才為句掩趣為理湮體<lb/>
段雖存鮮稱當行正嘉而後稍稍復舊而弇山人挺秀<lb/>
振響雜之歐晁蘇黄幾不能辨又何耶天運流轉天才<lb/>
駿發天地竒才不終詘於腐爛之程式必透露於藻繢<lb/>
之雕章時乎勢乎不可勉强者也然詞者詩之餘也詞<lb/>
興而詩亡詩非亡也事理填塞情景兩傷者也曲者詞<lb/>
之餘也曲盛而詞冺詞非冺也雕琢太過㫖趣反蝕者<lb/>
也詩降而詞觔骨盡露去漢樂府千里矣詞降而曲略<lb/>
<pb n="KR4h0152_WYG_271-7a"/>
無藴藉即歐蘇所不屑為而情至之語令人一唱三歎<lb/>
此無他世變江河不可復挽者也嗟乎有一代之興必<lb/>
有一代之製而我朝監於二代郁郁之文炳煥宇内即<lb/>
填詞小技遂出宋元而上茲非國家文運之隆人才之<lb/>
盛何以致是哉茲因太末翁少麓强為彚萃而見聞不<lb/>
廣收録艱難且時日局迫引用乖方未免顧此失彼遺<lb/>
編掛誤詎能嫓美草堂花間詞遷諸集又愧嘲風詠月<lb/>
無補世教然因詞以審音因音以知律因律以識樂引<lb/>
<pb n="KR4h0152_WYG_271-7b"/>
商刻羽鏗鏘鼔舞推之郊廟朝廷之上未必無助云知<lb/>
音君子尚頼是救正可也<lb/>
　　翁仍詩集序<hi>呉伯與</hi>
世所稱美物必首富貴文章之流傳視富貴更甚故天<lb/>
不能兼與人不能兼取且生而世族焉擅富貴矣耳目<lb/>
四肢之奉天之與之己飫飫此而甘又攻苦於文章俗<lb/>
情未遑也曰窮而工者决其一力以争於造物之一所<lb/>
取易足耳且男子生身於世所乗惟時時至矣恐於身<lb/>
<pb n="KR4h0152_WYG_271-8a"/>
不得當當矣搆璅射騖之不免如上官子蘭蠖屈睢盱<lb/>
不平之鳴幾於天籟宜也然屈平之繼風雅固以幽憂<lb/>
采詩而觀列國之風周南召南孰非心和氣和適於所<lb/>
遇而龍門世業太史公固席有富貴建安之壁坐璣聫<lb/>
又岳岳矣安在必於窮余與翁仍束髪而談進取之業<lb/>
齧齧相責窮莫如余老抱一經遊四方於詩道猶馬耕<lb/>
也翁仍籍世業蚤舉於鄉下筆無所不快莽沿蕩深淪<lb/>
漪颷曵竒若海颶正若嶽厲蓋源風源雅何所能踰翁<lb/>
<pb n="KR4h0152_WYG_271-8b"/>
仍而上者猶自叙曰窮愁未工翁仍於才有餘於志若<lb/>
不足才有餘故縱心之所嚮蠭起響應而不可<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>志若<lb/>
不足故不縱其遇之所適而引心窈㝠竒博不竭陸海<lb/>
之蔵溢積充羨不止是以與者不忘完不取之取不忌<lb/>
多天以答其勤耳余南遊數年間登鍾山步臺城覽勝<lb/>
雨花獻花見其冶者如蛾幻者如畫澹者如貧素不琢<lb/>
而工者如文章富而<graphic n="KR3346" url="https://raw.githubusercontent.com/kanripo/KR-Gaiji/master/images/KR3346.png" mimeType="image/png"/>者如冠蓋逸而待者勞而馳者<lb/>
納納行行如豪客酒狂千態札茁固如博物多才剽刻<lb/>
<pb n="KR4h0152_WYG_271-9a"/>
古今者類如此乃翁仍又曰詩宅乎雅夫人人言詩亦<lb/>
人人言雅雅者三代盛時歌詠其盛徳大業合而名之<lb/>
者也翁仍貎盛而氣决從此體証於道抵掌於事勲余<lb/>
所覤覤以往尚未有艾矣翁仍果負余言哉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_271-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百八十四</head>
    <p>
<pb n="KR4h0152_WYG_384-1a"/>
欽定四庫全書<lb/>
　明文海巻三百八十四　　　餘姚黄宗羲編<lb/>
　　記五十八<lb/>
　　　興造<lb/>
　　創建坎河石灘記<hi>萬恭</hi>
泰山故清皇氏之都柱天而下濟水伏流至泰山氣升<lb/>
水溢出山麓者為二百八十泉滙而為汶北入鹽河道<lb/>
青州東注於海國初尚書宋公壩戴村濬源穿渠百里<lb/>
<pb n="KR4h0152_WYG_384-1b"/>
南注之達于南旺以其七北流㑹漳衛而洩於天津以<lb/>
其三南流㑹河淮而逆諸安東皆入海青州道絶是以<lb/>
汶之全力濟滕兗東臨八百里故陸地運舟而不膠然<lb/>
非汶之性也其勢曷嘗一日不欲東注青州哉𢎞治中<lb/>
汶大溢勢不能决戴村則潰裂而假道于坎河口坎河<lb/>
者入海之㨗徑也若建瓴而下南流遂㣲治水者議堤<lb/>
坎河口嵗堤嵗敗莫如之何則議捐南旺兩滙膏腴數<lb/>
千頃為蜀山湖為馬踏湖為南旺湖命之曰水櫃以待<lb/>
<pb n="KR4h0152_WYG_384-2a"/>
運以濟汶河之不足而坎河東注者日漸月流注南旺<lb/>
者㡬絶殆不可舟矣隆慶壬申余治水至濟上患之乃<lb/>
以主事張君克文徘徊汶泗之集周覽坎河之口向張<lb/>
君而嘆曰嗟獨奈何不以有源者為水囊而以無源者<lb/>
為水櫃乎北有龍山焉亂石如魚鱗壩歲敗無濟也君<lb/>
取彼石□坎河口則萬世之計也乃役丁夫七千有竒<lb/>
運石湮河始於壬申之仲冬成於癸酉之孟春灘博一<lb/>
里袤一里而强壓河根而上崇丈餘秋水時至則令灘<lb/>
<pb n="KR4h0152_WYG_384-2b"/>
踰而㵼之復青州之故道春夏運行則令灘止而注之<lb/>
入安東者趨而左入天津者趨而右灘若天成汶失故<lb/>
吾蓋不能自制其命矣于時秋不雨至于春二月閘水<lb/>
瀰瀰運艘繩繩蓋我明餉道於斯為盛矣張君撫膺髙<lb/>
蹈為余言宜有記令後來者世守之余曰君誠樂哉汶<lb/>
良苦矣夫拂其性而激之逆其流而役之使汶水鼎足<lb/>
以裂不得全其天然吾過也吾過也然汶上濟隱湯湯<lb/>
淫淫孰與三分者以濟社稷之急而紓百姓之煩疴則<lb/>
<pb n="KR4h0152_WYG_384-3a"/>
汶雖失全性而有全功享全名不識汶神其將知我也<lb/>
乎其將罪我也乎張君乃刻石<lb/>
　　蟄存坯户記<hi>王文禄</hi>
沂陽王生文禄字世亷父諱佐母陸氏𢎞治癸亥夏五<lb/>
二十九日亥時生七齡就傳弱冠受詩正徳庚辰游海<lb/>
鹽邑庠嘉靖辛卯中浙試式壬辰遵養乙未始計偕戊<lb/>
戌癸夘連罹内外艱乙丑春試陳状元謹首取争魁胡<lb/>
㑹元正䝉阻之冬季四日堂樓書畫竒玩俱燼不愠憂<lb/>
<pb n="KR4h0152_WYG_384-3b"/>
妻包氏女配朱蕚外孫三季殤妻痛悲疾劇隆慶庚午<lb/>
冬北行中返辛未春季炊臼徴壬申萬厯維新之孟冬<lb/>
八日築四灰隔於待葑原二親墓右外祖淳朴陸公曰<lb/>
土阜水環巽峰鴈塔蔚哉爽塏中生壙右妻傍妾生壙<lb/>
名蟄存坯户云夫人均倮蟲聖人為長猶龍乎秋冬咸<lb/>
蟄蟄咸坯户坯户以静蟄静蟄以存神順時也文禄師<lb/>
聖窮經稀齡矣未見一割之用剛腸疾惡直氣凌霄胎<lb/>
教義方嗜學不厭揮毫詠志撫劍調琴乾象地輿兵符<lb/>
<pb n="KR4h0152_WYG_384-4a"/>
邦紀罔不該究生平憫憐困厄若切體膚拯援未能也<lb/>
邇臣倡貪效尤彌偽營私征利寇攘勿休以致炎徼波<lb/>
揚漠庭塵澒金宿晝見虓虎郊行杞憂無可與語者出<lb/>
見衆生蚩蚩靡哲不愚閉塞成冬隂盛陽㣲巻之允懷<lb/>
居焉俟命抱蟄静寧豫築壙若坯户然存神爾曷成毁<lb/>
乎電光泡影夢幻刹那功烈文華何巍何煥禄也夙悟<lb/>
性真人心中虛即天心太虛虛故神河圖洛書中五中<lb/>
圈皆虛太極也聖人則之畫卦列聖授受一中由是知<lb/>
<pb n="KR4h0152_WYG_384-4b"/>
常守中致虛篤静應迹翛如也凡感遇著之篇鋟海沂<lb/>
子寤言莠言策樞書牘藝草若干卷世急載二親傳中<lb/>
集知契戚友語殿之為賛云語曰<lb/>
志凌千代氣呑八荒<hi>陸雲臺宅</hi>危言危行似狷似狂<hi>董兩湖穀</hi>清<lb/>
明根器<hi>董從吾澐</hi>經緯文章<hi>袁呉/門尼</hi>龍門道續<hi>董從吾澐</hi>莘野鷹揚<lb/>
<hi>王一山愛</hi>積學老錬<hi>唐一/菴樞</hi>慷慨激昻<hi>宋芳/林俞</hi>其貌亦古<hi>陳龍川亮</hi>而<lb/>
心甚長<hi>王鳯洲貞</hi>存神坯戸俟命蟄藏<hi>自結</hi>
　　重修洛陽橋記<hi>仇俊卿</hi>
<pb n="KR4h0152_WYG_384-5a"/>
洛陽江距惠安縣南三十里越此則為晉江東連海澚<lb/>
西逼鸛堂山髙崕峻壁鳥道難尋境内西南岱嶼白﨑<lb/>
諸山之水皆㑹谷口趨入洛陽江以㵼於海外洋潮汐<lb/>
時至其地山海之勢相激波濤洶湧如雪山擁叠雲障<lb/>
盤旋涉不容厲渡更難航正當泉南驛道之衝行者至<lb/>
此莫不顣額因指其處為萬安渡蓋畏其險也其南壁<lb/>
名佛通山甚言此渡非凡境塵跡可尋常視者宋嘉祐<lb/>
中蔡忠惠公襄知泉州相襲山水形勢審知民情灾利<lb/>
<pb n="KR4h0152_WYG_384-5b"/>
廼於此架淵為梁釃為四十七道以分水勢兼可豎石<lb/>
櫛比又種蠣于礎令其附生而固袤三百六十五丈廣<lb/>
一丈五尺方其定址之初禱于海神借潮三日不至洛<lb/>
陽江底見而基就築及其横石為梁也江水震蕩不能<lb/>
傍架木植爰載石以浮船面待其潮至則船隨水漲遂<lb/>
置石于上抽舟下出力役不勞而工易集亦算與神符<lb/>
者也迨橋之成始瑤琨排列虹霓委蛇上通䭾載下便<lb/>
帆檣雖魚梁不足以比其功若鵲橋渡河事雖竒矣祗<lb/>
<pb n="KR4h0152_WYG_384-6a"/>
見誣於天孫萬里橋跨海工甚費矣徒湛迷於仙術孰<lb/>
若兹橋之普于利涉而功垂永世者哉嵗乆漸圮予因<lb/>
捐俸若干倡率修葺擇居民朴實夏某等董其役橋北<lb/>
舊有昭惠廟或云其神即永春樂山之白衣叟隨於其<lb/>
傍為㕔三楹便使節徃來或遇昏曉風雨可少憇焉併<lb/>
責廟祝司之再閲月而訖工至橋中亭佇眺連山遙海<lb/>
光怪呈竒亦天下一偉觀也昔唐宣宗嘗微行覽山川<lb/>
勝槩有類吾洛陽之語因名兼以附今嵗月云<lb/>
<pb n="KR4h0152_WYG_384-6b"/>
　　嘉定開河記<hi>王衡</hi>
嘉定縣學泮池故野奴清境二水滙焉清境自北而南<lb/>
環其左野奴從西㑹之無何民居漸墊塞西水不東與<lb/>
左不相顧而科第亦寖不如前華亭鄉進士王君博學<lb/>
工文章兼通形家言辛丑來署學事集諸髦士校藝已<lb/>
出倚池上四顧而嘆曰非其文之罪也具呈邑侯韓公<lb/>
請稍徙屋廬之直河道者使仍故流而公償其徙居之<lb/>
費諏某日以畚揷來㡬日而輟工屬某記嵗月余不敏<lb/>
<pb n="KR4h0152_WYG_384-7a"/>
於形家言瞢如也獨念昔者青烏説未興先王説膠庠<lb/>
之制以敷教流化茍横經有地足以詩書弦誦其中可<lb/>
矣奚以若泮若雍環繞如璧為哉彼有取爾也學校蓄<lb/>
材正如井之蓄泉井不泉而泥則亦已矣井實有泉而<lb/>
莫繘之或幕之井渫不食則行道之人惻焉天下事類<lb/>
相感氣相合可盡謂水之通塞無闗於人才耶獨怪以<lb/>
王君之材品豈不能如蘇湖先生故事以實學實行教<lb/>
弟子而沾沾科目為即言而騐或謂所收者末而愚謂<lb/>
<pb n="KR4h0152_WYG_384-7b"/>
科目之與書升聘召非有二也天生才無方隨世所趨<lb/>
尚而靈氣儲於其間當今之世業無所求飯牛版築之<lb/>
用所以勵世摩鈍者惟是途使一不振則倦倦則業徙<lb/>
而日下所以鼓之舞之使之不倦者天與人叅焉吾郡<lb/>
七縣中嘉定風氣沉厚善惡雜其君子務讀書行義之<lb/>
士漸老且倦矣而囂而善訟者其氣方張使蘇湖先生<lb/>
當此時其亦不能以枯槁無用之學術鎮囂疏穢明矣<lb/>
倘有術於此使其君子早為天下用不至槁項黄馘私<lb/>
<pb n="KR4h0152_WYG_384-8a"/>
其衡泌之樂而邑之父子兄弟習見其利而趨之機心<lb/>
悍氣不繩督而自化疑亦夫慈惠之長忠信之師所樂<lb/>
與鼓舞而作新者也吾姑誌嵗月於石俟嘉之科第益<lb/>
振民風士習漸變雅馴而後頌君子之功焉<lb/>
　　歸氏修墓記<hi>歸子慕</hi>
葬者藏也藏之山林藏之廣野也物盛而必衰聚而必<lb/>
散天之道也髙明之家鬼瞰其室自古王侯貴人燀赫<lb/>
一時代移時易其守墓之子孫今皆安在是故葬不欲<lb/>
<pb n="KR4h0152_WYG_384-8b"/>
淺欲其深使其厯世乆逺子孫衰微親屬既絶夷為平<lb/>
土樵牧其上游息其傍而不知其下有死人也故謂之<lb/>
藏也近世惑於青烏之説率附土膚或半出地上而髙<lb/>
其封以為易於得氣有利於子孫而子孫不肖往往掘其<lb/>
先人之骸暴之而以售其地可痛也歸氏之先族人聚<lb/>
居縣城之東南門外是以水之兩崖田之壟畔纍纍<lb/>
出者歸氏之墓相望也其在許氏園隠隠竹林下可俯<lb/>
而窺者則予五世祖之從昆弟也其子孫微矣有仲賢<lb/>
<pb n="KR4h0152_WYG_384-9a"/>
者貧窘先以墓傍之地鬻於王氏王氏闢為園築土垣<lb/>
環塜開一面令得歲時墓祭徑園中己而仲賢流離轉<lb/>
徙居海上者數年歸而園己更易主為許氏有矣其塜<lb/>
中生荆棘土垣傾圮非復昔年之舊矣於是仲賢感動<lb/>
流涕以此尤許氏而許氏為新主不服既而慨然曰吾<lb/>
以此地為憇息之所而使它人之墓榛莽若是乎遂捐<lb/>
金若干畀仲賢修其墓而子慕執筆識之勒於石以杜<lb/>
異日之爭而子慕遂僣為之銘誓聞古之君子先責已<lb/>
<pb n="KR4h0152_WYG_384-9b"/>
而後責人為人子孫豈其先人之朽骨不是愛而乗以<lb/>
為利天地之所不容載國有常刑其罔赦聞之古君子<lb/>
愛其親而以及人之親季武子之成寢也杜氏之葬在<lb/>
其階下百嵗而後許氏之子若孫所長有者此也則歸<lb/>
氏一抔之土亦永無猜焉<lb/>
　　承賢橋記<hi>髙攀龍</hi>
錫城中有箭河九通者一而巳無論形家言凡河渠疏<lb/>
則靈氣鬯如人身血脈然然而湮塞所從來乆民居踞<lb/>
<pb n="KR4h0152_WYG_384-10a"/>
之不可問惟在冉涇里者計丈百有三十而通者且百<lb/>
有十是為文莊公邵二泉先生故里先生亟欲疏之尼<lb/>
於里人不果特為隂渠石甃之以通於所謂弦河者葢<lb/>
先生之寄趣逺欲二泉震澤之脈沿洄旋匝於吾前以<lb/>
為快也先生既没垂百年太學尤君時純居先生里中<lb/>
慨然念曰是先賢之志也夫吾不可以不承乃捐其樓<lb/>
居二十有一楹鑿為河河成而橋之請名于予予曰是<lb/>
惟二泉先生之志謂之承賢可矣太學君曰橋之至于<lb/>
<pb n="KR4h0152_WYG_384-10b"/>
河也其地為河者若干為陸者若干具有籍子其志之<lb/>
庶可永也予曰噫事其有可知者乎夫以二泉先生之<lb/>
賢也又貴重也曾不能以尋丈之地得之里人而其志<lb/>
遂尼何也語曰其父析薪其子弗克負荷即以父兄之<lb/>
命其子弟有弗克承焉今先生之没垂百年當年一念<lb/>
𣺌乎若逝水之無踪而君忽承之又何也皆事之不可<lb/>
知者也則繇此而往陵谷之變又焉可知乎雖然其可<lb/>
知者固在也夫以先生之賢也而君承之誰其甘為不<lb/>
<pb n="KR4h0152_WYG_384-11a"/>
賢者而復湮之果其甘為不賢者是人之最賤也世之<lb/>
所共惡也或擊之矣是可知也是役也邑侯同生許公<lb/>
寔主之故莫或有尼太學君之義而卒告成事侯名令<lb/>
典海寧人<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_384-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百八十四<lb/>
</p>
<p>
</p>
  </div>
</body>
</text>
</TEI>
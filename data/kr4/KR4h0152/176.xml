<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百七十六</head>
    <p>
<pb n="KR4h0152_WYG_176-1a"/>
欽定四庫全書<lb/>
　明文海巻一百七十六　　　餘姚黄宗羲編<lb/>
　　書三十<lb/>
　　　數學<lb/>
　　與萬思節主事書<hi>唐順之</hi>
承示途中遇險及當局冷眼之説足知新功甚慰甚慰熱<lb/>
處冷得絶勝冷處冷得然險處惶惑原是易處錯過不曽<lb/>
做得工夫也易論學每以渉川為説故曰作易者其有憂患<lb/>
<pb n="KR4h0152_WYG_176-1b"/>
乎所謂終身之憂也吾友閒居少過却是不曽抖擻提醒精<lb/>
神吾固預憂吾友渉川之難今吾友自知之矣自此𦂳着工夫<lb/>
常常從危處操心常如與天吳河伯對壘毁譽利害諸闗<lb/>
悉為照破即世間一切大川何所不利涉也先軰云聖人於困<lb/>
險中有至樂於平安中却是有至憂然哉吾每欲與大洲兄相<lb/>
㑹乃欲相與證明絶學非厯數之謂也然厯數自郭氏以来亦<lb/>
成三百餘年絶學矣國初搜得一元統僅能於守敬下乗中下<lb/>
得幾句註脚監中二百餘年拱手推譲以為厯祖吾向<lb/>
<pb n="KR4h0152_WYG_176-2a"/>
来病劇中於此術偶有一悟頗謂神解而自笑其為屠<lb/>
龍之技無所用之亦嘆世無可語者近得来書乃知復<lb/>
有透曉如大洲者在也一快一快但不知大洲所謂透<lb/>
曉而厯官所不解者何所指耶豈所謂厯理者七政盈<lb/>
縮遲絶之所以然如元史所載王恂李謙厯議及縁督<lb/>
氏革象書之類獨能洞其精微是厯官祗知其數而吾冀<lb/>
獨能明其理遂指此為透曉而厯官所不解者耶盖昔<lb/>
者太史造厯既已算定日躔盈縮月離遲疾去極逺近<lb/>
<pb n="KR4h0152_WYG_176-2b"/>
渾淪得一天體在胸膈中而欲傳之形噐之間以為厯<lb/>
本則是以數寸筭子握住萬古宇宙轉運盖甚難下手<lb/>
此子長所謂太初厯既已測候而姓與都等不能為筭<lb/>
之時也古厯大衍為精一行和尚藏却金針世徒傳其鴛<lb/>
鴦譜耳於是守敬獨得一法曰弧矢圜算弧矢立如所謂横<lb/>
弧矢赤道變為黄道黄道變為白道者最為圎機活法自<lb/>
此黄赤白三道之畸零可齊而氣朔之差可定此法不<lb/>
惟儒生不曉而三百年来厯官亦盡不曉矣今監中有<lb/>
<pb n="KR4h0152_WYG_176-3a"/>
一書頗秘名曰厯源者郭氏作法根本所謂弧矢圓術頗<lb/>
在焉試問之厯官亦樂家一啞鍾耳豈大洲所謂透曉而<lb/>
厯官所不曉者盖謂此耶若所指如前説雖極精微幽渺<lb/>
猶是儒生套子所指如後説雖若九九綴術乃是實得也<lb/>
煩問之大洲求一轉語見示當更有請教夫六藝之學昔<lb/>
人以為數可陳而義難知在今日厯家却是義可知而數<lb/>
難陳盖得其數而不通其義者有之矣若謂得其理而不<lb/>
得其數則施之實用既無下手處而并其所謂義者亦脱<lb/>
<pb n="KR4h0152_WYG_176-3b"/>
空影響非真際也雖然今厯家自謂得其數矣今厯家相<lb/>
傳之數如厯經立成通軌云云者郭氏之下乘也死數也<lb/>
弧矢圓術云云者郭氏之上乗也活數也死數言語文字<lb/>
也活數非言語文字也得其活數雖掀翻一部厯經不留<lb/>
一字盡創新法亦可不失郭氏之意得其死數則挨墻傍<lb/>
壁轉身一步倒矣夫知厯理又知厯數此吾之所以與儒<lb/>
生異也知死數又知活數此吾之所以與厯官異也理與<lb/>
數非二也數者理之實致用處也活數死數非二也死數<lb/>
<pb n="KR4h0152_WYG_176-4a"/>
者活數之所寄也近見一二儒者亦有意象數之學<lb/>
然不得其傳則往往以儒者範圍天地之虛談而欲盖<lb/>
過疇人布算積分之實用不知豈便吃爾盖過了也後<lb/>
世儒生所論六藝往往而然不特厯也大洲其於吾言<lb/>
有合耶否也揚子雲曰通天地人曰儒通天地而不通<lb/>
人曰伎通乎天地之厯數而未必通乎身心之厯數者<lb/>
又一行守敬軰之所以為蔽也今未暇論也雖然所欲<lb/>
請教於大洲者其大者百未一舉也而輙瑣瑣及此毋<lb/>
<pb n="KR4h0152_WYG_176-4b"/>
乃以我不知務乎縱言至此一笑吾友欲吾舉厯家一<lb/>
二𦂳要語與大洲印證如歩日躔中盈初縮末限用立<lb/>
差三十一平差二萬四千六百此死數也又如歩月離<lb/>
中用初末限度一十四度六十六分此死數也厯家知<lb/>
據此死數布算而已試求其所以平差立差之原與十<lb/>
四度六十六分之數從恁處起則知活數矣似此只舉<lb/>
一兩件更不費辭也活數者如揲蓍求卦之初参伍錯<lb/>
綜而隂陽未分者也死數者如卦畫已成之後為九為<lb/>
<pb n="KR4h0152_WYG_176-5a"/>
六而隂陽既定者也<lb/>
　　論五行書<hi>王廷相</hi>
廷相頓首栢齋先生執事昨承諭以五行之説舊與僕<lb/>
同今所見與僕異竊料執事之意似以為今是而昨非矣<lb/>
以僕觀之執事可謂中於世俗之惑反迷真而失其故智<lb/>
將為不善變者也何以故甲乙丙丁子丑寅邜大撓作<lb/>
此以紀嵗月日時非有所謂甲乙屬木子亥屬水之説<lb/>
然亦偶爾定之即以當年為甲子嵗仲冬為甲子月冬<lb/>
<pb n="KR4h0152_WYG_176-5b"/>
至為甲子日半夜為甲子時耳不知經厯幾千百嵗後<lb/>
人乃以五行分配之此半途立論無所本始不待智者<lb/>
而後知矣執事乃信然從之豈非不勝於世俗之嘵嘵<lb/>
者而遂為此無稽之論以附㑹於仲尼之道乎迷真而<lb/>
舍其故智非耶且夫五行之氣無則已矣有之則一日<lb/>
之内無不全體俱在安有今日為木明日為火又明<lb/>
日為土為金為水乎何春止為木夏止為火秋止為金<lb/>
冬止為水乎何土惟王於四季而餘月土氣即絶滅乎<lb/>
<pb n="KR4h0152_WYG_176-6a"/>
執事試再思之此理然邪否邪此論是邪非邪大觀真<lb/>
識之儒不惑世俗鄙謬之論者皆足以辯之矣不意明<lb/>
逹物理如執事推明孔子之道如執事而反其失如此<lb/>
使僕無復望於斯世之儒豈不為可歎哉執事曰但世<lb/>
人之言五行亦有竒中者故不耐何信之遂為説曰如<lb/>
人本無姓名也茍定其姓與名焉他人呼之必從而應<lb/>
之氣本無水火木金土之名也今人一定其名則其氣<lb/>
隨而應之謂氣有神應然矣嗟乎執事之迷何至此極<lb/>
<pb n="KR4h0152_WYG_176-6b"/>
也僕意執事欲附㑹於世俗之論而不得強為此以自<lb/>
解也不自知其䧟於怪謬誣妄之歸矣夫人也氣成形<lb/>
體而具神識者也故呼其名而能應之不知五行之氣亦<lb/>
有形體如人之知識否耶依木附草人言嘯梁如鬼物<lb/>
之作祟否邪不知甲乙之日木之神氣主之而水土金<lb/>
火之氣遂能退避相遜邪抑有所管轄分定而不敢越<lb/>
其職邪不知人定其名彼何以自知其為金為木為水<lb/>
為火為土而即順應邪此恐决不能然矣執事所謂世<lb/>
<pb n="KR4h0152_WYG_176-7a"/>
之言五行有竒中者此何足異哉盖多言而能中耳僕<lb/>
嘗謂不用五行亦能竒中試以士人舉進士者十人僕<lb/>
㩀其文學體貎而懸㫁之指某曰後日官至某官中間<lb/>
履厯平順坎險隨意而道指某曰何如何如指某曰何<lb/>
如何如他日騐之必有三四中者且亦有一二竒中者何<lb/>
也此皆仕人之所必有者若以為白日飛昇則無能騐<lb/>
之矣不中者人不傳之矣中者必傳之以為神然則假<lb/>
五行而竒中者何以異此大抵神道設教古聖人卜筮<lb/>
<pb n="KR4h0152_WYG_176-7b"/>
之微意也然於大道無所闇蝕至於五行星命範圍皇<lb/>
極等術足以壊亂仲尼純正之道不可一日容之以惑<lb/>
世可也執事必欲求通其説而附㑹之何其迷之至此<lb/>
極也望再虛心思之勿為索隠之過幸甚幸甚<lb/>
　　答何粹夫書<hi>王廷相</hi>
邇者䝉示隂陽律吕管見多先儒所未發之㫖教我多<lb/>
矣但所諭人死魂升為陽而能神則不敢奉教隂陽終<lb/>
竟不能相離凡以為神者皆隂陽之妙用也故曰隂陽<lb/>
<pb n="KR4h0152_WYG_176-8a"/>
不測之謂神人死魂升乃隂陽之精離其糟粕也不可<lb/>
謂獨陽而無隂大抵隂陽論至極精處氣雖無形而氤<lb/>
氲焄蒿之象即隂其動蕩飛揚之妙即陽如火之附物<lb/>
然無物則火不見示是也故人死魂升而能神者此也<lb/>
執事乃離絶隂陽為兩物但恐陽無所附著不能自為<lb/>
形體耳望再思之樂律與愚見同者亦多中間如五音<lb/>
以宫商角徴羽為序又曰五音皆從詩章之音節此其<lb/>
大不合者五音節序皆人聲氣自然之節度故宫而徴<lb/>
<pb n="KR4h0152_WYG_176-8b"/>
徴而商商而羽羽而角非一毫人力可以強為者宫商<lb/>
角徴羽論清濁多寡之次序可也謂樂曲音節之次序<lb/>
恐非其本然之妙焉五音在人聲氣有定而詩章之字<lb/>
則無定故宫字本宫音也使在第四字則亦可以為羽<lb/>
音而用之商字本商音也使在第二字則亦可以為徴<lb/>
音而用之何也為人之聲氣節度所奪也此二端者樂<lb/>
律之大要大本世之儒者不講乆矣漢之制氏徒能記<lb/>
其鏗鏘鼓舞之音而不能言其義又何足怪哉陳氏之<lb/>
<pb n="KR4h0152_WYG_176-9a"/>
去二變不用四清者皆不逹於此道而臆説故也兩山<lb/>
李氏以宫為清而黄鍾之管三寸有竒此不足深怪葢閩人<lb/>
無喉中之音誤以唇舌不正之音而妄為之説也僕往<lb/>
年亦曽有樂論數篇以無佐史不得録奉請教俟後圖<lb/>
也辰下漸暑惟若時自攝不宣備<lb/>
　<lb/>
　<lb/>
　<lb/>
<pb n="KR4h0152_WYG_176-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百三十六</head>
    <p>
<pb n="KR4h0152_WYG_336-1a"/>
欽定四庫全書<lb/>
　明文海巻三百三十六　　　餘姚黄宗羲編<lb/>
　　記十<lb/>
　　　居室<lb/>
　　聚樂堂記<hi>王慎中</hi>
世之所謂樂者可知矣粉白黛緑雜進迭侍衿襦璫珮<lb/>
交於几席觴俎之間而不知夜之將旦則悦色者之所<lb/>
尚而夸者訾其内極意六博叫梟盱盧揶手交臂之頃<lb/>
<pb n="KR4h0152_WYG_336-1b"/>
車馬乘徒離合於一枰之上百萬為擲曽不足以盈其<lb/>
一睨則博奕者之所樂而豪者嫉其辟擊槊試劍砉然<lb/>
雷奮霍然風靡始陽卒隂術殫於角而勇於力神王而<lb/>
勢多變其樂進於技而以豪自喜不虛也有嗜圖畫鑒<lb/>
古玩物者過而哂之曰是何麤猛而近鬬也則發秘冢<lb/>
壞壁之藏旁搜而善購一珍一異聚徒縱觀以炫博而<lb/>
長價自以其樂在乎藝與能也又有譏其側者風騷自<lb/>
命之士矜才于形容盡態於藻繢此唱彼和騁竒競巧<lb/>
<pb n="KR4h0152_WYG_336-2a"/>
當其元本之冥思摸寫之妍狀可以廢食寢而忘昏旭<lb/>
彼鑒古者之所好蹴然退舍而知其不足稱矣儒者猶<lb/>
且稱之則樂之所至豈有涯哉西亭君築室以居業貯<lb/>
書數千巻百家衆技稗諧小説佛老異典莫不畢具其<lb/>
要在於六藝詩書之文晝誦夜諷矻矻焉竭其心思之<lb/>
所極恍焉而前疑窒焉而中悱意挫形頓而不敢休客<lb/>
非有事於斯文者不得闖其戸非但歌舞博塞技擊之<lb/>
以内辟麤猛見誚者無所干于斯室而玩物好事之閒<lb/>
<pb n="KR4h0152_WYG_336-2b"/>
適與夫絺繪律句才人一伎之工且以為壯夫所悔而<lb/>
不足為也當其覃精于一息之近而妙契乎千載之逺<lb/>
若古人之在而與之為酬酢客之以斯文至者攷證辨<lb/>
説窮浩蕩之倪而析杪忽之端自以為舉世之可樂者<lb/>
莫斯若也名其堂曰聚樂以書至清源山中乞記夫生<lb/>
于宗室富貴之家則醟於歌舞放於博塞技擊而不患<lb/>
乎内辟麤猛之誚以其居養所致然也有能鑒古自適<lb/>
琢句為工則可以自拔倫萃而為學士大夫之所道君<lb/>
<pb n="KR4h0152_WYG_336-3a"/>
所為樂乃在此而不在彼至樂之涯其果不出於斯堂<lb/>
之所求哉嗟乎是書也吾見夫讀之者之多端而所以<lb/>
致其樂者不一也得之者以繕性而失之者以溺心悟<lb/>
之者以反本而狥之者以滅質方其悦於博而耽於文<lb/>
則心愈溺質愈滅而愈足以為樂吾又安知是書之不<lb/>
為聲色之娯博塞技擊之靡而何以賢夫鑒古琢句者<lb/>
之所好耶君誠以吾説而自究焉則今日之讀固向日<lb/>
之書也今日之樂有非向日之所樂矣客之來者有逌<lb/>
<pb n="KR4h0152_WYG_336-3b"/>
然而忘於所知亦有瞿然而惑於所見者矣然後謂之<lb/>
能窮至樂之涯而不復為過者之所譏如是則請西亭<lb/>
君終日讀書於斯堂而勿輟<lb/>
　　大觀草堂記<hi>唐順之</hi>
尚書西磐張公既歸老於家以書來屬余記其大觀草<lb/>
堂者曰願子為我言大觀之義我雖老矣而不敢不勉<lb/>
也蓋余嘗獲聞公之為人進無驚於寵辱而退無詘於<lb/>
隕穫躬盛徳之容而謙乎其若不足甘委順之節而坦<lb/>
<pb n="KR4h0152_WYG_336-4a"/>
乎其若有餘其幾乎古之與天游者歟竊意所謂大觀<lb/>
者公既已獨得之於心而人不能知而余也執器而不<lb/>
通於方曲學而不見乎天地之全是儒之陋者也而惡<lb/>
足以知公之大觀矧公之所謂大觀蓋得乎心而寄之<lb/>
草堂者也公之得乎心者既深乎其不可窺而想像乎<lb/>
公之草堂之景則其戴形肖貌露情獻態森然而萃以<lb/>
縱乎公之所觀者吾又未能即而登焉以觀公之所觀<lb/>
也而惡足以知公之大觀而又惡能為公記之雖然予<lb/>
<pb n="KR4h0152_WYG_336-4b"/>
未能登公之草堂以觀公之所觀而嘗登吾之草堂以<lb/>
觀吾之所觀矣方吾之心閒而無事以逍遙乎草堂而<lb/>
觀於魚鳥之飛鳴而潛泳烟雲之出沒而隠映融然若<lb/>
有凝於精爽然若有釋於神是以物無逆於目目無逆<lb/>
於心而心無逆於物一旦情隨事以遷勃焉而有鬬於<lb/>
是而心逐逐焉而目昏&gt;昏&gt;焉凡向之飛泳而出沒若有<lb/>
凝於精而釋於神者舉皆不知所在矣徐徐焉鬬解而<lb/>
機息乃始還而觀之則草堂向之草堂而烟雲魚鳥向<lb/>
<pb n="KR4h0152_WYG_336-5a"/>
之烟雲魚鳥也於是為之憮然而一笑嗟乎嗜欲有蔽<lb/>
乎其中則凡物舉皆得而匿乎其外物舉皆得而匿乎<lb/>
其外則雖與之游乎瀛海之表而騁乎坱漭憑虛之域<lb/>
亦窅然若無覩也而况於草堂乎夫大觀者通宇宙而<lb/>
為觀也故謂吾草堂之景非公草堂之景不可謂吾所<lb/>
觀於吾之草堂非公所觀於公之草堂者不可則願以<lb/>
我所觀於吾之草堂者而記公之所觀於公之草堂者<lb/>
以為公之能得其大觀蓋不蔽於欲而物不能匿也<lb/>
<pb n="KR4h0152_WYG_336-5b"/>
　　西峪草堂記<hi>唐順之</hi>
靈寶陜洛之衝也環而山者以數十而西原獨當其僻<lb/>
處西原蔽秦山之南委蛇數百里散而藪者以數十而<lb/>
西峪又獨當其最深處峪口偪仄始疑路窮忽然中開<lb/>
更出異境茂林淺草森隂蔽虧水泉㶁㶁若驚蛇出沒<lb/>
草間其人鹿視而穴居可二十餘家於是許君廷議遊<lb/>
而樂之乃即峪口作草堂於其上仰而眺秦山俯而顧<lb/>
西峪烟雲竹樹隠見千態不下席而盡取之其勝又於<lb/>
<pb n="KR4h0152_WYG_336-6a"/>
是為最已亥嵗予見許君於京師君為人鬯達魁岸尤<lb/>
以兵自䧺余固意其必且為國家建萬里勲也一日與<lb/>
予論草堂之勝且曰吾將去而休於此矣余笑而詰之<lb/>
曰君不聞馬文淵昆弟之相笑者乎夫嵬才傑士其所<lb/>
寄意必於奔漰洶湧之川㠝岏崔巍之峰泱漭千里之<lb/>
野極世間險怪瓌偉超曠之觀然後足以饜其耳目而<lb/>
發其跌宕濩落不羈之氣若夫耽水竹之清幽䕃樹石<lb/>
之蘙薈此則窮愁枯槁之人漠然無所振於世而有以<lb/>
<pb n="KR4h0152_WYG_336-6b"/>
自足其樂於此夫固各自為尚而不能兩得也今君試<lb/>
料才氣與文淵少游竟何似國家且北收河南南繫交<lb/>
酋之頸假令據鞍躍馬今之人孰能先君者乃欲乘欵<lb/>
段優游閭里自比少游其寧可得耶三門之間洪河巨<lb/>
石怒而觝擊砰砰磕磕若戰鼓然百里之外有聲而殽<lb/>
函又秦漢以來百戰故處過而覽者莫不躊蹰慨然想<lb/>
見乎揮戈濺血虓虎喑嗚之䧺此皆險怪瓌偉世所駭<lb/>
詫且近在君衣帶間君何不寄意於此乃欲自託於寂<lb/>
<pb n="KR4h0152_WYG_336-7a"/>
寞背嵬才傑士之好而就窮愁枯稿之所樂此又何説<lb/>
耶噫嘻吾知之矣君居河上豈嘗受河上公語耶故曰<lb/>
養辨於其訥藏勇於其怯然則君之欲為彼而姑為此<lb/>
也其有意乎儵而蠖屈儵而虎躍則余不能窺也己<lb/>
　　任光禄竹溪記<hi>唐順之</hi>
余嘗游於京師侯家富人之園見其所蓄自絶徼海外<lb/>
竒花異石無不致而所不能致者惟竹吾江南人斬竹<lb/>
而薪之其為園亦必購求海外竒花石或千錢買一石<lb/>
<pb n="KR4h0152_WYG_336-7b"/>
百錢買一花不自惜然有竹據其間或芟而去焉曰毋<lb/>
以是占我花石地而京師人茍可致一竹輒不惜數千<lb/>
錢然纔遇霜雪又槁以死以其難致而又多槁死則人<lb/>
益貴之而江南人甚或笑之曰京師人乃寶吾之所薪<lb/>
嗚呼竒花石誠為京師與江南人所貴然窮其所生之<lb/>
地則絶徼海外之人視之吾意其亦無以甚異於竹之<lb/>
在江以南而絶徼海外或素不産竹之地然使其人一<lb/>
旦見竹吾意其必又有甚於京師人之寶之者是將不<lb/>
<pb n="KR4h0152_WYG_336-8a"/>
勝笑也語云人去鄉則益賤物去鄉則益貴以此言之<lb/>
世之好醜亦何常之有乎余舅光禄任君治園於荆溪<lb/>
之上徧植以竹不植他木竹間作一小樓暇則與客吟<lb/>
嘯其中而間謂余曰吾不能與有力者争池亭花石之<lb/>
勝獨此取諸土之所有可以不勞力而蓊然滿園亦足<lb/>
適也因自謂竹溪主人甥其為我記之余以為君豈真<lb/>
不能與有力者争而漫然取諸其土之所有者無乃獨<lb/>
有所深好於竹而不欲以告人歟昔人論竹以為絶無<lb/>
<pb n="KR4h0152_WYG_336-8b"/>
聲色臭味可好故其巧怪不如石其妖豔綽約不如花<lb/>
孑孑然有似乎偃蹇孤特之士不可以諧於俗是以自<lb/>
古以來知好竹者絶少且彼京師人亦豈能知而貴之<lb/>
不過欲以此鬬富與竒花石等耳故京師人之貴竹與<lb/>
江南人之不貴竹其為不知竹一也君生長於紛華而<lb/>
能不溺乎其中裘馬僮奴歌舞凡諸貴人所酣嗜一切<lb/>
斥去尤挺挺不妄與人交凜然有偃蹇孤特之氣此其<lb/>
於竹必有自得焉而舉凡萬物可喜可玩固有不能間<lb/>
<pb n="KR4h0152_WYG_336-9a"/>
也歟然則雖使竹非其土之所有君猶將極其力以致<lb/>
之而後快乎其心君之力雖使能盡致竒花石而其好<lb/>
固有不存也嗟乎竹固可以不出江南而取貴也哉吾<lb/>
重有所感矣<lb/>
　　求志園記<hi>王世貞</hi>
吳城之東北隅為友人張伯起園園當其居之後閣道<lb/>
以度入門而香發則雜荼蘼玫瑰屏焉名其徑曰采芳<lb/>
示呉舊也徑逶迤數十武而近有庭廓如名其軒曰怡<lb/>
<pb n="KR4h0152_WYG_336-9b"/>
曠示所遊目也軒之右三而楹者以奉其先隠君像名<lb/>
之曰風木堂示感也堂不能當軒之半然不敢以堂名<lb/>
怡曠者示有尊也軒之右齋以栖圖史名之曰尚友友<lb/>
古也齋之後舘舘臨大池中多金銀玳瑁雜細鱗名之<lb/>
曰文魚池所蓄也穿池而橋循橋稍西南為古梅十餘<lb/>
樹名其廊曰香雪言梅徳也伯起之言曰吾呉以饒樂<lb/>
稱海内冠不佞夫差之墟甲第名圃亡慮數十計即屈<lb/>
諸君指且徧亡及吾園者諸材求之蜀楚石求之洞庭<lb/>
<pb n="KR4h0152_WYG_336-10a"/>
武康英靈璧卉木求之百粤日南安石交州鳥求之隴<lb/>
若閩廣而吾園固無一也然至於旦而旭夕而月風於<lb/>
春雪於冬諸甲第名圃所不能獨擅而長秘而吾得竊<lb/>
其餘吾他無所求求之吾志而巳且不見夫都將相貴<lb/>
重用事於長安東者耶彼其於志若無所不之然往往<lb/>
人得挾其遇以屈吾志吾外若伸而中則屈甚或發其<lb/>
次且慨歎於所見而輻輳沃麗之地等之於荆榛鳥雀<lb/>
之區聞歌以為哭見樂以為憂而不悟其所自吾無所<lb/>
<pb n="KR4h0152_WYG_336-10b"/>
求伸於外然吾求之千百禩之前而若吾俟求之八荒<lb/>
之際而若吾應求之千百禩之下而若吾為之符節者<lb/>
此豈可與豪舉跡賞者道哉王子聞之歎曰善乎子之<lb/>
求也志則可與聞乎伯起笑而不答王子有間曰命之<lb/>
矣<lb/>
　　平逺臺記<hi>宗臣</hi>
平逺臺在省城中東南閩志三山此即所謂鼇峰山也<lb/>
山固竒在城中尤竒宗子入閩十朔未登也蓋以戎故<lb/>
<pb n="KR4h0152_WYG_336-11a"/>
而客有好宗子者乃召宗子登焉凡幾折始上又折而<lb/>
東登鼇石臺天風髙揚萬象蕭瑟宗子於是仰而思俯<lb/>
而嘆也客曰大夫何嘆宗子曰嗟客乎嗟客乎客聞其<lb/>
説余恐客之投觴於地而莫余飲也夫閩者豈非記所<lb/>
稱東南巨麗哉家纓弁人詩禮農嬉於疇而商歌於塗<lb/>
也當是時而登厥臺焉髙山大川游雲芳草罔弗觸吾<lb/>
目也則罔弗快吾心也今何時也吾見兹臺三駐軍矣<lb/>
客亦東眺大海乎樓船組練隠隠起也南睇於江故里<lb/>
<pb n="KR4h0152_WYG_336-11b"/>
婦日濯錦漂絮其中者今健兒飲馬矣西瞻烏石蓋有<lb/>
鍛甲礪刃鼓笳鐃吹之聲焉北闚閭井則父老子弟被<lb/>
戎執戈者怨讟盈道也且千里之内亡者未葬瘡者未<lb/>
起流者未歸繫者未釋吾念之吾不知汗之淫淫至於<lb/>
踵也昔何以驩今何以悲昔何以靖今何以擾斯其故<lb/>
難言哉難言哉夫君子之謀人國也上憂主憂而下憂<lb/>
民憂者也今帝心常在萬里而民瘼充充之在吾前也<lb/>
方請纓枕戈不暇餐沐矣客乃欲吾覩髙山大川游雲<lb/>
<pb n="KR4h0152_WYG_336-12a"/>
芳草而嬉乎此吾所謂嘆也昔元臣據閩之險以抗我<lb/>
旅皇祖乃命樓船將軍從大海徑搗其穴空之帝謨燀<lb/>
赫日月同炳乃今䇿事之臣顧不能設一竒制敵而使<lb/>
倭人往往截海闚我此視皇祖諸臣何如哉吾嘆之實<lb/>
愧之也客於是起辭曰吾不能解大夫之嘆而大夫又<lb/>
安能飲吾之酒請大夫為客記之以示後之登斯臺者<lb/>
毋徒嬉此髙山大川游雲芳草而忘厥民憂也宗子於<lb/>
是采客之言以為之記<lb/>
<pb n="KR4h0152_WYG_336-12b"/>
　　清舉樓記<hi>劉鳳</hi>
予居循郭之西左控河渠諸川匯焉四方之所走集也<lb/>
右招西南山經帶絡繹有若圜衞然間葺餘緒為樓北<lb/>
址名之清舉以藏古圖籍且以遊目放志焉請之司勲<lb/>
大夫記其事又為季郎諸君賦以張之于予樓侈矣顧<lb/>
予早馳騖俗間執細業已舎去從當世名公卿大夫㳺<lb/>
則志慕榮進甘顔色伺候時所向背逡次請謝與之上<lb/>
下且文法吏隨而裁其短長各以事中之安得肆吾意<lb/>
<pb n="KR4h0152_WYG_336-13a"/>
無所顧忌哉今返初服遵閭里求所游者欲相與恣睢<lb/>
歡笑俯仰傲睨自以為得矣然已變化不可概務為孅<lb/>
趣局促齷齪自喜謀權利結客任俠小者以文史玩弄<lb/>
㗖天下喜遊子弟其獲十倍甚者盛推轂世之賢豪權<lb/>
行州域伉烈暴强猶復盜處士名傲然自負此其經營<lb/>
附託仡仡苦身殆有甚於賣請阿意竊富貴者卒之身<lb/>
名俱敗顧得優游樂耶余自以不能於時晦跡空虛又<lb/>
安能降心從俗無所擇也夫龍所以能神化不測者以<lb/>
<pb n="KR4h0152_WYG_336-13b"/>
無所憑藉也鳳所以稱於靈徳者以不可馴畜也士所<lb/>
以輕千載而驕萬乘者以不嬰累於庸俗也假令為雲<lb/>
雨必階而登天翔千仞而未忘唼夫粱藻亦猶士假譽<lb/>
於鄉曲流連於舉任是何以超逺絶詣出則煇煌於當<lb/>
世處則沈冥要眇沒世不見而名稱無窮哉故古人之<lb/>
有陸沈於世混跡市人而屠狗雜處者雖不必匿身巖<lb/>
藪而故寥寥與世絶况其自以不用於時退且塵滓貴<lb/>
勢陵轢豪傑眇小才術蔑棄典文而邁往千載雖有希<lb/>
<pb n="KR4h0152_WYG_336-14a"/>
世之觀遐久之業尚不足勸而更復能論汚濁之事聞<lb/>
䙝昵之詞沈諂諛之態納竒邪之人無愛違已之性哉<lb/>
是以寧孤立不交一人不營一務逍遥於樊圃之間而<lb/>
志逸宇宙之外不越楹軒之内神棲風露之上羡門子<lb/>
髙之流日相與呼吸吐納御六氣之和服朝霞飛景意<lb/>
睨涘溘之表隨風往來使盧生輩亦且笑而不休其為<lb/>
榮適恬暢怡快固遺耳目忘心志泊然不知天地四方<lb/>
當斯時也何燥濕之能干寒暑之能入鄰於曠垠淪於<lb/>
<pb n="KR4h0152_WYG_336-14b"/>
窈㝠吾何以識其然哉故謂斯樓也雖在塵寰若縣圃<lb/>
增城之内登踐游眺若躡雲霧而笑語時出蕭漻間人<lb/>
之望此尚不知途之修逺曲直固息意於藩牆之下矣<lb/>
　　張君東墅記<hi>董份</hi>
潯地小人衆民稠居而櫛比無閒曠之隙曠特在四野<lb/>
其東倚大道有廣原畮田益東頗有林澤之饒嵗時好<lb/>
事者毎多東游而予家潯東也曩予甚困時時行林澤<lb/>
間道誦其書罷即時與客取飲醉卧歌呼與游者相應<lb/>
<pb n="KR4h0152_WYG_336-15a"/>
樂也已而感嘆坐中欷歔莫知其所為者然好數往率<lb/>
以是為常其後仕宦京師陸沈金馬間多黙不自得毎<lb/>
思潯林澤之可游者積十數年乃得請告歸而居潯好<lb/>
事者益駕艇設樓斾多從鼓鐘笙歌招邀載酒為樂慷<lb/>
慨道故厯厯曩時事而諸公雅游輒授簡為文辭賦詩<lb/>
雍容甚盛當是時張君在坐予私觀其有翩翩之思焉<lb/>
會予告滿復治裝道由潯東泝北入都駐葢俯仰林澤<lb/>
久之與客别而去其後予入都而病每念未嘗不在潯<lb/>
<pb n="KR4h0152_WYG_336-15b"/>
東所歌游處也其悔之甚嘗與客言人强其性則怫而<lb/>
病滋辟之笱魚笯鳥雖日飾以芬餌饗以珍粒不如縱<lb/>
之湛淵任之林蔚也且既不可同日語矣乃者暫游淵<lb/>
而適蔚又復内之笱笯其情可勝道哉良久予病不已<lb/>
徐子者好方多竒素予與甚善乃從溽暑赤日中走數<lb/>
千里入都視予病病方瘥因從容曰楚人有云人之思<lb/>
故在其病予越人也其聲之越久矣今潯東諸林澤處<lb/>
何如諸游者今無恙不徐子為備道其處因言張君者<lb/>
<pb n="KR4h0152_WYG_336-16a"/>
最喜客慕游數為樂潯之東其自稱東墅也予蹶而歎<lb/>
曰嗟乎夫潯予有終焉之志向者將樂而忘老顧不早<lb/>
自定驅馳於塵埃車馬之間使張君得藉而有之誠不<lb/>
能無少望也予聞張君厭纖嗇好閒雅曩之所見其翩<lb/>
翩者不誣也夫人既己委質於朝此於魚鳥之性宜不<lb/>
自遂己張君年方少不為禄宦即其所性比之濯波清<lb/>
泠而負風寥廓也則東墅且屬之張君明矣徐子曰予<lb/>
行急張子則有言曰夫人所居不同其事亦異棲林托<lb/>
<pb n="KR4h0152_WYG_336-16b"/>
泉媚一丘壑以自榮者偏方之士也贊廟堂佐區宇攬<lb/>
四海以為度者達觀之情也今夫子上遇明天子下得<lb/>
任職他日得究其度使丘壑者有所庇而安焉不亦偉<lb/>
與而顧争勤於田墅之間尤矣徐子因挾一巻請所以<lb/>
贈張君予既髙徐子之義又美張君之言遂記其本末<lb/>
如此雖然予病不適用為我謝張君甚厚予當歸潯水<lb/>
之上與張君言於東墅矣<lb/>
　　石洲記<hi>許相卿</hi>
<pb n="KR4h0152_WYG_336-17a"/>
海寧東北郭迤北可十里許市逺村深水漸廣林樾蓊<lb/>
然瀕水有洲甃以石而屋其上者徐氏也徐農於斯而<lb/>
食飲其水土更五世厯百六十餘年洲之屋猶故也至<lb/>
徐君時舉始有榜曰石洲以志夫承之先足乎巳無所<lb/>
待於外之意其子禾秀而知學與予遊而以記屬予少<lb/>
則聞太史公之言曰海上有神山曰瀛洲諸仙聖及不<lb/>
老不死之藥皆在焉葢嘗有至者業未卒而飄飄然有<lb/>
凌雲之氣似遊天地之間矣逮夫壯遊三十年足跡幾<lb/>
<pb n="KR4h0152_WYG_336-17b"/>
半天下都邑大家儵而赫奕忽而銷歇名田甲第有不<lb/>
能以終其身者顧夫石洲十畝之宫數頃之壤傳之五<lb/>
世而子孫方讀書修行以延之亦可多巳予老矣盛者<lb/>
所不願處而逺者殆倦也夫將反初服以從君遊農談<lb/>
石洲之上其許我乎<lb/>
　<lb/>
　<lb/>
　明文海巻三百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百六十</head>
    <p>
<pb n="KR4h0152_WYG_260-1a"/>
欽定四庫全書<lb/>
　明文海巻二百六十　　　　餘姚黄宗羲編<lb/>
　　序五十一<lb/>
　　　詩集<lb/>
　　鏡川先生詩集序<hi>李東陽</hi>
詩與諸經同名而異體葢兼比興恊音律言志厲俗乃<lb/>
其所尚後之文皆出諸經而所謂詩者其名固未改也<lb/>
但限以聲韵例以格式名雖同而體尚亦各異漢唐及<lb/>
<pb n="KR4h0152_WYG_260-1b"/>
宋代與格殊逮乎元季則愈雜矣今之為詩者能軼宋<lb/>
窺唐已為極致兩漢之體已不復講而或者又曰必為<lb/>
唐必為宋規規焉俛首蹜歩至不敢易一辭出一語縱<lb/>
使似之亦不足貴矣况未必似乎説者謂詩有别才非<lb/>
關乎書詩有别趣非關乎理然非讀書之多識理之至<lb/>
則不能作必博學以聚乎理取物以廣夫才而比之以<lb/>
聲韻和之以節奏則其為辭髙可諷長可詠近可以播<lb/>
而逺亦可以傳矣豈必模某家效某代然後謂之詩哉<lb/>
<pb n="KR4h0152_WYG_260-2a"/>
顧惟其異於文也故雖以文章名者或有憾焉兼之者<lb/>
葢間世而始一見韓昌黎之詩或譏其為文蘓東坡之<lb/>
詩或亦有不逮古人之歎今觀其宏才逺趣拔時代而<lb/>
超人羣也惡可與不知者道哉鏡川楊先生夙抱古學<lb/>
以文名一世而復深於詩自入翰林三十餘年積晉菴<lb/>
東觀桂坊金坡諸稿若干巻某得而觀之竊以為先生<lb/>
之詩博采深詣典則渾厚成一家言當意所得雜體及<lb/>
七言古似宋五七言律似唐五言古似漢然於其時猶<lb/>
<pb n="KR4h0152_WYG_260-2b"/>
擇以為對非茍同時代稱名字者比而愛君憂國感事<lb/>
冩物則得諸三百篇之為深元之盛時稱范徳機善作<lb/>
劉㑹孟善評聖世稱大家殆於范有所不屑某之愚不<lb/>
知於㑹孟何如也獨是髫丱蒙奬識至於今不改評且<lb/>
益加厚某雖愚不敢以是私於先生葢其名在天下不<lb/>
待知詩者然後知其為重也先生歴編修洗馬侍講學<lb/>
士少詹事以至吏部侍郎天下之望方隆未艾於是疑<lb/>
少達多窮之説為未必然又以見先生之學非於詩焉<lb/>
<pb n="KR4h0152_WYG_260-3a"/>
止也稿以文類者若干視詩尤多則别為巻云<lb/>
　　王城山人詩序<hi>李東陽</hi>
王城山人詩者黄巖謝君世懋之所作也君居於王城<lb/>
山遂以其山自名君為縣學生七試於有司不得薦客<lb/>
死於武林之邸其從子翰林編修鳴治輯其遺詩得若<lb/>
干篇予讀而悲之其詩始規倣盛唐諸人得宛轉流麗<lb/>
之妙晩獨愛杜少陵乃盡變其故格益為清激悲壯之<lb/>
調思極其所欲言者其死也葢有遺力焉然其序事引<lb/>
<pb n="KR4h0152_WYG_260-3b"/>
物感時傷古憂思笑樂往復開闔未嘗不出乎正觀此<lb/>
亦可以知其人矣夫詩者人之志興存焉故觀俗之美<lb/>
與人之賢者必於詩今之為詩者亦或縴綴刻削反有<lb/>
失其志之正信乎有徳必有言有言者之不必有徳也<lb/>
君之志興不啻乎詩不幸而不見於世非其詩孰可與<lb/>
傳者此輯詩者之志也古稱詩人少達而多窮其固然<lb/>
者與適然固未暇論然其窮也人莫不悲之其悲之者<lb/>
亦不皆賢也而徒以其詩况非獨詩人哉予恒謂天下<lb/>
<pb n="KR4h0152_WYG_260-4a"/>
之士必有負竒抱傑老死於巖穴之下者有士如謝君<lb/>
非詩則莫之知也天下之士不幸而不見於世者何限<lb/>
於此葢重予之悲而益感夫輯詩者之志也君之兄世<lb/>
修為寶慶知府及鳴治皆賢而能詩其所倡和者尤多<lb/>
不在巻中<lb/>
　　赤城詩集序<hi>李東陽</hi>
詩之為物也大則關氣運小則因土俗而實本乎人之<lb/>
心古者道同化洽天下之為詩者皆無所與議既其變<lb/>
<pb n="KR4h0152_WYG_260-4b"/>
也世殊地異而人不同故曹豳鄭衛各自為風漢唐宋<lb/>
之作代不相若而亦自為盛衰逮至於元其變愈極而<lb/>
其間賢人義士徃徃奮發振迅為感物言志之音者葢<lb/>
隨所得而成焉然亦鮮矣夫自樂官不以詩為教使者<lb/>
不以採詩為職是物也若未始為天下之重輕而所關<lb/>
者固在也然則不得於天下者因其所得為而可求之<lb/>
亦固非君子之心哉浙之東有州曰台古赤城郡地其<lb/>
人固多能詩吏部郎中黄君世顯翰林侍講謝君鳴治<lb/>
<pb n="KR4h0152_WYG_260-5a"/>
誦其遺篇而胥歎曰此吾鄉文獻之懿其不可以廢乃<lb/>
輯宋宣和至我朝洪武永樂間得數十人人若干篇為<lb/>
六巻名之曰赤城詩集初宋理宗時有林咏道者嘗輯<lb/>
為天台集今刻本不傳天順初國子學錄張存粹輯黄<lb/>
巖英氣集而不及旁縣至是始粹然成篇予得而觀之<lb/>
其音多感慨激烈而不失乎正葢宋元李世甲兵饑饉<lb/>
迄無寜居國初一統甫定而其君子猶有感時悼昔之<lb/>
意風標義概或出乎憂患疢疾之餘者皆可得而見也<lb/>
<pb n="KR4h0152_WYG_260-5b"/>
若唐項斯宋楊蟠之徒皆以詩名而世逺不可究故存<lb/>
者左經臣而下不過數十人使數百年之間如二君者<lb/>
時輯而代錄焉當不止是以其止於數十人也則及時<lb/>
而為之其容以後乎哉二君將以是詩屬其鄉按察副<lb/>
使應公志欽鋟梓廣東復懼其未備將益蒐輯以為續<lb/>
集今文教日隆作者彚出方大鳴太平之盛其或有繼<lb/>
二君之志者雖百世可也<lb/>
　　滄州詩序<hi>李東陽</hi>
<pb n="KR4h0152_WYG_260-6a"/>
詩之體與文異故有長於紀述短於吟諷終其身而不<lb/>
能變者其難如此而或庸言諺語老婦穉子之所通解<lb/>
以為絶妙又若異然何哉若詩之才復有遲速精粗之<lb/>
異者而亦無所與繫杜子美以死狥癖語必驚人斗酒<lb/>
百篇者方嘲其太苦而秦少㳺之揮毫對客乃不若閉<lb/>
門覔句者之為工也是又將以為易耶以為難耶葢其<lb/>
所謂異於文者以其有聲律風韻能使人反復諷詠以<lb/>
暢達情思感發志氣取類於鳥獸草木之微而有益乎<lb/>
<pb n="KR4h0152_WYG_260-6b"/>
名教政事之大必其識足以知其奥窔而才足以發之<lb/>
然後為得乃天機物理之相感觸則有不煩繩墨而合<lb/>
者謂非難作而亦不易作也滄州張先生於文無所不<lb/>
能而尤工詩縱手迅筆衆莫能及及其凝神注思窮深<lb/>
騖逺一字一句寜闕焉而不苟用晩乃益為沈著髙簡<lb/>
之辭而盡斂其峭拔奔洶之勢葢將極於古人而不意<lb/>
其遽止也蘓之詩在國朝必稱高太史季迪合天下而<lb/>
言亦未見决然有以過之者使先生生同時居同地與<lb/>
<pb n="KR4h0152_WYG_260-7a"/>
相馳逐殆未知其稅駕之所而皆不壽以死寜不為天<lb/>
下惜之哉先生尚論古人雖唐以上猶有所擇予以一<lb/>
時一郡論之殆非其志亦姑就其所至者云爾若其恬<lb/>
澹寡欲之心端居自守之操官雖乆而不究於用天下<lb/>
之所為惜者豈知止是哉予先生同年進士义同官甚<lb/>
厚先生之卒其孤璉尚在襁褓求其遺詩不可得後静<lb/>
逸陸先生取諸其從子瓛以留予家而静逸亦卒因與<lb/>
謝方石呉匏菴二先生錄其若干篇為十巻文太僕宗<lb/>
<pb n="KR4h0152_WYG_260-7b"/>
儒以付其所部成府判桂刻於淮安書成屬予序因為<lb/>
題其編之首先生名秦字亨父别號滄州累官翰林修<lb/>
撰卒時年四十有五<lb/>
　　瓊臺吟稿序<hi>李東陽</hi>
昔人謂必行萬里道讀萬巻書乃能讀杜詩葢杜之為<lb/>
詩者悉人情該物理以極乎政事風俗之大無所不備<lb/>
故能成一代之制作以傳後世非惟不易學亦不易讀<lb/>
也禮部尚書瓊臺先生丘公早能詩信口縱筆若不經<lb/>
<pb n="KR4h0152_WYG_260-8a"/>
意而思味雋永援據該博平生所得近萬篇徃徃好事<lb/>
者取去晩乃掇其存者分類為編殆二十之一而已東<lb/>
陽在翰林從公久近見其所編者如探寶藏入武庫心<lb/>
悸目眩應接不暇葢於此得大觀焉公自嶺海踰江淮<lb/>
以入京師其逺則萬里也自稗官野錄以至金縢玉局<lb/>
縹囊汗簡之書未始不讀其多殆不下萬巻也故出其<lb/>
所得為劇談高論如繅絲炙轂竟日不竭議古今成敗<lb/>
天下之地理風俗平險美惡如畫圖指掌歴歴可概見<lb/>
<pb n="KR4h0152_WYG_260-8b"/>
著而為文如鼇負山鵬運海氣勢軒掲莫之與抗而不<lb/>
獨詩也然公之學亦於詩焉見之夫去古既逺至唐以<lb/>
詩賦取士専門而久業旬煆而月鍊乃有一句合格篇<lb/>
未成而傳誦人口者此詩之盛亦詩之弊也公之學於<lb/>
詩固有所不屑專而實專門者所不逮彼膚見淺識管<lb/>
窺蠡測豈復能盡其妙哉論詩者以氣運為主亦或以<lb/>
江山為助國朝熙平百年禮樂方作氣運之盛固有攸<lb/>
徴而嶺海之秀又水銀丹砂靈芝赤箭所不能當者是<lb/>
<pb n="KR4h0152_WYG_260-9a"/>
詩之成固公學力所就抑豈偶然之故哉公雖欲辭一<lb/>
代制作之名以靳於後世有不可得者矣公所著有大<lb/>
學衍義補已上進世史正綱朱子學的諸書多梓行於<lb/>
世而雜文尤多則别刻以傳兹特其詩集云<lb/>
　　書沈石田詩稿後<hi>李東陽</hi>
右石田沈君啟南詩若干巻呉文定公序之詳矣初文<lb/>
定以冩本一帙視予欲有所序述嘗觀擬古諸歌曲愛<lb/>
其醇雅有則忽忽三十餘年聞石田年益髙詩日益富<lb/>
<pb n="KR4h0152_WYG_260-9b"/>
至若干巻總之為若干首間始刻於蘓州而文定已捐<lb/>
館舍翰林呉編修南夫來自蘓則以石田之意速予予<lb/>
憮然感之夫形聲之在天下皆出於自然然亦有詩歌<lb/>
以為聲藻㑹以為形者其大用之朝廷邦國固未暇論<lb/>
而閭巻山林之下或不能無若論其至亦可以通神鬼<lb/>
奪造化降於後世乃流為技藝之末而造其妙者猶以<lb/>
為難說者謂詩為有聲之畫畫為無聲之詩二者葢相<lb/>
為用而不兩能若詩之為聲尤其重且難者也石田寄<lb/>
<pb n="KR4h0152_WYG_260-10a"/>
意林壑博渉古今圖籍以毫素自名筆勢横絶夐出蹊<lb/>
徑片楮疋練流傳遍天下情興所到或形為歌詩題諸<lb/>
巻端互以相發若是者不過千百之十一故多以畫掩<lb/>
其詩及其撫事觸物感時懷古連篇累牘則藏於其家<lb/>
非遇知者斂不自售今既梓行而人誦則詩掩其畫亦<lb/>
未可知而惜予之不盡見也姑以是復南夫且終文定<lb/>
之諾云石田名周蘓之長洲人石田其所自號年八十<lb/>
有一<lb/>
<pb n="KR4h0152_WYG_260-10b"/>
　　叙錄王城先生詩後<hi>謝鐸</hi>
成化七年辛卯秋九月某日鐸叔父王城先生卒於杭<lb/>
訃達於京師鐸南望踊哭既而黄吏部世顯來㑹哭明<lb/>
日吾鄉大夫士來弔又明日大夫士知先生於鐸於吏<lb/>
部者皆來弔又明日吏部與予謀所以塞哀者不得從<lb/>
故篋得先生諸嘗徃來詩四十九篇去年錄自家者九<lb/>
十五篇又二十七篇則廣東鄺尹載道所得也總之百<lb/>
六十九篇為三巻以告於太史氏賔之李先生先生曰<lb/>
<pb n="KR4h0152_WYG_260-11a"/>
悲哉窮也此可以知其人矣獨詩人哉非其詩固莫可<lb/>
與傳者乃遂為之序鐸再拜泣以為質而以徴銘於䝉<lb/>
泉先生岳公公曰不誣其可傳也哉嗚呼先生之行之<lb/>
材之學鬱不得施者餘二十年而其在家庭在鄉黨在<lb/>
朋友在師弟子者可信也詩則一端耳予初錄是詩以<lb/>
藏也謂以念暌離代教益而豈知其至今日而天下大<lb/>
夫士之知先生者止是哉嗚呼先生所立以不朽者止<lb/>
是哉鐸忍讀先生之詩耶太守叔父先生伯兄皆鐸之<lb/>
<pb n="KR4h0152_WYG_260-11b"/>
所從以受業者也命鐸叙所以錄先生之詩者遂泣而<lb/>
志諸其末先生之詩多不存稿此葢其十之一云<lb/>
　　重刻石屏詩序<hi>謝鐸</hi>
宋之南渡吾台文獻實稱東南上郡而詩人亦多有聲<lb/>
江湖間若石屏先生戴公式之其一也然當其時台之<lb/>
人以科第發身致顯榮者何限而石屏獨工於詩以窮<lb/>
豈詩固能窮人哉葢天之於富貴徃徃在所不惜而於<lb/>
斯文之權恒若有所靳而不易以予人何也斯文天地<lb/>
<pb n="KR4h0152_WYG_260-12a"/>
精華之氣必間世而後得富貴則倘來之物趙孟之所<lb/>
能賤者也故一代之興起而為將相者比肩接跡而文<lb/>
章之士或不能以一二數幸而得之必困折其身拂鬱<lb/>
其志俾之窮極而後已若漢之蘓李唐之李杜宋之蘓<lb/>
黄其於詩也皆出於顚沛放逐之餘而後得以享大名<lb/>
於後世夫豈易而與之哉雖然其視當時富貴之極而<lb/>
冺冺無聞者則不啻霄壤矣是以古之君子寜為麟踣<lb/>
無為鴟鳴寜為玉碎無為瓦全實亦有見乎天之意其<lb/>
<pb n="KR4h0152_WYG_260-12b"/>
所重固在此而不在彼也嗚呼豈獨石屏一詩人哉三<lb/>
代以降以道致窮雖上聖大賢如孔孟者亦有所不免<lb/>
然則石屏之以詩窮亦何足怪哉石屏之詩當宋紹定<lb/>
中樓攻愧鑰呉荆溪子良嘗叙之以行於世矣𢎞治初<lb/>
其裔孫廣東叅政豪慨念散逸將重刻之未就而卒今<lb/>
日之六安學正鏞叅政宗人也將畢叅政之志而未能<lb/>
以告於其守宋君克明克明素重斯文而樂於義舉者<lb/>
乃不閲月而功以告竣焉嗚呼石屏之殁幾三百年而<lb/>
<pb n="KR4h0152_WYG_260-13a"/>
詩又大行於世石屏若是乎不窮矣彼以當時富貴為<lb/>
達者誠烏足以知之<lb/>
　　杏園重㑹詩序<hi>謝一䕫</hi>
皇上即位之十有三年朝廷肅清四裔賔服而百司庶<lb/>
事亦用簡康搢紳士夫得以暇日少遂燕樂之私乃三<lb/>
月一日武庫郎中鎭南陽君宗嗣置酒元寜觀㑹同年<lb/>
於朝者凡三十有幾人目曰杏園重㑹坐席之序以齒<lb/>
而甲第先後官職崇卑不與也是日天氣晴明惠風和<lb/>
<pb n="KR4h0152_WYG_260-13b"/>
暢罇罍既陳衣冠駢集諧笑以暢其懐勸酬以盡其情<lb/>
伶人歌舞以助其歡酒半修撰鄭瑤夫首為七言詩二<lb/>
律以紀述其事於是在席諸君皆倚韻和之明日宗嗣<lb/>
書各所作屬予言序之用垂久逺予惟自古名賢達士<lb/>
因時撫景未嘗不宴㑹以肆其樂形諸言以紀其實昌<lb/>
黎韓子所謂飲酒而樂所以宣其和感其志而成其文<lb/>
者是已然遡自徃古以迄於今其為文字宴㑹者不可<lb/>
勝紀求其彰彰聞當時名後世者惟蘭亭眞率數宴葢<lb/>
<pb n="KR4h0152_WYG_260-14a"/>
蘭亭以有右軍眞率以有富歐諸公故也然則諸君欲<lb/>
為斯㑹逺圖可不思所勉樹功徳而徒侈諸詩文可乎<lb/>
抑予於是因有感焉昔在庚辰同與廷對入仕者一百<lb/>
有五十距今十八年而與兹宴者財三十人中間或職<lb/>
南畿或遷外服或以故去官遭貶黜與壽年不永者已<lb/>
五之四人生聚散不常升沈罔測如此苟不乗時勉修<lb/>
職業以建立事功不重虚此生哉書曰詩言志歴觀諸<lb/>
君之詩皆渢渢乎治世之音而忠君愛國之心朋友規<lb/>
<pb n="KR4h0152_WYG_260-14b"/>
勉之誼藹然溢於言表繼今以徃尚期各隨所任而夙<lb/>
夜匪懈以弼成聖天子億萬年雍熙之化使職業之修<lb/>
功烈之著炳炳烺烺光映簡册斯上不負天子下不負<lb/>
所學而無忝今日之㑹其或静言庸違與世之碌碌者<lb/>
無異則奚足道哉三十人襄陽艾天鍚仁和鄭瑤夫某<lb/>
某也<lb/>
　　楊文定公詩集序<hi>彭時</hi>
詩自三百篇而下其體屢變其音節髙下世異而人不<lb/>
<pb n="KR4h0152_WYG_260-15a"/>
同然其和平雅正無彫刻險怪之弊者大抵皆盛世之<lb/>
音也觀漢魏六朝以及隋唐宋元諸家篇什槩可見矣<lb/>
惟我皇明混一區宇右文興治超軼前代至宣徳正統<lb/>
間治教休明民物康阜可謂熙洽之時矣當是時以文<lb/>
學顯用者有三楊公焉而文定楊公湖廣石首人也湖<lb/>
廣古荆楚地今天下大藩其山有衡岳之秀拔水有洞<lb/>
庭江漢之清激山川竒氣世鍾於人而公獨得是氣之<lb/>
異力學充養益宏以深登名進士列官翰苑在宣徳中<lb/>
<pb n="KR4h0152_WYG_260-15b"/>
入侍禁廷備顧問者十載名徳駸駸乎彰聞迨正統初<lb/>
遂與泰和楊文貞建安楊文敏二公同居内閣恊心匡<lb/>
輔並列三孤之位一時功名事業烜赫盛大屹然為朝<lb/>
廷之表儀搢紳之冠冕天下人望咸歸重焉其後二楊<lb/>
公殁公巋然獨存年益髙而望益重士大夫有得其詩<lb/>
文者莫不藏弆以為榮公亦樂於應人之求肆筆成章<lb/>
皆和平雅正之言其視務工巧以恱人者逺矣何也葢<lb/>
資稟之異涵養之深所處者高位所際者盛時心和而<lb/>
<pb n="KR4h0152_WYG_260-16a"/>
志樂氣充而才贍宜其發於言者温厚疏暢而不彫刻<lb/>
平易正大而不險怪雍雍乎足以鳴國家之盛豈偶然<lb/>
哉語曰有徳者必有言記曰治世之音安以樂其公之<lb/>
謂歟公殁三十餘年姑蘓項君來為湖廣憲使以公是<lb/>
邦之望乃取其詩刻梓以傳介禮部員外大冶周宗智<lb/>
屬予序嗚呼公之徳業固不待詩以顯而其詩有不可<lb/>
不傳者葢公心志學術之所存也誠使後學即此而觀<lb/>
得其所存之實有所感慕興起嗣聲續於方來豈不益<lb/>
<pb n="KR4h0152_WYG_260-16b"/>
為湖廣山川之重哉是固項君嘉徳尚賢啟廸邦人之<lb/>
美意然使天下後世咸知治世之音如此則於風教亦<lb/>
未為無補云予故推本其意序諸篇端庶讀者興焉<lb/>
　　顧全州七詩序<hi>蔡羽</hi>
辭無因因乎情情無異感乎遇遇有不同情狀形焉是<lb/>
故達人之情紓以縱其辭喜窮士之情隘以戚其辭結<lb/>
羇旅之情怨以孤其辭慕逺㳺之情荒以懼其辭亂去<lb/>
國喪家者思以深其辭曲此無他遇而已矣予讀顧子<lb/>
<pb n="KR4h0152_WYG_260-17a"/>
全州之詩知其遇也全州曩時詩格和平讀之令人喜<lb/>
豁自謫全寄詩七章皆感慨愁抑夫感慨愁抑必有所<lb/>
不足也顧子平日視富貴若浮雲豈為是哉於是乎窺<lb/>
見忠臣烈士之操素也疇昔哲人執人之政思其居有<lb/>
故而去憂其終不信於當時信於來世故居東斷爻返<lb/>
魯削史去魯歌蘭即沅為騷以宣暢其話言道其志慮<lb/>
至於憑髙望逺撫時而動殊方異域靈山秘水丘墟臺<lb/>
榭一凑於目言為之變時有適然以為非遇乎夫王粲<lb/>
<pb n="KR4h0152_WYG_260-17b"/>
之江陵庾信之關中子美之成都其地至今為天下勝<lb/>
非山水之間固有情而弗釋也乃三子者之發為文章<lb/>
憂愁鬱結一慨千載讀之者未嘗不流涕是去國懐鄉<lb/>
之情也夫處興廢而無所寓其情與有情而莫能言凡<lb/>
庸也揚子雲曰君子得時則大行不得時則龍蛇予以<lb/>
為君子進則憂其民退則憂其君若夫取貴一時權脅<lb/>
萬乗去而邈邈拉齒折脅者之所為也豈忠臣志士之<lb/>
情哉華玉忠義奮發慷慨有大節自開封府尹左遷全<lb/>
<pb n="KR4h0152_WYG_260-18a"/>
州全為國家南夏之鄙山川秀深華玉有深思惻怛之<lb/>
情其遇也詩之鬱結固宜<lb/>
　　鳯峯子詩序<hi>文徴明</hi>
有鳯峯集若干巻四明郡守華亭沈鳯峯公之所著也<lb/>
公早負儁才明經績學侈聲三呉既舉進士為司冦屬<lb/>
詳刑析律深於吏治及是補郡輙上課最踐歴中外名<lb/>
實並敷余家呉門去公不數舍而聲光弈弈實所稔聞<lb/>
今歲汪君鏜孫自四明來示予此集予受而卒業焉鑄<lb/>
<pb n="KR4h0152_WYG_260-18b"/>
詞命意莫不合作而圓融藻麗綽有唐人之風信今作<lb/>
者莫有加也我國家以明經取士士之有志飭名者莫<lb/>
不刺經括帖剽獵舊聞求有以合有司之尺度而詩非<lb/>
所急也既仕有官則米鹽法比各有攸司簿領勾稽每<lb/>
多困塞自非閒曹散秩在道山清峻之地鮮復言詩而<lb/>
實亦有不暇言者而近時適道之士逰心髙逺標示𤣥<lb/>
樸謂文章小技足為道病絶口不復言詩髙視誕言持<lb/>
其所謂性命之説號諸人人謂道有至要守是足矣而<lb/>
<pb n="KR4h0152_WYG_260-19a"/>
奚以詩為夫文所以載道詩固文之精也皆所以學也<lb/>
學道者既謂不足為而守官者又有所不暇為詩之道<lb/>
日以不競良以是夫昔周原伯魯不説學閔子馬曰周<lb/>
其亂乎又曰可以無學無學不害不害而不學則苟而<lb/>
可於是下陵上替能無亂乎謂無學雖無害於為政而<lb/>
政皆苟且必及於亂如此沈公文尚西京志意勤劇雖<lb/>
關决緒政日不暇給而手披口吟不以時廢然則公之<lb/>
所為獨詩也哉於是乎有以知其政矣<lb/>
<pb n="KR4h0152_WYG_260-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻七十一</head>
    <p>
<pb n="KR4h0152_WYG_071-1a"/>
欽定四庫全書<lb/>
　明文海巻七十一　　　　　餘姚黄宗羲編<lb/>
　　碑五<lb/>
　　嶺南平冦碑<hi>董份</hi>
嶺南古粤地自秦棄弗属當漢盛時武皇遣伏波樓船<lb/>
二将率十萬師征定之分其地為珠崖儋耳諸郡而未<lb/>
幾輒叛及元帝而珠崖乃大叛益遣都䕶以下十一人<lb/>
興大兵歴𢾗年費以三萬萬計弗能討罷之亦棄弗属<lb/>
<pb n="KR4h0152_WYG_071-1b"/>
而漢亦遂衰矣夫粤𢾗反覆好亂自古記之而其闗國<lb/>
盛衰亦如此明興統御萬國際天極地皆入版圖而粤<lb/>
為天下一都㑹朔南暨聲教矣然治久則孽生地險則<lb/>
易阻而嘉靖間巨賊李茂陳徳樂二酋者乗倭外訌而<lb/>
内造亂焉當是時亦嘗聚兵㑹勦矣或言兩難並發民<lb/>
恐弗堪不若且撫㓂而専事倭便而賊猾窺指亦願就<lb/>
撫乃撫之而於海壖之側所謂鋪前者安置焉而鋪前<lb/>
與珠池最近珠池者國之大禁賊之故所睥睨者也撫<lb/>
<pb n="KR4h0152_WYG_071-2a"/>
既久遂擁衆𢾗犯禁盗池而椎埋剽攻遇商賈則掠商<lb/>
賈有居民則刼居民與官兵格殺無忌于是前直指蔡<lb/>
公夣説悟安置海壖之非也亟以計徙置城内焉然賊<lb/>
雖徙而徒黨在海澳者亡慮𢾗百千人大者稱澳主小<lb/>
者各有名號皆分布諸澳中而益造桐艚諸戈船亡慮<lb/>
𢾗千百艘亦宻藏諸澳中𢾗召集天下亡命奸人豪俠<lb/>
劒客與群黨襍居其志叵測矣當事者欲置弗問則賊<lb/>
方縱横恐為大亂之漸以貽後憂欲亟治之則賊既受<lb/>
<pb n="KR4h0152_WYG_071-2b"/>
撫恐發大難之端以嬰祸始皆相顧莫敢言而西粤開<lb/>
府劉公膺特簡晋少司馬縂制兩粤至則奮然曰春秋<lb/>
譏不討賊而酋本首逆䝉宥不悛因撫益恣固王法之<lb/>
必誅者也且酋既叵測而結構益多倘一日定謀俾在<lb/>
澳者自外起酋從中應之可無寒心哉吾固計之熟矣<lb/>
彼二酋者擒亦反不擒亦反擒之則反速而禍淺不擒<lb/>
則反遲而禍深深則莫可為矣吾寜任其淺者遂决計<lb/>
擒而置獄焉公預料二酋朝擒羣黨必夕起起必自清<lb/>
<pb n="KR4h0152_WYG_071-3a"/>
瀾始與澳近也乃命鎮城戒嚴而檄叅將楊友桂者提<lb/>
兵謹斥堠防禦勿失既而賊果如公料飛書城中約内<lb/>
外並起而邏卒以戒嚴緝得其書遂閉城大索計不得<lb/>
行而是夜犯清瀾者友桂違節制亡偹賊遂突入猖獗<lb/>
勢洶洶矣公乃與直指黄公正色極論友桂失職罪亟<lb/>
去之而以可任者攝焉直指公者秉綱紀振風裁飭厲<lb/>
文武與公同心討賊軍令益嚴而搃戎李君棟者具謀<lb/>
勇尚忠義𢾗踴躍赴敵名将也而布政司右使程君拱<lb/>
<pb n="KR4h0152_WYG_071-3b"/>
辰分守道左恭政徐君應奎右恭政熊君維學左恭議<lb/>
李君一陽按察使徐君用檢兵廵兼提督學校副使孫<lb/>
君秉陽兵廵副使黄君時雨古君之賢海道副使趙君<lb/>
善政兵廵僉事許君國瓉提督學校兼兵廵僉事郭君<lb/>
子直或臨敵或督餉或紀功雖職不同而皆運謀略贍<lb/>
才猷竭精思佐石畫皆極一時之選者也公於是檄搃<lb/>
戎駕艨艟親入海而兵廵孫黄諸君統舟師繼之分其<lb/>
兵為三道一從中出一繞其左一夹其右三道並進而<lb/>
<pb n="KR4h0152_WYG_071-4a"/>
清瀾之賊自見始方突出莫能當以為大軍未必即合<lb/>
可遂横行也及見三道兵掩至皆失色錯愕而我軍遂<lb/>
出其不意横撃之屡戰屡勝轉至<graphic n="KR1681" url="https://raw.githubusercontent.com/kanripo/KR-Gaiji/master/images/KR1681.png" mimeType="image/png"/>港則遂䧟其中堅<lb/>
為澳黨所謂蔡番鬼陳二老者賊中稱為澳主倚為㓂<lb/>
鋒者也而一時皆殱焉則諸黨遂不能支而我軍大呼<lb/>
追撃遂俘斬六百有竒溺死無算而澳賊悉盡矣公方<lb/>
凱旋饗士而妖賊李圓朗者作焉圓朗以符呪蠱惑楚<lb/>
粤間而楚粤間好鬼信禨祥從之者衆遂刻符造印祭<lb/>
<pb n="KR4h0152_WYG_071-4b"/>
旗分遣其徒約期日各從所在自韶州起而澳以北皆<lb/>
煽揺動矣公急馳檄授計先其未發勦之不日而俘斬<lb/>
百有竒梟其首妖盡釋所脅從者翕然遂定焉而珠池<lb/>
之賊又報矣珠賊者澳之别黨與澳故相盜犯而犄角<lb/>
者也至是乃大集焉公復縂戎出海而兵廵孫黄與徐<lb/>
許諸君繼之分其兵為四哨大約與澳戰同而珠池賊<lb/>
𢾗與澳則倍我軍乗勝益奮進撃益力故其所摧敗益<lb/>
多遂俘斬一千一百八十有竒合前共一千七百九十<lb/>
<pb n="KR4h0152_WYG_071-5a"/>
有竒凢公所俘斬處皆漢故珠厓地也此其功亦可想<lb/>
見矣而是役也予獨甚竒焉軍志曰客倍而主人半言<lb/>
必十而攻五者攻之常法也而官兵攻賊則兵易弛賊<lb/>
益熾即以十攻一或猶有慮焉公獨鋭然用之以我之<lb/>
一攻賊之十而一者無損十者無遺所謂得全全昌者<lb/>
也其竒一也諺言雖有烏獲不能以一手舉雙鼎雖有<lb/>
后羿不能以一矢殪兩狼言敵多則難為力也今粤適<lb/>
遘兇㑹一賊方弭一賊繼之而公左投則左勝右投則<lb/>
<pb n="KR4h0152_WYG_071-5b"/>
右勝終投則終勝鼓鐘而奏凱者宴不停於轅門露布<lb/>
而獻俘者使不絶於朝闕其竒二也傳言搏牛之蟲不<lb/>
可破蟣蝨強努之末不可入魯縞言戰易疲而勝難再<lb/>
也公於澳戰兵不遺力矣而珠賊益倍俘斬益多其竒<lb/>
三也夫兵固貴速馮奉世所謂一舉而疾决與曠日相<lb/>
萬也甚言遲速之辨逺也盖遲則軍興易乏師潰難繼<lb/>
而賊既𢾗至矣倘不疾决則於彼為樹敵於此為分兵<lb/>
分兵則此孤樹敵則彼衆而持久情見勢格力窮益自<lb/>
<pb n="KR4h0152_WYG_071-6a"/>
敝矣今公每戰則鼔不再叠旗不重褰而如迅雷之驚<lb/>
人無不震衝颷之激草無弗靡盖七旬而三㨗焉其竒<lb/>
四也古言兵興則粮隨故賊之戕民者七而兵之累民<lb/>
者三其苦均也今公止用見兵給以常餉而兵不别調<lb/>
餉不加益故賊凡三戰費止千緡為粤平大憝除大害<lb/>
而農不廢耒女不罷機吏不叩門市不輟貿恬然若無<lb/>
知焉是以歡聲震天歌舞亘地盖善其地既無賊而民<lb/>
不知有兵其竒五也公本儒者敦禮義誦詩書揖讓尊<lb/>
<pb n="KR4h0152_WYG_071-6b"/>
爼間耳而聞公御軍有法應敵甚間見始而慮終因㣲<lb/>
而知著䇿一籌則千里響應計一定則百變合符雖司<lb/>
馬法之雍容穰苴之秘奥無以加也當其時狼烽𢾗舉<lb/>
羽檄交至而神色不動起居宴如方與客笑談即席賦<lb/>
咏雖葛相之麾扇臨陣曹公之横槊賦詩蔑以過己其<lb/>
竒六也然予聞公之始擒二酋也亦有苦心者己非專<lb/>
於為國弗頋其身者不足以任危機非壹扵報主弗貳<lb/>
其志者不足以斷大事夫專扵為國者古之所謂樸忠<lb/>
<pb n="KR4h0152_WYG_071-7a"/>
也壹扵報主者古之所謂純誠也而公忠感天地誠貫<lb/>
日月此其立功之本而天下所不可及者也扵是天子<lb/>
喜説自公以下賞賚各有差而公之功當勒在旂常垂<lb/>
之竹帛永永無窮矣扵是布政司左使張君大忠與徐<lb/>
按察司同請予言徐則巳在行間而張之下車適當飲<lb/>
至之後然公以其明哲沉毅方扵善後有頼焉遂併著<lb/>
之頌曰　昔在周室為中興主南定淮夷北攘玁狁維<lb/>
時良臣有方有虎實翼王綱是經常武於鑠我皇統天<lb/>
<pb n="KR4h0152_WYG_071-7b"/>
御宇萬國版圖四方安堵蠢兹么麽曷足膏斧始焉造<lb/>
逆宜即醢爼如天之仁宥其游釜匪恩是思維兇斯怙<lb/>
隂懐叵測陽為就撫為逋逃薮造作楼櫓犯國大禁抗<lb/>
兵格阻剽攻居民抄掠商賈赫兹王法藐焉敢侮愍不<lb/>
知畏走死如騖以彼稔惡如虎負嵎恐䧟虎口敢撩虎<lb/>
鬚民不敢指吏亦躊躇桓桓劉公為國忘軀正色持法<lb/>
籲天請誅首發大難亦履危機惟其獨斷以剖羣疑忠<lb/>
誠貫徹明察幾㣲萬舉咸當一䇿靡遺爰整其旅秉鉞<lb/>
<pb n="KR4h0152_WYG_071-8a"/>
誓師以正天討以布皇威觸之者碎搗無不夷制府崇<lb/>
重孰履行陣惟公驅車凡三移鎮十乗一臨千人咸奮<lb/>
如颷之擊如霆之震詩歌三㨗書紀七旬既懋其績復<lb/>
合其辰速徃速來悉乂悉平地既無賊民不知兵國之<lb/>
砥柱粤之干城我思古人厥惟姜召出搃征伐入為師<lb/>
保惟此膚功曷弗克劭天生吾公本為社稷将膺寵臨<lb/>
夾輔周室粤鎮既寧越裳重譯對揚王休永綏方國<lb/>
　　淮揚紀功碑<hi>董份</hi>
<pb n="KR4h0152_WYG_071-8b"/>
初倭㓂凡三掠淮揚間當是時賊不過𢾗百人嘗調發<lb/>
諸省兵不能禦剽州縣以十𢾗所至焚燒殺戮茶毒不<lb/>
可勝道㑹賊别流過南都者𢾗十人轉略千里官軍以<lb/>
萬計皆靡至皆言賊有神不可與鬬逺近傳相恐議者<lb/>
曰急矣淮揚重地也言専設鎮撫便因共稱前中丞李<lb/>
公賢以為即欲平賊非李公不可乃自家召拜李公公<lb/>
至則日夜治戰守偹按行伍法置營房校武塲造戰艦<lb/>
𢾗百艘合馬歩水兵校之百具咸飭賊覘知不能犯己<lb/>
<pb n="KR4h0152_WYG_071-9a"/>
未四月乃合衆萬餘分道並入一時皆震公馳出如臯<lb/>
與賊遇扵白蒲諸将皆言賊初至宜及其未定撃之勝<lb/>
公曰夫戰貴得地今賊方厚陣而我軍未嘗見大敵即<lb/>
小挫難復救矣乃堅壁懸賞約以五日不發一矢而令<lb/>
軍中有敢言即戰者斬賊求戰不得乃益進公因召諸<lb/>
將䇿曰賊過如臯則諸道必合合則道有三自泰州逼<lb/>
天長鳯泗陵寢在焉道最要自黄橋逼𤓰儀以搖南都<lb/>
而梗漕運次之若從富安而東當至廟灣絶矣是吾得<lb/>
<pb n="KR4h0152_WYG_071-9b"/>
地時也乃以海防副使劉君景韶丘游撃陞守黄橋諸<lb/>
路而身當泰州之衝於是海防等皆稍稍勝賊賊見黄<lb/>
橋泰州兵盛果由富安東出公喜計得因命海防游撃<lb/>
及沈思學兵躡之戒以晝則稍近使不得休夜則稍却<lb/>
以杜其後務致賊廟灣相與共撃而其時他賊復攻丁<lb/>
堰諸處以分我兵公乃益以陳忠與海防等兵合勢而<lb/>
親提大兵從中疾走淮安以夜半入城賊果如公料次<lb/>
日至馬邏矣馬邏者廟灣近地也先是公嘗調徐邳諸<lb/>
<pb n="KR4h0152_WYG_071-10a"/>
處兵聼用而縂督胡公所募山東青沂等兵適過淮公<lb/>
因留之部公中軍馬兵為前鋒曹克新兵為中隊青州<lb/>
邢鎮兵為左翼沂州何本源兵為右翼倪祿梅三錫合<lb/>
徐邳曹兵為後繼列營姚家蕩以待而賊始計謂公方<lb/>
禦丁偃勢未及前淮安無偹可掩至則見姚家蕩兵皆<lb/>
驚乃據高衝左翼公亟麾前鋒横截其陣賊分為二曹<lb/>
克新貫其中堅邢鎮等攫其左右梅祿等疊出薄之自<lb/>
寅至申鬬𢾗十百合我軍憤發益奮大呼震天無不一<lb/>
<pb n="KR4h0152_WYG_071-10b"/>
當百賊不支遂大敗而公所遣海防㳺撃及沈思學陳<lb/>
忠等又敗賊丁堰丁堰賊盡絶而馬邏賊得脱者奔廟<lb/>
灣時他賊復有自西亭犯海安甚急乃馳徃揚州督海<lb/>
防等出竒擊賊敗之賊退張荘又敗之西亭賊又絶而<lb/>
廟灣賊乃以其間得假餘息固守時視師唐公提援兵<lb/>
與公共勦兵小䘏唐公以巢堅非可嵗月㧞捨去公按<lb/>
行知賊據水為險雖有堅巢可計破也乃益具畚鍤多<lb/>
積土平塹奪其險撤其傍近屋縱連砲番休繼進賊巢<lb/>
<pb n="KR4h0152_WYG_071-11a"/>
露情見益窘復大敗㑹霪雨遂遁諜者言賊來酋首八<lb/>
人死者六其衆得遁者無十之一二盖賊果絶於廟灣<lb/>
云是時公方高㑹諸將論功犒士罷遣所調兵而七星<lb/>
港又報有三沙之賊三沙者崇明海渚中始江南嘗盛<lb/>
兵圍之𢾗月弗克藉屡勝之勢乗我觧嚴來犯氣甚鋭<lb/>
上下惶懼無措公獨宴笑自若時曹克新巳轉副搃兵<lb/>
丘遊撃轉恭将矣公先期以紀賢等兵𨽻曹守狼山分<lb/>
中軍等兵𨽻丘守如臯命陳忠守海門遣楊縉守金沙<lb/>
<pb n="KR4h0152_WYG_071-11b"/>
而檄海防守泰州布列巳定賊果由金沙入海防等咸<lb/>
㑹先整兵舊塲一戰勝賊賊趨仲荘追及之再勝又及<lb/>
之鍋團復勝又及之十竈又及之牛王河又及之劉橋<lb/>
劉荘連勝而江南副縂兵劉顯者以三沙失利縂督視<lb/>
師二公責與諸将恊力又大勝賊潰圍走欲西而公預<lb/>
調曹濮等兵制其西遂北而我兵兩及之扵北輒勝乃<lb/>
奔唐家渫唐家渫者僻逺賊意無兵而我兵復卒起遂<lb/>
終勝賊盖無一人得免者自公與賊遇三閲月餘凡前<lb/>
<pb n="KR4h0152_WYG_071-12a"/>
後斬獲四千一百四十九俘七十八奪噐物萬二千三<lb/>
百九十亦可謂非常絶竒之勲巳報聞上嘉悦賜勅褒<lb/>
賚公再廕子轉南兵侍復轉北海防以下皆逓遷有差<lb/>
海防今代公為中丞賛决公勝算獨多焉公既行父老<lb/>
思公勲輒泣下議伐石狼山之巔謁繕部胡君文孚遣<lb/>
使馳都邑以司馬蒋公所撰平倭畧乞予紀其事予惟<lb/>
公之功不可勝紀顧其難有六曩賊至諸君皆僅城守<lb/>
猶慮不保公獨挺身迎賊出其外一難公迎賊如鷙之<lb/>
<pb n="KR4h0152_WYG_071-12b"/>
疾白蒲則如鷙藏海灣之役則如張罝待兔七星之役<lb/>
則如網澤而漁此皆據地得利形格勢禁先計後戰如<lb/>
左劵然非一時偶值其便也二難善乎視師唐公之議<lb/>
曰擊來船一較擊去船十夫來船真倭去船脅從來船<lb/>
力聚去船衆分其勢異也擊來船者鋤根消萌害乃冺<lb/>
滅擊去船則雖勝之民巳殘矣其功懸也今公所擊皆<lb/>
來船雖入境而民不知賊三難夫戰勝之後方當休兵<lb/>
古所謂强弩之極衝風之末不易再舉而三沙繼至屡<lb/>
<pb n="KR4h0152_WYG_071-13a"/>
戰屡勝四難自有倭冦即資狼苖諸兵公獨謝不用軍<lb/>
興以來多奏請不貲餉公獨持常額不加兵少而强費<lb/>
省而士奮五難予嘗從公游見其談道徳論性命究極<lb/>
指趣雍容儒者也其持身凛然立凖繩為世模楷及其<lb/>
擐甲胄冐矢石呼吸瞬息不拘故常臨機若神自諸老<lb/>
將皆以為不及乃知道有變化學有本原其所得深逺<lb/>
矣此其尤至難者六也予覧觀古今未嘗有無事之世<lb/>
幸而有其人則捍大患弭大變世難息而天下安否則<lb/>
<pb n="KR4h0152_WYG_071-13b"/>
變成患極一隅而四方起治亂所由可畏也兹賊擁萬<lb/>
衆入非公要擊之則陵寢重地南都根本漕運國計一<lb/>
揺豈小小哉而淮揚間前事可勝言哉是宜有紀昔周<lb/>
伐淮夷詩人作雅唐收淮蔡韓公作碑以其闗當世者<lb/>
大也主上神聖威武逺邁周唐而公適成功此地盖𢾗<lb/>
千年間三見而巳宜有作者以附扵常武之義平淮西<lb/>
之文予非其人而不敢辭也用勒之信石垂之後來使<lb/>
有所考焉公名<hi>闕</hi>號克齋江西之豐城人<lb/>
<pb n="KR4h0152_WYG_071-14a"/>
　　賀督府吳公平二源序<hi>林大春</hi>
昔蘇子著御將篇自竒其言至騏驥之喻歸扵養之偹<lb/>
貴之極而後得以盡其才也盖古之人君所以奠安疆<lb/>
宇威信蠻貊者用此道也廣之者曰匪獨人主也人臣<lb/>
之職亦在御將儒者莫得其指以為人臣奉命宣力扵<lb/>
外而将者亦天子之虎臣烏從而馭之也曰不然臣者<lb/>
心膂也将者爪牙也以心膂而運爪牙茍御得其道靡<lb/>
不濟矣是以古之大臣必托君之權以御将人君必重<lb/>
<pb n="KR4h0152_WYG_071-14b"/>
大臣之柄以集事故能得至於成功而不廢此漢高祖<lb/>
文帝所以交制海内之術也假令當時韓彭絳條之徒<lb/>
而不得其人以馭之是項羽不必亡諸吕不必誅吳楚<lb/>
不必破也夫俞将軍者今之所謂宿将也彼其發軔交<lb/>
南樹功浙直驅馳塞外而徘徊扵章貢之間常髙視濶<lb/>
歩以為世無復有文終曲逆其人者出焉無復我知而<lb/>
我自結髪起行陣用兵且老矣冝無復用此拘拘為者<lb/>
豈知大司馬吳公出鎮粤西首疏辟之請移将軍軍扵<lb/>
<pb n="KR4h0152_WYG_071-15a"/>
潮州責以平倭事己而倭奴平潮人三載不為倭苦者<lb/>
公本請移将軍之力也其後廣恵英韶諸路時復有羣<lb/>
盗竊發雄據鄉縣延蔓數百餘里版圖户口㡬不復為<lb/>
我有甚者建官偽置至不逞矣扵是公復上疏發兵誅<lb/>
之分部既定公因與諸將計曰公等分道撃賊乃賊之<lb/>
為偹甚率有警急其勢莫相為援非公等才不足地形<lb/>
殊也今必擇為大將者一人以統之計無如俞將軍者<lb/>
扵是衆皆許諾而以河源兵属將軍當是時將軍方以<lb/>
<pb n="KR4h0152_WYG_071-15b"/>
海㓂酋首未得朝論紛紜乃公獨慨然上書争之以為<lb/>
此人可将别将而别将不能将将軍也扵是将軍愈益<lb/>
奮誓必平賊以報戱下俄而河源㨗書果至将軍請以<lb/>
百金賞壮士公從之廼盡徴其兵為龍門從化之援皆<lb/>
能與諸将戮力同心以次俘獲酋首斬獲甚衆而英源<lb/>
之兵亦從間道東與將軍兵合因用将軍䇿夜下賊壘<lb/>
数十所二源悉平當是時有詔罷将軍歸然而将軍猶<lb/>
在軍者實以公知巳故欲報之扵夙夜也嗟乎若将軍<lb/>
<pb n="KR4h0152_WYG_071-16a"/>
者亦可謂知所事矣彼其有感扵公之舉也而始終不<lb/>
變必欲以成其報公之志吾不知公之所以御之者何<lb/>
如矣儻不啻如蘇子所喻巳乎不然何以得此扵将軍<lb/>
也方將軍之功未明身在歸第矣而公獨以身任之將<lb/>
軍亦知公之不負巳也故竟得以畢志于二源之後而<lb/>
不去此非公見之明計之定感之深何能至是吾故曰<lb/>
人臣之職在御將公之謂也夫平倭之㨗將軍方復用<lb/>
信者未衰而任之其成功也易二源之役將軍方解綬<lb/>
<pb n="KR4h0152_WYG_071-16b"/>
疑者頗衆而任之其成功也難若公盖可為難矣昔者<lb/>
韓公啓鎮扵此特引副將歐信為冠軍大破諸蠻扵藤<lb/>
水近時尚書翁公之在宣大也以得周縂兵尚丈故累<lb/>
收雲中之㨗由此觀之方今天下南北之事亦在乎知<lb/>
人善御將而巳矣然則今日登燕喜之堂而歌方叔召<lb/>
虎之勲者舎是亦何足為公頌哉<lb/>
　　賀兩廣總制劉公蕩平廣西十寨序<hi>林大春</hi>
盖五嶺之外百粤以西其地多谿峒山絶巖險其在龍<lb/>
<pb n="KR4h0152_WYG_071-17a"/>
城象郡東蘭上林之界尤為阨塞要害爰有巢穴是曰<lb/>
八寨槃瓠氏居之實繁有徒爾乃蜿蜒伏蟄合萬為一<lb/>
散而為萬聚而為十猛獸毒蟲一呼叢集用是勤于我<lb/>
師我師奮撃大破之㨗聞有詔嘉鎮臣少司馬劉公功<lb/>
因下廷議所以宣㨗事扵是禮官上言按令甲四方撫<lb/>
鎮奏報俘鹵功次非大㨗不得傳宣致告重國體也惟<lb/>
兹十寨世為邉患盤據萬山之中聨絡千里之逺以䖍<lb/>
劉我民人荼毒我鄉縣至不逞也徃在先朝故都督臣<lb/>
<pb n="KR4h0152_WYG_071-17b"/>
觀嘗合圍困之矣而卒以撫罷兵土酋岑瑛諸猺所畏<lb/>
也僅獲百級而還惟故新建伯臣守仁師自思田旋攻<lb/>
之出不意廼克底定顧其斬馘不越二千建白未竟施<lb/>
行以故歴嵗滋久復爾生聚以有今日今一鼓而蕩平<lb/>
之功以萬計此百世之伐也誠宜如故事宣播㨗音君<lb/>
臣致賀仍乞遣官祭告郊廟以彰寵靈得報可禮成上<lb/>
廼錫公及總帥将吏而下金幣有差於是海内搢紳謂<lb/>
公斯舉也有新建之遺烈焉而遭遇盛典則過之其時<lb/>
<pb n="KR4h0152_WYG_071-18a"/>
東郡守吏二千石咸有徴言以侈其盛而潮州刺史張<lb/>
君某則以言属之林子林子聞而賀之有問者曰竊聞<lb/>
之西粤之冦所在而是十寨雖雄亦為㓂耳曽曷與扵<lb/>
全粤而子乃獨賀何也林子曰迂哉子特未之考耳夫<lb/>
吾省之有西粤也是輔車唇齒之勢也諸猺之有十寨<lb/>
也是新建車軸木根之喻也故自戊子一創粤人亦幸<lb/>
有寧宇矣乃頃嵗以來不能不興古田渌水之師者則<lb/>
以此賊復生之故也假令失今不除雖日與諸巢從事<lb/>
<pb n="KR4h0152_WYG_071-18b"/>
譬之伐木而弗㧞其根摧轅而弗折其輻也勢不至於<lb/>
蔓衍不止此充國之所以破先零而孔明之所以擒孟<lb/>
獲也則亦安得而不為兩省賀雖然士幸而生逢明聖<lb/>
親授節鉞出師萬里僵尸流血海嶽為之震蕩三光為<lb/>
之薄蝕此固大丈夫得志扵時者之所為而豈其心之<lb/>
所欲若乃際㑹風雲身依日月口不談平呉之事色不<lb/>
動破秦之烈而宇内晏如蠻烟景滅移風易俗使天下<lb/>
囘心而嚮道此則大臣之致意者公寧無慊於志邪余<lb/>
<pb n="KR4h0152_WYG_071-19a"/>
竊為公願之矣是年秋又㑹有河源之役河源平詩云<lb/>
薄伐玁狁蠻荆來威此之謂也<lb/>
　　賀督府張公平逆奏功序<hi>林大春</hi>
潮自逆璉倡亂荼毒生靈海濵所在盗起其鄉邑流移<lb/>
破滅者不可勝𢾗山林草澤亡命之徒靡然從之扵是<lb/>
負險稱孤分部買属東接倭夷引甌粤徜徉於江福之<lb/>
間諸路大震於是墾野積儲閉闗通賈南絶潮粮道而<lb/>
又纍石為城煑海為塩銷鉄以造兵噐而反形成矣當<lb/>
<pb n="KR4h0152_WYG_071-19b"/>
此之時羽檄旁午道路訛言吏莫能禦而璉又以虛文<lb/>
妖書徴禮儒士以熒惑愚民民愈揺動廼督府大司馬<lb/>
進賢張公實奉命徃征之以嘉靖四十一年四月移軍<lb/>
潮州先是師過潮陽有上書戱下言便冝事者因言賊<lb/>
衆甚未易與状公笑曰予奉命從諸將撃東南反者吾<lb/>
知以順討逆衆寡非所論矣聞者驚服後一月果得璉<lb/>
及其偽將伯宣雪峯而下凢若而人餘黨悉平公乃宣<lb/>
喻本朝威徳以勞將士而填撫其人民民乃大悦林子<lb/>
<pb n="KR4h0152_WYG_071-20a"/>
曰嗟乎公之此舉也非獨以戡禍亂也盖亦有正人心<lb/>
之功焉我潮在昔為南粤故址其在漢全盛時趙佗猶<lb/>
雄據一方以妄自尊大陸賈操璽綬而説之僅乃稱藩<lb/>
武帝元鼎中越相吕嘉反殺漢使者至勤江淮以南十<lb/>
萬衆遣楼船六將軍伐之大㑹兵扵番禺踰年而後獲<lb/>
嘉夫以陸生之辯而不能使越人之知有漢也楼船諸<lb/>
將亦雄矣至其所建功名乃僅以一嘉故然而史氏書<lb/>
之以為羙談而今公乃獨馳嶺外親秉節鉞以與南粤<lb/>
<pb n="KR4h0152_WYG_071-20b"/>
從事不旬月而克平大憝廓清海隅日出不知後之論<lb/>
者扵漢何如也方璉等之未就擒也人心洶洶以為必<lb/>
不可得方觀望焉以徐俟其定而彼亦且自以為莫我<lb/>
誰何豈知師未及陣乃一鼓而擒之使人心曉然復歸<lb/>
扵正此五帝三王之師所以無敵也假令當時公不慨<lb/>
然以討賊為巳任稍徐議之而彼因得以有偹外與諸<lb/>
㓂連和趙佗吕嘉之事豈足道哉扵是潮陽學博劉子<lb/>
紱蒲子世麒與其諸生鄭某等聞而請叙其事以為公<lb/>
<pb n="KR4h0152_WYG_071-21a"/>
夀且將列之學宫以俟來者得以考焉林子曰始余盖<lb/>
與公論及王陽明先生平江西事嘗竊有感扵斯時之<lb/>
難云夫江西之役事既出扵便冝而功復成於獨制乃<lb/>
今公之此舉也則不然矣權分而制遥非大勇其孰當<lb/>
之若夫明大義以正人心謂非仁者之功不可雖然公<lb/>
固不自知其功也方歸其徳扵上而讓美扵人詩曰公<lb/>
孫碩膚徳音不瑕葢古之大臣用心盖如此<lb/>
　　記張僉事龍門之戰<hi>林大春</hi>
<pb n="KR4h0152_WYG_071-21b"/>
張僉憲名時字宗易保定易州人也少與楊太常繼盛<lb/>
同學楊兄事之嘉靖中先後舉進士楊拜南京吏部主<lb/>
事稍遷員外而張君方待次公車㑹北兵入冦長驅薄<lb/>
都城中京師戒嚴君倡言扵當事者請與决戰時不<lb/>
能用兵退復來以入貢為名大将軍鸞上言請令塞上<lb/>
得納邊馬因稍易以繒帛塞南侵之望詔許之其年楊<lb/>
適入考調兵部客扵張君所遂草疏劾鸞誤國不道以<lb/>
稿示君君曰此疏正不可少第必無聽如聽之將令為<lb/>
<pb n="KR4h0152_WYG_071-22a"/>
之當誰属乎楊曰請以属子某有死以報國而巳君勃<lb/>
然作色曰大丈夫死必濟國家事豈徒死邪因私徃見<lb/>
陸太傅炳説曰大將軍議開馬市楊員外以職事宜言<lb/>
主上幸而見原大善有如聖怒不測使漢有殺計臣之<lb/>
名為天下笑竊為大将軍不取也此其責宜在太傅太<lb/>
傅深然之及疏上下楊繼盛詔獄責問坐讁邉尉得不<lb/>
死後嵗餘鸞伏誅楊復召還兵部甫至京十九日又坐<lb/>
劾奏嚴氏父子事論棄市先是楊既之邉君亦尋以憂<lb/>
<pb n="KR4h0152_WYG_071-22b"/>
免至聞楊召還諫死獨恨弗能救又復自念業己徃即<lb/>
救俱死無為也因為之發䘮扵易水之上而服焉且為<lb/>
力存其後或問君與楊子異乎答曰昔者伯夷太公兩<lb/>
人者同歸周豈其志不同哉然而孟津之㑹尚父鷹揚<lb/>
夷齊扣馬彼固各有謂耳其後六年丁已服闋補刑部<lb/>
主事有詔令大臣各舉才堪邉寄者以聞扵是九卿中<lb/>
三疏薦君調職方主事其年奉使徴兵入衛西自秦中<lb/>
還上邉事因言故将某某可用從之已未遷員外郎尋<lb/>
<pb n="KR4h0152_WYG_071-23a"/>
出為山西按察僉事偹兵獨石是時邉戍久空動倚客<lb/>
兵為援其實首䑕伏匿不敢戰所過騷然不寧邉民苦<lb/>
焉君乃始請罷客兵復屯戍稍益募壮士教練之久之<lb/>
西北傳舉烽言北兵將至矣君私與部將計曰兵至<lb/>
必掠龍門龍門者宣府之右臂也龍門失守兵必乗<lb/>
勝南下逼近紅門此其為患不小乃自邏騎卒得七<lb/>
百餘人趨援龍門俄而兵果大至凡𢾗萬㑹日暮分屯<lb/>
夾道為營營長可𢾗十里君復私計曰兵至不知我有<lb/>
<pb n="KR4h0152_WYG_071-23b"/>
偹且賊雖衆屯夾道道狹難猝聚可掩撃也因出死士<lb/>
𢾗十人夜襲敵營營中大亂首尾不得相救盡獲騾馬<lb/>
牛羊以歸台吉聞之大駭黎明悉衆來攻龍門君令集<lb/>
民間車環以為營以五色綵繒畵龍文衣車上出城中<lb/>
老弱守之而以精騎自將而前與台吉戰大破台吉兵<lb/>
扵龍門之野我兵鋭甚徃徃馳㦸入敵壁斬騎將騎墜<lb/>
輒刺殺之有捕擄者謂台吉言我累嵗盗邉莫我抗今<lb/>
若此因憤不肯退及遥望見後車車畵五綵龍文勢甚<lb/>
<pb n="KR4h0152_WYG_071-24a"/>
壮望之如山業思為遁計適城中樵夫為敵所得問得<lb/>
虛車状敵乃大笑復奮我兵猶殊死戰不可敗相持至<lb/>
暮所撃殺無𢾗我兵死者亦百𢾗十人敵因罷去卒保<lb/>
龍門林子曰余觀張君所將破敵士僅七百人可謂壮<lb/>
矣豈李陵所謂荆楚之竒材劍客勇士邪何其能以少<lb/>
撃衆如此也徃余在京師客從塞上來為余言張君陣<lb/>
龍門事甚偹余故悉記之大抵君平生與人忠遇事智<lb/>
見義勇其待士也嚴而有恩臨難不避以身先之此其<lb/>
<pb n="KR4h0152_WYG_071-24b"/>
所為能得士之死力有以也論者謂其輕敵寡謀致顛<lb/>
越扵我師又却客兵不用以至無成功竟下兵部議坐<lb/>
貶<lb/>
　　重建東山靈威廟碑<hi>林大春</hi>
有唐忠臣張許二公死節事在睢陽睢陽祠之舊矣潮<lb/>
陽非二公故所經歴地也而必祠之者按舊志宋熈寧<lb/>
間軍校鍾英以郡遣入貢京師道出睢陽禱扵雙廟其<lb/>
夜夢神告以遺像處命之歸祀扵東山英心異之及抵<lb/>
<pb n="KR4h0152_WYG_071-25a"/>
京竣事還過廟如神指探寢殿笥中果得十二銅像二<lb/>
銅輥以歸置扵東山之東岳祠時有𤣥旌見其上旁寺<lb/>
驚怪不安請移避之有司因立廟焉事聞封二公王爵<lb/>
賜廟額曰威靈潮之有廟盖自兹始其後二百餘六十<lb/>
年元之大徳十一年也縣尹袁天漢始與前進士趙嗣<lb/>
助倡義鼎新之説具劉山長應雄碑記又二百六十年<lb/>
為我明嘉靖癸亥廟燬扵兵越二年而潮州節推鄭侯<lb/>
良璧者來署邑事復捐俸重建焉其年邑人林子適自<lb/>
<pb n="KR4h0152_WYG_071-25b"/>
睢陽至因考睢陽廟祀位次自張許二公而下祔以雷<lb/>
南姚賈凡六人盖詳之也而吾潮則特祀二公繼増雷<lb/>
南者義起也今新廟像設二公與雷南而不及其它者<lb/>
仍舊也廟制雕鏤金碧之飾視舊略為渾朴者費省而<lb/>
不及民也廟庭從以鍾趙及生祠鄭侯者不㤀其初從<lb/>
民欲也而記則林子為之鄉先生志也林子曰余曩嘗<lb/>
守睢陽親弔二公百戰處為之低廻而不能去至詢及<lb/>
二公託夢來潮事則故老巳無在者或謂昌黎韓公當<lb/>
<pb n="KR4h0152_WYG_071-26a"/>
時嘗持正論以闢朝議後坐諫佛骨謫潮潮人祀之故<lb/>
二公之來以韓公所游寓也天順間夏嶺為亂長驅且<lb/>
襲潮陽既入界遥望見城中車旂火炬甚盛遂不敢進<lb/>
乃者倭𢾗内侵少年輙乗城罵賊賊為首鼠而走又漳<lb/>
㓂乗虛夜縋入城為翁别駕所破其時賊衆嘗自言既<lb/>
入城即手持尺鉄不動長老相傳皆謂二公之靈致之<lb/>
癸亥之春倭復大舉𢾗萬薄城下以雲梯十道先登鄉<lb/>
兵荘七等奮撃死之賊兵大敗顧獨恨欲坐困我又復<lb/>
<pb n="KR4h0152_WYG_071-26b"/>
造為臨衝之車以圖後舉未至客有被擄者廼從賊所<lb/>
射書城中言撃車法甚具且曰賊圍潮陽且兩月不下<lb/>
彼意亦欲遁耳第竊聞之賊中言徃者來㓂嘗有二神<lb/>
人現今望之蔑如矣意者神其不䕶此邦邪此乃所以<lb/>
久而不去也為今之計莫若禱於雙忠之祠請夜見焉<lb/>
不則迎神於城以明為神或一助也書至父兄豪傑皆<lb/>
疑以為為賊間諜且嘗試扵我余獨謂此若有合乎兵<lb/>
家用詭之説者從之便於是與衆禱之復為二公遺像<lb/>
<pb n="KR4h0152_WYG_071-27a"/>
夜出城上賊望見果大驚既又稍用其法連破賊車於<lb/>
城西南扵是倭夷始有遁意矣㑹賊中有偽降者陽為<lb/>
兵向賊實持城中隂事以與賊且幸不去為利賊乃以<lb/>
千人積薪累城下歴晝夜高可二丈許城中危甚莫知<lb/>
所出父兄豪傑皆云冝用火攻㑹是時日暮風起議未<lb/>
定復如祠卜禱之請得反風頃之火下薪燃天果反風<lb/>
火大熾鼓噪聞𢾗十里我兵從城上望見賊棄營走所<lb/>
射殺焚死無𢾗明日果遁去其英爽如此世謂二公在<lb/>
<pb n="KR4h0152_WYG_071-27b"/>
日死守睢陽屹為江淮保障唐人得之以濟中興而不<lb/>
知神逰千百年後猶能顯其靈異以保我海邦如此也<lb/>
則夫今日廟貌之重新亦豈偶然之故哉初潮之被圍<lb/>
也兵火相接者彌月遂及扵廟及鄭侯至首謁行祠而<lb/>
有感焉即慨然以起敝更新為巳任士民聞者莫不慕<lb/>
義輸金恊力以佐工作盖至是而東山新廟告成侯因<lb/>
樂與鄉士大夫登覧而賦之其年乙丑秋九月距經始<lb/>
纔三閲月耳所謂不日成之者非歟辭曰　於穆雙廟<lb/>
<pb n="KR4h0152_WYG_071-28a"/>
爰始睢陽二公是祀歴宋而唐功存一代神逰八荒鍾<lb/>
君乃夢至扵海邦斾彼𤣥旌不顯其光廬厥禪居以慰<lb/>
神栖天子聞之賜爵執珪世代更易嵗久而隳邦有賢<lb/>
哲趙公令儀作廟翼翼是饗是冝大明中天祀典維時<lb/>
威靈有赫剪彼潢池天運維艱棟宇山頽㑹朝堂構忠<lb/>
魂是依云誰之功賢侯戾止明明我后化隆風紀明禋<lb/>
匪懈下民是庇勒此貞石永垂奕世<lb/>
　　梧州鎮城改造瓦房碑<hi>林大春</hi>
<pb n="KR4h0152_WYG_071-28b"/>
梧州為東南重鎮實兩省冠裳之㑹三軍所出四民聚<lb/>
焉然其地僻在西鄙非通都大郡其俗尚簡朴無髙堂<lb/>
華屋之觀盖自官府學宫之外率多竹廬以蔽風雨每<lb/>
間嵗旱烈輒焚燒𢾗百家俄頃而盡居民常望見火熒<lb/>
熒從屋脊起遂謂天災莫可幸免巳復結竹環居如故<lb/>
以為常嵗嘉靖乙丑六月城外大災其明年丙寅六月<lb/>
又災扵是藩臬二使者患之因上書督撫兵部右侍郎<lb/>
兼都察院右僉都御史南昌吳公自言奉職無状弗能<lb/>
<pb n="KR4h0152_WYG_071-29a"/>
宣揚徳美致召天災殃及扵民宇民用慘戚請與吏二<lb/>
千石而下痛自修省以囘天譴因發倉賑梧之被災者<lb/>
不勝皇恐待罪是時吳公適以上命東征二源先移軍<lb/>
扵端州書至公方勞師軍中為輟食泣下言我以東兵<lb/>
之故而遺西鎮黔黎憂雖大夫自引咎乃余㒺豫圖其<lb/>
亦何責之辭遂可其請且移檄鎮中召父老而諭之曰<lb/>
頃余乃弗虞爾等弗戒因燔扵爾宫余甚憫焉雖然火<lb/>
作不扵秋冬而扵盛夏此非必皆天災也其居使之然<lb/>
<pb n="KR4h0152_WYG_071-29b"/>
也夫滄海之舟雪山之騎昏夜索火必無與者使童子<lb/>
操竹而磋之則其火立熾由此觀之竹以致火亦明驗<lb/>
也而梧之民乃徃徃折竹為椽編竹為户上棟下宇匪<lb/>
竹莫湏環城逺近鱗次而居井灶相續寢㸑其中日氣<lb/>
下暴地氣上蒸欲求無火不可得己故火之起自屋脊<lb/>
也實暑盛竹熱極之所致也而反謂為天灾不亦誤乎<lb/>
且夫憚費惜勞而安扵陋習者賈豎之守而更化善治<lb/>
移風易俗者聖人之事是以豳風陶穴亶父契龜陶唐<lb/>
<pb n="KR4h0152_WYG_071-30a"/>
木處神禹鑿龍故泰伯端冕以化吳仲尼絃歌而治魯<lb/>
凡以承天之道相地之宜貽斯民以久安長治之術者<lb/>
也故民㒺擕志士習而安焉子孫世世守以勿失然後<lb/>
教化可興而風俗可同也今梧人不寤乃欲為一切目<lb/>
前之計以茍嵗時卒有不便于巳即委而去之視棄其<lb/>
居如弁髦然甚非所以示民不遷之義也其令民自今<lb/>
皆易竹廬為瓦屋力不足者官為資給助之能以義倡<lb/>
為凡民先者旌之有不如令者罰之甚者籍其地而墟<lb/>
<pb n="KR4h0152_WYG_071-30b"/>
之扵是乃發窰戍千人命中軍監製甎瓦累𢾗十鉅萬<lb/>
資貧民所易取令藩臬使者以意行之行之郡縣五閲<lb/>
月而鎮城外内居民無復敢為竹舎矣君子曰觀扵此<lb/>
而知王政之及人至易也其澤逺矣禮樂其可興乎初<lb/>
公令既具或謂不如令之罰至墟其地不巳重乎公曰<lb/>
不然正使之難犯耳至是功成果無犯者其年秋二源<lb/>
平公且還鎮徃觀之㑹有詔召公入賛機務尋復召還<lb/>
本兵于是士民争赴郡請紀其事曰公之惠我西人者<lb/>
<pb n="KR4h0152_WYG_071-31a"/>
亦多矣靡得而悉記也不動聲色而遺我西人百世之<lb/>
安者亦大矣不可得而聞也無巳則請以前事識可乎<lb/>
大守許諾更請扵二使者二使者謝曰是誠在我顧我<lb/>
愧㒺以賛公其何敢辱之太守曰夫六月之災惟使者<lb/>
幸聞之今日之役亦惟使者幸教之願使者勿辭扵是<lb/>
二使者揖讓三反而太守而下與愽士弟子復三過之<lb/>
然後廼始采掇其文而為之記使者謂大恭劉君子興<lb/>
與僉事林大春也而記即大春為之明大叅之讓也太<lb/>
<pb n="KR4h0152_WYG_071-31b"/>
守為誰晉江丁君自申也自太守而下若同知柯文紹<lb/>
通判陳紹文潘仕雲推官李佐蒼梧縣知縣海鵬則均<lb/>
之與有經理勸相之勞者其辭曰　於皇我明徳覆六<lb/>
合翼翼蒼梧雄鎮是作宛彼江流賔旅雜沓民亦繁止<lb/>
修篁是托四月維夏六月徂暑連袵成帷揮汗成雨炎<lb/>
蒸載臨烈炎為災使者陳辭爰告我哀吳公曰咨咨爾<lb/>
群黎禍匪自天厥廼自貽我圖爾居陶瓦攸宜曰止曰<lb/>
時築室扵兹乃資爾財乃佐爾力庶無後艱以永今夕<lb/>
<pb n="KR4h0152_WYG_071-32a"/>
百工趨事庶僚祗式一勞暫費其䆒安宅於惟我公澤<lb/>
並洪鈞潜消黙運大造我民禦災捍患尸祝户陳君子<lb/>
萬年正是國人粤稽史籍伊誰配矣夏禹不作民魚鱉<lb/>
矣齊㣲管仲吾奚賴矣方公之功誰今右矣千載穹碑<lb/>
卑漢水矣<lb/>
　　平蠻碑<hi>林大春</hi>
皇帝受天明命誕撫多方威靈震扵殊域徳被方夏上<lb/>
覆飛鳥下及牛馬以至日月所照㒺不賔服其鳴鏑射<lb/>
<pb n="KR4h0152_WYG_071-32b"/>
鵰之長雕題露紒之國獻琛納欵奉職貢扵朝者不可<lb/>
勝計况乎六合之内五嶺之外職方所載又惡敢有越<lb/>
厥志惟是深林大澤之中時有藏垢納汙負險為固以<lb/>
茍活扵戴履者有司者御之失律遂用不逞以魚肉我<lb/>
民民廼大困扵是夏官尚書按圖籍覈户口之𢾗上書<lb/>
闕下謂南有掲嶺自秦属南海郡故稱沃壤編户之民<lb/>
採山為茹釣水為食至終其身老死不知兵革吁吁喁<lb/>
喁日蕃以息乃頃者守臣言田疇多蕪穢不治人靡寜<lb/>
<pb n="KR4h0152_WYG_071-33a"/>
宇户異其處膏塗草野血流川渚盖巳十喪其五矣推<lb/>
原本始則以黄巢石硿大節諸㓂積嵗為之蠧也桂嶺<lb/>
之属是為古田亦桂林象郡之奥區也徃自先朝縣沒<lb/>
扵賊竊據垂八十年吏議棄而不守以為彈丸黑子之<lb/>
地不足以煩中國也而或者又以時屈鮮任事不貳之<lb/>
𨽻為解至置盗府庫戕大吏之罪而不問臣竊傷之夫<lb/>
九真内附珠崖外迸斯徃事得失之明鑑也惟我天朝<lb/>
幅員方𢾗萬里咸正㒺缺奈何遂棄古縣扵逺以業蠻<lb/>
<pb n="KR4h0152_WYG_071-33b"/>
夷臣愚以為復之便其嶺東黄巢諸㓂並冝掃除以清<lb/>
北户詔許之因特置廣右撫臣以新安殷公正茂為之<lb/>
而以兵部左侍郎南昌李公遷節制兩廣軍務兼撫東<lb/>
省為罷東省撫不設云先是兩廣頻年用兵而議者謂<lb/>
莫亟於古田及嶺東諸路廼先後鎮廵諸公與夫境内<lb/>
搢紳先生之在都下者咸以為言及李公到鎮復與廵<lb/>
按廣東監察御史趙公惇廵按廣西監察御史李公良<lb/>
臣亹亹申明之至是本兵乃立主其議以賛扵公公因<lb/>
<pb n="KR4h0152_WYG_071-34a"/>
得以便宜從事以隆慶四年夏秋之月始事於轅門下<lb/>
令曰今日之師奉天伐罪将以禁暴止亂以惠安元元<lb/>
也諸将吏從東西行者有進無退其不得賊者無返有<lb/>
不用命者罰無赦扵是東師則以遊撃将軍誠立将長<lb/>
樂之兵按察使張君子𢎞監之以叅將濠將程鄉之兵<lb/>
副使江君一麟監之以縂兵成將潮州之兵僉事楊君<lb/>
芷監之而以成縂其事專理粮餉及紀驗功次者則叅<lb/>
議許君天琦也西師則以逰撃将軍山都指揮僉事龍<lb/>
<pb n="KR4h0152_WYG_071-34b"/>
都指揮僉事國賢将思管風門蓮塘之兵叅議龔君大<lb/>
噐監之以左叅将應甲右叅将世科將三門龍坑之兵<lb/>
副使鄭君一龍監之以署都指揮僉事鳯翔將都狼之<lb/>
兵副使應君存卓監之以副總兵崇文將總甫之兵副<lb/>
使邵君惟中監之而征蠻将軍俞君大猷實縂其事縂<lb/>
理軍儲及分理粮餉紀驗功次者則左布政使郭君應<lb/>
聘叅政柴君淶僉事金君柱也當是之時興師十萬飛<lb/>
芻千里旌旗蔽空烽煙相属盖巳先聲而奪人之氣矣<lb/>
<pb n="KR4h0152_WYG_071-35a"/>
廼公復徃來扵蒼梧興慶之間相度機宜指授方畧羽<lb/>
檄交馳朝聞夕發扵是破鳯皇渉潮水斬西賊渠率黄<lb/>
朝猛韋銀豹等以殉得村栅六百五十五處降人卒𢾗<lb/>
千斬鹵一萬有竒東攻黄巢撃石硿襲大節生擒賊首<lb/>
蘇繼相曽魁杜髙山等誅之尋又乗勝出竒南走東坑<lb/>
斬獲曽朝元等扵海豊之界破巢五十斬鹵三千其墜<lb/>
落巖塹堙塞谿谷中死者無算盖自兵興以來甫浹旬<lb/>
時而群兇授首古縣克復其在東則張憲使在西則俞<lb/>
<pb n="KR4h0152_WYG_071-35b"/>
将軍二人之力為多論者謂其有伏波楼船之遺烈焉<lb/>
師還李公疏上諸将吏功次詔加爵賞有差扵是張君<lb/>
廼以李公之意遺書林子請紀其事林子曰予曩盖偹<lb/>
兵蒼梧古田之役吾其與聞之若夫揭嶺之㨗即今之<lb/>
得扵睹記者甚盛詎可以不文辭辭曰　於惟明徳既<lb/>
成武功統一宇内六合同風奄有百粤遂荒大東桂林<lb/>
内拱南海朝宗馴至中葉運撫熈隆古縣淪沒蛇虺為<lb/>
宫亦有妖氛近集海邦如鴆斯啄如䑕斯藏我皇嗣統<lb/>
<pb n="KR4h0152_WYG_071-36a"/>
軫念遐荒司馬叩閽義激中腸天子曰咨咨爾封疆念<lb/>
我舊址幅員既長云何不予恣必猖狂錫爾節鉞我武<lb/>
維揚既敬既戒群醜于襄臣拜稽首帝命肅将敢不矢<lb/>
心告成扵王東征西怨大旱虹霓貔貅十萬霖雨三時<lb/>
驍驅電發羽檄星馳方畧指授廟算神機更有同心共<lb/>
濟艱危曰惟憲使南土是依矯矯虎臣料敵出竒千騎<lb/>
萬旟談笑而麾一朝克復久䧟城陴殱厥渠魁脇從㒺<lb/>
治黄巢大節以次芟夷農狐授首狡兔魂飛西人歡呼<lb/>
<pb n="KR4h0152_WYG_071-36b"/>
言歸故園自我不見于今抱孫東人悲辛有赤其村載<lb/>
芟載柞豈我思存於嗟明徳覆育元元無㤀逺畧永固<lb/>
雄藩於今始成嶺外乾坤皇心悦豫湛露鴻恩将士戮<lb/>
力其膏靡屯臣拜稽首天子萬年四夷賔服昭格扵天<lb/>
崧䑓之陽瀧水之濵勒此貞石敢告籌邉<lb/>
　　平九絲碑<hi>林大春</hi>
今上龍飛改元覃恩八極乃眷西顧底清梁益扵是西<lb/>
川守臣御史大夫曽公省吾祗命惟謹既廣徳意柔逺<lb/>
<pb n="KR4h0152_WYG_071-37a"/>
寧邇廼窮覧其山川考稽圖誌周爰咨諏及扵荒裔惟<lb/>
時西南之夷宅彼戎鄉倡亂稱王號曰都蠻流毒扵江<lb/>
陽卭僰之間㡬易世矣彼其據九絲以為城恃天險以<lb/>
難升而輔以都寨翌以凌霄自秦漢而後弗能殱也邇<lb/>
在先朝屡勤将吏師出㒺功顧愈益熾于是前守臣部<lb/>
使莫不亹亹上書請與西南夷從事者有詔悉聼便冝<lb/>
行之至是御史大夫乃以疏聞因下巴蜀檄諭意曰明<lb/>
興二百餘載徳被羣生風行區外皇上御宇六合一家<lb/>
<pb n="KR4h0152_WYG_071-37b"/>
自彼氐𦍑至扵北庭莫敢不來享雖虞格有苗周服獫<lb/>
狁弗盛扵此矣乃兹匪茹負險為固下黷坤靈上干天<lb/>
紀予其敢緩于不赦之誅咨爾将士暨爾黎庶尚其與<lb/>
予同心克清大憝予敢弗敬以忝扵百執事惟百執事<lb/>
圖之乃與鎮西将軍都督劉君顯及藩臬大吏二千石<lb/>
而下以元年春三月大㑹兵于犍為之郊其年夏五月<lb/>
朔克凌霄城下之擄蠻王以歸我兵乗勝長驅遂薄都<lb/>
寨以六月既望襲破其巢因遂進攻九絲既踰時乃下<lb/>
<pb n="KR4h0152_WYG_071-38a"/>
獲寳鼎二諸葛銅鼓六十有四獻俘闕下上嘉納焉先<lb/>
是凌霄㨗至御史大夫與劉将軍計曰賊據九絲以凌<lb/>
霄為東藩都寨為左臂撤其藩而不斷其臂非長䇿也<lb/>
及都寨既破乃分兵為五以克九絲而以劉将軍之兵<lb/>
衝其西故将軍郭成撃其南故将軍安大朝等繞其東<lb/>
叅将張澤戰其北故㳺撃將軍吳繼祖等扼其西南與<lb/>
劉将軍兵合號連珠營營近蠻場禾稼方登我兵因之<lb/>
為粮既飽而嬉㑹積雨屯霧賊守愈固我兵稍却持之<lb/>
<pb n="KR4h0152_WYG_071-38b"/>
賊謂兵偹弛可少縱矣又㑹蠻俗賽神因大醉諜得其<lb/>
状諸将從帳中喜曰此可撃也乃夜令傳箭我兵冐雨<lb/>
攀藤懸崖而上至明斬闗而下諸蠻大潰九絲遂破時<lb/>
其年九月九日也是役也凡克寨若干擒王若干斬鹵<lb/>
五千有竒其墜崖落塹堙塞川谷者不可勝計拓地至<lb/>
八百里牛羊積聚金甲之属無𢾗盖自通道渡瀘以來<lb/>
西征之烈未有若斯之盛者也初劉将軍以他事坐論<lb/>
當奪将印御史大夫乃言于上謂将軍久事西南宜可<lb/>
<pb n="KR4h0152_WYG_071-39a"/>
使過又故將成大朝俱嘗効力西陲乞勉留共事許之<lb/>
竟以成功至是御史大夫復請如滇南沭英交趾張輔<lb/>
故事久任将軍及條具建城置守阨險通道設官分戍<lb/>
恤民興學等十事上之又請易戎縣舊稱以絶戎心俱<lb/>
得報可特賜名曰興文于是侍御龔公懋賢以代廵至<lb/>
嶺南間述全蜀士民之意及故相大學士趙公貞吉所<lb/>
為平戎詩序示予而属予為紀功之碑其辭曰　奕奕<lb/>
梁山作鎮西蜀惟王建國分為藩服産彼戎羗乾坤並<lb/>
<pb n="KR4h0152_WYG_071-39b"/>
育豈伊異心匪我斯族慿阻為昏高旂大纛歴代逋誅<lb/>
徒滋熖虐嗟我先皇軫念邉陲羣臣獻計請事西夷我<lb/>
皇嗣統益隆撫綏天語丁寧命将出師鼓未成列首下<lb/>
雲陴擒王斬帥薄言旋歸繼鋤險寨孤壘岧嶤九絲壁<lb/>
立颯如風飄野無遺㓂千里蕭條云誰之功曰漢嫖姚<lb/>
朝息狼烟暮收鼓角秋獵春耕牛羊露宿嚴城置守設<lb/>
官建學成聚成都家給人足伊誰之賜御史大夫忠比<lb/>
諸葛檄似相如三年通道五月渡瀘鳴金列鼎丕著禎<lb/>
<pb n="KR4h0152_WYG_071-40a"/>
符亦有雄才為賦蜀都天子樂胥賞延于世身歸扵朝<lb/>
将留扵戍古縣更新易名今制歡震巖谷澤流荒裔戎<lb/>
運告終華風永固孰啓斯文欽哉命使勒此青城永光<lb/>
白帝<lb/>
　　平都蠻碑<hi>董份</hi>
都蠻者古西南夷自愽望以笻竹造端唐䝉以蒟醤開<lb/>
道遂出牂牁臨巴筰建越雋啟沉犁地乃入中國然道<lb/>
逺險阻武帝㨵二方而始通武侯亦七擒而後服盖桀<lb/>
<pb n="KR4h0152_WYG_071-40b"/>
獷𢾗反覆難制所從來久矣明興設縣置吏蠻属版圖<lb/>
居封域而或服或叛凡遣將十一征其最大者至遣大<lb/>
司馬信襄城侯瑾提二十萬衆調三省兵費鉅億計始<lb/>
亦嘗震叠而後稍怠弛扼陿四年師老力詘强弩不穿<lb/>
魯縞竟不能薄其内城而還蠻遂有輕軍吏心積久益<lb/>
睥睨僣號自擅諸稱王者𢾗十人嘉隆以來益恣𢾗擁<lb/>
衆剽掠叙瀘六縣間縱燔燒逞禽獸暴虐屠戮者不啻<lb/>
萬𢾗刳孕婦槊嬰兒以人命為戱惨不可言部使者𢾗<lb/>
<pb n="KR4h0152_WYG_071-41a"/>
以聞而當事者畏難則皆以撫為解蠻亦詭撫就利然<lb/>
撫令未徹扵邊界而蠻鋒巳警扵蜀郊矣及曽公為大<lb/>
中丞撫蜀乃奮曰古稱鍳近事戒前轍今蠻𢾗撫𢾗叛<lb/>
近事失而前轍覆彰彰著矣而猶欲為撫是謂委肉餌<lb/>
虎抱薪撲焚祗資其燎而助其噬也夫一夫不獲仁人<lb/>
所隐今六縣荼毒萬姓哀號逺近澘然天日為惨固有<lb/>
人心者所不忍也而計身以避難緩賊以滋禍将謂民<lb/>
何且蜀三靣皆邊輔車相連地壤相接犍僰既震岷嶓<lb/>
<pb n="KR4h0152_WYG_071-41b"/>
必揺樹撼者本傷肢病者心慽未有六縣不靖而全蜀<lb/>
得安者此固疆圉之大計也且今八荒效順四海晏然<lb/>
者以有法在也蠻以小醜𨽻属邑而僣王不問首亂不<lb/>
誅叛逆自如禍釁靡己豈治世之所宜有也乎此尤法<lb/>
紀之大防也故正法紀所以尊朝廷保疆圉所以衛社<lb/>
稷此人臣所當力持以身殉者也乃忼慨請必征焉而<lb/>
公知敵情識地利審險易虛實得其要領因與将議計<lb/>
曰夫蠻據九絲怙天險而以都寨為左翼凌霄為前障<lb/>
<pb n="KR4h0152_WYG_071-42a"/>
自謂鼎足不拔之勢也然法有攻瑕有困堅攻瑕者乗<lb/>
其易困堅者奪其援乗其易則敵不及救奪其援則莫<lb/>
與共守此形格而勢禁者也今誠先取凌霄以撤其障<lb/>
障蔽闕則堂奥孤繼勦都寨以剪其翼羽翼折則巢窟<lb/>
䘮九絲如拉朽矣此固賊天亡時也疏遂上先是元輔<lb/>
張相公𢾗以蠻當征而難其人顔獨注公謂辦征蠻者<lb/>
非公不可及見疏知計所從出乃掀髯起曰嗟乎有以<lb/>
哉吾固知其辦此也斯所謂敵在目中而玩蠻扵股掌<lb/>
<pb n="KR4h0152_WYG_071-42b"/>
之上矣因貽書勞苦公曰甚善旦暮當㨗然奉槖鞬禀<lb/>
韜略奔走以成公志者必大将劉顯而郭成其次也顯<lb/>
束髪與蠻戰著名蠻人言顯輙震慴而成父被賊殺仇<lb/>
不戴天而勇故可用公留意焉又曰夫戰當以蠻攻蠻<lb/>
而尤當以仇攻蠻六縣之仇蠻深矣因收之宜効夫兵<lb/>
無常形戰無定變善之者出竒無窮兹若以大兵屯堅<lb/>
城壓其重而别以死士從間道擣其虛此亦制蠻一竒<lb/>
也公得書與意合大喜㑹顯以閩事被重劾公遂疏以<lb/>
<pb n="KR4h0152_WYG_071-43a"/>
臨敵忌易將而用人貴使過属征方始顯振厲常冠鋒<lb/>
其所摧敗功足暴天下而閩地逺事久不可知宜稍濶<lb/>
畧收拭之顯遂釋復用而公以顯才可操縱使也𢾗靣<lb/>
諭𢾗以劄諭諸所慰藉如春煦而時有督責如霜嚴顯<lb/>
得煦則矢心感而嚴則痛哭懼彼頼公保持而又感且<lb/>
懼不能不為公捐軀矣其加意善鼓舞人如此而成故<lb/>
縂戎以論廢乃不待請而即起家為劉副焉其越丈法<lb/>
亟㧞擢人又如此公左提右挈任二将專轂而益置安<lb/>
<pb n="KR4h0152_WYG_071-43b"/>
大朝劉澤等諸將為偏禆人人當其才俾盡力而奢効<lb/>
忠者蠻地宣撫大俠也與安國亨世仇殺相犄公乃檄<lb/>
効忠以當敵而牽國亨以制仇効忠無後憂遂率𢾗萬<lb/>
人前進焉乃益拊六縣弔其孤慕其勇敢激其憤使子<lb/>
報其父弟報其兄人各為仇人自為戰如是者復得萬<lb/>
人兵益振矣而公猶慮将士怵前征之難尅狃近撫之<lb/>
茍媮志惑而鋭沮也乃坐慕府開轅門大諭以前後十<lb/>
不同之説歴𢾗百千言因復忼慨曰夫人臣臨枹鼓則<lb/>
<pb n="KR4h0152_WYG_071-44a"/>
忘身袵金革則争死忘身者不反顧争死者不旋踵古<lb/>
之義也幕府受命膺斧鉞以誅叛討賊為職誓滅此朝<lb/>
食方有以報天子義不與賊並生敢有狐疑持兩端惑<lb/>
衆者殺無赦敢有首䑕進退沮軍者殺無赦幕府惟是<lb/>
斧鉞不敢專亦不敢貸爾衆勉哉公忠義激烈一軍無<lb/>
不變色易容壮者裂眦髪指冠弱者聳甲持戈躍皆奮<lb/>
矣而公益重購鼔敵愾懸𢾗萬金城下募先登犒令日<lb/>
益申督戰日益急而公親移營亦益近将慿軾觀戰焉<lb/>
<pb n="KR4h0152_WYG_071-44b"/>
士遂益奮而顯挺身䝉霧雨冐矢石振臂大呼䧟陣而<lb/>
成與諸将諸兵繼之果如公本計先破凌霄踰月破都<lb/>
寨再踰月布十餘壁為連珠營偪九絲下適積雨阻攻<lb/>
蠻亦恃峻死守㑹九日蠻賽蠻故重賽而是日晦㝠雨<lb/>
益甚謂不能攻也且守疲遂聚飲大醉顯詗知之宻令<lb/>
所将将統勁卒千以夜半衘枚攀懸絙縛危堞斬重闗<lb/>
直入蠻大營帳内蠻皆醉臥者寱起者愕我兵亂斫如<lb/>
刈蔴湏臾斬營中人畧盡夜漸䦨成亦率衆随至而朝<lb/>
<pb n="KR4h0152_WYG_071-45a"/>
與澤及諸将繼至奢兵與六縣兵及諸官兵皆大至鼓<lb/>
譟震地攅矛戈横撃勢若墮城分斬諸營亦立盡間有<lb/>
逸者顯復遣将追獲之都蠻遂平人皆言諸葛公以五<lb/>
月渡瀘而公亦以五月大舉裴晉公得李愬以夜半乗<lb/>
大雪入蔡而公得顯亦以夜半乗大雨入九絲古今忠<lb/>
賢智謀勲烈相類有若是者亦竒巳是役也僅𢾗月而<lb/>
摧兩重城踣𢾗大寨剷𢾗十百小壘縛首叛擄名王以<lb/>
下三十六人擒斬五千墜厓竄死者無𢾗築鯨鯢京觀<lb/>
<pb n="KR4h0152_WYG_071-45b"/>
傳首懸藁街除千年未滅之強敵收明興十一征未有之<lb/>
全㨗洩萬姓惨虐之憤弭全蜀百城之憂振天朝三尺<lb/>
之法而適當天子御極元年明四海八荒底定之兆肇<lb/>
億萬載太平之基斯亦甚偉矣公因獻諸俘馘并以所<lb/>
獲古函牛寳鼎諸葛名鼓淳于彛噐凡若干以進附周<lb/>
白環楛矢之義天子大嘉之因肆類上帝禋祀祖廟荐<lb/>
功與噐告武成焉而公與顯等晉官加廕有差云是役<lb/>
也拓地五百里闢良田二十萬招蠻人𢾗千授耕而度<lb/>
<pb n="KR4h0152_WYG_071-46a"/>
地制中立城建廨鎮以大将重之憲臣所以防㣲杜萌<lb/>
控險壓阨者偹矣而上又賜戎縣名崇文置學師弟子<lb/>
盖化逆為順止戈為武而兵始如雷霆繼若時雨亦誠<lb/>
有先王之遺意矣予曩承乏史氏身雖退𢾗好紀當世<lb/>
勲業雅知平蠻事甚竒而許使君者嘗為蜀令以才略<lb/>
選行間親覩事終始兹使君以侍御轉浙臬與予言甚<lb/>
詳予因得偹著之至是曽公以中丞屡遷至大司空矣<lb/>
史董氏曰始予與司空善見其遵道徳樂詩書履繩蹈<lb/>
<pb n="KR4h0152_WYG_071-46b"/>
方雍容儒者也及當疆埸非雅素任險難而張弛隨時<lb/>
臨敵變化又何異也豈所謂文武惟其用之而臨事乃<lb/>
見耶然相公獨先識之至其預畫廟堂授計幕府大者<lb/>
論将小者論兵而未卒以竒勝也𢾗言决䇿萬里若符<lb/>
百不失一異尤甚焉頃者邉𢾗奏功敵人納欵廟堂所<lb/>
以制之者謨祕不可知然觀都蠻事可想矣昔在周室<lb/>
召公分陜太公主兵皆所以夾輔王業者也而至今獨<lb/>
稱周公有大勲勞不虛哉不虛哉<lb/>
<pb n="KR4h0152_WYG_071-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_071-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻七十一<lb/>
</p>
<p>
</p>
  </div>
</body>
</text>
</TEI>
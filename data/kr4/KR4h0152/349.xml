<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百四十九</head>
    <p>
<pb n="KR4h0152_WYG_349-1a"/>
欽定四庫全書<lb/>
　明文海巻三百四十九　　　餘姚黄宗羲編<lb/>
　　記二十三<lb/>
　　　紀事<lb/>
　　孤山種梅初記<hi>陳萬言</hi>
孤山僻在湖隂無巉怪峰石足以頡頏南北兩高之勝<lb/>
而幽韻過之逋叟種梅山巢亦千古韻事也往挂瓢戴<lb/>
笠之客間向此作方外逰而逰人停屨戒勿入者一二<lb/>
<pb n="KR4h0152_WYG_349-1b"/>
紈綃粉黛家挾歌兒踉蹌畫樓酒艦中雅與地不肖一<lb/>
舉子挾冊登塲詫以為赤松青鳥之侣弗利於形家言<lb/>
而去之嵗癸卯余始讀書山麓小軒中聊破岑寂諸君<lb/>
子嗣是多踵至者哦哦聲嵗不絶而余友新都呉君巽<lb/>
之復為低徊故址領䄂勝因感桑棘之蔽墟懐寒花之<lb/>
振秀謀所以為逋叟續者余為規之逺近量花影之疏<lb/>
宻度自望湖亭而北左沿湖濵右倚周垣修亘可植五<lb/>
百本朅武而東參差欹仄拾級而至放鶴亭之隂循亭<lb/>
<pb n="KR4h0152_WYG_349-2a"/>
而上山墓之巔下者可襲髙者可照亦可五百本<lb/>
盤紆山背而西從四賢祠直竟于小軒之陽其地<lb/>
迤而景曠可容二千本之役也有五勝焉美人高<lb/>
士㸃綴名山使弔古者銷離離彼黍之悲一勝也<lb/>
山隈疎影之下可雪而可晴可風而可月煙蓑釣<lb/>
艇數武朅来不愁夫濟勝之勞無俟乎餱糧之裹<lb/>
二勝也兩堤雜蒔多桃蕡栁絮爭緋鬬緑而且鶴<lb/>
亭遺種乃更有寒香臘蒂之奇葩傲不言之成谿<lb/>
<pb n="KR4h0152_WYG_349-2b"/>
招如玉之迴影三勝也樵夫繭販無采筐伐薪之<lb/>
刑山靈斧斤庶獲免焉四勝也山有祠以俎豆逋<lb/>
叟合香山坡老鄴侯而四名花效靈而後覽眺者<lb/>
其有興乎辟榖神仙仿隴西之霞舉登高大夫效<lb/>
蘇白之風流豈獨為一逋叟生色哉五勝也余結<lb/>
盟于兹山亦已久矣嵗一至湖上未嘗不躡屐巖<lb/>
扉間懐企遺勝恨未及與桂叢蘭譜恢數百年沉<lb/>
劫之縁幸有呉君先之異日畢向平婚嫁謀築一<lb/>
<pb n="KR4h0152_WYG_349-3a"/>
楹於梅花塢中重修千古之韻事當不啻囊圗五<lb/>
嶽矣<lb/>
　　左手篆文記<hi>陳萬言</hi>
嵗在𤣥黓困敦月中仲吕之朔日指申矣余偶登<lb/>
卧樓偕俞子㑹嘉暨仲季聚立而語有間出兩手<lb/>
欠伸微見左臂隠隠然若有文旋膚理若動而赤<lb/>
文中起廣可寸許修過之諦視之則玉筯篆一進<lb/>
字也三人詫觀咸以為奇余戲以朱塗其文用楮<lb/>
<pb n="KR4h0152_WYG_349-3b"/>
印倒篆數紙鈎畫宛然晡而稍平隔宿猶可摹而<lb/>
見也每對客語之客多不信輒出所印倒篆以示<lb/>
之其好我者曰此何祥也余應之曰否否其懼我<lb/>
者曰此何殃也余亦應之曰否否昔者孟子有云<lb/>
人之於身也無尺寸之膚不愛焉則無尺寸之膚<lb/>
不養也以為愛之者是則善譽者不能解也以為<lb/>
不愛之者是則善毁者不能詬也考之奇書稗乗<lb/>
古之人未有見也諏之故老博聞之士今之人未<lb/>
<pb n="KR4h0152_WYG_349-4a"/>
有聞也夫唐叔虞之有文在手曰虞也魯成季之<lb/>
有文在手曰友也宋仲子之有文在手曰為魯夫<lb/>
人也皆生而賅存焉未有立譚顧盼之頃手腕皮<lb/>
肉之間斐然而成章忽然而變化起滅不可思議<lb/>
者也佛氏因緣或言神通變現胸面手足皆可湧<lb/>
出蓮花卍字庶幾近之然而此時非想非觀其因<lb/>
不可測也道之費也雖聖人有所不知焉浸假而<lb/>
化余之指以為龜龍浸假而化余之腕以為蟲魚<lb/>
<pb n="KR4h0152_WYG_349-4b"/>
浸假而化余之肱以為垂禾倒薤浸假而化余之<lb/>
身以為史籀倉頡吾烏得而知之夫亦存而弗論<lb/>
也已矣<lb/>
　　紀登瀛客<hi>許烱</hi>
甲辰嵗仲春予下第南還買舟將發有客虬髯布屨肩<lb/>
負草囊求附舟至天津篙師索其直許之既登舟予見<lb/>
其丰神秀偉頗異之問其姓名曰姓丁名登瀛問其何<lb/>
許人也曰雲中人也問其所能曰善奕予雅好奕因延<lb/>
<pb n="KR4h0152_WYG_349-5a"/>
之語自言家素業儒少時不樂仕進去從方士逰以為<lb/>
長生可致遂鋭意求度世之術又言舊名拱辰因夢異<lb/>
人指示相期東海上故更今名兹行將逰東海訪蓬瀛<lb/>
以赴其約云其言皆恍惚世外事不知其信然否予獨<lb/>
愛其風致磊落不類塵土中人稍狎之㝷與對奕予不<lb/>
能敵損數十子猶劣方布局即知其勝負且曰吾於人<lb/>
事亦如此矣究其術笑而不答革囊中古劒一口長尺<lb/>
餘碎銀數片青石子十餘枚他無所有時出劒把玩意<lb/>
<pb n="KR4h0152_WYG_349-5b"/>
濶如也一日予偶誦云瑟鼓齊門雖工何益而况未工<lb/>
乎客應聲云劒藏楚匣縱掩彌光况莫能掩也予始謂<lb/>
其跌宕不羈之士漫與之狎不意其能文也及聞其語<lb/>
更駭異之適日初出予倚篷眺望客指而言曰纔升扶<lb/>
桑忽及天半人間三萬六千日亦易易耳遂朗吟曰羲<lb/>
和龍馭急如梭好景人間莫浪過予因續之云天際未<lb/>
須愁日昃䄂中吾有魯陽戈客笑謂曰子可謂有志者<lb/>
舟抵天津遽辭登㟁叩其所往曰前已言之矣臨别口<lb/>
<pb n="KR4h0152_WYG_349-6a"/>
誦詩贈曰萬里相逢豈偶然三生有分是前縁天南天<lb/>
北多鴻鴈時寄小山叢桂篇予答贈曰莫學當年傳逸<lb/>
人雲山消息斷追㝷須知大隠金門客依舊烟霞萬里<lb/>
心客曰張乖厓有仙才無仙骨不足相邀子殆可語柰<lb/>
喫烟火已多塵縁方重俟他日議之予非漠然者善自<lb/>
愛而已語罷飄然登㟁而去予惘然者久之竟不知其<lb/>
何物後數夕忽夢一童子持書相授曰丁山人所命也<lb/>
啟之有詩二首云别來已在東海東笑叅金母揖黄公<lb/>
<pb n="KR4h0152_WYG_349-6b"/>
相思莫道無青鳥試向陂前覓竹籠又云南北東西共<lb/>
一天乘槎泛斗亦丁年君今欲問予歸處萬樹桃花水<lb/>
半川讀罷遂覺急呼童子索燭記之客殆異人乎<lb/>
　　遇仙記<hi>李朴</hi>
萬厯三十有二年予有汝墳之役道河以南適許襄經<lb/>
鄭野地墳起一俯一仰若山谷間有水蜿蜒㵼於兩崖<lb/>
瀑瀑有聲也予褰裳渉之俄見危峰聳翠林木深秀初<lb/>
不知其有路可通問諸御者御者曰此昇天洞也亦不<lb/>
<pb n="KR4h0152_WYG_349-7a"/>
知起自何年代相傳以為有仙姑煉丹服食羽化飛昇<lb/>
遺洞在焉予㝷之果一孔自東岩入窅然汩然漭不辨<lb/>
色已而一㸃微明自上下埀徐視石磴盤曲因攀縁達<lb/>
於頂四望周覽宛然别一世界予有初疑雲樹路不同<lb/>
偶出空虚四望通之句時正暮春天氣和暖滿院桃花<lb/>
相錯如繡深樹中黄鸝三三兩兩巧語如簧庭左一井<lb/>
横轆轤其上洞之去平地可百尺許計水之淺深高出<lb/>
平地綆之長短可量而知也因小憇顧庭右樹下坐一<lb/>
<pb n="KR4h0152_WYG_349-7b"/>
老道士蓬頭赤足亦不著裏衣詰問所從來答曰道人<lb/>
何去何來問其年曰曾見黄河清矣問若所言似知道<lb/>
者何不登遐倒影而顧棲遲紅塵為曰天之上地之下<lb/>
隨處皆可逍遥若終日在十洲三島亦有倦逰時候問<lb/>
其名居曰我板章道人也無名無居予侈其言猶河漢<lb/>
而無極不甚信㝷舊路下焉常以語人有識者曰果板<lb/>
章哉仙人也傳彼自秦終南來逰伊洛嵩少間露頂赤<lb/>
脚冬著單衣坐大雪中雪為飛五百嵗猶有童顔予急<lb/>
<pb n="KR4h0152_WYG_349-8a"/>
使人訪之迷不知所往予嘗以為天地間人老壯相㝷<lb/>
有無轉化盡終是要盡作甚大羅天仙及觀黄鶴天台<lb/>
武陵遺事則疑信半比及遇板章於昇天洞中始信乾<lb/>
坤内果有一種不死仙人乘天地之正而御六氣之辨<lb/>
無有也無不有也葢與造化相終始矣眞仙果有宜赤<lb/>
松接踵羡門比肩有餐葉茹芝鳥伸熊經竟不見跨鶴<lb/>
遺世又何寥寥仙人家術予不曉亦無心於遇廼得與<lb/>
板章邂逅數語斯又何以説耶昔廣成子之告黄帝曰<lb/>
<pb n="KR4h0152_WYG_349-8b"/>
無勞爾形無摇爾精乃可長生循是道也行之以無意<lb/>
則遇之以無心况遇固仙不遇亦仙又安知道成之後<lb/>
不朝崑崙夕𤣥圃與大羅天仙終日為侣也是為記<lb/>
　　粤事論<hi>蘇濬</hi>
今之䇿粤事者類曰獞猺亂内地不知釁不在猺也猺<lb/>
不習漢語不識文書自中國亡命之徒扞文網吏捕之<lb/>
急則竄身窮谷教猺伺嚮又有㳺手罷民不事傭作喜<lb/>
椎埋叫呼計無復之輙自結於猺於是㗖以厚利導以<lb/>
<pb n="KR4h0152_WYG_349-9a"/>
剽掠猺貪且狠墮其彀中而禍中於村落矣大征之後<lb/>
黠者遁深藪痴者飽白刃根株未拔計不得不議撫撫<lb/>
之誠是也顧里胥桀黠素習猺語恃口舌㳺揚名曰招<lb/>
主素封之家藉猺人為力作名曰田主此數族不惟以<lb/>
夷市而且以官市公家畝鍾認為已有而課穜稑於佃<lb/>
丁官清其籍則以猺為解每秋成與夷𤓰分之至督賦<lb/>
則以公家懲急復加歛於猺人猺畏束濕視敵朴甚於<lb/>
刀鋸呼之見吏則縮首寜死不敢詣惟里胥田主言是<lb/>
<pb n="KR4h0152_WYG_349-9b"/>
聽里胥田主率視其人為竒貨未亂則交搆以摇之未<lb/>
征則陽為漏洩而寄其孥畜或誑以隂庇免誅或執以<lb/>
要賞而没其所寄懼其見吏言狀已無售欺則多飾威<lb/>
以嚇之猺人懼吏滋甚猺不聊生益復思亂縣官不急<lb/>
奸人而惟急猺左右猾胥反為夷耳目猺之出没什不<lb/>
得一我一啟頰令未及頒而環聽風馳賊無不窺其淺<lb/>
深者故中國之禍舉中國人貽之豈在猺哉何休曰王<lb/>
者不治夷狄非不治夷狄也治中國即以治夷也苟得<lb/>
<pb n="KR4h0152_WYG_349-10a"/>
良有司勝於兵千百矣<lb/>
　　柳州馬平<hi>蘇濬</hi>
柳州西北界於楚黔諸蠻而桂之古田平之修仁連岡<lb/>
扼險互相盤結永樂初柳州馬平縣五都賊梁公竦等<lb/>
作亂都督韓觀勦之斬首萬餘級馬平十八里之民盡<lb/>
被屠戮其存者三不得一後耕民日少沃壤荒蕪往往<lb/>
募獞人耕種獞人日繁而剽掠滋甚宣徳間洛容縣蠻<lb/>
賊出刼屯聚指揮王綸縱兵殺害良民山雲以聞上命<lb/>
<pb n="KR4h0152_WYG_349-10b"/>
建治其後山雲上征𠞰柳州蠻賊首功上謂尚書張本<lb/>
曰蠻性好亂自取死亡可憎亦可憫也其令雲善撫之<lb/>
𢎞正以後古田多梗馬平洛容諸獞聚黨嚮應魚峰賊<lb/>
周鑒復相煽為亂柳州太守劉璉率兵數百禦賊賊敗<lb/>
走璉追之賊偵知援兵不繼還戰獲璉剖腹實草焚其<lb/>
尸督臣不以實聞自是賊益肆官兵莫之誰何馬平田<lb/>
土蠶食幾盡縣擁空籍耳嘉靖間賊首韋金田等占據<lb/>
水陸二路村落為屠者不可勝計都御史張岳總兵陳<lb/>
<pb n="KR4h0152_WYG_349-11a"/>
圭征之調漢土兵七萬分三哨並進攻雷巖同良平田<lb/>
落滿都博等巢克之遂圍魚窩巢魚窩石壁峭立拔地<lb/>
高數千丈從來用兵莫能一勝諸將以為難岳曰魚窩<lb/>
不破即他寨破無為也遂移鎭柳州督諸將攻愈力賊<lb/>
急呼他寨賊與併守山四周傾仄難置足賊晝夜守不<lb/>
徹山頂繩懸<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>石兵一臨寨賊斷繩<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>石亂下如雨岳<lb/>
陽令諸將撤圍寨中賊稍稍有逃者岳復移鎭柳城召<lb/>
授諸將方畧作久困計諸將猶請罷兵岳度諸將不足<lb/>
<pb n="KR4h0152_WYG_349-11b"/>
與計事間召副總兵程鑒令選勇敢士備親軍鑒選三<lb/>
千餘人請所用岳曰吾欲有膽力不懼死者任吾指揮<lb/>
死且優恤其家於是願從者七十人岳曰足矣遂以七<lb/>
十人屬之鑒令刼寨鑒有難色岳顧左右酌酒灑地誓<lb/>
必滅賊復出䄂中紙示之曰此二疏草也寨破薦爾首<lb/>
功不破爾養冦為首罪惟君所擇耳鑒泣曰鑒且為公<lb/>
死矣時賊巢苦乏水臭穢觸人日數人共水一瓶涓滴<lb/>
必争一日五賊當守險逕者争寨中曰熱甚可多予水<lb/>
<pb n="KR4h0152_WYG_349-12a"/>
衆持不肯大諠五賊怒而去比夜堅卧不廵警而鑒將<lb/>
七十人至寨下未敢發也先五死士持尺刀學猿猱攀<lb/>
而上五賊守險逕者熟睡弗覺五死士斬之代為廵警<lb/>
七十人者冐險夜登聲諠寨中賊併力出戰而山下兵<lb/>
復乘之山頂賊架木橋通往來兵至頂賊蹙毁橋兵臨<lb/>
橋火炮矢刀迅激交發呼聲震山谷間而賊中主計老<lb/>
媪八十矣急呼衆自焚毋為官兵所魚肉也於是魚窩<lb/>
遂破俄而高挽同銀馬鞍諸巢俱破前後俘斬四千餘<lb/>
<pb n="KR4h0152_WYG_349-12b"/>
級時議乘勝兵窮其黨類者岳曰自秋徂夏兵老矣武<lb/>
固不可黷也因命夷諸險巢戢其餘黨由是馬平之三<lb/>
都四都來賔者甚衆凡渠魁皆自投軍門願為編民<lb/>
　　諸蠻種類<hi>蘓濬</hi>
嶺表諸蠻種落不一皆古百蠻之種也一曰猺介巴蜀<lb/>
楚粤間綿亘數千里椎髻跣足衣斑襴布褐采竹木為<lb/>
屋繩樞蓽竇覆以菁茅種禾黍粟豈山芋雜以為糧暇<lb/>
則獵山獸以續食嶺磴險阨負戴者悉著背上繩繫於<lb/>
<pb n="KR4h0152_WYG_349-13a"/>
額僂而趨俗喜讐殺又能忍饑行闘上下履險若飛兒<lb/>
能行燒鐵石烙其根蹠使頑木不仁故能履棘茨根枿<lb/>
而不傷兒始生稱之以鐵如其重漬之毒水兒長大煆<lb/>
鐵製刀試刀必斬牛仰刃牛項下以肩負刀一負即殊<lb/>
者良刀也弩名偏架弩以一足蹶張背手傅矢往往命<lb/>
中鎗名棹鎗長二丈戰則一弩一鎗相將而前執鎗者<lb/>
前郤不常以衛弩執弩者口銜刀而手射人或冐刀逼<lb/>
之釋弩取口中刀奮擊退去必有伏弩嵗首祭先雜糅<lb/>
<pb n="KR4h0152_WYG_349-13b"/>
魚肉酒飯於木槽扣槽羣號為禮十月朔祭都貝大王<lb/>
男女各成列連袂相携而舞謂之踏猺意相得男則伊<lb/>
唔跳躍負所愛去奔入巖洞揷柳避人遂為夫婦樂有<lb/>
鐃鼓胡盧笙竹笛之屬其合樂時衆音競閧擊竹筒為<lb/>
節山谷間稻田無幾天少雨稑穜不收無所得食則四<lb/>
出剽掠踉蹡篁竹飄忽往來州縣覺知則已入巢官軍<lb/>
但分屯路口山多險蹊不可徧防久益勞費猺亦有數<lb/>
種有生猺有熟猺又有白猺黑猺生猺在窮谷中不與<lb/>
<pb n="KR4h0152_WYG_349-14a"/>
華通熟猺與州民犬牙或通婚姻白猺大類熟猺黑猺<lb/>
大類生猺此其大較也一曰獞與猺雜處風俗畧同而<lb/>
生理一切陋簡冬編鵞毛雜木葉為衣搏飯鞠水而食<lb/>
居室茅緝而不塗衡板為閣上以棲止下畜牛羊猪犬<lb/>
謂之麻欄子大娶婦别欄另爨娶日妻即還父母家夜<lb/>
與鄰女作處數年回時間與夫野合二三覺有娠乃宻<lb/>
告其夫作欄又數年延師巫結花樓祀聖母親族少男<lb/>
少婦數百千人歌飲號叫劇戲三四日夜乃畢謂之作<lb/>
<pb n="KR4h0152_WYG_349-14b"/>
星少婦於春時三五為伴採芳拾翠於山椒水湄歌唱<lb/>
為樂少男亦三五為羣歌以赴之一唱一和竟日乃已<lb/>
以衣帶相贈答去又善為毒矢為蠱毒本類相仇纎芥<lb/>
不已雖累世必復其闘或誤殺人者以牛畜為償或數<lb/>
十頭至百頭名曰人頭錢流刼則糾黨麇起亦有渠長<lb/>
人先給銀三錢贍其家曰鎗頭錢在山三五為羣要人<lb/>
於路伏草在江突衝而出縶船取貨羈以求贖謂之勾<lb/>
船或攻打村民棄田廬以遁即其村據之謂之打地且<lb/>
<pb n="KR4h0152_WYG_349-15a"/>
其人耐饑啖鹽數顆草木皆可食師興則逺遁絶嶠莫<lb/>
可誰何獞亦有生獞熟獞與生熟猺大抵相類一曰犵<lb/>
狪獠人凡二種依山林居無酋長版籍以射生為活一<lb/>
村中推有勇力者曰郎火餘俱稱火男女三四日用米<lb/>
粓沐髮不間寒暑婚葬用五行以雞卜吉凶樂有六管<lb/>
笙兩脚踏地而吹衆歌以倚之又以大木一枝埋地作<lb/>
獨木樓高數丈上覆瓦鋪板男歌唱者夜則縁宿其上<lb/>
謂之羅漢樓器械與猺同而勇㨗過於獞每出剽掠皆<lb/>
<pb n="KR4h0152_WYG_349-15b"/>
冐稱為猺一曰狑人一曰<graphic n="KR2829" url="https://raw.githubusercontent.com/kanripo/KR-Gaiji/master/images/KR2829.png" mimeType="image/png"/>人一曰狪人一曰蠻人有<lb/>
西原廣源諸蠻皆依山為生其氣習多與猺獞同又有<lb/>
蜑人世以舟為居無土著不事耕織惟捕魚供食不通<lb/>
土人婚姻又有山子夷人無版籍定居惟斫山種畬鏃<lb/>
木盆鍋射獸而食之食盡又移一方男女皆徒跣夫婦<lb/>
野合類獸與人異又有班衣種女著短裠僅及膝坐則<lb/>
以膝齊跪地為禮又有大良言語服食居處與獞大同<lb/>
而性與獞異有户口版籍較人民尤淳朴租賦尤易辦<lb/>
<pb n="KR4h0152_WYG_349-16a"/>
其俗敦厚人至其家不問識否輙具牲醴欵待任大嚼<lb/>
劇飲無吝意後被獞殺占逃散去之城廂村落傭落樵<lb/>
採此數種者自為部落不侵中國其為中國患者莫如<lb/>
猺獞云<lb/>
　　安南志<hi>蘓濬</hi>
安南即古交趾書云宅南交禮王制云南方曰蠻雕題<lb/>
交趾有不火食者矣<hi>山海經言交趾國人交脛東漢書云男女同川而浴故云交趾近是</hi>
其地東距海西抵雲南老撾宣慰司南抵占城北抵廣<lb/>
<pb n="KR4h0152_WYG_349-16b"/>
西思明憑祥山則勾漏佛跡江則富良為最大其俗夷<lb/>
獠雜居不知禮義其性輕悍以富為雄役屬貧弱椎結<lb/>
剪髮文身跣足暑熱好浴於江便舟善水其産多魚鹽<lb/>
亦金砂珠璣玳瑁之凑也周成王時交趾南越裳氏重<lb/>
譯來朝迨其衰也荒服不至秦置象郡以謫卒戍之秦<lb/>
末為南粤王趙陀所併漢武帝元鼎五年平南粤以其<lb/>
地為交趾九眞日南三郡領縣二十有二先是粤王遣<lb/>
二使者治交趾九眞聞漢兵至合浦籍户口以降即拜<lb/>
<pb n="KR4h0152_WYG_349-17a"/>
二使者為交趾九眞太守置交州刺史領之是時雖置<lb/>
郡縣而猶夷俗不習漢文書苐羈縻耳平帝時錫光為<lb/>
交趾太守始導以禮義光武中興遣使貢獻封鹽水候<lb/>
而有任延者用徴辟為九眞守鑄田器教民墾闢示以<lb/>
嫁娶禮法於是徼外蠻夷舉鄉華風云建武十六年交<lb/>
趾女子徴側徴貳仄命伏波將軍馬援討平之立銅柱<lb/>
為漢界一在欽州一在思明府而日南林邑間亦有建<lb/>
者其詞曰銅柱折交趾滅交人往來叠石以固之援鑿<lb/>
<pb n="KR4h0152_WYG_349-17b"/>
南塘通九眞置望海太康縣自是銅鼓銅馬始入中華<lb/>
矣永和間日南蠻夷為梗朝議發荆揚諸郡兵討之中<lb/>
郎李固駮其不可謂宜選有勇略仁惠可任將帥者為<lb/>
刺史太守帝從固議即拜祝良為九眞太守張喬為交<lb/>
趾刺史喬至開示慰誘並皆降散良單車入賊中設方<lb/>
畧招以威信降者數萬人由是嶺外復平三國間呉魏<lb/>
與蜀更置官吏不能相統一晉平呉蜀始置刺史以便<lb/>
宜選用長吏陳隋以來改九眞為愛州日南為驩州皆<lb/>
<pb n="KR4h0152_WYG_349-18a"/>
設刺史又添設九徳新昌諸郡唐始分嶺南為東西二<lb/>
道置安南都䕶開元間大興文教而九眞姜公輔遂用<lb/>
經學起家入翰林為名宰輔交人自是益嚮於文學矣<lb/>
大中時李琢為安南經畧使苛墨自私以斗鹽易一牛<lb/>
夷人不堪命結南詔以叛攻䧟南經畧使蔡襲死焉都<lb/>
䕶高駢復其地因以府為静海軍授駢節度五代間土<lb/>
豪互相簒奪十二州大亂部民嘯聚後有丁部領者自<lb/>
稱萬勝王以子璉為節度使宋初璉遣使入貢太祖封<lb/>
<pb n="KR4h0152_WYG_349-18b"/>
之璉没為校黎桓所簒太宗怒議興兵問罪命水陸二<lb/>
軍分道並進前軍侯仁寶没於賊旋議班師桓遣使貢<lb/>
方物謝罪因而撫焉桓倨驁宋使至受詔不拜信宿後<lb/>
乃張筵飲宴桓跣足持竿入水標魚毎中一魚左右皆<lb/>
譟呼或自歌勸酒莫能曉其辭後李若拙為使稍以禮<lb/>
詘之眞宗即位封南平王黎氏有安南自此始傳三世<lb/>
大校李公藴簒黎氏自稱留後遣使奉貢上以蠻夷不<lb/>
足責遂用桓故事授公藴交趾王再傳日尊僣稱帝改<lb/>
<pb n="KR4h0152_WYG_349-19a"/>
元神武子乾徳繼之尤誖謾熈寜間王安石謀立竒功<lb/>
議者以開邉中之言交夷可取狀沈起劉彞後先經畧<lb/>
益挑釁結禍交人遂叛分三道入冦䧟欽廉又䧟邕州<lb/>
殺守臣蘇緘屠其民五萬餘口詔以郭逵為招討使趙<lb/>
卨為副討之二將相左至富良江不敢渡官軍八萬死<lb/>
者什六僅得四州一縣而還逵卨皆得罪乾德乞再修<lb/>
職貢還所奪州時置戍鎭守罹瘴霧多病没朝廷知其<lb/>
無用以四州一縣還之自端拱迄嘉祐以來兩江州峝<lb/>
<pb n="KR4h0152_WYG_349-19b"/>
數為蠻所侵軼潜舉外鄉蘇茂廣源甲源等處入交趾<lb/>
者六十二村累朝以其僻在海隅不復與較也傳十一<lb/>
世至昊旵無子婿陳日煚遂有其國傳子光昺元世祖<lb/>
既平雲南光昺上表奉貢遂封光昺為王光昺死子日<lb/>
烜自立世祖召入覲稱疾不朝右丞唆都等收占城遣<lb/>
使假道不聽世祖命鎭南王脱懽征之左丞唆都中書<lb/>
李恒以兵㑹日烜空其國航海而遁李恒等追襲於海<lb/>
敗之㑹盛夏軍中疾作霖潦暴漲議者請班師恒弗能<lb/>
<pb n="KR4h0152_WYG_349-20a"/>
奪遂還蠻軍追敗後軍恒及唆都俱戰死官軍溺死者<lb/>
什有五六二十三年詔發江淮䝉古雲南黎兵九萬餘<lb/>
人水陸並進日烜及其子復走入海鎭南王追之海口<lb/>
不知其所之㑹張文虎等糧船不至諸將恐糧盡師老<lb/>
無以支久議全師還日烜分兵二十餘萬以遏歸師鎭<lb/>
南王由間道歸日烜死子日燇遣使來貢時復謀大舉<lb/>
平章布呼密曰獸窮則噬勢使之然今日燇襲位若遣<lb/>
一介之使諭以禍福彼能悔過則不煩兵而下帝從之<lb/>
<pb n="KR4h0152_WYG_349-20b"/>
於是交趾遣昭明王詣闕謝罪成宗即位命罷征皇慶<lb/>
二年交趾犯鎭安歸順二州䧟禄洞知洞焚養利州官<lb/>
舍民居殺掠數千人中書省遣使詰之安南飾辭以謝<lb/>
因飭邉吏母令侵越自是貢獻不絶我太祖既集大統<lb/>
安南陳日煃遣使奉貢封日煃為安南國王且戒後世<lb/>
毋伐其國日煃死封日熞為王五年安南陳叔明奉表<lb/>
貢馴象禮部主事曾魯取其副視之曰前王乃日熞今<lb/>
曰叔明必有以也亟白尚書詰之使者具言日熞為叔<lb/>
<pb n="KR4h0152_WYG_349-21a"/>
明逼死故託貢以覘上意上曰島夷何狡獪如此却其<lb/>
貢不受七年叔明詭稱奉詔視事且自稱年老以弟煓<lb/>
代許之十一年煓死弟煒襲叔明仍專國政二十一年<lb/>
國相黎季犛廢煒尋弑之立叔明子日焜主國事次年<lb/>
又弑日焜立其㓜子顒假煒名遣人來貢二十九年思<lb/>
明府奏安南奪丘温如嶅慶逺淵脱五縣上令以地還<lb/>
思明日焜不聽上曰蠻夷相争自古有之彼恃頑不服<lb/>
終必取禍姑待之而已三十二年黎季犛復弑顒而立<lb/>
<pb n="KR4h0152_WYG_349-21b"/>
其㓜子□㝷復弑□而奪其位季犛詭姓名為胡一元<lb/>
子蒼易名<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>尚偽稱日焜奉貢永樂初季犛詐稱陳氏<lb/>
嗣絶<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>陳氏甥求署國事上不虞其詐許之踰年日焜<lb/>
孫天平間道由雲南走愬京師㑹安南賀正旦使至上<lb/>
出陳天平示之使者識其故王孫也皆錯愕下拜有感<lb/>
泣者上遣使責之黎季犛詭辭謝罪請天平還國上遣<lb/>
廣西都督黄中吕毅大理卿薛嵓等以兵五千人送天<lb/>
平還既入境季犛遣陪臣黄晦卿等迎候禮甚恭具牛<lb/>
<pb n="KR4h0152_WYG_349-22a"/>
酒犒師中等遣騎覘之壺漿屬路無他也遂進度雞陵<lb/>
關至芹站山路險峻林莽䝉宻軍行不得成列㑹天雨<lb/>
季犛乃伏兵山谷中衆數萬鼓譟出斷橋後騎不得進<lb/>
遂刼天平格殺之嵓亦死中等以聞上大怒决意討之<lb/>
命成國公朱能西平侯沐晟新城侯張輔都督柳升率<lb/>
裨將李彬陳旭等分道並進尚書劉儁黄福叅賛軍務<lb/>
㑹朱能疾卒以輔代之輔入安南破隘留雞陵等關沐<lb/>
晟率雲南兵與輔合遂自三帶州招市江口造舟以進<lb/>
<pb n="KR4h0152_WYG_349-22b"/>
敗賊衆於嘉林江夜入多邦城進克東都西都聞之焚<lb/>
宫室倉庫以遁於是宣江洮江等州縣皆降輔等督舟<lb/>
師攻賊於富良江賊以海舟横截江中而用划船載木<lb/>
立柵以拒輔乘柵未備躬督將士力戰賊不能支都督<lb/>
柳升以舟師横擊之賊大敗乗勝長驅得船三百艘復<lb/>
引兵出竒羅海口生擒賊首黎季犛李保并其子澄及<lb/>
黎蒼黎芮黎潡偽柱國胡杜等安南平先上勅張輔求<lb/>
陳氏子孫不可得國中官吏耆老咸稱安南本中國地<lb/>
<pb n="KR4h0152_WYG_349-23a"/>
願復古郡縣齒於齊民輔以情聞乃置交趾三司以都<lb/>
督吕毅黄中掌都指揮使司尚書黄福兼掌布按二司<lb/>
事前侍郎張顯宗為左布政使置交州北江諒江三江<lb/>
太原宣化建平新安建昌奉化鎭蠻諒山新平又安順<lb/>
化新華等十七府統四十七州一百五十四縣衛十所<lb/>
十三市舶一遴選文武諸臣守之張輔等班師各進爵<lb/>
級賞賚有差六年交趾餘黨簡定反上命沐晟討之晟<lb/>
與簡定戰於生厥河敗績都督吕毅尚書劉儁叅政劉<lb/>
<pb n="KR4h0152_WYG_349-23b"/>
昱都指揮柳琮皆没上復命張輔往征時賊黨阮師等<lb/>
推簡定為偽上皇别立陳季擴為偽皇輔進兵慈廉州<lb/>
攻喝門江粉社營柵皆破之獲賊首簡定檻送至京伏<lb/>
誅八年陳季擴請降上以為交趾布政使九年張輔奏<lb/>
反賊陳季擴外示順服中實詭詐終無悛心請討之十<lb/>
年輔遣都指揮師佑獲季擴於老撾賊黨皆平十五年<lb/>
召輔還京命李彬鎭交趾御史黄宗載言交趾新入版<lb/>
圖勞來尤在得人今府州縣多嵗貢生乞仕逺方遂授<lb/>
<pb n="KR4h0152_WYG_349-24a"/>
以職既乏大學教養之素又非諸司厯試之才以故牧<lb/>
民者不知撫字理刑者不諳法律宜令御史二司嚴覈<lb/>
上狀黜陟從之十六年季擴餘黨黎利等復叛先是上<lb/>
因給事中馮貴奏賦安南金珠命中官馬騏鎭守擢貴<lb/>
叅政時官吏貪夷財物人不勝徴求靡有固志馬騏尤<lb/>
為不法土官州縣不勝其毒反者四起而黎利尤劇馮<lb/>
貴有土兵二千人驍勇善戰馬騏嫉之盡奪其兵貴與<lb/>
叅政侯保俱力戰死李彬分兵勦捕時有擒獲然反者<lb/>
<pb n="KR4h0152_WYG_349-24b"/>
愈多終不能制也亡何彬卒利賊益張都督方政敗績<lb/>
指揮伍雲陳忠俱死之仁廟初即位遣中官山夀諭黎<lb/>
利授以清化知府命都督方政榮昌伯陳智鎭守交趾<lb/>
利不受職日肆摽掠政智素不相能山夀擁兵觀望宣<lb/>
廟元年智等進兵至茶籠州敗績知府岑彭死之上命<lb/>
成山侯王通都督馬瑛往征交趾尚書陳洽叅賛軍務<lb/>
至寜橋遇伏軍遂敗陳洽死之指揮李騰等俱䧟於賊<lb/>
通奏賊猖獗復命安逺侯柳升保定伯梁銘都督崔聚<lb/>
<pb n="KR4h0152_WYG_349-25a"/>
由廣西黔國公沐晟興安伯徐亨新寜伯譚忠由雲南<lb/>
㑹兵討賊命尚書李慶參賛軍務黄福仍掌交趾二司<lb/>
事二年黎利䧟昌江成都指揮李任指揮顧福劉順知<lb/>
府劉子輔中官馮智死之利攻交趾城通等歛兵不出<lb/>
利致書與通請和通自寜橋之敗氣大沮䘮遂許以清<lb/>
化等州地按察使楊時習曰奉命討賊乃與賊和而擅<lb/>
棄地旋師何以逃罪通厲聲叱曰非常之事惟非常之<lb/>
人能之汝何所知自是人無敢言九月柳升師至隘留<lb/>
<pb n="KR4h0152_WYG_349-25b"/>
關利及大小頭目具書遣人詣軍門乞罷兵息民立陳<lb/>
氏後升等授書不啟封遣人奏聞時賊於官軍所經處<lb/>
列栅拒守官軍連破之直抵鎭夷闗升意易之不嚴戒<lb/>
備至倒馬坡獨與百數十騎先馳所履皆泥淖地賊伏<lb/>
兵四起升中鏢死從升者皆没是日梁銘李慶相繼病<lb/>
死都督崔聚率官軍進至昌江遇賊敗績聚為賊所殺<lb/>
官軍或死或奔竟無降者利益侵我内地西平州禄州<lb/>
及欽州四峝皆没於安南通與利盟遂宴利遺以金織<lb/>
<pb n="KR4h0152_WYG_349-26a"/>
文綺利亦奉重寶為謝是月利遣人至京表以陳暠為<lb/>
名實出利上集大臣議之張輔等謂太宗經畧數年得<lb/>
此土今棄之無名徒示弱耳上問楊士竒士竒曰求立<lb/>
陳氏後者太宗初心也求之不得乃郡縣其地今陳氏<lb/>
既有後封而嗣之何謂無名楊榮亦曰永樂中費數萬<lb/>
命得此無益國家今勞者未息困者未甦更發兵不可<lb/>
上曰爾兩人正合吾意皇祖言吾亦聞之乃出暠表示<lb/>
羣臣諭罷兵意通馳奏暠獻叛人蔡福等遂班師時文<lb/>
<pb n="KR4h0152_WYG_349-26b"/>
武臣多不能返惟尚書黄福自交回為關戍所獲守闗<lb/>
者羅拜曰公交民父母也利聞之曰朝廷遣治交趾使<lb/>
人人如黄尚書皆按兵不復興矣遣人馳往守䕶送至<lb/>
龍州三年通等至京下廷鞫言通等失律䘮師山夀縱<lb/>
賊馬騏激變藩方論死餘坐罪有差贈交趾死節諸臣<lb/>
武官世襲文官復其家誅叛臣蔡福等籍其家遂大赦<lb/>
交趾令具陳氏嫡孫之實以聞利遣人奉表奏陳暠病<lb/>
死國人推利守國以俟朝命上命再求陳氏子孫利再<lb/>
<pb n="KR4h0152_WYG_349-27a"/>
疏稱陳氏無後上屢降勅責之六年利遣人貢方物并<lb/>
上國人奏言陳氏果絶利撫綏有方得民心乞令管攝<lb/>
永為藩臣詔利權署國事八年利死子麟襲自黎氏據<lb/>
安南雲南鎭逺州復為所侵欽州昭浪如昔二都亦入<lb/>
安南朝廷置不問正統元年麟遣陪臣來賀封麟為安<lb/>
南國王并賜印四年安南冦掠安平州思陵州竊據二<lb/>
峝二十一村上遣官諭之麟乃謝罪悉行退還七年麟<lb/>
死子濬襲天順三年濬為庶兄宜民所弑國人討平之<lb/>
<pb n="KR4h0152_WYG_349-27b"/>
四年濬弟灝襲𢎞治中灝死子暉襲暉死子敬自立未<lb/>
及請封而死以敬弟誼襲正徳初安南臣阮种弑誼立<lb/>
其弟阮伯勝國人黎廣等討平之以灝庶子晭襲時安<lb/>
南謀蠶食占城占城上聞諭禁之輙陽聽命侵盜如故<lb/>
已而國人多潜入安南至有受偽御史者教之窺伺雲<lb/>
南太監錢能貪殘令指揮郭景往來安南猾夷奸闌出<lb/>
入莫敢誰何遂誘我逋逃覘我虚實鎭南關外類多華<lb/>
人而臨安諸郡所在有夷賊矣於是撫臣屢請增置文<lb/>
<pb n="KR4h0152_WYG_349-28a"/>
武吏士控制彈壓然交人侵冦我州里我亦不能禁時<lb/>
晭懦弱羣下專權虐政暴征國人怨之十一年社堂燒<lb/>
香官陳暠作亂弑晭詭為陳氏後酋目莫登庸者故有<lb/>
勇力晭以為都力士亦叛降暠㝷復與黎氏大臣阮仲<lb/>
裕等共立黎譓為主而攻敗陳暠時譓方十嵗兵柄在<lb/>
登庸掌握黎氏臣鄭綏以登庸不臣譓擁虚位仍復立<lb/>
其族子酋榜為主登庸攻鄭綏捕酋榜殺之十六年登<lb/>
庸率兵攻陳暠暠敗死嘉靖元年勅編修孫承恩等齎<lb/>
<pb n="KR4h0152_WYG_349-28b"/>
詔往諭即位登庸自稱安興王謀弑譓譓走清華登庸<lb/>
立譓庶弟慮為王國亂道梗承恩等不能達三年冐譓<lb/>
名遣人進貢并求封四年黎譓遣人請兵救援俱不能<lb/>
通五年登庸賂欽州判官唐清為慮求封都御史張嵿<lb/>
寘於獄六年登庸復使國人范嘉謨偽作慮禪位詔遂<lb/>
簒之立子方瀛為偽太子㝷弑慮九年登庸禪位於方<lb/>
瀛自稱太上皇退居都齊海陽為方瀛外援擅作大誥<lb/>
五十九條秋黎譓卒於清華鄭江黎埛共立黎寜為嗣<lb/>
<pb n="KR4h0152_WYG_349-29a"/>
十五年黎寜差頭目鄭惟憭泛海至京厯奏登庸僣逆<lb/>
之罪是年以皇子生先議頒詔諸夷禮部尚書夏言奏<lb/>
安南不貢逾二十年宜罷使上命兩廣督臣潘旦覈其<lb/>
罪狀及寜奏至遂下廷議禮兵尚書嚴嵩張瓚等㑹府<lb/>
部多官議興兵致討命工部尚書毛伯温為兵部尚書<lb/>
從宜撫勦兩廣侍郎潘旦疏稱莫氏奸雄之賊黎氏逆<lb/>
利之裔皆非所宜立如以夷狄處之則元昊可爵不義<lb/>
可侯而黎利可王也二氏紛争兵甲未息皆欲假天朝<lb/>
<pb n="KR4h0152_WYG_349-29b"/>
名號以為之主只宜静以觀其變與廷議不合因召旦<lb/>
還以侍郎蔡經代之是時欽州知州林希元奏交人侵<lb/>
欽州如昔貼浪二都澌凛金勒古森了葛四峝蔡經問<lb/>
岳曰空言罷兵亡以塞明詔子能保勿用兵降登庸乎<lb/>
岳曰欲降之必令納地令貶號且令匍伏詣闕獻國中<lb/>
圖籍聽上處分夫國體固不可䙝也督撫曰如此能令<lb/>
登庸聽乎岳曰祗岳一檄之力足矣於是督撫以兵事<lb/>
調度一屬之岳具有成畫司馬毛伯温至岳以先所論<lb/>
<pb n="KR4h0152_WYG_349-30a"/>
列者告之復手賊情地形冊子授伯溫曰公計用兵則<lb/>
圖進取方畧無踰此者然不若罷毋征為完計也顧公<lb/>
䇿安决耳連數日語輙當伯溫意伯溫宻謂岳曰交事<lb/>
屬子矣先是登庸聞廷議興師遣使上表乞降未幾方<lb/>
瀛死以福海嗣之登庸宻遣使輸情於岳岳絶不與通<lb/>
至是求益懇岳用前言於督撫者要之登庸初猶倨驁<lb/>
岳懼以禍令蚤自為計於是登賢惟命㑹岳遷浙江督<lb/>
學㝷轉叅政登庸復首鼠兩端伯溫徑奏乞還岳廣東<lb/>
<pb n="KR4h0152_WYG_349-30b"/>
登庸宻覘曰廉州守安在岳至登庸曰張太守在吾無<lb/>
恐矣伯溫檄重兵駐節南寜而叅政翁達者素負雄畧<lb/>
諸所筴如張岳議伯溫益信之萬達使指揮王良輔通<lb/>
判蘇廷瓛傳譯令束身軍門歸地繳印去僭號奉正朔<lb/>
復遣良輔等作書諭之登庸乃以十一月素衣繫組躬<lb/>
率頭目耆士人等各以尺帛束頸候于南關萬達等先<lb/>
於關内近地開張幕府設龍亭覆以黄幄傳令開關登<lb/>
庸暨其姪莫文明并頭目人等由關道左出脱履跣足<lb/>
<pb n="KR4h0152_WYG_349-31a"/>
面北而跪傳解其組及接受降書遣指揮王良輔馳送<lb/>
莫文明等赴京奏曰安南自漢晉雖稱内附然夷俗瘴<lb/>
鄉終不宜中國大率數嵗一亂又必數嵗而後定昔張<lb/>
輔以十餘年勞費僅得數年郡縣叛者相繼卒歸于夷<lb/>
此明驗也參酌前世利害莫若外而不内如以登庸有<lb/>
罪未宜輕授爵玉伊孫福海見今待命倘䝉矜宥或可<lb/>
别與都䕶總管等項名色如漢唐故事此所謂以夷治<lb/>
夷者也至若黎寧雖稱為黎氏子孫節據諸司查勘或<lb/>
<pb n="KR4h0152_WYG_349-31b"/>
以為阮淦子或以為鄭氏詐俱難憑據但黎氏修貢已<lb/>
久若遺裔尚存似宜體恤合行雲南撫鎭官查勘果有<lb/>
可據仍令於漆馬江居住不致失所如此處分庶為曲<lb/>
盡登庸亦上表謝罪願以如昔貼浪二都澌凛金勒古<lb/>
森了葛四峝歸之欽州如林希元議上從之乃降安南<lb/>
國為安南都統使司以莫登庸為安南都統使改海陽<lb/>
山南等十三路各設宣撫司盡取欽州侵地仍令守臣<lb/>
勘訪黎寧果係黎氏後授以境土以承宗祀制下登庸<lb/>
<pb n="KR4h0152_WYG_349-32a"/>
已死伯溫等請以制命授其孫福海從之乃以二十年<lb/>
班師各陞賞有差二十五年福海死子宏瀷方五嵗國<lb/>
内多亂又五年始襲時黎氏雖居一隅而黨類實繁黎<lb/>
寧死其臣鄭檢立其子黎寵寵死復立其宗人黎維邦<lb/>
㑹莫臣黎伯驪亂檢以兵㑹之宏瀷奔海陽自是不能<lb/>
赴關領職而貢使亦不能行矣四十三年莫宏瀷卒今<lb/>
上萬厯元年子莫茂洽襲自嘉靖四十三年入貢迄十<lb/>
餘年方以期修貢葢邦内多梗也其後黎維邦死鄭檢<lb/>
<pb n="KR4h0152_WYG_349-32b"/>
子松立維邦子維潭襲以師攻殺茂洽輔黎氏據安南<lb/>
莫氏越在草莽僅數十人或竄欽州或竄思明未有振<lb/>
者黎氏叩闗求欵聽天朝處分然黎維潭眞否論者不<lb/>
一上命覈實以聞論曰昔漢武帝北破匈奴西征大宛<lb/>
西南入牂牁夜郎之墟南平甌閩暨粤東西以其餘力<lb/>
定交趾九眞日南三郡如反掌然何其烈哉䝉古混一<lb/>
區宇北不備胡西不備羌而以宇内之全力不能下一<lb/>
安南何也漢以文告而元以兵威也余觀漢武時樓船<lb/>
<pb n="KR4h0152_WYG_349-33a"/>
下瀨之師未嘗渡富良也龍編諒山之域不以煩戍卒<lb/>
也彼且無町畦吾與之無町畦禮所謂修其政不易其<lb/>
俗者殆庶幾哉光武能閉西域之闗而不能忘徴側之<lb/>
叛雖銅柱標名千古爛然而海徼之役從此濫觴矣試<lb/>
即建武之功方于元鼎已不可共轡而驅而况于元乎<lb/>
元以北方長技滅宋厓山自謂車騎艨衝靡不如意而<lb/>
不知交南非用武地也驅中原之民入瘴癘之鄉兵未<lb/>
及交而死者過半矣况貪墨之吏先擕其心虎狼之習<lb/>
<pb n="KR4h0152_WYG_349-33b"/>
難革其舊即得之而終不能守乎我國家兩犂南交擒<lb/>
其罪人而郡縣置之豈不稱烈然旋復平旋復叛則非<lb/>
勝之難也乃守之難也至宣宗時强將隕干戈勁兵潤<lb/>
草野糧餉不繼海内為墟雖欲不息兵庸可得耶後之<lb/>
議者猶以三楊棄安南為失策噫老成碩畫固未易為<lb/>
少年善功者道也<lb/>
　<lb/>
　明文海巻三百四十九<lb/>
</p>
<p>
</p>
  </div>
</body>
</text>
</TEI>
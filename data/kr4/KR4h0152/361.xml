<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百六十一</head>
    <p>
<pb n="KR4h0152_WYG_361-1a"/>
欽定四庫全書<lb/>
　明文海卷三百六十一　　　餘姚黄宗羲編<lb/>
　　記三十五<lb/>
　　　古蹟<lb/>
　　遊赤壁記<hi>張元忭</hi>
徃嘉靖之戊午先大夫視學楚中予來覲道黄艤舟而<lb/>
望赤壁恨弗及登也姑咏二賦以自遣距今且二十有<lb/>
五年為萬厯之壬午幸以使事再至既抵黄驟阻風雨<lb/>
<pb n="KR4h0152_WYG_361-1b"/>
同年友别駕陸子張具赤壁邀予遊予曰固所願也矧<lb/>
風車雨隊又挾使君指見留矣日為臘月望乃造郡署<lb/>
登雪堂及竹樓凭闌四眺江山隠映如畫輙不忍去已<lb/>
而出漢川半里許峭壁臨江土石盡赤有堂曰赤壁志<lb/>
稱周瑜敗曹瞞乃在樊口之上今之嘉魚是也此地非<lb/>
是然予諦詢之郡之隔江為武昌有山曰樊山湖曰樊<lb/>
湖湖之下為樊口長公之賦殆必有據予又循江而行<lb/>
徃徃見石磯類多赤色意者當時千里舳艫頃刻煨燼<lb/>
<pb n="KR4h0152_WYG_361-2a"/>
即嘉魚黄岡之間其為赤壁者何限豈必彼是而此非<lb/>
也由堂而西躡石磴而下為赤壁磯有石龜蹲踞江畔<lb/>
舊傳毛寶於此放龜由堂而北陟石磴而上為樓三層<lb/>
最上者舊題羨江予易以何羨顧謂陸子曰夫有所羨<lb/>
於彼必有所不足於此今吾與子登斯樓撫斯景千里<lb/>
一瞬萬古一息物與我皆無盡也信矣又何羨之有陸<lb/>
抵掌大笑曰有是哉吾今而後乃蘧然覺也雖然今日<lb/>
之遊樂矣即夢也烏可無記遂記之<lb/>
<pb n="KR4h0152_WYG_361-2b"/>
　　遊白鹿洞記<hi>張元忭</hi>
城中凡四大書院予既遊嶽麓石鼓頃又至白鹿所未<lb/>
至者睢陽耳觀覽既多然而感慨亦不少矣白鹿洞之<lb/>
山曰後屏當五老峯之東南嶷然突起四山環之有水<lb/>
自西來縈遶其前為貫道溪東流出峽口聲益喧豗如<lb/>
雷名小三峽跨溪為橋者三東西為亭者五六皆可遊<lb/>
眺既入門謁先聖先賢祠坐文會堂四壁題刻幾滿洞<lb/>
嵌山趾壘石為之又鑿石為鹿蹲洞中其上為思賢臺<lb/>
<pb n="KR4h0152_WYG_361-3a"/>
舊有田二十餘頃以廪學徒近以新法廢書院於是改<lb/>
額為祠散其田十之八九文室講堂雖幸存亦且漸圮<lb/>
矣予上下徘徊久之為之三嘆蓋古之為教者既設之<lb/>
學校矣而又黨有序術有庠家有塾所以振起涵育之<lb/>
者甚備故當其時士有學道之樂而國收養士之效迨<lb/>
乎後世學校既廢而鄉三物之教罔聞好古之士乃並<lb/>
建書院羣師徒講習其中蓋以廣鄉校之遺意而佐學<lb/>
校之所不及即不能無弊乃其利為多矣是何可廢也<lb/>
<pb n="KR4h0152_WYG_361-3b"/>
昔者子産不毁鄉校其言曰夫人朝夕退而遊焉以論<lb/>
執政之善否是吾師也若之何毁之子産之得為君子<lb/>
也以是哉且吾儒徃徃拒佛老而外之以為抑邪而崇<lb/>
正也今二氏之宫徧天下通邑大都無慮千百計曽不<lb/>
能廬其居而徒自廬其居以摧沮學者之氣是不幾於<lb/>
抑此而崇彼也乎是可慨矣予又自觧曰凡物之興廢<lb/>
何常之有白鹿之興也蓋始於唐之李渤其後遽廢至<lb/>
南唐昇元中又復興其後又廢至宋太平初又復興賜<lb/>
<pb n="KR4h0152_WYG_361-4a"/>
九經置洞主視昔加盛其後又廢至淳熈中朱子來守<lb/>
南康力請於朝又大興當元末則大廢矣迨我明正統<lb/>
以後乃又大興今所創構大抵皆百餘年物也夫其興<lb/>
也或廢之其廢也或興之興而又廢廢而又興若循環<lb/>
然斯道之流行於天下厯萬古不可泯滅飭廢舉墜存<lb/>
乎其人耳天之未喪斯文乎此其人必有存者予又何<lb/>
慨焉若乃居者冐餼廪而德藝不修遊者盛騶從而閭<lb/>
閻為病學者趨終南之捷徑教者騖江左之虚談若是<lb/>
<pb n="KR4h0152_WYG_361-4b"/>
則白鹿雖復興不如其廢矣凡居於斯遊於斯學者教<lb/>
者尚念之哉尚念之哉<lb/>
　　西施山書舍記<hi>徐渭</hi>
西施山去縣東可五里越絶若吳越春秋並稱土城後<lb/>
人始易以今名亦曰土城山蓋句踐作宫其間以教西<lb/>
施鄭旦而用以獻吳又曰恐女樸鄙故令近大道則當<lb/>
其時此里固鉅麗要津也更數千年主者不可問矣商<lb/>
伯子用值若干而有之山髙不過數仞而叢灌疎篁亦<lb/>
<pb n="KR4h0152_WYG_361-5a"/>
鮮澄可恱上有臺臺東有亭西有書舍數礎舍後有池<lb/>
以荷東外折斷水以菱而亭之前則仍其舊曰脂粉塘<lb/>
無所改出東南西而山者聳秀不可悉悉名山也遶其<lb/>
舍而畆者水者不可以目盡以田以桑以漁者盡畝與<lb/>
水無不然余少時蓋觴於此而樂之兹伯子使予記予<lb/>
雖以病阻其觴然尚能憶之也率如此嗟夫土城一山<lb/>
耳始以粉黛歌舞之宫當鉅麗傾都之孔道而今變而<lb/>
遷之一旦寥寥然為墟落田夫野老耕釣徘徊於其間<lb/>
<pb n="KR4h0152_WYG_361-5b"/>
或捨其墮釵於鋤掘迨於隂晦又徃徃詫野火轉燐於<lb/>
夜歸牧唱之兒童宜無不感而嘘資野人之聚而談者<lb/>
矣至其易冶以樸易優伎以農桑本業專而謡俗厚則<lb/>
有識者又未嘗不忘其悲而為之一笑也伯子聰敏擅<lb/>
文譽達事變試從讀書暇一登兹山而望之或觸於景<lb/>
而有如吾前所言者姑取而咀之儻亦一解頥耶伯子<lb/>
名濬字景哲<lb/>
　　禹穴記<hi>鄭善夫</hi>
<pb n="KR4h0152_WYG_361-6a"/>
禹穴在會稽山隂昔黄帝藏書處也禹治水至稽山得<lb/>
黄帝水經於穴中按而行之而後水土平故曰禹穴世<lb/>
莫詳其處或曰即今陽明洞是已又云禹既平水土會<lb/>
諸侯稽功於塗山尋崩遂葬於會稽之隂故山曰會稽<lb/>
穴曰禹穴至今窆石尚存或然也後二千餘年而司馬<lb/>
遷氏來探書禹穴歸而作史記文章煥然為百代冠說<lb/>
者謂是山川之助也又後千餘年而晉安鄭善夫氏及<lb/>
山隂朱君節王君琥氏來復探禹穴尋黄帝藏書處乃<lb/>
<pb n="KR4h0152_WYG_361-6b"/>
翫梅梁磨挲窆石覩先聖王遺像得禹穴於菲井之上<lb/>
徘徊瞻眺想其卑宫而菲食為之喟然興懷又想其執<lb/>
中用智與臯夔稷卨之為臣又為之憮然自失也夫自<lb/>
禹稷以後三千年間遊者不知其幾而惟司馬氏顯此<lb/>
山川之能發為文章亦惟司馬氏夫三千年而僅得一<lb/>
人於山川顧止以文章顯何哉豈山川之能僅足以煥<lb/>
人文章耶世有不為文章者於山川何取也自昔至人<lb/>
見轉蓬而造車觀游魚而造舟得河圖而成卦因洛書<lb/>
<pb n="KR4h0152_WYG_361-7a"/>
而作範咸取諸物也子在川上曰逝者如斯夫不舍晝<lb/>
夜余乃今知所以取山川矣夫登髙而賦余未能賦姑<lb/>
記余言如此云<lb/>
　　竹溪記<hi>方豪</hi>
昔李白與孔巢父韓凖裴政張叔明陶沔居徂徠山日<lb/>
沉飲號竹溪六逸而竹溪之名滿天下自予有知即慕<lb/>
其地意必清流之上修竹萬竿蕭森潔爽若神仙之居<lb/>
使人即之而忘去去之思復即也近余以審録之行登<lb/>
<pb n="KR4h0152_WYG_361-7b"/>
太山望徂徠詢所謂竹溪者不過荒烟野草之區溪既<lb/>
非舊竹亦何嘗有一榦之存哉然而言竹溪者不絶焉<lb/>
無乃六逸之力耶夫六逸者固一時之英也而惟太白<lb/>
為最顯其他若孔巢父人亦稍知其姓名而已餘則併<lb/>
姓名而昧之也嗚呼白於竹溪可謂有獨力者矣淮之<lb/>
清江浦有陳恭襄祠祠旁有道院道士陳元纁居之有<lb/>
溪為池為竹為林一碧上下寒氣凝而清光合雖溽暑<lb/>
若髙秋士夫道淮者必登之徘徊不忍去校諸他名勝<lb/>
<pb n="KR4h0152_WYG_361-8a"/>
為切蓋江南名勝至此絶矣故南徃者有陽關故人之<lb/>
慮北來者有并州故鄉之慰而余之漫浪迷於山水者<lb/>
尤不能忘情也又其地與二署隣署每餞客必就之客<lb/>
亦樂就今春之仲工部丁君敬夫户部李君貢卿餞予<lb/>
竹溪之間陳道士以素卷請予為竹溪記二君從㬰焉<lb/>
予雖諾之而自離此溪風塵困矣何能副之今者移官<lb/>
湖廣當再與溪會茍不副之豈直道士之憾溪靈謂我<lb/>
何如射溝風雨聊爾執筆嗚呼此真竹溪也世乃罕聞<lb/>
<pb n="KR4h0152_WYG_361-8b"/>
徂徠峯下顧為共珍可不謝白之力哉然不知道士所<lb/>
將迎與諸君子所共沉飲者果有白乎否也有白則有<lb/>
竹溪矣有竹溪則有道士矣奚以予文為哉<lb/>
　　石鐘山記<hi>羅洪先</hi>
漢酈氏水經載石鐘山以為風起㣲波激石有聲不詳<lb/>
其故東坡夜艤魚舟山下聽其所以鳴者本石多竅遂<lb/>
為辨以補遺丙午春余過湖口臨淵上下兩山皆若鐘<lb/>
形而上鐘尤竒是時水未漲山麓盡出縁石以登始若<lb/>
<pb n="KR4h0152_WYG_361-9a"/>
伏軾昆陽旌旗矛㦸森然成列稍深則縱觀咸陽千門<lb/>
萬戸羅幃繡幕掩映低垂入其中猶佛氏言海若獻琛<lb/>
珊瑚珠貝金光碧彩錯出於驚濤巨浪莫可辨擇睇而<lb/>
視之垂者磬懸側者笋茁缺者藕折環者映連自吾栖<lb/>
巖穴以來攀危列險未有若是奇者矣夫音固有窽以<lb/>
出茍實其中亦復喑然故鐘之制甬則震弇則鬱是石<lb/>
鐘者中虚外窽為之也虚者大窽者小故出之有餘而<lb/>
應且逺今夫甕盎罌卣鈞虚器也注之水則甕盎不若<lb/>
<pb n="KR4h0152_WYG_361-9b"/>
罌卣之聲此中外小大之驗也東坡艤涯未目其麓故<lb/>
猶有遺論嗚呼石本無聲虚猶足以召之又况人之心<lb/>
乎是石當彭蠡入江處衆流迸駚湍迴洑射日刔月消<lb/>
石雖堅不勝其力之久故其形亦備鑽研磨刮之工瑩<lb/>
白如玉其未入於水者色黯理疏頑悍而輪囷畧不相<lb/>
肖然則風靡波蕩其亦有助於石而致虛者固有道耶<lb/>
因記以俟好古者<lb/>
　　滄浪亭記<hi>歸有光</hi>
<pb n="KR4h0152_WYG_361-10a"/>
浮圖文瑛居大雲庵環水即蘇子美滄浪亭之地也亟<lb/>
求予作滄浪亭記曰昔子美之記記亭之勝也請子記<lb/>
吾所以為亭者余曰昔吳越有國時廣陵王鎮吳中治<lb/>
南園於子城之西南其外戚孫承佑亦治園於其偏迨<lb/>
淮海納土此園不廢蘇子美始建滄浪亭最後禪者居<lb/>
之此滄浪為大雲庵也有庵以來二百年文瑛尋古遺<lb/>
事復子美之構於荒殘滅沒之餘此大雲庵為滄浪亭<lb/>
也夫古今之變朝市改易嘗登姑蘇臺望五湖之渺茫<lb/>
<pb n="KR4h0152_WYG_361-10b"/>
羣山之蒼翠太伯虞仲之所建闔閭夫差之所爭子胥<lb/>
種蠡之所經營今皆無有矣庵與亭何為者哉雖然錢<lb/>
鏐因亂攘竊保有吳越國富兵强垂及四世諸子姻戚<lb/>
乘時奢僣宫觀苑囿極一時之盛而子美之亭乃為釋<lb/>
子所欽重如此可以見士之欲垂名於千載之後不與<lb/>
其澌然而俱盡者則有在矣文瑛讀書喜詩與吾徒游<lb/>
呼之為滄浪僧云<lb/>
　　滕王閣圖記<hi>盧柟</hi>
<pb n="KR4h0152_WYG_361-11a"/>
柟少聞南昌當吳楚雄鎮而滕王閣則俯瞰西江延引<lb/>
甌越瑰琦絶偉為東南樓觀第一及讀王韓所為文賦<lb/>
諸所稱益奇嘗自語以為當及壯遊徃視造物之妙於<lb/>
所謂滕王閣者庚子歲柟坐傭奴事繫獄秋九月廵按<lb/>
監察御史樊公白其寃平反明年殷公追寘之大辟由<lb/>
是愈益錮其身不得之南昌觀滕王閣矣戊申山東石<lb/>
公以明進士治濬加恩囚儽柟法少寛因市諸所蓄故<lb/>
物得畫一巻曰滕王閣圖自閣道始傍達連房阿觀旋<lb/>
<pb n="KR4h0152_WYG_361-11b"/>
室㛹軒離簷倚楶戢孴翔翥於霄漢之上怪石幽篠危<lb/>
松蒼然䕶映屏障俱㸃綴人物山水圖書象態呈露咸<lb/>
極巧麗獨恨僮僕數輩不可役使黄衣客兀然吹笛無<lb/>
聲焉爾閣隂穹山嶄嵓横碧黛緑騰赴環抱流泉瀐沃<lb/>
會為洲潏石衣蓱藻委靡悠然而可賞者是誠天作地<lb/>
藏以助兹閣為天下偉觀者也於是撫巻恍忽若失縲<lb/>
紲栩栩乎若馭雲軒而超越江漢飄飄乎若遺浮埃之<lb/>
表搏扶摇而游覽於閶闔也廼知嚮昔王韓所為文賦<lb/>
<pb n="KR4h0152_WYG_361-12a"/>
不誣而柟亦得觀所謂滕王閣者竊償其私願焉夫滕<lb/>
王閣柟未之見所傳圖畫又未知真得肖其形與否今<lb/>
遽喜躍為慶幸如是設使柟誠得一凭覽盡江南臨觀<lb/>
之美即當乘元氣遊六合灝乎長徃與世相棄豈直今<lb/>
日茍活為僇囚依圜牆溲厠而已耶柟幽拘多感每戍<lb/>
卒更番至則道故舊事或曰某游宦業美田蠶園宅今<lb/>
丘墟矣或曰某見某服輿刀鼎奇器在若州縣蓋售之<lb/>
也或曰噫某死矣其子孫不能享有富貴窮且丐也嗟<lb/>
<pb n="KR4h0152_WYG_361-12b"/>
乎柟待罪七載視猶瞬息斯世已有陵谷變遷之意而<lb/>
滕王閣獨淹蔑吾廬無聞於縉紳士夫是不幾昧於天<lb/>
道徃來消息盈縮之理歟假令使畫為匪人有不過資<lb/>
覆瓿之具抑安知是圖清淑之靈於柟無啣而吾燭物<lb/>
之智不見晦於滕王閣也龍川孟君思才儁豪爽尤深<lb/>
畫理於柟齠齔友善因將軸語之曰是宜與君即柟不<lb/>
幸死君可日哦其下以慰吾滕王閣之思幸而見原則<lb/>
吾與君觀天下形勝登會稽涉彭蠡泝洞庭越衡陽臨<lb/>
<pb n="KR4h0152_WYG_361-13a"/>
漢水以望方城獵雲夢窺荆門下岷江還行淮海之間<lb/>
貙鼠所隣蛇龍所居厯幽顯崎岨之觀以求所謂滕王<lb/>
閣者周章而徧覽之柟雖駑蹇尚能為君歌咏其事舊<lb/>
所藏圖畫烏足為之羨歎云因戒之曰去汝好適孟君<lb/>
家待吾考訂姑作記與汝别<lb/>
　　遊莫愁湖記<hi>李維楨</hi>
余將之南徐與山甫俱乘舴艋泊三山石城二門間有<lb/>
所遲未即發逼仄殊甚山甫曰此去莫愁湖不逺盍徃<lb/>
<pb n="KR4h0152_WYG_361-13b"/>
觀乎舟子識其處者前導兩人攜而步至湖邊湖屬魏<lb/>
國家中有小艇三四覔之渡不可魏國監奴將來捕魚<lb/>
漁人具網罟以俟復沿仄徑穿委巷而出至大道過西<lb/>
城兵馬司治所望二石狻猊則徐氏别業入門瓦礫滿<lb/>
地蓋久圮敝而匠石方掃除更新之前為四美堂是徐<lb/>
髯仙篆後為勝碁樓則徐公子筆又有扁曰湖山逸興<lb/>
題出邢太史雉山字亦出髯仙髯仙固善古篆也樓旁<lb/>
垂楊數株鬖鬖作羽葆形勝碁未知所自豈謝安手談<lb/>
<pb n="KR4h0152_WYG_361-14a"/>
地耶按晉書符堅大舉入冦謝𤣥問計答曰已别有㫖<lb/>
不敢復言令張元重請安命駕山墅與元圍碁别墅安<lb/>
碁常劣於元是日元懼便為敵手而又不勝安顧謂其<lb/>
甥羊曇以墅乞汝是不勝碁者張元也非謝元也而後<lb/>
人訛以為㓜度謝可冐張樓不可冐墅耶山甫為之一<lb/>
粲左方有馮咸甫次唐人韻詩殊佳憑樓北檻而望鍾<lb/>
山龍蟠其右石城虎踞其左秀色綺靡若指掌上秋樹<lb/>
尚緑倒影湖中魚躍鶩泛暢人心目樓下引湖為池栽<lb/>
<pb n="KR4h0152_WYG_361-14b"/>
得苦荷葉少許小橋可渡湖堤已斷其半堤中尚有亭<lb/>
址主人翁或漸次修舉能著兩三畫舫更佳余叔氏入<lb/>
夔門山甫與諸人謀置餞於此以蕪穢不治罷計向後<lb/>
游客必盛矣按唐書樂志樂府解題皆謂莫愁樂出於<lb/>
石城樂以石城有女子名莫愁唐人所謂南國佳人字<lb/>
莫愁也宋會三異以石頭城在余郢中漢江西㟁有莫<lb/>
愁村一統志金陵不載莫愁湖三異又云曽見莫愁像<lb/>
石本衣冠甚古乃古神仙者流非女子郢中娼女竊其<lb/>
<pb n="KR4h0152_WYG_361-15a"/>
名則莫愁為女子亦誤石城在竟陵郡有晉杜預第臧<lb/>
質為竟陵郡時作石城樂莫愁村在其西盧家女善歌<lb/>
嘗召入楚宫古辭云莫愁在何處莫愁石城西艇子打<lb/>
兩槳將送莫愁來又云聞懽下揚州相送楚山頭探手<lb/>
抱腰看江水斷不流唐人詩莫愁魂散石城荒村近莫<lb/>
愁連竹塢人歌楚些下蘋洲莫愁故為三楚女或以楚山<lb/>
頭似郢而江水下揚州似金陵然郢視揚州亦可言下<lb/>
漢水亦稱漢江而郢人又呼漢為河那呵灘曲有江陵<lb/>
<pb n="KR4h0152_WYG_361-15b"/>
三千三聞懽下揚州語則此二語未可為吳郢分地定<lb/>
據或言此地相傳有妓盧莫愁家焉或亦如三益所云<lb/>
竊名好事者因其人以名湖而竟陵與金陵聲之訛石<lb/>
城與石頭城言者省文自可通稱亦非兩地判案也又<lb/>
按後魏孝文宣武相繼得江左舊曲及江南呉歌荆楚<lb/>
西聲總謂之清商署清商署謂之清樂唐用十部樂清<lb/>
樂在焉則天長安後不重古曲僅子夜等曲列吳聲而<lb/>
西曲則石城樂莫愁等曲或舞曲或倚歌雜出荆郢樊<lb/>
<pb n="KR4h0152_WYG_361-16a"/>
鄧間以其方俗謂之西曲莫愁如吳人曲不當列西曲<lb/>
矣樂志石城樂和中復有忘愁聲因有此歌樂録曰莫<lb/>
愁樂亦云蠻樂是以莫愁屬郢之明徴也又河中之水<lb/>
歌藝文類聚作古辭玉臺作梁武帝樂府曰河中之水<lb/>
向東流洛陽兒女名莫愁莫愁十三能織綺十四採桑<lb/>
南陌頭十五嫁為盧家婦十六生兒字阿侯盧家蘭室<lb/>
桂為梁中有鬱金蘇合香沈詹事古意本此别有還將<lb/>
盧女曲夜夜奉君王則魏時宫人故將軍隂升之姊明<lb/>
<pb n="KR4h0152_WYG_361-16b"/>
帝崩出嫁為尹更生妻者也如何四紀為天子不及盧<lb/>
家有莫愁或未敢以妓方天子妃所指非阿侯母即更<lb/>
生妻矣由此言之古今有三莫愁而盧氏多好女令湖<lb/>
山爭借以為重乎山甫㣲笑曰君郢人欲專莫愁為故<lb/>
實耳然其言辨可并記之<lb/>
　　遊古赤壁記<hi>莫如忠</hi>
辛亥季冬莫子理楫還自岳陽泝大江而北過嘉魚又<lb/>
北六七十里遇大風隂霾四塞驚濤撼空榜人恐疾抵<lb/>
<pb n="KR4h0152_WYG_361-17a"/>
舟岸得不殆有頃天反風晃朗呈霽褰帷而左則有頳<lb/>
石瀕江屹屹雄峙蔽若列墉俯瞷不測延袤距數百武<lb/>
其面勢峭平如引繩而削也莫子睇視久之念嘗道黄<lb/>
訪蘇長公所遊赤壁見謂無奇而古今識之不磨藉令<lb/>
兹石遇賞長公誠得一當赤壁其於取類不尤肖耶乃<lb/>
起扶策行稍狎居人問之則各徃徃言周瑜困曹瞞處<lb/>
而證以樵豎徃來時得遺鏃沙礫間及指北岸里名烏<lb/>
林明曹兵嘗是戍守又懸崖鑱額存焉相傳出異人蹟<lb/>
<pb n="KR4h0152_WYG_361-17b"/>
莫子益怪之為攀岌嵲披䝉茸而上務窮鑱額所從則<lb/>
竟長公法也而署之曰赤壁獨左方就湮僅有與弟字<lb/>
隠隠見莫子為憮然歎曰嗟乎嗟乎吾得之矣嘗聞長<lb/>
老言蘇子瞻賦赤壁乃黄之赤鼻山非真赤壁也余今<lb/>
所覩不幾遇其真耶按誌赤壁之戰吳師濟自截險而<lb/>
西江流宜南北其折而黄則為東西流又史載烏林為<lb/>
當時焚舟處宜核而居人遺鏃之訛倘所謂折㦸沈沙<lb/>
云者非耶惟是子瞻賦後談士輙附會焉其在嘉魚者<lb/>
<pb n="KR4h0152_WYG_361-18a"/>
遂不著亦貴耳而賤目矣余舟所次為石頭驛廢址士<lb/>
大夫舟過者候人不供風或引去而徒𨽻且莫以聞故<lb/>
能窮赤壁所在而有至焉者寡矣余兹行也出不測之<lb/>
險非有夙誡而昔賢勝遊遺蹤千載一旦幸或遇之豈<lb/>
非天哉會日且晡月亦既望余興彌極稍復解維縱焉<lb/>
浩乎中流冥色無際星河倒影掠棹而行還視赤壁矗<lb/>
如支機斯境殊詭似非人間而視黄之觀萬之矣夫以<lb/>
長公平生好遊所過名山川必籍之嘗手輯地理指掌<lb/>
<pb n="KR4h0152_WYG_361-18b"/>
圖甚辯余嘉其勤而赤壁瀕江為蜀道之所必出苐弗<lb/>
深考而猥以赤鼻當之有是哉蓋至達士寓言其稱海<lb/>
外三神山誠誕而君子不非之彼人情固各有托也余<lb/>
意長公於鑱石稱與弟云者固嘗偕子由來表赤壁所<lb/>
在章矣而賦作於黄要以即事寓言不害為情之所托<lb/>
俟好古者之自定也余斯遊也則惡敢弗識焉<lb/>
　<lb/>
　明文海巻三百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百四十九</head>
    <p>
<pb n="KR4h0152_WYG_249-1a"/>
欽定四庫全書<lb/>
　明文海巻二百四十九　　餘姚黄宗羲編<lb/>
　　序四十<lb/>
　　　文集<lb/>
　　王百榖謀野集序<hi>邢侗</hi>
夫㝠㝠翥空尺一假其羽毛圉圉在淵八行鼓其鱗鬛<lb/>
飛沉匪郵傳之使禽魚尠含靈之性而能暢懐天末傳<lb/>
響絶徼覊臣由之返國良朋因而加飯斯之託寄顧不<lb/>
<pb n="KR4h0152_WYG_249-1b"/>
重哉若乃好緣於肺腑誼重於修講勢出於蒼黄事關<lb/>
於釁郤呼吸判乎嗔憙占授次於言面非夫東里之博<lb/>
雅茂先之總稡鮮不錯雜其旨猥庳其說啟友邦之反<lb/>
面動鄰士之掩唇矣吾友王百榖先生含貞蹈龢苞素<lb/>
揚采去延陵之舊居僦伯通之故廡<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>豐儉之榖玉躭<lb/>
洗礪之枕潄茆茨非貴而卿相造門縫掖本賤而鍾鼎<lb/>
佇席下帷方廣川之仲舒著書類君家之節信逰道侔<lb/>
於太丘朋簮洽於蘇李竿牘靡挾日之間交酬盡四垂<lb/>
<pb n="KR4h0152_WYG_249-2a"/>
之逹矣竊見夫情至禮答裂素伸紙吐章陳文霞蔚河<lb/>
瀉學義冠於人倫言語妙於天下其或宰執方燄露調<lb/>
笑於矜莊寒畯失職寓煦沫於嫚罵其或朱邸陽慕羅<lb/>
羅見其清疎熊轓委誠岳岳表其耿介其或閭門接壤<lb/>
賀弔别區生芻一束羊酒兩家沉痛極歡造微筆下其<lb/>
或疏屬宻戚頭岑腹痛量水稱藥分甘餉鮮一欝三歎<lb/>
寄心行間其或良晨佳夕藉草染炬檢校鶯花指揮盧<lb/>
采倚馬霑醉覼縷願言其或方外名流域中巨賈彈指<lb/>
<pb n="KR4h0152_WYG_249-2b"/>
疏蘭閣之字横書走迦葉之文其或蘭閨少婦桃葉小<lb/>
姬濡毫代金剪之怨含辛報薛濤之錦大乃鉅幅小<lb/>
則掌蹏聲振金玉規矩騷雅槭若嚴霜之材婉如流風<lb/>
之雪磊砢無節目之累浩汗撒藩溷之障古則陳孟公<lb/>
今則王次公可謂異代絶軌書場文府均被談談之許<lb/>
者矣嗟夫在昔世廟楊用修氏纂輯清裁遂至洛陽長<lb/>
價雞林懸購彼猶衆羽之裘此乃一狐之腋古謂蜀得<lb/>
其龍吳得其虎借兹為喻未為評允也百榖友人韓君<lb/>
<pb n="KR4h0152_WYG_249-3a"/>
道亨廷尉世家代結王生之韈桓譚𤣥賞獨信揚雄之<lb/>
草爰命<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>剞副於郁氏道亨辭辨清發風氣遒上余略<lb/>
得於其先大人兹特侈厥嚶鳴未槩及其鴻匠云爾<lb/>
　　謝在杭居東集序<hi>邢侗</hi>
今夫海内雞壇錯峙則掩甸光郊牛耳狎執則連鞲接<lb/>
幕麗璞溷夫腊鼠薺苨亂乎人葠是以葉公之龍非應<lb/>
蟠之物木寓之驥尠麒麟之材匪夫極妍窮討益以申<lb/>
晰則朱紫恒至易處眞贋卒之兩殽以余所得閩在杭<lb/>
<pb n="KR4h0152_WYG_249-3b"/>
謝君則未易言也在杭冕黼冠族緗橐世緒幼而清令<lb/>
寖長英特書乃誦可等身人謂公是卿座蚤成進士頗<lb/>
厭時學屈首司李遯業董帷乃抉微靈祖淹函雅故<lb/>
褎褎懙懙為世鉅儒爰自吳興量移東郡倚類託寓一<lb/>
意著書發軔射書之闉駐車厯山之麓厭次弔乎方朔<lb/>
菑里感乎次卿任城憶太白之舊阿曲尋陳思之跡雪<lb/>
宫留墟乎齊境蜃市亦幻於海澨不其之書帶佹存<lb/>
成山之瑑文垂滅觸時撫景其能舍旃抑或訟庭讞慮<lb/>
<pb n="KR4h0152_WYG_249-4a"/>
積有餘閒寮佐周旋間成曲讌山郵攬空館之蘂鬼廡<lb/>
借青燐之炬字勞編絶而欣以㑹心膚粟手創而悽然<lb/>
寄慨凡於此際文筆迺遒君喜為詩詩分科品靡不<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>
宅風騷枕席魏晋祖初彌盛沿及厥中蕞㑹諸長極之<lb/>
融液富滋明秀則曲渚之芙蓉適怨清和則無端之錦<lb/>
瑟至於出言天拔絶𤣥人匠森然骨部眉嫵下拜視夫<lb/>
躭躭飾其孩嗄歘歘矜其齲楚良以徑庭矣若夫文章<lb/>
大業君更破的長篇鴻製步履左班法度章裁出諸愜<lb/>
<pb n="KR4h0152_WYG_249-4b"/>
素平大祛重舌之譯雄成免碎金之誚時乎登髙授簡<lb/>
則君家希逸之踪也時乎㳺戲泚筆則休文甘焦之致<lb/>
也時乎雜爼㑹萃則義慶新語之嗣也時乎方言貯録<lb/>
則子雲油素之例也竊又窺夫餘勇所賈代斵更僕英<lb/>
氣露於捉刀靈襟標乎答板致能洽華簮於上座聨風<lb/>
政於逺陬總之資禀軼羣才情開敏投之所向無不中<lb/>
倫以斯校條流於吾黨論眞贋之所别求之中壤在杭<lb/>
其神龍天馬與哉在杭一官拓落茹菜飯麤虎犢殊其<lb/>
<pb n="KR4h0152_WYG_249-5a"/>
所如傖奴絶於常𨽻報友輸一端之疏縞娱内足四種<lb/>
之好香寫論將付之官奴營壁竊比於宗氏風期美矣<lb/>
官何負乎在杭為余言一昨之日保旅鸞潯耳溢者廣<lb/>
陵之簫目盡者蒜山之雪曽何計乎身之在逺官之復<lb/>
踦也今來簉羽太守後飛轡直指前廿年老明經三日<lb/>
新子婦耳何日解腰下綬還頭上冠挲婆安昌之野追<lb/>
逐蜚走之促大蒼出櫳黄棘下兎芼以乾葵厭之濁酒<lb/>
真足以樂而忘死矣余曰在杭在杭曠志如許是能自<lb/>
<pb n="KR4h0152_WYG_249-5b"/>
作文字田僧超結撰那得不佳在杭大噱集署居東記<lb/>
地也亦有人風人之託也夫<lb/>
　　四林全集序<hi>俞安期</hi>
明興以來詩凡幾變諸不暇論論嘉隆之間七子竝興<lb/>
而歴下瑯琊雙建標幟於時凡操管者陋江左之卑靡<lb/>
業中原之髙華競習大言而吐洪響空疎其中彊奮其<lb/>
調虗喝相賞謂之今體其如無情之顰笑何余友安茂<lb/>
卿獨不追逐時好搦管抒思一以清婉為主阿堵中未<lb/>
<pb n="KR4h0152_WYG_249-6a"/>
嘗又有惡道含識中未嘗見有惡趣遣辭發旨著為詩<lb/>
篇皆儁朗清超之致不知有澷罕狼戾之辭余後八子<lb/>
詠中列茂卿云茂卿洵嫺雅而負儁潔才幡然營大業<lb/>
遣言暢中懐處身等璠嶼磝礫列無階斯實録也今讀遺<lb/>
稿篇篇清整語語雋永綺歲為劉大司馬所愛流連花<lb/>
月揮霍酒杯其篇牘非不連累容為刪選往往以片字<lb/>
之累棄連城之珍所存亡㡬壯年以後悉無瑕之玉為<lb/>
有用之噐顧分力公車之業篇什逮少所輯僅僅如此<lb/>
<pb n="KR4h0152_WYG_249-6b"/>
叔小范嘗對余笑曰吾家阿咸生有二反少年當悉力<lb/>
公車竟以流連詞賦誤致身之事彊年以後正當寄興<lb/>
酒杯寓意篇什而乃攻苦公車以誤大業之垂余亦為<lb/>
之絶倒茍或不然則其所就應不止此而篇什之多又<lb/>
去㡬㡬也茂卿又善繪事生時固不易購求易簀以來<lb/>
片楮之貴不啻秘寶此詩剞闕成集不知洛陽之楮騰<lb/>
價又何如也<lb/>
　　讀李于鱗集<hi>劉鳳</hi>
<pb n="KR4h0152_WYG_249-7a"/>
李生自謂命世才即子長不啻過之横驅千古以崛勁<lb/>
自憙其文連類廣肆要不出左語國䇿太史書屬辭緝<lb/>
綴奇隩靡靡不絶叙一事數百言未究而其意不過爾<lb/>
斯則一語可了故為棘澁岨峿然且使皆自己出何不<lb/>
可者必剿襲古語聨貫絡繹以攟摭矜衒為累百篇如<lb/>
一機構或援左國以入於史牽經義以附於傳鎔鑄以<lb/>
巧冶若泯合無有釁兆者㡬十二載可以為難矣而未<lb/>
可為至也夫文者必引繩墨隨短長效之即左語即國<lb/>
<pb n="KR4h0152_WYG_249-7b"/>
䇿即太史無不各自為家譬美好者其骨法相近而精<lb/>
彩神色則不可同也御者軌䇿雖同而輪轍馳驟豈必<lb/>
盡掩前跡哉今連類為之固不可即可矣如牽附何孔<lb/>
子葢述而不作然易詩書則犂然辨矣豈必混為一塗<lb/>
哉至其所自為者又奚必曰古語有之乎且李生自以<lb/>
無一語不範於鉶可也而無所取裁因其凋㡬假其成<lb/>
器必將至襲累陳厭拾棄餘以為新異即韓愈氏抑且<lb/>
不為而能免於後來者誚乎使李生之才獨以意切劘<lb/>
<pb n="KR4h0152_WYG_249-8a"/>
之盡去其舊而新是圖剗除子史刋落傳記掊撇往者不本<lb/>
事不援跡不宿搆體不預設變有謂無謂有待無待出意慮<lb/>
之外㳺埃溘之表奚患李生不能哉顧使論者推髙一代猶<lb/>
有軌鞅之疑奇氣軼發而當其無有則機用可窺也謂北地<lb/>
始開草昧本窮情盡勢極溔渺之觀闗中湔滌雕飾而傷直<lb/>
致率意無宏邃淵蔚之色且今使蒙莊削牘則必盡舍逍遥<lb/>
而待議子長當著記之任未必謂無世本國語遂絶簡不載<lb/>
筆也若之何謂神用而有所藉患雄才不能自恣也哉<lb/>
<pb n="KR4h0152_WYG_249-8b"/>
　　葵陽先生文集序<hi>王衡</hi>
穆皇帝御極之元年以文體靡濫有詔釐正而吾師葵<lb/>
陽先生以精馴爾雅之文冠其鄉旋魁南宫入中秘載<lb/>
筆侍從者二十年出而執圭秉節宣國家寵靈於洱海<lb/>
萬里外入而登貢玉之堂綴金華之席奏書天子膝前<lb/>
行且大用矣竟中讒歸歸無何而卒子弟門人相與裒<lb/>
其遺稿讀之其所為潤色大業不過應制視草與夫削<lb/>
牘碑板之詞共卷二十有五而已甚矣先生之用之<lb/>
<pb n="KR4h0152_WYG_249-9a"/>
不盡於文而文不盡於是集也翰林號稱内相禮遇最<lb/>
寵自唐始他不暇論如公之鄉先逹陸敬輿者當其為<lb/>
人主眷倚即宰相不敢望而官不過翰林學士耳暨昭<lb/>
代禮遇詞臣比唐宋加隆如三楊及彭岳諸公皆以史<lb/>
官㕘與大議猷業顯赫故當時館閣之文重而體統不<lb/>
得不尊其後宫府日隔内者漸外文學侍從諸臣往往<lb/>
腐毫需次無鹽梅霖雨之用而徒欲提空名以踞諸曹<lb/>
之上難矣當先生時時已大緼然迹其講席所敷陳咨<lb/>
<pb n="KR4h0152_WYG_249-9b"/>
咨本支嫡庶間猶能使明主降心公卿動色而今何如<lb/>
哉一切重言格論跪而進之當御寢門不啟凝塵寂然<lb/>
欲如先生之不用其又可得邪葢館閣之輕也有自來<lb/>
矣衡生也晚步禁林之末塵未能識其大者抑聞其所<lb/>
為文大抵有所禀程要以簡栗深重應規入矩為天下<lb/>
模楷自嘉隆以還二三踔厲跳盪之文出先輩所守布<lb/>
帛菽粟之繩墨與之角而不勝則并館閣之文亦輕葢<lb/>
世之好文甚矣世而好文甚則有甚者焉曷觀先生之<lb/>
<pb n="KR4h0152_WYG_249-10a"/>
文其綴詞結響樅金考玉得文之華其比事傳情衡今<lb/>
榷古得文之實華實相宣彬彬乎旨而深麗而不冶多<lb/>
變而整采錯而有章葢清廟明堂之上宫商諧雅頌備<lb/>
矣而窮陬下里之歌歈山鬼蛇神之吟嘯騷人病客之怨<lb/>
思尚敢與之分曹而奏乎哉惜矣是集之晩出也如文必<lb/>
鹽梅霖雨而後謂之用即陸敬輿之為用亦不過十之<lb/>
一二耳第使是集出而摛藻者遜其工績學者讓其博<lb/>
向之踔厲跳盪沾沾自命者捫舌相戒曰彼中有人則<lb/>
<pb n="KR4h0152_WYG_249-10b"/>
天下文章之體尚有所統一而史局之是非與人主之<lb/>
詔今且藉以俱重吾未敢謂文之果無用也<lb/>
　<lb/>
　<lb/>
　<lb/>
　<lb/>
　<lb/>
　明文海巻二百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻五十八</head>
    <p>
<pb n="KR4h0152_WYG_058-1a"/>
欽定四庫全書<lb/>
　明文海巻五十八　　　　　餘姚黄宗羲編<lb/>
　　奏疏十二<lb/>
　　國用匱乏有由疏<hi>趙世卿</hi>
葢國家錢糧徴収有額曰稅糧曰馬草曰農桑曰塩鈔<lb/>
者為正課各運司者為塩課各鈔關者為關課稅契贖<lb/>
鍰香商魚茶屯折冨户等項為雜課内除徑解邊鎮外<lb/>
大約三百七十餘萬两此外則開納撙省軍興搜括等<lb/>
<pb n="KR4h0152_WYG_058-1b"/>
銀為非時額外之課大約五六十萬不等合此數項方<lb/>
足四百餘萬之數以當一歳之出年來權冝開採之命<lb/>
一下各處撫按司道有司皆仰體皇上不忍加𣲖小民<lb/>
之意遂將一切雜課如每年山東之香商等税一萬五<lb/>
千五百餘两福建之屯折等銀三萬四千八百餘两南<lb/>
直𨽻徽寧等府之稅契銀六萬两江西之商稅塩課等<lb/>
銀二萬六千七百餘两改歸内使而臣部之雜課失矣<lb/>
其間雜課不敷誅求無藝百姓不得不以應徴之銀錢<lb/>
<pb n="KR4h0152_WYG_058-2a"/>
暫免箠楚有司不得不以見完之正稅量為那移為上<lb/>
官者亦諒其愛民萬不得已之𠂻而曲為彌縫以致三<lb/>
年之間省直拖欠一百九十九萬有竒而臣部之正課<lb/>
虧矣山東運司每年分割去銀一萬五千餘两两淮運<lb/>
司别立超單八萬引而臣部之塩課壅矣原額關課三<lb/>
十三萬五千餘两二十五年新增銀八萬二千两今則<lb/>
行旅蕭條商賈褁足止解完二十六萬二千餘两而臣<lb/>
部之關課奪矣髙淮開納中書李敬開授揮使而臣部<lb/>
<pb n="KR4h0152_WYG_058-2b"/>
事例之課分矣關中軍興撙省等銀毎年七萬餘两盡<lb/>
抵礦稅各省援請而臣部額外之課虚矣他如南直𨽻<lb/>
蘇州等十八府州自萬厯十四年起至二十九年止袍<lb/>
價軍餉造船等項借過本部銀三十八萬七千六百餘<lb/>
两浙江自十四年起至二十九年止袍價借過本部銀<lb/>
三十三萬八千五百餘两陜西羊羢協濟自十三年起<lb/>
至三十年止共用銀一十四萬二千五百餘两四州議留<lb/>
陜西濟邊銀自二十五年起至二十九年止俱於太倉<lb/>
<pb n="KR4h0152_WYG_058-3a"/>
補發過銀一十五萬两雲南自十二年起至三十年止<lb/>
每年題留提舉司解京課銀共五十七萬两而臣部之<lb/>
逋課又如此其多矣國家利源止此數項而在在握以<lb/>
中官天下錢糧止此額數而處處自為那抵當此之際<lb/>
欲開利孔則無可復開欲急催征則勢難再急譬如縳<lb/>
手而求持縶足而求走也抑已難矣而年來征哱之費<lb/>
用過銀一百餘萬兩兩次征倭之費用過銀五百九十<lb/>
五萬四千餘兩征播之費用過銀一百二十二萬七千<lb/>
<pb n="KR4h0152_WYG_058-3b"/>
餘两鋪宫典禮之費用過銀三百六十萬餘两節年添<lb/>
進買辦共用過五百餘萬两入者如彼出者如此即全<lb/>
盛之世所不能堪而况今日乎老庫將窮京糧告竭太<lb/>
倉無過歳之支漕運有目前之阻九塞之兵動言鼓譟<lb/>
徐潁一帯近有掲竿從古以來未有公私匱竭如今日<lb/>
之窮者皇上聦明絶世事事周知試察臣兹所條有一<lb/>
字欺妄否臣部職守既奪既分臣尚别可措手否夫煩<lb/>
歛與惟正其需孰急此盈則彼虚其數甚明皇上誠穆<lb/>
<pb n="KR4h0152_WYG_058-4a"/>
然深思毅然立斷逺者臣不敢望第猶行十年前之政<lb/>
事而臣部得循十年前之職守臣所以待天下入者猶<lb/>
夫故也即所以備皇上出者猶夫故也内釋匱之之憂<lb/>
外弭叵測之變是在皇上一轉移間耳今朘剥侵漁民<lb/>
害已極支撑展轉臣計已窮臣之要領固不足言而皇<lb/>
上之金甌大寳臣亦不知其所終也<lb/>
　　憂危疏<hi>吕坤</hi>
臣聞治亂之兆垂示在天治亂之實召致在人竊見元<lb/>
<pb n="KR4h0152_WYG_058-4b"/>
旦以來天氣昏黄日光黯淡占者以為亂徴當今天下<lb/>
之勢亂象已形而亂機未動天下之人亂心已辦而亂<lb/>
人未倡今日之政皆撥機而使之動助亂人而使之倡<lb/>
者也陛下知天子之所以尊乎輳天下之億兆生靈而<lb/>
處其上也又知億兆生靈之樂有天子乎頼其休飬生<lb/>
息以保我身家者也故曰君民一體休戚相關欲衍靈<lb/>
長國脉於萬年惟有固結人心之四字昔者二帝三王<lb/>
之為君豈不以崇髙冨貴之可恃乃曰四海困窮天禄<lb/>
<pb n="KR4h0152_WYG_058-5a"/>
永終者何知君身之安危社稷之存亡百姓操其權故<lb/>
耳故曰五帝愛民三王畏民盖世有幸亂之民四焉皆<lb/>
取天下者之所資而守天下者之所懼也一曰無聊之<lb/>
民飽煖無由身家俱困安貧守分未必能生世變兵興<lb/>
或可茍活因懐思亂之心以緩須臾之死二曰無行之<lb/>
民氣髙性悍玩法輕生或結黨而占窩開塲或呼羣而<lb/>
鬭鷄走狗居常愛玉帛子女為法所拘有變則刼掠姦<lb/>
淫惟欲是遂三曰邪說之民白蓮結社黑夜相期教主<lb/>
<pb n="KR4h0152_WYG_058-5b"/>
傳頭名下成千成萬越鄉隔省宻中獨徃獨來情若室<lb/>
家義同生死倘有招呼之首此其歸附之人四曰不軌<lb/>
之民懐争帝圖王之心為乗機起釁之計或觀天變而<lb/>
煽惑人心或因民愁而収結衆志惟幸目前有變不樂<lb/>
天下太平此四民者何代無之聖王約已愛民損上益<lb/>
下則無聊者歸恩無行者守法邪說者無所售其姦不<lb/>
軌者不得行其智四民皆我赤子一失其心而堕其計<lb/>
四民皆我㓂讐昔者元之疆土大於我朝未亂之先天<lb/>
<pb n="KR4h0152_WYG_058-6a"/>
下全盛我太祖以布衣单身提三尺劍唾手而得之者<lb/>
何四民之心前元失之而太祖収之也今日之人心臣<lb/>
何敢言惟望陛下擇其無益於國家有益於天下者収<lb/>
之而已請言収人心之大者數事可乎洮蘭之間氣寒<lb/>
土薄小民無計為生則織羢貨販以餬口自傳造以來<lb/>
數多限廹宫府散𣲖民間急於星火百姓苦於催逼遂<lb/>
棄農捻線者數十萬户工作者聚數萬人提花染色日<lb/>
夜無休千手經年不成十疋且是物也曬晾不早則白<lb/>
<pb n="KR4h0152_WYG_058-6b"/>
蛀即生風日太頻則紅色易落多積躭心乆積無益至<lb/>
於山西之紬蘇杭之紗羅叚絹歳額已自充盈加造豈<lb/>
因缺乏臣以為與其積於無用孰若定於有常假如四<lb/>
季袍服歳用千疋則見造一年預造一年是宫中省収<lb/>
藏之累歳歳見新天下無多取之憂人人樂辦且花様<lb/>
欲新則随時改造此處增數則彼處减機那借工銀將<lb/>
餘補乏此無損於陛下而有益于蒼生何憚而不為至<lb/>
於饒州磁噐西域囘青總是有餘不急之物徒累敲骨<lb/>
<pb n="KR4h0152_WYG_058-7a"/>
捶髓之民望陛下一切停罷而江南陜西之人心収内<lb/>
府宫庭自須大木而採木之苦陛下聞之乎臣自一木<lb/>
言之丈八之圍非百年之物或孤生萬仞崖邊或叢長<lb/>
千重嶺外寒暑渇饑瘟疫瘴癘而死者無論矣乃一木<lb/>
初卧千夫難移每日一祭神明每行不過數歩倘遭艱<lb/>
險之處跌傷壓死常百十人蜀民語曰入山一千出山<lb/>
五百苦可知矣至於磕撞之處豈無傷痕而官責民罰<lb/>
謂不合式依然無用重去伐山每木一根官價雖云千<lb/>
<pb n="KR4h0152_WYG_058-7b"/>
两比來都下民費不止萬金臣見川貴湖廣之民談及<lb/>
採木莫不哽咽且木能生火積乆易焚前年山西厰之<lb/>
災是已今大工木料既已報完採辦新林止需後用倘<lb/>
少其數目多其歳月减其尺寸增其價值而川貴湖廣<lb/>
之人心収山澤之藏本非山澤棄物但勅天下之寳當<lb/>
與天下共之礦也者藏天下大害於大利之中者也故<lb/>
軍國告匱則一開如嘉靖年間開湖南礦但勅該省撫<lb/>
按誰敢侵利殃民南陽等府數歳饑荒今日之民即前<lb/>
<pb n="KR4h0152_WYG_058-8a"/>
歳子食父肉人喫鷹糞陛下發銀賑濟之民也自報殷<lb/>
實户而民半驚逃自一切在官供應礦夫工食官兵口<lb/>
糧倚辦殷實户而民多累死鄖陽廵撫馬鸞前與臣書<lb/>
謂六十餘頃之地常聚十萬之衆文家洞近二千人開<lb/>
之三月止見砂十六眼銀之有無費之多寡可槩知矣<lb/>
伏乞勅下各省使臣嚴禁散砂不許借解但有侵奪小<lb/>
民揑害地方者必誅無赦而各省之人心収官店租銀<lb/>
理宜収解自趙承勲有四千之說而皇店開自朝廷有<lb/>
<pb n="KR4h0152_WYG_058-8b"/>
内臣之遣而事權重夫市井之地貧民求升合以活身<lb/>
家者也陛下以萬乗之尊何頼彼錐末之微財䙝此崇<lb/>
髙之大體乎且馮保入店為屋幾何而歳有四千金之<lb/>
房課乎解進之數既有四千徴収之銀豈止數倍不奪<lb/>
市民將安取足乎縱使内臣亷静不擾市民而長随之<lb/>
下各有長随掛搭之中又有掛搭强吞横噬獨占羣侵<lb/>
内臣何由知寃民何處訴夫楊村張灣南通省直北接<lb/>
都城天下咽喉之地也陛下鎻此咽㗋不及一年商賈<lb/>
<pb n="KR4h0152_WYG_058-9a"/>
不至緩急之用將安取給臣望陛下將两店内臣仍取<lb/>
囘京原坐租銀責令所在有司照數解進此一舉也而<lb/>
畿甸之人心收刑法者所以平天下之情服罪人之心<lb/>
者也應輕應重太祖既定為律情重罪輕列聖又增為<lb/>
例如輕重可以就喜怒之情則律例不為一定之法臣<lb/>
待罪刑部三年矣每見詔獄一下持平者多拂上意甚<lb/>
則加重而降司官從重者皆當聖心故司官每遷就以<lb/>
逃譴怒如近日李吉等本非把持也而必擬軍張澤等<lb/>
<pb n="KR4h0152_WYG_058-9b"/>
預納局料也而必欲追銀此皆真屈真枉臣等不敢執<lb/>
奏而陛下安知其寃臣願陛下俯從司㓂之平勉就祖<lb/>
宗之法而囹圄之人心収自古聖明之君豈樂誹謗之<lb/>
語然而下求言之詔賞直諫之臣者知天下存亡係言<lb/>
路通塞言官者朝廷之耳目也不可以不重也比年以<lb/>
來新進小生好矜名節遂激陛下之怒波及臺省之臣<lb/>
驅逐既多選補皆罷臣以為天閽邃窈法座崇嚴若不<lb/>
廣達四聰何由明見萬里陛下所聞皆衆人之所敢言<lb/>
<pb n="KR4h0152_WYG_058-10a"/>
者也其不敢言者陛下不得聞之矣臣望陛下思祖宗<lb/>
廣置言官之意為國家不為言官檢建言得罪之逐臣<lb/>
分别召用應復除者即與復除應行取者早為行取以<lb/>
後如有心行不端建白無當者勅下吏部分别降黜此<lb/>
亦足示懲矣何至禁錮於既徃杜絶於將來快濳伏之<lb/>
姦飬壅蔽之禍哉至於天下多故全頼官吏彈壓吏部<lb/>
用人本為計安社稷此其關係國家最急最重果吏部<lb/>
非人則聽科道糾彈即為罷斥果吏部得人則聽其推<lb/>
<pb n="KR4h0152_WYG_058-10b"/>
陞選取早賜施行庻練兵督餉者無廢缺之事候銓待<lb/>
補者無典賣之憂而士大夫之心収我朝敵國外患惟<lb/>
南北兩邊稱雄倭居大海之中豈能航糗糒豕突中原<lb/>
又豈能自浙閩蠶食上國哉惟是朝鮮附在東陲近吾<lb/>
左掖平壤西隣鴨緑晉州直對登萊倘倭奴取而有之<lb/>
藉朝鮮之衆為兵就朝鮮之地為食生聚教練窺伺天<lb/>
朝進則斷漕運㨿通倉而絶我餉道退則營全慶守平<lb/>
壤而窺我遼東不及一年京師坐困此國家之大憂也<lb/>
<pb n="KR4h0152_WYG_058-11a"/>
夫我合朝鮮是為两我两我尚懐勝負之憂倭取朝鮮<lb/>
是為两倭两倭益費支持之力臣以為朝鮮一失其勢<lb/>
必争與其争於既亡之後孰若救於未破之前與其以<lb/>
單力而敵两倭孰若併两力而敵一倭乎乃朝鮮請兵<lb/>
而二三其說許兵而延緩其期或言屬國逺戍或言兵<lb/>
餉難圖諺曰小費偏惜大費無益今朝鮮危在旦夕矣<lb/>
而我計必須歳月願陛下早决大事併力東征而屬國<lb/>
之人心収解京錢糧一物十費措辦既苦轉運尤難若<lb/>
<pb n="KR4h0152_WYG_058-11b"/>
於實用有禆則積貯何嫌過侈今十庫貨財各厰物料<lb/>
麄惡不堪者固有朽腐無用者更多上納歳歳堆積陳<lb/>
陳可惜倘每年一次查盤每夏三畨曬晾不堪者嚴濫<lb/>
収之刑朽蠧者重典守之罪變惡為美出陳易新但一<lb/>
年可備三年之資則本色暫改折色之解既不匱乏國<lb/>
用亦不暴殄民財陛下一留神則歳省不下百萬而解<lb/>
納之人心収京師者朝廷腹心之地也祖宗時嘗徙冨<lb/>
户以實京師以冨民者貧民依以為命者也今京師貧<lb/>
<pb n="KR4h0152_WYG_058-12a"/>
民不减百萬九門一閉則煤米不通一日無煤米則烟<lb/>
火即絶如有庚戌之事京師戒嚴雖有倉塲止足官軍<lb/>
守禦之用城中冨户正備緩急勸借之資今商人有預<lb/>
納之稱貸有鋪墊之常規一報在官百年不替而上冨<lb/>
貧自暴民聚衆凌奪姦民設機騙詐逰食者坐耗民財<lb/>
淫巧者誘奢民而中冨貧自各衙門印結之雜捕送之<lb/>
輕吏書貪如餓豺兵畨狠如翼虎無批票而稱勾攝本<lb/>
良弱而誣姦盗而下冨貧自房號重於優免之濫科𣲖<lb/>
<pb n="KR4h0152_WYG_058-12b"/>
苦於名色之多一身衆役一事衆害而貧者愈貧自抄<lb/>
沒法重株連數多坐以轉寄則並籍家資誣以多贓則<lb/>
互攀親識宅一封而鷄犬豕羊大半饑死人一出而親<lb/>
戚骨肉不敢収留加以官吏法嚴兵畨搜苦臣曾見之<lb/>
掩目酸鼻此豈正犯之家重罪之人哉一字相牽百口<lb/>
難解陛下知之當必憐之矣伏望省不急之上納禁監<lb/>
収之鋪墊嚴騙奪之刑重需索之罪清差役之繁定優<lb/>
免之則慎抄沒之舉而都下之人心収祖宗以來有一<lb/>
<pb n="KR4h0152_WYG_058-13a"/>
日三朝者有三日一朝有一日一朝者盖一人勵精則<lb/>
萬事嚴肅雖朝門宴閉早開誰敢興邪起妄陛下不視<lb/>
朝乆矣人心之懈弛極矣姦邪之窺伺熟矣守衛官軍<lb/>
虚應故事耳乃宫鑰仍舊早發諸人仍舊早進今乾清<lb/>
修造逼近御前軍夫徃來誰識面貎萬一不測何以應<lb/>
之臣望發宫鑰於平明放軍夫於日出自非軍國𦂳急<lb/>
慎無昏夜傅宣陛下豈不曰世宗晚年不視朝亦無外<lb/>
患乎顧今日之人心非昔日之人心惟陛下慎之章奏<lb/>
<pb n="KR4h0152_WYG_058-13b"/>
不批先朝間有未如今日强半留中盖疏之照入也㑹<lb/>
極有簿疏之進奏也外廷不聞萬一有國家大事邀截<lb/>
實封揚言於外曰留中矣外人知之乎萬一有詐傳詔<lb/>
㫖匿不封還揚言於外曰進繳矣陛下知之乎今陛下<lb/>
精明中官謹畏必無此事臣恐聖子神孫守為家法倘<lb/>
不逞為姦則何變不起臣望自今以後留中章奏每月<lb/>
御前發未覽掲帖一紙内開某人某人未及批下㑹極<lb/>
門轉發各衙門備照其繳還御札原本乞批知道了三<lb/>
<pb n="KR4h0152_WYG_058-14a"/>
字發該科備照庻君臣雖不面談而上下猶無欺蔽所<lb/>
關重大不可不防臣觀陛下昔日步禱郊壇發銀賑濟<lb/>
非忘民者朝無一事之壅疏無四日之下非怠政者乃<lb/>
今章奏半停民愁罔恤當此春秋鼎盛之年豈無夙夜<lb/>
憂勤之事患不冨耳自古帝王之求冨者亦多矣史册<lb/>
所載開巻可知陛下試觀其時治乎亂乎其君安乎危<lb/>
乎夫天下之財止有此數君欲冨則天下必貧天下貧<lb/>
則君豈䏻獨富故曰同民之欲者民共樂之專民之欲者<lb/>
<pb n="KR4h0152_WYG_058-14b"/>
民共奪之天下民窮財盡未有甚於此時者矣臣一㸃<lb/>
血誠籲天叩地齋宿七日抽思萬端難裁廹切之𠂻敬<lb/>
上憂危之疏陛下倘信臣將臣所己言者慨賜施行所<lb/>
未言者再加修舉移宫中之勤以勤庻政推利國之念<lb/>
以利蒸民將人心懽悦天意轉囘臣所言天下大計臣<lb/>
具疏未敢告人望陛下宻行臣言若出聖意乆留臣疏<lb/>
以驗將來臣日夜祈天惟願臣言不驗使臣言而驗陛<lb/>
下雖悔將何及耶<lb/>
<pb n="KR4h0152_WYG_058-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_058-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷五十八<lb/>
</p>
<p>
</p>
  </div>
</body>
</text>
</TEI>
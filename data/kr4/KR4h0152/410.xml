<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百十</head>
    <p>
<pb n="KR4h0152_WYG_410-1a"/>
欽定四庫全書<lb/>
　明文海巻四百十　　　　　餘姚黄宗羲編<lb/>
　　傳二十四<lb/>
　　　循吏<lb/>
　　許丞<hi>戴良</hi>
君姓許氏名原閩人也其父素業儒老為里校師君自<lb/>
幼傳父學雖樸而頗贍於書多所觀覽為詩與文務達<lb/>
其意而已疆土入職方有司强起赴鄉選召對吏部授<lb/>
<pb n="KR4h0152_WYG_410-1b"/>
明州府定海縣丞始至縣人以君盛年未更事易之及<lb/>
觀君所為始皆大畏服一縣聳然然上之人多未知君<lb/>
果可以有為也時時有所責君不為動雖捶辱横加未<lb/>
常一明其非罪亦不以是傷其民於是西北用兵未己<lb/>
征需尚繁戈甲之攻造旌棨之營置調發無虗日且地<lb/>
瀕大海嵗修治海舟葢難以數計而官直不時降或已<lb/>
降而為吏胥所欺隠每事第差民之中次者一二人以<lb/>
主其出納謂之庫子凡所費用皆令其代輸期㑹促迫<lb/>
<pb n="KR4h0152_WYG_410-2a"/>
至日受榜笞不恤也以故嵗弊民産恒數十家君惻然<lb/>
曰是豈為民父母意哉即詣府請其直集里役之長分<lb/>
授之俾售其物次第歸之庫為召集人匠造之使如法<lb/>
吏皆不得有所與僅令持筆治文書以防稽勘耳是以<lb/>
功成而民不知擾鄉之人不憚為庫子者葢自君始也<lb/>
縣以業海為生自民船不出海所恃以存者惟田租然<lb/>
當民産之無制里役之無萟都鄙之間常紛然不寧而<lb/>
民病甚矣君曰救弊之急孰甚於此者乃取其田分計<lb/>
<pb n="KR4h0152_WYG_410-2b"/>
之受差之家悉準田之多少田多者應重差而不可辭<lb/>
田少者稱其出而不得以横擾中下無告之民庶乎其<lb/>
少瘳矣其他宿弊之未除君止正其尤蠧民者餘皆一<lb/>
聽其自新或有所笞罰雖豪劇吏苟得萌蘖一切摘發<lb/>
窮治之不恕諸吏視君皆側目至以鄙語目君卒不得<lb/>
已潛以他計出君俾不久於位㑹慈溪闕令府檄君攝<lb/>
令事君治慈溪如定海興利除害不一月而大治民以<lb/>
私鹺被獲者吏受其賕而罪以旁連君㣲行得實卒更<lb/>
<pb n="KR4h0152_WYG_410-3a"/>
其獄使罪有所歸而受抑者得以伸人至今言之縣久<lb/>
不雨君禱之白龍潭不應後以䇿鈎致吏之梟狡者大<lb/>
書其背曰天不雨吏弊為之也既而雨随之縣乃大稔<lb/>
君色仁氣温言若不出口及見義輒矯矯不可撓忼慨<lb/>
辨且强也為政去觚角絀雕琢以平易質實為務而尤<lb/>
謹持其㢘行毎出入月俸必負以自随一身一費必已<lb/>
出民以飲食進悉却之不聽有私致一肉於舟者則舉<lb/>
而投之江自奉寡約甚菅屨徒步不問道里逺邇以為<lb/>
<pb n="KR4h0152_WYG_410-3b"/>
常雖祁寒未嘗御鞾襪衣服僅取其蔽體雖甚垢弊勿<lb/>
易也日食飯一盂蔬二味非公享酒胾不入口視民如<lb/>
子女與之語欵欵若恐不得當其意至有甚惡乃始繩<lb/>
以法有可巳者即不究以故民之愛君亦如子之於父<lb/>
母君在其位則色喜或以事出則皇皇如有失一日臺<lb/>
檄下憲府追君甚急老幼聞者咸錯愕比上道號泣而<lb/>
送者殆千人且慮乏行資無一人不懐金以至自府尹<lb/>
而下及縣之僚佐與他官之在城邑者亦皆割俸金馳<lb/>
<pb n="KR4h0152_WYG_410-4a"/>
贈於道左君悉謝遣無所受曰造次顛沛見人之所守<lb/>
縱死不易吾心矣抵京上之人明其非罪未幾乃還及<lb/>
還逺近士大夫無不交口稱賀喜其公論之有在後數<lb/>
月當得代然以父憂去先是父年老不可以迎養留其<lb/>
妻子使養之居官計日用俸輟其餘以歸為具甘㫖奉<lb/>
其父然父年益老則念輒悲之此君之事余得于所聞<lb/>
者也昔司馬遷記前世循吏詳者人數事畧者三事而<lb/>
已今余所論次君事視遷之所記多矣然猶以為聞之者<lb/>
<pb n="KR4h0152_WYG_410-4b"/>
少也今所聞者多則其事可勝書耶姑即是所次為君<lb/>
傳庶使世人知勸焉<lb/>
論曰詩稱愷悌君子民之父母孔子曰吾未見剛者若<lb/>
許君非所謂愷悌而能剛者與君以諸生起家始受一<lb/>
命而為丞其所樹立已卓卓可稱如是使磨礲灌養之<lb/>
不止吾未量其所至也古語有云天下之寳當為天下<lb/>
惜之豈謂君哉<lb/>
　　竹巖王公<hi>侯一元</hi>
<pb n="KR4h0152_WYG_410-5a"/>
外史氏曰嗚呼天之生豪傑也以楨幹國家毗輔生民<lb/>
擁柔良而鋤弗若者也斯其厚之也奚啻麟鳳龜龍哉<lb/>
故必假之濬哲俾得以鑒精㣲折未萌破拘攣假之特<lb/>
操俾得以砥頺流滌汙染立準的假之彊力俾得以不<lb/>
畏高明不搖衆煦不屈威武若漢霍子孟唐郭子儀宋<lb/>
吕端冦準韓琦者皆其選已豈與夫經生瑣儒銖銖寸<lb/>
寸稱度比擬者同乎哉在今吾郡則竹巖王公者斯其<lb/>
人已公氏名世系平生行履具敬亭陳公誌石汀殷公<lb/>
<pb n="KR4h0152_WYG_410-5b"/>
表西華王公狀無待於余余特傳其大者皆目所擊也<lb/>
吁可不謂卓犖偉人哉公始從父晚春翁官竹山遂以<lb/>
竹山弟子員起又以都御史夢竹山大姓藍翁而遂得<lb/>
迎藍恭人以歸其事皆卓詭不碌碌而余所聞公之為<lb/>
溧陽也日與其巨室豪貴人相劘以法莫有和調者和<lb/>
調獨史太常一人以其謙退也於是豪貴日相與伺公<lb/>
中之有都御史者怒公入其言將擊公乃一夕都御史<lb/>
先自以罪械去公乃得免故曰天也其召為御史也次<lb/>
<pb n="KR4h0152_WYG_410-6a"/>
第當得河東差河東差者雍容而有權利人共號之仙<lb/>
差焉於是人有欲得之者欲公讓公曰何不可盍請諸<lb/>
本堂於是其人因内閣中貴以請而本堂周公延者堅<lb/>
正人也卒以公往公往而不復雍容乃日孶孶興利除<lb/>
害如監司守令然余嘗見其祈雨諸神祠之文焉葢誠<lb/>
貫神明者也讀之使人<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然知神之必為公奔走也悉<lb/>
刷積汙與商民亦遂不復有權利其自奉至菲而過賓<lb/>
之至亦如其自奉無菀枯一焉於是河東之政為國初<lb/>
<pb n="KR4h0152_WYG_410-6b"/>
以來第一至其為雲南廵按劾黔國公又追理前巡按<lb/>
所擊去陳學憲者出之汙泥而升之青雲刷巻南畿悉<lb/>
破從來文致貧官百千罪贖為大理卿駁買休律與大<lb/>
司冦一曹為敵之三四事者葢非公之明不能燭非公<lb/>
之勇不能行也余所謂懦夫者循坦夷而行至峭澗而<lb/>
慄矣何以言之余曩筮仕即為刑官律固不去手嘗歎<lb/>
以其文深至殆與經曲相表裏也獨嘗疑買休律以為<lb/>
今民貧不能有其妻或迫饑寒法網即生訣而去又或<lb/>
<pb n="KR4h0152_WYG_410-7a"/>
兩不相悦誰則買之民間多有如此者乃其至官即當<lb/>
以是律曽不思典雇妻妾者兩夫也猶附之婚律今改<lb/>
従一夫乃獨附之姦何哉然無能為雪之者相沿久也<lb/>
㣲公則貧民之以良坐姦者與天壤相竟矣此余所目<lb/>
擊者一也且法固待人而善者也不得其所以法則久<lb/>
而反為人葘如兩畿刷巻是也本以待大姦故五年而<lb/>
一行之有則其人雖死其家猶不得免也此其義也非<lb/>
以為苛細也承平久法網密則大姦去而㣲𤯝存葢靡<lb/>
<pb n="KR4h0152_WYG_410-7b"/>
巻而不有靡人而不罹武弁以千百計率五年而一鍰<lb/>
贖焉余之去來留曹前後十餘載所見皆然嘗獨恨之<lb/>
至公來而痛掃除無一人罹者間獨發大官所乾没權<lb/>
利以數千萬計劾之使噤伏去此又余所目擊者二也<lb/>
沐氏之擅雲南久矣與他總兵迥異或曰髙皇帝固私<lb/>
之土焉而沐之自處亦儼然王也雖以朝使與撫巡相<lb/>
賓然少不得其意即蠱中之逺者一二年斃矣至其操<lb/>
利權善翕張先餌後刼葢莫能免者况兩司乎余在滇<lb/>
<pb n="KR4h0152_WYG_410-8a"/>
雖幸不失職然褊性亦安能無愠哉誠不意公乃顯與<lb/>
為仇而卒能全也聞公離滇數舎有物動搖其喉下左<lb/>
右無策公乃自以意取燒酒調辰砂便恣研飲之物則<lb/>
下搖膈間又飲又下至腹則遂大痛㵼出生血如鼈者<lb/>
數百千而遂愈嗚呼斯豈偶然之事哉陳學憲者敬亭<lb/>
公善也為人嚴正而前巡按乃獨擊去之或云亦由沐<lb/>
也陳公既已玉碎而復全理且前巡後巡例相䕶也公<lb/>
乃又㧞出衆中專本論其當舉而得劾於是朝議因共<lb/>
<pb n="KR4h0152_WYG_410-8b"/>
偉其事而遂起陳公至方伯至今海内猶公輔期之玉<lb/>
雖貴矣然泣之者公也射隼于墉解驂于舂斯又余所<lb/>
目擊者三也嗚呼斯不可謂之振古之豪傑哉往公之<lb/>
夀古稀也余葢嘗勸之學焉以為公之詩唐字晉文亦<lb/>
質而有體誠學也已然衛武公九十而猶日孶孶也公<lb/>
聞之亦不以為忤由今觀之公之大徳既入於規矩準<lb/>
繩矣即學復何以加余非所謂進暄于吾君美芹于富<lb/>
室出璞于周賈者哉故今公没而汲汲焉傳其大者如<lb/>
<pb n="KR4h0152_WYG_410-9a"/>
此云時萬厯壬午長至前一日<lb/>
　　太府鄭公<hi>侯一麐</hi>
尚觀班氏循良之載豈常際異等之變而樹殊尤之績<lb/>
哉不過稱政平訟理庶民安而己今世乗平自鬻致位<lb/>
者何限迺若以純誠治戚然有怛世之心然而遭變樹<lb/>
績視昔良吏囏難又益甚而曾不得與乗平自鬻者驤<lb/>
首以驅迺卒用讒言廢嗟乎嗟乎始余誦詩至於青蠅<lb/>
之構㑹讒慝之生害葢未嘗不中篇而恨也迺于今而<lb/>
<pb n="KR4h0152_WYG_410-9b"/>
身親見之粺緣疏替絲以蒯易指擿珠纇推求璜玷欲<lb/>
以免難矣是以使余念彼譖人太甚之毒至於拂膺填<lb/>
胷屏營傍皇欲控告而無従也迺摭實而為之傳云太<lb/>
府公鄭氏名某字某起進士初授太平令徴為戸曹郎<lb/>
擢吾郡守為政務存大體吏民安焉咸稱長者居無何<lb/>
為嵗戊午倭冦數萬奪闗四入至如熛矢公亟乗城屬<lb/>
諸大夫鄉大夫分地戒嚴而以身當其衝召賢良文學<lb/>
廣咨虚納動如轉圜傳令草檄口不輟授手不停書坐<lb/>
<pb n="KR4h0152_WYG_410-10a"/>
不暖席食不下哺衣不解帶寐不遑假如是者月餘左<lb/>
右曰公勩甚矣請少休公泣曰吾尚以身為哉益激厲<lb/>
將士貯積糧餉客兵至親勞饗之又為百姓乘城者峙<lb/>
薪米若燭給之米嘗騰踊則發囷賤糶民賴不病賊有<lb/>
従城下民舎隙中狙伏射城上人公使竹牌抵之然城<lb/>
上亦射賊不能得則令火傅箭縦射焚賊所潛賊頗死<lb/>
於是欲乗屋縦火以攻我兵即先縦火焚近城居或有<lb/>
怨公焚民居者衆罵之曰迺公欲焚而室廬乎而不見<lb/>
<pb n="KR4h0152_WYG_410-10b"/>
賊潛射城上人且縦火迫城尾而攻吾立破矣怨者乃<lb/>
始赧服去賊又負舟攻城城上下藺石碎之復預布渠<lb/>
答土中賊辟易狼顧城上善射者數十輩跡而射之於<lb/>
是賊窘走隠大樹然終悍乘間又蟻附併力攻城城中<lb/>
兵寡第有白徒公日夜鼔激之盡勇間即縦奇兵出鬬<lb/>
有死者公哀哭之以故數獲首虜功客請曰願露布上<lb/>
捷狀公嘆曰待罪一方不能免赤子之荼毒何功狀也<lb/>
悉列四野焚刼狀客伏前爭曰公既不自為功獨柰何<lb/>
<pb n="KR4h0152_WYG_410-11a"/>
翻自劾且不當為握重兵公果大恨時又有告變賊?<lb/>
城中者公下令露索徒得閩工郡民即相與榜擊之垂<lb/>
死公怒曰而生致之吾自有法寧當若而輩所為今亂<lb/>
迺懲逮者理出其人於是有謗公賊其邑子故人者矣<lb/>
冦退公病卧齋中猶孶孶求民隠其年閏七月已亥有<lb/>
異風黑色三日辛丑火起爇兩廡門大門及館祠畧盡<lb/>
或曰是火𤯝也公曰不可乃條上火所起某吏若胥主<lb/>
守當罰作之又不欲費民迺悉覈五縣冗役得若干金<lb/>
<pb n="KR4h0152_WYG_410-11b"/>
又躬自節縮以佐經費語具余兄記公既亂後工作米<lb/>
鹽煩碎已勤矣而是時農氓被冦散亡租税積不入而<lb/>
卒饑則相與脱巾呼噪方憂内潰公又為之康濟補助<lb/>
日不遑給然遇獄又必推委務得其情空庭中乃退葢<lb/>
常日晡時忘食也今年春忽以考殿去一郡人無不愕<lb/>
然余兄為重歎曰嗟夫事刺謬葢至此乎夫計資則公<lb/>
甫仕課功則公完城稽祿則公垂橐程能則公効職而<lb/>
考若彼者當不有憸夫讒人交鬭而中公者耶<lb/>
<pb n="KR4h0152_WYG_410-12a"/>
論曰仁人詘約何獨讒言哉余考其運數亦有天時焉<lb/>
國家熈洽既久東南冦作被兵連嵗而吾郡小警即罷<lb/>
直公甫至迺始恣睢奮其滔天毒流四野救死扶傷病<lb/>
者未起而孽火嗣作土木為沴雖使義方見藻仁效子<lb/>
來而速謗招尤蓋其漸靡所由來者微矣豈可謂非命<lb/>
哉然所居而愛去之見思當不愧古循吏並傳矣<lb/>
　　清吏<hi>鄒觀光</hi>
司馬遷傳吏顓稱循理彼誠有見于武健深峻務為嚴<lb/>
<pb n="KR4h0152_WYG_410-12b"/>
酷者哉故獨取循焉而其言曰夫修身者事乃不亂也<lb/>
至其傳酷吏乃謂其㢘者可以為儀表既㢘矣奚列于<lb/>
酷誠懲蒼鷹乳虎之倫雖㢘吏不貫耳夫治各因時而<lb/>
貴漢治近古吏有酷聞而無賄敗今天下皆以吏為家<lb/>
貪彌著者官彌髙獨行君子踔踸世塗幸則官詘而名<lb/>
尊不幸則汶汶耳余取所及察舉者傳于篇<lb/>
　　長沙通判陳公<hi>顧璘</hi>
公名剛字堅逺南京人也其先本建安人宋昭化節度<lb/>
<pb n="KR4h0152_WYG_410-13a"/>
公申之姪丞相秀國公升之之弟有子澤以言青苗貶<lb/>
明州遂籍為鄞人國初有名珤者始以醫徴籍太醫院<lb/>
家南京子某實公父也醫有竒効京師語曰陳君劑何<lb/>
待二生公頴異太醫公曰兒學醫當復入神公不愛學<lb/>
醫獨愛讀儒書寓書族伯都憲公濓勸太醫公乃遣之<lb/>
從儒師金克明授詩經遂舉成化乙酉鄉試舉進士不<lb/>
第授黔陽知縣公性豈弟治事通大體初至縣稽民丁<lb/>
税多寡均定徭役招復流離闢磽田數千畆給無業之<lb/>
<pb n="KR4h0152_WYG_410-13b"/>
民置養濟院衣食兼告積義倉粟俾民不怵荒嵗省刑<lb/>
抑訟杜吏為奸居一年庭無煩寃野無凍餒公曰民可<lb/>
教矣乃置社學修孔子廟興孝弟禮義之教楚俗居喪<lb/>
擊鼓夷歌乃諭歌古哀詞民知向風老者語子弟曰㣲<lb/>
陳公汝其終于夷乎公曰民可役矣沅湘二江合流縣<lb/>
城下數决壊民居公作小舟數十舠募民采石甃堤自<lb/>
南門抵西門亘千丈水乃不溢縣南山間有三里厓路<lb/>
狹甚石堅不可鑿辰沅諸路軍往戍靖州夜毎墮崖下<lb/>
<pb n="KR4h0152_WYG_410-14a"/>
死公督郵兵積薪烈之淬以醪醯拓廣其路丈許外繚<lb/>
以索行者不害掘地得古義士張捍碑及宋令饒敏學<lb/>
寳山書院碑乃建書院于赤寳山下祀二公於後寢將<lb/>
圖新縣治忽大水漂木數百至乃底績又建面山草堂<lb/>
休沐讀書其中以考得失凡興作民如子來知以佚道<lb/>
使也公病民憂惶禱神雖老羸者亦拜稽竟日曰願以<lb/>
餘年報公病愈過市婦女望之皆曰公貌得無少損邪<lb/>
鄰縣猺夷與民爭田不决監司檄公往公開譬切至咸<lb/>
<pb n="KR4h0152_WYG_410-14b"/>
踴躍服輿公出山嘗過他縣道旁小兒黏雀為嬉問知<lb/>
公名兒相顧曰公必惡我等戕物命悉縱雀去官滿當<lb/>
代民上狀乞留監司不許公行駕小舟送于江者數百<lb/>
里爭獻蔬果公品取少許還之殺羊豕設祖道禮成頒<lb/>
惠無不扳泣歸為立生祠豎去思碑曰以無忘仁人於<lb/>
世世拜長沙通判察吏民所苦苛禮冗費悉刋除之决<lb/>
疑獄出寃民民祠於家監修吉王府程工節用倍省其<lb/>
費王嘉公忠㢘屢賜金帛皆謝不受議復岳麓書院初<lb/>
<pb n="KR4h0152_WYG_410-15a"/>
渡江有僧來迎公曰安知迎予僧曰夕夢緋衣使君來<lb/>
訪書院故址是以來公喜掘砌得故甓識曰陳某造適<lb/>
同公名益大喜乃白吉王得故殿材成之祀晦庵南軒<lb/>
二公於中𢎞治丙辰奔繼母喪歸得疾卒長沙人聞之<lb/>
無不泣下乃請諸監司從祠於岳麓書院公居長沙黔<lb/>
人嵗遣子弟一人來問安卒之數月鄉人過黔者云公<lb/>
卒黔人痛哭罷市從邑令以春秋祠山川後一日祀公<lb/>
於祠嵗為常至今長沙與黔人來南京者多就其家乞<lb/>
<pb n="KR4h0152_WYG_410-15b"/>
公像拜哭之公弟鏡官亦終武昌通判以㢘謹聞子四<lb/>
長沂文學行誼並有聞<lb/>
論曰人常言叔世民誕不可率以徳一切刻深為治何<lb/>
其薄哉通判公循循守道遲久化行而漸于匹夫匹婦<lb/>
之心要不可以智襲廟食百世有以也士大夫學道致<lb/>
身與卓茂侯魯中牟並傳盛矣何必高位哉<lb/>
　　高氏譜<hi>高攀龍</hi>
嗚呼我高氏之起於儒也自黄岩公始矣黄岩公雪樓<lb/>
<pb n="KR4h0152_WYG_410-16a"/>
公長子也諱材字國文號静成七嵗能作偶句時有誣<lb/>
雪樓公者公願偕至縣庭令占句試之如響應令大竒<lb/>
賞與果餌筆紙為杖誣雪樓公者十嵗能文以嘉靖辛<lb/>
夘舉鄉試其人剛果英邁重名節多智畧邑中有顯者<lb/>
奴笞一孝㢘一文學於途諸孝亷文學譁甚求直於太<lb/>
守孝㢘中有最辨口得顯者金中撓之公曰去敗羣者<lb/>
事乃濟計歸之而後力申大義諸奴皆伏辜既令黄岩<lb/>
有尚書黄綰有才名家累巨萬侵細民又為良知家言<lb/>
<pb n="KR4h0152_WYG_410-16b"/>
令至即稱門生惟所頥指紀綱之僕至令庭令為設便<lb/>
坐訟獄以意左右公初謁尚書尚書謬引上坐公即上<lb/>
坐公亦謂尚書何以教令尚書曰今學者大患好名如漢<lb/>
之黨人唐之清流是矣宋之名士盡于史嵩之一毒悲<lb/>
哉公曰固也即非清流究竟死死等耳以清流死不勝<lb/>
耶尚書黙然一日其僕大㡌華衣直入令庭言事公曰<lb/>
若何為者褫其衣笞之民大喜皆起暴尚書諸不法事<lb/>
得數百牘公束之送尚書自為理盡反侵奪民田地尚<lb/>
<pb n="KR4h0152_WYG_410-17a"/>
書大窘令其子槖珍寳飾美姬至錫冀餌其家壊之計<lb/>
卒不行而公治岩訟責主訟者凡獲姦猾數人𨽻之官<lb/>
詞事一不仇即問誰為此以欺令也訟遂大簡盜責主<lb/>
捕者盜發過期不獲囚諸捕以次出捕捕盜盡乃出之<lb/>
盜屏息役責主田者以若干役𨽻若干田計田承役役<lb/>
乃均一年而庭可羅雀所攜惟二蒼頭圖書蕭然以間<lb/>
引名士啜茗咏詩而已有顯者奪民地民訟之公驗果<lb/>
民地也第以二詩批曰一片青山一片金百年人有萬<lb/>
<pb n="KR4h0152_WYG_410-17b"/>
年心鴻溝未必常為限倐忽浮雲變古今踏遍青山山<lb/>
轉峩問山不語奈山何若無山下纍纍塚料得争山人<lb/>
更多顯者慙而還民地一姦胥世掌軍籍為<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>册誣民<lb/>
而匿其應解嵗衣食之所從來久不可詰公一日忽入<lb/>
胥家破壁得真册所出入千家公立杖殺胥盡釋誣者<lb/>
即日清勾無捕軍伍起解大擾民力并焚其册又有無<lb/>
名册霍御史核之急里胥相連斃杖下公進曰奸弊誠<lb/>
有之今死杖下者非為奸者御史怒曰如令言何以清<lb/>
<pb n="KR4h0152_WYG_410-18a"/>
勾為公曰固也非所論于台昔方國珍聚烏合之衆據<lb/>
兹土髙皇帝惡之盡籍為軍旋散亡此册在永樂時己<lb/>
不可問徒殘民無益御史愈怒曰如是盡令為政也頃<lb/>
之部使者魏公至御史告之故魏公曰令言是也御史<lb/>
乃喜一聽公六邑得無擾於是六邑民皆號公真鐵漢<lb/>
事不決爭願一得當公而倭且突至岩無城冦至公猶<lb/>
坐堂皇矢及案公曰去無之死此矣崔丞呼曰以公得<lb/>
民深出可拯民死掖公後壁出公乃募壯義數格殺賊<lb/>
<pb n="KR4h0152_WYG_410-18b"/>
公亦數數幾死持數日而兵衆集賊懼遁去公曰吾死<lb/>
矣而幸生乃今身吾有矣遂歸自公懸車至捐舘凡二<lb/>
十有四年攀龍猶得十餘年見公不問生産不治宫室<lb/>
不近聲色不内寢不外遊不接賓客不事博奕不畜玩<lb/>
好不服華好衣服門不納僧道師巫俳優所居書齋三<lb/>
楹寢室三楹庭中時植百卉四壁瓶罌纍纍者二泉也<lb/>
喜食蓮芰芋栗喜吟杜詩喜談古人節義事喜文中子<lb/>
言敝廬足庇風雨薄田足具饘粥讀書談道足以自樂<lb/>
<pb n="KR4h0152_WYG_410-19a"/>
時誦之即摩腹長笑訓攀龍輩曰謹以養神勤以養志神<lb/>
完則志鋭志鋭則學成後攀龍遊海上雁蕩諸山過岩<lb/>
肅拜公祠祠宇甚治香火嚴祠前居民爭指子曰此高<lb/>
一合孫也余不解其語問父老則曰噫我公聽斷敏民<lb/>
以訟至持一合米事竟矣徃有周太守者案無留牘民<lb/>
褁米半升給一訟人呼周半升而公加敏故號高一合<lb/>
又曰倭熾時有擒賊數人公訊之曰鮝商也胥奪吾金<lb/>
又誣吾盜公鞫出其槖千金即取鏹齅之氣鮝也問槖<lb/>
<pb n="KR4h0152_WYG_410-19b"/>
中装幾何皆符公曰賊刼人金寧知數乎立釋之還其<lb/>
橐又曰倭去公有罰鍰千八百金吏白曰方多事此足<lb/>
自衛公曰吾不受人錢誰當受吾錢者悉輸之府又按<lb/>
察司都吏權最重守令媚事之巖有都吏休沐歸為人<lb/>
居間公怒曰汝吾民也何敢爾笞之十後公以倭事問<lb/>
勘適當吏吏乃謂其儕曰此一文不取縣令勿有所冀<lb/>
又曰台之倭自撤海船始海船者募閩人習倭者備倭<lb/>
人給異等餼倭平久舟兵卒以間輸倭貨至大姓得直<lb/>
<pb n="KR4h0152_WYG_410-20a"/>
且稱貸復徃以為常而亦有遂緣為奸刼商舶者監司<lb/>
遽撤之諸大姓受輸貨見船撤遂没其直不與黄尚書<lb/>
家為多諸兵無所歸又銜諸大姓又素習倭遂搆倭入<lb/>
冦我兵格殺倭往往有生擒舟兵者舟兵大言曰黄尚<lb/>
書令我等來殺高令公爾諸監司皆喜謂公曰尚書齮<lb/>
公公久此足報矣公曰豈有是哉彼自恨没其直爾尚<lb/>
書聞之大慚服父老言細事不能悉志志其大者嗚呼<lb/>
人豈其以聲音笑貌强得者邪<lb/>
<pb n="KR4h0152_WYG_410-20b"/>
公生𢎞治戊午九月十一日卒於萬厯乙亥四月七日<lb/>
年七十八祠黄岩名宦葬惠山黄家灣生男子一人女<lb/>
子三人<lb/>
　　大令水公<hi>鄭之𤣥</hi>
天啟二年余與客部水君並以孝㢘來試京師竊聞客<lb/>
部君之賢請傾蓋焉既而進士同籍又同門於是誼日<lb/>
有加凡客部所為生平孤苦成立者予皆得而知之今<lb/>
嵗復來京師客部則謂予曰先君之棄不孝三十餘年<lb/>
<pb n="KR4h0152_WYG_410-21a"/>
于茲矣曩固無以為狀也今克為狀矣而無所藉以傳<lb/>
之無以展不孝之悲是在吾子予愴然無以辭也謹按<lb/>
公諱卿謨字禹陳别號海若萬厯丙戌進士浙鄞人其<lb/>
先世自宋叅軍震者卜宅郡之西陬桃源鄉十五世先<lb/>
正者始入郡城居焉遞傳至鉛鉛生朝佩為閩司理有<lb/>
子三人仲某某則公之父封丹陽知縣母紀氏封孺人<lb/>
公少而嶷異初就塾謂公母曰不可不以公服見先生<lb/>
家人當割鮮祀饗公塾歸母顧謂少需具食公亟飽糲<lb/>
<pb n="KR4h0152_WYG_410-21b"/>
飯去稍長文采益壯十九補邑弟子員然家日落公妻<lb/>
父周翁舘而讀焉踰嵗周孺人死董孺人繼之董孺人<lb/>
賢能承事兩姓翁媪公名日起而貧自如修脯之供不<lb/>
給饘粥則閉戸凍餒以為常初成進士為寧國令寧故<lb/>
瘠邑公下車首咨利病大要以譏盜賊詰豪强興教化<lb/>
勾稽錢糧治吏之因緣為姦者而其大者在於救荒是<lb/>
時寧水患大劇渰廬舎决阡陌田苗俱盡百姓無所得<lb/>
食癘疫因之骼胔布野公為民請命出俸錢括倉社之<lb/>
<pb n="KR4h0152_WYG_410-22a"/>
積益糴以賑皆親稽其極貧次貧而等之與諸大戸約<lb/>
願輸粟者各貯其處牒本鄉之饑者就粥之病者藥殍<lb/>
者槥所全活無筭入計以優調丹陽百姓聞之聚族相<lb/>
與泣曰非水公無有今日奈何去我則又共泣於撫公<lb/>
之廷且舉五事叩頭請必不得已願公了此而後行於<lb/>
是當道無以奪也之丹陽又嵗大祲是時天子方遣給<lb/>
事中楊公某賚賑江南公更為多方勸助單車行山谷<lb/>
詢問貧民宣布徳意百姓無不感泣而星馳露宿糗糒<lb/>
<pb n="KR4h0152_WYG_410-22b"/>
不時又厨傳迎謁之煩十倍於寧疽方已而嘔血死矣<lb/>
諸身後皆倚諸賻者悲夫㢘勞之吏既以身殉其官矣<lb/>
而死不能斂喪不能歸傷哉乎貧也丹人既相與流涕<lb/>
祀之寧人去公益久及今而後復祀之公長者之効<lb/>
也公豐頥睟面目若朗星聲如鐘生平控義自孝㢘白<lb/>
其先壟之没于豪者諸兄弟之貧者食之同邑子扶父<lb/>
櫬過丹陽貧不能前厚賻遣之能飲酒至百觥無鮮衣<lb/>
美食之奉未嘗以一蔬一果累民其居官一意悃愊吏<lb/>
<pb n="KR4h0152_WYG_410-23a"/>
白以上計積穀當如額者公正色曰乃公日行田間何<lb/>
穀之積太史全公公同年公挾刺繡服見未嘗手版磬<lb/>
折與南臺林公某書用平交帖而已全公及吾閩觀察<lb/>
蔡公兩為客部言其事而嘆尊公古人古人者也<lb/>
嗚呼吾嘗讀歐陽文忠瀧岡阡表而竊有以悲客部君<lb/>
之志方文忠父圽時文忠甫四嵗及長而所得於其太<lb/>
夫人之耳提者其於公父時事一二焉耳然又及六十<lb/>
年而後能表其阡何其遲也公圽客部君已十嵗能記<lb/>
<pb n="KR4h0152_WYG_410-23b"/>
憶矣而董太夫人又能為言其在寧國在丹陽者既已<lb/>
不可勝書然君猶以為未足又復採諸縉紳士大夫之<lb/>
習與公遊者亦三十餘年而後能為狀而又追恨于曩<lb/>
時之不能力卻諸賻者以傷先公之㢘故君之志有足<lb/>
甚悲者焉君自廷評為御史意發舒無所避忌言皆見<lb/>
用未幾以他事解臺職夷然無所失得一不自明其非<lb/>
罪此客部所以為賢而公所以為有後也<lb/>
論曰今仕人之國未離其官伐石而為碑酬金而為祠<lb/>
<pb n="KR4h0152_WYG_410-24a"/>
其異於古勿剪之義者與何庚桑峴首之多也無徳於<lb/>
其民而又碑祠厲之然方及其徙則剪伐之者至矣未<lb/>
有再數十年而思之者也古之祭於社者能為民禦大<lb/>
災捍大患則祀之冥勤其官而水死稷勤百穀而山死<lb/>
古人之死于其官非為不幸也公兩為令皆大災大患<lb/>
捍禦不遺餘力卒之盡瘁以死其祭于二邦之社不亦<lb/>
宜乎嗚呼必如公者而後可謂之思也矣<lb/>
　<lb/>
<pb n="KR4h0152_WYG_410-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百十<lb/>
</p>
<p>
</p>
  </div>
</body>
</text>
</TEI>
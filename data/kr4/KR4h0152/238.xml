<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百三十八</head>
    <p>
<pb n="KR4h0152_WYG_238-1a"/>
欽定四庫全書<lb/>
　明文海卷二百三十八　餘姚黄宗羲編<lb/>
　　序二十九<lb/>
　　　文集<lb/>
　　備志稿引<hi>海瑞</hi>
許文正嘗語人有書也須焚一遭之説夫坑儒焚<lb/>
書秦之所以為暴無道也而文正之言若秦之與<lb/>
文正非與秦也自炎漢以迄於元紀録之繁文籍<lb/>
<pb n="KR4h0152_WYG_238-1b"/>
之盛汗牛充棟災木費紙不足咎也其聲實不中<lb/>
乖違正道為古先聖賢累為六經語孟蠧誠若莠<lb/>
之亂苗鄭聲之亂雅樂鄉愿之亂徳君子不容不<lb/>
深惡之自元迄今殆有甚焉使文正見之又不知<lb/>
當何如其為言也然文正與秦至文正之身則又<lb/>
有魯齋文集行於世夫文正之與秦不得己也文<lb/>
正之不免於為文亦文正之不得已也瑞平昔妄<lb/>
有所作濫稱文章者欲效近代唐山人置瓢棄之江<lb/>
<pb n="KR4h0152_WYG_238-2a"/>
流之中以還造化而又私念以為出之吾心夲諸性命<lb/>
造化賦予於我而我為洩之或於六經語孟有輔翼焉<lb/>
且今時俗議論自以為是牢不可改亦或有以破之暴<lb/>
秦有作不居可焚之列歟夫吾人有言莫非造化置江流<lb/>
以還造化不可謂無見也然天下之人賦予禀受出之<lb/>
造化猶之我也或惑焉而踐之有未盡或反焉而行之<lb/>
有不中操造化之予於我者相與覺焉且同志之士得<lb/>
有所執凡我言之未當議之未詳取為我規焉我也人<lb/>
<pb n="KR4h0152_WYG_238-2b"/>
也互相砥切均得以還夫賦予禀受之故較之唐山人<lb/>
所為有大焉不猶為可耶近時文人有作必求名人君<lb/>
子一言置簡首謂蠅附驥尾亦一日千里而借其言以<lb/>
信之天下後世也夫使吾言無當雖聖人吾與焉天下<lb/>
之人其心其性原之造化是非有公不能飾也使吾言<lb/>
於道亦有合焉聖人不吾與天下後世不吾與吾心其<lb/>
一造化自有的見不可轉也夫人有言亦求之吾心質<lb/>
之先聖以叅考焉而己矣不信之人心而信之人言非<lb/>
<pb n="KR4h0152_WYG_238-3a"/>
信也用是不自嫌忌取平昔所作自編叙自為一語識<lb/>
之以告同志云<lb/>
　　西村集序<hi>周用</hi>
莊周有言曰刻意尚行離世異俗髙論怨誹為亢而已<lb/>
矣此山谷之士非世之人枯槁赴淵者之所好也語大<lb/>
功立大名體君臣正上下為治而已矣此朝廷之士尊<lb/>
主彊國致功兼并者之所好也夫仁義忠信以為學出<lb/>
則朝廷處則山谷人徒以為為亢也以為為治也而不<lb/>
<pb n="KR4h0152_WYG_238-3b"/>
知亢之未始不為治治之未始不為亢也故曰夫人幼<lb/>
而學之壯而欲行之行則君子欲之然能必其行乎哉<lb/>
欲之而不可得則其學猶是也是故亢而不為倍治而<lb/>
不為矜則固世之所謂通儒者已西村先生自少好學<lb/>
於書無所不讀卓然舉大義不掇拾以為文離而尤攻<lb/>
於史學於古今治亂之端官府故事名物數紀縱横上<lb/>
下指掌論說莫不有肯綮歸宿以為學者宜如是而不<lb/>
屑以求一試聲名隱然起東南成化中三原王公廵撫<lb/>
<pb n="KR4h0152_WYG_238-4a"/>
江南以百姓之利病坐先生而問焉則歴歴語所以退<lb/>
復疏其事以道諸所宜更置公歎曰子之才可以當一<lb/>
面乃今得先生所著述自詩歌文辭之外其與旬宜大<lb/>
臣臺部諸使郡縣長吏往復論白及於政事者居其三<lb/>
之一焉莫不適常變盡利害里閭韋布之所推遜而無<lb/>
有選擇縉紳大夫之所以嚮用致理而不能舍去者皆<lb/>
是也則所謂通儒者非先生歟吾吳中經生學士講求<lb/>
時務水利莫先焉决塞變遷大要委諸海而已殆難按<lb/>
<pb n="KR4h0152_WYG_238-4b"/>
迹而求復其舊也職方禹貢以來互為援据夫人而能<lb/>
之舉而加諸水則悖矣不然則乂吏於兹土者大發在<lb/>
官之葢藏而以畚鍤從事壊廬舍敝腓脛掘地數千里<lb/>
利旁流内其中而曰水去矣明年不幸而恒雨曽不能<lb/>
損水之分寸其如浮而不實費而無功何哉至讀先生<lb/>
論水利書首以謹堤防其大法有司者使田者因地勢<lb/>
豫為防以擬水於是立之表以程其功課之藝以益其<lb/>
厚貸之粟以傅其力夫民水也大為之坊民猶踰之况<lb/>
<pb n="KR4h0152_WYG_238-5a"/>
不為之坊乎裕民成賦之道未有能行之者此其有用<lb/>
之學可以畫一而論也余生也晚不獲操几杖以從讀<lb/>
其書而每有感焉先生既沒其曽孫太學壁裒其稿為<lb/>
集余曰是集也約而逹勤而節謀而有徴不獨論水利<lb/>
若是矣可以傳也余所嘗欲見先生所著禮纂若干巻<lb/>
者尚不在集中先生史氏諱鑑字明古吳江人學者稱<lb/>
西村先生吳文定公表其墓家世行實具可考也<lb/>
　　豊南禺摘集小序<hi>張時徹</hi>
<pb n="KR4h0152_WYG_238-5b"/>
南禺公沒墓且宿草矣余讀其遺文葢䀌然傷之焉公<lb/>
質禀靈竒才彰卓詭論事則談鋒横出摛詞則藻撰立<lb/>
成葢九流百家罔不渉其津涯七歩八義未足誇其㨗<lb/>
麗是以士林擬之鳳毛蓻苑方諸逸駟芳譽而希下風<lb/>
者皆是也然而性不諧俗行或盭中片語合意輙出肺<lb/>
肝相㗖睚眦䝉嗔即援矛㦸交刺亦或譽嫫毋為嬋娟<lb/>
斥蘭荃為薋菉旁若無人罕所顧忌知者以為激詭而<lb/>
不知者以為誕㒺也繇是雌黄間作轉相詆譏出有爭<lb/>
<pb n="KR4h0152_WYG_238-6a"/>
席之夫居無式閭之敬鶉衣藍縷甘原憲之守貧濕突<lb/>
不炊同子桑之閉户童奴絶粒而逋亡賔客過門而不<lb/>
入竟顑頷以終其身悲夫以彼其才逄時遘㑹進當翺<lb/>
翔金馬標表詞林坐食大官之餼退而談道講蓻主盟<lb/>
騷壇猶將響附景從如楊雄之問字列子之饋漿何至<lb/>
青蠅叢集不復少加封殖耶乃知喻四傑於江河誚輕<lb/>
薄之妄哂推李杜之光燄等浪議為蚍蜉不獨於公慨<lb/>
之矣公平生著述甚富其大者有五經傳有世統博洽<lb/>
<pb n="KR4h0152_WYG_238-6b"/>
精詣覽者當自得之自餘詩文充於篋笥未經編次率<lb/>
多散佚其孫應大稍為搜輯余得取而觀之采其詩之<lb/>
雅馴者刻以傳之同好其如全集則以俟夫知言者<lb/>
　　蠛蠓集序<hi>萬恭</hi>
諺曰相馬失之瘦相士失之貧余讀浮丘生所為蠛蠓<lb/>
集葢為之懭恨凄楚云夫生馳心元邈玩情典墳直入<lb/>
先秦漢天厨咀其膾而囁其胾假令校天禄石渠其所<lb/>
制作豈不爝然流光直追古昔而乃幽愁促廹身且不<lb/>
<pb n="KR4h0152_WYG_238-7a"/>
容桎梏拘囚白日不照幾與盗賊臧獲駢首而戮悲夫<lb/>
及觀獄中諸所上書所為諸賦激烈悲愴乂有古先秦<lb/>
漢䇿士之風何其雋也何其雋也昔卞和氏得璞獻之<lb/>
楚武王以示玉人曰石也刖其左足復以獻成王玉人<lb/>
曰石也刖其右足和抱璞泣王都門繼之以血乃剖之<lb/>
果良玉也君子謂卞和氏也智毁其足而存玉生置極<lb/>
刑入之復出之既又出之視卞和之刖何啻乃忘朝夕<lb/>
之命方且笙簧屈宋馳驟班馬此非所謂毁足存玉者<lb/>
<pb n="KR4h0152_WYG_238-7b"/>
耶然聞易牙初干齊桓公也飯土鉶調太羹齊君怒而<lb/>
唾之為之臑熊蹯炙薄耆薦山梁之餐割豢豹之胎齊<lb/>
君甘焉為封萬家之邑晉平公始御師曠章英迭奏韶<lb/>
濩齊鳴晉侯左右視弗能竟也變為激流羽商綴宣鄭<lb/>
衛揚北里紹陽阿晉侯按節歎曰天下之良工也夫易<lb/>
牙師曠非闇於前而智於後也性投於所隨而技變於<lb/>
所嗜也今天下之為齊桓晉平也者豈尠少哉生幸見<lb/>
天日余讀生所為蠛蠓集益為之懭恨悽楚竊恐生終<lb/>
<pb n="KR4h0152_WYG_238-8a"/>
其身幽愁促廹殆又甚也然君子寧齊桓之不中不能<lb/>
為易牙之變味寧晉平之不諧不能為師曠之變聲何<lb/>
則情志通於寥廓不可以世俗移也生向不遇陸五䑓<lb/>
先生吾恐生之胷不足以當伏鑕而生之頸不足以膏<lb/>
白刄也乃幸得遇陸五䑓先生出之拘囚之中登之詞<lb/>
藝之林老且白首獲與屈宋班馬捉刀而立荷戈而趨<lb/>
即為齊桓晉平所笑而獲固已多矣終其身幽愁促廹<lb/>
夫又何傷也余性特好古而未之能見浮丘生所為如<lb/>
<pb n="KR4h0152_WYG_238-8b"/>
是既悲之則復喜而著之<lb/>
　　刻瞿存齋先生文集<hi>張瀚</hi>
存齋瞿宗吉者吾杭郡知名鄉先生也先生至正間修<lb/>
行績文誦習詩書百家之言避世潜身晦迹海上入明<lb/>
應聘出兩為邑學博士以功能升太學終周王府相當<lb/>
是時天下初定中國所喜好弓矢搏擊薄文墨不為已<lb/>
而縱馬放牛漸修文教廼徴巖穴之士凢負一技能有<lb/>
禆政治大者登三事其次備侍從領方岳皆表見一時<lb/>
<pb n="KR4h0152_WYG_238-9a"/>
流聲著績固不朽盛事已先生抱輔世之才挾華國之<lb/>
䇿獨不見用即用又不盡其長竟沉欝下僚使天人治<lb/>
安經略僅僅與膠西長沙同途轍信文章顯晦有時命<lb/>
途通塞有定抑居卑自斂别有意見不可測識也先生<lb/>
著作甚富所著若綱目重編花影集剪燈集皆梓行流<lb/>
傳膾炙人口曽孫亷輦復旁搜遺逸得文與詩合若干<lb/>
篇將併刻之有曰晴者雅善余間示所輯屬叙其事余<lb/>
讀之大抵根極理奥不忝醇儒篇中言必稱孔孟詞必<lb/>
<pb n="KR4h0152_WYG_238-9b"/>
做經傳固其不希世就功明甚然以任閒局故得專意<lb/>
文學若去彼取此所謂不朽盛事豈特志功名者擅其<lb/>
美哉歴世滋逺搜括靡遺則知儒術相仍代有人已為<lb/>
序而歸之<lb/>
　　西𤣥集序<hi>孫應鼇</hi>
余自入關中訪關中學士大夫近代所譔述徴文獻廼<lb/>
鑑川子示余西𤣥集讀之犂然有當於心集為天水胡<lb/>
氏所叙凡二百首大畧己具鑑川子又求得全稿付三<lb/>
<pb n="KR4h0152_WYG_238-10a"/>
石子選選之緫得七百四十八首三石子因付余鍥以<lb/>
畢鑑川子表揚之意始余自延州歲試旋轅道耀州三<lb/>
石子觴余尊經閣相與論詩余曰世所談詩詳哉其言<lb/>
之矣然總之則才情兩端凡曰體格曰采色曰聲律曰<lb/>
事類皆才所經緯也曰思致曰比興曰風調曰神理皆<lb/>
情所縁飾也才所經緯醖釀於情情所縁飾薦藉於才<lb/>
總文精慮妙在心悟斯懸解之眞機宻附之要詮也三<lb/>
石子曰韙哉又問詩之世代余曰近體歌行擅美於唐<lb/>
<pb n="KR4h0152_WYG_238-10b"/>
五言古體軼塵於漢魏廼六朝者則漢魏之委流而唐<lb/>
之濫觴也代既殊製人亦異軌但逐才之篇易求體情<lb/>
之製難得雖莫不有傳折𠂻無戾見亦罕矣三石子頷<lb/>
之曰韙哉因與論近代諸詩關中諸詩而及西𤣥集三<lb/>
石子曰西𤣥子近體歌行法唐古體法漢魏於才情無<lb/>
戾焉其可傳已余曰韙哉三石子又曰西𤣥子為翰林<lb/>
編脩諫武皇南廵被杖不屈謫知澤州親藩束手斂迹<lb/>
貪墨吏解綬去莫不以嚴見憚所自樹竒特若是顧終<lb/>
<pb n="KR4h0152_WYG_238-11a"/>
其官秩宗未嘗有振矜色讀其詩率温厚和平無亢逸<lb/>
者斯又何也余曰世所謂才情者可矯致否耶西𤣥子<lb/>
出其磨礪裁其骯髒委心素定總術不迷斯集之所繇<lb/>
可傳也使懐自樹竒特心其養薄其才情移矣詩烏乎<lb/>
傳三石子又頷之曰韙哉乃轉旋遂風雨滿樓閣余亟<lb/>
於行乃罷觴而别集既鍥成三石子先卒不獲見矣是<lb/>
日相與論辯頗多皆莫逆於心以不關是集故不著西<lb/>
𤣥子姓馬名汝驥謚文簡綏德人三石子姓喬名世寧<lb/>
<pb n="KR4h0152_WYG_238-11b"/>
即耀州人鑑川子姓王名崇古蒲州人<lb/>
　　東麓遺稿序<hi>李黙</hi>
昔人謂大音必光嶽氣完而後大振豈不信然哉當其<lb/>
隂陽易位雷雨滿盈精魅百出烏睹所謂昌明盎融之<lb/>
盛哉及其三辰反正卑髙奠序灑然而萬物在宥翕然<lb/>
而八風咸秩然後繆幽出其宣朗呻吟轉為謳歌嶮巇<lb/>
砥為平康䲭鳶化而鸑鷟當是時也以恢駿業而矢德<lb/>
音將必有冠冕佩玉之容焉賔主終日百拜之節焉川<lb/>
<pb n="KR4h0152_WYG_238-12a"/>
明嶽麗以為其姿卿雲瑞日以為其祥金聲玉振以為<lb/>
其度雖代各殊軌條貫靡同而敦厚和平之氣渢渢乎<lb/>
亦足以究一王創治述作之㫖矣本朝肇造區夏功德<lb/>
加於百代蒸滛炳煜施於人文至憲孝之間極矣然而<lb/>
風流既靡隄防漸决為文幾同訓詁聲律惟求括帖異<lb/>
時學士大夫始喟然有痛今懐古之志爭相刻意力毁<lb/>
故轍以為起衰拯溺功存矯正不知然犀探驪復尋委<lb/>
流渉漢津者今江左矣摹開元者今永徽矣何亟反而<lb/>
<pb n="KR4h0152_WYG_238-12b"/>
昧本末也夫道有升降文由盛衰知言之士謂今為盛<lb/>
耶衰耶大江以南兄弟並居詞苑著聲聞者有汪氏汪<lb/>
氏其長公曰石潭宗伯次公曰閒齋吏部其季東麓先<lb/>
生則黙庚辰主司也先生成進士讀書館閣青年已强仁<lb/>
與二兄故相師友二兄居翰林葢𢎞化極盛時也文章<lb/>
師承大抵得之先軰先生又從二兄授家法豈以時好<lb/>
輙廢繩墨也然自知言之士考鏡得失猶以醴𤣥並設<lb/>
鸞割同操反夲修古之意宛有存者則知先生之文者<lb/>
<pb n="KR4h0152_WYG_238-13a"/>
不亦難哉先生方二兄居位不徙官自編修積資為殿<lb/>
讀復以骯髒見斥去為通判同知僉事餘十年始有位<lb/>
於陪京階不過少卿乃數日竟卒視二兄地望鮮同同<lb/>
以剛正見廢豈不悲夫黙之為封部也亦以忤時謫倅<lb/>
當先生故處其後先生用常調再遷黙亦逡廵起為藩<lb/>
臬長吏備位學者師而先生先已下世先生子絅乃以<lb/>
遺文屬黙於浙嗚呼傳先生之文者非黙其誰因命汪<lb/>
令克用刻之海寧明年黙在南廱絅復貽書責序昔蘓<lb/>
<pb n="KR4h0152_WYG_238-13b"/>
文忠叙次歐陽子之文至推尊其道上繼韓愈自謂非<lb/>
一人之私言非信慕至篤豈能定是哉黙惟先生與伯<lb/>
仲代居史局以文學道術自命其不忍媕阿下貴人以<lb/>
取轗軻如此至為文詞詩歌率推之於敦厚和平庻幾<lb/>
大音復振與王宋諸公異世同逰以彰明興之盛而卒<lb/>
止此命也夫故欲考先生之文者當論其世黙於先生<lb/>
受知頗深敢希蘓公揚㩁之誼乃論近世亟反之繇於<lb/>
先生有私慨焉盛衰之際後世必有知之者詩文各五<lb/>
<pb n="KR4h0152_WYG_238-14a"/>
巻皆同年徐符卿江山甫所定亦先生門下士也<lb/>
　　書玩齋集後<hi>李黙</hi>
予在宣州諸生貢安國時時為予談說其先世所謂禮<lb/>
部公者當元至正末為漕臣嘗泛海出閩徼﨑嶇島嶼<lb/>
間為國轉饟卒以客死又聞公寓海寧時自名其里為<lb/>
小桃源元命既革宋學士景濓嘗邀之公為置酒飲夜<lb/>
分乃起就卧仰藥而斃予所聞貢生者如此予按國史<lb/>
載公文章行蹟甚備乃至屬纊不詳其事又門人朱鐩<lb/>
<pb n="KR4h0152_WYG_238-14b"/>
作紀年録但稱病篤豈史氏與其賔客皆諱之邪冣後<lb/>
讀玩齋集始知公嘗與青陽余左丞金華王待制友善<lb/>
其所見稱引皆忠孝大節闕死於皖禕死於滇豈負人<lb/>
家國者推公志槩將非其儔匹否歟予竊傷公流離憂<lb/>
憤老且死有如生言顧不令隱冺堙欝無以彰於後世<lb/>
邪悲乎是集板逸者十之三四予亟言於郡丞徐君補<lb/>
刻之并收夲傳神道碑銘使究公平生以昭宣之人士<lb/>
云爾<lb/>
<pb n="KR4h0152_WYG_238-15a"/>
　　胡莊肅公東逰稿序<hi>失名</hi>
道為形聲之聚形聲為道之散握其聚散之管則在乎<lb/>
君子方三代之衰百氏諸家並起孔子是定之而道聚<lb/>
聚而復散天也故得其形聲各以自名聚而觀之十百<lb/>
其群散諸宇宙考諸其世葢亦希闊而難見云今大叅<lb/>
滁陽拍泉胡君乃有志於斯君少舉進士踐清要其於<lb/>
經史世傳之言固已閲歴又滁産也夲毓聖肇基之鄉<lb/>
自伏羲孔子成湯之傳道劉項光武魏宋二梁趙宋之<lb/>
<pb n="KR4h0152_WYG_238-15b"/>
敎興咸不越是千里之間道之所散形聲之聚於是尤<lb/>
鉅君又叅楚湖更晉代南三苗而北玁狁咸得治之固<lb/>
足以鷙其形而訇其聲矣已而中廢閒居十六七年靜<lb/>
而聚之宜無不可至君方埳然不是足復估舟渡江歴<lb/>
浙三江五湖壯其懐天台鴈蕩恢其目廷議再起君關<lb/>
西其於關河形勝古帝都㑹天下甲馬勁處又躬歴之<lb/>
計君之所得於道之所聚葢不啻十之五六其散諸形<lb/>
聲郁乎文詩宜有所聚於其中而後合也以孔子大聖<lb/>
<pb n="KR4h0152_WYG_238-16a"/>
周覽不過中原未嘗見燕秦越也司馬子長之文自謂<lb/>
得於逰者多獨未至燕今君之仕於天都舊矣子長弗<lb/>
若是也詩文之多而可傳勢固當然雖然余之有望於<lb/>
君不獨善是也盍亦觀於宇宙之間以求道之所聚乎<lb/>
夫道大於宇宙而宇宙非盡道也散於形聲形聲可以<lb/>
徴道而道無形聲也攝弓而求羿奚不引臂而彀率循<lb/>
鑿而捫形莫如内照於靈府徜徉原野歆居獲之阜曷<lb/>
亦春植而夏耔乎君子辭之必咸有意於斯葢引而不<lb/>
<pb n="KR4h0152_WYG_238-16b"/>
發深㑹所聚而不以形聲滯也由是而充之無所如而<lb/>
不可矣孔氏之望於後學者其在斯乎若夫程文詞之<lb/>
今古而誇其工豔君固非居也而余亦胡以相君哉平<lb/>
凉尹蕭子世登將梓之以示後人葢亦有志於是學者<lb/>
遂叙其所以云<lb/>
　　胡莊肅公遺稿序<hi>霍與瑕</hi>
語有之天生一代之才自足一代之用此信言也國家<lb/>
承平二百餘年天下無大變故近世宗皇帝朝南倭北<lb/>
<pb n="KR4h0152_WYG_238-17a"/>
敵時時為患廼不及漢之冐頓晉之盧循而海内洶洶<lb/>
震動用人者屡發無才之歎余甚惑焉胡莊肅公之事<lb/>
可睹其大畧矣公以通材粹學卓識宏猷登進士歴官<lb/>
山西提學實嘉靖二十一年也北兵入太原塞殺僇慘<lb/>
甚公慨然上疏陳備邊十一事天子覽之稱其忠慮進<lb/>
職叅政就令恊守三關自軍門下及兵備諸司咸愠曰<lb/>
提學司尊俎者亦預包丁之酸鹹耶姑竢之居三月計<lb/>
不聼畫不用北兵大至不與一卒公束手無措被論落職<lb/>
<pb n="KR4h0152_WYG_238-17b"/>
矣公既退處乃讀秦漢古書究濓洛精義逰㑹稽探禹<lb/>
穴歴覽雁蕩廬阜以發舒其瀟洒寥廓之况遍訪世之<lb/>
聞人與上下其議論以要諸中措而為文駸駸然方駕<lb/>
古之作者矣尤留心當世之務凡所報書知舊道及民<lb/>
間利弊時事艱難指摘痛切規畫周盡了然可見之行<lb/>
事天下士大夫咸推重之毎有一方小儆必屈指曰非<lb/>
栢泉公不辦此視公不啻洛下司馬東山謝安也嘉靖<lb/>
三十八年以屢薦起歴遷江西廵撫有巨功陞兵部尚<lb/>
<pb n="KR4h0152_WYG_238-18a"/>
書轉吏部南京兵部尚書南北驅馳所至坐席未煖又<lb/>
趨新命凡數年遂入為天官冡宰嗟夫此可謂士之極<lb/>
榮然以為非常遭遇則可以為盡公之用則未也我朝<lb/>
言以儒用武設竒謀而收偉績者莫如陽明先生余考<lb/>
先生在贑凡五六年然後士始練山㓂始平上流控制<lb/>
之勢始成而寧濠固在股掌中矣先生自奏疏云人但<lb/>
知多獲之績而不知善御之功言專久也近世則不然<lb/>
用人者無以自主惟浮言是聼朝簡而夕替之用於人<lb/>
<pb n="KR4h0152_WYG_238-18b"/>
者無以自效如防秋之士曽不再時代者告至矣授任<lb/>
若此雖諸葛不能成其筭有志之士所以撫膺而扼腕<lb/>
也假令公自恊守三關時即得展布手足需以歲月以<lb/>
經理邊事則其所以長城西北者决不出古人下而後<lb/>
來河套古北等處亦當承籍休庇决不狼狽已甚乃受<lb/>
知聖主僅三月羣妬叢而擯之至十七年閒廢故里也<lb/>
比其再用雖日不暇給而茂烈炳然凡地方震疊之處<lb/>
皆頼妥貼由此言之豪傑之士果何負於世哉且以公<lb/>
<pb n="KR4h0152_WYG_238-19a"/>
在江西而論入境越月兵即振將即奮㓂即奔逃不週<lb/>
歲而蕩滌廓清無留毒種此其氣熖力量視陽明何<lb/>
慊而任職久暫又未可同年語也頃刻樹立乃足以光<lb/>
前而耀後如此故曰天下無無才之世亦有不世之才<lb/>
惟任之久而後才者得以盡其用公才不世出然惟其<lb/>
用之未盡而處山林之日多是以養益深蓄益浩文益<lb/>
竒諸所製作咸可以垂示永久葢天之所以成公者固<lb/>
不止一世人物而已也公文集刻於家者曰胡氏集曰<lb/>
<pb n="KR4h0152_WYG_238-19b"/>
東㳺稿刻於楚者曰南浮集刻於秦者曰西征集曰愚<lb/>
忠疏草刻於江浙者曰浙垣稿曰督撫奏議等書迭出<lb/>
互見未㑹大全而其他散逸者尤多王侍御復齋公按<lb/>
滁訪尋得遺文古風近體詩三百六十九首叙六十四<lb/>
首記一十五首雜著一十七誌銘表傳一十八祭文六<lb/>
書一百八十八付李州守刋行勉𠂻子曰吾讀莊肅寄<lb/>
奠甘泉先生之文而知公學術之自來也表桂見山之<lb/>
墓豪傑曠世之感也記正學書院序念菴文集等篇其<lb/>
<pb n="KR4h0152_WYG_238-20a"/>
有憂道之心乎後之人欲不陥於蕩狂空踈之弊者必<lb/>
於此乎取𠂻是則侍御嘉惠來哲之盛心於是以得而<lb/>
併序之也<lb/>
　　巖居稿序<hi>黄佐</hi>
同寮無錫華鴻山先生棲遲碧山積學日富作為詩歌<lb/>
命曰巖居稿托門人尤氏持以示予予誦之歎曰嗟乎<lb/>
天下之學所分也久矣談道學者訾詩文工詩文者嫉<lb/>
伊洛鴻山之詩追踪陶杜卓然大雅卒澤於道醇如也<lb/>
<pb n="KR4h0152_WYG_238-20b"/>
昔孔子誦鴟鴞之詩曰為此詩者其知道乎及誦蒸民<lb/>
亦如之夫盈天地間物物皆道民彛物則非精也草木<lb/>
鳥獸非粗也漢魏以後詩變極矣陶曰娟娟雲間月灼<lb/>
灼林中花杜曰風鴦藏近渚雨燕集深條猶有三百篇<lb/>
比興之義焉如作詩必言乾坤太極為知道則蒸民是<lb/>
而䲭鴞非矣謝方石選集伊洛遺音而謂近世道學詩<lb/>
為識者所姍笑殊不知程朱佳什正合唐人也可謂知<lb/>
言矣陶之不喜亦不懼即正心也杜之安為動主理信<lb/>
<pb n="KR4h0152_WYG_238-21a"/>
然即定性也則宋人所謂道學者先已得之矣斯集也<lb/>
情因乎景性出乎情謂非知道者與於是乎書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_238-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百三十八<lb/>
</p>
<p>
</p>
  </div>
</body>
</text>
</TEI>
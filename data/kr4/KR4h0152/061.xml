<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻六十一</head>
    <p>
<pb n="KR4h0152_WYG_061-1a"/>
欽定四庫全書<lb/>
　明文海巻六十一　　　　　餘姚黄宗羲編<lb/>
　　奏疏十五<lb/>
　　劾方從哲疏<hi>孫慎行</hi>
臣以待罪家居杜門七八年不敢一聞世事值皇祖皇<lb/>
考相繼賓天勉隨諸臣匍匐哭臨哀號無地傳説紛紛<lb/>
謂皇考速逝雖云夙疾寔縁醫人進藥不密一時形迹<lb/>
可駭可疑覩邸報有鴻臚寺官李可灼進紅丸兩丸乃<lb/>
<pb n="KR4h0152_WYG_061-1b"/>
原任大學士方從哲所進凡進御藥湏太醫院官呈方<lb/>
并傳示天下藥咀片湏一一揀㸃明白恐致失誤可灼<lb/>
非用藥官也丸不知何藥物皇考病證相宜與否又不<lb/>
知何如而乃敢突然越職以進春秋許世子進藥于父<lb/>
父卒世子自傷與弑不食死春秋尚不少假借直書許<lb/>
世子弑君然則從哲宜何如處焉速劍自裁以謝皇考<lb/>
義之上也闔門席藁以待司寇義之次也而乃宴然傲<lb/>
然含吾支辯至滿朝攻可灼僅票囬籍調理豈以已實<lb/>
<pb n="KR4h0152_WYG_061-2a"/>
薦灼恐與同罪夫已可灼可愛而皇考反可忍乎又豈<lb/>
以已實忠愛不知為罪夫許世子以死愛父尚不能自<lb/>
明而從哲之愛皇考于何處明乎且我朝列聖賓天曽<lb/>
有大臣薦藥事否乎臣以為縱無弑之心却有弑之事<lb/>
欲辭弑之名益難免弑之寔寔録中即忠愛深心欲為<lb/>
君父隠諱不敢不直書云方從哲連進紅丸藥兩丸湏<lb/>
臾上崩恐百口無以為天下萬世解矣且從哲所不能<lb/>
解者非獨此也先是則有傳皇貴妃欲立皇后事夫祖<lb/>
<pb n="KR4h0152_WYG_061-2b"/>
制未有以妃為后者古今亦未有帝崩立后者貴妃寵<lb/>
幸數十年皇考英明絶未嘗有楚歌楚舞欷歔態即數<lb/>
日彌留之際尚不能因縁徼倖而突傳此㫖不知何因<lb/>
觀禮部疏云内閣輔臣方從哲傳其言可味可思若非<lb/>
禮部執爭諸科道力責貴戚而貴戚隨上章請免幾何<lb/>
不誤立皇后貽禍宗廟社稷以受顧命元臣而視非常<lb/>
大變若漫無主持一任可行可止事成則已操其重何<lb/>
所不為即事不成亦已任其恩無所復忌此從哲不能<lb/>
<pb n="KR4h0152_WYG_061-3a"/>
為天下萬世解者其事一也先是又有議上諡稱恭皇<lb/>
帝事議諡㫖雖下部然擬進者閣臣部不能主也夫宋<lb/>
之恭端已係將亡衰主臣又考晉主降宋其亡也宋諡<lb/>
為晉恭帝隋主降唐其亡也唐諡為隋恭帝周主降宋<lb/>
其亡也宋諡為周恭帝以皇祖四十八年昇平天下平<lb/>
緬平寧夏平倭平播功烈無前豈無他羙懿可稱而下<lb/>
比降王逋裔若非言官預糾便應如議以上天下何忍<lb/>
傳稱皇上覧觀前史何忍為念豈真不學無術至此謬<lb/>
<pb n="KR4h0152_WYG_061-3b"/>
盭寔乃詛呪君國等于弁髦此從哲不能為天下萬世<lb/>
解者其事二也自後又有選侍欲垂簾聽政事夫選侍<lb/>
在宫中何知前代有垂簾大變事即劉遜李進忠么魔<lb/>
小䜿何遂膽大揚言言者以為遜進忠隔嵗業偷珠寳<lb/>
藏之從哲家此事曖昧從哲即未肯承認然以受顧命<lb/>
元臣曽不聞慷慨一言若非九卿言官急請移宫選侍<lb/>
一日得志皇上幾無駐足所髙皇社稷將不血食可為<lb/>
寒心聞彼時從哲濡遲不肯進科臣拉之以進請移宫<lb/>
<pb n="KR4h0152_WYG_061-4a"/>
又不肯急請以為遲數日也無妨已又欲急退科臣擋<lb/>
之以住大叱曰你豈做李家官喫李家飯如此光景豈<lb/>
可堪聞任婦寺之縱横而特佐其焰忍冲主之<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌而<lb/>
不與其憂此從哲不能為天下萬世解者其事三也以<lb/>
此三事例彼進藥此是非易了相臣所宜極擔當之事<lb/>
一切茍且泄㳫彼以利害叵測相臣所宜極慎重之事<lb/>
無端勇猛嘗試夫進藥猶可自為忠愛而三事尚可自<lb/>
為忠愛乎此又臣于從哲終始反覆深維不能為解者<lb/>
<pb n="KR4h0152_WYG_061-4b"/>
也臣在禮言禮每舉一事其罪惡逆天萬無一可生之<lb/>
路若在吏言吏罔上行私在兵言兵督戰悮國在刑言<lb/>
刑縱情蔑法其敢于犯天下之大名義釀成社稷之大<lb/>
禍患者章不啻公車滿臣亦不能悉數也即在禮言禮<lb/>
亦就鼎革間一時事若其他罪惡逆天萬無一可生者<lb/>
臣亦不敢深數也大都從哲挾私任術寡亷鮮恥有威<lb/>
有力不以之奉公家而以之趨私門有智有謀不以之<lb/>
捍外侮而以之戕國脉春秋無將漢法不道真無以過<lb/>
<pb n="KR4h0152_WYG_061-5a"/>
凡此皆羣臣所極口急攻亮皇上素所痛心飲恨者也<lb/>
然第退其人而不加之罪臣知皇上英明洞照神武淵<lb/>
謀未嘗一日而忘也直以大寳初登羣情未定而從哲<lb/>
又狙張多機傾嚇中外皇上雖有除兇雪恥之思正在<lb/>
含垢匿瑕之際羣臣雖有借劍攀裾之義不無憑城倚<lb/>
社之虞今亮隂將終大禮畢就宫闈寧謐羣賢布列溥<lb/>
天喁喁無不望皇上急討國賊臣惟癰疽不决後必大<lb/>
潰積蠧不去終當極壞今正决疽去蠧時矣臣為是抱<lb/>
<pb n="KR4h0152_WYG_061-5b"/>
憾已久夙宵不寧一承恩召便欲叩叫帝閽發憤畢誠<lb/>
祗縁兩足廢裂跬歩難前有懐至今臣覩皇上大孝閎<lb/>
仁追踪堯舜貴妃選侍優待各得可謂仁至義盡無容<lb/>
言矣惟是從哲貰而不問何以雪不共之仇慰皇祖皇<lb/>
考于九天何以彰不軌之罰銷奸臣逆賊于異日伏乞<lb/>
皇上大奮乾綱赫然振怒毋訪近習近習皆從哲所攀<lb/>
援也毋拘忌諱忌諱即從哲所布置也立下臣章令九<lb/>
卿科道從公詳議如臣言有當乞將從哲大正四放之<lb/>
<pb n="KR4h0152_WYG_061-6a"/>
罰速嚴兩觀之誅并將李可灼嚴加拷問置之極刑如<lb/>
臣一言無當即重治甘心焉臣知此疏一出身無處所<lb/>
矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_061-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻六十一<lb/>
</p>
<p>
</p>
  </div>
</body>
</text>
</TEI>
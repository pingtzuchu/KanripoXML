<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百八十七</head>
    <p>
<pb n="KR4h0152_WYG_287-1a"/>
欽定四庫全書<lb/>
　明文海巻二百八十七　　　餘姚黄宗羲編<lb/>
　　序七十八<lb/>
　　　送序<lb/>
　　送王修德序<hi>郭濬</hi>
樂於樂之日不知樂之為樂而悲於悲之日亦不知悲<lb/>
之為悲惟既悲而樂既樂而悲然後知悲樂之真也吾<lb/>
於朋友離合之際得之矣曩而鄉里以氣義相傾許者<lb/>
<pb n="KR4h0152_WYG_287-1b"/>
僅十數人兄事者四人葉居升許自修葉士期黄逺廸<lb/>
也弟畜者五人盧希魯李季行張懐佐趙東彛也肩視<lb/>
者則王君進德張君原望楊君文遇楊君汝器及吾修<lb/>
德為五人也方十數人晤叙之頃剖析聖賢義理精㣲<lb/>
之藴古今成敗得失禍福之原人物賢否出處是非邪<lb/>
正之辨以至於鬼神之幽禮樂之著莫不更相切磋以<lb/>
求至當暇則觴酒賦詩於清風朗月之下談笑逹旦浩<lb/>
歌發金石激烈動雲漢直以天地為蘧廬萬物為芻狗<lb/>
<pb n="KR4h0152_WYG_287-2a"/>
古人為不足為功名為不難致其為樂也盖亦云至矣<lb/>
一旦星離而散南北存亡或遲棲於窮閒寂寞之濵或<lb/>
沒溺於車塵馬足之下使膠漆之盟飈逝電滅則其悲<lb/>
也亦豈淺哉然乆合者以樂為常乆離者以悲為素故<lb/>
皆不知悲之為悲樂之為樂也今予羇孤旅邸而與修<lb/>
德有適然之㑹倒囊沽酒刻燭夜分氣酣耳熱嗚嗚而<lb/>
歌襟抱肺肝無少凝滯予之懽暢皷舞方自謂龍門躍<lb/>
化之思未足以喻其適而離悲又復繼之執手長路相<lb/>
<pb n="KR4h0152_WYG_287-2b"/>
顧泣數行下人情至此謂非悲樂之真可乎修德歸諸<lb/>
友必相勞苦願以予言訊之其嘗與予相懽於既悲之<lb/>
餘相離於既樂之後者必以予言為然矣<lb/>
　　送卓景髙序<hi>王叔英</hi>
吾友卓景髙以行業修著有譽於人乆矣今年夏嘉興<lb/>
之海鹽縣學以浙江參議公之命遣二生走數百里致<lb/>
幣於景髙之廬請訓經於其學弟子戒行有日矣予與<lb/>
景髙交最深乃贈之以言曰韓子有云弟子未必不如<lb/>
<pb n="KR4h0152_WYG_287-3a"/>
師師不必賢於弟子世俗淺儒不知是道茍居師位輒<lb/>
不自下務以博聞多識篤服其徒然而聞未必博也識<lb/>
未必多也故於傳授荅問之間徃徃蔽其所短而見其<lb/>
所長隠其不知而罔為己知内以欺於心外以欺於人<lb/>
其為害也甚矣余昔與吾友同學於仙居張先生又同<lb/>
侍黄巖陳先生二先生皆吾鄉名師宿儒張先生者强<lb/>
記多聞諸經兼治然其為文常以示其徒習文者使言<lb/>
是非言之而是未嘗不從是不蔽其所短也陳先生者<lb/>
<pb n="KR4h0152_WYG_287-3b"/>
雖聞記有限然專精於尚書弟子請問有所不知未嘗<lb/>
强詞以對不曰忘之則曰我未之稽是不隠其不知也<lb/>
故當時門人輕劣無知者或議其短而敦厚有識者咸<lb/>
服其賢余數年來亦僭為師嘗念二先生所為故未嘗<lb/>
敢有欺於其徒嗟乎彼欺其徒者夫豈其所好哉盖亦<lb/>
有所恥而然也殊不知天下古今之事變無窮雖賢聖<lb/>
不能盡知况學者乎傳曰知之則曰知之不知則曰不<lb/>
知是知之之道也亦何恥哉孔子以大聖之才為七十<lb/>
<pb n="KR4h0152_WYG_287-4a"/>
子之師且以助我望於顔子以能起予稱於子夏由是<lb/>
言之為師者豈盡賢於弟子乎景髙以敦實厚重之資<lb/>
通潔盡精㣲之學其教人之術固恢恢乎有餘者又豈<lb/>
待於余言哉<lb/>
　　送陳克彬歸臨江序<hi>王叔英</hi>
余自兒童時則聞江西多愽學髙才之士衣冠文物之<lb/>
盛甲於天下然其民性率多輕悍忌黠為俗喜爭而善<lb/>
訟故最為難治而南昌贛吉為甚而臨江為尤甚觀其<lb/>
<pb n="KR4h0152_WYG_287-4b"/>
諺語之傳於四方者可知矣是以天下之仕者莫不憚<lb/>
官於其地而其人之官於四方者亦莫不見憚於人至<lb/>
於旅寓於江湖道途之間者或遇其人亦莫不憚之而<lb/>
不敢驟與之交然余自弱冠以來徃徃見其人之來官<lb/>
於吾邦者或以亷稱或以能顯或以謹厚見推其愚劣<lb/>
不稱任者固鮮而其以非道御物者予不多見余固知<lb/>
江西之多才而疑人言不可以盡信矣今年余來金華<lb/>
之永康永康之令劉公某南昌人也丞謝公某吉安人<lb/>
<pb n="KR4h0152_WYG_287-5a"/>
也二公皆以亷謹得民余至永康二公皆先以事去雖<lb/>
不及識其為人而聞諸邑人之言可以知其為君子固<lb/>
亦猶見之矣邑之稅使陳志善者臨江人也數過余邑<lb/>
庠其人温謹樂易與物無競而其子克彬適自臨江來<lb/>
省為人亦如其父而其才氣又自有出人者余於是益<lb/>
知江西之多才而益疑人言之不可以盡信矣豈其風<lb/>
俗與化移易而其人今非昔比也邪將余之所見皆適<lb/>
值其出於衣冠文物之胄者故有以拔乎其流俗邪是<lb/>
<pb n="KR4h0152_WYG_287-5b"/>
固未可知也使其人皆如余所見固云美矣使其俗果<lb/>
如予所聞則居其鄉而為其民之秀者豈不宜思所以<lb/>
變之之道乎余聞古之以匹夫而化鄉人者信有之矣<lb/>
顧其身之所立何如爾今克彬之歸也其尚益修其身<lb/>
以余前所聞之俗為鄉人戒以去其惡以余後所見之<lb/>
人為鄉人勸以進於善自一鄉而及於一邑自一邑而<lb/>
及於一郡以及於一方使天下之仕者樂官於其地而<lb/>
其人之官於四方者亦見樂於人而旅寓於江湖道途<lb/>
<pb n="KR4h0152_WYG_287-6a"/>
者亦莫不樂其人而願與之交如是則天下之人言江<lb/>
西者不特稱其學士大夫之賢矣豈不盛歟不然而或<lb/>
終使天下之人憚之如余所聞者固非四方君子之所<lb/>
願聞又豈不為彼方君子之所恥哉雖然予浙東人也<lb/>
浙之民俗視江西伯仲之間耳又安知天下不視之猶<lb/>
江西之人乎余之言盖非徒以勉克彬也亦因以自勉<lb/>
焉<lb/>
　　送章輝逺之永州序<hi>王叔英</hi>
<pb n="KR4h0152_WYG_287-6b"/>
昔蘓子由稱太史公行天下周覽四海名山大川與燕<lb/>
趙間豪傑交遊故其文踈宕頗有竒氣人或病之以為<lb/>
世之行天下者其足跡之所及固有多於太史公者矣<lb/>
其身之所接亦有賢於燕趙豪傑者矣然而鮮有能變<lb/>
其氣質而發為文章者遂以子由之言為浮誇之説予<lb/>
嘗騐之尋常出入於鄉里之間遇汙渠穢壤與夫凶人<lb/>
俗子則胸中為之愠悶湮鬰而不舒時登髙丘臨清壑<lb/>
及見可與言論之人則心目為之開朗意氣為之激揚<lb/>
<pb n="KR4h0152_WYG_287-7a"/>
然後信子由之言為不妄而知彼游天下而無増益者<lb/>
特世之庸人耳故嘗竊自嘆以為使得周流四方以覽<lb/>
觀天下之形勝而博交天下之豪傑其有以發舒吾之<lb/>
心目意氣者必有以大異於今日然以身有所寓而願<lb/>
莫之遂故循循至今年及彊仕而尚未有以多過於庸<lb/>
衆人是以每遇朋友之有逺行者必為心馳神徃且望<lb/>
其行必有得庶幾返而㑹合之際有以相發亦得以償<lb/>
其所願之一二焉今吾友生章輝逺將自臨海走六千<lb/>
<pb n="KR4h0152_WYG_287-7b"/>
里徃永州省侍其舅氏通守陳公人多義輝逺之能為<lb/>
是行在他人不知篤於親戚之義者固可以為難若輝<lb/>
逺之務學知道者特常事耳故余於輝逺是行不以為<lb/>
難而獨深有望於其因是行以覽江山之竒勝交賢能<lb/>
之人物而取益於已并望其他日還歸而有益於余盖<lb/>
輝逺今是行道途之所經由括蒼而有金華循三衢經<lb/>
廣信以下鄱陽轉豫章而泝清江厯宜春浮三德登衡<lb/>
陽以造於零陵其間名山大川竒才偉人冝未可以一<lb/>
<pb n="KR4h0152_WYG_287-8a"/>
二數其有開暢心目激昻志氣必有異於尋常萬萬者<lb/>
有不美質者亦將於是行變而為美况如吾輝逺之有<lb/>
美質者其變化宜何如兹行也吾知其所得必將有大<lb/>
過於人至於發為文章者乃餘事耳古人謂士别三日<lb/>
便須刮目相待余他日於輝逺歸必當大為之刮目焉<lb/>
輝逺其尚思有以副吾望而果有以發吾羇滯之懐可<lb/>
也<lb/>
　　送周判官詩文序<hi>周是修</hi>
<pb n="KR4h0152_WYG_287-8b"/>
聖天子即位改元之初政令一新厲精文治凡天下側<lb/>
陋遺逸懐竒抱珍之士莫不搜羅登進列於庶位厥明<lb/>
年復勑儒臣取古今君道臣道人事之載於典籍者櫽<lb/>
括類聚分嘉言善行懲戒以為各類之綱上自唐虞下<lb/>
逮元季采輯纂次用便觀覽因以成一代之制作亦將<lb/>
以為永世之龜鑑舉中外士流博見洽聞者㑹於翰林<lb/>
開館武殿之南廊以從事而草創之於時俊髦若天台<lb/>
陳好義徐好古葉仲汜延平鄭孟宣姑熟章謹建寧蘇<lb/>
<pb n="KR4h0152_WYG_287-9a"/>
伯厚李鐸呉中王汝玉張拱髙可大溧水王真邵武劉<lb/>
仲美大興李敏金華方叔衡朱子建寧波史維時金陵<lb/>
陸伯瞻浦江趙友同臨江周思吉郡顔子明蕭用道楊<lb/>
士竒暨予二十三人皆與是選於是天子喜其得人之<lb/>
盛命文學博士天台方孝孺總裁之命侍讀紹興唐愚<lb/>
士金華婁璉修撰吉郡胡靖三人者副之命修撰吉郡<lb/>
王艮編修荆州楊溥二人董督而討論之實建文庚辰<lb/>
十月十二日也詰旦錫宴館中既而大官給酒饍中使<lb/>
<pb n="KR4h0152_WYG_287-9b"/>
供筆札事非輕也居無何愚士艮鐸敏相繼物故友同<lb/>
以丁外艱去伯瞻以朝使去子明以辭老去好義仲汜<lb/>
子建可真士竒叔衡維時陞擢國子王府翰林官可大<lb/>
領扶溝令思領判湖廣安陸州未幾叔衡仲美又以疾<lb/>
卒於官思字存誠性古澹夷曠樂放林野且年逾耳順<lb/>
上疏力以衰絶不任事辭得㫖賜本官致仕朝之名士<lb/>
咸稱異嘖嘖曰賢哉存誠趨舍之有道而進退之合宜<lb/>
也於其南還輒相與詠歌以孜孜德業於家庭十載間<lb/>
<pb n="KR4h0152_WYG_287-10a"/>
一旦而際文明之運遇有為之君當可出之時勃然如<lb/>
風雲之從龍虎水火之就燥濕比之漢之東觀唐之𢎞<lb/>
文殆不是過余也與諸君子何其幸歟不二年餘而存<lb/>
者沒者動者止者去者就者有若是之不齊吁良可感<lb/>
也雖然沒者已矣而存者誠不可以不敬其身也動者<lb/>
升矣而止者亦不可以不安其命也去者得矣而就者<lb/>
尤不可以不勉其職也聖天子在上量同天廣其所以<lb/>
能從懸車之請而重賜賚之榮者一皆本之因心之仁<lb/>
<pb n="KR4h0152_WYG_287-10b"/>
無待勉强自然泛應而不覺其有契於古先哲王之令<lb/>
範如是也更後十年賢材並興德化周被四方底平余<lb/>
知聖天子之從請而重榮者又未必不如今日待存誠<lb/>
之廓然也余與諸君子又何其幸歟因詩文叙而槩述<lb/>
其巔末以為存誠贈亦以為當時斯文慶<lb/>
　　北京重遊序<hi>解縉</hi>
北京地形天下之雄傑險要士君子壯遊竒偉絶特之<lb/>
觀而名能文章抱負慷慨者常終其身而不能一至焉<lb/>
<pb n="KR4h0152_WYG_287-11a"/>
且以孔孟汲汲於濟世幽薊之國欲行仁政豈不能賢<lb/>
於滕費中牟絶長補短戛乎其難者哉不幸當大一統<lb/>
之時已無孔孟之迹降及晉宋好竒之士若謝安王逸<lb/>
少之流宋南渡諸儒務為格物致知之學者僻處一隅<lb/>
皆無因而至焉及元氏入主中夏佐以姚劉耶律諸君<lb/>
子雖因其邇於隂山以定都而地形之强實天下之雄<lb/>
傑險要撫據全盛幾將百年一時文章亦頗有竒氣未<lb/>
必非山川形勝風氣之觀感或有以助之也至於元季<lb/>
<pb n="KR4h0152_WYG_287-11b"/>
四方鼎沸而國都固猶晏然自若也葢其東連滄海西<lb/>
接晉冀南有瀰瀦太陸之利北有重關天險之固茍非<lb/>
天命有歸其主自遜於荒而以勢利相持雖引百萬之<lb/>
兵頓之堅城之下嵗月之間成敗利鈍未知其勢孰為<lb/>
得失也天朝太平三十餘年士君子壯遊於北京者多<lb/>
矣若吾友龍虎張氏崇顯葢嘗徃來而不一者也而予<lb/>
迺不能一遂其遊觀之樂每側聞天語退而稽諸簡册<lb/>
所載信古人之不我欺當孔孟之時地之不幸而不得<lb/>
<pb n="KR4h0152_WYG_287-12a"/>
遇賢聖之人當晉宋之時人之不幸而不得混一之世<lb/>
及元之世時之不幸有賢智之士在形勝之地而不獲<lb/>
明聖之主雖有文章其所稱道黼黻豈可與六經並傳<lb/>
哉故曰其皆不幸也吾友張崇顯今又将徃焉其為我<lb/>
訪灤河居庸與其豪傑俊人而謝之吾君無為而致垂<lb/>
拱吾民無事而樂雍熙一遊一豫将無不宜吾将酌直<lb/>
沽之水磨碣石之顛作為文章詠歌盛世自慶其竒遇<lb/>
固千載一時也某行旅多暇先為詩歌以俟<lb/>
<pb n="KR4h0152_WYG_287-12b"/>
　　送劉君孝章序<hi>解縉</hi>
學必有師傳朋友講習而後有所成不然雖至白首猶<lb/>
為僻學也豈惟成德文藝亦然余少時先君子教以書<lb/>
輒舉所聞於太樸危先生伯琦周先生而泝其源於趙<lb/>
呉興以上未嘗自為臆説也及教以為文輒舉黄文獻<lb/>
公歐陽文公之説而泝其源於曾王歐蘇栁韓班馬董<lb/>
賈先秦以上極於六經之奥未嘗自為臆説也及進而<lb/>
語諸道德輒舉所聞於大父竹梧翁而泝其源於劉靜<lb/>
<pb n="KR4h0152_WYG_287-13a"/>
修楊伯子以逹於關閩濓洛又未嘗為之臆説也是以<lb/>
一得之愚間有所見者實先君子師友之傳講習之餘<lb/>
所及也繼而登朝以所為文求正於平仲蘇先生先生<lb/>
與先君子受業於黄歐為同門於是傾竭所藴為予言<lb/>
余始益有所見焉詹君孟舉在元常及子山巙公之門<lb/>
又常聽教於危周二公於先君子又同門而予與詹君<lb/>
同官為中書舍人忘心咨問又盡得其説與先君子之<lb/>
言無二不舍晝夜思維至於今僅若有一髪之見至於<lb/>
<pb n="KR4h0152_WYG_287-13b"/>
道德則自先君子既沒世無復有講論及此者是以碌<lb/>
碌將為庸人之歸方慨然而自嘆也廬陵劉君孝章家<lb/>
世忠厚父兄宗族各以道相朂及授徒環川常與予友<lb/>
胡君光大游予亦聞之甚熟也去年光大延致來教其<lb/>
子予亦遣子從之遊孝章甚勤於學嗜為文與書而其<lb/>
此來也其尊君惇信先生欲其講於京師亦若先君子<lb/>
之望於予也惜乎為文為書吾黨有大愧於危詹諸君<lb/>
子而道德之懿則又茫如捕風雖談論且不能得其髣<lb/>
<pb n="KR4h0152_WYG_287-14a"/>
髴矣何以副吾孝章之意而承其尊公之志於是孝章<lb/>
將歸懼無以復其尊公也姑序予之所就者以相解歸<lb/>
而求之家庭涵濡簡編之講論将必有大過人者倚需<lb/>
童晤孝章又必有以副吾之所望廬陵螺江二程之從<lb/>
周子實始於此則廬陵固濓洛之淵源也俯山川之餘<lb/>
輝寧不有超然而獨晤者歟孝章毋若予之徒自嘆也<lb/>
　　送蕭善本序<hi>楊士竒</hi>
自余來京師十有五年於文溪武山之域父兄之鄉吾<lb/>
<pb n="KR4h0152_WYG_287-14b"/>
少壯出入嬉遊之處未嘗不在余懐也而遭逢聖明叨<lb/>
職近侍恩眷隆厚然材薄識陋不能效纖芥報稱日懐<lb/>
愧惕之不暇顧敢言其私哉而比年鄉人親交有至京<lb/>
師而過余者昔之壯者皆已蒼顔而華顛矣昔之童丱<lb/>
者皆已翹然楚楚矣而敬問吾父之執焉葢淪謝既盡<lb/>
不能不嘅焉怊悵也前三十年余所徃還講學今存者<lb/>
不三四人幸皆仕京師時得聚處討論相益以寛鄉邑<lb/>
之思善本亦當時所與還徃者近嵗始來為太學生無<lb/>
<pb n="KR4h0152_WYG_287-15a"/>
幾輒以使命出再嵗而還還數日又以展省歸未嘗一<lb/>
得從容盡意也臨别能無情乎雖然子歸而過縣門之<lb/>
南徘徊龍州嘆嘉應之不爽而觀於其人復有繼今而<lb/>
起者乎又過髙漚而試聽焉将有鏗然噌吰而出者哉<lb/>
又南望三顧之山而物色焉復有繼蕭清節髙風逺躅<lb/>
者乎有之而賢者将出其門乎其必有以慰余之思<lb/>
　　送徐僉憲致仕序<hi>楊士竒</hi>
仁宗皇帝臨御制詔吏部居官年七十聽致仕去有疾<lb/>
<pb n="KR4h0152_WYG_287-15b"/>
而年未及亦聽去申著令典葢於今四年仕者老病不<lb/>
任咸得所欲而士君子進退從容無所羇係有以見太<lb/>
平盛致矣四方出仕者之衆莫盛江西江西為縣六十<lb/>
有九莫盛吉水今致其事去者始見於徐君崇威崇威<lb/>
雖病其年未七十葢自洪武中起家為巡徼為征商永<lb/>
樂初入掌外制又出司讞陜西廣西二大藩知宿州僉<lb/>
山西憲事其為人持已愛民而平心易氣歴仕三十年<lb/>
未甞有一日顛蹶之憂然弊弊焉所以汩乎中應乎外<lb/>
<pb n="KR4h0152_WYG_287-16a"/>
者亦劬且倦矣今之决去固人情也崇威吉水故家吾<lb/>
亡友胡君光大女兄之夫也其在京師恒主胡氏故於<lb/>
余還徃甚厚光大嘗約余他日幸遂乞身相與具扁舟<lb/>
載壺觴書册泝沿贛江蕭峽之間潄芙蓉之丹泉酣澄<lb/>
江之明月歌咏聖澤逍遙以終餘年足矣時崇威聞之<lb/>
亦津津出喜色光大竟卒於官己十年余猶縻寵禄不<lb/>
能去也兩人夙昔所歆慕者今屬之崇威獨未知崇威<lb/>
入故鄉臨清䕃茂萬慮不興翛然自適之際北望京華<lb/>
<pb n="KR4h0152_WYG_287-16b"/>
數千里外尚有停雲之思者乎故於别也歌白駒之四<lb/>
章以為贈<lb/>
　　送熊自誠序<hi>梁潛</hi>
北京據幽薊之㑹偉大壯麗之觀古所謂形勝之都也<lb/>
士生於南服者常以不得徃遊其中為恨大理評事熊<lb/>
仲彛以扈從居於是其尊府自誠君來視之君時年七<lb/>
十餘矣鬚髪皓然而能輕萬里之逺自其家吉水汛大<lb/>
江涉淮道徐踰吕梁之險以至於此既至不以其冐涉<lb/>
<pb n="KR4h0152_WYG_287-17a"/>
險逺者為難且以其逺遊快覽為足喜其志可謂壯矣<lb/>
哉予於君同郡而子之去家者三年矣故聞君之來而<lb/>
喜君為人藹然温厚既老嗜欲不足動其中而獨喜奕<lb/>
雖風雪苦寒之夕猶不廢予不善奕心竊好之每與君<lb/>
奕輒敗北亦未嘗厭也時侍講鄒君仲熙曾君子棨亦<lb/>
喜奕鄒君少劣於予獨子棨精出過人累與予奕輒累<lb/>
勝自君之來子棨數與君對君稍難之而其勝與負常<lb/>
均君又常佐予以一勝子棨因大笑以為樂夫古人適<lb/>
<pb n="KR4h0152_WYG_287-17b"/>
情於物於夫六藝之外又有所為投壺之戯而傳之於<lb/>
禮文以為平居閒暇之雅戯也奕之為戯亦平居所以<lb/>
役其心智者也孔子曰不有博奕者乎然或者其心之<lb/>
不專審之不固則皆不能精如予之與鄒君者是也雖<lb/>
然予之與熊君好也豈直以此而己哉顧惟逺去其鄉<lb/>
而忽然得以歡娯而嬉戯以遂忘其旅寓之思如在乎<lb/>
里閭鄉黨之近其為樂可勝道耶夫樂之既深則於其<lb/>
去有别離不忍之態亦人之常情也於是子棨相率賦<lb/>
<pb n="KR4h0152_WYG_287-18a"/>
詩送之予因道其平居相與之樂以為序若夫君之享<lb/>
有禄養於既耄之年以得周覽夫兩都之勝其所得亦<lb/>
豈在此而已乎<lb/>
　　送楊𢎞璧序<hi>梁潛</hi>
楊君𢎞璧家故西昌鉅族也當其盛時一門父兄席累<lb/>
世之豪臺池花木金珠犀璧之富與封君徹侯相埒及<lb/>
遭亂離家事日非君亦﨑嶇江淮之間而遂家焉葢其<lb/>
時君年四十六壯志銳氣輕離别而易之及其老也思<lb/>
<pb n="KR4h0152_WYG_287-18b"/>
見其親戚墳墓日夜南向而悲葢己五十年於外矣而<lb/>
後歸則蒼顔白髪頺然衰老見者駭愕不知為楊君也<lb/>
過其閭問道而後入道其姓名老者驚而少者疑焉問<lb/>
其祖之昆弟無知之者其父之昆弟無幾人焉已之昆<lb/>
季間有存者焉非老則病杖而後來而窮奴老傖之尚<lb/>
在者皆當年雄力自視無前者君猶僅識其狀貌也故<lb/>
居遺址荒煙蔓草塜墓纍然而牛羊鳥獸之跡交乎其<lb/>
間者皆當時賓客歌舞而歡樂之所也君於是愴然悲<lb/>
<pb n="KR4h0152_WYG_287-19a"/>
之念徃事如在夢中惜其去之乆而還之不早也既而<lb/>
君之從子益智拜君而勞苦之置酒㑹故人賓客留君<lb/>
毋去此故土然君占籍鳯陽已乆為留數月乃去歸時<lb/>
攜其中子某與偕行因謂之曰吾老矣先人墳墓在此<lb/>
者汝謹識之無忘於乎君生於富貴未壯而困於羇旅<lb/>
老猶不忘其鄉非其心拳拳篤厚能如是哉夫人事變<lb/>
故不常而人之一身榮辱升沈跬歩有不能保者而况<lb/>
數千里之外數十年之乆能守其身而不墜其先又豈<lb/>
<pb n="KR4h0152_WYG_287-19b"/>
非其心篤厚之報哉君少從予先大父心易先生受業<lb/>
與先君有筆硯之好故衆為詩餞君之去而予為之序<lb/>
所以備道夫人事變故之際者有以見君之不忝其先<lb/>
為難能也<lb/>
　　送周如陵序<hi>梁潛</hi>
子徃年教於蜀之滄溪泝夷陵而入三峽仰視羣山如<lb/>
萬仞壁立岷江東下束於兩崕其勢若不得放抑遏之<lb/>
極驚跳怒躍逆而為囘湍激而為飛瀑觸而為奔瀾其<lb/>
<pb n="KR4h0152_WYG_287-20a"/>
尤險者則為虎頭鹿角盤渦百尺旋轉若車輪轟然萬<lb/>
壑皆應觀者莫不目眩不禁也過䕫萬而上三巴稍稍<lb/>
見平波緩流然巴郡據三江之險因石為城懸溜飛㵼<lb/>
雲霧中益可愛也自是西走千三百餘里始入成都平<lb/>
曠坦夷疏江為渠散注平疇幾千里其西有雪山縞皓<lb/>
明潔與辰暾爛然相照葢天地間之竒觀獨偏方遐國<lb/>
擅而有之使遨遊隠逸之士得時時臨望以盪滌其志<lb/>
意何其快也又其地有諸葛武侯之遺教關張之忠節<lb/>
<pb n="KR4h0152_WYG_287-20b"/>
勁氣至今不衰又蘇氏父子文詞壯徤數百年來無有<lb/>
過之者故蜀之勝又不獨山川然也予去之十年至今<lb/>
念之不己今年夏忽廬陵周君如陵歸自成都訪予京<lb/>
師之旅邸極道徃時之遊且樂予不覺解心適神焉今<lb/>
如陵又將西遊惜不能與之俱翺翔其間也雖然人之<lb/>
情因事而感固不繫山川之遭杜少陵窮愁悲慨終身<lb/>
不釋豈蜀之山川獨有以慼其中耶彼所遭之時為然<lb/>
也然則吾與如陵壯年遊樂何可不知所自哉凡與如<lb/>
<pb n="KR4h0152_WYG_287-21a"/>
陵交者皆為詩以餞之而中書舍人呉君平仲為書西<lb/>
川壯遊四大字於巻首以予故嘗遊於蜀也屬為序之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_287-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百八十七<lb/>
</p>
<p>
</p>
  </div>
</body>
</text>
</TEI>
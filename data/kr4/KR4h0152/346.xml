<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百四十六</head>
    <p>
<pb n="KR4h0152_WYG_346-1a"/>
欽定四庫全書<lb/>
　明文海巻三百四十六　　　餘姚黄宗羲編<lb/>
　　記二十<lb/>
　　　紀事<lb/>
　　趙氏客逰述<hi>茅坤</hi>
客有趙廷瑞者雲南大理府太和縣人也字子龍别號<lb/>
中嶽少讀書能文章補博士弟子員數省試不第輙棄<lb/>
去然故嘗習青囊所歴名山水必按青囊以指畫風氣<lb/>
<pb n="KR4h0152_WYG_346-1b"/>
融結聚散向背之畧或驗或不驗將客逰中州且訪異<lb/>
人也於是囊一瓢浮家而出由貴陽入蜀久之泝江流<lb/>
下荆州謁武當北轉許鄧渡河洛涉漳洺以次於燕又<lb/>
久之無所遇所過帝王陵寢及古今將相名賢學士家<lb/>
墓兆必仰而眺俯而步哦吟規度驗或六七復柬逰泰<lb/>
山過闕里南窺鳳陽以達於金陵而高皇帝及武寜中<lb/>
山以下至諸侯王百戰之處稍稍徧矣已而過浙訪天<lb/>
台石梁及錢塘西湖之間獲從予同年侯二谷陳敬亭<lb/>
<pb n="KR4h0152_WYG_346-2a"/>
兩方伯逰兩方伯公夀藏並君所卜築也於是挾陳方<lb/>
伯贈文及侯方伯所為書以抵予時萬厯乙亥也君年<lb/>
六十而所當江湖間亦十有三禩矣予頗竒之前問君<lb/>
家君曰吾離家時兒重華僅七齡所從母與姊妹及蒼<lb/>
頭軰殆六七口存亡不可知稍出陳方伯所贈文讀之<lb/>
大較悲君之衰且老而亟為束其裝以歸者也予亦投<lb/>
之以詩曰近獲陳琳江上檄知君家世傍昆明丁年數<lb/>
巻青囊出白首一瓢滄海情萬里關山花外夢王孫芳<lb/>
<pb n="KR4h0152_WYG_346-2b"/>
草客中程夜依南斗看天象已卜使星馬首迎座上客<lb/>
互起而歌歡飲且醉並督促君君亦唯唯豈謂君别去<lb/>
五載矣猶棲遲東海并匿錫山道中君所遺妻已没重<lb/>
華壯且冠年二十一而君客逰萬里外杳不得君遺之<lb/>
以音也於是日夜欷歔而號不自己葬其母嫁其姊與<lb/>
妹請路郵於郡太守而出當是時族子姻黨及閭里間<lb/>
并危言沮之華哭而題之壁曰少小違親十五年思親<lb/>
不見日凄然從今即與家人訣不覩親顔誓不還於是<lb/>
<pb n="KR4h0152_WYG_346-3a"/>
族子以下共為之太息以去華復謀曰吾少不諳父貌<lb/>
即道逢之不識也榜其背曰萬里尋親又恐父東西南<lb/>
北之蹤無所從也别為繕冩里系及父年與貌數千紙<lb/>
所歴州郡都㑹之次輙遍為榜之宫觀街市間已而又<lb/>
曰聞武當之山名天下吾父好名山當或過之且聞山<lb/>
之神故靈於是踰漢沔而西禱之武當葢萬厯戊寅十<lb/>
二月二十有二日也紫霄宫道士間攜之過太子巖巖<lb/>
之隂有字曰嘉靖四十四年十二月二十二日雲南大<lb/>
<pb n="KR4h0152_WYG_346-3b"/>
理府人趙廷瑞朝山至此葢君所故嘗逰而書之者華<lb/>
讀之哭且慟道士謂曰若父曩逰年以十二月二十二<lb/>
日駐此若今過之復同月日可以卜逢若父者之兆矣<lb/>
於是華亦尾而書之曰萬厯六年十二月二十二日雲<lb/>
南大理府趙廷瑞之子重華蹤父至此由南陽頴夀東<lb/>
涉淮泗以泝金陵又卒無所遇謀曰今且渡江矣聞三<lb/>
茅峰冠江以南吾再禱之禱訖宿觀音寺夢𤣥帝鈎簾<lb/>
而坐華哭而前訴云云帝呼謂曰汝父猶未死如是者<lb/>
<pb n="KR4h0152_WYG_346-4a"/>
三覺而爽然從丹陽過毘陵前復被盜攫其貲以去所<lb/>
遺者獨前所請郡太守路郵耳當是時華窘甚且行且<lb/>
乞次横林觀音寺忽一老僧杖錫而前雙眉覆面殆浮<lb/>
百年者也前謂曰孺子何從來華曰吾雲南人吾父出<lb/>
訪中州諸名山不歸者十有七載矣吾是以萬里裹糧<lb/>
蹤父至此而猶未獲也不幸為盜所窘且奈何僧曰汝<lb/>
胷所囊者何曰路郵輙出以示僧僧笑曰汝父猶未死<lb/>
客無錫南禪寺中汝苐往又顧囑他道人導之老僧忽<lb/>
<pb n="KR4h0152_WYG_346-4b"/>
不見明日偕道人過南禪寺俄而遇君君鬚髮皤然白<lb/>
矣華心疑屬父而又未敢請也伏地曰吾雲南人吾雲<lb/>
南人君亦絶不識華貌且以為故鄉人也於是擕之同<lb/>
道士南嚮坐華泫然曰吾父離家逰中州故萬里蹤訪<lb/>
以至於此君得無即吾父已乎君笑曰吾離家已十七<lb/>
載所遺兒比僅七齡存亡不可知焉能到此華於是前<lb/>
擕君而哭并出所囊路郵以示君君讀之始驚且前問<lb/>
母及姊妹以下華隨一一口畫始末父子廼相擕哭而<lb/>
<pb n="KR4h0152_WYG_346-5a"/>
慟所與俱道人及寺中他客逰者亦相嚮助泣俄而寺<lb/>
逺近及城以内外諸搢紳先生明日轉相告為之過寺<lb/>
而刺本末共為嘖嘖太息不能已鹿門山人聞而異之<lb/>
次其事如左系之以言曰中嶽山人者特澹宕不收古<lb/>
之夷曠之士也若華者嗟父之客逰於外也不憚萬里<lb/>
陸則穿瘴癘冰雪之棧水則犯魚龍波濤之宫間關踣<lb/>
頓殆且百死卒之天矜其困假之神夢及異人者以遇<lb/>
嗟乎抑亦竒矣吾故哀而録之附古者蓼莪之詩庶幾<lb/>
<pb n="KR4h0152_WYG_346-5b"/>
乎異日者不致露零草莾也已<lb/>
　　紀剿徐海本末<hi>茅坤</hi>
嘉靖丙辰徐海之擁諸倭奴而冦也一枝由海門入畧<lb/>
維揚東控京口一枝由淞江入掠上海一枝由定海關<lb/>
入略慈谿等縣衆各數千人而海自擁部下萬餘人直<lb/>
逼乍浦而岸岸則破諸舟悉焚之令人人各為死戰又<lb/>
導故窟柘林者陳東所部數千人與俱併兵攻乍浦城<lb/>
葢四月十九日也當是時朝廷方奪故總督而新總督<lb/>
<pb n="KR4h0152_WYG_346-6a"/>
胡公自提督代之甫八日問幕府麾下募卒僅三千人<lb/>
俱孱弱不可用故總督所徴四川湖廣山東河南諸兵<lb/>
俱罷去所為緩急者特容美土兵共千人及叅將宗禮<lb/>
所籍河朔之兵八百人耳南北諸倭酋不下數萬諜者<lb/>
聲言他酋分掠江淮於越諸州郡間以扼援兵而海等<lb/>
當窟乍浦下杭州席捲蘇湖以脇金陵氣恣甚總督胡<lb/>
公方召諸司畫計無何故提學阮公代胡公為提督檄<lb/>
未至夜半聞乍浦圍巻甲趨之胡公亦分遣兵澉浦海<lb/>
<pb n="KR4h0152_WYG_346-6b"/>
鹽之間為聲援而自引兵壁塘西相犄角居頃之海頗<lb/>
聞新總督胡公即故御史所嘗提兵督戰於鶯湖王涇<lb/>
之間而覆之者氣稍沮㝷罷乍浦圍聞兩公方擁兵壁<lb/>
近郊不復敢窺杭於是徑路峽石越皂林出烏鎭以北<lb/>
烏鎭者即海故所犯蘇湖舊路也當是時胡公既獲諜<lb/>
度蘇湖之間惟鶯湖為四戰地於是檄河朔兵自嘉興<lb/>
入駐勝墩陣而待因以呉江水兵遮其前湖州水兵尾<lb/>
其後而公自引麾下募兵及容美土兵衡擊之提督阮<lb/>
<pb n="KR4h0152_WYG_346-7a"/>
公自石門聞賊且出烏鎭也即道挾河朔之兵騎而馳<lb/>
及之於皂林令善射者且躡且射賊稍稍引去賊縱數<lb/>
百人嘗之輙又敗去賊怒甚鼓噪而前提督阮公勢皇<lb/>
急於是走輕舸入桐鄉城而叅將宗禮與禆將霍貫道<lb/>
等廼自張左右翼厚集其陣以待戰數合擊殺數千人<lb/>
㑹日暮賊且引去時賊氣頗窘而宗禮霍貫道等亦已<lb/>
絶嚮道不得擇善地便水草以自休止明日餓而戰賊<lb/>
遣候者樹而望葢孤壘以塹無他援者也大喜復縱兵<lb/>
<pb n="KR4h0152_WYG_346-7b"/>
以半擊其前以半繞其背而霍貫道河朔故驍將也大<lb/>
呼衆力戰矢砲如雨下無不人人一當十復擊殺數十<lb/>
百人而貫道亦手自刃十餘人賊益怖海且中砲欲馳<lb/>
去㑹火藥盡霍貫道面宗禮仰天呼曰吾兩人再得藥<lb/>
數斗可以了此賊矣未幾貫道與宗禮俱陷衆大敗賊<lb/>
遂乘勝圍桐鄉時總督胡公已引兵躡石門聞之澘然<lb/>
流涕曰河朔之兵既敗我兵皆氣奪莫敢戰東南之事<lb/>
無復可支矣賊已困桐鄉假令復分兵困石門以刼我<lb/>
<pb n="KR4h0152_WYG_346-8a"/>
我兩人譬之枹而自沉也國家且柰何於是還省城檄<lb/>
諸路兵為戰守計先是胡公始為提督時嘗與監督尚<lb/>
書趙公謀曰國家困海上之寇數年於兹矣諸酋奴乘<lb/>
潮出没將士所不得斥堠而戍者人言王直以威信雄<lb/>
海上無他罪狀苟得誘而使之或可隂擕其黨也於是<lb/>
遣辯士蔣洲陳可願及故嘗與王直友善者數輩入海<lb/>
諭直直果感悦願如約遣其養子茅海峯欵定海關謝<lb/>
過間以諭海海已散他島勾島人入刼故不相及而海<lb/>
<pb n="KR4h0152_WYG_346-8b"/>
峯者云云彼固未之聞也公策曰直與海雖順逆不同<lb/>
其勢固唇齒也直既悔悟海獨不可以大義説之乎不<lb/>
然彼貧人也誘之以利或可扭其心聞桐鄉城小而堅<lb/>
緩之數十日則永保戍兵至固可破之矣於是疾走人<lb/>
諭海峯因厚遺諜者隂過海所曰直已遣子欵定海關<lb/>
朝廷固且赦之矣若獨無意乎新總督威名非曩時比<lb/>
且仰體朝廷徳意推心置人腹若不乘此時解甲自謝<lb/>
他日必為虜矣海頗然其計於是亦遣酋自謝約罷圍<lb/>
<pb n="KR4h0152_WYG_346-9a"/>
去因以要公稍出中國貨物遺他倭酋而疏釋其罪公<lb/>
佯諾輙以銀牌綺幣厚遺來謝酋而隂令營中盛兵容<lb/>
私諜者故縱酋瞰之酋既徳公遺又内怖公之兵威也<lb/>
歸以報於海明日復遣他酋來謝公視之如初凡數復<lb/>
海於是始歸心於公願為公死之矣然陳東獨心竊疑<lb/>
海私公遺猶怏怏未之從也海間遣酋次桐鄉城下私<lb/>
語城上兵曰某已聽總督胡公約解去矣城東門故柘<lb/>
林賊陳東黨也鴛悍不吾從若謹備之是夕海果道石<lb/>
<pb n="KR4h0152_WYG_346-9b"/>
門而西且乞他兵於公以夾擊東公猶心訝未之許而<lb/>
東獨盛為樓櫓撞竿以撞城而桐鄉令金燕者疆幹吏<lb/>
也城中一切兵仗火藥諸已繕備提督阮公復躬厲矢<lb/>
石狥城上人令合散千金募敢死之士督戰益亟所殺<lb/>
傷賊亦數十人方撞竿自樓櫓中躍而撞城城壞一男<lb/>
子為緡索圜撞竿所擊故窟處竿至即緡挽以上斬之<lb/>
又募冶者煮鐵汁灌城下酋城下酋不敢逼東既無何<lb/>
聞海等解去道逺勢且孤亦相與稍稍引去圍始解而<lb/>
<pb n="KR4h0152_WYG_346-10a"/>
提督阮公出矣時五月二十三日也方阮公困桐鄉時<lb/>
固日夜望總督胡公援兵之至而胡亦重念東南之安<lb/>
危身之禍福與阮公相旦暮情固急業已遣兵備劉公<lb/>
督同留守王倫宣撫田九霄勒兵自嘉興入壁斗門分<lb/>
守汪公督同知縣張冕勒兵自湖州入壁烏鎭叅將丁<lb/>
瑾勒兵自海鹽入壁王家店指揮樂塤督同千户羅天<lb/>
與勒兵自石門入壁石門鎭又令石門令崔近思收河<lb/>
朔之散卒入城為聲援兵四面環賊逺者二三十里近<lb/>
<pb n="KR4h0152_WYG_346-10b"/>
者十餘里而陣然各以狃皂林之敗逡廵惶怖不敢逼<lb/>
而公業遣諜羈説賊亦日夜遲永保戍兵之至以决一<lb/>
戰也計無可柰何而胡公與阮公兩人者為同年故深<lb/>
相結也及援兵不合阮公自圍中頗急於是兩相猜而<lb/>
他謗者與為飛語撼兩公者盈道路矣當是時朝廷聞<lb/>
東南之冦即日出尚書趙公督山東河朔諸兵援之又<lb/>
兩公所私相猜者語頗聞於趙公趙公亦故與兩公者<lb/>
為肺腑交所嘗兩推轂中朝以鎭東南者念兩公卒有<lb/>
<pb n="KR4h0152_WYG_346-11a"/>
郤則東南之事牴牾不可圖於是日夜引兵而南至揚<lb/>
州則阮公業已出桐鄉圍東渡錢塘狥㑹稽諸下邑擊<lb/>
他賊胡公亦聞尚書趙公之至且戰且南淮陽毘陵之<lb/>
間無足慮獨海為巨孽間雖狃而内附中固不可測而<lb/>
上海之賊萬餘人由呉淞江西引方急廼日遣諜者啗<lb/>
海以金帛而説之東出海上擊他賊海亦果收諸倭酋<lb/>
出乍浦道平湖時諜報呉淞江之賊已鼓行入嘉善界<lb/>
欲西合海公念海萬一卒他變兩相合柰何因䇿海始<lb/>
<pb n="KR4h0152_WYG_346-11b"/>
已焚舟為深入今不得舟必急於是遣諜詗海謂海既<lb/>
得内附何不如故約勒兵擊呉淞江賊且簒奪其輜掠<lb/>
舟以歸海果然其計即日引諸酋逆之朱涇道上斬首<lb/>
若干級餘賊遂夜走以故海不及簒奪其舟而還及他<lb/>
酋脱而出海也公又别遣總兵俞大猷伏飛艦海上遮<lb/>
擊之溺且盡於是海既徳公不敢背又聞呉淞江賊之<lb/>
出為海兵所遮擊益内怖日輸欵於公遂輦故所戴飛<lb/>
魚冠及他堅甲名劍數十種並以輸公而且遣其弟洪<lb/>
<pb n="KR4h0152_WYG_346-12a"/>
入質於公公固佯納之公又諜聞海麾下獨書記葉麻<lb/>
為長酋其為人頗黠而悍近與海争一女子有微郤非<lb/>
用間急縛之則無以死彼之内附之心於是遣諜就海<lb/>
帳中諷海縛葉麻出葉麻出而諸酋中故𨽻葉麻部曲<lb/>
者稍稍怨且懼矣怨且懼恐生他釁則又以他罪縛縛<lb/>
幾百餘人公又策陳東於諸部曲中與葉麻聲相倚頃<lb/>
以桐鄉之役兩相睚眦者也數遣諜持簪珥璣翠遺海<lb/>
兩侍女令兩侍女日夜説海并縛東海既諾而陳東者<lb/>
<pb n="KR4h0152_WYG_346-12b"/>
薩摩王弟故帳下書記酋海固未之能也於是出葉麻<lb/>
囚中令其詐為書於東反兵賊殺海其書故不以遺東<lb/>
隂泄之於海激怒之使并縛東海讀其書涕雙下益徳<lb/>
公之不忍為東所賊殺之也日夜謀縛東以報公居無<lb/>
何尚書趙公移兵渡江來所過州縣數舉兵向賊賊輙<lb/>
敗走俘斬若干級兵威大布當是時公已知海之甘心<lb/>
於東不忍疾擊海疾擊之兩人廹而深相結則東南之<lb/>
事未易圖而尚書趙公之至也私約公共部署兵擊海<lb/>
<pb n="KR4h0152_WYG_346-13a"/>
日急且召公故所遣諜面詰之曰若為吾諭海海連兵<lb/>
以來罪不容死非縛陳東及斬千餘級以獻恐無以謝<lb/>
朝廷若能則吾黨同督府諸公疏釋之不然若且虀粉<lb/>
矣是時阮公亦至於是海益怖出所故掠中國貨物千<lb/>
餘金賂王弟詐請東代署書記海因夜得東即縛以故<lb/>
約復於胡公葉麻與陳東相繼縛而諸酋長汹汹内亂<lb/>
矣是時諸酋長既疑且怨海無鬬心故其氣日窘海亦<lb/>
自度縱令反故島當亦必為諸酋長所賊殺故為内附<lb/>
<pb n="KR4h0152_WYG_346-13b"/>
日固而公與趙公簿責海益急海既急因念欲掠舟出<lb/>
海恐為海上兵所刼欲列壘拒官兵又業已内附不忍<lb/>
背且陳東黨固日夜襲殺之也公䇿曰彼既亂吾可乘<lb/>
之矣因遣諜私海曰吾固欲寛若趙尚書爺以若罪孽<lb/>
大何不聽吾艤數十艘海上若且誘之逐海上艘令俘<lb/>
斬千餘級以謝趙公而若因得以自完乎海不得已且<lb/>
疑且諾因約兵備副司劉公引兵伏乍浦城中而某日<lb/>
時某當引衆出海岸去乍浦城半里而陣佯令衆酋逐<lb/>
<pb n="KR4h0152_WYG_346-14a"/>
海上艘某手旗麾之城中官兵即舉燧為號從城中出<lb/>
亟擊勿失諸官兵卒如故約乘之諸倭酋逐海上艘如<lb/>
蟻不及還兵鬬於是諸官兵得乘勢蹂而前不傷一卒<lb/>
所俘斬數十百人没海者無算於是海自以數有功於<lb/>
朝廷願與部下諸酋長入欵具庭謁胡公與尚書趙公<lb/>
提督阮公及廵按趙公並許之諜往復期以八月初二<lb/>
日然海猶恐隂設甲士刼之先期一日卒擁酋數百人<lb/>
胄而陣平湖城外自帥酋長百餘人胄而入平湖城中<lb/>
<pb n="KR4h0152_WYG_346-14b"/>
求欵四公者計不許恐他變遂許之海與諸酋長北嚮<lb/>
面四公按次稽首呼天星爺死罪死罪海欲再為欵胡<lb/>
公而未之識因顧諜諜目示之海復面胡公稽首呼天<lb/>
星爺死罪死罪胡公亦下堂手摩海頂謂之曰若苦東<lb/>
南久矣今既内附朝廷且赦若愼勿再為孽海復稽首<lb/>
呼天星爺死罪死罪於是四公厚犒遺之而出是日城<lb/>
中人無不洒然色變者海既出諸公者固已忿恚海之<lb/>
列欵獨胄而入屬彊脇無禮又不及如諜故所期月日<lb/>
<pb n="KR4h0152_WYG_346-15a"/>
而先日卒至也其習行黠若此於是闔謀不勒兵誅之<lb/>
他日必為患計部下尚千餘人猛鷙難即破永保兵猶<lb/>
迤邐逺道未至也於是佯令海自擇便地居之海果自<lb/>
擇便地得沈家庄即僦沈家庄與居之是為八月八日<lb/>
當是時衆復諠然譁諸公輩何不撲滅海不然且縱之<lb/>
出海上令自解去顧豢虎以自禍也不知諸公者固有<lb/>
待於是胡公與尚書趙公提督阮公私自部署兵又日<lb/>
夜遣使趣永保兵來㑹兵未集恐海驚禍且肘腋間胡<lb/>
<pb n="KR4h0152_WYG_346-15b"/>
公日遣諜言海且啗海如曩時因謀以請於趙公曰吾<lb/>
聞善兵者乖其所止海與陳東黨業已深相仇今合而<lb/>
兩附者廹故耳聞沈家庄故東西兩處而中綰河為塹<lb/>
何不説海以西沈家庄居陳東黨而自擇東沈家庄以<lb/>
居部下酋乎諜以諭海海果如其言頃之永保兵至㑹<lb/>
海輸二百金於公市酒米公復與趙公謀以藥毒其中<lb/>
而歸之又令陳東詐為書夜遺其黨曰海已約官兵夾<lb/>
剿汝軰矣陳東黨果疑而夜伏邏卒東沈家庄道上瞰<lb/>
<pb n="KR4h0152_WYG_346-16a"/>
之適海惶急因令酋竊兩侍女出道上而急則因間道<lb/>
走幕府以自托邏卒瞰知之歸以報於陳東黨陳東黨<lb/>
聞之大驚即勒兵簒兩侍女過海所罵曰吾死若俱死<lb/>
耳遂私相矟而鬬海中矟衆大亂明日官兵四靣合牆<lb/>
立而進保靖兵先嘗之稍卻河朔兵乘之又却俄而胡<lb/>
公擐甲厲聲叱永保兵左右列大呼而入瞰壘下擊㑹<lb/>
風烈公麾衆束千餘炬人各持炬縱火焚之海窘甚遂<lb/>
沉河死甫食頃人人鷙而攫千餘酋蒐斬殆盡矣中所<lb/>
<pb n="KR4h0152_WYG_346-16b"/>
故飲毒首虜黑色者凡三百餘人於是永保兵俘兩侍<lb/>
女而前問海何在兩侍女者王姓一名翠翹一名緑妹<lb/>
故歌妓也兩侍泣而指海所自沉河處永保兵遂蹈河<lb/>
斬海級以歸江上丈人曰海以一緇衣起島上五年之<lb/>
間百戰百勝朝廷遍徴海内諸名將與之蹀血呉越諸<lb/>
州郡間未聞有俘其偏卒者方其擁兵數萬人分五道<lb/>
入湛舟以戰示無復還意當是時其氣飄忽奮迅固已<lb/>
欲吞江南而下咽矣何其猛也已而困於胡公區區之<lb/>
<pb n="KR4h0152_WYG_346-17a"/>
餌卒之糾纒狼狽以自翦而死若刲羊豕然豈非所謂<lb/>
人固屈於慾也乎善哉友人唐司諫嘗曰始賊盛兵圍<lb/>
桐鄉時假令胡公持<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>
                    <graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>不量彼已而鼔兵以戰一蹶<lb/>
而僨東南事去矣今且堅忍舒徐以收之兵法曰利而<lb/>
誘之亂而取之若胡公者可謂合兵變者也雖然公開<lb/>
襟多自喜嘗欲倣諸葛武侯縱孟獲故事且生縛海獻<lb/>
之天子䟽請海與王直兩人者為戈媒於海上而因以<lb/>
纓繫海上酋嗟乎公之心固雄虎檻而逸亦危矣幸而<lb/>
<pb n="KR4h0152_WYG_346-17b"/>
趙公與公沉謀捥公手曰不殺海吾兩人無以仗劍報<lb/>
天子公意遂决不然彼讒口之所以交吻於公者豈其<lb/>
小哉<lb/>
　<lb/>
　<lb/>
　<lb/>
　<lb/>
　明文海巻三百四十六<lb/>
</p>
<p>
</p>
  </div>
</body>
</text>
</TEI>
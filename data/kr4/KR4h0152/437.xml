<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百三十七</head>
    <p>
<pb n="KR4h0152_WYG_437-1a"/>
欽定四庫全書<lb/>
　明文海卷四百三十七　　　餘姚黄宗羲編<lb/>
　　墓文九<lb/>
　　　文苑<lb/>
　　河南參政王遵巖墓表<hi>雷禮</hi>
遵巖王先生既卒𦵏其壻㑹稽尹莊君祉求余表其墓<lb/>
思昔壬辰之年先生官吏部莭操文學為時推目余方<lb/>
釋褐偶以文字相知見先生立志逺大不翕翕以相驩<lb/>
<pb n="KR4h0152_WYG_437-1b"/>
亦未嘗悻悻以自忤意必入贊邦經建不朽業乃一蹶<lb/>
二十餘年竟弗起耶先生諱慎中字道思别號遵巖東<lb/>
州晉江人也幼稟慧質讀書日誦數千言輙了悟不煩<lb/>
師觧年十四補弟子郡守葛公見所試舉子業竒之曰<lb/>
兒異日當為天下士詎取科第己耶十七舉於鄉明年<lb/>
嘉靖丙戌第進士疏乞歸娶二十赴銓授户部主事監<lb/>
兊通州舊以覈糧頞虧虛為稱職多操一切先生惻然<lb/>
曰運卒疲轉輸極矣不厚加優䘏徒刻削為耶取宿滑<lb/>
<pb n="KR4h0152_WYG_437-2a"/>
故為留滯者懲之不輙貸一日視糧胥以浥爛告先生<lb/>
曰此船漏所致非彼罪也但不宜乆貯爾即給散於軍<lb/>
曰此一軍所虧粟粒耳可以免賠償者㡬何人於是運<lb/>
卒相慶曰王大人活我其曲悉人情類此差滿調禮部<lb/>
祠祭司時天子崇祀典多始創無故牘可稽大宗伯命<lb/>
先生起草獨推原禮意揆時折中雅稱上㫖辛夘鄉試<lb/>
廷議以京朝官主各省試事勅先生主試嶺南善鑒别<lb/>
越嵗壬辰所取士林大欽果廷對魁天下尋轉主客員<lb/>
<pb n="KR4h0152_WYG_437-2b"/>
外郎㑹詔取文學士充館職輔臣欲羅致先生使人喻<lb/>
意先生固不徃謁竟為所沮又因屬人望改吏部考功<lb/>
員外郎以塞之未㡬陞驗封司郎中時少宰兀崖霍公<lb/>
韜與輔臣有宿憾毎於衆中譽先生同列附輔臣指共<lb/>
擠之因先生疏論封典坐以變更成法謫判常州值江<lb/>
隂缺令撫按欲擬署篆疑先生必辭先生喜得親民事<lb/>
自效請檄以行延見耆老審所宜利者注指之即米鹽<lb/>
事不憚煩邑有髙姓者怙勢侵牟鄉民習為奸市先生<lb/>
<pb n="KR4h0152_WYG_437-3a"/>
㢘得其状寘之獄併鉤摘諸不逞者並伏其辜邑用肅<lb/>
然未㡬陞南京戸部主事禮部員外郎尋轉山東僉事<lb/>
提學校先生敦風教以身為標齊魯故事學官迓上官<lb/>
類跪輿臺前不以禮處廼諭之曰師必自重而後可以<lb/>
教人若輕其師是輕其教也令以士禮相見校士秉至<lb/>
公不徇舊案所識抜者多為時聞人踰年轉江西參議<lb/>
值章聖梓宮由九江入楚下吏懼誤供給有棄職以逃<lb/>
者先生徃董其事裁約以禮人不知疲繼陞河南參政<lb/>
<pb n="KR4h0152_WYG_437-3b"/>
屬嵗大饑天子遣戸部侍郎王公杲賑䘏王公見先生<lb/>
發稟平糶有方活民數萬具以狀聞且薦其可大用㑹<lb/>
辛丑大計吏治輔臣故猜先生又因廵按在江西謁輔<lb/>
臣先祠以奠文委先生盖其意所屬也先生固辭遂銜<lb/>
甚因考察諷銓部重違其意而外憚公論姑以不及擬<lb/>
調内批竟報罷士論共惜之先生聞報無愠色以獲侍<lb/>
父母為樂父方渠公捐養哀㡬滅生事母左右承歡雖<lb/>
貴且老不弛勞事兄如其父撫二弟以家學切劘弟惟<lb/>
<pb n="KR4h0152_WYG_437-4a"/>
中以所得取戊戌進士官至南京太僕寺少卿居家悄<lb/>
然閉户取聖學宗旨以自鏡日以所得引誘後進易其<lb/>
耳目訓詁之陋随其所扣皆虛徃實歸四方聞而興起<lb/>
者以不及門為歉凡觀風兹土者必式於其廬或大事<lb/>
刋金石并秋闈録序必借重先生以其言足垂訓云予<lb/>
嘗概先生素履初束髪登朝抵掌談天下事謂事無不<lb/>
可為為之無不如吾願視時諸著名者嶽嶽無所譲其<lb/>
諸著名者亦莫不前先生及發為文詞亦因性資英邁<lb/>
<pb n="KR4h0152_WYG_437-4b"/>
吐藝林英華馳騁秦漢六朝上下而竒氣逸發變態百<lb/>
出不可繩律後經遷謫轉徙反究實踐豁然有悟夲真<lb/>
渣滓盡融於是造詣益邃窮制作之妙不為綺靡語古<lb/>
雅醇深動闗世教識者謂登歐曽之堂而入其室亶其<lb/>
然乎嗟夫天生俊乂為世用也先生崛起閩中桀然自<lb/>
見其才而不自滿足勇於求道卒底大成使假之重柄<lb/>
必能以求道者立功業而不安於卑近乃為小人所詆<lb/>
猜無以竟其所藴何哉昔人謂子厚寓栁州而文思日<lb/>
<pb n="KR4h0152_WYG_437-5a"/>
進是天殆假此以成其名也今先生雖坎軻於世而<lb/>
當其静居穆然見天真片言緒論流布於海内<lb/>
者無不足以感發夫後學以求自得夫而後知俗<lb/>
套之不足貴謂造物者得無意乎先生生於正德<lb/>
已已九月二十七日卒於嘉靖已未七月十七日<lb/>
享年五十一葬都溝邊山之原盖先生所自卜也<lb/>
其世系見於太僕君墓誌銘兹不詳叙惟本其德<lb/>
行學術之大者特表於其墓可使世之人過此咸<lb/>
<pb n="KR4h0152_WYG_437-5b"/>
知秉道守正如先生雖遭罹䜛搆不及大用於時而<lb/>
天為斯文所以起衰反弊永垂不朽者非人之力<lb/>
所可㡬也彼怙勢竊權赫視一世者雖能擯抑先<lb/>
生而不能奪其聲名徒為世憎斥豈無感慨耶<lb/>
　　陳石亭墓銘<hi>顧璘</hi>
先生吾南都文人也當童穉時頴異早見雖其軀<lb/>
不甚長神采朗秀眸子可照少學蘓氏之學筆勢<lb/>
瀾溢氣局渾健人咸謂其類東坡先生亦自號曰<lb/>
<pb n="KR4h0152_WYG_437-6a"/>
小坡至中嵗再變其格詩務宗夫盛唐文則出<lb/>
入史漢而歸於簡古晚年益好著述惟期浸淫理<lb/>
奥絶不以綺麗競能厥趣逺哉璘自登第後即相<lb/>
結為文友傾心幾四十餘年切<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>契許日益膠固<lb/>
真如兄弟骨月頃年先生以山西行太僕卿璘以<lb/>
浙江布政使各請老居山中與諸耆舊大夫修淨<lb/>
社甚懽丁酉璘召起為副都御史撫楚與先生别<lb/>
意殊怏怏戊戌秋忽以訃聞實卒於六月二十六<lb/>
<pb n="KR4h0152_WYG_437-6b"/>
日璘哭之慟其子時萬等致禮部主事許子榖状<lb/>
来請為墓銘嗚呼吾與先生交期止此耶乃又不<lb/>
獲執手永訣痛矣夫天道負人每如此也恨恨何<lb/>
有窮哉乃志曰先生名沂姓陳氏初字宗魯後改<lb/>
魯南號石亭居士本宋丞相秀國公升之之裔曰<lb/>
澤以言青苗謫四明為鄞人曰珤國朝以醫徵入<lb/>
太醫院始家南都其詳載長沙公傳中長沙公諱<lb/>
鋼稱遲宣子即先生父初為黔陽令再擢長沙通判皆<lb/>
<pb n="KR4h0152_WYG_437-7a"/>
有遺愛祀於土母金安人以成化己丑七月二日遲宜<lb/>
公先夢釋氏奉眀珠入室旦生公五嵗能屬對八嵗能<lb/>
摩古人畫十嵗能詩十二嵗能舉業率竒拔驚動長者<lb/>
總角著孔墨辯赤寳山賦諸文傳誦人口自是行誼文<lb/>
學日益隆茂辛酉始舉鄉試暨丁丑始舉進士雖乆處<lb/>
韋布時名曄然出入人上閣老野亭劉公太宰白巖喬<lb/>
公少宰柴墟儲公宦南都時皆海内具瞻鄉定山莊先<lb/>
生負學行髙望皆引為忘年友既仕改翰林院庶吉士<lb/>
<pb n="KR4h0152_WYG_437-7b"/>
除編修與修武宗實録推内館教書癸未禮部聘同考<lb/>
官甲申與編修鄒守益等及與修撰楊慎再論大禮實<lb/>
録成進侍講賜白金文綺随充經筵講官譔講章善寓<lb/>
諷勸上問宰臣知其名丙戌授冊封楚王踰年出為江<lb/>
西布政司參議先生素抱經濟樂於恵民於是備設科<lb/>
條以杜奸完賦同官驚服進山東左參政按沂莒滕費<lb/>
諸郡邑察其災荒發官帑市牛百餘頭給民墾藝且寛<lb/>
其稅期年皆熟又為蠲除種馬薪木運布諸征民獲甦<lb/>
<pb n="KR4h0152_WYG_437-8a"/>
息嘗至鉅野察有盜将發調卒襲捕散之即言於中丞<lb/>
職兵者不謂然已而盗竟破縣去衆許其畧嘗遇執政<lb/>
於徳勞之曰先生乆外将召矣對曰齊民困甚苟行吾<lb/>
疏勝吾受徳意大忤吏部舉河南福建布政司皆不遷<lb/>
遂改山西行太僕卿再上疏請老歸築遂初齋於家園<lb/>
杜門著書絶意世事及今天不愛賢遽爾見奪蒼生已<lb/>
矣又如鄉國何哉先生孝友忠信出於天性事二親死<lb/>
生情文備極人所難及素㢘於財長沙公歿後營弟妹<lb/>
<pb n="KR4h0152_WYG_437-8b"/>
婚姻貸以備禮及貴周䘏南都與四明族屬徃徃曲殫<lb/>
心力嘗有大臣後流落不能歸𦵏必圗為之所居京凡<lb/>
鄉閭人急難匍匐拯之唯恐後盖平生舉事造念率歸<lb/>
忠厚固不可以計數也所著書有皇明翰林志金陵圗<lb/>
考金陵世紀畜徳録誨似録花巖志游名山録晤言詩<lb/>
談總若干卷詩文拘虛集若干卷又金陵志山東通志<lb/>
南畿總志皆出筆削狀謂其清修厚徳文藻恵政合而<lb/>
歸之有道仁人吾鄉稱為實録初配楊繼馬婦徳并茂<lb/>
<pb n="KR4h0152_WYG_437-9a"/>
馬尤能文贈封皆淑人子男四伯時萬鄉進士仲時億<lb/>
叔時兆皆才哲方向進季時尚幼孫男㡬女㡬其興盖<lb/>
日熾云卜已亥月日合窆於楊淑人之墓墓在岔山祖<lb/>
塋兆内銘曰<lb/>
文以章物唯道是則發藻於才立本於徳小儒偏長下<lb/>
乃剽竊於維先生秉徳自天企彼四科庶㡬閔顏乃述<lb/>
乃作是謂善言達諸大業僅試旬宣乗雲御風言返天<lb/>
門有遺在壌瘞玉彼岔赫赫其光爥於九原匹躬斯已<lb/>
<pb n="KR4h0152_WYG_437-9b"/>
百代攸聞<lb/>
　　侯二谷墓銘<hi>茅坤</hi>
樂清侯二谷先生予嘉靖戊戌同年進士也諱一元字<lb/>
舜舉始釋褐時同年錢塘翁君相首篤行㑹稽沈君鍊<lb/>
任節俠永嘉王君徳譚經略而先生暨華亭莫君如忠<lb/>
治古文及詩歌然先生尤好為湛深之思予不自量抑<lb/>
稍稍共五君相頡頏以為聞於時已而各以授官散去<lb/>
其所為離合顯晦不同而要之同歸於道者間嘗賦六<lb/>
<pb n="KR4h0152_WYG_437-10a"/>
子詠是也乆之翁以廣平太守致仕歸而沈以上書詆<lb/>
執政徙塞上被誅王繇給事中以直諫出臬南粤且棄<lb/>
官去已而海倭内訌復提兵赴族父難死之予亦以忤<lb/>
當世免官而先生同莫華亭浮湛世路乍告乍起者三<lb/>
十年始並領方伯然竟不及持節鉞參大政以究所為<lb/>
戮力四方之志命也然予於翁之歿間表其墓沈及王<lb/>
之死復書其烈及碑賜祠而莫且屬予序其家藏刻嗟<lb/>
乎先生之歿而𦵏也少子某抱其弟某所為状屬予銘<lb/>
<pb n="KR4h0152_WYG_437-10b"/>
其墓予安能獨無情乎哉按狀先生於南京刑部時省<lb/>
囚書暇輙下帷謝賔客讀六籍及六家言間與曹郎王<lb/>
公問皇甫公汸蔡公汝楠許公應亨輩相與選勝休沐<lb/>
分曹賦詩風流文藻於莫華亭無間焉於參議廣東提<lb/>
兵大名道頗得先生文武材而轄河南轄江西也則又<lb/>
稍稍聞其撫灾賑饑不下古富鄭公青州之遺獨故嘗<lb/>
以文詞忤江陵相公坐構去其死事雖於沈㑹稽王永<lb/>
嘉不相及而抗直之聲則又於兩公者或相雁次矣及<lb/>
<pb n="KR4h0152_WYG_437-11a"/>
按先生罷官歸而卧林廬也入以將母出以悌弟及服<lb/>
喪讀禮所散橐中装以贍内外姻族鄰里鄉黨則又有<lb/>
翁廣平之所不能而節而書之者什且伯焉嗟乎先生<lb/>
於予所詠六子盖兼之矣然考其自則繇上世節毅公<lb/>
畐髙大父誠齋公震大父梅亭公敬及父廷訓世忠義<lb/>
而流耀後昆者逺矣方其年十三以父嘗議大禮坐構<lb/>
逮繫走數千里守闕上書悲慟天子為之霽威縉紳大<lb/>
夫於今聞之猶為欷歔而囓指飲泣者其歿也猶手書<lb/>
<pb n="KR4h0152_WYG_437-11b"/>
祠堂事以授少子某其於名理大誼類如此所著詩文<lb/>
詞賦傳記論贊誌述共若干什晁太史瑮嘗序而傳之<lb/>
以行於世享年七十有五𦵏之三台峯之麓子男六人<lb/>
曰興邦曰化邦曰儷邦曰任邦曰保邦曰傳邦化邦中<lb/>
鄉試卒他並郡縣博士弟子員女一人孫男女二十餘<lb/>
人中多魁壘相望而未艾者銘曰<lb/>
其入朝也文學政事鏗然巖廊其觧紱也角巾竹麈山<lb/>
水徜徉生不為三公歿猶為文昌銘爾藏聿耿光魂則<lb/>
<pb n="KR4h0152_WYG_437-12a"/>
無不之兮於海上異人乎翺翔<lb/>
　　朱公墓志銘<hi>唐順之</hi>
公姓朱氏諱某字某吴縣人也父東耕君諡以隠徳為<lb/>
里中所推至公讀書為儒在縣學若干年以貢入太學<lb/>
在太學一年謝去歸老於家明年子鴻漸第進士厯官<lb/>
兵部武選主事於是天子封公武選主事後鴻漸為武<lb/>
選郎中已而鴻漸守瑞州調守廣信又自廣信調守梧<lb/>
州而公復封鴻漸未去梧而公卒於家某年月日也公<lb/>
<pb n="KR4h0152_WYG_437-12b"/>
自少苦志讀書嘗寓蘇城北寳幢寺寺傍空室一區寺<lb/>
僧以寄棺槥其中嵗乆積疊墻壁間鬼氣觸人户無履<lb/>
跡公喜曰此真吾讀書處矣因獨攜一童子徃讀書其<lb/>
中每夜中或晝風雨輙有聲隂隂若嘯若泣一童子者<lb/>
數以為鬼也竟驚病死而公讀書其中如故公既以老<lb/>
儒生精於治經又性喜為詩所著有草堂集凡十卷蘇<lb/>
人故多以詩名家而近時則廸功郎徐君昌榖最著昌<lb/>
榖嘗數過公論詩公曰詩貴成家格卑弱固不可若規<lb/>
<pb n="KR4h0152_WYG_437-13a"/>
規摹擬前人逼真亦詞家大忌也且夫古之為詩者以<lb/>
寓性情也得之於體裁而失之於性情亦安用詩昌榖<lb/>
深服其言故公之詩雖醖藉古人而要於自寫已意略<lb/>
如所以對昌榖語然昌榖之詩則自海内藝文之士莫<lb/>
不喜道之而公之詩雖以吴之人士雅好為詩者亦多<lb/>
不能舉其詞豈公善韜蓄以為既隠矣不欲以言自文<lb/>
耶抑古所謂山澤之士必有待而後能施乎世耶彼其<lb/>
所謂有待者不獨操柄也雖文詞技藝若可以自振於<lb/>
<pb n="KR4h0152_WYG_437-13b"/>
世者固亦不能無待也耶公既以讀書至老無所遇而<lb/>
發之於其子副使君副使彊直有節概不善與時上下<lb/>
其為宦也亦徃徃多鯁自為郎積若干年而始出守為<lb/>
守厯三郡積若干年其最後徙梧梧瘴癘竆徼地也副<lb/>
使君訢訢然曰吾所聞於家大人者如是吾何憾公亦<lb/>
訢訢然曰吾兒如是吾何憾公卒之三年某月日副使<lb/>
君始得地於陽山白墡塢之北麓乃克𦵏公先𦵏之日<lb/>
副使君具公行事為狀來請銘余雅善副使君其語當<lb/>
<pb n="KR4h0152_WYG_437-14a"/>
不誣為之叙而銘之公娶李氏繼娶鄒氏子五人其長<lb/>
副使君鴻漸也次鶴鳴虎文雉膏馬良孫男九人承家<lb/>
承烈承宣承武承文餘未名曾孫四人享年七十有九<lb/>
銘曰<lb/>
學古為儒委蛇歩趨挹其容者以為此山澤之癯貤封<lb/>
自天有子則然署其墓者以為此梧州之阡<lb/>
　　徐魯菴先生墓表<hi>王世懋</hi>
於戲此魯菴徐先生之墓先生嘗讀書中秘為諫議大<lb/>
<pb n="KR4h0152_WYG_437-14b"/>
夫不稱稱魯菴先生尚徳也按狀先生姓徐氏名師曽<lb/>
字伯魯即以魯顏其菴為别號云徐氏其先嬴姓偃王<lb/>
之後散處太末至勝國時有諱潛者知龍慶州始來家<lb/>
吳江數傳至文亮以贅壻始城居文亮生達逹生綱綱<lb/>
生養恬公朝出後其從父縉實為先生之父元配王孺<lb/>
人子弗育其貳凌孺人實生先生先生生有異質弱不<lb/>
好弄七嵗就外傅即匡坐讀書終日嶷然授以易義輙<lb/>
通大略十二能詩歌屬古文詞十四試有司不得志自<lb/>
<pb n="KR4h0152_WYG_437-15a"/>
是數絀而名益起吴中子弟執束脯紛來受學而先生<lb/>
亦抗顏為人師嘉靖庚午先生年二十四矣郡守馬公<lb/>
以儒士首選上御史試復被放人皆惜之先生不以數<lb/>
奇自沮顧益下帷誦習嘗程書自課屹屹至丙夜不休<lb/>
其學自易外旁逮諸經下至洪範皇極數法隂陽厯律<lb/>
醫卜籀篆諸家之言皆能通其說亡論經生即世稱鉅<lb/>
儒弗過矣嵗辛丑始遇令喻公督學使者楊公兩公皆<lb/>
名能得士於是先生試輙被賞遂冠邑諸生而諸生亦<lb/>
<pb n="KR4h0152_WYG_437-15b"/>
亡敢雁行者所遇監司直指無弗人人稱知已矣丙午<lb/>
領鄉薦丁未上春官連捷念兩尊人年髙而生母在淺<lb/>
土遂稱疾不對制歸歸而㐮凌孺人之𦵏已養恬公召<lb/>
先生而諭之曰兒幸第春官一命行及如廢前代之典<lb/>
章弗考懵於國家之令甲亡稽胡以酬上恩夫精義者<lb/>
致用利用者安身兒其勉之先生奉父命乃益專志於<lb/>
學亡何養恬公卒先生自傷不以禄養哀毁㡬不勝終<lb/>
喪事亡踰禮癸丑成進士選為庶吉士閱二載試恒居<lb/>
<pb n="KR4h0152_WYG_437-16a"/>
優觧館時顧不得授史職出已為兵科給事中先生無<lb/>
㡬㣲恨色夙夜奉職明年嫡母歿京邸護喪歸服闋赴<lb/>
部補吏科先生在兩垣先後長官邱梁二公雅知先生<lb/>
諳悉時務凡大議多從商榷即公疏多出先生手而先<lb/>
生亦自有建白如酌處川兵請立任備祠之類多見施<lb/>
行庚申奉命冊封周藩便道休沐閱嵗厯轉左給事中<lb/>
當是時肅皇帝春秋髙益摧折諫官而相嵩用事隂齮<lb/>
齕言者以自便臺省多循默失職先生歎曰吾奉先人<lb/>
<pb n="KR4h0152_WYG_437-16b"/>
遺體不忍即狼藉闕下奈何效儕輩積月奉嘿嘿坐致<lb/>
金紫乎而㑹奉使時脾疾作至是益甚先生曰吾有以<lb/>
自觧矣因請告不徃闢書舍於南湖之上聚書萬卷吟<lb/>
誦若諸生時己遂屢疏乞休銓部惜不為請隆慶辛未<lb/>
再疏始奉俞旨致仕然天下益想聞其風今上初用兩<lb/>
臺使者薦竟起為禮科左給事中檄廹之出先生喟然<lb/>
曰臣在先朝以不能建明故竊附周任之義以止今羣<lb/>
賢滿朝臣老且病何能復禆聖明萬一復抗疏辭上諒<lb/>
<pb n="KR4h0152_WYG_437-17a"/>
其情許之於是海内愈益髙先生之行御史郭中論薦<lb/>
甚力行且復召先生託所知言之銓部乃已先生既無<lb/>
意用世常思託遺經以自見故晚年論著彌富學尊望<lb/>
崇鄉邦方倚為蓍蔡而先生遽捐館舍享年厪六十有<lb/>
四云逺近哀賻逺同太邱鄉先生歿而社祭先生當之<lb/>
矣平生所著有周易演義禮記集註正䝉章句世統紀<lb/>
年湖上集所纂輯修註有文體明辨詠物詩編臨川文<lb/>
粹大明文鈔官學見聞六科士籍吴江縣志小學史斷<lb/>
<pb n="KR4h0152_WYG_437-17b"/>
經略全書共數百卷行於世又以字學不眀欲緝全編<lb/>
以贊同文之治尤邃醫術論著業已數十篇此皆有志<lb/>
未成者也先生於學雖無所不窺然根極歸之於敬嘗<lb/>
掲其齋曰主一無適旦夕諟之即燕居顰笑咸有榘矱<lb/>
性雖醇謹傴僂自将至取予大節毛髪不可苟堵宫蕭<lb/>
然有以自樂終不為人居間也吴俗好言冥福先生之<lb/>
𦵏元配倂自營壙誡其二子曰吾生平不敢遂過嘗有<lb/>
凜凜庶㡬之心即冥報當不吾譴小子誌之毋徇俗好<lb/>
<pb n="KR4h0152_WYG_437-18a"/>
為也屬纊之辰猶勉二子以持敬指牀頭書令收篋中<lb/>
而已終不及私人謂先生之學真得於敬云有丈夫子<lb/>
二人詢論皆能世其家其它詳具誌銘中不載余惟國<lb/>
家以科甲羅士士由此進者爭願出所長自快然中原<lb/>
之人或不知止大江以南官多六百石自免者談者謂<lb/>
江南人多田園子女之奉以故輕去其官云若先生當<lb/>
盛年美宦一旦棄去編摩窮年此亦詎有所染好耶當<lb/>
其請告時天下未能盡窺其指見以為明哲保身而已<lb/>
<pb n="KR4h0152_WYG_437-18b"/>
載更兩朝途險者已就夷居靜者且思動而先生卒堅<lb/>
卧不起然後有以見隠君子之真也昔蔡中郎為人作<lb/>
墓碑獨云於郭有道無愧色余非中郎其人無足為先<lb/>
生重者然先生亦詎減郭有道哉<lb/>
　<lb/>
　<lb/>
　<lb/>
　明文海卷四百三十七<lb/>
</p>
<p>
</p>
  </div>
</body>
</text>
</TEI>
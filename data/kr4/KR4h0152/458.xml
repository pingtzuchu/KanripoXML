<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百五十八</head>
    <p>
<pb n="KR4h0152_WYG_458-1a"/>
欽定四庫全書<lb/>
　明文海巻四百五十八　　　餘姚黄宗羲編<lb/>
　　墓文三十<lb/>
　　　名士<lb/>
　　林石峯表<hi>張岳</hi>
正徳巳卯春三月辛亥武皇將南幸中外詾詾危疑廷<lb/>
臣交章諫上怒責先諫者跪外廷待五日罪止來者勿<lb/>
敢諫丙辰行人司奏繼上上愈怒羣捽去下詔獄翌日<lb/>
<pb n="KR4h0152_WYG_458-1b"/>
大理寺闔寺繼之又翌日工部屬三人又繼之上讀奏<lb/>
怒如行人司加甚命鎖項械手足暴廷中五日復繫詔<lb/>
獄待後命是時余備數行人司同年長樂林君質夫為<lb/>
大理評事質夫長余十餘歲禀素癯繫械出入神氣閒<lb/>
静無異騎從出入棘署也越四月壬申杖於獄又越五<lb/>
日丁丑杖闕下質夫兩臀無完肉流血漬街砌竟杖息<lb/>
㣲㣲弗續舁至同年刑部主事鄭君與聚舍遂絶就殮<lb/>
焉余時卧瘡不能視質夫之殮而親見其死狀為之伏<lb/>
<pb n="KR4h0152_WYG_458-2a"/>
枕流涕累日是夏六月余謫南京國子監學正便道省<lb/>
視乃擕質夫喪偕行至延平付其子逢春歸𦵏質夫為<lb/>
人忠孝沉黙心事瑩明無一不可質諸鬼神其事親居<lb/>
家孝友恭儉與人信詳明謹細不以一字茍喜怒於人<lb/>
可謂賢者當質夫未死時士大夫知質夫者大率謂其<lb/>
清修雅飭為鄉里善人而己非有卓然竒偉可動人耳<lb/>
目者以故秉筆之士亦無從書而傳之以至於身名俱<lb/>
没若先生者余知之詳矣而能紀其行事僅止於此以<lb/>
<pb n="KR4h0152_WYG_458-2b"/>
此而望信今傳後以亢先生於永久亦未知吾言之果<lb/>
能乎否也悲夫先生以嘉靖戊子十二月二十一日終<lb/>
享年五十有五娶王氏早卒繼娶吳氏相君子無違徳<lb/>
子男四淡洵液涵女一適林春暉孫男二有極有樞墓<lb/>
在晉江縣三十二都石璧山之原北向其𦵏以己丑冬<lb/>
十二月二十一日狀其行者先生門人張天衢銘曰學<lb/>
以為巳仕不逢時吾銘其丘千載不夷<lb/>
　　陳存齋墓碣<hi>吳鼎</hi>
<pb n="KR4h0152_WYG_458-3a"/>
粤昔盛時名國萬家之城必有儒林世家傳其經術業<lb/>
成而耆艾其耉徳淳風為世典刑所繫豈其㣲哉仁和<lb/>
陳存齋先生殁四十年矣兹余特為表其墓云先生諱<lb/>
良心字彦仁上世河南杞縣人宋有團練使者扈蹕寓<lb/>
上虞其後轉徙於仁和曽祖振為元平江路學正避鈛<lb/>
鶴臯兵亂買田長興山中故先生為長興學弟子祖𦙍<lb/>
明古田縣學教諭贈文林郎閩縣知縣考政南康知府<lb/>
贈中議大夫贊治尹妣鄒氏贈孺人繼妣張氏封太恭<lb/>
<pb n="KR4h0152_WYG_458-3b"/>
人以季弟京兆尹良器貴故先生少業春秋經傳下帷<lb/>
講誦務探其賾隱至不知日之蚤暮其精如此辭藻論<lb/>
議踔厲恒詘其同舍生同舍生皆嚴憚先生出其下顧<lb/>
謂掄魁發解如舉秋毫然典學使者考定率為選首應<lb/>
補弟子正員食廪餼而先生毫不肯就推以與他生者<lb/>
數矣年四十餘乃為胡提學榮勒令就廪然以屢舉屢<lb/>
不第也蓋得游息於藝文諸經外傳厯代全史貫誦罕<lb/>
有遺謬諸儒學士稽古質疑於先生先生為言某事出<lb/>
<pb n="KR4h0152_WYG_458-4a"/>
某史某義某疏如是揆諸簡册良然由是縉紳名卿大<lb/>
夫咸推先生博雅君子矣𢎞治改元先生年六十有一<lb/>
應貢上春官考定天下歲貢生先生為選首明年應順<lb/>
天府薦為春秋第二人時泉山林諭徳瀚天下士也校<lb/>
其文曰淹貫經史對策尤竒蓋晚乃遇知巳云明年分<lb/>
教江西之新城僅三載進丹陽縣學教諭先生素矜嚴<lb/>
若不可嚮邇至於為諸生授經授藝輒亹亹不倦相得<lb/>
甚驩諸生或禮餽先生先生受之不讓而諸生空乏輒<lb/>
<pb n="KR4h0152_WYG_458-4b"/>
復賚予通有無均豐約師生如父子然嘗喟然嘆曰君<lb/>
子之所以異於凡庸者以其存心也吾顧吾名宜號我<lb/>
曰存齋由是學者咸稱存齋先生云竟卒於丹陽官舍<lb/>
時𢎞治十二年十一月二日先生年七十二反𦵏於故<lb/>
丘在錢塘甘溪之濱丹陽為祠於名宦焉先生年未四<lb/>
十喪其初妻張氏嘆曰丈夫大業未就奚復以家室為<lb/>
應薦之歲乃繼娶黄氏側室出子男一曰賓女一孫子<lb/>
三人炳燿煥孫女一先生平生狷介無隱好周宗族陳<lb/>
<pb n="KR4h0152_WYG_458-5a"/>
族大以蕃子弟來遊者輒捐貲予之不吝益以書招羣<lb/>
子弟均予之貲曰以是為紙筆費且嘆曰世之貴人厭<lb/>
薄親戚干謁計利析秋毫乃厚藏自封以飾其車騎衣<lb/>
裘也悲夫竟先生卒無餘貲財潤其子孫至不能庇廬<lb/>
墓而先生有從子之子曰克昌為吏部郎念其先徳為<lb/>
買石屬友人吳鼎表之吳子曰余為兒童時郡縣擇民<lb/>
子弟補學官諸生其父兄多不樂從至以故避去者今<lb/>
則比屋為子營入學齗齗惟恐後時矣人才果盛耶衰<lb/>
<pb n="KR4h0152_WYG_458-5b"/>
耶昔之士非博習親師業成强立未可以蚤有譽者宦<lb/>
則以名徳自重雖卑官薄禄要亦有所施予不為紛華<lb/>
盛麗可喜之事人亦無徤羡心士之難進也有以夫嗟<lb/>
乎後進束書不觀乃誕曰昔之人無才而談天雕龍少<lb/>
年立取高第稍仕輒攫厚貲營利便田宅揚揚閭里以<lb/>
驕淫相高其子弟争相慕之由是黌序為市門肩相摩<lb/>
以入所期物在其中也嗚呼科第日崇人才日下過存<lb/>
齋先生之墓者盍少警於斯文<lb/>
<pb n="KR4h0152_WYG_458-6a"/>
　　董子壬墓銘<hi>許相卿</hi>
於乎此董子壬甫之墓也董故饒於貲子壬生而穎異<lb/>
以志自雄猥視家殖夐然欲自别於富人兒喜振施慕<lb/>
賢達其所遊知皆海内知名士大夫子壬足不良於行<lb/>
嘗重繭三十舍東見楓山公其敦尚如此茍庸劣雖富<lb/>
貴人奴視之加詬訕焉人咸咎其迂妄子壬弗為變獨<lb/>
時時好讀書世所傳書無不窺尤好先秦古書卑魏晉<lb/>
以下不足學時經義程文行天下子壬居校中一簡不<lb/>
<pb n="KR4h0152_WYG_458-6b"/>
蓄也比舍生間示之子壬誦不一再行則大笑棄去曰<lb/>
淺之乎兒侮聖訓壯夫羞稱焉有司課試得子壬文誦<lb/>
不一再行則大笑棄去曰怪哉將安所寘是子壬用是<lb/>
連試輒絀𢎞治中以薦應敷陳王道科伏闕獻萬言論<lb/>
政治得失天子異之下禮部試㑹要路人子壬故奴視<lb/>
者阻之罷歸子壬自顧生世弗諧愈益放誕為無顧忌<lb/>
大言廣際天地幽極鬼神逺遡皇王近逮古今名達罔<lb/>
不評刺人聞而迂之知者悼其幽憤也或發之詩大篇<lb/>
<pb n="KR4h0152_WYG_458-7a"/>
短章多奥雅可誦然家日落其好施日甚錢粟在前來<lb/>
求者色辭為可憐狀聽持去持去盡則又破産以施若<lb/>
不知有然其子力諍之自若也其父痛懲之自若也既<lb/>
又大苦之子壬終自若以至喪明乃後己尸居鷇食守<lb/>
黒閟光殁齒無怨言苐言我固當爾佛氏所謂業障豈<lb/>
適今日事耶因號聽光大師三年而卒卒時年六十子<lb/>
壬諱淞其先汴人始祖武功大夫諱徤南渡居越之新<lb/>
昌三世祖諱潮遷海鹽之澉浦八世祖諱鎮遷海寜之<lb/>
<pb n="KR4h0152_WYG_458-7b"/>
錢山家焉祖慧父謙母陳氏配祝氏子男三觀醫學正<lb/>
科升後其弟湄季益女二長妻浙江都指揮楊輅子和<lb/>
㓜妻同里周玠孫男三女二子壬卒以正徳戊寅十一<lb/>
月二十三日𦵏以辛巳正月八日所輯聖學全書真儒<lb/>
藎語紫陽正脉若干巻藏於家予聞子壬客京師倦逰困<lb/>
甚或勸之幸途媒進取者子壬詩謝之曰我有腹中書不<lb/>
辦頭上帽浮雲自去來難應鴻都詔衆以為迂於戲其<lb/>
迂也祗迂於時匪迂於道也哉銘曰形易用兮至人事<lb/>
<pb n="KR4h0152_WYG_458-8a"/>
嗟聽光兮謾自戲存弗眡兮殁而視天夢夢兮終古閟<lb/>
内斯文兮誌子瘞光斤斤兮燭九地趻踔來兮閲爾世<lb/>
　　陶子沾墓誌銘<hi>薛應旂</hi>
陶子生三十九年而卒卒十有一年而𦵏𦵏之先一月<lb/>
其遺孤棟泣請於薛子銘其墓薛子子沾友也感愴泫<lb/>
然因書以歸俾刻諸石嗚呼子沾己矣以子沾之事觀<lb/>
之古今天下之士一才一節附青雲而顯當世聲施後<lb/>
世者不知凢幾其卓犖竒偉命世出倫者顧坎坷終身<lb/>
<pb n="KR4h0152_WYG_458-8b"/>
名湮滅而弗彰也又豈少哉子沾長身玉立氣性豁達<lb/>
甫弱冠即欲陵跨揚韓掩迹顔孟嘗對鏡自言曰以若<lb/>
人而僅為近代人物非夫也邑里儕輩遂目曰陶痴陶痴<lb/>
云乃子沾則實不安於凡品攻苦力學務究所志裋褐<lb/>
衡茅啜粟飲水陶如也久之貫穿經史而百家九流咸<lb/>
汎濫出入及發為文章則又勁切工緻無蕪辭長語初<lb/>
游郡學有召之者弗徃選入國學祭酒司業亟問之亦弗<lb/>
私謁也既舉應天鄉試再試禮部不第窮居一室杜門<lb/>
<pb n="KR4h0152_WYG_458-9a"/>
自樂飲酒歌詩形影相答人以事干輒謝餽遺之弗受<lb/>
儕輩乃始曰陶子其果為文章氣節之士哉至其妙悟<lb/>
本原上窺聖學則固其所自得而未有知之者嗚呼子<lb/>
沾蓋天下士也邑里交游尚淺乎知之况寰海士人末<lb/>
識子沾者其又何以稱哉嗟哉子沾委骨原野蕭然一<lb/>
丘不得與一才一節之士並馳於世謂有幸不幸者非<lb/>
耶雖然其與白髮䝉頭紆金横玉而集百詬以死者則<lb/>
亦有間矣子沾姓陶名澤子沾其字也從游者稱為樸<lb/>
<pb n="KR4h0152_WYG_458-9b"/>
菴先生世為常州武進名家其先居於横山徙於郡城<lb/>
運河之南再徙城西之宋莊村曽祖某祖朂任寜海州<lb/>
知州父亮嫡母王氏庶母胡氏子沾乃胡出也生於𢎞<lb/>
治庚申八月二十六日卒於嘉靖戊戌五月十八日屬<lb/>
纊時援筆致書以貽其生平友朋曰不意遂為長别母<lb/>
老子㓜望一視之餘無一言怡然而逝嗚呼死生之際<lb/>
整暇若此此不可以觀哉所著有近思續録古本孝經<lb/>
解樸菴稿若干巻藏於家娶徐氏子男一即楝聘吳氏<lb/>
<pb n="KR4h0152_WYG_458-10a"/>
女一適謝某君卒之年棟方七歲㓜且貧弗克襄事今<lb/>
為縣學生漸有成立遂卜地於白鶴溪之原以𦵏君君<lb/>
其有後矣乎𦵏之日為戊申十有一月二十五日銘曰<lb/>
玉毁於璞孰為圭璋金淪於礦孰為干將孰云可遏終<lb/>
不可藏還諸造物返此大荒川流嶽峙日朗星光將與<lb/>
地久而天長<lb/>
　　中山先生墓誌銘<hi>許應元</hi>
嘉靖戊午三月八日中山先生張伯生卒應元與廣平<lb/>
<pb n="KR4h0152_WYG_458-10b"/>
太守翁相長卿走㑹哭治凡斂事明日浙江右布政使<lb/>
希齋陳公來弔復㑹哭陳公推俸為𦵏具就唁其孤經<lb/>
紀本業之既廣平曰嗚呼伯生己矣不可使無聞於來<lb/>
世乃狀其行而使應元銘之狀曰伯生之先本姓馮氏<lb/>
趙之君子舘人宋建炎初武功大夫寶南徙吳興其子<lb/>
忠翊郎安國仕台州死𦵏臨海因為臨海人曽祖拱杓<lb/>
再徙錢塘仕為豐城主簿生子存璘存璘生子鎮仕為<lb/>
福清訓導遷高安教諭教諭公娶吳氏實生先生諱乾<lb/>
<pb n="KR4h0152_WYG_458-11a"/>
元字伯生伯生常曰我中山人也學士因稱之曰中山<lb/>
先生云始教諭公五歲而孤父之友婿張瑀者撫以為<lb/>
子以是從其姓伯生時時語其友予為張氏立後乃復<lb/>
吾姓竟未復以死伯生負竒誕節好為俶儻非常畫䇿<lb/>
學無所不窺然要以建功立事為用說經亦往往以後<lb/>
世事為解覽往籍稱引事成敗若與其人對語也與人<lb/>
論學疾高華曰卑之吾欲使食其實吾知賈誼陸贄也<lb/>
道榛蕪久吾力而闢之家世為舉子學顧指為小技而<lb/>
<pb n="KR4h0152_WYG_458-11b"/>
自雄其才欲以所獨得者括取禄位曰使我由此負任<lb/>
當世事吾安用此軀為藉苐令不施於事猶當以言死<lb/>
不能哫訾嚅唲沉浮取兒女子寵也憤疾邪枉時時好<lb/>
出位言天下大事又喜談兵島夷難作當事者與縉紳<lb/>
先生圖戰守計未嘗不在其間所指畫有足發憒憒然<lb/>
無能用之者生平舍己所事事赴人之急嘗𦵏友人三<lb/>
喪損服食行質貸棺斂族姻之貧而死者行之終其身<lb/>
不變少時從先公㳺閩中以是與希齋公相友厚善及<lb/>
<pb n="KR4h0152_WYG_458-12a"/>
公來為郡守又數年為布政使交禮如一日公不以己<lb/>
貴有所加於伯生伯生亦不以貧賤故非禮有謁於公<lb/>
士以此兩賢之初先公既殁無長業伯生徒歩入台南<lb/>
山中收集逋負買田百畝有兩異母弟皆授以事無何<lb/>
仲喪其貲病死田廬無幾矣伯生固大度士不能别治<lb/>
生窶甚太息曰嘻士貧而餓死職也寜當使老稚轉委<lb/>
溝壑乎於是從友生先貴者相周旋有規無從主人周<lb/>
之則曰吾所得受也且以免諸人死嗚呼斯亦曩時高<lb/>
<pb n="KR4h0152_WYG_458-12b"/>
陽狂生街亭卒之儔非耶士固有侈自奉而同産一不<lb/>
得入其門夫以伯生之貧而恤其亡弟生姊收其孤嫠<lb/>
四三人三十年不倦如何哉如何哉為文敏疾多竒所<lb/>
著無事公傳毛頴問荅等篇數千言古詩文數百篇瓌<lb/>
怪宏放類其為人然終困一第丁巳秋始貢於有司而<lb/>
病不可作矣生於𢎞治戊午五月二十五日得年六十<lb/>
有一妻陳氏生子男三靖翌端廣平之辭云爾初應元<lb/>
與伯生長卿及仲凱舜佐邵楩良用講業吳山之陽五<lb/>
<pb n="KR4h0152_WYG_458-13a"/>
人者志相得也伯生常以為茍皆得効用願有以淬厲<lb/>
著白於世不望相推轂取高位方是時伯生氣銳甚遇<lb/>
流俗人不能忍視中有所觸常終夕咄咄不寐起燃兩<lb/>
炬光向晨髮三十餘盡白矣其後予為泰州伯生寓書於<lb/>
予高自閔悼辭㫖横决且曰兄弟三人有田五十畝均<lb/>
之則三人饑捐之則二人飽一人饑不如捐之於是并<lb/>
宅一區盡以與兩弟獨跳身出夫婦僦斗室以居予為<lb/>
戯語寄之曰世事何煩雪滿顛憐君三十氣無前肘邊<lb/>
<pb n="KR4h0152_WYG_458-13b"/>
金印何時掛郭外今無負郭田蓋伯生常自許有縱横<lb/>
才用且曰吾雖儒衣冠乎然吾節俠也其後仲子貢未<lb/>
上春官卒翁子邵子同舉進士為郎出典郡方州之簉<lb/>
二子果皆有聞可傳後如伯生指獨余最不肖濫於末<lb/>
行而伯生終窮以死悲夫銘曰使驥捕鼠笑於狌狸干<lb/>
將以綴履曽不若彼纎錐壯夫有懐曠世與期營彼秉<lb/>
庾為孺子嗤為璧毁喜兮與珉完鄙兮等歛於斯氣獨<lb/>
上指兮<lb/>
<pb n="KR4h0152_WYG_458-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_458-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百六十六</head>
    <p>
<pb n="KR4h0152_WYG_466-1a"/>
欽定四庫全書<lb/>
　明文海巻四百六十六　　　餘姚黄宗羲編<lb/>
　　墓文三十八<lb/>
　　　方技<lb/>
　　韓復陽墓碣<hi>胡翰</hi>
吳郡韓奕既𦵏其先君子某于郡支硎山之陽己而以<lb/>
墓石乆未有辭于是言于金華胡翰以疾未能趨命致<lb/>
書來告曰奕聞之公卿大夫貴而在上其賢可紀人巳<lb/>
<pb n="KR4h0152_WYG_466-1b"/>
知之雖殁而自足見於世惟窮在下者有善而人不及<lb/>
知知而傳不及逺無以自見於世則於法宜得銘昔朱<lb/>
子有是言而奕之先人不幸踐之奕為此懼願先生有<lb/>
以貽之以葢其不孝噫何言之悲也是用叙次其事韓<lb/>
氏系出魏國忠獻王故安陽人宋末始家於杭徙於蘇<lb/>
髙祖至君遂為蘇人君之曾大父曰某大父曰某而曰<lb/>
某者其考也妣唐氏君諱某字復陽少孤奉母以孝聞<lb/>
于鄉里鄉人以能子稱之力學好古尤精於醫家之説<lb/>
<pb n="KR4h0152_WYG_466-2a"/>
為人治疾由江而逹於淮周逰貴人長者之門所全活<lb/>
甚衆所至必求當世人物魁偉特逹有才藝者承其下<lb/>
風即庸衆無所取長雖富貴人以富貴視之不屬意也<lb/>
淮隂龔□遂昌鄭元祐在吳中為士林之望獨折行輩<lb/>
與君欵洽四方来者問吳中士兩人者以君為稱首於<lb/>
是人知君之於醫葢寓也元之始亂張士誠據蘇州恐<lb/>
衆不附大結人心引士類為己用或强君起君固以母<lb/>
老辭母亦遽曰是不可起也藉令富貴如汝家世何訖<lb/>
<pb n="KR4h0152_WYG_466-2b"/>
不就退然以奉親教子為務年五十在母旁依依若孺<lb/>
子居圍城中食飲必適母常愉愉無不堪意疾革囑其<lb/>
子奕曰善事吾母吾負阿婆矣遂以洪武四年某月日<lb/>
卒以是年六月日塟春秋五十有四娶唐氏先卒子一<lb/>
人女一人女亦先卒子即奕也其孫曰貽君為人性剛<lb/>
而色温見人有善欣然動眉頰有過則面質之人始若<lb/>
不堪而心卒愧服嘗論醫以為醫之為術與儒者之學<lb/>
皆出古聖人而後世粗工皆庸妄去聖人逺甚以庸妄<lb/>
<pb n="KR4h0152_WYG_466-3a"/>
業聖人之事又不習其書又不資于儒宜其失之者多<lb/>
矣吾所以求賢豪之士意必有隱者焉及君得烏傷朱<lb/>
彦修所著格致論推本黄帝靈樞素問以為説犁然當<lb/>
于心時彦修没巳數歲君迺命奕從其門人盡受其術<lb/>
奕讀書未嘗識余其于不斐之辭何取乎而欲寄重焉<lb/>
余觀君之在吳雖不有位為公卿為大夫其平生砥礪<lb/>
自可為縉紳學者稱道公卿大夫用事者一時若甚炳<lb/>
烈茍怵于利害臨變故俯就折辱身殞名滅雖鄙夫賤<lb/>
<pb n="KR4h0152_WYG_466-3b"/>
人皆得唾詈焉其得失相去為何如也故君子之可貴<lb/>
者甚於爵祿矣奕也何患其不傳哉乃銘曰有相之術<lb/>
不用於國用之靡疾遭世大擾不屈于暴處之有道孝<lb/>
思孔樂奚不可作近乎元宅則有子是若<lb/>
　　顧雲屋墓銘<hi>趙吉</hi>
大明洪武十有五年九月初六雲屋先生卒于鄞之定<lb/>
海崇丘鄉其伻馮安來赴吉則與吳剛陳鑄哭于陳慎<lb/>
家且召方暹㑹哭明日鄭相張徑駱誠来予于陳氏又<lb/>
<pb n="KR4h0152_WYG_466-4a"/>
哭十二日吉則率慎暹走鄞致奠賻既而其孤觀衰絰<lb/>
拜泣以墓誌為請義有弗可得辭遂求譜牒及所藏書<lb/>
于其家乃得其家誥命三通以知其曾祖祖考之所自<lb/>
得玉山名勝集十巻春夜樂唱和一軸以知其家世貴<lb/>
盛之由得交誼巻二軸以感其好賢尚義之篤得游剡<lb/>
贈言靜得齋鶴夢詩文各一巨軸以感其雅性逸情之<lb/>
實皆名卿韻士仙翁佛氏一時之選者凡三百餘人其<lb/>
不在軸帙而散積于几格間者不與噫何好竒博學樂<lb/>
<pb n="KR4h0152_WYG_466-4b"/>
道人善之如是哉夫處富貴而不驕不淫居貧賤而不<lb/>
凟不辱非知道而孰能若此是宜銘遂序而銘之先生<lb/>
姓顧氏名園字仲園雲屋其别號也其先吳縣崑山望<lb/>
族曾祖諱文儒贈某搃管祖諱文顯武備搃將軍上海<lb/>
等處海道運粮千户贈萬户侯考某妣盛氏贈大興縣<lb/>
君先生生而聰逹勇鋭有逺志不羈讀書一過即記不<lb/>
㤀然好武不顓於學年十六北游燕都出入王侯將相<lb/>
門晝則相與馳馬擊劍射博取勝夜則邸舍兀坐一室<lb/>
<pb n="KR4h0152_WYG_466-5a"/>
開百氏諸史觀書法名畫有得然後己凡三徃返乃得<lb/>
朝命襲父爵為千户侯所厯有績未幾遭時弗寧南北<lb/>
隔阻因卜居定海葢樂其山水之勝也遂杜門謝世事<lb/>
痛刮去舊事絶嗜慾刻志文藝卒以善畫名于世不喜<lb/>
作詩然時出一聨半篇輒清竒駭人其畫尤為世所貴<lb/>
尚識者以為不減虎頭筆法改物以来恣游鄞越山水<lb/>
間不妄交接嘗有權貴人欲一見之時夜將半遽踰走<lb/>
避好周貧濟急而未嘗取受毫末于人性剛直或折人<lb/>
<pb n="KR4h0152_WYG_466-5b"/>
過失而人服之卒時年六十二先娶姑蘇應氏再娶杭<lb/>
之陸氏一子觀陸出也觀將以某月日塟塟地未兆謀<lb/>
買山於崇丘鄉顧嶴之原謀既協而貲未辦馮安將謀<lb/>
諸與先生交游者吉則曰可俾成之銘曰少而勇勇於<lb/>
武壯而仕仕乃阻克奮于學師厥古徳施不昌以昌其<lb/>
後<lb/>
　　劉允中墓表<hi>解縉</hi>
劉守中河間人宋末𨽻籍於金天下重其醫術稱劉河<lb/>
<pb n="KR4h0152_WYG_466-6a"/>
間而不名其醫上與長沙相接下與郾城為宗郾城得<lb/>
麻知幾為作儒門事親書能發明河間之旨世皆喜傳<lb/>
之予嘗過郾城求其遺跡訪其士人咸謂知幾能文然<lb/>
不甚知醫故其書多遺獨劉河間自能著書若宣明直<lb/>
格之類行於世者甚多然又皆非其奥也其子孫後遷<lb/>
江南必有得其傳者予因記少時聞吾縣先輩劉君允<lb/>
中有河間秘書從其子日升所借讀而嘆之曰吾固謂<lb/>
河間當有秘書嘻其是矣日升泫然以泣曰先子之所<lb/>
<pb n="KR4h0152_WYG_466-6b"/>
屬也系本河間而莫詳其世數矣予以質之家君君曰<lb/>
有之初允中之祖芳茂自河間徙居江州宋季逹泉梁<lb/>
先生以醫遊江州義同倫合與俱歸吉水焉芳茂生德<lb/>
榮榮生允中子七人允中其季也淳厚寡言恪然忠信<lb/>
撫孤濟貧不為徳色至元中為吉水醫學教授壬辰之<lb/>
亂遇賊於鄉刃既及之有數人大呼而前曰是真善人<lb/>
何可殺也得免所至盜不忍害論其學行葢無愧于河<lb/>
間者也予竊識之允中入國朝醫術尤振治無不愈不<lb/>
<pb n="KR4h0152_WYG_466-7a"/>
獲迎至以為枉死連郡人敬信之車輿騎從常絡繹不<lb/>
以早夜絶其門尤通習地理百家之言不自炫耀退然<lb/>
若不勝與人言如恐傷之生延祐甲寅十一月二十六<lb/>
日没以洪武癸亥四月八日配李氏子方升醫有名江<lb/>
淮間先卒繼李氏有家法亦習于醫善訓戒其子文升<lb/>
復升日升其季也君没時尚少能自力於學後二十三<lb/>
年以書選入翰林始克狀其行請于予曰知先人莫若<lb/>
君先大夫先大夫巳矣得聞論説宜莫如君余徃年嘗<lb/>
<pb n="KR4h0152_WYG_466-7b"/>
欲輯次允中父子所治竒病異效事繼太史淳于倉公<lb/>
傳因循弗果為今亦未暇細也姑述其所聞大略為之<lb/>
銘曰昔在河間卓哉守真著書傳術千載一人孫在江<lb/>
南書傳允中謂藥非補而惟主攻去病而己百發百中<lb/>
譬之用兵豈必持重我欲傳之著其治功後有作者其<lb/>
書可宗<lb/>
　　沈學士墓表<hi>楊士竒</hi>
嗚呼此吾友翰林學士沈公之墓沈世家松江華亭大<lb/>
<pb n="KR4h0152_WYG_466-8a"/>
考諱德輝嘗為郡吏平反寃獄百數十人鄉稱長者妣<lb/>
宋氏考諱易仕為諮議參軍無幾棄官養親而授徒里<lb/>
中惇行倫誼集五倫詩以教學者而甘貧樂義人號苦<lb/>
節先生妣顧氏有善德二子長即公諱度字民則次粲<lb/>
字民望公天資温雅敦實自㓜嗜學博涉經史洪武中<lb/>
郡邑交舉文學弗就坐累謫雲南䟦涉萬里處患難其<lb/>
中豁然時同謫者多名人率與公交逹官重帥爭欲迎<lb/>
致公舘下岷王具禮幣聘之既至屢進直言居無幾辭<lb/>
<pb n="KR4h0152_WYG_466-8b"/>
去都督瞿能知賢下士延于家塾為弟子師旦暮躬請<lb/>
益焉其入京師也以公偕行時太宗皇帝初臨御命翰<lb/>
林舉賢才今禮部尚書江陵楊公為編修以公名上擢<lb/>
翰林典籍時方制勑填委既視草學士以下率分書之<lb/>
上獨覽公書稱善一時翰林善書如解大紳之真行草<lb/>
胡光大之行草滕用亨之篆八分王汝玉梁用行之真<lb/>
楊文遇之行皆知名當世而胡解及公之書獨為上所<lb/>
愛凡玉册金簡用之宗廟朝廷藏秘府施四裔刻之貞<lb/>
<pb n="KR4h0152_WYG_466-9a"/>
石傳於後世一切大制作必命公書公之書婉麗飄逸<lb/>
雍容矩度兼篆八分八分尤髙古渾然漢意而日侍清<lb/>
密無間嘗賜二品金織衣新製象笏鏤公氏名塗金以<lb/>
賜以其弟與子皆善書皆官之近侍父子兄弟並榮於<lb/>
朝古今以書遭承寵遇莫或加公書葢公一藝耳為文<lb/>
章尚興致平淡雅則不為浮靡事上必盡誠被顧問必<lb/>
以正對由典籍陞檢討復陞修撰遂陞侍講學士奉直<lb/>
大夫仁宗皇帝賜誥命進協正庶尹贈其考奉直大夫<lb/>
<pb n="KR4h0152_WYG_466-9b"/>
協正庶尹翰林侍講學士其妣宜人予誥歸焚黄賜鈔<lb/>
給驛傳宣宗皇帝臨御進翰林學士奉政大夫年踰七<lb/>
十再上章乞致仕歸不聽公事親孝與弟粲友愛相篤<lb/>
終身與人交乆益敬為人貞靜不茍附初入翰林鄉人<lb/>
有為大宗伯者得君有氣勢赫赫朝士希進者日奔走<lb/>
其門公以故舊獨自守未嘗輕造間或邀公輒以禮辭<lb/>
士論髙之閒暇閉户焚香鳴琴賦詩以自樂人號自樂<lb/>
先生襟宇澄澹風韻蕭散所好惟載籍法書名畫古器<lb/>
<pb n="KR4h0152_WYG_466-10a"/>
自題其齋居曰樂琴書處襍列花卉竒石髙人韻士至<lb/>
必具觴酌或吟或奕意度翛然所作詩文有滇南藁隨<lb/>
筆録西清餘暇自樂藁藏於家年七十有八一日微病<lb/>
猶作和王行儉詹事小洞天詞明日捐舘宣德甲寅十<lb/>
月廿二日也訃聞上遣禮部郎中陳謨賜祭給驛舟歸<lb/>
喪命有司營塟元配顧贈宜人繼陳子二芹先十五年<lb/>
卒藻中書舍人陞大理右寺副孫男二潮秀敏好學先<lb/>
十年卒次源女三長歸俞珙餘在室曾孫男一士竒與<lb/>
<pb n="KR4h0152_WYG_466-10b"/>
公同入翰林相交三十有三年最相得其没也葢哭之<lb/>
慟于是粲及藻求余表墓余忍以衰朽而㤀情老友哉<lb/>
敬為之表<lb/>
　　陳思孝墓銘<hi>楊士竒</hi>
永樂甲申詔吏部簡士之能書者儲翰林給廪禄使進<lb/>
其能將用之清密之地長樂陳登思孝篆籕最先至時<lb/>
吳中滕用亨待詔翰林工篆籕自視天下無愈己者且<lb/>
恃春秋髙輕後進徃徃折屈之稠人廣坐中思孝初至<lb/>
<pb n="KR4h0152_WYG_466-11a"/>
謹黙謙下用亨連三日折之文淵閣六卿大臣皆在旁<lb/>
眎不可耐思孝怡然從容進曰登幸辱在此親教益愚<lb/>
陋願有所質就用亨語之戾許叔重者十數事相辯難<lb/>
思孝道許氏說文娓娓皆用亨素所忽者用亨乃始黙黙<lb/>
斂鋒鍔不復自矜大思孝聲譽遂起時四明王尹實篆<lb/>
書擅名海内至考據精博亦推讓思孝云思孝于六書<lb/>
本原精考詳究志篤而力勤周秦以來二千年間其石<lb/>
刻有在而委棄山顛水厓荒蕪瓦礫之墟者皆深求而<lb/>
<pb n="KR4h0152_WYG_466-11b"/>
必得之雖殘缺剥落歲月氏名無可考然審度其出某<lb/>
代某人十率中七八其收蓄之富蓋歐陽文忠趙明誠<lb/>
之後所僅見也思孝初舉才學為湖廣羅田縣丞數月<lb/>
改浙江蘭溪丞月餘又改江西浮梁丞所至視民如子<lb/>
務寛恤之而明决以革奸弊在浮梁時房安為江西按<lb/>
察使以嚴憚屬吏獨禮遇思孝歲餘丁内艱去服闋遂<lb/>
選入翰林仍給縣丞禄厯十年擢中書舍人朝廷大題<lb/>
扁率出其手而四方求者無虚日未嘗有厭倦意又十<lb/>
<pb n="KR4h0152_WYG_466-12a"/>
年給告歸歸而疾作又四年還京還兩月疾復作遂卒<lb/>
宣德甲申七月十五日也享年六十有七其為人博學<lb/>
謹禮耿介負直氣是是非非率依義不肯媕阿假借雖<lb/>
屢以是召怨不悔極貧薄而勇於為義曰人道當然也<lb/>
其先居光之固始唐季從王審知入閩家福唐之玉融<lb/>
數世徙長樂宋福清令世榮思孝髙祖也曾祖宗振祖<lb/>
嗣朋父仲逹洪武中厯宜陽韓城兩縣丞陞江山知縣<lb/>
皆有惠政江山民尤徳之母某氏其配髙氏先卒其子<lb/>
<pb n="KR4h0152_WYG_466-12b"/>
男二中旉同旉女一嫁丘汝中孫男一維楨女四思孝<lb/>
所用心六書今得其所傳者吏部郎中旴江程南雲于<lb/>
是中旉奉史官陳叔剛所具狀介南雲求余為銘將歸<lb/>
而納諸墓余雅厚思孝義不可辭銘曰六書之教周典<lb/>
傳史籕所作時同文逮于秦斯古尚存邈趨簡便降𨽻<lb/>
分東都沿晉騖草真傳葩逐葉失本根唐宋復古稽前<lb/>
聞後有作者承餘熏思孝之作溯深源竒跡密義窮寒<lb/>
温涵積而放波瀾翻落手揮霍風雨奔交金屈鐵雕璵<lb/>
<pb n="KR4h0152_WYG_466-13a"/>
璠雄渾傑特時絶倫大書深刻盤繡雲嗚呼思孝今九<lb/>
原有偉其著垂不刋<lb/>
　　琴樂先生墓誌銘<hi>岳正</hi>
琴樂先生年五十有八當景泰六年十二月九日卒于<lb/>
家其嗣子前戸部主事延津典史琮卜域于京城東南<lb/>
八里許髙村里原將以其月十有九日禮而窆之其子<lb/>
婿中書舍人江容宗海買石以誌其墓其表姪翰林編<lb/>
修童縁大章狀其生平以求刻辭于予予及第之明年<lb/>
<pb n="KR4h0152_WYG_466-13b"/>
頒己已之朔禮成而觀其書書二至之晷有晝夜六十<lb/>
一刻之文即怪其故退而求古諸家厯法無有也先生<lb/>
時為五官司厯予雅相知者主事君又同進士因以所<lb/>
私問之先生曰子以為何如予曰天行最健日次之月<lb/>
又次之以月㑹日以日㑹天天運常舒日月常縮歴象<lb/>
以其舒者縮者之中氣置閏以定分至然以三百六十<lb/>
五日四分日之一之日乗除之積三歲而得三十二日<lb/>
五十九刻者其法常活以三百六十五度四分度之一<lb/>
<pb n="KR4h0152_WYG_466-14a"/>
之天分南北二極日行中道冬至行極南至牽牛得四<lb/>
十刻為日短夏至行極北至東井得六十刻為日長春<lb/>
秋分則行南北中東至角西至娄為晝夜均均者各五<lb/>
十刻也其法常死死者必不可易而活者不能不變故<lb/>
古者以厯名家者必以其變者立差法以權衡之則變<lb/>
者常通而死者得其所矣有如今厯也者毋乃不揣其<lb/>
本而齊其末也歟先生曰如子言誠然予曰若然者先<lb/>
生將居其職而不與其事邪先生掀髯笑曰能者不必<lb/>
<pb n="KR4h0152_WYG_466-14b"/>
用用者不必能又何今日咎也又曰厯者聖政之所先<lb/>
本也茍以私智撥之能無揺其支乎予始悟當時用事<lb/>
者方赫赫必以先生為忌己而果有土木之變益以服<lb/>
先生之髙識矣既又自念漢志五星東井之聚不能避<lb/>
髙允之陋身為史官天文家不可不一知之也方圖就<lb/>
先生而學其所能不意先生竟失官屏居予亦不幸丁<lb/>
倚廬之禍不獲朝夕以亟見承教嗚呼今以銘先生之<lb/>
墓其奚忍也邪先生姓王諱義字孟宜自號樂琴先生<lb/>
<pb n="KR4h0152_WYG_466-15a"/>
世為吳人髙祖某曾祖某祖茂華皆居杭不仕考文誠<lb/>
妣斯氏先生生永樂中行役京師受㕓赤縣為大興人<lb/>
正統巳未徵𨽻欽天監丁夘拜官庚午受褒典進階修<lb/>
職郎辛未而失之配張氏允宜厥家嗣子一即主事琮<lb/>
女一婿中書舍人容也先生為人謹飭典雅博古多能<lb/>
好琴瑟每焚香撫弄翛然有塵外之想然不善與時俯<lb/>
仰竟為邏者所中而失官云銘曰京城東南髙村里原<lb/>
崇四尺者先生之墳敬告來世刻我銘文<lb/>
<pb n="KR4h0152_WYG_466-15b"/>
　　元故成全郎江浙官醫提舉恒齋葛先生墓表<hi>祝</hi>
　　<hi>允明</hi>
士抱賦頴粹砥行修業綜古聖人經術固將以自効逹<lb/>
志用時兼濟上下流華于方來也或世代戾契既不能<lb/>
用于是背廷闕面林臯吾志己矣然而澤物之仁函乎<lb/>
中活世之方寓乎手緬觀斯人有病心惻乃有智者舉<lb/>
而試之雖地隘施小吾且應之亦有以發志成效不孤<lb/>
天禀為聲永身後則獨非君子之心哉是亦君子之道<lb/>
<pb n="KR4h0152_WYG_466-16a"/>
也采籙瀕訖竒傑之士散落草莽者何限吾鄉尤衆其<lb/>
稍出効用于勝國雖百售一二固稱于時以貤于後不<lb/>
可誣也若葛提舉先生其最也先生業行與其蹈履有<lb/>
黄文獻公晉卿誌墓之文其裔孫懌比治飭遺冡以文<lb/>
在幽不得外暴雖人多憙傳録故不普因斵穹石掲其<lb/>
前特請予屬詞刻其上因撮黄志大略為之叙云先生<lb/>
諱應雷字震甫别號恒齋世平江人大父曰宣義郎思<lb/>
恭父曰進義校尉從豫先生私受周禮于季父某為舉<lb/>
<pb n="KR4h0152_WYG_466-16b"/>
業業成而宋亾無所用之進義故儒者而學多能通九<lb/>
流百家醫尤工先生既無意干禄儒業之外遂專治父<lb/>
所遺醫法黄帝樞素諸篇搜抉研核無餘力自得甚深<lb/>
以為當世所謂醫者株守近代意見論病執方如檢畫<lb/>
一絶不識原委誠異古法乃推運氣之標本察隂陽升<lb/>
降之左右以定臟腑虚實而合諸經絡氣血之流注於<lb/>
是疾病之候死生之期無能逃焉從而立方法為之湯<lb/>
液砭焫自不能雷同他人竒效乃著聲華日騰焉時浙<lb/>
<pb n="KR4h0152_WYG_466-17a"/>
西提刑按察使判官中州李某推醫名嘗治其父疾亦<lb/>
致先生决之先生為之語云云李父子驚相顧謂南方<lb/>
乃亦有斯人乎因盡發藏書河間潔古諸説相共討尋<lb/>
凡先生之語無弗諧合去益以其道行南方之醫始能<lb/>
言劉張法者先生啟之也先生嘗謂守真若子和當女<lb/>
真强盛時人氣勁悍故宜多用宣泄逮其兵饉衰殘之<lb/>
餘民瘁氣困于是潔古與李明之輩乃加以補益此其<lb/>
下工也宋既杪末醫多襲目見務守護不能為攻伐是<lb/>
<pb n="KR4h0152_WYG_466-17b"/>
謂養病非治病此由不知醫當視時世盛衰不知變通<lb/>
者也故所著書曰醫學㑹同凡二十巻大旨類如此于<lb/>
時近逺病家乞治無曠日幣馬塞門大夫士内交益衆<lb/>
皆敬禮推譽大德十年遂被薦授平江路醫學教授先<lb/>
生亦不辭為之治田疇嚴廟祀教育其徒徃徃去為善<lb/>
醫無幾省臺交舉擢江浙等處官醫副提舉進提舉階<lb/>
自醫愈郎至成全郎延祐之某年也至治二年以内艱<lb/>
歸執喪過毁竟不久卒於家三年正月十八日也享年<lb/>
<pb n="KR4h0152_WYG_466-18a"/>
六十其子乾孫以泰定元年春二月二十八日塟之于<lb/>
吳縣至德鄉望墅墩先域之次乾孫字可久其學得諸<lb/>
先生而發之益竒取績轉神異世傳不衰吳中視為文<lb/>
獻家自先生五世乃至懌與予至善故墓文不得辭系<lb/>
之曰士惟無所可見見之或無本抑淺局故其所及名<lb/>
實廣狹以之有如先生劌心羣經且將用周公之典以<lb/>
輔斯世既不果退用其餘以被物亦取十全功葢亦得<lb/>
上古聖人之秘其震于時而引于後何如也黄公謂先<lb/>
<pb n="KR4h0152_WYG_466-18b"/>
生既棄去時業更以詩授乾孫又云先生質和粹識量<lb/>
明逹外嚴内寛孝友篤於家而惠賑澤在閭里然則先<lb/>
生誠德人偉丈夫文獻重吾邦邦人世當重之豈獨其<lb/>
子孫恭慎乎丘樹而巳也<lb/>
　　沈希明墓誌銘<hi>史鑑</hi>
沈先生吳人也性嗜學于書無所不讀尤長於易及老<lb/>
耼莊周列禦冦之言縱横鈎貫汜濫浸漬大得也其性<lb/>
靜其志專其行潔性靜故居四通五逹之逵望其門悄<lb/>
<pb n="KR4h0152_WYG_466-19a"/>
然履其庭寂然上其堂閴如在山澤也志專故自壯至<lb/>
老守道彌篤不惑志于富貴不改節于貧賤不吝情于<lb/>
去就其介然之分確乎不移也行潔故一介之利不以<lb/>
取諸人一力之役不以煩諸人人請教子弟則徃請與<lb/>
燕游則未嘗徃也其見先生者不與之言先生終日不<lb/>
言與之言則世道之升降物理之變遷人事之得失若<lb/>
决江䟽河而注之海滔滔汩汩莫有終極也中歲常用<lb/>
薦者言起試禮部一不利即歸杜門不復肯出市人罕<lb/>
<pb n="KR4h0152_WYG_466-19b"/>
識之惟鄉先生少詹事劉文恭太僕少卿李貞伯南安<lb/>
守沈行敏陳留令王抑夫布衣杜用嘉賀美之時與交<lb/>
徃初先生遇秦僧𢎞慈濟授祿命及飛白秘術其書不<lb/>
肯示人間與一二知者衍其説自以為天下之人莫能<lb/>
逾其祿命曰格局格之數三百有六十局之數萬有一<lb/>
千五百二十格有相同局人人異且世運無窮造化迭<lb/>
變前乎甲子之一周後乎甲子之一周其間干支雖同<lb/>
夀夭富貴貧賤不同也而今之術者以一定之説槩之<lb/>
<pb n="KR4h0152_WYG_466-20a"/>
宜其不騐矣余之所謂八字者元㑹運世年月日時也<lb/>
非世人所謂八字也曰五星自唐一行創為十三家之<lb/>
言其應各有時在唐為厯象在五代為轆轤在宋為殿<lb/>
駕南渡為喬奥在元為耶律在國朝為空實徃者如彼<lb/>
來者可知也其飛白曰定位曰飛流曰直殿曰交㑹得<lb/>
此失彼未為全利也若吉凶參焉則以其要者為用舍<lb/>
世之所行惟紹興數即定位耳其三者無聞焉此其大<lb/>
較也其他因事徵騐觸類引諭更千數百條辭多不能<lb/>
<pb n="KR4h0152_WYG_466-20b"/>
盡紀𢎞治六年先生年七十七正旦忽謂妻子曰吾將<lb/>
死矣問其故不答至三月盡焚所秘書囊其灰投横澤<lb/>
水中五月病作預剋死日曰我必以乙夘日寅時死既<lb/>
而果然先生諱誠字希明父諱彦中母某氏初娶周氏<lb/>
生一子曰孟母子皆前死再娶丘氏生二子曰雍曰泰<lb/>
以某年月日塟先生于太平鄉梅家灣先塋其門人都<lb/>
穆哀師之道不行恐死遂冺滅無聞買石請銘于史鑑<lb/>
鑑最為知先生且數接其言論者也銘曰衡門卑棲其<lb/>
<pb n="KR4h0152_WYG_466-21a"/>
蓄不貲從者如雲虛徃實歸先生己矣人誰將諮太虚<lb/>
冥冥不死者神招之或來莫聞其言我銘無愧以告後<lb/>
人<lb/>
　　明清狂郭君墓誌銘<hi>劉節</hi>
君名詡字仁𢎞姓郭氏自稱于人曰清狂人稱之亦曰<lb/>
清狂志其素也清狂生有異質魁岸頎麗肌媺白如晳<lb/>
性豪逸不樂縻束賢人髙士與處意傾洽出肺肝相示<lb/>
貴逹挾矜傲不欲見見不欲數數徃語不合望望去不<lb/>
<pb n="KR4h0152_WYG_466-21b"/>
顧旅食豫章慕徐穉蘇雲卿風構亭湖上曰二夢間為<lb/>
蹋跼鬬奕擊筑鳴瑟響歌放遊騖駟豢猿諸戲示不羈<lb/>
識者知其有所遁也少時與同舍生師師肄文藝稍試<lb/>
燦然賢習業者無何輟而嘆曰夫務浩觀者遂瑰瑋之<lb/>
思者也立極藝者著周旋之跡者也拘學則不然循咫<lb/>
尺之諷誦市榮當世此與蛭螾何異喪四方之志矣遂<lb/>
棄去體極其能於畫乃南窺九疑踐衡嶽轉溯建康東<lb/>
入吳越折北度淮經汶泗吊古齊魯之墟觀容尼父之<lb/>
<pb n="KR4h0152_WYG_466-22a"/>
堂極抵帝里遡代汴荆楚以歸曰畫在是矣爰肆手模<lb/>
即成畫興神竒妙發於聲詩詩不盡肆為畫畫不盡又<lb/>
盡于詩好為抱膝辟榖諸圖多以自貌寓其逍遥之想<lb/>
世莫之測也時楚人吳偉吳人沈周燕人杜堇擅能畫<lb/>
覽清狂畫退避延頸願交焉藝苑名籍籍起海内競傳<lb/>
清狂畫購畫百金嘗畫羲農周孔及古列賢像攝衣巾<lb/>
俯伏從事貌聖儒如圖史所記若有神授者南海陳白<lb/>
沙髙蹈一世徃謁之甚見禮遇豫章張學士東白在告<lb/>
<pb n="KR4h0152_WYG_466-22b"/>
僑居湖亭時數見親洽一日擔夫某倚賊東白門問故<lb/>
對曰小人乏食覯清狂畫畫畀我貿米食食足喜故竊<lb/>
視公東白曰清狂知予矣隆貴人恃勢欲多得畫心繆<lb/>
之卬首瞠目數屋梁不對盤金固索即跮踱狂趨叫奡<lb/>
跳號去隆貴人大笑曰狂生狂生中常侍蕭敬最近倖<lb/>
異其能㗖以錦衣世祿假他故辭卻敬不能强先寧康<lb/>
王荆和王好術學招致賓客獨以方外服見風度逸曠<lb/>
王望之類有道術者呼曰清狂道人厚贈金為飲食費<lb/>
<pb n="KR4h0152_WYG_466-23a"/>
則散諸兄弟朋友及當意者所得亦緣手盡焉家人諷<lb/>
之子貸金錢豐生産怒麾去少保尹公文和解相里居<lb/>
引為㤀年交比應<hi>以下闕</hi>
<pb n="KR4h0152_WYG_466-24a"/>
　　章篔谷墓誌銘<hi>王世貞</hi>
章叟諱文字簡甫後以字行其先自閩徙而為吾吳之<lb/>
長洲人趙宋時己負善書名兼工鐫刻而叟之大父㫤<lb/>
父浩尤著至叟則益著叟生而羙鬚眉善談笑動止標<lb/>
舉有儒者風寧庶人國豫章慕叟能而羅致邸中與故<lb/>
知名士唐伯虎謝思忠偕伯虎覺其意陽清狂不慧以<lb/>
免而庶人卒謀反挾叟與思忠從行謀脱身不得至中<lb/>
道乃盡出所賜金帛予守者弛之夜分偕跳宵行亂軍<lb/>
<pb n="KR4h0152_WYG_466-24b"/>
中幾死者數矣裸袒二千里而歸謁其父相抱哭時叟<lb/>
年僅三十自是其萟益髙貲亦小裕葢又十年而復游<lb/>
豫章時朱邸諸王孫故亡恙素聞叟名爭延致為上客<lb/>
叟飲醉間游庶人故宫徙倚嘆息歌黍離之章作羊曇<lb/>
慟而後返吾郡文待詔徵仲名書家也而所書石非叟<lb/>
刻不快待詔每曰吾不能為鍾成侯戴居士手自登石<lb/>
章生非吾茅紹之耶紹之者趙文敏客也而是時祝京<lb/>
兆希哲王太學履吉陳太學復甫彭徴士孔嘉有所言<lb/>
<pb n="KR4h0152_WYG_466-25a"/>
亦必屬之叟叟他所摹刻華氏真賞齋帖陸氏懐素自<lb/>
叙孫氏太清樓右軍十七帖其能奪古人精魄如生動<lb/>
即搨者贋古得善價而其人莫辨也郡歲遭倭亂修塜<lb/>
墓者多叟日以困而故分宜相欲登肅帝所賜制書劄<lb/>
諭於石而聘叟徃留相邸四歲而後歸分宜敗邸客無<lb/>
得免者於叟略不濡人謂叟善為客徃客寧庶人不死<lb/>
今客分宜相復不濡叟笑曰吾嚮者以智免今者以廉<lb/>
免叟性好客雖一室亦必潔治庋閣圖籍彛鼎之屬客<lb/>
<pb n="KR4h0152_WYG_466-25b"/>
至相與摩娑盤礴嘆賞少時則呼茗茗己呼酒酒至命<lb/>
炙諸賢士大夫如待詔輩磬折而入委巷不避也叟好<lb/>
客且時時從博徒游所得貲隨手散盡至卒而不能具<lb/>
喪禮其明年仲子藻為人傭書强自力以倡其伯季塟<lb/>
叟於武丘鄉采字圩祖塋葢萬厯甲戌之三月也翁以<lb/>
𢎞治辛亥生得夀八十有二娶劉氏側室周氏子三人<lb/>
草娶朱氏藻娶周氏芝娶沈氏女三人嫁吴銓髙某孫<lb/>
枝孫男女共若干人叟不欲自名其書而楷法絶類待<lb/>
<pb n="KR4h0152_WYG_466-26a"/>
詔嘗為待詔書三乞休草家弟以為待詔也示藻而後<lb/>
知之三子皆能習叟業藻於書尤精客吾家久葢葬之<lb/>
十年而始謁余誌且銘之狀草自錢處士元治銘曰跡<lb/>
乎藝心乎士食乎徵仲氏何以不朽惟藻意元美為之<lb/>
銘且誌<lb/>
　　明文林郎大理寺左寺左評事研山顧先生墓誌<lb/>
　　　銘<hi>陳所蘊</hi>
嵗萬厯戊子顧廷評研山先生卒其孤九斿等貧不能<lb/>
<pb n="KR4h0152_WYG_466-26b"/>
舉窀穸越三載始克襄大事圗所以不朽先生者<lb/>
而以朱文學季則狀来徵銘嗟乎仲宣告殂子建<lb/>
表徳孝若云亡安仁述行銘惡可辭哉先生姓顧<lb/>
氏諱從義字汝和松江之上海人也顧氏自典午<lb/>
時即望于東吳元末有友實公者居邑淞宅里後<lb/>
徙邑治四傳而廣南守英起家明經拜二千石顧<lb/>
氏文獻始此矣子澄䝉故業家益阜昌澄子二長<lb/>
東川公定芳官御醫次上川公世芳官署正其后<lb/>
<pb n="KR4h0152_WYG_466-27a"/>
御醫以伯子從禮貴贈光禄少卿配李贈宜人實<lb/>
先生之自出而署正之得階儒林郎與配周之為<lb/>
太安人則以先生為所後贈封皆以先生貴也先<lb/>
生生而端重聰明絶人讀書過目輒成誦顧不喜<lb/>
博士家訓詁語喜戰國先秦諸書晉魏開元以前<lb/>
諸大家詞賦及古李斯程邈篆籕文日坐烏皮几<lb/>
伏讀而摹畫之遂以筆札擅長葢自天性矣㑹先<lb/>
生父兄宦京師遂為太學生嵗庚戌有詔六館士<lb/>
<pb n="KR4h0152_WYG_466-27b"/>
端行善書者入直文華殿先生首應詔故事殿直<lb/>
選率從中貴人第甲乙中貴人第責金錢多寡為<lb/>
殿最不復校藝工拙人皆以貲進而是役也肅皇<lb/>
帝實稱制決焉御筆署為第五授試中書舍人葢<lb/>
異數也當是時殿直諸郎多賈人子炫服怒馬鳴<lb/>
騶呵導揚揚得意甚不知所課何業先生抑首受<lb/>
策供事惟謹故衣羸馬恂恂書生耳己奉使留都<lb/>
便道歸省適上川公捐館舍遂以憂解官時上川<lb/>
<pb n="KR4h0152_WYG_466-28a"/>
公業巳舉子從周先生後公自若公故多藏比歿<lb/>
而周安人<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>家柄無所分予僅提空言執三年喪<lb/>
知交或有後言先生苐擗踊號慟而己開府曹公<lb/>
某雅集先生行部至縣謂令劉曰吾聞顧舍人貧<lb/>
甚為人後而不能名其父一錢令奈何不為持平<lb/>
令出亟語先生將收其家監問狀先生避席對曰<lb/>
先君子故無餘貲即有之始念不及此且從義幸<lb/>
得以文墨侍天子俸入足自給即貧未至填溝壑<lb/>
<pb n="KR4h0152_WYG_466-28b"/>
奈何以此傷太安人心願明公毋復出口異日猶<lb/>
可見先君子於地下令乃止不窮竟也而開府公<lb/>
聞之亦多先生長者矣除服還守故官肅皇帝坐<lb/>
西齋宫效甘泉宣室故事祠祀上清太乙諸神祝<lb/>
詞不領於祠官特令儒臣撰青詞舍人執筆書簡<lb/>
策諸舍人以為華惟是制誥兩房以給事輔臣故<lb/>
得與選殿中舍人體稍卑不得與而先生獨為肅<lb/>
皇帝簡任即日召八西内與兩房諸舍人同直齋<lb/>
<pb n="KR4h0152_WYG_466-29a"/>
宫先生既入直益勤敏不懈旦夕含毫搦管非賜休沐<lb/>
不出也而書法精工尤稱上意一時金泥玉檢文書出<lb/>
先生手數被寵賚踰於諸舍人無何穆皇帝即天子位<lb/>
以久次遷大理評事時禮官請祀天下岳瀆則以先生<lb/>
陪祀海岱先生為趣治裝登泰山日觀峰觀日出臨海<lb/>
而嘆秦皇漢武之愚曰惡覩所謂海中三神山盡幻妄<lb/>
耳己于事而竣則下榻白雲樓與李于鱗相唱和遂遡<lb/>
洙泗上鄒嶧山過故闕里為低徊不忍去者久之比以<lb/>
<pb n="KR4h0152_WYG_466-29b"/>
便道歸里中則與太安人喪㑹復以憂解官先生久宦<lb/>
减父産居然食貧獨其所以治太安人喪一與弟從周<lb/>
等不以貧困為解人復謂從周私太安人貲者先生笑<lb/>
曰不佞利金錢為人後當藉手開府公矣聞者韙之先<lb/>
生之撫從周備極友愛門外事悉以身任不令有支禦<lb/>
憂從周卒而所遺孽子起方在襁褓人皆為起危賴先<lb/>
生護持謹幸而有立此其故即起不能知惟先生亦不<lb/>
欲令起知也服除復守故官㑹今上登極奉璽書詔諭<lb/>
<pb n="KR4h0152_WYG_466-30a"/>
滇南滇帥沐黔國以百金為先生夀先生謝曰陸賈使<lb/>
尉佗受佗千金裝以為辱國從義即不肖何敢效賈尤<lb/>
以王命為市却不受既報命嘆曰予幸得以薄技載筆<lb/>
三朝日請俸邑餐錢尺寸無所報稱三奉使節馳驅齊<lb/>
魯吳越荆楚滇蜀之郊予倦游矣仕宦不止車生耳予<lb/>
其歸乎遂上書乞骸骨優詔許焉先生即日解進賢冠<lb/>
挂春明門服山人之服而歸是時伯兄光禄汝由仲兄<lb/>
鴻臚汝修業先致政歸先生歸而家自為社相從杖屨<lb/>
<pb n="KR4h0152_WYG_466-30b"/>
飲酒賦詩先是潘恭定公與弟比部别駕光祿先後歸<lb/>
稱潘氏四老至是人以先生并光禄鴻臚而三為顧氏<lb/>
三老矣先生故與徐少師有連先生絶口不道或以居<lb/>
間請必峻謝却之己少師公歸而有修故恡者嗾直指<lb/>
監司齮齕公里中羣不逞遂以徐氏戚為竒貨挾取金<lb/>
錢而郡邑有司有所承望狀牒非連徐氏戚置弗署以<lb/>
故里中争訟徃徃籍先生名速先生于訟先生時時囚<lb/>
服對簿當事者欲螫先生以希上㫖陵誶侮詈無所不<lb/>
<pb n="KR4h0152_WYG_466-31a"/>
至出則諸惡少手磚石隨其後且擲且詬先生自若也<lb/>
第問平頭奴猿鶴無恙責園丁樹梅種菊耳語在朱太<lb/>
學邦憲二記中皆實録也先生與人交落落莫莫不作<lb/>
囁嚅態乆而不㤀平生有故人某子甲麗重辟先生以<lb/>
廣栁車載其子出都門變姓名俱歸里中為築丙舍居<lb/>
之人比之魯朱家云先生篤志慕古又精賞鑒所畜鼎<lb/>
彛罍甑甗鐓璧刀劍匜盤皆三代以前物書法名畫非<lb/>
妙絶神品不居居恒好購古帖善本得即摹勒上石無<lb/>
<pb n="KR4h0152_WYG_466-31b"/>
論淳化定武膾炙人間即硯旁小品好事者亦購之如<lb/>
吉光片羽矣先生性尤好石嘗得米元章硯山而寳之<lb/>
遂以硯山為别號復購梧臺泗濱諸恠石列盆中為小<lb/>
山山隙樹松栢橘柚栟櫚芭蕉諸種髙不盈尺而扶踈<lb/>
偃仰居然有千霄薄雲勢先生日婆娑其間手自盥濯<lb/>
以為樂性尤巧慧衣履綦帶每以己意緣飾古制為之<lb/>
嘗製癭匏石竹芝五冠吴門王百谷為作五冠贊又以<lb/>
卭湘粤衛曲竹為杖為几為簪為如意為鈎并其身而<lb/>
<pb n="KR4h0152_WYG_466-32a"/>
六為六君子則四明沈嘉則傳之里中少年浮慕先生<lb/>
名每一製出輒争相倣傚然終不能及也居恒好客客<lb/>
自逺方来望先生如赴家歲入不足則典裘帶稱貸子<lb/>
錢家而家故勤織絍織布美有蘭花菱花紫花天水碧<lb/>
諸名賴是有以佐客驩客日益進而先生之聞譽亦日<lb/>
益起矣先生善稱詩詩法陶韋所著有荆溪唱和重㳺<lb/>
荆溪稿滇南使集藏于家至於書法小楷逼鍾尚書行<lb/>
草在右軍大令父子間徑尺大字則入顔常山趙承㫖<lb/>
<pb n="KR4h0152_WYG_466-32b"/>
矣先生性冲夷藴藉恬惔謙和驟而迫之而不得其疾<lb/>
言遽色久而察之而不得其惰容厭心横逆加之而不<lb/>
驚權貴邇之而不昵博物似張茂先陸沉類東方曼倩<lb/>
淳謹孝友不减萬石君鄭義門而竒好癖嗜則嵇叔夜<lb/>
阮遥集其人矣若先生者可於今人中求之哉而今己<lb/>
矣先生生于嘉靖癸未四月八日卒于萬厯戊子十月<lb/>
二十八日享年六十有六配朱氏封孺人子男三長九<lb/>
斿側室丁出娶喬氏次九防側室黄出娶予女次九逸<lb/>
<pb n="KR4h0152_WYG_466-33a"/>
側室蕭出娶朱氏女三長適楊舉人繼美先生姊女也<lb/>
先生以姊早寡育而嫁之者今其遺孤尚䝉顧姓次受<lb/>
孫士彦胡夢龍聘者皆夭銘曰世道交喪風雅亦傾疇<lb/>
挽疇振厥惟先生既有内美亦備修能人不厭舊是曰<lb/>
典型斧如堂如言言佳城過而式者服此徳馨<lb/>
　　盛溪緑生誌<hi>胡𦙍嘉</hi>
吾鄉吕水山先生通博異才微及萟事率爾造極書法<lb/>
精勁在二令之間畫無塵埃氣余嘗得其所寫雙柑圖<lb/>
<pb n="KR4h0152_WYG_466-33b"/>
枝葉扶映生氣可摘性好奬成人材凡有片長引接不<lb/>
倦盛世者安溪人也避仇居先生前廡下盛故工寫照<lb/>
及神儀佛像以餬其口先生諦視之殊有思理一日懸<lb/>
子昭四時圖于堂促盛至曰子能捉筆乎盛素有膽智<lb/>
又心屈服先生不敢違漫應曰諾鍵户臨染三日始成<lb/>
先生掀髯曰子可教也遂與語山水去就曲折草木舒<lb/>
結芉綿之致盛大悟筆法頓上髙巒截雲層陵新霧展<lb/>
拓得勢由是摹東村無不東村矣摹徵仲無不徵仲矣<lb/>
<pb n="KR4h0152_WYG_466-34a"/>
苐其自布一局自出一意則亦為其溪綠者而己一日<lb/>
與余飯卓仲昌齋中是年適其六十誕期余戯謂盛君<lb/>
長松大椿子所自有余何以夀子盛立庭下飲泣哀咽<lb/>
若不自勝余恠駭之拭涕言曰余哭吾母也世生匝歳<lb/>
痘發熾然纍纍著面目腫如覆盂母苗日夜䑛吮一目<lb/>
復開六十年留偏明於人間見日月光不至懵懵作死<lb/>
人者皆吾母涕唾餘也母亾矣雖有目視之不見矣世<lb/>
何以報吾母子能言憐而志其痛世死且不朽何以夀<lb/>
<pb n="KR4h0152_WYG_466-34b"/>
為余蹙然許之世為人直戅無粉藻胸腹所欲言落落<lb/>
喉間若吐矣居恒以孝弟忠信禮義廉恥自矢道拾遺<lb/>
金必還其人分與勿許也瓶無常粟需十指為活然見<lb/>
人窮迫如刺心肺袖中一錢兩錢不爾即為解衣務期<lb/>
必濟無難割之色六歳就外傅善占對筆嬝嬝輒作人<lb/>
物形祖鶴亭鍾愛之十歲祖亾父龍橋不問生産又為<lb/>
同役者欺弄家日消落十四而父母相繼殁不聊生矣<lb/>
夫耕於前婦播於後擔薪績麻襍作繼之僅足自立隣<lb/>
<pb n="KR4h0152_WYG_466-35a"/>
有怨家徙居塘西即所稱吕先生廡下得授畫者也其<lb/>
畫老益精進前輩名筆無不心摹手追於戴文進更覺<lb/>
有微合處余嘗與之言曰畫山水不必盡似山水不似<lb/>
而似晻曖斐亹子瞻所謂得其意思所在是也畫山水<lb/>
而畫似山水畫草木而畫似草木中有不相似者矣畫<lb/>
之不可不似者莫如行象顧長康之益頰上三毫傳神<lb/>
正在阿堵則其神明感㑹亦不在舉體皆似矣子能為<lb/>
似不能為不似不可不解此妙諦也余性愛丘壑窮崖極巔<lb/>
<pb n="KR4h0152_WYG_466-35b"/>
㤀其疲曵當其獨處無人之野浩然而吟神散氣開詩<lb/>
即無形之丘壑也君苦煨塵張綃素以映托坐卧觀玩<lb/>
不覺自徃畫又無聲之詩也由有形而無形有聲而無<lb/>
聲遞轉而𦕈矣宗少文豈真倦游人哉亦曰暢神而已<lb/>
神超理得又何必稱屐底杖頭乃具濟勝耶畫不必其<lb/>
似愛不必其有此有進於畫與游者也子于此悟入可<lb/>
矣君生于嘉靖某年某月日今萬厯庚戌得年六十有<lb/>
一婦沈氏同其甘苦者無子果蠃之負為子生孫男一<lb/>
<pb n="KR4h0152_WYG_466-36a"/>
甫四歲初為錢唐安溪人今為仁和塘西人溪緑其别<lb/>
號也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_466-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百六十六<lb/>
</p>
<p>
</p>
  </div>
</body>
</text>
</TEI>
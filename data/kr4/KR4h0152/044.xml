<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四十四</head>
    <p>
<pb n="KR4h0152_WYG_044-1a"/>
欽定四庫全書<lb/>
　明文海巻四十四　　　　　餘姚黄宗羲編<lb/>
　　賦四十四<lb/>
　　　花木二<lb/>
　　瑞蓮賦<hi>魏學禮</hi>
慈寧宫有蓮于花房中更挺花萼按花譜有臺蓮斯殆<lb/>
類之然世未之覯也聖母之億夀皇孝之感孚國運萬<lb/>
葉重華世治九寰彌靖厥兆兹矣上命圗示閣臣俾作<lb/>
<pb n="KR4h0152_WYG_044-1b"/>
賦曰瑞蓮臣某謹拜手稽首而作頌曰粤皇天之眷徳<lb/>
昭太和之上禎蔚慈寧之荷萼吐芬艶之重英新姿崇<lb/>
擢嘉蕤茂挺若凰翼之翥霞效鳯閣之延頴超衆卉而<lb/>
脩翹凌九華而彯影秀菡萏之令芳矯芙蓉以獨逈映<lb/>
亭亭之奇采薦奕奕之秋光對月華以比曜度鸞幄而<lb/>
飛香不彫琢而層臺出非烟霧而重雲翔於是瓊瑶奪<lb/>
色蘭杜非芬藕千常而靡信花十丈以徒聞豈如結種<lb/>
帝閽敷榮慈殿紺房表異丹葩呈蒨鍾氣厚而加豐毓<lb/>
<pb n="KR4h0152_WYG_044-2a"/>
神全而増炫拱秘寝而恩輝多近太液而露華羡拱揖乎<lb/>
萬年之枝揺曵乎五明之扇祥不虚来而有感斯興瑞罕<lb/>
昔聞而大衆咸見兹誠太母淵仁格乎上穹厚徳齊乎地<lb/>
極重以聖主大孝臻于古初隆化洽乎九域是用上至太<lb/>
清而烝為醇鬯下至太寧而沾于羣植藉非若此何以萬方<lb/>
𢎞逺而特徴于聖母之宫宇宙乆長而肇開于今上之日<lb/>
彼圗陳瑞應疑信相參曲奏芝房功徳末廣逖觀前代遐紬<lb/>
𤣥想治斯協于登三應有符于明兩畏天戒則躬步恭祈<lb/>
<pb n="KR4h0152_WYG_044-2b"/>
振澇旱則捐租錫帑緩大辟以法觧網之矜䘏貸小過以<lb/>
宏肆眚之曠蕩海内欣欣其如春神祗穆穆而如響騐慈齡<lb/>
之永延應聖夀之髙朗况蓮花以比君子重臺以示道長<lb/>
坤宫以母飬萬物無疆以靜成萬象實太平之彰兆而億<lb/>
<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>之有像于是天子方湛思乎道徳之𤣥㣲克謹乎皇天之<lb/>
昭命治已隆而若冲祥薦膺而彌敬親賢人若芝蘭之宜<lb/>
就逺憸䜛若枳棘之當迸視民為邦家之本根民歸比桃<lb/>
李之蹊徑三光順軌而内安外綏萬葉承庥而武戢文順繪<lb/>
<pb n="KR4h0152_WYG_044-3a"/>
圖即文武戸牖之銘而祥荷亦姬旦嘉禾之進矣<lb/>
　　茉莉賦<hi>魏學禮</hi>
猗絶域之名草植方夏之崇岡結繁柯以披翠粲芳華<lb/>
以飄香幽蘭婉兮被中谷杜若發兮吐新緑千章檜兮<lb/>
蔽丹曜百尋芬兮麗嘉馥爰有姣童豔媛搴蘿辟莾接<lb/>
袂紛隮揮雲直上睹修條而佇瓊佩折榮<graphic n="KR1929" url="https://raw.githubusercontent.com/kanripo/KR-Gaiji/master/images/KR1929.png" mimeType="image/png"/>而眇遐賞<lb/>
翔縹霞兮鸞思飛排蔥烟而蕙情蕩遂乃和玉軫鏘瑶<lb/>
弦送姿媚邀媞妍振芳裾而舞宛轉擢纎腕而歌便娟<lb/>
<pb n="KR4h0152_WYG_044-3b"/>
歌曰時日晏兮凉風生采莉蘂兮衣羅輕山隂隂兮杳<lb/>
愁寂将媚卉兮遺佳人於是茂苑公子皇庭大夫騫雅藻<lb/>
而抗淵標舒冲懐而激清奏馳神乎希妙之觀凝想于<lb/>
瓌竒之覯邈嘉樹之来臻映璇階而逾秀弱英皓晳崇<lb/>
繁霜兮敷氣逸靚浮朱房兮帷茵藹藹襲郁芳兮葉莖<lb/>
蘙薈䝉雕堂兮九夏雰雪映檀梁兮方䟽泛緑錯丹光<lb/>
兮金皥凄清華未央兮薄飉邐迤入犀觴兮空月徘徊翡<lb/>
翠翔兮文石藻井附製良兮翩翩蒨婉玉露瀼兮瞻霧<lb/>
<pb n="KR4h0152_WYG_044-4a"/>
衣而比緑對皎顔而合素綺檻宻而丹樓春荃除漠而<lb/>
紺欄暮大夫于是撫娟冶之華㽔掞麗美之機緯鄙秦<lb/>
聲而穆𢎞述薄燕音而鬯蔚㫖才鋪肆而矯翰疾響燿<lb/>
炫而寄神超煩雄章而照紫宿裁燦詞以巻朱霄<lb/>
　　菊賦<hi>俞允文</hi>
伊兹菊之貞麗挺庶類而擅竒含内美之醇精敷藻蒨<lb/>
之清儀翠葉掩以䓲茂紫莖翕其褷䙰迎上春而觧作<lb/>
凌九陽而振㽔越流芳于秋坂託纎根于幽崕糅五色<lb/>
<pb n="KR4h0152_WYG_044-4b"/>
而相宣欝彪炳其陸離狎鳯子来毛姬繡分苔逕錦匝<lb/>
烟陂影亂䓗河之燭光揺兔苑之芝足使華林掩縟琪<lb/>
樹韜姿晃雕霞之驚絶藹繁星以紛菲矧夫爽籟凝隂<lb/>
凉飈送燠日短晷以向南雁違寒而度北露冷吴宫之<lb/>
草波増漢臯之曲人有愁而必盡物無㣲而不肅天泬<lb/>
寥兮彌髙木蕭槭兮就剥彼晚榮於此時曽靡踰于兹<lb/>
菊匪負霜而淪操每遡飈而賸馥殖女几而蕃滋出甘<lb/>
津于濬谷纂嘉名於流記閲上藥于丹籙若夫英隠考<lb/>
<pb n="KR4h0152_WYG_044-5a"/>
槃仙徒邁俗或飡英以充虚或擷蘂以佩服或咀實以<lb/>
引年或傳葩以代祝或咽液以療疴或沉醪以媚獨故<lb/>
其為性也可以比徳而延期其為芳也可以揚娥而表<lb/>
淑粤有南國上公中朝元輔覽鳯圖以修文摠虎賁而<lb/>
勵武道無謝于佐殷神有鍾于生甫玩𤣥月之改律又<lb/>
朱明之徂暑欣年志之樂康省勛庸之豐偉而乃闢華<lb/>
堂涉芳圃登貴客召真侣蒸蕙肴沃蘭醑集珠履兮翠<lb/>
裾鏗鳯簫兮鼉鼔當令辰而璀璨撫物華而容與于是<lb/>
<pb n="KR4h0152_WYG_044-5b"/>
南園逸叟東海遐賓祇聆勝事緬憶清塵慨契濶之既<lb/>
久慚酬徳之無因爰染毫于縑縞命蕪詞以俱敶歌曰<lb/>
金商戾兮被勁楚月華白兮蟋蟀入户清風乗兮輕袿<lb/>
舉神恬愉兮美無度陽芳絢兮彌終古宜永御兮夀黄<lb/>
耉須申頌兮承靈祜<lb/>
　　瑞麥賦<hi>陸深</hi>
　僕閒居田野多見瑞麥兩岐三岐至五六岐彼九岐<lb/>
　者得于傳聞殆未之見云實有之感兹休禎造賦一<lb/>
<pb n="KR4h0152_WYG_044-6a"/>
　篇有頌有美有風有刺義主勸戒附于古詩人之譎<lb/>
　諌雖不足以希蹤相如子雲庶東京之流亞也示我<lb/>
　同志靡得而布焉<lb/>
天子正徳五祀孟月維夏知知子瘍發下體更朔新愈<lb/>
有客唁焉登堂三揖乃掀髯吐論曰夫物有異産事有<lb/>
竒遭談肉者不可與論味眯采者不可與即文濶哉希<lb/>
乎今兹之所覩也子足良苦抑未之知乎知知子蹷然<lb/>
而起危襟横几奉客下風曰唯唯願詔之客曰走故農<lb/>
<pb n="KR4h0152_WYG_044-6b"/>
家五糓是理爰自弱齡勤厥四體今年逾知命而農穰<lb/>
凡幾一畆三石稂莠吐米皆未若今嵗之為瑞也麥苖<lb/>
芃芃穟岐為二揚芒含頴複為三四多者五六将将覆<lb/>
地東鄰一枝九岐尤異殆淳和之所薫蒸而上帝用以<lb/>
錫類也周書異畆漢歌兩岐陋昔人之誇詡昭后皇之<lb/>
惠慈雖䝉白之翁負𤣥之老皆縁畆玩視相與嗟咨若<lb/>
走者齒髪猶盛涉歴未廣宜乎驚悸而夥頥也知知子<lb/>
仰屋太息索然久之曰否否客何談之盭也夫縁物者<lb/>
<pb n="KR4h0152_WYG_044-7a"/>
貴質敷文者適用且夫麟鳯之希難以療饑芝菌之祥<lb/>
難以充庖雲錦之爛難以禦寒蠙蚌之光難以續膏是<lb/>
以聖明抑難得之貨壅不稽之言誠以重本而緩末棄<lb/>
無益而即有用也客目覩岐麥津津稱瑞民瘼甚矣果<lb/>
誰之致獨非客之所觀見者乎試為客語往嵗己巳運<lb/>
厄元元夏雲被壟淫雨注天晝夕閲七颶風相牽海波<lb/>
怒而山立江潮噴以駿奔蛟龍舞于街衖岡阜淪為漭<lb/>
淵漂尸横野浮畜蔽川千里一壑萬竈絶烟于是百年<lb/>
<pb n="KR4h0152_WYG_044-7b"/>
之完聚連邑之生全化為魚鼈𦵏于鯨鱣者殆過半矣<lb/>
暨乎水退民失故居滄桑一變形勝都非朱門沈其閥<lb/>
閲碧瓦盪為丘墟鳥窺巢而不下狐訪穴而重疑號哭<lb/>
振野提負沿途父棄其子妻别其夫相與轉徙乞丐奔<lb/>
逐投依若流星之逼曙而敗葉之離枝也于是强有力<lb/>
者牢朽材于古岸塞行潦以腐薪依濕林為棟幹綴敗<lb/>
席為闥閽溷㸑無别卧食不分十併為五棄仇講鄰相<lb/>
依為命枵腹連旬野無留莱樹不遺根徼倖于萬一茍<lb/>
<pb n="KR4h0152_WYG_044-8a"/>
活于旦昏爾乃積隂鬰結隆冬盛寒層氷千文竹栢枯<lb/>
乾豈祝融之故都為𤣥㝠之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>驂何曖曖之陽國顧風<lb/>
烈于塞垣民無夙其習不素安于是受凍而仆者乂如<lb/>
干矣天子方軫念南服融照閭閻發徳音大王言貸常<lb/>
賦闢四門封簡書于芝檢勤使者于輶軒省大官之供<lb/>
調减司冦之坐論賑倉廪之儲積蠲逋負之浩繁方将<lb/>
奪民命于溝壑續生氣于遊䰟盖三五之罕有而二氣<lb/>
所不能全之曠恩也良有司方憂經費之不足懼考課<lb/>
<pb n="KR4h0152_WYG_044-8b"/>
之殿後鴻澤持而不下限令疾于電走朝四暮三示一<lb/>
藏九使民破十家之産僅足以輸一家費數畆之田未<lb/>
足以賦一畆笳鼓盈村擾及豚狗爾乃制為嚴刑迨乃<lb/>
黄耉巨木囊頭重金繋肘臀無完膚指欲墮手谿壑之<lb/>
填未厭伸暴之門何有于是孑遺之民瘡痍之末斃于<lb/>
敲朴困于征科者盖淪胥以盡漸不可久矣戾氣醖釀<lb/>
蒸為疫癘方且乗陽發騰獷不可制今枕籍而病卧者<lb/>
比比皆是招醫降巫若憒若醉是其凍餒蝕于胷腸刑<lb/>
<pb n="KR4h0152_WYG_044-9a"/>
罰慘其心志發雙伏而並攻何方藥之能治厥禍方萌<lb/>
殆未知其所至也使壟畆之植一本而十岐共蒂而百<lb/>
穗将安救之而客誇以為瑞哉且菽粟所以貴于珍鼎<lb/>
布縷所以加于𤣥黄者為其有用也今夫用者徒存而<lb/>
用用者已亡是謂隆虚而病實忘逺而娱細矣僕窃為<lb/>
客贅而不取也客聞而憮然曰噫嘻有是哉子之迂也<lb/>
信乎執一者未足與權二泥彼者不可與適此子徒鑒<lb/>
于己巳之變為流而不止乎是殆滯于隂陽之迹而未<lb/>
<pb n="KR4h0152_WYG_044-9b"/>
㴱于斯理者也且夫於穆之化圜運不已剥終必復㤗<lb/>
因于否吉凶互尋禍福相倚夫蟲之蠕蠕也不屈不發<lb/>
地之窿窿也不伏不起數逆斯通氣順乃死是故九載<lb/>
之水或以成堯七年之旱終以啓禹子豈知夫凶儉之<lb/>
後繼之以豐稔登進之漸承之以君子耶然而氣機橐<lb/>
籥必有攸始兆先于物發逺伊邇鐘鳴而隕霜礎潤而<lb/>
降雨走誠得于俯仰之餘是以釋近憂而崇逺喜也且<lb/>
夫麥備四氣實首五糓詩人頌其於皇下氓頼以率育<lb/>
<pb n="KR4h0152_WYG_044-10a"/>
續嵗功于發春函潜氣而多淑是休嘉之先露徯斯理<lb/>
于将復示帝心之仁愛啓方来之祉福諒有開而必繼<lb/>
孰無徴而乃獲走且與子託丘壑以優游咏皇風之清<lb/>
穆是故有取于麥岐子何責之備而論之刻耶知知子<lb/>
不能難客乃躡履而退曵杖而歌歌曰麥秀兮多岐覆<lb/>
壟兮纍纍彼其之子曽是兮弗思于是知知子返乎潜<lb/>
室沈思淵黙緯情愫于渾淪抽端緒于開闢推𤣥化之<lb/>
始終考休咎于遺冊覽春秋之所書測消長于三易道<lb/>
<pb n="KR4h0152_WYG_044-10b"/>
有殊而歸同理既契而心戚然則客之言似亦未為失<lb/>
也将以厥明戒館客循阡陌辨麥岐之踈數聴鄰䣣之<lb/>
損益問勤勩于三時弔疾苦于緩急于時風輕景融煙<lb/>
朗霧清謝彫輿却繁纓被大練䇿溪藤道以童子從以<lb/>
經生指三汀以東鶩遵龍江而緩征瞻桑梓于原隰拜<lb/>
松楸于佳城睇海氛于極際儼波浪之奔轟感釣遊之<lb/>
舊跡慨嵗月之不停藹里墟之蔓延有孤物而屢更亦<lb/>
浮雲之多態何難樹而易傾悵久寄于異土心戀戀乎<lb/>
<pb n="KR4h0152_WYG_044-11a"/>
故京方徘徊以瞻眺蹇徬徨而屏營顧見道左麥穗岐<lb/>
岐本同未異旁無附枝始㦸㦸以競秀竟孌孌而莫擕<lb/>
将神工之妙合復化鈞之巧持或雙昂以森矗或左右<lb/>
以紛披或越畎而希挺亦共房而駢垂薄長飈以洄洑<lb/>
照圓景而陸離等比翼于異類嗤連理而不為固物薄<lb/>
而稟厚騰衆喙以増竒胡哲人之超軼隨所如而見疑<lb/>
昔宣尼之瑞魯匡人怪而圍之比干之忠殷曰不祥而<lb/>
戮尸彼二聖且猶然般罹此又何辭抑軒輊之偶致将<lb/>
<pb n="KR4h0152_WYG_044-11b"/>
彼蒼之有知于是厯覧既倦羲馭未疲覧厥頴異采掇<lb/>
以歸洵皇澤之滲漉拯黎民于阻饑託子墨以宣秘聊<lb/>
洋洋以陳詞<lb/>
　　松聲賦<hi>瞿汝稷</hi>
昔人有謂絲不如竹竹不如肉者以其漸近自然也必<lb/>
如斯言則孰有過于松風之為聲者耶客既有為之賦<lb/>
者遂援毫而和之然聲彌玅則和彌寡㴱有愧于白雪<lb/>
之音云爾其詞曰粤有逃虚之士淵尚之賓選八荒而<lb/>
<pb n="KR4h0152_WYG_044-12a"/>
無悦渺萬物而寡鄰超人世而獨鏡廓杳𦕈以怡神廼<lb/>
獨娱夫衆竅之諧㑹自然之雅音非絲竹而逓㺯迭拊<lb/>
遺鍾罄而觸石摐金並嶰谷以取韻託徂徕以標名實<lb/>
惟要玅是曰松聲盖方風之起蘋末盛土囊而縁于㤗<lb/>
山之阿也維松固已灑然清矣及其飄揺呦漻蕭灑颼<lb/>
飀竦萬尋兮忽舞徐波起而逺流盈空谷而澎湃暎别<lb/>
壑而澄幽林氣如此劃然成秋則又聳乎其足聽焉以<lb/>
至清揚遐厲森沉沸渭上漢斯蜚稍雲慙憇夕飈振而<lb/>
<pb n="KR4h0152_WYG_044-12b"/>
柯鳴凉颸引而條曳猿狖哀嘯乎其側飢鼯呻吟乎其<lb/>
内于是蕩瀁乎絶巘之下浸淫乎㴱谿之澨截㣲徑與<lb/>
荒丘經石林及花嶼衆芳肹蠁其坌集輕靄霏㣲乎莽<lb/>
際斯則蕭逺冲虚空澄幽翳似春雨兮滿江若廣陵兮<lb/>
潮至涓子不能撫其弦韓娥不能宣其意以故天籟非<lb/>
一松聲最矣松聲若虚㑹心契矣爾其絶迹箕潁逃名<lb/>
首陽視揖讓兮喪道非放伐兮不王窅然天下喪頽然<lb/>
出處忘澗户無人兮濁世逺孤雲在岑兮獨徜徉惟聽<lb/>
<pb n="KR4h0152_WYG_044-13a"/>
曉鶯變語春壑鳴淙和虚濤之逺冩足幽耳之笙簧若<lb/>
夫幽窓獨坐泉石孤吟方𢎞景兮開逕及彭澤兮歸林<lb/>
烟芊綿兮如織霞朗映兮清隂一鳥偏㺯踈花冐潯聽<lb/>
孤松之流韻似幽人兮整琴悠然忘世洗耳披襟至若<lb/>
松子引年於緱嶺劉阮採藥于天台萬壑度盡生平始<lb/>
来杳松聲兮喧豗使人心爽令人意哀莫不念仙期之<lb/>
綿邈悔短計之迷囬永結長生之願深盟錬魄之懐别<lb/>
有楚襄蘭臺之上漢帝蓬莱之旁玉樹磊夥雄風忽颺<lb/>
<pb n="KR4h0152_WYG_044-13b"/>
並葱蒨以發韻惟松風兮悠揚上君玉堂入君洞房使<lb/>
窈窕兮間靜俾君王兮清凉方欲輟洞庭之張樂罷鼔<lb/>
瑟于瀟湘已矣哉松聲之為妙也是以至人聽之與道<lb/>
若一洗心滌志含光去迹收無聲以為聽鍳至清以為<lb/>
心與天逍遥與世陸沉泠然将御風而遐逝從列仙兮<lb/>
無古今<lb/>
　　荒菊賦<hi>繆一鳳</hi>
　賦菊之生于叢荒中也偶得是紙于倭餘殘箧掲而<lb/>
<pb n="KR4h0152_WYG_044-14a"/>
　軸之爰作短詞以自感<lb/>
繄大造之無私運𤣥樞而莫停受羣植以殊質咸飫氣<lb/>
而暢生桃競春而夭矯蓮接夏以娉婷桐莫辭其早彫<lb/>
栢孰遏其遐齡華不謝榮于東震葉何怨落于西成伊<lb/>
順時而得序分品類以迭更茍至性之不易混荒穢而<lb/>
彌清時廼蓐収司令青女啓行稻方底于有實蒲已萎之<lb/>
先零爾其挺紫莖于太皥標淑采于竒英葉盈盈而墜<lb/>
露葩粲粲以欣晴含金精而内結凌肅氣以孤升味久<lb/>
<pb n="KR4h0152_WYG_044-14b"/>
要乎蘭桂香結佩于荃衡胡為乎不薦爾華屋蓻彼芳<lb/>
庭䕶以彫楹列以彤櫺供延賞而式燕偹珍玩以怡情<lb/>
競羣穠而進媚附衆冶以爭呈念遭時之弗偶爰托根<lb/>
于幽貞遵叢莽而挺㧞並危石以崢嶸譬彼懐瑰竒之<lb/>
介士不狥俗而沽名去故國之擯臣抱忠憤而孤征又<lb/>
如斥嬪之失御姣脩容以自珎處幽宫之岑寂低翠眉<lb/>
而含情襲芬芳以勵志何憂乎邪妁之縱横慨余植之<lb/>
既晚顧操性之有恒諒時命之不忒願歴蹇而終亨檻<lb/>
<pb n="KR4h0152_WYG_044-15a"/>
寒芳以自蓄搴竒馨而結盟觧余佩兮以贈友斷余玦<lb/>
兮以明行羗奚羡乎朝妍而夕殞惟欽志于衆瘁而獨<lb/>
榮嗟嵗月之蹉跎慮氷雪之交併茍不隨雜卉以同腐<lb/>
庶無恧于大塊之陶形亂曰猗彼佳人洵清幽兮彤霞<lb/>
為容翠雲裘兮金莖為飱佩琳璆兮獨處空谷懐蹇脩<lb/>
兮秉志貞潔孰可儔兮秋水湯湯思悠悠兮遡遊從之<lb/>
無使我心憂兮<lb/>
　　菊賦<hi>李雲鴻</hi>
<pb n="KR4h0152_WYG_044-15b"/>
　僕治詩經而詩之中多不言菊豈詩人有遺採與抑<lb/>
　物有辛有不幸與丁酉之秋天行多雨而山園叢菊<lb/>
　綽有幽致且把玩之際足以怡神爰作菊賦漫記其<lb/>
　盛其辭曰<lb/>
惟𤣥黄剖判品彚分形宏括罔象細掇焦螟迅四序之<lb/>
天吏煥五色于丹青是故芙渠蕩漾于澤畔蓂莢開落<lb/>
于帝庭氷姿鬭粧于宫主紅衣迷艶于郎星雪染梨而<lb/>
成陣壇依杏以鐫銘至若西施酒酣太真春睡淵林猶<lb/>
<pb n="KR4h0152_WYG_044-16a"/>
恨其無馨也繡簇羅襦曉啼珠露石家方倚之為錦屏<lb/>
也萍一宵而七子松千<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>而化苓詞臣草詔紫薇光熒<lb/>
騷客豪吟新聲載播乎沉香之亭若乃韻友仙友端伯<lb/>
寄興含笑破憂衞足保孕<hi>似證切</hi>木筆絲毯異相殊稱<hi>昌孕</hi>
<hi>切</hi>金鼎玉盤将離標勝或紛披鹿苑芝房之外或蓊菶<lb/>
離宫别館之中或櫢檽齊州赤縣之北或鬰鞅海澨蓬<lb/>
瀛之東巔崖峭壁顔郁鮮紅雕欄寳幰芳雜髙叢繡織<lb/>
局之縠紋刺蘭閨之女工紛泊蠭午盖巧厯所不能徴<lb/>
<pb n="KR4h0152_WYG_044-16b"/>
<hi>陟隆切</hi>矣百卉既然菊當何似爰居上皇木橋草茂渾殽<lb/>
獉狉之封為石年君之所氏黄白入劑厥聲斯起日精<lb/>
周盈爾雅分觧<hi>舉履切</hi>籬綴陶潜之金英飫屈平之齒切<lb/>
神于延祚而弭灾抑何美乎虎頋而鴟視稽僕下土世<lb/>
奠丹湄謝人世之三窟卓天地之一錐羅恬夷之萬有<lb/>
郤紛攘之九逵其山則白崖玉照杏兒臺子三峰蟉虯<lb/>
而岭巆東嶺蟬嫣而碨<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>其水則丹江衍其𣲖石港揚<lb/>
其波漰湱㶖㴸泊岸浴沙<hi>桑阿切</hi>其産則雹葖蓒芋䜶䝄<lb/>
<pb n="KR4h0152_WYG_044-17a"/>
巨勝萮茈﨑亷計然難罄其士則少伯龍躍于中古浮<lb/>
休蠖屈于末年諸范接踵文彩聫翩僕處此所謂大塊<lb/>
私我以於[田*耎]而步武乎考槃之在澗<hi>經天切</hi>于是傍東阜<lb/>
連西樊闢老囿開晴軒圖史牙籖而錦秩卉木蝟聚而<lb/>
雲屯薙水䑓之與地菅藝節華之與蘭蓀是故孟陬之<lb/>
辰青帝司令紅紫輝駢芳菲色競爾獨本枝賱賰<hi>音蘊蠢</hi>
若時保性既杜蜂囮復逺蝶騁比届朱明曛熖登閎夭<lb/>
妖者炙之而瘁柔脆者觸之而傾方且治爾蟘去爾蝱<lb/>
<pb n="KR4h0152_WYG_044-17b"/>
亭亭物表孰敢抗衡迨夫招拒秉樞蓐収布政玉露波<lb/>
浸商飈兵勁第見新羅蓊茸而敷粉黄鶴崙菌而翻翎<lb/>
紫綬綰金章以並蒂碧蕋含玲瓏以垂庭勝金綦黄遇<lb/>
佛稔笑牡丹珍其嘉名芙蓉貴其雅號左漾猗狔右飄<lb/>
窈窕蓮妬太液之穠毬奪香瓊之妙彼波斯之與楊州<lb/>
特各取其速肖百種紛綸僅撮領要然且破蕚茅茨不<lb/>
厭其空吐顔玉砌不矜其豐辟則端人莊士龍徳正中<lb/>
堅持晚節無玷厥躬豈若宵夫儇子趨勢之炎而背時<lb/>
<pb n="KR4h0152_WYG_044-18a"/>
之窮耶是故狂夫賞心以開口悶士寓目而舒𠂻盖其<lb/>
質介其徳充也菊之時義洪矣哉此鼓城石湖兼得著<lb/>
譜而披金甲戰秋風聖祖取以志武其致則抹烟帶月<lb/>
窺簾映户醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>可酣柘枝可舞僕即不能擅洛下以稱<lb/>
名園亦可跨甘谷而為𤣥圃徴酒之籌蒐詩之伍一玩<lb/>
忘形神再玩忘爾汝于是不知興之未盡神之莫迕乃<lb/>
亂曰太素無色孰滋榮兮至人無物孰鍾情兮惟感懐<lb/>
以揚聲敢命不律磨陶泓而摛辭于方寸之靈扄云爾<lb/>
<pb n="KR4h0152_WYG_044-18b"/>
　　芭蕉夜雨賦<hi>李䕃</hi>
猗緑蕉之茂止值隂雨之凄其顧幽人之閴寂撫斯景<lb/>
以欷歔隔疏櫺而傾聽憂中来其莫支若乃聲之清也<lb/>
比于緑桐中乎金石敗梧翼其酸楚哀蛩助其蕭索聲<lb/>
之濁也若擊皮鐸若扣木鐘老鴉用以繼響狂蛙因之<lb/>
糺訟聲之緩也将作復止方鳴乍歇似妍唱與良謳每<lb/>
遲徊而不發聲之急也若千鱗跳瀬萬羽刷林亂簇倐<lb/>
以破革羣手競以摐金至于仇之而親逺之而傍避之<lb/>
<pb n="KR4h0152_WYG_044-19a"/>
而隨麾之而向苦覓疑于相干平侵建于相抗淅淅撼<lb/>
乎肩山㸃㸃襍于心浪幽恨釀于睂端煩寃寄于枕上<lb/>
縱善摹其莫詳雖工儗而難状于斯時也乃有孤臣去<lb/>
國逰子懐鄉郵亭瀟洒旅館昏黄抱書劒以愁絶對童<lb/>
僕而徬徨既徙倚于危坐復反側于方牀挟飛霜以入<lb/>
鬂攅利刄而斷腸思縮地于千里歎各天于一方知不<lb/>
可乎奈何乃抵死而相當又有阿檻擯嬙霜閨思婦歎<lb/>
覆水兮難収仰嘑天兮莫訴蘭軒閉兮燈㷔殘蕙帳空<lb/>
<pb n="KR4h0152_WYG_044-19b"/>
兮螢火度君王絶迹兮長門宮蕩子從軍兮遼陽戌有<lb/>
所思兮期不来欲往從之恐難遇𤣥結隂兮夜澷澷旦<lb/>
何時兮淚交注聆滴瀝之苦聲想焦心而生妬思持斧<lb/>
以運斤将斬葉而伐樹凡若此者皆牽于所遭之戚而<lb/>
未得乎所植之趣者也若夫王孫公子髙門甲第大讌<lb/>
朋賓盛陳佳麗簾幙圍兮氛翳逋蠟炬烘兮夜堂霽剖<lb/>
腴割鮮兮送水陸之珍竒換羽移商兮縱管絃之嘹唳<lb/>
屢舞兮傞傞踏歌兮嘒嘒㺯酒琖兮讙謼戯簮珥兮暗<lb/>
<pb n="KR4h0152_WYG_044-20a"/>
墜雖畢命于明朝且暢情于斯際将俾晝以作宵又何<lb/>
知夫寂寞之况味也耶此猶其淫樂者爾若夫禪房窈<lb/>
窕琳館清幽一塵不染佳客来逰爇蘭芬于石鼎薦茶<lb/>
味于磁甌或貝葉之三復或丹經之一抽或煩赤髭以<lb/>
講西方之教或屈黄冠以闡柱下之猷清涼入肺腑爽<lb/>
氣襲衣裘将興還偃息欲去且淹留若此者固冝累朝<lb/>
暮而不厭又何知夫外物之相搊哉于是申之詞曰風<lb/>
瀟瀟兮雨涔涔夜色穆穆兮漏沉沉形與聲兮兩相戰<lb/>
<pb n="KR4h0152_WYG_044-20b"/>
芭蕉之上兮葉之心戞青玉兮峭稜濕翠鸞兮修尾𦍑<lb/>
美人兮舞袖似半醉兮扶不起引愁緒兮填胸逓哀音<lb/>
兮滿耳茍欲澹兮相忘在洞觀乎𤣥理吾心兮浄空纎<lb/>
芥兮不容湛太虚之本體兮等震電于蠛蠓将聲臭之<lb/>
俱冺兮反造化于鴻濛<lb/>
　<lb/>
　<lb/>
　明文海巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻七十七</head>
    <p>
<pb n="KR4h0152_WYG_077-1a"/>
欽定四庫全書<lb/>
　明文海巻七十七　　　　　餘姚黄宗羲編<lb/>
　　議四<lb/>
　　均糧議<hi>錢薇</hi>
或問古哲王疆理天下則壤成賦九州析為九等于是<lb/>
禹貢載上中下三壤而區分之是糧雖哲王莫能議均<lb/>
從古然矣予曰子何以天下例一鄉一邑也夏書定賦<lb/>
九等别九州也今大江以南全浙以東皆屬揚州揚之<lb/>
<pb n="KR4h0152_WYG_077-1b"/>
賦下上盖指通州不聞更有九等也我嘉一郡耳麗以<lb/>
七邑特揚一區之地賦同上下可知是糧之均在古則<lb/>
然矣或曰地力不齊如山木數年而僅拱把蕩葦百畝<lb/>
而收錙銖髙昻之阜多雨乃收霪澱之鄉遇旱反獲物<lb/>
之不齊物之情也必欲均之無乃名美而實左乎予曰<lb/>
是何因瑕棄瑜者也夫地力不齊如周官一易再易之<lb/>
田是也今吾邑之田髙下肥瘠大略相當無田不耕無<lb/>
耕不稔故穰則皆穰歉則皆歉其收有多寡係農之勤<lb/>
<pb n="KR4h0152_WYG_077-2a"/>
惰是不可以肥瘠論吾邑田也况不均之害不在田亦<lb/>
不在山與蕩而在官民麥之三等何也官田之糧一畝<lb/>
之輸有至五斗者民田則五升至八升而止麥地則三<lb/>
升至五升而止故貿易之際買者利糧之輕寧多價以<lb/>
推糧賣者利價之重寧存糧以增價于是改官為民改<lb/>
民為麥此積荒之糧所由起也又區書乗機為奸甲户<lb/>
有荒糧而乙丁或絶惟賄是視將甲糧推于乙户甲户<lb/>
暗減乙户暗增而荒糧愈夥此積荒之糧之再變也至<lb/>
<pb n="KR4h0152_WYG_077-2b"/>
于狡猾之徒與弊為市一遇官府與民灑派存糧利民<lb/>
之賄冒認圖糧故裝已户輾轉告豁官府一時難于辨<lb/>
究鄉民愚訥不能分訴弱者含寃屈抑巧者明認暗飛<lb/>
此積荒之糧之三變也夫糧三變而害乃滋甚矣今欲<lb/>
去斯害無他妙巧也止宜于官民麥田三則而均之何<lb/>
可援山蕩寡收之例而混阻哉然其間亦有册籍名為<lb/>
山蕩而業家實得水田者乃區書旋幹之積弊但此弊<lb/>
少則此害輕况太察者民無所容非若官民麥地之三<lb/>
<pb n="KR4h0152_WYG_077-3a"/>
則叢積隱害上眩有司而難察下累貧户之倍輸也且<lb/>
官民麥田其耕同其獲同其凶豐又同則糧之所出亦<lb/>
奚可不同乃固為是紛紜莫詰之弊哉或曰官民麥田<lb/>
非私名也乃國家等則有此昔已定制而今輙更無乃<lb/>
不可乎予曰此正所以尊制也夫制豈非累朝斟酌時<lb/>
宜而勒為定典以便民乎洪武初令官田起科畝五升<lb/>
三合五勺民田畝三升三合五勺七年詔蘇松嘉湖等<lb/>
府田如每畝起科七斗五升者減半十三年又令七斗<lb/>
<pb n="KR4h0152_WYG_077-3b"/>
五升至四斗四升者減十之二四斗三升至三斗六升<lb/>
者減十之一是洪武間已變通初年之制矣宣徳四年<lb/>
詔各處官田每畝糧一斗至四斗者減十之二四斗一<lb/>
升至一石以上者減十之三此在宣徳間又變通洪武<lb/>
之制矣正統元年令浙江等處官田每畝糧四斗一升<lb/>
至一石以上者減作二斗七升二斗一升以上至四斗<lb/>
者減二斗一斗一升至二斗者減作一斗此在正統又<lb/>
變通宣徳之制矣由此觀之官田之糧當以後定為準<lb/>
<pb n="KR4h0152_WYG_077-4a"/>
正統之詔今所宜遵是官田之糧多不過二斗七升輕<lb/>
則止于一斗今吾邑官田尚有四五斗者豈當時奉行<lb/>
諸臣不能體列聖減賦恤民之意行之五邑耶又𢎞治<lb/>
二年令應天上元等縣官田糧每石減耗二斗五升民<lb/>
田每畝勸出米二升此在𢎞治又變通正統以前之制矣<lb/>
夫減官田糧之多量增民田糧之少得損益宜民之道<lb/>
即今日均糧意也獨惜當時掌計之臣不能將順徳美<lb/>
遍行東南乃止行之一處耳今之議均正黙體累朝減<lb/>
<pb n="KR4h0152_WYG_077-4b"/>
賦至意推廣孝皇裒多益寡之洪仁也故均糧正尊國<lb/>
制也或曰田一也而分官民何居予曰嘗讀大誥以宋<lb/>
元入官田我朝籍沒之田宋元豐間畢仲游計處兩浙<lb/>
官田九百六十四頃紹興十二年以户産有契書不上<lb/>
占基簿者沒官淳熈三年劉邦翰等奏湖北荆南兵役<lb/>
地荒以請佃之田入官後李椿年阿秦檜意以水鄉秋<lb/>
收後妄廢田官修陂塘塍埂亦為官田是皆言利之臣<lb/>
損下益上之為也入國朝凡叛竊亂常譎偽詐逆剪平<lb/>
<pb n="KR4h0152_WYG_077-5a"/>
以後盡没其田此官田所從來也今當太平全盛之日<lb/>
中興純徳之治豈肯存南宋利臣富國之計况國初罪<lb/>
人歴年幾二百子孫殫盡寧無一體休息之意哉或曰<lb/>
誠若所言均糧是矣說者謂平湖之四則不若湖州之<lb/>
一則何如予曰是易見耳所謂四則者僅補偏捄弊之<lb/>
方然田既存乎四則糧亦分為四等富貧貿易之際得<lb/>
藉手投隙改重為輕改民為麥是往弊仍在也若湖之<lb/>
合官民麥地為一是奸狡不得減多為少愚䝉不致冒<lb/>
<pb n="KR4h0152_WYG_077-5b"/>
少為多雖五尺之童亦可擁魚鱗之甽而享土膏之利<lb/>
誠蕭曹畫一之政龔黄坐嘯之資而堯舜垂裳之理也<lb/>
或曰糧則均矣黄册亦可均乎予曰惡是何言哉册所<lb/>
以紀田也凡差徭輕重因乎册者也則所以實徴也凡官<lb/>
民麥地載之則者也今黄册照則收田某户田若干原<lb/>
額無改所以存制也寔徴照田派納三則歸一則不分<lb/>
多寡所以祛弊也若併黄册均之亂之道也十年大造<lb/>
後册承前册而欲均之是今亂之也况黄册國制也非<lb/>
<pb n="KR4h0152_WYG_077-6a"/>
啟奏不得輙更是故决于理理因于時時協其宜<lb/>
一本可以萬殊而殊途要于同歸今也究民俗之<lb/>
利病痛宿蠧之奚窮探摉剔之要源塞奸宄之深<lb/>
竇遵明聖之屢詔决便計之咸宜則糧之則不可<lb/>
不以時均均之此其時矣<lb/>
　　一條鞭法議<hi>徐鳯來</hi>
一條鞭法通府州縣十嵗内夏税秋糧存留起運<lb/>
額若干均徭里甲土貢顧募加銀額若干通為一<lb/>
<pb n="KR4h0152_WYG_077-6b"/>
條總徴而均支之也蓋其法不輪甲徴収通一縣<lb/>
丁糧均派之而下其帖于民備載十嵗中所應納<lb/>
之數于帖而每嵗分為六限納之官其起運輸解<lb/>
給募皆官府自支撥也大都輪甲則遞年十甲充<lb/>
一嵗之役條鞭則合一邑之丁糧充一年之役也<lb/>
輪甲則十年一差出之驟且多民易困條鞭令每<lb/>
年出辦所出少民易輸分給諸役錢主之于官而<lb/>
承募人役不得復取嬴于民民如限輸錢訖可無<lb/>
<pb n="KR4h0152_WYG_077-7a"/>
復追呼之擾矣夫十年而輸一兩固不若一年輸<lb/>
一錢之輕且易也且人安目前孰能嵗積一錢以<lb/>
待十嵗後之用哉况均徭法通州縣徭銀數不得<lb/>
減而各甲丁糧多寡勢不能皆齊如丁糧多則其<lb/>
年派數加輕丁糧少則其年派數加重固已不均<lb/>
而所當之差有編銀一兩而止納一兩者有加二<lb/>
加三加四五六者有賠四五倍七八倍者甚且相<lb/>
至什伯則名為均徭實不均之大者今合民間加<lb/>
<pb n="KR4h0152_WYG_077-7b"/>
納之銀俱入于官正派之數均輕重通苦樂于一<lb/>
縣十甲之中役人不損直徭户不苦難即如金銀<lb/>
庫子已革定名于徭編之舊照司府吏納銀為募<lb/>
人工食費止令巡守不與支收其支收委之吏毫末<lb/>
禀承于官則需索者不得行而誅求之横自戢又以時<lb/>
得代不久若查盤吏有身家不得竊庫銀而逃至<lb/>
倉中斗級于舊有募充親充彼徭户親充償所耗<lb/>
固當乃募人看守其折耗亦徭户自償彼守而此<lb/>
<pb n="KR4h0152_WYG_077-8a"/>
償之適教之使盗也今募吏充之嵗加脚費而折<lb/>
耗責之勢不敢自盗又年終更換無嵗久浥爛之<lb/>
憂尤甚便也諸遞運夫馬俱官吏支應勢不得多<lb/>
取即用之不敢濫大概徴附秋糧不雜出名目吏<lb/>
無所措手人知帖載每嵗並輸可省糧長収頭諸<lb/>
費利固不可勝計矣是法也通計里甲均徭驛傳<lb/>
民兵合用銀派之名四差皆視户丁糧為差次議<lb/>
者以為通十里以編不分年則丁糧均法當優免<lb/>
<pb n="KR4h0152_WYG_077-8b"/>
者不能分數户以幾倖則冒濫消覈實數以編銀<lb/>
則賠累息合銀力二差併公私諸費則名目簡富<lb/>
人不坐官役人不坐名則覬覦寢官給銀于募人<lb/>
而募人不得反覆折勒則市猾屈去頭户貼户<lb/>
之派則貧富平糧有多寡役無輕重毋需花分毋<lb/>
為詭寄則册籍清便民利國信無善于此者蓋始<lb/>
于都御史周如斗剏議繼之以劉光濟奏可以行<lb/>
之于江西而通行於天下所當世世守之者也<lb/>
<pb n="KR4h0152_WYG_077-9a"/>
　　泉貨議<hi>王禕</hi>
天下之物以至無用而權至有用者泉貨是也謂之泉<lb/>
者言其形謂之貨者言其用其制先有銅錢後有楮幣<lb/>
銅錢之制自五帝三王下更歴代莫之有改其為法最<lb/>
古而楮幣之制所謂闗㑹交鈔者又所以權錢而行金<lb/>
宋之末造也之二物者握之非有補于暖也食之非有<lb/>
補于飽也而先王以守財物以御人事而平天下命之<lb/>
曰衡有國家者恒賴以為生民之大命而不能以一日<lb/>
<pb n="KR4h0152_WYG_077-9b"/>
廢一日或廢則國家之命幾乎息矣故曰以至無用而<lb/>
權至有用者泉貨是也國朝因時制宜襲近代之法一<lb/>
切用鈔而錢盡廢不用自中統至元鈔之行且一百年<lb/>
中更至大雖嘗改法然旋亦即復舊乃自頃嵗以中統<lb/>
交鈔重其貫陌與至元寶鈔相等並行京師復鑄至正<lb/>
新錢使配異代舊錢與二鈔兼用其意殆將合古而逹<lb/>
今而不知適以起天下人心之疑夫中統本輕至元本<lb/>
重二錢並行則民必取重而棄輕鈔乃虚文錢乃寔器<lb/>
<pb n="KR4h0152_WYG_077-10a"/>
錢鈔兼用則民必舍虚而取寔故自變法以來民間或<lb/>
爭用中統或純用至元好惡不常以及近時又皆純不<lb/>
用二鈔而惟錢之是用而又京師鼔鑄尋廢所鑄錢流<lb/>
市不甚廣于是民間所用者悉異代之舊錢矣嗟乎二<lb/>
鈔者國家之所用而民則以為棄物而弗之用舊錢者<lb/>
國家未嘗專以為用而民爭相寶愛而用之是天下之<lb/>
民反操國家之柄而國家之命已下制于民泉貨之弊<lb/>
莫此時為甚矣詔㫖屢飭禁令愈嚴民頑然相視而弗<lb/>
<pb n="KR4h0152_WYG_077-10b"/>
之恤而上之人亦坐視其法之弊舉無䇿以救之民情<lb/>
所至如水就下勢之趨嚮不可復遏是故善為天下者<lb/>
因民之所利而利之民以為利上之人何故而不為今<lb/>
外宰相得承制行事亦既審察民情即浙江省府治鼓<lb/>
鑄累月之間國用頗賴以資給則其為效固有不可誣<lb/>
者然其為鑄乃當十大錢止用于杭城而不足以行逺<lb/>
間有流布諸路者民亦易視之弗信泉貨之弊自若也<lb/>
愚竊以為今日鈔法宜姑置弗問而錢法當在所速講<lb/>
<pb n="KR4h0152_WYG_077-11a"/>
錢法之議有二一曰廣開鼔鑄二曰罷鑄大錢考之史<lb/>
傳漢郡國皆得鼓鑄而縣官往往即多銅山而鑄錢唐<lb/>
亦即出銅所在置監天下罏九十有九宋鑄錢總二十<lb/>
六監而諸路所鑄其數多寡各有差其法皆為不可廢<lb/>
賈誼所謂事有召福而法有起奸今令細民人撡造幣<lb/>
之勢者此謂不可使人私鑄爾非謂官不當廣鑄夫錢<lb/>
便于貿易而銅不便于轉輸轉輸不便故即其所出而<lb/>
鼔鑄貿易相便故隨其所在而流布此勢之必然而國<lb/>
<pb n="KR4h0152_WYG_077-11b"/>
朝至大中亦置江淮等六監此可見鼓鑄之開當廣矣<lb/>
自周景王楚莊王欲鑄大錢其臣即以為非漢之赤仄<lb/>
以一當五王莽之大錢五十蜀之直百後周之當千唐<lb/>
之乾元後唐之永通宋之熈寧皆為當十大抵一時茍<lb/>
且之為張商英言當十錢自唐以來為害甚明盖大錢<lb/>
質輕而利重利重故盜鑄者多質輕故寶愛者少小錢<lb/>
費厚而利均費厚故盜鑄者少利均故貿易者平此亦<lb/>
勢之必然故歴代大錢皆旋踵而廢而至大大錢今亦<lb/>
<pb n="KR4h0152_WYG_077-12a"/>
存者無幾此可見大錢之鑄當罷矣由是言之鼔鑄不<lb/>
可不開而監之置不可不廣大錢不可不罷而小錢之<lb/>
鑄不可不多為今之計無踰此者且今江浙地大物衆<lb/>
省府鼓鑄固必仍舊其浙東西江東閩中諸路宜各斟<lb/>
酌所在分置監局或一州二州置一罏而凡所鑄錢必<lb/>
以漢五銖唐開元金大定宋大觀及今至正小錢為則<lb/>
其大錢更不復鑄夫鼓鑄廣則造錢多而人易致小錢<lb/>
多則稱物均而人知貴易致則其用不匱知貴則其行<lb/>
<pb n="KR4h0152_WYG_077-12b"/>
可久推而放之其法將徧諸天下而準固不特浙江一<lb/>
省而已至于權銅有禁尤當加嚴宜如唐制佛像以鉛<lb/>
錫土木為之惟鑑磬釘環鈕得用銅餘皆禁絶又民間<lb/>
所有銅皆得入官官為鼓鑄除工本之費更取其三而<lb/>
以七歸于民而又鼓鑄之際闗防嚴宻制作精緻定其<lb/>
輕重而有度平其出納而有常如是則今日之錢始可<lb/>
流于地上而異代之錢將不銷而自廢矣于是國家之命<lb/>
得以伸于民民生由之而可遂因民之所利而利之莫<lb/>
<pb n="KR4h0152_WYG_077-13a"/>
此為便匡今之弊以復古之道為計宜無踰于此者上<lb/>
之人豈亦不是之思誠思之顧胡為而不急于行也抑<lb/>
嘗因是復有其說古者三幣珠玉為上黄金為中白金<lb/>
為下後世或為二幣秦制黄金以鑑為名即銅錢是也<lb/>
今誠使官民公私並得鑄黄金白金為錢隨其質之髙<lb/>
下輕重而定價之貴賤多寡使與銅錢母子相權而行<lb/>
當亦無不可者且今公私貿易苦于銅錢重不可致逺<lb/>
率皆挾用二金藉使有司不明立之制而使之用公私<lb/>
<pb n="KR4h0152_WYG_077-13b"/>
之間有不以之為用者乎是則用黄金白金為錢與銅<lb/>
錢並行亦所謂因其所利而利之者也或者顧謂廢錢<lb/>
而用鈔寔祖宗之成憲而于術數之說為有符今唯用<lb/>
錢無乃稽之典章驗之圗䜟有相乖違者乎是不然天<lb/>
下之法雖聖人不能使之久而無弊及其弊也固未嘗<lb/>
無法以捄之變而通之存乎人焉耳而可泥于拘攣之<lb/>
見偏于尋常之論哉記曰一張一弛文武之道夫弛而<lb/>
不張張而不弛要皆非先王之所以為天下者弛之張<lb/>
<pb n="KR4h0152_WYG_077-14a"/>
之與時宜之斯為善矣嗟乎當今時事之急可言者衆<lb/>
矣然孰有急于泉貨者故述斯議庶上之人得採擇焉<lb/>
　　疏通錢法議<hi>髙克正</hi>
自成周制九府圜法權子母而行之嗣功龜貝而錢之<lb/>
用盖重歴代已來行之不廢製亦代更焉其輕重利病<lb/>
可得而言要以天下之利權不可使操于下而其利源<lb/>
不可使壅于上上令之而下不行行矣而以儇巧溷之<lb/>
上為是懲而止是利權自下操也下過上欲令下之行<lb/>
<pb n="KR4h0152_WYG_077-14b"/>
也而上固不行行矣而且有所竒贏以抑之下不見利<lb/>
而且望上是利源自上壅也上亦過於乎錢者寶于金<lb/>
利于刀而取法于泉夫泉出不窮而注無方財幣欲其<lb/>
行如流水與民相灌輸上而下下而復上亡少閼塞而<lb/>
迺稱便也國家錢法上林三官職之今上酌古制詔天<lb/>
下省直開局鼓鑄以贍國用亡何而私錢公行制錢為<lb/>
厲雖懸重辟以繩之猶不能止也齟齬不已遂成廢格<lb/>
若然廢之是使盜鑄者擅其權而官為作止也非國體<lb/>
<pb n="KR4h0152_WYG_077-15a"/>
矣然猶有可諉者曰饒今天下用詘矣計嵗所入僅百<lb/>
一十三萬八千有竒而嵗出不翅倍之主計者廩廩焉<lb/>
憂不足則有仰屋嘆耳夫錢者天地間不涸之源不竭<lb/>
之府先王制之以利民伯主藉之以強國而今自棄之<lb/>
此所謂舛也談者曰錢之制必權其重輕輕則費一而<lb/>
利三之民且殽什為他巧而與上爭其利即欲禁之必<lb/>
作重而行使肉好輪厚後民無所牟利而盜鑄自息然<lb/>
而用之之利不足以當鑄之之費也若之何夫王人以<lb/>
<pb n="KR4h0152_WYG_077-15b"/>
四海為家費百萬以鑄百萬則民已得二百萬之用矣<lb/>
費千萬以鑄千萬則民已得二千萬之用矣積錢漸廣<lb/>
民用漸舒此誰非官之財乎其鑄之也業已不愛銅不<lb/>
惜工導利以予之下矣然而復不行者夫有所撡之也<lb/>
豪強右族不顧上之文網而隂以私錢易之司市者明<lb/>
知其姧而弗敢詰也駔驓又從而倚之力能斂錢而使<lb/>
之貴又能散錢而使賤賤徴貴貴徴賤愚民睹聽靡常<lb/>
疑駴日生始既以私鑄行而欲避其贗繼乃以避私鑄<lb/>
<pb n="KR4h0152_WYG_077-16a"/>
而并棄其真錢法之蠧大率由此夫上實自有法而下<lb/>
骳之患豈獨在錢哉此不有一大創之不可者顧是猶<lb/>
易弭也一精悍之吏足制其命矣然而復不行者夫有<lb/>
所壅之也今制朝廷之貢賦官府之鍰贖闗市之榷稅<lb/>
鹽銕之存留俱以鏹毋以錢為其輕㣲而輸將易逹也<lb/>
若是則錢之行也豐于出而嗇于入藩封之祿食百僚<lb/>
之俸薪軍興之市賞戚畹之賚錫又以錢不便故輙罷<lb/>
不行其所為督之必行罪其不行者夫皆其貧無力者<lb/>
<pb n="KR4h0152_WYG_077-16b"/>
也若是則錢之行也嚴于下而寛于上夫上自賤之而<lb/>
求其貴上自塞之而求其通勢必不能得之于下矣試<lb/>
以兩者相提而用金用其六錢用其四如循環然所出<lb/>
之涂亡不開也所入之涂亡不廣也所不便者于賤不<lb/>
必信也所便者于貴不必詘也夫既明示以錢之當于<lb/>
用矣而用之寔自上始民其誰不趨焉行之數年而錢<lb/>
法尚壅者未之前聞也雖然天下事法屢變人亦屢變<lb/>
以法而授之人不若得人而聽其法矧錢法之行原非<lb/>
<pb n="KR4h0152_WYG_077-17a"/>
細故而内責之二局外聽之有司事權不一法何由行<lb/>
請下廷臣議兩郡以水衡主之郡國添設臬使一員耑<lb/>
督鼓鑄令與民相灌輸上而下下而復上一以便宜從<lb/>
事而毋以文法繩之捄時之筭宜無出此昔嘗聞劉晏<lb/>
陳恕杜鎬軰曾以重臣領錢使彼所謂心計臣能以利<lb/>
權通造化學士家故棄置不道乃今知其裨于寔用也<lb/>
令今得數子者為度支使何憂錢法哉至于足國裕民<lb/>
尚有至計則廟堂之上在而何以佐末議焉<lb/>
<pb n="KR4h0152_WYG_077-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻七十七<lb/>
</p>
<p>
</p>
  </div>
</body>
</text>
</TEI>
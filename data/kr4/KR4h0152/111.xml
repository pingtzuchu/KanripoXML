<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百十一</head>
    <p>
<pb n="KR4h0152_WYG_111-1a"/>
欽定四庫全書<lb/>
　明文海巻一百十一　　　　餘姚黄宗羲編<lb/>
　　辨二<lb/>
　　夷齊辨<hi>郭造卿</hi>
尚論夷齊者當觀之三仁三仁與凡為殷臣殊既尊尊<lb/>
親親居元子太師少師不能易位而去不能潔身而奴<lb/>
不能匡君而死其同仁焉何居盖死生大矣而莫難於<lb/>
得死故微箕議去留干未嘗有異辭微曰耄遜于荒箕<lb/>
<pb n="KR4h0152_WYG_111-1b"/>
曰我罔臣僕干曷曰必死于諫乎夫諫非臣之幸必不<lb/>
聽乃去不幸于去者奴不幸于奴者死死而君臣恝觀<lb/>
貴戚則國可知矣倘死者與之奴奴者與之去焉其有<lb/>
去而請奴奴而請死者乎非惜身也為愛國也奴而周<lb/>
戢于西土尚為其諫之或悛死而兵觀于孟津則知其<lb/>
言之始絶是身關國之存亡寧忍以死而塞責哉觀戡<lb/>
黎及箕子篇祖伊但警紂曷嘗以咎周微箕傷殷之必<lb/>
亡未嘗忌周之必興茍可以無死干其有以異乎盖君<lb/>
<pb n="KR4h0152_WYG_111-2a"/>
為社稷死則死之非社稷而死之謂何必君命無所逃<lb/>
斯蹈仁而死矣何必同况於夷齊乎身非貴戚何以死<lb/>
為若任綱常懼亂賊自軒轅放伐以來三聘五就為己<lb/>
任乃壊綱常之俑為長亂賊之階矣彼卞隨務光者其<lb/>
義不已髙乎亦有疑其誣者乃不疑于夷齊豈未觀之<lb/>
三仁及乎孔孟之㫖哉孟言非其君不仕避居北海以<lb/>
待天下之清將就文王而養老焉孔言餓於首陽之下<lb/>
未言所以餓而死者且稱之曰逸民寧非不降不辱因<lb/>
<pb n="KR4h0152_WYG_111-2b"/>
避紂而餓乎史從為之辭而有叩馬之諫及采薇之歌<lb/>
以死於不食周粟則㑹朝清明非其君而天下清不可<lb/>
待矣亦有言其遜國者史並採之以為傳孔何以稱泰<lb/>
伯而不少及乎此若以齊景並言因衛君而問也觀彼<lb/>
之得國則此失國可知然好名能以千乘讓為聖之讓<lb/>
而何怨故稱是用希者謂不念舊惡而已其何以失國<lb/>
未嘗言之矣盖紂醢九侯脯鄂侯囚西伯皆有國者也<lb/>
而孤竹無聞世多以為讓事之有無不可知而于諫伐<lb/>
<pb n="KR4h0152_WYG_111-3a"/>
乎何有故孔謂求仁得仁而有可有不可孟謂聖之清<lb/>
者若隘君子不由也然風為百世師亷頑立懦而已未<lb/>
嘗言遜國而况於諫伐乎聖賢所論如此他不敢知之<lb/>
矣且史於伯夷削大老之事其齊世家尤譎故讀者疑<lb/>
之善為之辭者盖有三人焉王充曰太公伯夷俱賢也<lb/>
並出周國皆見武王太公行耦而伯夷操違羅大經曰<lb/>
鷹揚叩馬其道並行而不相悖也處東海之濱者進以<lb/>
功名濟世處北海之濱者退以名節勵世豈故相為矛<lb/>
<pb n="KR4h0152_WYG_111-3b"/>
盾哉觀伯夷之諫太公曰義士可見矣唐順之曰夷之<lb/>
歸周歸文王也文王終身事殷故夷叩馬而諫夫子稱<lb/>
文至徳而未盡善乎武則微意可知矣夷不嫌其同於<lb/>
父而不同其子亦不嫌于太公始同而終異也然則遷<lb/>
之説亦未可以為誣哉按太公為大老興渭之年可考<lb/>
而伯夷共稱焉乃其年則何如詎鷹揚獨遺乎一老下<lb/>
車不聞有異典倘叩馬有是事也既知其為義士豈以<lb/>
為紂之所播棄而以同于頑民歟然嘉亡國之守節三<lb/>
<pb n="KR4h0152_WYG_111-4a"/>
代以下之主類能之况十亂克廣徳心而武王之稱義<lb/>
師哉若叩馬無是事也然有讓國之義在焉則天下惟<lb/>
二老太公何忘于斯即未嘗與同事亦必相聞矣下車<lb/>
不表此而表者何人哉夫既同避於亂世而不同出于<lb/>
清時則或當就養之後而年不待或當文王既殁而歸<lb/>
首陽影響無傳乆矣故不見于周書及孔孟之言焉必<lb/>
如史所云則以三仁而論二子彼諫而戮者本出於不<lb/>
幸諫而餓者實其所自取意之也非仁也故孟言夷尹<lb/>
<pb n="KR4h0152_WYG_111-4b"/>
所同淮南子謂異道同仁者是也乃於龍戰之郊而抗<lb/>
鷹揚之師非惟勢所不行於義無乃不可乎謂始與太<lb/>
公同其父而終與太公異其子者心雖不可知事則未<lb/>
嘗有也其可以事所無者而斷其心之所必有哉予故<lb/>
不敢舍孔孟而為之辭<lb/>
　　璽辨<hi>劉定之</hi>
咸陽縣民段義於河南鄉修舍得古玉印文曰受命于<lb/>
天既夀永昌上之詔蔡京等辨騐以為秦璽遂命曰天<lb/>
<pb n="KR4h0152_WYG_111-5a"/>
授傳國受命寳改年號為元符秦始皇以藍田玉製璽<lb/>
六面方正螭紐李斯撰文以魚鳥篆刻之子嬰降時獻<lb/>
漢祖漢諸帝常佩之故霍光廢昌邑王賀持其手解脫<lb/>
其璽組王莽簒位元后初不肯與後乃出投諸地螭角<lb/>
微玷董卓之亂帝辨出走失璽孫堅得於城南甄宫井<lb/>
中袁術拘堅妻得以稱帝術死璽仍歸漢傳魏𨽻刻肩<lb/>
際曰大魏受漢傳國之璽魏傳晉晉懐帝失位璽歸劉<lb/>
聰聰死傳曜石勒弑曜取璽冉閔簒石氏置璽於鄴閔<lb/>
<pb n="KR4h0152_WYG_111-5b"/>
死國亂其子求救於晉之謝尚尚遣兵入鄴助守因紿<lb/>
得璽懐以歸尚送還晉方其未還也劉石方且以璽不<lb/>
在晉謂晉帝為白板天子晉盖恥之然則晉之謂紿得<lb/>
璽意者以解此恥也惡足盡信哉不旋踵鄴為慕容燕<lb/>
所取璽或者實在燕矣謂在燕則燕為苻堅所併而堅<lb/>
見擄於姚萇萇從堅求璽堅當日不與且復紿之<lb/>
曰璽已送晉不可得也卒拒之以死盖堅未嘗以送晉<lb/>
而璽於此乎亡矣謂晉果紿得之於鄴則傳宋齊梁而<lb/>
<pb n="KR4h0152_WYG_111-6a"/>
侯景取之景敗其侍中趙思賢棄之草間奔廣陵告郭<lb/>
元建取送髙齊齊亡歸宇文周周傳隋隋煬帝死宇文<lb/>
化及取之化及死竇建徳取之建徳見擒其妻曹氏奉<lb/>
以歸唐唐傳朱梁朱梁亡歸于後唐然後唐之未取朱<lb/>
梁也自云得璽于魏州僧僧得于黄巢亂唐之時而莊<lb/>
宗用以建大號則所取於朱梁之璽與所取於魏州僧<lb/>
之璽又不知孰為秦之故物也抑卒同歸於後唐矣後<lb/>
唐廢帝從珂與璽俱焚繼之者石晉晉出帝重貴降遼<lb/>
<pb n="KR4h0152_WYG_111-6b"/>
太宗徳光徳光以其所獻璽非真詰之重貴對以昔璽<lb/>
既焚今璽先帝所為羣臣共知盖自有秦璽以来其間<lb/>
得喪存毁真偽之故難盡究詰而至於重貴降遼之日<lb/>
秦璽之燬于火也已灼然著于人人口耳自是以後有<lb/>
天下者不託以為言矣哲宗蔡京乃能復得之於咸陽<lb/>
豈堅之所瘞藏至此而始出乎非也是又作天書之故<lb/>
智也天書號年為祥符秦璽號年為元符既紹述其乃<lb/>
考神宗之法又紹述其乃髙考真宗之符不亦異哉堯<lb/>
<pb n="KR4h0152_WYG_111-7a"/>
舜禹之傳國其言著於書曰惟精惟一允執厥中言為<lb/>
國之道也秦始皇之傳國其言著於璽曰受命于天既<lb/>
夀永昌言享國之福也志於其道者福從之志於其福<lb/>
者福未必從之假令哲宗所得信為秦璽而其短世絶<lb/>
傳何有于受天命而夀昌哉信元后所謂亡國不祥璽<lb/>
哉其後徽宗以哲宗所得者為未足而復製二璽其一<lb/>
龜紐六寸其文曰承天福延萬億永無極謂之鎮國寳<lb/>
其一于闐玉大二寸許文曰範圍天地幽賛神明保合<lb/>
<pb n="KR4h0152_WYG_111-7b"/>
太和萬夀無疆謂之定命寳與哲宗所得曰受命寳者<lb/>
為三已而悉為金人所俘以去前此金人以遼取石晉<lb/>
意其得秦璽於獲遼主延禧之日責而徵之延禧訴以<lb/>
兵敗失于桑乾河及既得宋自謂愜所欲而義宗守緒<lb/>
死于蔡州幽蘭軒又為煨燼然則哲宗之所得縱使真<lb/>
為秦璽元人亦不得取之矣詭妄之臣乃猶以之藉口<lb/>
欺世基禍黷武亦獨何哉詩曰投畀豺虎豺虎不食投<lb/>
畀有北有北不受投畀有昊言歸諸天庶幾禍端永絶<lb/>
<pb n="KR4h0152_WYG_111-8a"/>
也其亦無如之何而為此言哉其此璽之謂哉<lb/>
<pb n="KR4h0152_WYG_111-9a"/>
　<lb/>
　<lb/>
　<lb/>
　　古禮尚右辨<hi>童軒</hi>
古禮尚右厯上下二千餘年莫有覺其非者至我朝始<lb/>
以左為尚盖順天之經地之位也何則日月行度二十<lb/>
八宿經天莫不左旋地之方位先東而後西先南而後<lb/>
北是皆以左為先胡人道獨右尚乎嘗考之書甘誓左<lb/>
<pb n="KR4h0152_WYG_111-9b"/>
不攻于左汝不恭命右不攻于右汝不恭命太甲左右<lb/>
惟其人説命王置諸其左右詩關雎左右流之左右采<lb/>
之左右芼之文王在帝左右棫樸左右趣之常武左右<lb/>
陳行有客左右綏之裳左之左之君子宜之右之右之<lb/>
君子有之是三代之時一皆以左右為序固自若也奈<lb/>
何春秋戰國而下禮俗壊亂上下陵逼始有以右而尚<lb/>
左者果禮耶按曲禮凡與客入者毎門讓於客客入門<lb/>
而右主人入門而左此尚右也獻粟者執右契疏謂右<lb/>
<pb n="KR4h0152_WYG_111-10a"/>
者先書為尊射禮曰若右勝則曰右賢于左若左勝則<lb/>
曰左賢于右先言右後言左此尚右也詩葛屦宛然左<lb/>
避傳謂讓而避者必左彤弓鐘鼔既設一朝右之我將<lb/>
維天其右之又曰既右享之時邁實右序有周此尚右<lb/>
也<hi>彤弓皆昭王以後之詩故云</hi>左傳襄十年王叔陳生伯輿爭政王<lb/>
右伯輿晉士匄曰天子所右寡君亦右之此尚右也大<lb/>
學曰所惡於右毋以交於左所惡於左毋以交於右先<lb/>
言右後言左此尚右也趙史載藺相如請秦王擊缶之<lb/>
<pb n="KR4h0152_WYG_111-10b"/>
事趙王歸以相如為上卿在亷頗右頗曰吾為趙將有<lb/>
攻城野戰之功相如徒以口舌居吾上吾羞為之下此<lb/>
亦尚右明矣秦紀發閭左戍漁陽九百人盖當時以富<lb/>
强為右貧弱為左也又漢書孝惠帝五年以王陵為右<lb/>
丞相以陳平為左丞相孝文帝元年以陳平為右丞相<lb/>
周勃為左丞相俱以右居左上又文帝時田叔等十人<lb/>
隨趙王至長安上召與語廷臣無出其右者遂拜為守<lb/>
晉史吳士拜元帝於道左亦皆以右居左上自是厯代<lb/>
<pb n="KR4h0152_WYG_111-11a"/>
相沿至元世祖以安圖為右丞相位在百官之上未嘗<lb/>
改也故稱治道者曰稽古右文稱氏族者曰名門右族<lb/>
謂非正之術曰左道謫官曰左遷不適事宜曰左計莫<lb/>
不以右為上以左為下惟禮記國君升車居左御者居<lb/>
中勇士居右盖勇士主執兵便於擊刺非尚左也嗟乎<lb/>
先王制禮男子生而設弧於門左女子生而設帨於門<lb/>
右是謂女不可以先男右不可尚左此天之經地之位<lb/>
也可萬世行之而無弊也或概謂古今禮皆尚右豈其<lb/>
<pb n="KR4h0152_WYG_111-11b"/>
然乎<lb/>
　　談命辨<hi>童軒</hi>
或有問於余曰談命之術果有之乎余曰命在有無之<lb/>
間非術數之所能知也何以明之語不云乎道之將行<lb/>
也與命也又曰死生有命富貴在天孟子曰莫之為而<lb/>
為者天也莫之致而至者命也得之有命如此之類不<lb/>
一而足此皆所謂有也唐吕才有云長平坑卒未應同<lb/>
犯三刑南陽貴臣何必俱當六合本朝宋太史景濂曰<lb/>
<pb n="KR4h0152_WYG_111-12a"/>
天下之廣兆民之衆一日之内未必止生一十二人然<lb/>
而同時生者不少何吉凶之不同哉此皆所謂無也曰<lb/>
然則厯代有以術數鳴者如司馬季主李虛中珞琭子<lb/>
徐子平者彼皆妄與曰予有明徵焉本朝揚州人髙公<lb/>
穀與松江人李昂者甲子同物也公以永樂辛夘中應<lb/>
天府鄉試第九十五名未上春官丁外艱李昂是年落<lb/>
第後甲午亦中應天府鄉試第九十五名既而乙未同<lb/>
中㑹試髙公第五十四名李昂第五十六名廷試俱三<lb/>
<pb n="KR4h0152_WYG_111-12b"/>
甲進士髙公選入翰林為庶吉士除中書陞侍讀學士<lb/>
李昂觀政刑部除主事陞郎中品級崇卑亦頗相等無<lb/>
何昂死矣時年四十有餘後髙公官至少保年八十二<lb/>
始卒昂死之日有子五人髙公至七十餘始舉一子今<lb/>
為南京戸部貟外郎此非術數之所能知也予又得二<lb/>
人焉泰和單昂與金溪王稽俱江西人而甲子亦同物<lb/>
也二人癸酉皆舉鄉試甲戌俱第進士同日送大理觀<lb/>
政同日除評事後單昂奉命讞刑閩中事竣死於途王<lb/>
<pb n="KR4h0152_WYG_111-13a"/>
稽是年亦遘重疾不死尋除僉河南按察司事又數年<lb/>
致仕今尚在齒且老矣此非術數之所能知也由是觀<lb/>
之謂命為無四人者始焉何同也謂命為有四人者終<lb/>
焉何不同也此命所以在有無之間也然予又嘗考四<lb/>
人者之行矣李昂為人心險而多詐好以智術籠人其<lb/>
居刑官出入重輕必有悖乎天理者况其身死之日田<lb/>
園布野金帛盈室則其行有可知矣此其所以殀也髙<lb/>
公居翰林存心正大非賢不交非義不取聞有階宦官<lb/>
<pb n="KR4h0152_WYG_111-13b"/>
以進用者則囓齒罵曰此真穿窬輩也又嘗見其所刻<lb/>
詞翰印章有曰以清白遺後人則其行亦可知矣此其<lb/>
所以夀也單昂王稽人品不大相逺苐單昂讞刑閩中<lb/>
時人謂其行囊大有所獲是其刑罰出入必有不訖於<lb/>
當以欺心者此其所以殀也王稽雖無大獲亦無大繆<lb/>
之事此其所以夀也故即四人論之由前則謂之有由<lb/>
後則謂之無此命所以在有無之間也或又曰所謂命<lb/>
者富貴貧賤得䘮通塞俱一定而不可易是也今若子<lb/>
<pb n="KR4h0152_WYG_111-14a"/>
之言則是命者有時而不定矣然子言亦有所本乎曰<lb/>
有文中子曰召之在前命之在後<lb/>
　　余又嘗與一術士談及四位皆同之命余問後來<lb/>
　　不同何耶術士曰地有南北故耳余因舉髙李皆<lb/>
　　南直𨽻人單王皆江西人問之術士曰雖生居一<lb/>
　　鄉一里間亦有南北矧王畿千里與一省乎余又<lb/>
　　問人家有嬲生二子同出一母此不可以南北分<lb/>
　　也然亦有貧富夀夭不同何耶術士曰往往為先<lb/>
<pb n="KR4h0152_WYG_111-14b"/>
　　生者奪其元氣故先生者冨後生者貧先生者夀<lb/>
　　後生者夭又當以此論也余曰周有八士四乳八<lb/>
　　子皆賢此又何耶術士語塞因併録之<lb/>
　　辨周子太極無極圖出周易列子<hi>童軒</hi>
周子無極太極圖其原盖出周易列子雖文公鵞湖往<lb/>
復之辨吳草廬論數千百言皆不言其所本以為無極<lb/>
者無形之理太極者至大之理是固然矣不知果能外<lb/>
於周易列子之㫖乎易曰乾道成男坤道成女又曰易<lb/>
<pb n="KR4h0152_WYG_111-15a"/>
有太極是生兩儀兩儀生四象四象生八卦乂曰天地<lb/>
絪緼萬物化醇男女構精萬物化生今圖曰此所謂無<lb/>
極而太極也又曰五行一隂一陽太極也又曰乾男坤<lb/>
女男女一太極也萬物化生萬物一太極也又曰易有<lb/>
太極如此者謂非本於周易可乎列子有曰昔者聖人<lb/>
因隂陽以統天地夫有形者生于無形又曰天地含精<lb/>
萬物化生太極含天地者亦如天地含萬物也含萬物<lb/>
也故不窮含天地也故無極今圖曰太極本無極上天<lb/>
<pb n="KR4h0152_WYG_111-15b"/>
之載無聲無臭也又曰乾男坤女以氣化者言也萬物<lb/>
化生以形化者言也如此者謂非原于列子可乎由是<lb/>
觀之是知圖之太極者即周易所謂太極也圖之所謂<lb/>
無極者非列子所謂無極乎先儒謂周子不階師承黙<lb/>
悟道體葢有悟於此耳<lb/>
　　宋太祖太宗授受辨<hi>程敏政</hi>
太祖太宗授受之際所以致後世之疑者誰乎曰李燾<lb/>
刪潤湘山野録而啓之陳桱附㑹洓水紀聞而成之不<lb/>
<pb n="KR4h0152_WYG_111-16a"/>
深考者以為實然爾夫燾之所以啓之者何也曰燾為<lb/>
長編以太祖顧命實録正史不載而刪潤野録之事載<lb/>
其下初意本以備闕文然野録謂太祖太宗對飲燭影<lb/>
下時見太宗有不可勝之狀而燾改不可勝為避遜太<lb/>
祖下階戳雪顧太宗曰好做好做而燾改戳雪為戳地<lb/>
好做為好為之又加大聲二字野録出于僧文瑩之傳<lb/>
聞固不足據就其中考之如所載太宗慟引羣臣環瞻<lb/>
聖體玉色瑩然等語則亦初無毫髪可疑之隙而燾略<lb/>
<pb n="KR4h0152_WYG_111-16b"/>
加刪潤遂不免有畫蛇添足之病夫燾既刪潤之為正<lb/>
文矣而又細辨其非者何也曰實録正史皆謂太祖有<lb/>
病命内侍就建隆觀設醮而野録以為無疾方且登閣<lb/>
望氣下階戳地紀聞謂癸丑帝崩王繼恩始召晉王入<lb/>
宫而野録以為太祖壬子夜召晉王属以後事遂宿禁<lb/>
中故燾反覆致詰於太祖之病否太宗之出入時日之<lb/>
先後本以為刪潤之地而不自知其刪潤之語未瑩反<lb/>
以啓後世之疑也夫桱之所以成之者何也曰桱止據<lb/>
<pb n="KR4h0152_WYG_111-17a"/>
燾之所刪潤者書之又於好為之下妄以已意添俄而<lb/>
帝崩四字復以宋后母子託命之語繫之則遂駭人之<lb/>
聽聞矣母子託命之語本為王繼恩召徳芳而發出于<lb/>
癸丑帝崩之後而桱以属之壬子且并去召徳芳之事<lb/>
而獨存此語則是不知紀聞野録兩書之文本相牴牾<lb/>
强合於一其附㑹比燾之刪潤抑又甚焉近世保齋宋<lb/>
論復指桱所書者以為太祖事之首尾不過如此則其<lb/>
不考又出桱下矣然則宋后召徳芳之事信乎曰正史<lb/>
<pb n="KR4h0152_WYG_111-17b"/>
實録載之紀聞又出溫公事當不妄燾并疑徳芳非宋<lb/>
后之子則過矣徳芳在當時年最少育于宋后或為所<lb/>
鍾愛皆不可知但事出于兩人所記而不同者當視其<lb/>
人溫公可據之人也溫公可據而文瑩可黜召徳芳之<lb/>
事有則留宿之事無矣或乃謂燾之刪潤盖有意著太<lb/>
宗之惡姑引野録以藉口而又自破其説以避禍則臆<lb/>
度之太過亦恐李燾復生不肯自當爾史稱燾博極羣<lb/>
書其為長編專務廣采擇焉不精殆有所不免也若曰<lb/>
<pb n="KR4h0152_WYG_111-18a"/>
太宗子孫繼立故人無敢言者然南渡孝宗以後其事<lb/>
當無所諱亦無一人言之者何也借曰髙孝授受之懿<lb/>
可以盖前人之愆故其跡冺然元史成于歐陽𤣥諸公<lb/>
當無復有所諱又無一語及之盖必有定論矣不然此<lb/>
何等大事而不加之意哉或曰太宗於太祖崩不踰年<lb/>
改元宋后崩不成服廷美徳昭不得其死皆足以追證<lb/>
燭影之疑是又不深考之故也不踰年改元五代常事<lb/>
宋乃太祖第三后長編謂其崩太宗設次發哀羣臣奉<lb/>
<pb n="KR4h0152_WYG_111-18b"/>
慰以后初立未嘗降詔故喪儀多所貶損百官不成服<lb/>
固當時禮官之過也就使因召徳芳而銜之則其事亦<lb/>
在太祖崩後矣廷美之死趙普為之太宗固有不得辭<lb/>
其責者至於徳昭之死非出於幽囚躪逼之舉長編謂<lb/>
太宗育其子惟吉於禁中日侍中食凡八年始出閣詔<lb/>
邸第供億悉與親王埒諸王子不得偕也况徳昭因他<lb/>
人行賞一言之憤不惜一死乃忍其父為人所戕而噤<lb/>
不出一語哉就使不踰年改元宋后崩不成服徳昭之<lb/>
<pb n="KR4h0152_WYG_111-19a"/>
死皆出太宗則亦未可以後來之不善而遂逆探其有<lb/>
今將之心加之以無名之罪也胡一桂楊維禎梁寅之<lb/>
流鋭欲以簒弑加之恐皆以不見李燾全書之故正猶<lb/>
獄官不據人原發之案而深文巧詆鈎致其罪偶有刻<lb/>
吏見而喜之又從而和之此太宗之事所以不能自解<lb/>
於今日也或曰太祖既欲傳弟何不使太宗正太弟之<lb/>
名考之九朝通畧謂唐天祐以後建儲之禮不復講行<lb/>
至太宗立真宗方知討論故事又五代凡當次者多領<lb/>
<pb n="KR4h0152_WYG_111-19b"/>
開封尹故太宗廷美相繼為之則知太祖亦承唐末五<lb/>
代之習兼以年嵗之未邁耳是或將有待焉而遽自意<lb/>
其死乎夫傳疑史法也茍無疑可存則亦何必摭拾小<lb/>
説强為之辭以滋後世無窮之惑此燾桱之罪也或又<lb/>
引宋朝類要載陳摶對太祖火日之説終有可疑是不<lb/>
知摶於太宗初入朝終身未嘗見太祖其説盖不攻而<lb/>
破矣夫千載不決之論其可懸斷者理與事爾以事言<lb/>
之不過如此以理言之凡古之簒弑者多出深仇急變<lb/>
<pb n="KR4h0152_WYG_111-20a"/>
大不得已之謀又必假手他人然後如志未有親自操<lb/>
刃為萬一僥倖之圖于大内者觀太祖於太宗如灼艾<lb/>
分痛與夫龍行虎歩之語始終無纎芥之隙太宗何苦<lb/>
而為此舍從容得位之樂而自處於危亡立至之地病<lb/>
狂喪心者且不肯為凶殘絶世者所不忍為而謂太宗<lb/>
為之斷乎其不可信矣矧類要野録皆託於佛老之徒<lb/>
之口縱使有之亦儒者所不道而况於無乎余之所篤<lb/>
信者溫公紀聞之外一無取焉爾<lb/>
<pb n="KR4h0152_WYG_111-20b"/>
　　余初為此辨以告同館之士然猶以考據未的且<lb/>
　　不能盡諸説異同之故因别為宋紀受終考三巻<lb/>
　　藏於家<lb/>
　　春王正月辨<hi>王鏊</hi>
春秋書春王正月左氏曰周正月也建子非春而以為<lb/>
春為胡安國之學者曰以夏時冠周正書王正月存周<lb/>
之正冠以春示行夏之時之義也是為改月不改時夫<lb/>
改月不改時時則夏也月則周也上下不相值寒暑不<lb/>
<pb n="KR4h0152_WYG_111-21a"/>
相䝉下之所系將安從從夏乎從周乎聖人書法不當<lb/>
如是之悖也為蔡九峰之學者曰商書所謂正朔者以<lb/>
是月為嵗首朝㑹聘問頒厯授時於是始焉耳時不改<lb/>
月亦無改也詩言七月流火六月徂暑周禮正月始和<lb/>
吕覽月令中星皆與夏正合前乎商之建丑也其書即<lb/>
位曰元祀十有二月後乎秦之建亥也其書始建國曰<lb/>
元年冬十月曷嘗改乎是説也於經史合矣其如春秋<lb/>
之所書何桓八年冬十月雨雪僖十年冬大雨雪桓十<lb/>
<pb n="KR4h0152_WYG_111-21b"/>
四年春正月無氷成元年二月無氷莊七年秋無麥苖<lb/>
定元年冬十月隕霜殺殺則何以為異而書之左傳僖<lb/>
五年正月日南至禮記孟獻子曰正月日至可以有事<lb/>
於上帝七月日至可以有事於祖又将何以通之且時<lb/>
月既不改矣孔子告顔回何必曰行夏之時賈誼於文<lb/>
帝時何必請改正朔乎為孔安國鄭康成之學者曰商<lb/>
周之正朔非獨改月時亦改也後漢陳寵傳冬至陽氣<lb/>
始萌天以為正周以為春十二月陽氣上通地以為正<lb/>
<pb n="KR4h0152_WYG_111-22a"/>
殷以為春十三月陽氣已至人以為正夏以為春三微<lb/>
成著以成三統是説也於春秋所書合矣其如諸經有<lb/>
不合且天時人事有不便乎曰惟其不便故孔子不取<lb/>
不然何獨取夏時哉是其説之不一儒者苦之以為千<lb/>
古不決之論愚嘗反覆求之而得其説夫商周有天下<lb/>
改正朔易服色殊徽號以新天下之耳目也安有不改<lb/>
月可改時獨不可改乎夫春夏秋冬之名安始哉亦聖<lb/>
人始名之建子之月一陽所始獨不可為春乎午未之<lb/>
<pb n="KR4h0152_WYG_111-22b"/>
月隂氣所始獨不可為秋乎冬夏亦然商周既以是新<lb/>
天下之耳目而天下習於夏正已久且天時人事為順<lb/>
故行之官府則從時王之制民間所行猶多從夏春秋<lb/>
所書朝廷之正也諸經所載或因民間之舊乎汲冢周<lb/>
書云亦越我周王致伐于商改械以垂三統至於敬授<lb/>
民時巡狩烝享猶自夏焉且周禮有正月又有正嵗周<lb/>
時二正實兼行之矣何獨民間哉曰是義也曷從受之<lb/>
曰受之孔子春王正月孔子之所書行夏之時孔子所<lb/>
<pb n="KR4h0152_WYG_111-23a"/>
以告顔子也<lb/>
　　春王正月辨<hi>鄒德溥</hi>
春王正月之辨無慮十數家而總其説有五則愚請先<lb/>
折四説者之非乃後證其定説焉或謂周人雖以建子<lb/>
為嵗首然而不改時與月也魯史曰冬十一月夫子更<lb/>
而曰春正月也或謂周人改月不改時也魯史曰冬正月<lb/>
夫子更而曰春正月也此二説者以為此夫子所以示<lb/>
行夏時意也夫子固曰我從周又曰非天子不議禮不<lb/>
<pb n="KR4h0152_WYG_111-23b"/>
制度豈其以匹夫而改天子之正朔乎夫子患天下諸<lb/>
侯大夫之無王也而作春秋而已則首改天子之正朔<lb/>
其何以服天下且如其説則是周人猶以寅為春而夫<lb/>
子直以子為春是易夏時者自夫子始也又惡在其示<lb/>
行夏時意也此愚之所未解也或謂周雖以建子為嵗<lb/>
首而不改時月夫子所紀春正月盖建寅也必若是説<lb/>
則夫子胡不係元年於冬十一月之上乃每嵗輒截子<lb/>
丑兩月而属之前年乎若曰周人紀年仍自建寅始又<lb/>
<pb n="KR4h0152_WYG_111-24a"/>
惡在其改正朔也此又愚之所未解也或曰自古未嘗<lb/>
改正朔其曰商建丑周建子者後儒附㑹之説也必若<lb/>
是説則百代一時也夫子何以曰行夏之時即如輅也<lb/>
冕也樂也厯代各異夫子較而酌其可行者奈何獨以<lb/>
百代不易之時而係之夏乎且考之經史諸書周正與<lb/>
夏正兩者互著苟自古無改正朔之説何以得有周月<lb/>
而秦人又何縁而以建亥為首騶衍五徳劉歆三統彼<lb/>
亦豈能舉千古未有之事而鑿空造論乎此又愚之所<lb/>
<pb n="KR4h0152_WYG_111-24b"/>
未解也然則其説云何則愚直斷以為周人固自改之<lb/>
矣漢書律厯志周正月辛夘朔合辰在斗前一度戊午<lb/>
師渡孟津明日己未冬至而外傳伶州鳩復載武王伐<lb/>
殷之日嵗在鶉火月在天駟日在析木之津其為建子<lb/>
月明矣而書稱十有三年春大會于孟津又稱惟一月<lb/>
壬辰旁死魄戌午師逾孟津則周人之以建子為春正<lb/>
月可證也左傳僖五年正月日南至雜記孟獻子曰正<lb/>
月日至可以有事于上帝七月日至可以有事于祖七<lb/>
<pb n="KR4h0152_WYG_111-25a"/>
月之禘獻子為之也冬至之為子月也必矣夏至之為<lb/>
午月也必矣然而稱曰正月七月則周人之以建子為<lb/>
正月可證也而明堂位又稱魯君孟春祀帝于郊配以<lb/>
后稷季夏六月以禘禮祀周公于太廟夫既曰七月之<lb/>
禘獻子為之則必以正月之郊為故典矣而魯郊稱孟<lb/>
春焉則周人之以建子為春可證也周禮州長正月属<lb/>
民讀法正歳讀法如初言初則正月居先可知如以寅<lb/>
為正月又安所更得正嵗乎則周人之以建子為正月<lb/>
<pb n="KR4h0152_WYG_111-25b"/>
可證也夏令曰九月除道十月成梁而孟子曰十一月<lb/>
徒杠成十二月輿梁成則周之所謂十二月者盖夏之<lb/>
十月也則周人之以建子為正月可證也詩豳風十月<lb/>
蟋蟀入我床下即繼之曰曰為改嵗唐風蟋蟀在堂乃<lb/>
十月之候而曰嵗聿云暮則周人之以建子為嵗首可<lb/>
證也春秋桓十四年春正月無氷成元年春二月無氷<lb/>
襄二十八年春無氷莊七年秋大水無麥苖定元年冬<lb/>
十月隕霜殺菽若曰以建寅為正乎則寅夘之月之無<lb/>
<pb n="KR4h0152_WYG_111-26a"/>
氷也亥月之隕霜也惡在其為異也而紀之而申酉之<lb/>
月尚安有所謂麥苖乎則春秋所書春正月之為建子<lb/>
又可證也難者曰冬之不可以為春至著也豈謂武周<lb/>
大聖而顧錯繆至此哉曰謂冬之不可以為春此自後<lb/>
人習用夏時之乆而執之云爾也在書甘誓曰有扈氏<lb/>
威侮五行怠棄三正三正之所從来舊矣非周獨創之<lb/>
也且陽生於子而極於已午隂生於午而極於亥子自<lb/>
一陽之復而極於六陽之乾而為春夏自一隂之姤以<lb/>
<pb n="KR4h0152_WYG_111-26b"/>
極於六隂之坤而為秋冬何為而不可大抵周之正也<lb/>
本於陽氣之始萌而名之也因天者也商之正也本於<lb/>
陽氣之上通而名之也因地者也夏之正也本乎陽氣<lb/>
之已至而名之也因人者也而時以作事則因人要矣<lb/>
故夫子取夏時焉奈何其必武周之不以子為春也曰<lb/>
豳風流火之陳小雅徂暑之嘆二月載離之歌暮春来<lb/>
牟之頌此周詩也而舉夏時者何也中春始蠶之詔季<lb/>
冬斬氷之令此周禮也而舉夏時者又何也曰汲冢周<lb/>
<pb n="KR4h0152_WYG_111-27a"/>
書不云乎亦越我周王致伐于商改正異械以垂三統<lb/>
至于敬授民時巡狩烝享猶自夏焉故周禮有正月又<lb/>
有正嵗則周人誠改正朔而夏正固未嘗廢也當時行<lb/>
之官府一遵時王之制若春秋所載是已而民間猶或<lb/>
襲稱夏正故詩若禮時時雜舉則議論之書與紀載之<lb/>
書異也執是而必周之不改正朔固矣曰商書始即位<lb/>
曰惟元祀十有二月則月不易也秦書始建國曰元年<lb/>
冬十月則時不易也豈獨周而易之曰聖人創制立法<lb/>
<pb n="KR4h0152_WYG_111-27b"/>
各自有度夫安能執商之不易而必諸周乎若亥月之<lb/>
陽氣未至其不可以春固也與周正異矣且子據十有<lb/>
二月之係于元祀也而必商之不易據冬十月之係于<lb/>
元年也而必秦之不易予獨奈何不得據春王正月之<lb/>
係于元年也而必周之易哉葢武王可得而與天下改<lb/>
正朔者也君道也夫子不可得而與天下改正朔者也<lb/>
臣道也愚怪夫世之敢以改正朔属夫子而不敢以改<lb/>
正朔属武王也於是乎為之辨<lb/>
<pb n="KR4h0152_WYG_111-28a"/>
　　春王正月辨<hi>鄧宗齡</hi>
聖人之言無異也而何人之過求聖人如此其多岐也<lb/>
何也聖人之心有為議道法而言者有為紀國事而言<lb/>
者議法者欲其詳故揆古以酌今紀事者欲其實故不<lb/>
敢創一字不敢易一言遵國典也為下不倍之義也春<lb/>
秋者夫子所以尊王道昭國法誅奸雄警僭竊慮至逺<lb/>
也非孔氏之書而魯國之史也為魯之史則當遵周之<lb/>
正奈何以論道之書而並觀之也故凡春正月者史之<lb/>
<pb n="KR4h0152_WYG_111-28b"/>
舊文也加王於上者孔子筆也若曰王道寖微羣雄日<lb/>
熾吾假是以扶人紀遵時制則意念深矣非謂其必改<lb/>
周正而行夏時也乃儒者求其説而不得則曰周人不<lb/>
改時與月者曰改時不改月者曰改時與月者為不改<lb/>
時與月之説者自蔡九峯氏始彼盖以七月流火莫春<lb/>
來牟孰非周詩乎而何其皆夏正也不知列國歌詠<lb/>
異詞未可以概論也為改時不改月之説者自程伊川<lb/>
始彼盖以從夏尊天從周尊王不為兩得乎不知於夏<lb/>
<pb n="KR4h0152_WYG_111-29a"/>
為反古於周為倍時非所以示訓也為改時與月之説<lb/>
者自左氏始彼盖去古為稍近而於理為近正也吾何<lb/>
以知之請證以春秋而旁及於諸書可乎春秋桓公八<lb/>
年冬十月雨雪十四年春正月無氷成元年春二月無<lb/>
氷襄公二十八年春無氷莊七年秋無麥苖定元年冬<lb/>
十月隕霜殺菽使其夏正則冬而雨雪春無氷秋無麥<lb/>
苖冬霜殺菽宜也而春秋何以書以其為周時周月也<lb/>
此一證也書泰誓十有三年春大㑹于孟津武成惟一<lb/>
<pb n="KR4h0152_WYG_111-29b"/>
月壬辰旁死魄戊午師逾孟津使皆以寅月為嵗首則<lb/>
泰誓武成又何以書以其為周時周月也是又一證也<lb/>
左傳僖五年正月日南至為其以周時周月也是又一<lb/>
證也諸如此類不可勝舉而議者徒執大傳之帝出乎<lb/>
震齊乎巽相見乎離以為詞不知文王在商而象易夫<lb/>
子在周而繫易固明道之書非記事之史也况自一陽<lb/>
之復以極于六陽之乾而為春夏自一隂之姤以極于<lb/>
六隂之坤而為秋冬王文成嘗備述之矣而胡見其為<lb/>
<pb n="KR4h0152_WYG_111-30a"/>
異也大抵天下之事出於耳目所睹記者猶紛紛迄無<lb/>
定論而况據其簡策追究千載之上能一一而符合之<lb/>
乎所可信者惟此心此理而已况典籍所載有一巻之<lb/>
中而前後異論者有一人之言而始終異㫖者又何可<lb/>
勝數也如必盡舉而詰之則彼甲此乙百喙無當也茍<lb/>
直以理斷之則未有不可信者茍舍正理而取信於諸<lb/>
書是惑也援諸書以証而强為之解者亦惑也世儒求<lb/>
其説而不得而曰以夏時冠周月是夫子作春秋以警<lb/>
<pb n="KR4h0152_WYG_111-30b"/>
僣竊而顧變易天朝之正朔僣孰大焉則惑之甚也或<lb/>
曰必如周將必寒暑乖異分至啓閉自相悖戻何以成<lb/>
嵗功哉然杜元凱汪克寛諸人皆號稱厯理一則依周<lb/>
正以作長厯一則以唐厯遡之日月星辰無一不合其<lb/>
厯厯可考也如此且周禮所載雖皆周正然有正月又<lb/>
有正歳者何也正月者周正也正嵗者夏正也意其並<lb/>
用乎先儒又云朔改正者獨於是月行朝覲會同者頒<lb/>
朔授時耳時月無易也不知三王之禮樂政事代自為<lb/>
<pb n="KR4h0152_WYG_111-31a"/>
損益而何獨一正朔乎且既已行朝覲㑹同頒厯授時<lb/>
矣烏得謂之不改也正朔既不改則周已行夏時矣孔<lb/>
子又何以云行夏時也吾是以決周之改時與月而孔<lb/>
子從之也所謂不改月與時與改月而不改時者愚未<lb/>
敢以為然也<lb/>
　<lb/>
　<lb/>
　<lb/>
<pb n="KR4h0152_WYG_111-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百十一<lb/>
</p>
<p>
</p>
  </div>
</body>
</text>
</TEI>
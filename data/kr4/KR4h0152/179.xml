<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百七十九</head>
    <p>
<pb n="KR4h0152_WYG_179-1a"/>
欽定四庫全書<lb/>
　明文海巻一百七十九　　餘姚黄宗羲編<lb/>
　　書三十三<lb/>
　　　國是<lb/>
　　答耿楚侗王覇之辨<hi>張居正</hi>
辱華翰并所梓論簡彚編惓惓以奉行徳意安民生飭<lb/>
軍政為急仰見公之高明深達治體識時務者也憶昔<lb/>
僕初入政府欲舉行一二事呉旺湖與人言曰吾軰謂<lb/>
<pb n="KR4h0152_WYG_179-1b"/>
張公柄用當行帝王之道今觀議論不過富國强兵而<lb/>
已殊使人失望僕聞而笑曰旺湖過譽我矣我安能使<lb/>
國富兵强哉孔子論政開口便説足食足兵舜十二牧<lb/>
曰食哉惟時周公立政其克詰爾戎兵何嘗不欲國之<lb/>
富且强哉後世學術不明高談無實剽竊仁義謂之王<lb/>
道纔渉富强便云覇術不知王覇之辨義利之間在心<lb/>
不在跡奚必仁義之為王富强之為覇也僕自秉政以<lb/>
來除宻勿敷陳培養冲徳外其播之命令者實不外此<lb/>
<pb n="KR4h0152_WYG_179-2a"/>
二事今已七八年矣而閭里愁嘆之聲尚猶未息倉卒<lb/>
意外之變尚或難支焉在其為富且强哉公今不以僕<lb/>
為卑陋而留心於此誠生民之福也苐須一一覈實考<lb/>
成乃可有効若徒騰之文告而已實意且化為虚文矣<lb/>
何如議留入覲正官及澄汰縣令二疏俱屬所司覆行<lb/>
丈田一事揆之人情必云不便但此中未聞有阻議者<lb/>
或有之亦不敢聞於僕之耳茍利社稷死生以之僕比<lb/>
來唯守此二言雖以此䝉垢致怨而於國家實為少禆<lb/>
<pb n="KR4h0152_WYG_179-2b"/>
願公之自信而無畏於浮言也<lb/>
　　答耿楚侗致理安民<hi>張居正</hi>
丈田賑饑驛傳諸議讀之再三心快然如有獲葢治理<lb/>
之道莫要於安民究觀前代孰不以百姓安樂而阜康<lb/>
閭閻愁苦而危亂者當嘉靖中年商賈在位貨財上流<lb/>
百姓嗷嗷莫必其命比時景象曾有異於漢唐之末世<lb/>
乎幸頼祖宗徳澤深厚民心愛戴已久僅免危亡耳隆<lb/>
慶間仕路稍清民始帖席而紀綱不振弊習尚存虚文<lb/>
<pb n="KR4h0152_WYG_179-3a"/>
日繁實惠益寡天啟聖明雖在㓜冲留心理治僕每思<lb/>
本朝立國規模章程法度盡善盡美逺過漢唐至於宋<lb/>
之懦弱牽制尤難並語今不必復有紛更惟仰法我高<lb/>
皇帝懐保小民一念用以對越上帝奠安國本耳故自<lb/>
受事以來凡朝夕之所入告教令之所敷布惓惓以是<lb/>
為務鋤强戮凶剔奸釐弊有不得已而用威者惟欲以<lb/>
安民而已奸人不便於已猥言時政苛猛以揺惑衆聽<lb/>
而迂濶虚談之士動引晚宋衰亂之政以抑損上徳矯<lb/>
<pb n="KR4h0152_WYG_179-3b"/>
捍文網不知我祖宗神威聖徳元與宋不同哺糟拾餘<lb/>
無禆實用徒以惠奸宄賊良民耳世儒達治者尠雖勉<lb/>
遵上令而實未得於心所以宣上達下者茍以文具規<lb/>
免罪責而已比見公諸所條布訓辭雖若嚴整而肫肫<lb/>
愛民之意藹然於言外以是服公之高識宏抱非世儒<lb/>
所能及也願益自信而堅持之監軍道裁革為便彭湖<lb/>
賊未必即是眞倭但嚴備以待之不必勤於逺也人旋<lb/>
附復拙稿末巻有歸政本末謹附一覽<lb/>
<pb n="KR4h0152_WYG_179-4a"/>
　　答奉常陸五臺論治體用剛書<hi>張居正</hi>
往丈起山中不一嵗而躋九列僕日夜引領望丈之一<lb/>
至者以丈素有超世之識知僕所以肩鉅承艱之心為<lb/>
能疏附後先以共濟艱危也乃讀前後手翰所以教僕<lb/>
者則亦未越於衆人之見而與僕之孤耿大謬也丈前<lb/>
書謂僕處余懋學傅應禎為太過恐失士心後書謂救<lb/>
劉臺為盛徳至引文潞公之事以相比今海内簪紳之<lb/>
侣投柬於僕者十九為此言也然皆衆人也豈意有超<lb/>
<pb n="KR4h0152_WYG_179-4b"/>
世之識又知僕所以肩鉅承危之心而所見乃亦止此<lb/>
乎古之賢聖所遇之時不同而處之之道亦異易大過<lb/>
棟撓彖曰剛過乎中當大過之時為大過之事未免有<lb/>
剛過之病然不如是不足以定傾而安國棟撓而本末<lb/>
弱矣伊周當大過之時為大過之事而商周之業頼之<lb/>
以存雖剛而不失為中也僕以一豎儒擁十餘齡㓜主<lb/>
而立於天下臣民之上威徳未建人有玩心况自隆慶<lb/>
以來議論雖多國是靡定紀綱倒置名實混淆自僕當<lb/>
<pb n="KR4h0152_WYG_179-5a"/>
事始布大公彰大信脩明祖宗法度開衆正之路杜羣<lb/>
枉之門一切以尊主庇民振舉頽廢為務天下始知有<lb/>
君也而疾之者乃倡為異説欲以抑損主威揺亂朝政<lb/>
故不得不重處一二人以定國是以一人心葢所謂剛<lb/>
過乎中處大過之時者也而丈乃以為失士心誤矣吾<lb/>
但欲安國家定社稷耳怨仇何足惜乎至於潞公之事<lb/>
亦復不倫葢潞公所事者長君而其出處去就未必係<lb/>
宋室之安危子方狂妄後生獨持饋錦一事以議論前<lb/>
<pb n="KR4h0152_WYG_179-5b"/>
軰此其失在於不知賢耳故潞公得以包容之僕今所<lb/>
處何時也主上舉艱鉅之任付之於𦕈然之身今權璫<lb/>
貴戚奉法遵令俛首貼耳而不敢肆遐方外裔獻琛脩<lb/>
貢崩角稽首而惟恐後者獨以僕攝持之耳其出處去<lb/>
就所係豈淺淺哉彼䜛人者不畏不愧職為亂階且其<lb/>
蓄意甚深為謀甚狡上不及主上旁不及中貴而獨剸<lb/>
刃於僕之身又無所汚衊而獨曰專擅專擅云云欲以<lb/>
竦動㓜主隂間左右而疑我於上耳頼天地宗廟之靈<lb/>
<pb n="KR4h0152_WYG_179-6a"/>
黙啟宸衷益堅信任不然天下之事豈不為之寒心哉<lb/>
自有此譖主上食不甘味寢不安席以痛恨於忌者葢<lb/>
大舜堲䜛説之殄行孔子惡利口之覆邦故去此人以<lb/>
安僕也以安社稷也離明允斷誠理法之正而僕所以<lb/>
懇懇救之者葢以仰答聖恩下明臣節耳非欲為沽名<lb/>
之事也而丈乃以潞公見諷誤矣僕一念為國家為士<lb/>
大夫之心自省肫誠專一其作用處或有不合於流俗<lb/>
者要之欲成吾為國家為士大夫之心耳僕嘗有言使<lb/>
<pb n="KR4h0152_WYG_179-6b"/>
我為劊子手吾亦不離法塲而證菩提又一偈云高岡<lb/>
虎方怒深林蠎正嗔世無迷路客終是不傷人丈深於<lb/>
佛學者豈不知此機乎夫士屈於不知已而伸於知已<lb/>
今海内縉紳之侣為此言者甚衆僕皆遜而謝之乃於<lb/>
丈嘵嘵不已者以丈有超世之見知僕所以肩鉅承艱<lb/>
之心者也倘再㑹有縁尚當刮目相待<lb/>
　　答李中溪<hi>唐順之</hi>
兄之使閩也一年矣辱以書下問者數四矣屢問而<lb/>
<pb n="KR4h0152_WYG_179-7a"/>
屢無一言焉是亦不免有負相知乃展轉思之竟無所<lb/>
得惟有一事可以少效悃而塞下問之勤者則言之適<lb/>
在此時然亦自度非迂則戅也惟兄亮之而已且夫撫<lb/>
按之權舉劾最重百官之所以勸懲公道之所以開塞<lb/>
其繫於撫按舉劾亦最重然而今世所謂舉劾者僕竊<lb/>
異焉僕嘗備員郎署矣嘗得日聞邸報矣或曰今日某<lb/>
廵撫舉劾奏至矣僕不問而知之矣或曰今日某廵按<lb/>
舉劾奏至矣僕不問而知之矣何也其所舉者可不問<lb/>
<pb n="KR4h0152_WYG_179-7b"/>
而知其必藩臬方面大官也其所劾者可不問而知其<lb/>
必通判縣丞小官也其所舉者可不問而知其必牽朋<lb/>
聯伍不數十人不止也其所劾者可不問而知其必寂<lb/>
乎寥乎纔三兩人也如此則是賢者盡大官而不賢者<lb/>
盡小官也則是賢者甚多而不賢者甚少也夫使賢者<lb/>
盡大官又使賢者甚多而不賢者甚少則宜其政平而<lb/>
訟理苞苴不行於上怨毒不結於下天下可以卧而帖<lb/>
帖矣而顧不能然則是大官不能盡賢與賢者不必甚<lb/>
<pb n="KR4h0152_WYG_179-8a"/>
多而不賢者不必甚少也大官不必盡賢而賢者不必<lb/>
甚多不賢者不必甚少則彼舉大而劾小者毋乃大官<lb/>
則足以樹恩而小官無傷於任怨也歟又無乃勢弱者<lb/>
易凌而根固者難㧞也歟而其所舉所劾之多與少又<lb/>
毋乃厚市恩而薄引怨也歟如此則人奚得而勸懲公<lb/>
道奚得而不塞也雖然固亦有藩臬方面大官而不舉<lb/>
或反見劾者矣嘗駭而問其人焉則是非能劾藩臬方<lb/>
面大官也亦非其人之果不賢也或負氣倔强不善曲<lb/>
<pb n="KR4h0152_WYG_179-8b"/>
媚者也不然則受人指唆為之快忿者也亦有通判縣<lb/>
丞小官而不劾或反見舉矣嘗駭而問其人焉則非能<lb/>
舉通判縣丞小官也亦非其人之果賢也或多援善鑽<lb/>
最有力者也不然則其親與故也如此則所劾者縱非<lb/>
小官則必負氣倔强與人快忿者也所舉者縱非大官<lb/>
則必多援善鑽與親且故也然則人心又奚得勸懲公<lb/>
道乂奚得而不塞也由此言之為撫按者固不得以能<lb/>
舉人能劾人為榮而必舉劾之不稱為可懼矣今兄之<lb/>
<pb n="KR4h0152_WYG_179-9a"/>
所屬其為方面大官者誰乎其為州縣小官者誰乎僕<lb/>
山澤之人耳其姓名且不知也大官賢乎不賢乎小官<lb/>
實乎不賢乎僕固不知也賢者多乎少乎不賢者多乎<lb/>
少乎僕固不知也而為是多口者亦據素所疑於人人<lb/>
者言之耳然以兄之志剛而識明秉正而嫉邪固必不<lb/>
同於人人矣必能示勸懲而彰公道矣又何藉於僕之<lb/>
言乎然僕之為是言於兄亦非欲兄之不舉大官不劾<lb/>
小官也非欲兄之所舉必少而所劾必多也大官果賢<lb/>
<pb n="KR4h0152_WYG_179-9b"/>
矣或矯而不舉亦私也賢者果多矣或避收恩之名而<lb/>
欲矯之以少舉不賢果少矣或沽澄清之譽而欲矯之<lb/>
以多劾者亦私也雖然竊以為莫如精舉而慎劾則劾<lb/>
者固少而舉者固不得多矣或曰舉劾皆少則是善有<lb/>
𨼆而不彰惡有微而不屏也是不然矣夫天下中人多<lb/>
而最賢最不賢者少也舉劾所以出於常格以待最賢<lb/>
最不賢之人耳若夫小善小惡則固有考語矣又何慮<lb/>
善有不彰而惡有不屏也故僕以為莫如精舉而慎劾<lb/>
<pb n="KR4h0152_WYG_179-10a"/>
兄意何如一言之獻如是而已惟兄亮之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_179-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷一百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百</head>
    <p>
<pb n="KR4h0152_WYG_100-1a"/>
欽定四庫全書<lb/>
　明文海巻一百　　　　　　餘姚黄宗羲編<lb/>
　　論十七<lb/>
　　本治上<hi>黄道周</hi>
為治而不明王道述禮樂以視天下其猶社與社者蓬<lb/>
躧而食<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>棬而去乾餱□詬以為情實故天下者非沿<lb/>
俗之所能治也沿俗之治循衣而坐大問車馬小察雞<lb/>
豕有或啟口序先王之道則必以為朽戅決笑而去夫<lb/>
<pb n="KR4h0152_WYG_100-1b"/>
先王者而皆草野耳食不試之士則為決笑宜爾先王<lb/>
亦嘗坐明堂立表懸象垂百世獨以其言為過者何也<lb/>
古昔聖賢咨嗟話告動必曰天天者聖賢所以明人示<lb/>
有尊也人君之尊于人無上以為無上之尊可立象不<lb/>
可以施化故為之天地社稷日月山川四時之祀以致<lb/>
其齋遫引其巻曲又舉勝社之嗣簡碩徳之彦體近意<lb/>
匹以為之賓為之師言立人者承天則夫婦兄弟朋友<lb/>
之倫未均廢也詩首夫婦春秋首兄弟書首君臣其意<lb/>
<pb n="KR4h0152_WYG_100-2a"/>
亦自朋友取也唐虞之稱其臣曰隣曰股肱殷周之稱<lb/>
其臣曰友邦曰甥舅伯父叔父以為天子者尊不絶上<lb/>
貴不絶下尊絶上則奸桀生心貴絶下則忠讜不効故<lb/>
為天子者有一徳之朋有夀人之朋有燕及之朋天子<lb/>
見一徳之朋差軒授几伸玉于俯絀玉于仰言論亹亹<lb/>
先引而後竟見夀人之朋侑飲而導舉劒首直奥絇屨<lb/>
不齧言論加喣後大而先細見燕及之朋離門而御鐘<lb/>
鼓北房而進琴瑟修職陳藝油油而退凱凱終日天子<lb/>
<pb n="KR4h0152_WYG_100-2b"/>
有此三朋者而後見人所祇受于天有其等級有其徳<lb/>
慧有長不敢傲才不敢肆而後知人所立體于山川耀<lb/>
精于水火參差相式光景相避而後其體肅其性理言<lb/>
動以時和敬以立而後以為禮樂以郊祀天地及其宗<lb/>
廟山川帥農祥蠶室之作辨朝聘㑹同之事臨辟雍敶<lb/>
詩書旌賢黜奸章内别外而後淫聲不蕩炫舞不飾器<lb/>
物有度章采有制而後農守其畔士安其業内外邪偽<lb/>
上皆知之上訊不煩而下白其式夫如是而後先王之<lb/>
<pb n="KR4h0152_WYG_100-3a"/>
道備舉矣先王之道不舉而謂天子無朋禮樂世廢舉<lb/>
之則為訟藪者此大誣民不可不别也故夫婦兄弟朋<lb/>
友此三者之倫自天子博不自天子薄也天子之動心<lb/>
敬天敬天而後敬人敬人而後可阜萬民而致百神故<lb/>
言朋友之倫于天子而絶者猶挈瓢之民傲帝以為無<lb/>
涉者也君臣之倫通于絶域朋友之道喻于極貫火上<lb/>
于天其勢太孤以宥天下謂之大有大有初九害生無<lb/>
交上祐于天故友者佑也畜者孝也兩者道之至大者<lb/>
<pb n="KR4h0152_WYG_100-3b"/>
也雲興于中而山畜之本天之氣而以奉天謂之大孝<lb/>
天為至剛昧晦其精借日麗暉為之大有故大有者明<lb/>
堂之義大畜者封禪之道也古者天子封禪必在介丘<lb/>
之下所以明天之所封㟝嶁無増也故就壇以示卑夫<lb/>
有聖賢之徳在于下位纍冕不益貴徒跣不加賤則天<lb/>
子齒遇焉藉茅而承之是石閭鄧林所致其風雨也天<lb/>
子必與聖賢競貴則暴悖梟鷔者必與天子競位是以<lb/>
天地交閉則沴厲作彗孛雜見陵谷顛變濁者反清漥<lb/>
<pb n="KR4h0152_WYG_100-4a"/>
者反突髙者反下直者反屈故天子之稱臣妾天下以<lb/>
為大奉則可以為大取則不可也天子而敬天地禮日<lb/>
月祇事宗廟則必敬其夫婦天子而事山川柴望祭脩<lb/>
告五禮六帛奉五嶽四瀆社稷鬼神則必敬其朋友子<lb/>
曰明王之以孝治天下也不敢遺小國之臣而况于公<lb/>
侯伯子男乎故臣妾天下者天下奉之以為敬非以為<lb/>
傲也古之士貴故天子與貴今之士賤故天子與賤貴<lb/>
不必人益賢賤不必人益愚物簡則與貴物多則與賤<lb/>
<pb n="KR4h0152_WYG_100-4b"/>
古者王后甚辨屏宁甚設隂徳所治三妃九嬪七十二<lb/>
夫人八十一尚御凡百二十人陽徳所治公卿大夫士<lb/>
之數如之倍長而三又倍而六象天地之候晝夜之策<lb/>
繁數極矣以故其晉接易周笑語易洽情貌通而施化<lb/>
一邪窕不生視聽不惑今内外所治動數千人冠帶之<lb/>
倫日棄職事朝夕過從折百分之一有終嵗不得名状者<lb/>
以故湫隂沍于内愆陽暵于外灌翳䝉叢不可得而材<lb/>
也不可得而材則蠧生其中蠧生其中則醜竅而㾞奰<lb/>
<pb n="KR4h0152_WYG_100-5a"/>
天子于是謂是可賤者簡眂而賤之輿不為下伏不為<lb/>
起獸豢而鳥視其臣下又無有蹈古之志拔身之能其<lb/>
所事者不過與輿臺刀筆同事其所誦説則自貂璫女<lb/>
史老故侲兒勝側理者皆足以治之自是而乞言齒胄<lb/>
燕召坐論㳺豫封問之禮皆絶也禮絶而後樂熄樂熄<lb/>
而後王道不作故鹿鳴之禮廢而鴛鴦之刺興伐木之<lb/>
禮廢而頍弁之詩作蓼蕭之禮廢而魚藻之刺興湛露<lb/>
之禮廢而采菽之詩作菁莪之禮廢而匏葉之刺興此<lb/>
<pb n="KR4h0152_WYG_100-5b"/>
五詩者皆所以刺禮樂之不興恩澤之不降君臣之誼<lb/>
衰而朋友之道絶也聖人者灼其大原故要于和敬以<lb/>
為禮樂之本見其夫婦以為天地隂陽日月宗社見其<lb/>
臣友以為五嶽四瀆鬼神山川剔擢内外涓實而慎采<lb/>
以澄其耳目一其心意故薈蔚之氣清則好我之情浹<lb/>
好我之情浹則順信之助生順信之助生而禮樂可作<lb/>
王道可舉矣故為治而不明王道述禮樂以治天下猶<lb/>
以手絜海岱而自為立其徑率也<lb/>
<pb n="KR4h0152_WYG_100-6a"/>
　　本治中<hi>黄道周</hi>
為天下有序其條而貫之有數言之則以為常言不言<lb/>
則購天下無言之者序何别曰遠近内外數何貫曰禮<lb/>
曰政曰刑曰兵兵者試于逺外以治邊陲而邊陲非兵<lb/>
所能治也凡天下之數舉近而御逺詳内而靖外邊陲<lb/>
不治責畿輔畿輔不治責宫府宫府不治責黼座黼座<lb/>
治而後宫府治宫府治而後畿輔治畿輔治而後邊陲<lb/>
治此數者雖變天地不能易也今曰邊陲不治天下言<lb/>
<pb n="KR4h0152_WYG_100-6b"/>
者宜釋宫府而談邊陲唯邊陲之言則聽不邊陲之言<lb/>
則罪嗚呼是豈嘗察于本計也哉古者天子以疆圉之<lb/>
事託牧伯徵發期㑹不越其疆大司馬致郊遂之衆車<lb/>
萃属甲不及侯甸天子穆然執和鬯之柄公卿百執舞<lb/>
羽總干不改其度故其君不震小人不囂是非奸慝無<lb/>
由而作今一方有事則動天下而營之表裏相激主客<lb/>
亙射狡黠樂動以為朝夕故有五萬之師千里之役數<lb/>
年不決則反舌寄頸相靡于道矣夫火發于山藪之内<lb/>
<pb n="KR4h0152_WYG_100-7a"/>
百夫千指虞者以為宜獵薪者以為宜炭田者以為宜<lb/>
灌盗發于廕室之下則門者不及伺笥者不及鑰宵飲<lb/>
迨旦而後相愕也故禍患之生不在言者而在不言者<lb/>
邊陲之失非不言之禍而無本言之禍也故曰什耦而<lb/>
射貍首非虎也磔狗而譟儺鼓非鬼也使禍鏑之動而<lb/>
皆集於羣言之彀則千夫閧市無有覆國者矣三正以<lb/>
來七代二十五氏喪敗相起坐邊陲者十不得二總其<lb/>
巨較皆以宵小權奄搆于内而後邊警冦攘來于外宫<lb/>
<pb n="KR4h0152_WYG_100-7b"/>
府先弊而後畿輔不理畿輔不理而後州郡攜志州郡<lb/>
攜志而後嚴闗重鎧不足恃故奸賊之來不于所甚較<lb/>
而于所甚諱也甚諱之始必始諱内諱内者賊在于内<lb/>
内宄不上聞久宿而潰于外潰于外而後諱外諱外者<lb/>
賊盛于外外攘不上聞驟至而噬于内天下有此兩諱<lb/>
者則肘足之地有萬里之蔽萬里之冦發肘足之際矣<lb/>
故人臣之事其君君之事于天皆前而自相名也自相<lb/>
名者以名已之無所諱可聲應而治之故呼干以為之<lb/>
<pb n="KR4h0152_WYG_100-8a"/>
干呼戚以為之戚聖人用之而皆有所不樂呼管以為<lb/>
之管呼籥以為之籥聖人樂之而皆有所不蕩自筵几<lb/>
枕簟箕帚畚梮之彚則亦維所自名也名有所從入彚<lb/>
有所從出弓矢之彚出管絃鎗劍之彚出刀筆戎馬之<lb/>
彚出狗彘易種之彚出蠻髦咬骨之彚出讒刺邊警冦<lb/>
攘之彚皆出于宵小權寺聖人以為是皆不可諱不可<lb/>
諱則人皆知所防外而慎内故聖人之道貴審其所從<lb/>
出審其所從出則本道而末不害也兵之本出于刑刑<lb/>
<pb n="KR4h0152_WYG_100-8b"/>
之本出于政政之本出於禮紳冕而救鬬此世所謂濶<lb/>
懦也而衷介之士能使人益鬬不能使人不鬬道出于<lb/>
衆競之路勝敗爭半者則聖人不由焉使聖人而舍堂<lb/>
陛守邊陲其道亦不過戰必勝守必固而已即累世無<lb/>
百年之治啟髙宗皆用之矣而天下不悟者人皆惑于<lb/>
標害而救于急搏以為千里之治不可以坐制也夫日<lb/>
月星辰山川之眚其于人不知幾萬里之遠也就而救之<lb/>
絲窮鼓弊灰盡帚敗羣國人而哭之無濟者聖人坐明<lb/>
<pb n="KR4h0152_WYG_100-9a"/>
堂發言而善則眚去而沴卻即不為卻亦不為害聖人<lb/>
之坐此五步之内耳夫五步之内豈濶于蒼青之末哉<lb/>
以為氐本所在精曜與宅故其行不馳疾不速今曰邊<lb/>
陲事遠則宜言之堂陛事近則不宜言之邊陲事急則<lb/>
宜言之堂陛事緩則不宜言之信然則以為堂陛之患<lb/>
細於邊陲邊陲之禍急于堂陛也是未為本序也古之<lb/>
聖人日昃訪問以救已過瞽史鞀鐸不離左右其公孤<lb/>
百執補闕是思讓才而授任勞而處其精者存于罘罳<lb/>
<pb n="KR4h0152_WYG_100-9b"/>
其險阻易簡制服之數皆存于國邑故聖人之治常若<lb/>
不憂邊陲者而邊陲無釁則聖人所以治之有道也道<lb/>
者知物之所從出集近而馭逺外若甚絀内有餘故有<lb/>
道之人不急鬬人有道之政不急鬬政有道之人豢士<lb/>
以明醴之醑秣馬以芻靈之藁繋敵以綰璽之組有道<lb/>
之政輟一食而軍士宿飽拆一劵而匃奴解甲夫豈為<lb/>
誕説哉齊莊公楚威王猶未及于中古也一戰之覆邊<lb/>
境薄削反而治内弔死問生哭大夫之廟立百姓之社<lb/>
<pb n="KR4h0152_WYG_100-10a"/>
弛酒卻肉三年而天下畏之霸者成喪者復夫差主父<lb/>
者天下之强君也威立于絶漠厲馳于上國乃教羣臣<lb/>
曰内治之道吾既聞之矣其不足以包諸方兼齊晉者<lb/>
勿告寡人也自是多勿告者窣嚭李兌因以捘臂探其<lb/>
内白起伍胥因以盪足取其外故夫耀火之蟬外眎取<lb/>
室之賊外譟多禁者竒喪惡聴者多餓今不知禍敗之<lb/>
所從出條貫之所組絡緩急輕重之所救濟但曰邊陲<lb/>
之事則言之非邊陲之事則勿言之是豈嘗察於本計<lb/>
<pb n="KR4h0152_WYG_100-10b"/>
也哉聖人之臨天下懸衡握斗以為物藪官府取萬畿<lb/>
輔取千邊陲取一焉詩書所稱成敗之源禮樂取千刑<lb/>
政取萬而兵取一焉一握之樹一<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>之稻而皆有數死<lb/>
螟蜮蟊賊死之翕陽沍隂死之斥鹵沮枯死之稂莠宿<lb/>
莽死之雞豚搔聚死之縱此數死而獨輟食以論刈穫<lb/>
之盜競勝不解毛髮相捽不待疾風飄雨而豐本美䕃<lb/>
已䝉然穢矣故錮四達之聽禁密勿之告設一切以排<lb/>
衆説者必有甚諱隠慝生焉不可不察也<lb/>
<pb n="KR4h0152_WYG_100-11a"/>
　　本治下<hi>黄道周</hi>
然則為天下者慎無諱而已諱在内賊則在于内諱在<lb/>
外賊則在于外奸宄竊國必大扃限而多舉諱大扃限<lb/>
而多舉諱者佯為毖慎以閉天下使天下㤀禍而易過<lb/>
世之寡識者既樂於自閉又以為國慝所在重言為好<lb/>
盖自是賊滿而莫之敢告也古之天子簡處而壹治壼<lb/>
巷寢室達于日月應役之册舉指可數若是其所露索<lb/>
者亦亶矣猶自以為幽翳四聽而八視惴惴焉廷處而<lb/>
<pb n="KR4h0152_WYG_100-11b"/>
號衆若行窱䆗之索其膏火也今楯陛之内盤泉桓淵<lb/>
動千里數能含雲霧致霜露者蹠足而至若是即有不<lb/>
測龍蛇雜興未可知矣而又重其扃鐍使千百人擁之<lb/>
一人獨閉而卧之猶自以為安處故今之為宅中者宜<lb/>
賢于古之為宅中者也古之宅中者以一人治數十人<lb/>
以為不足又使數百人外視而正之今之宅中者以一<lb/>
人治千百人以為有餘矣又益之以虎豹龍蛇之囿故<lb/>
古今之賢聖與其道術各相反也古之嚮者趣以明今<lb/>
<pb n="KR4h0152_WYG_100-12a"/>
之嚮者趣以幽古之植晷測以南今之植晷測以北夫<lb/>
非其道術之反則必有隂説而亂之者知其隂説而共<lb/>
與諱則是隠亂也知其隠亂終不可諱而且不得不諱<lb/>
之則是無術也古之為術者規弦天地而始于日月日<lb/>
月者萬物之所相見也聖人之道欲使萬物皆見之故<lb/>
晝行而著日月夜行而著星辰窺牖而杓太青俯水而<lb/>
鑒大晶包陽不見則其道必戰故聖人之相天地謂與<lb/>
之為明不與之為㝠萬物之貴聖人亦與其明之不與<lb/>
<pb n="KR4h0152_WYG_100-12b"/>
其㝠之也廣隂之下盤陸之底日月則亦間照焉積羽<lb/>
之西扶桑之東祥雲甘露則亦間被焉然而萬物不往<lb/>
者以為彼此不相見則光耀霮䨴與之俱失故聖人之<lb/>
賞民道民而賞之其罰民道民而罰之故喜一人則曰<lb/>
天子喜也無曰誰喜者怒一人則曰天子怒之無曰誰<lb/>
怒者天子之喜怒賞罰見于天下則其不喜不怒不賞<lb/>
不罰者亦見于天下喜怒賞罰不見于天下則一人隠<lb/>
志天下皆意之賞一人則曰誰喜之也罰一人則曰誰<lb/>
<pb n="KR4h0152_WYG_100-13a"/>
怒之也夫一人之喜怒而天下以為有代喜怒者則雖<lb/>
耀佩鑑鐫刀鋸户據人之項徒足以失柄無顯威于天<lb/>
下故君子之為法也亦使萬物各相見也萬物不各相<lb/>
見而日月常見萬物日月常見萬物故萬物之怪皆出<lb/>
以示人萬物之怪皆出以示人則人皆知其祟不受其<lb/>
禍故聖人之為鼎所以使物之祟出相示也魑魅魍魎<lb/>
雖甚魌醜其種類亦各相美好也出而人醜之雖甚鬼<lb/>
情亦自以為忸怩聖人以為知此者可以治天下矣故<lb/>
<pb n="KR4h0152_WYG_100-13b"/>
其治物也以鼎治人也以鐘鼓治物者隠其情而見其<lb/>
形治人者隠其形而見其聲見其形則天下無遁情見<lb/>
其聲則天下無遁形聖人以為知此而天下之數可義<lb/>
起矣今曰見鬼物者必死量聲而度其形者不祥則是<lb/>
天下之物皆相與諱也天下之物皆相與諱則彊者横<lb/>
口柔者閉齒喜怒賞罰明或竊之而目相視明或竊之<lb/>
而目相眎則殆矣天下之殆皆始于有所諱而終于不<lb/>
可諱䜿牛之禍孟季氏皆知也以為告之則憂二子又<lb/>
<pb n="KR4h0152_WYG_100-14a"/>
不信於穆叔公子成之怒李兑氏知之也禍未發則不<lb/>
敢正已發而與其事則不得不為賊故賊有發于慮禍<lb/>
討不討而皆為賊者季氏李兑氏也太宰嚭争霸於晉<lb/>
勝之而不居不為不智也李斯請罷阿房減轉作戍邊<lb/>
不為不忠也以閉其内賊而憂于外其過愈于賊故賊<lb/>
有發于據寵告不告而皆為賊者宰嚭李斯是也韋匡<lb/>
翟蔡褒衣雅冠唯隨中書子文子夏棲遲五侯之間大<lb/>
臣寃而不能白權幸移而不能諫卒以覆國身名俱喪<lb/>
<pb n="KR4h0152_WYG_100-14b"/>
故賊有發于保身過無過而皆為賊者韋匡翟蔡子文<lb/>
子夏是也此數子者其初皆不甚罪也以其中有所諱<lb/>
始諱之而卒不可諱故不可諱者皆歸焉故鼎鐘鼓者<lb/>
聖人所别鬼神正告于天下也聖人為鼎而因以為斧<lb/>
鑕為斧鑕而因以為較梏為較梏而因以為金矢為鐘<lb/>
鼓而因以為鞀鐸為鞀鐸而因以為橋梁之木為橋梁<lb/>
之木而因以為方册削牘凡此數者皆以其類愈廣而<lb/>
愈白凡以已自見于天下使天下共見之而已今曰主<lb/>
<pb n="KR4h0152_WYG_100-15a"/>
希聲則臣見尊數問人則權不神猶曰登髙則民散夜<lb/>
火則矢集此大昧慧不可為天子道也為天子者已錮<lb/>
于是説不得所以道之其道莫如廣之使見所樂廣之<lb/>
使見所樂則其勢漸親外漸親外則其數多告而寡諱<lb/>
矣故古者之為明堂皆在南郊之外日月之壇夾城之<lb/>
東西講射之地皆饒芹藻環水為澤春秋雨露陵寢自<lb/>
步大狩之月不廢騎獵凡以抒慮明精宕爽閟鬱㵼幽<lb/>
清之況與士君子百姓陶其日夕疑難多積則于通達<lb/>
<pb n="KR4h0152_WYG_100-15b"/>
古今博奥之士必有所取之矣必有所取之而後可與<lb/>
灼治亂之原證成敗之事吐日月之耀刋鬼寐之怪總<lb/>
中外之幾商素王九主之務也失此不圖彌隂抱陽暈<lb/>
生于外賊成于内禹鼎鐘鼓不能正告徒負紳帶而號<lb/>
虎兕龍蛇之澤以為多諱不已殆哉仲尼曰聖人覩物<lb/>
而見情愚人見怪而諱名唯其諱名是以與怪為隣而<lb/>
莫之知也<lb/>
　　過臣<hi>楊鏘</hi>
<pb n="KR4h0152_WYG_100-16a"/>
傳曰忠信重祿所以勸士也三代之君成周以忠厚<lb/>
待臣故卜世三十卜年七百其收效也為獨逺降自<lb/>
漢唐以來待臣下之寛厚有禮莫如宋期以養其廉恥<lb/>
厲其名節以作其忠愛也終宋之世士大夫戴主之馴<lb/>
輯端謹絶無跋扈悍背之患食報彰彰矣但其弊失于<lb/>
文弱無㫁士之負國也在驕縱廢弛迂徐寡效其矜激<lb/>
自是者又往往與人主争勝異同矛盾以國為擲急于<lb/>
分黒白而緩于課功能怯于當事機而重于畏清議試<lb/>
<pb n="KR4h0152_WYG_100-16b"/>
以朴忠强幹擔荷勇決者求之仁宗時已不如開雍祥<lb/>
興時何也守繩墨多顧忌愛磽潔而尚文飾也至鼎沸<lb/>
于熈寧乖刺于元祐決裂于紹興靖康紛紛皆一夥大<lb/>
頭巾自相牴觸而人主畧無裁制以故習于尊主而主<lb/>
威日削講于為國而國勢日虚而宋于是南矣嗟嗟推<lb/>
彼祖宗崇重士大夫之意豈望其如此耶南宋則又益<lb/>
偷矣以虚譽為真才以空言為實用持議者以先負重<lb/>
名而人不敢忤首事者自謂忠勤而全懵機權聚頭磕<lb/>
<pb n="KR4h0152_WYG_100-17a"/>
膝祇説道理掀唇擊掌横肆詆訾當時人主亦束縛于<lb/>
積習恂恂儒嘿曽何有一毫英氣雄畧而號為君子者<lb/>
猶謂莫急于格心觀蘇雲卿陳同甫之説則槩可覩矣<lb/>
嗟嗟豈禮士用人道固自異耶國朝培養人才視前代<lb/>
加隆髙皇帝崇師儒洪作育一洗浮靡姑息之弊嚴刑<lb/>
重典頗加于法外疑其挫折寡廉而臣下習于憂勤篤<lb/>
于忠愛至靖難節烈震叠千古有養士數百年所不能<lb/>
得者何也盖髙皇造就之心殷勤懇切如嚴父課子但<lb/>
<pb n="KR4h0152_WYG_100-17b"/>
知玉成毫無矯飾真足以洞徹簡在而感動人主豈特<lb/>
一時之憤激也哉宣順成𢎞以來體貌益優文網益濶<lb/>
雖球同時勉輩不無惨楚辱剥而天下皆知奸䜿所為<lb/>
非天子意用是愈堅其靖獻之心逆瑾以苛法淫刑箝<lb/>
制士大夫笞譴抄贖死亡狼籍而兇熖旋撲正氣畢伸<lb/>
所以累朝人才瑰瑋勲業炳耀擬于兩漢盖至土木之<lb/>
變宸濠之變江彬之變于王楊諸君子投軀戮力勘定<lb/>
消弭功在社稷食報亦彰彰矣大段本朝立國其脈原<lb/>
<pb n="KR4h0152_WYG_100-18a"/>
强其氣原厚故人才之挺出也雖入富貴却無豢養氣<lb/>
雖出經生却無頭巾氣朝廷之待諸臣也其禮甚渥其<lb/>
法甚明上誠于委任以開功名之路下惕于後效以收<lb/>
敬事之功此我明用人圖治之大本大端也肅皇帝聖<lb/>
神英㫁大吏時伏斧鑕批鱗間遭訶譴然節目敦大委<lb/>
任得人諸司凛于奉法恬于仰成所係洪矣晚年深居<lb/>
端拱外庭日狃嬉窳萬厯丁丑以前救時者稍矯以嚴<lb/>
飭羣情已跼蹙靡騁數十年來中外無警上下交弛入<lb/>
<pb n="KR4h0152_WYG_100-18b"/>
仕籍者浮文傲態澤貌枯中進退自由趋避適意壯心<lb/>
消于逸欲智慧讋于穠華淡泊寧静目為疎腐惕勵憂<lb/>
勤惡其害已養交植黨玩嵗愒月天下事廢壊至于今<lb/>
日勢理自應刷振而承靈者頓覺倉皇失措固無怪也<lb/>
夫才何常練之則出力何常習之則勝不練不習而驟<lb/>
當驅督如膏梁逰冶之子弟一旦責以負擔穿耳纒足<lb/>
之婦女一旦迫以奔趨其何以堪宜乎海内興有君無臣<lb/>
之嘆遂使天子有鄙疑臣下之心因而漸相水火因而<lb/>
<pb n="KR4h0152_WYG_100-19a"/>
别有信任因而削禮峻法而世事人情愈益緒紛紐解<lb/>
豈休徵也與以陳寵琴瑟之喻與敬姜勞逸之論推原<lb/>
觀之草莽局外之見有不能自昧者已<lb/>
　　學術<hi>楊鏘</hi>
天下有維世之學有濟世之學維世者明天人析義理<lb/>
金玉其質鸞鳳其羽厚彛倫而美風俗繩異趨以一道<lb/>
化無此等人則雖己安已治而元氣斯薄囂凌易生矣<lb/>
濟世者審理亂急事功逺畧長才應機導竅兼文武之<lb/>
<pb n="KR4h0152_WYG_100-19b"/>
資切緩急之用俾主勢尊于上反側貼于下無此等人<lb/>
則雖已治已安而髖髀之斧斤弛風波之舟楫乏矣維<lb/>
世存乎徳濟世恃乎才夫謂徳之即為才也治平之根<lb/>
乎誠正也世務之備于經術也此如河之有星宿海方<lb/>
脈之有素問也誰能外之雖然但窮河源即為神禹但<lb/>
讀方脈即為倉公乎夫始天下而原自治安也何用贅<lb/>
為治安惟其智不能自謀力不能自給散不能自聨害<lb/>
不能自衛然後奉一人以禀仰之一人不能獨理然後<lb/>
<pb n="KR4h0152_WYG_100-20a"/>
公孤尹牧以綱紀休養之公孤尹牧不皆生而知師心<lb/>
而自用也然後立庠序隆師儒彰典謨以講求薰習之<lb/>
弓旌軒裳以寵抜貴耀之非徒使其自了也盖欲以用<lb/>
之也一入其彀則曰我已脩稷契伊吕之業卑卑功利<lb/>
固道誼所不出矣夫督功課利有國之急務也不計功<lb/>
將狃敗乎不謀利將恬害乎即稷契伊吕又焉用之夫<lb/>
抱必不靈之術以享人華膴而任勞宣力者一切付之<lb/>
卑小功利之徒何道誼之不恕也竭資異數以得必不<lb/>
<pb n="KR4h0152_WYG_100-20b"/>
屑用之人而一旦緩急又别從茍且赴功者圖之何養<lb/>
士之無益也又不啻此也迨夫勢機交迫目亂技窮有<lb/>
申韓桑孔所不為者亦攘臂為之而又寡效焉何親切<lb/>
之道誼去若熱而卑視之功利如捕風也夫天下有識<lb/>
時務之俊傑無無實用之聖賢吾固謂俗儒之誤世非<lb/>
獨其見之迂乃其才之短也今天下有能振墮媮破積<lb/>
習實邊儲紓閭左清嘯聚却訌擾俾兵不驕吏不墨士<lb/>
不偷民不流離思亂者乎吾願截格致誠正一半精詣<lb/>
<pb n="KR4h0152_WYG_100-21a"/>
以歸談理之儒而推斯人為真王佐可已<lb/>
　　國是<hi>楊鏘</hi>
國是有定體無定局何謂有定體槩言之有以縝密為<lb/>
是者有以疎濶為是者有以明審為是者有以含餬為<lb/>
是者有以𦂳捷為是者有以漸次為是者有以剛割為<lb/>
是者有以隠忍為是者有以振刷為是者有以因仍為<lb/>
是者此千古不易者也何謂無定局槩言之有古為是<lb/>
而今為非者有前為是而後為非者有名為是而實為<lb/>
<pb n="KR4h0152_WYG_100-21b"/>
非者有常理為是而窽㑹為非者此當隨變通者也國<lb/>
是之得或出于英主之獨㫁或出于碩輔之老謀或拾<lb/>
遺于隠君子之昌言或醒迷于虚中者之旁論國是之<lb/>
失或際夫已窮而不變或狃于積習而苟安或決裂于<lb/>
書生之執抝或阨奪于重臣之專愎或隂撓于朋黨之<lb/>
盈廷或紛更于躁夫之喜事此所謂有治人無治法者<lb/>
也夫謀國之是非與行已之是非大不同矣行已者隨<lb/>
地而處遵軌而趨成敗利鈍置之可也謀國者君父宗<lb/>
<pb n="KR4h0152_WYG_100-22a"/>
社之安危四海九州之利害闗繫何如而可執邊見徇<lb/>
恒情畫不足以規益而曰道不計功智不足以紓憂而<lb/>
曰心不負國然歟否歟常觀古之識時務者如登絶頂<lb/>
覽方隅飲上池見五藴因形設阻對症下藥聞見不牽<lb/>
浮囂不恤擔當不辭勞怨不避固非畏首畏尾膠柱調<lb/>
瑟者所能勝也是故謀國之要不難于有所見而難于<lb/>
有所淆淆之者持之似有理言之似可用而實謬于時<lb/>
宜此孔子所謂辨言亂政者也當國者可不審哉可不<lb/>
<pb n="KR4h0152_WYG_100-22b"/>
審哉<lb/>
　　民生<hi>楊鏘</hi>
夫民生而須衣食居處有養有終如是而已矣兩愚不<lb/>
能相理兩賤不能相制而後君師官長生焉不過使之<lb/>
并生并遂相安于天地之間而已自世法益變人之術<lb/>
業亦益變而艱辛悽楚莫可逃遁者獨萃于愚賤之民<lb/>
世幸泰寧公私不擾則一時三代也然兵出命以衛農<lb/>
農出力以養兵兵則長征畨戍南燠北寒楊栁雨雪之<lb/>
<pb n="KR4h0152_WYG_100-23a"/>
不禁其悲湯火雷霆之莫必其命但得酣眠甲盾醉卧<lb/>
沙場已為厚福矣農則萬苦所集萬賦所出終嵗胼胝<lb/>
復有水旱之虞但得不入縣門不見胥吏麥收十斛社<lb/>
博一醉即稱擊壤矣百伎微營勞筋苦骨亦復如是而<lb/>
于斯時也堅肥鮮美歌舞㳺般包苴餽遺窮珍極麗恣<lb/>
耳目之快愉昧勢理之剥復皆智且貴者之長也皆愚<lb/>
賤之膏脂而愚賤且甘奉之䖍事之而毫不得與者也<lb/>
及夫驕縱惰弛養成釁孽天下掀然多事則抽丁選壯<lb/>
<pb n="KR4h0152_WYG_100-23b"/>
横取酷徵貪墨猾蠧澤吻摩牙公一私十如羣鴟之啄<lb/>
腐集蠅之嘬血洶洶乎備受剜剥者皆愚賤之民也甚<lb/>
至魚潰鳥離頽然隄決則潢池緑林之魁鷄鳴狗盗之<lb/>
流超距裂眦之士又皆策髙足㨿要津乗約肆盈益薪<lb/>
助火而草菅以用羊豕以驅奴擄刼奪蹂躝焚蕩顛連<lb/>
而無控告者又皆愚賤之民嗚呼哀哉何斯民之有萬<lb/>
苦而無一安樂耶孟子曰勞心者治人勞力者治于人<lb/>
治于人者食人治人者食于人今以勞力者虐于人食<lb/>
<pb n="KR4h0152_WYG_100-24a"/>
于人者虐人民生之痛其何極之有然則嚴于吏而寛<lb/>
于民非神明仁覆之主先憂後樂之臣不能奮然行之<lb/>
矣<lb/>
　　君子小人<hi>楊鏘</hi>
自古國家之治亂君子小人平任之何以明其然也易<lb/>
曰内君子外小人為泰夫外者内之對也非無之也盖<lb/>
理不能無勢不能無也外之者以君子用小人也使君<lb/>
子不能用小人小人且自用矣何也人主所以鼓動天<lb/>
<pb n="KR4h0152_WYG_100-24b"/>
下者爵禄富貴也使爵禄富貴不足以鼓動之則人主<lb/>
無權矣為人臣者起家而委身一也受事而宣力一也<lb/>
獨于其中競進而寡廉機變而善麗公不勝私義不勝<lb/>
利則謂之小人矣然此等更多才幹之人能自致要津<lb/>
之地醇謹端雅者反易入其彀中誠能駕馭而驅使之<lb/>
涵容而調劑之使之長有所展而勢不得肆則其谿壑<lb/>
之欲未必皆如莽操之無己也而世儒之所謂分别黒<lb/>
白者必不使一小人厠于其間夫既以爵禄富貴鼓天<lb/>
<pb n="KR4h0152_WYG_100-25a"/>
下而又必欲盡得不愛爵禄不貪富貴之人將使王衍<lb/>
持籌嗣宗理棼楊震孔融供使令而正心誠意之君子<lb/>
僅僅襃衣拱手于廊廟之上此不可期之赫胥無懐之<lb/>
世而以治今天下可乎彼小人者又豈肯甘心自以為<lb/>
小人終俛首以窮死也于是黨益堅隙益開倖門日益<lb/>
廣而世事從此壊矣是國家之治小人猶得分其勞而<lb/>
亂則君子且獨受其責也可勝嘆哉或謂流放竄逐書<lb/>
有明訓不知彼所謂流竄宰相而媢疾者也有才有度<lb/>
<pb n="KR4h0152_WYG_100-25b"/>
之相其藥籠固已廣矣亦安能使人臯䕫而家曽史哉<lb/>
噫君子不幸而與小人共事駕馭而用之者上也有策<lb/>
以去之者次也盛怒而胥之嚴扃以絶之搜索攻撃以<lb/>
窮之磽磽然自謂清正疾惡而使小人得肆其反噬是<lb/>
以名節行誼害人國家者也<lb/>
　　憤世<hi>楊鏘</hi>
古者英偉卓絶之士負經濟之畧抱治安之志或生違<lb/>
其時或用乖其器其一段牢騷憤悶之氣不得已寄之<lb/>
<pb n="KR4h0152_WYG_100-26a"/>
猖狂沈湎悲歌痛哭令人怪惡驚詫意殊不屑而胷中<lb/>
實耿耿醒醒悲天憫人未能頃刻置念如龎士元阮嗣<lb/>
宗者流詎可測量乎哉乃若吚吾俛嘿雕肝刻肺以課<lb/>
鉛槧之業其初念止為一身一家幸而入彀祗同空華<lb/>
不幸而棄置不過孤負幾句樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>學子語耳有何瑰異<lb/>
不得售而往往托之勞人棄婦怨訕咄嗟以為千古竒<lb/>
阨尚為知類乎或者負愆㒺悛途窮不返而且謂世路<lb/>
荆榛浮雲蔽日以被棄之朽質謬托于湘纍之睠懐以<lb/>
<pb n="KR4h0152_WYG_100-26b"/>
啄瘡之憊骨自比于絡頭之神駿其亦厚顔矣故君子<lb/>
春不侈榮秋不怨彫憂人之憂而人不知樂人之樂而<lb/>
人不與非獨見其大者乎<lb/>
　　放言<hi>楊鏘</hi>
嗟乎茫茫浩浩之古今變變靈靈之造化果只有人之<lb/>
一途乎果只有綱常名教之一端乎古聖人立言垂範<lb/>
一依于謹確平常者何也盖身任世道之責如宗子課<lb/>
家衆苐期勤儉克立以無墜箕裘未有教之幻骨肉薄<lb/>
<pb n="KR4h0152_WYG_100-27a"/>
生聚塵甑鶉結以為髙者也如塾師訓童子不過訂其<lb/>
句讀攷之影倣納于端謹文雅未有與之談出世之㫖<lb/>
離經毁方絶聖棄智以為竒者也即兢兢軌物猶恐有<lb/>
佻黠之民軼我防維以鑿人渾沌而洪深要渺如天地<lb/>
與吾心未應有漏之精藴俱用不着此莊生所謂緒餘<lb/>
以經世者也惟夫既隠矣既廢矣遁其跡于四民之外<lb/>
曠其情于萬物之表沕沕穆穆寥寥廓廓不入類以亂<lb/>
羣不比偶而立異乃始得搜山川自有之嶔竒洩宇宙<lb/>
<pb n="KR4h0152_WYG_100-27b"/>
莫窮之秘密一家可藏六合靡竟使天下守經之士駭<lb/>
以為怪禮法之儒笑以為支而因用以自晦何也唯駭<lb/>
益徵彼之習于常唯笑益見彼之遵于度而後先王治<lb/>
世安民之大經大法不以一二狂誕畸癖之人病故言<lb/>
放先以隱言廢先以清若夫肆吻而戀世華入羣而畔<lb/>
繩墨謂之惑世誣民可也<lb/>
　　管仲<hi>楊鏘</hi>
自古雄才實學義正志明建補天囘日之勲樹翼戴匡<lb/>
<pb n="KR4h0152_WYG_100-28a"/>
扶之幟者無如管仲周自昭王南征膠舟不返荆人以<lb/>
戯弄賊主此時去成康之世幾何天下固全盛也玉帛<lb/>
㑹同之邦凛凛于明法勅罰㒺有斁也士馬物力又不<lb/>
啻十百于江南也吾意普天同仇枕戈泣血汚瀦芈氏<lb/>
以報天子怒猶未怠也乃恬然相安噤無一言是舉中<lb/>
國俱無肝胆矣不待幽虜平遷而奄奄氣息決不復振<lb/>
矣獨管子生周中葉為血性丈夫痛心蒿目奮然以匡<lb/>
救為己任不輕其身善用其主作内政寄軍令生聚教<lb/>
<pb n="KR4h0152_WYG_100-28b"/>
訓招懐輯睦者二十年人心己乎兵食已足號令已明<lb/>
乃始鳴鐘擊鼓振旅南向問昭王之故當時諸侯一聞<lb/>
此言如夢乍覺方知先朝有此未了之恨楚君相亦相<lb/>
顧駭愕方知先世負此不貸之辜幸事涉久逺尚可謾<lb/>
詞抵塞而齊亦知其極重難返姑聽其納欵輸貢俾滎<lb/>
陽上蔡間粗得安枕而後圖東京之方物此其心刻刻<lb/>
在王室也試觀北杏以來諸侯乍信乍猜旋輯旋渙始<lb/>
驚其創咸懼其無成繼幸其成復忌其强盛費幾許圖<lb/>
<pb n="KR4h0152_WYG_100-29a"/>
囘幾許收拾僅乃不負初志英雄敏手結作巍然曾西<lb/>
何人而卑其功烈吾不知處仲之地任仲之責將何如<lb/>
揮霍而後云可也夫霸者伯也方伯連帥之長藩臣之<lb/>
名也商命文王為西伯專征伐豈文王亦雜伯者乎彼<lb/>
齊之所以明目張胆于楚者固曰周有成命五侯九伯<lb/>
女實征之楚亦知賜履之有所奉也乃不敢以江漢衡<lb/>
而謂齊無王何也吾不暇與諸儒辨王伯純駁之微苐<lb/>
借令孔子得志于魯亦不過奉周公之靈申夾輔之命合<lb/>
<pb n="KR4h0152_WYG_100-29b"/>
諸侯安中國攘外叛尊天王止矣能進方伯一步乎將<lb/>
亦謂孔子為雜伯乎孔子深知管仲之功曰民到于今<lb/>
受其賜曰如其仁如其仁而孟子乃謂聖門羞稱謂王<lb/>
齊反手何言之易也且夫以齊伯則尊周以齊王則代<lb/>
周矣或者戰國之周業已可代而孟子訟言代之則春<lb/>
秋之周尚有可尊而管子極力尊之者未足深鄙也是<lb/>
小子之所疑也後世惟孔明乃心漢室故南陽一晤首<lb/>
談伯業皎然以方伯連帥討賊復仇之義望先主矣必<lb/>
<pb n="KR4h0152_WYG_100-30a"/>
至丕簒而後建帝號以存祖業其自許管樂豈虚語也<lb/>
哉世儒狃于評伯之文昧于伯字之義動輒曰仲胡不<lb/>
勉其主王噫陋亦甚矣夫直有二伯無五伯則吾鄉用<lb/>
脩翁辨之詳矣<lb/>
　　莊子<hi>楊鏘</hi>
楊子曰莊周可無著此書也其言根本老子縱横透徹<lb/>
極性命之致盖謂機智開則巧偽生而憂患始直欲破<lb/>
澆漓之習解世綱之縛而還之混溟之初也然而適所<lb/>
<pb n="KR4h0152_WYG_100-30b"/>
以開人之機智也孔子曰民可使由之不可使知之盖<lb/>
聖人喻其意而心愈嘿毎毎低一著以程世稳一步以<lb/>
立言其于斯世之幻妄冷淡處不欲道破恐賢者得之<lb/>
益任其曠誕不肖者得之愈利其縱恣則非世道之幸<lb/>
也莊生誠欲游方之外守性命之宗何不離言語文字<lb/>
自比于古之沈㝠乃昭昭然闡抉太盡徒為後人開一<lb/>
頺惰放肆之惡門户其尚未至于至人之域乎庾子嵩<lb/>
讀莊子曰了不異人意蘇子瞻曰吾昔有見于中口不<lb/>
<pb n="KR4h0152_WYG_100-31a"/>
能言今見莊子得吾心矣由此推之不畏人㕘不透正<lb/>
謂盡決其防今夫慈母之愛兒子也見其近于井則惕<lb/>
之曰是不可窺其中有鬼見其弄果核則誡之曰是不<lb/>
可銜誤吞之則腹中生樹于是羣兒遇井則逺避手果<lb/>
核則不敢入于口有黠兒教之曰井安得有鬼腹安得<lb/>
生樹為剖析其必無之理又為之窺井銜核以示其無<lb/>
他于是羣兒競效之為慈母為誑已畧無忌憚而溺且<lb/>
噎者種種矣故謂黠兒之言為謬乎非也其愛羣兒之<lb/>
<pb n="KR4h0152_WYG_100-31b"/>
心大異乎慈母也大扺莊子生于周之末造士大夫無<lb/>
復儆敏憂惕之志而聰明特達者遂偃仰放逸以全其<lb/>
天年其書亦氣運使然然其中皆至言微言與六經相<lb/>
發明者殊多非莊子不能著此書吾惡夫機鋒嗜欲横<lb/>
口填胸而效顰莊子者也<lb/>
　　死節論<hi>陳確</hi>
嗟乎死節豈易言哉死合于義之謂節不然則㒺死耳<lb/>
非節也三代以前何無死節者無非死節者故不以死<lb/>
<pb n="KR4h0152_WYG_100-32a"/>
節稱也三代以後何多死節者無真死節者故爭以死<lb/>
節市也何以言之生死亦平常事絶無足竒者要善其<lb/>
死之為難耳子曰志士仁人無求生以害仁有殺身以<lb/>
成仁孟子曰生我所欲義亦我所欲二者不可兼則舍生<lb/>
取義是故義可兼取則生不必舍仁未能成而身亦不<lb/>
必殺也由賜未悟心疑管仲之不死夫子盛推管子之<lb/>
仁而終黜匹夫婦之小諒孟子亦言可以死可以無死死傷<lb/>
勇故㕘觀一聖一賢前後之言而談死節者可以鏡矣殷<lb/>
<pb n="KR4h0152_WYG_100-32b"/>
之三仁惟比干之死紂殺之耳使紂不殺則比干終與微<lb/>
箕同賔周室必不死也惟孤竹二子獨能自立名行不食<lb/>
周粟窮老西山故孔孟嘗稱其餓盖紂雖暴君也武雖聖<lb/>
人也何至使八百諸侯同聲一詞冠帶之倫服膺新命向<lb/>
無夷齊之餓則天下後世尚復知有君臣之義哉此抗<lb/>
古以來一大砥柱也故古今談節義者必以夷齊為稱<lb/>
首嗚虖若二子者可謂真節義矣然夷齊之所以為夷<lb/>
齊只在窮餓節如是止矣不必沾沾以一死為快也使<lb/>
<pb n="KR4h0152_WYG_100-33a"/>
二子而亦若後世之不食七日而死不成夷齊矣子長<lb/>
好竒猥云餓死遂使學古之士信孔孟不如信子長不<lb/>
亦悲乎夫以二子之義即優游西山之下竟以壽終已<lb/>
大節凛然照映千古何必死盖惟其不官不死不十亂<lb/>
不三監非殷非周非仇非后伯叔逍遥西山終老求仁<lb/>
得仁斯其至也而復何慷慨之足云凡言餓者只是窮<lb/>
困之詞孔稱夷齊與齊景之千駟相提而論可知只是<lb/>
貧耳故詠詩嘆美不以富而以異孟子謂七十非肉不<lb/>
<pb n="KR4h0152_WYG_100-33b"/>
飽不飽謂之餒夷齊之餓不肉食之謂也即何嘗許其<lb/>
兄弟捐軀同殉國難者乎春秋褒善之文舉其大者遺<lb/>
其小者如其餓死則死大于餓不當但稱其餓也即叩<lb/>
馬之諫采薇之歌或傳好事或采軼文何可慿㫁且二<lb/>
子自北海來歸已與太公同稱大老後西伯死又十三<lb/>
年武始伐紂則二子者已皆皤皤期耋之年天下而無<lb/>
不死之人二子安得獨不死只不是餓死耳自此義不<lb/>
明而末世好名之士益復紛然致有赴水投繯仰藥引<lb/>
<pb n="KR4h0152_WYG_100-34a"/>
劒趨死如騖曽不知悔凡子殉父妻殉夫士殉友㒺顧<lb/>
是非惟一死之為快者不可勝數也甚有未嫁之女望<lb/>
門投節無交之士聞聲相死薄俗無識更相標榜虧理<lb/>
傷化無大于此近世靖難之禍益為慘毒方練之族竟<lb/>
踰千百一人成名九族揕首何可説哉甲申以來死者<lb/>
尤衆豈曰不義然非義之義大人弗為且人之賢不肖<lb/>
生平具在故孔子謂未知生焉知死今士動稱末後一<lb/>
著遂使奸盜優倡同登節義濁亂無紀未有若死節一<lb/>
<pb n="KR4h0152_WYG_100-34b"/>
案者真可痛也即又何云三代以前無非死節者耶曰<lb/>
堯舜禹湯文武周公孔子繇此其選矣生有所以生死<lb/>
有所以死如四時隂陽更相禪代不爽毫髮正所謂與<lb/>
天地同其節者乃真死節者也即向所舉箕微夷齊之<lb/>
節各有攸歸微箕志存宗祀故受封而不辭夷齊志扶<lb/>
綱常故辭禄而靡悔要之四子易地皆然節如禮節揖<lb/>
讓進退之不可踰咫尺也節如音節髙下疾徐之不可<lb/>
㣲芒忽也若繇是推則三代以還死不失節者盖亦鮮<lb/>
<pb n="KR4h0152_WYG_100-35a"/>
矣昔人有云東漢之節義不若西漢良有以也古人見<lb/>
其大今人見其小古人求其實今人求其名人心之淳<lb/>
漓風俗之隆替繇斯别矣然則今之所謂死節者皆非<lb/>
與曰是不同有死事有死義有死憤有不得不死有不<lb/>
必死而死要以無愧古人則百人之中亦未一二見也<lb/>
忠矣可謂仁乎曰未知而何易言殺身成仁之學乎古<lb/>
人學道只如布帛菽米日用靡間猶難言純熟今人皆<lb/>
有意求之何易可合果成仁矣雖不殺身吾必以節許<lb/>
<pb n="KR4h0152_WYG_100-35b"/>
之未成仁雖殺身吾不敢以節許之節也者不可過亦<lb/>
不可不及故曰中節之謂和豈惟今罕其人子固言中<lb/>
庸之徳民鮮己久盖言中節之難也<lb/>
　　喪實論<hi>陳確</hi>
先王之制喪也權親踈而為之㫁非以其名已也盖皆<lb/>
必有其實焉昔者宰予欲短喪而子罪之齊宣王欲短<lb/>
喪孟子議之儒者必曰宰予齊宣之非而孔孟之是也<lb/>
何待言哉非惟然也前古之為母也齊衰杖期近古之<lb/>
<pb n="KR4h0152_WYG_100-36a"/>
為母也斬衰三年儒者必又曰前古之失而近古之為<lb/>
得也近古之為適母也三年為生母也期今之為生母<lb/>
也亦三年儒者必又曰近古之未得而今制之得也于<lb/>
是聞漢文以日易月之制則羣非之見時宰有奪情起<lb/>
復之事則大笑罵之嗟乎不循其實而徒悦其名曰吾<lb/>
寧從其厚者則天下之可非而笑者必多矣雖然今儒<lb/>
者之所為三年喪吾知之矣書之簡曰孤哀子而已矣<lb/>
曰制而己矣曰泣血稽顙而已矣而言笑則晏晏也睹<lb/>
<pb n="KR4h0152_WYG_100-36b"/>
其外貌則傫然衰冠而已矣而内皆纎縞也飲食則厭<lb/>
酒肉也寢處則安房帷也夫且靦然晏會而不知恥也<lb/>
預人閒事匍匐公庭而不知其非也有三年之名而曾<lb/>
無緦小功之實而猶欲非且笑天下之人可乎哉文帝<lb/>
雖更三年之制然有短喪之名無短喪之實歴觀漢代<lb/>
之主並篤于所生故死而皆以孝諡非茍而已也昌邑<lb/>
入繼以尊則天子也以親則非所生也徒以居喪無禮<lb/>
私買飲食為大臣所奏至不能保其九五之位則漢乃<lb/>
<pb n="KR4h0152_WYG_100-37a"/>
嚴于喪制非弛喪制者也陵夷至于魏晉一時風俗號<lb/>
為頺敝而劉隗所奏世子文學王籍之居叔母喪而婚<lb/>
東閣祭酒顔含在叔父喪嫁女廬江太守梁龕明日當<lb/>
除婦服今日請客及同宴丞相長史周顗等三十餘人<lb/>
並應特罷黜故謝安石期功之慘不廢絲竹則王坦之<lb/>
致書苦諫至往復再三故同宴者且不免則喪主可知<lb/>
朞功之喪曾不得少假則三年者可知六朝之敝也而<lb/>
猶篤于喪若此則三代以上可知何圖至于今日雖號<lb/>
<pb n="KR4h0152_WYG_100-37b"/>
稱名賢行若禽獸曾不省察親朋不之規有司不知罪<lb/>
誠舉所謂三年喪者與古齊宣宰予之流絜情而量實<lb/>
已不可同年而語矣又何暇談姚虞稱曾閔哉夫孝者<lb/>
百行之原喪死尤孝事之大一端虧損百行莫救故曾<lb/>
子曰人未有自致者也必也親喪乎孟子曰養生不足<lb/>
以當大事唯送死可以當大事何得不求其實而徒驚<lb/>
其名曰大夫必三年而後服官士必三年而後出試三<lb/>
年則三年矣試囘思三年之中服食何如也居處何如<lb/>
<pb n="KR4h0152_WYG_100-38a"/>
也有不背汗交流錐心刺骨跼躬無地者乎故古之期<lb/>
母而三年父也非薄于母也父在則禮然也況乎非適<lb/>
母而生母也然禮雖殺也而情彌篤矣今而不然禮彌<lb/>
隆也而情則薄矣故古人之于親也似薄而實厚今人<lb/>
之于親也似厚而實薄古人之喪親也擗踴哭泣而己<lb/>
今則盛集僧尼伶優以悦里耳夫僧尼伶優之為費非<lb/>
不繁多也然而未若擗踴哭泣之至也古人之葬親有<lb/>
懸棺而窆者今必擇地擇年備物而後葬非然則寧久<lb/>
<pb n="KR4h0152_WYG_100-38b"/>
停而不葬夫擇地擇年備物而後葬之于親非不厚也<lb/>
未若懸棺而窆之可速安親魄也非唯事親為然也古<lb/>
之稱朋友者以字今之稱朋友者曰某翁某老古之于<lb/>
朋友多規今之朋友多頌夫翁之老之而多頌似厚矣<lb/>
然不若稱字多規之真篤也古之飯客者有以蔬食今<lb/>
之飯客者必備味不備味寧弗飯備味非不厚也未若<lb/>
蔬食之可以速飽也古之于妻也嘗三世出今之于妻<lb/>
也舉世無一出不若三出之可以肅違也古之婚者六<lb/>
<pb n="KR4h0152_WYG_100-39a"/>
禮備然不過數金今之婚者未能半六禮已不下數千<lb/>
金夫數千與數金之為厚薄易知也然不若數金之逮<lb/>
時也古之嫁女者荆布而可已今之嫁者必珠玉綺繡<lb/>
光耀白日迎奩之舟相銜而進而後嫁夫珠玉綺繡之<lb/>
于女誠厚矣然不若荆布之貴徳也種種薄俗自謂能<lb/>
勝古人而己不如古人逺甚吾故欲籲今世之士之稍<lb/>
知道理者凡事皆求其實毋徒騖其名而況終天之痛<lb/>
乎哉僕昔年喪父隨俗習非不能循禮真是千古罪人<lb/>
<pb n="KR4h0152_WYG_100-39b"/>
然毎當賓朋讌集之日亦未嘗不良心中發頭面赤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
坐者怪之自後毎近先人忌日輙㫁腥一月然亦何能<lb/>
贖吾罪之萬一此僕己覆之轍故敢拈示吾同志以為<lb/>
殷鑒嗚呼士苟念此則時蹈氷淵乂何敢非笑人之有<lb/>
　<lb/>
　<lb/>
　<lb/>
　明文海巻一百<lb/>
</p>
<p>
</p>
  </div>
</body>
</text>
</TEI>
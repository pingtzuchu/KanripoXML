<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百五十三</head>
    <p>
<pb n="KR4h0152_WYG_353-1a"/>
欽定四庫全書<lb/>
　明文海巻三百五十三　　　餘姚黄宗羲編<lb/>
　　記二十七<lb/>
　　　遊覽<lb/>
　　活水源記<hi>劉基</hi>
靈峰之山其上曰金鷄之峰其草多竹其木多楓櫧多<lb/>
松其鳥多竹鷄其狀如鷄而小有文采善鳴寺居山中<lb/>
山四靣環之其前山曰陶山華陽外史𢎞景之所隠居<lb/>
<pb n="KR4h0152_WYG_353-1b"/>
其東南山曰日鑄之峰歐冶子之所鑄劍也寺之後薄<lb/>
崖石有閣曰松風閣奎上人居之有泉焉其始出石罅<lb/>
涓涓然冬温夏寒浸為小渠冬夏不枯乃溢而西南流<lb/>
乃伏行沙土中旁出為四小池東至山麓瀦為大池又<lb/>
東注于若耶之谿又東北入于湖其初為渠時深不踰<lb/>
尺而澄徹可鑒俯視則崖上松竹華木皆在水底故秘<lb/>
書卿白野公恒來游終日坐水傍名之曰活水源其中<lb/>
有石蠏大如錢有小鰿魚色正黑居石穴中有水鼠常<lb/>
<pb n="KR4h0152_WYG_353-2a"/>
來食之其草多水松菖蒲有鳥大如鸜鵒黑色而赤嘴<lb/>
恒鳴其上其音如竹鷄而滑有二脊令恒從竹中下立<lb/>
石上浴飲畢鳴而去予早春來時方甚寒諸水族皆隠<lb/>
不出至是悉出又有蟲四五枚皆大如小指狀如半蓮<lb/>
子終日旋轉行水靣日照其背色若紫水晶不知其何<lb/>
蟲也予既愛兹水之清又愛其出之不窮而能使羣動<lb/>
咸來依有君子之徳焉上人又曰屬歲旱時水所出能<lb/>
溉田數十畆則其澤又能及物宜乎白野公之深愛之<lb/>
<pb n="KR4h0152_WYG_353-2b"/>
也<lb/>
　　遊天平山記<hi>高啓</hi>
至正二十二年九月九日積霖既霽灝氣澄肅予與同<lb/>
志之友以登高之盟不可寒也迺治饌載醪相與指天<lb/>
平山而遊焉山距城西南水行三十里至則捨舟就輿<lb/>
經平林淺塢間道傍竹石濛翳有泉伏不見作冷冷琴<lb/>
筑聲予欣然停輿聴久之而去至白雲寺謁魏公祠憇<lb/>
逺公菴然後由其麓循狙杙以上山多怪石若卧若立<lb/>
<pb n="KR4h0152_WYG_353-3a"/>
其轉若噬蟠拏撑拄不可名狀復有泉出亂石間曰白<lb/>
雲泉綫脉縈絡下墜于沼舉瓢酌甞味極甘冷泉上有<lb/>
亭名與泉同草木秀潤可蔭可息過此則峰迴磴盤十<lb/>
步一折委曲而上至於龍門兩崖並峙若合而通窄險<lb/>
深黑過者側足又其上有石屋二大可坐十人小可坐<lb/>
六七人皆石穴空洞廣石覆之如屋既入則慄然若將<lb/>
壓者遂相引以去至此蓋始及山之半矣乃復離朋散<lb/>
伍競逐幽勝登者止者哦者嘯者憊而喘者恐而咷者<lb/>
<pb n="KR4h0152_WYG_353-3b"/>
怡然若有樂者悵然俯仰感慨若有悲者予居前益上<lb/>
覺石益怪徑益狹山之景益竒而人之力亦益以憊矣<lb/>
顧後者不予繼迺獨蹇裳奮武窮山之高而止焉其上<lb/>
始平曠坦石為地拂石以坐則見山之雲浮浮天之風<lb/>
飂飂太湖之水𣺌乎其悠悠予超乎若舉泊乎若休然<lb/>
後知山之不負於兹遊也既而欲下失其故路樹隠石<lb/>
蔽愈索愈迷遂困于荒茅叢篠之間時日欲暮大風忽<lb/>
來洞谷唅呀鳥獸鳴吼予心恐俯下疾呼有樵者聞之<lb/>
<pb n="KR4h0152_WYG_353-4a"/>
遂相導以出至白雲亭復與同遊者㑹衆莫不尤予好<lb/>
竒之過而予亦笑其恇怯頽敗不能得兹山之絶勝也<lb/>
於是采菊泛酒樂飲將半予起言於衆曰今天下板蕩<lb/>
十年之間諸侯不能保其國大夫士不能保其家奔走<lb/>
離散於四方者多矣而我與諸君䝉在上者之力得安<lb/>
於田地撫佳節之來臨登名山以眺望舉觴一醉豈易<lb/>
得哉然恐盛衰之不常離合之難保也請書之於石明<lb/>
年將復來始得有所考焉衆曰諾遂書以為記<lb/>
<pb n="KR4h0152_WYG_353-4b"/>
　　逰東山記<hi>楊士竒</hi>
洪武乙亥余客武昌武昌蔣隠溪先生始吾廬陵人年<lb/>
巳八十餘好道家書其子立恭兼治儒術能詩皆意度<lb/>
濶畧然深自晦匿不妄交遊獨與余相得也是嵗三月<lb/>
朔余三人者攜童子四五人載酒殽出游隠溪乗小肩<lb/>
輿余與立恭徒步天未明東行過洪山寺二里許折北<lb/>
穿小徑可十里度松林涉澗澗水澄徹深處可浮小舟<lb/>
傍有盤石容坐十數人松栢竹樹之陰森布䝉密時風<lb/>
<pb n="KR4h0152_WYG_353-5a"/>
日和暢草木之葩爛然香氣拂拂襲衣禽鳥之聲不一<lb/>
類遂掃石而坐坐久聞鷄犬聲余招立恭起東行數十<lb/>
步過小岡田疇平衍彌望有茅屋十數家遂造焉一叟<lb/>
可七十餘歲素髪如雪被両肩容色腴澤類飲酒者手<lb/>
一巻坐庭中蓋齊丘化書延余両人坐一媪捧茗盌飲<lb/>
客牖下有書數帙立恭探得列子余得白虎通皆欲取<lb/>
而難於言叟識其意曰老夫無用也各懷之而出還坐<lb/>
石上指顧童子摘芋葉為盤載肉立恭舉匏壺注酒傳<lb/>
<pb n="KR4h0152_WYG_353-5b"/>
觴數行立恭賦七言近體詩一章余和之酒半有騎而<lb/>
過者余故人武昌左䕶衛李千戸也駭而笑不下馬徑<lb/>
馳去須㬰具盛饌及一道士偕來道士岳州人劉氏遂<lb/>
共酌道士出太乙真人圖求詩余賦五言古體一章書<lb/>
之立恭不作但酌酒飲道士不已道士不能勝降跪謝<lb/>
過衆皆大笑李出琵琶彈數曲立恭折竹竅而吹之作<lb/>
洞簫聲隠溪歌費無隠蘇武慢道士起舞蹁蹮兩童子<lb/>
拍手跳躍隨其後己而道士復揖立恭曰奈何不與道<lb/>
<pb n="KR4h0152_WYG_353-6a"/>
士詩立恭援筆書數絶句語益竒遂復酌余與立恭飲<lb/>
少皆醉起縁澗觀魚大者三四寸小者如指余糝餅餌<lb/>
投之翕然聚已而徃來相忘也立恭戯以小石擲之輒<lb/>
盡散不復因共嘅嘆海鷗之事各賦七言絶詩一首道<lb/>
士出茶一餅衆析而嚼之餘半餅遣童子遺余兩人已<lb/>
而夕陽距西峰僅丈許隠溪呼予還曰樂其無已乎遂<lb/>
與李及道士别李以卒從二騎送立恭及余時恐晩不能<lb/>
入城度澗折北而西取㨗徑望草埠門以歸中道隠溪<lb/>
<pb n="KR4h0152_WYG_353-6b"/>
指道旁岡麓顧余曰是吾所營樂丘處也又指道旁桃<lb/>
花語余曰明年看花時索我於此既歸立恭曰是遊宜<lb/>
有記屬未暇也是冬隠溪卒余哭之明年寒食與立恭<lb/>
豫約詣墓下及期余病不果行未㡬予歸廬陵過立恭<lb/>
宿别始命筆追記之未畢立恭取讀慟哭余亦泣下遂<lb/>
罷然念蔣氏父子交好之厚且在武昌山水之遊屢矣<lb/>
而樂無加乎此故勉而終記之手録一通遺立恭嗚呼<lb/>
人生聚散靡常異時或相望千里之外一展讀此文存<lb/>
<pb n="KR4h0152_WYG_353-7a"/>
没離合之感其能已於中邪既遊之明年八月戊子記<lb/>
　　遊梁氏園記<hi>劉定之</hi>
梁氏園在今京師西南五六里其外有舊城舊城者唐<lb/>
藩鎮遼金别都之城也元遷都稍東於是舊城東半遂<lb/>
入于朝市間全無跡可見而西半猶存號為蕭太后城<lb/>
即梁氏園所在也蕭太后者遼后皆以蕭為姓有子為<lb/>
帝則太后别居宫城繞部屬故其亡也末帝淳之妻猶<lb/>
得獨存稱太后以至其國踰年乃滅也或謂此雖遼金<lb/>
<pb n="KR4h0152_WYG_353-7b"/>
都城而非唐藩鎮城不然也唐時此為范陽藩鎮安史<lb/>
反後改名盧龍而所治幽州薊縣不改今移薊以名州<lb/>
移盧龍以名衛各去此數百里其實唐之盧龍與薊在<lb/>
此也惡得非唐藩鎮舊城乎遼金不因藩鎮以為都而<lb/>
曷因乎稽諸史志遼金又曷常創建都城乎其城僅存<lb/>
土爾甓皆為人取去今取猶未己其土皆真黄土人取<lb/>
之和煤炭以燒亦有即之作墓者以其猶髙堅也予徃<lb/>
遊之日去清明節未久揷棘挂紙近逺在目嗟乎昔之<lb/>
<pb n="KR4h0152_WYG_353-8a"/>
在此地者珠囊失理金鏡頻移自唐中葉迄元季世七<lb/>
百年矣始而鵞出鵑啼繼而虎吞龍亢孰得窺之哉天<lb/>
旋地轉時移事改而懦夫豎子持畚揷以斸甓掘土焉<lb/>
就其構樓櫓立甓蓋喑嗚叱咤之故處而塟埋哭泣引<lb/>
紼掩袂焉因其頽垣隳墉而増髙補缺以障朔風延夕<lb/>
暉蓺羣芳於是吾儕得以息朝署之迹攄林野之興焉<lb/>
俯仰古今感嘅多矣可以自幸夫聖明之不易遭也是<lb/>
日園中牡丹皆半謝蓋京師氣候牡丹開於榖雨後於<lb/>
<pb n="KR4h0152_WYG_353-8b"/>
候為鳲鳩拂其羽戴勝降于桑之間予徃乃立夏初故<lb/>
已過也同遊者柯學士孟時相約攜具皆甚儉園有龍<lb/>
槐共酌其下而歸去時微風埃中道憇一寺正統中太<lb/>
監僧寳所建非數萬金不能成僧寳没于土木有像在<lb/>
寺歸時風止過太宗潜龍時所建天王寺其規制視前<lb/>
寺僅三之一云<lb/>
　　五湖記<hi>王鏊</hi>
呉郡之西南有巨浸焉廣三萬六千頃中有山七十二<lb/>
<pb n="KR4h0152_WYG_353-9a"/>
襟帶三州東南諸水皆歸焉其最大者二一自寧國建<lb/>
康等處入溧陽迤邐至長塘湖并潤州金壇延陵丹陽<lb/>
諸水㑹于宜興以入一自宣歙天目諸山下杭之臨安<lb/>
餘杭湖之安吉武康長興以入而皆由呉江分流以入<lb/>
海一名震澤書所謂震澤底定是也一名具區周禮職<lb/>
方楊州之藪曰具區山海經浮玉之山北望具區是也<lb/>
一名笠澤左傳越伐呉呉子禦之笠澤是也一名五湖<lb/>
范蠡乗舟出五湖口太史公登姑蘇望五湖是也五湖<lb/>
<pb n="KR4h0152_WYG_353-9b"/>
者張勃呉録云周行五百里故名虞仲翔云太湖東通<lb/>
長洲松江南通烏程霅溪西通義興荆溪北通晉陵滆<lb/>
湖東連嘉興韭溪水凡五道故謂之五湖陸魯望云太<lb/>
湖上稟咸池五車之氣故一水五名然今湖中亦自有<lb/>
五湖曰菱湖莫湖游湖貢湖胥湖莫釐之東周三十餘<lb/>
里曰菱湖其西北周五十里曰莫湖長山之東周五十<lb/>
里曰㳺湖沿無錫老岸周一百九十里曰貢湖胥山之<lb/>
西南周六十里曰胥湖五湖之外又有三小湖夫椒山<lb/>
<pb n="KR4h0152_WYG_353-10a"/>
東曰梅梁湖杜圻之西魚查之東曰金鼎湖林屋之東<lb/>
曰東皋里湖而呉人稱謂則惟曰太湖云<lb/>
　　七十二峰記<hi>王鏊</hi>
太湖之山發自天目邐迤至宜興入太湖融為諸山湖<lb/>
之西北為山十有四馬跡最大又東為山四十有一西<lb/>
洞庭最大又東為山十有七東洞庭最大馬跡兩洞庭<lb/>
望之渺然如世外即之茂林平野閭巷井舎仙宫梵宇<lb/>
星布棊列馬跡之北津里夫椒為大夫差敗越處也西<lb/>
<pb n="KR4h0152_WYG_353-10b"/>
洞庭之東北渡渚黿山横山陰山葉余長沙山為大長<lb/>
沙之西衝山漫山為大東洞庭之東武山北則餘山西<lb/>
南三山厥山澤山為大此其上亦有居人數百家或數<lb/>
十家馬跡兩洞庭分峙湖中其餘諸山或逺或近若浮<lb/>
若沉隠見出没於波濤之間馬跡之西北有若積錢者<lb/>
曰錢堆稍東曰大㞦小㞦與錫山若連而斷舟行其中<lb/>
曰獨山有若二鳬相向者曰東鴨西鴨中為三峰稍南<lb/>
大嶞小嶞與夫椒相對而差小為小椒為杜圻范蠡所<lb/>
<pb n="KR4h0152_WYG_353-11a"/>
甞止也西洞庭之北貢湖中有兩山相近曰大貢小貢<lb/>
有若五星聚曰五石浮曰茆浮曰思夫山有若兩鳥飛<lb/>
且止者曰南烏北烏其西兩山南北相對而不相見見<lb/>
即有風雷之異曰大雷小雷横山之東曰干山紹山曰<lb/>
疃浮曰東獄西獄世傳呉王於此置男女二獄也其前<lb/>
為粥山云呉王飼囚者也有若琴者曰琴山若杵杵山<lb/>
曰大竹小竹與衝山近若物浮水靣可見者曰長浮癩<lb/>
頭浮殿前浮與黿山相對而差小者為龜山有若二女<lb/>
<pb n="KR4h0152_WYG_353-11b"/>
娟好相對者曰謝姑有若立柱嶻嶭玉柱稍却金庭其<lb/>
南為峐山為歴耳中髙而旁下者筆格驤首若逝者石<lb/>
蛇有若老人立石公石虵石公石最竒與黿山龜山南<lb/>
北相對曰鼉山旁曰小鼉若螺者青浮二鼉之間若隠<lb/>
若見曰驚籃東洞庭之南首鋭而末岐者曰箭浮若屋<lb/>
欹者曰王舎浮苧浮又南為白浮澤厥之間有若笠浮<lb/>
水靣者曰蒻帽有逸於前後追而及之者曰猫鼠有若<lb/>
碑碣横者曰石牌是為七十二然其最大而名者兩洞<lb/>
<pb n="KR4h0152_WYG_353-12a"/>
庭也<lb/>
　　重遊瑯琊山記<hi>文徴明</hi>
成化乙已大人官於滁徴明隨侍累年𢎞治戊申始歸<lb/>
乙酉復至又居累年自念平生於滁豈有宿分數年來<lb/>
所謂醉翁亭者遊歴無虚嵗别來幾何時矣毎有人自<lb/>
滁來輒問訊諸山無恙否則未始一日忘也辛亥秋予<lb/>
有事過南京距滁才百里念欲一徃而故人適以書招<lb/>
予於是重遊之興不能自阻乃九月十有四日至滁止<lb/>
<pb n="KR4h0152_WYG_353-12b"/>
東門魏氏故人家也明日諸故人來㑹者數人相見道<lb/>
舊外謂山中之行不宜廢又明日遂徃是日赴酌者李<lb/>
君秉彛盧君英于君鏊及主人魏珂與予五人並轡行<lb/>
二里未至山觀道傍怪石溪溪前人所未甞竒者磅礴<lb/>
甚喜遂登醉翁亭亭已圮一角東西壁盡塌蕭然幾於<lb/>
草墟矣相顧歎息而去至瑯琊敗壞更甚唯山上下宋<lb/>
元人遊厯石記剥落之餘尚隠隠數百處念此亦久逺<lb/>
物遂謀遍搨之扺暮歸期詰朝再至則宿具楮墨凌晨<lb/>
<pb n="KR4h0152_WYG_353-13a"/>
與魏君徒步徃至始早食遂手搨三十餘種多名人字<lb/>
畫亦多竒麗可喜且搨且閲及午而李于兩君來出所<lb/>
攜餅果相與咀㗖又搨數十而歸再明日而風雨作連<lb/>
十有二日不止愧予不能好竒而歸念又甚急遍榻之<lb/>
事遂墮渺茫矣予生長江南於滁雖竊慕樂而南北絶<lb/>
跡非可以徒至故雖一著脚猶不謂易能也而數年之<lb/>
間乃至屢遊不已去而復來豈偶然哉雖不能盡厯而<lb/>
覽之亦自謂於滁不薄矣而獨有慨然於此者徒以瑯<lb/>
<pb n="KR4h0152_WYG_353-13b"/>
琊為淮以南名山而所謂醉翁亭又古人茂跡不應落<lb/>
寞如是至於一時題識其修辭命翰比極精緻至勒之<lb/>
堅珉自謂可垂不朽而後世或有見而賞之者迨今數<lb/>
百年曽幾人之一顧哉幸而有知而好之者而又多所<lb/>
阻滯況吾與諸君聚散不常後是而談笑於斯所未可<lb/>
期也即萬一再至尚能保其存不存乎此予不能不為之<lb/>
重念也遂叙一時之事以歸同遊者若景物勝概與夫<lb/>
遊觀之樂前人記之屢矣予不能文亦不暇述也所發<lb/>
<pb n="KR4h0152_WYG_353-14a"/>
怪石溪則别有志<lb/>
　　銷夏灣記<hi>蔡羽</hi>
山以水襲為竒水以山襲尤竒也再襲之以水又襲之<lb/>
以山中涵池沼寛周二十里舉天下之所無竒之竒銷<lb/>
夏灣是也灣去郡城且百二十里春秋時呉子甞從避<lb/>
暑因名銷夏自呉迄今垂二千年遊而顯者不過三五<lb/>
輩不為凡俗所有可知已湖之峰莫大於包山山之峰<lb/>
莫大於縹緲峰髙不知其幾里足袤五十里有畸峰之<lb/>
<pb n="KR4h0152_WYG_353-14b"/>
南水道三十里為苕溪其弗能與苕溪參者諸巒抱其<lb/>
外也苕之舟北行三十里以求縹緲峰其弗能與縹緲<lb/>
峰直者亦諸巒為之拒也四靣峰巒交萃獨以一靣受<lb/>
太湖中虚如抱甕其南列門闕焉由門闕東西盼西為<lb/>
龍頭山其次為小洞庭為石蛇為舎為燕為鼠鬬之石<lb/>
不得而名焉東則大小明月灣為石公為澤為蕨為三<lb/>
山不得而名焉明月之灣其背為梭山厥土墳壚厥産<lb/>
林檎鴨脚櫻桃柚柿梨棗龍頭之背為圻村厥土白礫<lb/>
<pb n="KR4h0152_WYG_353-15a"/>
厥産玉石盧橘中消夏之腹印浮其上乍有乍無為衆<lb/>
安之洲帆落洲上則四面環合為屏為翰聳妍效譎以<lb/>
與縹緲相拱峰之巔有草無木其麓多木無草丹宫梵<lb/>
室䝉蔽林靄鐘鳴鼓應然後知仙釋之廬魚行鳥過形<lb/>
影交徹帆翔其上而莫之知避也夫地既異而處甚僻<lb/>
信乎遊者之難至矣向使移而置之附郭則撰壺觴秣<lb/>
車馬者日不暇給豈獨為吾灣哉人將僬僬乎劍負以<lb/>
趨萬物失所矣夫造化無意者也設是灣如有意鬼神<lb/>
<pb n="KR4h0152_WYG_353-15b"/>
之能不得而與非冥契其事孰能樂之嗚呼非惟世之<lb/>
人不得而樂灣之人亦莫得而樂也余世居灣上有所<lb/>
獨得私志之<lb/>
　　林屋洞記<hi>蔡羽</hi>
丁丑五月十一日通府盩厔焦公備孝豐之警事寧且<lb/>
暇聞林屋洞之勝期與三四士徃觀而羽與時林□未<lb/>
歛客各求道取疾有頃咸㑹于洞門天亦霽有小亭與<lb/>
門峙從解冠履釋方袍為山行裝南行繞丙門出于陽<lb/>
<pb n="KR4h0152_WYG_353-16a"/>
谷之上趺于石壁壁髙盡見太湖之境從者曰前有曲<lb/>
巖復下壁攀木行里許次于巖畔自亭逮丙門逮陽谷<lb/>
逮曲巖皆五步一石十步一潭巉巉焉獸蹲淵淵焉龍<lb/>
伏泉㶁㶁行樹根攬朽翳去豐草然後得一伸足靈祐<lb/>
道士曰此毛公壇水也壇距洞且十里而南流出于洞<lb/>
門大者成川小者為潭為澗用是兹山之樹青䓤堅翠<lb/>
少花而多根焦公有山水之趨與客嵌名巖中還至亭<lb/>
下從者已在洞半坂矣靈祐道士習于乗橇橇以先驅<lb/>
<pb n="KR4h0152_WYG_353-16b"/>
洞口微隘稍前得夏屋穹然黑風颯然竪毛髪左右請<lb/>
火公命列炬壁間下燭瀦滷上照銀屋石鍾倒懸無慮<lb/>
數十夾屋為石床丹竈道士曰此所謂金庭玉柱者也<lb/>
然距石樓神鉦尚逺道士内鳴鉦外奏樂客各據床屑<lb/>
石鍾仰䑛乳穴暑月如盛寒如是者凡幾室室不同乃<lb/>
縱左右各為向道或之丙門或之暘谷屏處忽若斷絶<lb/>
而無不穿漏惟之隔凡者許久方有人聲還報火屢滅<lb/>
不能進羽怪兹山大不踰他峰而中包空洞莫知攸際<lb/>
<pb n="KR4h0152_WYG_353-17a"/>
靈威丈人有言有無不可知求之隔凡以外亦巳異矣<lb/>
果幽明之境殊豈造化者設是巧不得而窺耶出洞門<lb/>
日己暝煮石乳飲訖各謝去<lb/>
　　石蛇山記<hi>蔡羽</hi>
龜黿龍蛇之山大抵皆花石之村□者空竅灂者亷利<lb/>
然皆不于山之腹特出於波濤龜黿龍頭皆負林麓走<lb/>
飲于湖惟蛇山為不然當太湖之西北背龍頭而迎風<lb/>
濤截乎大洋故境愈險而愈竒世少得而觀焉正徳己<lb/>
<pb n="KR4h0152_WYG_353-17b"/>
巳清明日與客放舟龍頭西踰小洞庭還見聚落十餘<lb/>
家為烏砂井厥名萬狀恍恍焉洞洞焉縁於巑岏不敢<lb/>
搖動然去蛇山尚十里客請乗東南風之便乃從烏砂<lb/>
解舟薄石蛇之東遙見大石劃劃下若有門關而無人<lb/>
蹤顧其勢尚陡水尚急舟不能停縁壁里許則山之陽<lb/>
也岸始舒水始緩若有里墟而無人烟鳥嬰獸窟以竄<lb/>
其間者大抵皆採石之人厥崖惟廬厥坎惟炊厥寢惟<lb/>
磯以漬以飲惟石之宜始舟人與岸人見獲通語言而<lb/>
<pb n="KR4h0152_WYG_353-18a"/>
沙詰潭未可卒進投竿測之視岸人指指止行焉始獲<lb/>
登其丘山空地虚舉足有聲躡其巔梯斷石滑不獲前<lb/>
復舉帆去則山之西麓壁愈髙石愈竒若芙蓉開花魚<lb/>
龍脱甲上者屏列下者橋卧隠隠波底者不可窮狀所<lb/>
見既異而境復迂僻由是鎖舟壁下環卧涯滸客皆引<lb/>
滿載歌晨徂而暮返夫蛇山巻石耳其勝顧出龜黿龍<lb/>
頭之上余與山相去甚邇而平生不聞其勝一日跨波<lb/>
濤觸煙霧獲覩其竒則古之不言石蛇而言龜黿者有<lb/>
<pb n="KR4h0152_WYG_353-18b"/>
以也噫物愈竒則遇愈難余志蛇山之竒俾好竒者覽<lb/>
焉<lb/>
　<lb/>
　<lb/>
　<lb/>
　<lb/>
　<lb/>
　明文海巻三百五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百九十二</head>
    <p>
<pb n="KR4h0152_WYG_392-1a"/>
欽定四庫全書<lb/>
　明文海巻三百九十二　　　餘姚黄宗羲編<lb/>
　　傳六<lb/>
　　　功臣<lb/>
　　方伯節菴陶公逸事狀<hi>黄佐</hi>
儒生持文墨以自衒而謀則迂俗吏執政刑以操切而<lb/>
理則罔二者皆過也闇然而學霈然而施遜志含章見<lb/>
諸事為斯其優乎佐童子時日遶先大父膝毎先君侍<lb/>
<pb n="KR4h0152_WYG_392-1b"/>
食輙與論古今諸鉅公嘗曰夫人豈易知哉方伯陶公<lb/>
雖出恩廕然績學属文魁儒固莫之逮也因及公行事<lb/>
縷縷惜也顓䝉乆忘之矣嘉靖丁亥自史局歸省方修<lb/>
郡志即有陳臬之命大都据邑乘草次成書而藩臬名<lb/>
宦無所於徴門人同事者今州守呉君畀乃隨所見書<lb/>
之稍為更定不暇精覈若公亦其一也及視學西廣修<lb/>
通志時已上䟽在告諸生惟録今侍郎唐君平侯舊本<lb/>
以塞責於公傳尤畧迄遯歸而梓行覧之必嘆適大叅<lb/>
<pb n="KR4h0152_WYG_392-2a"/>
徐君徤夫過談及之徐君曰子亦知陶公之嗜學乎昔<lb/>
宰新㑹遺黎嘗告我矣公之丞縣也年僅弱冠居無幾<lb/>
何而王尹重至重江右宿學也見公英明行事老吏不<lb/>
能欺心甚噐之因謂曰丞嘗問學矣乎公竦然起對曰<lb/>
某從先大夫在浙曽受業周先生先大夫沒而學殖落今<lb/>
業已為吏其奈之何言訖泣下尹慰之曰丞無悲我為<lb/>
丞師可乎公雪泣謝曰幸甚願安承教因下拜執弟子<lb/>
禮尹廼與公約曰毎晨後當授丞以經史講解大義然<lb/>
<pb n="KR4h0152_WYG_392-2b"/>
後出視事於丞何如丞能無辭煩難乎公喜見眉宇又<lb/>
下拜曰幸甚謹敬如教自是背誦覆講日有新得尹亦<lb/>
喜曰始見丞風儀扣丞才識已大過人今敏學若此吾<lb/>
雖叨甲第萬不及也異日必有大顕庸為國名臣丞切<lb/>
毋㤀吾言未幾尹卒於官公執喪一如父師治其後事<lb/>
贐其歸槖甚周且厚臨行謂尹二子曰先公廉而貧其<lb/>
教愛某過於骨肉如天之德何能報乎日後兄弟倘不<lb/>
能掇巍躋膴勿憚一來或倖如先公言計數年某必可<lb/>
<pb n="KR4h0152_WYG_392-3a"/>
至方面此時當有以處子子其識之二子泣謝而别喪<lb/>
未抵家而公已繼為尹矣及荐陟臬僉二子學無所成<lb/>
果負笈而來公館豐備使依其族人之在瀧水者已而<lb/>
録為瀧水庠生廪餼之皆得貢為學官云嗟乎公之學<lb/>
行卓卓如是而碑傳漫不之及何邪世徒知開府蒼梧<lb/>
創祠崖山章䟽文出公手而不知其學術所自嗟乎王<lb/>
尹之教公與公之報王尹雖古人中蔑以加矣佐方愧<lb/>
不能詳志公而徐君言又與先大父合聽之豁然惟恐<lb/>
<pb n="KR4h0152_WYG_392-3b"/>
其盡也徐君又曰夫子明訓好謀而成陶公用兵如神<lb/>
要亦學夲於此我國家以軍衛民無所謂民壮天順以<lb/>
後始募之後乃列諸租庸公在新㑹擇子弟之材武者<lb/>
為敢勇日訓練騎射熟其為人迨將出師將擊東則聲<lb/>
西人莫能測公署後為池而亭其中居常不安橋板夜<lb/>
静乃呼敢勇之可與謀者三數人焉先度一人與之謀<lb/>
既反然後度一人又與之謀盡三數之謀而擇其可臨<lb/>
期制宜則出三數人之外雖三數人亦不之知也謀定<lb/>
<pb n="KR4h0152_WYG_392-4a"/>
即發兵兵皆莫知所如徃惟視旗所向或於文移封上<lb/>
硃書示之以故常出賊不意戰則必勝今則羽檄四馳<lb/>
繪圖擇日将逾嵗時然後吏士始注韎韐及徃則蓬藋<lb/>
已翳豺豹矣嗟乎求好謀如公安可得哉近予同館臬<lb/>
僉李君時言将祠公於名宦予偶徃報謁而出至門乃<lb/>
問予予以徐君之言告語未畢李君搴予還坐盡之喜<lb/>
曰信如徐君言豈惟爼豆一邦當芳耀於青史亡窮矣<lb/>
彼矜科第騁華藻何為者哉為之三嘆公之懿烈其動<lb/>
<pb n="KR4h0152_WYG_392-4b"/>
人如此公壻余君世亨以予與公孫瑞之有連乃偕瑞<lb/>
之弟舉之俾予狀公逸事予不辭而書之俾刻諸碑陰<lb/>
用妥公靈云<lb/>
　　特進左柱國少師兵部尚書恒岳朱公傳<hi>陳子</hi>
　　　<hi>龍</hi>
公諱燮元字懋和浙江山陰人也家世以仕宦顯公<lb/>
為人沉毅詳審好大畧研學慮事皆務精實不尚浮<lb/>
夸質直潔行進退必以禮自其為諸生時已如此舉<lb/>
<pb n="KR4h0152_WYG_392-5a"/>
進士拜大理寺評事五載遷寺正奉命慮囚山西平<lb/>
反者多至三百人時有土豪以睚眦殺七人自臺使<lb/>
者至郡邑長吏咸為所持獄久不决又輦金錢京師<lb/>
屬貴要為請寄公至晉首按其事辭騐公語衆曰天<lb/>
子命我治獄非一切縱解也廷尉天下之平無罪而<lb/>
收與有罪而赦寃等耳竟特奏論殺之朝議稱其正<lb/>
直出守蘇州蘇財賦甲天下凡屬邑賦應輸府藏者<lb/>
邑先為贏羡資吏乾沒公立條程使邑自封識不闗<lb/>
<pb n="KR4h0152_WYG_392-5b"/>
决吏乎即屬邑亦無名徴民贏羨矣公有撥煩才即<lb/>
治劇郡多暇日也以其間集生徒較讐經史勉以道<lb/>
義呉士丕然變風焉四載遷廣東提學副使所取士<lb/>
多鉅儒顯人有借譽津勢者立黜之御史某以巡按<lb/>
至自貴倨於公所録外彊以二十人檄藩司令與省<lb/>
試公大怒曰我奉勅專治士若何為者敢撓我法謂<lb/>
我難一官耶盡除其名復榜為首者數人於市御史<lb/>
恨刺骨忮害無所得人多直公而薄御史者御史以<lb/>
<pb n="KR4h0152_WYG_392-6a"/>
罷去而公在粤滿六載念其父母年老棄官歸鄉里家<lb/>
居者十年䘮母服除起官按察司分廵隴右行部過首山<lb/>
見一老者心異之下車與之言益知其異也求載與俱<lb/>
歸老者欣然從之公遂師焉數月盡得其風角占候遁<lb/>
甲諸書并古兵法臨别捬公背曰幸自愛異日西南有<lb/>
事公貴極人臣矣又二年遷四川右布政使先是朝廷以<lb/>
營建殿門採木於蜀令右使董其事凡竒材大木生深<lb/>
山絶險逺異日郡縣委吏督工徒入山斬伐置大壑中<lb/>
<pb n="KR4h0152_WYG_392-6b"/>
候暴漲乃得出集於涪州吏因縁為奸利不願竣役類<lb/>
言不中程如是者二十年費水衡数十萬官吏坐是逮<lb/>
繫至沈命者不可勝計公疑其事立趨駕至涪第其上<lb/>
下而簡料之凡五日而贏異材一千七百餘章盡釋諸<lb/>
纍囚而以不及選者給高貲商算其直繇江淮逹京師<lb/>
官無資焉蜀田沿永樂中故籍田日益闢而賦不科為<lb/>
豪強所隠占遼餉起海内悉加賦公遍料蜀田正其經<lb/>
界毎畆均徴三釐嵗省賦七萬五千有奇蜀人德之又<lb/>
<pb n="KR4h0152_WYG_392-7a"/>
明年晋左使是嵗天啟元年也公既感老人言又夜則<lb/>
仰觀見參井之墟有大兵氣急議数軍實募材勇人莫<lb/>
有應者至秋而藺酋反藺酋者奢氏其種人猓玀也洪<lb/>
武中歸附命為宣撫司世守其土数傳而至奢從周無<lb/>
子奢崇明以䟽屬得立崇明性陰鷙謬為恭順凡有徴<lb/>
調罔不應命人皆狎之子寅尤雄狡負勇力納亾命拯<lb/>
䕶若黨友奸民何若海等為之用蓄不軌心聞北邉大有<lb/>
警備其為逆益决上疏願提精卒三萬赴援因此以益<lb/>
<pb n="KR4h0152_WYG_392-7b"/>
治兵械遣其黨樊龍等将兵之渝城故増其籍倍所調<lb/>
王大中丞徃蒞之餉勿繼也激其衆殺大中丞以下官<lb/>
吏無一免者遂反陥渝州時九月乙邜也已未變聞至<lb/>
成都舉國惶駭公方以入覲就道矣蜀王自出東門同<lb/>
百姓擁道遮留公公慷慨以討賊自任衆大喜於是遣<lb/>
信使乗傳持符發石砫羅綱龍安松潘威茂建昌諸道<lb/>
兵入援下令募白徒集市民治守具米粟在二百里内<lb/>
者悉歛入城甲杖金鐵麻枲油炭之屬當軍需者分督<lb/>
<pb n="KR4h0152_WYG_392-8a"/>
所產各郡邑守令凡二十餘日守禦粗備而偵者至賊<lb/>
兵分四道奢寅自統木廣遵義兵自仁懐出合江賊将<lb/>
羅乾象朱國恩等統羿子出納溪夷來化等自渝州奢<lb/>
崇明自長亭招合徼外雜種蠻夷及納我亂民各不下<lb/>
数萬皆㑹成都時郡民多懐異端有倡議城不可守者<lb/>
公手劍誅之因與衆誓曰衆心不一内奸不除不用間<lb/>
諜不任死士力戰於法皆不可守今日願先諸君死此<lb/>
城願諸君無負國家誓畢則賊報䧟内江所過州縣三<lb/>
<pb n="KR4h0152_WYG_392-8b"/>
十有七皆望風而下前所遣将屯守椑木龍泉諸險隘<lb/>
悉潰敗公乃急歛四門屯兵登陴而守門未扄而賊至<lb/>
矣賊聚其戈㦸若叢林直薄城下以誇其衆大治攻具<lb/>
攻城凡三晝夜公百端禦之殺傷甚衆遣人决都江堰<lb/>
水至濠滿賊治橋因得少息賊反計乆奸人刺客布滿<lb/>
城内而無頼惡少年輸情於賊為其耳目乗間竊發瀕<lb/>
於危者数矣適有天幸謀洩前後受誅者二百人賊如<lb/>
期至輙懸首示之賊氣阻相距十餘日賊於四面立望<lb/>
<pb n="KR4h0152_WYG_392-9a"/>
樓高八九丈或升高屋登浮屠以窺城内或告公曰賊<lb/>
設瞭望必四出擄掠其中虚也公遂命死士五百人突<lb/>
出奔營賊無備斬其三将燒雲樓而還越數日賊又造<lb/>
陽橋陽橋者後如梯前懸橋高数十丈以牛數百頭推<lb/>
之瞰城城中人有驚死者公專以火炮擊牛中其當軛<lb/>
者牛駭返走公乗勢縱兵擊之大勝當是時諸道援兵<lb/>
相繼至或轉戰得至城下或敗潰以去然賊兵亦日益<lb/>
増四面立屯無退意城中漸蹙禆将劉養鯤告公曰冦<lb/>
<pb n="KR4h0152_WYG_392-9b"/>
深矣難以力争有諸生范祖文鄒蔚然者被脅賊營遣<lb/>
孔之譚來約賊将羅乾象内附不可失也公遣之譚復<lb/>
徃夜半乾象縋而入公宴之乾象意驕甚與公談乆之<lb/>
惟問江以南山川景物不及兵事酒半酣起跪曰公天<lb/>
人也乾象敢不惟命賊旦夕滅矣公又命善醫者蕭德<lb/>
徃來賊營賊梟将惟乾象與廖鎮權鎮權既中弹死親<lb/>
信惟乾象既歸正賊舉動無不知而德等亦時時來告<lb/>
賊心疑待左右束濕衆心始携公又使牙将周斯盛偽<lb/>
<pb n="KR4h0152_WYG_392-10a"/>
為書約内應以誘賊賊以名馬美人饋之又令斯盛自<lb/>
濳出盟而質其來使設伏以待之崇明果自至甫懸一<lb/>
人上松潘守兵不知被誘也大噪崇明驚走伏起獲其<lb/>
從者数人城中氣百倍力戰燒其早船攻具而援兵益<lb/>
集公知賊且走造水牌數百投錦江順流下令有司沉舟<lb/>
斬筏斷橋梁嚴兵以待賊逸夜半乾象等内變賊營四<lb/>
面火起崇明父子䇿馬走僅免乾象等皆來歸餘賊悉<lb/>
奔潰時正月之晦成都圍凡百日觧朝命得逹公已擢<lb/>
<pb n="KR4h0152_WYG_392-10b"/>
都御史撫蜀專討賊許便宜賊之遁也郡縣得公宻教<lb/>
者皆豫設備四出截殺賊死者數萬被縛遞俘者不絶<lb/>
於道賊渡瀘始得休息而我兵以餉不繼追勿及先是<lb/>
賊以圍成都乆不下其偽相何若海誑檄諸夷我已得<lb/>
成都遍携金帛行賞搆之二月水西遂起兵犯黔水西<lb/>
者安氏與藺世仇殺宣慰安位㓜弱安邦彥支庶也擅<lb/>
其政聞藺已得蜀亦欲乗間據黔而藺交倚為逆觧仇<lb/>
盟詛相綴連又漸招合諸夷勢復逞公以三月大出師<lb/>
<pb n="KR4h0152_WYG_392-11a"/>
復江安五月復建武長寧擒偽相若海所遣别将及酉<lb/>
陽石砫之兵復重慶殺樊龍六月復瀘州七月楊将軍<lb/>
喪師於江門遵義再陷八月公督諸将吏分兵進討賊<lb/>
亦殊死戰至明年二月轉戰以數百計勝負畧相當卒<lb/>
不得要領朝廷加公少司馬總督三省公拜命㑹諸将<lb/>
議曰我之乆不得志於賊者賊以合強我以分弱也於<lb/>
是列營于納溪陽為進取而陰令大兵㑹長寧四月我<lb/>
兵壁青山崕乗霧奪險而入石砫兵亦來㑹遂入永寧<lb/>
<pb n="KR4h0152_WYG_392-11b"/>
五月破藺州燒其九鳯樓蕩夷其巢二賊走客仲壩水<lb/>
藺界也我兵以其間盡平諸夷落降者撫定之時出兵<lb/>
窮追而賊輾轉入深箐不可卒得然永藺已定開疆千<lb/>
有餘里諸将吏咸願郡縣之以為封賞地公曰公等皆<lb/>
欲自營以欺明主不為封疆萬世計深山宻箐其民猶<lb/>
鳥獸不可以中國之治治也遂上奏以外四里膏腴之<lb/>
壤歸永寧衛𨽻敘州内四里深險墝瘠分給降将使各<lb/>
守其土為天子保塞二酋窮蹙寄托逺遁勢已瓦觧然<lb/>
<pb n="KR4h0152_WYG_392-12a"/>
所居絶險卒誅之恐徒費兵力稍寛以嵗月當懸首北<lb/>
闕下是時水西方覆黔師於大方崇明意頗倦且病寅<lb/>
驍雄自如乗勢復擾藺公輙擊破走之安氏亦恐蜀師<lb/>
之綴其後也假兵於崇明出沒藺界以拒蜀公於重購<lb/>
降夷阿友阿引等佯得罪叛去大懸賞捕之或令販鹽<lb/>
布造弓弩住邉界乆之寅不復疑悉召用之因得通外<lb/>
問約死士斬其腹心将賊左右漸稀意念徬徨益疑其<lb/>
下拷掠阿友備五毒以刃穿其左足一晝夜阿友終不服<lb/>
<pb n="KR4h0152_WYG_392-12b"/>
釋之寅益不自得輙痛飲阿引等乗醉夜刺殺寅稱官<lb/>
兵至餘賊盡犇焚其屍以首來獻時天啓七年二月也<lb/>
先是朝廷以黔事急加公兵部尚書賜尚方劍督貴州<lb/>
至是寅誅公移鎮渝部集分兵一意討水西而以父喪<lb/>
歸明年上即位録平藺功加少保賫金幣蔭一子錦衣<lb/>
衞指揮使世襲秋詔公仍縂督貴湖雲川廣五省軍務<lb/>
廵撫貴州公抵黔周觀形勢即上状曰竊見黔中山林<lb/>
深阻苖夷錯處惟上下六衛一道經通逆苖慓勇嗜殺<lb/>
<pb n="KR4h0152_WYG_392-13a"/>
當示以必戰師已踰險如鼠鬬穴中将勇者勝若專在<lb/>
撫循至秋水涸㓂必大至士不得已解甲者八年於兹<lb/>
矣算不定計不立緩急失序首尾衡决爵秩太易則衆<lb/>
志競将領太多則號令棼此前鍳之最明也如臣愚䇿<lb/>
據險要立營壘飭兵馬練戰士以待其至坐得致敵之<lb/>
術曩者諸将校坐糜廩食無以塞責竊取小功自相矜<lb/>
誇此最無益邉計所殺或係他種非反者或掩戮降人<lb/>
報功次失蠻夷心違聖朝柔逺之義今大臣所誅叛逆<lb/>
<pb n="KR4h0152_WYG_392-13b"/>
耳環黔皆苗安能盡殺御以威信皆良民也六衛腴田<lb/>
非此屬誰為墾耕者若殺不當罪是毆之歸賊而自樹<lb/>
敵也臣當使肘腋安定軍伍充實觀釁而動用竒迭出<lb/>
期於滅賊不敢優㳺以稽天誅天子可其奏公於是大<lb/>
簡諸将賞功罰罪更易署置各當其職人心大和乃檄<lb/>
滇兵下烏撒杜安邉助逆路蜀兵出永寧抵赤水扼四<lb/>
夷要害而親移師駐六廣逼大方鬼師莫德説邦彥曰<lb/>
安邉在烏撒滇人不敢南下永赤之兵牽制我後我當<lb/>
<pb n="KR4h0152_WYG_392-14a"/>
先破之取永寧以畀奢氏取建武六縣以卑法舎然後挾<lb/>
烏鎮以臨遵義并黔及滇大事可圖也邦彦從之以歹<lb/>
費等防六廣小阿烏謎等防遵義阿鮓怯等守鴨池三<lb/>
岔各自號元帥而邦彦號四夷大長老崇明稱大梁王<lb/>
六月先抵赤水公諜知之授言守将許成名徉不勝㧞<lb/>
營去之永且戰且走誘賊深入薄永寧城公知賊已入<lb/>
誘即令林兆鼎從三岔入王國楨從六廣入劉養鯤從<lb/>
遵義入邦彦聞有王師恚甚恃其勇欲旦夕先破永赤<lb/>
<pb n="KR4h0152_WYG_392-14b"/>
之兵還拒諸将急索戰成名與永将侯良桂鄧圯等約<lb/>
夾攻賊圯等兵始交成名與羅乾象繞出其背奮擊之<lb/>
賊大潰士馬自擠壓死者數萬計崇明邦彦莫德等悉<lb/>
受創漢兵斬其首當是時羣夷無不人人震讋崩壊鳥<lb/>
獸散王師蹙之可枕席上度而蜀将以争級發憤㧞營<lb/>
先歸餘賊得稍稍遁去公移檄安位輸以内附許自新<lb/>
位䜿子不能决其羣目復集兵廹脅諸小種號二十萬<lb/>
以抗王師公大㑹諸将授方畧且誡之曰水西地深昧<lb/>
<pb n="KR4h0152_WYG_392-15a"/>
而多山險谿谷之間篁箐之下霧瘴陰雨莫辨昏旦林<lb/>
多蝮蛇猛獸即不戰鬬而兵易疲且陸不通車水不度<lb/>
舟奉饟者無以逹也我深入險阻陷賊伏中率以此敗<lb/>
困獸之閗未可輕也必屯險要四面迭攻漸次蕩滌使<lb/>
資儲空竭賊必自斃諸将謹受命於是焚蒙翳剔岩穴<lb/>
截溪流繩懸度盡發精卒馳百餘里或斬樵牧或焚積<lb/>
聚暮還歸屯使不可測几百餘日所得首虜萬餘㧞所<lb/>
鹵生口數萬軍行得鄉導輙發窖粟就食而賊飢甚斗<lb/>
<pb n="KR4h0152_WYG_392-15b"/>
米五六金劉飬鯤又宻遣其客入大方燒其宫室懸榜<lb/>
而出安位大恐乞降公弗許要以四事曰而欲降者當<lb/>
如先朝制通九驛献故殺王廵撫者及藺部逋人并貶<lb/>
爵不得稱宣慰安位從其三集四十八日出降誓不敢<lb/>
叛公受之而黔人自軍興來嵗食楚餉百萬不樂罷兵<lb/>
恐無所資相與作亂曰水西我不共戴履者也必盡殱<lb/>
無使遺種殺其使奪其所獻馬公立斬數人乃定而水<lb/>
西亦厭兵再遣使乞降公為上奏詔許之公遂上善後<lb/>
<pb n="KR4h0152_WYG_392-16a"/>
疏曰臣惟邉徼雖安不可忘戰制彛之法必先内固水<lb/>
西自河以外六目九司之地亦頗廣衍今已悉入版圖<lb/>
沿河要害臣所築城三十有六所近者控扼彛地制出<lb/>
入逺者聫滇蜀通商賈皆立邸舎繕郵亭建倉廪烟火<lb/>
相望部曲相保塹壘木樵較聫不絶鹵必不敢卒入為<lb/>
冦也鴨池安荘計河旁可耕之土通溝洫者不下千頃<lb/>
事定之後無慮常屯萬人人賦水田十二畮旱田六畮<lb/>
稍益之使自贍鹽酪蒭茭出其中諸将士皆身經數百<lb/>
<pb n="KR4h0152_WYG_392-16b"/>
戰披草萊立城郭咸願得尺寸以長子孫即割新疆授<lb/>
之使知所勸謹條便宜九事不設郡縣置軍衛不易其<lb/>
俗彛漢相安一也地益墾闢聚落日繁經界既正彛不<lb/>
得以民不耕地漸侵軼二也黔地儉瘠仰食於外今自<lb/>
食其土省轉輸之勞三也國用方匱出太府金幣以旁<lb/>
諸将不足以爵酬之爵轉輕不若以地於國無損四也<lb/>
既許世其土各自立家計經乆逺永為折衝五也大小<lb/>
相維輕重相制無事易以安有事易以使六也春夏治<lb/>
<pb n="KR4h0152_WYG_392-17a"/>
農秋冬治兵耀旗河上揚威武使鹵日備我七也從兵<lb/>
民之便願耕者給之且耕且戌衛所自實無勾軍之累<lb/>
八也軍耕抵餉民耕輸糧以屯課耕不拘其籍以耕聚<lb/>
人不世其伍使各樂其業九也臣布置者謹昧死以聞<lb/>
上從公奏焉崇禎五年加少傅兼太子太傅七年論戮<lb/>
邦彦功加少師賚金幣蔭一子錦衣衛指揮僉事世襲<lb/>
八年一品冄考滿加左柱國九年公出師誅擺金兩江<lb/>
巴香狼壩火烘五洞叛苗悉平之水西之勢益孤公又<lb/>
<pb n="KR4h0152_WYG_392-17b"/>
通上下六衛并清平偏鎮四衛道路凡一千六百餘里<lb/>
設停障置游徼商賈露處道不拾遺滇中沐氐土舎普<lb/>
名聲作亂朝廷命公討之名聲伏誅蜀帥侯良桂貪横<lb/>
公劾良桂不法状時有為之根柢者又因永寧争級事<lb/>
修怨於公遂以藺界發難龍塲壩者實水西地水藺相<lb/>
仇殺争此地時属藺時属水其後結盟崇明敗水西假<lb/>
之以居其地抵大方七十里去永寧且六百里山箐峻<lb/>
險不産五榖蜀人欲為設官屯兵以自廣公上奏曰臣<lb/>
<pb n="KR4h0152_WYG_392-18a"/>
惟禦彛之法治以不治既來則安不專在攻取也今水<lb/>
西既已納欵殘藺安敢負固惟當明疆界使諸彛自耕<lb/>
牧遵徃制職貢賦數世之利也若設官屯兵臣愚以為<lb/>
不便夫守邉者但聞扼險不聞入險此地徙臨彛穴四<lb/>
面孤懸中限河水不利應援築城守渡轉運煩費捐有<lb/>
用以事無用且内激藺彛必死之鬬外挑水西扼吭之<lb/>
嫌兵端一開未易卒止如臣襲雷同之見創可喜之談<lb/>
誇開封闢土之功此人臣一時之利非疆塲之福也書<lb/>
<pb n="KR4h0152_WYG_392-18b"/>
上明詔誥責數四公持前説及推勘地界卒如公議焉<lb/>
安位死無嗣朝議又欲用兵郡縣其地公上書力争之<lb/>
遂傳檄彛目布上威德諭以出降諸彛感公誠信争納<lb/>
土獻重器公分裂疆土衆建諸彛使其勢小力分則易<lb/>
制各欲保土地傳子孫則不敢為逆遂上奏曰水西各<lb/>
酋恃其險固向阻聲教今安位殄絶踈族逺條紛然争<lb/>
立有苖來賔納土獻印相繼於道臣惟水西有宣慰之<lb/>
土有各目之土宣慰公土宜還朝廷各目私土宜畀分<lb/>
<pb n="KR4h0152_WYG_392-19a"/>
守籍其户口徴其賦税殊俗内鄉同於編氓大方西溪<lb/>
谷里比那要害之地築城戍兵足以丕振國威永銷反<lb/>
側夫西南之境皆荒服也楊氏反播奢氏反藺安氏反<lb/>
水西滇之定番彈丸小州為長官司者十有七二三百<lb/>
年未聞反者非他酋之好叛逆而定番之性忠順也地<lb/>
大者跋扈之資勢弱者保世之䇿也今臣分水西之壤<lb/>
授諸酋長及有功漢人咸俾世守凡彛俗虐政苛斂一<lb/>
切除之使叅用漢法可為長乆計制曰可西南遂底定<lb/>
<pb n="KR4h0152_WYG_392-19b"/>
焉十一年春公薨于黔年七十有三凡黔蜀之民訖於<lb/>
彛裔咸為罷市行服立祠訃聞天子震悼賜祭九壇遣<lb/>
官視葬禮也公軀幹洪壮年六七十飲噉如少年室無<lb/>
姬媵堂無玩好性介潔不茍取所至人服其亷介鎮黔<lb/>
蜀垂二十年軍資贖鍰不下數十萬皆籍之於朝居處<lb/>
節約如韋布之士焉其為人明敏而有度量雖立矢石<lb/>
之下軍書旁午從容晏笑應之各有條理居軍中乆未<lb/>
嘗有記室章奏書檄皆身定之諸将校或起卒伍或奮<lb/>
<pb n="KR4h0152_WYG_392-20a"/>
奴𨽻或繇降鹵公因材任使各當其用用法嚴犯者雖<lb/>
素所親愛必誅即有功厮養卒不遺賞故人樂為之死<lb/>
御彛翟一以忠信不妄殺一人彛人懐之相率親附故<lb/>
所向成功非專師武臣力也内江有牟康民者隠士也<lb/>
佯狂當兵未起時嘗語人曰蜀且有變平之者朱公也<lb/>
及亂公召之不至凡有軍事宻以咨之無不悉中公在<lb/>
黔猶時時致書為公畫籌䇿公薨前一年忽不知其所<lb/>
徃後人見之於秦蜀間者此亦首山老人之流豈所謂<lb/>
<pb n="KR4h0152_WYG_392-20b"/>
幽贊者耶公子三壽宜襲錦衣衛指揮使兆憲襲錦衣<lb/>
衛指揮僉事兆宣後軍都督府都事陳子龍曰奢酋以<lb/>
梟雄之姿憑藉土地窺伺國釁奮戈重臣席捲千里有<lb/>
吞噬益州之志公無寸兵一卒之任徒手而角之遂全<lb/>
名城復州邑躪鹵穴申天誅比功麓川播州侈矣天啟<lb/>
之季政在閹寺公紀功之章不歸重闈闥以此失侯偉<lb/>
哉其後再定黔難鎮撫西南安氐納土此尤彰彰者也<lb/>
夫自漢以來通道西南彛者疲所恃以事無用故王者<lb/>
<pb n="KR4h0152_WYG_392-21a"/>
之道叛則誅之服則舎之不貪其土不臣其民也公不<lb/>
為功名之計力抗郡縣之議有嘉折首不窮兵威因俗<lb/>
制宜分疆裂土使弱而易制垂永乆利忠臣之節可為<lb/>
萬世法矣易曰師貞丈人吉公其庶幾哉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_392-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百九十二<lb/>
</p>
<p>
</p>
  </div>
</body>
</text>
</TEI>
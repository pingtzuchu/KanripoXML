<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百三十五</head>
    <p>
<pb n="KR4h0152_WYG_235-1a"/>
欽定四庫全書<lb/>
　明文海巻二百三十五　　餘姚黄宗羲編<lb/>
　　序二十六<lb/>
　　　文集<lb/>
　　馬石田文集序<hi>李東陽</hi>
天地氣化流行而不息故凡運乎上者非獨和風麗日<lb/>
之為美而隂晨曀夕風雲之變態雷電之光烈亦時有<lb/>
之列乎下者高山大川之流峙固也雖窮崖絶谷亦必<lb/>
<pb n="KR4h0152_WYG_235-1b"/>
有草樹之為竒羽毛鱗介之為瑞欲冺之而不可得惟<lb/>
人亦然雖其時與地有治亂美惡之殊而文章功業随<lb/>
所寓以自見是果曷為其然哉氣化為之也當其機緘<lb/>
之操縱槖籥之啟閉鳴而為聲絢而為色凝聚而為實<lb/>
揚播而為芬彼所謂物皆囿乎其間亦不自知其所以<lb/>
然者惟人之靈小者變氣質而大者斡化機其所以立<lb/>
身垂訓揚聲光於不朽者固亦有道矣而代不數見地<lb/>
不多産其澌盡而冺滅者何限故論者卒以歸之氣化<lb/>
<pb n="KR4h0152_WYG_235-2a"/>
之間豈得已哉於其冺滅之易而不朽之難隨時與地<lb/>
必取其文章功業之著者表而傳之使之不溷於物固<lb/>
君子之所有事也元之入主中國蓋有氣化以來所未<lb/>
見八九十年涵養生息以旃裘為冠履以干楯為鉛槧<lb/>
以詩書為吟誦製為文章播為歌咏鳴一代而傳四方<lb/>
者亦不誣蓋不獨生中原出南國代傳而世習者然後<lb/>
為能也于以見人之良能無有不具而文章功業之在<lb/>
天下者無所不可教而入也馬文貞公出西裔居光州<lb/>
<pb n="KR4h0152_WYG_235-2b"/>
所著有石田集若干巻公没之後淮東亷訪使蘓伯修<lb/>
請於朝刻梓以傳元季散佚不行於世久矣今山西按<lb/>
察使熊君騰霄光人也嘗為監察御史出按甘肅有鄕<lb/>
先生以錄本屬之謂已闕漏無所質聞公有裔孫在肅<lb/>
請往訪之君徧厯諸郡久乃得馬鐵牛者遣人詢之果<lb/>
于壁上得公所撰母夫人墓銘石刻一紙他無所得也<lb/>
旣為按察久政事之暇手自編校重刻以傳而伯修及<lb/>
陳編修衆仲之舊序皆在焉其稱公甚備考諸元史又<lb/>
<pb n="KR4h0152_WYG_235-3a"/>
稱其文章精贍尤致力於詩圓宻清麗無不可傳者信<lb/>
一代之傑作也若其議典禮興政事摧姦劾惡屢黜而<lb/>
不悔蓋亦有風節焉識者因其文以求之可見矣公名<lb/>
祖常字伯庸官至樞宻副使歸遷陜西行臺中丞不赴<lb/>
卒贈河南行省右丞上䕶軍魏郡公謚文貞石田其别<lb/>
號集是以名今因其舊云<lb/>
　　倪文禧公集序李<hi>東陽</hi>
文一也而所施異地故體裁亦隨之館閣之文鋪典章<lb/>
<pb n="KR4h0152_WYG_235-3b"/>
禆道化其體蓋典則正大明而不晦達而不滯而惟適於<lb/>
用山林之文尚志節遠聲利其體則清聳竒峻滌陳薙<lb/>
冗以成一家之論二者固皆天下所不無而要其極有<lb/>
不能合者故君子觀人之文不必識其面聞其論議親<lb/>
見其所施為而其器識材用之稱乎此或宜乎彼斷斷<lb/>
乎其可别矣是雖殊世異代操吾説以求之無所不得<lb/>
矧耳目所接風聲義槩在天下方盛而不可冺者哉東<lb/>
陽辱青谿倪先生舜咨為同年交最深獲見其先文禧<lb/>
<pb n="KR4h0152_WYG_235-4a"/>
公樂與天下士誦公所為文舊矣公居南京有火厄手<lb/>
掇舊藁數帙以出青谿復力檢得之惜乎散佚尚多不<lb/>
能盡錄公旣没青谿乃取公所自編訂者為三十二巻<lb/>
刻梓以傳東陽始得而備見之作而嘆曰我國朝肇基<lb/>
淮右奄有六合光嶽之氣全得于天自高皇時宋學士<lb/>
景濂諸公首任制作而猶未得位文皇更化楊文貞諸<lb/>
公亟起而振之天下之休養涵育以曁英廟之初富庶<lb/>
之效可謂極盛矣而劉文安諸公出焉逮於憲廟其用<lb/>
<pb n="KR4h0152_WYG_235-4b"/>
猶未已也時則有若文僖公相與先後揚厲其名大著<lb/>
其在景泰間應制賦詩中官常立俟以進自餘碑板金<lb/>
石之文雲涌川溢沛不可禦嘗奉使朝鮮即席命筆略<lb/>
不搆思國人皆縮頸吐舌駭嘆不能已及歸梓其作為<lb/>
編至於今存焉蓋公之雄才絶識學充其身而形之乎<lb/>
言典正明逹卓然館閣之體非巖棲穴處者所能到也<lb/>
故雖中立巇險晩登通要不得盡見於用而其於典章<lb/>
道化闕一代之盛以為後觀者如此豈非不朽之事哉<lb/>
<pb n="KR4h0152_WYG_235-5a"/>
昔孫盛作晉春秋傳之外國後有購者於遼東得之宋<lb/>
孫甫作唐書甚自珍惜嘗火後歸其書他不復顧斯文<lb/>
出處與此正同然二氏之書卒不見於世者謂其子孫<lb/>
不足以繼之也公修英廟實錄未及終青谿繼入翰林<lb/>
以成事告校諸前代其班馬氏之風乎且青谿為學士<lb/>
為禮部侍郎尚書趾美承閥當代所僅見行業之著其<lb/>
於公益有光焉後世稱江東倪氏之盛者殆不獨文之<lb/>
為重而文其徵也是固不可以不傳已公諱謙字克讓<lb/>
<pb n="KR4h0152_WYG_235-5b"/>
學者稱為靜存先生已未進士及第官至南京禮部尚<lb/>
書致仕卒贈太子少保文僖其賜謚也文有玉堂稿百<lb/>
巻上谷稿八巻歸田稿十二巻南宫稿二十巻通為巻<lb/>
百七十則裒為家集青谿與其弟工部主事阜軰共藏<lb/>
之而遼海編别行於世云<lb/>
　　呆齋先生文集序<hi>李東陽</hi>
我文安呆齋先生遺文若干巻皆所自擇或以類析或<lb/>
以歲次自舉業程試講章奏疏應制代言以至著述賦<lb/>
<pb n="KR4h0152_WYG_235-6a"/>
詠應答之作皆備焉東陽少竊科第入翰林為庶吉士<lb/>
奉詔受業獲聆緒論謂為文必博先而約後譬之山焉<lb/>
必出雲雨産寳玉生材木禽獸而朽株糞壤亦雜乎其<lb/>
間斯足以為嶽為鎭譬之水焉必吞吐日月藏畜魚龍<lb/>
變現蛟蜃而汚泥濁潦來而不辭受之而無所不容斯<lb/>
足以為河為江為海古之所謂大家者皆然也若句鍜<lb/>
字煉探之而有窮取之而復餘者不過為孤峯絶澗而<lb/>
止惡足以成其大哉至其伸紙運思揮毫對客正書旁<lb/>
<pb n="KR4h0152_WYG_235-6b"/>
竄晷不移日稿不易幅而典册金石施諸朝廷播於四<lb/>
方者往往而是徐而求之則見其渟峙演迤頓挫奔放<lb/>
竒正並用變化而不常者皆相與駭愕歎羡以為不可<lb/>
及及登秘閣析疑義稽古訓或日詠百詩或一揮九制<lb/>
嘗有質宋人名氏者援筆就案列其世次若譜系然乃<lb/>
定為某人之子某人之姪詞臣學士恒侈言之蓋先生<lb/>
之父石潭封君嘗教其徧讀經史而戒勿作文及見所<lb/>
私著始有八靣受敵之譽於是縱其所為比得鄕試怪<lb/>
<pb n="KR4h0152_WYG_235-7a"/>
不在優等謂不魁春選無相見也果以禮部第一人及<lb/>
第是其厚積而後售持盈而後發溢乎心胷而著之藻<lb/>
翰者無惑乎其大如此也古稱文章與氣運相高下即<lb/>
其人論之則其情志行業亦可考而知也國朝洪武初<lb/>
肇啟文運宋潛溪諸公遠不可見永樂以後至於正統<lb/>
楊文貞公實主文柄鄕郡之彦每以屬諸先生文貞之<lb/>
文亦所自擇世服其精而後人乃有刻為續集至數十<lb/>
巻者先生餘稿嘗裒而焚之於衆所傳誦或未之錄今<lb/>
<pb n="KR4h0152_WYG_235-7b"/>
存者不過十之四五而已蓋雖以博教人而自律之約<lb/>
乃如此豈所謂小慙大好猶有非末學淺見所能測識<lb/>
者耶若漢劉向宋劉敞皆博極羣籍以文章名而未見<lb/>
於用先生純確樸厚之心夐出流俗優游翰林晚始大<lb/>
用用亦不久雖其功業未竟而其文偉然大鳴於時固<lb/>
一代之盛哉先生嘗閲東陽閣試炎暑賦進而謂曰吾<lb/>
老矣縱不死亦當去矣子必勉之東陽雖知嗜學無所<lb/>
底就目熟遺文耳存善誘不知涕淚之交頥也是集先<lb/>
<pb n="KR4h0152_WYG_235-8a"/>
生之子府通判稼刻於廬州本鉅字細弗便繙閱其仲<lb/>
子南京太常少卿稱重刻之時先生門下士皆散去東<lb/>
陽獨謝政居京邑謹為序其編之首先生官至禮部左<lb/>
侍郎兼翰林學士贈尚書諡文安學者稱為呆齋先生<lb/>
集以齋名者仍其舊也若其名字邑里天下共知之而<lb/>
狀志可互見云<lb/>
　　倪文毅公集序<hi>李東陽</hi>
有紀載之文有講讀之文有敷奏之文有著述賦詠之<lb/>
<pb n="KR4h0152_WYG_235-8b"/>
文紀載尚嚴講讀尚切敷奏尚直著述賦詠尚富惟所<lb/>
尚而各適其用然後可以為文然前數者皆用於朝廷<lb/>
臺閣部署館局之間禆政益令以及於天下惟所謂著<lb/>
述賦詠者則通乎隱顯蓋人情物理風俗名教無處無<lb/>
之雖非其所得為而亦所得言其所言者又窮深極博<lb/>
而無所不得盡若兩用而兼能者則一代而不數見也<lb/>
茍不得其所尚而徒以為文則不過枝辭蔓説雖施之<lb/>
天下亦無實用而况不見於用者哉青谿倪先生弱冠<lb/>
<pb n="KR4h0152_WYG_235-9a"/>
舉進士厯翰林編修侍讀以至學士嘗修英廟實錄及<lb/>
憲宗文華大訓紀載之文秘在史局世莫得而見也講<lb/>
讀經幄根據書史傳以時事明爽暢逹有竦天聼而囘<lb/>
聖心者然此功猶隱而難知及出為禮部侍郎進尚書<lb/>
加太子少保改南京吏兵二部参贊留務入掌吏部如<lb/>
黜淫祠却異物謹天戒守舊章諸疏亦嘗考古義稽故<lb/>
典極陳利害辭嚴理正得古人告君之體是其文見於<lb/>
敷奏間天下皆傾耳注目顯然知勲業之所由建非茍<lb/>
<pb n="KR4h0152_WYG_235-9b"/>
具書簿循條格之為者誠可謂有用之文也至其詞賦<lb/>
碑表序記著述賦詠之作長篇大章泉涌山出聲應響<lb/>
答情興逸發事理兼備游刄於全牛之内安行於逐水<lb/>
之曲固其天資所得素業所就以鳴一時傳四方者自<lb/>
先生觀之亦其餘力所及視彼旬鍜月鍊章追而句琢<lb/>
者固其所不暇為亦其所不屑為也先生之父文僖公<lb/>
在正統間以文名有集行於世東陽嘗得而序之先生<lb/>
之文手自編訂以所號名為青谿漫稿知府熊君桂刻<lb/>
<pb n="KR4h0152_WYG_235-10a"/>
於徽州其嗣子中書舍人霦請予序予與先生同舉進<lb/>
士入翰林志業契分極親且厚旣銘其事行之大獨於<lb/>
文有未盡發者故為序諸簡端先生諱岳字舜咨贈榮<lb/>
禄大夫少保文毅其賜諡也國朝父子入翰林為學士<lb/>
並諡為文實自倪氏始且以文集繼世梓行者金華王<lb/>
忠文公之外不一再見亦於此著一代之盛云<lb/>
　　張東海集序<hi>李東陽</hi>
東海之濱有張汝弼先生者嘗觀於海而有得焉因以<lb/>
<pb n="KR4h0152_WYG_235-10b"/>
東海自號少善草書雄偉俊逸自成一家同時能名書<lb/>
者皆莫能及碑板巻帙流布邇遠至於外國東海之名<lb/>
遂徧天下其為詩清錬脱俗力追古作意興所到信手<lb/>
縱筆多不屬藁即有所屬以草書故輙為人持去先生<lb/>
亦自謂刻集太多欲矯時弊不復置意其間清詞警句<lb/>
時或傳誦而見其全集者蓋鮮其為文隨事觸物必根<lb/>
理義不為華藻枝葉之辭特自愼重不茍作又以無藁<lb/>
故益加少焉故以書掩其詩詩掩其文説者乃謂藝之<lb/>
<pb n="KR4h0152_WYG_235-11a"/>
至者不兩能非知先生之深也先生歿且二十年其子<lb/>
廣西按察副使𢎞宜亦卒家又遭囬禄之變兵科給事<lb/>
中𢎞至檢諸舊篋不能十一又訪諸婣友所藏及胥史<lb/>
所私錄者得其二三為一巻而時所傳誦者尚未之備<lb/>
以續錄未已隨所得為先後將刻梓以傳以先生之詩<lb/>
之文而止此甚可惜也昔之論書者必先人品豈惟書<lb/>
哉人之品必先道德所為道德者非必禹行舜趨服堯<lb/>
之服而後為至惟義利邪正不汩於中涵養旣久則英<lb/>
<pb n="KR4h0152_WYG_235-11b"/>
華自發於外如珠藏玉韞有不可掩者先生晩得科第<lb/>
為兵部郎官最久志操耿耿不為汙合開口論議無所<lb/>
顧忌未嘗謟媚以干進取中所自負往往於詞章發之<lb/>
及知南安律已愛物政宜其人未久而致仕以去故其<lb/>
政事又為文章所掩而其文之存亦止此豈不重可惜<lb/>
哉然空青丹砂金膏水碧顆入而塊玩之亦知其為至<lb/>
寳固不必堆盤積笥然後為富而况於文哉况其人之<lb/>
可重者哉使後世知其人之重則其文益重矣先生諱<lb/>
<pb n="KR4h0152_WYG_235-12a"/>
弼汝弼其字松之華亭人其舉進士在成化丙戌卒於<lb/>
𢎞治丁已年六十<hi>闕</hi>子𢎞宜𢎞至皆繼舉進士𢎞至為<lb/>
翰林庶吉士世其家𢎞正𢎞玉𢎞金𢎞圭皆不失矩範<lb/>
諸孫之繼而起者相望張氏之文獻固於是乎徵集旣<lb/>
成𢎞至以書上京師介翰林侍讀學士顧君士亷請予<lb/>
序嗚呼予言豈足為先生重哉<lb/>
　　匏翁家藏集序<hi>李東陽</hi>
匏翁家藏集七十巻吳文定公所著而手自編輯者也<lb/>
<pb n="KR4h0152_WYG_235-12b"/>
為詩三十巻不分體制以年月先後為序文四十巻則<lb/>
分體彚載而先後亦隱然寓乎其間蓋惟輯其所可識<lb/>
而散佚於世者弗與也公旣返葬其子中書舍人奭刻<lb/>
梓於家未畢也比闋服上京師以屬公從子奕數月報<lb/>
詩巻成又數月報文巻成奭持以告予請序首簡予覽<lb/>
之悵然嘆曰言之成章者為文文之成聲者則為詩詩<lb/>
與文同謂之言亦各有體而不相亂若典謨訓誥誓命<lb/>
爻彖之為文風雅頌賦比興之為詩變於後世則凡序<lb/>
<pb n="KR4h0152_WYG_235-13a"/>
記書疏箴銘贊頌之屬皆文也辭賦歌行吟謡之屬皆<lb/>
詩也是其去古雖遠而為體固存彼才之弗逮者麄淺<lb/>
跼滯欲進而不能彊其或過之不失之竒巧則失之佶<lb/>
屈不失之夸誕則汗漫而無所歸於是作者雖多而文<lb/>
之體益㣲矣然言發於心而為行之表必其中有所養<lb/>
而後能言蓋文之有體猶行之有節也若徒為文字之<lb/>
美而行不掩焉則其言不過偶合合而幸中文以古名<lb/>
者固若是乎哉公少以經學為程試旣而徧讀左傳遷<lb/>
<pb n="KR4h0152_WYG_235-13b"/>
史韓栁歐蘇諸家之文欲盡棄其舊業及為部使所廹<lb/>
取甲科官史局文名滿天下老居臺閣弗究厥施而終<lb/>
始於所謂文者故其為詩深厚醲郁脱去凡近而古意<lb/>
獨存其為文典而不俗鬯而不汎約諸理義以成一家<lb/>
之言由是觀之則其識見之眞正行履之端恪情趣之<lb/>
冲泊無累者不特挹其容儀聆其論議而後可知也其<lb/>
文之傳世固不可少哉昔人謂一代數人一人數篇其<lb/>
澌盡冺滅者弗論今求之成帙之間非世所選者亦難<lb/>
<pb n="KR4h0152_WYG_235-14a"/>
乎其為觀矣知言君子執體裁而求之公之文其有取<lb/>
之無窮而讀之不厭者乎然則其散佚者尚博而求之<lb/>
以盡白於天下無徒曰家藏云爾<lb/>
　　葉文莊公集序<hi>李東陽</hi>
葉文莊公集若干巻帙同而名異其曰水東藁者為諸<lb/>
生及為給事中參政為都御史廵撫宣府而作曰開封<lb/>
紀行藁者為給事奉使河南而作曰菉竹堂藁者在廣<lb/>
東西廵撫而作曰涇東藁者為禮吏二部侍郎而作詩<lb/>
<pb n="KR4h0152_WYG_235-14b"/>
則以次彚錄文則計體而分皆公手自編定而總之曰<lb/>
文莊集者則其子貢士晨所名蓋將為天下道而不敢<lb/>
以私集視也予嘗讀而論之曰公之文博取深詣而得<lb/>
諸歐陽文忠公者為多公雖未嘗自言然觀其紆餘委<lb/>
備詳而不厭要知為歐學也夫歐之學蘇文忠公謂其<lb/>
學者皆知以通經學古為高救時行道為賢犯顔敢諌<lb/>
為忠蓋其在天下不徒以文重也後之為歐文者未得<lb/>
其紆餘而先䧟於緩弱未得其委備而已失之覼縷以<lb/>
<pb n="KR4h0152_WYG_235-15a"/>
為恒患文之難亦如此茍得其文而不得所以重天下<lb/>
且猶輕之而况乎兩失之者哉公學勤好古而志切濟<lb/>
時其在朝廷敷陳獻替多見采納在藩鎭威惠並行在<lb/>
部曹清鑒雅操始終不貳其或違志咈意不克自盡則<lb/>
欷歔頻顣若有已而不能已者然則得於歐學也顧不<lb/>
已多而况文哉今論者無問可不可文必歸之翰林政<lb/>
必推之法家執議如此則其勢不容以不判若持法守<lb/>
律又能以經籍為根柢以文章為藻飾為天下重者獨<lb/>
<pb n="KR4h0152_WYG_235-15b"/>
非人之所難哉國朝文臣得諡為文者翰林之外近時<lb/>
惟吳文恪公訥魏文靖公驥姚文敏公䕫及公要諸當<lb/>
世誠不可易得予生也晚所接見者不過一二人公於<lb/>
我䝉翁岳公為知己故雖不敢知公而獲接言論得其<lb/>
大者凡所以為公計不止為當世道也因以貢士之請<lb/>
為序公諱盛字與中别號及菴所著有奏議錄及水東<lb/>
日記則其家所藏故不載云<lb/>
　　野古集序<hi>龔詡</hi>
<pb n="KR4h0152_WYG_235-16a"/>
世之罵躁俗粗鄙者類曰野而目方直亷介者類曰古<lb/>
予生草野間所交與者黃童白叟而已是故蹤跡罕渉<lb/>
乎勢利之途談論不越乎耕牧之事衣冠不隨乎時禮<lb/>
貌不徇乎俗與夫一言一動舉不能諧人耳悦人目而<lb/>
適人意也或者以野罵之或者以古目之予聞而竊自<lb/>
揣焉罵我野者誠得我實不足深過而目我古者虚譽<lb/>
過情非予所敢知也於是兼取二字以命其齋庶幾為<lb/>
晨夕接目警心之助以求去其野而馴致其古已耳然<lb/>
<pb n="KR4h0152_WYG_235-16b"/>
余平生好吟所成就僅百餘篇其鄙俚迂誕直所謂呉<lb/>
歈巴唱也他日不耻貽騷壇作家之笑錄以成編因齋<lb/>
名而題之曰野古集區區之心非敢以自擬也傳有之<lb/>
曰詩言志予之命意措辭之拙固懸絶千古人而野人<lb/>
惓惓之意或可少見矣天順癸酉八月中秋日逸老龔<lb/>
詡大章自序<lb/>
　　重刻雲陽李先生文集序<hi>謝鐸</hi>
士有不為俗變而又能随世自立以必盡其心之為慊<lb/>
<pb n="KR4h0152_WYG_235-17a"/>
是固古之所為豪傑而君子不以謂過者也嗚呼若雲<lb/>
陽先生李公眞其人哉當其時元有天下幾百年海内<lb/>
既平數十載而後行科舉其教化及人者未深先生起<lb/>
進士高第官翰林駸駸嚮用顧以親故就養江南曁其<lb/>
國之將亡也則又慨然欲效一障以畢事君之義不已<lb/>
則竟辭新命沈晦悲惋終其身而不悟焉嗚呼陳良楚<lb/>
産也楚不純南蠻良一旦拔自流俗君子猶以能出谷<lb/>
遷鶯為豪傑之士况生長其世無所逃於天地之間而<lb/>
<pb n="KR4h0152_WYG_235-17b"/>
卒能以古道自勝者哉或謂豪傑若先生者旣非元所<lb/>
得而有則當起佐我國家維新之治殆不為過噫王彦<lb/>
章以鐵槍雄耳事梁以死梁之惡天下之惡一也君子<lb/>
猶有取於其忠若先生者又惡可以其世論之哉若曰<lb/>
生非其時其出其處有不得不爾者則固先生之所深<lb/>
悲而不幸之歎亦君子所不敢後焉者也先生諱祁字<lb/>
一初長沙茶陵人與翰林院學士賓之公實同出西平<lb/>
王之後文章行業輝映後先蓋李氏之澤積之久而發<lb/>
<pb n="KR4h0152_WYG_235-18a"/>
之遠有如此者抑天之所以塞先生者將大昌於今日<lb/>
乎初先生自茶陵避地吉安之永新旣没因葬焉學士<lb/>
公嘗表其墓今顧君天錫守吉安又以為鄕邦典刑之<lb/>
思文之在先生者誠不可缺而舊本日以放失抑亦先<lb/>
生不能不致意於後人者將重刻之以圖不朽鐸託交<lb/>
學士公最深且久知先生履厯為詳因叙論之以歸諸<lb/>
顧君或者先生處變之志得以少白於天下後世若乃<lb/>
其文之傳不傳則豈㣲言所得而輕重之哉<lb/>
<pb n="KR4h0152_WYG_235-18b"/>
　　見素集序<hi>張詡</hi>
文章以救時為貴中古來文若韓退之之佛骨表歐陽<lb/>
永叔之朋黨論胡澹菴之乞斬秦檜疏詩若杜少陵之<lb/>
八哀石守道之慶厯聖德之作之類排異端崇正道斥<lb/>
奸諛百世之下讀之猶使人毛髪森竦恨不生並時而<lb/>
願為之執鞭也下此則鬭富誇巧雖極其工緻第取悦<lb/>
人耳目而於綱常世道無所闗繋焉果爾亦奚貴於文<lb/>
章而必以是傳世為哉始予計偕至京師於士友家獲<lb/>
<pb n="KR4h0152_WYG_235-19a"/>
覩莆田見素先生林公為秋官員外郎時抗憲宗皇帝<lb/>
疏草三復流涕見其劾匪人糾權倖凛然鈇鉞之嚴而<lb/>
血誠骨鯁溢乎言表殆掲日星而聳山嶽也公雖坐是<lb/>
遠謫而一時國是士氣賴之議者謂與澹菴一疏相伯<lb/>
仲文章若是豈非所謂救時者邪未幾還公留都薦厯<lb/>
外臺長一旦拂衣去朝抗章夕就道未始待報也越數<lb/>
載先帝以言者起公為僉都御史持風裁於大江之左<lb/>
右貪墨吏多望風解印綬去雖當路左璫素號桀黠者<lb/>
<pb n="KR4h0152_WYG_235-19b"/>
亦為之歛跡潛避公出而救時其事功之偉又在在如<lb/>
是蓋不啻見諸文章而已也使公在朝廷則必有以寢<lb/>
淮南之謀在邊陲則必有以寒西人之膽而在山林則<lb/>
天必有以一絲而重於九鼎者矣蓋公精神心術之所<lb/>
寓有未易以尋常窺測者故發而為文為詩或贈送或<lb/>
酬答或寄託雖體製異科風格殊指要之其歸與曩疏<lb/>
救時之意異者幾希矣然則公之文章雖欲靳不傳於<lb/>
世弗可得已而公方退然以為此特醬瓿上意思耳夫<lb/>
<pb n="KR4h0152_WYG_235-20a"/>
豈以是為自足者哉間手編成集凡五十餘巻而以其<lb/>
别號見素者名焉不遠數千里緘書遺予曰子其為我<lb/>
序之得書時薄暮矣亟篝燈快讀次日即捉筆於以見<lb/>
予仰公之至方以託名是集為幸遽忘其謭陋且讓云<lb/>
　　漱石軒詩文巻後語<hi>張寧</hi>
士不可以好竒竒者正之反不得已而渉於竒尤有惡<lb/>
於正况加之意乎古言太上立德其次立功其次立言<lb/>
夫旣居其次已非極致而又非正可乎哉孫子荆對王<lb/>
<pb n="KR4h0152_WYG_235-20b"/>
武子之言實與蘇長公著飯喫衣之謔為對語世之好<lb/>
竒者遂同然稱詡至於今甚復為之穿鑿附㑹以求通<lb/>
其説大雅云亡何人心之不古如此也夫古之所謂雅<lb/>
言至言善言格言皆敦實周洽切理稱情通逹而無弊<lb/>
由之不知習之不察類皆視為常語而獨甘心於談笑<lb/>
之資奈之何詼諧滑稽之不日相盛也况子荆本始於<lb/>
誤而一時辨給偶渉於竒猶見重乃爾則彼之縱橫合<lb/>
變應機就事真有可竒如戰國時士尚何怪其能自振<lb/>
<pb n="KR4h0152_WYG_235-21a"/>
於當世也嗟夫刻鏤者前陳則純樸者退聽言之不臧<lb/>
求行之淑也難矣雖然人文與世運相高下列國之文<lb/>
異於三代唐宋之文異於秦漢正變為竒竒者必將變<lb/>
而為誕誕不可為正不能為則三代以下惟恐不好竒<lb/>
好竒之士其過於常人也遠矣鄉長者孫公學勤以是<lb/>
名軒意必有見於此不然則以其為同姓之聞人而取<lb/>
以示其子孫豈常人之所好哉<lb/>
　　瑞石山房集序<hi>張寧</hi>
<pb n="KR4h0152_WYG_235-21b"/>
紫陽羽士范棲雲錄瑞石山房諸作成集將刻板以傳<lb/>
求予序予嘗徧厯吳山周覽鰲峯巖穴論渾成博大當<lb/>
少亞飛來峯而清華竒絶過之固天所以括攬羣秀㑹<lb/>
萃於一隅也當作杭城中山景第一夫天地之文形於<lb/>
兩間上下惟星辰山澤最著所以闡發幽秘而成三才<lb/>
之功者必有言以先之然不逹其妙則不能至於其言<lb/>
至言之士自古無幾後世登高能賦一時意語超拔播<lb/>
揚人口往往與風雅並存蓋其言雖未至亦足以備見<lb/>
<pb n="KR4h0152_WYG_235-22a"/>
人文自不容不存者兹山登遊眺覽歲無虚日題咏著<lb/>
作當倍於常今合所作自元薩天錫而下僅百五十餘<lb/>
章是何無言者之多也嗟夫人之生世才命常相左憂<lb/>
樂常相循豐功偉望旣不可自致又不能因事適情樂<lb/>
於所遇以言論自表泛然過從聲迹隨冺殆不如落英<lb/>
墜葉之猶須叟存也不亦可惜哉君子耻後世無聞茍<lb/>
非聖哲而以名言為緒餘其孰能與之也是編勝事實<lb/>
始流傳感㑹必有至言之士不隨人後者至矣若復以<lb/>
<pb n="KR4h0152_WYG_235-22b"/>
韻語相高不如且放教薩翁獨歩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百三十五<lb/>
</p>
<p>
</p>
  </div>
</body>
</text>
</TEI>
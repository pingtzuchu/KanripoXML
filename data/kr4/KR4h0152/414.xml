<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百十四</head>
    <p>
<pb n="KR4h0152_WYG_414-1a"/>
欽定四庫全書<lb/>
　明文海巻四百十四　　　　餘姚黄宗羲編<lb/>
　　傳二十八<lb/>
　　　列女<lb/>
　　書張貞女死事<hi>歸有光</hi>
張貞女父張耀嘉定曹巷人也嫁汪客之子客者嘉興<lb/>
人僑居安亭其妻汪嫗多與人私客老矣又嗜酒日昏<lb/>
醉無所省諸惡小往往相攜入嫗家飲酒及客子娶婦<lb/>
<pb n="KR4h0152_WYG_414-1b"/>
惡小皆在其室内治果餚為歡宴嫗令婦出徧拜之貞<lb/>
女不肯稍稍見姑所為私語夫曰某某者何人也夫曰<lb/>
是我父好友通家往來久矣貞女曰好友廼作何事若<lb/>
長大若母如此不媿死耶一日嫗與惡小同浴呼婦提<lb/>
湯見男子驚走遂歸母家哭數日人莫得其故其母强<lb/>
叩之具以實告居久之嫗陽為好言謝貞女貞女至則<lb/>
百端凌辱之貞女時時泣語其夫令謝諸惡小復乗閒<lb/>
従容勸客曰舅亦宜少飲酒客父子終不悟反以語嫗<lb/>
<pb n="KR4h0152_WYG_414-2a"/>
輒致榜掠惡小中有胡巖最桀黠羣黨皆卑下之従其<lb/>
指使一日巖衆言曰汪嫗且老吾等不過利其財且多<lb/>
飲酒耳新娘子誠大佳吾已寢處其姑其婦寧能走上<lb/>
天乎遂入與嫗曰小新婦介介不可人意得與胡郎共<lb/>
寢即懽然一家吾等快意行樂誰復言之者嫗亦以為<lb/>
然謀遣其子入縣書獄嫗嘗令貞女織帨欲以遺所私<lb/>
奴貞女曰奴耳吾豈為奴織帨耶嫗益惡之胡巖者四<lb/>
人登樓縦飲因共呼貞女飲酒貞女不應巖従後攫其<lb/>
<pb n="KR4h0152_WYG_414-2b"/>
金梳貞女詈且泣還之貞女折梳擲地嫗以已梳與之<lb/>
又折其梳遂罷去頃之嫗方浴巖來共浴浴已嫗曰今<lb/>
日與新婦宿巖入犯貞女貞女大呼曰殺人殺人以杵<lb/>
擊巖巖怒走出貞女入房自投於地哭聲竟夜不絶明<lb/>
日氣息僅屬至薄暮少蘓號泣欲死巖與嫗恐事泄縶<lb/>
諸牀足守之明日召諸惡小酣飲二皷共縳貞女椎斧<lb/>
交下貞女痛苦宛轉曰何不以刃刺我令速死一人乃<lb/>
前刺其頸一人刺其脅又㭬其隂共舉屍欲焚之屍重<lb/>
<pb n="KR4h0152_WYG_414-3a"/>
不可舉乃縦火焚其室隣里之救火者以足蹴其屍見<lb/>
嚇然死人因共驚報諸惡小皆潛走一人私謂人曰吾<lb/>
以鐵椎椎婦者數四猶不肯死人之難死如此貞女死<lb/>
時年十九耳嘉靖二十三年五月十六日也官逮小女<lb/>
奴及諸惡小鞫之女奴歴指曰是某者縳吾姊某以椎<lb/>
擊吾姊某以刃刺吾姊嫗罵惡小曰吾何負於汝汝謂<lb/>
姑殺婦無罪今何如嫗尋死於獄貞女為人淑婉奉姑<lb/>
甚謹雖遭毒虐未嘗有怨言及與之為非獨亢然蹈白<lb/>
<pb n="KR4h0152_WYG_414-3b"/>
刃而不惴可不謂賢哉夫以羣賊行汚閨闥之間言之<lb/>
則重得罪不言則為隠忍抑其處此尤有難者矣自為<lb/>
婦至死踰一年而處汪氏僅五月或者疑其不蚤死嗟<lb/>
乎死亦豈易哉嘉定故有烈婦祠貞女未死前三日祠<lb/>
旁人皆聞空中鼓樂聲祠中火炎炎從柱中出人以為<lb/>
貞女死事之徴予來安亭因見此事嘆其以童年妙齡<lb/>
自立如此凜然毛骨為竦因反覆較勘著其始末以備<lb/>
史氏之採擇<lb/>
<pb n="KR4h0152_WYG_414-4a"/>
　　徐貞娥<hi>陳有年</hi>
貞娥上虞人也父諸生三暘字邑葛之泰泰殤娥聞問<lb/>
即於邑小樓雉經父母排闥入税之得無絶則亟請赴<lb/>
喪衆格不遂遂衣大練自閉一室矢靡它間值家慶諸<lb/>
姑姊固邀之出娥愴然固拒曰繄不祥人也行將焉如<lb/>
父母夙庀奩飾間陳諸左右輒又愴然循其袂曰身已<lb/>
縞素矣直棄不視忉忉乎恤恤乎逾二年不解顔已而<lb/>
名家多慕従之媾者語稍稍聞娥娥大恨曰天乎身不<lb/>
<pb n="KR4h0152_WYG_414-4b"/>
獲蚤決致滋紛紛也齧其臂至糜始娥自聞訃隠閔湛<lb/>
痛日侵尋以病至是革竟骨立卒厪加中殤一嵗耳嗚<lb/>
呼脰之繆猶可税也五内之繆不可税也其歸一死也<lb/>
泰父諸生烶臨泣曰娥果為兒死矣合言諸三暘三暘<lb/>
歸其柩曰女志也嗚呼難矣古之為教者不輕貸人於<lb/>
死亦不重以死律人曰國君死社稷大夫死衆士死制<lb/>
乃若婦則曰夫死稱未亡人曰従一而終如是而已其<lb/>
在未為婦抑異矣戴記有之取女有吉日女死婿齊衰<lb/>
<pb n="KR4h0152_WYG_414-5a"/>
弔葬而除夫死亦如之又有之女未廟見而死歸葬於<lb/>
女氏之黨兩者明著之禮文可考雖然是果盡於人情<lb/>
而無所置隆汚損益耶否耶跡徐娥所操執同耶異耶<lb/>
易曰君子以致命遂志魯論曰匹夫不可奪志也志囘<lb/>
則禮従釋之志端則禮従節之志純摯則竭情歸質而<lb/>
自致於天自致於天也者天之所不得違也而聖之所<lb/>
不得制也教之所不得束也文之所不得傳也嗚呼難<lb/>
言已難言已或閨閤而進於君子或章逄而非夫或荏<lb/>
<pb n="KR4h0152_WYG_414-5b"/>
苒而能遂或軒然自雄而易奪聖人之取舍宜何如哉<lb/>
童汪踦之死仲尼曰能執干戈以衛社稷雖欲勿殤不<lb/>
亦可乎聖人之教其不為不可繼也津津乎其許人以<lb/>
志而樂成人善也徐娥生不識兩髦然身殉焉而後瞑<lb/>
葛之宗未嘗告逆婦然窆兩鮮而後無憾余嘉娥以一<lb/>
藐殤女能用其志為世教重不宜冺冺乃為傳而論之<lb/>
曰若娥者加於殤禮而合之墓亦可也又曰娥高祖為<lb/>
聘君文彪葛生則大理卿浩曾孫也兩君當豎瑾時俱<lb/>
<pb n="KR4h0152_WYG_414-6a"/>
有大節娥不辱云<lb/>
　　二貞<hi>陳有年</hi>
余少時則見世母家蓋三嫠嫂云繼重以仲氏孤之婦<lb/>
聚室茹荼門無偶跡亦人道之極恫也轉轂數紀諸嫠<lb/>
闇然蓋棺余重愍之宗父老言三嫠娣姚賢矣而仲姒<lb/>
李最蚤寡無間然余摭其可論者聯為傳列家乘焉李<lb/>
貞媍者有智妻邑姜山李女也年十八而歸逮姑周媪<lb/>
歸一年子啟恩生啟恩生之嵗先中丞則備兵松州顧<lb/>
<pb n="KR4h0152_WYG_414-6b"/>
諸猶子曰有智愿遂以智往往無何病且亟中丞公泣<lb/>
而撫之曰毋憂媍媍名家子當有固志有固志繼而絲<lb/>
枲立而孤則惟我在乃歸其喪而貽書先淑人謂周恤<lb/>
若有智媍如所謂有智者㫖李氏哭稍甦泣言大人豈<lb/>
以是堅我哉㣲大人寧當二心者遂稱未亡人以終李<lb/>
為人沈摯少言天然絶色笑亦未嘗菀蹙見所難堪渾<lb/>
渾嘿嘿家人見者盡以為古太樸也日夕紡絍撫所生<lb/>
子駸駸長中丞公歸呼啟恩共余學聘周媪宗氏女己<lb/>
<pb n="KR4h0152_WYG_414-7a"/>
而比嵗遭伯李喪中丞公之不禄火作諸居室悉燬焉<lb/>
周媪繼卒李彫落益甚先淑人起煨燼餘割旁舍二三<lb/>
楹棲其孤娶所聘婦扃戸與俱作即晝日過者寂不聞<lb/>
人音第時見壁間炊煬或軋軋紡紗聲始覺其有人也<lb/>
曰嗟乎李貞婦能帥其新媍一至此乎咸歎息又數年<lb/>
啟恩能授童子業先淑人復佐以址數椽草草營棲婦<lb/>
尋舉子李亦未嘗解頥如故操久之卒距始嫠三十四<lb/>
年年五十有四而其卒也娣姚貞婦哭倍哀以同憂患<lb/>
<pb n="KR4h0152_WYG_414-7b"/>
故姚貞婦者智弟有容妻也父家上虞曰姚經歸時年<lb/>
十六生一子啟英未晬而有容卒姚年眡李寡差長然<lb/>
二十九耳先一年伯氏有常亦卒一子甫齔及是則周<lb/>
媪子盡矣媪耄且病三嫠婦相弔持藐諸孤纍如也居<lb/>
室灾伯姒洎姚附同堂者構寢寢厪厪施椽未落㑹有<lb/>
周媪之喪同堂有惑於禨祥者議毋内媪肂三嫠婦環<lb/>
而哭哭己姚奮曰義不以惸惸故詘損姑喪遂身負屍<lb/>
呼二姒掖我直趨寢所既寘屍復環而哭倡議者愕然<lb/>
<pb n="KR4h0152_WYG_414-8a"/>
至辟睨哭甚哀則義格且業已在寢遂不復言姚癯弱<lb/>
呐呐如不能言即言氣如不能屬然鐵靣凜凜望而知<lb/>
其節也啟英幼而孱甚時時病欲不生姚劑桮棬噢咻<lb/>
鞠之苦心特至居常泣謂英若父一綫脉安在吾忍死<lb/>
待若若不慎自立吾瞪目死矣即英勝冠且有室猶然<lb/>
若始稅襁也姚持家治於丈夫第亡論攻苦纎嗇乃官<lb/>
私出入直用臆為計簿嵗時㑹稽䦱門授子弟凡目傾<lb/>
臆如貫無爽者初時疏糲不屬季年稍稱囷羨粟篋羨<lb/>
<pb n="KR4h0152_WYG_414-8b"/>
布孤壯且䝉成焉有孫二皆聘乃卒距始嫠三十七年<lb/>
年六十五伯氏先姚三年卒季貞媍子啟恩亦蚤世所<lb/>
娶周媪宗氏女二十八嵗而寡頗漸二貞風力貧長二<lb/>
孤無他先姚二年年未五十卒論曰於乎余觀於二貞<lb/>
而重傷世之多佻也自中古以還掲名教以厲俗興恥<lb/>
詎不較著於乎一何佻者之多也二貞起邨閻襁呱呱<lb/>
不意全之孤持與俱立初曷知名為何物卒亦曷嘗沾<lb/>
沾自憙哉蓋性固然矣名之持人其流使人沾沾自憙<lb/>
<pb n="KR4h0152_WYG_414-9a"/>
而不得反其真然而茍出於不佻君子貴之况出於真<lb/>
哉<lb/>
　　任烈婦<hi>王邦才</hi>
烈婦姓杜氏邑人杜薰女寧州刺史鄉賢杜公之孫也<lb/>
適庠生任堵子自立僉憲鄉賢任公之𤣥孫也烈婦天<lb/>
性聰慧克勤女紅自立家不饒裕烈婦以辛苦自甘一<lb/>
日自立疾烈婦供侍湯藥甚苦蓋己幾半載矣疾篤烈<lb/>
婦即以死誓家人俱莫之知卒之日衆為殮事於庭烈<lb/>
<pb n="KR4h0152_WYG_414-9b"/>
婦在寢室中以刃自刎血流如注者半晌烈婦挺然坐<lb/>
床頭一足彊持於地終不之仆衆覺而視之畧無難色<lb/>
久之方伏枕蓋在甲午年四月二十六日也無論男婦<lb/>
童稚往觀如市靡不驚異有告於余余既信且疑遂弔<lb/>
自立請見烈婦烈婦即許余同翁兄至烈婦室烈婦端<lb/>
坐於床斂衣衾叩首稱謝視項下刀眼如桃大氣従此<lb/>
出而眼光面色依然一無恙人也原刃在床邊余曰苦<lb/>
烈婦曰不苦余曰痛烈婦曰不痛且曰夫死願不移時<lb/>
<pb n="KR4h0152_WYG_414-10a"/>
而往不意今己七日不死也蓋雖聲氣不壯烈婦以手<lb/>
自形視之皆㑹其意至五月初五日以手指棺欲就寢<lb/>
於内若得意遂志之狀再二日方卒自自立末卒以前<lb/>
至刎後以及卒其不食者先後二十日矣固正氣自持<lb/>
即不至死者天不令烈婦即死使衆得目覩其事以愧<lb/>
世之無節操者不然而一刎即死一死即殮未必人人<lb/>
聞而信之也况氣従項出食不下咽至二十日方斃不<lb/>
以為苦且痛者非曠世所罕見者哉至邦才氏曰士君<lb/>
<pb n="KR4h0152_WYG_414-10b"/>
子讀聖賢書繫綱常任尚有不能堅白其操甚至昧義<lb/>
偷生視烈婦為何如哉古人謂慷慨易従容難烈婦能<lb/>
慷慨亦能従容蓋難之難者也吁是可以風世以俟夫<lb/>
司竹帛者採焉<lb/>
　　歸烈婦<hi>歸子慕</hi>
歸烈婦者太倉陳鼎彛之女崑山歸善世之妻也年十<lb/>
九來歸而善世年十八二年而善世死善世疾革語婦<lb/>
曰爾母寡居無子我即死喪畢爾自歸與母居養爾母<lb/>
<pb n="KR4h0152_WYG_414-11a"/>
婦泣曰妾無歸禮君即死妾將隨君善世竟死婦哭之<lb/>
顧牀頭劒拔劒欲自裁母抱持奪劒謂母曰兒必死業<lb/>
已許夫死矣自數宜死者四無子宜死年少宜死舅姑<lb/>
老異日無依宜死舅姑自有子奉養無須我宜死曰趣<lb/>
市棺我婦人死即殯不可露尸母守之三日夜謂母兒<lb/>
活一刻即一刻如刀刺願聴兒死侍婢以糜進不食則<lb/>
以置善世前曰君食則我亦食撫尸哭曰吾所以悲者<lb/>
非悲君也吾旦暮死將歡然見君獨吾母老無子嗣子<lb/>
<pb n="KR4h0152_WYG_414-11b"/>
又亡走於外惟吾與姊二人而吾姊者勢不能相收吾<lb/>
又且死使六十嵗之寡母窮無所歸是故悲也含尸以<lb/>
玉珥璫一自含曰九泉之下以此為信母見其志堅不<lb/>
可奪慨然曰女死不過一時痛耳吾旦暮之人適使我<lb/>
無後累遂母子相對縫衣衾治殮具市棺善世死五日<lb/>
婦沐浴更衣出拜舅姑舅姑止之悲哀不勝其従大母<lb/>
毛節婦周氏十九嵗喪夫無子執志不移事姑以孝聞<lb/>
朝廷旌其閭時年八十舅謂之曰如汝従大母者新婦<lb/>
<pb n="KR4h0152_WYG_414-12a"/>
所親見也顧不足效乎奈何欲死婦曰人各有幸不幸<lb/>
而大人皆老新婦年少嵗月遙遙事變難料新婦何敢<lb/>
望従大母死決矣退而復自語曰吾今日惟知不紿夫<lb/>
以生何心為名母與姑皆毛出従姊妹也姑謂母曰吾<lb/>
兩人何至立視其死必止之母出棺釘盈握錚然擲于<lb/>
前曰視之女已如是而謂尚可止乎是夜婦自經於牀<lb/>
喉間聲如鋸母堅塞兩耳卧嚙被流汗它嫗救之復甦<lb/>
張目視救者頻顣曰徒苦我我終當死明日日中婦寢<lb/>
<pb n="KR4h0152_WYG_414-12b"/>
以被䝉頭伺人去仍以被裹衣為䝉頭狀脱身縊死其<lb/>
辭舅姑也襲衰其縊以殮服時萬厯三十三年十月十<lb/>
四日也婦之初欲死也勸者曰盍従爾夫臨沒之言乎<lb/>
婦曰臨没之言非夫意也去年里中某婦者夫死年少<lb/>
無子而獨自居守吾夫哀其志謂我曰不如速死夫固<lb/>
已命我矣善世為人質直無隠情每自知其短刻意自<lb/>
將輒曰我不知何自能好數為其婦稱古義烈事<lb/>
　　烈婦黄氏<hi>鄭之𤣥</hi>
<pb n="KR4h0152_WYG_414-13a"/>
烈婦黄氏太史東崖先生族姑嫁予姪泓泓歾遺四孤<lb/>
不三年皆續亡烈婦自經死家史氏曰古有之死易立<lb/>
孤難厥有幸有不幸焉烈婦之死於夫也蓋死於孤也<lb/>
烈婦夫殁之三年而後死於其夫之忌日者孤存與存<lb/>
孤亡與亡之義也夫殁而有孤也又有四孤也烈婦固<lb/>
念不至死而其勢亦將不得死不敢死及夫一摘再摘<lb/>
以至三摘之又四摘之三年之内四孤蕩然矣一孤亡<lb/>
復立一孤烈婦已矣無孤之可立矣無孤之可立則死<lb/>
<pb n="KR4h0152_WYG_414-13b"/>
之雖欲勉於其難而不得不就於其易故曰有幸有不<lb/>
幸也鄉使夫歾之日無一綫之遺者烈婦必慷慨引决<lb/>
不俟今日始殺身以報夫子也故夫幸則嬰之存趙不<lb/>
幸則息之死奚齊其尤不幸則亡一孤復立一孤﨑嶇<lb/>
圖存而卒無所濟則相死於厓山之海也烈婦乃類之<lb/>
悲夫烈婦死於九月廿九日沐浴結束闔戸投繯癸亥<lb/>
泓死之日也用其夫故時靈帛即其日為異時釃酒之<lb/>
享従容審處死不忘同食也年三十八不得旌而力㣲<lb/>
<pb n="KR4h0152_WYG_414-14a"/>
亦不能鳴之有司余竊悲夫窮巷之户緯蕭之媪其有<lb/>
奇烈奇節冺冺齎志不聞於人如余家婦者何可勝數<lb/>
故私傳而藏於家<lb/>
贊曰死夫死孤志無有二用夫死日故帛一縊決絶成<lb/>
仁從容為義勝彼古人刮髮截鼻<lb/>
　　蕩子婦<hi>戴士琳</hi>
蕩子婦者故儒家女也生而婉孌便娟閑其父教自<lb/>
女紅外傍及圖史琴奕諸藝皆絶里閈習聞其美且<lb/>
<pb n="KR4h0152_WYG_414-14b"/>
賢父必欲得良偶而後字之㑹富人某者通于婦之<lb/>
隣姥因賂姥使譽某子甲之才因致求姻之意母豔<lb/>
其富遂字某子甲未踰年富人死某子甲悉發其父<lb/>
藏為長夜飲一切狗馬蹋踘摴蒱狎邪之好畢集遂<lb/>
掃其父貲婦父兄故以舌耕無厚産可資壻某子甲<lb/>
從故酒徒逰諸酒徒業睥眤之歸而婦不善也日夜<lb/>
向隅飲泣某子甲不能堪自惟此身無所寄將遂作<lb/>
溝中瘠乎方躊躇間遇故酒徒故常鶉衣乞食于某<lb/>
<pb n="KR4h0152_WYG_414-15a"/>
子甲者俄而怒馬鮮衣掉臂于市某子甲低回羨之方<lb/>
逆縮不敢見酒徒従儔衆中攬其衣絶叫曰公乃一寒<lb/>
如此哉某子甲慚不忍告已而徐吐情實故酒徒撫掌<lb/>
大笑曰愚哉余貧寧出子下一旦有此秋毫皆主人力<lb/>
也子謂季布衛青非夫哉子誠一俛首猶可恣睢令人<lb/>
不敢正視又何論饑寒乎某子甲起再拜謝曰謹如教<lb/>
第不識所従曰方今邑中最赫赫人耳目者子試思之<lb/>
某子甲黙然良久曰得非某公乎曰是矣是匪藉父兄<lb/>
<pb n="KR4h0152_WYG_414-15b"/>
靈也彼别有霜露在握視縣令丞家監耳可頥指使也<lb/>
每譚一事發一箋即千金立至子誠能得幸某公䝉虎<lb/>
之皮横行里中朝夕倚醉歌樓縦横如意或㣲有睚眦<lb/>
則吾黨羣出噪呵之其人且韲粉矣何似爾婦翁齷齪<lb/>
青衫搦三寸管以石田餬口哉某子甲仰天狂笑以為<lb/>
遇子晚因相與連袂踵門見某公某公方張筵燕客不<lb/>
得見留宿故酒徒家夜分酒人起蹴其枕曰子休矣我<lb/>
視爾無一長足錄徒龎然食粟耳為我主人僕者率多<lb/>
<pb n="KR4h0152_WYG_414-16a"/>
技能或美少年可狎者子自度何技可當吾主而往乎<lb/>
有則我見若于公不能子休矣某子甲垂首喪氣㗳焉<lb/>
如不欲生因長跽問計于酒人酒人故沈吟久之應曰<lb/>
得之矣我聞子妻甚麗而才子誠飾妻以求幸富貴股<lb/>
掌間耳某子甲曰我不難身為僕妻為奴獨惜老大不<lb/>
従奈何曰子又愚矣子在而妻焉往且子憂公不納耳<lb/>
公欲之疇敢抗者乃見某子于公因圖其妻之貌以進<lb/>
公大悦立召某子甲使召其妻某子甲意其婦翁必且<lb/>
<pb n="KR4h0152_WYG_414-16b"/>
梗命挾其羣數十人往揚揚従里門入婦翁果大驚徒<lb/>
跣號天而泣曰嗟乎子之無良一至是乎父子自度不<lb/>
能得之于公必不能得之于監司守令抱女欲絶者數<lb/>
四使婦飾膏以往婦乃従容顧父兄曰何慮之深也兒<lb/>
豈以此生累父兄哉第令人戒車徒兒且膏沐以待詭<lb/>
其父兄出扄户自經死死三日某公方據胡牀對客忽<lb/>
覩一麗人自稱某人持匕首刺公中左肩因大叫伏地<lb/>
須臾覺左肩隠隠作楚及旦成大疽竟以不起<lb/>
<pb n="KR4h0152_WYG_414-17a"/>
野史氏曰悲哉蕩子婦之死我未敢謂節俠也彼特粗<lb/>
知禮義羞為臣妾計畫無復之耳其去溝瀆之經幾何<lb/>
獨悲某公之豪華豈不能千金買駿而逼其故人女供<lb/>
奴婢至令抱恨以没傷哉彼婦之父兄身厠衣冠尚隠<lb/>
忍不得白何論含寃于蔀屋者耶<lb/>
　　李翠翹<hi>戴士琳</hi>
京口娼曰李翠翹者貌可中上機頴絶倫甫及笄即負<lb/>
超然逺舉之志歙有羅生者自新安之燕道出京口邂<lb/>
<pb n="KR4h0152_WYG_414-17b"/>
逅翠翹翹即心許羅生生不知也既逾年島夷横行江<lb/>
南所過殘破生還自都已失翹跡矣方奔走南北落魄<lb/>
貧甚時胡大司馬鎮越生往依之胡特衆畜生居嵗餘<lb/>
生遮説胡曰公所部材官良家子俱越柔脆之夫聞島<lb/>
夷腥臊自潰誰能陷敵也江淮間故多亡命販鹽鼓掉<lb/>
出入洪濤陸行持矛握槊不避生死此可當呉兵十百<lb/>
之用不佞習其渠魁一呼可致三千人公能假我萬里<lb/>
裝募致其豪傑使將而南即區區島夷如疾風掃殘籜<lb/>
<pb n="KR4h0152_WYG_414-18a"/>
耳公大喜立授三千金使渡江而北生盡以付昔時酒<lb/>
徒博人不逾月裝立盡自度不能見公則走分宜相胄<lb/>
子幕下乞一緘負荆而還公素習分宜公子度不能奈<lb/>
何生姑含之詭謂曰爾能従我麾下立一竒節數千金<lb/>
不汝問也生負慚矢口應曰諾願蹈湯火以贖前罪時<lb/>
倭酋曰徐海曰汪直者角立以畸扼東南公既己挑怒<lb/>
之兩酋者内不相能而外尚合公欲先誘海以釣直但<lb/>
未得人如酈生陸賈者因思羅生能以口舌動我脱三<lb/>
<pb n="KR4h0152_WYG_414-18b"/>
千金寧不能以口舌動海使内附乎此辨口可使也遂<lb/>
遣生使説海生既至海巢則踞上坐為陳説利害海意<lb/>
殊不為動撼羣鹵縳生下露白刃臨之生鼓掌而笑顔<lb/>
色自若海意解復延生坐稍稍肯赴胡軍而疑信且半<lb/>
姑試生曰汝能留質吾軍我單車見胡公乎生曰幸甚<lb/>
海大解頥與生痛飲期以旦日日中往抵暮而還囑其<lb/>
黨曰我暮不還則醢羅生發兵救我比旦海果行生留<lb/>
為質日既晡海留酌胡公所大酣暢不時返羣倭競來<lb/>
<pb n="KR4h0152_WYG_414-19a"/>
縳生刃加于腹生自分必死矣俄聞壁後叩門甚急衆<lb/>
皆蒲伏聴命則一少年女子亭亭立户下叱曰爾曺何<lb/>
須臾不能忍也假令主還欲得生羅生爾曺能續其頸<lb/>
耶主果不還羅生几上肉耳何煩此張皇呵叱也衆皆<lb/>
唯唯袖刃生竊瞷之則李翠翹也因叩首乞憐翹為呉<lb/>
音以對曰子無憂異類我將脱汝生又叩頭謝不殺恩<lb/>
因此知翹蓋被擄島夷已得幸徐海矣無何海歸大善<lb/>
胡公意遍諭諸酋使釋生縳然海卒無還生意也居旬<lb/>
<pb n="KR4h0152_WYG_414-19b"/>
日海忽遣使送生還生心知翹意特無従考鏡惟有涕<lb/>
泣銜恩而已以此胡公亦善御生留之幕府生又挾分<lb/>
宜公子勢恫嚇之居然為重客矣嵗餘公搗海巢縳海<lb/>
翠翹亦在俘中謂生且當活已所以乞哀萬狀生卒不<lb/>
向胡公出一語翹竟死于市臨刑仰天大呼曰李翠翹<lb/>
誤識羅生而負徐海死真晚矣乃知海昔日之従降翹<lb/>
與有力也<lb/>
野史氏曰徐海以狂豎煽禍東南國家蓋詘數萬金錢<lb/>
<pb n="KR4h0152_WYG_414-20a"/>
供戰士僅乃降之而不能勝翹枕上一語此其功當錄<lb/>
即貸一死不為過也奈何羅生忍人不為翹乞哀令冺<lb/>
冺以没余聞此事于金陵人陳岱華憐其無聞為傳之<lb/>
其後分宜敗羅生不免伏法天道蓋不爽哉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_414-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百十四<lb/>
</p>
<p>
</p>
  </div>
</body>
</text>
</TEI>
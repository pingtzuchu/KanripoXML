<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七十三</head>
    <p>
<pb n="KR4h0152_WYG_473-1a"/>
欽定四庫全書<lb/>
　明文海巻四百七十三　　　餘姚黄宗羲編<lb/>
　　哀文一<lb/>
　　汪尚書哀辭<hi>汪仲魯</hi>
至正十六年乙未八月丁丑長鎗畔將鎖南班䧟宣城<lb/>
前嘉議大夫禮部尚書汪公死之或謂公告老閒居為<lb/>
日已乆可以無死嗚呼是豈知公者哉忠誠之存靡間<lb/>
今昔不死則辱在在皆是况宣之城守得完數歳無遺<lb/>
<pb n="KR4h0152_WYG_473-1b"/>
者臬司守將惟公是咨迨城䧟而公執義就死非邪是<lb/>
邪頃見老成數輩與公同升於朝名望夙著一旦臨患<lb/>
難隠忍幸生俯伏周旋勲名委地莫顧人指笑則公之<lb/>
死是邪非邪仲魯與公同出唐兵馬使都虞候公嘗歸<lb/>
婺源率宗族祭掃武口大田先塋過鄉里不以仲魯貧<lb/>
窶而外焉兹已二十有餘歳公之行義卓卓載史冊惟<lb/>
公之死闗乎世教不可以無言也遂為之辭以哀之其<lb/>
辭曰天幽幽以杳然兮日黯淡而無輝海氛騰而鰌蜃<lb/>
<pb n="KR4h0152_WYG_473-2a"/>
舞兮河横潰而漰馳悲夫人有生兮委草木而同隨孰<lb/>
篤信而秉義兮偉英傑之猷為惟松柏之孤植兮糅羣<lb/>
芳匪異姿霜雪慘而交墜兮色貞毅而靡虧嗟哉夫子<lb/>
兮夫豈異兹閒居日已乆兮忠藎猶一日也民皆君之<lb/>
赤子兮城闉亦君之廬室也憂君之憂而靡忘兮天穆<lb/>
穆猶咫尺邦民惟吾視瞻兮吾舍是而安適城之存吾<lb/>
與存兮城既隳而吾將安匿死義以酬君兮殺身以成<lb/>
仁中庭危坐兮曷有其身罵賊聲不絶兮惟志之伸嗚<lb/>
<pb n="KR4h0152_WYG_473-2b"/>
呼哀哉掲日月以為明兮昭天地之常經彼偷生以全<lb/>
軀兮類禽犢之㝠㝠䝉羞被恥不顧慮兮反議先生以<lb/>
不必死世豈昧夫公論兮錫文節之嘉諡敬亭兮清秋<lb/>
雙溪水兮夾鏡流惟先生之髙風兮邈山川之悠悠些<lb/>
吾文以敬弔兮日西墜而雲愁<lb/>
　　余左丞哀辭<hi>汪仲魯</hi>
武威余忠宣公名闕字廷心曩以色目第一人登第内<lb/>
任翰林太常外官州郡省憲文章政事昭昭在人耳目<lb/>
<pb n="KR4h0152_WYG_473-3a"/>
退處金斗之青陽讀書一旦被命為左丞守安慶方危<lb/>
急之秋即日就道撫其疲民羸卒百戰抗賊誓與城存<lb/>
亡凡幾越歳終以節義昭史册其傳即今翰林宋濂所<lb/>
撰昔公僉憲浙東時見仲魯送戴璩教諭三詩數見問<lb/>
故待制鄭玉還自金華俾仲魯徃見之殊䝉許與且言<lb/>
易之一經嘗求得古書考索積思有年遂得見易中一<lb/>
句盡出河圗洛書自秦漢以來人未之見今幸偶得之<lb/>
方將注述成書以貽後世然未敢輕也仲魯再三舉一<lb/>
<pb n="KR4h0152_WYG_473-3b"/>
二疑難叩問但言子且用工此經五七年後相見當以<lb/>
吾之所得者相告非有隱也子必用工日乆而我之所<lb/>
見者端確然後可以面商訂爾不二三年而兵革動海<lb/>
内不相聞壬寅春上同安詢知有王無霸者專為公謄<lb/>
録所注易書因求王生詢之無一字存亦不能識其一<lb/>
語向嘗見公答鄭待制及與江西友人書其語與昔之<lb/>
言無異㫖痛哉故率諸友生理其塋墓而致祭焉為辭<lb/>
以哀其辭曰大江西來兮波千里而東馳皖山峻極兮<lb/>
<pb n="KR4h0152_WYG_473-4a"/>
鑱雲漢之巍巍嗟夫子之真烈兮掲日月與爭輝岌岌<lb/>
同安孤城兮抗巨賊越歳年兵食絶而援寡兮民之死<lb/>
而靡遷唐睢陽之張許兮論孰為之後先昔公之志于<lb/>
學兮夙忠貞以自許文魁先其匪議兮非古人吾誰與<lb/>
政事隨以昭兮辭翰恒譽處易深探乎化原兮妙達乎<lb/>
象辭之根謂經之字字句句兮或出乎河洛圗書之文<lb/>
自秦漢以迄今兮人莫之見而獨吾有聞惜述注之良<lb/>
苦兮冺焉未有傳也豈天之䘮斯文兮抑神之秘而弗<lb/>
<pb n="KR4h0152_WYG_473-4b"/>
吾宣也悵金華之凉宵兮那忘乎懇欵之言也遡江流<lb/>
而西上兮羌徘徊乎古舒弔遺跡而詢故老兮酣百戰<lb/>
于城隅拭殘碑而灑涕兮大節堂之渠渠城之南峩塜<lb/>
兮羞芹藻而薦芳風蕭蕭而蓬偃兮日黯澹而無光跪<lb/>
斂袵而載奠兮慨今昔而靡忘<lb/>
　　鄭待制哀辭<hi>汪仲魯</hi>
師山鄭先生名玉字子美隠居講學善為古文或以黄<lb/>
犢駕小車人或笑之識者竒之嘗搆精舍于里之師山<lb/>
<pb n="KR4h0152_WYG_473-5a"/>
其堂曰三樂踞岡為軒曰極髙明集諸朋游討論春秋<lb/>
筆削之㫖為之注釋曰春秋闕疑至正甲午朝廷用大<lb/>
臣薦遣使以翰林待制召先生起而拜命束書就道道<lb/>
中疾作遂還山適大軍駐吾新安遭謗捕入郡不屈而<lb/>
死卒以節義顯名列史傳仲魯辱先生之愛者毎過山<lb/>
下仰睇羣峯遺趾如昔草樹凄迷豈勝悲慨抽辭哀些<lb/>
敬酹一觴其辭曰遡練溪之寒瀨兮睇師山之崇崇仰<lb/>
三樂堂之遺趾兮森莽莽之荒叢念昔松篁茂欝兮奐<lb/>
<pb n="KR4h0152_WYG_473-5b"/>
堂搆之方新友朋紛其來集兮濟冠佩之如雲繄先生<lb/>
之剛直兮懼師道之莫立也申義利之辨兮謂聖賢可<lb/>
企而及也春秋述而闕疑兮易經傳而有成釣岑山之<lb/>
深峻兮牧西疇而耦耕方逰息而玩樂兮聲聞逹於明<lb/>
廷詔倐降九重兮徵待制于翰林宜弭亂之有䇿兮闡<lb/>
治教于來今遏半途而遽疾兮還乎吾故鄉豈終不能<lb/>
以有達兮孰若遂初心之遁藏慨浮雲之萬變兮亶不<lb/>
可測也名匪為身累兮義之歸乃吾責也情沈欝而靡<lb/>
<pb n="KR4h0152_WYG_473-6a"/>
申兮蔽而莫之白也從容就死兮吾心安而理得也吁<lb/>
嗟先生既徃兮節義昭猶日星名存史册而不忘兮粤<lb/>
千古而彌馨徘徊兹山兮糅草木之羣榮酹清觴而灑<lb/>
涕兮惻林鳥之悲鳴<lb/>
　　陳狀元哀辭<hi>汪仲魯</hi>
浚儀陳狀元名祖仁字子山壬午科以漢南第一人登<lb/>
第廷對䇿忠厚懇切天下傳誦謂有漢意繇翰林編修<lb/>
遷太常博士以憂還京口辛卯春來新安以葛元哲髙<lb/>
<pb n="KR4h0152_WYG_473-6b"/>
則誠二進士書邀趙汸子常與仲魯偕逰黄山孜孜講<lb/>
學不少輟論詩法甚詳别後數書相規勉期望殊切且<lb/>
言天下將多事惟紹興風俗淳厚薪米易得約同遷于<lb/>
是以待天下寧宴更以兵阻不相聞近觀史傳方知其<lb/>
在朝議奏折奸扶危忠君愛國辭氣端確昭如日星終<lb/>
死于義是故追悼之以辭曰瞻黄山之<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒兮三十六<lb/>
之竒峯念昔陳子山兮來躡仙子之遐蹤招予與同逰<lb/>
兮駕天風而戾止朝浴乎丹砂之泉兮夕攬乎玉蓮之<lb/>
<pb n="KR4h0152_WYG_473-7a"/>
芳蘂凌天都之峻絶兮以周觀乎八紘慨生民之庶富<lb/>
兮化殆漸乎四溟何風濤之蹴天兮乃予違而逰乎蓬<lb/>
島羣仙躭夫燕逸兮至于君豈同造舟顛覆而將伯助<lb/>
兮終莫究其摧隳大厦勢己傾壊兮夫豈一木之能支<lb/>
九廟棄弗顧兮輿翠鈿以自隨君徬徨將安適兮當奉<lb/>
主而北馳成敗詎能計兮矢吾心而靡渝恭執事兮登<lb/>
載車排國門而出兮死生與俱竟殺身兮委骨丘墟皇<lb/>
天鑒厥精誠兮魂昭陟乎帝之居曽日月之幾何兮丹<lb/>
<pb n="KR4h0152_WYG_473-7b"/>
青著其名譽披史傳而長太息兮悼徃昔之無巳軒轅<lb/>
峰猶萬仭兮倚寒空而遥峙哀見君而不再得兮颯秋<lb/>
風之夕起<lb/>
　　程禮部哀辭<hi>汪仲魯</hi>
前禮部員外郎程公名文字以文號黟南生吾邑人也<lb/>
孝友純至奬勵後進不倦蚤逰燕文章行義為諸閣老<lb/>
所推許然安分恬退不務進取中歳始為郡博士任懐<lb/>
慶滿考來京師適賀相當國人有薦公于賀者乃求公<lb/>
<pb n="KR4h0152_WYG_473-8a"/>
文余廷心貢泰甫就公索之堅拒不與二人索之朋友<lb/>
得數篇以進賀相焚香拱讀稱嘆不己遂有翰林編修<lb/>
之命選除御史轉任禮部賫賞天台方氏還寓㑹稽之<lb/>
錢清僧舍道阻不克歸一日張氏遣使迨紹興路官以<lb/>
厚禮來饋公堅卧不顧既而兵四集乃徃杭主貢泰甫<lb/>
晨謁丞相達實特穆爾還卧疾張氏之為平章者就謁<lb/>
公擁衾面内卧不囘視遂移卧西山僧寺一日疾果篤<lb/>
召泰甫而諭之曰吾以累子埋我兹土勿為塜可也泰<lb/>
<pb n="KR4h0152_WYG_473-8b"/>
甫為主其䘮葬後大軍至墓皆被發惟公葬所以不塜<lb/>
免丁未夏魯與邑人汪炯之杭徃西山求公墓弗得還<lb/>
西湖書院求所刻文集讀之不勝悲慟遂哀之以辭曰<lb/>
萃材兮棟梁美輪奐兮廟堂翬飛采絢兮跂翼而鸞翔<lb/>
公之文擅一代兮諸閣老誰與頡頏進不競榮寵兮退<lb/>
焉與心修藏賀相喜文繇我知兮劃乃徵吾文章豈溝<lb/>
中之㫁棄兮尚可取而青黄郡博士嗟乆淹兮一旦致<lb/>
身乎玉堂峩豸冠兮馬行桓桓官禮部兮仰依日月之<lb/>
<pb n="KR4h0152_WYG_473-9a"/>
清光倐航海而南兮老將旋予之故鄉天台險絶兮留<lb/>
㑹稽而徜徉病少駐乎錢清兮張胡為乎承筐有將卧<lb/>
不面顧兮勵貞節吾何敢忘兵革四集兮遁西北其孔<lb/>
良輿疾遄徃兮吾願瘞骨乎此阬貢公素相友善兮託<lb/>
之斂以襄悠悠天地兮吾終焉其允藏嗚呼陟呉山兮<lb/>
逰鳯凰江山如昔兮蘇堤夕陽求先生之墓而敬弔兮<lb/>
萋露草之荒荒反湖西而容與兮披雄文于頖庠奉讀<lb/>
而長太息兮浩海濤而飛霜<lb/>
<pb n="KR4h0152_WYG_473-9b"/>
　　王進士哀辭<hi>汪仲魯</hi>
王進士名銑字伯恂吾婺源之範溪人宋奉使昺之裔<lb/>
也才思俊逸人夙推服甲申領江浙鄉薦丁内艱戊子<lb/>
春試春官擬置魁選或以帝車賦黜之既而自悔其誤<lb/>
交相咎責訪問謝過薦為翰林編修辭以親老而歸壬<lb/>
辰蘄黄冦䧟饒徽癸巳夏舉義設䇿應官兵以復郡邑<lb/>
退則講學于鄉里乙未冬冦復至乃應樞密院判哈密<lb/>
之招徃徳興見之還喻巨室胡伯振從義冦覺之臨難<lb/>
<pb n="KR4h0152_WYG_473-10a"/>
不屈死之伯振亦遇害嗚呼如伯恂之俊發超邁人固<lb/>
罕及而終死於義其可冺邪仲魯既不揆而銘其墓復<lb/>
為辭以哀之其辭曰氷潔兮日輝古鑑懸兮絶纎翳才<lb/>
華天造兮人力曷施清波芙蓉兮匪雕飾乎聲詩文不<lb/>
加㸃兮夫豈讓乎衡為才美信若是兮行義虧又何貴<lb/>
學與文尚有逮兮孰知先生之死義雪慘裂兮草枯而<lb/>
風利原隰求而斂殯兮有同宗之諸昆季堂封深固兮<lb/>
樹森鬱乎阬臯浥湛露而重省兮悽猿鳥之悲號空山<lb/>
<pb n="KR4h0152_WYG_473-10b"/>
木葉兮聲蕭騷靈爽英發兮惘愴薫蒿墓銘有碑兮將<lb/>
鐫置乎巖㘭徘徊而不能去兮我心忉忉日荒荒而雲<lb/>
暝暝兮激松風之怒濤<lb/>
　　朱縣尹哀辭<hi>汪仲魯</hi>
遂安縣尹朱倬字孟章歳辛已領江西鄉薦登壬午第<lb/>
授某州同知以憂家居服闋授文林郎遂安縣尹庚寅<lb/>
同考江浙鄉試既出院㑹于椽郎葛元哲之坐因詢仲<lb/>
魯詩經無封靡于爾邦義作如何破題答曰己在孫山<lb/>
<pb n="KR4h0152_WYG_473-11a"/>
之外夫復何言元哲曰此友非特義髙賦尤髙一破自<lb/>
當首薦因誦之曰崇徳報功之典賞延於後世修道全<lb/>
德之化法本乎前王詠嘆之至者感慨之深也孟章愕<lb/>
然曰此篇己録全文在巻中諸公同擬作本經魁竟尋<lb/>
賦䇿未見移文謄録彌封所亦對字號不同誰不惜之<lb/>
且索甪端賦元哲曽録之出與之觀三復擊節稱歎元<lb/>
哲又曰此公志存乎古人之學得失不掛念由是孟章<lb/>
相與游情義甚至且與李亷諸公皆來相見因約來春<lb/>
<pb n="KR4h0152_WYG_473-11b"/>
過遂安明年春仲魯徃留一月嘗自嘆曰倬登科十年<lb/>
未霑寸禄其命也夫仲魯應曰不患無位患所以立故<lb/>
君子行己立身惟安義命不以外至者動其心也孟章<lb/>
殊服此言壬辰秋冦繇開化趨遂安吏卒逃散孟章大<lb/>
書于坐曰生為大元臣死為大元鬼禍患從天來不死<lb/>
復何以乃坐公所以待盡冦以邑虚無人而焚之火逮<lb/>
廨舍乃赴火死後竟無傳其事者可哀也哉追以辭其<lb/>
辭曰疾風兮草萎勁節兮靡移繄遂安之賢尹兮厲真<lb/>
<pb n="KR4h0152_WYG_473-12a"/>
操其匪虧邑小而荒僻兮氓其蚩蚩令初下車兮即興<lb/>
學而誦詩夙夜孔勤兮化洽而民熈一朝冦忽臨兮靡<lb/>
兵備其孰禦民駭而卒逃兮誰與獨處冦豕突兹邑墟<lb/>
兮劃烟燼其棟宇予執死不二兮天明明其吾與夙披<lb/>
簡册兮矢致身乎忠良况瓊林之燕集兮堯舜君民之<lb/>
有望憶武林之嘉㑹兮豈徒事彼文章行與義之有在<lb/>
兮望聖謨之洋洋歳忽忽其巳逺兮心耿耿其莫忘川<lb/>
悠悠而波逝兮山靄靄而雲驤思賢令之不可見兮長<lb/>
<pb n="KR4h0152_WYG_473-12b"/>
向風而哀傷姱修之不可渝兮發斯文之耿光亂曰學<lb/>
端以粹質之純兮顯擢甲科名譽臻兮十年未禄笑命<lb/>
之屯兮牛刀小試絃歌陳兮變故莫測奚衛我民兮之<lb/>
死靡忒惟志之伸兮是謂殺身以成仁兮<lb/>
　　哀志士辭<hi>宋濓</hi>
竒俊之士無世不生特時人弗識之或識之而弗能用<lb/>
或用之而弗能盡其才所以聲光不流於當時事業不<lb/>
白於後世予竊悲之庚寅之夏因覽元好問所録金之<lb/>
<pb n="KR4h0152_WYG_473-13a"/>
諸儒自辛愿而下凡五人見其氣節剛方言論磊落實<lb/>
所謂竒俊之士者也雖其行事或未能無過終非齷齪<lb/>
陳腐懨懨不振者所可冀其萬一然恨其有志而不能<lb/>
遂也因擬其大畧𨽻于各人之下又從而哀之以辭辛<lb/>
愿敬之福昌人年二十五始知讀書音義有不通者搜<lb/>
訪百至必通而後己由是博極羣書且善于文辭尤以<lb/>
是非黒白自任毎讀人詩必為探源委發凡例解脉絡<lb/>
審音節辨清濁權輕重片善不掩㣲纇必指如老吏斷<lb/>
<pb n="KR4h0152_WYG_473-13b"/>
獄文峻網密絲毫不相貸雖貽人怒罵不恤也性踈宕<lb/>
不修威儀貴人延客愿麻衣草屨足脛赤露坦然於其<lb/>
間劇談豪飲旁若無人家甚貧衆雛嗷嗷張口待哺負<lb/>
高氣又不能從容俯仰其枯槁憔悴流離頓踣一假詩<lb/>
以鳴雖百沮之餘其耿耿自信者不少變元光初李獻<lb/>
能元好問在孟津愿徃見之獻能為設美饌愿放箸嘆<lb/>
曰平生飽食有數毎見吾二弟必得嘉食明日道路中<lb/>
又當與老飢相抗去矣㑹有一日辛老子偃仆栁泉韓<lb/>
<pb n="KR4h0152_WYG_473-14a"/>
城之間以天地為棺槨日月為含襚狐狸亦可螻蟻亦<lb/>
可耳聞者悲之辭曰天生爾才胡不汝騁麻衣如墨下<lb/>
不掩脛下不掩脛不過寒我我食無所我生其可水豈<lb/>
無藻山豈無薇茍非吾有我敢采之市魁屠伯彼豈無<lb/>
食我腹雖虚我腰肯折抱節而終我則奚憾烏鳶螻蟻<lb/>
上下何辨爾貧固甚爾守則多不義而富其如爾何李<lb/>
汾字長源平晋人曠達不羈好以竒節自許避亂入闗<lb/>
闗中無一人敢與相軒輊者元光末用薦書得從事史<lb/>
<pb n="KR4h0152_WYG_473-14b"/>
館從事職名謂之書冩特抄書小史耳汾素髙亢不肯<lb/>
屈世乃今以斗食故人以府史畜之殊不自聊館中諸<lb/>
人又多新進小生史家凡例或未能盡知就其所長有<lb/>
不滿汾一笑故刋修之際汾在傍則蓄縮慘沮握筆不<lb/>
能下汾正襟危坐誦左丘明司馬遷文數百言音吐甚<lb/>
洪暢誦畢顧四坐曰看秉筆諸人積不平乃以嫚罵官<lb/>
長訟于有司証左相半踰年不能决右丞師中遣東漕<lb/>
掾置酒和解之尋入闗驅馬來京師日以馬價佐歡道<lb/>
<pb n="KR4h0152_WYG_473-15a"/>
逢怨家則畫地大數而去㑹恒山公武仙在鄧汾徃説<lb/>
之署行尚書省講議官既而㕘知政事思烈與仙相異<lb/>
同懼汾言論遂害之汾孝友亷介過人者甚多寧寒飢<lb/>
而死終不作寒乞聲向人又善為詩清壯磊落有幽并<lb/>
豪俠慷慨之氣人以是稱焉辭曰奎星光光今何其昏<lb/>
大河東流遑恤無人金匱石室藏我冊書豈伊羣児所<lb/>
堪穢之我言弗信弗信從汝丘明雖鬼其文不死既不<lb/>
我嘉覆謂我僣我視我觚有淚如霰黄霧四塞黒白誰<lb/>
<pb n="KR4h0152_WYG_473-15b"/>
分彩鳯無華山貍有文悠悠蒼天曷其有常自古莫不<lb/>
然爾又何傷劉昻霄字景元一字委房陵川人聰敏絶<lb/>
人或戲取市家日厯鱗雜米鹽者令讀之一過無脱遺<lb/>
以故其學無所不窺六經百氏外世譜官制與兵家成<lb/>
敗為最詳為人細瘦似不能勝衣好横䇿兀坐掉頭吟<lb/>
諷幅巾大袖談辭如雲四筵聳聽噤不得語遇其飲酒<lb/>
眼花耳熱後其鋒愈不可當不知去古談士為逺近餘<lb/>
子不論也嘗用門資叙調慶陽軍器庫使不就諸公方<lb/>
<pb n="KR4h0152_WYG_473-16a"/>
薦試宏辭未幾卒辭曰陋儒拘拘以簡為常目視環堵<lb/>
不知有四方狂瀾既倒誰復迴之氣葢一世獨爾能之<lb/>
上自黄虞下逮五季一隙必燭何有幽邃或觸其機談<lb/>
辭如雲誰非男子有舌無聲我豈誇多我豈鬭靡一物<lb/>
不知吾儒所恥獨立千古上遡寥絶爾身雖窮爾名豈<lb/>
滅雷淵字希顔别字季黙渾源人崇慶二年進士授涇<lb/>
州録事不赴改東平府録事以勞績遥領東阿縣令東<lb/>
平河朔重兵處也驕將悍卒不可制淵出入軍中偃然<lb/>
<pb n="KR4h0152_WYG_473-16b"/>
不為屈不數月家有淵畫像雖大將亦不敢以書生遇<lb/>
之調徐州觀察判官召為荆王府文學兼記室叅軍轉<lb/>
應奉翰林文字同知制誥兼史院編修官拜監察御史<lb/>
巡行河南搒掠贓吏風采凛凛蔡下一兵與權貴人有<lb/>
連時以藥毒民家牛馬以小直脅取之淵捕得數以前<lb/>
後罪杖殺之老㓜聚觀交口稱快然亦坐是失官尋用<lb/>
宰相侯莘卿薦除太學博士再遷應奉終于翰林修撰<lb/>
累官大中大夫先是正大間元兵突入倒迴谷勢甚張<lb/>
<pb n="KR4h0152_WYG_473-17a"/>
平章芮公逆撃之突騎退走填壓谷溪中不可勝筭諸<lb/>
將議不定釋之勿追淵請急殱之主兵者不能用後聞<lb/>
北兵狼狽而西馬多不暇入御始悔不從淵言淵學甚<lb/>
博文甚竒為人軀幹雄偉髯張口哆顔渥丹眼如望洋<lb/>
遇不平則疾惡之氣見於顔間或嚼齒大罵不休雖痛<lb/>
自摧抑卒亦不能變也食兼三四人飲至數斗不亂生<lb/>
平慕孔融田疇陳元龍之為人雖其文章號一代不數<lb/>
人在淵仍為餘事耳淵之友髙廷玉李純甫亦以竒節<lb/>
<pb n="KR4h0152_WYG_473-17b"/>
自負人號之為三傑云辭曰爾心之勁爾氣之剛嫉惡<lb/>
如仇不問暴強將指出巡面冷如鐡霜簡所加邪蒿即<lb/>
折才豈止斯兵筭又長眼見千里孰曰不明志不獲伸<lb/>
多士短氣其書徒存九原能起埃風四來式脂式韋有<lb/>
髯如㦸妾婦之為我俗之昏誰復繼君茫茫九州敢謂<lb/>
無人雷琯字伯威坊州人志英邁博學能文以薦書從<lb/>
事史館調八作司使初并州李汾與琯同在館中以高<lb/>
蹇得罪琯徃送之信陵攜酒酹魏公子墳握手痛飲後<lb/>
<pb n="KR4h0152_WYG_473-18a"/>
去客陽夏以鞭擊酒壺作楚聲歌自言去國十年甲兵<lb/>
滿天地短兵疋馬來自西北將起楚漢間竒才劍客與<lb/>
游而不可得當是時金巳遷汴大河以東北盡山東西<lb/>
抵闗輔大軍長驅徙少壯數萬人殺之居庸關外自黄<lb/>
河洛陽三門析津至丕之源雀鎮凡二千餘里潼關一<lb/>
帶西南邊山大小關隘亦一千餘里各分地界統以總<lb/>
帥夜則傳令坐守冬則燃草敲氷兼以闗輔大飢秦民<lb/>
死者相枕藉琯皆悲之作商歌十章冩其情曰秦予父<lb/>
<pb n="KR4h0152_WYG_473-18b"/>
母國也而一至此乎竟淚下不能食乃出竒䇿白宰相<lb/>
宰相不能聽琯去不知所之辭曰北風泱泱海水為竭<lb/>
俯視神京不隔一髮舉鞭擊壺歌聲愈苦來自西北短<lb/>
衣疋馬我淚既盡以血繼之天門九重曽莫聞知孰秉<lb/>
國鈞我將自薦反謂我狂斥去如箭商顔有芝豐蔚葳<lb/>
蕤可以葆神可以樂飢長徃不返誰甘幽深赤日在天<lb/>
亷明我心<lb/>
　　祭胡仲申文<hi>方孝孺</hi>
<pb n="KR4h0152_WYG_473-19a"/>
上下百載四方萬里心所敬者數人而巳惟數人中少<lb/>
達多窮或困其始或艱其終謂天使然天實何故賢者<lb/>
奚為為天所惡謂為偶爾智力可圗孰云君子不及鄙<lb/>
夫人之所重天之所輕其所至靳宜與禍并汲水于隣<lb/>
終世不怒試攘珠玉挺劍相顧造化之機變怪詭竒恒<lb/>
以示物使物莫窺儒者多言抉發幽秘陵轢鬼神譏切<lb/>
天地人之至情忌人揣摩矧造化者寕不譴呵是以賢<lb/>
哲多困不逢百無所能乃宜公卿富貴一時電滅漚起<lb/>
<pb n="KR4h0152_WYG_473-19b"/>
有以自立百世不死較其所獲多寡可量肯舍八珍而<lb/>
取糟糠嗟若先生其又何悲不競斯須千載是貽命不<lb/>
榮身禄不逮嗣人以為報道不在此其中所蓄月朗日<lb/>
温著為文章追配古人風雲之變江海之深元酒太羮<lb/>
粹璧精金惟所欲言無不如意聲名赫奕昭灼當世曠<lb/>
視宇宙奚古奚今有盡者身無窮者心凡人所難深探<lb/>
獨得余復何嗟為天下惜斯道不振文弊質凋環目顧<lb/>
之一何寥寥兹巳可憾聞者嘆咨况在不肖嘗辱見知<lb/>
<pb n="KR4h0152_WYG_473-20a"/>
違濶幾何墓草巳宿音容儀度宛在耳目後先相禪若<lb/>
晝夜然敢謂寡陋不圗其傳已死而生逾逺彌燿叙奠<lb/>
矢辭如己是報<lb/>
　　哀唐衢辭<hi>王達</hi>
唐衢韓公退之同時人也性耿介落落有大志不妄與<lb/>
人交人亦莫知其所負衢于學發憤研究不少自廢然<lb/>
累舉不中人咸笑之衢則不以為意也衢能詩詩多悲<lb/>
思激烈而感創讀之使人慨然有動于中衢徃徃見人<lb/>
<pb n="KR4h0152_WYG_473-20b"/>
文章有傷激者必大哭涕泗滂沱而弗能已毎與人言<lb/>
論既别發聲一號竒韻嗚切聞者莫不為之酸鼻人皆<lb/>
以衢善哭而不知其所以哭也獨退之識其人贈以詩<lb/>
曰虎有爪兮牛有角虎可搏兮牛可觸柰何君獨抱竒<lb/>
才手把鋤犁餓空谷當今天子急賢良匭函朝出開明<lb/>
光胡不上書自薦達坐令四海如虞唐退之之意詎非<lb/>
以衢之才迴出一世而反不逮乎瑣瑣者邪樂天亦有<lb/>
詩曰賈誼哭時事阮籍悲路岐唐生今亦哭異代而同<lb/>
<pb n="KR4h0152_WYG_473-21a"/>
悲而樂天以誼之才方衢矣舊史附衢于退之傳後新<lb/>
史則又削之何君子命薄者有若是之不偶哉吁有人<lb/>
負竒才如賈誼當世既莫知之後世又莫知之不既深<lb/>
可悲乎俾無退之樂天則天地間空生此材矣是以君<lb/>
子貴成人焉天㳺道者讀退之樂天二詩深嘆衢之不<lb/>
偶作哀辭于千載之下炷香盃酒酹衢于千載之上仰<lb/>
天大慟衢其知邪凄風西來吾知衢不能不知我心也<lb/>
辭曰蘭生於幽谷兮為衆穢之所翳玉産於崑崗兮以<lb/>
<pb n="KR4h0152_WYG_473-21b"/>
碔砆為同類匪良玉之靡良兮寡不能敵衆嫮之聫勢<lb/>
衆勢之聫兮固己密比而難攻此芳馨之潤潔兮幸不<lb/>
掩于匠目之與春風衢乎衢乎爾材雖竒兮何造物之<lb/>
靡通但千載之下識衢之𢎞濶兮賴樂天之與韓公世<lb/>
之媕婀讒嫉擠人於極地者讀二公之詩兮烏知其不<lb/>
額泚而心懜<lb/>
　<lb/>
　明文海巻四百七十三<lb/>
</p>
<p>
</p>
  </div>
</body>
</text>
</TEI>
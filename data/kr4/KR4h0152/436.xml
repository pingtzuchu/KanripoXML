<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百三十六</head>
    <p>
<pb n="KR4h0152_WYG_436-1a"/>
欽定四庫全書<lb/>
　明文海卷四百三十六　　　餘姚黄宗羲編<lb/>
　　墓文八<lb/>
　　　文苑<lb/>
　　祝先生墓誌銘<hi>陸粲</hi>
先生諱允明字希哲蘇之長洲人也其先出古太祝以<lb/>
官氏或曰黄帝之後封於祝以國氏云七世祖碧山勝<lb/>
國時由松江來守郡後卒官一子留於蘇遂為蘇人祖<lb/>
<pb n="KR4h0152_WYG_436-1b"/>
顥正統已未進士終山西布政司右參政父瓛母徐氏<lb/>
大學士武功公女先生少穎敏五嵗作徑尺字讀書一<lb/>
目數行下九嵗能詩有竒語既天賦殊特加内外二祖<lb/>
咸當代魁儒耳濡目染不離典訓稍長遂貫綜羣籍稗<lb/>
官襍家幽遐嵬瑣之言皆入記覽發為文章崇深鉅麗<lb/>
横從開闔茹涵古今無所不有或當廣坐詼笑襍遝援<lb/>
毫疾書思若泉湧一時名聲大譟嵗壬子舉於鄉故相<lb/>
王文恪公主試事手其卷不置曰必祝某也既而果得<lb/>
<pb n="KR4h0152_WYG_436-2a"/>
先生文恪益自喜曰吾不謬知人自是連試禮部不第<lb/>
當道奇其才㑹修史将名薦之弗果初仕興寜令地介<lb/>
嶺海民尚譁訐惑於禨祥先生示之禮簡進秀異授以<lb/>
經學親為講解遂一變其俗羣盜竄處山谷時出焚敓<lb/>
為設方畧一旦捕得三十餘輩邑以無警稍遷通判應<lb/>
天府亡何乞歸又五年卒春秋六十有七夫人李氏鄉<lb/>
先生太僕少卿應禎之女子男二長續進士入翰林累<lb/>
遷陜西按察副使次側出幼未名女嫁潮州府經厯王<lb/>
<pb n="KR4h0152_WYG_436-2b"/>
穀禎先生簡易髙曠不樂拘檢在衆若無能者然默而<lb/>
好深湛之思時獨居著書解衣盤礴游心𤣥間賓客來<lb/>
者叩戸呼之若弗聞也性善書出入魏晉諸家晚益奇<lb/>
縱或購得之輙藏去為榮喜奨掖後進終身不言人過<lb/>
其為家未嘗問有餘得俸祿及四方餉遺輙召所善客<lb/>
與噱飲歌呼費盡乃已或分與持去不遺一錢故其歿<lb/>
也㡬無以殮云先生少有意用世既濩落不試一發於<lb/>
文雖聲實閎振猶非其志也所著書合詩文集為數百<lb/>
<pb n="KR4h0152_WYG_436-3a"/>
巻藏乎家陸粲曰斯文之用與天地準由漢氏來纘言<lb/>
之士臻於斯極者亦僅可數己明興百年士猶膠守章<lb/>
句未覩其恢然者也乃憲考之際始彬彬矣祝先生由<lb/>
諸生起覃精發藻横逸踔厲超追古昔盛哉若其湛浮<lb/>
自得龍變不羈大觀逍遥廓然離俗矣夏侯湛贊東方<lb/>
生云明濟開豁包含𢎞大㧞乎其萃游方之外者殆先<lb/>
生哉先生歿以嘉靖丙戌冬十有二月二十七日又明<lb/>
年戊子冬閏十月十六日𦵏横山丹霞塢太原王寵撰<lb/>
<pb n="KR4h0152_WYG_436-3b"/>
其事行粲為之銘銘曰<lb/>
惟聖有文自天啓之其卒敝刓孰振起之猗嗟先生發<lb/>
天之明達聖之經播為噌吰舉世震驚維時弗逢食貧<lb/>
以終獨昌其辭以爥羣䝉横山之原崇四尺者先生之<lb/>
墳後勿壊傷視此名文<lb/>
　　天池山人陸子𤣥墓志銘<hi>陸粲</hi>
天池山人陸子𤣥者吾弟也名灼更名采世吳人吳之<lb/>
西境有山曰天池盖道書所稱可以度世者也君意慕<lb/>
<pb n="KR4h0152_WYG_436-4a"/>
之因自謂山人云君生踔厲英發始為校官弟子不屑<lb/>
守章句縱學無所不觀從其婦翁故太僕少卿都公游<lb/>
銳意為古文辭尋以例升太學益務精進視當世顯人<lb/>
名能文章者輙徃蹐門自通贄以所業皆一見賞愛其<lb/>
名遂隠然以起自江以東學士多延頸願交者而君意<lb/>
獨自許用世謂功業可立取時時於廣座中奮然抵掌<lb/>
論天下事語多觸時禁客不樂聞稍稍引去或目笑之<lb/>
君色自如不為止在太學二十年累舉輙躓遭世玩侮<lb/>
<pb n="KR4h0152_WYG_436-4b"/>
中不能無少望日夜與所善客劇飲歌呼為樂間出游<lb/>
或經月忘返槖中装無一錢從者以告若弗聞也東登<lb/>
泰岱賦游仙三章慨然有輕舉之志南踰閩嶠徘徊武<lb/>
夷諸山語人曰世無知我者吾聞京師天下豪傑輻輳<lb/>
又燕趙多慷慨士吾且徃觀焉儻庶㡬乎行半道病還<lb/>
及家意頗惘惘夜中數起東西行謂余曰日者言吾嵗<lb/>
行在酉當厄今吾形神不相攝矣吾殆将死也因屛人<lb/>
屬余後事其言悽愴不忍聞兄弟相對欷歔泣數行下居亡<lb/>
<pb n="KR4h0152_WYG_436-5a"/>
何竟不起傷哉是歳嘉靖丁酉九月二十二日也年四<lb/>
十一後八年乙已十二月十三日乃𦵏其地實天池之<lb/>
麓亦若其㝠契云陸於吳為著姓宋季始家陳湖之上<lb/>
吾先君諱應賔母夫人胡氏有三子君最少先取都公<lb/>
女繼取鄒氏子男二長舒枝都出府學生次敬枝側出<lb/>
女一鄒出適太學生陳沛孫男二嘉禾嘉栗君性倜儻<lb/>
不羈與人游處輸冩心腹無所隠匿每揚㩁今古品藻<lb/>
人物機辨鋒出莫能窮者而彊執自信不肯屈折徇俗<lb/>
<pb n="KR4h0152_WYG_436-5b"/>
雖故所親善一弗當意則面斥之或致怨懟不恤也於<lb/>
文喜稱六代詩初規摹盛唐晚宗謝康樂造語徃徃似<lb/>
之居閒弄筆游戲為近體樂府若調笑率然之作亦醖<lb/>
藉可喜獨好聞國朝故實所至延訪勤切率多聞人所<lb/>
未聞者他如幽冥物怪黄冶變化之言靡不采獲著之<lb/>
編録黠者或謾言以中其意君亦傾聴勿疑聞有奇人<lb/>
異書不逺數十百里走求之其篤好如此余與君少俱<lb/>
侍吾伯兄子徵學議論下上自相師友而嗜好畧同方<lb/>
<pb n="KR4h0152_WYG_436-6a"/>
賴焉以相規切庶有益乎而君棄余死矣銘曰<lb/>
吴有奇士陸氏子𤣥生不逢時又弗永年嗚呼悲夫<lb/>
　　大石山人夀藏銘<hi>瞿景淳</hi>
大石山人者姓顧氏諱元慶蘇之長洲人也顧在吴為<lb/>
著姓入國初有諱仲賢者任淮陽倅三傳至山人曽祖<lb/>
以禮以禮生瓊瓊生巖巖取吴氏繼劉氏生子七人山<lb/>
人其仲也始山人祖父性孝友稱為長者有丈夫子八<lb/>
人多以髙貲雄里中山人父倜儻頗疎於治生然好賔<lb/>
<pb n="KR4h0152_WYG_436-6b"/>
客集方伎有俠士風山人兄弟多纎嗇殖產山人獨以<lb/>
圗書自娱意有所適雖叢說不棄所纂述自養生家以<lb/>
及諸史燦然雜陳以故竒偉博習之士尤多好之乆與<lb/>
之游山人稱說古今亹亹不竆間游戲翰墨瀟灑夷曠<lb/>
得作者遺意故山人雖窮居而隠然名重士林搢紳先<lb/>
生多折節與交山人故居埭川後徙通安里有山巋然<lb/>
光照庭户山人玩而樂之時與同志嘯咏其間因規大<lb/>
石塢為壽藏表以貞松曰人生行樂耳即有不諱吾将<lb/>
<pb n="KR4h0152_WYG_436-7a"/>
葬焉因自號為大石山人且以生誌屬余云余少習知<lb/>
山人文雅甚都竊怪其與衆異趨疑其有阮嗣宗之放<lb/>
達也邇嵗山人執父喪余徃弔之山人貌甚毁瘠杖乃<lb/>
僅起心益重之既余登山四望窮勾吴之墟慨然歎曰<lb/>
嗟乎此泰伯之所以從遁也夫古人意有不存即視天<lb/>
下猶敝屣况下焉者乎既而徘徊夷猶南望震澤東望<lb/>
胥口傷子胥之不終至為流涕思欲起范蠡而挹其緒<lb/>
風乃知山人之意逺矣今山人不以後事為諱而屬余<lb/>
<pb n="KR4h0152_WYG_436-7b"/>
以誌銘盖将齊生死等彭殤超然與元化共游窮逹之<lb/>
際又惡足為山人言哉山人配王氏誥封詹事府翰林<lb/>
院侍讀學士王公朝用之女子男四人曰誥曰諌曰議<lb/>
曰謖各事耕讀不愧山人云銘曰<lb/>
雲觸石兮山㝠㝠龍翕忽兮雨下零忽雲收兮雨止獨<lb/>
山石兮青熒豈動者不處兮而靜者永寜吟山風兮玩<lb/>
山月固将永托乎山靈<lb/>
　　南京國子監祭酒槐野王公行状<hi>瞿景淳</hi>
<pb n="KR4h0152_WYG_436-8a"/>
嗚呼槐野王公之卒三年矣淳每念疇昔瞻望西岳輙<lb/>
欷歔不能止思欲一拜几前無從也今年丁已春公母<lb/>
太孺人将圖葬公乃馳一介走京師乞銘於當世名公<lb/>
且屬某編次行事顧某誠固陋不足以知公然公從弟<lb/>
維新所述甚核而文參諸吏部司勳南君所覩記宜得<lb/>
其大都謹拜述如太孺人教公姓王氏諱維禎字允寜<lb/>
别號槐野陜西華州人也其先昌平州人始祖諱伯牙<lb/>
者由進士任河南憲副左遷華州稅課局大使因家焉<lb/>
<pb n="KR4h0152_WYG_436-8b"/>
伯牙生處士得得生真定縣令徽處士和和生子六人<lb/>
處士原其行五也原生子二人長曰載號文菴次曰軒<lb/>
號質菴文菴公配劉氏以正徳丁夘十一月二日生公<lb/>
王氏之家華州者至公凡六世矣世以文行相後先故<lb/>
遂為闗中望族云公生而風骨峻岐文菴公督令就學<lb/>
甫十嵗即善舉子業復多博習古文辭為文疏宕爽朗<lb/>
經師異之曰大王門者必此子也文菴公亦喜甚甫弱<lb/>
冠督學漁石唐公鳳泉王公咸以國士期之嵗辛夘舉<lb/>
<pb n="KR4h0152_WYG_436-9a"/>
於鄉越乙未舉進士選授翰林院庶吉士讀書中秘三<lb/>
閱年乃授檢討自同館咸推譲公才後文菴以公貴䝉<lb/>
恩贈徵仕郎翰林院檢討母劉氏封為太孺人云公傷<lb/>
文菴公早世祿養不逮太孺人復以乆客京邸思歸丁<lb/>
酉冬充册使副便道奉太孺人西歸而祭文菴公墓焚<lb/>
黄寫哀太孺人有女許字東生䕫䕫故仕族家稍削公<lb/>
特厚其資嫁之仍嵗時餽遺不絶以順適母意又明年<lb/>
已亥公留内子東孺人侍太孺人家居單車復命再閱<lb/>
<pb n="KR4h0152_WYG_436-9b"/>
時㑹東孺人卒公感泣且念母獨居無侍故肺疾寖劇<lb/>
具疏以請得賜歸侍養越辛丑復奉太孺人如京師甲<lb/>
辰㑹試為同考官取士號多得人乙已冬太孺人念其<lb/>
女忽忽不樂時公與纂修㑹典重違母意復疏請得奉<lb/>
太孺人歸以丁未春還史館繹舊業逮巳酉以九載考<lb/>
績乃晉秩為修撰方公以盛年登朝而積勞取貴可嵗<lb/>
月計然公欲娱太孺人每遲囘家居公誠賢者知所重<lb/>
固不以彼易此也庚戌㑹試復為同考官公發䇿詢士<lb/>
<pb n="KR4h0152_WYG_436-10a"/>
畧曰今大同邊垣既以底績而薊州一路顧有遺謀自<lb/>
今作之西接宣府東抵山海為邊千二百里使幹濟之<lb/>
臣戮力經營患可少止是年秋敵果自薊州入天子採<lb/>
羣臣議特設總督大臣一人使專備遼薊其議盖自公<lb/>
發之冬十月㑹試武舉公為主考官仰天祝曰是安得<lb/>
徇國之人而收之以裨國用臨卷品士必先謀識所進<lb/>
武弁亦多得人公燕居好觀古今名臣經畧凡闗隘阨<lb/>
塞備禦疏宻之詳皆能厯厯指陳不俟按圗其用世意<lb/>
<pb n="KR4h0152_WYG_436-10b"/>
氣立談可知也辛亥冬詔晉秩為右春坊右諭徳署南<lb/>
京翰林院事公念南京王業根本控江海上游宜早戒<lb/>
不虞每搢紳過從輙訊兵馬錢榖之事人或以為迂無<lb/>
何㑹倭奴寇下江諸郡始服公先識時洛陽孫公以工<lb/>
部尚書攝兵部事公馳就議事即日恊同内外守備振<lb/>
揚兵威固守要害冦知有備遂遁去公謀居多甲寅夏<lb/>
有詔召還宮坊時太孺人留闗中便道歸省且疏請終<lb/>
養天子不可吏部移文促公還任惶懼就道既入見復<lb/>
<pb n="KR4h0152_WYG_436-11a"/>
申前疏留中不報乙夘秋命主順天府鄉試士類忻忻<lb/>
多自幸入公彀中公凡四入試塲每録出士爭傳觀謂<lb/>
眞班馬之匹云時公方嚮用㑹太孺人遘末疾公聞報<lb/>
驚仆失聲悲號寝食俱廢復披瀝請終養乆之乃晉秩<lb/>
為南京國子監祭酒謝恩畢即日陛辭倍道西馳不數<lb/>
日過西岳為文虔禱請以身代母太孺人聞公至病亦<lb/>
少愈是年冬闗中地大震山摧川溢城郭廬舍多傾毁<lb/>
民人壓死者過半而公亦不免實嘉靖乙卯冬十二月十<lb/>
<pb n="KR4h0152_WYG_436-11b"/>
三日悲夫悲夫傳稱天道無親惟與善人若公之念母<lb/>
好爵不靡非所謂善人耶而卒罹此曩所稱天道信耶<lb/>
否耶豈天地閉塞賢哲将隠公固不能獨違也公性孝<lb/>
友始為諸生時喪文菴公哀毁骨立比既貴每在告事<lb/>
仲父質菴恭順唯諾如事文菴公與從兄弟維祺維新<lb/>
維厚羣居怡怡友恭藹然人不知為從兄弟也從姪吉<lb/>
兆少孤貧公異其質資給就學撫而教之甚備今為郡<lb/>
學生念族蕃有貧不能喪𦵏者割地立塋俾以昭穆次<lb/>
<pb n="KR4h0152_WYG_436-12a"/>
第即𦵏其中嵗饑則出粟以贍族有婚喪亦如之故族<lb/>
人多徳公云公素剛直少不當意即時貴必面斥其過<lb/>
人或不堪然與人交不渝終始誠意懇至迥出俗輩里<lb/>
中孫通判某居官清苦夫婦歿垂三十年其子不能𦵏<lb/>
公為買地𦵏之其與人之周多類此故雖素不恱公者<lb/>
亦服公髙義公雅意經世然優游館閣積二十餘年訖<lb/>
不當任故不及以功業自見時托之著述今有稿三十<lb/>
餘卷逹人君子取而玩焉亦可以識其微意之存也公<lb/>
<pb n="KR4h0152_WYG_436-12b"/>
先配東氏兵部車駕司郎中東君魯之女生男二曰逢<lb/>
春長春俱不育繼配安陽丞郭君從禮之女生女二長<lb/>
許舉人東君棐子某歿於室次許今吏部稽勳司主事<lb/>
南君軒季子學嗣側室宋氏生男一曰京闈復聘東君<lb/>
棐女尋舊好也太孺人卜以某年月日𦵏公少華山麓<lb/>
祖塋之次於戲公為闗中偉人咸期以公輔然厯官僅<lb/>
四轉享年僅四十有九何去之忽也然公文章節概傳<lb/>
千百年猶當赫赫在人則公雖死猶生矣淳本海濵鄙<lb/>
<pb n="KR4h0152_WYG_436-13a"/>
生甲辰之春荷公首薦入史館從公後每辱訓廸愧淺<lb/>
中弱植不克副今公己矣豈名山之頽哲人之萎數固<lb/>
相符如古所歎乎敢忘固陋取公遺事論次如右惟大<lb/>
人先生擇而賜之銘公雖不幸亦可瞑目矣夫<lb/>
　　中憲大夫翰林院提督四譯館太常寺少卿李公<lb/>
　　　墓誌銘<hi>殷士儋</hi>
嘉靖初文治恬熙羣良彚進於時仕於中朝者有八才<lb/>
子稱中麓李公其一也公以隆慶二年二月望日卒於<lb/>
<pb n="KR4h0152_WYG_436-13b"/>
家嗣子幼弱里中無賴稍稍齮齕之而一二有司復持<lb/>
之急以故不克㐮事者數年至是始議以壬申某月日<lb/>
𦵏公緑原村祖塋前期嗣子持狀来請銘余曰公吾邦<lb/>
之良也矧頗悉其行事銘惡可辭按狀公名開先字伯<lb/>
華中麓其别號也先本伯陽之裔居隴西者最著其後<lb/>
始自隴西徙長城嶺又自長城嶺徙緑原村於是遂為<lb/>
章邱人數傳有名子瞻者公曽大父也子瞻生聰皆邑<lb/>
諸生聰生淳正徳庚午舉於鄉取於王而生公以公貴<lb/>
<pb n="KR4h0152_WYG_436-14a"/>
累贈奉直大夫吏部驗封貟外郎王累封太宜人公以<lb/>
毛詩舉嘉靖戊子山東鄉試第二人明年成進士授户<lb/>
部雲南司主事乆之調吏部考功厯稽勲驗封貟外郎<lb/>
郎中己又改司文選尋擢太常寺少卿提督四譯館居<lb/>
無何罷歸盖家居者二十年而卒公生而卓犖穎異七<lb/>
嵗善屬文讀書一見輙成誦而又即知聲律吟咏之學<lb/>
稍長補博士弟子貟里中有繇役苦公公自言於令令<lb/>
面試大竒之為復其家於是齊魯章縫之士咸嘖嘖推<lb/>
<pb n="KR4h0152_WYG_436-14b"/>
轂李生矣未㡬贈公捐館舍公哀毁盡禮巳又喪其祖<lb/>
母某公持服如贈公鄉人稱之服除遂連舉進士嘗運<lb/>
餉金詣寜夏當是時闗中有兩太史康公海王公九思<lb/>
家在武功鄠杜之間公業聞兩公名及使還過訪之此<lb/>
兩公者俱以才自雄睥睨一世乃見公獨懽然相得為<lb/>
留數日始别復移書唐太宰薦之抵家以疾在告者踰<lb/>
年始授户部主事户部為金榖劇曹而公所督太倉栗<lb/>
時尚有中貴人監之公不競不絿委曲調停無撓法焉<lb/>
<pb n="KR4h0152_WYG_436-15a"/>
復奉命出理徐州倉頃之以望調吏部為太宰汪公鋐<lb/>
所器重故任吏部者率矜崖岸髙自標致扄門謝賔客<lb/>
雖親故人不相接以示尊倨公顧數與諸交游以詩文<lb/>
相賡和暇則浮白對奕談笑竟日而無廢事卒之人莫<lb/>
敢干以私而稱吏部能謝絶請謁亦卒無踰公者公既<lb/>
負才氣居銓衡要路素抗直不善事權貴人而諸僥倖<lb/>
見抑者又日媒蘖之時柄臣銜公不附己遣邏卒㢘公<lb/>
隂事乆之無所得終不釋公至是盖己遷太常矣㑹九<lb/>
<pb n="KR4h0152_WYG_436-15b"/>
廟災公例上疏自陳竟中以他事令公歸歸時年才四<lb/>
十耳居六嵗而配張宜人又卒六嵗而太宜人卒公哀<lb/>
毁彌甚每哭輙撫棺號曰天乎乃不令母見開先舉子<lb/>
耶盖遲遲者越八年始𦵏焉公故嘗病脾間歳作不至<lb/>
劇丁夘秋乃大作踰年竟不起距生於𢎞治壬戌八月<lb/>
二十八日凡六十有八嵗配張氏即先公卒者繼王氏<lb/>
齊東人咸有懿行可稱述嗣子名春塢娶康氏太守廸<lb/>
吉女公少博學彊記有大志所與交皆當世知名士以<lb/>
<pb n="KR4h0152_WYG_436-16a"/>
意氣相許遇事籌畫剖析多出人意表徃先皇帝幸承<lb/>
天嘗命少傅翟公廵九邊云翟公議自遼東始業己行<lb/>
矣公獨請間謂曰公國家重臣也主上所倚任京師宻<lb/>
邇當路塞藩籬單弱敵飈迅可至今車駕在江漢公奈<lb/>
何復去京師令緩急不相及乎公徃宜自宣大此聲實<lb/>
相副萬全之畫也翟公瞿然悔失計拊手謝曰老誖不<lb/>
任事微君幸教㡬失之卒改行如公䇿公之慷慨知大<lb/>
計皆此類也於戲以彼其才假令秉筦鑰之寄所建䜿<lb/>
<pb n="KR4h0152_WYG_436-16b"/>
必且掀掲可觀乃於方壮之年竟一蹶不復起雖致位<lb/>
卿貳稍稱通顯矣然實未究厥施也昔人論馮唐李廣<lb/>
有不逢時之歎乃先皇帝長馭逺攬臣下一言稱旨即<lb/>
不次待以卿相可謂有時而公卒擯棄不偶以死此又<lb/>
何說也比先皇帝上賔公聞之躃踊㡬絶意若無復有<lb/>
知已者公之情見矣公自罷歸稍益充拓舊學與荆川<lb/>
唐公念菴羅公約為天台雁蕩之遊值喪其内子不果<lb/>
行既而歎曰㑹心處不必在逺吾直巖居而川觀耳乃<lb/>
<pb n="KR4h0152_WYG_436-17a"/>
闢亭館招致四方賔客時時以其抑鬱不平之狀發之<lb/>
於詩尤好為金元樂府不經思索頃刻千餘言酒酣與<lb/>
諸賔客倚歌相和怡然樂也以是公之長篇短調㡬徧<lb/>
海内而名亦隨之人或以靡曼謂公者公不顧於戲古<lb/>
賢智之士抱琬琰而就煨塵者或傍山而吟或披髮而<lb/>
嘯或鹿裘帶索而歌要之其中皆有所負而未庸故縁<lb/>
此以自洩而世以恒度測之逺矣若公者毋亦有所負<lb/>
而欲洩也歟良可悲矣所著有閒居集十二卷襍集二<lb/>
<pb n="KR4h0152_WYG_436-17b"/>
十一種行於世系之以銘曰<lb/>
繡江之濵章邱是營誕此哲人維公以生譬彼韞玉為<lb/>
圭為璜僉曰良哉天衢而亨胡然中塌挂冠遺榮繡江<lb/>
清漪可以濯纓以觴以咏以怡我情千里伏櫪向風則<lb/>
鳴天地一噱泰山為輕古亦有言人貌榮名彼巧宦者<lb/>
四至九卿公豈不達遹駿有聲鬱鬱芊芊美矣佳城閟<lb/>
彼無疆視此勒銘<lb/>
　　黄先生墓誌銘<hi>皇甫汸</hi>
<pb n="KR4h0152_WYG_436-18a"/>
夫神駿伏櫪而駑駘驂乗蛾眉棄捐而勃屑進御瑜瑾<lb/>
韞匵而瓴甋騰價龍劔敝室而鉛刀發硎士亦有然者<lb/>
天乎人邪求士若此望世乂安得乎吴人於是乎搤□<lb/>
為黄生矣按状黄君諱魯曽字得之人稱為中南先生<lb/>
云其先河南汝寜人也宋元兵興間髙安公徙家袁州<lb/>
生斌少習孫吴書學撃劔騎射察觀英雄屬焉值徐夀<lb/>
輝破袁州以斌為萬户尋自偽漢亡歸髙皇帝從徇南<lb/>
昌授昭信校尉調禦蘇州遂家於吴君六世祖也生信<lb/>
<pb n="KR4h0152_WYG_436-18b"/>
信生景暉為武略将軍景暉生暐始棄武攻文以進士<lb/>
起家任比部郎決獄三輔以為神明生異號葵菴公君<lb/>
其仲子也生而穎慧過人葵菴善操其息立致萬金產<lb/>
析子各千餘君與弟省曽即五岳山人也盡以購書讀<lb/>
之父為譙譲對曰昔人謂黄金滿籝不如一經矧五車<lb/>
乎與其饒於貲孰若饒於學乎比部公聞而賢之弱冠<lb/>
並充弟子員竊鄙時義博綜羣籍探古文辭好竒縱譎<lb/>
為文閎衍莫能加焉長則方面巨耳修髯炯目昂軀山<lb/>
<pb n="KR4h0152_WYG_436-19a"/>
立偉然丈夫也丙子試南畿主司為李公廷相覽其巻<lb/>
深加歎賞置易第一録其論以獻不竄一字俾為後學<lb/>
式云屢上春官不第同年崔公桐時為少宗伯諷曰子<lb/>
日暮矣時不可失禮曹司務員缺姑屈効一官可乎君<lb/>
笑而拒之出曰咄嗟崔生安知余之心哉方今專重進<lb/>
士即才如董賈學擅班揚位躋卿貳勳垂竹帛問之非<lb/>
由進士終赧顔憾心矣是時抱志不屑謁選者余長公<lb/>
仲海鹽王生文禄耳嚴相聞之亦願見此三人三人不<lb/>
<pb n="KR4h0152_WYG_436-19b"/>
肯行天下想聞其風焉葵菴晚年任俠務博有大度茍<lb/>
不得盧千金捐於一擲無恨也以故家易凋落又廣置<lb/>
妾媵多生庶子卒無長物君事母王太孺人竭盡孝養<lb/>
譲其先人之廬以與諸弟而身自僦居委巷晏如也長<lb/>
兄太學生孝曽早卒撫幼妹長為治装嫁之錢生用商<lb/>
示以時義獲舉於鄉今為肥鄉令是也性狷介忤俗離<lb/>
羣寡所交遊弟省曽外惟王守王寵耳余兄弟以中表<lb/>
尤密八子齊名吴趨為之語曰黄家二龍王氏雙璧皇<lb/>
<pb n="KR4h0152_WYG_436-20a"/>
甫四傑鳳毛鸞翼同學莫敢仰視矣包山徐繗以藝交<lb/>
始終稱莫逆焉後遇太學張獻翼即投分歎曰恨得子<lb/>
之晚也兼以峻直不能容物邑令張舜元苛法於其僕<lb/>
斃於杖下君為發喪令蒲伏引慝里兒以催科逞侮君<lb/>
上書李莭推士允略曰一介不取僕之志也倚馬萬言<lb/>
僕之才也李覽之為歛容卒當侮者罪居父喪郡守胡<lb/>
公纘宗唁其廬就幕次稽顙曰衰絰不敢詣公庭以謝<lb/>
守辭而韙之其梗概皆此類亦以見當時守令賢於今<lb/>
<pb n="KR4h0152_WYG_436-20b"/>
逺矣已未之春年餘七十猶擔簦躡屩自潞河徒歩入<lb/>
京師其篤如此所著多憤世刺時之篇若令語士役議<lb/>
枕戈襍言序使服官政必多忠猷毅烈乃竟巳矣閒居<lb/>
弗豫時過其姪姬水城南精舍茂林修竹觴咏移日姬<lb/>
水者五岳子也嘗奉安石以遊承阿咸之賞者也是嵗<lb/>
業将北上趨治装把臂謂曰人各有志余豈智不逮而<lb/>
父耶盖五岳由辛夘舉於鄉亦置詩第一壬辰走京師<lb/>
觀樂而返後不更徃世盡髙之亡何君卒方其彌留猶<lb/>
<pb n="KR4h0152_WYG_436-21a"/>
不忘一第悲哉是為嘉靖辛酉六月晦生當𢎞治丁未<lb/>
三月朔享年七十有五云娶徐氏都御史徐公源之孫<lb/>
繼蒋氏側室趙氏男三長道美郡學生先辛次道貴次<lb/>
河水俱郡學生孫男三道貴生嘉瑞郡學生嘉徳河水<lb/>
生嘉榖尚幼道貴等卜隆慶某年月日奉公柩厝於靈<lb/>
巖西麓之新阡踰十年所而後克葬傷哉貧也状即姬<lb/>
水手勒粲然華矣然詳於論文而畧於紀事余稍増益<lb/>
所聞至云文喜左氏荘騷太史得其曠婉詩喜曹謝岑<lb/>
<pb n="KR4h0152_WYG_436-21b"/>
李黄孟得其健逸皆實録也余復何贅焉而妄人詆其<lb/>
不嫻於藝何哉白首牖下誦覽不輟鉛槧日操多所校<lb/>
輯若孔氏家語兩漢博聞漢唐晉四傳唐詩二選仙家<lb/>
四書大咍小咍録詩說諸集行於世及隠居北遊閒居<lb/>
客中諸集散逸頗多盖㐮陽綴不逮意茂陵稿輙屬人<lb/>
也河水挺濟美之才負紹述之志旁搜博采題曰天中<lb/>
集徐君序而傳之所謂愛奇凌誕率任天衷藴藻沈思<lb/>
獨持氣骨要亦知己之言哉二孤請銘銘曰<lb/>
<pb n="KR4h0152_WYG_436-22a"/>
矯矯黄君希世竒寶鸞鶩匪羣竽瑟違好莫為之先蟠<lb/>
木登廟伊誰之愆荆璧委耀原君屢貧孔行卒老夸死<lb/>
馮生均湮腐草氣吐虹霓塞於蒼昊卜宅靈巖别開京<lb/>
兆辭乏中郎曷彰有道徃矣餘名来斯允詔<lb/>
　　眀吏部文選清吏司員外郎王君墓表<hi>皇甫汸</hi>
吏部文選員外郎王君卒其門生陸尚寶師道狀其行<lb/>
友人王參議庭為之銘足以闡懿生平垂休来葉矣諸<lb/>
孤謂余與君乙酉同舉於鄉巳丑同升於朝交最篤而<lb/>
<pb n="KR4h0152_WYG_436-22b"/>
知更深也請表其顯且大者聊補誌状所未備云君諱<lb/>
榖祥字祿之惟辛酉君以降而上世嘗誦酉室者適符<lb/>
其生因題其居而自稱酉室云系出太原晉末徙閩之<lb/>
福清唐水部棨為世譜載其先大雅慎㣲皆起進士傳<lb/>
至八世祖仲舉贈奉議郎始遷吴之長洲生蘋仕宋為<lb/>
著作郎終中大夫生敏精於醫生觀能世其業即君之<lb/>
父也子孫守其方書徃徃全活人吴中稱醫家者流必<lb/>
首王氏云君生而器雅童烏之齡即能屬文樂安之嵗<lb/>
<pb n="KR4h0152_WYG_436-23a"/>
選充縣學弟子員文恪王公一見奇之曰吾宗千里駒<lb/>
殆此子矣時文待詔蔡孔目尚在諸生中引為忘年交<lb/>
二王諸袁以才齊名既舉進士改翰林院庶吉士先帝<lb/>
疑政府私樹桃李詔悉罷之乃授工部屯田司主事少<lb/>
宰徐文敏公乙酉座主也薦調考功尋署文選員外遇<lb/>
正郎缺期月不拜謂君眀慎銓藻咸當其人力足攝也<lb/>
時太宰為婺源汪公鋐專司政府賢不肖一切倒置選<lb/>
法㡬壊君每與忤将中傷君君稍覺乃以母老不便北<lb/>
<pb n="KR4h0152_WYG_436-23b"/>
土乞歸侍養而忘其有兄不得輙引是例命下予告仍<lb/>
勅按院覈之遂出貶真定尉棄不拜兄榖禎尚官嶺南<lb/>
郡幕先有傳其物故者妄也嗟乎為母承譴無忝人子<lb/>
矣時鄺子汴王子慎中任子瀚唐子順之並以才居吏<lb/>
部不利為伍君行而諸子亦相繼謝去鄒陽入朝見嫉<lb/>
之言固不騐邪後周恭肅公故吏部少宰也再召入京<lb/>
謂汪曰公不足王子者奚故汪曰夲部左遷非止一人<lb/>
彼獨薄尉者非矯邪周笑曰公謬矣員外初以母不便<lb/>
<pb n="KR4h0152_WYG_436-24a"/>
於北土真定去京師纔數百里獨能安邪既以母老乞<lb/>
歸今可捨之而身自之官邪是猶欲其出而閉之門也<lb/>
江浙間寜無散郡可迎養者乎公頷之意終不釋而君<lb/>
亦矢心不復仕矣亡何太安人背養居喪敦禮以父事<lb/>
兄以母奉寡姊友睦盖天性也杜門却掃委懐圗史絶<lb/>
戀紛華既無塵網之嬰亦無山水之好有田在東郭外<lb/>
課農自給殷春閱耕迨冬納稼間一徃與田父老談笑<lb/>
移日不知為吏部郎也胡安人亦時徃饁之君曰昔介<lb/>
<pb n="KR4h0152_WYG_436-24b"/>
子與母偕隠龎公将婦以遊向恨失之綿上今幸得之<lb/>
鹿門矣撫按諸司交相推薦疏累上未報厥後太宰為<lb/>
甌寜李公默巳丑房考也素重君諷御史特疏舉君又<lb/>
移書所司為趣駕終不赴時倭夷構亂兵火戒嚴人皆<lb/>
以墳墓妻子為念奚暇計爵位哉安人痛姑之亡鬱鬱<lb/>
喪眀君素不畜妾媵躬視家事雖洒削脩脯酒醤之瑣<lb/>
悉理周宻或以此少之而君恬不恤也君既不出而李<lb/>
公竟坐讒死世益賢君矣今上嗣位簡用先帝舊臣君<lb/>
<pb n="KR4h0152_WYG_436-25a"/>
業巳補尉大名至是超拜南京文選主事地近而易即<lb/>
僉謂由此可立致崇顯而君稱疾堅不就衆為惜之而<lb/>
陸君由南儀曹起僅遷尚寶君殆有見也郡守永年蔡<lb/>
公甫下車首書清徳表其里枉駕造其廬坐牀第間相<lb/>
勞苦君口不能語咄咄書空稽首作謝狀里中嗟歎謂<lb/>
賢哉蔡侯也隆慶改元丁夘春二月十二日安人胡氏<lb/>
卒君震悼㡬殞五内俱傷又力疾為治喪事病遂劇非<lb/>
藥石刀圭可緩息也越明年戊辰九月九日卒七十稀<lb/>
<pb n="KR4h0152_WYG_436-25b"/>
年未躋二稔耳悲哉先是文待詔方負重名吴人士多<lb/>
因之起譽君尤所親愛其所否者余安定與黄江夏耳<lb/>
君為詩沖澹而不尚綺靡文亦典雅有則書倣晉人不<lb/>
墜右軍大今之風寄興丹青追工摩詰之技篆籀八體<lb/>
並臻妙品晚抱書癖手自鈔録無間寒暑讐校魯豕累<lb/>
無脫誤雖大亮之百卷繕寫子孺之三篋刋亡曷過焉<lb/>
今張燕公陸放翁曾南豐三集南唐書野客叢書手澤<lb/>
猶存所纂郡學誌并著詩文若干卷行於世君性整潔<lb/>
<pb n="KR4h0152_WYG_436-26a"/>
不為茍簡室中器物置必有恒所衣服巾履雖敝無點<lb/>
膩可澣足跡未嘗入公府有以事干請者挹其風概不<lb/>
復敢言客有詆人短者以他語亂之慙色而去自唐宋<lb/>
以降數百年遺像封誥璽書之類必加寶護此外無長<lb/>
物也子男三長仲友國子生次仲恭郡學生季仲序孫<lb/>
男四㛰娶皆名族詳具誌中兹不載君亦可以不死矣<lb/>
是嵗十二月二十八日卜吉祖塋旁仲友等奉二棺合<lb/>
葬云司勳氏曰若王貟外者表署於鄭鄉稽評於月旦<lb/>
<pb n="KR4h0152_WYG_436-26b"/>
勒有道之碑展季子之墓易名斷謚其在陶趙間乎夫<lb/>
嗇君者年完君者天夷清而聖臧節而賢嗚呼先生之<lb/>
清莭足以起懦激㢘矣靈巖之境横山之巔爰起新阡<lb/>
灼灼桃隖夫人從焉奮猷樹烈後其考旃<lb/>
　　眀中奉大夫廣面右布政使許公墓誌銘<hi>侯一元</hi>
嘉靖乙丑茗山先生許公以廣西右使覲還道家屬疾<lb/>
其秋七月遂卒嗚呼鉅人歿矣我眀述作於是焉寄井<lb/>
冽鼎膏亦既云食忽而羃焉弗及玊鉉命也夫搜獵墳<lb/>
<pb n="KR4h0152_WYG_436-27a"/>
典浡潏自出而弗獲典司綸綍著之鼎石眀練政理恵<lb/>
亨人屯而弗獲身都将相繫奠社稷馮翼孝徳棐恭允<lb/>
塞而弗獲正容造膝培輔衮職公雖該三不朽聲施無<lb/>
窮與天壌終哉而知公者猶以宻雲不施吾道窮也悲<lb/>
夫始余甫與計偕公為都官從塵坌中獨騎訪余城南<lb/>
邸舍引與為友余素慕公髙其龍門迎謁則大驚不識<lb/>
所自聞也已乃知公友蔡公子木言余而公忘巳好士<lb/>
所饑渴類如此徧於海内矣去五嵗則公之弟叔夏來<lb/>
<pb n="KR4h0152_WYG_436-27b"/>
同官一見相說其游昆弟不如也而余弟一麟亦自以<lb/>
其所文贄謁公公又弟蓄之因相為通家中間蹤跡或<lb/>
離或合徃十二嵗則叔夏歿哭之及是而遂哭公焉悲<lb/>
可言哉公卒之眀年其孤長豫将以十二月窆公某山<lb/>
之陽而謀父友敬亭陳公以狀来請銘嗟乎余何足以<lb/>
知公亦幸有陳公之言爾誌曰公諱應元字子春其先<lb/>
順天東安人髙祖誠舉鄉進士謫宦為蘭溪典史道錢<lb/>
塘家焉遂為錢塘人誠生九臯九臯生紳紳生龜年號<lb/>
<pb n="KR4h0152_WYG_436-28a"/>
平厓則公之父也力學負畸行為博士弟子試輙不第<lb/>
因棄去而有二子長為公次即叔夏應亨異材駢出於<lb/>
是以公貴贈父奉訓大夫工部都水員外而母陳封太<lb/>
宜人盖許氏之遷僅五世而隠然錢塘名家云公生而<lb/>
絶敏數嵗即日誦數百言平厓公受易稱深博而公年<lb/>
十五則盡通其家學嗣為博士弟子二十而舉嘉靖乙<lb/>
酉鄉試嗜古學名大起巳丑之試太史倫公以訓奇其<lb/>
文欲髙列之不能得至壬辰而舉進士復得倫公品之<lb/>
<pb n="KR4h0152_WYG_436-28b"/>
曰西京之文也當選庶吉士執政者欲一見公不徃曰<lb/>
吾始仕也而當傴僂鼎貴之門冒詢干進哉竟坐是出<lb/>
為泰安州知州至則闢泰山書院簡士濯磨教之文風<lb/>
大振有豪右觸法賂權貴人以請公不為撓㢘白自守<lb/>
減莭民力嘗有史僉事者以供饋薄捽寮吏欲笞之公<lb/>
從容進曰知州罪也請貸寮吏僉事不顧公出即投劾<lb/>
自免於是撫按交慰留公而僉事亦内愧去無何以能<lb/>
理劇復調泰州泰人有張御史者隂鷙常狙伺持吏短<lb/>
<pb n="KR4h0152_WYG_436-29a"/>
長横行州中公至與直繩既伺無所得即攝伏不敢骫<lb/>
法居一年以父憂歸服竟擢工部都水員外郎是時江<lb/>
西夏相國者幸於上詔工部遣官作治其父墓而夏欲<lb/>
得名士即推公徃非其志也然職事不得辭使徃且二<lb/>
年益持㢘正非公事不交相君相君心敬之欲轉公太<lb/>
僕少卿公聞堅辭又欲使江西提學又辭其轉為虞衡<lb/>
郎中也董鑄錢治盔甲日與中貴人從事而公端凝自<lb/>
持未嘗與交私語中貴人亦莫不敬公者為郎六載乃<lb/>
<pb n="KR4h0152_WYG_436-29b"/>
遷䕫州府知府䕫孔道交番漢襍兵民號難治公馴以<lb/>
靖㢘馭以平典時斥其桀黠者法之郡以蘇息日勸學<lb/>
敦士暇則求三閭大夫杜工部故跡為祠祀之弔古嘯<lb/>
咏篇什流傳以儒飾吏彬彬如也而䕫之治遂為一道<lb/>
最又六載擢四川按察副使甫上而值新執政不恱於<lb/>
故相則以公前使事嗾言者彈公御史大夫屠公僑者<lb/>
剛正人也抗言曰夫許子為郎乆之乃出為逺郡又乆<lb/>
之乃遷即不考其行能也且若此者而猶為干進耶於<lb/>
<pb n="KR4h0152_WYG_436-30a"/>
是素履愈白然猶調為廣西副使兼撫夷夷侵蝕郡縣<lb/>
為上三議曰責田主嚴罰格更旗軍大畧主守隘護田<lb/>
者扼夷奪之食豶牙牾童使自屈而已事皆施用攝兵<lb/>
府江誅巨獞三焉巨獞者莫氏兄弟三人以雄勇名兩<lb/>
粤間徃嘗破城殺吏討之漏刅去前兵備以獲報而罷<lb/>
兵及是復出公懲前事設方略購土人浹辰而三兇授<lb/>
首督撫将上其功公念前兵備且得罪廼力阻不復上<lb/>
有獄當逺戍而人衆公第謫其一二餘悉末減曰法如<lb/>
<pb n="KR4h0152_WYG_436-30b"/>
是足矣且戍者皆當發閭左護其行本以懲奸也而甚<lb/>
病民不可凡公之𢎞厚類是也遷遼東苑馬寺卿條牧<lb/>
政八事轉雲南布政司參政未上而奔太宜人之喪已<lb/>
未迺起補福建時倭夷整居縱掠公至則慷慨蓐食厲<lb/>
兵以寡擊衆遂大破賊衆多首功而公終守正不自言<lb/>
也公去閩半嵗間則後守者隳敗賦遂入興化塗地矣<lb/>
壬戌為雲南按察使明年徙今官所在有績廣西父老<lb/>
迎公盖欣欣喜而泣也然公再厯瘴鄉憂民惕夷貌亦<lb/>
<pb n="KR4h0152_WYG_436-31a"/>
侵尋為之敝矣余嘗以戒公甲子同覲京師數相問無<lb/>
恙明年余先至江右除道遲公怪其乆不至豈謂長逝<lb/>
哉公之生正徳丙寅正月二十八日得年僅六十甲子<lb/>
適週也悲夫盖許氏世仁平厓尤好施公嘗先意承志<lb/>
父歿事仲父如父事姑如母婚嫁其從父昆弟又旁及<lb/>
其母氏之舅若女弟鍾公鄭媪凡窶貧者皆以公為歸<lb/>
其教弟石屋君叔夏也甚愛而嚴石屋君天穎舉世無<lb/>
與譲余嘗與品文至公則動容變色欿然自謂不才弟<lb/>
<pb n="KR4h0152_WYG_436-31b"/>
也盖伯氏而若嚴君云石屋君失偶遺其女公則使室<lb/>
人撫之己又厚嫁之視之如巳出馬雅念水木每道東<lb/>
安省封樹過存其宗人又攜其子弟至錢塘教之成業<lb/>
乃去其交友不妄若翁長卿相邵良用梗包子木梧子<lb/>
同桐張伯生乾元陸良弼佑或出或處而皆同心斷金<lb/>
焉伯生先卒事具公所為誌良弼貧也公則自滇萬里<lb/>
寄白金二錠資之其他醇徳甚備而推夲皆自平厓公<lb/>
所著有水部稿倚堂稿春秋内傳列國語史記鈔漢語<lb/>
<pb n="KR4h0152_WYG_436-32a"/>
合若干卷世甞言文士尠行而椎魯者亦少文乃讀公<lb/>
所著書雄深雅贍遷固無以加也卓識通猷則肩於董<lb/>
賈其叙義烈苦言至意讀之常使人涕焉以彼質行而<lb/>
文廼若此非所謂弸中彪外者邪敬亭公稱公曰文行<lb/>
具美亶然哉亶然哉或曰許公行仁厚天所佑恂恂不<lb/>
以其能先人宜有所助而仕顧乆不進亦不大夀何也盖<lb/>
公文詞絶世而不肻為貴勢役自前後相國鱗萃天下<lb/>
之士雅誦洋洋而求之卒亡有也亦知公矣彼豈能無<lb/>
<pb n="KR4h0152_WYG_436-32b"/>
心愠哉至言天之故則其所甚美而靳秘者尤莫如文<lb/>
詞故李杜轗軻勃賀則殀齒角翼足之理然也馴斯以<lb/>
觀公位岳伯而年下夀其亦天之善貸也己悲夫公一<lb/>
娶徐氏贈宜人子曰長豫郡學生才行肖公者也再娶<lb/>
包氏封宜人子曰次紆三娶張氏子曰少伃其媵子曰<lb/>
季序孫男蜀客郡學生楚材晉卿孫女長字林鳳翔次<lb/>
何汝孝俱邑學生次幼曾孫女一振振乎仁者之後盖<lb/>
未艾也銘曰<lb/>
<pb n="KR4h0152_WYG_436-33a"/>
被爾雲裳佩爾玉璜𤣥黄柔剛以行四方有來煌煌朱<lb/>
虎以降青牛逝矣紫雲其藏有斧有堂為嶽為光言旋<lb/>
言歸於帝之傍<lb/>
　　中憲大夫重慶府知府嵩陽劉公暨配胡孺人墓<lb/>
　　　誌銘<hi>張佳𦙍</hi>
某弱冠稱諸生時劉先生守重慶校一郡士拔置髙等<lb/>
至引與二子黄裳黄鼎游盖驩然師弟子也先生歿五<lb/>
年而黄裳手狀徵余銘嗟夫狀所列盡矣而余安忍銘<lb/>
<pb n="KR4h0152_WYG_436-33b"/>
然余視先生猶父也又何能辭按狀先生諱繪字汝素<lb/>
一字少質其先陶唐氏有劉累擾龍於夏代著融顯國<lb/>
初𨽻籍錦衣衛其徙汝光州自七世祖始曾祖忠贈太<lb/>
僕丞祖進太僕丞以子方伯公貴贈少卿以孝旌閭生<lb/>
六子季曰廷佩為先生父俶儻喜大節好施予娶鍾夫<lb/>
人生先生先生八嵗師受伯兄經毛詩通大義稍長讀<lb/>
史記汲鄭𫝊慕其為人為文倣史氏伯兄見而驚曰必<lb/>
弟也興劉氏者年十六補郡弟子員郡倅張君竒先生<lb/>
<pb n="KR4h0152_WYG_436-34a"/>
材為具禮室胡孺人先生長晳電目髙準修髯喜讀左<lb/>
國縱横家言擊劔通俠以自豪嘉靖辛夘領省解入京<lb/>
而滏陽王生引少年數十輩逆先生邯鄲校獵山下置<lb/>
酒亢歌振木燕趙慷慨之士聞之咸為感奮比至京都<lb/>
御史儀封王公語人曰今嵗計偕士若蘇清左國璣與<lb/>
劉生可謂中原三豪矣乙未成進士肄政户部嘗晏至<lb/>
大司徒梁公據案譲之先生為賦孤鶴上書求去梁公<lb/>
更相推重而是時濟南李開先武進唐順之平涼趙時<lb/>
<pb n="KR4h0152_WYG_436-34b"/>
春名傾一時乃無不下先生者以母鍾夫人病告歸歸<lb/>
二年出授行人使韓事竣道出武功時康修撰海家居<lb/>
逢先生縣界歎曰子非汝南劉髯耶執手驩甚為置酒<lb/>
鞠域中康自起撥琵琶先生撾鼓三摻作漁陽聲宫羽<lb/>
轉激四座盡傾明年選給事户科首上治河疏陳四事<lb/>
上可其奏九廟災上封事具禨祥洪範五行休咎勸上<lb/>
居法宫無勞神是時貴溪相用事深忌先生益氣奮再<lb/>
伏闕上書為樞言者一正言者二愚言者三在攬權馭<lb/>
<pb n="KR4h0152_WYG_436-35a"/>
大臣令中官毋得制兵而益開言路上為動容俺答數<lb/>
入雲中詔舉邊材可當之者而言官某阿相公私所舉<lb/>
不稱旨先生廷劾言官非是上乃譲二相謫言官罷不<lb/>
稱旨者初貴溪相與侯勛隂害而陽浮好謀共傾司馬<lb/>
王公公遂劾勛姦贓竟下獄而夏縁是欲中王并罪之<lb/>
先生為上書理其寃明日罷王歸夏恚甚然無可誰何<lb/>
先生者乃遣客李寶以姑布之術說先生附己當大顯<lb/>
先生怒髪竪捽胡投寶柱下明日揖夏於朝曰某且死<lb/>
<pb n="KR4h0152_WYG_436-35b"/>
職不能從客言他日從諸給舍夀相公相公手玉碗行<lb/>
酒至先生前誦麗詞為歡公色勃勃故堕碗客盡驚出<lb/>
明日疏夏十罪謂夏顓權驕恣無人臣禮當坐死疏寢<lb/>
不報是嵗壬寅六月朔晝晦上大恐問天官主何占公<lb/>
復上封事曰臣謹按漢書劉向京房郎顗皆謂隂掩陽<lb/>
為臣廹君之象沴氣下盛上著於天宜亟去言以塞天<lb/>
意明日遂逐夏一時臺省出夏門者悉被黜因上邊事<lb/>
疏舉聶豹王儀可大用而劾二撫臣巽耎語侵銓部吉<lb/>
<pb n="KR4h0152_WYG_436-36a"/>
水毛公伯温讀疏吐舌曰真夫哉每過先生必論兵陳<lb/>
車法先生曰此故器書不可以兵夫敵血飲而蹶張鳥<lb/>
舉而獸伏飄若風雨非得神勇士巻甲銜枚絶塞斫營<lb/>
則燕然未易勒也毛公歎服是冬復草疏欲及内事母<lb/>
鍾為絶漿相向泣先生乃己因求使楚中奉母鍾歸明<lb/>
年癸夘改右給事刑科未㡬出守重慶盖銓部報徃疏<lb/>
也重慶在萬山中稱巖郡先生攜二子扁舟過黄陵廟<lb/>
祝曰此神禹駕黄龍犂峽所也梁豫去數千里吾以二<lb/>
<pb n="KR4h0152_WYG_436-36b"/>
子來而以墨反有如此江至即貌野老幅巾延問便苦<lb/>
獻嵗行春必載牛酒勞農因止宿田家召其子弟教歌<lb/>
咏彈琴焉夜市火先生拜之滅夏旱身雩於社雨随注<lb/>
至沒先生之腹父老泣扶乃起是年大豐渝俗士人上<lb/>
已咸汎江游塗山先生亦間徃諸父老具壺簞迎先生<lb/>
少飲輙醉醉歌起萬人和融融洩洩至今想光景不衰<lb/>
渝多竒士先生聚若干人使讀書塗山上丙午蜀試士<lb/>
半出其中民有兄弟訟田者先生為對泣曰豈吾不忍<lb/>
<pb n="KR4h0152_WYG_436-37a"/>
其兄而使民乃忍其弟哉民皆叩頭流血相譲田去凡<lb/>
受爰書必平之法寜失無苛郡以大治郡地通西南夷<lb/>
而播永土官數爭地相讐戮直在播臺使者屬先生按<lb/>
其事先生單車入赤水永女酋魁結莋馬陣諸山譟兵<lb/>
澤中嘗先生賄弗為動諭以大義永不勒兵播地遂歸<lb/>
渝江官舸費萬計而大司空采木亦不下百萬計先生<lb/>
悉上竒羨不以私屬守令皆莊事先生無敢睨視使者<lb/>
剡薦於朝為循吏第一而值貴溪起相嗾鄉人給事南<lb/>
<pb n="KR4h0152_WYG_436-37b"/>
省者論罷先生先生讀疏笑曰諐予之彈絃而踏踘殆<lb/>
知予者予乃今從榮生帶索游矣然豈以重慶易吾養<lb/>
也乃度北瀦濕淤圜之㡬十里名𤣥湖湖種魚十萬頭<lb/>
隄樹萬章盡有蒹葭菱芡菰藕之利洲上牧牛羊雞彘<lb/>
聚廬其中如農家又責僮以鹽莢乗馬數以嵗賦布易<lb/>
鹽構通馬者鬻善馬他郡而實之邊因資以贏而身與<lb/>
數友馳快馬射獵熊山下得禽以奉太夫人歡自撰歌<lb/>
曲為綵衣銀鐺之舞以侑太夫人太夫人忘老為加餐<lb/>
<pb n="KR4h0152_WYG_436-38a"/>
其榖入厪厪先公之遺而親族貧士資以舉婚喪者半<lb/>
又稍通墨客無他贏己太夫人歿而黄裳黄鼎舉於鄉<lb/>
乃盡散山中諸少年結草閣湖中集徒數十人講經義<lb/>
撰易勺四卷春秋管十二卷作通論四十篇著詩賦序<lb/>
記襍文二十卷學者尊為嵩陽先生而不敢氏安陽郭<lb/>
相嘗謂新鄭髙相曰劉汝南富於著作必傳矣先生之<lb/>
卒於隠仲子黄鼎方㑹試癸酉預知死日言白雞之年<lb/>
吾逝哉逝二年所而胡孺人亦卒孺人性甚慧年甫七<lb/>
<pb n="KR4h0152_WYG_436-38b"/>
嵗誦春秋孝經父面泉公授以衛夫人書下筆精詣西<lb/>
泉公甚材孺人而擇偶者無如先生遂歸劉姑鍾性嚴一<lb/>
臠非孺人操鼎即不食雖祈寒盛暑孺人未嘗少懈也<lb/>
先生給事省中每疏上人人危孺人前慰姑曰給諫死<lb/>
忠新婦亦能死孝姑何憂自省中出守至以讒罷孺人<lb/>
未嘗少慼也其力儉不奢自其天性然其撫二媵若娣<lb/>
姒字其子女若巳出盖所謂嫓賢儷行哉先生生𢎞治<lb/>
乙丑卒於萬厯癸酉四月二十五日得夀六十有九孺<lb/>
<pb n="KR4h0152_WYG_436-39a"/>
人生正徳丙寅卒於萬厯乙亥十二月二日得夀七十<lb/>
子三黄裳娶崔氏舉乙夘鄉試黄鼎娶汪氏再娶成氏<lb/>
舉甲子鄉試黄駿媵王出娶陳員外璋女女一媵謝出<lb/>
適璋子九鼎孫三衍衎衢衍聘鄉進士賈一敬女衎聘<lb/>
胡御史俊徳女女孫三適喻芳華聘賈之約羅璿張子<lb/>
曰嘉靖間夏相貴勢熏灼天下㡬侔人主矣先生以夕<lb/>
郎言事至令其惴不出聲捋虎鬚㡬不免虎口巖哉乃<lb/>
其出守罷守始終無少點流澤迄於今未閼其非純氣<lb/>
<pb n="KR4h0152_WYG_436-39b"/>
是用可知己顧材雄不能受貧取諐於俗夫筴既巳不<lb/>
用之國而用之家即賜蠡何傷於賢乎至晚節益茂於<lb/>
經術其所取精也多矣又記乙亥冬某起家南卿迂道<lb/>
走光黄起居孺人至則孺人先一月卒某為文哭己躍<lb/>
馬南山下作輓章展先生墓為之欷歔失聲信宿長公<lb/>
子𤣥廬所然後去嗚呼先生位不酬才與孺人教諸子<lb/>
伯仲並舉於鄉以文章鳴世乃仲公賫志蚤卒何哉先<lb/>
生之留餘以究厥施者是在子𤣥以及諸子孫矣某徃<lb/>
<pb n="KR4h0152_WYG_436-40a"/>
與汝寜趙良弼太宰私論先生父子氣節文章類眉山<lb/>
而孺人則又類程太君良弼謂其知言也為之銘曰<lb/>
造化福取不足曰惟先生之畜操婦則立壼極曰惟孺<lb/>
人之徳嗚呼天中之野淮康之沚𤣥室千秋二靈妥是<lb/>
施其夲支振振濟美其誰者銘巴蜀弟子<lb/>
　　中憲大夫江匝建昌府知府少岷曾公墓誌銘<hi>張</hi>
　　　<hi>佳𦙍</hi>
武宗朝吾蜀數君子者起咸尚文章氣節而江陽少岷<lb/>
<pb n="KR4h0152_WYG_436-40b"/>
曽公其一也余為童子時聴學士長老誦說公名徳如<lb/>
隔世人嘉靖丁已走江陽為先府君乞墓銘於楊用修<lb/>
先生始奉公几杖公亦接引後進談學術經濟灑灑有<lb/>
致公歿後二十八年而公之子某考功君持狀以誌銘<lb/>
請豈以余受公一日之知耶余客江陽時聞公父某以<lb/>
公貴受封遂稱封公其人倜儻重義數急人之難嘗拾<lb/>
遺金於道必迂歸以伺亡金者授之能詩文著有乾峯<lb/>
稿乾峯在合江縣去郡可二百里而遥縣西有安樂山<lb/>
<pb n="KR4h0152_WYG_436-41a"/>
千巖萬壑競秀爭流中為洞為臺為峯為盤為嶺為泉<lb/>
為峽為城為室即山經竒紀所不能臚列封公則樂之<lb/>
遂卜居終老而少岷公舉矣公生竒穎殊凡兒稍長即<lb/>
以聖賢正學自任七嵗侍封公山陽茅屋見隙光曰此<lb/>
何故哉其野馬丈虹耶封公異而詰之兒能對乎明透<lb/>
屋山光似玉公應聲曰影浮書案氣如龍封公益竒之<lb/>
十四嵗補博士弟子每試輙髙等郡侯為築别業於鳳<lb/>
儀山以居之公益肆力於古今之學尤精書法得帖意<lb/>
<pb n="KR4h0152_WYG_436-41b"/>
時威茂兵憲王某者聞公名欲召置西塾督學蘇某曰<lb/>
曾生非可檄徃也宜禮聘之公應聘徃因登大岷青城<lb/>
諸山西眺湔氏東眺汶瀆胸中呑其八九而歎曰大岷<lb/>
之外可稱配林孰與吾家安樂日相從几席間也遂易<lb/>
安樂為少岷山因自號云正徳丁夘舉省試第五人眀<lb/>
年成進士授户部江西司主事時逆瑾為政搢紳趨者<lb/>
如市公不惟無所投刺間有言觸之㑹瑾執不附己者<lb/>
跪午門外而公㡬不免尋榷稅清源以㢘明稱後轉員<lb/>
<pb n="KR4h0152_WYG_436-42a"/>
外郎中條上大司徒以十事曰革皇莊裁冗費禁濫支<lb/>
減廐馬清鹽法停鈔法明徵納禁使用蠲門税重漕政<lb/>
大司徒稱善而卒不能行其言丙子知建昌府公益修<lb/>
循良以臻良二千石共理之效上劑益藩下悉民隠立<lb/>
社學建書院羣弟子而考徳問業盱水之上洋洋如也<lb/>
郡有兩芙蓉山多淫祠妖術横行公㢘得其首付諸理<lb/>
毁淫祠以祀伍大夫李旴江岳武穆郡俗遂變其他發<lb/>
閩人王政胡添三詐偽正豪民梁敖十九殺人罪暴妖<lb/>
<pb n="KR4h0152_WYG_436-42b"/>
術連世勳父子屍伸雪良民羅増寃抑然皆非公之大<lb/>
者惟是寜庶人謀不軌要脅諸司莫敢不為夀以求免<lb/>
公自持如常㑹省城變起公遣健卒間道走上變又自<lb/>
帥兵兼程詣軍門陳擒勦七䇿王文成采之合兵火攻<lb/>
又慮九江南康業巳從逆不分道擊之則楚援兵為梗<lb/>
文成檄公取南康斬賊首謝天一等四百八十餘級又<lb/>
自王家渡同廣信守周朝佐斬獲賊三百三十餘級釋<lb/>
脅從者八十五人寜庶人遂擒當公勤王時與母鄧恭<lb/>
<pb n="KR4h0152_WYG_436-43a"/>
人永訣誓與賊不共天卒能成社稷功王文成亦叙公<lb/>
勞烈而竟不録先是寜庶人膏腴苑園屋廬多為豪所<lb/>
侵中丞鄭某者檄公一無所狥盡返之旴郡有巨室欲<lb/>
齮齕麻姑山公裁以法又上叛逆疏内有省内姦邪顯<lb/>
附隂附語繇此忌與怨交集咸為蜚語中公不免矣然<lb/>
旴人至今尸而祝之益信天理人心未冺如此公以庚<lb/>
辰垂橐歸移居江陽郡城購茅齋數楹藏書數萬卷日<lb/>
坐其中手一編以著述自快中丞劉公大謨御史金公<lb/>
<pb n="KR4h0152_WYG_436-43b"/>
深交薦可大用不起著有聖學㑹通河圗洛書觧春王<lb/>
正月考厯代史評論心學論樂律論數學論氣化皆發<lb/>
自契悟無所勦襲其要歸於中正精實有宋儒所不能<lb/>
道者嵗旱課耕苾里靜觀雨暘之故雩禱之節又著召<lb/>
和録不泥不鑿深於天人之際修川東志精核有體為<lb/>
一方良翰為文髙峻鬯逹一夲六經行乎意之所止而<lb/>
不沾沾蹈古人語所與交者如王伯安何仲黙鄭繼之<lb/>
呂仲木皆當世偉人也楊用修白首戍滇欲歸蜀為首<lb/>
<pb n="KR4h0152_WYG_436-44a"/>
邱計乃不歸新都而卜宅江陽以就公相與賡酬甚盛<lb/>
然公意在經學思成一家言以詔來者其於題詠劄記<lb/>
則随意小赫蹏成草草畢亦随散逸今存者皆諸子私<lb/>
録特百之一二耳故名拾存篇云公貌修峻而癯骨立<lb/>
健爽即屋漏無惰容平生目不識權量手不持金玉耳<lb/>
不喜絲竹布褐蔬食常晏如也曾經池陽夜夢青衣童<lb/>
子入舟曰余九子神也九華則爾鄉李白所易重錫余<lb/>
以嘉名意良厚然不樂也子為余復故號公覺作青陽<lb/>
<pb n="KR4h0152_WYG_436-44b"/>
九子歌公敦樸無華感孚山靈非偶然者與人真誠直<lb/>
易無他腸具知人鑒料事多中然善惡界嚴嘗面斥人<lb/>
過不少避而宗族賴以衣食婚𦵏者甚衆常祿外及先<lb/>
世所遺者分授猶子士謀士交士傳輩家有墪課子弟<lb/>
不效經生常語故江陽稱曽氏子弟優者為龍劣者亦<lb/>
不失為虎矣一日病革将易簀啓手足謂諸子曰平生<lb/>
無他恨苐著述多未脫稿紹明余志是在爾曹言訖而<lb/>
暝公守建昌有祠居鄉為月旦所重其鄉之人與弟子<lb/>
<pb n="KR4h0152_WYG_436-45a"/>
私謚公文節先生又祀於社公䝉詬而屈抑林下者㡬<lb/>
四十餘年以考功君令甌寜時上最考循良髙第請復<lb/>
公職取俞旨亦異數云公諱某字東石生成化庚子三<lb/>
月三日卒於嘉靖戊午十一月二十九日享年八十嵗<lb/>
上世有祖諱長一自江西徙河南再徙麻城入蜀家於<lb/>
江陽為河西公是為蜀之始祖河西公有隠徳不顯厯<lb/>
四傳生思虎思虎生海寛是為公父以公貴封户部主<lb/>
事配員氏封安人公配鄧氏封安人加恭人繼配郭氏<lb/>
<pb n="KR4h0152_WYG_436-45b"/>
張氏宋氏封太孺人毛氏生子六士𢎞舉嘉靖壬子鄉<lb/>
試授洧川知縣士宗士林俱郡學生士登丁丑進士士<lb/>
彥甲戌進士考功司主事士科舉丙子鄉試孫男某某<lb/>
曽孫某某以某年月日𦵏於某山嗚呼此據狀而誌公<lb/>
者如此余為諸生時余邑先逹有都運童養之先生盖<lb/>
鄉之樸茂長者其父諱琦仕為瑞州通判正値寜庶人<lb/>
變起通判公亦嘗督師擒賊以功陞四品秩都運公嘗<lb/>
語余言江西討賊之役有幸而功者有功而不幸者幸<lb/>
<pb n="KR4h0152_WYG_436-46a"/>
而功者難言之若功而不幸者吾鄉曽公是也都運公<lb/>
侍父任得於耳目者真且都運公平生寡言言必有中<lb/>
余聞而咨嗟乆之夫公豈惟功不録並其所固有者而<lb/>
奪之何以勸忠余謁公時曽述此言以質公公笑而不<lb/>
答嗚呼可以知公矣又為之銘曰<lb/>
於戲公出而稱社稷臣者為年僅一十有三㡬不免於<lb/>
二逆之耽耽公處而稱鄉先生者為年則三十有九庶<lb/>
㡬乎兼太上之三不朽忌公在人公何所嗔篤公在天<lb/>
<pb n="KR4h0152_WYG_436-46b"/>
公亦超然六子而髙第者四未量者二天若有意以報<lb/>
公志人限公以有涯公獨遊於無涯即小子能銘功徳<lb/>
而於公乎何加<lb/>
　<lb/>
　<lb/>
　<lb/>
　<lb/>
　明文海卷四百三十六<lb/>
</p>
<p>
</p>
  </div>
</body>
</text>
</TEI>
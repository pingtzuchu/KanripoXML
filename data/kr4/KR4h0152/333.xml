<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百三十三</head>
    <p>
<pb n="KR4h0152_WYG_333-1a"/>
欽定四庫全書<lb/>
　明文海巻三百三十三　　　餘姚黄宗羲編<lb/>
　　記七<lb/>
　　　居室<lb/>
　　海山亭記<hi>毛紀</hi>
東萊郡城之艮隅僅里許有故臺焉實當教場公署之<lb/>
後巋然數仭日就荒頺過而睥睨莫有問之者考之郡<lb/>
志為南燕慕容氏所築號為燕臺然父老相傳舊名望<lb/>
<pb n="KR4h0152_WYG_333-1b"/>
海疑秦漢間占望氣候者之所為也乂嘗憶國初沿海<lb/>
設有望海臺以備倭㓂此臺殆其墩之遺址邪皆未可<lb/>
知也蓋世道恬熈之餘斯民相忘於無事之天久矣嘉<lb/>
靖丙戌廵察海道山憲副碧厓馮公子際偶於閲武之<lb/>
暇陟而觀之則見神洞諸峯羅於東南渤澥洪濤匪於<lb/>
西北而其雄峻渾闊之氣悉於是乎㑹萃焉乃慨然嘆<lb/>
曰兹一方之勝槩也可使其蕪没於荒煙野草之際而<lb/>
與尋常丘垤等邪爰命工氏因其舊基増而拓之髙<lb/>
<pb n="KR4h0152_WYG_333-2a"/>
廣加三之一壘石於麓甃甓於巔樹亭其上棟楹桷檻<lb/>
黝堊丹漆繪斵舉以法亭外繚以垣墉可慿可倚前<lb/>
為石磴四十有九級縈迴以上若凌虚御風然以文<lb/>
計髙不踰三而圍可二十有八亭以尺計髙至二十<lb/>
而圍則百餘材用以百計皆取諸公羡人力以千計皆<lb/>
取諸怠逋里閭之下不知有是役也經始於是年二月<lb/>
凡八越月告成居然異境突出海邦山川為之改色公<lb/>
於是援孟軻氏登山觀海之説以名其亭毎值戎憲<lb/>
<pb n="KR4h0152_WYG_333-2b"/>
餘閒時一登焉或芳辰令節與郡之士夫燕㑹其中把<lb/>
酒長吟凝眸逺眺鯨波蜃氣浩瀚杳靄潝潝濊濊髣髴<lb/>
蕩乎吾之襟次而層巒疊巘蒼翠硉兀相對恍然若超<lb/>
出於塵埃之表者至若風清雲淡雨霽霞飛市火村<lb/>
煙林霏鳥語若逺若近出沒不常朝暮之間變態萬<lb/>
狀㑹心感懷可喜可愕則斯亭之景豈非所謂瑰偉<lb/>
絶特之稱者哉公欲圗所以識其事一旦請於紀曰<lb/>
時雍受天子命特節東方己三閲歳于兹境内幸<lb/>
<pb n="KR4h0152_WYG_333-3a"/>
爾無虞庶㡬有是舉也然豈敢忘所自邪實惟我國<lb/>
家承平既久率土底靖至於今日治化益隆以洽故<lb/>
職於兹地者得以餘力構此逰觀之所亦欲與民同<lb/>
其樂耳請一言紀之夫先正有云善為政者急其所<lb/>
急以及其所緩而經理於緩急之際亦各有方至於臺<lb/>
榭亭圃之區區差可以緩而不可廢者公之蒞海道<lb/>
也脩城防建營戍禁奸宄清獄訟百度具飭凡其所<lb/>
急者槩己先為之矣從而及其所緩而且上無所費<lb/>
<pb n="KR4h0152_WYG_333-3b"/>
下無所勞非經理有方能若是乎遂使盛跡閟而克彰<lb/>
豈偶然哉愚因是而有感於天下之事廢興相尋蓋<lb/>
有自然之數一時鬱堙沉埋而不獲表著者多矣及<lb/>
遇仁人智士為之發露其精英加以潤飾播之文辭<lb/>
遂得暴白於世托名不朽蓋不獨一臺為然也昔韓<lb/>
昌黎名連州王𢎞中所逰之處為燕喜亭六一翁治<lb/>
滁建亭於清泉之上名之曰豐樂兹臺之出處顯晦<lb/>
亦畧同焉詎非有所待而然邪然燕喜但頌其有於<lb/>
<pb n="KR4h0152_WYG_333-4a"/>
上而豐樂則幸其有於下二亭之意求之於今蓋兼<lb/>
得之矣而海山云者特舉其山川之大者乎是工之<lb/>
初創也適大中丞王公伯圻撫臨其地暨藩臬諸公<lb/>
咸謂碧厓此舉亦興滯補敝之一事也亟贊成之碧<lb/>
厓其别號云<lb/>
　　酬字堂記<hi>徐渭</hi>
鎮海樓成少保公進渭曰是當記子為我草草成以進<lb/>
公賞之曰聞子久僑矣趣召掌計廪銀之兩百有二十<lb/>
<pb n="KR4h0152_WYG_333-4b"/>
為秀才廬渭謝侈不敢公曰我愧晉公子於是文乃<lb/>
遂無愧湜儻用福先寺事數字以責我酬我其薄矣<lb/>
何侈為渭感公語乃拜賜持歸盡槖中賣文物如公<lb/>
數買城南東地十畝有屋二十有二間小池二以魚<lb/>
以荷木之類果花材三種凡數十株長籬亘畝䕶以枸<lb/>
杞外有竹數十個笋迸雲客至網魚燒笋佐以落果<lb/>
醉而詠歌始屋陳而無次稍序新之遂額其堂曰<lb/>
酬字<lb/>
<pb n="KR4h0152_WYG_333-5a"/>
　　半禪菴記<hi>徐渭</hi>
人身具諸佛性辟如海水結諸業習辟如海氷當其水<lb/>
時一水而己安得有氷及其氷時雖則成氷水性不㓕<lb/>
又如煉赤求朱矯白為赤齊鉛作粉熨白為𤣥變染<lb/>
而成各有界畔如由吳逹越必經錢塘江心之際吳<lb/>
越分矣然投東則吳還西則越分無定形際難剖趾<lb/>
由斯以宣半義舉矣徽之休寜居士程希正甫家黄<lb/>
石潭上大谷中萬松最深處垣園百畝名松逸園裁<lb/>
<pb n="KR4h0152_WYG_333-5b"/>
勝構建既成八區景聚心娯莫不畢備乃就半山束茅<lb/>
以菴用㫋檀肖大士及諸菩薩栖其中而題曰半禪書<lb/>
其鄉王山人仲房園記以來而責菴記於予予惟正<lb/>
甫為人風雅勻停根塵融㑹所云半禪将謂居士未<lb/>
離家園是則半俗稍脱塵網是則半禪斯義諒爾辟<lb/>
像工人以一石香屑和一石土沙而為一佛香穢襍處<lb/>
終不成半又如鶩鷄攣生一頭東行一頭西赴不着<lb/>
一邊大脩之人不若頓超諸縁盡澄性海則兹半俗<lb/>
<pb n="KR4h0152_WYG_333-6a"/>
莫非半禪舉兹将化未化之氷悉還一水無禪可半<lb/>
何况半俗鉛白汞赤越東吳西義復如是天池居士<lb/>
方堕無限俗中有全禪契真諦不妄為作是記儻書<lb/>
入石記持向仲房古矜二長者叅之<lb/>
　　夢墨亭記<hi>祝允明</hi>
子畏天授竒頴才鋒無前百俊千傑式當其選形㧞而<lb/>
勢孤立峻則武狹童㓜所志以為世勲時位茂禄侈富<lb/>
一不足為我謀少長縱横古今肆恣千氏一日忽念欲<lb/>
<pb n="KR4h0152_WYG_333-6b"/>
了其先人之遺望且以畢近易事<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>乃苞銛坊滔萃神<lb/>
於科第業閉户一歲信歩闈塲遂録薦籍為南甸十<lb/>
三郡士冠人駭之而子畏自顧折草爾由益信人間事<lb/>
無必煩智慮者當是時且以謂崇爵顯章晨金午玉<lb/>
階升而矢流耳曽儌朕於閩之神所謂九里湖者夢<lb/>
神惠之墨萬箇子畏謂塗楮畫素或但成細𤨏藝<lb/>
玩殆澁儒腐生之業亦何直許云是殆匪如響者也<lb/>
領薦之明年㑹試禮署乃用文法詿誤卒落薦籍<lb/>
<pb n="KR4h0152_WYG_333-7a"/>
人又駭之而子畏夷如也去覈求神鈐天軌至理極事<lb/>
山負海茹鑽琢窈恍於是心益精學益大而跡益放或<lb/>
布濩餘蓄以為圗繪日月山河霄漢風氣煙雲霧雨花<lb/>
鳥樹石仙崖鬼竇竒夫曠人俠子媚女薪釣戎胡虗市<lb/>
舟騎千形萬模皆務為凌誇横突峻掘譎詭周曲碎<lb/>
雜無可求詣各至妥帖地必将躪古人之輹蹤惴惴然<lb/>
懼一失足俗駕當其妙解超然𡨕㑹乃復以為業無<lb/>
大小神適斯貴是誠可以陶寫浩素我心獲兮比自<lb/>
<pb n="KR4h0152_WYG_333-7b"/>
四方而歸結亭閶門桃花塢中目之曰夢墨章神符<lb/>
也謂獨余為可記陳前故以來請於乎子畏自以為<lb/>
志暢矣神符章矣余忖度之其果謂之然哉於乎然<lb/>
而不盡者也往者王子安嘗夢墨而以文章名余以<lb/>
嘗夢墨未知以何名審子畏之夢墨其果以畫名哉<lb/>
墨之用獨畫哉子畏之文豈特余等亦豈特欲勃等<lb/>
第哉子畏不謂符文而以為符畫子畏格氣乃果獨<lb/>
是哉以為符文余且謂不盡而又卑於文者哉子畏以<lb/>
<pb n="KR4h0152_WYG_333-8a"/>
文自居予猶進之有盡之用者猶為非子畏志之真也<lb/>
又以畫余肯為之真哉設余第徇子畏云爾已矣當不<lb/>
畏人笑失倫又不畏神怒忽畧茍且阿人哉神之祥子<lb/>
畏不唯是也必然矣然而人之志最易止止子畏之志<lb/>
無亦果本爾乎或是則不可不可必進以從余如子畏<lb/>
不然又何煩以余文為哉<lb/>
　　鳳嬉堂記<hi>趙釴</hi>
貴州古九夷地也嘗讀魯逸論云孔子欲居九夷從<lb/>
<pb n="KR4h0152_WYG_333-8b"/>
鳳嬉心竊疑其言夫九夷自秦漢始通中國春秋時武<lb/>
陵之蠻猶未欵順孔子欲居於此豈信以為可化乎然<lb/>
當時屢於列國之君與其卿大夫竟不能一入其説<lb/>
然猶可諉曰不親至於七十子者日相從左右日絃<lb/>
誦洙泗之間亦不能使由之不勇師之不辟求之不<lb/>
斂况九夷乃能化而入乎至于所謂鳳者古今曽㡬<lb/>
見之岐陽一鳴收聲已久豈逆知其猶在九夷否邪<lb/>
則又寥逺難期此必聖人有為之言也今九夷内附<lb/>
<pb n="KR4h0152_WYG_333-9a"/>
悉為郡縣溪洞之民皆崇禮教其酋長盤辟雅拜隨<lb/>
羣吏抱牘日趨事不少怠問其俗而標枝野鹿之風<lb/>
猶彷彿近古其時孔子之時何如使天下無鳳則已有<lb/>
鳳不在中土必在此無疑余偶承役來此人皆以夷為<lb/>
辭余獨喜猶冀一聞鳳鳴乃為堂於玉池之上題曰鳳<lb/>
嬉又徧樹梧竹邀求琳琅之實此其可以招致乎夫唐<lb/>
虞之時鳳凰來儀雖遇文武神聖之君益禹稷契臯䕫<lb/>
奮庸之臣内外相成協氣四匝故靈物畢致今主上<lb/>
<pb n="KR4h0152_WYG_333-9b"/>
方隆唐虞之徳而臣人不能廣脩和之政况庸庸如<lb/>
釴者鎮撫兹土雖有鳳恐嗈嗈避長吏去矣此吾所<lb/>
以有無窮之思也雖然鳳之來不來不可知而臣人<lb/>
奉職治此猶以陋目之不樂久于其地豈以為必不<lb/>
可化耶夫在昔本不可居聖人猶欲居之今可居而人<lb/>
猶不欲居其志意去<hi>闕</hi>
<pb n="KR4h0152_WYG_333-10a"/>
　　愛山堂記<hi>趙釴</hi>
凡人之情必有所適適者多外假假外以為適者其<lb/>
終必移何則能適於其所適而不能適於其所不適<lb/>
今夫樵者日入山而不知山之美漁者日㳺水而不知<lb/>
水之美非山水不能恱愉其心彼其中本無丘壑川澤<lb/>
故耳是以好竒之士以風流自命毎探巖穴對靈勝鬯<lb/>
意𤣥逺歌咏所懷翛然有出塵之想及轉而投之陿阸<lb/>
之區寂寞之野少拂所願欲反氣挫悲歎豈情好固有<lb/>
<pb n="KR4h0152_WYG_333-10b"/>
時而異耶所謂能適其所適而不能適其所不適也適<lb/>
其所適者遭適其所不適者忘其相去逺矣吾自少<lb/>
愛山毎讀書山中嘗終日不櫛雖深谷峻嶺有命之<lb/>
逰者即躡履相從其性然也辛酉秋忽有貴州之役<lb/>
問所嘗徃來者輙顰蹙為余躊躇曰其山狂川怒最<lb/>
為駭人而蠻煙瘴雨又昕夕莫定所謂捫天揑石之<lb/>
難也余惑其言不能不來來則前所謂險者若失毎<lb/>
度嶺見飛鳥出人履下其懷益曠及循登入谷仰視<lb/>
<pb n="KR4h0152_WYG_333-11a"/>
後騎蹀蹀在頃上如畫几前見羣峯碧圍雲出肘腋間<lb/>
則又恐列不密余無得於山而愛好若此雖亦不能<lb/>
自解然貴之諸峯惟南郭最秀舊有使館既卑隘不<lb/>
飭又背山臨市余廼徙而南正與諸峯對堂成見山勢<lb/>
欲來嵐光蓊勃飄飄若與雲浮旅思頓捨非惟吾樂之<lb/>
而諸大夫久滯於此雖有不樂者無不色喜因以愛<lb/>
山名之獨怪世之傲者好詭為論説不讓近見太史升<lb/>
菴氏品叙山岩之異徧於天下於貴州之山獨醜為詆<lb/>
<pb n="KR4h0152_WYG_333-11b"/>
辭此其説當乎夫内適則培塿泰華内不適則泰華<lb/>
培塿其境在内不在外茍樂必選勝則所不足樂者<lb/>
必多昔人有云美者自美吾不知其美惡者自惡吾不<lb/>
知其惡吾惟愛其崒嵂䓗鬱有拒日槩雲之狀而<lb/>
已恐後之人惑于其言有不樂於兹山者故又為之<lb/>
説云<lb/>
　　倚豐亭記<hi>趙釴</hi>
倚豐亭者倚豐山而作也豐蓋滁之望山人皆環而<lb/>
<pb n="KR4h0152_WYG_333-12a"/>
居之山亦鬱負靈異往往朝冠雲則晝必雨故滁人<lb/>
凡有事於場圃耕耨興作必望豐山雲氣以卜晴雨<lb/>
其歲時水旱祀之尤應嘉靖戊午余督收至滁時秋<lb/>
多雨雨反敗稼至已未春不雨夏亦不雨民始望而禱<lb/>
之謂雨可立致已而久不雨民咸咨歎曰天不我仁豐<lb/>
山廼亦不我雨邪何昔雲而今不雲也若有移怨于豐<lb/>
山然者余廼解之曰大山雨天下小山雨一國山豈不<lb/>
欲時風雨興利百物使民奠安其土哉况民所以祀而<lb/>
<pb n="KR4h0152_WYG_333-12b"/>
禮之歲亦勤矣今廼有不盡然者非豐山之所能為<lb/>
也雖然豐故雨之矣然雨未至而人望之雨既至而人<lb/>
棄之溝瀆不遂隘障水不安其藏隨洩而隨取之雖有<lb/>
慈親弗給矣山川若之何此專倚豐山而不善用者也<lb/>
使善用之則昔雨即今雨矣何也吾嘗見吾鄰人翁矣<lb/>
東鄰貧西鄰富吾就西鄰而問之曰若何以富於東<lb/>
鄰也曰亡它惟得天而不盡用乎天得地而不專任乎<lb/>
地如斯而已矣曰其道何如曰天有時吾則相之見<lb/>
<pb n="KR4h0152_WYG_333-13a"/>
生樹生見死穰死天有澤吾則留之存其有餘不棄其<lb/>
既往故為池塘為陂澤為畎澮務期足用往往天之澤<lb/>
十之三吾之自澤十之七故三時不害於地亦然剛者<lb/>
令柔柔者令剛燥者令濕濕者令燥又棘則肥下則埤<lb/>
髙則抑險則易地方人力相半歲率多穰東鄰翁則<lb/>
土冝不任草穢不剪時盈則澇時涸則止故種稑禾<lb/>
不為稑種穜禾不為穜以是與吾異噫此善用者且無<lb/>
多求於天地况山川乎知此則知豐山能利滁滁人不<lb/>
<pb n="KR4h0152_WYG_333-13b"/>
能自利耳又何怨于是滁人始知耕此吾亭之所以<lb/>
作也亭在豐山之麓旱時嘗同僚友與民望雲於<lb/>
此故因以立亭又恐民之時至而忘吾説也故書其言<lb/>
於亭中俾逰者觀焉所以告儆也<lb/>
　　偕樂亭記<hi>趙釴</hi>
桐四塞皆山其最勝者東則有浮渡山白雲巖南則有<lb/>
大龍山小龍山皆去縣百里北則有洪濤山麒麟山<lb/>
西則五嶺挂車山皆去縣四五十里其最近則龍眠山<lb/>
<pb n="KR4h0152_WYG_333-14a"/>
鳯凰山靈泉山然龍眠其山邃鳯凰其山峭逰者嵗<lb/>
不能一至惟靈泉山秀而磅礴為縣之後龍自仙<lb/>
姑至王母塔横亘數里皆其支也民枕山為居為縣<lb/>
之右閭閭之中為正學書院為輔仁㑹所書院之後<lb/>
有山窿然而起圎上泰下髙不數仭見可百里是年<lb/>
古泉盛亞卿欲移居其上力不能就侯登而四望見<lb/>
羣山垣列而村居市㕓秩秩于白雲紫霧之中龍眠<lb/>
水桐陂水穿閭里左腋蜿蜒如白龍南下而練潭鴨<lb/>
<pb n="KR4h0152_WYG_333-14b"/>
湖白兎河諸水緯注而絡滙之與山演漾生竒侯曰有<lb/>
以也桐無城郭而安不貿易而足豈非山水鬱盤風氣<lb/>
完聚故邪是山誠不可無亭廼郭其巔為屋三楹期月<lb/>
始成一時觀者欣忭如突入層霄山水驟合因名亭曰<lb/>
偕樂其丞李君某簿張君某尉丁君某伐石紀侯建亭<lb/>
日月求余書其事以傳余曰曠哉侯之見也今之仕者<lb/>
喜言憂而忌言樂故其之官也與小民言憫其窮而<lb/>
恤其困嗚嗚然如新出湯火而浣濯之計不十全不<lb/>
<pb n="KR4h0152_WYG_333-15a"/>
已其與上大夫言又極言民俗之憊而吾所以拯之者<lb/>
若此之勤使聞者惻然稱歎以故其聲日廣以大其<lb/>
擢而去也常不待期至于山谷之美溪壑之勝可以一<lb/>
覽而樂者亦垂睫不顧比叙不入曰吾暇乎哉及考其<lb/>
政則未必然此無他無愛心故也夫樂生乎愛故愛蔭<lb/>
者及樹愛屋及烏豈有愛其人民而不及山川土地哉<lb/>
吾嘗見家人翁過其諸子之舎矣雖一山一水一草一<lb/>
木無不如念環視其田疇易陂塘固林園茂則陶然樂<lb/>
<pb n="KR4h0152_WYG_333-15b"/>
之否則怒及其過它人之舎則不然矣故古之人與民<lb/>
偕樂非真列屋而居之推甘而食之懸鐘鼓而恱之各<lb/>
得其情焉爾夫樂者何情之所適也吾適人之所適<lb/>
人亦適吾之所適交相愛者也知此道者吾于周侯見<lb/>
之矣周侯之至桐也適萬事更新之日人皆鋭于求治<lb/>
其于民事猶之比櫛髪髪及之矣侯詢俗察情日民不<lb/>
以為苦柰何勞之一切與民休息人曰桐人悍侯曰人<lb/>
畏罪云何悍人曰桐人詐侯曰獵者狡兎安得不狡云<lb/>
<pb n="KR4h0152_WYG_333-16a"/>
何詐桐人曰人多訟侯曰人情不得其平則鳴云何不<lb/>
訟上既安于清凈而無徴召㪣扑之煩下亦安於閭閻<lb/>
而無奔走震驚之擾是不偽為憂戚以相譽恱者也<lb/>
但見以里役至者不及庭而退以糧稅至者不弛肩而<lb/>
退以告言至者不越宿而退恬然相安于無事此亭之<lb/>
所由作也雖然吾嘗疑古之賢者喜雨有亭豐樂有<lb/>
亭本因一事而作亭乃至今存使其意止此然則雨有<lb/>
時而暵豐有時而歉将若之何審此則知所以為樂<lb/>
<pb n="KR4h0152_WYG_333-16b"/>
矣侯以乙丑進士來令桐年不滿三十以赤心臨民<lb/>
惟其心真故樂亦真憂亦真余愛其與人真也故<lb/>
樂為之記侯名芸字用馨别號仰南湖之景陵<lb/>
人<lb/>
　　助山堂記<hi>趙釴</hi>
善哉山水之勝登臨之樂莫如栁栁州但栁州挾盛<lb/>
氣多慿陵山水余嘗疑其言曰地雖勝得人焉而居<lb/>
之則山若増而髙水若闢而廣堂不待飾而己奐是<lb/>
<pb n="KR4h0152_WYG_333-17a"/>
人有加於山水矣後入貴陽由武陵辰沅而上見山峻<lb/>
水冽而怪石嘉樹交贊為竒竊歎為仙靈之都逹者<lb/>
所宜考槃曽無一人樂於其地反罪及山水曰山狂水<lb/>
怒然後知地雖勝不得其人秖以陋信矣人之有加於<lb/>
山水也余有田一區在麒麟山中見髙峯疉嶂四顧<lb/>
墻立而竹樹駢植蒼翠相輔意其中必有人不及知<lb/>
者因令土人為導日逰一山見篤山之孤特小龍之峭<lb/>
麗麒嶺之崔嵬石鼓之蜿蜒蓮花峯之髙秀舞蹈嶺<lb/>
<pb n="KR4h0152_WYG_333-17b"/>
之徊翔𤣥𤣥峽之鬱盤龍門冲之幽深雖不能與名<lb/>
山爭勝亦一方偉觀矣因為堂於石鼓山下盡揖羣<lb/>
山而友之山亦交臂結駟迤邐若向吾而奔風雨晦<lb/>
明拱立不去尤宜月出如營壘中觀天刁斗不鳴繞<lb/>
身戈㦸各賦詩一章告于好事者好事者樂余之樂<lb/>
往往有欲逰者則迎致之其欲逰而不能逰者則强<lb/>
致之逰而不欲去者則慰留之山亦稍稍聞於人矣<lb/>
毎酒酣輒酹地而諗之曰山乎靈乎其不靈乎如其<lb/>
<pb n="KR4h0152_WYG_333-18a"/>
靈則吾効力於山抑大勤矣山固漠然於我其清淑磅<lb/>
礴之氣既不能尊我徳行又不能興我事功績我文章<lb/>
徒以色象索我則余誠無負於山山實負余矣聞者大<lb/>
笑因名其堂曰助山欲山靈之嘉貺於我也堂成於嘉<lb/>
靖乙丑九月<lb/>
　　發奸亭記<hi>馮恩</hi>
乃嘉靖壬辰夏四月七日予按事至寜入院署翌日過<lb/>
東亭見照壁繪畫一麟頭角蹄鬛為矢中傷問左右<lb/>
<pb n="KR4h0152_WYG_333-18b"/>
云此射亭也舊設號矢監司按臨公餘則射中之以<lb/>
舒牘簿之勞予不忍之示宣城尹汪俸以宋奸臣秦檜<lb/>
代之仍置彤弓二鏃矢百凡我同官暇則援弓發奸中<lb/>
其黒心為上勝中其首次之中其腹其四肢又次之不<lb/>
中者為負焉嗚呼好直惡佞人之秉彛麟王瑞也孰俾<lb/>
之蹷足於東山檜奸雄也又孰俾之保首領於牖下<lb/>
今麟逝矣檜死矣麟逝而形存焉檜死矣而臭遺焉<lb/>
形存吾愛焉己矣夫孰知其逝臭遺吾惡焉己矣夫<lb/>
<pb n="KR4h0152_WYG_333-19a"/>
孰知其死逝者吾且愛之况忍以中傷之乎生者吾既<lb/>
惡之况肯以附㑹之乎不忍中傷不肯附㑹則舎麟而<lb/>
矢檜也亦宜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_333-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百三十三<lb/>
</p>
<p>
</p>
  </div>
</body>
</text>
</TEI>
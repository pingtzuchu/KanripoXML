<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百四十八</head>
    <p>
<pb n="KR4h0152_WYG_348-1a"/>
欽定四庫全書<lb/>
　明文海巻三百四十八　　　餘姚黄宗羲編<lb/>
　　記二十二<lb/>
　　　紀事<lb/>
　　異猪記<hi>張仲華</hi>
張子虞侯將之雲陽之邑見御史大夫見繡衣直指聲<lb/>
華亭項侯之善政為百萬黎借冦君道經呉之滸墅艤<lb/>
筏闗西有孺子行逰河梁歌而過張子曰彼其之子有<lb/>
<pb n="KR4h0152_WYG_348-1b"/>
豕若牛欲報之徳瘞衾與禂張子訝問故孺子不能對<lb/>
有丈人傴僂而告張子曰是河以南有王姓者業市廛<lb/>
嘗畜猪於家一日走出町疃銜金一鏹歸授主人主人<lb/>
盛驚喜又銜主人衣引至其處喙掘地得金若干緡主<lb/>
人因是遄富致土木潤厥屋而高廣其礎至於今操竒<lb/>
贏經營子母家殷殷肥深徳猪也欲渥馭之盛以夏廡<lb/>
茹以鑿梁藉以細薪疾病則宰巻婁而禱務延其天年<lb/>
殆一紀有餘於此矣肢體曼胡重十數百鈞主人蚤以<lb/>
<pb n="KR4h0152_WYG_348-2a"/>
治棺槨襯具都人士稔知顛末爰天下里歈豎子習歌<lb/>
之已爾野人之音何足煩大雅之聽張子耳其言滋怪<lb/>
甚請以目覩時偕張子而來者有友五人焉郁子成叔<lb/>
陸子君從陶子伯昌王子仁仲董子仲明連袂前趨訪<lb/>
所稱畜猪者家廵河之南北折而巷果有王姓者踵其<lb/>
門則主人念觀猪者日駢闐而不勝應也廼屋猪中門<lb/>
之外聽人縱觀弗迓御交口末從知主人名張子親睹<lb/>
猪之異也已不任頫仰特以側卧命侍兒䇿起之則劃<lb/>
<pb n="KR4h0152_WYG_348-2b"/>
然長鳴矍然怒歩兩牙夾唇四股垂地高擬於黄犢而<lb/>
肉倍之訊所繇於隣父與丈人言若合符劵張子因感<lb/>
愴太息曰猪於六畜最蠢而此事實最異且一事也具<lb/>
二美焉夫猪所食糟餕耳廼知竭心報主忠也得財不<lb/>
私亷也世人享萬鍾割茅土猶不皭勵清白人弗猪若<lb/>
哉王徳猪之財豢老其齒兼恤其後世有荆棘甫平誅<lb/>
夷輙迨兎死狗烹者於王何如畜良於組圭市井賢於<lb/>
輦纛是不可鏡哉嗟嗟吾尚有以敕猪而規王也猪以<lb/>
<pb n="KR4h0152_WYG_348-3a"/>
身事人當作鼎中臠爾今且食人食葬人葬何甚幸<lb/>
耶異時毋襲烏將軍故事一遇郭相國恐腕落於鹿腊<lb/>
也財視其所守是故管寧鋤地捐金艷稱宇内即呉之<lb/>
先賢被裘公甘負薪苦作不拾路遺於季子矣滸墅去<lb/>
延陵咫尺王不聞古人風乎廼晏然寳此靉靆非必天<lb/>
倪如介何諸子抵掌曰張子不言言必可諷張子歸姑<lb/>
蘇見百穀王子張子以諸子之言告王子王子曰彘有<lb/>
靈人有義虞侯之言有脊盍命墨卿用補稗官張子唯<lb/>
<pb n="KR4h0152_WYG_348-3b"/>
唯返於篷艫之間扣舷作異猪記他日華亭侯徴是記<lb/>
覽之哂曰莊書王種寓言十九巵哉記也事微而寓洪<lb/>
張子進言曰君侯之政成矣民安之士頌之矣今而後<lb/>
惟無倦乎臣願君侯之牧黎也嘗似呉人之牧豕也惟<lb/>
恐其傷之也不饑不寒不天札養生送死不憾也將使蝗<lb/>
出境虎渡河鳯集屋記在太史一豕之異何足以存竹帛<lb/>
　　書盗殺周皇親事<hi>徐學謨</hi>
周皇親世臣孝肅皇后家慶雲侯夀之裔孫也以疎屬<lb/>
<pb n="KR4h0152_WYG_348-4a"/>
食皇親指揮俸居東城小巷晚年䘮妻婢荷花與同卧起<lb/>
家無餘指蒼頭王奎輩屏守户外隆慶六年九月十一日<lb/>
晡時世臣擕荷花出視扃鍵盗數人斬闗入世臣不及避<lb/>
手格盗盗一人仆衆盗怒共攻世臣一盗戳其脇不死又<lb/>
一盗剚其胷洞内死荷花蛇伏不敢仰視盗發世臣篋<lb/>
掠百五十金去盗去荷花始起檢地下有遺金少許拾<lb/>
置之懐急奔王奎所告變方是時京師戒嚴兵部檄指<lb/>
揮張國維邏而盗猝發於皇親家國維恐得罪乃馳詣<lb/>
<pb n="KR4h0152_WYG_348-4b"/>
世臣家索盗無所得盗則轉馳王奎所見荷花向王奎<lb/>
手懐金而啼而屠人盧錦者適坐王奎家責肉價而邏者<lb/>
至因走匿牀下張國維摉牀下得盧錦又知其為屠人也<lb/>
遂執荷花與王奎稔姦而藉屠人刃謀殺其主人訊之誣服<lb/>
而周氏之宗老某亦聞盗來見荷花等就縛漫罵之曰主人<lb/>
何負汝乃反耶當斬汝萬段矣張國維聞宗老言益自喜得<lb/>
真盗即摭詞上兵部轉奏之詔下刑部鞫擬荷花等始極口<lb/>
稱寃而問官就按之頗亡左驗然心持兩端復請於署部<lb/>
<pb n="KR4h0152_WYG_348-5a"/>
事左侍郎翁公大立願移他署㑹讞翁已心忿荷花等<lb/>
所為而又業主先入恨不速磔之也顧難問官之請不<lb/>
得已判他署約勘之已他署約勘仍猶豫不敢書獄翁<lb/>
趣之甚諸郎揣堂官意堅争之無益㝷奏當成荷花王<lb/>
奎盧錦俱棄市一市人盡稱快而諸盗亦雜稠人中相<lb/>
與竊笑其事幸終無洩矣而流刧愈益無忌嵗所流刧<lb/>
金銀珠寶玉帛之屬不可勝算日鮮衣怒馬酣飲屠肆<lb/>
間其後三年盗有朱國臣者故宰夫也家蓄瞽妓兩人<lb/>
<pb n="KR4h0152_WYG_348-5b"/>
教之彈詞日沿街鬻唱博金錢夜歸則置酒奉國臣歡<lb/>
國臣被酒輒時笞罵兩瞽妓兩瞽妓已不能堪乃謀洩<lb/>
其殺世臣及流刼富人家諸隂事事洩而邏者竟偵得<lb/>
之以密告兵部兵部即遣人收朱國臣與其夥劉伍劉<lb/>
汝成等七人於京師閧傳荷花王奎等之寃其語頗聞<lb/>
之内庭而刑科諸給事中亦論奏劾往時刑部失刑之<lb/>
罪上意為之惻然兵部械朱國臣等赴刑部對簿朱國<lb/>
臣等無一言苐頓首曰死晩矣逮細訊之朱國臣曰吾<lb/>
<pb n="KR4h0152_WYG_348-6a"/>
往以宰夫留世臣家治庖業知其藏金處又其家無備<lb/>
易乘也故引領諸盗刼其金初無意殺之比入門而世<lb/>
臣從燎下稍目屬國臣國臣度機露恐不免而諸盗遂<lb/>
攻世臣殺之以滅口戳其脇者劉伍也剚其胸者劉汝<lb/>
成也而劉伍明年生女脇下有肉痂類創口國臣以為<lb/>
周皇親復生索命矣奈何今日之敗誠非人力也為吾<lb/>
屬死者死矣吾屬不死何待願就斧鑕郎中以其語具<lb/>
獄獄成將奏之而部尚書嚴公顧謂兩侍郎曰盗已得<lb/>
<pb n="KR4h0152_WYG_348-6b"/>
情無絲髪疑矣今之得者往之失也失得相形傷體實<lb/>
多獨不為故侍郎地耶乃詣政府議所以處問官者政<lb/>
府曰刑有故入有失入前殺荷花等第失耳非有故也<lb/>
坐本條足矣所不可逭者其始事者乎葢指張國維也<lb/>
嚴尚書退而如指論奏乃内庭意以事關戚畹終不能<lb/>
釋然政府不得已擬㫖削翁侍郎籍三郎中調外張國<lb/>
維謫戍竟從輕譴云而朱國臣等旋梟斬於市余按荷<lb/>
花等之死去朱國臣事敗僅兩年耳嘉靖間死囚非觸<lb/>
<pb n="KR4h0152_WYG_348-7a"/>
犯乘輿者常數十年不决藉令荷花等遲二年不决即<lb/>
無死矣是其死不死於寃而死於速也漢人稱刑書為<lb/>
爰書爰者緩也取議獄緩死之義也或曰不留獄之指<lb/>
謂何夫亦用之以明慎也不明不慎而又不緩死今海<lb/>
内如荷花等之死豈少哉苐非輦轂下則匿不以聞耳<lb/>
而甚者或戕民之命以遂非文過此又無天道之極者<lb/>
也因書盗殺周皇親事始末如左<lb/>
　<lb/>
<pb n="KR4h0152_WYG_348-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三十一</head>
    <p>
<pb n="KR4h0152_WYG_031-1a"/>
欽定四庫全書<lb/>
　明文海巻三十一　　　　　餘姚黄宗羲編<lb/>
　　賦三十一<lb/>
　　　居處三<lb/>
　　逍遥園賦<hi>有序</hi>　<hi>穆文熙</hi>
　余舍東有園一區帶城下自為儒時與拱辰石君分<lb/>
　席共業為鉛硯之所後相繼登第去比余既解考功<lb/>
　郎歸稍稍作地舘壘山石裒集詞翰日棲遲其間乃<lb/>
<pb n="KR4h0152_WYG_031-1b"/>
　未幾而拱辰倦於太僕亦謝病歸歸則無日不晤於<lb/>
　此晤則習於幽事而委命順理怡情養性庶幾有逍<lb/>
　遥之風余因據莊生逍遥篇為賦紀之拱辰覽之謂<lb/>
　與樂志論唐子西語相輊軒也遂刻置臺端其辭曰<lb/>
伊予性之好僻兮開别圃於城隅築垣墻以周衞兮誅<lb/>
白茅以為廬蒔花竹以匝徑兮種菱芰以盈池懸桔橰<lb/>
於金井兮時自挽而灌蔬招隠以名吾洞雲鶴以號吾<lb/>
堂臺則有讀書遲鴻東山俯谿皆環列槐桞有雲樹之<lb/>
<pb n="KR4h0152_WYG_031-2a"/>
蒼茫亭則有牡丹芰荷松蘿止觀悉斜帶清溪儼山家<lb/>
之行藏時其條風布暖紅藥繽紛朱明協候緑葉垂雲<lb/>
秋至而籬菊葳㽔冬至而簷梅郁芬景縁時至興隨賞<lb/>
殷爾其偕我良朋契若蘭薫鶡冠草履褐衣苧襟相與<lb/>
臨花塢步芳亭撫白日玩青冥觀鯈魚聽鳥鳴數飛花<lb/>
搴落英㺯池水盪浮萍指㸃竒石較計隂明雲霞團座<lb/>
鷗鳥不驚而或投博賭勝角奕取贏縱歌層臺蹴踘廣<lb/>
廷鳴琴深洞放鶴髙城已而偃息臺端何慮何營酒泛<lb/>
<pb n="KR4h0152_WYG_031-2b"/>
緑醅飯煮青精時復有墨客琴士畫史騷流詩談白雪<lb/>
圖擬丹丘譜探飛龍帖抹蒼虯日有文事之起予了無<lb/>
俗務之交酬時燕坐兮箕踞長嘯兮科頭羲和兮御頓<lb/>
𤣥兎兮影留蘧蘧兮蝶夢擾擾兮浮漚方來兮隨分既<lb/>
往兮堪羞若夫五嶽三江勝地無垠梁苑金谷樂事紛<lb/>
紜金張之家炙手可熱許史之門吐氣成雲子雲著書<lb/>
而諛莽相如作賦而得金稷下梟鳴而千人辨折座間<lb/>
麈動而百夫生欣古非不有吾非不聞苐以静躁不同<lb/>
<pb n="KR4h0152_WYG_031-3a"/>
趨舍有方或圖南以廣運或蚊睫以自藏茍所志之得<lb/>
適雖微𣺌其何妨吾故遵南華之遺訓於以逍遥乎此<lb/>
鄉於是拱辰聞之踴躍歌曰邈天地兮蘧廬紛世事兮<lb/>
風嶼紉幽蘭兮吾黨撫桂樹兮城隅誓從子兮逍遥安<lb/>
所問兮盈虚歌既余復為之亂曰惟余之志子與侔兮<lb/>
惟余之園子與遊兮園有水澤被芙蓉兮園有碣石鬱<lb/>
虬龍兮火山焚不能為之爇層崖氷不能為之裂返巨<lb/>
雀於條枝脱蒼鷹於縶紲與子共逍遥於一世尚期不<lb/>
<pb n="KR4h0152_WYG_031-3b"/>
媿於往哲<lb/>
　　藥市賦<hi>楊慎</hi>
蓬丘山伯匕刀圭而通神奈園老宿品千二而稱珍何<lb/>
如蓉城之日重開藥市之春若夫岐摯湯液和緩瀡滫<lb/>
采嘉林之嘉草掇芳洲之芳羞屏風水發書帶山抽人<lb/>
参三椏來自髙句麗之國桃枝九折出於嶲昆明之陬<lb/>
椒聊下虚星之舎果窳薦織女之樓逢茅龍之衞叔遇<lb/>
木羊之葛由檢本草之聖録極山海之冥搜别有天棘<lb/>
<pb n="KR4h0152_WYG_031-4a"/>
日精澤葵海藻火林之蔚炎柯雪津之擢陽草欵冬叩<lb/>
冰而吐葩葶藶迎露而先槁青綸碧組蒼龍就食於甲<lb/>
辰素茵皜蔯白兎騰仙於辛卯帝休鬼□蕩邪而觸憂<lb/>
神錦仙鹽駐顔而難老又不若剸犀截角搴翠刪毛澄<lb/>
禺山之水碧<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>樊桐之金膏鮫人泣珠而酬價狼䐠齅<lb/>
金而觧櫜神鹿兩頭飲上池之水靈鳥四翼歸金匱之<lb/>
韜莫不攀丹危而陟翠險霄仙的而下神囂涉淼淼馳<lb/>
苹苹刈翹翹伐丁丁香草比於君子嘉卉方於女貞藤<lb/>
<pb n="KR4h0152_WYG_031-4b"/>
名簡子花號長卿五芝色配乎五嶽六飲芳冠乎六清<lb/>
乃延巫彭招長桑飛綘雪擣𤣥霜巴戎赤斧梓谷王昌<lb/>
蓬州塗定辭𤣥武張開光希夷出崇龕之落真多栖葛<lb/>
璝之鄉黄足之鳥呼季玉而並復朱頂之鶴名令威而<lb/>
駢翔負局磨鏡之翁篐桶講易之叟扶龜床於行阿策<lb/>
鳩杖於林藪嚴遵之芳乳平分王烈之香膏共剖是月<lb/>
也江波錦落火井星還楓瑟瑟而鳴籟菊英英而綴斑<lb/>
訪名跡於古昔啓藥市於重闗被開明廣都之野帶杜<lb/>
<pb n="KR4h0152_WYG_031-5a"/>
宇天隳之山哀危蟪於寸隂矜局竈於井谷布濩天府<lb/>
之區蔓衍坤維之域八萬四千之人煙五十四州之謡<lb/>
俗國無夜户之虞人有春臺之燠郤公程鄭之倫驥子<lb/>
魚文之服乍發劑以針龍奄飛符而擒蜮黄耉背鮐蒼<lb/>
崽髫蝸行歌擊壤羣嬉聚沙成行鴈鴈學語鴉鴉毛姬<lb/>
餌葉鳯子藏花色輝九壁之錦光漾百潭之霞採思婦<lb/>
之巻耳折放臣之疎麻息風枝之不静起露蓼之含嗟<lb/>
崔公之錦云逺華陀之囊已遐既富矣韓康之肆寧蘄<lb/>
<pb n="KR4h0152_WYG_031-5b"/>
乎博望之槎楊雄夢腸頓醒滯思於雕篆相如消渴歘<lb/>
涓沉疴於齒牙豈知西顥之盤露北方之河車哉有林<lb/>
閭翁孺者起而為系曰黄能兮休入寢朱熊兮罷窺屏<lb/>
永遁兮二竪載殱兮九嬰分菊潭兮艷艷宴蓉城兮冥<lb/>
冥鴻安丘繼而作曰安期神樓散扁鵲陷冰丸銀筒昔<lb/>
誰藴金瓶今子殫謝驚飍兮駐流電訪大藥兮浴還丹<lb/>
邀籛偓兮雀躍共喬松兮鯢桓主人聞之欣然稱蔅修<lb/>
容麗級獻壽升筵敬緝光誦奉以周旋<lb/>
<pb n="KR4h0152_WYG_031-6a"/>
　　羅䕃堂賦<hi>許相卿</hi>
矗雲峰之亢峙𦕈玉湖之澄涵孤城值其秀爽而隠居<lb/>
卜於其間菅茅上覆泥堵周環恒雨暘之淋炙缺苫葢<lb/>
於東南主人仰屋太息曰狡兎三窟鷦鷯一枝咸克禦<lb/>
外侮而圖寧居矧吾將幹前蠱燕後昆顧無所庇吾廬<lb/>
乎爰躊躇其搆思又般礴以殫慮𠂻若天啓謀與神會<lb/>
繄樛木之長蘿方下縈而上延彼徒贅於有餘我則病<lb/>
夫不完爾乃解自樹杪援之簷端補此罅隙紓彼紏纒<lb/>
<pb n="KR4h0152_WYG_031-6b"/>
意祖少陵之詠巧奪媧皇之權老榦繫諸撓棟宻蔓勻<lb/>
於疎椽柔枝盤旋以重復修條縷絡而夤縁初蕭森兮<lb/>
扶疎久䝉宻兮隂沉旁翳薈兮紛敷上盤結兮雍閼逺<lb/>
睇兮矯龍首而騫鳯翼廹視兮儼黄琮之間蒼玉春薦<lb/>
芳蕊可方杞菊夏布清隂弗讓修竹冬雪積而玉蛟結<lb/>
蟠秋風振而冰絃斷續晨則雲表之露下零宵而書檠<lb/>
之焰上燭殆造化有意毓兹堂之秀滌世氛之俗者也<lb/>
客有造堂下而進説曰上棟下宇中右盛制子獨矯情<lb/>
<pb n="KR4h0152_WYG_031-7a"/>
因陋仍廢夫𤨏𤨏數椽革而剏之曽不費子下筯之需<lb/>
潤筆之賄也主人囅然而笑適然而興顧謂客曰昔常<lb/>
議斯役矣圖厥新恐彰先陋而競俗侈葺以故懼蹈前<lb/>
愆而貽後累又嘗博觀今昔之變矣耽耽巨厦巍巍崇<lb/>
宫㧞地千尺在天半空計其壯麗悠永將與金石者同<lb/>
亡何勢窮理復化為塵䝉而已矣而此堂特借蘿以補<lb/>
茆任造化之經營役隂陽以刻雕潛德培其本餘澤潤<lb/>
其標吾聚族處於中也寒露不吾凄赫日不吾驕雷電<lb/>
<pb n="KR4h0152_WYG_031-7b"/>
不吾震撼風雨不吾飄颻容與委蛇其樂陶陶矧其易<lb/>
故増新我財不靡巧搆密架人力不勞惟歴嵗之愈久<lb/>
則維持之益牢葢造物者輟其功則斯堂方就圮也而<lb/>
子得無以吾論為過髙乎方將結陋巷為芳隣追巢居<lb/>
於太古味道徳之腴狎詩酒之侣摽俗子而出諸户髙<lb/>
臥濶視藐富兒之土木齪齪䑕壤蟻垤無足數也言未<lb/>
既客謝曰命之矣逡廵而退<lb/>
　　居然亭賦<hi>并序</hi>　<hi>陳鶴</hi>
<pb n="KR4h0152_WYG_031-8a"/>
　夫刻桷之室未足娛心塗金之居聊以適目若以臨<lb/>
　虚取悦矚逺抽思倚薇風以送歌抱松雲而舒笑則<lb/>
　九華三章無以肆其觀含芳永光但以章其麗契道<lb/>
　之士斯何取焉西淙洪公録浙參事身逐塵軒而心<lb/>
　留霞谷蓮船載月長為湖上之賓珠履乘煙幾作山<lb/>
　中之客偶於净慈沙門傍求寳域廼得翠壁𤣥隚環<lb/>
　襟川麓搆亭循性目曰居然葢意取朱詞情方鄭隠<lb/>
　徹牘之頃則散屨摛詞集爼之辰則聨裾協樂詞不<lb/>
<pb n="KR4h0152_WYG_031-8b"/>
　任僻樂不㤀憂誠希代之宏才擅古之通人也<hi>鶴</hi>耽<lb/>
　幽成癖致曠遺生爰涉芳亭頓空氛想遂營蕪語用<lb/>
　記名區賦曰<lb/>
惟人統極含采潛靈居仁作静縱化通冥交譁即昧接<lb/>
逸若醒廼有佇情丘壑結意園林聨芳襟於安石踐幽<lb/>
踪於管寧寄丈人以怡志托傲吏而遺形俯蘭洲以命<lb/>
記縁蜀嶺而著經是皆臨物以取適亦因勝而流馨爰<lb/>
瞻斯宇業業停停前控西湖後帶南屛六橋遞碧雙峯<lb/>
<pb n="KR4h0152_WYG_031-9a"/>
送青盤坤方之寳軸依營室之華星列垂雲以為户羅<lb/>
修榎以為欞草入簾而舒緑泉穿幕而呈泠蓮奪花以<lb/>
長麗薔移春而不零蘭香散麝松濤震霆蕨被九畹樅<lb/>
薄三㝠捋椒實以袪穢采精苖以引齡矯覿雲翰俛玩<lb/>
沙禽薨薨軫軫雍噰嚶嚶霄鳶較翎於鸋鴂洲雎叶和<lb/>
於<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>鴒□鶅晝奮鵧鷑宵鳴彩鷽廵簷而覬客𤣥鶴遶<lb/>
砌而隨人復有白<graphic n="KR1595" url="https://raw.githubusercontent.com/kanripo/KR-Gaiji/master/images/KR1595.png" mimeType="image/png"/>黒虪蒼鼬黄<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>貒□芔歙而據穴<lb/>
獮猴蚴蟉而經林麋擇邃以陸梁貙居曠以横行仰見<lb/>
<pb n="KR4h0152_WYG_031-9b"/>
飛崖蹎巘崪屼嶔崟縈廽九曲積疊千層俯觀靈巖秀<lb/>
洞崿然天成碕礒碉砫<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼岭營含輝流采雕玉鏤金<lb/>
若𤣥宫之四起猶青蓮而長生晴則泰風西至旭日東<lb/>
升萬象在望皎然以興雨則蘇隄走霾葛嶺出雲星日<lb/>
蔽耀雷峯避形梯萬松而莫上指三竺而無憑若夫東<lb/>
引青波南望錢塘西通虎跑北揖初暘矚劔門之桃花<lb/>
羡孤山之草堂縱四顧之無極達一嘯於蒼茫時或取<lb/>
魚為爼采䔩為豆卣坎齊陳灑離交奏於是集賔僚叙<lb/>
<pb n="KR4h0152_WYG_031-10a"/>
故舊踄飛巒启重牖車馬喧闐琱璫擊輳延賞良辰盤<lb/>
桓芳晝飲不執禮樂不偕時或酣而傞或奔而嗤或倚<lb/>
或坐衣冠參差有凌虚以娛志有探幽而怡思有倒幘<lb/>
以調歌有臨流而賦詩投壺愽簺藏鈎圍棊雍容上下<lb/>
命爵傳巵呼五白於一擲决百戰於斯湏頺然而臥䝉<lb/>
然而迷曽不知天地之為廣與日月之有推移雖古荆<lb/>
臺之遊雲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之馳會稽探禹濠梁觀魚樂則樂矣亦不<lb/>
能旦夕而有焉若乃公驂暫駐案牘輟書遊駢罷騁亭<lb/>
<pb n="KR4h0152_WYG_031-10b"/>
月長虗嗟往來之不常任去住而自如激流泉以濯纓乗<lb/>
飄風而振裾拱北極而思君念西淙而懐廬道援周孔<lb/>
文述劉徐進抗匡衡之疏退驅李耳之車馭萬化以容<lb/>
與翔千仭而躊蹰人知斯亭孰識其居人知斯樂詎知<lb/>
其餘斯則公之泉石也而非賔客所能與哉<lb/>
　　岳陽樓賦<hi>并序</hi>　<hi>李濓</hi>
　丁丑之秋余客巴陵郡守黄侯巽設宴於岳陽樓酒<lb/>
　既酣侯洗觥揖予曰古今達人勝士登遊留詠者多<lb/>
<pb n="KR4h0152_WYG_031-11a"/>
　矣顧皆五七言近體而未有賦若有待於公也余固<lb/>
　辭不獲乃倚檻延佇援筆立就酣墨潦草情景罔盡<lb/>
　曷敢當衆賔之一噱乎<lb/>
巍乎鉅哉斯樓之為勝也枕巴山面洞庭俯黿鼉瞰川<lb/>
靈卑九霄隘八紘應翼軫於咫尺接衡巫而與平波濤<lb/>
撼之而不動君山對之而為屏曩余閲圖經而向慕今<lb/>
始艤舟而一登翩逸思之浩發欲跨鶴而上升曰登髙<lb/>
而作賦非賤子之所能且夫豫章滕閣九江庾樓黄鶴<lb/>
<pb n="KR4h0152_WYG_031-11b"/>
奠諸鄂渚叠嶂峙於宣州皆天下之雄構詎斯樓之可<lb/>
侔極百仭之孤髙肆萬言而難述聊凭欄以縱觀忽變<lb/>
態之層出合青草<hi>湖名</hi>與雲夢滙洞庭而為一倐朝暉而<lb/>
夕隂漭沃天而浴日突中流之青螺乃有如乎黛髻眺<lb/>
黄陵之遺宫望瀟湘之遥煙鴈嗷嗷以南度鷗娟娟而<lb/>
暮還吊皇英之二妃泣碧川之潺湲帝蒼梧而不返留<lb/>
叢筠之涙斑憶牧羊之蛾眉寄龍宫之尺牘擊橘樹而<lb/>
啓扉露紅粧而駭曯誦髙唐之麗篇歌湘靈之妙曲凄<lb/>
<pb n="KR4h0152_WYG_031-12a"/>
楚調於行雲鏗瑟音於佩玉杳魂夢之徒勞何大雅之<lb/>
能續事荒誕而靡經非君子之攸録韙范公之名言謂<lb/>
江湖與廊廟矢體國以㤀家故先憂而後樂<hi>叶</hi>倘登樓<lb/>
而念兹庶有警於不肖客巴陵而訪竒睇飛甍以舉觴<lb/>
仰希文之清風猗山髙而水長嗟滕君其溘逝垂善譽<lb/>
於湖湘樓以文而増勝文以樓而益彰欽先民之懿則<lb/>
睠君民而弗忘采渚蘋以薦潔擷汀芷而懐芳指九淵<lb/>
以為正雖留滯其何傷諗登臨之志士寧無感於岳陽<lb/>
<pb n="KR4h0152_WYG_031-12b"/>
　　玉屏山居賦<hi>俞□文</hi>
夫何嵬嶷巋嶻而寡麗兮挺孤秀於平臯璠玗琪之熛<lb/>
炳以遺照兮聳修屛而建標面文嶺之峍屼兮帶二谿<lb/>
之淪坳<hi>二谿文谿武谿</hi>森蘙薈之菁葱兮掩霞芬而上交託荆<lb/>
豫以曜質兮應斗極以示兆固缺紀於長篇兮亦抗竒<lb/>
於近郊伊濬哲之攸止兮肆編菼而搴茅葺芳槿於扶<lb/>
援兮羅穹崖於軒橑豈取路於華閫兮每收聽於林巢<lb/>
陋區中之委曲兮獨延覽以逍遥山盤盓以錯崎兮象<lb/>
<pb n="KR4h0152_WYG_031-13a"/>
濆淪之涌濤倐氛嵐之靉靅兮羗近失乎岑㟼泉濛濛<lb/>
其飄灑兮鬱翠霧於曽霄鳥讙鳴而啅枝兮猿凄吟而<lb/>
擁條送流月於秋渚兮覿升陽於春翹乍容與而休精<lb/>
兮佇惠風以自陶頥冲志於典墳兮滌煩想於喧囂潄<lb/>
乳竇之積液兮咀瓊芝以為膏循四序以為則兮混萬<lb/>
族而不恌固忘己而自適兮匪違人而后髙匡<hi>匡智貞觀中至</hi>
<hi>廬山遇異人曰此隂山也不如王山遂詣王山果得道焉</hi>别谷而遥興兮度<hi>盧度隠居三顧</hi>
<hi>山</hi>偃蹇於巖椒應真<hi>唐武徳間僧道信飛錫結庵於潮山通天巖</hi>飛錫而泠<lb/>
<pb n="KR4h0152_WYG_031-13b"/>
泠兮瑶<hi>晉永嘉中有王子瑶者修煉於王山</hi>滅景於寥寥茍涉無而反經<lb/>
兮固狥有者之所嘲諒伊人之濬哲兮遵中和之所操<lb/>
求昔士之所迷兮咸永逝於重幽泯心跡而齊同兮選<lb/>
自然之至要聊援翰而宣詞兮庶揚㽔而靡彫<lb/>
　　卜居賦<hi>徐應雷</hi>
登髙岡以四顧兮何域中而非吾土嘅濁世之塵勞兮<lb/>
曽不可與偕處願長往而獨立兮身飄颻其輕舉念婚<lb/>
嫁之未畢兮返余步而延佇雖浮湛金馬之門兮實厭<lb/>
<pb n="KR4h0152_WYG_031-14a"/>
承明之廬京塵堀堁而襲人兮素絲荏苒而湼如嬰沈<lb/>
痼而弗瘳兮抱慰睯而弗舒陟吳山巔臨長洲兮芳草<lb/>
摧而菹如干旌絡繹而在郊兮日莫憧憧而不虚黄鵠<lb/>
離哉其不可追兮絶四海而遵渚晝一瞚而夢無涯兮<lb/>
放志意以自娛神惝恍而上升兮捫青天以摘白榆帝<lb/>
髙凥而覗聽下兮雲氣晧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而曵婁罡風烈烈吹我寒<lb/>
兮肉身恇怯而不可凥涉流沙以濟白水兮詧崐崘縣<lb/>
圃之有無三老贈我以一丸兮再拜欲餐而躊躇騗其<lb/>
<pb n="KR4h0152_WYG_031-14b"/>
東而峨眉兮歴棧道之﨑嶇五嶽芝菌其萎兮有癯者<lb/>
過而不取投長竿於東海之外兮珊瑚叢蔓而不可䱷<lb/>
六鼇戴三山而下上兮颶母歕騰震盪而不可廬秉禮<lb/>
樂以行化逺陬兮又不禁僸佅兠離互作而烏烏雖達<lb/>
人無適而不可兮吾不能遽忘桑梓之墟去去不忍逺<lb/>
兮嵗時往返而遊衍挹長公之髙芬兮種橘千棵剡棘<lb/>
為栫青黄雜糅而文章兮犯嚴霜朔吹而逾爛剏穹亭<lb/>
於樹杪兮標楚頌而得所願耽寂寥而私自憐兮誰與<lb/>
<pb n="KR4h0152_WYG_031-15a"/>
共此燕燕造物之與遊兮漁樵之與伴探洞壑之窅㝠<lb/>
<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱兮出而憇磐石之矸矸澗瀬雨歇而淙淙兮山寺<lb/>
鐘鳴而投一飯野人勞余以紅友兮浮太白而無算參<lb/>
太毓而習静兮采芙蓉於天半恭承孔聖之祐貺兮既<lb/>
霍然而病己又申錫之以麒麟兮徼福施於孫子<graphic n="KR2130" url="https://raw.githubusercontent.com/kanripo/KR-Gaiji/master/images/KR2130.png" mimeType="image/png"/>名<lb/>
香以滌慮兮潄寒泉而叩齒采茶及其旗鎗兮白瓷瀹<lb/>
之瀰瀰遂初衣而薜荔兮雜蘭蕙與蓀茝願隨毛萇以<lb/>
探張公兮及林屋而餐石髓登縹緲而御長風兮七十<lb/>
<pb n="KR4h0152_WYG_031-15b"/>
二峯白雲莽莽而不止於是返而宴坐日月曠朗酒至<lb/>
自斟詩成自賞間有幽人兮如清風颯然而至歎曰先<lb/>
生五湖長也<lb/>
　<lb/>
　<lb/>
　<lb/>
　<lb/>
　明文海巻三十一<lb/>
</p>
<p>
</p>
  </div>
</body>
</text>
</TEI>
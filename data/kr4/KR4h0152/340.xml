<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百四十</head>
    <p>
<pb n="KR4h0152_WYG_340-1a"/>
欽定四庫全書<lb/>
　明文海卷三百四十　　　　餘姚黄宗羲編<lb/>
　　記十四<lb/>
　　　居室<lb/>
　　浙江按察司獄記<hi>王猷定</hi>
浙江按察司故宋岳忠武第宅也獄在司左相傳万俟<lb/>
卨承秦檜意㫖置此以禁忠武者旁有井盖忠武女持<lb/>
銀瓶投升死後人謂之銀瓶井云丁亥余友朱士稚以<lb/>
<pb n="KR4h0152_WYG_340-1b"/>
事繫獄久之得釋為余言天下之獄未有惨于此者始<lb/>
入獄卒導罪人至獄司前索金故事罪人入見獄吏無<lb/>
重輕皆輸金卒如之又推罪人有貲為牢頭者主進焉<lb/>
而後掠其私謂之常例錢金多者雖重罪處淨室或自<lb/>
搆精舍以居否置一獄名套監周遭樹木栅地穢濕覆<lb/>
以腐草欝蒸之氣是生惡蟲罪人械而入卒持其兩手<lb/>
縶栅上使不得便湏臾蟲觸人氣百千攅集人體自耳<lb/>
鼻縁入衣祴凡屬有竅蟲滿其中經畫夜雖壯夫後生<lb/>
<pb n="KR4h0152_WYG_340-2a"/>
什不得一二折而下一徑黝黑盤曲深㘭突有石門犴<lb/>
狴司之門堅重啓之聲似吼隂風颯颯從内出炎暑當<lb/>
之股栗中多積屍狊逹門以外罪人既入獄卒閉兩門<lb/>
邏者僅存一竇通勺麋白晝鬼嗚嗚狰狰立人前强有<lb/>
力者與之角衆鬼來人力不勝則立斃庚子萊陽宋<lb/>
公茘裳分守浙東余適逰會稽以此告之公曰明天順<lb/>
間吾先世御史公諱黻者裳臬是邦矣廨旁有廟祀銀<lb/>
瓶女祀之日例拜女一日自念我朝廷執法吏乃屈膝<lb/>
<pb n="KR4h0152_WYG_340-2b"/>
女子耶命擇日改廟他所甫鳩工忽空中見女子持弓<lb/>
矢射中背頃之疽發余聞之作而嘆曰有是哉以一女<lb/>
子死四百年而英爽赫奕如是况忠武乎夫忠武嬰賊<lb/>
臣之害亡宋社稷迄今過其墓者見賊檜之像樵夫牧<lb/>
豎猶争擊之胡至陵谷屢遷而以幽䧟忠武之穽為獄<lb/>
卒賈利之塲為之吏者若之何仍其地而不思所以廢<lb/>
之去嵗除夕前一日士稚没余感良友之不可作而有<lb/>
感乎其言也今年春宋公將之任按察司公仁者既嘗<lb/>
<pb n="KR4h0152_WYG_340-3a"/>
道其先世事於其行也為之記以貽之辛丑元旦書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_340-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百四十<lb/>
</p>
<p>
</p>
  </div>
</body>
</text>
</TEI>
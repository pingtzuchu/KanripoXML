<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百九十五</head>
    <p>
<pb n="KR4h0152_WYG_395-1a"/>
欽定四庫全書<lb/>
　明文海巻三百九十五　　　餘姚黄宗羲編<lb/>
　　傳九<lb/>
　　　文苑二<lb/>
　　巢書子傳<hi>童軒</hi>
巢書子忘其鄉里官爵姓氏所居官舍後縛屋數椽幽<lb/>
閴爽闓諠囂之所不隣賔客從㳺之所不至家貧無長<lb/>
物惟貯書數千巻堆几栖壁陳列左右布架後先者皆<lb/>
<pb n="KR4h0152_WYG_395-1b"/>
古聖賢之文也巢書子公退輒過其中吾伊竟日仰而<lb/>
觀俯而拾困卧而枕藉者無不惟書與俱不以風雨寒<lb/>
暑一日離去若巢窟然因自號曰巢書子乆之似有所<lb/>
得益沉酣其間浩然不知天地為大而吾身之為小也<lb/>
渾然不知聖賢為古而吾身之為今也曵曵然若龍之<lb/>
巢海鳯之巢雲亦未足以喻其適也甚而夜以繼日雖<lb/>
疲精神竭嵗月人事廢棄饑渇加身亦不少息妻孥勸<lb/>
之不能止朋遊戒之不能聼輿皁私竊咲之亦不以為<lb/>
<pb n="KR4h0152_WYG_395-2a"/>
意因自嘆曰人生兩間莫不有所嗜好使予不幸而好<lb/>
酒則必奉罌抱甕哺糟歠醨至於隕身㓕性而不知檢<lb/>
将奈吾何使予不幸而好利則必侵欲崇侈厚蓄盈儲<lb/>
以至亡身覆家為天下之所戮咲將奈吾何使予不幸<lb/>
而好仙則必燒茒尋草鍊鉛鎔汞卒至於破産蕩業以<lb/>
底於無成將奈吾何今吾幸不好彼而惟綢繆於書籍<lb/>
之間探造化之秘奥稽古今之廢興考哲士賢人之終<lb/>
始辨人情物理之是非雖其矻矻孶孶不少暇逸不猶<lb/>
<pb n="KR4h0152_WYG_395-2b"/>
愈於好彼數者之失乎雖然豈惟無失而已體諸身則<lb/>
身修推諸人則人化建諸事功則政治休和禮樂明備<lb/>
孰非有待於吾之所謂乎且去夫酒雖塵槽枵尊而吾<lb/>
之所得者自若也去夫利雖簞瓢陋巷而吾之所得者<lb/>
自若也去夫仙雖頭童齒豁耳聵目矇而吾之所得者<lb/>
自若也彼數者雖去而實無所貶損於已烏知計乎脱<lb/>
使去則塗目澒耳㝠行徑趨貿貿然營於醉生夣死之<lb/>
塲懵不自覺其可乎其不可乎秦惟不知乎此聚天下<lb/>
<pb n="KR4h0152_WYG_395-3a"/>
之書而焚之幾無尺籍傳二世而國大亂盖去夫書則<lb/>
古今鍳戒之不聞仁義道德之不講禮樂教化之不行<lb/>
而終至亡國宜矣彼有國者且爾况其下者乎方今聖<lb/>
天子在上右儒崇道殆将家禮樂而户詩書異時束帛<lb/>
鳴騶賁於書巢吾當腹書以徃既而抵掌咲曰吾言夸<lb/>
矣知我者為我删之<lb/>
　　太白山人傳<hi>李夣陽</hi>
太白山人者吳越間放人也終呉越間莫知其所自來<lb/>
<pb n="KR4h0152_WYG_395-3b"/>
人問其姓名山人曰我孫姓一元名問其字曰我太初<lb/>
問何以稱太白山人曰我秦人也嘗棲太白之巔於是<lb/>
稱太白山人云於是人始知山人為秦人及問其家世<lb/>
山人不之答故人止知山人秦人也而不知秦何人也<lb/>
山人善詩有超逸才嘗出秦四㳺浮湘漢躡衡廬踰河<lb/>
渉泗謁闕里登岱嶽之峯憇日觀觀日出焉竒之駭叫<lb/>
狂走人頗異之然弗識之也於是山人則南走吳㑹吳<lb/>
㑹人識山人又識山人詩於是争禮敬山人山人固善<lb/>
<pb n="KR4h0152_WYG_395-4a"/>
説𤣥虚又膚瑩渥顔飄鬚望之如神仙中人於是愈禮<lb/>
敬山人而好異之士踵接於門矣山人徃來越湖間多<lb/>
在支硎南屏山寺中鉅家則争造寺餽山人美飲食鞋<lb/>
服以是饒裕冠佩之士慕名來訪山人輒供具懽洽竟<lb/>
日酒酣暢歌意態超脱令人起塵外之思人士或事功<lb/>
人説及時事山人則又善説時事率鑿鑿副名寔於是<lb/>
人轉相譽稱為孫山人聞四方矣一日山人病且革倉<lb/>
皇屬其友曰死塟我佳山幸題我墓曰明詩人孫一元<lb/>
<pb n="KR4h0152_WYG_395-4b"/>
之墓已而山人甦起而憤曰幾負我志而吳越人以是<lb/>
覘知山人初無羽化術徒空談放浪形骸稍稍疑避而<lb/>
山人則顧益説世務恒切齒不平其詩亦多為忿激悲<lb/>
壮之音於是用世之士顧益喜之樂與之交義投情合<lb/>
犯濤弄月扣舷和歌俛仰一笑毎自許於世無䨇而湖<lb/>
舉人施侃者雅喜山人而病其放因説居之山人然之<lb/>
於是買苕溪之旁又説之婚則婚侃妻妹張氏喜山人<lb/>
者聞之率移書相慶曰太初為全人矣是時建業劉麟<lb/>
<pb n="KR4h0152_WYG_395-5a"/>
龍霓咸徙居湖與吳充陸崐暨山人結社游號苕溪五<lb/>
隱山人始講吾儒性命之學無何病作竟死年三十七<lb/>
矣李夣陽曰予不識孫山人何如人未之面也徃劉子<lb/>
過夷門盖數稱山人風神藻雅云曰與之游令人坐忘<lb/>
而山人亦時時詩寄來然予竟莫知其何人也<lb/>
　　詩人邵謁傳<hi>黄佐</hi>
邵謁者翁源人詩道大昌於唐而中原荆蜀多名家者<lb/>
五嶺以南當開元盛時以詩文鳴者曲江公張九齡一<lb/>
<pb n="KR4h0152_WYG_395-5b"/>
人而已栁宗元以謂九齡兼攻詩文但不能究其極顧<lb/>
於南士獨稱詩人廖有方者焉其言曰交州多南金珠<lb/>
璣玳瑁象犀其產皆竒怪至于草木亦殊異吾嘗恠陽<lb/>
德之炳耀獨發於紛葩瓌䴡而罕鍾乎人今廖生剛徤<lb/>
重厚孝弟信讓以質乎中而文乎外為唐詩有大雅之<lb/>
道夫固鍾於陽德者耶是世之所罕也今之世恒人其<lb/>
於紛葩瓌䴡則凡知貴之矣其亦有貴廖生者耶果能<lb/>
是則吾不謂之恒人也實亦世之所罕也宗元之貴有<lb/>
<pb n="KR4h0152_WYG_395-6a"/>
方者其言如此而又於世之貴有方者加厚望焉必其<lb/>
詩之果當乎其心也其為人之果足貴於世也然有方<lb/>
之詩與其為人之詳不可得而傳也後世所録唐詩以<lb/>
傳者獨謁與曲江公巋然並存然則嶺南詩人如有方<lb/>
而不傳者不知凡幾而可謂粤無人哉謁以晚唐一介<lb/>
士獲永其名至與諸名家並行其詩當不下人矣使宗<lb/>
元見之當何如而貴之也世傳謁顛末可異焉始謁家<lb/>
食貧且賤屈為縣吏令有客至日使榰牀者三謁不應<lb/>
<pb n="KR4h0152_WYG_395-6b"/>
又頥指之者三謁不應令乃怒罵之謁瞪目視曰咄吏<lb/>
豈供汝榰牀者耶讀書干祿亦易與耳大丈夫當仰居<lb/>
人上安能俯為人役令益怒大言曰死狗胥敢爾盍牽<lb/>
來於是左右提曵之謁不為動掉臂而出握刀截其髻<lb/>
着縣門矢之曰學茍不成有如此髪發憤讀書無間晝<lb/>
夜築書堂隠起水心距縣十里許平居䨇髩蓬然如里<lb/>
中児親友多笑之謁不自沮也乆之博通經子百家束<lb/>
髪苦吟尤工古調學既成為有司所舉抵京師𨽻國子<lb/>
<pb n="KR4h0152_WYG_395-7a"/>
聲華奕奕薦紳間嗟乎謁之成名也由胸中耿耿者激<lb/>
之也天道莫不有陽明而陰濁勝之人莫不有勁氣而物<lb/>
欲柔之故其事君必突梯潔楹以求容也其處官必狐<lb/>
蹲蠖屈以求媚也其臨難必甘辱以求免也其制事必<lb/>
枉道以求合也得志則求滿失意則求哀也言則偽而<lb/>
堅也貌則恭而詐也茍可攫富取貴無不為者無他失<lb/>
其羞惡之本心也茍能充其夲心而擴之其氣可以薄<lb/>
天地其誠可以入金石孚豚魚天下事亡難處者而獨<lb/>
<pb n="KR4h0152_WYG_395-7b"/>
工為詩乎哉今有㑹稽之竹箭揉而笴之鏃以剛金附<lb/>
以南鵬之勁翮引滿而發貫犀兕七屬之甲不難也使<lb/>
寸寸而屈之曽不足以為挺易坤之六二曰直方大不<lb/>
習無不利直方而大利孰加焉謁居京師最乆所與善<lb/>
皆名士然剛躁與時戾以是竟不第甲科作詩多刺時<lb/>
事其論政一篇曰賢哉三握髪為有天下憂孫𢎞不開<lb/>
閣丙吉寧問牛内政由股肱外政由諸侯股肱政若行<lb/>
諸侯政自修一物不得所蟻穴滿山丘莫言萬木死不<lb/>
<pb n="KR4h0152_WYG_395-8a"/>
因一葉秋朱雲若不直漢帝終自由子嬰一失國渭水<lb/>
東悠悠是時藩鎮強戾宰相多非其人故謁詩及焉温<lb/>
庭筠以其數竒而不遇也及榜其所作三十餘篇以振<lb/>
公道後甫釋褐而卒卒後降巫賦詩自稱邵先軰世共<lb/>
神之迹謁之為人大抵剛而失養躁而無制故其言凌<lb/>
突而觸人剛而無養故其動猖披而自放使或聞道而<lb/>
集義以充其氣固宗元之所謂鍾於陽德者其所樹立<lb/>
曷止是哉志鬱不施沒有餘靈可哀也已謁有詩集南<lb/>
<pb n="KR4h0152_WYG_395-8b"/>
漢史官胡賔王者序之以傳其後吾廣詩人有何鼎孟<lb/>
賔于之屬然皆不逮邵謁<lb/>
　　戴先生傳<hi>文徴明</hi>
戴先生者蘓長洲人也名冠字章甫生而頴異篤學過<lb/>
人其學自經史外若諸子百家山經地志陰陽律厯與<lb/>
夫稗官小説莫不貫縂而搜覼刳剔必求縁起而㑹之<lb/>
以理為文必以古人為師汪洋澄湛奮迅凌轢而議論<lb/>
高逺務出人意表詩尤清䴡多寓諷刺推其餘為程亦<lb/>
<pb n="KR4h0152_WYG_395-9a"/>
竒雋不為闗鍵束縳一時譽聞籍籍起諸生間同時諸<lb/>
生多守章句訓詁所為經義類多熟爛骫骳之言先生<lb/>
既聪明強解髙朗自喜下視曹耦莫有當其意者以故<lb/>
人多忌而非毁之然卒亦莫有能過之者毎賔興人必<lb/>
擬先生首解先生亦自謂科第可得也而八試皆絀𢎞<lb/>
治四年始以年資貢禮部是嵗貢禮部者數百人羣數<lb/>
百人而試之其名在第一入試内廷復褒然出數百人<lb/>
上然例止得學官當道者惜之勒令卒業太學以需他<lb/>
<pb n="KR4h0152_WYG_395-9b"/>
用而先生不能待矣竟就選得浙江紹興府儒學訓導<lb/>
在官以其學教授諸生諸生多所造就而先生益以其<lb/>
閒隙肆志於學學益宏肆考論著述不少怠廢初先生<lb/>
為諸生時紹興有為御史督學南畿者以文學自負先<lb/>
生見其文有所指摘或逹於御史銜之欲論黜先生不<lb/>
果及官紹興御史者罷官家居邂逅有言不相下他日<lb/>
御史死其家誣執先生遂罷歸先生雅志當世自其小<lb/>
時即上書有司請逐里中淫祠去之及壮益究心時事<lb/>
<pb n="KR4h0152_WYG_395-10a"/>
三原王公以都御史廵撫江南特賢愛先生毎召見輙<lb/>
欵語移時聼其論議未嘗不偉歎知先生非經生也及<lb/>
先生至京公已為吏部見之驚曰爾尚舉子耶因問當<lb/>
時切務先生條上數事大要以用賢為國家首務又勸<lb/>
公不棄邇言不恃已見勿以嘗挫愞奪素志其言謇諤<lb/>
皆有所諷切在紹興時浙中海塘為患有韓參議者從<lb/>
先生訪水利得失先生條刺利害興廢及今修築事宜<lb/>
纎悉詳明而切於用韓遂取而行之民至今以為便<lb/>
<pb n="KR4h0152_WYG_395-10b"/>
先生所著有戴子若干巻隨筆類記若干巻讀史類聚<lb/>
若干巻通鑑綱目集覧精約若干巻經學啟䝉一巻竒<lb/>
字音釋一巻禮記辨疑一巻氣候集觧一巻濯纓文集<lb/>
若干巻和會稽懐古詩若干巻補文房圖賛幾巻先生<lb/>
年七十有一以正德七年正月二十一日卒先生两娶<lb/>
皆夏子四人思憲憑應憑縣學生女三人孫男女十一<lb/>
人<lb/>
　　少谷子傳<hi>黄綰</hi>
<pb n="KR4h0152_WYG_395-11a"/>
少谷子者閩人也姓鄭氏諱善夫字繼之少負才名不<lb/>
遇師友學凡五變而始志於道就其所履考之可謂今<lb/>
之豪傑非耶盖少谷子初業舉子欲從今世成功名乃<lb/>
自悱曰舉業足盡此生乎遂刻意為詩文將追先秦荘<lb/>
屈唐杜諸人之作研求歩驟既得之又自悱曰文辭足<lb/>
盡此生乎遂慕東漢以來至於南宋髙人逸士孤風逺<lb/>
韻之可激者而追蹤之又自悱曰風莭足盡此生乎遂<lb/>
慕西漢以來至於盛宋將相名公鴻勲盛烈之可垂休<lb/>
<pb n="KR4h0152_WYG_395-11b"/>
者而從事之又自悱曰功業足盡此生乎遂慕堯舜以<lb/>
來至於孔孟修已經世之可叅立者而尚友之曰道在<lb/>
是矣吾將没身於是乎昔者嵗在壬申予官後軍知未<lb/>
足於道將隱故山求其志少谷子為户部主事督税呉<lb/>
江之滸墅予過而遇之握予手與語竟日而别别猶眷<lb/>
戀曰吾亦自此遯矣子不我棄其將訪子于天台雁蕩<lb/>
間乎予歸六載嵗在丁丑而少谷子果來遂與坐凌峯<lb/>
歩石梁倚天柱面龍湫倦則歸紫霄卧予所居謂之石<lb/>
<pb n="KR4h0152_WYG_395-12a"/>
龍書院者時天晦大雪浹旬不止人蹤盡滅予晝伐松<lb/>
枝夜燒榾柮與少谷子對坐劇談尭舜以來所傳之道<lb/>
六經百家禮樂刑政天文地理律歴之源流及二氏之<lb/>
所以同異極於天地之間無一不究少谷子亦盡出其<lb/>
平日所著述者以質予又貽書其友孫太初高宗吕傅<lb/>
汝舟諸子使之遜志而同歸故太初之逃老歸儒皆少<lb/>
谷子啟之也少谷子又自謂平生知已莫予若者但恨<lb/>
相遇之晚遂㤀形而不忍去予兄芝谷主人因為少谷<lb/>
<pb n="KR4h0152_WYG_395-12b"/>
亭以居之南洲應子亦來㑹凡數月而出至台城台守<lb/>
金陵顧公欲重勝㑹乃作玉輝之堂以延之少谷子時<lb/>
以起疾將趨朝予乃與南洲子送之渡錢塘而還少谷<lb/>
子又與予期曰吾為父母贈典未獲有此行行當不逺<lb/>
再訪子於茲山以共老焉少谷子入朝為禮部主事陞<lb/>
員外郎三載考績乃推封厥父母武皇自稱威武大將<lb/>
軍鎮國公欲東幸㤗山遂從南狩廷臣莫敢議者少谷<lb/>
子特為䟽論其非禮并指斥權奸之所以逄迎及狩游<lb/>
<pb n="KR4h0152_WYG_395-13a"/>
意外之虞詞極剴切率羣僚共上之武皇怒杖之闕下<lb/>
或死或竄或削籍為民者而少谷子瀕於死者亦㡬矣<lb/>
既而告歸果再來山中又同入雁蕩登天台卧于龍湫華<lb/>
頂之間粮絶殽盡則掇山花乞僧糜以食者各旬月而<lb/>
去既而武皇晏駕今上入繼大統予與少谷子先後各<lb/>
被薦召少谷子則貽書於予曰今上冲年百無玩好一<lb/>
味恭黙誠堯舜之資也今日所急者知學之臣以講明<lb/>
古帝王執中之傳使聖徳日新月盛然後可以責成唐<lb/>
<pb n="KR4h0152_WYG_395-13b"/>
虞之治今日四方徴召多是丘林冲養君子今日所闕<lb/>
又非尋常百執事如先生者直宜處以論思之地勿泥<lb/>
常格更得一二元臣鼓動其間使舉朝皆相信附使有<lb/>
道君子得安其位行其志積之嵗年不患先王至治不<lb/>
見於今日也既而聞朱御史白浦之卒則為詩哭之即<lb/>
繼一詩題曰憂其詩曰柱下朱郎成永别江東黄尉竟<lb/>
何求黄尉指予也以白浦嘗薦予故于其卒而云云其<lb/>
於斯世吾人之情之責望何如哉予出陞南京都察院<lb/>
<pb n="KR4h0152_WYG_395-14a"/>
經歴携家過越聞少谷子陞南京刑部郎中未㡬改南<lb/>
京吏部郎中有書期將至越訪陽明先生先生聞之喜<lb/>
留予候之月餘不至予至金陵而少谷子訃至訃者曰<lb/>
少谷子出經武夷陟絶巘闖隂洞不知其疲且襲寒醫<lb/>
誤用藥遂病革速輿歸至家二日而卒年三十有九乃<lb/>
嵗癸未臈月晦前二日也發其藏蕭然無所有歛而葬<lb/>
之者皆福州守汪君文盛别駕陳君鑭之為也少谷子<lb/>
器度温厚而剛果超邁而淵宻清介不為激抗貞信不<lb/>
<pb n="KR4h0152_WYG_395-14b"/>
為諒執皆天資之近道者也視其貌瀟灑清曠碧鬚蓮<lb/>
目若神仙中人至其自勵實足茹粗糲耐煩勞馳風塵<lb/>
其與取可以謝萬鍾而不顧揮千金而若芥其與人交<lb/>
小而一語諾之間大而死生患難之際未嘗或爽又毎<lb/>
有千里命駕而不失雞黍之期之風其處家弟妹七人<lb/>
少孤撫之成人而竭力為之婚嫁又以其田贍族母及<lb/>
姑夫之孀居者又舉母黨之不能塟者二十二䘮其居<lb/>
官許墅則寛商舡之税而不虧國賦治强狷之罪以惠<lb/>
<pb n="KR4h0152_WYG_395-15a"/>
於良善禮部則毎執典秩以賛其長如論歴元嵗差之<lb/>
未定日月薄蝕南北分秒之難齊皆鑿鑿有見足發古<lb/>
人之秘誠可謂超絶往古出乎風氣而不可一世一方<lb/>
之士目之若使天假以年充之學問其於中庸之由禮<lb/>
樂之文進於聖門誠有可觀者矣惜其夀不永齡未見<lb/>
其止而止於斯已也所著詩文有少谷集者人以鄭詩<lb/>
鄭文稱之刻行於世又有某集某集者則録而未行配<lb/>
袁氏子男二長曰鳴梧次曰某夭女二長曰某適進士<lb/>
<pb n="KR4h0152_WYG_395-15b"/>
林應亮次曰某適某人應亮以予與少谷子相知最深<lb/>
請為傳乃述而論曰古之聖賢所以濟非常之業立萬<lb/>
世之極者固其天資之絶人亦其有志而又有師友之<lb/>
成學問之功有以致之然則天資也立志也師友也學<lb/>
問也于人可缺一哉世有如馬遷賈誼陶潜杜甫李白<lb/>
韓愈栁宗元歐陽修蘓軾皆天資絶人惜皆無志於道<lb/>
又皆不遇師友之真講明聖人學問之功故其所成僅<lb/>
止于事功風莭詞章而已又如慧可慧能馬道一吕巖<lb/>
<pb n="KR4h0152_WYG_395-16a"/>
張平叔白長庚亦皆天資絶人生不逄時厭世溷濁而<lb/>
逃于釋老而已他有有志者又皆天資有所不及所以<lb/>
斯道之未大光至治之未大明也豈非世運氣數使然<lb/>
乎今以少谷子天資之羙而又有其志蹉跎於世五變<lb/>
始有所聞而又遽止於斯其為斯世斯道之慨之憾又<lb/>
何如也噫<lb/>
　　草橋先生傳<hi>許應元</hi>
草橋先生姓郎氏名瑛字仁寳仁和人生有異質五嵗<lb/>
<pb n="KR4h0152_WYG_395-16b"/>
䘮其父父且卒指以語人曰吾六十生男不觀其成當<lb/>
視而入地然是兒成必有以自名者此吾所以暝也少<lb/>
長從先生長者游有儁稱選為學士與邑人王一槐䕃<lb/>
伯相友兩人既髙才慕重期許自以寡儔又淺少當世<lb/>
之為舉子學者乃相與馳騁古昔以踔厲廣博絶出庸<lb/>
近為竒先生素多疾以是盖無意榮進有愛之者曰如<lb/>
後時何先生曰吾既以委身載籍矣尚復與少年齗齗<lb/>
争甲乙耶因作牌對以見意督學潮陽盛先生惜其才<lb/>
<pb n="KR4h0152_WYG_395-17a"/>
猶欲網羅推挽之卒謝不出家故餘財自奉親外一以<lb/>
購書所藏經籍諸子史文章雜家言甚盛至他人所無<lb/>
竒記逸篇古圖畫金石之刻䆮以益富而貲日以貧先<lb/>
生無所顧獨敞大屋樹髙庋列置數几危坐諷誦其中<lb/>
攬要躐華刺抉眇細摘瑕指纇辯同異得失而著為書<lb/>
凡數種數十百萹四方纓緌之徒見其書無不願知先<lb/>
生者行省及䑓郡守丞以下二縣之大夫下車則先問<lb/>
禮先生或延以教子姓至金陵顧公璘河南王公尚絅<lb/>
<pb n="KR4h0152_WYG_395-17b"/>
進賢萬先生潮皆當時宿望鉅公尤噐重先生與為交<lb/>
友云先生為人率直言議不能阿貴人亦時時搤擥談<lb/>
天下事正徳末年寧藩計始萌芽未有覺之者先生獨<lb/>
先以為憂其後聞陽明先生在汀贑曰䜿子不足圖矣<lb/>
在顧公座論士習頗詆訾呉人然顧公故呉人亦無諱<lb/>
也事母以孝聞有疾再刲股再愈㓜小時兩姊壻利其<lb/>
財謀危之者百方幸不害其後死皆棺歛之初所與友<lb/>
王䕃伯者仕為工部郎中卒先生為撫定其身後事甚<lb/>
<pb n="KR4h0152_WYG_395-18a"/>
備其於倫道如此所著詩文及聮句若干巻訂正孝經<lb/>
大學格物傳各一巻萃忠録二巻青史衮鉞六十巻七<lb/>
修類稿五十五巻<lb/>
　　李空同先生傳<hi>袁袠</hi>
李公諱夢陽字獻吉陜西慶陽人也母夢日墮懐中寤<lb/>
而生公故名年十八舉鄉試第一明年𢎞治癸丑舉進<lb/>
士丁内外艱戊午授户部主事倡為古文辭以變衰陋<lb/>
斷自秦漢而止六代以下弗論也乙丑進員外郎外戚<lb/>
<pb n="KR4h0152_WYG_395-18b"/>
夀寧侯張氏怙寵驕縱開張皇店奪民莊田聲焰薫灼<lb/>
莫敢問公獨上䟽論語侵中宫昭聖大怒孝廟不得已<lb/>
下公錦衣衛獄拷掠詰責辭氣無所撓孝廟坐文華殿<lb/>
召見大學士劉公徤李公東陽謝公遷問李夢陽宜何<lb/>
如劉公叩頭對曰夢陽狂直不足深罪孝廟色變李不<lb/>
敢對叩頭叩頭而已謝公從容對曰李夢陽雖狂然其<lb/>
心無他實欲効忠於陛下孝廟曰謝先生言是有㫖夢<lb/>
陽復職一日孝廟獨召兵部尚書劉公大夏問曰日來<lb/>
<pb n="KR4h0152_WYG_395-19a"/>
外間事何如劉公對曰近釋李夢陽中外歡呼聖徳如<lb/>
天地之大孝廟曰初下夢陽獄中中人皆勸朕杖之其<lb/>
意實欲殺夢陽以快中宫之怒使朕負殺直臣名其不<lb/>
忠如此朕故釋之劉公曰陛下此事即尭舜之心也正<lb/>
徳改元丙寅進郎中太監馬永成劉瑾等蠱亂朝政給<lb/>
事中劉茞陶諧相繼論奏而大臣未有言者戸部尚書<lb/>
韓公文日流涕憂憤公進曰大臣同國休戚此而不言<lb/>
焉用彼相韓公慷慨曰吾當言而獲罪報先皇帝於地<lb/>
<pb n="KR4h0152_WYG_395-19b"/>
下耳乃令公草奏文多載集中疏入詔廷議其事而八<lb/>
人者環哭上前乞命事中變瑾遂召入司禮監而中官<lb/>
王岳范榮皆竄死明年丁夘大臣多罷免瑾知韓䟽公<lb/>
手草也蓄憾不已矯㫖奪劉公徤等四十八人官放歸<lb/>
田里榜為黨人公與焉然瑾必欲殺公又明年戊辰矯<lb/>
㫖羅織公罪械繫逮京師再下錦衣衛公之内弟左國<lb/>
璣者間行徒歩從公上書康狀元海勉以大義頼力救<lb/>
得免放歸大梁庚午瑾敗辛未起公江西提學副使振<lb/>
<pb n="KR4h0152_WYG_395-20a"/>
起古學力變宿習褒奬義節訓正禮俗士翕然向風時<lb/>
宸濠懐逆招致文學凡吏江西有才名者即啗以厚利<lb/>
否則威刼之以公有大名折節下之公初不為動乆之<lb/>
墮其術中乃公不知也公既才高負氣不肯同流俗人<lb/>
人多忌之而江御史某與公有嫌遂相奏訐天子命大<lb/>
理卿燕忠體勘下公廣信獄摧苦殊甚公不稍為屈竟<lb/>
文致閒住而布政使鄭岳適為濠所陷公素與岳不相<lb/>
能岳既得罪謂公傾之也濠敗辭連公頼刑部尚書林<lb/>
<pb n="KR4h0152_WYG_395-20b"/>
公力救得亡窮治乃後大臣暨撫按論薦不用嘉靖辛<lb/>
邜就醫京口還大梁病卒所著有空同集若干巻余戊<lb/>
子嵗使大梁以書投先生辱賦荅相逄行一見甚驩談<lb/>
讌累日夜是後人從大梁來先生必有書遺辛邜以所<lb/>
著集見託屬纊之日遺言必袁生表吾墓而先生之子<lb/>
伯材馳書京師曰亡父落落大莭世或未盡知子必傳<lb/>
之嗟乎先生之名同天壌敝可也而何藉於予世有不<lb/>
知先生輙開口雌黄者請三復於斯文<lb/>
<pb n="KR4h0152_WYG_395-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_395-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百九十五<lb/>
</p>
<p>
</p>
  </div>
</body>
</text>
</TEI>
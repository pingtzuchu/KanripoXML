<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百七</head>
    <p>
<pb n="KR4h0152_WYG_107-1a"/>
欽定四庫全書<lb/>
　明文海巻一百七　　　　　　餘姚黄宗羲編<lb/>
　　説七<lb/>
　　候氣説<hi>鄧宗齡</hi>
夫候氣之法起於唐堯命官治厯允釐庶績后世持論者<lb/>
無慮數十家濫觴於呂氏淮南流衍於劉歆京房班馬而<lb/>
潰裂於李照胡瑗范鎮房庶之流其言人人殊其語法者<lb/>
十同其二三其語律者十異其八九愚以為法以代殊雖<lb/>
<pb n="KR4h0152_WYG_107-1b"/>
不盡合然規制不甚相逺也乃其律一繆即有法安施夫<lb/>
班固司馬彪著漢書志律厯灑灑數百千言大都祖搆劉<lb/>
歆京房語不敢自創一見後世候氣者猶若奉功令而趨<lb/>
今考其法宻室中以木為案置十二律管各其方實以葭<lb/>
灰覆以緹縠一氣至則一律飛灰世皆疑其所置諸律方<lb/>
不踰數尺氣至獨本律應何也或謂短長至數冥契造<lb/>
化或謂干支方位相感召統非定論也蓋漢書亦得<lb/>
其畧耳開皇中遣毛爽蔡子元于普明等以古法候之有<lb/>
<pb n="KR4h0152_WYG_107-2a"/>
初入月即應有至中下旬始應者有灰飛出數夜而盡有<lb/>
終一月纔飛無幾者高袓舉以詰牛𢎞𢎞曰灰半出為和<lb/>
氣灰全出為猛氣灰不出為衰氣和氣應者其政平猛氣<lb/>
應者其臣縱衰氣應者其君暴夫臣縱君暴其政不平寧<lb/>
月異哉乃十二律於一嵗内應並不同則何舛也要之氣<lb/>
機有早晚灰出有多少其理固有然者夫古之聖人制為<lb/>
十二管以候十二氣而十二長之音所從出焉以十二管<lb/>
較之惟黄鍾為最長惟應鍾為最短以林鍾比於黄鍾則<lb/>
<pb n="KR4h0152_WYG_107-2b"/>
短其三分之一以太簇比之林鍾則長其三分之一其他<lb/>
或長或短皆上下於三分之一之數時維冬至陽氣距地<lb/>
九寸而止惟黄鍾一琯逹之故黄鍾應焉正月陽氣距地<lb/>
八寸而止自太簇以上皆逹黄鍾大吕先已虚故太簇<lb/>
一律應焉如醫者以鍼徹其經絡則氣隨鍼而出矣然<lb/>
必先宻其室令地極平以木案間之實土案上調度得<lb/>
冝以水平則概然後律其可使無疎宻之患此候氣之<lb/>
法百世不易也夫候氣以律造律以黍李照胡瑗房之<lb/>
<pb n="KR4h0152_WYG_107-3a"/>
説類累黍以求律議者謂照以縱黍累尺管空徑三分<lb/>
容黍千七百三則太長瑗以横黍累尺管容黍一千二<lb/>
百而空徑三分四釐六毫則太短彼以尺生律不合古<lb/>
法房庶盡闢其説而欲以千二百黍亂實之管中隨其<lb/>
短長之數以為黃鍾九寸之管取三分以度空徑不知<lb/>
空徑三分之管非縱非横則何以為分乎此馬端臨力<lb/>
辨其非是未為無見也或者尤謂周禮有聴律之官無<lb/>
算律之法累黍之造律考古籍不少概見惟國語載伶<lb/>
<pb n="KR4h0152_WYG_107-3b"/>
州鳩答問律稱古之神瞽考中聲而量以漢制以較度<lb/>
量衡所謂黃鍾之長黃鍾之龠黃鍾之重云者特以明<lb/>
三物之與律相表裏耳未嘗専言累黍以為律也愚以<lb/>
為數者既相表裏必毫髮不爽始能相通可以律而起<lb/>
度量衡亦可因度量衡而知律則累黍之法又焉得而<lb/>
廢之嘗考郭守敬所置太院景表尺比市尺僅八寸許<lb/>
以黒黍充其中者一千二百粒日乾之重五錢以九十<lb/>
粒累之命為九寸與表尺合又截竹為管長同黍寸其<lb/>
<pb n="KR4h0152_WYG_107-4a"/>
竅上下均容一千二百黍吹之其聲與人之最下一聲<lb/>
合是為黄鍾之聲制管之法其得之矣然未易言也後<lb/>
齊有仰觀音色即指天曰孟春之氣至矣人徃騐管而<lb/>
灰已應又為輪扇二十四埋地中以則二十四氣一感<lb/>
則一扇自動與管灰相應若符契焉候氣之法信在人<lb/>
哉在人哉<lb/>
　<lb/>
　<lb/>
<pb n="KR4h0152_WYG_107-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百七<lb/>
</p>
<p>
</p>
  </div>
</body>
</text>
</TEI>
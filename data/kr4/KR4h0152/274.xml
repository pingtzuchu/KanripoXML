<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十四</head>
    <p>
<pb n="KR4h0152_WYG_274-1a"/>
欽定四庫全書<lb/>
　明文海巻二百七十四　　　餘姚黄宗羲編<lb/>
　　序六十五<lb/>
　　　詩集<lb/>
　　自言序<hi>鄭之𤣥</hi>
偃卧齋中自念精神朽蠧乃書流水不腐四字以自洴<lb/>
澼而稍取先正制文字讀之齋頭梅甚晚與留連逼嵗<lb/>
不忍歸歸則攜一枝以去閉一室中日効先正所為家<lb/>
<pb n="KR4h0152_WYG_274-1b"/>
人告炊盡就門縫與語曰方作文未暇知也家人以為<lb/>
囈凡五日徑得九首題曰守嵗予惟古詩人之窮者無<lb/>
如孟郊賈島輩想亦痴心如予不解出謁天寒嵗暮生<lb/>
事寂然不過除夜作一兩首詩記年月而己予逐貧而<lb/>
所得殊侈如此便作過嵗佳備也卜以除日脫稿命酒<lb/>
脯祭之然後出示同志焉<lb/>
　　石桃詩草自序<hi>蔣徳璟</hi>
先觀察以易起家璟八嵗亦習易苦不能了了比從之<lb/>
<pb n="KR4h0152_WYG_274-2a"/>
江山署中先君退食手課諸子雒誦而心怪璟以為兒聰悟<lb/>
乃爾顧若易何也試使之誦詩瞥開巻即躍然喜若與三百<lb/>
篇有宿因者自此每奏一篇未嘗不稱善間浮白賞之曰子<lb/>
紫垣小星也因令兄弟各占一經璟既幸以詩舉而弟瑗舉<lb/>
春秋伯兄子鳴雷舉書餘亦亹亹逼人然璟於詩則終有未<lb/>
解者少無詩師第以意為之間取毛鄭魯韓家參以詩紀詩<lb/>
緝及吾鄉黄恭肅蠡測私謂小序距詩近傳信必多而宋人<lb/>
距毛公復逺千餘年顧盡掃而奪其位疑一也子産叔向輩<lb/>
<pb n="KR4h0152_WYG_274-2b"/>
皆春秋賢卿相所賦詩多鄭風今悞認鄭風為鄭聲盡以桑<lb/>
中目之疑二也詩為樂作與它經異即風雅頌又復自異凡<lb/>
房中之歌朝㑹征伐燕饗郊廟方社之什體裁既别音節便<lb/>
殊此即使漢魏樂府盛唐名家分路専門未易髣髴而今腐<lb/>
之八比又多出不詩不賦之人於唐詩宋語不解安能解三百<lb/>
篇疑三也夫子謂詩可以言可興可觀可羣可怨事父事君<lb/>
授政専對挹之有餘今學詩比他經獨衆而絶不得其用<lb/>
舉一世之學士大夫心研手追積有年所而不能窺古人征夫<lb/>
<pb n="KR4h0152_WYG_274-3a"/>
思女之一班疑四也四疑者余即今未了了亦與讀易何<lb/>
異余也愧趨庭之教多矣石桃在先贈公丙舎余丙辰<lb/>
戊午讀書其中詩稿多殘落不足存門人與兒輩再刻<lb/>
之而書吾愧以示兒且以望諸君子之善學詩者<lb/>
　　旗亭問咏序<hi>唐俞</hi>
今世操觚家類能稱詩詩與文將無同乎人亦有言論<lb/>
詩如論禪取其妙悟也既妙悟矣文章之道何獨不然<lb/>
吾觀雲霞絢綵泉石吹籟此形聲之至也然無風則不<lb/>
<pb n="KR4h0152_WYG_274-3b"/>
行動於青蘋而瀰於六合有含必吐無觸不興詩人之<lb/>
思文人之致也其如功令束人有竒自抑使行空之馬<lb/>
勉就銜橜燭地之龍反資膋燧風塵未偶品目難齊子<lb/>
昂善價於碎琴摩詰呈身於貴主倚門賣笑殊自汲汲<lb/>
觥飯壺飱之論識者有同嘅焉唯是大雅不作正恐知<lb/>
希濮水自珍寒山誰語所謂索解人良復不易唐三詩<lb/>
人旗亭貰酒以最自矜惜之句聴諸伶人某甲某乙亦<lb/>
與今士子待命主司情景頗埒嗟嗟唐制以詩取士不<lb/>
<pb n="KR4h0152_WYG_274-4a"/>
能得少陵而羌笛春風獨操左券於雙鬟之詠然則生<lb/>
平浪說過眼還迷反不如彼姝者子猶能作上官昭儀<lb/>
明月夜光之鑒也不亦異哉吾儕落落負竒既不能為<lb/>
鹵莽之獲亦復感甄寄思弔湘寫怨梁甫幽吟新婚别<lb/>
歎遊歴有年嘯歌自放一切風煙草樹山川愉愠之情<lb/>
無不收入寸管借八股中聊作生活聲光難掩冷煖自<lb/>
知惟有標新送難品白論黄友生之樂差勝一第昨嵗<lb/>
會稽余公遜赤城陳木叔與余讀書戍上唱酬往復篝<lb/>
<pb n="KR4h0152_WYG_274-4b"/>
火雪楞選言相賞雉壇有盟於今而再兹公遜己翔霄<lb/>
漢而吾曺猶視藪澤杏園百舌誰醉花傍片語千秋一<lb/>
吟雙淚豈風人所謂窮而工者耶憶昔京邸余與公遜<lb/>
定交杵臼間關門異人望氣可卜徳操水鑑小以自慰<lb/>
未敢輕擲新渠之瓢木叔才華復可頡頏公遜東南竹<lb/>
箭宛委雙珪横溢三洲竒爭五洩一酬鑑水一憻龍山<lb/>
明年渇睡漢但恐捫心于不免捉鼻于如何耳木叔再<lb/>
来與沈彦方諸兄集苕上其居停朱閬仙邀諸名勝有<lb/>
<pb n="KR4h0152_WYG_274-5a"/>
社藝之刻閬仙故雅遊聲氣所至自吾郡而外白門檇<lb/>
李之英無不鱗集劎合各吐祕思抽妍詞播芳發條粲<lb/>
風鬱雲麗藻芊眠<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑歴落猗歟快哉然而遊處畧同<lb/>
嵗晏蕭然未免借世人色目稍足増價涼州一詞不必<lb/>
與少伯達夫爭衡角勝而避席擁爐歡笑以竢正恐當<lb/>
時名部艷曳奢華未必能竒賞者也竊嘗疑近世才士<lb/>
之病如昔人譏子雲不能竒而好竒稗虞象胥讀者有<lb/>
味謂海錯足饜梁肉毳罽可差文錦而媛媛妹妹之習<lb/>
<pb n="KR4h0152_WYG_274-5b"/>
體似香奩裙裾脂粉素妝雅步舉止大家雖復曺劉沈<lb/>
謝翻似奄奄曺李妄意名山巨川而外另有神丘火穴<lb/>
履之不能思之欲往噫嘻文至今日贋鼎子書操戈傳<lb/>
註幾成刧運遂變繁聲吾黨各具素心不作誑語其亦<lb/>
相視莫逆有諧暢無揶揄庶幾少陵所稱交有道焉視<lb/>
彼揣摩世宙自命漢隂之橰傾軋文壇相尋曠林之戰<lb/>
若人風氣如此己有下劣詩魔入其肺腑雖七步八叉<lb/>
不足多也此又我輩自譽自嘲不向儔人問渡儻異日<lb/>
<pb n="KR4h0152_WYG_274-6a"/>
者天子采新聲被樂府社中兄弟當自信文章中有國<lb/>
色部曲外知音聲滿人間光生几案必且有如達夫之<lb/>
達者又不獨以白雪之調箜篌之謡自相秘重還念今<lb/>
日小窻凍雨抱膝長吟斗酒自勞懷珍待價聴隔座品<lb/>
題賞固欣然棄亦可喜旗亭之問即屬新詩雅堪譜入<lb/>
得毋曰正復索爾時不可得耶<lb/>
　<lb/>
　<lb/>
<pb n="KR4h0152_WYG_274-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百七十四<lb/>
</p>
<p>
</p>
  </div>
</body>
</text>
</TEI>
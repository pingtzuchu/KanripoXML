<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百</head>
    <p>
<pb n="KR4h0152_WYG_300-1a"/>
欽定四庫全書<lb/>
　明文海巻三百　　　　　　餘姚黄宗羲編<lb/>
　　序九十一<lb/>
　　　雜序<lb/>
　　四遊記序<hi>方宏静</hi>
萬厯甲午余春秋七十有八造物者既佚我矣而夙有<lb/>
嵇生之懶四方訊問久不能裁四壁圖書悉付兒輩所<lb/>
不廢者遊也自春徂秋遊之有記而系以詩者凡四命<lb/>
<pb n="KR4h0152_WYG_300-1b"/>
曰四遊遊之所之近則里門逺未及舍枋榆之間其大<lb/>
者也迺若一丘曲折緩步躋攀幽谷逶迤日涉成趣時<lb/>
而偕登時而獨往未煩䇿杖輒復振衣每謂列子之遇<lb/>
南郭頗類非情蔣生之通二仲亦何不廣是以無懐田<lb/>
父隔籬可呼有斐青衿倚輗而和盖日一至者非數月<lb/>
一至者非疎惟其辰之良興之適云爾也至若委巷雅<lb/>
談桑麻情話意之所觸手不盡書率爾口占漫成韻語<lb/>
副在奚囊未暇悉紀盖别帙焉記藁或攜至白下好事<lb/>
<pb n="KR4h0152_WYG_300-2a"/>
者見索兒輩不能給遂梓之然余所記大都直冩所見<lb/>
所懐庶㡬不下帶而存者耳詩則具體詎曰能工且檢<lb/>
閲既停藻繢無色寧事抉竒以干天損君子是以逺翰<lb/>
墨也夫遊心淡漠行不知所如一技逍遙六合且隘是<lb/>
為天遊天遊者物莫能攖居常處順所以俟命也余年<lb/>
運而往矣惡用役役乎擬諸形容而記之而詠之為哉<lb/>
余過矣<lb/>
　　郭桐崗園亭序<hi>王廷棟</hi>
<pb n="KR4h0152_WYG_300-2b"/>
郭園者我郡侯大梁桐崗郭公之所築也予聞茲園接<lb/>
壤吹臺夫吹臺者往牒之所艶賓客之共欽也是獨其<lb/>
臺之勝哉以孝王之築而且枚馬諸子遊其中耳臺信<lb/>
偉非附名賢之跡曷能表於後世然則臺之勝人重之<lb/>
也故予於是不欲侈其園而鄭重於其主人自公之有<lb/>
是園也巾車日駕自郭徂郊遂乃夤縁隈隩遵歴幽深<lb/>
陟矚敞曠每情景適㑹則遺形兀坐澹然忘歸於是廣<lb/>
樂志之論擬閒居之賦理釣弋之事裕衎樂之需其欵<lb/>
<pb n="KR4h0152_WYG_300-3a"/>
扉而願接者非沮溺之倫則求羊之眷也其考庾而求<lb/>
貯者非穜稑之種則播殖之器也其發笥而每試者非<lb/>
農蠶之譜則稔歉之占也其俯聴而畢從者非父老之<lb/>
訓則丈人之教也至於訂六藝之訛缺㑹百家之異同<lb/>
窮四序之變化攬萬物之始終然後蓄其言行而得其<lb/>
精粹上之叩羲孔之奥下之入賈馬之室深之獵禮樂<lb/>
之原淺之涉技能之圃偃蹇一區而志在五嶽優游卒<lb/>
嵗而業謀不朽游而天游觀而内觀者也故雖遘五百<lb/>
<pb n="KR4h0152_WYG_300-3b"/>
之運丁利見之期當無諱之盛海内縉紳之徒靡不攘<lb/>
臂議進彈冠䇿征厭家食而急赴㑹矣而公獨以鴻漸<lb/>
之羽逺跡於燕爵之羣鳳覽之姿矯蜕於埃壒之表此<lb/>
豈復思驤首於天衢垂涎於榮禄者哉及其遵養既久<lb/>
潛伏遂昭升論有歸徴責屢至事非獲己義無所逃然<lb/>
後舍初服而綰郡章故雖簿領回亂而詩書之好不衰<lb/>
簪紱攖被而芰荷之製在想彼方朔沈酣於金馬長卿<lb/>
托疾於文園元暉登望於郡齋古今一揆心跡無二矣<lb/>
<pb n="KR4h0152_WYG_300-4a"/>
予常謂必忘世者而後可以用世何也有人於此即使<lb/>
具帝王之畧負康濟之器而隨世茍就毁其亷隅雖措<lb/>
注足觀亦陷為貪競之流美非所以砥礪名行也否則<lb/>
溺志隱淪抗憤不顧斯孤介之節而戾於中行乃迂士<lb/>
之矜談非邦國之攸賴也又或涉退以媒進階寂以覬<lb/>
聞馳情於彼而假步於此則終南之誚北山之移所由<lb/>
興焉斯欺詐之雄而巖穴之辱也然則若公者豈不彬<lb/>
彬文質一弛一張屈伸比於龍蛇晦明則此景曜隱見<lb/>
<pb n="KR4h0152_WYG_300-4b"/>
譬之麟鳳者哉抑今世士或出寒素一日驟達輒侈狀<lb/>
忘其困苦公則至貴之枝葉而同姓之葭莩也其綺麗<lb/>
奢靡之事固生長所習見而獨折節儒生發憤經術乃<lb/>
其謙抑儉約視彼衡茅崛起之士顧不逮焉斯其於世<lb/>
俗可謂振越不染矣至其為郡則一意根本墮絀文飾<lb/>
禮耆舊而疎新鋭先訓詔而後法比奬質木而罪深巧<lb/>
力在芟㧞而疑近必貸性本沈渾而伺㺯莫售由是室<lb/>
無請間之賓案無昧投之牘庭無敢欺之吏野無忍負<lb/>
<pb n="KR4h0152_WYG_300-5a"/>
之民强教説安仁施威濟固公卿之待次三事之必踐<lb/>
也而今世法沿漢制凡侯國人不得備宿衛而以此限<lb/>
其子孫即使有韜世之智撥正之才切世資而中時用<lb/>
者生於其間而亦使之厄塞不究歟嗟乎天之生才而<lb/>
無意也則己使天之生才而非無意也則必有豪傑之<lb/>
士建議非常祛因襲之失動當宁之聴伸積習之累而<lb/>
竟公之用者矣然則公雖欲歸老是園也其驟可得耶<lb/>
園乎無恨主人之歸晚也然他日借公之重而得與梁<lb/>
<pb n="KR4h0152_WYG_300-5b"/>
園並稱則兹園也不為不遇矣<lb/>
　　跋東坡玉鼻騂公據巻<hi>羅玘</hi>
東坡恐李方叔賣所遺玉鼻騂為之立公據以便之公<lb/>
據劵也世多多公陛氏之先得而藏之予獲觀於京邸<lb/>
因感而推知前世凡鬻賣莫不有劵矧田廬之重謂之<lb/>
世業不言可知獨不知馮道當時習於賣國國尤重也<lb/>
亦嘗有劵否當與千古有志之士質之附於是巻之末<lb/>
　　半江序<hi>李承箕</hi>
<pb n="KR4h0152_WYG_300-6a"/>
謝徳明居紫水之曲古岡城西人也以半江自號其志<lb/>
識豈塵埃中人也哉白沙先生咏之以八詩予嘗訪半<lb/>
江半江出示予予曰半江取其半而不全何也意者有<lb/>
取於水歟曰一江吾得其半亦足以自老矣其間往來<lb/>
而利涉者順境居少逆境居多慘晦清明形於天而去<lb/>
來忻戚動於中棄其半以與人吾不與也予自楚經吴<lb/>
以至於越明而行晦而息心境泊如無所起也江之半<lb/>
君其與我乎哉然而半江不出戸庭者㡬年其蕩滌垢<lb/>
<pb n="KR4h0152_WYG_300-6b"/>
汚不往不來停蓄乎自然者有非予之所能及也予聞<lb/>
溟海之上多異人混迹於魚獵之間非人所能識也半<lb/>
江亦嘗遊乎汗汗漫漫浴日滔星之天而見之歟為我<lb/>
謝曰黄鶴樓西李承箕者嘗以月夜登樓望東海而長<lb/>
嘯其毋壤蟲我也哉<lb/>
　　新城最賞序<hi>夏良勝</hi>
古今肇置郡邑必有名名以義制者也或以山川或以<lb/>
物産或以人事或以瑞應或以封域或以道途或易其<lb/>
<pb n="KR4h0152_WYG_300-7a"/>
故或反其初若吾建昌郡隣於建封域名者也郡𨽻邑<lb/>
曰新城者吾再過之無尺堞焉制以義弗副考之志弗<lb/>
宣强附數者而弗受因隱度飛鳶<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲與日山東巖相<lb/>
邐迤水循麓九曲洞潏作鳴聲屐遊曳踵凌兢不敢俯<lb/>
仰視雨潦至涉弗利也故歴兹年數猶完城然或曰邑<lb/>
多君子足以攸塈今時出賢者若陳公員韜叚公敏民<lb/>
用以阜阜則思義義可使而固又大於城然雖然未之<lb/>
安也吾承乏刑曹時聞徐令繡上工築狀矍然曰有是<lb/>
<pb n="KR4h0152_WYG_300-7b"/>
哉役其興也兆於命名時耶吾調選部聞徐令以憂去<lb/>
懼其隳也代者得黄君瑞卿寮長鷗溪子曰若署吾州<lb/>
學也其教行吾應之曰其校文於吾省也為得人披籍<lb/>
而索之巡院之旌揚者再撫治之旌揚者一於是預卜<lb/>
城之成也無難矣無何吾郡守缺又得韓公韓公有賢<lb/>
名者又知相與以成者不獨城也今年某月城果告成<lb/>
韓公狀於監司於按於撫咸下覆實瑞卿受功賞焉於<lb/>
是益信韓公之亟於為民而容其下瑞卿之情信於上<lb/>
<pb n="KR4h0152_WYG_300-8a"/>
而安於民簿尉而下不敢有其功而祈吾言以張之又<lb/>
知事之成同而敗異之不誣也噫一城役耳而有數百<lb/>
年之兆合數人之賢就數年之役又不知㡬何之財㡬<lb/>
何之力迺遂其成若此其艱矣乎而顧不思所以守之<lb/>
者乎然而成之者令以為民而守之者民以為令令弗<lb/>
愛委而去者有矣民弗固潰而迯者有矣獨城足恃哉<lb/>
使異時有登城嘆者曰新城新城不負名也殆與山川<lb/>
争險勝慿城而生者思吾瑞卿猶陳段也邑之君子志<lb/>
<pb n="KR4h0152_WYG_300-8b"/>
載之賞斯上巳乎<lb/>
　　題李時行書巻後<hi>儲巏</hi>
右東坡贈王定國詩鄉先生李公書也初閩中鄭公定<lb/>
以書名一時名流争慕之公得其所書秦淮海小詞手<lb/>
摹之二十年遂别出意態放逸閒麗成一家書公性最<lb/>
逺淡獨嗜書不厭每過交遊家不問其在與亡也輒易<lb/>
冠解衣襪行坐哦壁間詩命紙筆疾書數十畨欣然竟<lb/>
日以去妻嘗在蓐公為治湯具就煬灰作字指畫腕掣<lb/>
<pb n="KR4h0152_WYG_300-9a"/>
不少休久之聞兒啼聲始悟其妻湏飲也公名止字時<lb/>
行仕至青州推官其殁也妻子貧無所歸寓塟于青而<lb/>
家焉嗚呼可以見公行巳前數十年公書流落人家者<lb/>
尚多時人不省重之今購之者髙價不可及己盖古人<lb/>
雖文墨細事亦有冺没當時者然其輝光精采終不可<lb/>
蔽故公之書亦暫晦而卒章也此紙為西園丘本和氏<lb/>
所得既而貽其甥方生禾西園好古工詩歌行尤醖藉<lb/>
死六七年矣至今里巷間亦不復有斯人巏盖慨吾郡<lb/>
<pb n="KR4h0152_WYG_300-9b"/>
前輩淪謝遺事往往不傳今人至有不省識姓名者况<lb/>
其大者乎竊欲訪而録之未暇也適禾解試持此巻過<lb/>
余乃述所聞題其端而歸之庶覽者知公之為人盖予<lb/>
之所嗟慕者又不但如公筆劄之妙也<lb/>
　　長門四時賦序<hi>陳鶴</hi>
夫三墳流塞則九丘失别五典喪度則八索潛㡬素王<lb/>
殿居明道纘業垂功而五經之化猶日長光六詩之教<lb/>
如川斯逝光者被之則和逝者流無才續是以楚騷嗣<lb/>
<pb n="KR4h0152_WYG_300-10a"/>
經漢詞託興自此遂有建兩京之芳談張三都之偉跡<lb/>
羽獵長楊之盛上林子虚之華茂先博物思竭鷦鷯正<lb/>
平擅才名成鸚鵡富誇平樂之館綺増銅雀之臺哀則<lb/>
莊忌之時命憤則賈誼之惜誓安仁樂静閒居遂成仲<lb/>
宣懐鄉登樓斯作大則天地幽𤣥之理小則品用物類<lb/>
之情逺章山川江海之奇近記耳目觸感之異枝分節<lb/>
拆風遞音移體非一條名難盡述然皆為握珠雕玉之<lb/>
文飛兔騁驥之作星虹避彩玉石争聲蔚然變觀鏗然<lb/>
<pb n="KR4h0152_WYG_300-10b"/>
激耳其制也則以情義為主事形為賓假象以畢其辭<lb/>
敷喻以陳其志布條葉之參差以見夫政俗之偉惡發<lb/>
鼓吹之温烈以寓乎時化之興危比不直暴其根興不<lb/>
徒造其址必援小以諷大託虛以証實因功以誦徳明<lb/>
正以遷奸善則感發其良心惡則懲創其逸志可謂可<lb/>
興可觀而盡善盡美者也張子某弱冠博學游藝出入<lb/>
諸史驅軼百家力可知新才能述古文林達士視為通<lb/>
人詞囿豪賓共稱大手暇日游息於蓮花之館行讀於<lb/>
<pb n="KR4h0152_WYG_300-11a"/>
芙渠之濱目遘相如之賦心感長門之事且憫其有楚<lb/>
聲之哀而美其得周風之正影以形生聲隨響應於是<lb/>
歴覬前英邈采羣藻外遺珍玩内抽𤣥思遂擬而賦焉<lb/>
辭非一篇廣之為四目曰長門四時賦猶言春則花有<lb/>
重榮而人難再少夏則庶物方盛而紅顔先零秋則羨<lb/>
牛女之當期悽參商之異軌冬則時己歸成而老將誰<lb/>
倚雲裳雨袖空承夢裡之歡鳯輦羊車不復望中之幸<lb/>
瑤堦碧草與愁俱生玉殿朱桃隨容漸落栁腰愧楚難<lb/>
<pb n="KR4h0152_WYG_300-11b"/>
傚婆娑苧曲慚吳終成嗚咽心傳緑綺孤鳳何求情托<lb/>
琵琶離鸞誰怨弔影荷池之流感采蓮之巳暮比形月<lb/>
宫之女欲竊藥之無由倚團扇而成歌憶巻衣而増怨<lb/>
歎而不怒哀而不傷意則似於感君恩之尚厚恨巳徳<lb/>
之未修咎庶行於既往望天眷於復來者也詞匪宏侈<lb/>
制由簡約賓主條章比興交蓄誠上世之流音近代之<lb/>
竒譔也欲引古以証今述馬賦於篇首欲存往以考來<lb/>
刻芳梓於山中且以校藝殊方娱談同志云爾<lb/>
<pb n="KR4h0152_WYG_300-12a"/>
　　跋忠賢遺墨巻<hi>陸深</hi>
右師山鄭先生遺令一首凡八十六言嗚呼其事至烈<lb/>
矣裔孫暘間以寄示江東陸深既命其族人廉與僴裝<lb/>
潢成巻併附以余忠宣公手柬一通元史列傳二通吕<lb/>
旭鄭忠歌詩二通篆其首曰忠賢遺墨按史師山先生<lb/>
名玉字子美歙人隱居教授徴召不起忠宣公名闕字<lb/>
廷心廬人進士及第守安慶官至行省參政二先生鄉<lb/>
郡交好考之東中語知為莫逆也顧其死節適亦同時<lb/>
<pb n="KR4h0152_WYG_300-12b"/>
遺令所題戊戌者實至正之十有八年也忠宣死於是<lb/>
年之正月師山之死後六七月耳豈既聞忠宣盡節與<lb/>
忠宣之妻伊伯氏實從以死而師山之妻亦自許不疑<lb/>
豈觀感者有素與何其道之相似也居嘗無事友朋麗<lb/>
澤豈惟相敬愛相激賞以流聲引譽於無窮至於變故<lb/>
之來死生之大而所以相信者益深使後之人跡其故<lb/>
而論之疑若素講而夙諾焉者何其至也嘅惟元氏以<lb/>
材力興非有豐功厚澤迨其季政弛縱不綱偏愛國族<lb/>
<pb n="KR4h0152_WYG_300-13a"/>
而中原仁義禮樂之懿素無躬履允蹈之實至於南士<lb/>
尤肆觝排醖成禍敗漫不可措忠宣眷深責重守當盜<lb/>
衝明大節於孤城俱碎之日心安義得於兹為正而師<lb/>
山徒以布袍巖棲之士遭逢弔民伐罪之師雅持定志<lb/>
從容自裁視軀命如捐弁髦可以為難矣南士獨何負<lb/>
於元哉予既悼二先生之節而因以附著深慨云爾暘<lb/>
字廷賓受遺令者忠之世嫡也嗚呼尚慎藏之哉<lb/>
　　題樗寮墨册<hi>李黙</hi>
<pb n="KR4h0152_WYG_300-13b"/>
銀臺崑山張石川嘗惠樗寮墨蹟鉅册衡山前峰兩内<lb/>
翰題識頗詳惜缺得咎以下六十字不知為何人所補<lb/>
疑必衡山跋後筆也近又得樗寮所書杜甫青絲近聞<lb/>
漁陽三詩筆意絶類蘇黄知為贋本然巻末載九芝鄔<lb/>
尚吉跋語稱其書有硬弩踏箭勁鐵屈銀之喻却與石<lb/>
川鉅册書法殊似豈鄔子本題真蹟而好事者剿置贋<lb/>
本欲以亂真邪予謂作書固貴師古然使向背適冝肥<lb/>
瘦各足加之神韻秀出不逺蹊逕即亦可以名世何必<lb/>
<pb n="KR4h0152_WYG_300-14a"/>
㸃畫逼似古人而後為佳雖為文亦復如是乃知世之<lb/>
補本贋本皆過於慕古者也予素不知書輒為此言以<lb/>
自解寧知不為好事者所嗤鄙耶<lb/>
　　書李西涯所作山隂陳氏祠堂記後<hi>黄仲昭</hi>
予友山隂陳君直夫能復其先業於破蕩流竄之餘又<lb/>
能創祠堂置祭田而使其父祖得復血食於丘園桑梓<lb/>
之間傳所謂善繼述之孝者直夫有焉西涯李先生記<lb/>
其祠堂謂直夫之所自盡可以教其子孫亶其然乎東<lb/>
<pb n="KR4h0152_WYG_300-14b"/>
白張先生書其記後謂直夫二兄繼卒主其祭者次屬<lb/>
直夫直夫嘗以其子繼伯兄律之宗法决所不可此則<lb/>
非予淺學之所能解也盖直夫立祠堂時其伯兄尚無<lb/>
恙固嘗主其祭矣嘗主其祭即宗子也按子程子曰禮<lb/>
長子不得為人後若無兄弟又繼祖之宗絶亦當繼祖<lb/>
禮雖不言可以義起此可見宗子之絶不可不為之立<lb/>
後以主祭也或謂祠堂由直夫而立則其祭自當直夫<lb/>
主之不必為其兄立後也予又聞吕汲公有言禮宗子<lb/>
<pb n="KR4h0152_WYG_300-15a"/>
為士庶子為大夫以上牲祭於宗子之家故今議家廟<lb/>
雖因支子而立亦宗子主其祭而用其支子命數所得<lb/>
之禮此又可見祠堂雖立於庶子而祭必主於宗子也<lb/>
東白先生以理學名一時其言必有所據惜予未及請<lb/>
問其詳也因直夫出示此巻故識予之鄙見如此直夫<lb/>
試以予言質之倘别有所聞因風幸以告我<lb/>
　<lb/>
　<lb/>
<pb n="KR4h0152_WYG_300-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百<lb/>
</p>
<p>
</p>
  </div>
</body>
</text>
</TEI>
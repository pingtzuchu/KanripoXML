<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百五十四</head>
    <p>
<pb n="KR4h0152_WYG_154-1a"/>
欽定四庫全書<lb/>
　明文海巻一百五十四　　　餘姚黄宗羲編<lb/>
　　書八<lb/>
　　　論文<lb/>
　　答陳魯南太史論唐人詩文<hi>馬一龍</hi>
古之作者文若六經孔孟詩若三百篇離騷又何如其<lb/>
次也漢魏以下韓昌黎栁栁州之文辯博雄肆李謫仙<lb/>
杜少陵之詩豪邁雋逸唐人粗可傳誦使天下後世不<lb/>
<pb n="KR4h0152_WYG_154-1b"/>
敢美惡置喙者惟是四子而已然栁已不及韓杜不及<lb/>
李其間幾微之相去千載無人招四子精爽於几案間<lb/>
與之論折其衷余每見古人製作妙在意與趣耳意趣<lb/>
之妙復所得有最次若栁州意在文而昌黎無文文以<lb/>
達意而意不留少陵趣在詩而謫仙無詩詩以發趣而<lb/>
趣自成故凡意趣自然之適若決河防橫潰四出而其<lb/>
縱横曲直廣狹淺深無所往而不洋溢瀠洄以為湍瀦<lb/>
以為澤凝澄為淵沚衝激為淙決之殊西東搏之而使<lb/>
<pb n="KR4h0152_WYG_154-2a"/>
上下變不一而體各足此無他其本裕而其出無窮其<lb/>
用不竭其幾不息其勢不可遏有如此者故古人之不<lb/>
可及在意趣意趣所至而充其才以張弛造化出入古<lb/>
今貴其在我者有本也本之不裕則吾奔走受役於章<lb/>
句聲韻之末牽引附合勞攘百倍而筋力憊矣蓋吾身<lb/>
與衆物等而心統衆理為天地萬物所同出之原其體<lb/>
至虛包涵受納無物不備宇宙之大日月星辰山川草<lb/>
木鳥獸蟲魚昭著於上下者皆吾身之所有取其所有<lb/>
<pb n="KR4h0152_WYG_154-2b"/>
以為適感者應則感無常而應常裕本之在我為意為<lb/>
趣而物與我自相參焉然意發於内其機觸於有感趣<lb/>
得於外其妙通於罔覺故有感之機動於天罔覺之妙<lb/>
入於神惟神惟天斯可以言作者否則文焉詩焉或狃<lb/>
於意而不化或徇於趣而自苦其下相禪以為能家所<lb/>
竊不過古人糟粕無復有自其心出者此猶借西江之<lb/>
水汲以盈轍而引之使流其進不能踰井繘所緒出者<lb/>
不能蔽牛跡方寸之葦汨刺其中則徃過者不能續何<lb/>
<pb n="KR4h0152_WYG_154-3a"/>
也非其所自有也所得幾何哉四子以下相襲為世痼<lb/>
乆矣公能脱去病根入栁杜之門而庶幾可登韓李之<lb/>
堂猶惜少時束縛就舉子業雖得知本之學而其充實<lb/>
發越處或未盡此心之量僅與唐人比之亦是限於命<lb/>
者<lb/>
　　與達時明余子南等論文<hi>馬一龍</hi>
来諭時文古文某不諒諸兄何見也豈以科舉中式者<lb/>
為時而以碑銘叙記詩賦者為古耶殊非知道之語前<lb/>
<pb n="KR4h0152_WYG_154-3b"/>
輩論文章以理為主以氣為輔而作文者必先立意然<lb/>
後定格然後命詞意為上格次之辭為下時文古文一<lb/>
也其中式則時文有排比對待之病但意在格中何憂<lb/>
不式格髙意病雖式不文若排比對待必有意義不害<lb/>
其為時亦不害其為古耳立意淺近雖三墳五典之體<lb/>
繫傳檀弓之言無裨於道無闗於世教安在時與古之<lb/>
間吾未能時古益莫之知矣竢他日面隲<lb/>
　　與季朗書<hi>劉鳳</hi>
<pb n="KR4h0152_WYG_154-4a"/>
與兄從事最乆情無不相悉然僕多忽忘願請者數復<lb/>
不訖憶去嵗淮北遊時繫念况從此浩不可期中夜思<lb/>
之驚嘆不寐所共厲者文兄才雄倬衍麗非僕所望若<lb/>
其精理覈詣僕嘗得質疑焉不可一日離舍此逺去此<lb/>
私所悵怏慨惋不自適者也所欲有謁且摭一二夫經<lb/>
傳周秦間書此詮言之軌然意所向何古之法萌動於<lb/>
中茫昧未顯非所思存譬水之浸淫因導之流故辭假<lb/>
之手少復綜緝而已使坎未盈豈能强決意未蓄手能<lb/>
<pb n="KR4h0152_WYG_154-4b"/>
為之辭乎故肆意而作縁手而奮者善文也規似揣裁<lb/>
合變赴㑹融絡構冶連類錯繪者文之牽泥未光也所<lb/>
以力去陳襲剷削雕鑿必直致飇舉雲駭霆疾而含混<lb/>
悠逺英嘅靜摯未嘗有意而法度在焉若莊氏綜辭直<lb/>
無所謂而縱横數萬言無不燦亮瑩潔秦儀睢澤立談<lb/>
頃刻竒辨藻辭勁氣逸彩豈思構組撰哉皆自然得之<lb/>
故敏速倉猝應機蠭涌其斯之貴若其淹緩研唫采摭<lb/>
按覆則雖肆麗而典峭越以譎尚不足難而况彼弛解<lb/>
<pb n="KR4h0152_WYG_154-5a"/>
穉淡散亂拙弱若今之所為者何算也且兄與僕力開<lb/>
新體首闢莽翳何有所藉寄假待而小人大言過不自<lb/>
愧翻謂穿綴又謂多故實夫不能解而妄詆猶之可也<lb/>
謂之易而不為抑何罔之甚哉且假能為何不為僕輩<lb/>
竒恣佚宕而乃守彼區區不足一笑而自謂能將誰欺<lb/>
哉故實者據事陳義固必及之初非藉此而工彼自不<lb/>
學而患其奥僻則必如彼而後善歟僕往為詩頗咨淳<lb/>
父未嘗忘彼小人者僕輩誨導之多矣每操戈彎弓何<lb/>
<pb n="KR4h0152_WYG_154-5b"/>
鄙之甚兄自今冀共閟之勿輕語人也今天下半為王<lb/>
氏學豈王氏才勝兄與僕哉故藉勢位耳兄邇者立致<lb/>
青雲之上海内當復為魏氏學不乆矣魏氏學行亦何<lb/>
異僕哉竊所憤悒不平欲一洩胷抱以寄之無窮者不<lb/>
惜重言之夫涉世取位隨時屈伸兄之篤密亦似太甚<lb/>
雖鑒僕疎誕遭尤招嫉是矣事有固然無足深慮機變<lb/>
權畧辨識籌計神鬼隠幽世豈有能出僕輩度内者哉<lb/>
然不能兼得斯亦非慮之所及矣侃侃正議莊色峻嚴<lb/>
<pb n="KR4h0152_WYG_154-6a"/>
敦重風望不少假徇彼終何所為蝎螫哉得失有分非<lb/>
人能為煦煦和謹徒使渫惡恣嫚悔耳幸無為鑒之過<lb/>
茍未然者願有所復無惜<lb/>
　　與陸芝秀才書<hi>黄省曽</hi>
省曽白紫芝秀才足下近承枉趾間金生用出吾子贈<lb/>
頌王君仲回之歌推其文章直曰竒於天下夫友朋相<lb/>
酬固亦貴於吹榜然不宜如此之太甚也夫文之欲竒<lb/>
於天下也亦難矣前哲姑置勿論國初宋王誠意伯諸<lb/>
<pb n="KR4h0152_WYG_154-6b"/>
公博洽聰穎倫絶一世然又倥偬兵馬煎熬籌濟卒皆<lb/>
不能大暢以並於古人逮於東里徒持渾厚閒淡之體<lb/>
以主張後進而委靡不振之風亦由此而開矣至𢎞治<lb/>
間有羅公玘者好為竒古而率多怪險餖飣之辭居金<lb/>
陵時每有所造必棲踞於喬樹之巔霞思天想以搆脈<lb/>
意或時閉坐一室客有於隙間窺者見其容色灰槁有<lb/>
死人氣皆緩屨以出吾蘇都公少卿與伊乞厥考墓銘<lb/>
銘成告少卿曰吾為此銘瞑去四五度矣今其所傳圭<lb/>
<pb n="KR4h0152_WYG_154-7a"/>
峰稿者大抵皆樹巔死去之所得也宜其超曠今古而<lb/>
中契昌黎栁州者亦甚鮮矣至有不可讀句而誦者是<lb/>
乃好竒之膏肓也夫羅公好竒終其身而且不得以擅<lb/>
竒名於天下仲回者年始三十其為文僅有數首亦不<lb/>
過談笑觴俎率意為之而已予嘗見之生澀偏苦間似<lb/>
釋氏之言然去俗趨幽是其長也竒且未得而安能遂<lb/>
擅乎天下之竒哉此吾子不思之過也又嘗見人稱頌<lb/>
之作稷契加於汚吏李杜獻於兒曹肺肝沈昏不可救<lb/>
<pb n="KR4h0152_WYG_154-7b"/>
藥吾子非其流也幸勿效之幸勿效之子若欲知當世<lb/>
能文之士愚雖不能了而所遘接者亦不下數十家各<lb/>
有門户各有短長待吾暇日悉當抵掌而論省曽再拜<lb/>
　　答戴岳書<hi>黄省曽</hi>
吾姑壻定逺公之卒也數年矣吾子不以省曽為陋而<lb/>
銘書之曠於數年者一旦而諉之於僕僕固非其人也<lb/>
敢不執筆以報吾子之盛心然竊觀今之世自王公而<lb/>
下其淫惡滔天孱細屠販之輩不為少矣其死莫不有<lb/>
<pb n="KR4h0152_WYG_154-8a"/>
銘其銘莫不稱述其善蓋淫惡滔天孱細屠販之家其<lb/>
藏篋嘗牣而不匱不過少為金帛之捐而稱達官通儒<lb/>
者乃甘心俯氣贊贊揚揚而不已此無他天下人心同<lb/>
趨於利而善惡不明故也子試觀於今之人家孰無銘<lb/>
銘孰無善是何堯舜之世尚有四凶人而兹時何時乃<lb/>
比屋而可封也大人習之而不以為非君子安之而不<lb/>
以為陋朝廷縱之而不以為禁所以齷齪之臣逆悖之<lb/>
子無良之婦皆不妨乎令名而死而春秋不可復作矣<lb/>
<pb n="KR4h0152_WYG_154-8b"/>
愚嘗痛以為恥誓不為此文以陷於譽墓之譏今子乃<lb/>
欲予以銘子之先人葭莩親誼固不可辭但當實録吾<lb/>
子先人之行瑕瑜具存勿誇虚欺誕明白而告予也然<lb/>
後為子書之精神面貌庶幾不失其故而吾子先人之<lb/>
心亦不得有愧於泉下矣子其圖之子其圖之開國勲<lb/>
伐併行畧詳来其無忽省曽白<lb/>
　　答陳兩湖<hi>羅洪先</hi>
僕少有文字癖稍長竊漫為之而蹊徑繆誤肆筆所書<lb/>
<pb n="KR4h0152_WYG_154-9a"/>
陳言熟語參雜無擇固知絶不類文而血氣日衰又不<lb/>
能淘洗煅煉則已自分棄擲於人必矣兄本以文名家<lb/>
乃時時相向虚心借問如不及者可笑也當其肆筆時<lb/>
亦竊以為文有源委非人所能強為也夫子不云乎辭<lb/>
達而已是辭其後也將以達意意實先之故有蓄意而<lb/>
不盡形之辭者矣未有辭至而意不足者也意不足辭<lb/>
無所於至譬之於水混混有源以出之矣然後舂擊而<lb/>
為濤渟涵而為淵迅駛而為遄縈迴而為瀾衍迤而為<lb/>
<pb n="KR4h0152_WYG_154-9b"/>
波光浮紋蹙沫濺洑射隨其所遇各効奇巧以盡變態<lb/>
而又晶熒澄澈不入滓穢至其經流之連絡又且詰屈<lb/>
宛復自源達委靡有斷絶使人迫而觀之心神昭曠徘<lb/>
徊而不能舍夫文不可以強為也何以異於是古之人<lb/>
有能之者必其中有自得實見此道之流行横斜曲直<lb/>
小大清濁無所不在於是觸幾發微或縁彼而歸此或<lb/>
即古以顯今細則取巨巨則取細常藏於變變藏於常<lb/>
紛紜轇轕不可終窮欲不為波濤湍瀾之類不可得也<lb/>
<pb n="KR4h0152_WYG_154-10a"/>
辭盡其變而意始融意融而後辭乃益至雖欲文之無<lb/>
傳亦不可得也不見丹訣禪偈乎辭若鄙俚然而終必<lb/>
傳者其中誠有之也僕則安能為若兄之文脱去往日<lb/>
蹊徑正與僕同而造辭之工則沈穠敷腴句殱字刮使<lb/>
讀者茫然停思而後能悟其措意如送范東明文立論<lb/>
正大無復可議獨欠專欠斷時復野戰雖多淵瀾却於<lb/>
經流不免分殺其勢此僕一隅之見非所語於大方不<lb/>
識以為疵蔽否兄往日論遵巖文亦云肥皮厚肉然此<lb/>
<pb n="KR4h0152_WYG_154-10b"/>
但據其辭云耳眼前人若遵巖於文忒殺有見雖辭甚<lb/>
豐厚然意之所起皆出入變化不甚拘常而就卑故其<lb/>
辭皆能究其意之所極而後止不徒為應酬而已惜其<lb/>
頗費探索非盡胷臆流出視荆川不免讓步然斷斷必<lb/>
傳無疑也冬至後因病黙坐不復對客承遣使多遺又<lb/>
有重委不敢虚辱輒破戒草此惟教之<lb/>
　　與王元美先生<hi>屠長卿</hi>
隆髪未燥即知有呉㑹王元美先生蹉跎三十年犬馬<lb/>
<pb n="KR4h0152_WYG_154-11a"/>
之齒長矣日手大篇耳榮名夢寐𤣥圃終屬隔塵言念<lb/>
哲人臨風悵結隆海以東豎儒耳行能無所比數而好<lb/>
古有之每讀古人文章則馳神徃哲恨不得與此人同<lb/>
時時過其故里經其墳墓考其陳迹或故物存古人之<lb/>
遺或片語出人間之秘輒囅然大喜且披且詫想見其<lb/>
人神惝怳乎迴翔寥廓之外而馳騖太上之前此何也<lb/>
又如先朝李夢陽先生近世李攀龍先生業已恨余生<lb/>
之晚不得奏薄技挾櫜鞬以一當兩公徒負髙山之懐<lb/>
<pb n="KR4h0152_WYG_154-11b"/>
抱下泉之戚矣隆賦材故卑抗志頗逺不能建標藝壇<lb/>
而徃徃願北面大雅匪云同志亦其性然矣昔然明傾<lb/>
心於國僑甯越委身於晏子荀爽御車於李君廷尉結<lb/>
襪於王生君山歎息於子雲中郎折節於王粲精之所<lb/>
嚮九原可以執鞭神之所潛虎賁可以隕涕誠以緇衣<lb/>
之好篤好爵之情縻也嗟乎徃者不可作矣不圖隆乃<lb/>
得與元美先生同時又吳越相去近也世無先生因羨<lb/>
異代世有先生何羨異代而乃空懐佳人竟違良晤河<lb/>
<pb n="KR4h0152_WYG_154-12a"/>
清難俟日月易徂隆支離涉世已見二毛而先生亦垂<lb/>
老倦遊將圖五嶽恐一朝長畢卒負平生令徃者諸公<lb/>
笑我泉下同天壤者承睫不見慕古何為乎且隆束髮<lb/>
為諸生厭薄制義中艷古雅讀廣成素問則霄雿欲僊<lb/>
覽竹書元苞則形骸遂徃近探禹穴抽秘金書遙望岱<lb/>
宗覃思玉簡又鄒魯悦孔孟之仁義濠梁慕莊老之𤣥<lb/>
虚之罘誦李斯之古文湘漢懐屈原之詞賦龍門仰太<lb/>
史之跌宕成都愛相如之麗藻大梁艷鄒枚之浮華淮<lb/>
<pb n="KR4h0152_WYG_154-12b"/>
南羨八公之鴻烈幽薊喜鄒衍之談天青齊驚淳于之<lb/>
炙轂稷下服田巴之雄辯靈光覩文考之俊才天台髙<lb/>
興公之逸韻諸圖書秘記古文竒字頗嘗泛其洪波収<lb/>
其鉅麗可謂窮老不厭專精靡他顧生也貧賤僻處東<lb/>
海青山拄屋寒潮在門波臣竊窺黿鼉相弔客無大雅<lb/>
座鮮髙言識比夏蟲見同河伯僴然自奓髙步濶視謂<lb/>
於世無雙譬如夜郎王之倔强於南徼扶餘國之自雄<lb/>
於海中亦可笑矣既而自拔幽囚稍窺𤣥朗奮然決起<lb/>
<pb n="KR4h0152_WYG_154-13a"/>
欲出而與海内豪俊論文譚藝而天刑不解人事多違<lb/>
始困諸生繼束官守𤣥冬躡雪倉皇涉淮不屈首苦簿<lb/>
書則折腰趨公府促訾咿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>扶伏婉孌丈夫工為蛾眉<lb/>
百鍊化為繞指𤣥髩儵為朝霜雅志都喪俗情轉深吏<lb/>
事日嬰舊業盡廢終棄大雅寤寐永歎命之不淑安用<lb/>
生為每望吳㑹雲亭亭起如車蓋耿耿余懐恨不得即<lb/>
解印綬從先生散步長洲之苑爾近世七子砰<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>有聲<lb/>
並驅方軌横行中原茍有遭之人馬辟易數十里矣然<lb/>
<pb n="KR4h0152_WYG_154-13b"/>
愚竊謂先生最勝譬諸七雄當為秦楚先生富材勁力<lb/>
靁<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>飇馳包絡千古吸蕩六合固已赤幟徃哲寧獨白<lb/>
眉數子乎即如李于鱗雄深竒古非不驚動一世標異<lb/>
將来詩無論論其文信竒矣先王推轂濟南亦至而愚<lb/>
以為無當先生何也今夫天有揚沙走石則有和風惠<lb/>
日今夫地有危峰峭壁則有平原曠野今夫江海有濁<lb/>
浪崩雲則有平波展鏡今夫人物有戈矛叱咤則有俎<lb/>
豆晏笑斯物之固然也藉使天一於揚沙走石地一於<lb/>
<pb n="KR4h0152_WYG_154-14a"/>
危峰峭壁江海一於濁浪崩雲人物一於戈矛叱咤好<lb/>
竒不太過乎將習見者厭矣文章大觀竒正離合瑰麗<lb/>
爾雅險壯温夷何所不有嘗試取先民鴻製大作讀之<lb/>
書如盤庚禮如檀弓周禮如考工記亦云竒古近險矣<lb/>
而不過偶一為之其平曠瑩徹掲日月而臨大道者固<lb/>
多他如穆天子傳左國莊騷秦碑吕覽諸篇雖云魁壘<lb/>
多竒而其平易者亦徃徃不少惟揚子雲好竒言言艱<lb/>
棘後世而下論者為何平生辛苦蟲魚自况出竒間道<lb/>
<pb n="KR4h0152_WYG_154-14b"/>
終屬偏師固未聞獨模後人盡掩前哲也先生嘗謂李<lb/>
王孫竒過則凡老過則穉嗟嗟獨王孫哉于鱗之竒驅<lb/>
騁周漢固非子雲敢望然言言若此終墮好竒譬如終<lb/>
南懸崖竒矣然使終日而在目則厭不如日月之光也<lb/>
江上裂石奇矣然使終日而在耳則厭不如雲<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>之奏<lb/>
也信如于鱗標異凌厲千古吞掩前後則六籍之粹白<lb/>
漢詔誥之温厚賈長沙之浩蕩司馬子長之疏朗長卿<lb/>
之詞藻王子淵之才俊六朝之語麗不盡廢乎即天又<lb/>
<pb n="KR4h0152_WYG_154-15a"/>
奚以<graphic n="KR1777" url="https://raw.githubusercontent.com/kanripo/KR-Gaiji/master/images/KR1777.png" mimeType="image/png"/>風惠日為也故愚竊不自量謂于鱗雖竒而無<lb/>
當先生先生何所不有也有于鱗有獻吉又兼有徃哲<lb/>
而又自有元美廣大變化斯其所以極𤣥也讀萟苑巵<lb/>
言辯博哉如涉太湖雲夢焉讀弇州集魁瑰鉅麗和暢<lb/>
雄俊哉如泛大海焉又如觀𤣥造焉其為文包羅左國<lb/>
吐納莊騷出入楊馬鞭箠褒雄其為詩鍊格漢魏借材<lb/>
六朝同工沈宋登壇李杜誠天府之髙華人文之鴻鉅<lb/>
作者之極盛矣觀止矣然小子隆又竊有疑焉雋永之<lb/>
<pb n="KR4h0152_WYG_154-15b"/>
中不嫌雜俎閎麗之極間出麄豪又撰著太多篇章太<lb/>
富宇宙羣品題咏靡遺古今萬狀蒐羅畧盡無乃傷於<lb/>
雜乎豈𤣥造之中本無所不有耶竊意無所不有亦必<lb/>
有所無矣遊目羣玉之巔失足閬風之上精眩魂搖迷<lb/>
不知所適何時摳衣登堂面受大教也隆自知小技不<lb/>
合大方區區之心欲自進門下亦無鹽之所以見齊王<lb/>
也然先生廣心逺識延攬四方豪俊惟恐失之豈可使<lb/>
門下不知有東海屠生哉吾鄉沈嘉則先生聲律雄大<lb/>
<pb n="KR4h0152_WYG_154-16a"/>
與龍伯爭長東海鄙數千年無大雅其他瑣尾者又不<lb/>
足道賴嘉則出一浣之耳先生以為何如友人沈懋學<lb/>
者其人英雄善談萟談兵談堪輿家言體貌不甚偉能<lb/>
運鐵矛手馘百夫疇昔嘗散千金走九邊觀戍壘結交<lb/>
豪傑將帥藻思超逸落筆萬言雖不甚深古而雄快可<lb/>
喜又忼慨忠義重然諾篤交遊多情稱丈夫哉先生不<lb/>
可不識其人馮夢禎者素心人好古博雅尤深𤣥理每<lb/>
遭事意氣有之不則瞑目趺坐竟日若枯槁觀其人亦<lb/>
<pb n="KR4h0152_WYG_154-16b"/>
自不凡京師今多竒士此兩生者尤與隆交驩敬而愛<lb/>
之敢以聞於門下先生髙才為尊官下邑小吏不當輒<lb/>
以尺一通又不當輒奓口狂言罪僇是愳然隆私度扶<lb/>
伏州郡長吏車下至屏息不敢出聲而揚眉先生之前<lb/>
斯其故可知也先生豈以髙才尊官傲天下士者哉謹<lb/>
以所為鄙言請教門下<lb/>
　<lb/>
　明文海巻一百五十四<lb/>
</p>
<p>
</p>
  </div>
</body>
</text>
</TEI>
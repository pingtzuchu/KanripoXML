<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百十八</head>
    <p>
<pb n="KR4h0152_WYG_418-1a"/>
欽定四庫全書<lb/>
　明文海卷四百十八　　　　餘姚黄宗羲編<lb/>
　　傳三十二<lb/>
　　　方技<lb/>
　　漢章凌先生<hi>慎䝉</hi>
先生姓凌諱雲字漢章别號臥岩湖之歸安人也世居<lb/>
歸安雙林村因號雙林凌氏云先生自幼善屬文補弟<lb/>
子員屢試連不得志于有司乃喟然嘆曰丈夫志在萬<lb/>
<pb n="KR4h0152_WYG_418-1b"/>
里顧屑屑研析章句如置身矮屋不能擡頭是鴻鵠抑<lb/>
志于燕雀也乃屏舊藝以游游至山東泰山山下見古<lb/>
廟前病人氣息垂絶嗟嘆者久之忽遇一道人在旁問<lb/>
先生曰汝欲生之乎先生曰固欲生之耳乃命公驗腿<lb/>
氣之冷熱先生曰氣尚蒸蒸然汗微出也乃針其左股<lb/>
遂蘇因語公曰此毒氣内蔽非死也毒散則生因與語<lb/>
本輸根結終始順逆之法自是引伸觸類妙悟神解有<lb/>
未之或知者姑即予所面受于先君與傳聞于父老者<lb/>
<pb n="KR4h0152_WYG_418-2a"/>
言之信哉予先君南槐公病哮𠻳日夜吼不絶聲至不<lb/>
能就枕且絶粒者五日切脈者以為虚也法宜補藥投<lb/>
而病愈甚計無所出就先生而問焉曰如諸醫言是有<lb/>
餘而以不足治之非也此寒濕積也穴在頂針必暈而<lb/>
苦死者半餉須假四人以分扯其髮使勿傾跌針入果<lb/>
昏眩踰時予祖父母皆行哭先生乃言笑自若少頃氣<lb/>
漸舒復加補始出針針微染血因而嘔吐痰積將及一<lb/>
斗餘先生曰病根自此拔矣先生兄天章亦稱明醫有<lb/>
<pb n="KR4h0152_WYG_418-2b"/>
男子病後舌吐狀如懸物天章語乃弟云此症乃病後<lb/>
近女太早夫舌者心之苗腎水竭不能制心火病在隂<lb/>
虚先生曰然其穴在左股太陽是謂以陽攻隂先生曰<lb/>
然遂如其穴針之久之舌吐如故兄亦茫然自失以問<lb/>
先生先生曰失在于知瀉而不知補先生就視之轉而<lb/>
補者三其舌以漸而入遂不復懸河南淮陽王病風臥<lb/>
病不起者三年矣請于朝數省名醫畢集針與藥交治<lb/>
之不効先生至投之以針不三日而行動如奔眞為起<lb/>
<pb n="KR4h0152_WYG_418-3a"/>
廢臨行贈之詩云千般藥餌渾無効分寸針芒却有功<lb/>
甚者感恩刻骨圖其形以祀之焉又金華有一富家婦<lb/>
少寡淫火方熾遂致喪心始見屋柱𦂳抱之若有所契<lb/>
久之雖見箒杖諸物即以兩手爬之甚至裸形野立亦<lb/>
忘其為恥時先生年已七十令渠就針先生熟視之曰<lb/>
是謂喪心乃先命二人紾其左右手并扼其二肩忽以<lb/>
冷水噴面欲令渠忽然驚惕且云針後用帳以蔽之計<lb/>
其心正而知恥也然後啓之乃以針入其心次名曰鳩<lb/>
<pb n="KR4h0152_WYG_418-3b"/>
尾補泄法治不踰時婦人狂疾頓除復語其家人曰宜<lb/>
以好言慰解以泄其愧恥庶病不復發矣又先生某年<lb/>
日夜泊吳江有憲副陳冷菴子媳臨産胎不下者三日<lb/>
夜其心痛如割遂呼號遶地惟求以自盡至夜分燈火<lb/>
煌煌出以迎醫先生起而詢其所以然因語主人曰何<lb/>
必多醫假吾一針足矣衆目之為狂怪且曰姑試之以<lb/>
觀其效也先生即燈下以針刺其心穴針出孩亦應手<lb/>
而下如𤓰脱于蒂然問何以故先生曰此謂抱心生也<lb/>
<pb n="KR4h0152_WYG_418-4a"/>
針出則手舒手舒則胎下因即兒手掌騐之針眼甚明<lb/>
衆醫皆搖手吐舌而去夫母之心與其子之手相為聯<lb/>
屬母之命與其子之命相為存亡差之毫釐兩敗俱傷<lb/>
無疑也非洞見臟腑意與神通者孰能與此以此名聞<lb/>
當宁召試之太醫院乃出銅人以衣蔽其體命先生就<lb/>
針針無虚穴則知先生之醫得心應手要非襲取所致<lb/>
者且公性素豁達不事居積凡親戚之貧而苦于飢寒<lb/>
者婚與喪不能舉者橋梁道路之修甃有求于先生者<lb/>
<pb n="KR4h0152_WYG_418-4b"/>
先生曰吾貧不能為汝助但至某日吾設座施針即其<lb/>
所饋遺者計其數之所盈與之而止其輕財樂施有足<lb/>
述焉抑予又聞之先生少年與晟舍閔莊懿戴山王長<lb/>
史偶望日以行香畢步出東門有一相士前進而揖閔<lb/>
曰伏犀貫頂玉帶腰懸揖戴曰好一金肚皮但有科無<lb/>
甲揖先生曰旣非科甲出身又不以異塗入仕惟有名<lb/>
髙天下後閔官至尚書宫保戴以進階腰金先生大名<lb/>
垂之宇宙至今不朽然則先生之術殆天授非人力也<lb/>
<pb n="KR4h0152_WYG_418-5a"/>
故傳以表其神異云論曰予讀史記謂扁鵲得長<lb/>
桑君方書與異藥飲三十日見垣一方人以此視<lb/>
病盡見五臟癥結以為作史者特神其説以誇示<lb/>
天下後世未必其醫術之工至于如斯之神也及<lb/>
觀吾漢章凌先生之醫也信哉夫湯液醴灑撟引吐<lb/>
納均之所以治病養生至於濕熱壅腫手足痿痺甚<lb/>
至毒氣内攻存亡係於呼吸有藥力導引之所不<lb/>
及者非針砭以補泄之死可立待故曰取五胍者死<lb/>
<pb n="KR4h0152_WYG_418-5b"/>
取三胍者恇奪隂者死奪陽者狂誠毫髪不可僣<lb/>
差者是故唐之狄梁公去鼻贅而却絹千匹髙誼<lb/>
流芳梁之道人慧龍能開帝胄之雙瞽後世有述<lb/>
今觀先王之五醫其起廢生死効信若風之吹雲<lb/>
明乎若見蒼天與唐狄公梁之慧龍入於神聖者<lb/>
一也即其胸次豁達不事居積乃知古之精於伎<lb/>
術文章有以大過於人者不惟聰明得於天縱而<lb/>
其心胸開拓抗立物表亦自與人殊云<lb/>
<pb n="KR4h0152_WYG_418-6a"/>
　　張琴師<hi>王寵</hi>
張琴師吾同閈人也楠其名大本其字大本無他<lb/>
長獨于琴則専握門戸浙東西之操縵者咸奔走<lb/>
之名琅玕聞江湖人也然不事家人生産年五十<lb/>
四以窮死悲夫大本嘗謂余言始習琴于陸墓張<lb/>
氏吳之最名能琴者也大本羈貫而操張氏師年<lb/>
已七十餘矣遽曰孺子繼我孺子繼我遂倒其譜<lb/>
授之既乃涵精揉思窮幽析㣲宵吟晝揮手與心<lb/>
<pb n="KR4h0152_WYG_418-6b"/>
維儼乎其若幾茫乎其若迷積之三十年而汪洋<lb/>
恣睢窅眇希夷濁清疾徐惟我之施鸞虬鏘鳴若<lb/>
或鼓之鬼神嘯啼不可端倪葢于是而陸墓之傳<lb/>
益恢以竒也豈韓子所謂造其堂而嚌其胾者耶<lb/>
嗚呼琴亦藝也古聖人兼焉今之君子日從事於古<lb/>
聖之糟粕而于揮絃神韻則不暇焉然其磨礱洊至<lb/>
有類夫學道者之為吾是以有感也而大本坎壈困<lb/>
躓纒其身者數十年而寂寂以死若造物者尤焉吾<lb/>
<pb n="KR4h0152_WYG_418-7a"/>
是以重有感也今天下名都沃區自侯王貴人<lb/>
以至素擁厚資之富人游琴其門者如麻出則<lb/>
陪輿入則交舄突梯滑稽軟媚脂韋以私其金<lb/>
錢以席其靈寵而藝不必大本若也聞其名皆<lb/>
嚄唶縮恧即遇之羞不敢露手乃大本則弛置<lb/>
自便都不識覘伺人飲酒呼歌揚揚如也唯其<lb/>
中獨有所得于中而于世之成敗利鈍置之若<lb/>
忘故其窮而死也則宜為之贊曰雞鶩爭食靈<lb/>
<pb n="KR4h0152_WYG_418-7b"/>
鳥不顧有嗈其音爰合韶濩洩彼天和師曠徃愬<lb/>
洞庭斯張帝聿其怒于搏于鎩棲之故伍琅玕之<lb/>
林崑崙之圃<lb/>
　　庖人<hi>汪道昆</hi>
庖人吳三五者婺浦陽人也以屠為事善治庖韓長公<lb/>
為浦陽令喜賔客令置酒召三五為具數當令意三五<lb/>
時時給事縣中令察三五馴謹不譙讓壬子冬十二月<lb/>
三五從令上計至彭城黄河氷不得渡度且失期泗上<lb/>
<pb n="KR4h0152_WYG_418-8a"/>
亭長紿令曰旦日第開冰渡令信之旦甚寒㑹泗水大<lb/>
至舟半渡冰合上流冰如矢石下擊破舟徒屬皆號泣<lb/>
爭脱死令棄舟走冰上冰解令出沒水中者三令舍人<lb/>
韓祿下索令令執舍人手俱不得濟三五頓足曰公死<lb/>
矣倍公不祥乃赴令令呵止三五毋俱死三五又溺一<lb/>
丈夫臨泗上垂綆下三人引綆賴不沒舍人大呼曰我<lb/>
公貴人活我公者予百金于是船人崔桐刺船開冰來<lb/>
出三五三五謝曰臣死且不恨亟活我公我公長者也<lb/>
<pb n="KR4h0152_WYG_418-8b"/>
崔桐出令載樓船中次出舍人次出三五三五死矣無<lb/>
何令活令仰天哭曰嗟乎三五從予千里游奈何以余<lb/>
故殺三五哉乃傾囊中金治喪具葬三五彭城西云<lb/>
汪子曰吳三五市井之鄙細人也方其鼓刀以屠録録<lb/>
未有奇節及事令不見知一旦急令之危顧傾身為令<lb/>
死雖烈丈夫何加焉余過浦陽其俗齪齪纎嗇少壯士<lb/>
令獨能得死士則自令賢矣<lb/>
　　查八十<hi>汪道昆</hi>
<pb n="KR4h0152_WYG_418-9a"/>
野史氏曰古之人不卑小道務有所成名彼操一技之<lb/>
能必入其室君子葢有述也查八十名鼐休寧北門人<lb/>
也字廷和鼐父珂母劉氏母夣靈龜入臥内遂有身旣<lb/>
而生男㑹大父華年八十大父喜命曰八十云大父以<lb/>
賈起家鼐從父已受賈少負意氣務上人嘗過毘陵倡<lb/>
家鼐為絃歌佐客酒倡引琵琶侘鼐目攝之鼐怒祭酒<lb/>
謂倡他日不以此擅場有如酒時壽州鍾山琵琶最善<lb/>
故嘗師藥師張六老及老將謝彦明一時俠少若工師<lb/>
<pb n="KR4h0152_WYG_418-9b"/>
即善彈盡出山下鼐奉千金為山壽師事山無何盡得<lb/>
山法鼐臥起服習日夜不絶音居頃之過山逺矣山嘆<lb/>
曰郎君吾師也山何敢為郎君師于是乃過故倡倡不<lb/>
知也一彈而四座辟易以為神倡蒲伏下堂涕泣莫敢<lb/>
仰視鼐愈益自負事事務上人當是時滑人李貴善技<lb/>
擊襄陽吳奇善騎射豫章孫景善蹴踘金陵馬清善簫<lb/>
吳人張大本善琴皆獨步鼐悉從之受業務盡其長客<lb/>
曰䕫猶不免于窮吾懼吾子之力詘矣鼐乃緩一切仍<lb/>
<pb n="KR4h0152_WYG_418-10a"/>
專事琵琶旣託賈而游所至人人親鼐之吳習祝希哲<lb/>
楊用脩王履吉唐伯虎文徵仲引為布衣交之大梁周<lb/>
王使人召鼐鼐語使者王能客鼐鼐來不能鼐裹足逝<lb/>
矣于是長揖而據客坐盡王驩竇得意以倡幸鄢陵王<lb/>
且蠱太原公子得意深自閉絶外交旣聞鼐名私事鼐<lb/>
鼐方結客得意歲出百緡佐客資居七年事鼐唯謹得<lb/>
意請得備箕帚妾幸託終身鼐謝曰鼐即窮身顧自有<lb/>
婦卒不可入楚楚愍王遣使操幣逆之蘄鼐遂留蘄辭<lb/>
<pb n="KR4h0152_WYG_418-10b"/>
使者及愍王殺蘄人多之入廣陵大賈李從堯執贄請<lb/>
業鼐笑曰郎得富家翁為弟子鼐將鬻技乎哉嘉靖中<lb/>
江以南競南音廢聲伎鼐且老復過金陵嘗入平康里<lb/>
為清彈諸美人無知者安氏媪年七十瞽矣聞之大驚<lb/>
曰此先朝供奉曲也國工張六老能之客何為者旣而<lb/>
知其鼐也起為按節相視以為知音鼐還休寧未有子<lb/>
繼室請置妾數以為言鼐嘆曰天地樂我以能事假我<lb/>
以長年廣我以交遊延我以聲譽于我過矣安能復昌<lb/>
<pb n="KR4h0152_WYG_418-11a"/>
阜我後邪日從諸少年游鬬黄雀樹花木鄉人王仲房<lb/>
陳達甫亦時時過之野史氏曰世俗言琵琶一部樂耳<lb/>
鼐獨以此稱絶技其專壹之効與先民或以荑稗為美<lb/>
博奕為賢有以也昔髙漸離易衣而驚坐客視鼐詘故<lb/>
倡何異焉彼以匹夫而距王公藉令事貴主以干進彼<lb/>
且羞為之矣吾鄉故多節俠則鼐其人乎<lb/>
　　樗仙<hi>呉鼎</hi>
樗仙者東海散人也少負奇氣有囊括萬象流觀宇宙<lb/>
<pb n="KR4h0152_WYG_418-11b"/>
之意嘗為學官弟子舉于有司弗成輙棄去曰是不足<lb/>
學益浪跡五湖三江之間神悟所到山川草木禽魚飛<lb/>
躍隂陽雨露所變現古今豪傑之跡得其精意一發諸<lb/>
畫圖所至薦紳爭館于家捐重貲購請尺縑片楮如獲<lb/>
重器然由是聲名焯然滿公卿間顧其言曰樗無用物<lb/>
也寓言之士有稱焉畫者虚無景象也長康道子名于<lb/>
今亦不卑要亦無用之用不物之物天行而神㑹游藝<lb/>
而道存庶幾古眞人之流哉因自號樗仙云士嘲之曰<lb/>
<pb n="KR4h0152_WYG_418-12a"/>
仙者豈是為利邪解之曰吾未能辟糓輕舉于塵壒之<lb/>
表則亦惡免以此易彼自濡其身乎士笑曰若是樗非<lb/>
果無用者矣外史氏曰江海之士翩翩文采多伎術扼<lb/>
腕談神仙顧其効鮮足徵者嗟乎衆人用物之跡仙者<lb/>
用物之精能運其精而變化莫測往來不窮雖名曰仙<lb/>
奚怪焉樗仙之于畫殆悟是旨否邪不然恍㒺弗可象<lb/>
者夫孰能象之學仙者可以思過半矣樗仙謝氏名時<lb/>
臣與予善聊為論著于篇<lb/>
<pb n="KR4h0152_WYG_418-12b"/>
　　周汝衡<hi>顧璘</hi>
周汝衡蘇人也上世善隂陽星厯之學國初徵𨽻欽天<lb/>
監遂徙家金陵又以醫行至汝衡資絶人見世工率習<lb/>
近世脈訣方書諸家説不究本源即見病莫知從來一<lb/>
切揣度施治乃悉屏去衆習書獨取内經本草難經等<lb/>
書徹書夜讀務窮精奥初為小兒醫輙有奇効聲稱歘<lb/>
然時楊茂者學古大方脈醫羣工視為迂怪皆笑之獨<lb/>
考功王與余等數人尊信之時時賴其効汝衡好其論<lb/>
<pb n="KR4h0152_WYG_418-13a"/>
議獨相與往來講究甚密益歴閫域由是吾黨並重汝<lb/>
衡後楊茂死南都病家獨爭迎汝衡凡汝衡至診病立<lb/>
方多與衆殊指諸富貴家所饋金錢恒倍它工汝衡獨<lb/>
知斯道深永或失手則殺人重于用藥遇有故輙不赴<lb/>
人召及赴召或見病疑輙不投藥大率如倉公所設意<lb/>
凡以重故諸人弗測所操或謂其難致汝衡終不言又<lb/>
善談名理及神仙幽怪家説每過士大夫言即移日多<lb/>
失諸富貴人召故所獲金錢反不逮他工士大夫久益<lb/>
<pb n="KR4h0152_WYG_418-13b"/>
愈重汝衡余家人病無貴賤必迎汝衡汝衡無不至藥<lb/>
亦皆應手効余嘗問之曰若子于醫可謂入室矣乎汝<lb/>
衡曰噫嘻言過矣言過矣夫醫者聖人之學也非盛徳<lb/>
莫能操其慮非明哲莫能通其説如銓者尚未能瞥藩<lb/>
籬安敢望堂階乎是故士有能知草木金石昆蟲之藥<lb/>
辨類審性析經致能弗乖其宜弗亂其忌是謂知物知<lb/>
物者巧士有能知人之疾病淫于四氣薄于五臟動于<lb/>
七情見外知内按微知巨占始知終執生知死由是以<lb/>
<pb n="KR4h0152_WYG_418-14a"/>
審施湯液醪醴鍼砭按摩之治是謂知證知證者工士<lb/>
有能知臟腑之所表裏經絡之所離㑹榮衛之所輔勝<lb/>
命脈之所消息選物説方制于未形體微發慮決于衆<lb/>
惑是謂知生知生者聖士有能知天地之情隂陽之本<lb/>
變化之因死生之故立教布法使人專氣含精以握樞<lb/>
機汰穢葆眞以固根柢疾疢不作神乃自生是謂知化<lb/>
知化者神夫神聖者上智之能事未易冀及工巧之道<lb/>
術學之所造也醫不臻此不足以名業請借事實譬之<lb/>
<pb n="KR4h0152_WYG_418-14b"/>
是故不知藥理盲投鈎試是將兵者使人以弓刺而引<lb/>
矛盾射也察病不定揣摩施治是相國者昧國所患而<lb/>
寛猛倒施也尚焉得為將相平哉此敗亂所以接迹于<lb/>
天下也銓為此懼於是聞召如赴難臨病如對敵探匕<lb/>
握勺兢兢如不得己心有所重也今怒者乃以慢詆安<lb/>
得戸説而家告乎已矣巳矣盡吾之心愼吾之術苟餬<lb/>
吾口而巳請勿以醫名我可也東橋子斂袵謝曰仁哉<lb/>
汝衡知道之難而不輕治人其所全治可勝量哉昔者<lb/>
<pb n="KR4h0152_WYG_418-15a"/>
齊桓公欲相鮑叔牙叔牙曰如欲霸天下必管奚吾可<lb/>
相秦始皇欲以二十萬卒伐荆王翦曰非六十萬不可<lb/>
此真知將相之道者也故卒有功於人國汝衡之于醫<lb/>
殆類此乎余患世之人終不知汝衡為作小傳<lb/>
　　盛少和先生<hi>徐顯卿</hi>
太史氏曰遊于物之外者其心閑而無事其所究藝術<lb/>
必精吳中世公卿亦世醫名與公卿埒曰盛氏御醫寅<lb/>
字啟東生而髯侍文皇帝數賜密叙家人語上亟稱其<lb/>
<pb n="KR4h0152_WYG_418-15b"/>
髯不名啟東有五世孫更精其術功被大江南北皆知<lb/>
有少和先生盛翁其為人脱疎當其作癖不可控揣斯<lb/>
其醫擅天下者哉盛翁諱應宗字斯因其别號少和特<lb/>
著其世系顯貴與翁生平起人于阽危奇驗不可殫述<lb/>
王大司冦元美誌其墓頗悉余不復贅大都翁診脈自<lb/>
世所謂名醫者皆曰寒翁獨曰熱皆曰熱翁獨曰寒以<lb/>
至曰虚曰實皆洞察出人意表皆曰某傷寒曰某瘧翁<lb/>
獨曰不或暴死投劑一服而甦或似亡恙竟不治其生<lb/>
<pb n="KR4h0152_WYG_418-16a"/>
死久近一一刻期不爽治老者輙決其自此壽幾年治<lb/>
婦人病已能令其有子治貧子輙密寘金卹其窶于是<lb/>
吳越間所尸祝而願為翁之子孫者有之翁白晳美鬚<lb/>
髯疎眉目葛巾白袷行山水間望之若神仙中人寒微<lb/>
有疾召之不待再而往劑必精至富貴有力人盛車馬<lb/>
迎之君不樂與周旋輙匿身狹斜或廣野中不復可踪<lb/>
跡久而强致之所得金帛輙隨手散盡性好聲伎有所<lb/>
善姬解琵琶音律翁晚節弗得是弗驩曉事者俱不即<lb/>
<pb n="KR4h0152_WYG_418-16b"/>
迎致翁而預致大舫鼓樂匿所善姬要之翁輙至一大<lb/>
貴人迎候浹旬始至巳及門忽失翁所在蒼頭遑遽跡<lb/>
之乃窺其鄰陋屋傴僂而進診窶人脈調劑已始過大<lb/>
貴人大貴人恚不敢言所過人嚴奉之重于卿相已而<lb/>
忽去不可留嘗中秋過大家伶優兩行盛供帳待月翁<lb/>
忽去跡之乃挾所善姬拍浮石湖中奏絲竹徹旦大樂<lb/>
人多謂之癡年七十餘幸内不衰瀕終屬歲除問訊相<lb/>
踵翁使悉為酒屬善謳者謳歌枕而聽之樂元旦示起<lb/>
<pb n="KR4h0152_WYG_418-17a"/>
色已而熟寢至五鼓卒翁天性孝友以獨身奉母姜姜病<lb/>
亟刲股糝羮進之遂愈既夀考終猶毁瘠逾禮嚴其伯氏<lb/>
如父其閨閫間肅如也余少聞正嘉間吳中草聖曰祝希<lb/>
哲其畫登神品曰唐子畏兩公當盛暑皆散髪祼飲雖以<lb/>
直指使者之重臨之以傲然不屑也盛翁知有聲伎而不<lb/>
知有公卿故能精其術如此彼其所托寄逺矣近來之文<lb/>
章技能多不及前輩何論古人哉嗟乎翁不朽矣<lb/>
　　二客<hi>曽朝節</hi>
<pb n="KR4h0152_WYG_418-17b"/>
先生故多方外交慕養生家言則交運運不善病若葉<lb/>
松崖旱能致雨病則不禳不藥能立起若劉清溪皆延<lb/>
致之舍至於沒齒余獲睹記二客之所為揮麈而談有<lb/>
足警發者焉為作傳<lb/>
劉清溪者名道𢎞江西之髙安人其初流寓桂陽州與<lb/>
諸賈人處闠中而不以積著自營獨持數編符篆呪誥<lb/>
科書所受於其師者即其文訛舛不改為謂是足以號<lb/>
召諸鬼神而祛邪滅祟如響州人傾信之焉先君還里<lb/>
<pb n="KR4h0152_WYG_418-18a"/>
中過而遇其人喜之曰往在衡山耕將有糓乍不雨輙<lb/>
半收久則苗或槁死有束手歎耳孰若以劉君居吾田<lb/>
則無憂豐歉君葢有嫗同食貧使人舟載其所奉之神<lb/>
像俱之龍隱日手抄其書諷誦而叩其所以役鬼神者<lb/>
云旱乃為壇與之晝夜日中擁重絮以汗難易多少方<lb/>
向為刻應雲將起以舌黙書符篆望其方作勢運之雲<lb/>
合而隂將雨矣雷電交作結幡成龍蛇形手且以令板<lb/>
呼雷之名如在其左右觀者見其電光著兩鬢固愈快<lb/>
<pb n="KR4h0152_WYG_418-18b"/>
甚得意雨水倐而决渠併塍間矣郡苦旱嘗召之亦然<lb/>
書符呪棗已疾而猶好以桃箕下神告凶吉即余甲科<lb/>
名第預决于二十年前嘗語余曰吾身後當作仙余哂<lb/>
之曰作仙必脩鍊有道術萬一能成君何脩而能仙乎<lb/>
則應曰吾乃為仙官旣死數歲有村覡某者盗請其所<lb/>
供神像將安座而魂附其子斥曰而安得饗吾神雷電<lb/>
驟作閃鑠其戸以刀自擊其胷覡乃大恐亟冐雨奉還<lb/>
之余之丙子上春官也附著于余老僕輔告以所中第<lb/>
<pb n="KR4h0152_WYG_418-19a"/>
如前言眞若己仙者焉余乃慨然語人曰人第患無眞<lb/>
志乎眞志為聖人則聖人矣眞志為仙佛則仙佛矣劉<lb/>
君鄙行其教專篤白首不懈冬寒猶晨起跪念諸鬼神<lb/>
誥盡香一炷自粗糲外不肻置一念果足以不死豈有<lb/>
眞志為聖人而不能者哉其嫗賢與之相守沒皆厝龍<lb/>
隱山原歲時為祭掃其墓<lb/>
松崖葉君名伯誠徽州歙縣人幼從其親族賈眞州性<lb/>
巽慈澹於財利收本貲之直亦噤而不能出一語以是<lb/>
<pb n="KR4h0152_WYG_418-19b"/>
責家多負之貲遂盡落其販地産也主常昂其直予之<lb/>
至鬻必折意葢不屑心計㑹兩目病幾瞽乃從脩鍊之<lb/>
士遊欲以治目脩錬之士亦往往喜其為人以其所傳<lb/>
授之最後自江東而遊衡陽所得於運氣之術功巳積<lb/>
久不運而能通三關以下丹田其髪如鶴其目如電其<lb/>
面瑩然如玉見莫不知其為脩仙者流當先君居龍隱<lb/>
山中一晤而語合凡君之術先君固稍稍用之足以不<lb/>
病然不竟行余之家食病也母孺人嘗令人詰之曰君<lb/>
<pb n="KR4h0152_WYG_418-20a"/>
自負有大藥坐視吾兒病安乎君即入視余臥内口授<lb/>
余而病立瘥自先君沒余與諸弟逓舘糓之余又迎之<lb/>
京師相與處者三年君不善病然吾知其不能仙仙有<lb/>
夙生胎骨名在仙籍中生而慕𤣥真之道一物不能入<lb/>
其心異人將祕授之而祕脩之功行滿而沖舉矣故功<lb/>
非偏至之積也行非一術之成也性命雙脩道術渾成<lb/>
天人輻凑乃得上昇不然孰能逃五行之數哉今年冬<lb/>
弟守齋書來曰葉松崖君物故矣余旣悼君之不得再<lb/>
<pb n="KR4h0152_WYG_418-20b"/>
見而重嘆仙道之果難成如此<lb/>
　　髙石門<hi>丘雲霄</hi>
世之慕曠達者皆謂嵇阮劉李諸賢得醉鄉之樂為能<lb/>
養其眞以成其名丘子曰醉鄉之徒乃負其不羈以俛<lb/>
仰于時不得直其志乃托諸酒以自廣焉耳當其酣湎<lb/>
沈著任眞率出繩度以傲睨一世眞若有以忘天地之<lb/>
為髙厚日月之為晦明古今之為久暫與萬物相忘于<lb/>
無何有之鄉矣使其酲解寐寤或觸而感其能釋然于<lb/>
<pb n="KR4h0152_WYG_418-21a"/>
懷邪愚謂醉鄉之徒非眞樂也晉安石門子早善屬詞<lb/>
不樂進士業每謂文至牽飾比偶猶之留鬚眉以傅脂<lb/>
粉無足學也遂洗意爵祿之門而結霞上之居又自號<lb/>
曰霞居子善畫善𨽻草善八分書家貧性嗜酒日以飲<lb/>
為事遇飲輙盡醉醉則狂叫放歌由由焉任所適醉甚<lb/>
則散髮赤脚飄然舉舞仙幻宇宙又自號曰髼仙子由<lb/>
是孤潔一世知名海内時軒葢造之迫則見之求其所<lb/>
能則不得葢不欲以所能工媚也及醉則雖尋常人投<lb/>
<pb n="KR4h0152_WYG_418-21b"/>
之楮素懽然揮墨任意縱横而結搆峻古意態突兀醒<lb/>
則雖工意為之皆所不逮葢其適在酒而神在醉故邪<lb/>
鄉有宋子者與之善瘧歲弗愈一日造問之宋强疾移<lb/>
榻就堂相見因享之酒酣宋出素請畫遂染筆寫鞠數<lb/>
本倒垂懸厓而掩映于江波之間香態隱隱有飄拂流<lb/>
動之狀宋子泠然疎爽因再請復寫奇石亭立雙竹凌<lb/>
空蕭蕭數葉風韻若有聞焉宋躍起視之毛髮俱竦是<lb/>
日瘧不復發而少瘥焉因為之語曰少陵有佳句不若<lb/>
<pb n="KR4h0152_WYG_418-22a"/>
霞仙筆醉後掃丹青往往神鬼泣其妙入神態有如此<lb/>
者夫求樂而得所樂樂在物也樂所樂而忘所樂樂不<lb/>
在物在我也石門子于酒視醉鄉諸賢托以自廣焉者<lb/>
何如也歲癸卯行年五十疾革夣有畫舫載巵酒促其<lb/>
登舟者遂呼家人進之酒再飲而醉先數月武夷霞峰<lb/>
子卒相去千里不及有聞垂沒之日曰霞峰子先我往<lb/>
矣此人志在當時不酬所欲惜也聞者謂其讝語而不<lb/>
知其守靈不亂而能前知如此旣沒聞者惜之丘子曰<lb/>
<pb n="KR4h0152_WYG_418-22b"/>
孰謂忘勢分一貴賤者顧不能了生死邪夫生寄也死<lb/>
歸也彼不悲而人悲之不能使彼之不悲人也石門子<lb/>
姓髙氏名濲字宗吕居于石門山貧以自耕又自號曰<lb/>
庖羲谷老農氏云<lb/>
　　景榮<hi>丘雲霄</hi>
工者景榮氏巧人也精于製器凡厥施巧雖大匠莫之<lb/>
喻者葢忘于法而得之心也有索其器必越數月然後<lb/>
得或期年得或一二年得或四三年得遲囘而出之昭<lb/>
<pb n="KR4h0152_WYG_418-23a"/>
其重也命以衆之能則辭設難以困其知則勇躍窮思<lb/>
以應之戹于貧必窘餓然後出一器而鬻于市好事者<lb/>
奔之僅免則否弗病力焉一日見丘子丘子曰廣若巧<lb/>
則富若直何憂于貧對曰小人工于巧而不工于求富<lb/>
也取者弗誠我且弗輕以衆遇我心且弗樂又何枉其<lb/>
巧為亟亟器于家僕僕衒于市雖得之如倚頓則如死<lb/>
于餓丘子悵然曰今之工仕者不泚若人也其幾作景<lb/>
榮傳<lb/>
<pb n="KR4h0152_WYG_418-23b"/>
　　楚人<hi>丘雲霄</hi>
楚人有入閩業鎖鑰者居清憲河之上巨足求履于市<lb/>
弗可稱者乃囑皮氏為製之成持以鬻之又弗稱楚人<lb/>
自憤曰約而還之是不信也取而寘之是不情也終身<lb/>
而不履是亡禮也遂引槌鑿刖左一趾噴血滿室不色<lb/>
變又則其右趾雀躍于河之干濯以就履焉視者環堵<lb/>
而愚之楚人莫之顧傲然若得丘子聞之曰使天下皆<lb/>
能痛治其私以循厥度如楚人之勇焉俗其幾矣其後<lb/>
<pb n="KR4h0152_WYG_418-24a"/>
丘子遭之途果無二趾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_418-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百二十四</head>
    <p>
<pb n="KR4h0152_WYG_224-1a"/>
欽定四庫全書<lb/>
　明文海巻二百二十四　　　　餘姚黄宗羲編<lb/>
　　序十五<lb/>
　　　著述<lb/>
　　記論文<hi>孫慎行</hi>
江右四山鄒公工文章辨别邪正以為自古及今實有<lb/>
正氣一脈真傳自史漢及唐宋八大家雖調格不同其<lb/>
得是訣竅一也自昭明有選此脈遂大壊及真西山有<lb/>
<pb n="KR4h0152_WYG_224-1b"/>
正宗稍為一清然世反有艶選薄正宗者至出入選宗<lb/>
間漫無白黒如紛紛諸選下己他姑為酬應無所禀裁<lb/>
者則又勿論然世之名能文者半係姑為酬應輩嘗細<lb/>
總古今為文彚分别各體以為文章一脈在是又從中<lb/>
間抽出一二篇謂竒特予初為諸生弗甚曉迨後十餘<lb/>
年殫力工琢又數年搜義理又數年涉世事勃抒所欲<lb/>
吐然復閲前所抽出一二篇覺𢎞深老大去世猶百數<lb/>
武盖文之難知如此因思史漢及八大家昔人見謂文<lb/>
<pb n="KR4h0152_WYG_224-2a"/>
辭客耳今細探之其胸中道術良有深見浩蕩無涯矣<lb/>
而徐發其一二故足傳也史遷曰春秋推見至隠易本<lb/>
隠以之顯大雅言王公大人而徳逮黎庶小雅譏王政<lb/>
之得失其流及上其經術深湛如是老泉云天之與我<lb/>
豈偶然哉千金之子天子之宰相求一言之幾乎道而<lb/>
不可得今文中曾不知所謂幾道者何指聖門道術首<lb/>
言學文雖非世文辭之文而文辭未必非其流緒焉今<lb/>
世俗講學家不及文章文章家畏言理學兩失之矣公<lb/>
<pb n="KR4h0152_WYG_224-2b"/>
夙以學問鳴宜於直處特有見也然亦未暇以是繩今<lb/>
古祇以為文章全要一氣呼吸自始至終提掇得起若<lb/>
世俗鬬凑極力做來不過六朝粉靡態格其説尤徤吾<lb/>
嘗心識之為人嘗誦云耳惜所謂彚者今無從卒業所<lb/>
謂一二篇者昌黎科斗書後記永叔樊侯廟災記找竹<lb/>
記也以示之人恐都未解了㑹其孫某屢屬傳表予以<lb/>
久謝不能應第書此以見公一斑公嘗詩云文章還大<lb/>
雅經術潤羣生盱江多俊彦應念鳥鳴嚶公之精神殊<lb/>
<pb n="KR4h0152_WYG_224-3a"/>
可念云<lb/>
　　讀北門詩<hi>孫慎行</hi>
蓋嘗讀北門詩而深歎古人之知天也夫身為大夫少肯<lb/>
營取何不得而至以終貧窶委之天非也居身悃幅立<lb/>
朝法度天實有制不可違也故曰天實為之即艱亦非<lb/>
貧窶之謂也國家有盛世之人材有季世之人材盛世<lb/>
人材不沾沾以廉節見而於世無所不可為季世人材<lb/>
即軒軒以廉節見而於事尚有所不可為茍有懐瑾之<lb/>
<pb n="KR4h0152_WYG_224-3b"/>
志必多獨秀之摧而䜛毁多途幹畧一無伸於天下其<lb/>
為艱也不亦甚乎而又安望世之我知乎若徒以終貧<lb/>
窶為莫知艱是則陋而已矣至王事政事悉加之身室<lb/>
人摧謫亦不復顧比之任與不任似宜可以自主而又<lb/>
曰天實為之蓋賢者處治則為雍容博大為協恭和衷<lb/>
處亂則為慷慨激烈為獨勞盡瘁予嘗以漢之君臣即<lb/>
古之元凱宋之儒學即古之臯䕫人才未必大相逺勢<lb/>
所摧激不得不然真天之為也君子出身殉職矯情違<lb/>
<pb n="KR4h0152_WYG_224-4a"/>
利困於身必益於國縱不益於國未必不大益於名教<lb/>
正所以順天不違北門慇憂聖人録之蓋萬世處衰季<lb/>
者之極則不然當季世而以盛世之人才自託欲令坦<lb/>
易不見艱難欲令浮沈可免負擔則將容容厚福如胡<lb/>
廣輩所為君子謂之逆天而已矣<lb/>
　　胡子衡齊序<hi>許孚逺</hi>
衡齊何為而作也胡正甫先生憂世之儒者論說多端<lb/>
而持衡以齊之也夫言惡乎齊道惡乎衡揚子有云衆<lb/>
<pb n="KR4h0152_WYG_224-4b"/>
言淆亂折諸聖存則人亡則書聖人者固後學之所折<lb/>
衷也先儒有云存文王則知天載之神乂云識得未濟<lb/>
道便是文王吾心者又斯道之所取則也蓋自仲尼沒<lb/>
而微言絶諸子百家議論繁興漢溺於訓詁唐濫於詞<lb/>
章心性之傳不絶如綫迨於宋室真儒輩出理學始明<lb/>
朱紫陽先生力攻著述以開來學其精神力量可謂收<lb/>
儒者之大全然而議論訓釋稍有矛盾於孔氏我朝王<lb/>
文成先生掲致良知三字直透本心厥㫖𢎞暢矣乃其<lb/>
<pb n="KR4h0152_WYG_224-5a"/>
末流侈虚談而尠實行世之君子猶惑焉嗟夫道之不<lb/>
明則胡不折衷於聖人又胡不求端於吾心也昔者堯<lb/>
舜禹更相授受惟曰允執厥中孔子明大學之道必曰<lb/>
止於至善此曷以故哉嘗試觀之人生於天地之間視<lb/>
而不明聽而不聰動作進退而不得其理則威儀亂有<lb/>
父子而不相親有君臣而不相事有夫婦長幼朋友而<lb/>
不相别相序相信則人紀滅養其身不以為天下則私<lb/>
役於物反以遺其身則悖探索於刑名度數禮樂名物<lb/>
<pb n="KR4h0152_WYG_224-5b"/>
之煩而日亦不足則支馳騖於高虚𤣥逺簡曠自便之<lb/>
域而實之不存則罔亂也滅也私也悖也支也罔也有<lb/>
一於此皆心之所不能自安者也心之所不能自安者<lb/>
非性之本然故也亂而治之滅而修之私而擴之悖而<lb/>
反之支而約之罔而誠之則性順而心安天生蒸民有<lb/>
物有則過之不可不及不可堯舜之所謂執中孔子之<lb/>
所謂止至善由此其選也嗚呼豈非萬世學者之準的<lb/>
也哉先生衡齊九篇其大要闡人心之靈明辨物理之<lb/>
<pb n="KR4h0152_WYG_224-6a"/>
非外而折衷於孔子之訓反覆辨證可謂深切著明其<lb/>
論釋氏本心未嘗非是而特不能盡心之過一言足以<lb/>
訂千古之是非學者茍知此意雖以釋氏之明心見性<lb/>
其究至於出離生死猶於此心此理未盡而况其揣摩<lb/>
測度視大道猶逕庭者乎傳曰祭川者先河而後海貴<lb/>
知其本也又曰升東嶽而知衆山之峛崺浮滄海而知<lb/>
江河之惡沱貴覩其全也又曰道若塗若川車航混混<lb/>
不舍晝夜貴乎自彊而不息也學者茍知其本又覩其<lb/>
<pb n="KR4h0152_WYG_224-6b"/>
全而能自彊不息則道在我而可以權衡乎天下之言<lb/>
矣其齊也其不齊也無所加損於道也先生不逺千里<lb/>
緘書遺孚逺屬之以序遂不辭固陋而敬識其大端云<lb/>
　<lb/>
　<lb/>
　<lb/>
　<lb/>
　明文海巻二百二十四<lb/>
</p>
<p>
</p>
  </div>
</body>
</text>
</TEI>
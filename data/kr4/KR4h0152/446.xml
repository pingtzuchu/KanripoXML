<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百四十六</head>
    <p>
<pb n="KR4h0152_WYG_446-1a"/>
欽定四庫全書<lb/>
　明文海卷四百四十六　　　　餘姚黄宗羲編<lb/>
　　墓文十八<lb/>
　　　儒林<lb/>
　　劉靜之墓銘<hi>高攀龍</hi>
孔子曰三軍可奪帥也匹夫不可奪志也故曰隠居以求<lb/>
其志孟氏亦曰士之事在尚志故士平居辨途慎術擇乎<lb/>
中庸及乎得善固執之死矢靡他焉即功業文章不少槩<lb/>
<pb n="KR4h0152_WYG_446-1b"/>
見於天下天下信之以其身卜世之安危豈非篤仁義誠<lb/>
之不可掩者哉萬厯壬子五月七日劉靜之卒於家靜之<lb/>
官未列大夫年不及强仕海内士咨嗟痛悼以為國家失<lb/>
其柱石人倫失其冠冕此何以故嗟乎此所謂誠不可掩<lb/>
者也靜之名永澄别號練江靜之其字也世為揚之寳應<lb/>
人大父徳齋公曰憲父春宇公曰繼善司訓鎮江母曰王<lb/>
氏靜之生有至性八嵗誦文信國正氣歌衣帶賛即立信<lb/>
國位朝夕謁拜人以此見其志矣十四補諸生十九舉賢<lb/>
<pb n="KR4h0152_WYG_446-2a"/>
書同年中召靜之飲酒有娼佐觴靜之即謝不□二十<lb/>
而娶家貧不能具新衣王孺人力經營之靜之曰休矣<lb/>
吾意中自新不必衣也戊戌下第築土室自鍵并晝夜<lb/>
讀乂善病室中書籖藥裹外無一長物辛丑成進士選<lb/>
讀中秘書為有力者所奪人為不平靜之無幾微見顔<lb/>
色以善病告授順天教授慨然曰師失其道乆矣進諸<lb/>
生相期勉以聖人之學嚴程課飭行檢伸寃抑懲汙濁<lb/>
審勤惰寒者衣之饑者食之羔雉之贄不及於門北方<lb/>
<pb n="KR4h0152_WYG_446-2b"/>
學者稱淮南夫子而靜之益考求國家典章名臣言行<lb/>
六曹之職九邊之要兵農錢榖之數矻矻如居土室時<lb/>
巳遷國子學正權要為子弟居閒一切格不行㑹雷震<lb/>
郊壇有詔令禮部具修省事靜之曰災異求直言自漢<lb/>
唐宋及我祖宗未有改也□萬安劉吉時惡人言災異<lb/>
鄒汝愚一疏炳烈千古今者一切報罷塞諤諤之門務<lb/>
容容之福傳之史册尚謂朝廷有人乎當事者為靜之<lb/>
座師亟言之不省亡何楚宗獄妖書獄及京察事繼起<lb/>
<pb n="KR4h0152_WYG_446-3a"/>
靜之具疏陳得失而司訓公適至京不果上靜之作甲<lb/>
乙襍志邸中襍記又為歸徳相國所器重咨對出處之<lb/>
道時人愈側目滿三載不遷靜之曰昔陽城為國子師<lb/>
斥諸生三年不省親者京兆李諤乆不歸省李皋謂無<lb/>
親之子不可與事君吾歸矣遂歸杜門讀書三年而司<lb/>
訓公王孺人俱未艾健飯㑹皇太后覃恩人謂靜之奈<lb/>
何不以一命賁兩尊人靜之乃至京候命而王孺人訃<lb/>
矣靜之力行喪禮墨面柴骨三年苫塊外寢壬子春補<lb/>
<pb n="KR4h0152_WYG_446-3b"/>
職方主事未赴卒靜之質甚弱獨目烱烱然英采逼人<lb/>
善談論其於古今治亂人才短長如指之掌嘗曰某當<lb/>
某時有某事惜放過彼寧知千載而下有劉靜之者指<lb/>
其空缺處然吾軰在今日寧知千載而下無劉靜之者<lb/>
指其空缺處乎而靜之内行純備孝事其父母及大父<lb/>
母訓廸子弟出於至誠每謂子弟不類非盡子弟過父<lb/>
兄鑪錘不具火力不足不能使入鎔鑄中也嘗書薛西<lb/>
原語於座右云雖小事不可囑托自損亷心故竿牘不<lb/>
<pb n="KR4h0152_WYG_446-4a"/>
及郡邑大夫至伸人寃抑援人疾苦不啻若身受毒螫<lb/>
者以呼吸間去之為快靜之即尸居蠖伏乎其神常周<lb/>
六合以内於世道民生所闗下至閭閻情偽江海盗賊<lb/>
咨諏詢度無不得其要領世固不乏修身潔行士也然<lb/>
□□飭治象貌不為世訾詬而巳至神理血脉與斯人<lb/>
之徒通洽無二者視靜之何如哉靜之官不過七品其<lb/>
志以為天下事莫非吾事若何而聖賢吾君若何而聖<lb/>
賢吾相若何而聖賢吾百司庻職斯道一日行於天下<lb/>
<pb n="KR4h0152_WYG_446-4b"/>
即死可不恨生不過三十年其志以為千古事莫非吾<lb/>
事生前吾者若何揚掲之生當吾者若何左右之生後<lb/>
吾者若何矜式之斯道一日不明於天下即死有餘責<lb/>
其所謂道何道也正人心息邪說距詖行使天下曉然<lb/>
知君君臣臣父父子子天理民彛自不容巳匪是者即<lb/>
入無父無君之途下弑父弑君之種衰世此道不明務<lb/>
黨人之媮樂誤皇輿之敗績蓋千古一轍也故靜之註<lb/>
離騷於此三致意焉推此志也百世以俟聖人可矣靜<lb/>
<pb n="KR4h0152_WYG_446-5a"/>
之得年三十有七配韓孺人弟永沁子心學山隂劉起<lb/>
東按國論私諡曰貞修先生長洲文文起摭遺事為貞<lb/>
修狀攀龍知靜之深矣得文起文為誌其大者人言靜<lb/>
之成進士三年郡學三年國學三年洗沐三年宅憂世<lb/>
曽不能用其萬分之一余謂靜之所為靜之不以用不<lb/>
用也銘曰<lb/>
自昔聖賢與時衰盛盛時所駕衰世所屏浩蕩乾坤不<lb/>
容何病川泳巖逰理情繕性明吾之是不與世競吁嗟<lb/>
<pb n="KR4h0152_WYG_446-5b"/>
靜之天之所命憫此道微以是亂正俾示正見為千秋<lb/>
鏡世所取正是謂為政有如不信上視孔孟<lb/>
　<lb/>
　<lb/>
　<lb/>
　<lb/>
　<lb/>
　明文海巻四百四十六<lb/>
</p>
<p>
</p>
  </div>
</body>
</text>
</TEI>
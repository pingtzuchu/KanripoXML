<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百三十</head>
    <p>
<pb n="KR4h0152_WYG_330-1a"/>
欽定四庫全書<lb/>
　明文海巻三百三十　　　　餘姚黄宗羲編<lb/>
　　記四<lb/>
　　　居室<lb/>
　　楮窩記<hi>梁濳</hi>
永樂七年秋予與翰林編修朱公文冕偕被召來北京<lb/>
既至于五雲坊之東得屋以居然廹乎車馬塵坌之中<lb/>
寢處之外無尺寸地空又壚酤之與鄰歌姬舞妓之嘈<lb/>
<pb n="KR4h0152_WYG_330-1b"/>
雜乎朝夕也文冕病之不得巳乃背衢反置其戸别為<lb/>
道出入以稍絶市喧又惡其勿飾也束葦梗架上座為<lb/>
承塵而冪以楮墻壁左右以楮墁之又嚮明為楮牕楮<lb/>
瑩潔而牕甚疏達于是通一室皎然晨曦所徹隅奥皆<lb/>
白入乎其中者視其貌亦濯濯然衆駭而異之鄙僕頑<lb/>
童旁睨而不敢入清賔雅士日至而忘歸焉無可憎之<lb/>
儔無拂情之務又甚温而宻故雖隆冬沍寒醉卧而起<lb/>
握筆而吟不知折膠裂指之凛能侵乎其肌也雖無髙<lb/>
<pb n="KR4h0152_WYG_330-2a"/>
山喬木以休而息然時取古人之賦詠竒聞異見之紀<lb/>
載披而玩之恍乎若即幽而入深出洪濛而遊汗漫也<lb/>
談論天地物理之要歸以窮辨其是非則雖外之囂不<lb/>
得聞乎其内雖四壁之彈筝擊筑歌呼怒叶無所干而<lb/>
能聒也惟如是故文冕居而樂之因名之曰楮窩其友<lb/>
檢討王君希範為書二大字又屬予為記嗟夫文冕與<lb/>
予均所居獨巧飾之如此使其平時瀟灑自得之趣一<lb/>
旦出乎卑隘喧廹之表信乎其不逺求而獲甚竒者矣<lb/>
<pb n="KR4h0152_WYG_330-2b"/>
夫文冕處一榻之小如此其得也事有大于是者使文<lb/>
冕處之其材志思慮之精又烏可及哉故為記之詳焉<lb/>
文冕茍去此而南也失楮窩必於吾記得之也<lb/>
　　洪崖山房記<hi>胡儼</hi>
西山在章水西洪崖又在西山之西峯巒秀拔林壑深<lb/>
窅嵐光染空髙二千丈屬連三百餘里西山所以專豫<lb/>
章之勝也巖岫四出雲霞巻舒幽泉怪石流峙澗谷丹<lb/>
碧照耀樹林隂森竒偉夐絶洪崖又專西山之勝也余<lb/>
<pb n="KR4h0152_WYG_330-3a"/>
家寓城中闤闠浩嚷人事往來喧囂塵土無虚日而余<lb/>
㓜從事詩書日與物接不得專力肆志以窺聖賢之閫<lb/>
奥每臨南浦之清波挹西山之白雲未嘗不嘅想洪崖<lb/>
幽勝欲結廬其間以勤所事然卒牽塵務不得遂其志<lb/>
也年二十有四領鄉薦自是宦遊南北者十有五年聖<lb/>
天子即位始得仕於朝侍從兩京又十有四年于兹徒<lb/>
以竊禄自厚無分寸報稱以及於人方將刮劘洗濯以<lb/>
求其本根而自視欿然不知老之至也間嘗休暇挾書<lb/>
<pb n="KR4h0152_WYG_330-3b"/>
冊以讀目力昏勌輒枵然欲睡而又加以多疾善忘益<lb/>
竊自嘆雖使居洪崖之間不與物接專志於學而神疲<lb/>
意耗亦無如之何矣古之君子朝夕從事不厭不倦老<lb/>
死而後已彼豈惡夫閒適而好為是孜孜也哉誠以士<lb/>
生於世不為農工商賈之事所務者學而已學之法豈<lb/>
有止邪他日茍得歸老故鄉買田築室於山間益勵餘<lb/>
齒課子孫耕桑讀書為太平之民日從鄉人父老撃壤<lb/>
於山林以詠歌聖天子德化於無窮不亦美哉然非所<lb/>
<pb n="KR4h0152_WYG_330-4a"/>
敢必姑記此以俟<lb/>
　　望昕亭記<hi>胡儼</hi>
大江之西章貢居上游安逺章貢屬邑僻在山溪之間<lb/>
編戸不滿四百賦税之入僅足當其吏俸與師生之廪<lb/>
餼毎郡有役民以逺不召雖部使者至不過移文書期<lb/>
㑹於郡而已地犬牙閩廣瘴癘時發物産寡而行旅稀<lb/>
故仕於其土者雖有髙材異能亦莫展其用焉且其民<lb/>
伉健一或失撫循即引去召不復至故事雖簡而治實<lb/>
<pb n="KR4h0152_WYG_330-4b"/>
難華亭李處仁之宰斯邑也一切破崖岸而為之暇日<lb/>
坐學宫召父老率其子弟與之講説古先聖賢之道因<lb/>
其俗而化𨗳之於是山溪之民聞風而嚮化田野滋闢<lb/>
戸口益加迺即廨宇東偏作亭以資眺望亭之前直昕<lb/>
山峯巒列秀每旦日出光彩先見官府視事邑人興作<lb/>
率以為候名亭之義葢以此也處仁居山溪之間徒以<lb/>
區區不得展布其材登斯亭也覽觀賦詠寧無髙居逺<lb/>
遊之思乎雖然食禄者不敢怠其事善治者不敢鄙其<lb/>
<pb n="KR4h0152_WYG_330-5a"/>
民隨遇而施惟適之安窮理樂天者之所為也處仁儒<lb/>
者達理道既能因俗以為政則凡燕休于兹者將無入<lb/>
而不自得焉<lb/>
　　獨善山房記<hi>劉永之</hi>
古之學者為巳而已及其至也則思推其有諸己者以<lb/>
及乎民焉將推其有諸己者以及乎民則非得其位而<lb/>
施之政不可故仕而達者君子之所甚欲也非欲其仕<lb/>
而達也欲其有諸已者及乎民也然學而有諸已者必<lb/>
<pb n="KR4h0152_WYG_330-5b"/>
自貴而不狥於外故其交也有禮其進也有義必人即<lb/>
之而不即乎人也必世求之而不求乎世也交之以禮<lb/>
矣進之以義矣人即之而世求之矣又必度其時之可<lb/>
為道之可行然後起而從之是數者一或不然則三公<lb/>
之貴千駟之富視之猶敝屨焉曷足以動其心哉其難<lb/>
進寡合如此然而有天下國家者方懸其爵禄以招天<lb/>
下之士有司者敖然持其權衡尺寸秤度而進退之幸<lb/>
而合其程式然後授之以職臨之以賞罰使之促促然<lb/>
<pb n="KR4h0152_WYG_330-6a"/>
唯上令之是聴其取士用人之法如此然而自公卿以<lb/>
下至於百執事之位未嘗乏人焉於是上之人自以為<lb/>
其術果足以籠天下之士馭天下之才而為天下之政<lb/>
矣又何必弊弊然求彼之難進寡合者為哉葢自三代<lb/>
而下山林巖穴之士懐其道德才藝深藏不售而没齒<lb/>
貧賤者衆矣然其人皆浩然有以自樂未嘗或之悔也<lb/>
而論者以為孟氏所謂達則兼善天下窮則獨善其身<lb/>
而異端叛逃之民果於遺世者不可同日而語焉友人<lb/>
<pb n="KR4h0152_WYG_330-6b"/>
柯同德儒者也世居屏山之下自其祖父隱德不耀數<lb/>
世矣其家之所傳以為學者皆内而弗外為己者也而<lb/>
同德之為人善論議有氣節尤能應變吾嘗與之共處<lb/>
憂患知其學之有守而才之足以有為也惟其自貴而<lb/>
不狥於外也故不為時之所知﨑嶇連蹇至於窮且老<lb/>
矣終不肯少變其操而其心浩然有以自樂而無悔於<lb/>
是取孟氏之言名其室曰獨善山房而屬余為文以記<lb/>
之余既惜其才之可用而莫用又喜其能自貴而不狥<lb/>
<pb n="KR4h0152_WYG_330-7a"/>
於外幾於古之學者而合乎孟氏之所云遂述其所聞<lb/>
以為之記<lb/>
　　肋菴記<hi>岳正</hi>
肋生既三黜於禮部始大知懼巳之未至乃謀所以增<lb/>
益之者作為小菴聚經史圖籍於中因以所自號肋者<lb/>
名之客有稱知己者過而問曰子之所號其諸取之曹<lb/>
孟德所云雞肋乎哉何謂也生慼然曰葢亦近取諸身<lb/>
而己矣客稱為知己曾不諗吾處事以為行殖學以為<lb/>
<pb n="KR4h0152_WYG_330-7b"/>
文者乎以吾自視雖無過于古人亦無甚媿於今人也<lb/>
奈何柔者謂吾彊和者謂吾戾愿者謂吾狂通者謂吾<lb/>
執庸者謂吾深巧者謂吾拙智者謂吾戅同者謂吾别<lb/>
一言或唱和者盈百是以動輒致挫言斯召慝其為窘<lb/>
且辱也亦甚矣乃不知飲恨發憤屏舊圖新以否易泰<lb/>
免詘求信方且據菴危坐玩圖味書口是心然畧不嗟<lb/>
咨豈神靈鬼怪左執隂迷顛倒揉亂役役于斯不然何<lb/>
好何樂而甘為之不辭歟抑嘗思之吾之窘辱也實肋<lb/>
<pb n="KR4h0152_WYG_330-8a"/>
之無得吾之好樂也實肋之可惜故既以自喻而又以<lb/>
辱吾之室客乃撫掌大噱曰有是哉<lb/>
　　南思堂記<hi>劉球</hi>
予家食時族人希敏為言交阯之叛也其婦翁彭友直<lb/>
以古費典史持郡牒撫諭叛㓂著職陞新安主簿未數<lb/>
月病殁殁時歸道巳梗其子威因費民之懐之也藁葬<lb/>
費之杜社寺後意及㓂平發以歸未幾交阯境土悉為<lb/>
冦䧟威伏圍城中久之賴朝廷𢎞天地之德宥冦罪冦<lb/>
<pb n="KR4h0152_WYG_330-8b"/>
亦懼誅悉遣中國人之留其境者歸威在遣中逼廹就<lb/>
道顧勢不得歸親喪以屬其親所取交阯婦使竢所生<lb/>
子丑奴長而告之遂行抵家言于其兄誠誠慟其親體<lb/>
魄寄葬萬里外竟遭兵塵流離斬然限為異域不得復<lb/>
通道路往而收以附先塋哀號攀慕之情弗克勝乃名<lb/>
堂於所居之西十里曰南思兄弟五人朝夕引領南向<lb/>
必窮神於海濵天涯而後已託希敏來請記值予赴京<lb/>
期廹未復之其後誠數至京每至輒三四詣予請不倦<lb/>
<pb n="KR4h0152_WYG_330-9a"/>
予念其悲深而意篤不可以不記夫交阯壤地逺在禹<lb/>
服之外其得與失固不足為中國重輕然先朝既平其<lb/>
亂而郡縣之矣使為牧守者能訓耕桑寛賦徭漸以禮<lb/>
義之教如錫光之勵於政理彼將率蠻歸華必不樂于<lb/>
叛既而四野多壘使為元帥者能出竒設備仗天威以<lb/>
討逆如馬伏波之良於用兵彼將授首不暇亦不難于<lb/>
平其叛皆不能然以致中國冠帯之士委骨荒徼不得<lb/>
歸葬故土故予于友直不能為之不悲也况其子乎雖<lb/>
<pb n="KR4h0152_WYG_330-9b"/>
然當時吾邑仕交阯者三人有歐陽興史堅者與友直<lb/>
俱授撫冦為冦所執死炎火中有謝縣丞子方者與威<lb/>
同道歸威親見其舟碎海中舉家八人皆溺死不得葬<lb/>
獨友直葬得地且有所託視彼二人猶為愈也誠兄弟<lb/>
之悲於此其亦可少慰乎<lb/>
　　車忩記<hi>薛瑄</hi>
河東薛德温官御史近五年始買小屋兩間於京師僅<lb/>
容几榻床席又苦其東壁暗甚力不能辦一忩小子淳<lb/>
<pb n="KR4h0152_WYG_330-10a"/>
乃取廢鹿車上轅卸去兩傍長木以中方穿櫺類若忩<lb/>
者穴壁而安置之余歸自外來因嘆曰以御史之顯曾<lb/>
不能辦一忩致以此物為之使富者見焉必睨目而哂<lb/>
掩口而走矣御史之拙於生事乃至乎此既而取古書<lb/>
讀其下則旭日漏彩清風度涼心神通融四體迢爽忽<lb/>
不知天之迥地之廣而屋之陋也復從而自解曰吾之<lb/>
屋如是可謂陋矣然安之而忘其陋是居雖小而心則<lb/>
大也彼貪民侈士巍堂綺戸可謂廣且麗矣彼方褊躁<lb/>
<pb n="KR4h0152_WYG_330-10b"/>
汲汲若不足以自容日夜勞神憊精思益以擴大之是<lb/>
其居雖大而心則小也小大之説君子必能辨之於是<lb/>
作車忩記<lb/>
　　益菴記<hi>羅倫</hi>
南海陳公夢祥僉憲江西結菴於公署之偏名之曰益<lb/>
公退居之思内有以益巳外有以益人也屬余記之夫<lb/>
益求之而後至求益於利者之市求益於名者之朝求<lb/>
益於道者將何之哉求諸巳而已矣孟子曰求則得之<lb/>
<pb n="KR4h0152_WYG_330-11a"/>
舍則失之是求有益於得也求在我者也求之有道得<lb/>
之有命是求無益於得也求在外者也珠璣犀象求利<lb/>
者皆知其為寶圭組軒冕求名者皆知其為榮盡其知<lb/>
力以求之若郿塢之金西園之銅何益於得乎若夫仁<lb/>
義道德天之與我者求則得之四海之富天下之尊不<lb/>
能敵也象曰風雷益君子以見善則遷有過則改風烈<lb/>
而雷迅遷善猶風改過猶雷則其益於巳者大矣彖曰<lb/>
損上益下民説無疆天施地生其益無方損己之有益<lb/>
<pb n="KR4h0152_WYG_330-11b"/>
人之無如天地之育萬物則其益於人者大矣益有要<lb/>
乎曰有子見夫水乎水出於山山不得而有所居者髙<lb/>
也水非出於海天下之水莫大於海出没日月浸灌天<lb/>
地水出於山而海得其益以為大所居者下也海之受<lb/>
益於水大者小者清者濁者黄者黒者海無所擇焉君<lb/>
子之受益於人猶海之於水也毁者詈者沮者斥者皆<lb/>
反求諸己而已於人也何尤夫然則天下之益萃於<lb/>
我凡富貴貧賤死生禍福若浮漚之起滅於大海一無<lb/>
<pb n="KR4h0152_WYG_330-12a"/>
所動其中者况匹夫之毁譽乎吾嘗與公言君子之學<lb/>
在得於己而已吾有所得天下吾譽萬世吾同不足以<lb/>
為加天下吾毁萬世吾異不足以為損公不以為不然<lb/>
公求益於内非求益於外者試以吾言觀之<lb/>
　　恤民亭記<hi>楊守陳</hi>
翰林院之堂之西南隅有亭焉黄屋峙後翠林擁前蕪<lb/>
庭沍沼嘗藝卉蓮葢前人所建以備遊燕之娱者近歲<lb/>
院政久敝垣宇多隳余既視篆則自㕔堂廂廡外及三<lb/>
<pb n="KR4h0152_WYG_330-12b"/>
朝房下至庖庫廏湢稍稍繕葺惟亭尚完未之及也俄<lb/>
而吴民之輸廪米者麇至余為之慮之葢恒嵗輸者奴<lb/>
儈胥𨽻率附勢而邀其賄以米晝暴之衢途為輿馬所<lb/>
踐或雨潦漂之夕斂之門廡復為奴𨽻所竊無算朝夕<lb/>
憂勞累月不克入廪其苦甚矣而莫之恤也於是余揭<lb/>
榜禁奴儈胥𨽻嚴甚莫敢犯暴米於亭前之小庭與院<lb/>
後之大庭夕覆以葦席而不歛晨巻席而又暴之栖民<lb/>
於庭後之齋廡閈閑深嚴輿馬奴𨽻莫敢至又幸無雨<lb/>
<pb n="KR4h0152_WYG_330-13a"/>
潦不踰月而廪完民苦乃小紓焉嗟乎民之苦不可勝<lb/>
道也余家本農備諳民苦姑舉其田賦一事略言之春<lb/>
而耕種時猶凍寒手足皴痛不可忍夏而糞耘野日如<lb/>
火田水若湯忍熱與濕傴僂爬梳腰折而指損或水蝗<lb/>
噬之棘與礫刺之流血不止旱則率婦子灌溉踏車胝<lb/>
足竟夕不寐秋而刈穫必廬於田以防盜盜或刃之死<lb/>
負擔登塲流汗浹體疲極而不能休其服田之苦若是<lb/>
攙青刈禾未及一飽而催租之吏巳至呌囂隳突摧忩<lb/>
<pb n="KR4h0152_WYG_330-13b"/>
敗扉為之獻酒餚奉錢帛獲少寛假後至者益悍遂詈<lb/>
箠執縛以見官官又箠之流血或見骨必罄貲破産以<lb/>
輸之嵗凶則雖鬻子女猶不能給其納税之苦若是若<lb/>
夫輸税於京者則買舟越江淮踰河泗以抵潞逺數千<lb/>
里帆風雨纜月星晨夕不得寧閘阻灘膠進寸退尺勢<lb/>
豪者又鞭撻驅逐而先之或被盜刦其貲或罹風惡水<lb/>
險而臭厥載計雖破家莫能償徒號啼于川澨甚或遂<lb/>
葬之魚腹其水漕之苦若是及川路既窮又價車自郊<lb/>
<pb n="KR4h0152_WYG_330-14a"/>
而奔城丑興亥息馳數百里枕土飯沙冒塵坌風雨面<lb/>
黧骨柴雖故舊莫能識或為盜所刦或驢仆車翻委米<lb/>
於泥塗不可拾其陸輓之苦若是幸而入城宜可慶矣<lb/>
而輸廪之苦又有如前之所云者甚哉其可憐也痛哉<lb/>
其足恤也吾力不能恤其諸苦隨所值而稍恤之亦庶<lb/>
幾古人所謂寛之一分而巳嗚呼天樹君而建官惟以<lb/>
為民也今官荷君恩幸不與民偕苦而坐享飽暖之樂<lb/>
其所飽粒米莫非民之膏脂也胡不少憐其民而稍恤<lb/>
<pb n="KR4h0152_WYG_330-14b"/>
之且縱奴儈胥𨽻椎剥之何其忍耶民易虐天難欺吾<lb/>
未知其終免否也嗚呼民乎民乎可無恤乎官乎官乎<lb/>
可自娱乎余欲以前所慮而行者為常法也故名亭曰<lb/>
恤民而為記以自省且以告後之人<lb/>
　　半村記<hi>李東陽</hi>
半村湯原静居于蘇之楓橋橋東距州城數里許㕓闠<lb/>
相比至是而極極則為平田方湖曼衍映帯彌望無際<lb/>
而其居適當其交因自號曰半村半村昔嘗游尚書晞<lb/>
<pb n="KR4h0152_WYG_330-15a"/>
顔楊公之門工琴解詩旁及醫術用是往來江湖淮泗<lb/>
間而極于京師雅好文事凡名大夫士鮮不識者予曩<lb/>
見于奚進士元啟家其於元啟葢中表之䣊也元啟卒<lb/>
其孤不能舉半村為治後事殫財與力予謂其好義者<lb/>
心愛重之既又因刑部主事顧天錫來詣予請記其所<lb/>
謂半村者去年予南經蘇夜泊橋下憶張繼題詩處徘<lb/>
徊久之時半村又客于外求其居不可得也既還京師<lb/>
宿負未釋半村以詩來者再足及門者多至不可數予<lb/>
<pb n="KR4h0152_WYG_330-15b"/>
甚愧之癸巳之夏持巻告别予不得置也笑而問曰夫<lb/>
仕與隠殊塗而異尚二者不惟不能合或據其地以相<lb/>
訾謷故擊磬之音昔人所惑招隠之詩後世反之其勢<lb/>
然也又有在吏為隠居山中以宰相稱者是將安所取<lb/>
衷哉子之居村郭之交也出則為士為官處則為農為<lb/>
圃有所慕斯進之矣有所斂斯晦之矣今子以半村自<lb/>
名而不著其志將為河内之老自處于可否之間乎將<lb/>
為漆園之吏置其身于才不才之間乎不然則將用則<lb/>
<pb n="KR4h0152_WYG_330-16a"/>
行舍則藏所謂學顔氏之所學如吾徒者乎半村憮然<lb/>
作曰噫澂將去矣書予言以遺之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_330-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百三十<lb/>
</p>
<p>
</p>
  </div>
</body>
</text>
</TEI>
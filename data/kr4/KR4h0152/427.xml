<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百二十七</head>
    <p>
<pb n="KR4h0152_WYG_427-1a"/>
欽定四庫全書<lb/>
　明文海巻四百二十七　　　　餘姚黄宗羲編<lb/>
　　傳四十一<lb/>
　　　雜傳<lb/>
　　東靈公<hi>翁萬達</hi>
東靈公一日坐虚堂午静有客偉如揖之進三叩之始言<lb/>
曰余聞人也世家海之南嶠西丘有貴士行吾惑焉東<lb/>
靈公曰余聞如何客曰西丘士少也貧偕其兄效登瀛鄉<lb/>
<pb n="KR4h0152_WYG_427-1b"/>
人愛之後遊江浙間學事親之道遂以孝名海内一旦其<lb/>
親病顧謂隣之子曰相而之股肥吾聞股可以食人今吾<lb/>
親病且劇請借而之股以充如何隣之子難之士曰而好<lb/>
善乎吾苟可以成孝名而何愛一股隣之子曰股之割痛<lb/>
曷勝哉士曰君子成人之美是之謂得其本心不忍其膚<lb/>
之痛則本心安在以彼易此而奚擇隣之子退以語其<lb/>
友友恕導之使反之曰而欲行而孝而有股何求於我士<lb/>
曰予股瘠而股即予股予親即而親之身予聞至徳不有<lb/>
<pb n="KR4h0152_WYG_427-2a"/>
已大道不絶人求而勿與仁者勿為也隣之子聴之疑<lb/>
退以語其友友益怒導之使反之曰而利借予肥予親<lb/>
使不幸而有疾則將使誰割乎且君子不以非禮養其<lb/>
親割他人之股以食之非禮也而奚過而固請以而之<lb/>
股易予股痛惟均食惟均而士且撫親之腹以俟東靈<lb/>
公曰先生且休矣今之士多類此也客再拜而退<lb/>
　　痼居先生<hi>王格</hi>
先生漢左之餘民也始嘗仕至簽察矣後以罪廢先生性<lb/>
<pb n="KR4h0152_WYG_427-2b"/>
禀孱弱冠即瘠癯類老人生平抱肝脾之疾不能多食多<lb/>
輙彭亨噯日夜不肯已年三十五病大進家人為求方餌<lb/>
及他吐納食氣之術居嵗餘良間先生以為適然耳不足<lb/>
深慮即出與人間事擾擾者踰十年而病又作遂更治治<lb/>
略如昔愈之期亦同先生益易之御塵鞅不少省嗇至五<lb/>
十九先生老矣有以文學事干先生者先生素不能然心<lb/>
好其名不欲遽謝閉戸操筆硯數月而訖事遂乂病病五<lb/>
年先生年六十三矣而竟痼無瘳初先生病也坐一室惡<lb/>
<pb n="KR4h0152_WYG_427-3a"/>
聞人聲人有造先生者語刺刺壯以近先生先生黙然<lb/>
而己夜無多寐即寐亦不能甘夢中多迂怪事獨處未<lb/>
嘗輟呻吟慘色被面常對左右自言狀殊頻複厭聽其<lb/>
子見其然大懼於是行療治視前二度更力下及卜算<lb/>
禱祠不絶於門卒無騐勢既窘則為辦衾襲椑器請凶<lb/>
具卒卒可畏計先生之活似不能朝夕者雖先生亦自<lb/>
以為然也朋舊間聞之日偵音耗慰而餽之者頗屬於<lb/>
道然先生則未即死遲廻嵗月以至於其久如此於是<lb/>
<pb n="KR4h0152_WYG_427-3b"/>
人稍疑焉懼而療而偵且慰者悉漸少於常時蓋自憎<lb/>
先生者其心固不可測愛先生者或以先生為可起矣<lb/>
而不知先生實困篤視初病無少損未必其究竟也先<lb/>
生無以自明因自號痼居先生以諭其家之衆而定其<lb/>
意焉嗚呼先生有七尺之軀而不能自愛以至於此昔<lb/>
楊子雲造小賦至病氣一年能與否雖不可並語其類<lb/>
於人一也此先生之所知而顧蹈之何歟語有之曰三<lb/>
折肱為良醫夫肱之於人幾也而折焉以至於三雖為<lb/>
<pb n="KR4h0152_WYG_427-4a"/>
良醫弗願矣先生之折蓋有不止於肱者而所遭適與<lb/>
之符而又未能為良醫其將安所底止耶吁可哀己嘉<lb/>
靖甲子嵗旦先生自撰<lb/>
　　王承奉<hi>張居正</hi>
王承奉大用者霸州人也逮事敬皇帝為奉御侍慈壽<lb/>
皇太后於仁壽宫毅皇帝時陞御馬監太監賜蟒衣内<lb/>
苑乗馬通顯矣然性刻廉剛直弗能下其儔輩以是不<lb/>
得久内庭出為遼府承奉是時遼莊王病不能視事委<lb/>
<pb n="KR4h0152_WYG_427-4b"/>
政國妃毛氏國妃賢通書史沉毅有斷而承奉内佐之<lb/>
所釐正國家事不可勝道頃之莊王與國妃相繼薨嗣<lb/>
王立王聰敏辯給而嗜利刻害及長多不法常出數百<lb/>
里外游戲有司莫敢止故無所憚然心獨憚承奉承奉<lb/>
好直諫王積弗能忍乃曰承奉老矣宜免朝請於是承<lb/>
奉希得見王王少無子所幸樂婦生子置外舍久之王<lb/>
有痿病度終無子乃取外舍兒内宫中時兒己八嵗詐<lb/>
曰宫人某氏子欲以聞於朝故事王子生承奉司郎具<lb/>
<pb n="KR4h0152_WYG_427-5a"/>
所生母姓名及産媪狀闗相長史乃得奏玉牒王以其<lb/>
事下承奉奉愕曰王安得有子承奉乃不識何宫人有<lb/>
娠及産子狀不敢奉令王大怒曰老奴敢爾者死耶於<lb/>
是盡捕承奉諸用事者皆榜笞數百被重罪欲以迫脇<lb/>
承奉承奉終不為動王乃召承奉繆為好語曰而不知<lb/>
予之為病耶事成而有後主而富貴可長保獨奈何為<lb/>
他人忠承奉伏地叩頭流涕曰老奴受國厚恩死無以<lb/>
報顧此事涉欺罔法例甚嚴王子非真子外悉知之後<lb/>
<pb n="KR4h0152_WYG_427-5b"/>
有發者禍且不測老奴死不敢奉命王繆謝曰承奉言<lb/>
是也乃以計紿奪其印而自署承奉名行之承奉既見<lb/>
欺無可奈何懟以首撞壁大呌曰生不幸為刑餘又棄<lb/>
外藩今王所為如是吾弗能匡救禍且及矣誠不忍老<lb/>
見刑獄即閉戸自經繩欲絶㑹有救者得甦日夜涕泣<lb/>
竟至失明以死國人悲焉<lb/>
太史張氏曰余在史局好問先朝事諸老閹語及孝廟<lb/>
時輙流涕有哽咽者及歸楚見王承奉憶往事猶能歴<lb/>
<pb n="KR4h0152_WYG_427-6a"/>
厯道也何敬皇帝時人物之茂其厮𨽻亦莫不有大臣<lb/>
風節焉觀其臨議執正毅然不為利回不為威惕雖壯<lb/>
夫哲士何以加焉第令乆内庭筦樞密如近時興安懐<lb/>
恩輩詎足多哉余以是知敬皇帝之澤入人深矣<lb/>
　　朱山人<hi>赦敬</hi>
朱山人名衡字平甫山人生而魁梧有膂力警悟過人<lb/>
年十五乃逺遊之大梁適齊魯乆客京師挾竒方醫術<lb/>
能詩能畫能琴能射挽五石王弧如牽絲巧貫蝨也是<lb/>
<pb n="KR4h0152_WYG_427-6b"/>
時孛賊反於寧夏倭奴擾於東藩山人拊臂嘆曰士不<lb/>
能為隋陸當忍意作絳灌何至守刀筆泣窮途乎手不<lb/>
釋孫吳百將七畧八陣諸書重趼擔簦走薊門度遼<lb/>
海入大同寧夏榆林九邊要害涉厯頗遍彈鋏無門<lb/>
而蒯緱行欲斷矣自知數竒還里賃居如甌簍與屠<lb/>
狗賣醬者為隣有詩云借居編户小如拳半掩琴書<lb/>
半坐眠不是啟期能自解那將三樂向人傳比值嵗<lb/>
儉半菽不飽有詩云老去難禁韋布寒愁懐未遣一<lb/>
<pb n="KR4h0152_WYG_427-7a"/>
時安而今始信凶年榖細數瓊瑤并日餐邑侯王南垣<lb/>
公雅重之山人義不枉以詩謝有犬卧山村月牛忙榖<lb/>
雨田逢人問子羽未敢至堂前之句南垣公時時損庖<lb/>
廪周之晚益貧罄無子遣懐詩云疎竹藏風雨寒花䕶<lb/>
槿籬王陵尚有母伯道己無兒所著有紫衲道人吟巻<lb/>
皆激楚之音也余初棄官歸聞山人名籍甚闕面造焉<lb/>
歡如舊識余時為園西郊外與山人日攜手往來泉石<lb/>
間夜或共被旬日一别别一二復聚言笑晏晏至忘爾<lb/>
<pb n="KR4h0152_WYG_427-7b"/>
汝園工小就余謝客著書門跡如掃獨山人月一至省<lb/>
試余所為歡然相勸勉也門外有事不知則山人來一<lb/>
起余門内有事不達則山人去為余謝過仲尼嘗言自<lb/>
吾有由惡言不至於耳余年來潛心經籍得以從容卒<lb/>
業離羣索居而不見愠於鄉黨者良朋之助也死生契<lb/>
濶於今三年念我共人涕零如雨昔嵗遼左西川變起<lb/>
倉卒當事者募財官謀士余勸山人駕山人曰少不如<lb/>
人老何能為年過六十家無血𦙍萬里裹革誰為輿尸<lb/>
<pb n="KR4h0152_WYG_427-8a"/>
忿悁鬱鬱不得志遂抱中懣之疾朝夕不能搤一米而<lb/>
軀幹猶偉談笑昂藏如常一日舉所蓄怪石一枚貽余<lb/>
曰平生一片心惟石丈知我盡檢書硯琴劍賣以為棺<lb/>
有田數畝分給從子麟振壻甘應澤以其老妻託二子<lb/>
遂絶粒不食七日而卒容色莞爾如生舍者異之時天<lb/>
啓壬戌九月二十日也先是余有内艱山人扶病來哭<lb/>
越十有五日山人訃聞余哭之苫塊間不得往視殯比<lb/>
葬扶杖送之門外又不得執紼及坎抱此長恨如何可<lb/>
<pb n="KR4h0152_WYG_427-8b"/>
言嗚呼平甫士生於亂世立名易於平世立名難求知<lb/>
己於豐盛時易於蕭索時難世亂雖微節可表世平即<lb/>
多才何用豐盛雖他人易合蕭索即親戚亦疎才如山<lb/>
人而竟老死飢寒沒沒牖下所遇之時然也余罷官幽<lb/>
棲茅衡晝掩二十年蓬逕羅雀獨山人一榻孤懸豈余<lb/>
能知山人山人知余耳昔虞仲翔見放自恨生無可與<lb/>
語死以青蠅為弔客使天下有一人知己足以不恨惜<lb/>
哉余有一人知己而先余死更求一似山人者則空谷<lb/>
<pb n="KR4h0152_WYG_427-9a"/>
之足音矣荒庭寂寞舊雨來稀憔悴衰老生無密友死<lb/>
誰為弔客我其己矣忽今五月八日夜夢山人向予呼<lb/>
石工覺而悟山人臨死贈我石意在斯乎久欲為山人<lb/>
勒碑以諒隂廢業而山人入夢要我如生平可謂投分<lb/>
寄石友者矣昔蔡中郎常為人碑文獨郭有道為無愧<lb/>
余才謝中郎何足以傳山人顧山人知余生平不為人<lb/>
作傳為人作傳者獨山人一人而己矣時天啓四年嵗<lb/>
在甲子仲夏同邑友人郝敬撰<lb/>
<pb n="KR4h0152_WYG_427-9b"/>
　　雲浦陳先生<hi>顧憲成</hi>
雲浦陳先生者無錫之宅仁里人也名忠言更名以忠<lb/>
字貞浦先生生而恢竒多智弱冠補邑諸生居數年去<lb/>
為太學生太學生之四年舉明經又四年釋褐知寧鄉<lb/>
縣已稍遷知寧州無何用事貶知寳雞縣居一年復徙<lb/>
知光州所在有聲跡天下知其非庸人也先生好讀書<lb/>
能古文辭又好孫吴家言徧通其指少暇輙習騎射以<lb/>
為即一日得備當世緩急不虚耳先生有大度於天下<lb/>
<pb n="KR4h0152_WYG_427-10a"/>
無所不可簡而近人其好善天性也其有當於意即王<lb/>
公大人津津誦說之終不以為嫌即在下輩惟恐其不<lb/>
得亟聞於人即其人故所習恨知之晚即不習欣然遇<lb/>
之也當余結髪而習句讀最微鮮耳先生顧數見賞異<lb/>
之已數謂余弟若當不減而兄也先生亦數對客稱其<lb/>
子耕似已或曰殆其勝之客笑謂固有父譽子者乎先<lb/>
生亦笑也而曰自我有之何不可者我乃父子自為知<lb/>
已也松陵王山人承甫著聲於詩酒往來燕趙間欲以<lb/>
<pb n="KR4h0152_WYG_427-10b"/>
隂求天下長者而是時先生適游太學遇諸婁江王太<lb/>
史座上心異之徐引與語大悅曰吾相天下士多矣無<lb/>
如足下者因從之游不去其大司成亦内竒先生為寛<lb/>
諸約束益得自愉快時時相對說劍為豪飲酒酣仰天<lb/>
嗚嗚意氣淋漓慷慨無賴間衣敝衣行市中數問市人<lb/>
荆卿高漸離安在市人不省何語以為怪呵之先生愈<lb/>
喜同舍生齊人王明經榮中誣於法應得戍衆寃之莫<lb/>
敢發言先生遽入白諸大司成壯而許之王得落為諸<lb/>
<pb n="KR4h0152_WYG_427-11a"/>
生未幾復舉於其鄉矣先生以是益籍籍公卿間矣而<lb/>
顧愠謂王山人乗人之急而食其名吾不忍為也亞相<lb/>
慈溪袁公生貴甚意薄小一世而㑹從其客張户侯所<lb/>
見先生文才之特欲知先生則以私於大司成謂此貴<lb/>
人必無往先生曰固也雖然不可以貴人而賤吾等耳<lb/>
遽往袁公一見遽命酒如生平歡坐語移日先生侃侃<lb/>
益發舒絶不似儒生故有所貶損而袁公之下之益甚<lb/>
左右皆驚竊竊言渠何為者妄人耳乃敢與我主人翁<lb/>
<pb n="KR4h0152_WYG_427-11b"/>
鈞聞者賢袁公而重先生久之客益日進先生曰是徒<lb/>
為名高者非能解我也意頗厭之遂與山人次第歸歸<lb/>
而為園於居之偏築室數椽旁樹竹萬竿日夜讀書其<lb/>
中謂山人而今而后庶幾成一家之言藏諸名山老矣<lb/>
山人張目不答先生知其指稍試為吏遂又裒然稱名<lb/>
吏也而第其為人廓落人視之表裏立見亦立盡不能<lb/>
隂陽與俱又其才雄形不為人下易傾也又終其身不<lb/>
能博一第既晚而后仕少年耳目狹尋常畜之以故無<lb/>
<pb n="KR4h0152_WYG_427-12a"/>
由越州縣以顯而世亦無由盡先生之用余嘗從容言<lb/>
其意先生黙然良久曰子知其一不知其二始余為寧<lb/>
鄉以湖北暴胥故惡於分廵度旦夕廢爾顧余投劾乞<lb/>
歸者三不得也直指且過寧勞余余請曰明公必不去<lb/>
某者其盡縛諸暴胥以謝寧士民直指許之其后竟以<lb/>
最遷及其為寧州州最苦盧源賊莫能誰何余先后計<lb/>
下其渠魁數人俘五十人破散其黨數十百人州賴以<lb/>
完中丞擬特疏薦余矣俄而流賊二十四人道寧且竄<lb/>
<pb n="KR4h0152_WYG_427-12b"/>
去御史者不知何聞賊中寧也上疏論余而屏其功不<lb/>
録竟以罪貶功名之際聖哲不能定而何以為言乎子<lb/>
休矣先生又善邑人胡御史通州顧少參湖州范太史<lb/>
其人皆倜儻自喜瑕瑜不掩非閹然媚世求免非刺者<lb/>
也其善武進謝令嘗忤一御史坐論賔客故人相引而<lb/>
怠傲先生獨迎而舍之為供具甚設又為資募辨客百<lb/>
方居間事得己其居田善余先府君日者善京山李大<lb/>
參及髙邑趙計部始計部為汝南司理先生其屬吏也<lb/>
<pb n="KR4h0152_WYG_427-13a"/>
而獨偉視先生即往謁司理輙止飲飲輙醉有時誤為<lb/>
爾汝先生覺之前為謝司理笑曰其固以余為非夫乎<lb/>
後遂不謝及先生没計部過余為涕泣而言先生也退<lb/>
而相與撰次其行事余往聞里中父老言先生故嘉定<lb/>
人其先有道真者與僧道衍善嘗遺詩諷之隱不報乃<lb/>
稍稍自匿一日挈其妻子而來因家焉子孫皆貴以修<lb/>
約為名惟先生之父石村翁亦然至於先生亦如此顧<lb/>
憲成曰余故與先生同里里於邑東偏其人木强少智<lb/>
<pb n="KR4h0152_WYG_427-13b"/>
略於是乎有先生見為易豪耳及余長而從三吴長者<lb/>
㳺其慕說先生甚於其里已客燕從四方長者游其慕<lb/>
說先生又甚於其邑也乃今慕說先生者又甚於其在<lb/>
時矣余於是而知先生之不易盡也方以其淹於州縣<lb/>
之間以死為恨嗟乎誠以其淹於州縣之間以死為恨<lb/>
夫何足以窺先生哉<lb/>
　<lb/>
　明文海巻四百二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百五十一</head>
    <p>
<pb n="KR4h0152_WYG_451-1a"/>
欽定四庫全書<lb/>
　明文海巻四百五十一　　　餘姚黄宗羲編<lb/>
　　墓文二十三<lb/>
　　　名臣<lb/>
　　明翰林院編修止菴張先生墓碑<hi>瞿汝稷</hi>
先生諱洪字宗海祁州人毓靈于侯甫娩五日而母郁<lb/>
亡父常復客燕不歸靡為顧復張翁炯媪丁憐而乳之<lb/>
故從張姓幼頴睿詩書臚傳精義神㑹識者已知其非<lb/>
<pb n="KR4h0152_WYG_451-1b"/>
凡矣就計然䇿逐什一資大起踰冠比鄰事連戍滇黔<lb/>
寧王一見才之遇以國士都䕶瞿登之賢閣無何木邦<lb/>
刁干孟亂逐部長思倫法髙皇帝詔三司議勦撫便計<lb/>
衆多謂雕題互攻我可勿預先生語都䕶曰思倫法擁<lb/>
三十六甸之衆嘗蘭入㓂景我師禦之帥馮成敗績後<lb/>
雖讋黔寧之威舉部歸順國家即彼故地授宣慰其强<lb/>
未殺今彼之亂是天授我宜討木邦而示威分建以殺<lb/>
其强彼既被逐得復雖分建猶戴賜是恩威並流固内<lb/>
<pb n="KR4h0152_WYG_451-2a"/>
弱外完䇿也三司因其議議上上俞行遂捕斬刁干孟<lb/>
以其子與思倫法並授宣慰西南頼耆定既以明經徴<lb/>
授靖江王教授稱病免永樂元年以行人徴旋使日本<lb/>
復使吐蕃董茶馬既緬甸宣慰那羅塔殺孟養宣慰刁<lb/>
木旦而據其地奉詔責那羅塔歸所侵地立孟養後那<lb/>
羅塔未拜命六徃諭始如詔夫蠻邑惟力是怙而無寸<lb/>
兵徒騰頰輔收既侵之區宇續既絶之君長比績隨賈<lb/>
侔勲唐馬豈趢趢能窺哉竣事編摹大典晉行人司副<lb/>
<pb n="KR4h0152_WYG_451-2b"/>
洪熈元年擢翰林院修撰宣徳元年同修仁廟實録五<lb/>
年引年致仕比歸杜闗謝將迎日事著述有周易㑹通<lb/>
尚書補傳詩書正義春秋説約禮記總類四書解義琴<lb/>
川新志日本補遺厯代詩選史記要語等年八十有四<lb/>
卒今篇帙湮滅索之好事汲冡靡藏河間絶獻而苖裔<lb/>
寂寥宗姓無考詞同中郎餒甚羊舌窀穸之託樵牧來<lb/>
登嘉靖末郭徴君登賢至祖壟得仆碑剥落不可讀僅<lb/>
有先生姓字知為馬鬛所寄但謀復封樹繚以修垣逮<lb/>
<pb n="KR4h0152_WYG_451-3a"/>
萬厯戊戌太學生徐汝良謂非表以貞石則無以示永<lb/>
乆特營碑石于是徴君子梧乞余文勒焉嗟乎大暮同<lb/>
歸聖賢莫度秉彜好徳今古不渝張先生宦轍茂于媺<lb/>
烈邑乘列于名臣生宣威于萬里死不保於一抔谷遷<lb/>
陵變詎可前期芝焚蕙歎何堪旋視夫嬴秦稱虐尚表<lb/>
展封唐徳方明首隆僑窆昔人於鄉桑梓必敬此日追<lb/>
逺儀刑未磨遺文己不可求於茂陵靈冢可使冺于原<lb/>
兆諸君子力為章之均可尚矣勒碑示逺其辭曰東則<lb/>
<pb n="KR4h0152_WYG_451-3b"/>
日際西則月竁北及蒲海南窮緬裔溟渤無涯吞吐天<lb/>
地夷徼嶃岞出入瘴癘獨秉一節奚逺弗詣卉服文身<lb/>
旃裘椎紒豺虎為姿猰㺄同鷙三王所外五帝莫制先<lb/>
王有諭脅息聴誓生控蠻邦窮髪悚企死靡自衛不保<lb/>
遺骴狐狸潛搰牧䜿嬉戯含識有覿疇不掩涕爰復垣<lb/>
封刻銘永眡凡我君子幸繹兹誼於萬斯年克襄毋替<lb/>
　　劉士和墓表<hi>湯顯祖</hi>
嗚呼此吾友人司成公劉士和之墓也予欲與其為天<lb/>
<pb n="KR4h0152_WYG_451-4a"/>
下事而君已矣君起家壬午歲舉江西第一人廷試進<lb/>
士第三人授編修翰林院司業南雍改坊允補經筵日<lb/>
講官以侍讀主北闈試以侍讀掌坊事終大司成戊戌<lb/>
夏四月吾師相國張公以決贊東征事與首相蘭溪趙<lb/>
公異同幾中不測而去所常徃來論議者皆受重劾而<lb/>
君與焉賴上明聖指應秋曰此清士也安得在此下部<lb/>
院議而吏侍閩裴公掌院閩郭公以下皆曰劉司成耿<lb/>
耿為人不宜横加誣詆為分别言之君得請以去歸二<lb/>
<pb n="KR4h0152_WYG_451-4b"/>
年為庚子春哭鄧少公文潔公于豫章過信州登龍虎<lb/>
而下見仙人遺棺慨然有遺世之想歸而秋病滯服下<lb/>
藥太過竟不已至冬十月七日起衣冠端坐而逝嗚呼<lb/>
哀哉人亦有言膏火自煎而磽器先缺君狀貌笑語不<lb/>
踰中人而志意常在千古目烱然如巖下電面多赤氣<lb/>
與對食從容而後能下咽予常憂之夫為人寛然而靜<lb/>
者壽也君不其然假柄而得天下事為之亦非可以譟<lb/>
法而久况夫道不可期而業不可意遂即其自語幾稱<lb/>
<pb n="KR4h0152_WYG_451-5a"/>
無所與然亦豈能亡介介於懐哉嗟夫天下未受其明<lb/>
而果在於用其明此所謂膏火自煎者也善天下之善<lb/>
也其不善者亦天下之不善也吾惡足以與之而烏足<lb/>
以勝之仲尼知其然苐曰舉爾所知而巳君好惡明甚<lb/>
每見人未嘗不問天下賢士與其不然者出不能忘於<lb/>
心入不能忘於口君之地非能自去留人也言善未必<lb/>
不去言不善未必不留而祗以見怨夫世之善少而不<lb/>
善人多則怨君者固多于徳君譬之器翰林者藏器之<lb/>
<pb n="KR4h0152_WYG_451-5b"/>
處也日磽磽然取其所藏者持以示人而能無缺乎其<lb/>
朂無端倪者曰君張公之所親舉動不能令人無疑嗟<lb/>
夫士亦視其所親何如張公豈不可親者耶言道徳而<lb/>
負經濟故天下所屬心屬為名相一出而隂為國本重<lb/>
顯重定邊計意念皆在國家獨其發決太蚤未能收拾<lb/>
天下賢士厚集其勢而輕有所為臣不密則失身勢固<lb/>
然耳豈張公為人眞有不可親者也君平生蘊積憤發<lb/>
欲有所抱用于時誠不欲厚自遠引然亦何以遠引<lb/>
<pb n="KR4h0152_WYG_451-6a"/>
為也且吾與君私語張公行事君亦常為戚然非茍為<lb/>
同而巳唐桞子厚天下之才俊賢人也王叔文世之所<lb/>
謂狂劣無底者也非呂非葛庸衆人知之桞子讀天下<lb/>
之書懐堯舜之業豈其識之不及此夫士惟不欲急世<lb/>
患而成功名也欲之必起而環視於世儌倖於其有所<lb/>
同心者幾附焉而相與以濟唐之患未有大於宦官典<lb/>
禁軍者也前後執事多依倚其中以容以進慮無及除<lb/>
滅之者叔文瞷然發端雖未竟其謀不可謂無呂葛之<lb/>
<pb n="KR4h0152_WYG_451-6b"/>
心矣權賂之劾葢其事後中官所為史因而惡之當其<lb/>
未敗時但意其名正而事成唐室可興安見夫叔文之<lb/>
不可暱就也况夫張公者負經濟而言道德二十年以<lb/>
來天下所仰為名相者耶易之觀曰觀我生進退又曰<lb/>
觀其生我者我也其者世也我可而世不可則無傷我世<lb/>
可而我不可則無傷世如此以觀則我與世機可以相<lb/>
用相生而不死若君之進退非不詳於所觀葢子厚所<lb/>
謂大人欲速其功耳天下士亦安可以成敗論也嗟夫<lb/>
<pb n="KR4h0152_WYG_451-7a"/>
子厚巳矣友莫若韓退之退之序子厚死但記其易播<lb/>
一事至其委曲用世之志不為發揮一言意退之亦猶<lb/>
人之見乎予欲哭士和君之墓而表其所存所虧以告<lb/>
後之君子欲有為於世者<lb/>
　　亞中大夫山東等處丞宣布政使司左㕘政南灃<lb/>
　　王公墓志銘<hi>許宗魯</hi>
咸陽王生道正將塟其父南灃公其弟道直狀行請銘<lb/>
狀載事蹟幾萬言余乃撮其大者為誌而銘之誌曰南<lb/>
<pb n="KR4h0152_WYG_451-7b"/>
灃者用世才也諸所履厯底有成勣其有禆於治無右<lb/>
於修復海運之功然其忌於人而棄於時者皆坐是余<lb/>
故詳焉如南灃由御史晉山東按察副使巡察海道謂<lb/>
其政莫先於海運者其為議曰國家定鼎上游漕運為<lb/>
重㑹通河建萬世之通利海運備一時之權宜二者可<lb/>
相須而不可偏廢也承安習故似若不可急思患豫防<lb/>
顧不為首務哉弭節之日備閲圖志延問耆老乃得元<lb/>
人之故道以及膠萊之新河歎曰嗟乎海運之方我知<lb/>
<pb n="KR4h0152_WYG_451-8a"/>
之矣夫自安東放舟遵海而行靈山峙其西浮山勞山<lb/>
介其東薛島陳島石礁林立横浮海中險阻難越故元<lb/>
人放洋自三沙以達登州西北至於海倉又北浮於渤<lb/>
海始達於直沽避此險也然牽輓之勞雖節而漂溺之<lb/>
患亦多故丘文莊有説聞者惑焉以余觀之夫自薛島<lb/>
之西為馬濠其涯為膠之麻灣北為新河又北為掖之<lb/>
海倉其地里至僅三百耳若徑於此諸險皆脱元人常<lb/>
治此道遇石而止今若因地為工鑿馬濠以抵麻灣濬<lb/>
<pb n="KR4h0152_WYG_451-8b"/>
新河以趨海倉良便乃以事宜請於制使聞於朝廷議<lb/>
於司空皆報曰可檄下從事議者紛然南灃直任不謝<lb/>
倡言曰天下無不可舉之事亦無不可成之功民可與<lb/>
樂成難與圖始茍能足國裕民吾負謗奚惜於是擇吏<lb/>
授規諏日即事誓告靈神督戒有衆斤斧肆力火烈具<lb/>
舉馬濠之石焚如而燼海水流滙麻灣以通河渠奏工<lb/>
矣計其延十有四里其廣八尋有竒其深半之於是江<lb/>
淮之舟達於膠萊官不費財民不知勞公私賴焉計其<lb/>
<pb n="KR4h0152_WYG_451-9a"/>
經始及於底勣凡三閲月耳土人徳之立石頌功巳而<lb/>
復事新河之役濬淤夷險立防以蓄洩浮梁以渡渡設<lb/>
吏以司守規畫垂成即有山西之命於時制使疏請衆<lb/>
庶輓留不報而去河工由之中廢論者惜之先時工作<lb/>
寮友有不協者移書紛更南灃舉措不問其人銜之逮<lb/>
其居憂於家乃嗾言者誣以妄興海運迄無成功疏奏<lb/>
報罷南灃復歎曰嗟乎事之成敗在天人之出處有命<lb/>
吾何容心哉然海運必當復萬全之謀必不可忽吾死<lb/>
<pb n="KR4h0152_WYG_451-9b"/>
不敢易此念也更著説以告世人噫其亦見定而守固<lb/>
者歟既數年臺諫薦休廢首列南灃亦以海道被讒而<lb/>
言是公論之不没也南灃筮仕為御史分曹南臺持憲<lb/>
不阿論奏不詭其請釋大禮諸放臣及論罷南都添設<lb/>
鎮守二疏尤為人所稱説初使山西清理軍伍稽察案<lb/>
牘究心所事即行陣充足淹弊釐革其再按山西也時<lb/>
值荐饑且罹鹵患下車即請帑施賑民藉以生乃其周<lb/>
邊方之處置而武備修急學校之教養而士風振别部<lb/>
<pb n="KR4h0152_WYG_451-10a"/>
吏之臧否而官常飭嚴府庾之㑹計而錢穀裕諸所設<lb/>
施憲度斬斬其決晉藩襲封之疑以杜爭端升潞安州<lb/>
治為府以弭宿患尤人所推論者總其先後論列皆經<lb/>
國遠猷裕民至計若崇聖學設總制繩黄内侍之違法<lb/>
劾席尚書之庇私糾常都御史之怠事㕘郭武定之侈<lb/>
僭種種多故海内想望其風采詳載家傳誌不悉云按<lb/>
王氏之先出於渭南蒼頭鎮諱舜卿者選守文武陵寢<lb/>
徙居畢郢原下遂為咸陽人有諱珤者國初為宫僚然<lb/>
<pb n="KR4h0152_WYG_451-10b"/>
皆譜牒無考不可論其世次至諱十者生子士榮士榮<lb/>
生整整生才初授散官封文林郎江西道監察御史加<lb/>
贈中憲大夫山東按察司副使配岳氏封孺人加贈恭<lb/>
人其子即南灃也諱獻字惟臣以居灃渭之汭自號南<lb/>
灃成化丁未正月二十七日誕生于家少有美質長則<lb/>
偉軀玉立識見超越初受學於邑人劉君釗十三能文提<lb/>
學虎谷王先生試補縣學生員繼從司徒近山劉先生<lb/>
員外郎忠齋董先生受易學又從内翰渼陂王先生受<lb/>
<pb n="KR4h0152_WYG_451-11a"/>
史學及為古文詞賦學成程於有司輙居上第正徳丙<lb/>
子舉鄉試嘉靖癸未登進士甲申授南京江西道監察<lb/>
御史丙戌奉勅清軍山西戊子考績勅進階文林郎封<lb/>
其父如其官其母及配馮氏俱封孺人己丑丁外艱辛<lb/>
夘服闋改授北臺山東道職如故是歲巡按山西癸已<lb/>
復命職司臺政巡視京營㕘預考覈侍經筵欽賜御製<lb/>
諸詩無逸豳風碑文并大學衍義乙未陞山東按察司<lb/>
副使職司海道㑹上上尊號父得加贈如其官母妻皆<lb/>
<pb n="KR4h0152_WYG_451-11b"/>
封恭人巳亥陞山西布政司左㕘政庚子春便道歸省<lb/>
未幾丁内艱是秋抱病家居辛丑春坐論居閑丁未七<lb/>
月二十四日大命允終壽周甲子而竒一戊申十一月<lb/>
之朔塟九嵕山陽畢郢原南灃有子二人長即道正監<lb/>
生娶張氏次即道直舉人娶張氏監察御史緯之女繼<lb/>
娶栁氏孫男子三人淑田淑頥淑止孫女子一人南灃<lb/>
性寛惠而操貞方有教民之政有周世之畧有居鄉之<lb/>
譽余自為諸生時友其人知之為素每歎其才不究用<lb/>
<pb n="KR4h0152_WYG_451-12a"/>
也銘以闡之其為世道計耶詞曰轟耳之音聴者悸奪<lb/>
目之采視者蔽震代之績論者忌從古則然今何異耶<lb/>
行則奚翊止亦何尼不維其躬維其治耶我懐世矣怛<lb/>
其喟矣<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_451-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百五十一<lb/>
</p>
<p>
</p>
  </div>
</body>
</text>
</TEI>
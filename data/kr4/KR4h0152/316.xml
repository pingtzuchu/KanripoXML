<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百十六</head>
    <p>
<pb n="KR4h0152_WYG_316-1a"/>
欽定四庫全書<lb/>
　明文海巻三百十六　　　　餘姚黄宗羲編<lb/>
　　序一百七<lb/>
　　　技術<lb/>
　　贈地師詹仲芳序<hi>朱升</hi>
葬書之道二形勢也方位也形勢如相人之許負方位<lb/>
如推命之李虚中二者各精其一己足為術合而一之<lb/>
人焉庾哉自楊救貧以前皆合而為一釐為閩贛不能<lb/>
<pb n="KR4h0152_WYG_316-1b"/>
合者蓋四百餘年中間宏博碩大如王朴之孫伋趙卿<lb/>
著指蒙書撥砂詩心經等文出入經史幾於得乎形勢<lb/>
之綱維方位之領袖達者尚有憾焉况其餘乎里人詹<lb/>
仲芳世傳閩術也而學於贛自以為盡贛術矣而猶講<lb/>
學於閩足力到目力熟人皆信之方將進焉而不已里<lb/>
之治此而能行者未有或之先也青出於藍氷寒於水<lb/>
其吾仲芳乎余故喜斯道之將昌而閩贛四百餘年之<lb/>
判而不合者其將合於吾歙矣故書而贈之<lb/>
<pb n="KR4h0152_WYG_316-2a"/>
　　書徐進善三命辨後<hi>蘇伯衡</hi>
以五十一萬八千四百之四柱包括天下古今生人之<lb/>
命蓋昉於虚中夫造化之妙其變莫測雖聖人有所不<lb/>
能知而欲以有限之數推無窮之命誠難乎矣雖然天<lb/>
地之寒暑日月之晦明昆侖磅礴於三十八萬四千里<lb/>
之外而厯家測候以三尺之箭五斗之瓶而不能逃此<lb/>
與人之生於兩間十二紀萬有一千七百八十載之内<lb/>
往者過來者續而星翁包括之以五十一萬八千四百<lb/>
<pb n="KR4h0152_WYG_316-2b"/>
之四柱而不能外則何以異殆亦未可遽以二者多寡<lb/>
之懸絶而詆之也其四柱同其賢愚異者有之其四柱<lb/>
同其貴賤異者有之其四柱同其脩短異者有之其四<lb/>
柱同其休咎異者有之存乎世運焉爾存乎地域焉爾<lb/>
存乎氣候焉爾存乎禀賦焉爾否泰理亂升降消長此<lb/>
之謂世運五方九州山川限隔此之謂地域一時離為<lb/>
八刻一刻離為初中末此之謂氣候受形之初胎氣所<lb/>
鍾此之謂禀賦禀賦有厚薄氣候有早晚地域有南北<lb/>
<pb n="KR4h0152_WYG_316-3a"/>
世運有盛衰明盛衰之機别南北之辨審早晚之節權<lb/>
厚薄之等以斷賢愚貴賤脩短休咎之故此談命者之<lb/>
所以徵也豈惟四柱哉豈惟四柱哉原性讀書而邃于<lb/>
方技進善之論如彼余之說如此原性其亦能折衷之<lb/>
也夫<lb/>
　　贈筆生張蒙序<hi>孫作</hi>
昌黎韓子傳毛頴為中山人中山非晉乃唐宣州中山<lb/>
也宣州自唐來多擅名筆而諸葛氏尤精諸葛嘗遣其<lb/>
<pb n="KR4h0152_WYG_316-3b"/>
子授筆柳誠懸且語其子曰柳學士善書當留此筆不<lb/>
爾即以常筆與之既而柳果以不入用别求他筆其子<lb/>
不能知諸葛語之曰前所進者非二王不能用也栁為<lb/>
一代法書而不知諸葛之用意諸葛之藝乃能過誠懸<lb/>
之書信乎千里馬常有而伯樂不常有也國初此法流<lb/>
吳興自馮應科陸頴輩首被趙文敏賞識而宣州之筆<lb/>
殆無聞焉余嘗以筆何勝於宣湖筆工有不能言此蓋<lb/>
未見韋續論筆之過其法取崇山絶仞中兔毛八九月<lb/>
<pb n="KR4h0152_WYG_316-4a"/>
收之毫長一寸管長五寸鋒齊腰強為善大抵巖石斗<lb/>
絶其兔下上犇突舉身之力皆聚於毛至八九月霜降<lb/>
竹枯聳身曲脊以耐寒栗則其毛愈勁宣湖又山郡兔<lb/>
材易集故家有其葉業有其人至於用意之妙鋒齊不<lb/>
難而腰強為難鋒齊者類不能強腰強者有不能齊雖<lb/>
趙文敏用馮陸筆亦僅得其齊而罕得其強余雖不善<lb/>
書然知識其故而有以知韋說之不謬吳興陸用之精<lb/>
於為筆不在馮陸之下徙居婁江授其甥顧秀巖秀巖<lb/>
<pb n="KR4h0152_WYG_316-4b"/>
又授其甥張䝉世傳筆法如出一手自漳泉廣海賈舶<lb/>
來吳艤舟岸下百金易之殆無虚歲雖淞之士大夫求<lb/>
筆有不待逺走百里而取之几席之下矣生論筆之利<lb/>
病辨析至到始余識之吳郡學宫數求余言時方次羣<lb/>
書未暇也後余還淞其請益堅故序以廣士君子之知<lb/>
而歎識者之稀也<lb/>
　　送畫史李約禮序<hi>劉崧</hi>
世稱善畫者曰畫史畫工也史官也畫者安得與史官<lb/>
<pb n="KR4h0152_WYG_316-5a"/>
並稱而謂之史哉及觀古之秉史筆者其傳是人也非<lb/>
徒紀載其徳性行事官職功業而巳乃并其狀貌顔色<lb/>
言之如曰美鬚髯長大也曰短小精悍也曰晳曰黔也<lb/>
曰黑而精狠也其傳寫精妙千載之下如在目睫故吾<lb/>
嘗謂史官為不丹青之畫而畫工乃不文字之史則其<lb/>
謂之史也亦宜然史官為書或徇愛挾忿為美惡髙下<lb/>
又其書常後時而出有不核不備人莫得而議之而彼<lb/>
或因之以欺世而後世卒亦罕有能辨其非者獨畫者<lb/>
<pb n="KR4h0152_WYG_316-5b"/>
之於傳神其人恒相視於咫尺其部位形采肥瘠長短<lb/>
廣狹之際分毫爽戾則三尺童子指而議之矣繇是觀<lb/>
之天下後世之公而直者宜莫如畫史之筆而余之所<lb/>
見者亦寡矣廬陵李約禮者為人傳神極精妙方立談<lb/>
過目如不經意而落筆施采無不宛然能使見者即知<lb/>
其為某某而約禮固未嘗自言也其或盈縮于其間則<lb/>
約禮又能因夫人之言輙為之更定而不厭及其成也<lb/>
人莫有能得而議之者是約禮非徒能信其技而又能<lb/>
<pb n="KR4h0152_WYG_316-6a"/>
信夫人之言者也嗚呼世蔑公論久矣安得如約禮者<lb/>
使之秉筆以公天下之疑信哉<lb/>
　　林月鑑江湖勝覽巻䟦<hi>程敏政</hi>
泉南林君論精相術薦為其邑之隂陽官凡三入京師<lb/>
矣每至而名益竒或以月鑑號之者間因武進陸君廉<lb/>
伯以見予袖出一巻詩曰江湖勝覽皆朝之名公卿投<lb/>
君之好而予之者也予觀世之達官貴人類能為君以<lb/>
自重雖賢者以公務見至累日終以事辭者有之幸一<lb/>
<pb n="KR4h0152_WYG_316-6b"/>
見或不交一語以退蓋雖負天下之志者亦無自而吐<lb/>
其尺寸焉惟挾風鑒禄命諸術者不獨走門下即見至<lb/>
折節傾倒惟恐不盡焉或聞其名而物色之不獲則悵<lb/>
然以為失士予於此蓋竊羡夫負竒挾藝者之遇而亦<lb/>
不能不慨夫為人上者其下之盡言不在彼而在此也<lb/>
若林君之見遇於公卿豈不以其言之多中哉顧其相<lb/>
予乃獨以為異日當大顯夫人豈不自知予以此又竊<lb/>
懼其言之不中將自予始矣昔嚴君平賣卜各因其勢<lb/>
<pb n="KR4h0152_WYG_316-7a"/>
道之以善而言之中不中弗計焉今出入公卿間得行<lb/>
其言者蓋莫如術士林君往來江海之上巖穴之下與<lb/>
夫邊州僻郡目所經者將無有遺才隠處守道履貞之<lb/>
士而力不能自通者乎如見上之人語及之使天下之<lb/>
賢者或因君而有聞焉則予又將重慨夫月鑑之名在<lb/>
此而不在彼也<lb/>
　　雪心賦句解序<hi>胡翰</hi>
相地之書蓋無出郭氏葬經者矣然班固藝文志已有<lb/>
<pb n="KR4h0152_WYG_316-7b"/>
形法家相地與相人並列疑葬經雖出郭氏而郭氏實<lb/>
不足以與此豈先秦之緒餘乎今考其文精深雅奥誠<lb/>
有至理而不出於乘生氣之一言唐曾楊諸君子蓋得<lb/>
其說而行之驗矣後之陋於術者心目不逮古人乃相<lb/>
與鬬合為天星卦例諸說舍形勢而論方位其義淺其<lb/>
詞俚故其學之易入而其行之易售也夫執羅經而以<lb/>
卦例格地以天星論水合則吉否則凶如是則人可以<lb/>
為曾楊而何取於生氣之乘使孝子慈孫陷其親之遺<lb/>
<pb n="KR4h0152_WYG_316-8a"/>
體於水泉蟲蟻之患而不自覺甚可憫也孔子曰人而<lb/>
無恒不可以作巫醫甚矣術之不可不慎而擇之不可<lb/>
不審也聽於庸醫而閼其親之生年與聽於陋術而危<lb/>
其親之遺體其為不慈不孝均也先少保襄毅公之䘮<lb/>
朝廷特遣使者賜葬南山之原四方術者川滃雲集言<lb/>
人人殊大約多以天星卦例為說其誦葬經者蓋不能<lb/>
以句而何望其踵曾楊之故步哉獨吾郡謝昌子期專<lb/>
以葬經為主旁通儒書尤究心於文公及蔡西山父子<lb/>
<pb n="KR4h0152_WYG_316-8b"/>
之說於天星卦例則深絶之其為人扦穴率有證佐非<lb/>
出於揣摩臆度之為庶幾如妙於醫者之用鍼巧於射<lb/>
者之中鵠也然陋於術者反從其後訾且壊之孝子慈<lb/>
孫亦從而惑之蓋世之真贋不分往往類此非至明者<lb/>
不能用其人非至健者不能聽其決也子期以唐卜則<lb/>
巍雪心賦專祖郭氏註者亂其彚次而失其肯綮因句<lb/>
為之解譌者以正晦者以明誠足以袪積習之謬說而<lb/>
大有益於世之慈孝者矣予竊因之有感焉世之號儒<lb/>
<pb n="KR4h0152_WYG_316-9a"/>
者舍聖經賢傳而從事乎詞章比之庸醫舍素難而執<lb/>
方書陋於術者舍葬經而濫例乎天星卦例之說其失<lb/>
道一也然則使子期而服儒之服專致力乎儒者之學<lb/>
吾黨之士或當愧之此予所以三復其書而不能己於<lb/>
言也<lb/>
　　重刻劉河間保命集序<hi>章拯</hi>
沙河姜居安自謂江右世醫國初有官院判者故蓄古<lb/>
方書頗多予嘗取而閱之兹且梓願以次刋布河間保<lb/>
<pb n="KR4h0152_WYG_316-9b"/>
命諸集予惟金源立國於時衰亂極矣而天地好生之<lb/>
徳乃於醫發之河間東垣劉李繼出以闡素問之祕以<lb/>
續生人之命而皆處士髙尚不汙於世其術之妙豈惟<lb/>
南宋有所不逮自元迄今蓋未有或之先者吾鄉朱丹<lb/>
溪固河間三傳弟子兼法東垣而時出之然俗師之論<lb/>
則以東垣之學專主持守乃王道之醫河間之學專事<lb/>
攻擊乃霸道之醫不得其門妄生分别而河間之書隠<lb/>
矣殊不知審察病機無失氣宜河間固醫中王也若夫<lb/>
<pb n="KR4h0152_WYG_316-10a"/>
一於持守則諸邪填塞長病而速禍一於攻擊則正氣<lb/>
與邪氣奄忽而俱盡此學之者之過也於二公何尤抑<lb/>
予又觀傷寒直格而得其所以為說大約謂輕微之症<lb/>
可以正治若病重危則當從反治之法其反治者亦名<lb/>
從治蓋藥氣從順於病氣也正治之法猶君刑臣過逆<lb/>
其臣性而刑之故病熱不甚治之以寒逆其病氣而病<lb/>
自愈矣反治之法猶臣諫君非順其君性而恱之其始<lb/>
雖從其終則逆可以去其邪而歸於正又謂救人火與<lb/>
<pb n="KR4h0152_WYG_316-10b"/>
龍火異人火得草則炳得木則燔得水而滅龍火得濕<lb/>
而炳得水而燔以人火而繞逐之則其火自滅耳推此<lb/>
言也匪直醫人固可醫國矣偶因時論之異而深有感<lb/>
於斯言故為表而出之<lb/>
　　醫史序<hi>李濂</hi>
醫史者余輯前史所載方技列傳以為學醫者之正宗<lb/>
也前史無傳而諸名家文集有為之撰傳者亦採録之<lb/>
都無可攷而醫術顯著者則僭為之補傳蒐羅訪索凡<lb/>
<pb n="KR4h0152_WYG_316-11a"/>
得七十有二人而古今之名醫畧備矣或曰醫小道也<lb/>
子孳孳焉輯之何居嵩渚子曰醫道淵微非言可盡非<lb/>
通乎天地之化明乎隂陽之理達乎運氣之㫖察乎事<lb/>
物之賾者弗足以語此儒者以是為小道謂其但周乎<lb/>
一身之用而不足以該乎經世之學耳若推其極究天<lb/>
人原性命洞經絡晰表裏幽贊神明功奪造化天下之<lb/>
道蓋莫有大焉者矣顧可謂之小道乎哉醫史之輯所<lb/>
以植凖的示龜鏡存軌轍將使天下後世學醫者以是<lb/>
<pb n="KR4h0152_WYG_316-11b"/>
為師庶弗迷於向往云爾較之輯書史畫史者兹不切<lb/>
于用乎曰何為其切于用也曰人之有生也養身事親<lb/>
慈幼之所當講者有急於醫者乎吾儒致知格物之目<lb/>
亦多矣其間最關於軀命者有踰于醫者乎孔子之所<lb/>
慎者三而疾居其一程伊川曰事親者不可以不知醫<lb/>
是故古之君子修己治經之餘鮮有不致力於醫者今<lb/>
之君子學業法律之外顧於辭章字畫殫精敝神為之<lb/>
而於父母之弗安也巳身之失攝也昆弟妻子之遘疾<lb/>
<pb n="KR4h0152_WYG_316-12a"/>
也則諉之庸醫以試其術其不能無憾者弗少吁可謂<lb/>
不知務之甚矣故諺有之曰攻碁不若攻詩攻詩不若<lb/>
攻醫其有見於此耶曰攻醫之要上遡靈樞中探金匱<lb/>
下研金元數子之書可矣而奚事往蹟之求曰往者來<lb/>
之鑒也古者今之式也歴代之有名醫猶歴代之有名<lb/>
臣也名臣行道濟時所謂達則為良相也名醫活人利<lb/>
物所謂窮則為良醫也抑歴代名臣各有史傳近代又<lb/>
有言行録傳世唐甘伯宗始纂名醫傳七巻紀邃古以<lb/>
<pb n="KR4h0152_WYG_316-12b"/>
迄於唐之醫而世無傳本宋許慎齋紀五季以來之醫<lb/>
有圖而無傳近時豐城楊文恪公廉嘗著名醫録又畧<lb/>
而不詳讀者少之然則醫史之輯可容己哉曰與其輯<lb/>
醫史孰若輯方書之尤切於用乎曰古之上醫要在視<lb/>
脉脉理既明病乃可識脉之𤣥妙難以言傳意之所解<lb/>
口不能宣也執古方以療今病不惟不能起病而反增<lb/>
劇昔人嘗有是論矣故曰不知方者之輯方猶不知詩<lb/>
者之輯詩一詩未工何損於事一方未善為害曷窮甄<lb/>
<pb n="KR4h0152_WYG_316-13a"/>
權許𦙍宗李杲皆古之哲醫也而並有輯方之戒惡可<lb/>
孟浪為之以誤人耶曰方劑弗可輕輯則吾既得聞命<lb/>
矣而醫史之輯也果益於斯世乎曰益哉人能常閱是<lb/>
編可以窺醫術源流之正可以諳入門造奥之階可以<lb/>
識攻擊滋補之機可以得未病先防之道可以養身可<lb/>
以事親可以慈幼裕乎己而周乎人實為有益之實學<lb/>
而詞章字畫之藝舉非所當先矣曰子之言良是也請<lb/>
備録之以為醫史序<lb/>
<pb n="KR4h0152_WYG_316-13b"/>
　　送日者丁鳳序<hi>劉繪</hi>
支干相重窮於五十一萬八千四百此有盡之數人生<lb/>
所值遂可以言命乎予謂此乃人生所感之氣然也元<lb/>
命變化之神超然在形上恐未可執而求焉天地之氣<lb/>
陽變隂合而生五行五行各有隂陽則十干十二支所<lb/>
生也氤氲雜揉流行晝夜而人生遇之其間刑合盛衰<lb/>
可以積算以生尅制化為官印禄馬亦自然之配中為<lb/>
福偏為禍成格為福非格為禍乃論氣之純駁爾故星<lb/>
<pb n="KR4h0152_WYG_316-14a"/>
家之談多驗蓋察於氣機之際其說不可廢也人之生<lb/>
與萬物同物生於七十二候非其候生者不存活其由<lb/>
人力薰蒸灌溉非其時存活則意味俱逆而不暢達非<lb/>
所得之正氣然爾今支干之重有數天下之生無數其<lb/>
八字全同者千萬中不一二見比其布散分列條貫森<lb/>
然弗亂雜非有神物司之乎夫可推者氣也命不可推<lb/>
也若紂為王西伯為囚顔淵天盜跖夀其謂長平坑卒<lb/>
南陽貴士者命也唯上智能察也丁生善談五星迺與<lb/>
<pb n="KR4h0152_WYG_316-14b"/>
之語<lb/>
　　言醫贈葛君汝敬<hi>祝允明</hi>
世遷道裂人習茍陋口以耳言足以目行胥四海而一<lb/>
其能廓𤣥見以躅古積功力以給用者無幾由小大之<lb/>
務人皆若人習皆若習萬事如何而治哉又甚者以偽<lb/>
襲之昧自曰解卑自曰髙繆自曰是噫若之何哉余將<lb/>
評隲今古因不勝慨因葛君療疾將贈之言而觸於懐<lb/>
由醫而發也姑寄辭於醫醫之道大歟細歟醫之道非<lb/>
<pb n="KR4h0152_WYG_316-15a"/>
大古之為醫者其人大也炎農軒后而下作之述之飛<lb/>
聲千載者皆大聖神仁智英傑賢人也以斯人用醫烏<lb/>
獲之振羽也烏乎而不大故醫之用與耕者植者並濟<lb/>
養人生其道畧等非甚髙大而其人皆大也病乎後世<lb/>
之言醫者良百一而庸十九是人病醫非醫病人矣余<lb/>
少讀經史子傳期為用世學固不遑暇於是間時或獵<lb/>
觀樞素難脈明堂内照千金本草書意中有一種言也<lb/>
又觀諸醫師治效扁鵲倉公華陀褚澄徐秋夫輩以底<lb/>
<pb n="KR4h0152_WYG_316-15b"/>
於孫氏則多契前㫖又後稍觀張劉書而因驗其人又<lb/>
有一種意也又下及李明之言與朱彦修并得其人又<lb/>
有一種意也又下及勝國國初名家如吾郡葛氏張氏<lb/>
盛氏韓氏王氏猶然也今天下稱良醫師紛紛以余不<lb/>
習其法所不敢知然其以名者則以能持李說也持李<lb/>
者謂之王持張劉者謂之伯况孫以上哉邇年始得千<lb/>
金翼讀之益契舊聞大發蒙塞或以其㫖索諸今人為<lb/>
之駭然亦不敢言也今人家子弟為科舉之術必持程<lb/>
<pb n="KR4h0152_WYG_316-16a"/>
朱不持漢儒為醫師必持李不持前人何昔之大儒上<lb/>
醫甚艱有今正叔元晦明之盈天下閭巷也今稱良醫<lb/>
師多江南余舊有戲語謂北人乏醫試以户曹版籍校<lb/>
計何生死者之畧相當歟噫嘻堯舜以揖讓湯武以干<lb/>
戈茍合道濟世何必曰禪道不同不相為謀有語則吐<lb/>
亦焉知其為是為妄耶知我罪我皆所不辭微葛君也<lb/>
吾其鬼矣葛君生我我知報之申吾感因述吾志而己<lb/>
葛君字汝敬其為道吾能識其超抜髙妙所謂廓𤣥見<lb/>
<pb n="KR4h0152_WYG_316-16b"/>
以躅古積功力以給用者而不能指言之因稱以語人<lb/>
曰仁哉汝敬乎活今人之心智哉汝敬乎得先聖之道<lb/>
蓋汝敬可久𤣥孫也知可久知汝敬矣<lb/>
　　送地理黄生歸劍江序<hi>蔣冕</hi>
相地之說豈獨堪輿家有之我乃卜澗水東瀍水西書<lb/>
固嘗有之矣卜云其吉終焉允臧詩亦嘗言之矣然此<lb/>
猶為居室言非為宅兆言也孔曾相與問答極論夫孝<lb/>
子生事葬祭之道顓顓然著之於書以詔天下後世<lb/>
<pb n="KR4h0152_WYG_316-17a"/>
至其終篇舉送終之大節而特掲之曰卜其宅兆而安<lb/>
厝之使所在之地而皆可葬則何事於卜正以地有美<lb/>
惡不得不卜以決之葬焉而不卜卜焉而不吉則雖𦵏<lb/>
而未必能盡善吾親之體魄容有不安焉者此孔子所<lb/>
以有安之之說也自是以來鄒孟氏以及司馬氏程氏<lb/>
朱氏始有無使土親膚之說又有土厚水深之說又有<lb/>
土色光潤草木茂盛以為地美之驗之說又有避五患<lb/>
之說又有擇主勢強弱風氣聚散之說皆不過推廣孔<lb/>
<pb n="KR4h0152_WYG_316-17b"/>
子之言而益致其謹重周慎之意特後來者言愈詳而<lb/>
意愈密耳此正天下後世凡為人子者所當尊信服行<lb/>
以為蓍蔡指南者也堪輿家謂凡人之賢愚夀夭富貧<lb/>
賤貴一切皆琢中枯骨之所為雖天道福善禍淫之理<lb/>
世主賞善伐惡之權皆可以置而不論甚則至謂神功<lb/>
可奪天命可改而禍福之應速不旋日則與此甚相矛<lb/>
盾有不可同年而語者矣然彼之業是術者但見其師<lb/>
資相授大率皆然遂益鼓其說以誤世人矜張誇詡飾<lb/>
<pb n="KR4h0152_WYG_316-18a"/>
偽以為真以愚誑愚先後一轍雖號為讀儒書者亦毎<lb/>
甘其愚而不之悟且自謂吾之禍福予奪皆不出其術<lb/>
中由是舉吾親之體魄一聽其所為以自陷於水泉螻<lb/>
蟻之地而不自覺曾不知彼之言固有與吾儒合者其<lb/>
曰乘生氣者是也曰上聚曰風曰水曰土欲堅潤云者<lb/>
皆生氣所以乘之由亦豈得謂為無理哉在人子者亦<lb/>
宜參互考究之為所得為以自盡夫必誠必信之道特<lb/>
不當以禍福言耳予年十二而孤先君窀穸事惟吾伯<lb/>
<pb n="KR4h0152_WYG_316-18b"/>
兄今湖廣憲副梅軒先生是賴於堪輿家之說懵無所<lb/>
知頃自先母棄背朝夕皇皇焉圖營宅兆業是術者往<lb/>
往踵接於吾門最後鄉貢士楊仁夫以書自衡山來亟<lb/>
稱劍江黄生璿既而生至與之語郭景純葬書甚習間<lb/>
與之陟岡阜探討源委其於山川性情務求其隠顯向<lb/>
背之未易測識者其於夀夭貧富之説未嘗一出諸其<lb/>
口其人又謙而好學在吾家一聞丁副憲時雍言永豐<lb/>
吳慎儀之術有過人者即辭予往從之得其肯綮為多<lb/>
<pb n="KR4h0152_WYG_316-19a"/>
予家居二年生凡三來吾全每一見之輙喜其問學日<lb/>
新而未己庶乎可與論吾儒慎終之道而不拘拘然泥<lb/>
於彼所傳禍福之談者故因其佐予葬先母而歸也書<lb/>
此以張之且使人知予所以與進乎生者意蓋在此而<lb/>
不在彼也<lb/>
　　跋陸翁所藏石田畫後<hi>吳寛</hi>
人言石田公好異聞有欲得其圖畫者輙談鬼怪之事<lb/>
以動之事窮或凑而成故失之誣者頗多閶門陸汝器<lb/>
<pb n="KR4h0152_WYG_316-19b"/>
以所得圖畫示予不啻百十幅凡山水草木禽獸果蓏<lb/>
蔬菜無不備然汝器淳實人也於鬼怪事非惟不能談<lb/>
亦不欲談而得畫之多如此則人言其可盡信也哉<lb/>
　<lb/>
　<lb/>
　<lb/>
　<lb/>
　明文海巻三百十六<lb/>
</p>
<p>
</p>
  </div>
</body>
</text>
</TEI>
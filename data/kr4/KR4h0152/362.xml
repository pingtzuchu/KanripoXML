<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百六十二</head>
    <p>
<pb n="KR4h0152_WYG_362-1a"/>
欽定四庫全書<lb/>
　明文海巻三百六十二　　　餘姚黄宗羲編<lb/>
　　記三十六<lb/>
　　　古蹟<lb/>
　　八陣圖記<hi>王嘉言</hi>
聞夔有陣圖舊矣隆慶辛未冬予來宦兹土詢之知在<lb/>
城東南魚復沙中直抵其處則見卵石散漫莫可認識<lb/>
土人曰湏髙處望之乃步城上遙觀隠隠若星羅碁布<lb/>
<pb n="KR4h0152_WYG_362-1b"/>
始咄咄以為神異明年夏月江漲水從城上流入闤闠<lb/>
於時屋廬蕩柝崖陊木㧞上下千里嗷嗷洶洶暨水落<lb/>
而徙移淪喪者至不可計數乃石磧則依列沙渚間也<lb/>
始信少陵不轉之說為的又嘗以已所窺視參考諸家<lb/>
論議則知縱横六十四壘布前為正遊兵二十四壘環<lb/>
後為竒合之則天衡地軸前衝後衝曰風曰雲殊其名<lb/>
分之則天覆地載風揚雲垂龍飛虎翊鳥翔蛇蟠異其<lb/>
變竒正分合苞含變化妙用無窮此所以走仲達伏孟<lb/>
<pb n="KR4h0152_WYG_362-2a"/>
獲功蓋三分而名垂萬<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>也舊有碑在浦上遭洪濤斷<lb/>
裂余使匠人採石礱磨記而鑱之仍置故處<lb/>
　　瞿唐峽記<hi>王嘉言</hi>
峽者何取以山夾水而為名也楚蜀之交以峽稱者多<lb/>
矣而三峽為險三者何歸峽巫峽瞿唐峽三峽同稱險<lb/>
矣而瞿唐為最舊所謂西陵峽者是也峽在夔東十二<lb/>
里兩崖對峙中貫大江蓋全蜀之門戸峽口石盤上樹<lb/>
鐵柱二根山畔岩谷中有鐵索七條柱髙六尺四寸索<lb/>
<pb n="KR4h0152_WYG_362-2b"/>
長二百七十七丈五尺蓋昔人置以截江者柱於夏秋<lb/>
水泛則汩冬春復見嗚呼夫瞿唐之險冠於諸峽者何<lb/>
蓋西南萬水總注於斯而雙崖把束極為陿隘以故縈<lb/>
廻曲折齟齬艱難驚濤奔浪噎豗訇匉歸舸行艓一遭<lb/>
水動則上下失勢而此生安危盡付之撇漩觸石瞬息<lb/>
間矣雖然關門一守百二之勢也明初以湯廖兩將軍<lb/>
絶人之智力席皇祖之神威師薄關下矢石一交而即<lb/>
却非頴國階文之捷水陸夾進以竒取勝亦難為力矣<lb/>
<pb n="KR4h0152_WYG_362-3a"/>
今天下熈熈氛沴久消雄關險峽雖依然索柱之存而<lb/>
山川勝槩祇為文儒嘻眺浪吟之具而已嗟夫宗國之<lb/>
憂雖非恤緯者所宜憂而處堂之樂達者亦恒笑夫燕<lb/>
雀之愚然則防禦之畧亦可於熈恬中講求之<lb/>
　　灧澦堆記<hi>王嘉言</hi>
灧澦在夔東十里大江之中峽口之上水經云白帝城<lb/>
西有孤石冬出水二十餘丈夏即沒土人云灧澦大如<lb/>
象瞿唐不可上灧澦大如馬瞿唐不可下峽人以為水<lb/>
<pb n="KR4h0152_WYG_362-3b"/>
候又曰猶豫以舟子取途不決而言若夫淫豫大如襆<lb/>
瞿唐不可觸則南史記之矣而類要則曰淫豫大如鼈<lb/>
瞿唐行舟絶淫豫大如龜瞿唐不可窺又考梁孝子傳<lb/>
庾子輿扶父柩至瞿唐也時維六月禱而水平過而復<lb/>
溢時人謌曰灧與如牛本不通瞿塘水退為庾公夫以<lb/>
灧為淫為猶澦為豫為與同指堆爾字之異無嫌已曰<lb/>
象馬曰龜鼈牛襆同戒行爾名之異無嫌已嗟乎天地<lb/>
好生故生此石以開行路之迷聖人好生故存此石於<lb/>
<pb n="KR4h0152_WYG_362-4a"/>
疏鑿之餘而不去而輕生者猶忽天地聖人之明戒揚<lb/>
揚焉鼓枻瞥捩而過之噫愚甚矣愚甚矣彼以僥倖不<lb/>
死為可常恃也哉<lb/>
　　赤甲山記<hi>王嘉言</hi>
由夔治而東過灔澦二里屹然立於峽口之北者赤甲<lb/>
山也草木不生土石盡赤望之若袒脾然於是乎得名<lb/>
或曰以漢時常取巴人為赤甲軍而名之也山上有城<lb/>
基曰赤甲城山畔有臺址曰旗臺山下有關曰鐵索關<lb/>
<pb n="KR4h0152_WYG_362-4b"/>
蓋公孫據蜀爰築赤甲諸葛建臺用樹旗幟而關横鐵<lb/>
索萬夫莫開則自蜀漢以來恃之矣嗚呼助髙峽之崔<lb/>
嵬俯長江之泓瀯秀㧞凌霄諸蠻拱向雄矣哉重䕫多<lb/>
矣而好事者猶訾之曰兹火焰山也䕫多火旤實應斯<lb/>
山夫赤為火則黑為水白為金乎乾坤之氣蜿蟺扶輿<lb/>
發而為山嶽者色相種種焉不齊而以私意掉其齒頰<lb/>
吁亦鑿甚矣乎<lb/>
　　白鹽山記<hi>王嘉言</hi>
<pb n="KR4h0152_WYG_362-5a"/>
白帝城東峽口之南有山嵯峨與赤甲相對者白鹽也<lb/>
一色如鹽因名之山下有粉壁堂岩間鬱鬱四大字曰<lb/>
天子萬年蓋其來逺矣夫環夔皆山也其嶄然嶔然售<lb/>
奇競秀者不可枚數而惟赤甲為雄環赤甲皆山也其<lb/>
背峽面水綰綺錯繡者亦不可枚數而惟白鹽為對素<lb/>
輝明瑩與金光熠燿者兩相射焉髙出刺乎穹窿狀如<lb/>
華表雄峙分乎南北勢若勍敵為全蜀之襟喉資名賢<lb/>
之遊咏蓋天有意焉生之以為門户之壯觀乎雖然物<lb/>
<pb n="KR4h0152_WYG_362-5b"/>
固有相藉以為重者兩山之擅名以其當要害之區也<lb/>
向使不臨淼茫不負關隘不控荆楚之上游以矗峽口<lb/>
則亦他山埒耳詎得以稱雄如是哉<lb/>
　　草堂記<hi>王嘉言</hi>
唐大厯元年春杜子自雲安至夔秋寓西閣二年春初<lb/>
遷赤甲三月遷瀼西秋遷東屯三年春則出峽赴江陵<lb/>
矣考劉禹錫刺史記唐州治在今夔東十里白帝城之<lb/>
側西閣實近白帝及遷赤甲亦稍稍移東爾瀼西在白<lb/>
<pb n="KR4h0152_WYG_362-6a"/>
帝西八里東屯在白帝東八里居凡數遷斬茅而構屋<lb/>
故曰草堂乂謂之髙齋今考其詩曰次水門者白帝處<lb/>
也曰依藥餌者瀼西也曰見一川者東屯也今三齋獨東<lb/>
屯遺址尚存地沃饒宜稻芋余嘗徘徊其側顧瞻形勝<lb/>
則知昔人所謂延袤百頃前帶清溪後枕重岡樹林葱<lb/>
倩氣象深秀者亶稱實記嗟夫公之詩唐宋文儒論之<lb/>
詳矣元㣲之稱其上薄風雅下該沈宋言奪蘇李氣吞<lb/>
曹劉掩顏謝之孤髙雜徐庾之流麗小宋贊其渾涵汪<lb/>
<pb n="KR4h0152_WYG_362-6b"/>
洋千彚萬狀善陳時事律切精深語皆中乎肯綮而王<lb/>
荆公所謂悲歡窮泰發歛抑揚疾徐縱横無施不可者<lb/>
其品隲亦精當不誣雖以韓吏部之奇文卓犖雄視百<lb/>
代者亦且推服退讓而有光燄萬丈金薤琳琅之語則<lb/>
餘可知矣若夫自比稷契人或未許而忠義之念慇慇<lb/>
懃懃至一飯不忘則雖稷契愛君之心亦若斯焉爾夫<lb/>
崇德右文盛事也景行仰止懿情也今夔之於公妥靈<lb/>
有祠歲時伏臘有祭無恨也而髙齋之跡㣲矣余不能<lb/>
<pb n="KR4h0152_WYG_362-7a"/>
以綿薄之力倡而新之姑記焉以俟瑰奇好古之君子<lb/>
　　風廂匣記<hi>王嘉言</hi>
夔城多古跡如白帝城北嶺上有髙址形勢最險可捍<lb/>
敵號關索城白帝城西有柏柱大十圍髙三丈許傳是<lb/>
公孫述樓柱斫之血出枯而不朽瞿塘上與粉壁堂相<lb/>
連有石梯形傳是孟良夜過關所鑿名孟良梯夔北蓮<lb/>
池畔有城垣之迹曰鮑家莊傳是三國時鮑氏女據險<lb/>
破廉康賊之所夔西坪有劉封井謂先主養子劉封所<lb/>
<pb n="KR4h0152_WYG_362-7b"/>
鑿江之南與八陣圖相對者有石鼓傳是孔明教戰之<lb/>
鼓餘尚多不可枚舉皆古書不載漫無稽考然未有如<lb/>
風廂匣之竒者峽在瞿塘峽中赤甲山下巖穴間相傳<lb/>
為魯班之風箱或曰上古造以藏兵書者余望之髙數<lb/>
十丈不可梯而升噫班信智巧人置石廂於峭壁抑何<lb/>
取意以為兵書要亦不出龍虎韜雲鳥陣與玉帳術之<lb/>
上胡為上窮絶壁下臨深淵憊觔苦骨以寶蓄斯處達<lb/>
者或不宜如是而又非神設天造必有人焉為之與所<lb/>
<pb n="KR4h0152_WYG_362-8a"/>
以為之之意特其理不可得而解識噫異哉斯匣乎<lb/>
　　白帝沿革記<hi>王嘉言</hi>
維公孫躍馬而稱白帝築城魚復號白帝城厯漢唐宋<lb/>
元迄今不廢豈非以險之殊常也而可據與城距夔十<lb/>
里今名下關周環千餘丈隨山上下包結完固鎮以瞿<lb/>
塘右所東南邇赤甲白鹽西北抵瞿塘灧澦蓋巴蜀要<lb/>
區也城中舊有白帝廟以祀公孫述正德初中丞林公<lb/>
俊征鄢鹽賊過而知焉曰淫祀也易而為三功祠以祀<lb/>
<pb n="KR4h0152_WYG_362-8b"/>
江神伏波馬援嘉靖中侍御朱公廷立復諭衆議更為<lb/>
義正祠祀先主而以孔明配焉夫述為漢賊義非當祀<lb/>
毁其像罷其享誠羣心之一快也然境内山川社稷歲<lb/>
祀非缺而伏波雖忠功不在夔祀之近於黷近於迂逺<lb/>
昭烈永安託孤武侯列八陣魚復沙土至今英靈凜凛<lb/>
遺澤在焉允宜血食兹土但一龍二虎均先主注意生<lb/>
不相離沒亦宜有以慰其靈故羽飛終難遺也至嘉靖<lb/>
三十六年侍御段公錦復以關張配享改曰明良殿然<lb/>
<pb n="KR4h0152_WYG_362-9a"/>
後大義炳然至情藹然而人心之公論始定余以公事<lb/>
適至顧瞻山川雄壯遺像清髙慷慨激烈之懷與明禋<lb/>
之念勃然俱動乃考始末援筆記之一以見地之奇也<lb/>
一以見神之靈也<lb/>
　　相公溪記<hi>王嘉言</hi>
夔西二里市井之尾有橋焉牢厚完好先太守張廷柏<lb/>
建也橋下有溪溪之西有嵁巖宏谷徑紆餘陂陁行者<lb/>
登頓盤施捫膺努脅氣息上下依橋環矚遼濶荒險勢<lb/>
<pb n="KR4h0152_WYG_362-9b"/>
足觀也溪之源出三刹山瀠瀠而流注於大江余初經<lb/>
過見其瑰詭也吁駭而問焉土人曰此相公溪也宋冦<lb/>
公凖令巴東嘗徃來於斯愛其凉洌也取而烹茗茗味<lb/>
佳不侔他水後遂名為相公溪溪上橋橋西山皆以是<lb/>
名名矣余曰嘻偉哉溪之遇顧不竒哉古人曰愛其人<lb/>
者爰及屋上之烏憎其人者憎及儲胥余不暇逺搜即<lb/>
以夔論其間穿沙灌溆抵石溲坻澆圃落坡或潺潺有<lb/>
聲或沉沉絶響得名號者不知凡幾也豈盡温屯混淖<lb/>
<pb n="KR4h0152_WYG_362-10a"/>
少清凉芳美哉而兹溪獨擅榮名則以其人之足重也<lb/>
不然貪泉何貪焉而以貪名因人及溪而又因溪以及<lb/>
山及橋也溪之遇顧不竒哉余乃仰而顧俯而思徘徊<lb/>
良久喟然太息曰士亦有遇有不遇哉<lb/>
　　清凉洞記<hi>王嘉言</hi>
客有為余談清凉洞者曰赤甲山畔瞿塘峽上懸崖絶<lb/>
壁有洞焉静窈鴻濛冬燠而夏不受暑登之以覽峽中<lb/>
勝槩若步雲漢而出塵籠也予頷之謀諸司理邢君吿<lb/>
<pb n="KR4h0152_WYG_362-10b"/>
太守郭公選日而遊將至則徑險不可輿遂相攜步屧<lb/>
且攀且憇數折乃及洞中徑愈仄危横木缺垠上令善<lb/>
援者傴僂先進前後夾衛欹軀跼步震掉而入中可容<lb/>
千人項形盤旋左側碎石交接如砌非砌身健捷而能<lb/>
者可升至絶頂前臨險峽下視極深兩崖相合中纔一<lb/>
絲舟過若游龍穿窟左右環睇則竒峯秀嶺華巒詭石<lb/>
如鸞翔鳯舞星羅雲逗龜拆卦分蛇蟠獸寢狀類千百<lb/>
或獻深紅或露濃緑邇延逺映熒熒煌煌䡾䡾兀兀迭<lb/>
<pb n="KR4h0152_WYG_362-11a"/>
出互見無所隠避於是相顧諠笑深酌而忘日之入焉<lb/>
歸而流連於胷次者累日乃乗隙想像而記之<lb/>
　　重修墨妙亭記<hi>張維樞</hi>
墨妙亭者宋孫莘老守吳興日所構而東坡代為記者<lb/>
也東坡之記大要以莘老乘勞來之暇作為此亭日與<lb/>
賓客賦詩飲酒網羅前人賦咏數百篇并其刻畫尚存<lb/>
而僵斷於荒陂野草中者悉加搜集見莘老之能雍容<lb/>
自得也余以庚戌仲夏拜呉興符念是郡多名公褰帷<lb/>
<pb n="KR4h0152_WYG_362-11b"/>
之蹟亦欲鞭磨鈍頑思得一當適直指駐部案牘旁午<lb/>
冠蓋舟車之集如肩摩也求若孫莘老時自適於風流<lb/>
嘯咏投壺飲酒之樂而不可得且俗巧而囂矜華侈而<lb/>
喜起大獄牙駔鬬習豪長招權翼飛而漁下戸者鋒銳<lb/>
未易當也即山水清逺無恙而求若東坡所稱寡求不<lb/>
爭其民足於漁稻蒲蓮之利而益不可得予蓋朝夕撫<lb/>
心焉時訪朱大復先生於𤣥樓山中得所謂水火交和<lb/>
治民猶治生之訣而洒然若有醒也用是滌煩寧念將<lb/>
<pb n="KR4h0152_WYG_362-12a"/>
一二髖髀漸次批解而幸劃然未至傷手也辛亥夏初<lb/>
退息之便登眺澄碧樓上見此亭附樓偏數楹傾欹幾<lb/>
難搘撑余謂有樓無亭是失一巨臂也且前賢能觴咏<lb/>
以樂之羅集刻以光華之今聽其傾欹於榛藂茀草之<lb/>
間謂蘇孫諸公徃事何因悉索廪鍰鳩工重新易其朽<lb/>
敗煥以髙明横檻覆甍中厰外曠近一月而工吿竣用<lb/>
招康宋杜閻諸君合酌焉相與酣中而適情脫氛而解<lb/>
縛登樓放眼見弁峴諸峯蒼顔秀壁薄雲氣而帯暮景<lb/>
<pb n="KR4h0152_WYG_362-12b"/>
者巳近在枕席之上及情闌意極逍遥亭中又覺方丈<lb/>
之池可以鑑百年之松可以䕃雙石黯黮可以磨娑千<lb/>
畝青葱可以發響即不能如莘老之搜尋集刻羅列深<lb/>
簷而清韻芬芳子墨衆妙之致似去諸君與予懷袖不<lb/>
逺於是觴諸君盡醉而漫續為記以見吳興守之一派<lb/>
墨妙猶存也<lb/>
　　黄鶴樓遊記<hi>張維樞</hi>
從臬司署後有山屹峙名曰蛇山髙三十餘丈署中疊<lb/>
<pb n="KR4h0152_WYG_362-13a"/>
石兩層躡級而登堂廡爽曠可供觴讌由堂背振衣再<lb/>
陟見漢水如帶宫邸如雲烟火數萬家如星羅是為攬<lb/>
勝亭由亭左折道觀頗壯麗監司及諸僚佐藉祝釐焉<lb/>
每晨夕逺方香客乞靈擊鼓撞鐘喧若潮沸是為武當<lb/>
行宫由宫西行睥睨間則漢沔之雉堞鸚鵡之汀洲晴<lb/>
山龜山之羅供儼如列眉巳觀髙表巃嵸重簷翼舒可<lb/>
時雲物而驗灾祥省謡俗而稱明德是為黄鶴樓由樓<lb/>
下行數十武㕔榭枕江有崔左司白雲詩與唐宋元及<lb/>
<pb n="KR4h0152_WYG_362-13b"/>
我朝諸公之題咏碑記在再行數武空亭八面類清凉<lb/>
界循亭遞進百餘步居蛇山之巔廟祀純陽仙人麟甍<lb/>
碧瓦香烟不斷岸畔老棗數株枯槎古幹當是千餘年<lb/>
物相傳山上多棗不實一日結實大如瓜太守命小吏<lb/>
徃視小吏啖之仙去遂亭焉郭美命宗伯歌行有安得<lb/>
纍纍撲滿地飽食江城百萬家之句是為樓東之仙棗<lb/>
亭夫黄鶴由酤者顯載在稗官亭所為祀吕翁也乃覽<lb/>
圖經與唐閻伯理之記又云費禕登仙常駕黄鶴返憇<lb/>
<pb n="KR4h0152_WYG_362-14a"/>
此山何也城郭廢興浮雲去來龜拱蛇列水湧壑奔即<lb/>
樓凡幾更而始重修於劉汪兩公伯玉中丞之樓碑可<lb/>
攷也費耶吕耶棗耶鶴耶亭耶樓耶仙耶人耶崔之白<lb/>
雲耶太白之鳯凰臺耶從有無竅妙中都可渾然齊視<lb/>
乙夘秋仲余逐隊監試之役甫撤棘即陪劉左丞陶宇<lb/>
王右丞柱明馬學憲荆陽邀髙大叅啓塘為鶴樓遊是<lb/>
日天髙氣清凉風薄體俱有欲窮千里目更上一層樓<lb/>
之興相與開窻四望覺烟波淡澄虹霞㸃綴若繡若碧<lb/>
<pb n="KR4h0152_WYG_362-14b"/>
若紫若朱幽草晩花虧蔽石壁漁舟釣艇晩泊水涯而<lb/>
七澤三湘夏門大别諸勝似束於鄂漢間為兹樓所壓<lb/>
而扼其吭斯謂𤣥嶽之門戸斯謂帝鄉馬公把余髯言<lb/>
曰攬勝亭利内觀仙棗清凉二亭利外觀若乃内外無<lb/>
碍可披襟而當快哉之雄風也則斯樓為最王公又向<lb/>
劉髙二公指曰攬勝亭山頂父老相傳為偽漢疑塜徃<lb/>
其遺種尚有嚮空遥拜者予惟天下之平久矣當皇祖<lb/>
以六師下偽漢定楚宫闕地胙壯王出鎮寧一日而忘<lb/>
<pb n="KR4h0152_WYG_362-15a"/>
三戸且斯樓並晴川樓夾搆鄂沔豈無逺意夫固謂鄂<lb/>
重地非有崇岡外障所恃沔為輔耳今楚宫無恙鼎器<lb/>
幾欹漢水嚙城晴川就圯果昔日分王而外戌沔之意<lb/>
乎矧皇祖不沼疑塜而搜勦其種類此恩與祝網何異<lb/>
今日四民所得耕讀漁釣遊嘯斯樓而吾黨亦獲乘此<lb/>
清暇登髙臨水當雄風之逺來也非祖宗寛大之澤而<lb/>
休養涵煦之久且深寧及此劉公曰吾聞能出世者能<lb/>
經世前事將墜者後事之任先憂後樂固范希文岳陽<lb/>
<pb n="KR4h0152_WYG_362-15b"/>
樓語也吾黨交志焉其可遂書為遊黄鶴樓記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百六十二<lb/>
</p>
<p>
</p>
  </div>
</body>
</text>
</TEI>
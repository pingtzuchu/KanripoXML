<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百四十六</head>
    <p>
<pb n="KR4h0152_WYG_246-1a"/>
欽定四庫全書<lb/>
　明文海巻二百四十六　　　餘姚黄宗羲編<lb/>
　　序三十七<lb/>
　　　文集<lb/>
　　成仁遺稿序<hi>舒芬</hi>
予行篋有文山指南集二冊集杜句一册吟嘯集一冊<lb/>
又有叠山詩文集二冊歲久壊爛亦多磨滅病中敬補<lb/>
綴之以是集皆行乎患難臨大節而不可奪者乃復訂<lb/>
<pb n="KR4h0152_WYG_246-1b"/>
其訛脫而宋史本傳與夫祠記銘狀祭文輓詩則取而<lb/>
合附于後總題曰成仁遺稿付書林余氏刻之嗚呼仁<lb/>
之難成久矣孔子曰朝聞道夕死可矣自非果聞道者<lb/>
烏能殺身以成仁哉二先生之所成仁夫人能言之矣<lb/>
然有繫于救敗存亡興滅繼絶世或未之知也乙亥文<lb/>
山以勤王兵入衛即議建四鎮以却大敵執政者不從<lb/>
明年知臨安請徙封二王鎮閩廣以圗興復執政者又<lb/>
不從及元兵壓境始行其言則宋之亡而未絶者有二<lb/>
<pb n="KR4h0152_WYG_246-2a"/>
王也故雖國事既去猶足以延宋祀三載向使從其四<lb/>
鎮之議而舉國以聽命焉則所救敗存亡必有以大過<lb/>
孔明而嫓休臣靡者矣叠山得守信州大結民兵捍庇<lb/>
饒撫隱然一長城也比敵退執政者欲假軍費罪之何<lb/>
邪明年敵下安仁攻信州人遂不守則先生變姓名以<lb/>
去之宜矣雖其才略有非文山比者然十年之久猶拳<lb/>
拳以武王太公之興滅繼絶望仕元之故臣是其一念<lb/>
不能釋宋之仁豈有異于文山哉嗚呼使文山之忠信<lb/>
<pb n="KR4h0152_WYG_246-2b"/>
于前則宋之祚未必移也使叠山之志伸于後則宋之<lb/>
祀未必廢也然則二先生所得於道者不其有以勝天<lb/>
乎哉一死以成仁固不足為先生多雖然宋亡而文山<lb/>
幽于燕者三年元人感其忠誠將釋之留夢炎曰天祥<lb/>
出復號召江南豪傑置吾十人于何地夫天祥毁家以<lb/>
紓國難身九死而不顧若十人者安知其終不死邪叠<lb/>
山匿于建寧者十年元人亦屢詔釋江南有罪人矣留<lb/>
夢炎程文海力薦而執之至燕夫枋得一也前日共擯<lb/>
<pb n="KR4h0152_WYG_246-3a"/>
之于宋而今日交薦之于元何邪是亡宋者固宋之宰<lb/>
相也非元也殺二先生者亦宋之宰相也非元也不知<lb/>
宋之諸君亦何負于宰相也哉<lb/>
　　錢臨江集序<hi>彭輅</hi>
余髫髪辭劍負即知海上有東畬錢先生者則起家開<lb/>
先人也先生以閎學邃源傳其子永州守芹儀部郎<lb/>
萱暨從子給事中薇竝輝曄為時聞人而少子蘥蓘相<lb/>
繼舒翹吐頴載世美而起均所謂鳯毛也先生以戊辰<lb/>
<pb n="KR4h0152_WYG_246-3b"/>
進士宰旴𣅿當劇盜劉七擬驅衆度淮先生畫䇿效死<lb/>
守後為南曹郎事武宗上囬鑾之疏天下欽其剴直已<lb/>
而守臨江恵政貽蹟甚夥民到于今思之夫何以功能<lb/>
召嫉則思南之命下而懸車請老矣先生有意于風騷<lb/>
述作之業在郎署蔚然著稱晚而遵晦家園益鬯其藴<lb/>
於觚槧所著寖富積以成帙一日蘥手遺草見示語余<lb/>
曰蘥懼先君子之盛懿湮冺無傳子盍為我序而傳之<lb/>
余自解褐得交于永州君且誦法先生之所結撰甚深<lb/>
<pb n="KR4h0152_WYG_246-4a"/>
迺不謝而引其盲瞶云竊窺先生之文温潤而栗概類<lb/>
韓歐而體莊意讜中苞時用闡學權政依孝凖忠昌黎<lb/>
子所稱藹如者㡬是乎乃其詩舂容馴雅句毎天成彬<lb/>
彬乎入唐人閫奥而上窺魏晉之間矣然文之規裁粲<lb/>
粲披之易曉兹可無眇論第論其詩詩固虚虛𤣥𤣥物<lb/>
也意興託之乎言而風翩影閃言不能罄又音殊節異<lb/>
人自為家頃者詩學充衍瀰匝宇内逖陳鄙社競述唐<lb/>
與六代各燿已之長而訾其所不學堅白矛盾孰知烏<lb/>
<pb n="KR4h0152_WYG_246-4b"/>
之雌雄余恐知先生者之希也老子曰知我希則貴矣<lb/>
先生既以唐為歸宿大致得之少陵彼膚學淺目一泥<lb/>
百廢不知作者用心自有門庭杼軸不涉孟浪也矧詩<lb/>
之道浩浩淵哉譬之溟渤無窮羣而飲者纔取其涓勺<lb/>
惡得以同乎已者為是而異已者之遽非耶仰而遡之<lb/>
國風小雅古瑟之音莖露之味漢所遺也漢樂府鐃歌<lb/>
遒詞壯節古選不琢而文顯易而逺晉宋所乏也晉宋<lb/>
之澹冷齊梁所捐也齊梁之婉逸唐初所亡也麟德神<lb/>
<pb n="KR4h0152_WYG_246-5a"/>
龍風神之俊天寶大厯易以飛動而凡開元天寶意象<lb/>
之渾建中元和移以傾露而弱大厯建中思致之澈㑹<lb/>
昌咸通更以鍜削而靡大都後之視前技巧日益前之<lb/>
視後渾沌漸銷夀陵之步非復邯鄲故跡而醇疵髙下<lb/>
諸種亦各有之登壇之士安所置取舍其間鄙意則謂<lb/>
詩之原昉於喜之歌咢悲之呻號怨之愬憤思之寄愴<lb/>
故惟出諸性情而剖瀝肝腑使人聞之而渢渢融融感<lb/>
動者為真不爾即横厲髙騁為唐初為盛唐為六朝猶<lb/>
<pb n="KR4h0152_WYG_246-5b"/>
然無益也而况乎其不果肖也先生之詩多由性情之<lb/>
發志存之而後言言永之而比節其固近真也已夫以<lb/>
性情入景色則景色皆性情以蕤彩輔氣骨則氣骨皆<lb/>
蕤彩故修辭之矩難朴而易華賤巧而貴拙以愚所明<lb/>
叅先生當日之指何敢必之懸符要不至為郢人之譯<lb/>
燕書焉耳<lb/>
　　蘇門集序<hi>陳束</hi>
嘉靖甲午冬束在史館時蘇門髙子業由晉陽入朝京<lb/>
<pb n="KR4h0152_WYG_246-6a"/>
師㑹都庭下明年束罷史職出簽湖湘憲事又明年丁<lb/>
酉子業由晉陽轉湖湘為觀察使從㳺省署中累兩月<lb/>
而束去行湖北子業迺病十餘日死矣嗟哉悲夫子業<lb/>
葢嘗謂束曰余生平所嚮慕兩人後渠崔子謂余文不<lb/>
如詩崆峒李子謂余書不如詩詩乃不如文矣㝢内知<lb/>
交非子誰定吾言悲夫已矣子業旣死之三月束乃收<lb/>
其遺言而叙之文有知者弗論論其詩序曰夫詩以微<lb/>
言通諷諭其教温柔敦厚為主本不通于微不底于温<lb/>
<pb n="KR4h0152_WYG_246-6b"/>
厚不可以言詩由三百篇迄于唐其指一也國朝以經<lb/>
義設科生詩道闕焉洪武初沿襲頗多纎詞時則髙<lb/>
楊為之冠成化以來海内龢豫縉紳之聲喜為流易時<lb/>
則李謝為之宗及乎𢎞治文教大起學士輩出力振古<lb/>
風盡削凡調一變而為杜時則有李何為之倡嘉靖改<lb/>
元後生英秀稍稍厭棄更為初唐之體家相凌競斌斌<lb/>
盛矣夫意製各殊好賞互異亦其勢也然而作非神解<lb/>
傳同耳食得失之致亦畧可言何則子美有振古之才<lb/>
<pb n="KR4h0152_WYG_246-7a"/>
故雜陳漢晉之詞而出入正變初唐襲隋梁之後是以<lb/>
風神初振而縟靡未刋今無其才而習其變則其聲麄<lb/>
厲而畔規不得其神而舉其詞則其聲闡緩而無當彼<lb/>
我異觀豈不更相笑也蘇門髙先生子業夙禀降嵩之<lb/>
精早契藏山之旨性鄰其庻學匪待興束髪就傅受知<lb/>
北郡李先生弱冠登朝亳州薛考功一見歎服五言示<lb/>
志遂忘形焉挹其𢎞麗之益異乎求聞通觧之妙曽無<lb/>
先覺矣既雅見推重益自貴珍謝絶品流因心師古涉<lb/>
<pb n="KR4h0152_WYG_246-7b"/>
周秦之委源酌二京之精秘㑹晉餘潤契唐本宗毎有<lb/>
屬綴佇興而就寧復罷閣不為淺易之談故其篇什往<lb/>
往直舉胷情刮抉浮華存之隱㝠獨妙閒曠合于風騷<lb/>
有應物之冲澹兼曲江之沉雅體孟王之清適具岑髙<lb/>
之悲壯詞質而腴興近而逺洋洋乎斯可謂之詩也其<lb/>
言滿萬其年三十有八悲夫先生雅性亢潔不喜凡庸<lb/>
雖跡在周行而情懽在野故其在讀書園諸作特超𤣥<lb/>
乗雖屢仕通顯非其素衷是以即事賦懐毎有憂生之<lb/>
<pb n="KR4h0152_WYG_246-8a"/>
歎夫志士惜日達生玩世古今人情諒同斯揆矣詩凡三<lb/>
百一十首文五十一首共為八巻成一家之言刻之山<lb/>
堂傳諸其人<lb/>
　　重刻寓沅稿序<hi>蔡汝楠</hi>
間嘗詫空同李公自叙與漢中張光世同榜事先是翰<lb/>
林西涯李公遺提學石淙楊公書曰今榜張濳冠乎楊<lb/>
答曰微夢陽光世濳豈在後哉三公果聨名魁秦省當<lb/>
時鑒材精諗若是主司竟得其人不其賢乎及汝楠備<lb/>
<pb n="KR4h0152_WYG_246-8b"/>
官楚郡得接提學三石喬公語及楚材公曰以詩冠楚<lb/>
省者必崇陽胡子也嘉靖己酉汝楠以鄉試職事充掌<lb/>
巻官因知内簾閱詩初擬第一後不果用又三年先御<lb/>
史今總督侍郎梅林胡公監臨楚試汝楠仍掌巻簾内<lb/>
外閱頗有次公謂汝楠曰薦士得如三石所舉始不負<lb/>
兹役因授内外所上詩巻俾翻閱之汝楠以第一巻進<lb/>
賀監臨公曰兹非其人哉公色喜且曰焉知非謾寧能<lb/>
于數千人中决一士為所素望後拆得之公益自慶不<lb/>
<pb n="KR4h0152_WYG_246-9a"/>
巳汝楠謂三石公先期梅林公臨事知我二溪胡公得<lb/>
非與空同所叙後先相符哉夫二溪爛然之文昭燿三<lb/>
楚按楚名公一時得之不啻味甘露而賞卿雲者汝楠<lb/>
得窺其微葢由其神理然爾業文之士靡不以時好相<lb/>
狥見售為師比對起伏窮年綴襲㡬于海内同風而東<lb/>
南為甚作者既異眞材鑒者焉知得人第如宋學士所<lb/>
云精魄淪亡氣局荒靡澌焉弱卉汛乎緒風吁其敝已<lb/>
而猶或許為必售之文何哉二溪崛起楚中因其為文<lb/>
<pb n="KR4h0152_WYG_246-9b"/>
想見所韞殆力排陳言㑹其命脉師諸經以濬其根源<lb/>
裁史子以揚其波流浸培既久暢于所發神理先别而<lb/>
詞氣隨之者荆衡之間秀西南之眞材也其遇名公庸<lb/>
有弗知乎抑又聞之荆楚之域名璧所鍾善辨璧者不<lb/>
于其形惟其色澤液滋津津焉徵其神藴然後裁為圭<lb/>
璋薦于明神鏤刻之巧模擬之似何重于璧也今文之<lb/>
善為比對起伏者玉之形也其用之彌章光輝莫遏者<lb/>
玉之神也以神之所為遇善用其神者鑒之斯謂神遇<lb/>
<pb n="KR4h0152_WYG_246-10a"/>
不然取士充額而兩不相值焉烏足以語奇覯而嫓盛<lb/>
傳也二溪薦魁又明年總督侍郎貞所馮公檄聘至沅<lb/>
辰沅間人爭誦其文欲令人挾一編刻其文沅中丙辰<lb/>
舉進士知我德清除音方至而汝楠即述故事以諷庠<lb/>
生及來未㡬諸庠士以墪中弟子為介告予曰二溪公<lb/>
文行之沅中何獨不使吾清溪同沅流乎將屬梓人盍<lb/>
叙之汝楠應之曰即非此舉雅欲叙楚事附之空同況<lb/>
公此來實為異數諸君既愛其文當為并道其文之所<lb/>
<pb n="KR4h0152_WYG_246-10b"/>
由願取則于眞材勿售碔砆而崇刻畫是大有禆于吾<lb/>
庠也<lb/>
　　讀劉靜修文集<hi>浚谷</hi>
經曰國有道其言足以興興者興起于位也以行道也<lb/>
國無道其黙足以容容其身也非持祿茍容也楊雄美<lb/>
新文劉因渡江賦不可謂之黙楊時許衡吳澄之貴顯<lb/>
不可謂之容孔子進以禮退以義于公山佛肸之召其<lb/>
欲往者救時之仁也其所以存心也既而卒不往者律<lb/>
<pb n="KR4h0152_WYG_246-11a"/>
已之嚴也其所衛道者也聖人度其仁之勢終莫可以<lb/>
致天下而其律已之嚴猶足以垂範于天下來世使天<lb/>
下後世之人仁雖不獲以濟時而義猶足以周身亦不<lb/>
害其為仁也是數子者不先嚴于律已而茍狥于濟時<lb/>
又以其既行不售之學而擬諸聖人欲往不往之心此<lb/>
其所以䧟于不韙而不自知也與夫是數子者所謂學<lb/>
為聖人之道而荖焉者也世徒見其學聖人之道遂從<lb/>
而學之而不知其荖則其于聖人之道又益逺矣姦人<lb/>
<pb n="KR4h0152_WYG_246-11b"/>
知其有隙之可乗也遂以富貴利逹之實附之乎急于<lb/>
濟時之虛名以欺乎世而濟其私是乃治亂安危之所<lb/>
係非一人之進退是非而已也故辨之不可以不早<lb/>
　　五先生文粹序<hi>趙時春</hi>
世之稱述傳記子史之家至博矣未有不以名號其書<lb/>
者不以名號其書而直稱之曰先生者惟濓溪周子洛<lb/>
程伯仲子秦張子閩朱子為然世以其學同歸于聖人<lb/>
後之學聖人者必由之而後入故竝稱之曰五先生先<lb/>
<pb n="KR4h0152_WYG_246-12a"/>
生云者弟子尊師之稱也五先生亡矣天下之願為弟<lb/>
子者將無以致其力故必求之五先生之文文非所以<lb/>
學五先生也以為學五先生而未得故姑求五先生之<lb/>
文爾五先生之文其于世者博則世之不能為五先生<lb/>
而徒為五先生之文者必大亂眞矣故五先生之文未<lb/>
有不粹者也而曰文粹者以别其亂眞者耳夫聖人之<lb/>
道天道也學者未能合天道故求諸聖人未能得其所<lb/>
以為五先生故求之五先生之文夫自五先生之文以<lb/>
<pb n="KR4h0152_WYG_246-12b"/>
至天道安在其千萬而存一二哉求千萬于一二而又<lb/>
亂眞者焉則其亡所得可知矣故始于學道終于無所<lb/>
得世乃譏之曰儒者博而寡要陋哉斯言惡知所以為<lb/>
儒哉孔子曰吾道一以貫之博學于文約之于禮孟子<lb/>
曰博學而詳說之將以反說約也故求五先生之道于<lb/>
其文者得其粹然者乃為約矣茍得其粹然者以為約<lb/>
則雖在斯文猶為衍也嗚呼欲求五先生之道者得斯<lb/>
義而推之庶㡬其不為世俗之陋儒矣<lb/>
<pb n="KR4h0152_WYG_246-13a"/>
　　康太史集序<hi>趙時春</hi>
武功康太史聲名滿宇宙間竟為人所排擠其猷為無<lb/>
由自見世特傳其詩文爾其人本豪邁不覊雄文鉅作<lb/>
世稱所長云至于詩篇爾雅本質去雕世多未及異乎<lb/>
吾所聞矣嗚呼知其人誠未易也知其言亦豈易哉公<lb/>
以嘉靖庚子殘歲卒適時春免編修校書官辛丑二月<lb/>
初行抵武功以文哭之曰公之生也將以發關河閟秘<lb/>
之清輝其逝也于以還太華終南之元氣彼世之紛擾<lb/>
<pb n="KR4h0152_WYG_246-13b"/>
者曽何足為深計嗚呼文何足以知公而公之文亦豈<lb/>
易知哉三復公之集與哭公之文而又重悲之初公憤<lb/>
世不已知滋欲自放不為章句著作以求知于世然世<lb/>
之乞公文以求顯者益衆與人畢輒棄去故存者頗少<lb/>
賴太微張子盡裒諸交友乃克成集都御史東涯翁子<lb/>
始畀西安守六泉吳子鋟諸木夫世不能致公于顯位<lb/>
反欲因公之文以求顯其身已不試乃更取其所棄之<lb/>
空言而尊崇之人情賢不肖固相逺而士之遇不遇固<lb/>
<pb n="KR4h0152_WYG_246-14a"/>
自有命也乙巳冬呉子以刻本貽余讀其中則先子之<lb/>
墓誌固已放失余既托吳子以附諸集因序以歸之使<lb/>
例求公之遺文世固有能藏公之文者而或不及乎梓<lb/>
或及乎梓矣而或非公立言之旨然則托空言以自見<lb/>
業有所難而因人之言以求顯者要亦不足恃也君子<lb/>
恃其自立者何如耳公之不修飾以求名而名自隨不<lb/>
為文以傳世而世自傳者其意或在于是歟嗚呼公其<lb/>
人傑也哉<lb/>
<pb n="KR4h0152_WYG_246-14b"/>
　　胡永之集序<hi>趙時春</hi>
䝉谿丈人釋典謁之班遁于五陵之墟將謝紳纓以畎<lb/>
以漁力休而歌歌而成章歴閱滋久裒輯成集以示顓<lb/>
䝉野人野人駭而問焉曰此豈終南沃野倜儻淑瓌之<lb/>
英長河鉅關蓄秘潏曠之氣假之于子子無所庸庸為<lb/>
歌章以暢其聲而有是與曰然曰子何不賡明良矢巻<lb/>
阿陳車攻賦柏梁等比于雲咸章韶之音以鴻皇猷而<lb/>
宣大雅乎曰唯唯否否曰夫華祝楚狂擊壤擊磬其情<lb/>
<pb n="KR4h0152_WYG_246-15a"/>
之歡悲相懸而其音寥然希也子曷以兼而有之而復<lb/>
若是之宻且富與將運數之升降難窮物理之長短弗<lb/>
齊子亦莫知其所以然而然與野人昔者追欽丈人之<lb/>
風仰探逹者之閾矣夫雷砰電激雲霧暝迷而戞然不<lb/>
已者司晨之節也大風鍧于萬仞而斥鷃讙呼于蒿下<lb/>
偃之不畏揠搖之不可奪已霜霰坌集萬植摧落羣動<lb/>
歸藏蛟龍蟄于重淵而蟋蟀為牀下之鳴以夜繼晝弗<lb/>
休也王公閣幃薫灼擲扑弗避也雖或尼之必或續之<lb/>
<pb n="KR4h0152_WYG_246-15b"/>
雖能却之必固生之是非莫知其所以然而然與夫莫<lb/>
知其所以然而然者雖天亦莫為之所也而況于人能<lb/>
為之乎洪鍾璈絃金聲玉振孤竹之管宇文之鐸劍閣<lb/>
之鈴山陽之笛師涓之清角䝉古之襄陽礟雖妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>殊<lb/>
途其響調震越絶世驚人至矣而今安在哉將人成之<lb/>
人廢之有不足恃者與若然則不因人而成不因人而<lb/>
廢者此其道或可久而吾與子之所共保者其有在于<lb/>
是與丈人輾然而作曰有是哉遂書之為䝉谿集序<lb/>
<pb n="KR4h0152_WYG_246-16a"/>
　　玉芝樓稿序<hi>陳堯</hi>
唐以詩選士世謂之唐詩士大夫以為詩不唐不工也<lb/>
相與鎔章繢句證體諧音畢其志力以庶㡬乎作者之<lb/>
林迺後世寂寥無唐詩即有之亦僅僅數人焉何其難<lb/>
也今天下罷詞賦之科以經術選士然今之經術非若<lb/>
載籍所紀詩書六藝百家之文也里師之緒言莊生所<lb/>
謂駢拇而枝贅者耳士有誦習其說形之楮墨之間一<lb/>
當有司即取髙第而去何其易也夫唐人之詩沿流漢<lb/>
<pb n="KR4h0152_WYG_246-16b"/>
魏上薄風騷非髙材絶識之士不闖其籓籬故能者益<lb/>
少今人之文特鄙猥耳又不足以傳世故髙材絶識之<lb/>
士不欲為之以晞世而遇合吾鄉于野曹君雅操清修<lb/>
蔚有士望自為諸生時工古文辭不欲為今人之辭以<lb/>
就有司幅尺往往失解而陸沉于明時獨喜為詩詩學<lb/>
唐其清才藻思絶類唐人雜之唐人諸大家中無能上<lb/>
下之者第今時選士以文不以詩今之選士以文君既<lb/>
以文不合故不售矣今之選士不以詩君之詩迺人人<lb/>
<pb n="KR4h0152_WYG_246-17a"/>
稱之無讓于唐人余常抱君詩而欷歔流涕焉惜其不<lb/>
生于唐也假使君生開元長慶之間當與沈王杜元白<lb/>
之徒供奉人主豈不能摛毫玉堂奏牘金馬而身饗其<lb/>
榮名乎即使君之文少就幅尺以晞合于有司又豈不<lb/>
能如今人取髙第躡足青雲之上乎然君皆不值焉此<lb/>
昔人所以絶琴韜劍而慨知遇之難也頃議者欲更選<lb/>
士法稍益之辭賦以收博雅之才如行其言君當褎然<lb/>
首舉無難也已君有詩若干篇題曰玉芝樓稿葢君有<lb/>
<pb n="KR4h0152_WYG_246-17b"/>
樓在城中可以升髙而眺逺余嘗從賓客逰焉竹牀棐<lb/>
几圗書滿架飄然有塵外之思君詩多得于此遂以名<lb/>
稿余為作序傳之其人<lb/>
　　西塘王先生春煦軒集序<hi>周宏禴</hi>
世人有志見欲樹立者輒薄文章曰是技雕蟲耳惡能<lb/>
於時為重輕而文章家則沾沾喜傲翹翹標指日卒此<lb/>
為大業彼揚子雲云雕蟲之技壯夫弗為壯夫弗為而<lb/>
聖賢而豪傑可知子雲豈不稱文章家而何自貶損也<lb/>
<pb n="KR4h0152_WYG_246-18a"/>
抑太𤣥諸書非雕蟲耶此其故吾得而縷數之矣葢文<lb/>
章之道與心通也與行俱也心通而言謂之妙解行俱<lb/>
而言謂之實際上索典謨風雅與夫伊訓魯論以及思<lb/>
孟之徒類有創作何不通之心俱之行乎第解有深淺<lb/>
際有逺近要之解不可謂之不妙際不可謂之不實子<lb/>
雲之書縱未能窺究深微敷陳平易管之所見豈無一<lb/>
斑斑無全豹而要亦見之見之則語眞語眞則言立言<lb/>
立則不朽嗣是玉通之著述杜甫之篇叶類能歆多衆<lb/>
<pb n="KR4h0152_WYG_246-18b"/>
而垂永世者亦以于心自有所通于行自有所俱耳馬<lb/>
遷之雄未解其領要太白之敏未際其眞誠惟以健筆<lb/>
綜核于存亡興衰之㑹仙材縱横于烟霞雪月之間故<lb/>
讀馬遷之史記則道往昔于聞覩誦太白之諸詩則生<lb/>
風雲于几席而後之論文者止馬遷論詩者止太白不<lb/>
復知有典謨風雅矣是文章之一變也顧馬遷太白之<lb/>
文章豈茍作哉融以神運以意貫以事繪以章定以格<lb/>
承以調響以聲錯以句潤以字而其神也意也事也章<lb/>
<pb n="KR4h0152_WYG_246-19a"/>
也格也聲也調也字也句也文復與詩異葢酌所不得<lb/>
已而各出之以當如和五味焉然馬遷曉其文而于詩<lb/>
有不徹太白曉于詩而于文有弗工技之制也亦見名<lb/>
家之難也唐昌黎氏起而兼之自謂直接羲皇周孔而<lb/>
實只能繼馬遷太白耳能繼馬遷太白而且兼之亦異<lb/>
矣顧昌黎間能洩全秘逹時宜庶㡬所謂心通行俱者<lb/>
則昌黎氏未可少也宋元來名詩文者吾惑甚焉掠馬<lb/>
遷及諸漢人所為文而補砌組織羅太白及諸唐人所<lb/>
<pb n="KR4h0152_WYG_246-19b"/>
為詩而裁割綴縫驟目之則字句漢也唐也聲調漢也<lb/>
唐也彼自謂馬遷太白人亦從而馬遷太白之彼其字<lb/>
句其聲調眞漢眞唐矣眞太白馬遷矣何也固漢唐人<lb/>
所已語者也其糠粕也萃薈其字之奇頴句之險異者<lb/>
而為字句摹擬其調之飛揚聲之儆動者而為聲調固<lb/>
字句則信無弗類聲調得千百之一二耳所謂格以條<lb/>
章章以授事事以逹意意以出神吾誠不知若何或者<lb/>
得億萬之一二則已傲視唐昌黎而下之矣謂昌黎無<lb/>
<pb n="KR4h0152_WYG_246-20a"/>
足與語是豈知昌黎亦心通行俱者擬上古作者實弗<lb/>
逮何至讓馬遷太白第各有所入不相盜襲耳人惟心<lb/>
所不通行所不俱更面貌而語固弗逹此嘉隆間大士<lb/>
羣起畢力求所未至一時稱盛甚少司徒王先生時之<lb/>
宗盟也然先生不嘵嘵然向人人談詩文如所謂沾沾<lb/>
翹翹者且先為柱下史日有建白非只空談耳已而先<lb/>
生固不輕以示人也久之盈盈成帙矣帙多更逸亡而<lb/>
門生故吏懼焉裒而緝之得所不逸亡者文凡若干篇<lb/>
<pb n="KR4h0152_WYG_246-20b"/>
詩凡若干篇奏疏又若干篇總而托之木禴兹郎版曹<lb/>
得給事先生獲所新梓而讀之讀未竟慨然歎曰嗟嗟<lb/>
胡云古今人不相及也文以和平通正根極理要㸃據<lb/>
事情也為上詩以沖融涵蓄發舒性靈聯絡景物也為<lb/>
最奏疏則異是言弗直則弗動言弗省則弗覽言弗大<lb/>
則弗當言弗犯難則弗費先生之文和平通正矣根極<lb/>
理要而㸃據事情矣先生之詩沖融涵蓄發舒性靈而<lb/>
聯絡景物矣先生之奏議言直言省言大言犯難矣于<lb/>
<pb n="KR4h0152_WYG_246-21a"/>
先生見古人所為文章者顧先生之文非不漢先生之<lb/>
詩非不唐蓋本吾之神運吾之意貫吾之事意之所指<lb/>
事之所值而格定焉格定而章就規章就規而調協度<lb/>
調協度而聲諧律聲諧律而句足聲句足聲而字成句<lb/>
則字句吾所自為字句聲調吾所自為聲調章與格吾<lb/>
所自為章與格無論唐漢即上而典謨而風雅亦只如是<lb/>
何也古今人之神同也其意同也事或異耳事異而意<lb/>
縁事異意異而神由意異神意完而事所欲言則而格<lb/>
<pb n="KR4h0152_WYG_246-21b"/>
而章而調而聲而句而字如化工造物千態萬狀如大<lb/>
海潤物隨取隨足奈何强字句入所不類之聲調而又<lb/>
强聲調章格以就所不類之事哉先生澹飬性體虚育<lb/>
英靈而心通于道故心通而語所自解介絶流俗和容<lb/>
物我而行俱于道故行俱而語所自際先生于詩文也<lb/>
以無意得之矣逼昌黎而躋揚雄氏矣雖然無稽之語<lb/>
何貴于金玉無用之言何俾于饑寒甚哉立言之難也<lb/>
禴讀逐客則悲世之淟涊讀法吏則悲世之深求讀心<lb/>
<pb n="KR4h0152_WYG_246-22a"/>
誓則悲世之趨改讀一政疏則悲世之紛更讀肅政新<lb/>
疏則悲世之容隱讀邊事疏則悲世之茍安讀肅戎政<lb/>
疏則悲世之避寵讀幽居詩則悲世之自擾讀長至等<lb/>
詩則悲世之急名至發諭療鶴長信諸作先生其有憂<lb/>
乎其有思乎嗟嗟當事者重切用者珍巻中數萬語何<lb/>
不如金玉何不俾饑寒者禴則欲廣心誓而號之衆緝<lb/>
肅戎政疏而更轉聞于朝兹葢時所尤重而用所尤珍<lb/>
也固知僅可與先生言耳先生多自得敭歴中外樹䇿<lb/>
<pb n="KR4h0152_WYG_246-22b"/>
勲猷文章實不盡先生而予言又惡能盡先生之文章<lb/>
　　𤣥晏齋選稿序<hi>姚世華</hi>
文各適其適任乎天倪以各至其至㳺于燦然之途而<lb/>
已覆視曩古簡複相望華質相調相為用而不相欣厭<lb/>
葢子休洸洋自恣之數十萬言豈能如伯陽之五千文<lb/>
而子長之博奥宏肆必不低眉于孟堅之整率下而稱<lb/>
詩而七子二陸諸謝之沈麗何渠勝王栁之閒淡韋蘇<lb/>
州孟襄陽抵掌五栁第令櫛比而與王右丞李供奉程<lb/>
<pb n="KR4h0152_WYG_246-23a"/>
試侔工又未知誰屬亞旅也故夫之簡淡而簡淡而謂奇<lb/>
豔非者履康衢而忘嶙峋嶭嶪之觀者也之奇艷而奇<lb/>
豔而謂簡淡非者襲狐白而忘布縷襏襫之用者也最<lb/>
下而今義則成𢎞為盛先此太樸後此太彫于時華實<lb/>
等耳而吾獨有羡乎今日能文家之盛非必逺謝成𢎞<lb/>
何故彼其意不窮幽𣺌勿令淡楮間一涉前輩臆愧怩<lb/>
弗敢染也語不極鏗訇勿令災頴偶一沾曩人吻囁嚅<lb/>
弗敢吐也比于成𢎞有其型而増以沈奥損其質而潤<lb/>
<pb n="KR4h0152_WYG_246-23b"/>
以陸離可謂綦成固難索解亦不易而僕所覩記里中<lb/>
諸君子與一時㝢内推轂諸賢逹皆有焉噓之而來吸<lb/>
之而往簡必赴藻華不離眞鉶發于象先而神逰乎思<lb/>
表以僕耳食即未易窺其所適所至緣而語于各適各<lb/>
至以㳺燦然之途㡬是乎僕與卜戩父同役自念何能<lb/>
為腹笥聊用公諸同好嗟乎更千年餘而七子陸謝五<lb/>
栁韋孟右丞供奉諸集更二千年餘而子長孟堅之史<lb/>
更三千年餘而伯陽之經子休之文至今人艷談之也<lb/>
<pb n="KR4h0152_WYG_246-24a"/>
此固各適其適各至其至夫寧以短長較也若乃文成<lb/>
而修横金纍綬之業自昔伯陽諸人業已不能㡬得之<lb/>
𤣥宴吾何論矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_246-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百十四</head>
    <p>
<pb n="KR4h0152_WYG_314-1a"/>
欽定四庫全書<lb/>
　明文海巻三百十四　　　　餘姚黄宗羲編<lb/>
　　序一百五<lb/>
　　　圖畫<lb/>
　　題米氏山水圖後<hi>方孝孺</hi>
自古極盛之世天下之間和同無間粹美秀傑之氣充<lb/>
盈洋溢是以賢才之生多駢發遞見父子兄弟俱以所<lb/>
長稱於時者衆矣而宋東都為尤甚相業功烈則吕氏<lb/>
<pb n="KR4h0152_WYG_314-1b"/>
范氏道徳之純則程氏文章則蘇氏曾氏王氏孔氏劉<lb/>
氏其他至不可勝數而米氏父子各以畫名家亦皆擅<lb/>
一時之妙豈人力所及哉天欲固人之國家必生才以<lb/>
植本使之扶而立之輔而翼之或從而藻繪潤飾之不<lb/>
如此不足以見盛大之美也元暉此圖乃避地新昌時<lb/>
作山川林麓吐吞闔闢有排斡元氣之勢實可與古作<lb/>
抗衡不特追配先人而己當人物凋謝之餘洞視今昔<lb/>
慨歎久之<lb/>
<pb n="KR4h0152_WYG_314-2a"/>
　　暮雲春樹圖<hi>王褒</hi>
友居五倫之一人生而五倫具焉雖賢愚貴賤之不齊<lb/>
皆莫得而廢也方其相聚而遊相違而思其思與遊也<lb/>
皆形於言而後巳夫言者固為不少特無文以將之則<lb/>
出諸口而隨滅惟托於文者則垂諸後而不朽噫唐興<lb/>
三百餘年富貴權利之相友者不可勝數皆湮滅而無<lb/>
聞獨杜少陵李太白之為友片言細行傳誦至今孰謂<lb/>
文之不可恃也哉予嘗讀書及唐文集知太白齒長於<lb/>
<pb n="KR4h0152_WYG_314-2b"/>
少陵故李之於杜也若沙丘城之寄堯祠亭之宴飯顆<lb/>
山之逢其辭皆若畧於少陵焉而杜之於李也則推重<lb/>
其詩若隂鏗若庾信若鮑照則傾慕其人乃贈之懐之<lb/>
夢之不一而足觀夫少陵﨑嶇戎馬之場艱難川陜之<lb/>
地白髪捨遺自許稷契君子予之太白雖天才卓犖應<lb/>
奉翰林遭時弗偶以酒自放君子或少焉以太白之視<lb/>
少陵稷契輩人宜若瞠乎其後矣少陵推重傾慕若此<lb/>
夫然後知少陵之交友可謂能久能敬者歟予與有謙<lb/>
<pb n="KR4h0152_WYG_314-3a"/>
甫弱冠相善義雖友朋恩猶弟昆自予遊京師入成均<lb/>
教授湖湘之間往返歸省復相遇於京師垂二十年其<lb/>
視有謙之為人得甘脆以事其親愉愉然而歡至如往<lb/>
來以處其友偲偲然而樂自始及今猶一日也前年春<lb/>
有謙以才諝舉於朝其友馬自牧取少陵之詩繪為暮<lb/>
雲春樹之圖以贈有謙且徵予言不休噫醉眠共被攜<lb/>
手同行相失萬里茫茫爾思則吾二人之情趣當不减<lb/>
於少陵太白也寂寞書齋遊子不至吾知其彼此皆然<lb/>
<pb n="KR4h0152_WYG_314-3b"/>
匡山之歸鹿門之期吾誓相從於他日耳有謙能書而<lb/>
文者也能久而敬者也顧徵予言是以蠅而附驥也予<lb/>
知子之不我忘惟子之不我信則江東之雲渭北之樹<lb/>
在彼焉有謙張其姓長予一歲云<lb/>
　　娥江送别圖序<hi>謝肅</hi>
溧陽達公貫道丞越之上虞秩既滿將朝京師邑人士<lb/>
相與送之娥江之滸公欲登舟輙挽止之咸咨嗟感歎<lb/>
不忍為别於是公起指江以語於衆曰昔吾絶江而東<lb/>
<pb n="KR4h0152_WYG_314-4a"/>
懼弗能佐理以忝朝廷寵命賴是父兄能教子弟能率<lb/>
三年無一事累我我得西渡江趣道千里以覲於天子<lb/>
何幸之深毋為不忍余别也衆闔辭以復於公曰自本<lb/>
朝有天下以來官於吾邑者不猛以厲民則寛以怠事<lb/>
不激以為廉則察以為智是皆不知從政往往不免故<lb/>
未有一人得赴中書以考厥績者考績中書當自公始<lb/>
公無彼數者之失有古遺愛之風哉吾等是以於公之<lb/>
别不忍也乃再拜别公公登舟送者佇立水濱舟既行<lb/>
<pb n="KR4h0152_WYG_314-4b"/>
猶注目不少瞬而公亦憑柁樓顧望踟蹰於時天霽潮<lb/>
平四山如洗木葉飛摵摵涼颷舉之與翔鳥泳魚相下<lb/>
上於中流使人别情紛擾益不能自忍也好事繪焉題<lb/>
曰娥江送别圖將以寄公屬序於余余謂送公之别不<lb/>
於他所而於娥江也何故蓋娥者曹氏女也其父盱善<lb/>
水以迎伍君為濤所溺娥也死援出父屍事載漢史後<lb/>
世慕之故以名其江然伍君之忠曹女之孝臣子大節<lb/>
也公嘗以教邑人士今公之去邑人士必臨江以送者<lb/>
<pb n="KR4h0152_WYG_314-5a"/>
非徒不忘公教亦以願公克全大節也若乃區區不忍<lb/>
為别烏足重為公道哉姑併書於圖末而能言者又繫<lb/>
以詩庶乎公之有以觀省也<lb/>
　　杏園雅集圖後序<hi>楊榮</hi>
正統二年丁已春三月朔適休暇之晨館閣諸公過予<lb/>
因延於所居之杏園永嘉謝君庭循旅寓伊邇亦適來<lb/>
㑹時春景澄明惠風和暢花卉競秀芳香襲人觴酌序<lb/>
行琴咏間作羣情蕭散衎然以樂謝君精繪事遂用著<lb/>
<pb n="KR4h0152_WYG_314-5b"/>
色寫同㑹諸公及當時景物倚石屏而坐者三人其左<lb/>
少傅廬陵楊公其右為榮左之次少詹事泰和王公傍<lb/>
杏花而坐者三人其中大宗伯南郡楊公左少詹事臨<lb/>
川王公右侍讀學士文江錢公徐行後至者四人前左<lb/>
庶子吉水周公次侍讀學士安成李公又次侍講學士<lb/>
泰和陳公最後至者謝君其官錦衣衞千戸而十人者<lb/>
皆衣冠偉然華髪交映又有執事及傍侍童子九人治<lb/>
飲饌傔從五人而景物趣韻曲臻於妙廬陵公喜題曰<lb/>
<pb n="KR4h0152_WYG_314-6a"/>
杏園雅集既序其端復與諸公賦詠成什乃屬予識其<lb/>
後仰惟國家列聖相承圖惟治化以貽永久吾輩忝與<lb/>
侍從涵濡深恩蓋有年矣今聖天子嗣位海内宴安民<lb/>
物康阜而近職朔望休沐聿循舊章予數人者得遂其<lb/>
所適是皆皇上之賜圖其事以紀太平之盛蓋亦宜也<lb/>
昔唐之香山九老宋之洛社十二耆英俱以年徳髙邁<lb/>
致政閒居得優游詩酒之樂後世圖之以為美談彼固<lb/>
成於退休之餘此則出於任職之暇其適同而其迹異<lb/>
<pb n="KR4h0152_WYG_314-6b"/>
也然考其實爵位履歴非同出一時聨事一司今予輩<lb/>
年望雖未敢擬昔人而膺密勿之寄同官禁署意氣相<lb/>
孚追視昔人殆不讓矣後人安知不又有羡於今日者<lb/>
哉雖然感上恩而圖報稱因宴樂而戒怠荒予雖老尚<lb/>
願從諸公之後而加勉焉<lb/>
　　王孟端山水畫跋<hi>張寧</hi>
九龍山人王友石所畫山水一巻横廣四丈崇僅及尺<lb/>
畫法假逺以見近務小以形大髙深上下得乘除之妙<lb/>
<pb n="KR4h0152_WYG_314-7a"/>
非特能平逺而己山川林木疎密合宜勢斷脉續人物<lb/>
幽眇幾不可眎生氣自完雖生紙淡墨皴染淹爛非世<lb/>
工所能到凡山之峯巒嶠岫岡阜林麓巔陘磝礐嶂嶺<lb/>
壑谷巖洞砠埒銳而衍欹而峭瞰而懸躍而駐降而陟<lb/>
髙卑隠顯迴環曲折坦險竒厲厜㕒而不見其始屈突<lb/>
而不知其中盤旋而不測其際觀者動心駭目睇注不<lb/>
暇而不能究極其所止足以盡山之形氣是不亦神逸<lb/>
矣夫林居田舍山樓野閣屋相望於上下遊者漁者行<lb/>
<pb n="KR4h0152_WYG_314-7b"/>
者居者步者騎者偶相語聚相語者人相接於水陸獨<lb/>
不一作佛塔僧人其間古人謂圖畫有關風教其信然<lb/>
耶松江黄翰署卷首為江山萬里圖翰未必深知畫也<lb/>
畫家以應物隨類為六法之一若稱萬里封鎮屢更則<lb/>
川原里道舟車宅舍人物事為皆當隨地以變風雲晴<lb/>
晦難以意定而一瀉千里水豈無平衍衝激曲折之殊<lb/>
友石平生逺涉江湖浮黄河踰太行出雁門歴覽晉代<lb/>
之區胸中丘壑許大豈不解事如此顧其所畫妍滋閒<lb/>
<pb n="KR4h0152_WYG_314-8a"/>
曠水木清華陂塘廬舍映帶左右山登水次物類相侔<lb/>
其天機呈露當是吳中一筆景耳安在其為萬里圖也<lb/>
鄉友陳君廷用家藏圖畫甚多謂此巻為上品宜寳重<lb/>
之遇鑒賞者時一出焉慎勿令俗士妄以浮言易此竒<lb/>
物也<lb/>
　　觀潮圖跋<hi>張寧</hi>
四海惟浙江潮最險雖勇悍強厲如秦始皇帝猶畏從<lb/>
狹中渡宋自慶厯以來杭海屢溢嘉定中潮衝鹽官平<lb/>
<pb n="KR4h0152_WYG_314-8b"/>
野二十餘里外論皆以畿甸切近為憂當時每遇潮盛<lb/>
之候傾宫出觀顧反以為太平樂事獨不思建炎之初<lb/>
苗傅劉正彥因觀潮起釁幾危宗社而復甘心於此嗟<lb/>
夫晏安酖毒雖利害切身一不暇自為謀况有興復逺<lb/>
大之計哉張思廉與二楊所題皆載本集謂李嵩之畫<lb/>
嵩本錢塘人歴光寧理三朝畫院待詔出於目激丹青<lb/>
藻繪宜有浮於世景者今所畫畧無内家人物儀衞供<lb/>
帳與吳俗文身戲水之流惟空垣虚榭烟樹凄迷平波<lb/>
<pb n="KR4h0152_WYG_314-9a"/>
逺山上下與帆檣相映而己披閱中使人心目遲回有<lb/>
感慨弔惜之懐無追攀壯浪之想嵩意匠經營情留象<lb/>
外豈亦逆見將來預存後監耶杜子美詩曰江頭宫殿<lb/>
鎖千門細柳新蒲為誰緑殆為此圖題詠也<lb/>
　　倉頡圖題語<hi>張寧</hi>
伏羲畫八卦造書契至黄帝史倉頡更定古文以啓六<lb/>
書之原非結繩之治至頡書代也淮南子記作書時天<lb/>
粟晝零鬼妖夜哭或作龍潛兔哭皆怪誕可疑又頡時<lb/>
<pb n="KR4h0152_WYG_314-9b"/>
衣冠創設禮宜從制今圖紀皆蓬跣四目身被草卉豈<lb/>
其生近人首蛇身之世異禀野俗猶或有在耶大抵事<lb/>
不具於六籍言不經於仲尼雖方䇿亦不足徵况淮南<lb/>
書出於附㑹叢雜本以多聞廣異為工者哉獨其字書<lb/>
於今可見者疑許氏十五篇是也自制作有定凡天地<lb/>
之文古今之事人物之宜天下之治亂風俗之盛衰莫<lb/>
不關繫挽而上之可以緒系丘索推而下之可以櫽括<lb/>
百代得其傳者周有史籀秦有李斯漢有蔡邕唐有李<lb/>
<pb n="KR4h0152_WYG_314-10a"/>
淖斯皆神契妙解入室升堂而近世周伯琦陳思孝諸<lb/>
君子亦皆循蹈軌範庶幾成名回視晉唐以来真行草<lb/>
書非不研精筆墨超越鉛槧至論其源流禮義求無悖<lb/>
於正書者兹亦鮮矣昔人謂大篆為倉頡之嗣小篆之<lb/>
祖又謂自𨽻以下吾不欲觀誠知言也夫所貴於文字<lb/>
者以其能載道宣化克濟斯民而己宣化莫重於教命<lb/>
載道莫先於經典經降而史史散而有子集集流為百<lb/>
家異說佛老之書邪正混淆神人瀆擾也久矣聖教舉<lb/>
<pb n="KR4h0152_WYG_314-10b"/>
為試藝試藝分為吏牘吏牘濫為胥徒輿皁朱墨批攝<lb/>
之私其棄本徇末媒禄網利民之煩於文也亦久矣文<lb/>
勝之弊浹於明幽魯聖人已有欲從先進之語况今日<lb/>
乎是則鬼哭粟零雖曰必無而言者之托戒可謂明且<lb/>
逺矣此豈創物者之過哉述焉而枉於用者之罪也姨<lb/>
甥衞使劉時泰武而達文孜學不倦間持此圖求題因<lb/>
書其額<lb/>
　　甲申十同年圖詩序<hi>李東陽</hi>
<pb n="KR4h0152_WYG_314-11a"/>
甲申十同年圖一巻蓋我同年進士之在朝者九人與<lb/>
南京來朝者一人而十㑹於太子太保刑部尚書吳興<lb/>
閔公朝瑛之第而圖焉者也圖分為三曹自巻首而觀<lb/>
其髙顴多髯髯強半白袖手右嚮而側坐者為南京户<lb/>
部尚書公安王公用敬微鬚髪頒白鳶肩髙聳背若有<lb/>
負而中坐者為吏部左侍郎泌陽焦公孟陽微鬚多鬢<lb/>
白毿毿不受櫛面骨稜層起左嚮坐右手持一冊冊半<lb/>
啓閉者為禮部右侍郎掌國子祭酒事黄巖謝公鳴治<lb/>
<pb n="KR4h0152_WYG_314-11b"/>
又一曹微鬚頳面笑齒欲露左手握帶右嚮而坐者工<lb/>
部尚書郴州曾公克明虎頭方面大目豐凖鬚髯微白<lb/>
而長左手攜牙牌右握帶中左坐者閔公也白鬚黎面<lb/>
面老皺兩手握帶中右坐者工部右侍郎泰和張公時<lb/>
達無鬚頳面聳肩袖手而危坐且左顧者都察院左都<lb/>
御史浮梁戴公廷珍又一曹為户部右侍郎益都陳公<lb/>
廉夫者面微長且頳眉濃鬚半白稍右嚮而坐為兵部<lb/>
尚書華容劉公時雍者面微方而長鬚鬢皓白左手握<lb/>
<pb n="KR4h0152_WYG_314-12a"/>
帶右手按膝而中坐予則面微長而臞髭數莖白且盡<lb/>
中若有隠憂右手持一巻如授簡狀坐而嚮左居巻最<lb/>
後者是也十人者皆畫工面對手貌槩得其形模意態<lb/>
惟焦公奉使南國弗及㑹預留其舊所圖者而取之故<lb/>
得其半而己是日謝公倡為詩吾八人者皆和焦公歸<lb/>
亦和焉傳有之物之不齊物之情也十者數之成而亦<lb/>
數之漸以吾十人者得之於四十年之餘良不為少然<lb/>
以二百五十人者而不能二十之一則謂之多亦不可<lb/>
<pb n="KR4h0152_WYG_314-12b"/>
也以年論之閔公年七十有四張公少二歳曾公又少<lb/>
二歲謝焦二公又少一歲劉戴陳王四公又遞少一歲<lb/>
予於同年為最少今年五十有七亦已就衰追憶曩時<lb/>
之少者壯者使猝然而逢之若不相識也且以地以姓<lb/>
論之無一同者以官則六部之與都察院其署與職亦<lb/>
莫能以皆同蓋所謂不齊者如此然攄志效力各執其<lb/>
事以贊揚政化其弼天下於熙平之域則未始不同語<lb/>
有之人心不同有如其面今固不可以貌論也又何爵<lb/>
<pb n="KR4h0152_WYG_314-13a"/>
齒族里之足云乎孔子論成人以久要不忘為次而廉<lb/>
智勇藝文之禮樂者為至兹九人者之才之行彚征類<lb/>
聚建功業於天下固將以大有成惟予蹇劣無似方懼<lb/>
名實之不副而是心也不敢以相負然則今日之㑹豈<lb/>
徒為聚散離合時考而世講之具哉唐九老之在香山<lb/>
宋五老之在睢陽歌詩宴㑹皆出於休退之後今吾十<lb/>
人者皆有國事吏責故其詩於和平優裕之間猶有思<lb/>
職勤事之意他日功成身退各歸其鄉顧不得交倡迭<lb/>
<pb n="KR4h0152_WYG_314-13b"/>
和鳴太平之樂以續前朝故事則是詩也未必非寄情<lb/>
寓義之地也因稡而序之以各藏於其家閔公名珪張<lb/>
公名達曾公名鑑謝公名鐸焦公名芳劉公名大夏戴<lb/>
公名珊王公名軾陳公名清今各以字舉而予則太子<lb/>
太保戸部尚書謹身殿大學士長沙李東陽賔之也進<lb/>
士舉於天順之八年㑹則於𢎞治十六年癸亥三月二<lb/>
十五日越翼日乃序<lb/>
　　書雞壇清話卷後<hi>李東陽</hi>
<pb n="KR4h0152_WYG_314-14a"/>
今年予作止詩特以自戒鼎儀以詩來約曰止詩亦欲<lb/>
止今春欲止今春止未真乞取止詩來止我止詩合寄<lb/>
止詩人予請援張汝弼故事以隻雞斗酒為罰竊計數<lb/>
日後必有縛雞載酒而至者鼎儀固未嘗止亦不承盟<lb/>
越兩月予病起遊大徳觀為鳴治師召所督得聨句四<lb/>
章鼎儀聞之折簡告罰予謂罰我固當不宜獨先若君<lb/>
本不承盟予亦無獨盟之理鼎儀執不置乃以雞酒往<lb/>
受罰焉初鳴治之見督也曰苐為之即有議君後者吾<lb/>
<pb n="KR4h0152_WYG_314-14b"/>
二人實任其事至是果以豕肉三斤蛤蜊數十相助明<lb/>
仲聞之曰此佳㑹也盡却他故赴之而亨父亦為鼎儀<lb/>
所致凡六人鼎儀乃盛為席以樂客於是分韻賦詩劇<lb/>
飲盡醉所謂勝負賞罰者皆不能辨亦不必辨也越數<lb/>
日明仲夜歸乘醉作序其文雖工事或未合予掇其顛<lb/>
末以書於後俾好事者有考焉<lb/>
　　書杏園雅集圖巻後李<hi>東陽</hi>
杏園雅集圖一巻乃正統初館閣諸老西楊公而下九<lb/>
<pb n="KR4h0152_WYG_314-15a"/>
人㑹於東楊公之第各賦一詩二公為前後序圖則謝<lb/>
庭循所作也當時此本蓋家有之予始見於西楊之子<lb/>
太常少卿道术再見於西王之孫順天府訓導綸三見<lb/>
於南楊之孫尚寳卿秦其規置意象皆出一軌蓋當笑<lb/>
談偃仰之餘倉猝摹冩宜有得乎筆墨之外若太常尚<lb/>
寳二君及東楊之孫吏部員外郎旦東王之孫兵部司<lb/>
務仁皆予所與識其鬚髪眉宇固然莫殊也庭循非文<lb/>
士而獲託於罇俎圖畫之間寧非以其苦心好藝兹㑹<lb/>
<pb n="KR4h0152_WYG_314-15b"/>
所不可無者而然與且自洪武之開創永樂之休養生<lb/>
息以至於正統之時天下富庶民安而吏稱廟堂臺閣<lb/>
之臣各得其職乃能從容張弛而不陷於流連怠敖之<lb/>
地何其盛也夫惟君有以信任乎臣臣有以憂勤乎君<lb/>
然後徳業成而各饗其盛此固人事之不容不盡者而<lb/>
要其極有氣數存焉然則斯㑹也亦豈非千載一時之<lb/>
際哉今越六十年而諸家子孫猶能什襲珍視不失其<lb/>
舊尤足以見功澤之深文獻之相傳未泯也時稱文貞為<lb/>
<pb n="KR4h0152_WYG_314-16a"/>
西楊文敏為東楊文定為南楊皆以居第為别其稱文<lb/>
端為東王文安為西王亦然今尚寳所居賜第尚在東<lb/>
安門外舊與西為相近而東第所謂杏園者己易主聞<lb/>
其家亦有此圖不及見也姑識於此巻之末以復尚寳<lb/>
之請云<lb/>
　　題雪景圖<hi>楊守陳</hi>
千山鳥飛絶萬徑人蹤滅孤舟蓑笠翁獨釣寒江雪此<lb/>
柳子厚詩也㑹稽俞仁本寫此詩之景吾鄞鄭君光俊<lb/>
<pb n="KR4h0152_WYG_314-16b"/>
得而藏之求余題其上憶蘇子瞻嘗譏鄭咎詩有云江<lb/>
上晚來堪畫處漁翁披得一蓑歸者乃邨學中語而謂<lb/>
子厚前詩有格殆天所賦不可及然他日又謂漁蓑句<lb/>
好真堪畫何哉㑹一日退朝初雪顧同行者絳袍繡補<lb/>
綴以琪華瑶英而翺翔容與於金坡玉堂間清麗絶倫<lb/>
亦人間一時勝景也因口占絶句云白雪㸃紅袍人出<lb/>
金門下詩翁殊未觀漁蓑獨堪畫同僚為之一噱余不<lb/>
能詩雖詩亦不能子厚若故為書子厚詩跋以子瞻詩<lb/>
<pb n="KR4h0152_WYG_314-17a"/>
評而區區一時口占一絶亦附於末者蓋欲啓觀者亦<lb/>
如吾當時同僚之噱云<lb/>
　　跋衞靈公觀馬圖<hi>蔣冕</hi>
衞靈公觀馬圖一幅上有子昂二字又有趙氏子昂印<lb/>
識鑒别者謂為魏公真蹟其一人烏巾素服䕃於長楊<lb/>
之下者為靈公五美姬從一未笄一士人巾服疑即後世<lb/>
女侍中之類二圉人控轡嚮馬首而立身皆佩劎又一<lb/>
人持馬尻而疏其尾馬色黄御勒皆金飾摹寫工緻天<lb/>
<pb n="KR4h0152_WYG_314-17b"/>
機流動信非魏公不能獨其事不經見予於古傳記未<lb/>
遑深考不敢臆決其有無然竊意兹事在靈公或者其<lb/>
有之昭公二十年靈公值齊豹之變越在草莽適齊公<lb/>
孫青來聘以其良馬見公受之以為乘越九年為昭公<lb/>
廿又九年昭公在乾侯季平子不歸馬靈公獻其所乘<lb/>
馬曰啓服靈公以昭公七年入春秋至哀公二年始有<lb/>
于戚之變首尾四十三年同時為諸侯者非不多其以<lb/>
馬見於左氏傳者或有或無獨靈公之馬二見焉其畜<lb/>
<pb n="KR4h0152_WYG_314-18a"/>
馬以為玩具者當不少史逸而不書者尚多也此所圖<lb/>
馬吾不知其主名顧其事足為世鑒有不可不知者前<lb/>
此百年為靈公七世祖曰文公嘗留意於馬矣鄘風詩<lb/>
人詠之曰秉心塞淵騋牝三千文公非以馬為玩具也<lb/>
以誠心而行善政故其效至於國家殷富而致馬之蕃<lb/>
息如此靈公不能仰繩祖武其治國也曾不知凛乎若<lb/>
朽索之馭六馬顧乃般樂怠敖惟馬是觀不于蒐狩之<lb/>
時而于遊豫之日不從以賢人君子而從以左右嬖眤<lb/>
<pb n="KR4h0152_WYG_314-18b"/>
觀於此圖尚可想見其禽荒態度無乃與乃祖懿公之<lb/>
好鶴同歟然則魏公圖此未為無意也<lb/>
　　書先聖先賢圖贊<hi>吳訥</hi>
右宣聖及七十二弟子贊宋髙宗製并書其像則龍<lb/>
眠李公麟所畫也髙宗南渡建行宫於杭紹興十四年<lb/>
正月始即岳飛第作太學三月臨幸首著宣聖贊後自<lb/>
顔淵而下亦皆譔詞以致褒崇之意二十六年二月刻<lb/>
石於學附以太師尚書左僕射同中書門下平章事兼<lb/>
<pb n="KR4h0152_WYG_314-19a"/>
樞密使秦檜記檜之言有曰孔聖以儒學設教弟子皆<lb/>
無邪雜背違於儒道者今縉紳之習或未純乎儒術顧<lb/>
馳狙詐權譎之說以僥倖於功利其意蓋為當時言恢<lb/>
復者發也嗚呼靖康之禍徽欽蒙塵汴都淪覆當時臣<lb/>
子正宜枕戈嘗膽以圖恢復而檜力主和議攘斥衆謀<lb/>
盡指一時忠義之言為徂詐權譎之論先儒朱熹謂其<lb/>
倡和說以誤國挾敵勢以要君其罪上通于天萬死不<lb/>
足以贖者是也昔龜山楊先生時嘗建議罷王安石孔<lb/>
<pb n="KR4h0152_WYG_314-19b"/>
廟配享識者韙之訥一介書生幸際聖明備員風紀兹<lb/>
於仁和縣學得觀石刻見檜之記尚與圖贊並存遂命<lb/>
磨去其文庶使邪詖之說姦穢之名不得厠於聖賢圖<lb/>
像之後然念流傳已久謹用備識使後覽者得所考云<lb/>
　　萍㑹圖序<hi>李夢陽</hi>
萍㑹圖圖王官十有五人紀善一教授十二典膳二十<lb/>
五人者所謂東西南北之人也生不同同王官官不同<lb/>
同地也于是十五人者約曰始吾儕生東西南北也固<lb/>
<pb n="KR4h0152_WYG_314-20a"/>
不謂同王官即知有王官知同地乎夫勢無常形止無<lb/>
定踪吾儕知自是不復散而東西南北乎夫萍之未水<lb/>
也萍知水乎水知萍乎及飄風過焉縈花絮於漣漪之<lb/>
曲於是萍者布清而根深泛精以化神綽約娉婷嬉波<lb/>
上下始與水一矣故有寤寐其求而終身無邂逅之遇<lb/>
而傾蓋於途路者非素相聞也斯所謂偶然之合也夫<lb/>
合未有不散者故君子同也必聚而酒食相樂于是乎<lb/>
有㑹㑹者所以繫情防散者也有類乎萍故稱萍㑹焉<lb/>
<pb n="KR4h0152_WYG_314-20b"/>
散而思必及其貌又子孫所世講焉世講必曰吾祖吾<lb/>
父昔與某同王官同地蓋同㑹云於是㑹不可不圖圖<lb/>
者所以示永而存義之道也李子先人亦嘗為王官兹<lb/>
地覽其圖而歎曰嘉哉㑹也然亦時使之焉夫叔世寡<lb/>
安枕危邦鮮甘食設境内有緑林銅馬之驚國中無河<lb/>
間東平之譽輔之以端而拒之不信導之以良而專恣<lb/>
者自遂也諸君方背刺以憂責荷擔以謀遷非穆生逃<lb/>
則張衡去即有繫情防散示永存義之心勿暇為心矣<lb/>
<pb n="KR4h0152_WYG_314-21a"/>
而奚㑹之有圖故曰寧淵無焦鱗時使之耳此之謂也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_314-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百十四<lb/>
</p>
<p>
</p>
  </div>
</body>
</text>
</TEI>
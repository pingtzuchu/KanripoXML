<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二十</head>
    <p>
<pb n="KR4h0152_WYG_020-1a"/>
欽定四庫全書<lb/>
　明文海巻二十　　　　　　餘姚黄宗羲編<lb/>
　　賦二十<lb/>
　　　弔古二<lb/>
　　首陽山賦<hi>有序</hi>　<hi>李濓</hi>
　首陽山在蒲州南四十五里即雷首山也禹貢曰壺<lb/>
　口雷首至於太華昔伯夷叔齊隠居兹山李子按部<lb/>
　河東過首陽謁二子墓憫其祠宇頽廢乃下令葺焉<lb/>
<pb n="KR4h0152_WYG_020-1b"/>
　夫二子篤萬世君臣之大義孔子褒之裵徊祠墓緬<lb/>
　懐懿德於是作首陽山賦<lb/>
黃鉞兮白旄諫不聴兮予逃予逃兮何之望首陽兮棲<lb/>
遲山有林莽兮乃遯而匿山有薇蕨兮乃饑而食神農<lb/>
虞夏兮邈弗可追聊隨鹿豕兮朝夕娛嬉孰抱祭器兮<lb/>
西歸於周孰陳洪範兮載衍其疇予寜溘死兮弗忍事<lb/>
仇綱絶柱壊兮孰知予憂周粒不可餐商命不可延予<lb/>
將曷歸兮雷首之巔夜汲沆瀣兮晝玩雲烟吁嗟二子<lb/>
<pb n="KR4h0152_WYG_020-2a"/>
兮求仁得仁舉世非之兮爾獨真自有兩儀兮即有君<lb/>
臣天冠地履兮上下攸分文王泰伯兮沒齒事殷同稱<lb/>
至德兮何意孟津不降其志兮不辱其身許由伯成兮<lb/>
異代同神子臧季札兮挹厥光塵大道之準兮夷齊二<lb/>
人誶曰叩馬遮説兮丹心瀝血君臣大義兮爾扶其<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>
旦奭适望兮一時之傑目覩危行兮故緘厥舌順天應<lb/>
人兮固權之絜堅守臣節兮實士之潔謂韶盡善兮武<lb/>
僅盡美仲尼垂訓兮意亦如此民到於今兮歌頌二子<lb/>
<pb n="KR4h0152_WYG_020-2b"/>
首陽之殍兮死猶不死亷貪立懦兮聞者興起維聖之<lb/>
清兮萬世仰止<lb/>
　　弔長平賦<hi>有序</hi>　<hi>李濓</hi>
　長平之坑武安君之無道極矣嘉靖癸未秋余西巡<lb/>
　澤潞道經斯地山川如舊風景愴怳停車四顧怛然<lb/>
　傷之於是毁竪子之廟撰文以示父老然猶有餘慨<lb/>
　焉復造斯賦以洩千古之悲<lb/>
星軺西邁兮上黨古城山路﨑嶇兮夕抵長平賦曰夫<lb/>
<pb n="KR4h0152_WYG_020-3a"/>
何積骨之成丘兮厥山名曰頭髗詢丹河之既堙兮猶<lb/>
壤赤而塊蘇宵鬼燐歘明沒兮天隂雨而嘯呼惻趙卒<lb/>
之四十萬兮乃一皷而盡屠翳衆命如彼夥兮胡無一<lb/>
之少延張虚拳猶可奮兮矧執鋭而被堅彼豈知坑降<lb/>
之禍大於劇戰兮後難以重得志於邯鄲詫趙成之惡<lb/>
夢兮衣偏裂而墜飛龍見金玉之山積兮筮史告王以<lb/>
閔凶越三日馮亭之使者至兮獻城市邑十七聖人甚<lb/>
禍無故之利兮棄忠言而罔恤韓嫁災於汝國兮引虎<lb/>
<pb n="KR4h0152_WYG_020-3b"/>
豺以入室信反間以易括兮竟喪師而失律遺小者二<lb/>
百四十人兮咸奔歸而竄逸嗤鋭頭之竪子兮性殘忍<lb/>
而嗜戕視人命如雀䑕兮入虞羅而無一生惟王者之<lb/>
師如時雨兮迎簞食與壺漿何荼毒以騁暴兮恝挾詐<lb/>
而坑降合哭聲以震野兮仄兩儀而闇三光嗟天道之<lb/>
好還兮網恢恢而靡漏孰蹈仁而無慶兮孰逆天而有<lb/>
後豈善戰者不必善亡兮死杜郵其何咎對使者而自<lb/>
訟兮見爾心之微明付勛名於一劍兮曷足以償百萬<lb/>
<pb n="KR4h0152_WYG_020-4a"/>
之生靈積不善必有餘殃兮遺詬罵於寰宇余過兹地<lb/>
毁廟兮爰斧像而燔俎趙既亡而秦亦滅兮亦何貴乎<lb/>
黷武用兵者宜戒其覆轍兮獨不觀諸鄧禹為將久弗<lb/>
妄殺一人兮不貪功而功聚綿福祚於無窮兮衍子孫<lb/>
之蕃廡彼竪子之不仁兮勦厥命其自取弔亡卒而成<lb/>
賦兮慰游魂於終古<lb/>
　　弔古賦<hi>有序葉良佩</hi>
　嘗讀江文通恨賦而莫喻其意夫文通之恨尠矣奚<lb/>
<pb n="KR4h0152_WYG_020-4b"/>
　以賦為乃予讀之則慼慼然若有創於其心者於是<lb/>
　遂祖襲其製作弔古賦云<lb/>
登髙丘以騁望兮澹萬里之長空山奔湧若競赴兮雲<lb/>
裊裊兮相從播衆流而羅絡之兮眇草樹之迴縈曼流<lb/>
觀乎原埜之古蹟兮歴選幽憤而弔之泉垌何楚均之<lb/>
謇謇兮遭世眊濁而弗庸騏驥困以伏櫪兮騰跛蹩使<lb/>
橫空放孟娵之佳治兮嫫母姣而從容吾蹈彭咸之抗<lb/>
迹兮將及申生而締盟蠲爾誠以進胙兮被鴆君之偽<lb/>
<pb n="KR4h0152_WYG_020-5a"/>
名死且虞國之多難兮夫何命促而志貞去華舘之皦<lb/>
皦兮襲夜臺之㝠㝠諒舍死誠獨難兮詒嫚子以典刑<lb/>
白日出之悠悠兮睹厥扶蘇之負寃監䝉將以築邊兮<lb/>
值孽弟而遘患寢絲綸之夕詔馳鴆毒於晨烟外攘禦<lb/>
之多績内循省而靡諐作忠奚以見殺𤣥霧鬱其漫天<lb/>
覽増成於陽朔録女徳於班姬傷淑閻之貿處驅鸞鳳<lb/>
而翔鴟矰弋機而在上兮聴和鳴之昌詞軫芳𠂻之不<lb/>
怒兮美清潔之可儀久矣友道之淪喪吾獨有感於魏<lb/>
<pb n="KR4h0152_WYG_020-5b"/>
齊當秦怒之方張惕平原其見縶輸哀悃於虞君損重<lb/>
位以赴急髙信陵之慕義輕千里而負笈何託命於斯<lb/>
須乃佯襲而罔答相投兔之見矜啜爾嗟其何及吁嗟<lb/>
世之多故兮屯余衆以礧砢望介子於緜山兮窺伍胥<lb/>
兮江滸息侯要余以陳詞兮萇叔含成而未吐岳魂偃<lb/>
蹇於杭湖禰魄摧殘於鸎鵡東見田橫於海島兮北悼<lb/>
明妃於逺浦循西戎閔厥非子兮南尋項籍於垓下己<lb/>
矣哉人生斯世兮視彼過隙之白駒胡五常之好合紛<lb/>
<pb n="KR4h0152_WYG_020-6a"/>
萬變其難推猗揚園之君子綜百代之民彛抒幽懐而<lb/>
作賦聊以配乎佹詩<lb/>
　　蓮池賦<hi>王嘉言</hi>
䕫城之北途路欹傾窮谷幽壑重岡大陵突然呀然攢<lb/>
巖蹙坰偃仰樊援斗折蛇行<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>庄之側有池濴濴冬盡<lb/>
寒消春歸水増爰有新荷應候發生延及夏月漸以敷<lb/>
榮員葉鮮蕚咉彼長莖爛熳而紅交加而青娟娟靚好<lb/>
冉冉苾馨微風一吹散入芝林乃考載籍以詢民萌曰<lb/>
<pb n="KR4h0152_WYG_020-6b"/>
嵗綿邈矣鑿於熈寕周子判䕫是用陶情嗟名儒之遺<lb/>
跡可想像乎典刑陋武子之嘉樹擬召伯之棠隂嗚呼<lb/>
武侯八陣之圖洪濤滉瀁而石不轉濓溪半畆之池大<lb/>
旱焦鑠而水常泓豈非二賢之意注神㑹故越千百祀<lb/>
而不沒其精靈今之人竊周子之愛以種兹花者何限<lb/>
而非其自得之學非其灑落之襟則亦羊質而虎皮也<lb/>
識者寧不笑其效美人之捧心<lb/>
　　謁箕子廟賦<hi>使朝鮮作</hi>　<hi>祁順</hi>
<pb n="KR4h0152_WYG_020-7a"/>
有商之衰兮大道沈淪女戎煽處兮積粟成塵荒亡敗<lb/>
度兮虐熖肆氛藐天威之不戒兮逺忠言而罔聞嗟哉<lb/>
夫子兮遭時孔疚義為大臣兮親則諸父視祖烈其至<lb/>
重兮敢恝然而安處翳象箸之始造兮憂未流之莫支<lb/>
進藥石於俞緩兮兾沈痼之可翳羌狡童其弗悟兮嗜<lb/>
堇<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而如飴耿余𠂻之激切兮獨遑遑乎何之顧微子<lb/>
之已去兮余安忍復肖其君也嘆比干之既死兮余安<lb/>
可徒隕其身也甘隠忍以晦遯兮乃佯狂而為奴傷宗<lb/>
<pb n="KR4h0152_WYG_020-7b"/>
社之覆墜兮抱鳴琴而嘆吁夷羊滿野兮麥秀故都非<lb/>
夫子之不力兮良天運之已徂維朝鮮僻在東土兮實<lb/>
夫子之封國祠宇久而彌新兮儼清風之如昨服八條<lb/>
之教令兮安蠶織而耕鑿信德順以流光兮足亷頑而<lb/>
敦薄吾生數千載下兮偶奉使而謁兹想儀型以起敬<lb/>
兮懐不盡之遐思書有九疇兮易有明夷仲尼有贊兮<lb/>
宗元有碑斯夫子之道大兮又奚用贅乎一辭<lb/>
　　反反騷<hi>有序</hi>　<hi>樊鵬</hi>
<pb n="KR4h0152_WYG_020-8a"/>
　昔屈原仕楚以讒見棄憂君不己乃作離騷投江而<lb/>
　死以明忠漢揚雄以為君子不得志則蛇龍何必沈<lb/>
　身哉故摭離騷文而反之名曰反騷余讀其文重為<lb/>
　泫然流涕也悲夫屈子負屈千載莫信而雄屈身莽<lb/>
　下不能如龔鮑超然逺舉反譏原之沈身實欲藉彼<lb/>
　非明此是也故曰遜于不虞以保天命其㫖意見已<lb/>
　哀哉余故復摭反騷文而反之名曰反反騷蓋非徒<lb/>
　騁辭飾説於一時實欲信鈎環直軏轅於異代也其<lb/>
<pb n="KR4h0152_WYG_020-8b"/>
　詞曰<lb/>
惟有芊之建拓兮祖髙陽而正系派季連之蟬嫣兮流<lb/>
靈脩嗣世慨靈均降叔運兮隨王車以後先營營蠅蟲<lb/>
止荆兮君反疑忠而信讒彼既窘步於險隘兮被災殃<lb/>
而不無言傷靈脩之不吾與兮賦騷詞而沈江潭漢揚<lb/>
眊<hi>雄命原為纍余故命雄為眊</hi>投文相弔兮辭反騷而病屈余既懐<lb/>
兹靡夷兮越千載而直屈彼造化發育蠢靈兮固將妍<lb/>
醜之靡同賢哲生此人國兮奚必與濁世而皆通麒麟<lb/>
<pb n="KR4h0152_WYG_020-9a"/>
鳳凰飛步兮豈不擇世而量世茍非其時兮豈不髙飛<lb/>
而逺去眊既知天軌不辟兮嘆純潔而離紛躬自蹈其<lb/>
淟涊兮空暗纍之繽紛纍帶矩而佩衡兮固君子之髙<lb/>
致豈曰履欃槍以為棊兮豈肆文而䪥質眊閉室而養<lb/>
志兮既紉秋蘭而扈江離飭娵娃之腰裊兮顧鬻諸棘<lb/>
林而墮諸蒺藜鳯凰鳴於釡竈兮騏驥試歩於鹽車知<lb/>
枳棘<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>
                    <graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>兮猿貁且不敢下莽奪漢輿自載兮乃羨驥<lb/>
而驅驢衿芰荷之緑衣兮被芙蓉之朱裳卧汙池而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0152_WYG_020-9b"/>
仰伸兮䝉穢濁其可傷纍脩容自綽約兮固未嘗競諸<lb/>
閨中衆惡貌而量峨眉兮難免乎嫉妬於深宫既不如<lb/>
羣類之要媚兮亦難毁刑而冽貌若眊之屈身説類兮<lb/>
亦楚纍之所笑謂神龍宜潛深淵兮纍非眊無葭莩之<lb/>
親謂鸞鳳宜棲蓬陼兮纍非眊無鴻毛之真既疑彼不<lb/>
髙飛兮胡自羣於燕爵恥靈芝不處谷兮以浮萍而為<lb/>
托夫颺煜煜芳苓兮方當季秋之辰嚴霜落而知明哲<lb/>
之保身結中情之激烈兮憂王國之無人達清香而揚<lb/>
<pb n="KR4h0152_WYG_020-10a"/>
素美兮欲靈脩其吾許宣忠芳曜義艷兮庶靈脩而廸<lb/>
啟非不欲精瓊靡與秋菊兮將以延夫天年非不憂老<lb/>
冉冉其將至兮憂日薄於西山非不惡落華喪英兮或<lb/>
傷生而伐性非不欲全脩養正兮常樂天而知命巻薜<lb/>
芷與若恵兮豈願投於湘淵混申椒與<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>桂兮豈願己<lb/>
於江干將以身而明國兮以死而明生將以命而知天<lb/>
兮以心而暴誠重華豈為不與兮傅説豈為不儔豈不<lb/>
與虙妃乘雲兮不與瑤臺逸女同舟情婉戀於宗邦安<lb/>
<pb n="KR4h0152_WYG_020-10b"/>
得望崑崙以樛流腸牽據於祖社安得去彼乎髙丘魂<lb/>
飄飄凌青霄兮八龍焉不可駕逰唐庭揖虞堂兮九招<lb/>
九歌夫奚呀夫賢聖之不遭兮非親舊固不可如纍之<lb/>
沈溺既云道不吾以兮固不可流通而弗息知仲尼在<lb/>
魯遲遲兮不知在齊之接淅知眊之全身保終兮不知<lb/>
龔鮑之芳譽既譏纍之沉身兮又譏纍不返乎故鄉豈<lb/>
如眊之乾沒兮乃逐流波之湯湯臣强敵而忘仇讐兮<lb/>
又何從而美新何惶惑而投閣兮又奚笑纍之沈身纍<lb/>
<pb n="KR4h0152_WYG_020-11a"/>
固棄由𣆀之珍兮吾恐眊貽許巢之憂纍固蹠彭咸之<lb/>
所遺兮吾恐眊亦為彭咸之所羞<lb/>
　　弔田橫義士賦<hi>黃卿</hi>
昭人生之勩劇兮贍蟾免之往來羌行野而遡古兮覽<lb/>
齊都之圮頽昔全勝之嶸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮丘纍纍其茅萊憶蒿薤<lb/>
之肇音兮季世田横之可哀殞旅途以藁葬兮閉悠悠<lb/>
首丘之懐兄弟乘時以復國兮繄神明之世胄何時命<lb/>
之不辰兮瞻蒼蒼之罔祐七十城之全跨兮徒勤瘁以<lb/>
<pb n="KR4h0152_WYG_020-11b"/>
奮戮俛事大以請欵兮旋掩襲而莫救失蹇據之殢踣<lb/>
兮潛褁甲以奔走裂衮冕以東遁兮甘君子之居陋何<lb/>
微服之漁耕兮尚新朝之弗容奉檄命以西覲兮奄中<lb/>
路以舍生雖恚懥之自廹兮僉深憫其弗平值炎劉之<lb/>
天授兮焉責王之無功顧同時之提劍兮誰知乎成敗<lb/>
之形昔太王之去邠兮孟子稱述以告滕土地豈厥弗<lb/>
欲兮脱我黎庶於兵鋒設爾幸生於平世兮諒可以為<lb/>
善國觀多士為之死兮聿輝映於史冊含悲咽以營葬<lb/>
<pb n="KR4h0152_WYG_020-12a"/>
兮嘉祔殉之二客慨從容以處死兮允時流之匪易迨<lb/>
海嶠之聞訃兮同刎斃者五百將衆多之少疑兮憑良<lb/>
史之真蹟快漢廷之亡憂兮庸三齊之屯厄嗟乎女悦<lb/>
已以適容蹟委質於相知遥辭家而許君兮誓鞠瘁以<lb/>
相隨豈山川四顧之罔避兮寧漢京之不可馳誰之<lb/>
猶訹廹刼兮奚其獝滅而瘖迷想荒屋之相枕藉兮孰<lb/>
虆梩而掩尸海若殆為之皷盪兮山靈亦為之凄悲世<lb/>
逺尚言之太息兮矧挽悼於當時昔孟嘗之多食客兮<lb/>
<pb n="KR4h0152_WYG_020-12b"/>
猶得力於馮驩漢髙之緩爵賞兮功臣已聚謀於沙間<lb/>
淮隂之縛於陳兮楚士誰為之明寃夫義合詎保其心<lb/>
貌兮矧顛沛之周旋若人情之竭盡兮孰不為死之至<lb/>
難不識橫之何道兮羣士紛為之喪元曩東陟於牢山<lb/>
兮眺壘址紆其延攣詢島名曰嗚呼兮野叟惘惘而無<lb/>
言招堂堂英魂兮眷故國以言旋無全文之紀述兮僅<lb/>
附見其大端噫多士之死以安兮缺誄誌以奚妨山岊<lb/>
岊以摩霄兮水濊濊其汪洋多吾國之貞烈兮欽芳懿<lb/>
<pb n="KR4h0152_WYG_020-13a"/>
之可忘粤覆載之濟濟紛紛兮孰齡算之獨長彼戰勝<lb/>
以創興兮等大塊之亡羊千載旅墳之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蕪兮名賢慨<lb/>
稱其耿光竊謂君王之可以不死兮詘所遇之何傷為<lb/>
多士之愍悼兮俾考終於遐荒惜一夕激憤之難制兮<lb/>
遺曠世之倇呃兮悲凉<lb/>
　<lb/>
　<lb/>
　<lb/>
<pb n="KR4h0152_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷六十九</head>
    <p>
<pb n="KR4h0152_WYG_069-1a"/>
欽定四庫全書<lb/>
　明文海卷六十九　　　　　餘姚黄宗羲編<lb/>
　　碑三<lb/>
　　興寧縣城隍廟碑<hi>祝允明</hi>
唐李陽氷記縉雲城隍神言祀典無之宋史謂城隍諸<lb/>
祠由禱祈感應而封賜之非通祠魏慕容儼有一事云<lb/>
其地先有城隍神言有亦非常祀也陸游記寧徳廟言<lb/>
自唐以來郡縣皆祭之又云社稷雖尊特以令式從事<lb/>
<pb n="KR4h0152_WYG_069-1b"/>
明此非令式故城隍歴代咸不在祀典至本朝乃甚重<lb/>
洪武初以公侯伯三等分封府州縣其號皆曰鑒察司<lb/>
民顯佑後復去之而列常典與社稷均禮凡小大守臣<lb/>
禮先夙祭誓於神然後莅民施政朔望走謁祠祀厲則<lb/>
牒邀神共臨之每行事拜以四皆懸著令甲盛之至矣<lb/>
而民之私事者尤極恭肅遇事禱祈匍匐控叩即無事<lb/>
亦以時瞻頓凛凛如事生逺近之所同也嵗乙亥予來<lb/>
窣興寧率國章弗敢弗䖍於神邑地陋憙事鬼而於神<lb/>
<pb n="KR4h0152_WYG_069-2a"/>
特嚴予以其正弗止也凡民有事兩自謂直不肯下家<lb/>
族鄉侣判以理未遽服寧並走廟號於神矢之願福直<lb/>
禍枉乃遂釋去雖沉痛重貨寘不復校以為神司之矣<lb/>
至兩造於訟庭或有疑須左驗而人若劵劑不存官將<lb/>
諏於衆不願願即神共誓後便聼如所擬無復譁其崇<lb/>
信秪畏如此然其始蓋誠然既習以玩則曲者亦恬然<lb/>
為之乂黷而巳矣戊寅之嵗予初考將盈每謁祠見頗<lb/>
有未葺餙處稍以私錢整之因文於碑終為民徼於神<lb/>
<pb n="KR4h0152_WYG_069-2b"/>
且以儆民焉夫甲乙儷詛豈雙直乎必有一欺神矣神<lb/>
不彰别善淫久將弛厥敬信焉又凡曲者既繆為之至<lb/>
不肖之舉殺刦姦偷亦凟神以倖免請焉若是者彼固<lb/>
自為黠然實頑㝠不靈不知神之聰明正直不爾聽也<lb/>
今而後願神直之小子才躓徳凉臨事暗鈍政為多迷<lb/>
用弗闖於治或者信其愛人而不惑乎上下者又有之<lb/>
矣兹惟庸愚之效然而如傷之心絲縷𦕈𦕈可質於神<lb/>
神鑒之矣行當去此斯民者神之民也神既洞灼物隱<lb/>
<pb n="KR4h0152_WYG_069-3a"/>
於素以予所知斯土汙習多岐有如刼禾奪婚侵防冐<lb/>
田誣冢墓屠耕犍輕身自毒是則最繁其甚者乃嚚訐<lb/>
健訟陵弱暴寡又甚者乃寇掠劉殺斯二大憝冐聲于<lb/>
邑亦孔之醜惟神樞機其間先導之趨辟後布之祥殃<lb/>
煌赫震厲俾潛遷於良良人益安嵗穰物熙邑用大康<lb/>
兹惟神之休長吏之志而黎人之攸企願欽事亡斁敢<lb/>
因以薦聞神其采諸<lb/>
　　晉烈士廟碑<hi>李濂</hi>
<pb n="KR4h0152_WYG_069-3b"/>
余讀遷史至程嬰公孫杵臼之事及左氏所紀提彌明<lb/>
鉏麑之死靈輒之亡與夫韓獻子啓景公立孤之言未<lb/>
嘗不掩巻悲怛引袂雪涕而泣下弗巳也乃嘉靖癸未<lb/>
秋余巡都邑至忻州之九原夫九原者晉卿大夫之葬<lb/>
域趙宣孟之田邑也世家謂趙孤復立得其田邑如故<lb/>
檀弓國語並載趙文子與叔向觀乎九原盖即此地云<lb/>
余駐馬遲徊詢程嬰杵臼韓獻子諸墓父老曰吾郡程<lb/>
侯山乃嬰之故村韓溝乃獻子宅里逯家莊乃公孫中<lb/>
<pb n="KR4h0152_WYG_069-4a"/>
社原頭左城公孫之東西社也三子者之墓在焉余因<lb/>
命父老導謁之出城南郭門則酹嬰墓反而出城北七<lb/>
里則酹杵臼墓又東南馳二十里則酹獻子墓晡而旋<lb/>
宵而永喟維緬諸烈士年代遼逖塋壟荒薉非建祠以<lb/>
合祀之不可乃進郡大夫而諭之曰諸烈士風概在天<lb/>
壤間霆轟星耀震動千古矧兹故都也汝亟擇地而廟<lb/>
祀之翌日郡大夫報曰城西北一里有龍王廟焉撤淫<lb/>
祀正不亦可乎余往相之則見短碣伏草莽間篆刻莫<lb/>
<pb n="KR4h0152_WYG_069-4b"/>
辨洗剔徐覽始知是廟為杵臼故祠乃白其事巡撫都<lb/>
御史長垣胡公巡按監察御史萊陽王君咸是之且謂<lb/>
余曰匪祠何以表烈匪碑何以昭逺盍紀其事而載之<lb/>
碑按宣子晉之賢大夫也下宫之變屠氏之無道極矣<lb/>
嬰朔之友也杵臼朔之客也獻子宣孟所薦士也杵臼<lb/>
死之嬰立之厥贊之卒滅屠而反其田邑可不謂難矣<lb/>
哉當宣子之驟諌也靈公患之鉏麑者受命於公而賊<lb/>
宣孟者也提彌明車右也靈輒翳桑之餓人也觸槐搏<lb/>
<pb n="KR4h0152_WYG_069-5a"/>
獒接踵死焉倒㦸報食不告亡焉皆感宣孟之義而奮<lb/>
不顧身不可不謂之難也宜合祀之於是貌宣子於中<lb/>
而厥嬰杵臼彌明麑輒咸配食是故合祀之者禮也先<lb/>
宣子者主也次獻子者貴也次嬰杵臼者功也次彌明<lb/>
麑輒者惟及其烈也春秋饗之者思也廟曰烈士者悼<lb/>
也廟既成余作迎送神樂曲二章教忻之人於春秋饗<lb/>
祀之日婆娑歌舞以樂神而并刻之石其辭曰<lb/>
縆瑶瑟兮拊鼓巫緩節兮應舞神之來兮前素旗紛玉<lb/>
<pb n="KR4h0152_WYG_069-5b"/>
珮兮光陸離風颯颯兮凄其若有言兮傷悲曰遭時兮<lb/>
靡昌匪諸良兮疇襄聨虬駟兮徜徉澹忘歸兮樂故鄉<lb/>
睨九原兮晉疆相顧歔欷兮涕泗浪浪<lb/>
　　　右迎神<lb/>
終獻兮徹爼停律兮降羽靈濟濟兮既歆焱去我兮何<lb/>
所太行委蛇兮滹沱東流吁嗟此邦兮神之樂丘春芳<lb/>
菲兮秋黍胡不留兮容與陵谷變兮時代移逺有塚兮<lb/>
近有祠英風萬祀兮在兹怳我氓兮永思<lb/>
<pb n="KR4h0152_WYG_069-6a"/>
　　　右送神<lb/>
　　㑹稽雙祠碑<hi>文徴明</hi>
嘉靖廿有六年丁未十月㑹稽雙義祠成祀宋義士唐<lb/>
公珏林公徳暘也宋社既屋䝉古氏據有中夏不修政<lb/>
教信用邪説首毁故宫為寺而宋諸陵之在㑹稽者悉<lb/>
發而夷之以翦王氣姦僧楊璉真珈實倡率之珠𥜗玉<lb/>
㭱悉為攫取而投骨榛莽極其憯慽璉方貴横莫敢傍<lb/>
睨二公先後以他骨竄易而瘞之植冬青以志賦詩激<lb/>
<pb n="KR4h0152_WYG_069-6b"/>
烈不勝遺黎悲慨之感未幾璉裒遺骸雜枯骼築為鎮<lb/>
南浮圖謂可以夷滅摧盡而不知雅非蛻玉矣方二公<lb/>
舉事之時履危探險艱阻百出而卒潰於咸其志亦烈<lb/>
矣顧正史不傳而其事雜出於元儒紀事之書其言不<lb/>
皆同而皆有所徴要為不誣也夫千載河清廢興有時<lb/>
開國之君往往以封植陵墓為首事而元之君臣乃首<lb/>
發諸陵以事厭勝於是乎有以知元祚之不永也或謂<lb/>
此皆姦僧之為而非元君之意按世祖以丙子下江南<lb/>
<pb n="KR4h0152_WYG_069-7a"/>
丁丑二月即詔璉為江南總攝尋命以所發宋陵金寳<lb/>
修天衣寺又以寧宗攢宫故地為泰寧寺其後以臺臣<lb/>
言其盜用官物及流毒江南請正典刑而世祖竟赦不<lb/>
殺雖嘗没入土田家口尋給還之其委曲蔽覆蓋可見<lb/>
矣初年秕政固無足言獨怪當時輔佐諸臣多一時名<lb/>
碩亦有前宋遺老曽無一人興懐而奮身抗義乃出於<lb/>
布衣韋帶之士其事有足慨者且其時宋巳滅亡時移<lb/>
運改二公者豈復有所覬乎説者謂其無所為而為髙<lb/>
<pb n="KR4h0152_WYG_069-7b"/>
義卓行比隆豫讓夫讓嘗受智伯國士之知以國士報<lb/>
之宜矣二公在宋曽不沾一命之榮而慷慨從事至於<lb/>
變服為丐鬻家具以需間關覉逆以圖即功其難易厚<lb/>
薄君子蓋能辨之矣稽之前史漢唐易世之後其陵寢<lb/>
亦多被發不知當是時亦有髙義之士反虆梩而掩之<lb/>
如二公者乎蓋有其人而不見紀載則夫二公之義雖<lb/>
謂之前無古人可也抑於是有以知宋養士之厚而獲<lb/>
報之無巳也縣故有祠在名宦祠之左嵗久且敝南充<lb/>
<pb n="KR4h0152_WYG_069-8a"/>
張君鑑以甲辰進士來知縣事考縣志得二公之事謂<lb/>
公所為得名直以陵寢之故陵傍故多隙地依陵植祠<lb/>
於事為宜嵗時有事六陵以次及公祠與陵相為終始<lb/>
亦庶幾二公之志也於是言於郡守吳江沈公[啟-口+山]公亟<lb/>
俞其請相與成之以書屬徴明記其事為論次如此而<lb/>
二公事始具於鄭元祐陶宗儀者不暇詳也<lb/>
　　建武城碑<hi>任瀚</hi>
夜郎為寇中國僭稱侯王自莊蹻畧西極以來軍法所<lb/>
<pb n="KR4h0152_WYG_069-8b"/>
不制蠻中惟夜郎部最號梟雄是稱都蠻竊據犍僰要<lb/>
害四塞險絶猨猱虎豹所宫即有孫吳提重兵壓境賊<lb/>
乗髙客軍處其下如人射鵰雲中决眥向空功力俱喪<lb/>
故先朝諸將戰守多敗屈失利常置不問明興二百年<lb/>
間王師西下討罪前後數百戰訖無成功憲皇帝常勅<lb/>
大司馬提軍十八萬駐境上師老將罷纔搏一捷然所<lb/>
耗傷甚重得不補亡今聖神文武皇帝嗣位朝覲萬國<lb/>
薄海窮裔包奉貢獻無敢後時唯都蠻擁部落横行塞<lb/>
<pb n="KR4h0152_WYG_069-9a"/>
下數犯慶長髙珙筠戎漸逼叙瀘所到疆土盡赤刳衈<lb/>
人血肉以釁邊甿野死無弔開府中丞曽公上疏言臣<lb/>
待罪西垂不能絶邊患無所稱塞意㫖願將戮力破蠻<lb/>
赭其巢畧地以聞皇帝下閣臣議奏言蜀在中國為西<lb/>
南重鎮叛不速討諸羌將望風起事蜀豈得全百官多<lb/>
以蜀道艱難什倍塞漠噤不置可否間有以漢武使唐<lb/>
䝉畧通夜郎事對不報閣臣遽入奏上取進止詔遣使<lb/>
授中丞弓劔節斧行大將軍事聽自擇官中丞既受詔<lb/>
<pb n="KR4h0152_WYG_069-9b"/>
督軍夜郎以左布政使成能叅政宫用伯龍兵巡副使<lb/>
江僉事思充咸入贊計畫分局受事表請以南中軍都<lb/>
督顯為節帥統制諸軍以故總兵成叅將澤等十二人<lb/>
為偏將自宣撫效忠以下咸聽節制元年春三月中丞<lb/>
南嚮誓師傳令軍中無殺降無縱亡匿敢有黷賄市奸<lb/>
宣漏風指坐以黨叛伏誅臨敵首竄攜貳逗遛進退者<lb/>
其斬以狥誓巳密進顯計師所嚮顯議九絲城蠻中都<lb/>
㑹自比漠南王庭蕃漢土著無賴亡命所歸地深阻不<lb/>
<pb n="KR4h0152_WYG_069-10a"/>
猝得拔凌霄砦九絲便門都砦比東霤先擊便門次東<lb/>
霤即王庭蚤晩可得獨凌霄王阿茍最桀黠蠻所怖畏<lb/>
然喜貪賂遺封爵使通老㗖令下關執其王并六酋帥<lb/>
以獻羣獠奪氣夏五月軍襲落豹設伏擒四賊將取惡<lb/>
淚坂進迫蠻營顯以牙校鯨將鋭卒五千與成澤軍合<lb/>
圍連决十餘戰城破賊敗走追斬二百級誅名王阿么<lb/>
名賊將六七人梟其頭夜郎都市夏六月以鎮雄兵三<lb/>
千攻落亥鯨軍藍澱坂襲淇匡成軍董木與鎮雄兵犄<lb/>
<pb n="KR4h0152_WYG_069-10b"/>
角攻蠻巢千餘賊迎敵决殊死戰執其兩名王斬首麾<lb/>
下盡收都砦部落秋七月始計取九絲城城據夜郎西<lb/>
山兩壁對望中阻長谷庫入谷兩陣夾攻無得脱者厓<lb/>
磵斗絶四十里三雄王壘其上控弦數萬王皆彊力曉<lb/>
軍事貫攻戰聞别柵既破益防隘拒險嚴矢石塹牢自<lb/>
衛顯使間諭三雄王大將軍用兵如神聲號聞海外今<lb/>
以百萬師摧兩砦如搏雛鷇理豈得逃能先事降我許<lb/>
待以不死蠻懼且遲回觀望不决部下乞降者二千四<lb/>
<pb n="KR4h0152_WYG_069-11a"/>
百有竒秋八月令募郡國敢死惡少年増兵至十四萬<lb/>
公按兵法分五部進各將二萬八千以行營副使江監<lb/>
督諸軍事顯仁威引兵入黒胃軍其西斷呂郜烏䝉豕<lb/>
哦諸路成將所部出印覇軍其南以當芒部越巂牂牁<lb/>
澤軍出穀爆陳其北以絶冉駹董下韓胡朝似<hi>闕</hi>軍得<lb/>
穵口陳東北斷其内寇使毋猾餉道毋阨儲胥以資寇<lb/>
食位祖軍西南與顯兵合五陳環絡如連珠緩急相應<lb/>
兵既㑹賊出勁卒鏖柵下十餘遇皆北始退保兩壁間<lb/>
<pb n="KR4h0152_WYG_069-11b"/>
乗城轉石發標弩下擊䎒䎒如雹霰不休時鬼方多淫<lb/>
雨𤣥霧晝𡨕彼堅持不下秋九月公傳檄責戰厲甚用<lb/>
顯計令軍中厚賞賚土漢衝鋒死士使夜襲城㑹鯨等<lb/>
將顯所用諜夜入帳中見顯諜言蠻中以九日作社椎<lb/>
牛大饗且見霖潦無搏戰理將弛兵酗酒自放顯密諭<lb/>
諸將宜出不意廼夜發猿臂軍千人乗飛隥嗛枚取道<lb/>
間關霧雨中遲明進薄城下斬守門者破關以入諸路<lb/>
軍取鳥嘴為節刻期㑹戰起寅至午所格殺貫戰數百<lb/>
<pb n="KR4h0152_WYG_069-12a"/>
人賊大披靡前軍引火炬燒城中囤舎千餘炎燄張天<lb/>
賊勢窮赴火墮崖谷死者數萬雄王皆棄壘走分兵大<lb/>
索冬十月取次就擒都蠻至是盡滅計先後攻下城柵<lb/>
六十有竒擒王三十六人俘斬四千六百有竒畧地四<lb/>
百里還報闕庭皇帝御皇極殿傳制曰國有戎兵予不<lb/>
敢臆决惟爾中丞哲肅勞瘁封疆能䇿諸將士破賊擒<lb/>
王以速成丕功用奠西垂康靖我國家其晉爾右副都<lb/>
御史顯以下爵賞有差其以九絲城為建武城置府衛<lb/>
<pb n="KR4h0152_WYG_069-12b"/>
兵下控西南部落命所司伐蔡䝉石勒朕文武臣功使<lb/>
能賦者銘其勞聲諸永世其辭曰<lb/>
天王神聖威加九夏僰胡為者坤之社其山硉矹谷<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>
閜蠶樷開國來百戰不得下鬼其讐之聲在野貍晝號<lb/>
守以虎䝤不庭戒邉櫓其誰使者狥西土殿中有丞既<lb/>
文且武願假旄鉞斬桀虜丞哉飛檄怒濤發英風颯爽<lb/>
能起邊城八萬四千戰死之白骨笔籌赤牘肝膽壯勁<lb/>
氣直上蒼龍闕雲旓羽旂盪摩日月墨王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>廖王<graphic n="KR2683" url="https://raw.githubusercontent.com/kanripo/KR-Gaiji/master/images/KR2683.png" mimeType="image/png"/>落<lb/>
<pb n="KR4h0152_WYG_069-13a"/>
豹熭落抝鈯長鎩夜擣雄王窟三十六碎領顝土有賸<lb/>
壤戸有㖓卒且蘭靡莫咋舌不敢唾楪榆卭莋磔狗飲<lb/>
血斷出没咦雀入淮化蠣房雉入海化蜃先寇盜得險<lb/>
化侯王窅窅建武城列雉天一方守者非忠賢能無化<lb/>
豺狼蜀有天險上為劔閣下瞿塘割據自古昔可獨問<lb/>
夜郎誰借明王三尺銕為君世代誅豪彊蜀不割蠻不<lb/>
屋蔡䝉補天之石髙崒嵂長與乾坤鎮南服無使三十<lb/>
六王城下鬼夜哭<lb/>
<pb n="KR4h0152_WYG_069-13b"/>
　　嶺東平三饒寇碑<hi>黄佐</hi>
漢人有言曰兵者所以明徳除害也故舉得於外則福<lb/>
生於内確哉言乎乃今徴之矣欽惟聖皇在宥啓廸鴻<lb/>
猷四海𤣥同臻於悠久夫朔南之相距固萬里也然徳<lb/>
意所孚如在咫尺雖不軌不譓之徒時或孽牙其間亦<lb/>
皆闟然而服儵然而化殆猶日月容光必照而奚㣲小<lb/>
之遺哉自嵗丁未倭奴窺潮東鄙戊午遂侵饒平於是<lb/>
逆賊張璉負固竊發始則肆行剽掠恐喝鄉衆以遏追<lb/>
<pb n="KR4h0152_WYG_069-14a"/>
呼旋苞三饒築重城結圍寨以自固巳而四往結聚大<lb/>
埔則賊酋蕭雪峯程鄉則賊酋梁寧王朝曦王子雲南<lb/>
洋則賊酋王伯宣煽動飈發海陸相為犄角自是流刼<lb/>
於外跳梁而不可禦矣初破閩之雲霄鎮轉掠三河詭<lb/>
執縣官要求招撫時方罹倭患瀕海所在盜起故璉得<lb/>
以陽降陰叛而其徒因尊向之比陷鎮海衛破南靖縣<lb/>
城遂逼豫章憲臣被害潮素號繁庶王伯宣復導倭奴<lb/>
大行殺僇民不聊生莽多暴骨雖有良將遮守要害莫<lb/>
<pb n="KR4h0152_WYG_069-14b"/>
可誰何三省乃各上其事於朝辛酉秋簡命少司馬兼<lb/>
都憲百川張公起諸家食賜之璽書俾撫百粤與總兵<lb/>
平江伯陳公興師討之復特勅代巡侍御蔡公紀覈功<lb/>
次㑹議僉同廼下令選調漢達土目官軍合十萬有竒<lb/>
而檄吾藩預備粮賞且逆慮其敗走不北入贑則東入<lb/>
閩先遣竒兵萬人餉金萬兩趍往䖍臺分發詔安和平<lb/>
二哨以防守而又戒約閩之海道提師西遏公遂移鎮<lb/>
駐潮乃分我師為五道指授方畧刻期齊發密令大兵<lb/>
<pb n="KR4h0152_WYG_069-15a"/>
臨寨則多方設竒預簡精卒持利㦸勦滅梁寧以斷其<lb/>
羽翼先鋒至寨生擒賊帥宋興璉巳奪氣矣而王子雲<lb/>
復被擒於程鄉前後俘馘數多璉漸窮蹙於時中哨由<lb/>
大埔渡江夷道刋木憑陵險阻以衝其腋分守嶺東左<lb/>
叅議馮君臯謨與鎮守廣西副總兵王君寵監統之攻<lb/>
克烏槎等九村及圩嶺等寨前哨由饒平北入分巡嶺<lb/>
東僉事張君冕與瓊雷叅將門君崇文監統之簡竒兵<lb/>
三千為左哨控扼要地防遏海倭統以惠潮叅將張君<lb/>
<pb n="KR4h0152_WYG_069-15b"/>
四維仍令與前哨夾擊攻克石湖馬岡等巢寨後哨督<lb/>
賴家營以扼其亢則分巡嶺西僉事皇甫君渙與肇廣<lb/>
叅將鍾君坤秀監統之攻克小靖埔坪等巢寨右哨由<lb/>
大埔胡料鄉以掣其臂則分巡南韶僉事賀君涇與潯<lb/>
梧叅將祝君明監統之攻克白堠吳家畚等巢而饒平<lb/>
連結大埔之凑遂摧折矣公先榜諭令賊能俘賊者俱<lb/>
准報功給賞是後右二哨計擒蕭雪峯以獻璉勢益孤<lb/>
思遯海而震疊無措中及前左三哨麾兵齊進其徒遂<lb/>
<pb n="KR4h0152_WYG_069-16a"/>
紿璉擒之及其謀主李逢時歸於我師賊帥偽都督詹<lb/>
世旺等皆攜偽印以降適王伯宣統衆數千人入府城<lb/>
下公密運籌使守巡及知府何鏜分兵執之即磔伯宣<lb/>
於市觀者驩抃稱快倭奴暨璉殘黨俘馘無算巢穴次<lb/>
第悉平潮民始出湯火云是舉也四月十八日始臨寨<lb/>
行誅迄五月十三日獲璉而告武成信神速矣哉昔齊<lb/>
伐燕五旬而舉之自説人力不至於此今也不浹旬月<lb/>
而賊酋自縛大類炎帝之世夙沙來歸而堯戰丹水舜<lb/>
<pb n="KR4h0152_WYG_069-16b"/>
征有苗風斯下矣於是有司稱賀公遜謝曰我聖皇天<lb/>
也肅將天威惟恐不副敢貪功乎於是馮君立碑紀功<lb/>
乃授簡俾予載筆猗乎公承天命克襄天功而不居可<lb/>
謂至矣嘗聞進賢之北湖肖二曜百川歸之涵混天碧<lb/>
有日月得天之象焉公實鍾靈挺生履星辰而上之其<lb/>
在今哉輔成天徳丕寧萬國既昭萬世無疆之休則垂<lb/>
萬世無疆之問易曰日月得天而能久照詩曰明明天<lb/>
子令聞不巳此之謂也<lb/>
<pb n="KR4h0152_WYG_069-17a"/>
　　重修徳化寺碑銘<hi>沈鍊</hi>
道也者自動自靜自闔自闢孰得而思維之能思維其<lb/>
所不能思維則通乎道矣故道有盈虚有消息陰陽之<lb/>
義也儒佛之論興而道益以晦道未嘗晦而人見之晦<lb/>
也夫道何嘗無儒與佛亦何嘗有儒與佛謂儒為盡道<lb/>
非也謂佛為非道亦非也世教之盛則道縁於儒世教<lb/>
之衰則道縁於佛故道無所不縁豈惟縁佛縁於衆庶<lb/>
縁於小人道也者天也天之將滅小人耶則稔其惡矣<lb/>
<pb n="KR4h0152_WYG_069-17b"/>
小人之惡不稔則聖人之徳不昌故霜霰積而陽春生<lb/>
矣西極晦而東方明矣今之時世非耶保安新城東上<lb/>
徳化寺天順間有僧天然創之其徒圓達繼之而㘣達<lb/>
之徒徳鑛復建天王鐘樓并碑亭三座徳鑛性淳實有<lb/>
佛行始余謫遷即卧病其中謂余有忠義大節朝夕顧<lb/>
視為切至而余宗子應璧業儒是燕趙名士率諸弟子<lb/>
數十人讀書於其精舎因屬余為碑文記其大畧予曰<lb/>
兹非鑛所思維者此道將縁佛而興儒者之化使余得<lb/>
<pb n="KR4h0152_WYG_069-18a"/>
推明聖人之意以警將滅之小人豈不有自然者哉因<lb/>
不辭而文於其碑而且銘銘曰<lb/>
燕趙之際秦郡上谷州為保安漯陽是躅已巳搆變辛<lb/>
未發足五百之年神貺其輻雞鳴翹首八寳潛育三川<lb/>
盤旋㑹於坤復佛舎曜祥神宫展籙儒行光明章甫雲<lb/>
簇寄跡雙林揚聲九牧大悲救難小隱巻曲車行彭彭<lb/>
馬亦何跼擒彼六賊惟神之屬吾斯銘斯非鑛也獨<lb/>
　　宗子相祠碑<hi>王世貞</hi>
<pb n="KR4h0152_WYG_069-18b"/>
往嘉靖戊午倭冦起閩海躪福清遂以其勁搗省其大<lb/>
帥恐甚部分諸監司乗城守而故廣陵宗君子相以叅<lb/>
議得西門西門最為省要害郭外之氓叟婦稚跳賊而<lb/>
求入者踵相囓也大帥念賊或得以間乗之下令毋内<lb/>
民内者坐軍令宗君謂奈何遂拒吾赤子而委之賊且<lb/>
賊逺未遽乗也乗吾力能辦之大帥益恐欲設難難宗<lb/>
君則謂省無百日粮而驟益人以耗吾食非計更令入<lb/>
而挾芻粟者入之其非挾芻粟者弗聽宗君又謂吾赤<lb/>
<pb n="KR4h0152_WYG_069-19a"/>
子奚擇奈何遂拒其饑者而委之賊賊又必不能為百<lb/>
日攻也於是大帥之難窮而宗君遂大開門縱其入諸<lb/>
見阻他門者亦轉旋而入凡數萬計宗君度入且盡徐<lb/>
徐治守具而出竒以創賊賊竟逡巡遁走於是宗君之<lb/>
聲稱冠諸道遷其省按察副使督學政竟用積䜪病周<lb/>
嵗卒當宗君之為叅議副使而汀守徐君某以事趨幕<lb/>
府故善君因得從君遊其遊輒於西門之烏石山山有<lb/>
薛老峯鄰霄臺蟠桃塢之屬皆遒聳深秀昔人之所詫<lb/>
<pb n="KR4h0152_WYG_069-19b"/>
以為靈仙窟宅者宗君樂之間謂徐君曰天地大矣而<lb/>
有兹山為兹山億萬年而始有吾二人哉則又曰吾去<lb/>
吾官若脫展耳而不能遽舍兹山也庶幾異時神遊乎<lb/>
哉蓋宗君没之十六年而為萬厯之丙子徐君自謫起<lb/>
數遷而為其省之叅政以至按察使嘗經行西門咤嘆<lb/>
曰此故宗君所入避寇吏民道也指謂其父老若猶記<lb/>
宗使君否父老涕涔淫下曰微公言吾能忘宗使君其<lb/>
為人長者稍出而謂郭外之民記宗使君否則大戚中<lb/>
<pb n="KR4h0152_WYG_069-20a"/>
有號哭者曰微宗使君而不肉於倭冦者幾希且吾猶<lb/>
使君子也更問徐君宗使君不幸而夭吾聞活千人者<lb/>
後必封使君所活詎止數萬人其後何若徐君亦泣而<lb/>
不能答以宗君之無子也則相聚而泣其頴者曰吾聞<lb/>
之朱仲卿而以桐鄉民愛之故謂後世子孫奉嘗我不<lb/>
若桐鄉及死而其子葬之桐鄉西郭民果為仲卿立祠<lb/>
嵗時祭不絶今宗使君無子獨不能捐西郭之咫尺地<lb/>
以祀之而視其為若敖氏之餒乎哉徐君乃曰無庸也<lb/>
<pb n="KR4h0152_WYG_069-20b"/>
吾不忍以宗使君故損汝曹橐乃搜贖鍰之羡與學匿<lb/>
租百五十金以為祠費行地而得烏石之址喜曰此故<lb/>
宗君所屬神游地也其必食矣於是閩令裔先丞從周<lb/>
受工焉為堂三楹牆繚之出石橋而門與西山對復得<lb/>
傍寺僧之匿田供嵗祀其民以時禱祈者勿禁徐君乃<lb/>
走書及狀而屬世貞曰請假子之一言以示永久余謝<lb/>
不敏則謂韓退之嘗誌柳柳州之墓而又記其羅池廟<lb/>
以知柳州深也今吾幸辱宗君知亦為之一誌其墓矣<lb/>
<pb n="KR4h0152_WYG_069-21a"/>
宗君文當不下柳州故嘗為要官而外除亦畧相同其<lb/>
遷地之近與賜復之易宗君雖若少勝之乃其年與其<lb/>
後不及也獨所謂少年勇於為人不自貴重毋論宗君<lb/>
無之而烏石之祀亦其民之久而不忘與徐君之獨居<lb/>
厚也非若所謂死能驚動禍福之以食其土也巳余文<lb/>
固不敢望退之其何能辭乃記其事報徐君而復為樂<lb/>
章一以迎送神俾刻之石其辭曰<lb/>
築宫兮嶔岑望烏石兮參差桂棟兮玫垣薜蕙兮繚之<lb/>
<pb n="KR4h0152_WYG_069-21b"/>
藂百馨兮廡門攬遊鯈兮橋池黄流兮灌鬯實籩兮肥<lb/>
羜氓紛紛兮若囝靈何為兮延佇倩覡餙兮前舞靈徘<lb/>
徊兮心獨苦秋蘭兮紫莖濯清泚兮流素馨靈翛然兮<lb/>
若來獨流睞兮友生風謖謖兮茄帶怳若襲兮靈之袂<lb/>
彷徨兮不得吐將兩誠兮𡨕㑹夷猶兮澹忘惆悵兮日<lb/>
將暮金支蕩兮迴照霓車轔兮澤霧朝汎兮歐冶夕栖<lb/>
兮丁戊靈之格兮羣愉靈之逝兮我憂吻滄海兮不波<lb/>
束金﨑兮使安流憯莫憯兮百年樂莫樂兮千秋<lb/>
<pb n="KR4h0152_WYG_069-22a"/>
　　正學書院碑<hi>劉文卿</hi>
婺州之崇正祠勝國時行省中書請而秩之祀典我朝<lb/>
憲廟復詔建為祠故四主宋何先生子恭元金先生吉<lb/>
父許先生益之王先生㑹之皆鄉人服元晦之學議述<lb/>
多行於世楓山章先生濲人也力學玉山之陽與一峯<lb/>
之徒相權輿郡國旌其澤祔於廟春秋比之釋奠然廡<lb/>
櫳圜道無有也其址赭城右翠翼巒環縈松谷舒其西<lb/>
脉紫室映其北垂烏溪騰帶永水盪胷引湖鑿汭匝為<lb/>
<pb n="KR4h0152_WYG_069-22b"/>
近襟逺眺信安諸峯綢雲浮玉風土靈潔信名賢所都<lb/>
居也張君來守是邦暨余祀故祠瓦堙木刋二三先生<lb/>
且暴露歸土偶矣士莫愛道及此數耶楊子曰匪伏匪<lb/>
堯禮義哨哨其先有衣冠言行而可遷則豈在思逺規<lb/>
賤儒懼枯也走秦魯趙衛之郊求止也聞至言指簡易<lb/>
相率而駭如爰居恥祀一二門牆之人其心畸行畸曰<lb/>
盡偽事也不知教人之無類也道若川若途有贊矣有<lb/>
和矣茫昧於中道而戰癯交集易之繫禮之庸士尚不<lb/>
<pb n="KR4h0152_WYG_069-23a"/>
能明而斤斤闢三諦之業烏在服其心而與之甚矣今<lb/>
天下數士病道也燕雀不忘故都士居先生之地而興<lb/>
起易動習尚易釐信之則祖父之戒諭佩之則青出於<lb/>
藍也世無河汾之席董薛逸少之響不必應時乏北海<lb/>
之門中逺鴻豫之徒不必覩造士有塾塾有期期有課<lb/>
課有髙山之仰亦或王之席而鄭之門也張君於是占<lb/>
氣審食建襲經之閣布編蒲之牖届於玉池為堂二廡<lb/>
二亭一龕一藏一徒室百十有六肩牆百有十丈壯哉<lb/>
<pb n="KR4h0152_WYG_069-23b"/>
祠之周也周哉祠之壯也閲嵗績用大播無懸甕之文<lb/>
而有鍾離之治其峋然塑繪若衣冠言行之佹具足以<lb/>
振隱淪之脉而興百世之風所謂周禮盡在魯矣耳六<lb/>
代之樂者言必及雅吾大張其户庭而彼焉巧於岐路<lb/>
往者不拒來者不追冐僭王之譏而黜非服之儒則吾<lb/>
所謂待能者也詩曰維彼鶺鴒載飛載鳴而月斯征而<lb/>
日斯邁彊不息也學士何不反其窳溺者而精進道不<lb/>
可離也不自顧其鳶魚之察而川上之逝終食顛沛造<lb/>
<pb n="KR4h0152_WYG_069-24a"/>
次胥與役也其功日益岐而性日益昧乾坤簡矣易矣<lb/>
夫婦之與知大人之不失學士胡不格物而識之童習<lb/>
白攻非盡牽耳目也如是則内照不殆不殆悦不畫矣<lb/>
正我之習而無以相似窮彼之是而無以相是令二氏<lb/>
之自見也其無以與孔孟争造影也外道將自降此非<lb/>
吾之言而聖門之言聖門之言先生不以為不我似也<lb/>
則學士何不學其學人其人而相與一變之為快也張<lb/>
君輾然曰圖之此其時矣甲戌之嵗糺相翳明天下萬<lb/>
<pb n="KR4h0152_WYG_069-24b"/>
宇俱廢斯土佳氣鬱葱而余首其事熾於宋元而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
若生不是過也嗚呼百家禮樂可燔乎而濟南吃其餘<lb/>
訓學徒庠塾可滅野可祭乎而東山新其徃蹟使夫士<lb/>
與士言義大夫與大夫言政其化速矣而天下往吾以<lb/>
是知斯文之不地也乃銘曰<lb/>
遹彼象賢居城之東塹苔碣蘿庭蔬踰紀如川閲水幽<lb/>
谷莫響惟守於行以古傳祀幅富捐甘峙楩編茨跨堂<lb/>
密宇華觀丹楣周垣四葺棊櫺相經古則膠庠今也惟<lb/>
<pb n="KR4h0152_WYG_069-25a"/>
聚廬洞千羣鵞湖問系士説師經漢詁晉訓蘭芷紛如<lb/>
四科競入子駿輕移景伯條例祀由光國學莫愆家周<lb/>
衍無知鸞嶺外驅無文猶興地徳參禎背白石之仙蹤<lb/>
祖雲黄之嶤阿面雙流之清直奠海沙之敞宫攢林織<lb/>
坳野蒔承隅審勢宅休累世誕貞景止五賢功阜一人<lb/>
純徳純師是邦之君朂哉子衿蓐籍振纓毋為<graphic n="KR2207" url="https://raw.githubusercontent.com/kanripo/KR-Gaiji/master/images/KR2207.png" mimeType="image/png"/>斯大<lb/>
道蕩平<lb/>
　　海常祠碑<hi>吳時來</hi>
<pb n="KR4h0152_WYG_069-25b"/>
海棠祠祠宋臣淮海先生秦觀也在横州郊西之海棠<lb/>
橋側即先生故所寓地後人髙先生之風為亭其上又<lb/>
改為書院實與祀典未載初横人以先生風義有益於<lb/>
其鄉之人合祀於是祀先生於鄉賢議者以事先生不<lb/>
宜以鄉乃又祀於名宦既又以先生編管也處非所據<lb/>
於神未妥二者皆非所以康先生也推先生之志即生<lb/>
而血食之將舍而棄去復奚後之祀不祀羡耶從後觀<lb/>
之謂先生為横人可也莫土非吾也謂先生為名宦可<lb/>
<pb n="KR4h0152_WYG_069-26a"/>
也人有餘思也嘉靖乙卯南海髙君士楠來守州事因<lb/>
亭宇圮壊方積需謀為修之適先生之後人有秦某者<lb/>
以靈山丞過横復以請於髙君乃為之立棟宇築垣牆<lb/>
將迎先生主祠其中於是議專祀今之論先生者曰詞<lb/>
人詞人甚又沉迷禪㫖以寫佛書為徼者所乗致流竄<lb/>
無寧日吁誰從而論先生之世耶先生初為編修與蜀<lb/>
黨諸君子忤時窣章惇輩乃御史劉極承意劾其修實<lb/>
録詆誣被謫處州實與范祖禹諸人同既而以寫佛書<lb/>
<pb n="KR4h0152_WYG_069-26b"/>
徙柳州既而徙横州徙雷州益戞戞乎靡有寧處唐宋<lb/>
以來髙修操厲之士半入禪家而趙清獻二蘇公黄魯<lb/>
直諸人乃其尤者豈學道未純而好髙異之心易投難<lb/>
㧞亦不覺其深入歟及觀逆旅集海棠祠有本無本等<lb/>
語乃知先生之叅禪皆其居困之時借以解外紛以舒<lb/>
其抑鬱無聊之意而實未嘗有害於吾道也若致患之<lb/>
因即不寫佛書其遷徙猶是也不究元祐碑中諸黨人<lb/>
寧獨少游耶乃為之歌曰<lb/>
<pb n="KR4h0152_WYG_069-27a"/>
歐歍肪脂宅南方臭肥滅鼻幽以芳山澄水碧清夜光<lb/>
奎婁錯落燦文章舌筆之吐離毫芒危難之安思所傷<lb/>
委命大郭托醉鄉含孕苞元極横洋䦯閟靈室配崇岡風<lb/>
流後嗣宜久長<lb/>
　　忠節廟碑<hi>陳栢</hi>
按西關志揷箭嶺舊有忠節廟云嘉靖庚申余自職方<lb/>
出備井陛志事廼秋八月提兵由曲陽縣趨倒馬關遂<lb/>
駐揷箭嶺守焉九月又由浮圖峪走紫荆關得備觀蜚<lb/>
<pb n="KR4h0152_WYG_069-27b"/>
狐諸隘口蜚狐者今廣昌縣也其年敵擁衆數萬自大<lb/>
同入掠朔應忻崞諸處十餘日始遁去余乃督諸將整<lb/>
兵伺之兩閲月乃還凡所歴有倒馬祭刀曬甲諸石皆<lb/>
宋將楊六郎遺跡始余按嶺之明日即其廟掃而拜焉<lb/>
其前題曰宋良將楊六郎祠者蓋宋髙陽關副都部署<lb/>
加團練使楊延昭之貌其後寢所祀土人稱令公者則<lb/>
宋贈太尉代州刺史楊業也旁復肖其貎有七皆捧胄<lb/>
執戈凛凛然猶有生氣尚欲搏強敵而噬之者詢之皆<lb/>
<pb n="KR4h0152_WYG_069-28a"/>
云令公有子八人其稱六郎者則延昭也余初至倒馬<lb/>
關亦謁其祠未見題有忠節廟碑立馬欷歔者久之今<lb/>
至祠下摩挲所謂揷箭石其遺識宛然又未嘗不拊髀<lb/>
而歎也余讀宋史業本北漢舊臣初名劉繼業方其主<lb/>
繼元來降業猶據城苦戰太宗素知其勇欲生致之繼<lb/>
元方遣親信者往諭業乃北向再拜慟哭釋甲而往見<lb/>
焉帝喜且厚慰之復姓楊氏授大將軍尋晉為代州刺<lb/>
史卒副潘美以破遼師拔雲應寰朔四州至號楊無敵<lb/>
<pb n="KR4h0152_WYG_069-28b"/>
使遼人忌之望見旌旗輒引去及陳家谷之役乃為䕶<lb/>
軍王侁所迫業巳度其不利且謂美等幸張步兵於此<lb/>
以相援也及退趨狼牙村而侁等巳麾兵却走矣業乃<lb/>
撫膺大慟猶率麾下力戰身被數十創士卒殆盡尚手<lb/>
刃十數人遂墜焉被擒其子延玉死焉業復三日不食<lb/>
乃死於乎若業者謂之忠節非邪真宗咸和之際其子<lb/>
延昭復以團練使守髙陽關契丹之侵遂州也衆以城<lb/>
小莫不色懼延昭乃集衆登陴固守以候援至且汲水<lb/>
<pb n="KR4h0152_WYG_069-29a"/>
灌城悉為堅氷城賴以完今所遣揷箭及祭刀諸石土<lb/>
人談之烈烈如昨日事凡水旱疾病有禱輒應是延昭<lb/>
之忠憤猶有存者余獨怪宋事以延昭輩為將而寇凖<lb/>
方力主親征使真宗不為王欽若所惑則燕雲十六州<lb/>
可唾手以復奚啻僅僅為澶淵之盟邪後世子孫又何<lb/>
至南渡如靖康也我國家奄有四海威震朔漠蓋嘗三<lb/>
犂北庭矣今天子明聖神武以文惪綏宇内其有弗庭<lb/>
者輒出師討之曩余在職方嘗檄諸邊帥願以長纓繫<lb/>
<pb n="KR4h0152_WYG_069-29b"/>
單于之頸而致之頃者視師關西即與諸將士繕城練<lb/>
兵矢心以破北敵諸將士亦攘袂思奮因慕楊氏父子<lb/>
遺烈慨然想見其人恨不與之同時親覩其戰功如宋<lb/>
史所云巳為之扼腕顧瞻兹地乃素所馳歴以樹勲名<lb/>
者乂可使之冺冺無傳耶乃命守備李著伐石紀焉且<lb/>
改題其額曰宋良將楊父子忠節以告來者云<lb/>
　　東吳靖海録<hi>徐縉</hi>
吳水國也濵江帶湖東漸滄海當倭夷孔道蘇之崇明<lb/>
<pb n="KR4h0152_WYG_069-30a"/>
邑尤斗絶治海中所轄地皆離立水面非㠶棹不通故<lb/>
稱各沙云風氣澆薄民俗輕悍習於濤波之阻狃於漁<lb/>
鹹之利寇鈔讎殺日尋干戈雖復約束以文吏鎮壓以<lb/>
戎行而法久弊滋綏禦無方率三十年一遘大亂如劉<lb/>
通如施天泰如鈕東山如董琦侯仲金王顧諸賊皆沙<lb/>
編氓而竊發相望不踰常期咸至用兵勦截屈法招誘<lb/>
乃克小康良由草薙禽獮不能芟其根株破其巢卵數<lb/>
載之後醜類日繁凶徳叅㑹則始於盜賣漁鹽中刼奪<lb/>
<pb n="KR4h0152_WYG_069-30b"/>
商旅馴至罪釁叢積主名顯著非叛逆不能延其喘息<lb/>
終階大亂斯海寇頻仍之畧也近嵗邑之長沙民秦璠<lb/>
王良王庠宋文晟邵漢顧良徐守正等皆前叛族之黨<lb/>
裔私分部曲世濟兇醜出没江海盜販流刼為日乆矣<lb/>
兵備憲司屢檄州縣招撫之不肯降自分不赦益嘯聚<lb/>
亡命羣盜鑄造兵器樹立旗號偽稱靖江王内自太倉<lb/>
諸近地外自大江千里間白日殺人燒刼市鎮剽掠賈<lb/>
舶不可勝計沿江瀕海之民騷然奔竄而斥候捕邏之<lb/>
<pb n="KR4h0152_WYG_069-31a"/>
士莫敢誰何遂乃邀截運艘戕殺兵吏騰播妖言無所<lb/>
顧忌蠭屯豕突勢漸獗猖嘉靖庚子春兵備副使王君<lb/>
儀遣官討捕州判石巍千戶周朝卿等違其方畧並致<lb/>
喪衂於是巡撫都御史松泉夏公巡按御史䝉泉趙君<lb/>
上疏請師誓圖勘定上為之震怒切責内外守備重臣<lb/>
及江防諸司逮繫僨事者下之詔獄仍勅本兵依今少<lb/>
師大學士桂州夏公在諫垣時所論建置江淮總兵官<lb/>
以專戎務乃擢都指揮湯侯慶為前軍都督充巡捕江<lb/>
<pb n="KR4h0152_WYG_069-31b"/>
淮總兵官嚴期討賊冬十月湯侯乗傳至吳與夏趙二<lb/>
公洎操江都御史王公巡江御史周君親臨太倉相度<lb/>
賊勢叅酌機宜協贊軍務若夫興發資儲整勅戎器戈<lb/>
船砲艦長棘勁弩艨艟百艘飛騎萬楫則夏公徴集之<lb/>
招徠勁勇選練驍敢妙簡偏裨撫循列校虎士千羣魚<lb/>
麗九變則湯侯訓齊之明賞罰之條舉激揚之典制中<lb/>
權之謀建廟勝之䇿則夏公與趙君運斡之扼長江之<lb/>
險控千里之勢増守禦之防恢掃蕩之畧則王公與周<lb/>
<pb n="KR4h0152_WYG_069-32a"/>
君襄贊之用能號令整齊憲度嚴肅資械山積人心飈<lb/>
奮固已不戰而奪之氣矣十六日小遇於唐子口擒其<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酋縱其奔逸示以先聲决我全勝十一月三日大軍<lb/>
出劉家渡口賊勢鋭甚海鰍巨艦長蛇堅陣彌亘聨絡<lb/>
螳怒鴟張其渠魁皆緋衣金帶鼔吹儀從談笑揮霍指<lb/>
顧拒敵我師則長㠶蔽空𤣥甲晃日雲翔鳥集之隊龍<lb/>
驤鷹揚之校開闔左右變化若神既接戰湯侯親秉白<lb/>
麾往來督䇿呼聲如雷海水飛立神鎗效靈竒績先著<lb/>
<pb n="KR4h0152_WYG_069-32b"/>
戰自朝至日中昃賊徒殱焉臨陣斬馘賊首秦璠等四<lb/>
人賊從二百餘人傷溺者二千餘人臠屍沸血洪濤為<lb/>
赤惟王良以三舸逃歸長沙翌日副使王君密遣辨士<lb/>
陳熙持賞購榜諭曉說賊首小宋文晟捕斬王良贖罪<lb/>
取功十一日小文晟果等猶屯結未散越二十五日湯<lb/>
侯乃以副使王君行營諸哨開帆大洋直擣長沙焚其<lb/>
巢窟夷其險阻萑苻篠簜鞠為灰燼斬首四人捕虜二<lb/>
百餘人鯨鯢戮於淵渚蛟鱷尸諸藁街累年黠逋一旦<lb/>
<pb n="KR4h0152_WYG_069-33a"/>
掃滅三軍凱旋萬口稱慶臣盡其算畧無所牽掣協心<lb/>
同慮克樹大功海甸寧謐永無東顧之憂海隅蒼生奠<lb/>
安袵席之上者數公之力也至若軍興而民不知擾寇<lb/>
熾而列城安堵俘馘千計而不及於無辜資費巨萬不<lb/>
出於征斂則乂巡撫公之雅量操江公之逺畧巡按巡<lb/>
江君之風裁太守馬侯之㢘能節推陳侯之明慎處分<lb/>
經畫切中事機之所致也洎夫元戎湯侯副使王君偏<lb/>
裨列校竭忠宣力經文緯武勞績茂著之先後則有聖<lb/>
<pb n="KR4h0152_WYG_069-33b"/>
天子賞功之典在辛丑之秋南岷王侯以名御史來守<lb/>
吾蘇下車旬月政教大行乃謂節推陳侯曰蘇維畿輔<lb/>
重地意外之防莫切於此海沙之寇顧兹偉績誠宜請<lb/>
於立言鉅公鋪張揚厲銘勒貞石樹之海壖如銅柱故<lb/>
事以昭示於無窮庶幾有所懲勸謂縉郡人也聞見所<lb/>
及諒得其詳猥托以序述不獲辭遂録其實如左<lb/>
　<lb/>
　明文海巻六十九<lb/>
</p>
<p>
</p>
  </div>
</body>
</text>
</TEI>
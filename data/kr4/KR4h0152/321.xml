<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百二十一</head>
    <p>
<pb n="KR4h0152_WYG_321-1a"/>
欽定四庫全書<lb/>
　明文海巻三百二十一　　　餘姚黄宗羲編<lb/>
　　序一百十二<lb/>
　　　壽序<lb/>
　　繆仲淳六十序<hi>髙攀龍</hi>
余年二十五而友於丁子長孺一日長孺謂予曰今海<lb/>
内有竒士繆仲淳者子知之乎余曰未也曰其人孝於<lb/>
親信於朋友塵芥視利丘山視義苟義所在即水火鷙<lb/>
<pb n="KR4h0152_WYG_321-1b"/>
赴之余歎曰世有斯人乎越三年忽遇於内弟王興甫<lb/>
所歡相持曰此為仲淳矣當是時興甫得異疾勺水不<lb/>
下嗌諸醫望而走一息未絶耳仲淳為去其胸膈中滯<lb/>
如鐡石如拳者二興甫立起肅衣冠陳酒殽拜仲淳余<lb/>
驚曰聞君髙義不聞君良於醫如是仲淳笑曰吾少也<lb/>
病而習之頗得古人㣲處語世人世人不解也是日與<lb/>
仲淳酒間談説古今事絶不及醫仲淳無所不妙解而<lb/>
後益信辰孺言知仲淳果天下奇士也又三年余以使<lb/>
<pb n="KR4h0152_WYG_321-2a"/>
事至家得仲兒日抱㺯之兒忽得異疾殆矣一日夜半<lb/>
余夫婦淚簌簌相語曰是兒非仲淳不活顧安所旦夕<lb/>
得仲淳坐而旦門者報長孺至余妄念曰得無仲淳偕<lb/>
来乎倒屣出見長孺果偕仲淳来果一藥而活是後余<lb/>
婦余長兒余壻余孫逓遘危疾皆以仲淳活於是余邑<lb/>
中不能知仲淳能知仲淳醫每仲淳過余客武相接也<lb/>
余不厭晉接仲淳不厭聒人以方寸紙授方治之無弗<lb/>
活而一時同志家所活無不如余家者今天子明聖輔<lb/>
<pb n="KR4h0152_WYG_321-2b"/>
政皆出東南士以為千古奇會率獻其所學於廷冀吾<lb/>
君於堯舜吾相於臯䕫皆以迂不入後先落職歸而東<lb/>
南士與西北異士歸田間甘泉香稻皆有以自樂可以<lb/>
誦詩讀書養心繕性無富貴之慕然不能無疾病之苦<lb/>
兒女之憂得仲淳并免於二者余常手額祝曰天生仲<lb/>
淳為吾輩也仲淳又精形家凡山川隱見向背察之㣲<lb/>
茫渺忽無失又能詩能大字熟於古今治亂邪正消長<lb/>
之機熟於兩兵相臨勝敗之算吾嘗謂仲淳立廟堂為<lb/>
<pb n="KR4h0152_WYG_321-3a"/>
一官之長未能或之先即佐邊陲隱然長城也顧不與<lb/>
一第天必有所用之誠得深山大谷二三同心聚書萬<lb/>
巻蠧魚其中相樂以老仲淳必有千秋之業而又不可<lb/>
得天之所以用之者豈僅如吾前所云者而止耶<lb/>
　　奉壽外舅念東翁六十序<hi>歸子慕</hi>
事有不可知而以得之為幸故其喜也亟事有所可知<lb/>
而以得之為常故其樂也長吾鄉之先達屈指稱髙年<lb/>
者必曰金氏東濱公蓋東濱公年幾百歳云而吾舅念<lb/>
<pb n="KR4h0152_WYG_321-3b"/>
東翁即東濱公之仲子也今牛六十矣方東濱公之七<lb/>
十也先子太僕實為之文追論二十年前寓京師時公<lb/>
為中城兵馬指揮一時同邑諸公登朝者數人其貴顯<lb/>
者多矣而二十年間惟公無恙餘無一人在者於是深<lb/>
有感於衰榮顯晦之際與夫人世光景之廹䠞不勝咨<lb/>
嗟歎息以七十為古之稀年人所深願而不可必得者<lb/>
惟公得之而安知其後公之年殆得百嵗邪豈惟東濵<lb/>
公而東濱公之夫人今者亦年踰九十神氣精爽行且<lb/>
<pb n="KR4h0152_WYG_321-4a"/>
度百歳而過之先子又安知東濱公之夫人行過百嵗<lb/>
邪事有不可知則先子以東濱公七十嵗為人世之稀<lb/>
有事有所可知則子慕方以念東翁百嵗為金氏之恒<lb/>
事然則今之六十其猶在少壯之年未可以賀也其喜<lb/>
也亟故亟稱之先子之於東濱也其樂也長故樂道之<lb/>
子慕之於翁也當東濱公之七十與先子執筆為文之<lb/>
時子慕之生甫踰年先子亦安知其季子後為公家壻<lb/>
亦安知東濱公之仲子即吾季子之婦翁後三十年復<lb/>
<pb n="KR4h0152_WYG_321-4b"/>
執筆為文而為其婦翁壽此其事之不可知者也不可<lb/>
知彼一時也所可知此一時也百嵗之壽萃於金氏之<lb/>
門上下三十年歸氏之文再掲於金氏之堂吾子奉世<lb/>
今能負薪矣其母不幸早世頼天之靈得存此孤也以<lb/>
能無失詩書之澤後三十年子慕將為七十歳人令是<lb/>
子以外孫復執筆為文為其外祖壽斯不亦人事之奇<lb/>
太平之一瑞乎子慕不文不敢自附於先子而其事則<lb/>
有相符㑹者聊書其概以為左劵云<lb/>
<pb n="KR4h0152_WYG_321-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_321-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百二十一<lb/>
</p>
<p>
</p>
  </div>
</body>
</text>
</TEI>
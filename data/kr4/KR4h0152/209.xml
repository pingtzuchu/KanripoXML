<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百九</head>
    <p>
<pb n="KR4h0152_WYG_209-1a"/>
欽定四庫全書<lb/>
　明文海卷二百九　　　　　餘姚黄宗羲編<lb/>
　　書<lb/>
　　　遊覽<lb/>
　　答王參政論遊覽山水書<hi>皇甫濓</hi>
濓頓首道思足下憶昔公參藩於汴政事之暇時辱枉<lb/>
顧敝廬劇談清話教益良多自辛丑春郭園之别嵗序<lb/>
荐更忽復十載仰念高風可勝嚮往今年春三月始得<lb/>
<pb n="KR4h0152_WYG_209-1b"/>
公去冬書札情篤意勤如奉顔色乃謬以鄙人為可與<lb/>
言者而商及遊覽之事大意謂古人游跡傳諸後世者<lb/>
多覊旅寄寓之士而仕宦者恒無聞焉惓惓以阮公之<lb/>
蓬池杜髙李之吹臺為說吾竊以為不然古人杖履所<lb/>
臨其跡不泯者亦惟其人之可重言之可傳云爾而顯<lb/>
榮之與漂泊固在所弗論也昔謝靈運為永嘉太守每<lb/>
遇佳山水輒留詠如宵濟漁浦潭旦及富春郭揚帆采<lb/>
石華挂席拾海月人至今誦之嗣為臨川内史初發石<lb/>
<pb n="KR4h0152_WYG_209-2a"/>
頭城而曰游當羅浮行息必廬霍期入華子岡而曰且<lb/>
申獨徃意乘月弄潺湲遂為古今佳話謝𤣥暉為宣城<lb/>
太守出新林浦向阪橋而曰天際識歸舟雲中辨江樹<lb/>
晚登三山述望京縣而有澄江靜如練之句迄今膾炙<lb/>
人口夫二子分閫專城隼旟熊軾豈覊旅寄寓者而杖<lb/>
履所臨其迹不滅如此矧尤有不為二子者乎公行誼<lb/>
醇雅詞翰兩絶茍振衣一出海内名流望風迎候治具<lb/>
以從願侍几席者當隨地有之不知幾何人公顧憂其<lb/>
<pb n="KR4h0152_WYG_209-2b"/>
被侮見譏糧不繼而樹遭伐何過計之甚也吾自丙戍<lb/>
免歸杜門不出者逾二十年乙已之春游興偶發漫有<lb/>
河北㸔山之行聿入王屋陟天壇濯纓濟池造李愿之<lb/>
盤谷還經寗邑過山陽訊竹林遺跡迤邐至六真山尋<lb/>
列仙丹竈弭駕共城登蘇門山酌酒嘯臺之巔循嶺而<lb/>
下憇孫登土窟酹邵子安樂窩盤桓旬日興盡而返凡<lb/>
得雜詩暨文若干首吾方自愧荒陋人不足重言不足<lb/>
傳欲毁棄其稿而前廵撫池陽柯公見之乃驚歎以為<lb/>
<pb n="KR4h0152_WYG_209-3a"/>
竒遂鋟梓以相傳吾欲掩其醜而不可得矣屬者復擬<lb/>
出遊將東登泰山躡日觀坐待雞鳴眺日出之景下上<lb/>
山阪觀秦松漢柏及古帝王封禪處停驂曲阜謁闕里<lb/>
廟覽夫子所植檜問陋巷舞雩所在西遊嵩山跨盧鴻<lb/>
巖逍遥箕山之陽因弔許由塚云乂欲南遊武當諸宫<lb/>
觀玉芝瑶草行或見之便道趨隆中訪諸葛氏草廬舊<lb/>
址而後歸此區區之夙志也束裝戒發客有沮吾遊者<lb/>
曰古之高賢真逸如陶淵明尚矣然其興之所寄不越<lb/>
<pb n="KR4h0152_WYG_209-3b"/>
乎曰園籬落之間松菊桑麻之畔而已曾未聞其離家<lb/>
而遠遊子足跡半天下名山秀水探歴已多勝覽竒遊<lb/>
篇章已富今以遲暮之年而行役靡息似非逸老攝生<lb/>
之道也吾聞其言異之諦觀其意亦愛我者也乃詰之<lb/>
曰汎覽周王傳流觀山海圖非柴桑翁之詩乎其遠遊<lb/>
之志已畧見於此既窈窕以尋壑亦﨑嶇而經丘非柴<lb/>
桑翁之詩乎而以遨以遊亦翁之所不廢也想其遭時<lb/>
多故日抱隠憂故托諸酒以自晦夫何暇於遠遊吾生<lb/>
<pb n="KR4h0152_WYG_209-4a"/>
際昌期心無他慮得以肆志游覽焉能匏繫一室以自<lb/>
槁乎吾既以是答客而併以告公懼或有沮公之行者<lb/>
而以是曉之耳遠遊之事公請勿疑門庭一出景星是<lb/>
瞻題詠一留紙價踴貴夫何羨於蓬池之阮吹臺之杜<lb/>
髙李乎抑聞武夷九曲為天下第六洞天飛泉叠嶂澄<lb/>
徹心骨實昔賢栖遁之地公家温陵去此為甚邇安得<lb/>
偕公往游其間聨榻紫陽書院夷猶数日面訂昨所諭<lb/>
聖門狂簡之學不特覽山水之竒變縱目於風塵埃壒<lb/>
<pb n="KR4h0152_WYG_209-4b"/>
之表而已公寧無意於兹游乎於乎人生斯世合志者<lb/>
希講學論文天壤至樂如朱張南嶽之游伯恭寒泉之<lb/>
㑹較諸蓬池吹臺之跡其遠近大小何如也伏冀俯鑒<lb/>
同心裁度期約則千里盍簮之朋百年麗澤之益不在<lb/>
古人而在吾輩矣豈非逸民之孤蹤斯文之雅集哉飛<lb/>
鴻南來佇聽嗣音<lb/>
　　附王叅政書<lb/>
昔年汴上宦遊無他所得惟幸與公相見因屢欵高論<lb/>
<pb n="KR4h0152_WYG_209-5a"/>
揚㩁於風騷之場此為有得耳嶺外中州相去甚遠無<lb/>
由與公相聞惓惓之意想彼此不異也居閒或追數舊<lb/>
厯事跡輒有感歎蓬池之上阮公長嘯杜甫與高適李<lb/>
白同登吹臺悲歌酣謔皆傳為後人美談久而不泯吾<lb/>
雖遊汴豈復能使其跡有記於其後耶然諸君子之在<lb/>
當時皆羈旅寄寓之士其跡為竒吾方擁旄傳從事於<lb/>
文法體勢之間勢固不能為竒如高適持節彭門今人<lb/>
亦不復道說而瀼西䕫門獨言杜甫顯榮之與漂泊其<lb/>
<pb n="KR4h0152_WYG_209-5b"/>
得失固如此吾今已廢宜可以為竒方圖自計已悔少<lb/>
日所作而仰希聖門狂簡之學果其遠出又不能為竒<lb/>
且將被逐見譏糧不繼而樹遭伐矣以此疑而未決敢<lb/>
舉以似公夫徃者既失之而今又度未可得幸有以釋<lb/>
其疑而決其計也數年不通書今始通音問又不作寒<lb/>
温語而獨質以吾所疑者盖望公之至請勿忘見答也<lb/>
願言之懷殊不一一游記二篇聊往請教嘉靖戊申冬<lb/>
十一月朔日慎中頓首拜<lb/>
<pb n="KR4h0152_WYG_209-6a"/>
　　與荆川太史約修蘭亭舊社書<hi>陳鶴</hi>
鶴不學繫趾戎伍間飛馳五載形既凋悴心亦忡懣血<lb/>
氣不周病就床褥手足拘攣進退失節綿延數嵗漸成<lb/>
廢徒官司知其故以為不復可用遂容休放鶴固狼類<lb/>
野心尚存少得頃刻蘇縱即便跳梁自得情志既舒疾<lb/>
患遂解自此結茆於寳林山中買書三千巻旦夕玩誦<lb/>
考徳於周孔取學於顔孟綜莊韓之辨論究馬班之文<lb/>
辭以詩賦為陶性以摹冩為適情奮力三年藐無寸取<lb/>
<pb n="KR4h0152_WYG_209-6b"/>
是固聰明虧蔽而亦窮陬寡見所致也故廼拂衣西渡<lb/>
厯覽周遊弔吳楚之故墟訪齊晉之遺霸聆絃歌於東<lb/>
魯觀兵仗於北燕中躡泰嶽南陟衡山廣泛洞庭之舟<lb/>
幽引武夷之杖於是賢豪接履通人締交石室之徒立<lb/>
門而問道竹林之士攀車以贈言凡入於耳者則得之<lb/>
於心遇於目者則感之於思乃自摛文賦詩陋東漢之<lb/>
萎謝黜南齊之妖妍始知昔之所學猶觀天井中未能<lb/>
識星漢之文今若駕雲驂鸞翺翔於扶桑之上窮太陽之<lb/>
<pb n="KR4h0152_WYG_209-7a"/>
窟豈不快哉昔嘗入毘陵覔故籍城郭依然宗族星散<lb/>
千里孤踪泫焉出涕既迺採風俗問人物則知有足下<lb/>
然足下之才固李何之同驅其所著作實鄭孫之逆轡<lb/>
求其承聲合調一口同心之侣則惟王道思陳約之三<lb/>
四君子而已初振雄麗近就平雅諌惡必抽其性元養<lb/>
情必引其道本題物則比贈人以興鮮意外之詭辭無<lb/>
語中之方習誠為片言萬乘一字千金者也文運既還<lb/>
豪傑應響而起者百有餘人皆能承六藝之㫖萃一家<lb/>
<pb n="KR4h0152_WYG_209-7b"/>
之言但務廣者則遺其𤣥建格者則忘其意擇精者則<lb/>
䧟於微取音者則近於激然四者皆過焉至有甚者綴<lb/>
綺言以奉其名張怪詞以惑其俗附青雲以假其能恃<lb/>
黄金以貨其學是皆近世之陋弊誠上古之衰音也人<lb/>
皆重之鶴獨恥焉然鶴之文詞亦不甚佳不敢望四子<lb/>
之高風叶王陳之雅調和足下之希聲者但句字之中<lb/>
僅惟可以免四者之過格至甚者之恥耳今四子已奄<lb/>
忽地下約之近死於官惟足下與道思又皆遭朝嫉罷<lb/>
<pb n="KR4h0152_WYG_209-8a"/>
免田里造化忌物不言可知也日月易邁人生若浮精<lb/>
華漸衰歡娛難永文章固身後之名杯酒實眼前之樂<lb/>
吾越蘭亭諸賢惟明此理廼能高蹈一時風流百世惜<lb/>
乎咏歌左右而亭宇榛蕪足下才冠漢魏興翼晉唐何<lb/>
惜片帆渡海僑趾於蘭渚之上與鶴訂事圖起頽敗重<lb/>
濬曲水之流再栽茂林之竹繼風雅於上代盡逍遥於<lb/>
此生也他復何求哉誠能停觴一呼而吳越良類則和<lb/>
聲而至止者可得数十人次者亦可得百餘千年竒㑹<lb/>
<pb n="KR4h0152_WYG_209-8b"/>
一旦復新且以山川孕靈人物世出盛時佳賞恐亦無<lb/>
遜於晉耳鶴性清虛好道足下簡靜知時臭味一揆出<lb/>
處同理千里相求豈容他適望足下黙窺性命之關通<lb/>
今昔之故究毁譽之情達欣戚之變惟求樗散為遂性<lb/>
不以江河之遠限其踪惟審取尚為合徳不以菲薄之<lb/>
儔怠其心早駕仙驂速謀勝果是足下之高事鶴之所<lb/>
甚幸也外小集近作呈侍者可否<lb/>
　　已未秋日與鄉中知舊書<hi>胡松</hi>
<pb n="KR4h0152_WYG_209-9a"/>
僕四月入關匆匆履任從人歸遽草草報謝每念闕如<lb/>
比來分守關西理在涇滸涇平涼屬也平涼之外為鳯<lb/>
翔皆𨽻斯道前此分守大夫多駐隴隴則鳯翔屬也然<lb/>
多是少叅已乃定著大叅云鳯翔府故駐有分廵僉憲<lb/>
而隴又僻阻一隅矧鳯一府而駐兩使者於官便矣如<lb/>
地方何於是撫察大吏議令守道駐平涼藩叅臬使兩<lb/>
地相望便彈壓甚當然平涼有親王一郡王一十七將<lb/>
軍中尉而下無慮數百十城中除府衛縣諸治所若行<lb/>
<pb n="KR4h0152_WYG_209-9b"/>
太僕苑馬一寺洎察院藩臬諸行臺館舍則盡皆朱門<lb/>
紅壁寡居民又多不法難盡詰每使者行部出入將軍<lb/>
而下輒羣來見或載榼郊迓便湏駐車酬答甚出牒袖<lb/>
中紛來請祿祿又難即繼或告詰他事率多誣又不出<lb/>
聴理法當捕其從人則往往保藏避匿法常為骫前守<lb/>
慮損威重議徙涇涇介豳涼間崎嶇小郡地瘠而民貧<lb/>
本非守臣駐地為避平涼徙而理之此則甲寅嵗春事<lb/>
也涇雖荒落陋瘠然所過而安所部平凉鳯翔則皆古<lb/>
<pb n="KR4h0152_WYG_209-10a"/>
賢聖豪傑誕育經營之地固平生之所寤寐快覩者遇<lb/>
行部必迂途往觀用以激昂砥礪試為諸君誦焉方自<lb/>
靈寳出函谷望潼關見黄河迢迢從西北來切抱關麓<lb/>
而太華三峰高矗東南厯厯如畫乃賈生所謂踐華為<lb/>
城因河為池者今猶宛然真稱天地之險使秦漢唐隋<lb/>
稍能布張政教用維其人豈有踣與亡哉自關行六十<lb/>
里至華隂縣縣正直太華西嶽廟在縣中宏壯不可言<lb/>
㑹任期已迫未及登少湏乘間當為留數日賦以寄覽<lb/>
<pb n="KR4h0152_WYG_209-10b"/>
乂六十里至華州遥睇驪山諸阜信若培塿兒孫然又<lb/>
五十里至渭南渭源出鞏昌之鳥䑕同穴山迤邐而東<lb/>
行可千餘里合汧湋鎬戱漆沮滻㶚灃潏涇汭諸水西<lb/>
至於華入河而斯邑適在其南故邑因以名又八十里<lb/>
至臨潼所謂華清繡嶺僅存其名茫茫惟土至驪山亦<lb/>
不甚髙惟温泉如昨然當年繁華侈盛俱隨浮雲流水<lb/>
散矣為題古今殷鑒四大字於驪阜而去自是正西而<lb/>
行則新豐鴻門灞橋皆在所厯過橋不三十里入長安<lb/>
<pb n="KR4h0152_WYG_209-11a"/>
履任經長樂里登西南城望終南諸山高入雲表張屏<lb/>
列障儼如罨畫横帶㑹城周際而山之下周方數百里<lb/>
多秦漢故渠膏塍沃壤古所稱天府陸海殆謂斯域外<lb/>
此則或相倍蓰什伯甚至無筭凡昔所習稱未央長樂<lb/>
諸宫上林樂游諸苑與昆明曲江棘門細栁雲陽豐鎬<lb/>
杜陵韋曲樊川御宿歴歴皆在目睫指顧之前憶唐人<lb/>
所云宫中下見南山盡者真實語也非躬歴不知其妙<lb/>
四月念日出長樂赴涇原路當西出咸陽為欲至終南<lb/>
<pb n="KR4h0152_WYG_209-11b"/>
游所謂祖菴樓觀者乃東出長安門遥望鄠縣行可七<lb/>
十里鄠古崇侯虎國也後文王奉天伐之作豐邑路皆<lb/>
廣原平陸中有渠通長安渠上垂楊夾峙叅天合抱長<lb/>
亦五六十里不斷人行樹底殆不知有夏出鄠縣里許<lb/>
為渼陂上為紫閣峰峰下陂水澄湛環抱山麓方廣可<lb/>
數里中有芙蕖鳬雁之勝而魚更美杜子美所云半陂<lb/>
以南純浸山者也恨不得岑參王維少陵其人載酒從<lb/>
之遊又四十里至祖菴元王重陽道場也有石刻遺像<lb/>
<pb n="KR4h0152_WYG_209-12a"/>
與其手書書亦飛動竒譎又一十里至樓觀觀蓋老子<lb/>
與關令尹喜傳道處也上有說經臺臺在終南山腰松<lb/>
阡石徑迤邐而上最上有洞可容數十百人非惟西北<lb/>
所無殆非人境又二十里至盩厔盩厔形勝膏沃與鄠<lb/>
埒而長楊五柞舊宫皆在其境乂七十里至武功武功<lb/>
古邰國后稷舊封禹貢所載惇物若秦嶺藍關與子午<lb/>
谷諸勝皆在東南睇望中又數里輿人遙指馬嵬坡㑹<lb/>
日欲暮不能徃然問俗所傳土皆成粉非實事憶哲婦<lb/>
<pb n="KR4h0152_WYG_209-12b"/>
傾城之詠為歎息久之又七十里至乾州乾於唐稱奉<lb/>
天從此地漸高寒有邊鄙意出乾西北數里經乾陵則<lb/>
天葬處也所遺石翁仲人物雜卧土石草樹間甚鉅且<lb/>
衆則當其盛時雄麗可想然行道之人語及盜掘亦多<lb/>
詢而羞之真稱遺臭豈若昭陵坏土漫然九嵕山下之<lb/>
有耿光耶從此過永壽縣至邠州邠本稱豳𤣥宗開元<lb/>
間因䘏岐周府兵幸其地以豳近幽字改今名稱至今<lb/>
入其境則陶穴纍纍如見公劉時人而所云凌隂室履<lb/>
<pb n="KR4h0152_WYG_209-13a"/>
跡埤與其隘巷種種故在北望甘泉林光諸故址炯焉<lb/>
未滅而甘泉則黄帝祭天雍畤萬靈明廷處也西行百<lb/>
八十里至涇州涇以涇得名水切城麓詩大雅所謂密<lb/>
人不共侵阮徂共者皆其境内共即土人所稱共池是<lb/>
也回中山在其城北一里許其下為涇河汭水從西來<lb/>
屬經城東南流數百里東至於華隂合渭而汭之源則<lb/>
出隴州城北弦蒲藪詩言芮鞠之即是也蓋關中山最<lb/>
多而水亦無慮數十其最大者為黄河次則涇若渭其<lb/>
<pb n="KR4h0152_WYG_209-13b"/>
旁諸水數十則皆隨在入涇渭從涇西行百四十里至<lb/>
平涼平涼於春秋為朝那漢析置安定郡故又稱安定<lb/>
渾瑊㑹盟壇在其城西北五里今惟名存西行可三十<lb/>
里至崆峒山問道宫在焉志稱黄帝問道廣成子於斯<lb/>
山而山尚際天峰巒聳㧞信是仙靈之宅又西七十里<lb/>
而羨過蕭關漢文帝時匈奴入蕭關燒回中宫即其處<lb/>
然宫址莽不可辨矣又八十里至固原原即詩所云薄<lb/>
伐玁狁至於太原者本是侯服然地近北邊風氣高冽<lb/>
<pb n="KR4h0152_WYG_209-14a"/>
八月中雨雪者再秦文王所為詛楚於朝那湫者在焉<lb/>
然有二一在州東二十里一在州西三十里水各方數<lb/>
十里深不可測傳有蛟龍藏其中人莫之敢狎然厯世<lb/>
滋邈忘其本名土人但稱東西海子云而西海子水流<lb/>
百數十里經隆徳静寧兩界即好水川也宋與夏人大<lb/>
戰場在焉東望環慶延安境相銜接追憶韓范經營殫<lb/>
勞心力然卒罔底績豈自古豪傑功業之成亦藉天幸<lb/>
與國運耶乃若平涼東北百六十里則為鎮原縣漢潜<lb/>
<pb n="KR4h0152_WYG_209-14b"/>
夫王符之鄉也符才足用世而限於衰季嬖倖塞塗弗<lb/>
克行其志今讀其書甚可痛金大定間州守种某嘗作<lb/>
思潜亭於其書臺舊址然久廢而土人莫之知余為立<lb/>
石其處章表之此皆平涼東西北境也率以防秋之役<lb/>
行視焉又夏日出按鳯翔則由涇東南行百餘里至靈<lb/>
臺靈臺之名雖古然非詩所歌詠特以文王為西伯征<lb/>
密湏嘗過其境後人神明其地築臺以識遂名至今古<lb/>
左丘明晉皇甫謐隋牛𢎞唐牛僧孺實生其壤今其祠<lb/>
<pb n="KR4h0152_WYG_209-15a"/>
墓宅墅巍然而存又東南百里至麟遊縣縣南五里九<lb/>
成宮故址在焉祗存歐陽詢書記一石而字多剥落不可<lb/>
讀所謂十二層樓閬苑西者惟翠巘丹梯尚無恙爾然<lb/>
古木枒槎半無枝葉欹斜偃側巖壑無光矣又南八十<lb/>
里至鳯翔鳯翔秦故都也秦雖起西戎有非子者為周<lb/>
孝王主馬於汧渭之間馬大蕃息封為附庸邑之秦使<lb/>
續嬴氏之祀故今城中有穆公與三良墓余行過之則<lb/>
嗤彼繆之謬而重興黄鳥之哀焉登城以望見岐及梁<lb/>
<pb n="KR4h0152_WYG_209-15b"/>
山奠其東北岍與吳山亘其西南襟帯環合居然一大<lb/>
都㑹雖其雄偉廣博差謝長安而聲音禮樂殆踰他郡<lb/>
又城東門外有東湖即大旱不涸花木水竹之勝舟楫<lb/>
壺觴之適無讓江鄉而凌虛臺喜雨亭址在其北陬今<lb/>
則復為荒烟野草如蘇長公之臺記語矣從鳯翔西行<lb/>
七十里為汧陽汧於漢屬隃麋縣耿況嘗封於其邑又<lb/>
有唐人段太尉秀實祠汧蓋其鄉也又西七十里為隴<lb/>
州而吳山在其東南七十里號西鎮然在周職方則稱<lb/>
<pb n="KR4h0152_WYG_209-16a"/>
岳李義山所稱吳岳曉光連翠巘者是也巖石聳峭林<lb/>
木秀阻九峰離立如笋㧞地而舊志第稱為五峰余為<lb/>
數之實有九數已刻其說於巖壁豈帝命巨靈雕刻鑿<lb/>
削特示工巧其勝乃若是耶又東南百餘里為寳雞大<lb/>
散關在其西南數十里路通褒斜宋與金人百戰争得<lb/>
之而石鼓山在縣南二十里陳倉山距縣東南祗十餘<lb/>
里志載山上有石類山雞晨鳴山頭則聲聞數十里而<lb/>
縣因以名縣南十五里有曰蓋門山者所從入蜀道也<lb/>
<pb n="KR4h0152_WYG_209-16b"/>
棧閣蓋實自兹始縣東南八十里為磻溪溪流注渭旁<lb/>
有石室傳為太公所為避紂地東坡為鳯翔僉書判官<lb/>
時夜遊焉詩言夜入磻溪如入硤照人炬火落驚猿蓋<lb/>
實錄也而穆公女弄玉鳯女臺元真人丘處機清鳯臺<lb/>
皆在縣東南六十里外至張三丰菴則在縣東三里焉<lb/>
志稱三丰洪武癸酉秋七月念日自言當逝留頌以别<lb/>
邑人楊軌山等為置棺歛比葬發視之三丰復生後入<lb/>
蜀見蜀王入武當山或遊襄鄧間永樂中嘗遣使尋訪<lb/>
<pb n="KR4h0152_WYG_209-17a"/>
竟不遇為宫以待之余他日遊武當親見成祖所為招<lb/>
三丰手書當不妄去寳雞東南行數十里為岐山縣縣<lb/>
西北十五里為岐山中有周公召公太公三廟巍然並<lb/>
峙而岐山之南数里而近則為郿太白山峙其東所謂<lb/>
和尚原五丈原斜谷關者則分峙其西誦出師未捷身<lb/>
先死之句為之淚下若東南五十里則有横渠先生祠<lb/>
其北二十里為郿塢漢董卓所為貯金積穀徼覬富貴<lb/>
無窮者夫張祠董塢地相距甚邇而使人貴賤愛惡至<lb/>
<pb n="KR4h0152_WYG_209-17b"/>
與天地懸隔若此然則吾人百年易盡之身其惡可不<lb/>
遹脩厥徳也歟又東為扶風漢畿輔地其人則馬援傅<lb/>
毅馬融諸子望於其鄉又東則醴泉咸陽雖非余所守<lb/>
然往來㑹城必道焉咸陽故阿房宫址褰帷四顧但見<lb/>
蒼蒼雲木離離禾黍滮滮泉流彌漫遠近爾又北行以<lb/>
望周文武諸陵若漢高長陵祗遺數大阜近道側其餘<lb/>
環長陵者以百數纍纍錯落率如屋如鍾如釡如囷如<lb/>
廪如積不知其為后歟王歟將歟相歟公歟侯歟祗増<lb/>
<pb n="KR4h0152_WYG_209-18a"/>
歎息彼貪且懵者可以悟而省矣凡此特就僕經見與<lb/>
世所習聞史傳載籍著明可証據者言之爾其不經見<lb/>
若僻隠散漫不大聞於世者要之不可勝數遠道垂囊<lb/>
無可持贈贈君斯紀奉供卧遊若夫飄泊離索之懷世<lb/>
故人情之賾與風謡習俗嗜尚之異齊欲一而紀之則<lb/>
湏伐南山之竹矣言不盡意亮之幸甚<lb/>
　　重與獻吉書<hi>徐禎卿</hi>
僕以攝提格之嵗仲春南徂出齊魯之郊經淮沛之墟<lb/>
<pb n="KR4h0152_WYG_209-18b"/>
直視平原蕭條千里於時雉雊於野麥秀油油瞻日月<lb/>
之勤感東山之歎雖窅眇傷神未足以振心而惕慮也<lb/>
既而道指東吳彷徨故都棲棲焉若仲尼之去魯也乃<lb/>
遵錢唐薄眺㑹稽控湖山以為郭環江海以為池昔日<lb/>
神宫嶢闕椒房綺榭之餘或巋然於魯甸徒髣髴於丘<lb/>
夷顧瞻周道不能不為之興哀也傍引桐江之谿遡洄<lb/>
富春之渚豈惟望風而思其人抑可以樂焉而終其身<lb/>
矣又西南行渡縠水陟常山越餘干沿弋陽山谿澗沚<lb/>
<pb n="KR4h0152_WYG_209-19a"/>
之濵玉水澂澈則有參差之毛丹碧之石遊鯈翔泳白<lb/>
鳥棲止可以瑩神而悅心也横渉彭蠡仰瞻廬嶽其波<lb/>
濤則騰涌奔伏噴薄日月其峰崿則盤廻峭絶亘接霄<lb/>
漢香爐五老之形瀑布青峽之觀特為卓詭靈芝異草<lb/>
彌山布谷金符玉册窮幽極𤣥信赤霄之神都老氏之<lb/>
𤣥宫也又西遡九江南望全楚夫其扼巴蜀之㗋舌據<lb/>
吳㑹之上流通五嶺之門户接雍梁之要樞此其大勢<lb/>
也若乃鎮以衡陽之阜表以武當之山五峰森㧞三門<lb/>
<pb n="KR4h0152_WYG_209-19b"/>
凌啟雲霞絢繪紫氣燭耀其中四候蚤暮七曜運行往<lb/>
往與人間殊别爰有黄金之堂白玉之戺琉璃為鋪檀<lb/>
桂為柱制侔天居勢轢海嶽目所希見窈窕難說乂有<lb/>
江漢之波沅湘之流洞庭之湖雲夢之澤千條萬𣲖混<lb/>
原同塗縱貫脉理經帯其間極望浩漫際天薄海陽春<lb/>
獻而百草芳涼風至而蒹葭落猿子噭嘯鴻雁成羣魚<lb/>
龍倐忽暘晦互分可以觀天地之變化驗時序之榮悴<lb/>
也故徵水族之饒萃材木之珍論舟楫之利及畋漁之<lb/>
<pb n="KR4h0152_WYG_209-20a"/>
樂九州之内未有踰於此者也然其民俗苦瘠尚利薄<lb/>
義户無囷廪之食人無相固之心雜以山夷輕躁易動<lb/>
非久安長治之國也又其山川包絡四要固用武之場<lb/>
聚争之地也故東望樊口則慕周瑜之雄西顧峴山則<lb/>
感叔子之惠載觀荆門則悲昭烈之績極眺中原則痛<lb/>
武穆之忠山河昔是人物已非心傷歎矣悽其漣如嗟<lb/>
乎死生命也理亂時也命有涘而志無涯時可遘而身<lb/>
不逮此屈原所以流亡於江夏賈誼所以憂傷於長沙<lb/>
<pb n="KR4h0152_WYG_209-20b"/>
者也所頼賢豪發憤映帯礪以垂名章縫樂道假竹帛<lb/>
以昭志生人之業庶為不朽耳僕自維無卓犖之材寡<lb/>
礪鍔之用進不能揚眉於天下退不能甘心於一壑徒<lb/>
放情於江海之間抗志於宇宙之表將以搜竒獵秘咀<lb/>
華納靈則水土而函藴法景曜以摛文聊希子長之風<lb/>
庶幾虞卿之志乃知于役之云豫兹遊之豈徒哉惟是<lb/>
足下與吾同懷遭時齟齬良圖弗遂抱膝空林之中棲<lb/>
神窮跡之境雖搶榆之為樂固知大鵬之逍遥也故聊<lb/>
<pb n="KR4h0152_WYG_209-21a"/>
述其畧以當抵掌方有簿牒不盡所言<lb/>
　　滇雲紀勝書<hi>顧養謙</hi>
足下書來問滇中竒勝知足下興復不淺僕自去年七<lb/>
月入滇迄今未有寧日它道乏人輒以僕攝之以故得<lb/>
從兩御史行縣頗歴其勝大都峯巒巖洞湖海林泉寺<lb/>
宇樓觀不可勝數而省㑹則有滇海滇海者昆池也在<lb/>
吾鄉直一湖耳可當八寳射陽滇人稱水所滙無論大<lb/>
小皆曰海而地稍下即無水亦曰乾海長草即曰草海<lb/>
<pb n="KR4h0152_WYG_209-21b"/>
滇之西曰太華山山有太華寺黔寧王祠堂在焉富<lb/>
麗可當京師西山之一樓曰一碧萬頃者面海以為勝<lb/>
當不遜治平石湖太華之北可七里即所謂碧雞山者<lb/>
上有碧雞關則自省而西適威楚之要路也自太華稍<lb/>
西南行山腰鳥道五里許得羅漢寺寺在絶壁下其上<lb/>
有石似羅漢倚縣崖故以名寺舊有南北庵玉皇閣據<lb/>
山險絶攀危磴而上者凡九層層可十丈輒有殿宇石<lb/>
欄可憩息焉自玉皇閣而下至第六層經北庵庵廢今<lb/>
<pb n="KR4h0152_WYG_209-22a"/>
為彌勒殿新搆三大字則顧生筆也又為大書白雲深<lb/>
處扁两楹間從彌勒取道經大殿稍西南上數層是為<lb/>
南庵南庵者正徳間趙道人脩道處也道人殁之日而<lb/>
安寧張中丞生中丞生時其父蓋嘗見道人直入其内<lb/>
云中丞名素亦當時人傑也又南有㕔有亭並下臨滇<lb/>
海若登惠山絶頂望太湖其背皆削壁削壁上則所謂<lb/>
玉皇九層者也玉皇閣而上不可登矣其上有龍湫一<lb/>
黒龍居之每欲雨雲屬其巔若爐烟燭天經日不散土<lb/>
<pb n="KR4h0152_WYG_209-22b"/>
人嘗見其往來而僕亦曽見其一掛滇海云彌勒殿者<lb/>
其上蓋直龍湫偶二月中與華文為太華之遊凡两日<lb/>
故能談其㮣其明日謀泛滇海乃假沭氏舟放乎中流<lb/>
集魚舟十數隨行而漁俄而風急不可前易漁舟而前<lb/>
復不可乃聼其漂揺而還海勢不足畏而風力勝差足<lb/>
當揚子渡耳乃若花事之勝此中原所未有山茶花在<lb/>
㑹城者以沭氏西園為最西園有樓名簇錦茶花四面<lb/>
簇之凡數十樹樹可三丈花簇其上樹以萬計紫者朱<lb/>
<pb n="KR4h0152_WYG_209-23a"/>
者紅者紅白兼者映日如錦落英鋪地如坐錦裀此一<lb/>
竒也僕嘗以花時登簇錦酌之有十丈錦屏開緑野兩<lb/>
行紅粉擁朱樓之句及登太華則山茶數十樹羅殿前<lb/>
樹愈髙花愈繁色色可念不數西園矣梨花則處處有<lb/>
之或擁山巓或列山脚或滿山村望之如濤如雪僕自<lb/>
曲靖還省時有乍疑洱海濤初起忽憶蒼山雪未消之<lb/>
句其它若海源洞黒龍潭進耳寺諸處各有所長然尚<lb/>
未徧不可懸談而諸花之勝率非中原所有惟不覩玉<lb/>
<pb n="KR4h0152_WYG_209-23b"/>
蘭耳自省㑹東南行四十里曰呈貢縣又八十里曰晉<lb/>
寧州皆在滇海東畔行者山光海色或有或無又九十<lb/>
里至江川縣縣無城四山環列一水繞而南南則大湖<lb/>
曰江川海江川海出大頭魚魚頭大如鰱而鯉身以白<lb/>
酒煮之肥美不數槎頭鯿也自江川而南縁山脚並海<lb/>
行五里許得海門橋橋當兩山間兩山豁而江川水流<lb/>
其中可數里達澂江海澂江海視江川益深遠綿緲矣<lb/>
小舟自江川達澂江可百數十里而造舟者拙舟人亦<lb/>
<pb n="KR4h0152_WYG_209-24a"/>
拙春夏又西風急甚不可渡僕業命縣官艤舟而從行<lb/>
者愳遂不果然私念二海可名聨珠湖耳自海門橋而<lb/>
南七十里有竒至通海縣半縁山並海行嘗有喜見海<lb/>
之詩曰滇南好行役五月雨蕭蕭不道千峰裡仍㸔一<lb/>
水遥波喧石崖舖山豁海門橋忽動乘槎意輕帆向泬<lb/>
寥通海縣隔一大山别有通海海通海海亦出大頭魚<lb/>
而差小味亦不逮江川海在縣北南則秀山山視諸山<lb/>
獨秀故名登秀山可三里許路寛平曲折而上至巔有<lb/>
<pb n="KR4h0152_WYG_209-24b"/>
寺寺視太華北向望海亦一竒觀也自通海南行七十<lb/>
里至曲江驛並度大嶺滇人謂之坡殊險仄不安將至<lb/>
曲江穿石洞可半里出則又走石巖下三四里而後落<lb/>
平沙沙地平曠可數里輿人大歩行良快一水屈曲流<lb/>
沙中則所謂曲江者也而水漲時所行沙地者皆江度<lb/>
以方舟深不可測矣曲江南七十里至臨安府路稍平<lb/>
衍而無水人民殷富人文亦盛自省㑹而下稱第一然<lb/>
地熱熱不減中原視滇中若别一宇宙其南行二日抵<lb/>
<pb n="KR4h0152_WYG_209-25a"/>
河下河下熱愈甚甚於閩廣有荔枝四月熟熟輒傳市<lb/>
臨安易海巴甚賤臨安亦有荔枝五月熟然無多亦賤<lb/>
其色不殊閩廣其味差足當閩廣最下品若在閩廣不<lb/>
之食矣而諸公其心以為竒僕亦以為竒今古人情何<lb/>
可與談真假哉臨安城東三十里曰巖洞洞凡三一曰<lb/>
萬象洞一曰乾洞巖洞其一而縂名之也洞中形狀竒<lb/>
幻以千萬倉卒不可名狀讀足下所為金陵諸遊及張<lb/>
公善巻諸記大都可想耳它日當别有記河下渡河謂<lb/>
<pb n="KR4h0152_WYG_209-25b"/>
之交岡武嚴威據其地自為國其南則交趾矣自臨安<lb/>
還厯諸處抵江川以從者憚舟行取道萬山間時時並<lb/>
海走百二十里抵澂江府府在平地萬山四合一水繞<lb/>
田田甚沃其南則澂江海也海魚大者青鯉小者蜣蜋<lb/>
並佳城東北各數里許鳯翔華臧兩寺皆勝自澂江而<lb/>
西百二十里抵省㑹矣當攝兵臨安時所厯蓋如此然<lb/>
特其槩也由省㑹適威楚經碧雞關七十里至安寧州<lb/>
州正北可十里有温泉泉深没人胷清徹不留一滓其<lb/>
<pb n="KR4h0152_WYG_209-26a"/>
下皆碧石或五采磷磷可拾也泉所出處有巨石如車<lb/>
輪碧色可愛相傳蓋碧玉也一巨屋蓋之名曰官塘塘<lb/>
可半畝碧玉居其中水没其上尺許浴者輒浮水坐碧<lb/>
玉上以為快僕亦曾乘興浮水坐碧玉浴移時而起起<lb/>
覺百病去體矣若所謂㸃蒼洱海者尚西在大理大理<lb/>
屬瀾滄道即華文所轄也去威楚四日以非所部不得<lb/>
往昨華丈行而瀾滄道又以屬僕僕又且行游洱海㸃<lb/>
蒼之間一拾其竒矣俟别有述以報大都南滇中四時<lb/>
<pb n="KR4h0152_WYG_209-26b"/>
皆春冬不綿而夏可袷六月雨則夜輒擁綿以故遨遊<lb/>
山水間較和暢快意在花木有生而無殺培養厚而氣<lb/>
淫故時異耳足下以為然否寄去酒資可為我沽吳家<lb/>
三白讀去書遇勝即浮大白賞之賞之不可無原荆諸<lb/>
丈又不可不念顧生顧生當登臨快意時蓋未嘗不念<lb/>
兩生矣<lb/>
　<lb/>
　明文海卷二百九<lb/>
</p>
<p>
</p>
  </div>
</body>
</text>
</TEI>
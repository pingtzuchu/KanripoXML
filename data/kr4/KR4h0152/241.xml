<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百四十一</head>
    <p>
<pb n="KR4h0152_WYG_241-1a"/>
欽定四庫全書<lb/>
　明文海巻二百四十一　　　餘姚黄宗羲編<lb/>
　　序三十二<lb/>
　　　文集<lb/>
　　趙梅峯文集序<hi>許孚逺</hi>
昔者孔顔授受在於克己復禮而學庸下手一重愼獨<lb/>
此聖學淵源可考而知也秦漢而降學脉寖微至於宋<lb/>
室名儒輩出闡發聖眞厥㫖不異蓋雖聞道有蚤暮分<lb/>
<pb n="KR4h0152_WYG_241-1b"/>
量有大小而皆夲於身體力行深造自得之學故其人<lb/>
品光明磊落並如泰山北斗之可仰而其言論平正切<lb/>
實有如布帛菽粟之不厭世以濓洛關閩上接洙泗非<lb/>
茍然矣我明先正自河汾以前確遵舊軌其後江門姚<lb/>
江各以所得提醒人心不無補偏救弊之說然大端大<lb/>
夲要質諸孔氏而不悖乃近世言學者可異焉崇妙悟<lb/>
而忽眞修喜超脫而病拘檢以無善無惡為宗以圓通<lb/>
廣大自命甚則謂無已可克有言即塵出空入𤣥一倡<lb/>
<pb n="KR4h0152_WYG_241-2a"/>
百和此學之一變也余不量思挽其狂瀾而莫之及因<lb/>
門人宛陵趙生選得乃祖梅峯先生遺稿讀之悚然神<lb/>
動怡然心惬蓋先生之學粹乎一出於正將踵濓洛關<lb/>
閩諸賢芳躅而闖孔氏之門墻者也録中所言克己愼<lb/>
獨功夫最為詳切有味其平生立身剛正介特有不移<lb/>
不滛不屈之意而訓子刑家凛然一儒者矩矱此何可<lb/>
以潜德未見而輕視之乃其言曰心之有善如日之有<lb/>
火觸之即見心之有不善如鏡之有塵拂之即明此尤<lb/>
<pb n="KR4h0152_WYG_241-2b"/>
善言心者也足與孟氏性善之㫖千古相發明矣又曰<lb/>
道莫大於經常言而經常言之大者也行而經常行之<lb/>
大者也今之人獨不然其取士也言人之所不必言行<lb/>
人之所不必行則取之至於孝弟忠信禮義亷恥經常<lb/>
之道皆在所忽略其為士也亦翕然而惟髙異是趨孰<lb/>
有肯聞經常之言而行經常之道者乎嗟乎玩庸德庸<lb/>
言而索隱行怪孔子當時猶憂之無惑乎晚近世之迷<lb/>
而不悟也此先生之所以重為感歎者也先生冡君行<lb/>
<pb n="KR4h0152_WYG_241-3a"/>
吾方伯知子選在余門又知余有契於先生之學特遺<lb/>
書屬之以序余竊惟先生言行俱可考鏡其人品風格<lb/>
當與胡敬齋陳布衣二先生相為伯仲有著與未著耳<lb/>
今方伯公父子方且砥礪儒者之行衍先生之學於無<lb/>
窮其傳將益遠雖然著不著遠不遠奚足為先生重輕<lb/>
苐令士知正學而修實行則於世道人心補益不淺余<lb/>
日望之<lb/>
　　觀我堂摘稿序<hi>許孚逺</hi>
<pb n="KR4h0152_WYG_241-3b"/>
余同年李孟誠父著觀我堂摘稿屬孚遠為序者三年<lb/>
而未有以應蓋言而寡誠行而不逮孚遠深懼之夫孟<lb/>
誠所著以明孔曾大學之傳也是故不敢輕易著語也<lb/>
今趙德仲中丞將梓摘稿於閩遣使來促序孚遠誼不<lb/>
能辭謹為之言曰大學孔氏之遺書也三綱八目犂然<lb/>
分明脩身為本垂訓萬世無容後人贅一詞已近世學<lb/>
者恒以朱王兩先生致知格物之說爭衡聚訟其流之<lb/>
弊至於身心割裂知行離畔為斯道病孟誠憂之故掲<lb/>
<pb n="KR4h0152_WYG_241-4a"/>
修身為夲一言以明孔曾宗傳所在使天下皆知反求<lb/>
諸身即吾彛倫日用動靜出處之間實修實踐精神收<lb/>
斂心志凝一更無恍惚支離則其道乃有補於天下國<lb/>
家孟誠之苦心蓋如此其曰知止即知夲知修身為夲<lb/>
而止之乃為止於至善此其獨得之秘余尚領畧而未<lb/>
深余竊謂止之一言發於虞廷闡於大易稱於文王其<lb/>
道至微而止於至善四字則孔子立敎蓋己包括殆盡<lb/>
是為聖學不二法門是故由吾身而推之家國天下一<lb/>
<pb n="KR4h0152_WYG_241-4b"/>
有遺漏非其全體由天下國家而反之吾身一有倒置<lb/>
非其真機究夲言之無聲無臭渾然同源推用言之有<lb/>
物有則毫髪不爽故格致誠正修齊治平皆所以止於<lb/>
至善之實事夲末終始一以貫之者也於此參究分明<lb/>
合下知得止於至善則大學之道樞紐在我故曰知止<lb/>
而後有定喫𦂳乎其言之矣夫知止乃所以修身而修<lb/>
身必在於知止神而明之豈不存乎其人也哉孟誠録<lb/>
中有云止為入竅脩為工夫常止則常脩常脩則常止<lb/>
<pb n="KR4h0152_WYG_241-5a"/>
此身體而有味之言蓋確乎其自信者也余嘗與孟誠<lb/>
同事嶺海見其於軍旅倥偬之中神閑氣定裁應如流<lb/>
乃知立夲之深厚邇年晦養山中倡明此學四方人士<lb/>
從之如歸去秋相見於江滸晬面盎背充然儒者也則<lb/>
孟誠所造髙遠矣議者類病吾儒空談無禆世用而孟<lb/>
誠力學砥行一夲諸身方將見於經綸匡濟行事之實<lb/>
所謂障百川而東之迴狂瀾於既倒者其在脩身乎其<lb/>
在脩身乎<lb/>
<pb n="KR4h0152_WYG_241-5b"/>
　　趙文肅先生文集序<hi>許孚逺</hi>
司馬遷有言曰假令晏子而在雖為之執鞭所忻慕焉<lb/>
李白亦云生不用封萬户侯但願一識韓荆州二子之<lb/>
言人情恒有之良未為過也今且有竒偉卓斚非常之<lb/>
人幸與之生同當世然竟不獲一識其面徒後時而興<lb/>
慨慕之懐此其情有甚於司馬遷李白者矣若不佞孚<lb/>
遠之於趙文肅先生非耶先生登庸之年孚遠始生世<lb/>
為人吴蜀又相去數千里不易遇憶在穆廟初基召先<lb/>
<pb n="KR4h0152_WYG_241-6a"/>
生入宫詹不二三年晉鼎輔兼總憲中臺鳳鳴龍躍顒<lb/>
顒昻昻一時同朝俊彦靡不以炙有道之光輝而消其<lb/>
鄙吝發其憤悱為快時孚遠獨以銓郎休冰旋備兵嶺<lb/>
海間邈乎其不相及也十年而後孚遠再入都門則先<lb/>
生去位已久且脫跡人間欲執鞭而無從矣嗟乎賢者<lb/>
之遇不遇豈非命哉三代而下真儒之道不得大行於<lb/>
時其間輔弼大臣尠有純軌如諸葛孔明陸宣公范希<lb/>
文之流寥寥千載數人而己何者貴不期驕禄不期侈<lb/>
<pb n="KR4h0152_WYG_241-6b"/>
寵譽已盛繫籍聖賢則天下之善言有所不能入持禄<lb/>
固寵為子孫謀則天下國家之大計有所不暇顧或者<lb/>
志潔矣而病於才之疎才逹矣而苦於識之閽此純臣<lb/>
之道之所以難也以吾所聞於先生者則異於是先生<lb/>
少掇巍科官居館閣而衣疏茹淡絶遠聲色終其身有<lb/>
簞瓢陋巷之風品格孤髙一塵不染而忠君孝親濟世<lb/>
利物出於天性皇皇焉有畏天命而悲人窮之意天資<lb/>
敏異於學無所不窺而好善如饑渇天下有才慧好脩<lb/>
<pb n="KR4h0152_WYG_241-7a"/>
之士雖在韋布後生靡不樂取之以為友平生言無矯<lb/>
飾行無依違進退綽如也是故釋褐之初讀書中秘受<lb/>
異知於世廟中遭權奸傾陷竟不可得後事穆廟經筵<lb/>
日講箴誨既切先帝為之改容至幸太學賜坐葢先生<lb/>
心志光明丰神磊落以能感悟聖主風動海内嗚呼此<lb/>
豈尋常之所可及也哉先生當在庚戌北兵迫京城而以<lb/>
宫坊挺身宣諭將帥及已己北兵入大同而以内閣劾奏<lb/>
督撫之欺罔正氣凛凛迄今猶有生色議復禁軍𨽻五<lb/>
<pb n="KR4h0152_WYG_241-7b"/>
府舊制使分營操練以强兵杜釁有桑土之先謀諌止<lb/>
非例考察以愛惜言官培養國脉權宰隂為之奪氣此<lb/>
立朝數事皆可為後世法至諳達乞貢市於朝廷<lb/>
議下政府群公相顧躊躇賴先生立斷以去就爭之然<lb/>
後决其所為贊大謀而定國是有如此世莫能盡知也<lb/>
然而世之君子咸謂先生意氣慷慨激烈不足於温和<lb/>
是以不能究其用愚竊謂先生之才之節之學之識使<lb/>
周伊在列必有同心斷金之利假令獻可替否於一堂<lb/>
<pb n="KR4h0152_WYG_241-8a"/>
之上謇謇諤諤乃其所深取而忍於排擯之耶吾是以<lb/>
悲先生之不遇也正直之道不諧於流俗久矣非盡先<lb/>
生之過也先生學夲葱嶺性地空濶機神圓明吾未能<lb/>
窺其至然要之不詭於正無一事有乖於彛倫文章俱<lb/>
自胸襟流出追風逐電不可捉摸非史非漢非韓非蘓<lb/>
而超然遠覽睥睨古今自成一家之文也詩格韻大似<lb/>
李白其得諸無意信口拈成又絶類寒山拾得語曩者<lb/>
趙德仲中丞刻先生文集於閩寄示旰江孚遠得而遍<lb/>
<pb n="KR4h0152_WYG_241-8b"/>
閲之客歲徑棧道讀先生柴關詩因為感歎數語龔進<lb/>
甫侍御過而聞之以為孚遠於先生庶幾隔世神交也<lb/>
遺書託之以序其文進甫為先生髙第弟子適同僚余<lb/>
善先副憲亦出先生之門誦述頗核遂論其世而序之<lb/>
如此以道其所以仰慕先生而不得見之意而猶幸得<lb/>
以葭莩之名竊附於斯文云<lb/>
　　誠意新建二先生文選序<hi>胡直</hi>
文章當自我命令之上焉者無意為之而不能不為行<lb/>
<pb n="KR4h0152_WYG_241-9a"/>
乎其天而不與乎其人自孟子而下若莊騷太史韓愈<lb/>
蘓子瞻之徒近之也其次若揮三軍金鼓作止雖深谿<lb/>
曠原部勒由已則賈董班楊栁歐曾王數公當之其下<lb/>
模擬追逐若優孟之學叔敖不欲一失其態然而優孟<lb/>
猶有主也又其下效顰學步而已國家𢎞治間文章號<lb/>
中興然苦模擬為累至近日毘温間部勒伸縮卓然有<lb/>
得其間亦有作而致辭欲休不止不免有意其亦盛矣<lb/>
余暇讀誠意新建二公文則所謂得乎其天而不與乎<lb/>
<pb n="KR4h0152_WYG_241-9b"/>
其人殆其流也二公皆命世才誠意志功業不暇為文<lb/>
新建志在道不欲為文以其不暇不欲不得已而應宜<lb/>
其有勝者夫蓋嘗反覆其言昭若掲日恂若吐肝深若<lb/>
涵淵逸若龍驥之步不以隨人浩若江河之勢隨物賦<lb/>
形大小各得以漸漬於溟海向使二公尃意為之則韓<lb/>
蘓乎而二公不屑也余友耿在倫亦篤志於道者去年<lb/>
自留京貽書占文於予予質不能文而少嘗沒溺乃摘<lb/>
二公集中稍專為文者彚成帙應之附以所見俾世之<lb/>
<pb n="KR4h0152_WYG_241-10a"/>
為文者不必乎有意而語文者當知所辨則於道亦思<lb/>
過半矣<lb/>
　　古愚集序<hi>羅洪先</hi>
語云人之不朽者三而立言其一其意以為君子疾沒<lb/>
世而名不稱功徳無可據矣表見於辭庶幾愛者傳之<lb/>
不愈於草木腐燼無聞乎余嘗不謂然凡言藉以立者<lb/>
謂其發聖靈之藴立中和之則逹民物之宜而埀久大<lb/>
之業者也不有之身莫能顯其微不精於用莫能述其<lb/>
<pb n="KR4h0152_WYG_241-10b"/>
故將使迷者悟而審於行明者擇而繼其志固非可以<lb/>
億中偽為矣亡徳與功烏有所謂言者自此議興於是<lb/>
工繁文逐浮藝刮截章句剽竊義意䝉賢哲之㫖奥而<lb/>
籠罩出入於異端百家之流真贗雜陳得失並紀知言<lb/>
者宜無所於逃矣世鮮斯人則雷同徼舉豈可勝道哉<lb/>
此君子所以托刑於秦火也堯之徳禹之功典謨之言<lb/>
皆可謂至矣自今考之其足誦說者即其身有之而致<lb/>
之於用者也是故其常為典其謀為謨其敎戒播告為<lb/>
<pb n="KR4h0152_WYG_241-11a"/>
訓誓誥命其嗟歎稱述美刺為風雅一也下此所就有<lb/>
小大則所及有遠近皆可以廣天聰神世道故里巷之<lb/>
謠五際所采矇瞽之陳三代不廢言之不朽也蓋若此<lb/>
廬陵古愚周先生起家進士自兵部郎兩為郡守余嘗<lb/>
從其季子肇慶君以介讀其遺集所載封事剖析弊源<lb/>
敷逹國是惟恐積滯日久振刷不易其與人語諄諄授<lb/>
理道規儆而要約之至於托興引譬又皆忠愛惻怛之<lb/>
寓不肯少自貶損以狥末俗卒之不遇而去布素閭里<lb/>
<pb n="KR4h0152_WYG_241-11b"/>
恂恂無怨懟色其模範不必工其步驟不必古不皦皦<lb/>
於聲稱不刻刻於綜察豈不足徴其實溥其惠哉余以<lb/>
是知言不可偽又因以知言無可畧則吾之取諸人者<lb/>
要不可以例視也近世公卿大臣多好文其為書動數<lb/>
萬言私以名家甚則託文人筆其行事連帙盈巻如綴<lb/>
文繡揉葩卉然非不紛麗觀視適於用或鮮矣豈亦惑<lb/>
於立言之謬歟余幼從先大夫識先生既長與其諸子<lb/>
友善故為之述叙於乎知言者以此求之可無異於先<lb/>
<pb n="KR4h0152_WYG_241-12a"/>
生也已先生名䕫字甫敬<lb/>
　　水厓集序<hi>羅洪先</hi>
自聖人之道不明學者往往溺於神僊之說大要握固<lb/>
守氣可以遺世而久視故貪生於廢務者必趨之彼方<lb/>
守氣其於向人出一語以為損漏矧肯與世酧應役役<lb/>
文字間哉惟吕純陽白瓊則各多所著述然皆縱逸不<lb/>
範法度又出入變幻於怪異之事不過借以自適而溺<lb/>
者傳焉如以質於聖人之道同不同奚足辨也然聞其<lb/>
<pb n="KR4h0152_WYG_241-12b"/>
說而不動於心者甚鮮彼蓋確乎有遺而此失所主吾<lb/>
嘗即是以測人之淺深未有不騐者也𢎞治間京師多<lb/>
傳尹蓬頭尹善絶粒毎食輙又數升不畏寒暑或雜乞<lb/>
丐宿閭閻下人無異者而士大夫爭邀致之不去顧時<lb/>
時假館於水厓彭公公是時為南京刑部尹來必索食<lb/>
食已相對危坐間出幻術相調復試以隱語後公出守<lb/>
兖州尹涕泣别去於是人皆疑公得仙比為布政使去<lb/>
位無以為家年八十餘氣甚壯盛日飲水數碗人益疑<lb/>
<pb n="KR4h0152_WYG_241-13a"/>
之余往見公公好議論張髯傲視語琅琅終日不休<lb/>
公既卒讀所遺詩文數百首皆據理道闗風俗其意<lb/>
欲追作者之軌度是豈有所溺者哉當公守官時侃<lb/>
侃持法律多忤人人遂以是尼之故其官止於方伯<lb/>
不大顯而公於去就無少恡尹之戀戀葢知其中有<lb/>
可主而世之視公者真若羽化獨立無復塵埃垢穢<lb/>
之跡然公固不以是自多也余獨悲世之溺仙者其<lb/>
涉世既深私念愈熾其遺世反不若公而愛才者之<lb/>
<pb n="KR4h0152_WYG_241-13b"/>
搜訪遺逸期盡其用取材於世者其識公反不若尹<lb/>
余又以悲世之溺者固不在仙而仙之於世當亦恒<lb/>
悲其鮮所遇也夫以神仙之説人所易溺者猶且如<lb/>
此又况為聖人之道者耶余幸生公之鄉而先大夫<lb/>
復在莫逆既得見公又得論次公之行事於墓石兹<lb/>
復集其詩文若干巻藏之家因敘其所存且以悟人<lb/>
之疑者<lb/>
　　六大家文略序<hi>顧憲成</hi>
<pb n="KR4h0152_WYG_241-14a"/>
二懐蔡伯子敦行嗜古予雅重焉一日擕六大家文<lb/>
略示予曰此吾先孝亷受之荆川先生者也今將梓<lb/>
而行之敢乞子題其端予曰荆川先生之為斯編也<lb/>
何以哉伯子曰以諷世也世之操觚者甲曰秦乙曰<lb/>
漢相與模擬以為工工則工矣徐而求之果秦乎漢<lb/>
乎否也果秦乎漢乎業已非吾本來面目如其未也<lb/>
優孟且掩口而笑之矣先生目擊而有慨焉故以諷<lb/>
也曰然則將使人轉而為韓為柳為歐為蘇為王為<lb/>
<pb n="KR4h0152_WYG_241-14b"/>
曾乎曰使人轉而為韓為栁為歐為蘇為王為曾是<lb/>
亦優孟之屬也曰然則云何曰夫善為文者惟以寫<lb/>
其中之所自得而已矣是故韓之前不聞有韓至昌<lb/>
黎作而後有韓栁之前不聞有栁至栁州作而後有<lb/>
栁眉山蘇氏父子兄弟自為知已亦各成一家臨川<lb/>
南豐皆學有本源才不世出故翩翩雙美不相假也<lb/>
不相掩也夫善為文者惟以寫其中之所自得而已<lb/>
矣故以諷也曰大家云何曰以我役物之謂大以物<lb/>
<pb n="KR4h0152_WYG_241-15a"/>
役我之謂小以我役物是故操縱闔闢靡不在手天<lb/>
之髙地之深萬象之往来千載之上千載之下一切<lb/>
紛馳於寸管惟其指使以物役我是故甲曰秦吾亦<lb/>
曰秦乙曰漢吾亦曰漢規規焉咀左馬諸人之粃糠<lb/>
而冀肖其萬一譬之剪綵為花驟而即之非不燦然<lb/>
可觀徐而玩之風神色澤索然無有也奚其文余曰<lb/>
美哉言乎深於文矣不可不表之以詔於世伯子曰<lb/>
不佞何知葢聞諸先孝亷先孝亷聞諸荆川先生荆<lb/>
<pb n="KR4h0152_WYG_241-15b"/>
川先生聞諸六大家予曰若是即以序斯編也不亦可<lb/>
乎遂次而歸諸伯子孝亷諱瀛字沙登有潜徳門人稱<lb/>
為少山先生<lb/>
　　李見羅先生集序<hi>顧憲成</hi>
自近世之學者沉於訓詁沒於辭章謭謭焉守咫尺之<lb/>
義不覩於大道儒者慨然發憤欲起而救其敝於是乎<lb/>
招而来之曰爾其歸而求諸心斯其意亦美矣及此說<lb/>
既行學者又惟日以尋索本體為務播揚騰弄了無實<lb/>
<pb n="KR4h0152_WYG_241-16a"/>
際至於土苴六經浮㳺萬物而猶曰吾猶得於心甚者<lb/>
恣情肆慾惟其意之所便有從而難之輙曰吾無愧於<lb/>
心而已跡非所論也愚竊傷之徒自恨其力之莫以救<lb/>
也於今乃得見羅李先生先生始亦嘗習其說已讀大<lb/>
學超然有得磨勘累年自信益確遂斷以修身為夲一<lb/>
部大學又其註脚此孔子既老經綸徹有悟於性命也<lb/>
嗟乎深矣且夫家國天下之不得為夲固也雖正心誠<lb/>
意致知聖人亦概置之而獨夲修身何也彼其無形而<lb/>
<pb n="KR4h0152_WYG_241-16b"/>
虚此其有形而實虚則髙明之徒入於中而有以自騁<lb/>
其究渺悠荒唐不可端倪卑陋之徒入於中而有以自<lb/>
蓋其究巧秘詭宻不可致詰是可得而欺也實則一切<lb/>
無所容矣是不可得而欺也夫然後知孔子之立言其<lb/>
指甚精其為慮甚遠而先生所為啓瞶發矇其為吾道<lb/>
計者甚不小也或曰周程張朱四夫子大儒也其於繼<lb/>
往開來最汲汲矣顧不掲此為宗何也曰當是時斯道<lb/>
方明知學之士大率謹於自守雖以㳺楊之雜於佛老<lb/>
<pb n="KR4h0152_WYG_241-17a"/>
亦意見之偶偏耳未嘗不尊奉其師説也雖以陸氏之<lb/>
公然敢與朱子抗其規矩凖繩未嘗不嚴固也以是談<lb/>
心之害尚隠而未彰雖有而未甚至於今始不勝其可<lb/>
慨耳故夫先生之揭修身有激之言也一時救弊之急<lb/>
務也假令四夫子而生於今其説當亦出此矣先生非<lb/>
能有加也余邑李侯元沖先生之髙第弟子也數為余<lb/>
言先生因出其書示予受而卒業焉私心不勝向往已<lb/>
從羅君止菴㳺彌信於是將裒而付諸梓予不量稍為<lb/>
<pb n="KR4h0152_WYG_241-17b"/>
銓次并著其概如此以為聖學之復明於世其必自先<lb/>
生始不虚也<lb/>
　<lb/>
　<lb/>
　<lb/>
　<lb/>
　<lb/>
　明文海巻二百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻七十五</head>
    <p>
<pb n="KR4h0152_WYG_075-1a"/>
欽定四庫全書<lb/>
　明文海巻七十五　　　　　餘姚黄宗羲編<lb/>
　　議二<lb/>
　　天子絶期議<hi>王樵</hi>
嘉靖二十八年莊敬皇太子薨逝禮官議本朝䘮服之<lb/>
制父為長子服期又儀禮臣為君長子齊衰不杖期傳<lb/>
曰何以期也從服也言從君而服也奉㫖天子絶期况<lb/>
十五嵗之外方出三殤朕服非禮止輟朝十日百官服<lb/>
<pb n="KR4h0152_WYG_075-1b"/>
制可無謹按期之䘮有二有正統之期為祖父母者也<lb/>
有旁親之期為世父母叔父母衆子昆弟昆弟之子是<lb/>
也正統之期雖天子諸侯莫降然古禮父為長子䘮亦<lb/>
三年故周穆后崩太子夀卒叔向曰王一嵗而有三年<lb/>
之䘮二焉本朝雖為長子服期然于國本之重似猶有<lb/>
當議者先朝既未有定議至莊敬太子之薨禮官當詳<lb/>
考以請上裁而止泛引服期則聖語天子絶期之一語<lb/>
宜乎折之而無辭也<lb/>
<pb n="KR4h0152_WYG_075-2a"/>
　　宗法議<hi>陳九川</hi>
明水子曰大傳所載宗法諸侯國族之制非通禮也夫<lb/>
惟諸侯族人不得以戚戚君位故命别子為之宗于是<lb/>
始有别子為祖繼别為宗之禮非大夫士之宗道也支<lb/>
子為大夫以上牲祭于宗子之家不敢奪宗也然則大<lb/>
夫斯戚之矣又奚以别子為哉茍以嫡長為祖則非别<lb/>
于繼别之義矣周禮大夫三廟不及其髙有禱焉為壇<lb/>
祭之繼髙之宗五世乃遷則小宗且踰大夫矣而况于<lb/>
<pb n="KR4h0152_WYG_075-2b"/>
大宗乎惟國族重以君命故大宗得擬于太廟小宗得<lb/>
亞于大宗而不以為僣也今大夫且不得為者而士庶<lb/>
得通為之禮固如是舛乎哉且别子有君命矣又以公<lb/>
族得為卿大夫爵祿不絶于朝輔窣具偹與國咸休于<lb/>
是始可以世統宗人雖百世而莫之違死為之齊衰三月<lb/>
大夫以下至士庶之家遷徙零落勢固萬有不齊矣欲<lb/>
比而同之得乎世儒不觀㑹通鑿用經禮欲通公族之<lb/>
禮于士庶至不可行委罪世道不亦惑歟夫士之考廟<lb/>
<pb n="KR4h0152_WYG_075-3a"/>
王考無廟而祭之去王考為鬼庶人無廟而禰于寢周<lb/>
公非以薄為道也程叔子曰髙祖有服安得不祭某家<lb/>
却祭髙祖是士之祭髙自程氏始也徳厚者流光位卑<lb/>
者禮殺上下有等夫祭豈以服制邪一廟亦及髙曾于<lb/>
禮無之同堂異室君子之所以陋漢也茍侯國宗法下<lb/>
逹則士庶當直為五廟不宜復沿漢制而重殺之然後<lb/>
世儒者終不敢為而易廟以龕者是必有制乎其心者<lb/>
也周大小宗本法果如是乎哉然則吾安所適從也夫<lb/>
<pb n="KR4h0152_WYG_075-3b"/>
諸儒之議我明姑采而頒之附于彜典自公卿下達猶古<lb/>
禮也夫君子之事其先也不得為而為之是誣其祖也<lb/>
其失也僣得為而不為是儉其親也其失也薄是故宗<lb/>
祀四世身事四宗吾從時制焉耳而敢立大宗焉禮有<lb/>
小宗而無大宗而後之士庶乃欲冒為之甚矣然小宗<lb/>
日分則族散而莫之合也于是竊以義起立始遷之祖<lb/>
之廟而弗宗焉世以族之長而知禮内外具官者嵗率<lb/>
羣宗一祀之或猶恐其嫌于大宗也曰是亦不遷也己<lb/>
<pb n="KR4h0152_WYG_075-4a"/>
又烏在其異乎曰不祖别子不世其宗享不備時祭無<lb/>
適主主不統族又烏得同于大宗乎嵗一行之亦幾于<lb/>
壇之矣且古禮族厲夫始遷之祖頋不重于族厲乎是<lb/>
故繼髙之宗羣分于下而支流明敘矣始遷之祖獨統<lb/>
于上而本原合一矣是故欲報本追逺敬宗合族勢可<lb/>
行而禮不背者斯其庶幾乎若今之公侯伯則可以奪<lb/>
宗而立大宗矣或曰古宗法為統生者耳<lb/>
　　四禮議<hi>徐霈</hi>
<pb n="KR4h0152_WYG_075-4b"/>
承示宜民禮要文公家禮而芟削之務在簡易可行其<lb/>
說甚善然禮貴隨時變通故國奢示之以儉國儉示之<lb/>
以禮隨時也昔林放問禮之本夫子大其問者盖世方<lb/>
虚文相競而寔意愈衰欲矯時之弊者務在反朴還醇<lb/>
以復古之治乃對病之劑也冠禮尚矣三加之祝教以<lb/>
為人子為人臣為人少者之行也而筮日迎賔布席陳器<lb/>
之類亦自簡易可行親迎之禮南方不行久矣欲驟復<lb/>
之似難女入門見舅姑拜祀堂後婿即見女之父母盖<lb/>
<pb n="KR4h0152_WYG_075-5a"/>
當時男親迎女父母送過婿家故可一時行之今鄉俗<lb/>
朞年後女婿方登門或有數年不見女父母者婿或至<lb/>
必坐首席父母反位其下俗薄甚矣宜痛革之亦惇俗<lb/>
明倫之一端也鄉俗締姻央媒人多用親黨數十人盛<lb/>
服登門拜跪禮數太隆重筵設席牲幣承筐餽送太費<lb/>
粧奩出嫁破家鬻産金珠寶錠眩耀於街衢太盛多財<lb/>
者俗以為榮慳吝者女以為耻或不愜于舅姑而女致<lb/>
死者有之故俗中以養女為寃家富家止育一女中户<lb/>
<pb n="KR4h0152_WYG_075-5b"/>
何能匹配今雖禁淹女之條而不革嫁娶之弊猶投薪<lb/>
息火不可止也莫若嚴其侈靡不許仍前眩耀則破家<lb/>
厚嫁者少而育女者必多父母之心人皆有之誰肯淹<lb/>
其女以自滅其天倫哉不識死者則不哭不識生者則<lb/>
不吊今婦人稍沾𤓰葛者多來吊䘮輿從跟隨嘗兼數<lb/>
人動至三四百人䘮家憚于設齋分帛必夤夜移柩出<lb/>
外非薄于親勢使然也宜禁止之凡婦人非至親不許<lb/>
出外吊䘮違者罪坐夫男亦所以慎男女之别省䘮家<lb/>
<pb n="KR4h0152_WYG_075-6a"/>
之費也余在河南提學時見河北每十家出銀若干共<lb/>
計若干付約長收之約副司其出入先將父母衰麻重<lb/>
服及朞功緦麻等服一一製備置之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>每遇約中有䘮<lb/>
擡至其家分散事畢仍付約長以俟他家有䘮其衣衾<lb/>
棺椁孝子自辦外設齋立靈明旌一切應酬俱約中十<lb/>
人代之孝子但執杖哭泣而已其事甚簡便亦見中州<lb/>
帝王所居風化所及也祭禮今民間俱祭髙曾祖考稽<lb/>
諸古似不合古者適士二廟不及其曾矣官師一廟不<lb/>
<pb n="KR4h0152_WYG_075-6b"/>
及其祖矣今合四代之祭亦順人情而設非古制也矧<lb/>
追始祖而祀之乎朱子以祀始祖疑于禘而削之是也<lb/>
但先王制禮不忘其所由始如制宮室器用教民稼穡<lb/>
凡有功于生民者皆祀之始祖者吾身之所自出也而<lb/>
可忘乎則祀始祖者人情之不容已也近來民間合族<lb/>
建立祀堂動至千金有門堂寢室丹青壯麗以相晃曜<lb/>
冬至祭日子孫各迎其父祖神主于祀堂而祔祭之始<lb/>
祖南向其餘東西逓列彼此混淆昭穆莫辯䙝亦甚矣<lb/>
<pb n="KR4h0152_WYG_075-7a"/>
祭者所以聚已之精神以格祖考今神主紛錯憧憧焉<lb/>
莫知為誰其將奚所聚乎余謂嵗終節日小宗各祀于<lb/>
其家冬至合祭于祀堂惟始祖正東向之位子孫有素<lb/>
行著于鄉閭如古之鄉先生者得祔祭之亦所以勸善<lb/>
而惇俗也余自廣東謝病歸家乃立宗子一人為主擇<lb/>
族中有徳望者為家相以佐之寒家五大房幾四百人<lb/>
每房立宗正一人凡有忿爭侵奪不服者本房告于宗<lb/>
正宗正告于宗子家相㑹于祀堂以剖理之不許經告<lb/>
<pb n="KR4h0152_WYG_075-7b"/>
官府行之數年訟端少息其祀于溪東惟始祖神位子<lb/>
孫各自祭于其家不相混雜祭之日班次甚嚴不許踰<lb/>
越明尊卑序少長使貴不至于凌賤富不至于輕貧先<lb/>
王化民成俗之意其庶矣乎文公家禮儀節惟四代不<lb/>
祭始祖其于合族維宗之義似缺然矣偶因下問而敷<lb/>
陳之姑俟採擇焉髙明以為何如<lb/>
　　議劉静修薛文清從祀<hi>劉定之</hi>
謹按元儒容城劉因徳性剛正學識明悟所作詩文理<lb/>
<pb n="KR4h0152_WYG_075-8a"/>
趣出人意表非腐儒曲學循行數墨者所彷彿而<lb/>
進退之際安于義命若其稱許管幼安詠歎陶元<lb/>
亮則傲睨濁世涕唾祿爵之本心可見也是以裕宗<lb/>
不能留世祖不能致因豈不可謂之賢也哉然而建<lb/>
言者遽欲以因列諸孔廟則事體甚重不可以不<lb/>
詳議建言者謂顔子未嘗著書而配享孔子不可<lb/>
以因未嘗著書而不之取夫顔子何可當也孔子<lb/>
之道傳之顔子後世取信于孔子之言其言具於論<lb/>
<pb n="KR4h0152_WYG_075-8b"/>
語載于中庸見于孟子存于易繫辭等書不一而<lb/>
足雖顔子未嘗著書不害其為傳道也譬如蕭何<lb/>
無戰功而髙祖取為漢臣之首房喬無戰功而太<lb/>
宗取為唐臣之首所謂知臣莫若君知弟莫若師<lb/>
者此之謂也今以因未著書而仰攀顔子為比則<lb/>
是人臣無汗馬之功者皆得攀蕭房為比惡有是<lb/>
理也哉建言者又謂從祀諸賢其中有不能無過<lb/>
者因無過奈何反不得從祀夫及門速肖之徒固<lb/>
<pb n="KR4h0152_WYG_075-9a"/>
有狂狷失中者矣又有聚斂而聖人斥其非吾徒<lb/>
短喪而聖人言其不仁者矣然而莫不親炙温良<lb/>
恭儉讓之徳親受文行忠信之教髙者名列四科<lb/>
餘者亦皆身通六藝是以孔子家語太史公仲尼<lb/>
弟子列傳備書之以為三千之徒此七十子者其<lb/>
最也然則七十子之有過者亦先儒所謂聖人數<lb/>
其事而責之其所善猶多爾至于左丘明以下經<lb/>
師二十二人有未能深明聖經之㫖者矣又有無<lb/>
<pb n="KR4h0152_WYG_075-9b"/>
威儀若劉向好諛佞若王肅者矣然而當世哀道<lb/>
微火于秦黄老于漢佛于魏晉之時而此二十二<lb/>
人守其遺經轉相付受講説註釋各竭其才以待<lb/>
後之學者則其為功殆猶周文武成康之子孫雖衰<lb/>
替微弱無所振作而尚能保守姬姓之宗祀譜諜<lb/>
以閲厯春秋戰國不亡而幸存者也雖有大過亦<lb/>
將宥之况小失乎今以因無過與七十子二十二經<lb/>
師有過者校量彼此欲得登因于從祀愚竊以為<lb/>
<pb n="KR4h0152_WYG_075-10a"/>
仲尼素王也七十子助其創業者二十二經師助其<lb/>
垂統者也遇其有過議而貸之猶得陪從也非是之<lb/>
比而從曰我無過可以陪從未之前聞也建言者又<lb/>
謂與因同時若許衡呉澄其徳學無以踰因而亦得<lb/>
從祀因豈得獨遺夫因之于衡澄其徳學無大弗若<lb/>
者其功則有弗若也何也衡以其行道之功澄以其<lb/>
明道之功當元氏奮自朔漠統據華夏其當時尚者<lb/>
知夫堯舜禹湯文武周公之道傳之孔子孔子傳之<lb/>
<pb n="KR4h0152_WYG_075-10b"/>
其徒以至于宋之周程張朱者其道足以撫世御極<lb/>
而衡首倡率誨誘之使知是道之可行至于澄所作<lb/>
諸經纂言發揮洞達自朱子以後依經立説者鮮克<lb/>
儷之是以我朝太宗文皇帝命儒臣修輯五經四書<lb/>
性理大全于澄之説多所採入澄可謂能明是道者<lb/>
矣而因之説未有採者則是因既未若衡之道行于<lb/>
當時又未若澄之道明于後世其不從祀未必為闕<lb/>
典也若乃薛内翰瑄直躬慕古談道淑徒進無附麗<lb/>
<pb n="KR4h0152_WYG_075-11a"/>
退不慕戀勤學好問可謂文矣歸潔其身可謂清矣<lb/>
是以存䝉聖知沒錫美諡其為皇朝明臣夫何間然然<lb/>
論其于道所得以與朱子之徒相比並若黄直卿輔廣<lb/>
之親承微言金履詳許謙之推衍緒説尚未知可伯仲其<lb/>
間否也而遽欲從祀竊恐世之君子將以建言者為非<lb/>
愚則諛孰敢和附其説哉故愚以為瑄可無施行因則<lb/>
准作者所議楊龜山例令其所在官司建祠奉祀庶足<lb/>
以伸敬先賢勸勵來學謹議<lb/>
<pb n="KR4h0152_WYG_075-11b"/>
　　服制私議<hi>顧清</hi>
數日來聞諸公議禮區區愚闇竊有所疑今不敢逺引<lb/>
盛際直以春秋之世禮教殘闕之時言之亦自有不然<lb/>
者按擅弓記魯莊公之喪既𦵏絰不入庫門士大夫卒<lb/>
哭絰不入傳云莊公卒慶父作亂閔公時年八嵗既塟<lb/>
遂以吉服即位故云絰不入庫門士大夫仍麻絰至卒<lb/>
哭乃不以入且曰記禍亂恐迫禮所由廢也夫閔公以<lb/>
冲幼之年迫于禍亂既𦵏從吉廢先王之禮儒者記之<lb/>
<pb n="KR4h0152_WYG_075-12a"/>
為萬世戒曾不少貸今天下一家南北西東無纎塵之<lb/>
警大行晏駕嗣聖飛龍四方萬國于是觀禮議者乃欲<lb/>
于即位之後遽從吉服臨御正衙是不以堯舜三王之<lb/>
盛望吾君而使下襲衰世亂邦之迹也而可乎且閔公<lb/>
從吉于既𦵏羣臣從吉于卒哭亦君除而後臣除先儒<lb/>
尚以不能三年為失禮之甚今遺詔雖詳臣以四月十<lb/>
二日釋服而此時車駕方在中途約計踐阼之期尚在<lb/>
易月之内夫喪寧過戚禮貴從宜古之道也議者不原<lb/>
<pb n="KR4h0152_WYG_075-12b"/>
此意徒執遵奉末命之說欲以是日即遂公除如從所<lb/>
言使君被齊斬之衣臣曵𤣥縞之製于禮則不順于情<lb/>
則不安傳之四方何以為訓是不惟得罪于古先制禮<lb/>
之聖王亦魯閔君臣廹于禍亂者之所不為也又按喪<lb/>
服小記傳云近臣從君往他國既返而君之親喪服限<lb/>
已過君追服之此臣亦從而追服若卿大夫之後行者<lb/>
返而君之服限未滿則亦從而服之若在限外則不從<lb/>
而追服明君服未除則臣下皆當從服也今日嗣君從<lb/>
<pb n="KR4h0152_WYG_075-13a"/>
外來與在他國而還者略相似就使成服而行計其至<lb/>
日猶在服限之内則羣臣不可遵易月之制而從之服<lb/>
者正此禮之謂也而議者執于四月十二日羣臣皆服<lb/>
吉冠又欲嗣君即位三日而釋服皆不知何所本也<lb/>
　　貢舉私議<hi>祝允明</hi>
傳曰非天子不議禮儀制典程作于祖宗率由是貴故<lb/>
小宜損益不敢易談然愚以為三重之柄在上芻蕘之<lb/>
獻在下今萬幾沿革羣工言之聖人裁焉盖不敢議者<lb/>
<pb n="KR4h0152_WYG_075-13b"/>
臣道無成而不能不言者効忠之常範也竊見貢舉一<lb/>
事有應稍為更定以合時措而分在下士未敢昌言輙<lb/>
復私列一二覬異時或有以備草茒之陳焉議曰貢舉<lb/>
昉乎周漢考試興于隋唐假考試之法應貢舉之目姓<lb/>
名不識其孰何性行未察其淑慝僥倖于一朝筆墨之<lb/>
下以為終身隆卑之第斯已術之淺矣然其間猶可稱<lb/>
者盖貢舉以質考試以文質者必極夫徳行之核文者<lb/>
必盡夫詞華之美茍充其實乃稱其名故漢唐之士有<lb/>
<pb n="KR4h0152_WYG_075-14a"/>
行足以範世文足以師來者焉由選之各極其科程也<lb/>
當時之文以詩賦論策咸有㫖焉自宋代有道綂性理<lb/>
之學而世主居宿其說于士爰有疑義之制本朝因之<lb/>
初試以口義七篇聞其創體出于劉學士三吾其意不<lb/>
過以筆墨代口講之義不使面陳故措詞稍令類文章<lb/>
成首尾云爾本非古今文章家有此式也三試皆因言<lb/>
以審心詳外以測中本之初塲求其性理之原以論觀<lb/>
其才華詔誥表判觀其詞令䇿問觀其政術咸善焉則<lb/>
<pb n="KR4h0152_WYG_075-14b"/>
為臣也道立才通而令脩政舉矣否則反之理難明而<lb/>
翳重故求之最多以驗其心政匪一途故求之亞于性<lb/>
理辭令異施故隨地求其一才最易見故特取一以充<lb/>
知焉其權衡非不精後先非無序然談理最深細故才<lb/>
雖或減焉不妨吾所求也今之司校者惟重首考而略<lb/>
于後選是國家定制之㫖已有重輕今復加偏焉益重<lb/>
其重輕其輕也故愚以為三試取舍宜均其力為便夫<lb/>
聖賢之言渾涵易直學者宜寛意以玩之無不明逹雖<lb/>
<pb n="KR4h0152_WYG_075-15a"/>
所見或殊觀其意可獲其歸自先儒詁釋已不能無異<lb/>
今必欲同歸一道或執宋人一詞兩字以為主意翻亂<lb/>
經文以狥傳家或自出詭見雕鑿聖文廼窒通途暗求<lb/>
符已凡斯有違必見黜落故愚以為求之宜大勿拘一<lb/>
律為便經詞宏深理趣賾奥或渉𡨕思類移晷刻紛紜<lb/>
之塲茍欲精覈又望周完日辰有涯資賦非齊無邪一<lb/>
語足蔽全經芣苢數疊徒衍餘興何必務圖盈數祗廢<lb/>
紙筆哉今或過午篇數未登終塲如制減作輙至不謄<lb/>
<pb n="KR4h0152_WYG_075-15b"/>
或不給燭俾研覈之功委之無用強記之軰多遂登升<lb/>
故愚以為如制減塲不闗去取為便孔氏所述寔惟六<lb/>
籍樂經既亡三禮固在後世傳經儀周二禮固同戴記<lb/>
為一科本朝獨取戴記文多論說可以作題敷論而二<lb/>
禮文多叙詳制度可為詞者寡也然因事明理他經所<lb/>
同直述制度又且何害故愚以為三禮宜復為便五經<lb/>
之外孝經論語同出孔門與五經者均也自宋以來始<lb/>
有四書之目本朝因之非敢妄議然愚謂大學中庸終<lb/>
<pb n="KR4h0152_WYG_075-16a"/>
是禮記之一篇孟子之言羽翼孔氏然終是子部儒家<lb/>
之一編耳古人多有刪駁國初亦嘗欲廢罷故愚以為<lb/>
宜以學庸還之禮家論語并引孝經同升以為一經孟<lb/>
子祗散諸論塲為便諸經箋解傳釋今古浩穰然自昔<lb/>
注疏一定似有要歸本朝恵製大全書俾學者遵守亦<lb/>
未嘗禁使勿觀古註疏諸家也今習之既久至或有不<lb/>
知人間有所謂註疏者愚恐愈久而古習傳經家之㫖<lb/>
盖至泯滅故以為宜令學者兼習註疏而宋儒之後為<lb/>
<pb n="KR4h0152_WYG_075-16b"/>
說附和者不必專主為便減塲之法以五篇為則愚謂<lb/>
既欲其精不須務廣或以五篇為全塲而其餘隨力所<lb/>
極但不得省于三篇必理精詞逹雖寡亦取為便論塲<lb/>
之考求之甚博至如性理道學乃其中一事初塲既得<lb/>
其說于此勢宜簡略或摘一語或搜一人使旁推曲喻<lb/>
亹亹無已似無宏益于學故愚以為論題宜簡于性理<lb/>
道學而多論政術人才等事為便詔誥表判或上以令<lb/>
下或下以告上正有官之切用不可意易故愚以為詔<lb/>
<pb n="KR4h0152_WYG_075-17a"/>
表内宜增科二道判語須求用事精博詞文華縟為便<lb/>
詩賦之說固非所急先進論駁既繁不必廣辨但愚謂<lb/>
人之性情惟言可測而因言識情詩賦尤易故古人之<lb/>
用詩賦以求性情也今或稍用一二以騐其性情正邪<lb/>
心術寛猛亦可也至如設策問答正為從事之需政事<lb/>
之方何有限極五篇所具初不為多以此求才宜無遯<lb/>
飾今或分問不急之務碎細之談與記古人陳腐之片<lb/>
詞衆知之一行以暗中摸索為貴則曷若商㩁今日安<lb/>
<pb n="KR4h0152_WYG_075-17b"/>
上治下施為之切務哉故愚以為䇿塲所試專以政術<lb/>
為便大抵貢舉之設欲得才而用之也致用之道向已<lb/>
養之學校令求之矣今日之求乃以用為急而欲知其<lb/>
體故先以理性道徳經籍之說察之耳于是而一得其<lb/>
寔則凡後塲諸作悉是為政之事貢舉之本意也故宜<lb/>
執守此意則求之之道自不失其權宜矣今人往往謂<lb/>
科目為進身之階梯意以致用之術固自有在此特借<lb/>
以入其地云爾愚謂祖宗定立國之典巨細俱到用人<lb/>
<pb n="KR4h0152_WYG_075-18a"/>
者萬政之本貢舉者用人之基豈茍焉為暫借之具而<lb/>
已其必有不易之故矣及靜觀今日之從政者類多建<lb/>
偉傑之業而其設施措置類不豫著于學校文具之間<lb/>
塲屋敷陳之内功名之出文章不與焉其進身也在此<lb/>
其立身也在彼此所以有似于借用之器也然則何以<lb/>
是為哉此愚深求其故所以謂主求其用而先察其體<lb/>
乃貢舉立制之本意至于久而奉行者稍失其宜如前<lb/>
所云則今日目科目為階梯之由也或者稍以其用為<lb/>
<pb n="KR4h0152_WYG_075-18b"/>
急求之重輕㣲形應者趨向立變斯則通明俊偉之才<lb/>
益可前卜于潛深興起之際矣荒魯妄見似戾大通將<lb/>
就正于有道焉爾<lb/>
　<lb/>
　<lb/>
　<lb/>
　<lb/>
　明文海巻七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百九</head>
    <p>
<pb n="KR4h0152_WYG_409-1a"/>
欽定四庫全書<lb/>
　明文海巻四百九　　　　　餘姚黄宗羲編<lb/>
　　傳二十三<lb/>
　　　獨行<lb/>
　　王進徳<hi>方孝孺</hi>
王進徳者名敏台之寜海人其上世多為儒以進士官<lb/>
于家而從兄璞字藴徳尤文而賢進徳兒時從長兄竊<lb/>
觀縣庭見縣令威儀甚盛歎曰吾豈不足為彼耶從兄<lb/>
<pb n="KR4h0152_WYG_409-1b"/>
聞而竒其志因令入縣學為諸生同舍治經為文辭者<lb/>
易進徳年少問其文法靳不以告進徳憤而奮兼日夜<lb/>
攻習不休踰年輙出其上進徳氣剛有亷隅不與人為<lb/>
欵狎其所為事每欲異恒人其家固貧當其為學饑渴<lb/>
歸取杯水飲休休然若飫梁肉者人非其類雖欲飲食<lb/>
之不能也嘗與友夜讀空舍中夜半隣女叩門求宿甚<lb/>
哀其友欲納之進徳叩門厲聲罵曰吾在此誰敢入此<lb/>
門因疾呼使聞于外其友愧謝不敢出聲女逸去後學<lb/>
<pb n="KR4h0152_WYG_409-2a"/>
舍諸輕蕩士指目進徳相戒不敢為非義或飲酒歡笑<lb/>
聞其欵歩即皆畏避始易之者至是皆歎服之㑹太學<lb/>
徴郡縣士遂貢于京師試列髙等廷議遣太學生分教<lb/>
北方賜衣陛見以行進徳得太原時天子方注意太學<lb/>
學中少年被寵頗異甚入預近事外官見諸生秀才從<lb/>
京師來奔走伺候若貴戚重臣其分教者亦多驕横奴<lb/>
視吏民不為禮進徳獨以禮自約束如平時不復過涯<lb/>
分守令敬愛退相語以為儒者不可媚犯藩鎮主將苦<lb/>
<pb n="KR4h0152_WYG_409-2b"/>
其清介異巳欲試其所為召使飲酒床幃婦人于偏室<lb/>
酒酣内進徳其中鑰門以去進徳入見婦人大呼排門<lb/>
取廐馬乘之逃還主將驚謝稱之以為難後徴分教諸<lb/>
生還京師郡邑恐其入奏發巳罪多賂以金錢貪者受<lb/>
至數百千緡進徳一揖辭父老即行無毫髪私奉㫖監<lb/>
收嘉興新城糧後督舟運糧輸蜀峽江悍急行者多舍<lb/>
運舟陸行為自全計進徳坐舟中不顧曰王事君命也<lb/>
死生天命也祇君命以俟天命何以陸為後自全者多<lb/>
<pb n="KR4h0152_WYG_409-3a"/>
以失舟獲罪進徳拜監察御史旬日以例免歸再起為<lb/>
刑部司獄坐㣲法輸作赦歸暴疾五月以洪武十五年<lb/>
五月初八日卒于家年三十有一進徳容貌端偉有威<lb/>
重愼交與不挫屈于人而善事父兄得孝敬意其所從<lb/>
為學從兄藴徳方進徳卒時為紀善于燕王府還書與<lb/>
弟琦相弔極痛惜之琦有文章謹操行有名然常語人<lb/>
謂不若進徳葉伯巨居升郭濬士淵皆竒士伯巨以上<lb/>
書論封事死濬亦言事後以它事死二人皆負豪氣不<lb/>
<pb n="KR4h0152_WYG_409-3b"/>
服人至稱進徳則自謂弗如也<lb/>
贊曰金華胡翰先生髙介人也嘗與余論獨行士自言<lb/>
于衢得一人曰汪瓘余昔至京師見瓘故嘗仕斥不用<lb/>
敝衣繩履間纍然卒以窮死然其論議犖犖不少貶而<lb/>
進徳亦喜瓘為人古所稱方以類聚者進得與瓘之謂<lb/>
耶跡進徳操持可謂篤義君子矣而所遭乃如此子罕<lb/>
言命其以是夫<lb/>
　　貧堅子<hi>王直</hi>
<pb n="KR4h0152_WYG_409-4a"/>
貧堅子廬陵忠節坊人也自祖父時以貲聞鄉里其後<lb/>
以多故失之至貧堅子有室一區圃數畦薄田㡬百畆<lb/>
在泰和山中頼其利自給無所求于人所居當郡城南<lb/>
門之衝凡仕者冠葢騶從呵擁出入相屬于門而貴㳺<lb/>
子弟豪俠之徒負其所有遨嬉上下裘服相炫耀輿馬<lb/>
相雄髙不絶于路花時月夕長筵廣座笑歌而管絃不<lb/>
在東鄰在西肆貧堅子處乎其中漠然無所慕其于朋<lb/>
友雖汎愛而獨喜從賢士大夫遊唯恐不得當其意與<lb/>
<pb n="KR4h0152_WYG_409-4b"/>
之文則謹藏之自謂金玉不過也予嘗與處而别去者<lb/>
久矣去年予從京師還故鄉貧堅子數訪予不獲見今<lb/>
年七月索租來㤗和布袍草㡌徒歩將入山忽遇之于<lb/>
途遽前執予手曰子豈忘我耶視之乃貧堅子也相慰<lb/>
勞久之問其年與家事對曰吾年則長矣而貧猶在也<lb/>
前四五年有子足任事今巳死矣予貧其有巳乎邀予<lb/>
坐其故人家相與道舊故忽記予所為文朗誦而起曰<lb/>
此非子所作耶憶予年十五六時浪㳺郡城中方以跅<lb/>
<pb n="KR4h0152_WYG_409-5a"/>
弛自奇貧堅子請止其家簞食豆羮相對不厭也一日<lb/>
大雪貧堅子沽酒飲予歌呼大笑以為懽時其弟方結<lb/>
姻醉求予作書予援筆立就貧堅子驚喜絶倒以為竒<lb/>
至今能道之然予亦不自知也方是時心壯氣銳視諸<lb/>
事皆若不足為唯酷好逰覽浮屠老子之宫及青原螺<lb/>
子諸山無不到遇清泉白石長林茂樹輙終日忘歸貧<lb/>
堅子亦忘其貧而與予樂也于今二十餘年貧堅子將<lb/>
老矣而予齒益壯貧堅子猶念之不忘則其意氣之盛<lb/>
<pb n="KR4h0152_WYG_409-5b"/>
可知矣既乂曰吾堅守吾貧而貧亦不吾棄庶㡬有終<lb/>
始者子能不棄我為我傳之庶㡬後世知有貧堅子也<lb/>
昔太原王霸貧居以自樂不求人知有故人子擁騎造<lb/>
其門霸之子見客沮怍不能前而霸亦甚慙之霸之節<lb/>
㡬變矣所以克終者其妻之助也士大夫晚節保守之<lb/>
難如此貧堅子其慎之歟貧堅子劉其姓士𢎞其名<lb/>
　　疾退子<hi>楊士竒</hi>
疾退子者吉之西昌人鄧氏鄧故西昌儒家宋神童復<lb/>
<pb n="KR4h0152_WYG_409-6a"/>
之其五世祖也兄子方及弟子靜博學雄文為鄉碩師<lb/>
號二鄧其伯父父也國朝四川鹽運司經厯崇志以文<lb/>
學徳操與楊子淵羅子理齊名稱楊羅鄧者其兄也疾<lb/>
退子名學詩字崇雅有孝行元季之亂安成冦猝入西<lb/>
昌恣殺掠母劉氏老病不能行負之走避隘巷空舍中<lb/>
踰日冦窮索獲之解所懐金得免繼復有獲之求金巳<lb/>
盡矣斮之㡬斃繼乂有冦至見老母哭其傍甚哀憫之<lb/>
予善藥傅創乂解衣覆之久乃蘓起負母走避逺處道<lb/>
<pb n="KR4h0152_WYG_409-6b"/>
遇渠冦詢知其儒者憫之予酒肉乂為詩嘉之遣其下<lb/>
導出城渡河使逺去疾退子少好學負材具有用世之<lb/>
志謂功名可以俛首取其父母亦驚詫其不凡曰是必<lb/>
復振吾宗者皇明既定天下御史劉昭先知縣事以材<lb/>
舉江西行省留為宣使則慨然嘆曰士當局促效奔走人階<lb/>
庭下哉即謝病歸無㡬縣復舉送于朝授固陵稅課使<lb/>
忻然曰乗田委吏可以行道到官持亷施寛商賈爭欲<lb/>
出于市所入貲羨舊額數倍秩滿徙平陽持巳愛民如<lb/>
<pb n="KR4h0152_WYG_409-7a"/>
固陵甫再嵗兩目發内障䘮明郡以聞命致仕歸則戚<lb/>
然傷其命之窮也自號疾退子疾退子耿介修潔氣岸<lb/>
軒豁不屑意生事為文章長于詩蚤䘮妻無子既罷官<lb/>
歸輙貧無侍養者是時里中故人親友及好義長者往<lb/>
往多在知疾退子生平抱負爭延致之疾退子挾僮奴<lb/>
日東西往來飲酒談笑相懽時為歌詩以自適縣令丞<lb/>
皆知而禮之疾退子亦數出直言以禆其政之闕故疾<lb/>
退子雖廢于盲而其所適于中者猶不廢也歴三十餘<lb/>
<pb n="KR4h0152_WYG_409-7b"/>
年向之故人親友及好義長者或死或逺出在外里後<lb/>
生晚出雖以士名有不能究知疾退子平生矧令丞乎<lb/>
于是疾退子巳八十餘氣力益衰貧益甚冠帯垢敝十<lb/>
數年不得易衣薄歉歉嚴冬不能出門户然其所操執<lb/>
益堅不屈人片語不合拂袖去不顧不肯一毫脂韋淟<lb/>
涊徇人以求所欲孔子云歳寒然後知松栢後凋疾退<lb/>
子非其人歟建寜陳士希為縣文學獨愛重疾退子官<lb/>
滿將去念疾退子將無以為終也倡率素所還往者為<lb/>
<pb n="KR4h0152_WYG_409-8a"/>
備歛塟之具廼去自士希去知重疾退子者加鮮矣今<lb/>
有人焉猝起日暮之間其勢鉅貲厚足以葢一鄉不必<lb/>
其有徳即一鄉之人奔走阿附之恐後至于疾退子則<lb/>
漠然如秦人視越人之肥瘠何趨向之異乎古哉葢又<lb/>
有以盛衰存沒為戚疏而施諸其同氣者非獨于疾退<lb/>
子然也然疾退子之為人世其可少乎<lb/>
　　孫僉事<hi>石珤</hi>
孫博字約之河間景州人也倜儻有志節通毛詩博極<lb/>
<pb n="KR4h0152_WYG_409-8b"/>
羣籍尤精語孟酣飫沈泆著為論說深得聖賢之指諸<lb/>
儒競傳誦之釋褐為歴城教諭登進士授禮科給事中<lb/>
論事不避強梗聲振鎻闥成化庚子汪直用事立西厰<lb/>
宻令左右親校覘察公卿以下官得失輙注考語乘間<lb/>
聞奏有所黜陟或徑自捕繫考鞫内外恐忷里巷細人<lb/>
爭詣厰汚衊官吏權柄下移謁私門行苞苴者益大起<lb/>
博上疏論直盜弄國柄作福作威使君相廢職漸不可<lb/>
長疏入上令毁西厰直大恨之㑹北兵冦雲中直與都<lb/>
<pb n="KR4h0152_WYG_409-9a"/>
御史王越保國公朱永受詔北伐將團營軍五萬人出<lb/>
山後直乃奏用博紀官軍功隂用中傷縉紳危之博曰<lb/>
論諫吾職也榮辱生死命也將安避乎遂行既扺雲中<lb/>
敵勢猖獗每出戰輙令紀功官隨行營博雖書生意氣<lb/>
峭㧞兜鍪繡袂彎兩石弧馳突萬衆間如徤將時或聚<lb/>
議機務益侃侃雄辨指畫利害不少挫衂直始心敬之<lb/>
越亦從旁時時救䕶得不死師還論功陞山西按察司<lb/>
僉事博既禁闥舊臣乂襟韻疏暢居法司鬱鬱不得志<lb/>
<pb n="KR4h0152_WYG_409-9b"/>
㑹當道時欲有所指摘遂乞致仕還鄉里茅茨蕭然未<lb/>
嘗有戚色日役蒼頭課田園或遇故人賔客觴咏不倦<lb/>
凡仕宦至景州者猶時時勞問𢎞治甲子知州馬某貪<lb/>
虐毒民博諫之不懌遂以事侵之博發憤詣京師論其<lb/>
罪惡及人命十餘事得賜詔獄問且遣使者詣景州覈<lb/>
實知州度不可觧乃佯為謝罪置酒毒死聞者莫不憤<lb/>
歎初公且死囑其夫人曰吾以孤直不容于朝幸奉先<lb/>
人之業得休息田畮敎誨子弟百無所恨今乃為羣小<lb/>
<pb n="KR4h0152_WYG_409-10a"/>
所害命也夫我死勿埋吾屍庻幾朝廷覺悟得為百姓<lb/>
除暴去亂吾且含笑九原矣遂死馬後竟伏誅<lb/>
太史氏曰先子按察晉陽嘗與孫公為寮宷珤兄弟又<lb/>
嘗侍几杖質問九經親見其為人卓犖開爽有古國士<lb/>
之風然慮事不欲為太深又不設城衛故始以此立節<lb/>
中以此去位終以此致死語云直如弦死道邊其信然<lb/>
哉<lb/>
　　何奉祠公<hi>陳昌積</hi>
<pb n="KR4h0152_WYG_409-10b"/>
夫遺寵利脫屣功名之士何可易也掀揭建立輝煌經<lb/>
綸表人楷俗之事必薄世俗希羨忘積習狎溺而紛華<lb/>
不撓于内者乃克堪之固非沾沾進退顧此惜彼者之<lb/>
可任也漢班固撰人物表置介子推母子于智人之列<lb/>
與方叔仲逹等同品豈不以鴻性鶴舉視附龍鱗而成<lb/>
駿業者俱命代之才伯仲之能也惟各如志遂命以適<lb/>
于所乘之㑹爾然咸聲施于後世能不絶假令介子推<lb/>
踐方叔之位則其所著于廊廟亦必如詩頌所稱方叔<lb/>
<pb n="KR4h0152_WYG_409-11a"/>
元老克壯其猷云惡肯僅僅成就餘力而讓能耶故曰<lb/>
人有不為也而後可以有為余傳何奉祠公遺榮之事<lb/>
知公藴藉甚逺因歎班固評擬之㫖㣲㣲而核焉奉祠<lb/>
公諱某字某其先鳯翔人父諱某仕元任四川廉訪使<lb/>
過閬中縣覩其俗質直可居解官居䦘中遂為䦘中人<lb/>
閬中四川轄縣公以故吏與編氓雜處見父老行輙執<lb/>
卑處羣從怡怡如梓里項輩閬人至忘其為故吏公亦<lb/>
不自知其寄寓也課勅子弟毅甚每讌見輙條家行所<lb/>
<pb n="KR4h0152_WYG_409-11b"/>
宜為督以躬行故諸子恒凛凛為慤循奉祠公最甚公<lb/>
當少小時昕夕不敢離父母所眡父母舉指察其情所<lb/>
安者倣習不替廉訪公手所閱經史受之公刻行細讀<lb/>
暗乙其詞㫖精切者撮為私淑雖兵革衝斥竄避亡虛<lb/>
夕然必袖書自隨行坐諷誦久之融貫徹繹操紙治文<lb/>
根經串史詞意邃茂于是川中諸儒自以為植經規行<lb/>
不及先生矣明興太祖髙皇帝首建太學詔天下各選<lb/>
孝弟博聞之士及香才通一藝以上充弟子員受業祭<lb/>
<pb n="KR4h0152_WYG_409-12a"/>
酒閬中推擇公以應詔公就學益力裹火炊糗寒則注<lb/>
沸水于壺納卧被下熨足以乙書雖遇勝節放假坐號<lb/>
舎理常調自如數年足跡不履成賢街外其刻苦如此<lb/>
是時碩儒壊材咸集國學獨推先生行藝為冠首積分<lb/>
升率性堂生員洪武九年上念北平為山陜堂奥思建<lb/>
壯王以綏轄之察諸子中惟成祖文皇帝聖仁天錫文<lb/>
武具禀宜鎮雄畿特册封于燕即今北京云尋令祭酒<lb/>
擇上舍生經術通明器識老誠者備官屬從徃祭酒以<lb/>
<pb n="KR4h0152_WYG_409-12b"/>
公名上詔授燕府奉祠者禮官也專典祠事其慎重非<lb/>
他王國臣云公慨然曰半爵一職即足以自獻所患不<lb/>
忠勤爾何唧唧計寒顯而自限也營職務甚勤每遇月<lb/>
祀嵗蒸及禋望之事輙先盥祓入坐齋室預習升降獻<lb/>
奠儀度爼器等物皆袒韝自浴日一躬省養犠香幣靡<lb/>
宻檢䆒不遺遇同列執事者預舉上所頒戒詞戒之有<lb/>
不曉解亹亹指喻無敢一人慵渙以故祠事常秩甚當<lb/>
上意上雅重之常宣至帷幄屏人咨議公具以質對不<lb/>
<pb n="KR4h0152_WYG_409-13a"/>
可則力諍于上前曰臣下求訢合于主固其常情若逆<lb/>
知其不可而謬順以攫榮恐不旦暮而伏斧鑕矣固何<lb/>
敢上察其無他腸又能以惇恂長者處官親洒翰為忠<lb/>
恕二大字賜之公稽首謝曰臣愚經術淺無能賛助宏<lb/>
謨殿下寵臣甚盛飛白賜臣教臣為臣之方臣之子孫<lb/>
與臣誠當身先犬馬以報公感殊知退為忠恕銘以自<lb/>
盟且以策諸來世其辭贍核可紀云其後成祖入靖内<lb/>
難承繼大統踐皇帝位藩邸諸臣各次第登朝廷茹常<lb/>
<pb n="KR4h0152_WYG_409-13b"/>
為兵部尚書張玉丘宗等各封公侯餘膺顯秩者不可<lb/>
勝數公獨稱疾固不起以奉祠終于家夫榮寵爵級世<lb/>
之龍斷所決性命以必趨者也彼披褐結履伏衡引軛<lb/>
之羣或以賤技角抵之戲曾蒙人主一瞬或以奉葢屬<lb/>
車提引厠窬之役備末𨽻于左右非有大因縁之資也<lb/>
一聞飛龍之㑹逺者累趼擔囊賂眤臣以通故近者當<lb/>
駕伏蒲自陳說其出身其乏因縁者則連疏聯紙摭假<lb/>
借之事飾麗美之辭援旁證曲傳之故務聳九重聽聞<lb/>
<pb n="KR4h0152_WYG_409-14a"/>
而動其舊憐百出秘刺削首領而營之不得不巳此無<lb/>
他葢欲承日月之盻以發越其門戸爾幸而蒙右眷位<lb/>
膴貴則坐髙輿披賜服操呼吸風濤之勢以恫愒薫赫<lb/>
人使趨巳不暇視黼裳玉紱為生賦世襲之具晝忖宵<lb/>
摩以覔持保之術茍可媒購不辭臧獲婦寺語態而甘<lb/>
心之甚則叙感訴昔簌然出無情之涕固要上意有組<lb/>
刖之所不為而為之矣嗚呼朝廷之士入而不能出又<lb/>
何惑其然也奉祠公躬被文皇帝寵知有年國邸羣臣<lb/>
<pb n="KR4h0152_WYG_409-14b"/>
鮮出其右顧棄槖嚢之富貴而甘遯丘壑舍魚水之君<lb/>
臣而與牧叟為伍殊異乎世之嗜習矣豈聞介子推之<lb/>
風而興起耶抑所托𤣥㣲不可測度耶昔漢憲王聰逹<lb/>
有才宣帝奇愛之㡬代儲者數矣既出封淮陽帝懼其<lb/>
習驕欲諷以推讓之臣念韋𤣥成陽狂讓侯兄經明行<lb/>
髙特起廢為中尉憲王卒賴其風導以寢異志此有備<lb/>
無患之明騐也向使公不樂畎畆進序朝請上重公耆<lb/>
行或簡相漢藩施其温克抑畏之規自然消其携心必<lb/>
<pb n="KR4h0152_WYG_409-15a"/>
不至自蹈非常以貽大戾公之功名烈烈與𤣥等無疑<lb/>
矣而乃去彼取此其志誠深逺難測哉世傳成祖能容<lb/>
仗節髙尚之士培治世精神以故公得竟行其志云昌<lb/>
積曰揚子雲有言君子徳名為㡬蜀嚴湛㝠不作苟見<lb/>
不治茍得久幽而不改其操雖隨和何以加諸然實蜀<lb/>
之産也古謂蜀多大隠之士以奉祠公觀之詎不然耶<lb/>
公托素人主又非若嚴湛㝠乏平生于巖著也棄華而<lb/>
就髙尚尤不其難哉<lb/>
<pb n="KR4h0152_WYG_409-15b"/>
　　萬崖黄公<hi>耿定向</hi>
余覩士競紛華閭閻日瘁仰思古人不可得見時為之<lb/>
噓唏嗟嘆焉乃一再見萬崖黄公始爽然坐銷鬯然愉<lb/>
快自慶庶㡬猶及見古人云憲副黄公諱巻萬崖其别<lb/>
號也由嘉靖己丑進士官比部出補山西僉憲晋陜西<lb/>
少叅巳晋憲副即解紱歸歸年才四十五耳公敭歴中外<lb/>
嘉靖辛酉余被命往廵西夏由秦嶺道經商洛間因止<lb/>
郵亭覩壁間多公題咏知公曾宦此中㑹父老祇迎者<lb/>
<pb n="KR4h0152_WYG_409-16a"/>
百十數予訊之曰汝等猶識黄公耶僉對曰是我黄青<lb/>
天也拊循我民如子去之㡬廿年矣徳猶一日也言時<lb/>
哽咽欲涕焉即此証之迺孫所述宦績似猶未盡狀也<lb/>
公歸葢即真明農云春夏間家衆悉驅之田作而獨與<lb/>
其配操杵臼炊釡作飲食躬荷而饁之嘗假農具鄰舍<lb/>
鄰舍子欲舁送之公曰毋此何時也假我具即徳厚矣<lb/>
奈何又妨汝務遂自肩之如田焉公性故孤介悃朴而<lb/>
趣興甚豪雅嬰情山水間域中山嶠水浚靡不遊至或<lb/>
<pb n="KR4h0152_WYG_409-16b"/>
乘敝輿或䇿欵叚或曵杖躡蹻翛然咏嘯飄飄若仙也<lb/>
家去城邑四十里而近經嵗不一至至則市童撫掌歡<lb/>
呼相指曰黄公來矣葢騐其輿敝陋云公居常好客客<lb/>
至座巳徐起臨庖服犢鼻衣治具具無兼味治畢乃盥<lb/>
手更衣出即新婣上客率以為常余一日偕元孚同進<lb/>
士候公公歡甚縱談名理因及疆場時事奮然有請纓<lb/>
之志移日不輟巳有婢從屏間禀曰烹鷄且熟矣請割<lb/>
公曰少需葢劇談方適無間也有頃婢禀如初公又曰<lb/>
<pb n="KR4h0152_WYG_409-17a"/>
少需如是者三而公談益劇乃命婢曰汝姑自割既共<lb/>
饌出胾肋狼藉不為意也公間起入室余從之闞其室<lb/>
一榻蕭然不啻僧舍巳余時若泠然噓以清風灑然沃<lb/>
以瓊漿也退謂元孚曰吾與子今幸遊羲黄世矣相與<lb/>
嗟嘆不置云<lb/>
耿子曰夫世約其躬為苦節行者類多齷齪迂滯不能<lb/>
事事彼葢矯飾為名髙者也其真漓其性牿矣公率性<lb/>
之真從心之安孟子所謂人有不為可與有為者非乎<lb/>
<pb n="KR4h0152_WYG_409-17b"/>
藉今世誠重用之請纓之志計能酬賞不虛也余又嘗<lb/>
聞里中前輩若鄒劉周李董阮諸公其風軌大都如是<lb/>
顧所覩記者惟公因憶父老相傳宣正成𢎞間里中民<lb/>
物殷盛閭巷熈熈有以也乃今里中身有完服面無菜<lb/>
色父子兄弟相聚而無愁嘆聲者盖鮮曷故哉吏治之<lb/>
曰媮也吏治之日媮則士節之不立也士節之不立則<lb/>
古道之寖㣲而紛華之為蔀甚也即吾一鄉而天下可<lb/>
類知巳嗟嗟孰謂公履為細謹哉公葢古道之碩果矣<lb/>
<pb n="KR4h0152_WYG_409-18a"/>
余兹重有慨焉爰拾公一二淺事為外傳云<lb/>
　　黄忍江先生<hi>耿定向</hi>
余束髪為諸生偃蹇黌序葢十年所更庠師凡六七大<lb/>
都如出一型其不為子雲所譏刺者尠矣嘗觀里中諸<lb/>
寒士擔簦徒跣為俯仰計良苦辛也嵗時矉容聚族而<lb/>
謀則又以無能修儀為楚或稱貸拮据以往至學宫前<lb/>
頭岑岑加重足儃儃不敢前既候之署閽人預探有贄<lb/>
巳乃出見見則往往以怒容盛氣臨之巳納贄則手受<lb/>
<pb n="KR4h0152_WYG_409-18b"/>
納袖中黙以指度腆菲稍如意始漸降顔色相遇否則<lb/>
怒益熾設諸難督過若責償夙逋然諸低徊逡廵曲辭<lb/>
窽說第得免譙訶以出則自幸矣乃富室豪族子弟至<lb/>
則輙欵狎杯酒交歡甚至謔浪媟䙝無復夷等而富室<lb/>
貴族子弟出則揚揚捫腹都騶奴横行衢街間覩朋儕<lb/>
旁若無目流視之而巳余每慨然太息焉不謂禮義相<lb/>
先地而陵夷至此極也乃晚而始遇忍江黄先生先生<lb/>
故未嘗為嶃絶竒異之履恂恂然貌若不勝衣言若不<lb/>
<pb n="KR4h0152_WYG_409-19a"/>
出諸口中介而氣和色温而語簡與人無封而中鍳井<lb/>
井余友彭公輔故孤寒士先生一見輙器之謂余曰彭<lb/>
生有仙風道氣子得友矣先生遇余两人至輙留坐竟<lb/>
日談亹亹無倦余兩人亦樂聽先生語每至深夜忘歸<lb/>
也先生嘗謂余曰吾初授官命下時一夕念之不寐竊<lb/>
謂官以訓導名豈漫哉即字義從言從川朝廷欲吾諄<lb/>
諄以善言與諸生相切劘也而導字又從首從辵從寸<lb/>
則乂欲吾首躬行以倡諸生不可踰尺寸矣非徒言已<lb/>
<pb n="KR4h0152_WYG_409-19b"/>
也顧名思義厥任為艱耶先生故愽洽多聞從先生游<lb/>
者咸虛往實歸欣得聞所未聞憶余嘗病先生為述范<lb/>
仲淹示子書曰青年何苦多病豈不以攝生為意耶時<lb/>
時為余稱引其鄉先正若虛齋之操履次崖之風節淨<lb/>
峯之長厚其行事甚詳竟日無一庸俗談也維時邑庠<lb/>
士餘五百人賢者孚不肖者格貧寒者依依若怙而貴<lb/>
富驕蹇者亦戢戢歛飭先生故未嘗一厲聲色也僚胥<lb/>
鄙且悍日爭腐鼠相詬閧而顧獨嚴敬先生不忍忤一<lb/>
<pb n="KR4h0152_WYG_409-20a"/>
日有緇衣欲葺梵宇持籍丐助于先生先生曰嗟吾亦<lb/>
孔氏之守祀也吾目擊吾孔氏之宫不足以妥靈而不<lb/>
能謀吾時心惻矣而顧為若謀耶邑令聞之感乃亟為<lb/>
葺理殿廡先生言不辯而中類如此尋先生陞海康掌<lb/>
教行邑之士紳弟子不戒而追送者無慮數千車馬塞<lb/>
途先生瀕行留衣一襲遺代已者寓相傳意尋代先生<lb/>
者雖不能盡繼先生志然亦感先生意指待諸生不為<lb/>
虐矣先生陞任後越㡬年而余弟子健補弟子員弟時<lb/>
<pb n="KR4h0152_WYG_409-20b"/>
猶髫也釋莱歸而邑邑無歡余詰之曰父兄覩汝髫年<lb/>
得泮游為榮矣而不色喜何也弟曰吾向以學宫仁義<lb/>
府也而今殆異所聞矣吾始偕諸士謁先師繼升堂伐<lb/>
鼓拜揖禮成庠師儼然升座吾儕肅而侍意初筮必有<lb/>
發教吾方延跂以聆乃庠師旋從中座起掀髯信眉而<lb/>
揚聲曰若等公堂幣金尚不具何也今而後不辦者視<lb/>
吾夏楚諸士慄然而恐吾為之赧然汗下矣若斯而謂<lb/>
仁義府耶游之不足榮矣余曰咨小子後矣惜未得侍<lb/>
<pb n="KR4h0152_WYG_409-21a"/>
余忍江先生也先生任海康凡㡬年聞海康士徳先生<lb/>
如余邑相率建祠生祀之後先生思告歸余時典學南<lb/>
畿也聞之寓書部使者屬遂先生志先生歸而婣友周<lb/>
元孝氏來督學元孝故亦出先生門者鄉人士相率屬<lb/>
元孝當優遇先生聞元孝之校士于泉也敬謁先生先<lb/>
生儼然以師道臨之更不一語及私元孝以此益欽先<lb/>
生余鄉人士相傳以為美談云余茲承乏來意先生尚<lb/>
無恙將操几杖而秉度也居無何而先生之訃聞嗚呼<lb/>
<pb n="KR4h0152_WYG_409-21b"/>
悲哉余少年盛年聞先生諸緒論憬憬奮起私心謂即<lb/>
不敏當亦少自樹不負先生乃今髪種種然而齒纍纍<lb/>
而猶然支離悠謬若此不已重負先生哉嗟夫悲矣先<lb/>
生諱傑字一貞泉之同安人學者稱為忍江先生云<lb/>
　　朱貧士<hi>馮從吾</hi>
朱藴竒字子節西安右䕶衛人家貧甚僦屋而居妻子<lb/>
織網巾為生讀書古東嶽廟嘗併日而食宴如也聴講<lb/>
寳慶寺寒暑不輟一日其子因差徭下獄㑹天雨四日<lb/>
<pb n="KR4h0152_WYG_409-22a"/>
不食氣息淹淹待盡矣時嶽廟有大戸收糧米者黄冠<lb/>
憐之因取其米少許為粥以食藴竒知其故心計以為<lb/>
此官米何可竊也曰死即死耳豈可以臨死改節竟不<lb/>
食而亦不明言其故同舎生素誚藴竒迂矯至此始深<lb/>
服其節操以為不可及因出其食食之藴竒曰此可食<lb/>
也由是始得不死而劉孝㢘必逵聞而義之因白于衛<lb/>
官始出其子于獄當路諸公及士大夫有髙其節而周<lb/>
之者必擇而後受一毫不肯妄取先是嘗之市途有遺<lb/>
<pb n="KR4h0152_WYG_409-22b"/>
網巾二頂其子拾之藴竒曰彼之失猶我之失也使我<lb/>
失此二網則舉家懸磬矣即命其子追而還之其人感<lb/>
甚欲分其一為謝藴竒竟謝不受父早喪飬母曲盡其<lb/>
孝母沒毁㡬滅性人死多用青烏之説秦俗當于某日<lb/>
某時避殃殃謂死者之魂来辭家而家人或庶㡬見之<lb/>
者也而見之者㓙以故當避此其説幻妄不足道而秦<lb/>
人多惑之藴竒曰使果有此殃也吾猶可藉此一見吾<lb/>
母使果無此殃也吾又何為避之伏棺痛哭竟不避而<lb/>
<pb n="KR4h0152_WYG_409-23a"/>
卒亦無恙人稱其孝秦俗之惑由此少破年五十一以<lb/>
布衣終盖已酉八月十八日也生平苦節篤行一步不<lb/>
茍人共稱之歿之日貧無以為殮葬聞義而賻者㡬數<lb/>
百人始克襄事有子五人貧㡬不能聊生長安令修齡<lb/>
楊公為搆屋三楹居之仍匾其門曰髙士藍田令思軒<lb/>
梁公祭之以文學臺青巖段公亷憲祥宇李公各捐金<lb/>
優恤其後段公匾曰處士李公匾曰懿行範俗聞者莫<lb/>
不咨嗟太息以為為善之報而諸公之髙誼尤近世所<lb/>
<pb n="KR4h0152_WYG_409-23b"/>
罕覩風世勵俗功盖不小云<lb/>
馮子曰學問之于人甚哉朱生操行如是固天性使然<lb/>
亦講學之效不可誣也生每赴余寳慶之㑹見衣敝履<lb/>
穿人或誚之以為貧至此不聼講可耳余聞之應曰如<lb/>
此是聴講者皆當鮮衣華服以飾觀美矣誚者語塞嗚<lb/>
呼死生亦大矣朱生死且不貳天下又何物能貳之哉<lb/>
傳云見利思義見危授命若朱生者亦庶幾近之矣<lb/>
　明文海巻四百九<lb/>
</p>
<p>
</p>
  </div>
</body>
</text>
</TEI>
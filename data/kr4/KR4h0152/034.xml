<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三十四</head>
    <p>
<pb n="KR4h0152_WYG_034-1a"/>
欽定四庫全書<lb/>
　明文海巻三十四　　　　　餘姚黄宗羲編<lb/>
　　賦三十四<lb/>
　　　思子賦<hi>黄宗㑹</hi>
唶荒雲稠霧綢繚紏以馳騁兮粘天谷而崩陊彼哀<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
傾厓磥硊磳<graphic n="KR2369" url="https://raw.githubusercontent.com/kanripo/KR-Gaiji/master/images/KR2369.png" mimeType="image/png"/>㳫以逥抱兮重以旋風走瀑之轟豗莾<lb/>
長林之蓊欎镺蔓羃以窮夐索落兮嘯罔象而舞䕫魑<lb/>
蟋螅既喘哀喙於積葉兮訓狐厲飢吻於危枝彼巋然<lb/>
<pb n="KR4h0152_WYG_034-1b"/>
之新壘兮竊獨此二孺哀呌天之無辜兮惨不知其所<lb/>
之形𦕈𦕈而日逺兮魂㷀㷀而誰依月逝年徂其烱神<lb/>
朗識恐隨風雨而遷改兮又何况綽約之容姿何予生<lb/>
之多虞兮變故曲折而交推两兒見屠於匝月兮行道<lb/>
之人亦為之心惻而凄其走房櫳而悄滅兮坐書室而<lb/>
如疑倚道傍之榆楸見同學之翩翾兮猶獨憶其佁儗<lb/>
而不來淚漬箧中之陳衣兮重之以殘書弄墨之紛如<lb/>
豫章之折於拱把不足見其巃嵸干霄兮秋蘭之閼其<lb/>
<pb n="KR4h0152_WYG_034-2a"/>
芽茁又孰佩夫繽芬芳菲忽矯首以逺望兮目怐瞀而<lb/>
神馳休歇行流兮痛返逝之無期使死而無知掬化安<lb/>
之坏土以封汝骨兮猶愈夫爾髆我骼甲脊乙脇漂泊<lb/>
於河壖江湄死而有知兮則上為皇祖之宅兆旁為汝<lb/>
叔之墠壝其中絫絫多汝戚兮又奚若夫伶仃而無歸<lb/>
椉化安之𤣥鹿兮或先驅之以角螭<hi>化安山舊傳有𤣥鹿又有蛇者角觺</hi>
<hi>然上出或曰虬也</hi>駭杜鵑之爛漫兮俄霜楓之披離春花秋月<lb/>
風晨露夕兮汝宜挈汝弟以追隨北山之缺其上可登<lb/>
<pb n="KR4h0152_WYG_034-2b"/>
以望汝家兮慨然念平昔之遨嬉野烟倐起而轇輵兮<lb/>
梧楸尚彷彿乎舊籬超埃壒而薄神霄兮始皎然蛻塵<lb/>
寰之垢滋彼天地之無窮恒千萬年一瞬兮耄殤又區<lb/>
區相較於暮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>思平生之誦讀兮精力過絶乎等夷不<lb/>
能口論手畫少有所施兮長松之下白石之側後千載<lb/>
猶聞其哦依<lb/>
　　　江妃賦<hi>俞安期</hi>
　　鄭交甫客㳺於楚星紀載朞邈焉索處忽焉以嬉<lb/>
<pb n="KR4h0152_WYG_034-3a"/>
　　遘彼江妃於漢之涯㣲詞相感譎乎見紿懐佩既<lb/>
　　失靈跡莫追五色無主累日歔欷楚王聞而召見<lb/>
　　命抽緒而賦之乃湛思其授受放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>其風儀爰濡<lb/>
　　毫而引牘遂掞藻而敷辭其辭曰<lb/>
粤青祗之發春兮草木菀而華生倉庚熠其振羽兮翟<lb/>
鷕鷕而飛鳴𦍑予有烟煴之思兮若昧旦欲辨而未明<lb/>
聊紓徐以㳺歩兮冩覊懐之怦怦遂乃遵修術履神區<lb/>
江之臯城之隅或蕩心以遐矚或寄目而踟蹰休乎漢<lb/>
<pb n="KR4h0152_WYG_034-3b"/>
南之喬木覯彼東門之如荼帷裳成塞鉛黛成林笑言<lb/>
諧謔亦各有心班兮雜遝匪我所歆復有二姝末至遵<lb/>
彼㣲行遺視成采揚顔施光姱容特顯態無定方劃兮<lb/>
若排積晦而燭龍吐耀恍兮若擁卿雲而文鳯驚翔其<lb/>
輕弱也絳氣㳺彩叢霄中其清映也朗月流景方諸宫<lb/>
其状則曲翠隨眉層波溢眥頳唇欲合瓠犀㣲翳膚肉<lb/>
似豐骨法且細屈鬋如玦髾尾如蠆蟠鬒聿修不屑施<lb/>
䯰靨暈瓊藻氣吐玉㽔皦非凝粉澤豈塗脂歩珠塵而<lb/>
<pb n="KR4h0152_WYG_034-4a"/>
不動倚條楊而不欹仰若寄傲俛若銜思衆妍屡變若<lb/>
合若離其餙則寳葉扶鬟鏐蕋承足繩璣絡臂裁碧耀<lb/>
目鞶帯飛飛香纓馥馥簮以黄支之犀曵以苕華之玉<lb/>
纎紈致乎東齊明錦濯乎西蜀金縷芸黄離羅㣲緑腰<lb/>
約綺裳項圍繡襮袂舉揚綃襟垂掩縠表裏交映参差<lb/>
相屬其佩則北荒之明月莫難之夜光英英粲粲焜焜<lb/>
煌煌鍳容益媚當暑昭凉爾乃躧行則芳躅並進少頓<lb/>
則衫袖交聫䨇顔合美異體同妍逥颷欲舉皓腕相牽<lb/>
<pb n="KR4h0152_WYG_034-4b"/>
既振迅以辭避復矜顧而逥旋若将迎而欲却類含意<lb/>
而待宣余斯時也目轉注而不定魂揺曵而翾翻欲迫<lb/>
之而恐逝懼招之而不前冀承間而送欵復投㑹以告<lb/>
䖍歌曰遭子於漢之臯兮我心勞兮願有要兮子之佩<lb/>
爛昭昭兮於是麗姝安軌正儀情㑹體近歩整若遲履<lb/>
輕若敏觧彼明珠爰赴所請口鮮違辭色無㣲愠舉而<lb/>
授受其光清烱握之分明懐之諦審既而意警神超氣<lb/>
愉願適行纔十歩時僅頃刻再探懐中佩已旋失劍云<lb/>
<pb n="KR4h0152_WYG_034-5a"/>
善亡珠豈生翼囬瞻麗姝亦不可覿即蹇修無由以通<lb/>
辭象罔不可以求索矣羲輪既頽望舒将御竚立敞惘<lb/>
尚希神遇居人問之余告之故彼曰噫嘻此江妃也出<lb/>
而遨遊不可逑也人祗異軌毋爾思也始乃循来陌曵<lb/>
歸策顔藴勃趾踧踖疑結夢之乍還逮䘖憾而未釋楚<lb/>
王曰子懐惸惸亦既勞止楚國雖隘幅員千里豈無其<lb/>
人惟肖彼美試求得之願以賜子<lb/>
　　　邂逅賦<hi>孫七政</hi>
<pb n="KR4h0152_WYG_034-5b"/>
　　昔子雲謂相如之賦曲終雅奏有近於戯若楚騷<lb/>
　　則詞雖逸宕長寄心於君王本托曲以寄雅非廢<lb/>
　　雅而為曲也此固屈宋楊馬之流别與予閒居作<lb/>
　　邂逅賦彷彿斯義雖矯逸以度曲寔冲逺以攄懐<lb/>
　　知音者寡聊自適情云爾<lb/>
夫何南國之佳人兮獨希世而含英裁輕綃以結態酌<lb/>
顥氣以舒情非霧非烟信自靈區謫艶傾城傾國偏能<lb/>
慾界韜精翔千仭而歴覧遡羣玉以孤征歎紅顔之薄<lb/>
<pb n="KR4h0152_WYG_034-6a"/>
命悲代幻之朝榮於是則忘念沈灰氷心錬璞鴆毒紛<lb/>
麗膏肓恬莫去復去兮翩翻恍惚盡蟲沙𤣥又𤣥兮倜<lb/>
儻冲虗搃猿鶴西陵松柏羞結同心東海滄桑愁抛宿<lb/>
約時則有廬山白社之舊竹溪仙逸之流尋嶽未遂天<lb/>
涯寡儔問芙蓉之别舘弔鳯䑓之遺丘簫聲既斷弄玉<lb/>
偏留乍相見兮恨相見之獨晏倐相知兮悲相知之即<lb/>
離劍術銷而神光在狡獪盡而丹砂飛片片青霞誰家<lb/>
握瑾採採明月君心有珠俱云有意求仙未偷桃實不<lb/>
<pb n="KR4h0152_WYG_034-6b"/>
意無心得果却付交梨贈我兮交梨莫報兮瓊芝訝君<lb/>
情之低囬使予忽焉踟蹰意朝雲若暮雨兮異宵夢之<lb/>
幽期倘漢臯之神女兮寧觧佩以相欺欲凌波而㣲歩<lb/>
兮又宛然而遘之實神交而意接兮疇云色授而神怡<lb/>
夫何舉世皆腥穢兮獨申以蕙蓀之芳好握水鏡以𤣥<lb/>
鍳兮懐冶化於窈窕謂心巧而善幻兮珠為情兮玉為<lb/>
盻謂雅<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>以幽真兮嬌疑盡兮態逾新詫佳人之若神<lb/>
兮藹出沒兮無垠以江月之杳眇兮灼流光以相親若<lb/>
<pb n="KR4h0152_WYG_034-7a"/>
江風之綿邈兮襲清虗以懐人悄徬徨而佇想兮倘夙<lb/>
縁兮心殷殷乃歌曰絶代兮佳人皎潔兮芳芬恍邂逅<lb/>
兮一見指明星兮殷勤又歌曰佳人兮難再得海水可<lb/>
量兮情難測𠂻腸結好兮永無斁御彼冽風兮蓬莱宅<lb/>
歌既闋兮月揚輝佳人倚曲兮氷絃悽芳草年年兮向<lb/>
君萋萋願君採佩兮長相思<lb/>
　　　顧司封傷寵賦<hi>祝允明</hi>
滿不乆秦䑓月聚不住楚觀雲雲凋月墮兮紅粉黄塵<lb/>
<pb n="KR4h0152_WYG_034-7b"/>
於是緬邈宵情芊綿晝臆憐生信誓之留怨觸箱奩之<lb/>
歴則有鈿釵孔翠繡領鴛鴦窓窺鸞照珮解風篁髮燕<lb/>
草之碧絲臉越渠之紅房望惑弓鞵兮隻脱魂迷黼帳<lb/>
兮半張昔喻麗於群芳茲萃芳而何益悲瑤草之不聲<lb/>
痛瓊華以無息苦莫苦兮斷知心悼莫悼兮難國色撫<lb/>
幽棲兮涙盈巾傷四海兮無佳人便為巫女終成夢便<lb/>
作姮娥有底親銀蠟九枝光緑沉百和香香香香不歇<lb/>
光光光不絶瑟鼓殘兮湘水咽紫簫吹斷兮黄泉裂雖<lb/>
<pb n="KR4h0152_WYG_034-8a"/>
令魂返少君丹假使貌成虎兒筆爭如歌出李延年㑹<lb/>
道佳人難再得<lb/>
　　　幽期賦<hi>董夢桂</hi>
晨攬衣以感懷悵終宵之反側魂歡洽而先徃身悵罔<lb/>
其難及夫何修阻之乍生乃興思乎疇昔當邂逅之漠<lb/>
漠繼漸及而溫温心曰許而迹違每接就而逡巡迨綢<lb/>
繆之已至属繾綣之方新得頃刻之真契覺三秋之渺<lb/>
恩怪曩日之不我逑怨今日之牽予心春風融融宵月<lb/>
<pb n="KR4h0152_WYG_034-8b"/>
朧朧與子同期期我房中擬開簾而竹動訝玉宫之早<lb/>
扄畏多露之沾草謝風雨之妬紅鳯孤飛而夜唳感求<lb/>
凰之不逄步徘徊而氣結徒抑抑其何從猶棄擲之未<lb/>
忍遥相對而訴空挑短燈以嗟咏長吁伴乎曉鐘當斯<lb/>
之時翻憐吾子子心伊何我情伊爾目應眩夫花隂耳<lb/>
或驚乎牕紙匪轉展而難寐必夢魂之勞止一愁两分<lb/>
誰約誰侈料芳心之善懷想柔情之過此嗟哉形開若<lb/>
寐未酒而昏離思渺宻厥緒難尋自審失之孰究吾心<lb/>
<pb n="KR4h0152_WYG_034-9a"/>
　　　千秋絶艶賦<hi>王驥徳</hi>
　　呉郡毛允遂公子出其内所臨錢叔寳㑹真巻周<lb/>
　　公瑕爲題曰千秋絶艶命予作賦巻中悉次金元<lb/>
　　人所為傳竒語稍波及賦曰<lb/>
美夫河中麗人洛下書生㛹娟蕙質繾綣蘭情嫣然色<lb/>
授睠兮目成宛轉生前之恨嬋媛身後之名爾其漢皋<lb/>
春麗蕭寺花濃心勞金屋人閉珠宫托嫺辭於尺素尋<lb/>
芳信於飛紅迨夫佼人月下綺樹墻東既椷情於麗句<lb/>
<pb n="KR4h0152_WYG_034-9b"/>
亦示赧於頩容凄其良夜黯彼回風於是酧卓琴兮多<lb/>
露薦韓香兮下陳雲捧瑶釵不負明星之約粧留角枕<lb/>
猶嬌在闥之春乃至王孫之草才青河橋之栁堪結殢<lb/>
錦帯於新驩愴羅巾於生别投夜絃而留連報春鴻而<lb/>
凄絶環一觧於中摧鏡長分於永訣憯紫玉之張羅悵<lb/>
青陵之同穴海填衛而難平血啼鵑而不㓕則有南宫<lb/>
辭客北里騷人繡腸欲絶彩筆如新韻清商於子夜度<lb/>
艶曲於陽春亦有丹青㸃筆之工盤礴含毫之史憶彼<lb/>
<pb n="KR4h0152_WYG_034-10a"/>
多情圗其有美髙唐片障崔徽一紙未若秦家之婦張<lb/>
𤣥之妹麗比舜華才方錦字抽烏絲之逸藻聊試隃糜<lb/>
榻粉本之餘妍詫傳側理夫其塗黄乍就浮渲欲飛額<lb/>
瞬似語態弱堪持嫵然而狎俛然而思粲然而笑蹙然<lb/>
而啼神情綽約芳澤陸離洛水無聲之賦金荃設色之<lb/>
詞乃知凡理有窮惟情無盡感於决脰愁堪彫髩楚楚<lb/>
短綃茫茫長恨俯仰今昔我軰差近噫嘻崔嬢窈窕天<lb/>
人其儷張郎才地則鈞嗟紅顔之薄命怨錦翼之離羣<lb/>
<pb n="KR4h0152_WYG_034-10b"/>
抱丹誠而不化咏白首而難陳即顦顇之見絶仍掩抑<lb/>
而含辛悲絶艶於既謝盡麗辭於長顰倘有情之披攬<lb/>
當三慨於斯文<lb/>
　　　嬌女賦<hi>唐寅</hi>
臣居左里有女未歸長壮潔節聊頼善顧態體多媚窈<lb/>
窕不妬既閒巧笑流連雅歩二十尚小十四尚大兄出<lb/>
行賈長嫂持户日織五丈罷不及暮三丈縫衫餘剪作<lb/>
袴抱布貿絲厭浥行露負者不擔行者佇路来歸室中<lb/>
<pb n="KR4h0152_WYG_034-11a"/>
嘖嘖怨怒策劵折閲較索羡貨著屐入被不食而饇䨇<lb/>
耳嘈襍精蕩神怖形之夢寐彷彿㑹晤咀桂嚼杜比像<lb/>
陳賦螗蜩夏蛻額廣平而春蛾出甬修眉揚而白雲懐<lb/>
山黛浮明而朝星流離目端詳而華瓠列犀齒㣲呈而<lb/>
含桃龜膚口欲言而菡萏呈露舌含藏而嘏蟇蝕月鬒<lb/>
髮圎而毒蠆揺尾髻含風而雅羽齊奮飾梳妝而逰魚<lb/>
吹日口輔良而蝶翅輕暈鼻端中而恒月沐波大宅黄<lb/>
而琵琶曲項肩削成而蝤蠐囓李領文章而霧素一束<lb/>
<pb n="KR4h0152_WYG_034-11b"/>
腰無凴而䑕姑舒合體修長而酥凝脂結袵㣲傾而鵝<lb/>
翎半擘爪有光而玉鈎聨屈指節纎而蓮本雪素臂仍<lb/>
攘而角弭脱䪅履髙墻而輕颷捲霧行蹇裳而梨花轉<lb/>
夜睡未明而温泉浸玉澡蘭湯而陽和駘蕩醉敖翔而<lb/>
咏曰纚火齊兮瑱木難簮鳴鳯兮釵琅玕絡瑟瑟兮銀<lb/>
指環被珠綬兮龍係臂珮璜而澣兮褶翡翠金裾鈎兮<lb/>
繡曵地襜黄潤兮袣方空綈倒頓兮玉膏筩綦丹縠兮<lb/>
素五綜麗炎炎兮倫無䨇<lb/>
<pb n="KR4h0152_WYG_034-12a"/>
　　　醜女賦<hi>周廷用</hi>
　　古人以文為戯亦聖門㳺藝一端也予于舟中暇<lb/>
　　日以醜女命意造此賦焉<lb/>
伊彼醜女鍾此盭氣生長茅茨形甚可畏厲隂奪陽殊<lb/>
羣别類背滅華容潜移戎鄙惡冠女流醜踰男子唯有<lb/>
嫫母黄帝愛之女徳内正煒煜有辭亦有鍾離膂王寵<lb/>
焉讜言四殆明鍳攸傳咄爾詭貌醜疾百端雄䫙廣額<lb/>
深目頳顔臨鼻鬤髪濁舌難言粉不能白朱不能丹見<lb/>
<pb n="KR4h0152_WYG_034-12b"/>
者奔走聞者顣顔市童擲石鄰女羞觀欲擬形象引譬<lb/>
惟艱詞曰土偶分形爾被其粗獸吻肖軀爾忌其都棘<lb/>
端母猿爾性太愚深山鬼嫗爾靈特無敦洽犨彌爾其<lb/>
苖裔隴亷仳倠爾之儔儷噫嘻醜女爾胡居世<lb/>
　　　固陋賦<hi>王樂善</hi>
維混元之块圠兮唾萬彚而陶甄有駁而為物兮有粹<lb/>
精而為人肖䫉紛其雜揉兮妍媸判於两陳辟噫氣之<lb/>
吹萬兮散葳㽔而繽紛此何為乎置案兮彼何為乎投<lb/>
<pb n="KR4h0152_WYG_034-13a"/>
溷盖隆施之偶值兮謇黔嬴兮何心惟此有女所值胡<lb/>
竒媒婄儓<graphic n="KR2357" url="https://raw.githubusercontent.com/kanripo/KR-Gaiji/master/images/KR2357.png" mimeType="image/png"/>䫪䫂仳倠有熊之號嫫母無塩之氏鍾離<lb/>
才慚彦女德謝鴻妻身如橛株面類䝉魌臼頭硉矹巻<lb/>
鬂䰀鬌魋顔反唇蹙頗過頥施朱太紫傅鉛成黧學歩<lb/>
失其故履效顰走其里兒植耗土而稱五極撫青陽而<lb/>
長仳㒧逆旅反面登徒難覯三遂去閭五嫁不售不忠<lb/>
来諑少禮蒙詬強顔誰親飾詞孰受逄鬂愈枯裋褐彌<lb/>
垢衡門寂寥中情眩瞀瓦石益其委頓風雨增而僝僽<lb/>
<pb n="KR4h0152_WYG_034-13b"/>
束薪睇於三星朝汲憯乎雉雊嗟年矢之不居悼菅蒯<lb/>
之愈後傷前路之無期兮叩靈氛而卜之繇内貞而外<lb/>
侮兮龜告我以好詞曰去留其何常兮好醜人焉知也<lb/>
得者固足羡兮失亦安可訾也孤逐之屢困兮千襄主<lb/>
而驟榮施也宿瘤之不可餙兮説行而乗䕃固未移也<lb/>
彼越施之淑姿兮遂鴟夷而自㓂悵魏子之婵媛兮俄<lb/>
中䜛於鄭褎尤物移人傾城戒畜北里誨滛東鄰遺臭<lb/>
史醜𤣥妻詩陳中冓孰與夫支離而無用兮𦍑飬徳而<lb/>
<pb n="KR4h0152_WYG_034-14a"/>
且無咎何短何長何左何右何危何安何榮何垢大化<lb/>
茫茫無庸深究女貞待字匪㓂婚媾蕉萃承匱玉衒愈<lb/>
謬所患不待者年子其就唐舉而問夀<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_034-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百五十四</head>
    <p>
<pb n="KR4h0152_WYG_254-1a"/>
欽定四庫全書<lb/>
　明文海巻二百五十四　　　餘姚黄宗羲編<lb/>
　　序四十五<lb/>
　　　文集<lb/>
　　周樾林先生稿序<hi>薛寀</hi>
樾林先生以氷雪雲霞之品擅氷雪雲霞之才因吐為<lb/>
氷雪雲霞之言沆瀣一泓綏山萬叠斤竹志暑雕薪却<lb/>
寒毋論作之者具奇慧即閲之者亦享奇福今珠源汨<lb/>
<pb n="KR4h0152_WYG_254-1b"/>
之瞬息枯湮凡我同人應嘆風流頓盡矣次君爾宣暨<lb/>
長孫予甥保明以先生與予夙有小友之目病魔書淫<lb/>
依稀追步屬為釐訂而傳之予謂若先生者盖彼蒼縱<lb/>
之以才而成之以骨洗濯之以時變而曲全之以病者<lb/>
也士當為諸生時入窘室中米鹽出困有司甲乙神沮<lb/>
氣索藝必不工即工矣主司或不識即識矣不能旁獵<lb/>
千古而暢其胸懐先生幼鍾世族瓊膚㸃漆乳保嬉娱<lb/>
便與縹緗為伍而又十行俱下百史供録酣恣淋漓選<lb/>
<pb n="KR4h0152_WYG_254-2a"/>
腴割艷於是毘陵諸生中始首闢妮古振奇之學而出<lb/>
就小試亦遂頭頭第一無敢掣簟徑去者矣名噪者乆<lb/>
之乃開麈壇闢榛徑臂鷹緤犬俯狥獵師纔登仕版又<lb/>
有甘陵南北部之戰士之負時名者不為東南聲氣之<lb/>
所羅即為西北風尚之所掇先生舊為貞父黄先生弟<lb/>
子貞父與涇陽石帆諸公善而先生不借幟於道南後<lb/>
受靜初方給諫暗索之知靜初以間道偏鋒為中璫所<lb/>
依託而先生力却鬱輪袍之援甘受禠削而不悔至今<lb/>
<pb n="KR4h0152_WYG_254-2b"/>
諷鹿馬一論掉臂孤行滿身是膽猶令人舌翹而不能<lb/>
下而况當時乎再躓再起獨往獨来甫陟監司旋以病<lb/>
廢厯數先生筮仕迄懸車平干之謡頌粉署之劻勷清<lb/>
源如水之曹荆南肅霜之署非不握蘭轉蕙芬人頰而<lb/>
沁人脾即一觴一詠中具有古人情性而屈指嵗月以<lb/>
邑令遘齮齕者十之一以冷曹酬循良者十之一以遷<lb/>
客起以監司出者亦十之一而跋涉脩途雞聲霜月者<lb/>
且居其三擁書䕃竹紅消白墮者固居其五矣盖先生<lb/>
<pb n="KR4h0152_WYG_254-3a"/>
有勝情無濃情有超骨無媚骨亦有清縁兼有清福故<lb/>
其集繁重而工麗如是記予幼時與仲舅氏讀書古廟<lb/>
先生與二無先生遇之側聆數言心推淵異嗣是偕為<lb/>
諸生見其霍霍飢鷹摩天獨運未嘗不驚而禮之乙卯<lb/>
以後晤言少疎至清源一葉神京半朞則相與較古於<lb/>
毫芒探奇於琅笈落紙屑飛停杯羮冷先生嘗命予南<lb/>
北史鈔序予亦稍稍獻其狂言不謂俱託沉𠖇盈盈齋<lb/>
閣而人琴之痛僅僅付之丹黄箋疏之下也嗟乎先生<lb/>
<pb n="KR4h0152_WYG_254-3b"/>
艷固雲霞清真氷雪昔有食霞漿而悶者亟以嵰山之<lb/>
雪沃之乃克起先生詩文於吾鄉株守經義時首推博<lb/>
奥而邇則獺祭競雄食生不化尤遜先生為清駛之最<lb/>
爾宣保明英標振發讀父書而追祖烈當必有延清颷<lb/>
於縑素置太傅書於衣帶中而寳持之者雖以擬瑯琊<lb/>
氏之七葉青箱何不可<lb/>
　　梨雲館集序<hi>許士柔</hi>
何仙郎風雅之譽乆振詞林不倩棗梨流布乃名士耳<lb/>
<pb n="KR4h0152_WYG_254-4a"/>
熱則如日披其編把其臂快其心者以仙郎吐字皆珠<lb/>
不易落在巻册間一襲人潤含蛟宫之水見者生寳色<lb/>
惟其襲人者少故獲見者倍珍珍者至而秘密之藏不<lb/>
得不託之木於是相為徵隠舉從巻册間抱珠還蛟宫<lb/>
而歸之綃市斯得人披其編快其心勝把其臂也仙郎<lb/>
自不欲以風雅聞其自言曰非所以存仙郎盖初服青<lb/>
衫寄思聖諦必進風簷之牘似賦子虛者動帝王生不<lb/>
同時之感遇合一日經緯萬端鴻駿或存焉兎華泠人<lb/>
<pb n="KR4h0152_WYG_254-4b"/>
孤賞短氣本色既剥生面非真矧學士病抑於風人經<lb/>
生户排於詞客存在風雅所亡不既多乎殊有不然者<lb/>
士人立名總此數行字耳合一日易合千秋難合隻眼<lb/>
易合羣目難千秋存仙郎則一日為短萬目存仙郎則<lb/>
隻眼為孤且讀集中文詞秦筋漢骨宋艷班香盡切藝<lb/>
家之脈參作者之宗若數行攫時物想仙郎又不屑存<lb/>
矣予所心就者不獨是仙郎家貧而形臞豪挺逾富人<lb/>
壯士尚友樊於期魯仲連李太白諸人時不合意命酒<lb/>
<pb n="KR4h0152_WYG_254-5a"/>
三雅之復淵冲清潔不露詞采面目不乞哀憐齒牙甫<lb/>
接之木然入其韻遂躍如也生平不輕許人及披肝析<lb/>
膽不知身為已有十年論心有懐幽憤必命駕尋之憶<lb/>
辛酉秋促膝六橋感懐多菀指西湖曰負此清水予為<lb/>
悲壯意海内思交臂仙郎為韻事即偶經座不啻荀香<lb/>
三日武陵佳山水轉不能留人致逸在江淮間令人以<lb/>
風人詞客相映又安得以此集存仙郎耶仙郎既字梅<lb/>
臣又晉生又欲仙又仙臞變易以避風雅之號若陳伯<lb/>
<pb n="KR4h0152_WYG_254-5b"/>
玉買琴破琴貽詩文之名於長安其得失為何如哉<lb/>
　　自序<hi>譚元春</hi>
夫詩文之道非茍然也其大患有二朴者無味靈者有<lb/>
痕故有志者常精心於二者之間而驗其候以為淺深<lb/>
必一句之靈能回一篇之運一篇之朴能養一句之神<lb/>
乃為善作譚子曰古人一語之妙至於不可思議而常<lb/>
借前後左右寛裕朴拙之氣使人無可喜而忽喜焉如<lb/>
心居内目居外神光一寸耳其餘皆皮肉膚毛也若滿<lb/>
<pb n="KR4h0152_WYG_254-6a"/>
身皆心心外皆目人乃大不祥矣然前後左右所以藏<lb/>
此一語者亦必真如古人之寛朴茍以古人不可思議<lb/>
之語藏於今人漫無精氣之篇將幷其妙語而累之譬<lb/>
如人懐仙佛之心而所裹皮肉膚毛疥癩猶可豈可市<lb/>
井乎予進而求諸靈異者十年退而求諸朴者七八年<lb/>
予所謂靈與朴者終隔而不合而其意亦未嘗不思以<lb/>
傳也所謂名根也人不忘名則自愛名若有根則不浮<lb/>
藏諸名山傳之其人沈碑於水安知後世不在山巔所<lb/>
<pb n="KR4h0152_WYG_254-6b"/>
以取之者逺矜之者重不必親見名之我歸而寜忍百<lb/>
年之寂寂以自結於不可知之人其為根亦良可念矣<lb/>
嘗見迫於求傳者不傳避一世之誹貪衆人之譽究竟<lb/>
不切於後世之好惡而生前心血光隂付之可惜又有<lb/>
步趨古人乆淹晩出以為可傳者不傳夫古人所可傳<lb/>
之處未必皆在所傳處而古人所自傳之路豈有復為<lb/>
人可以傳之路雖毫釐相準苦心有年然迷於山者漸<lb/>
深漸迷矣譚子言至此竦然喪其所謂名根曰靈與朴<lb/>
<pb n="KR4h0152_WYG_254-7a"/>
吾所不敢忘也傳不傳固亦有數耳吾何知焉吾何知<lb/>
焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_254-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百五十四<lb/>
</p>
<p>
</p>
  </div>
</body>
</text>
</TEI>
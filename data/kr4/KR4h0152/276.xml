<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十六</head>
    <p>
<pb n="KR4h0152_WYG_276-1a"/>
欽定四庫全書<lb/>
　明文海巻二百七十六　　　餘姚黄宗羲編<lb/>
　　序六十七<lb/>
　　　詩集<lb/>
　　黄太沖野園詩序<hi>羅萬藻</hi>
黄太沖勾餘才士故侍御贈太僕卿白安公之嗣公子<lb/>
也太僕公負忠正之節攖逆璫之燄抗疏直言殞身北<lb/>
寺天下莫之敢明太沖以弱冠伏闕訟寃義動當世咸<lb/>
<pb n="KR4h0152_WYG_276-1b"/>
曰忠臣之有子也如是太沖雖才何暇以文彩自見與<lb/>
才人韻士爭尺寸之席哉壬申冬崑山朱浮石先生以<lb/>
太僕公之門人手太沖所為詩一冊示予因傷太僕公<lb/>
事聲泪俱至汝南郭亮之風千載再見然予讀太沖詩<lb/>
感憤寓物之言十之一詠事十之三贈答十之五閨語<lb/>
十之一未嘗自譜其年月以其詞繹其志盖發憤于太<lb/>
僕之所為作多矣此浮石先生所以悲也古人忠孝之<lb/>
語哀激所次有則有倫况出之雄文博學之輩衝於口<lb/>
<pb n="KR4h0152_WYG_276-2a"/>
而被之音天地鬼神感通之至數該焉盖不求為韻語<lb/>
而不能不為韻語所謂長言之不足又從而詠嘆之是<lb/>
也三百篇之亡乃有離騷遂接風雅為後代詞賦之祖<lb/>
夫屈子義兼親賢使不遘上官子蘭之徒騷亦不作騷<lb/>
之為言憂也故屈原特以其憂傳而千餘年之後宋遺<lb/>
民謝翶者復以其哭不朽晞髪諸詩先儒以為直遡盛<lb/>
唐以上夫臯羽世經義之學應進士之科使不罹宋季<lb/>
之難感文信之死詩亦不作故臯羽之詩乃與其哭俱<lb/>
<pb n="KR4h0152_WYG_276-2b"/>
由此言之情不絶語必不至文字皆然而况詩之道乎<lb/>
太沖英才磊落挾以少年之氣今其詩幽折陟㧞而忳<lb/>
悒多思與老成積於世故者相類其鐵琴死戰馬老<lb/>
狐行諸篇命事稱名亦頗與原之山鬼國殤翺之鐵如<lb/>
意玉麈尾同至其紅閨麗事諸詩豈所謂托情男女亦<lb/>
宓妃佚女洗藍曲楚女謡之致類乎何其情之峭以深<lb/>
也哀心感之無言不疾故曰發憤於太僕之所為作多<lb/>
矣夫道彌往而風彌厲古今皆然文字之槩亦觀世之<lb/>
<pb n="KR4h0152_WYG_276-3a"/>
理也惟太沖負忠孝之極思佚按愆於心者既甚而後<lb/>
溢之為詩故不獨有詩而詩復鏗急絶人風氣逼古此<lb/>
予所以例之屈原之憂與臯羽之哭而為言爾不然太<lb/>
沖遭遇明聖忠臣之魂己雪黨人之碑己踣以彼其才<lb/>
進用於世非二子所可同日而語也<lb/>
　<lb/>
　<lb/>
　<lb/>
<pb n="KR4h0152_WYG_276-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百七十六<lb/>
</p>
<p>
</p>
  </div>
</body>
</text>
</TEI>
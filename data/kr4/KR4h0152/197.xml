<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷一百九十七</head>
    <p>
<pb n="KR4h0152_WYG_197-1a"/>
欽定四庫全書<lb/>
　明文海卷一百九十七　　　餘姚黄宗羲編<lb/>
　　書五十一<lb/>
　　　自叙<lb/>
　　與凌藻泉書<hi>宋鑒</hi>
去冬辱逺貽先大夫刻集并尊稿又承珍惠感謝無量<lb/>
僕至京㑹趙濟泉年兄備道兄佳政雅譽健羡健羡追<lb/>
惟南都僕幸厠兄及白灣龍川年末今呉萬二兄已懸<lb/>
<pb n="KR4h0152_WYG_197-1b"/>
車矣而兄展驥環滁行且臺諫柄用獨弟今春又復敗<lb/>
北南還奈何奈何且庚戌之春别兄以來寒暑數易不<lb/>
能一面昔三年不見東山猶嘆其逺況今過之惓戀之<lb/>
情如何可言僅生長闤闠無閥閲門祚之䕃又早失母<lb/>
氏鞠于大父母憐恤見驕且性多抝匍匐艱苦以故懵<lb/>
于世務即弱冠之年猶襁褓之日也乃欲責之終軍奏<lb/>
對賈誼登朝之事斯亦難矣齊王融年二十四而未侯<lb/>
乃嘆曰鄧禹落漠笑人嗟乎人苦不自知顧僕何人敢<lb/>
<pb n="KR4h0152_WYG_197-2a"/>
懐斯處潦倒垂及壮年始獲鄉薦與兄同榜榮踰分外<lb/>
遂萌僥倖之心謂青雲之上可以立至乃今五上南宫<lb/>
徃返數萬里年過不惑髪已種種猶爾落落人後上之<lb/>
不能範身樹徳以挾曽史之情其次不能委質策名以<lb/>
紹䕫龍之業其次不能巖栖穴處以振巢由之風隨時<lb/>
俯仰無所短長無惑乎師友見絶親戚寡助時俗所斥<lb/>
而士林不列也亦由不矜細行老不曉事懶慢相成年<lb/>
力俱逝草木同腐可預知矣凡今之人惟錢而已而僕<lb/>
<pb n="KR4h0152_WYG_197-2b"/>
素貧薄家無置錐又以庸惰之質不善治生陶朱公屢<lb/>
散復集既鮮其術石季倫百道營生復迷其方往年繼<lb/>
母背棄繼以祖母祖母傾逝又繼以所天力營三喪先<lb/>
君尚在淺殯兆域簡陋烝嘗缺失葢不特妻妾號寒于<lb/>
燠嵗子女啼饑于豐年也人每勸之長官達吏闗白通<lb/>
事竊宵燭之末光兾玉斚之餘潤奈何僕之狂憨類正<lb/>
平輕佻同徳祖山禽野鹿不受覊紲非獨不可馴狎抑<lb/>
且動輒抵觸故屏迹公門謝絶利途非能之而不欲乃<lb/>
<pb n="KR4h0152_WYG_197-3a"/>
欲之而不能也又性喜詩歌見古人之四聲八韻妄肆<lb/>
譏評謬言體要寓目含毫即事吮墨忘其醜惡直冩胸<lb/>
臆意興所到輙廢寝食亦猶反舌鳴春蟋蟀吟秋各言<lb/>
其志匪曰異撰豈敢以辭翰為勲績著述成君子哉夫<lb/>
所尚在此則所棄在彼聲歌既習則帖括必踈操瑟齊<lb/>
門投璞楚國是宜孟明之三戰三北若此也僑居徙屋<lb/>
不出郡城郡城昔稱清逺今乃殊俗險情贅行之徒額<lb/>
瞬目語之態以僕之行處之譬諸語凝氷于夏蟲納方<lb/>
<pb n="KR4h0152_WYG_197-3b"/>
枘于圓鑿其不倫明矣間有一二友生又落落散處出<lb/>
無與逰入無與俱良時美景誰與酬酢濁酒一壺殘書<lb/>
數卷破屋冷氊凝坐終日或水邊林下散髪行吟愧花<lb/>
柳之芳妍羡魚鳥之潜躍形滯神飛獨往忘返天賜懸<lb/>
解偏喜鼾睡首方就枕鼻息鍧鍧潜天潜地之時百憂<lb/>
不能攻萬慮不足營矣妻子見僕若此目為痴狂亦不<lb/>
甚惜今嵗滿擬以資格謁選或令長或貳倅以竊升斗<lb/>
之禄江荆石何春泉謂僕老于年不老于事未可臨民<lb/>
<pb n="KR4h0152_WYG_197-4a"/>
僕亦自分迂僻之性施之官方所謂<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>刀而割傷人必<lb/>
多數年之後傲與嵗俱衰懟與氣共弱從事簡綬之末<lb/>
庶幾銷譴省咎不貽深辱大詬于先人也或者見僕不<lb/>
選妄相忖度以僕覬覦制科嗟乎僕之業術既如彼僕<lb/>
之年嵗又如此馮唐老而顔駟醜乃欲策勲天府馳譽<lb/>
皇家其諸齊駑駘之步于騏驥之駿等嫫姆之態于<lb/>
南威之妍者矣聊因通問敢肆扞格時因風便毋吝金<lb/>
玉<lb/>
<pb n="KR4h0152_WYG_197-4b"/>
　　答楊升菴修撰書<hi>孫宜</hi>
楊伯亨來敬奉華翰兼睹奥篇沉楚之音該洽之蘊胥<lb/>
見之矣發迷撤蔽益寡腴枯僕之得之何幸何幸竊毎<lb/>
究開國之文考累葉之撰而論之洪武初元迄于敬皇<lb/>
其人雖顯達各臻輝光未冺然皆膚近之恒才卑庸之<lb/>
俗技耳律以超羣㧞類無足觀者壬戌之嵗則有對山<lb/>
康子創新竒綺麗之詞韶鳴當道雖道與時違材増衆<lb/>
黜而彬彬特盛鮮有或加嗣兹以降若公者又獨非其<lb/>
<pb n="KR4h0152_WYG_197-5a"/>
人乎公之著述篇章較之對山子殊驟逸響良能妙致<lb/>
僕固不敢妄相品躋乃其脫流俗企古昔明偹體之工<lb/>
而繹變態之㫖則過于往輩信什伯矣前賢靡捄後進<lb/>
繼作由公而下如某如某厥文愈昭試取而讀之未論<lb/>
古人即于今人當復為何等家也吁嗟悲乎人才之難<lb/>
得名第之多倖若此而世之論者顧繆無定裁乃直以<lb/>
其倖概之兹豪傑之士所以恒不獲伸而闒茸者之恒<lb/>
耀也兹僕之所以憤惋扼息為夫人不平為己自悼而<lb/>
<pb n="KR4h0152_WYG_197-5b"/>
莫能已也僕南方韋布儒也荷天地之夙成賴父師之<lb/>
至教往者十四五時嘗欲揚青霄凌白日翺翔鵷鸞之<lb/>
末而焜耀于螭豹之叢矣志廣技疎遇乖時頗驅馳以<lb/>
來百無所遂退而修班揚之業效漢晉之傳聞李杜之<lb/>
規洩徐何之祕期在集大成于數代㑹衆流于諸君努<lb/>
力數年遂成卷帙竊不自料敢謂粗有一得之愚者然<lb/>
而世之人顧不以為然尋章摘句往往羣詆而競棄私<lb/>
摭而曲排之僕于是仰天欷歔每自嘆其遇之益乖而<lb/>
<pb n="KR4h0152_WYG_197-6a"/>
時之益不我值也又每自咎其投之暗昧而示之泛常<lb/>
宜其文之不為人取也于是韜歛晦藏益欲以待知者<lb/>
聞有某氏子焉衆之所謂能文士也當乙未計偕之歲<lb/>
遂以文謁于燕京之邸某氏子於僕之謁也故乆不出<lb/>
出也高視而濶步淺揖而大言若欲無我者僕于是唯<lb/>
而退莞而笑己而告人曰甚矣某氏子之淺也夫某氏<lb/>
子之位崇已所接人亦衆已豈不聞世有一孫子乎且<lb/>
某氏子嘗卑列于校藝之場而抑扼不信于時俗之眼矣<lb/>
<pb n="KR4h0152_WYG_197-6b"/>
力爭廣譽深薦誠奨孫氏之父子不無知已力焉而今<lb/>
顧高視濶步也揖之淺言之巨若欲無我也此無他自<lb/>
侈其位之崇遇之竒囊槖之富意氣聲利之洶溢而不<lb/>
知天下有道義有文章有可畏之才有窮達靡易之士<lb/>
而有草野間可以是非軒輊我之夫也于是愈益自嘆<lb/>
其遇之乖時之匪值愈益咎其投之暗昧而示之泛常<lb/>
葢其心且終焉已矣乃孰知遐荒之外未面之交忘年<lb/>
之契欣賞羡慕有如執事者乎執事曰製作追古人斯<lb/>
<pb n="KR4h0152_WYG_197-7a"/>
言也僕之所苦心而黙期者也曰投荒之作初唐未有<lb/>
斯言也僕之所妄擬而獨信者也執事何從得之何由<lb/>
而别之此無他才有相過則知有獨深識之逺則品之<lb/>
數真故也古之豪傑英俊抱能蓄伎固有舉世非之不<lb/>
以為屈而一人信之遽謂足以黜千萬人之見者矣況<lb/>
僕之膚文鄙藻獲可于世匪一人而公之所取真所謂<lb/>
足以黜千萬人者乎雖然悉其美不若洞其惡遺其短<lb/>
由於溺其長今夫文章之道大矣譬諸垂輸之造器干竒<lb/>
<pb n="KR4h0152_WYG_197-7b"/>
百思尚有遺巧西施南威取媚人主之前意態横出彼<lb/>
固自以為未足也兹昔之士所以一賦十年而小媸大<lb/>
怪不以中怍誠有見于是者向僕所致命筆倉卒而率<lb/>
情任意有得焉耳公顧云然豈所謂愛而溺溺而遺者<lb/>
乎抑舉其可而不可者将俾之自擇乎不然是公終以<lb/>
我誤也是今之人棄僕也棄所長而公之取僕也併其<lb/>
短而濫之不可之大者也惟公其教焉實公企望遐荒<lb/>
萬里願見靡由瘴癘之鄉魑魅之國伏惟自愛鄙律五<lb/>
<pb n="KR4h0152_WYG_197-8a"/>
章率焉奉寄宜抱病清湘隠憂交集華篇巨什愧不能<lb/>
為亦以闡懐述事前所謂投荒者盡之宜再拜<lb/>
　　報謝洪甫書<hi>孫宜</hi>
辱賜書過督且示所以絶交意僕非敢不受也僕雖疲<lb/>
駑亦嘗側聞古人之訓矣昔樂毅有言忠臣去國恥潔<lb/>
其名君子交絶忌出惡聲誠義意綢繆不忍自致於薄<lb/>
也今足下乃若望僕為慕世俗之矯激而忘忱慤善道<lb/>
之義者情實不解且怪足下誤鄙人之愚而過以興怨<lb/>
<pb n="KR4h0152_WYG_197-8b"/>
嗟乎嗟乎事豈可以一言白哉往者僕卒相被即欲為<lb/>
足下辨之又迫賤役相見日寡㑹一二知識數以鄙文<lb/>
為索促促無須臾間懐復不已請略陳固陋僕聞之修<lb/>
身者士之首也蓄材者養之素也樹功者業之成也葢<lb/>
實用並致斯為全美若偏守一隅非嗇即馳故巢由遁<lb/>
迹臯稷著稱隨光逺藏伊摰格帝仲尼亦云我無可無<lb/>
不可彼皆以内外之辨為至而賤末俗之拘攣者也然<lb/>
或有屏淵藪棄簮舄而聖賢謂之潔身信道者誠非貴<lb/>
<pb n="KR4h0152_WYG_197-9a"/>
其名也要之才高而世不知行篤而人不察徘徊眷戀<lb/>
而無可為真心自保足以忘世故遂已爾豈其欲哉豈<lb/>
其欲哉自漢魏來修詞立名之士往往操弄觚翰摛篇<lb/>
組韻自謂能事末流不振音節胥靡夫揣合聲律窮極<lb/>
浮暢一藝之工有道者弗為也直以積學覽物博古籌<lb/>
今自致實效為可爾今不此事顧獨曰詞賦詞賦云假<lb/>
令文埒屈賈藝絶班楊詩追曹謝而立談樽俎不能置<lb/>
詞事故紏紛奉首畏縮亦奚事乎故僕毎自念上之不<lb/>
<pb n="KR4h0152_WYG_197-9b"/>
能信道㑹材明識時務以待主知次之不能歛躬植厚<lb/>
立為敦篤以規實蓄乃亦沉流俗拘世見繪藻飾辭徒<lb/>
以自病可愧甚矣身雖己迷滯不復而往往論說及之<lb/>
誠不自料欲以望于人也往者足下初相過即以文章<lb/>
隠逸為慕僕輒微直其對以為足下今壮齡夙志當講<lb/>
明經略若僕前所陳者已非所宜問足下不深惟其本<lb/>
心而猥隨衆之見謂僕為輕僕未測足下復累以此自<lb/>
暴足下對人言輒有怨聲嗟乎嗟乎僕于足下尚何言<lb/>
<pb n="KR4h0152_WYG_197-10a"/>
哉且僕非不能效王昶之止謗而乃逞辨㑹宗之側為<lb/>
工也盖昔者巨源強薦叔夜絶交王允失行袁隗棄之<lb/>
吳起薄母曽參疎之冉求以聚歛附惡季氏仲尼欲使<lb/>
弟子鳴鼓數君子者誠覩行義之乖謬識意之相離而<lb/>
然也若僕所為告乃始以為有分毫之益而思見内于<lb/>
左右非有巨源允起之失冉求附益之行也足下之說<lb/>
誰從授耶夫朋友之際人所難全言語規誨急切峻峭<lb/>
則誠有之持情恃愛以至此云何可深過也昔者伍員<lb/>
<pb n="KR4h0152_WYG_197-10b"/>
忠言而吳棄屈平直諫而楚疎僕嘗不信以為君之于<lb/>
臣腹心相照終始相庇奚有如所謂者述作之士逞浮<lb/>
飾虚以彰二子之名爾以足下今日例之不愈信乎且<lb/>
足下幸無他分而援朋友之勢相怨也令足下操吳王<lb/>
楚靈死生之柄而僕秉伍員屈平強梗之忠豈不殆哉<lb/>
豈不殆哉今足下不審思僕之忠言直諫善自磨礪求<lb/>
臻乎實用之學乃猶欲悦詞人之麗藻步曹晉之高風<lb/>
執筆摹倣少得其糟粕即沾沾自喜謂成名家是舍瑟<lb/>
<pb n="KR4h0152_WYG_197-11a"/>
琴而摶箜篌之器又復不閑其挑攏拊拍之法則奚益<lb/>
哉然僕已見疑無可陳者竊慕足下昔日之情而欲附<lb/>
古忠厚不出惡聲之訓翻然長悟僕即負袒執荆兾一<lb/>
望清揚白前咎是以腸一日而九迴屏居靜坐常忽忽<lb/>
若有所失今聞足下乃益肆謗議無所復容是僕終已<lb/>
不得攄憤懣以曉足下也古人有云投我以桃報之以<lb/>
李言相稱也足下舍桃李之芬郁而握<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菉以相擲僕<lb/>
豈得黙黙而已乎吁乃今與足下判矣謹再拜<lb/>
<pb n="KR4h0152_WYG_197-11b"/>
　　與王徳仁侍御<hi>許應元</hi>
旬日再奉教札開誨勤至及諭遭䜛被謗因縁所自雖<lb/>
遭顛躓而猶惓惓不忘夙昔兄之用心可謂厚矣幸甚<lb/>
僕樹立無素不能取鄉曲之譽又禀賦愚闇率情任真<lb/>
不能哫訾伊喔與兒女子爭巧慧外為自憙而蒐慝隠<lb/>
賊以相誑紿此誠世人之常度而僕之所不足也兄之<lb/>
有取于僕豈不以斯哉僕承先人緒餘束髪受書竊窺<lb/>
古人之跡今三十年矣血氣就衰志意頽墮混混與庸<lb/>
<pb n="KR4h0152_WYG_197-12a"/>
衆人處固未嘗有卓特詭異之稱也兄過取之以為可<lb/>
與耳而僕内之則徳義虛薄無中孚盈缶之素外之則<lb/>
操行庸鄙無允顯昭灼之觀故使惡聲流聞謗毀叢集<lb/>
修之實難隳之甚易尚何言哉然計未得己夫志義不<lb/>
立故名譽不聞志義立而名不聞乃可責之朋友是以<lb/>
謗議歸于下流諐尤起于増積蹤跡之間僕實忽之又<lb/>
豈可尤人耶夫正色出辭則悖嫚斯逺勤而葺之耕而<lb/>
穫之沃本而求實増膏而希光自顯庸也即不能懐仁<lb/>
<pb n="KR4h0152_WYG_197-12b"/>
輔義建瓌偉非常之業以流惠當世垂休方來猶将托<lb/>
志儒雅附于介士扣角商歌若出金石思原憲季次之<lb/>
所履求仲舒揚雄之所以澹泊無營盡精墳典苟不厭<lb/>
死而已矣兄視僕生平豈嘗遊聲好勢利求竒贏與世<lb/>
人同所甘樂者哉又豈能睢盱舔舕詘曲王公之門幾<lb/>
無端功名者耶僕之鄙素兄既察之矣僕本貧家上有<lb/>
老母素無耕桑之業家乏紀綱之僕不能脫屣微禄以<lb/>
挂世網昔聶政狗屠也猶幸日有甘膬以奉朝夕黄叔<lb/>
<pb n="KR4h0152_WYG_197-13a"/>
度牛醫之子茅容田野之甿耳咸能砥節修行竭力養<lb/>
母見重于當世取異于名友而僕力耕不可積貯無貲<lb/>
兄弟二人皆為士人而使堂上恒憂朝夕僕寧可復為<lb/>
人耶所不能唾去者徒有此爾而事又有不得盡然者<lb/>
僕既不可無禄先人之服既闋赴部謁選不幸而擢冗<lb/>
曹承乏祗役非可辭免黽勉從事遂在于此薄命所遭<lb/>
安所歸咎兄以為僕之心事如何哉上之不能發奮踔<lb/>
厲越庸俗之末議蹈令哲之高軌以勉樹聲實下之不<lb/>
<pb n="KR4h0152_WYG_197-13b"/>
能依阿傅㑹取當世之所謂休顯以炫耀里中之兒小<lb/>
人之所訕笑君子之所不與僕復何心尚忝禄仕兄雖<lb/>
履困不知僕之前後䟦躓也此事既竣則将拂衣東歸<lb/>
以求初志舍弟漸知事庶幾干禄以養母耳布衣疏食<lb/>
聊以卒嵗種樹灌園可以永日苟有餘暇亦将方羊翰<lb/>
墨之林游心道術窺抉微眇高可希游夏下不失退之<lb/>
此亦僕夙昔之永懐也不敢遂以絶于世苟其無知則<lb/>
終焉而己爾鬱鬱葢乆寡與尠歡聊復一發以當對談<lb/>
<pb n="KR4h0152_WYG_197-14a"/>
幸勿訝其不遜來教謂俗眼視人無足計較惟知自省<lb/>
此道願與兄共之不敢不勉僕年三十有五竊不量力<lb/>
未衰嚮往極吾生之所之死則已耳若乃時世之所低<lb/>
昻讒夫之所閧構此亦螡蟁之過耳要之公論乆乃定<lb/>
爾邸報乆不得見北方試録所見者山東順天耳僕此<lb/>
月望間皆在信州若兄可到安仁僕當輕舟趨謁得盡<lb/>
披露如何如何倘以為可幸差人一示十三日無使者<lb/>
到則遂東耳諸不一一<lb/>
<pb n="KR4h0152_WYG_197-14b"/>
　　復李驗封伯華書<hi>袁<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
                    </hi>
鵬鷃異適小大之情分涇渭殊流清濁之塗判是以巢<lb/>
父恥唐堯之聘子陵卑漢祖之官何則性之所安固不<lb/>
可強合也僕于執事曽無一日之素猥辱簡書殷勤将<lb/>
收孟明于三敗雪曹劌之積恥復欲以朽株枯木薦之<lb/>
清廟廣厦之間意良厚也敢不罄竭愚悃一陳其憤懣<lb/>
乎僕賤宗也五齡而誦詩書九齡而作辭賦上自墳典<lb/>
下逮稗虞亦嘗涉其藩域掇其菁華矣顧以家無擔石<lb/>
<pb n="KR4h0152_WYG_197-15a"/>
室如懸罄有相如之病而重以原思之貧餬口無謀勉<lb/>
習經義晝誦帖括夕覽古文啜菽飲水簞瓢自娛幸得<lb/>
録名于有司接迹乎多士自謂扶揺赤霄一日千里纂<lb/>
言則欲窮天人之奥立業則欲攄覇王之畧高談濶視<lb/>
無復諱忌又以性本疎迂加以簡嬾深衣廣袖弗合時<lb/>
製虚名無益謗忌横肆故大學士張公孚敬桂公蕚咸<lb/>
欲締交絶弗與通逺希長孺之蔑衞青近鑒李彖之逺<lb/>
國忠觸怒蓄憾切齒仄目而僕屹然自是九死不悔迨<lb/>
<pb n="KR4h0152_WYG_197-15b"/>
乎武庫之災讒言先入械繫請室卒校束縛呼聲動地<lb/>
搒掠百數自夏歴秋黑索纍纍坐卧圜土隂霾晝晦不<lb/>
見日星命危草露籲天無門而聖上垂恩曠蕩宥其大<lb/>
戾投之于越既而雷雨肆赦獲遂首丘杜門謝客屏居<lb/>
荒野蕭然環堵有同仲蔚薄田百畆足具饘粥躬操錢<lb/>
鏄忘其作苦媿乏井丹之高潔而竊慕徐穉之食力桔<lb/>
橰當戸蓑笠在堂於陵雖陋無求于人暇則臨流濯足<lb/>
抱甕灌圍釣輕鯉于芳藻弋文雉于叢藪濁酒一壺兀<lb/>
<pb n="KR4h0152_WYG_197-16a"/>
然就醉誦季倫思歸之引繹仲生樂志之論蓬首箕踞<lb/>
從吾所好不自知其不可也昔東方生有言築土為室<lb/>
編蓬為户彈琴其中詠先王之遺風亦可以樂而忘死<lb/>
矣㫖哉斯言予復何望嗟乎士安往而不得貧賤哉世<lb/>
不我知則己矣又焉能隨時浮沉取容當世局促效轅<lb/>
下駒規規如褌中虱哉<lb/>
　　寄劉雪臺<hi>陳昌積</hi>
昌積啟盖聞欃檀女貞轅櫟所嫉苕華璸㻞魚目思混<lb/>
<pb n="KR4h0152_WYG_197-16b"/>
故殊才適召訾之具大道非容身之資也今道圃冠冕<lb/>
文苑宗工南北蜚英不啻數人大江之西夏羅劉嚴然<lb/>
皆雲和離角異聲同調大雅皇墳左揮右霍是皆女貞<lb/>
璸㻞也誰則容之況公春秋列傳偉矣著述誠識究鴻<lb/>
蒙纂集汗漫言自成于一家才實邁乎三長積也愚侗<lb/>
嘗想丘明鼎著此傳是非衮鉞未嘗不私詫獨見之確<lb/>
要嘆知已之希闊也詎知身化數千載獲此良朋為之<lb/>
布陣展局恊例比律使其心神不損幸如之何何者氣<lb/>
<pb n="KR4h0152_WYG_197-17a"/>
同相求聲比則應豐山嗚鐘雨師灑道姬旦立文𤣥聖<lb/>
現夢誰謂古今不相及哉故達人思寐乎古昔君子俟<lb/>
知于異代虞敦商彛更世禩乃竒其模範海桑靈椿厯<lb/>
風霜而神其枝榦太𤣥表于桓譚尚書習于夏侯品物<lb/>
文章顯晦有時傳之萬世諷誦列賢亦猶今日仰止左<lb/>
榖尊嗣劉楊矣達者自信何假僕不肖一二說也夫多<lb/>
文之士不厭糲粱飛兔之駿長蒙轡䇿葢乗除之自然<lb/>
界限之不爽也故仲尼墨翟乏季孟尹氏之貴也子夏<lb/>
<pb n="KR4h0152_WYG_197-17b"/>
韓非無倚頓卓氏之富也馬遷困頽于漢昌黎偃蹇于<lb/>
唐近世空同大復官止副使後渠少谷職下大夫皆不<lb/>
能翕翕為熱盡其龍睇鸞舉之能也乃今翁則為上執<lb/>
法矣為大司冦矣旬宣擅召虎方叔之譽哀矜推咎繇<lb/>
忿生之明雖位不償其父章而業成徽就已度越諸子<lb/>
也頃者返駕南安道經庾嶺才賢難容豈獨今日然樂<lb/>
天盡性正惟其境于是堂布夷䕫之武階設湼槃之梯<lb/>
走枚乗于帷幕稱言偃于几杖賦題鷹隼聊以塞禍檢<lb/>
<pb n="KR4h0152_WYG_197-18a"/>
尋古方旁事衞生園丁得吕直之亷門庭集好事之客<lb/>
賢者之退豈不韙歟記不云乎一張一弛文武之道也<lb/>
昌積往戴塵容恃好鄉曲操奏鍾儀之楚音得入張禹<lb/>
之後室天壤殊遇感何可既又家君耄夀逺承雅製巴<lb/>
里下邑忽來縁水之調聾俗顓氏偶聞韶武之盛豈不<lb/>
思藏為世寳流傳雲仍耶去秋八月聞解赤舄即同郭<lb/>
汝才者謀市安道之箬船逺迓元禮之仙舟不幸家君<lb/>
忽而棄世痛哭家廟諸用割裂邇來守殯孤山杖苴寂<lb/>
<pb n="KR4h0152_WYG_197-18b"/>
寞太陽職曜劬夕愓矣髻嶺雜礫響谽谺矣湖波澎湃<lb/>
駕鵞號矣空谷無人閴隂火矣野狐鼹鼯啼叢薄矣哀<lb/>
物悼故云誰之思矣上念先人年踰渭叟賤在蓬藋生<lb/>
乏素封死不紀于太史非先人之不韙也但不幸遭豚<lb/>
犬如昌積者耳九天重淵愚罪莫贖毎誦陳鴻臚石内<lb/>
使之傳輙悲不自止一二朋好又以毀禮非孝之言來<lb/>
相解免以故蓄忿成疾癰疽發項邪循胍絡寖變竒症<lb/>
幾同山跗之消瘴誰錫淳于之鍼砭賴友人郭濟投之<lb/>
<pb n="KR4h0152_WYG_197-19a"/>
藥劑叨存支骸淹滯七月尚爾孱脫目眵不堪縱瞚氣<lb/>
短不能廣語應鍾之月幸即勿藥荆婦又忽天化至使<lb/>
井臼無主坐吟荘舄一身百毒痛也如何所以更生藜<lb/>
閣乆缺刺謁而李邕贄儀未申尺寸也罪矣罪矣鄙𠂻<lb/>
揺揺尚冀起文潞于閒居召富鄭于散地庶幾永快登<lb/>
仙之望不負攀龍之願也郭汝才便冒貢短状更奏鄙<lb/>
技乃各言爾志之義以紙為贄之意也函丈廣大尚計<lb/>
親造不備<lb/>
<pb n="KR4h0152_WYG_197-19b"/>
　　上漁石先生書<hi>趙時春</hi>
威讋遐裔强敵駾逋旋旌振旅保大定功吉甫來鎬行<lb/>
儉入朝歡洽萬夫休問宣暢況居涵濡之中側聞道徳<lb/>
之風誠忭誠幸苐恨癯乎山澤不獲執掃除之役頭目<lb/>
卒中迅風眩瞀艱于揮翰未遂竭五内之私亟颺于下<lb/>
執事㑹劉生自陽和至式詢吾師起居雖小不適寒燠<lb/>
信順之佑何憂不已及誦教言誨以藏修之宜并及過<lb/>
當之咎語曰知弟子者莫若師知之至故憂之甚切抑<lb/>
<pb n="KR4h0152_WYG_197-20a"/>
吾師之所以憂僕敢不自以為憂乎自知其憂而靳一<lb/>
云云以解之恐悖孔門四子侍側以樂夫子之義故不<lb/>
自忖已聊復一言譬之蟬噪蛙鳴雖不惬里耳而大雅<lb/>
君子庶幾尚之嘗聞恥辱者勢利之士所羞也勢利者<lb/>
功名之士所羞也功名者道義之士所羞也故道莫毀<lb/>
于詬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>名亦喪于流訕勢或隳于刑辟昔宣聖逐于魯<lb/>
而叔孫毀之孟子遁于齊而國人詛之子華違于晉而<lb/>
燭過阨之此皆大聖名賢之所為卒被庸夫俗子之侮<lb/>
<pb n="KR4h0152_WYG_197-20b"/>
尚不能解于當時而䝉雪于後世何則勢逼情乖則離<lb/>
異起羨長獲短則媒囮生物異代殊則枉直明故君子<lb/>
疾沒世無名而不病人之不已知志士有殺身以成仁<lb/>
而不避患以傷義葢夷齊甘為餒鬼恥食周室之粟顔<lb/>
子樂于屢空恥從貨殖之士下逮萇𢎞屈平馮參李膺<lb/>
之徒皆以身為君國之幹卒嬰慘夷之禍近世于少保<lb/>
劉學士俱被極刑此豈非當世之所深嫉而從來之所<lb/>
企慕者哉僕雖不佞負累于休明之時然㓜藉箕裘之<lb/>
<pb n="KR4h0152_WYG_197-21a"/>
業頗聞詩禮之術長習百家之言馳心于聖賢君子之<lb/>
事矣大都道行名成而不辱身者上也名成而道不得<lb/>
行因之以辱其身者次也道無可行名無所成而身受<lb/>
其辱者宜也無其道而竊其名以享其利者盜也此則<lb/>
少知自好者之所羞而趨勢利者之所競也吾師度僕<lb/>
於三者何居乎言乎道則為世禁錮道已毀矣言乎名<lb/>
則身被大戮名已爽矣言乎身則毀體受刑身已隳矣<lb/>
三者無一可而欲使之奔走于臺皁之間伺候于形勢<lb/>
<pb n="KR4h0152_WYG_197-21b"/>
之門強顔悚體自厠于士大夫之列計亦左矣身為刑<lb/>
戮之餘詬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之所萃流訕之所浸世之爭名嗜利者猶<lb/>
欲為賈貨分功之計其慮至深其蓄彌毒加以此地磐<lb/>
石之宗牙張弦彀誠恐不測其身已不自救而況敢與<lb/>
知人之長短哉假令受欺蒙侮此自其分報復循環天<lb/>
下通理訐直隠禍隂譴最烈浮屠老子之徒尚以為戒<lb/>
況僕學于孔氏身雖被廢其心豈直悻悻然小丈夫哉<lb/>
孟子有云天降大任者動心忍性増益其所不能中人<lb/>
<pb n="KR4h0152_WYG_197-22a"/>
者困心衡慮而後作安知其所以陵僕者非所以益之<lb/>
也而遽為是囂囂耶今夫田傭賈豎稍有擔石之積什<lb/>
一之利己能自愛雖有攘臂詬詈之加猶且閉戸而避<lb/>
之其自視者重而外視者輕也較僕所負豈直田傭賈<lb/>
豎之比哉乃與爭名嗜利之徒蹴長而發機祇見其惑<lb/>
也然則僕之必不為此也審矣且僕之不為此其由來<lb/>
業已乆自髫齔時已不量已分誦書及彛倫綱常之際<lb/>
便慨然自許每覽忠臣烈士哲人義夫之行則流涕交<lb/>
<pb n="KR4h0152_WYG_197-22b"/>
頥思得其人而往從之此固吾師所嘗許可僕所言豈<lb/>
不然哉洎服官政果用性成目覩時變于鬱腷臆激膺<lb/>
填胸藉令緘口可以免外禍而内患已結于心腹矣自<lb/>
放廢以來加以㓂攘屋壁四立風雨不除家徒凍餒動<lb/>
值舛戾見為愆尤嬰童天札嗣續未立身素剛強而今<lb/>
更多疾病患發意表罕所嗜欲雅好飲酒屬入騎騶觝<lb/>
射因此盡損便兀然坐閨閣中如婦人孺子他人為僕<lb/>
慘怛而僕偃蹇棲遲未嘗少貶身之榮辱不暇自恤人<lb/>
<pb n="KR4h0152_WYG_197-23a"/>
之長短于僕何有哉設僕幸䝉洗録任百職之末猶當<lb/>
明目張膽以禆萬一至于快心易怨之舉必有所不為<lb/>
夫僕之有所不為殆天之所與也非人也所以深匿潜<lb/>
伏自絶于交際之間者直欲如前所云以逺害自全耳<lb/>
況卑下未易居貧賤衆所侮位微而名高乃譏笑之府<lb/>
故舒修撰之節茹於折運夏太常之囚釀于胥吏李崆<lb/>
峒之釁結于既廢彼豈非世之所指目者哉不早自逺<lb/>
引果犯羣猜明者睹未萌況其章徹人耳目者耶此僕<lb/>
<pb n="KR4h0152_WYG_197-23b"/>
之所以離羣絶俗而不悔者也天之所以與我者不敢<lb/>
以自棄人之所以加我者不敢以自沮又安知終無可<lb/>
行之道無可成之名而身之恥辱不䝉後時之雪也又<lb/>
安知不足以稱吾師之知而解今日之憂也憤固可啓<lb/>
悱固可發猖狂之言尤望吾師折𠂻焉不勝怖悸之至<lb/>
　<lb/>
　<lb/>
　明文海卷一百九十七<lb/>
</p>
<p>
</p>
  </div>
</body>
</text>
</TEI>
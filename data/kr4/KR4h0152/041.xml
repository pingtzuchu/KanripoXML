<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四十一</head>
    <p>
<pb n="KR4h0152_WYG_041-1a"/>
欽定四庫全書<lb/>
　明文海巻四十一　　　　　餘姚黄宗羲編<lb/>
　　賦四十一<lb/>
　　　禽蟲四<lb/>
　　吐綬賦<hi>董夢桂</hi>
　嘗讀詩賦有山雞吐綬不解為何物既考爾雅吐綬<lb/>
　雞一名珍珠雞羽毛有白員㸃嗉蔵肉綬濶長數寸<lb/>
　紅碧相間遇晴頂上先出角肉二寸許然後徐舒其<lb/>
<pb n="KR4h0152_WYG_041-1b"/>
　綬壬戌夏嘉禾有尉秦中者挾二冠歸市之好事者<lb/>
　爭徃觀之余得與寓目焉與爾雅所稱若劵夫精華<lb/>
　所鍾即山林不常有況越數千里得聞且見異哉為<lb/>
　之賦<lb/>
相彼雞兮庸庸可鄙何有木形徒誇金距相呼爭食無<lb/>
澡刷之撡鑿垣羣棲乏軒昻之志别有火徳含情金方<lb/>
産異寂寂無應潮之聲落落無勇鬭之氣繡領綺翼丹<lb/>
嘴碧眶琅玕作額珠璣綴裳嗉頷之下結如繡囊雜以<lb/>
<pb n="KR4h0152_WYG_041-2a"/>
朱碧間以𤣥黄銜雲霄之丹詔偹黼黻之文章其舒也<lb/>
振藻其斂也含章卒然就之不見其好植足亭亭垂頭<lb/>
悄悄既而日暖風清隂霾不至陡然展舒崢嶸赤幟如<lb/>
繡柱之雙懸如晴峰之對峙爾乃雲車錦綬翩翩欲出<lb/>
顧影自矜孰肯閟惜其狀如輪其文如織錯落既殊經<lb/>
緯不一或如渥丹或如蒼璧或如凝脂或如㸃漆炫燿<lb/>
心驚輝煌目溢五色變而不可勝窮五采雜而難以遞<lb/>
述皎皎秋旻雲蒸霞蔚爛爛春山緑暗紅宻鵕䴊對而<lb/>
<pb n="KR4h0152_WYG_041-2b"/>
無光翡翠仰而寢色於是佳人脈脈思舉靈芸之針才<lb/>
子躍然夢授文通之筆夷考羽族丹山最靈九苞毓徳<lb/>
五彩麗明鸑紫而鵠白鵷黄而鸞青各得其一莫能偹<lb/>
形乃以渺然之質全收鶉離之精産靈表於窮谷揚傳<lb/>
記之芳名固宜翔帝囿㳺天池超衆禽而獨上覲君子<lb/>
之光儀嗟攖禍於罿罻遭時命之險巇上之不能啄飲<lb/>
於山阿下之不能乘軒以見竒作耳目之近玩守藩籬<lb/>
以淹兹踰山嶺而提挈秦與越之流離信美而非吾土<lb/>
<pb n="KR4h0152_WYG_041-3a"/>
想故鄉而踟蹰若乃霜露零落風雨淒其徘徊櫳檻俯<lb/>
仰庭墀懼英華之易謝負珍異其焉施嗟夫鸚鵡以聰<lb/>
明剪翮蒼鷹以猛鷙受緤孔雀以美羽招殃鳬雁以豐<lb/>
肌自齧與其致飾而䝉患不如自全而守拙<lb/>
　　後憎蒼蠅賦<hi>王樂善</hi>
伊斡維之坱圠甄萬彚而樂生何君子之大心獨有疾<lb/>
乎蒼蠅謇為品其何𦕈至緝文以示懲豈伊人之作惡<lb/>
自斯物之足憎彼其生兮本汙長而含穢天賦貪讒習<lb/>
<pb n="KR4h0152_WYG_041-3b"/>
成狡獪陽漸老而薨薨隂一生而嘒嘒鍾兩間之沴氣<lb/>
繄小人之同類峩峩騏弁楚楚青衿黔如者顔頎然其<lb/>
身舒素翼以如蟬翹廣顙其亂螓即形貌之壯偉類小<lb/>
人之有文潝訿信口幡幡捷捷造言倐東寄聲忽北羌<lb/>
熒惑夫二人遂交哄乎四國即厥聲之亂聴類小人之<lb/>
讒譎工於伺間巧於投隙鼓翼趦趄搖頭睥睨但罅璺<lb/>
之可乘即飈發而電掣果無縫而下蛆類小人之深計<lb/>
徃來翕歘不可以方翩翩翾翾其用善蔵當炎溽之蒸<lb/>
<pb n="KR4h0152_WYG_041-4a"/>
鬱肆意得而揚揚即盛氣之淩人類小人之披昌所嗜<lb/>
靡常恒懐不潔為白為緇隨處變色㸃完璧以成瑕甚<lb/>
老氏之守黒即厥行之變幻類小人之汙衊㫖醑佳肴<lb/>
既飫既嘬穢種潛施務底於壊覺悟茍或不蚤佳品因<lb/>
而立敗即播惡之為殃類小人之忮害閃爍揮霍魍魎<lb/>
不啻逐臭尋芳無所不至聚胔博名弔客成列疑為表<lb/>
瑞惑齊諧以有稱類小人之欺世迨夫朋友合志聚樂<lb/>
討論往來其間遂令紛紜攝衣思退不復披襟親知高<lb/>
<pb n="KR4h0152_WYG_041-4b"/>
㑹晤言杯酒撓亂其間遂令掣肘回面獵纓可以出走<lb/>
大賔相對祗敬雍雍膠擾其間遂令失容矯手頓足陷<lb/>
於不恭髙年永晝北忩坦腹奔走其間遂令跼促憂貽<lb/>
子姓勩及童僕邇之者化馴雅為狂率接之者易厚重<lb/>
為輕浮近衣冠沾漬而難浣入齒牙嘔噦而堪羞固嘗<lb/>
入夢兆昌邑之亡當夜誤齊妃之聴䦨入災庫狄之閽<lb/>
抱筆漏苻秦之令附驥千里幸以詭計見竒隠字受撲<lb/>
宜以忌能委命嗟彼物之含靈何為鬼而為蜮悵厥惡<lb/>
<pb n="KR4h0152_WYG_041-5a"/>
之難知每臨風而太息豈讒賊之遺魂鬱千年而再埴<lb/>
引六一之遺篇恨厥奸之未悉重有感於頽風用少紓<lb/>
於愊臆<lb/>
　　感蟋蟀賦<hi>孫承恩</hi>
　庚寅秋七月既望夜寢書齋聞蟋蟀之聲驚節序之<lb/>
　迅速念徳業之蹉跎感而作賦曰<lb/>
當清夜之迢迢兮窅天宇之沈沈何啾啾以唧唧兮亂<lb/>
夜蛩之悲吟時則銀河在天玉露如洗淡月流輝涼颷<lb/>
<pb n="KR4h0152_WYG_041-5b"/>
不起爾乃空階暗壁幽砌閒庭非公非私自止自鳴何<lb/>
悲而泣何怨而訴其舒徐也何思其悽惻也何慕或獨<lb/>
唱而無偶或相和而同聲或語短而屢變或永言而尠<lb/>
更或更端而方濃或終章而暫停或䦨珊而欲歇或羞<lb/>
澁而不勝或沈思而未縱或得趣而自矜孰好汝而為<lb/>
娛孰叩汝而故荅孰誘汝而弗知孰督汝而靡輟孰假<lb/>
汝以聲音之妙孰授汝以疾徐之節以時而有顯晦何<lb/>
感而為語黙豈新愁之旋増聊舊恨之未絶溷一類而<lb/>
<pb n="KR4h0152_WYG_041-6a"/>
自分引百變而弗襍羌何物之善鳴兮齊萬籟於一吷<lb/>
子時幽夢既䦨宿酒全醒却慮屏思側耳靜聴如窶人<lb/>
貧子之出於無聊如放臣去婦之吐其不平如感風木<lb/>
者極終天之恨如羇逆旅者切懐土之情如鼓盆者强<lb/>
歌而終悲如慰别者當喜而翻歎如過故都者興黍離<lb/>
之欷歔如念行役者極中宵之淒惋如抱沈疴如懐隠<lb/>
憂如登山臨水送將歸者意戀戀而莫釋如辭家逺役<lb/>
顧婦子者語刺刺而弗休虞姬請劔而吞聲韓姬當筵<lb/>
<pb n="KR4h0152_WYG_041-6b"/>
而斂態懐湘靈之淒清動雍門之感慨腸斷山陽之笛<lb/>
魂銷薤露之聲寄慟哭於絶塞寓哀怨於邊庭非宫非<lb/>
徵不律不吕疏數弗齊音節自㑹爾其乘氣機之感觸<lb/>
兮任天倪而呻吟雖知生之云晩猶喜名之及辰昔摧<lb/>
蔵而未逢乆冺嘿其如結抱終歳之窮愁欲於兹而盡<lb/>
泄極抽思而弗竟逾出竒而莫窮何情事之如許兮而<lb/>
藐軀之能容既歴歷以分明亦切切而覼縷恍依床而<lb/>
近榻兮似向予而訴與感予心以掩抑兮増百年之煩<lb/>
<pb n="KR4h0152_WYG_041-7a"/>
憂方自念之弗暇兮顧何能為汝謀嗟乎盛事不常流<lb/>
光易換念予生之幾何已百年之强半悲沈腰之漸怯<lb/>
驚潘鬂之忽變愧徳業之無成將與草木而同貫矧兹<lb/>
感物而摧傷置此心於氷炭抱耿耿而莫語答悲韻而<lb/>
永歎欹孤枕而弗安獨惺惺而達旦<lb/>
　　黃鸚鵡賦應制<hi>習嘉言</hi>
夫何品物之生彌滿乎六合兮紛羽族其摠摠曰靈鳥<lb/>
兹鸚鵡兮辨慧軼乎羣動彼翠衿緑衣之聨翩兮世已<lb/>
<pb n="KR4h0152_WYG_041-7b"/>
為之矜重矧斯鳥之挺生兮賦靈表而殊種偉竒姿之<lb/>
伊何兮實不縞而不蒼亦匪𤣥而匪縹兮羌采采以載<lb/>
黃體方祗之正色兮翕靈氣於中央衣金縷之<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>襹兮<lb/>
逝璀璨於耿光文鵷遇而羞其華采兮鵕䴊亦愧其錦<lb/>
翅胎禽胡為其翯翯兮夏翟胡為其洩洩羨獨負於妙<lb/>
質兮蔚自然之真粹忽掩映於修<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>兮聊一抹於緑裔<lb/>
趾淇洿以凝丹兮喙纎婉而流頳性委順而孔馴兮貌<lb/>
閒暇以曷驚儼鵠眄而鸞峙兮寧輕舉而妄停揚咬咬<lb/>
<pb n="KR4h0152_WYG_041-8a"/>
之逸響兮時縵引於圓吭吐華語以玲瓏兮囀方言於<lb/>
瀏亮紛獨有此衆美兮信不凡而莫尚眷攸毓於滇南<lb/>
兮適迴翔以夷猶聿置身於雕籠兮遺翕習於遐陬盼<lb/>
故巢於迢遙兮俄延頸於中州逕洞庭其淼漫兮道淮<lb/>
海其綢繆瞻新都之奕奕兮門九重而𢎞敞振羽儀以<lb/>
進獻兮爰依光於仙仗亘黄道而一色兮炫金鋪以交<lb/>
暀荷重瞳之屢顧兮被靈囿之寵榮林瓊樹之蒼蔚兮<lb/>
池太液之渟澄恣啄飲以自適兮樂容與於微生慨往<lb/>
<pb n="KR4h0152_WYG_041-8b"/>
昔之所畜兮惟勤貢於逺國彼婆羅與林邑兮竟眩耀<lb/>
乎赤白雖訶陵陁恒之颯沓兮邀傳聞乎五色亶斯鳥<lb/>
之莫儕兮曠前古而肇覿原太鈞之坱圠兮斡𤣥造以<lb/>
無私乃真宰之有意兮或畀付之孔竒揆諸理以究其<lb/>
故兮諒由聖化涵育以致之誓與鸞鳳而等美兮同和<lb/>
鳴乎千載之昌期<lb/>
　　聞蜩賦<hi>徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
                    </hi>
維五月之既望兮寒蜩嘒其初鳴何盛陽之甫届兮倐<lb/>
<pb n="KR4h0152_WYG_041-9a"/>
微隂之已生兩儀斡以迭運兮四序忽而變更彼在物<lb/>
以無心兮豈所觸之殊情吾獨樂斯之皎潔兮含造化<lb/>
之太清翳纎枝以自蔽兮類逺害以全身吸純和而不<lb/>
茹兮庶縁督以為經值夏元而秋代兮禀金氣之至精<lb/>
故其為物也飛不妄萃止必擇林憇修條之<graphic n="KR2029" url="https://raw.githubusercontent.com/kanripo/KR-Gaiji/master/images/KR2029.png" mimeType="image/png"/>崒恍灌木<lb/>
之幽森撫夕陽而増思對南薫以微吟陋百舌之巧囀<lb/>
襍萬户之疎碪爾其為聲也或促或長或近或逺或清<lb/>
或混或迅或緩或將往而復來或已續而中斷川寂寂<lb/>
<pb n="KR4h0152_WYG_041-9b"/>
以無波日沈沈以乍晩羌一唱以萬和𦕈綿延以繾綣<lb/>
漁老投綸舟人解纜學士為之停披逰子為之垂幰彼<lb/>
憂樂以多門固同繫以異感乃若閨中思婦陌上麗人<lb/>
憶秦闗兮浩蕩懐沙塞兮苦辛步井幹兮傾聴罷柔瑟<lb/>
兮含嚬至若楚苑烟青吳宫草緑傷今古之潛移慨盛<lb/>
衰之倚伏噪暮雨於荒原鬱餘懐其相屬亦有澤畔遷<lb/>
客隴隂放士步偃蹇而不前形枯槁而無侣訴悲聲以<lb/>
飲泣獨望風而延佇迨夫長門永晝銅雀深秋瞰西陵<lb/>
<pb n="KR4h0152_WYG_041-10a"/>
之松栢追北渚之歡逰悵餘音之繞繚増賤妾之煩憂<lb/>
至於蕩子從軍河梁怨别形與影之相依哭無聲而將<lb/>
咽聆遺響之參差悄離情之斷絶已矣哉日慘慘兮雲<lb/>
悠悠風颯颯兮木颼颼凴髙城兮俯長薄泛清川兮對<lb/>
芳洲引燕趙之妙曲兮徵二八之名謳鼓雍門之愴奏<lb/>
兮冩濮上之新愁窮妖淫之衆技兮何如聞振羽之啁<lb/>
啾物有天而相遇兮情有激而相投茍予心之無悶兮<lb/>
固已過而不留齊得喪而一窮達兮樂天命以何尤<lb/>
<pb n="KR4h0152_WYG_041-10b"/>
　　啼螿賦<hi>徐渤</hi>
　歳在壬辰宅艱寢塊一丘未掩千里徵文旅寓吳門<lb/>
　心懐故園孤燈兀坐顧影寂寥忽聞四壁寒螿不禁<lb/>
　千行淚血淒然傷感鬱矣増悲欲抒哀情漫成斯賦<lb/>
銀河如練兮商飈蕭瑟金氣灝渺兮槁梧墮葉傷哉逺<lb/>
人離懐百結良夜以永復如何殘燈慘淡愁思多凭危<lb/>
欄兮惆悵對孤枕兮滂沱流螢幾㸃明復滅寒螿四壁<lb/>
怨如歌冷砌空堦頽垣暗室半夜微寒螿聲唧唧始騰<lb/>
<pb n="KR4h0152_WYG_041-11a"/>
音於曠野愁吟喓喓再流響於中庭哀號趯趯如吟如<lb/>
嘯非竹非絲刻商宫以窅杳變徵羽兮淒其荆卿别於<lb/>
易水楊朱泣於路岐長門永巷湘江九疑傷不足以疑<lb/>
其嗚咽哀不足以狀其漣洏揚兮復抑速兮復遲爾其<lb/>
月落屋梁露零玉戺達南北兮東西徹前後兮逺邇雜<lb/>
烏鳥兮啼夜霜伴鴻雁兮叫秋水哀韵紛沸於一堂繁<lb/>
音不絶於兩耳乃若零雨其濛終風且曀虛室泬㵳重<lb/>
門宻閉啁哳出乎蘭叢嘈雜透於薜荔若夫早烟初斂<lb/>
<pb n="KR4h0152_WYG_041-11b"/>
曉色冥濛廢井苔深荒園露濃和城闉之斷角荅古寺<lb/>
之殘鐘乃有逺客宵征離邦去國馬蕭蕭兮魂已斷車<lb/>
轔轔兮心半死悵夜月兮空明怨秋風兮蹔起梁鴻度<lb/>
闗賦五噫王粲登樓歌信美又若香閨綺閣憶逺不歸<lb/>
望蟾蜍兮空佇立織鴛鴦兮難上機麝蘭火燼於寶鴨<lb/>
絲桐愁絶於金徽魂消永漏泪漬羅幃更若劉蕡下第<lb/>
季子空還黒貂裘敝壯士無顔風塵痛楚道路險艱萬<lb/>
里羸馬一夜闗山視筆硯兮愁咄咄睹詩書兮淚潺潺<lb/>
<pb n="KR4h0152_WYG_041-12a"/>
斯時也石人聞之而感傷鉄心聴之而増慟況麻衣孝<lb/>
子淚盡目枯而不飲恨吞聲者乎亂曰萬籟寂兮秋夜<lb/>
清秋風瑟瑟吹前楹秋風秋夜秋月明秋月明兮秋思<lb/>
生淒淒秋思空復情羇棲客子心魂驚心魂驚兮愁不<lb/>
輟吾將歸去兮誰云此恨而難平<lb/>
　　錦鷄賦<hi>陶允嘉</hi>
　鄖山中多錦鷄五色可愛古不經見至明而定為二<lb/>
　品服章人始稱之按爾雅紀雉有數種曰鷩者似山<lb/>
<pb n="KR4h0152_WYG_041-12b"/>
　雞而小冠背毛黃腹赤頂緑色鮮明疑即此物又尚<lb/>
　書山龍華蟲注華蟲雉也一云鷩雉也當時章服所<lb/>
　取意或由此初夏晝永感其在目聊為賦之<lb/>
有鳥於此鼻祖鸑鷟厥采五章實繁其族玉衡之散其<lb/>
造不淑棲於塒桀人所卵育爰有令支機精所屬首若<lb/>
鬱金頂如結緑翡翠叢腋渥丹凝腹忽橫絶而迅往杳<lb/>
驚電而掣目稍安翔而反顧爍殘霞之散陸爛爛兮芍<lb/>
藥之春敷灼灼兮菡蓞之朝榮又似乎火齊之為鐙兮<lb/>
<pb n="KR4h0152_WYG_041-13a"/>
蜀機軋軋而未停爾其耿介自標馴和且平棲止必諧<lb/>
飲啄不爭使鶡慙粗猛雉遜文明雖彬彬乎君子實粥<lb/>
粥其無能乏曽城之善舞謝九真之長鳴然而么麽微<lb/>
質托産遐裔豈帝舜之華蟲而傍采乎爾類彼譽命兮<lb/>
不逮乎先朝乃服采兮章施於聖世陋吉光之徒珍笑<lb/>
鷫鸘之非麗躐孔翠而直上托胎禽以差次聊頡頏兮<lb/>
筍班竟先登兮楓陛噫嘻譬之雲臺丹青而赤松托寄<lb/>
者耶上應天象而垂釣水涘者耶名之曰錦雞而古無<lb/>
<pb n="KR4h0152_WYG_041-13b"/>
是者耶其鷮□為兄以鷚為弟者耶亂曰唼喋禾黍聊<lb/>
容裔兮不自知賤安知貴兮食子之食匪以恵兮所苦<lb/>
籠縶願從此逝兮<lb/>
　　乳異雞賦<hi>趙統</hi>
趙子幽居乳異雞焉白而先黒翮人譽之曰此鶴雞也<lb/>
請進鶴徳於是賦鶴鳴之詩曰余為子占之矣曰鶴鳴<lb/>
於九皋聲聞於天天將乆子而歸之乎子蓋神夫知幾<lb/>
且余將得與子老卧龍於驪隂而時放鶴於磻磯不然<lb/>
<pb n="KR4h0152_WYG_041-14a"/>
孰為乎幻吾之時夜者而更之鶴衣髙吭修膝絶海嶠<lb/>
而為儀趙子曰否不然也夫天之歸不歸命也命不克<lb/>
物先泄蘇卿之歸也曽不兆夫秃節夫君聞之乎馬之<lb/>
謂龍也非肖其形比為其足千里也天其惠吾此一鶴<lb/>
乎夫豈解絶九皋而孤起且吾之羇於斯也閲世事以<lb/>
窮年邈知命乎皓首内不瀝乎其忠孝下不足以裕乎<lb/>
吾後競桑榆之末照倖琴鶴乎陽九爾乃愀然外感竦<lb/>
而長嘯風颯颯乎落葉日沈沈而脫乎簷徼蓋曽不滿<lb/>
<pb n="KR4h0152_WYG_041-14b"/>
夫一笑也譽人曰嘻僕誖與子之所執者物余之所先<lb/>
見者幾之兆也理根乎兆而先乎理故周王興而魚跳<lb/>
孔子厄而麟死且子固獨好逆天而留此乎乃自起為<lb/>
鶴舞盤旋輕舉因重之歌以歆愚叟歌曰月明兮日普<lb/>
華山兮渭浦美人歸兮鶴為侣𣺌天地兮終古余乃倔<lb/>
起長嘆為之大笑曰夫豈獨不知命也耶將不知物物<lb/>
極必反且吾固天地之一生物爾非我生歸必有死返<lb/>
吉凶乆近不决不圈君蓋誤其末兆乎而昧乎其本且<lb/>
<pb n="KR4h0152_WYG_041-15a"/>
夫天下事之誤於虚名不少也而將貴鶴乎吾固以為<lb/>
賤鳥焉其顛雖亢其視則卑其履雖濶實汚其資如鸛<lb/>
之螮甘嗜璞如鴟空鳴不恊乎鸞凰髙舉不離乎鷗鳬<lb/>
不避罻羅鎩翮豢養效舞取食隨人俯仰彼將自圖歸<lb/>
之不暇而克為吾兆歸哉古之常言曰鳳鳴而鷙翰之<lb/>
其鶴而翰吾雞乎盍反吾初服愧此五徳實惟不榖維<lb/>
鶩爭食將羞神卜而又奚自附於鶴乎嗟我人斯矯矯<lb/>
不龍不鳳不鸇何所不容方寸為巢四大為櫳繫而緝<lb/>
<pb n="KR4h0152_WYG_041-15b"/>
雀脱而飛蟲鄙范滂之何為攀陳實而曲終固無待乎<lb/>
鶴而又奚以雞為彼人也噤無以應拂衣而絶反而相<lb/>
顧而相尤曰子老不化乎危言獨行齊譽毁之矯人悲<lb/>
行藏之逆命子將何所歸税乎且夫士有百行子非一<lb/>
眚之固知不終棄子也行掃石乎松隂要他日以相迎<lb/>
余悵然其不屑也就我雞列泛然與之别<lb/>
　<lb/>
　明文海巻四十一<lb/>
</p>
<p>
</p>
  </div>
</body>
</text>
</TEI>
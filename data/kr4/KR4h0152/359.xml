<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷三百五十九</head>
    <p>
<pb n="KR4h0152_WYG_359-1a"/>
欽定四庫全書<lb/>
　明文海卷三百五十九　　　餘姚黄宗羲編<lb/>
　　記三十三<lb/>
　　　遊覽<lb/>
　　泗州基運山小記<hi>蒋德璟</hi>
泗州與旴𣅿縣夾淮而居相距五里許度浮橋從州城<lb/>
外㳂淮北行十里渡小河即基運山也山一片皆漫土<lb/>
嘉靖中始改稱基運云易輿以馬入御碑亭佳氣葱鬱<lb/>
<pb n="KR4h0152_WYG_359-1b"/>
古栢萬株數百步為紅門旁即祠祭署也世襲奉祀朱<lb/>
自讓來迎引入殿前行五拜三叩頭禮殿前竪石闕四<lb/>
石獸十六石馬六内臣控馬二朝臣十四殿内三黄幄<lb/>
置神座德祖𤣥皇帝后居中南向即髙皇帝髙祖也懿<lb/>
祖恒皇帝后居東西向熈祖裕皇帝后居西東向其陵<lb/>
寢神宫御器一如孝陵及天壽制殿門後即熈祖陵所<lb/>
稱萬壽山者也髙皇以世湮逺不輕祖故斷以德祖為<lb/>
肇基而德懿二陵經兵燹亦失其處故止於熈陵寢殿<lb/>
<pb n="KR4h0152_WYG_359-2a"/>
行望祭焉龍脈西自汴梁由宿虹至兩溝鎮起伏萬状<lb/>
為九岡十八窪從西轉北亥龍入首坐癸向丁一大坂<lb/>
土也殿則子午陵前地平壠數百丈皆髙數尺繞身九<lb/>
曲水入懷從御橋東出與小河㑹又前為汴河其左為<lb/>
陟河為二陳溝乂前即泗州城有塔又前為大淮水水<lb/>
皆從西來繞陵後東北入海而淮水灣環如玉帶皆逆<lb/>
水也又前即盱眙縣治米芾所書第一山也山不甚髙<lb/>
然峰巒横亘八九與陵正對即面前案山又前二百餘<lb/>
<pb n="KR4h0152_WYG_359-2b"/>
里為大江而陵後則明堂九曲水遶𤣥武又後為影塔<lb/>
湖又後為汴湖又後二百里為黄河又數百里為泰山<lb/>
大約五百里之内北戒帶河南戒襟江而十餘里明堂<lb/>
前後復有淮泗汴河諸水環遶南東北惟龍自西來稍<lb/>
髙耳陵左肩十里為掛劒臺乂左為洪澤湖乂左為龜<lb/>
山即禹鎖支祁處乂左為老子山自老子山北至清河<lb/>
縣即淮黄交滙處也陵右肩六十里為影塔湖為九岡<lb/>
十八窪又右為栁山為朱山即汴梁虹宿來龍千里結<lb/>
<pb n="KR4h0152_WYG_359-3a"/>
穴真帝王萬年吉壤縣令孫徵奎云大水時殿前可一<lb/>
尺其山較泗州城中地髙可丈餘惟御碑亭前築堤稍<lb/>
斜射而東一帶人家蔽塞案山似於明堂為碍耳午飯<lb/>
祠祭署朱君所因與瓏熺酌數廵而歸謹按圖説稱熈<lb/>
祖世為句容通德鄉朱家巷人生宋季元初至元間因<lb/>
亂挈家渡淮至泗州見其風土醇厚居焉泗人㑹社常<lb/>
推為祭酒居泗凡三十八年一日卧屋後楊家墩下墩<lb/>
有窩遇二道士過指卧處曰若葬此必出天子其徒曰<lb/>
<pb n="KR4h0152_WYG_359-3b"/>
何也曰若以枯枝試之必生葉亟呼熈祖起祖故熟睡<lb/>
道士乃插枯枝去十日後熈祖侵晨往騐果生葉因拔<lb/>
去生枝别易枯枝前道士復來心異之見熈祖在旁因<lb/>
指之曰必此人易去遂語祖曰若有福没葬此當出天<lb/>
子語訖忽不見元致和二年丁夘夏熈祖没因葬焉甫<lb/>
封土即自成墳仁祖年四十六冬十二月攜南昌旴𣅿<lb/>
臨淮三王及曹國長公主遷於鍾離東鄉至旴𣅿之木<lb/>
塲里淳皇后見一異人脩髯奇貌黄冠朱衣象簡授白<lb/>
<pb n="KR4h0152_WYG_359-4a"/>
藥一丸神光煥發使呑之遂孕明年天厯元年九月十<lb/>
八日太祖髙皇帝生聖造戊辰壬戌丁丑丁未也遡葬<lb/>
期甫歲餘耳将誕之夜紅光燭天里人起呼朱氏火及<lb/>
至無有也舍傍故有二郎廟時聞空中語亟徙去至曉<lb/>
果徙東北百餘步髙皇帝甫生淳皇后抱浴池歎曰家<lb/>
貧乏襁褓具奈何忽紅羅浮水上因取而衣之今傳為<lb/>
紅羅障其生處常見五色王氣世名明光山有紅廟在<lb/>
焉廟在旴𣅿縣靈跡鄉距縣百二十里及髙皇帝龍飛<lb/>
<pb n="KR4h0152_WYG_359-4b"/>
定鼎金陵追尊四代已建仁祖淳皇帝陵於鳳陽因命<lb/>
皇太子至濠泗祭告祖考妣於泗州然未識𤣥宫所在<lb/>
時向城西瀕河憑弔歲時遣官致祭洪武十七年甲子<lb/>
十月十二日宗人龍驤衛總旗朱貴從軍於外年老始<lb/>
歸即畫圖貼説識認宗派指出居處葬處偹陳靈異始<lb/>
末貴故偕熈祖兆渡者上即命皇太子至泗修建陵寢<lb/>
號曰祖陵命禮部製造三祖考衮冕冠服瘞殿後每歲<lb/>
大小二十六祭設祭田一百四十九頃僉選人户三百<lb/>
<pb n="KR4h0152_WYG_359-5a"/>
十一四户因授貴奉祀四品服色子孫世襲管理署事<lb/>
當貴面陵圖時恩賜田宅鈔錠金帶衣服等物寵賚有<lb/>
加令置祠署於貴先人所居之稍北其東南即熈祖舊<lb/>
屋基特賜奉祀官世為葬地及貴子紱襲前官髙皇帝<lb/>
召入謹身殿賜膳一桌復賜御前子鵞肉諭以莫嫌官<lb/>
小與<hi>闕二字</hi>濟而楊家墩者宋保義大夫楊浚大理寺評事楊<lb/>
𥅆墓也命改遷於陵西之黄崗里復諭户部免守陵户<lb/>
役及一應雜色差糧嘗曰濠泗實朕鄉里陵寢在焉人<lb/>
<pb n="KR4h0152_WYG_359-5b"/>
民理宜優䘏諭署民曰隣近荒田儘力開耕永不起科<lb/>
不屬有司衙門諭署官曰你衙門裏無刑名造作也不<lb/>
刷巻嗣是文皇帝駕過泗州詣陵祭吿賜金飾鞍馬鈔<lb/>
錠田地四十四所並服役百户内侍等官又命朱貴子<lb/>
紱諭泗州降有功駕渡淮仍以令牌召紱至營賜坐温<lb/>
語移時賜父老牛酒慰勞焉列聖承統皆遣重臣祭告<lb/>
景泰時以不雨𢎞治時以大風傷陵樹嘉靖時以陵前<lb/>
山石墜以基運山從祀方澤以皇嗣未生以修陵工完<lb/>
<pb n="KR4h0152_WYG_359-6a"/>
皆遣重臣祭告萬厯二年七月十四夜大風雨損壞殿<lb/>
宇門牆及湖水衝激東南角岸命南工部郎郭子章修<lb/>
理并砌石堤二十年復命南禮侍曾朝節南工部郎沈<lb/>
演周詩再築䕶堤二道然陵窩稍低前後土頗髙似不<lb/>
須堤且諸水朝宗一望瀰濶亦非堤所能障也况舍其<lb/>
右而偏左又有鋒刃尖割之形乎今秋七月二日大水<lb/>
泗城幾没廬舍皆壞民悉走旴𣅿山阿至初冬水始退<lb/>
而陵殿前水幾一尺賴按臣設法防䕶得無患則堤不<lb/>
<pb n="KR4h0152_WYG_359-6b"/>
足恃明矣朱自讓即貴十世孫舊為粤幕以鴻臚序班<lb/>
改今官其人亦醇謹崇禎辛未臘二日侍講蒋德璟記<lb/>
　　遊宫市小記<hi>蔣徳璟</hi>
京師有三市廟市者都城隍廟左右街也以朔望及念<lb/>
五日燈市者上元燈節也以正月十日至十八日在東<lb/>
華門外宫市者皇城之内紫禁城之外以每月初四十<lb/>
四念四日諸士紳多行觀崇禎元年臘月二十四日上<lb/>
萬壽聖節朝賀畢從會極門過文華殿出東華門循玉<lb/>
<pb n="KR4h0152_WYG_359-7a"/>
河而北計䕶皇城紅鋪内三十六外七十二云至東上<lb/>
門而北即宫市也其繁麗不如廟市然諸貨亦畢集直<lb/>
北行復轉西為北上東門過北上門即後宰門也曰𤣥<lb/>
武門後為萬歲山山凡五如列屏而中稍髙出北上西<lb/>
門有兩坊甚壯麗一曰先天明境一曰太極仙林二亭<lb/>
金碧尤煇煌一曰炅真閣一曰□靈軒而中即始青道<lb/>
境肅皇帝建也循始青而北曰福靜門又北為窖轉西<lb/>
為陟山門則鑿氷納窖甚多小憩樹槐下觀之登二亭<lb/>
<pb n="KR4h0152_WYG_359-7b"/>
望西海皆氷遂至遼后洗粧樓僅空山耳度橋即坐小<lb/>
橇行氷上以一人曵之行甚駛穿橋有二坊一曰堆雲<lb/>
一曰積翠遶山而北登岸觀龍舟甚敞壯舟濶三丈六<lb/>
尺上有樓樓有龍床龍椅及后妃六椅其下牕楯尤鮮<lb/>
麗旁小舟甚多俱蔵於船屋循海北而西為雷霆洪應<lb/>
之殿乂東為内教塲又東為五龍亭中曰龍津東曰澄<lb/>
祥西曰湧瑞乂東曰滋香又西曰浮翠惟中亭獨出數<lb/>
丈餘亭如手如驂如雁而内殿宇又聳拔其門曰福海<lb/>
<pb n="KR4h0152_WYG_359-8a"/>
夀岳又西南為香津亭入仙芳門昭馨門又北為虎圈過牡<lb/>
丹園可數千本過芙蓉承華門又南為飛靄亭金鼇玉蝀大<lb/>
橋折而西為永亭門遂出西安裏門為十庫為西華門而歸<lb/>
同逰者兄中黄及同館王宫講昆華也<lb/>
　　永州西山逰記<hi>蔣鐄</hi>
余讀栁司馬逰西山記己為永州屬吏二載未得逰今年冬<lb/>
詣郡謁分藩使者間出郭西度湘與茶菴僧本公步尋栁巖<lb/>
指謂余是巋然西面者芝山也明日導余往踰二岡見峭石<lb/>
<pb n="KR4h0152_WYG_359-8b"/>
㠝岏削立簇然如林小廬其罅奉天帝繚以坦屏諸石於外<lb/>
余窮搜之石皆拔地起縱横叠架如庭如户矗起如柱刻畫<lb/>
巧綴如芝故土人用以名山稍下峰益奇峭右折有亭如官<lb/>
舍芝之右石益森森與余所厯者東西對峙勢稍低磛巖玲<lb/>
瓏亦如之石上橫碣刻鄧觀察九日詩讀其序芝山者即司<lb/>
馬所逰西山也司馬紀及西山而不及芝山永人特以芝重<lb/>
山耳韻人固不道也迤西漸夷曠迫崖而俯瞷則幽巖複洞<lb/>
棊布於足下僧引余遥睇前跋層巒而降側步巖間青障壁<lb/>
<pb n="KR4h0152_WYG_359-9a"/>
立數仞衺如半里石盡飽煙雲色洞口軒敞可容席許深可<lb/>
五丈其幽有光如牖迤西有石梁亘巖隙崖口横裂丈餘如<lb/>
琢其隙通寳光即所見如牖者也其底深數尺勢逼而鋒鋭<lb/>
不可受足憑崖而探之何物五丁與垂爭伎倆乃爾循崖而<lb/>
東復道所厯諸奇而徑稍折就埤仰望益蕭森骨益瘦刻追<lb/>
琢益籠葱疎林幽竹映帶扶疎崖窮而佛閣始側出其東為<lb/>
金檀寺幽絶人間恨甓埴半頽於風雨是日初冬氣和輕雲<lb/>
漏夕陽湘流如染逺山如黛本公令侍者以佳茗從每逢奇<lb/>
<pb n="KR4h0152_WYG_359-9b"/>
賞啜茗數杯茗盡而奇賞未已余自客永山之勝此為最生<lb/>
平雅遊亦惟此為最然後知栁公逰記特筆其冠冕未悉其<lb/>
奥窽也余乃悉書續之<lb/>
　　栁巖<hi>蔣鐄</hi>
栁巖在愚溪橋可二里踰數阜下平疇始見峭石㠝岏<lb/>
亘如陣巖口西向縱横丈許深數丈仰視石理頗澤巖<lb/>
頂奇峰突兀萬狀頃嵗有治塟地者令石工鑿之破竹<lb/>
積巖前厚尺許諸奇石畧盡大令栁先生短氣余語僧<lb/>
<pb n="KR4h0152_WYG_359-10a"/>
曰即是巖無恙永人故無過而問者乃遂遭石工之厄<lb/>
永石窟也取石於永猶取米於太倉也獨爭此巖哉巖<lb/>
以一人成以一人毁成毁殆有數與兩人並是巖知已<lb/>
　　澹巖<hi>蔣鐄</hi>
澹巖在永城西南二十里山谷老人記謂瀟湘八景之<lb/>
一負湘而襟嶺望之如魁丘左折而上巖口如坎躡石<lb/>
級下深可五丈虚敞可三畝其平如掌可䃲礴其上片<lb/>
石隆起若覆釡若集隼而膚理澤如膩仰睇受光有三<lb/>
<pb n="KR4h0152_WYG_359-10b"/>
竅表裏洞然無黯黮窈深之苦巖之隂有僧廬五楹荒<lb/>
凉香火不能給一衲子應門而已其陽有官廨吾友王<lb/>
令源修所築以駐遊鞅余往來永州數數探之始至極<lb/>
賞其幽奇已而探九嶷斜巖覺澹巖望實稍損兩巖奇<lb/>
峭大都髣髴然斜巖附深壑如武陵漁人初入桃源意<lb/>
不可窮澹巖突兀道傍如鮫絲霓縞清雅絶人恨短幅<lb/>
不堪裁剪第使兩巖不相扼當無能伯仲此者然永人<lb/>
不問九嶷則兹巖亦幸遇已<lb/>
<pb n="KR4h0152_WYG_359-11a"/>
　　逍遙巖<hi>蔣鐄</hi>
逍遙巖在邑城西五里一峰峭矗抜地起數十仞枵其<lb/>
中若堂南向光明洞然可布數席右入窈窕如永巷數<lb/>
十步抵北向一小穴可傴行出入其地當廣陸一望灌<lb/>
莽而又為諸鄉孔道行旅過者暴客輙匿小穴中窺而<lb/>
羣起攫先是募健兒戍之戍卒依巖築草舍而墾土力<lb/>
耕多畜牛具休耕即驅牛入巖如圉然積穢無可刺足<lb/>
余初信步入巖道狹而羣牛突至幾大困巖瘦削如一<lb/>
<pb n="KR4h0152_WYG_359-11b"/>
柱中所擎其旁參差可受足者僧結廬為巢叢木千章<lb/>
扶疎覆之苔痕石齒班剥盡飽雲氣盤旋石磴或斷或<lb/>
續令一健兒先登籍其臂而上可百餘丈始得其頂頂<lb/>
方圍可二丈平亦可布席舊令蔡公築亭於此俄為暴<lb/>
風颺去壬戌九月縣尉周君觴余頂上䃲礴四望忽憶<lb/>
九日陶家雖載酒三年楚客已沾裳之句不覺悽絶悵<lb/>
然命返<lb/>
　　東溪<hi>蔣鐄</hi>
<pb n="KR4h0152_WYG_359-12a"/>
瀟水出九疑之朱明峰南流至三江口東北與迤合至<lb/>
湘口與湘流合此所謂瀟湘也初自九疑東北行廿里<lb/>
為東溪沙石稍曠衍折而南乂折而東里許出望仙橋<lb/>
流益駛東溪山骨巉削兩崕拔起而中受水嚙為溪或<lb/>
滙為澤潭深不可量其色沈而碧大石錯出或為砥參<lb/>
差亘之稍淺則細鱗纎草具見膚理青苔覆沙水荇牽<lb/>
風極水石之美環溪灌木千章松濤微吼梵鐘隠隠映<lb/>
帶深林間余為輕舟蕩漾溪上名曰宋蓴每輕風殘照<lb/>
<pb n="KR4h0152_WYG_359-12b"/>
溪聲如潄半篙没水觸石鏗然小繫松隂下或登石坐<lb/>
雲巢熟視逺山将夕蒼然螺髻黛色搖蕩若浮若斂俄<lb/>
而微紫俄而淡黄己而瞑色從地起黄者微黒瞬息變<lb/>
幻東溪古名刹久而廢余愛其幽勝卜築焉乂廬其北<lb/>
為草堂小閒則䃲礴吟眺居民因肖余像為爼豆之室<lb/>
余笑語父老為我異日爼豆不若雲巢一坐嘯余苦為<lb/>
令旦夕望去獨念東溪則不覺低回因憶李白詩長留<lb/>
一片月掛在東溪松鑴諸石而佩之<lb/>
<pb n="KR4h0152_WYG_359-13a"/>
　　鏡石<hi>蔣鐄</hi>
鏡石在祁陽之浯溪綴石壁間縱可尺許横倍之其色<lb/>
𤣥而寒光四映行人過者數武之外可辨鬚眉纎林飛<lb/>
鳥波光汎影皆落鏡中政宣初曾偹花石進御光忽滅<lb/>
舁還光復如初蓋神物也余謂更有隠德乃箕山處士<lb/>
桐江先生之倫可以輝山媚澤不可以薦清廟石之隂<lb/>
有疎林緑篠清䕃四埀甃石為徑屬飛梁而度有堂數<lb/>
楹大司徒陳公薦卜幽宅焉而疎林為沼於堂之陽巉<lb/>
<pb n="KR4h0152_WYG_359-13b"/>
峰骨立拔地起三面如障灌木蕭森覆之青苔班剥撲<lb/>
人衣袂夕陽逗漏樵歌互答宛轉可人時余將解令東<lb/>
歸道此䃲礴久之滄洲吏情政覺霄壤<lb/>
　<lb/>
　<lb/>
　<lb/>
　<lb/>
　明文海巻三百五十九<lb/>
</p>
<p>
</p>
  </div>
</body>
</text>
</TEI>
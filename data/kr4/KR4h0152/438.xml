<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百三十八</head>
    <p>
<pb n="KR4h0152_WYG_438-1a"/>
欽定四庫全書<lb/>
　明文海巻四百三十八　　　餘姚黄宗羲編<lb/>
　　墓文十<lb/>
　　　文苑<lb/>
　　明故嘉議大夫南京禮部右侍郎管南京國子監<lb/>
　　　祭酒事白野先生殷公行狀<hi>余孟麟</hi>
萬厯辛巳五月南京禮部右侍郎白野先生殷公卒于<lb/>
家二子將走闕下乞䘏典且謁大宗伯華亭陸公為銘<lb/>
<pb n="KR4h0152_WYG_438-1b"/>
以余小子謁告歸屬之布狀昔先大人與公同舉于鄉<lb/>
即余小子辱世講後無能為役其曷敢辭公諱邁字時<lb/>
訓號秋溟一號白野鄉人故多公厚德稱白野先生世<lb/>
為南京留守衞人曽祖福祖冕並隱父俸以公貴封承<lb/>
德郎吏部主事蓋殷氏自承德公始昌大云承德公娶<lb/>
于錢而生公少穎敏端靖七歲而母見背育于外祖母<lb/>
翁氏始受書輙成誦始工屬文輙有志聖賢之學十七<lb/>
就試輙起民間首諸生籍二十登鄉薦公以少失怙居<lb/>
<pb n="KR4h0152_WYG_438-2a"/>
恒茹哀所以刻勵尤劇乃時時寢疾其後多稱病者以<lb/>
此三對䇿不利已肄業南雍與江西單君山何游聞陽<lb/>
明先生學已又從少司成南野歐陽公講論理道有當<lb/>
于心以為非静無以成學遂屏居山寺鍵闗黙養其所<lb/>
悟領為多年三十而舉嘉靖辛丑進士尋歸省癸卯赴<lb/>
部授户部山東司主事甲辰以病乞南改吏部驗封司<lb/>
主事是年八月廟恩詔至晉父如其官母錢贈安人繼<lb/>
母張封安人丙午上三年績書冢宰西磐張公稱其踐<lb/>
<pb n="KR4h0152_WYG_438-2b"/>
履端雅經畫精詳尋進文選司郎中丁外艱服滿復除<lb/>
前官雖委蛇省闥而不耐交際苛禮以故每勞必病逓<lb/>
病逓已癸丑上六年績書進江西左叅議明年甲寅總<lb/>
部來南京引疾咨司乞休未允又明年乙卯復之任提<lb/>
調江西鄉試事中丞午山程公御史初泉吳公交薦之<lb/>
共云儀觀雅秩德器静深雖恬淡疎于應時而孤貞可<lb/>
以勵俗識者韙之丙辰進貴州提學副使中途感疾遂<lb/>
慨然歸中丞玉華高公以公學行優邃宜訓迪多士促<lb/>
<pb n="KR4h0152_WYG_438-3a"/>
其赴任而公竟草疏上之既得請乃却掃衡門一切世<lb/>
好如洗自題齋壁云浮生歲晏是元城斷欲之年虚館<lb/>
雲閒正叔寳閉闗之地時年僅四十有七耳丙寅御史<lb/>
吉菴王公疏薦明年丁卯隆慶開元御史栗菴宋公又<lb/>
疏薦吏部為開讀事題准起用改除浙江提學副使方<lb/>
抵省疾作移檄乞休中丞玉泉趙公御史仁菴王公並<lb/>
勉留之公下車廣厲諸生務操功令時有選貢事例公<lb/>
宣言曰貢士於朝而不先德行胡以令作人也直指使<lb/>
<pb n="KR4h0152_WYG_438-3b"/>
者報如議而是歲升黜稱當矣諸生沈廷詔黜其妻周<lb/>
氏周氏父禎訟之當事者議累年未決公駁其招曰周<lb/>
氏不敬其夫凌妾自經離異復何疑周禎逞刁終訟當<lb/>
論如律廷詔令招還復業人心翕然快之又舉人林萬<lb/>
春病故其妻死之議當旌表公獨以為所貴節婦者音<lb/>
年矢志白首孀居上事姑舅下撫襁褓非謂夫死而即<lb/>
死之也夫執親之喪尚稱毁不滅性況執夫之喪乎此<lb/>
過中之行不足為訓但量加存恤可耳持論卓有大體<lb/>
<pb n="KR4h0152_WYG_438-4a"/>
如此無何進江西右叅政明年戊辰進江西按察使病<lb/>
不能赴移檄乞休而中丞應谷劉公謂其林居十載望<lb/>
重一時亟為勸駕五月投劾歸吏部寢不行赴任俄進<lb/>
四川右布政已已逓疏皆寢庚午進南京太僕寺卿是<lb/>
年九月又疏乞歸又寢時僕寺法弛而公務張之在滁<lb/>
來等州縣有雇役冗名有偽票諸弊公一一釐正之著<lb/>
為令庶幾民力蘇而公庭帖然唯謹矣明年辛未年六<lb/>
十有一自惟三十年之科名四十年之孱疾顧令皇皇<lb/>
<pb n="KR4h0152_WYG_438-4b"/>
風塵中跋前疐後徒敝形神奚益乎乃移疾辭懇甚賜<lb/>
休沐居里八月以兩宮徽號恩進階一級明年癸酉為<lb/>
今上萬厯改元崌崍張公明臺向公交薦之是年十月<lb/>
進南京太常寺卿公脩舉禮樂對越神貺肅如也明年<lb/>
七月進南京禮部右侍郎無何丁内艱丙子十月南京<lb/>
國子監缺祭酒主爵重其選㑹推首公于是以原官管<lb/>
祭酒事十二月方除服明年丁丑先後兩疏辭時言官<lb/>
以衰病論公不報既而䝉温旨留用公以國家重賢闗<lb/>
<pb n="KR4h0152_WYG_438-5a"/>
謂何而士風侈靡若此乃發揮明理敦奨行誼六舘之<lb/>
士一時知所祟尚彬彬興矣居數月當秋祀以足疾不<lb/>
能效駿奔如禮乃乞骸骨歸決筴且堅吏部具公清望<lb/>
而為言所以欲歸狀乃訐致仕時年六十有六矣既歸<lb/>
益多病今年首夏忽病自知不起豫屬後事獨居一室<lb/>
戒家人勿前惟焚香晏處暨病革右脇著簀曲肱為枕<lb/>
而逝若假寐者蓋幾於委蜕云嗚呼歲在龍蛇賢人嗟<lb/>
當今辛已公迺死豈其驗耶公生正德七年八月初十<lb/>
<pb n="KR4h0152_WYG_438-5b"/>
日卒以萬厯九年五月十八日得年七十元配朱氏封<lb/>
安人側室俞氏子二長序辛酉舉人次慶國子生女一<lb/>
孫男二長士龍府庠生次士騏皆序出孫女二曽孫男<lb/>
一人女一人公賦性恬穆𤣥尚遐覽浮游埃溘之外少<lb/>
時常求大學格致之義而不得其説哽咽終日已而收<lb/>
歛耳目澄思静照久之洒洒精詣自言一日于幽寂中<lb/>
忽恍然見其良心始知此心虚融周遍本無内外而身<lb/>
内有形之心非吾心也又自言於天命之性亦有真見<lb/>
<pb n="KR4h0152_WYG_438-6a"/>
此其超然洞明所得詎可易測哉以是終日居戸庭謝<lb/>
請謁壹意以身心性命為務常纂經傳微言及名流雅<lb/>
尚置諸几案間為觀省助著書若干種藏于家大都皆<lb/>
世外語亦自言著述非其長所好不在也語曰不觀其<lb/>
始觀其終公自通籍如用世然不為造物所羈而終焉<lb/>
髙引以身寄之故在官什三在告什七倦而歸歸而復<lb/>
起行藏天游而難進易退之操始終四十年如一日也<lb/>
公雖求退無近名而所至政績未嘗不章雖外襲人以<lb/>
<pb n="KR4h0152_WYG_438-6b"/>
和而其中界畛未嘗不辨雖自處甚節約而奉祭祀未<lb/>
嘗不腆承徳公性故嚴事之蒸蒸敦謹貴而不勌念翁<lb/>
氏撫育恩既没祀于家久而不忘為其兄輸粟乞散官<lb/>
以榮身又割宅一區居之不恡子侄御以禮法各斤斤<lb/>
奉其教不殞夫公故不為矯世稱奇之行如他人栩栩<lb/>
保鄉曲之譽然而里閈中亡不雅重其行方其家食喁<lb/>
然相向慕之及没則簌簌然撫筵而相悲泣之嗚呼古<lb/>
所謂鄉先生没而祭于社者公其人矣余小子從公里<lb/>
<pb n="KR4h0152_WYG_438-7a"/>
閈間竊習公夫上以纂綴國書下以表著世範史氏事<lb/>
也他不具論論其較著者惟鉅公賢大夫擇焉謹狀<lb/>
　　明通議大夫南京太常寺卿贈禮部右侍郎諡文<lb/>
　　　簡穆公墓誌銘<hi>王道</hi>
嘉靖已亥八月南京太常寺卿𤣥庵穆公以疾終于家<lb/>
訃聞士林驚嘆上悼念經幄儒臣詔贈禮部右侍郎諡<lb/>
文簡遣官諭祭兼營葬事蓋備數也公子符䖍奉制書<lb/>
經度兆域將以壬寅某月某日襄事先期持太僕寺卿<lb/>
<pb n="KR4h0152_WYG_438-7b"/>
季守正先生所為狀衰絰蹐門謁銘于余因憶昔隨計<lb/>
吏幸偕公後自是南北宦游輙得相與過從講習受益<lb/>
于公者逾三十年晚來各謝事家居方圖合併以究至<lb/>
論而公不我留矣發其藴以詔來世固後死者之責也<lb/>
銘何忍辭公諱孔暉字伯潛𤣥庵自號其所學也世堂<lb/>
邑人曽大父𢎞潞州訓導妣南氏大父彪朴庵處士妣<lb/>
任氏父清耆儒妣任氏繼黄氏公既貴貤恩初封父徵<lb/>
仕郎翰林院檢討贈妣孺人繼贈大父父皆通議大夫<lb/>
<pb n="KR4h0152_WYG_438-8a"/>
南京太常寺卿祖妣妣皆淑人公少穎悟凝重未成童<lb/>
即文章奇古為識者所器年十八遭母任淑人憂哀毁<lb/>
嘔血以善喪聞𢎞治甲子舉山東鄉試第一乙丑登進<lb/>
士第被簡為庶吉士讀書中秘丁卯授翰林院檢討已<lb/>
已預修孝廟實錄成忤逆瑾意調南京禮部主事瑾誅<lb/>
還舊職辛未同考禮部㑹試壬申遷南京國子監司業<lb/>
癸酉以外艱歸服闋改北監司業尋丁繼母黄憂服闋<lb/>
改翰林院侍講充經筵講官嘉靖紀元壬午主順天鄉<lb/>
<pb n="KR4h0152_WYG_438-8b"/>
試乙酉預修武廟實錄成陞左春坊左庶子兼翰林院<lb/>
侍講學士修武官續黄丙戌主考武舉公凡三執文柄<lb/>
皆號得人試錄出識者輙指其深于理者曰此𤣥庵筆<lb/>
也已而果然是歲入直便殿日講公既以經術侍謂足<lb/>
以行也因攄所得發為講義簡明剴切寓誠規諫聞者<lb/>
皆悚敬焉未幾進掌院事兼撰文官誥勅首遵聖諭崇<lb/>
雅革浮遂定為一代詞命之體庚寅冬十有二月上于<lb/>
文革殿奉安先聖先師神位因諭講臣人各陳經書大<lb/>
<pb n="KR4h0152_WYG_438-9a"/>
㫖一章冀以不負所望于是公獨取孟子卒章發其見<lb/>
知聞知之奥以祗若聖天子纂承羣聖之志篇末獻言<lb/>
指切時弊則所謂啟沃交修之實目前𦂳要之事以仰<lb/>
副聖明之望者也大略謂用人者不肯體聖心布公道<lb/>
使私求者易進直道者難容由是内外大小臣工罔不<lb/>
改操趨時道化未洽皆由于此故欲用人之得其當在<lb/>
聽言之致其審偏聽則蔽兼聽則明以一人愛憎之口<lb/>
為人才邪正之據此用舍之際或有未究于理者矣奏<lb/>
<pb n="KR4h0152_WYG_438-9b"/>
入聞者韙之明年春某月日公已赴闕候講以隂雨免<lb/>
朝隨衆而回俄聞上御文華殿亟馳以趨已不及矣即<lb/>
上章自劾明日得旨改南京尚寳司卿舉朝駭愕給事<lb/>
中葉洪上言穆某聖代醇儒留之左右必足以禆益聖<lb/>
德不報公惟循省自咎無幾微見于顔面壬辰轉南太<lb/>
僕少卿癸已遷南太常寺卿公德望隆重善類推先自<lb/>
為學士至官太常凡十擬侍郎皆不果用然益昭輿論<lb/>
之有在矣甲午夏以疾自陳得致仕歸公自是杜門静<lb/>
<pb n="KR4h0152_WYG_438-10a"/>
養與世相忘而望實益彰薦剡交上朝野喁喁冀其復<lb/>
起不幸天不憖遺奄忽至此嗚呼悲夫公資禀既純問<lb/>
學尤邃初留意古文詞已嘗闚其奥矣既知其無益棄<lb/>
不復為乃篤志正學研窮義理體之身心其所造卓然<lb/>
處可與儒先君子同不謬于聖人而公不自以為足也<lb/>
嘗謂古之人窮理盡性以至于命今于性命之原習其<lb/>
讀而未始自得之也顧謂有見安知非汩慮于俗思也<lb/>
邪于是抉去藩蔽力肆恢𢎞經訓之外雖世儒所斥以<lb/>
<pb n="KR4h0152_WYG_438-10b"/>
為異端如佛老者悉取其書精擇而詳説之以與吾聖<lb/>
人合曰性中固無是分别相也久之洞見道源通達為<lb/>
一嘗論心學之要曰鑑照妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>而妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>不著於鑑心應<lb/>
事物而事物不著于心自來自去隨應隨寂如鳥過空<lb/>
空體弗礙觀此則公所得信乎𤣥矣故其見之行也無<lb/>
事矯飾而中正純懿自中禮則孝友之實取重鄉評忠<lb/>
信之德孚于朝著在南雍時父封君適患風疾公左右<lb/>
醫藥食寢俱廢及卒柴毁骨立殆不勝喪後喪繼母亦<lb/>
<pb n="KR4h0152_WYG_438-11a"/>
如之有弟八人皆相繼夭逝公哀悼之久而不置子其<lb/>
孤遺皆至成立宗黨姻友婣睦周至不以貧格恩教人<lb/>
每薰以和人樂親之故及門之士多所成就立朝雖久<lb/>
而位不稱德未究厥施然志操雅正宇量深沈當事變<lb/>
揮霍波瀾反覆之際人多不能自持公處其間超然無<lb/>
預確乎不移泊如也同時縉紳無問趨向同異咸宗仰<lb/>
之以為不可及知德者至擬諸程伯子云晚年忽病脾<lb/>
不能食者數月而神志益清文思焕發皆寫其自得之<lb/>
<pb n="KR4h0152_WYG_438-11b"/>
妙有塵垢斯世遨遊太清之意其於死生去來蓋亦翛<lb/>
然庶幾孔子所謂聞道者矣公所著述有讀易錄尚書<lb/>
困學前漢通紀諸史通編游藝集各若干巻其大學千<lb/>
慮𤣥菴晚稿則病筆也生成化已亥正月十六日享年<lb/>
六十有一元配張封孺人贈淑人繼配周封淑人子男<lb/>
三長箕早卒次符郡學生質厚而文志掇科第以振家<lb/>
聲故讓廕于弟人皆賢之次筌廕為國子生女二長適<lb/>
國子生劉孝孫次適生員張紱箕符二女張出筌周出<lb/>
<pb n="KR4h0152_WYG_438-12a"/>
也墓在城北之原銘曰<lb/>
大化相扶一有一無實同厥初兮初維道原希夷渺綿<lb/>
𤣥之又𤣥兮𤣥徳軋沕蜕形與質反流全一兮流而繽<lb/>
紛各私其羣道術乃分兮不合不公蛙鳴蟻攻邈焉𤣥<lb/>
風兮不有碩儒孰廓其區孰握其樞兮於休先生清静<lb/>
為正微妙𤣥通兮修之於身其徳乃真百行肫肫兮蜚<lb/>
英玉堂執經帝傍帝曰汝良兮史凖春秋言代殷周黼<lb/>
黻皇猷兮兆足以行臣弗敢成孫於留京兮夷險升沈<lb/>
<pb n="KR4h0152_WYG_438-12b"/>
不我能煩我𤣥固存兮浩然東歸玉藴山輝有聞如雷<lb/>
兮天不憗遺哲人其萎珍瘁興悲兮訃悼明廷頒錫易<lb/>
名始終哀榮兮朝聞夕臧殁不有忘公歸無鄉兮穆穆<lb/>
太清神其上征遺魄斯扄兮埋石幽阡詔億萬年曰此<lb/>
𤣥菴兮<lb/>
　　南京國子監司業孟河先生溧陽馬公墓誌銘<lb/>
　　　<hi>李春芳</hi>
隆慶五年七月二十一日少司成孟河馬公卒於家其<lb/>
<pb n="KR4h0152_WYG_438-13a"/>
子舉人震伯遵遺命以少叅環溪狄公斯彬狀來請銘<lb/>
予執狀潸然淚下曰予忍銘公哉予與公論交餘四十<lb/>
年且同舉進士同官詞林復有孫子連姻之誼銘公<lb/>
者舍予而誰遂為誌而銘之誌曰公名一龍字負圖號<lb/>
孟河别號玉華子溧陽人也其先為馬服君裔南海郡<lb/>
公訓從晋南渡遂家溧陽五世祖秀夫自了髻山徙居<lb/>
甓橋人稱甓橋馬氏大父清由國子生任衞經歴碧溪<lb/>
公性魯正德辛未進士授兵科給事中歴陞尋甸軍民<lb/>
<pb n="KR4h0152_WYG_438-13b"/>
府知府配許孺人生公于河東之里以有龍祥因名龍<lb/>
性資穎異垂髫能詩讀尚書輙解聱牙語長而博綜羣<lb/>
籍渉獵諸子百家詩類太白文類莊孟恥規模前人糟<lb/>
粕故所作直冩胸中所自得意趣天然尤精書法作字<lb/>
懸腕運肘落管如飛頃刻滿幅縱横閤闢惟意所向初<lb/>
覽若不可辨細玩則條理脉絡具可尋識非茍然者知<lb/>
者謂懷素以後一人碧溪公以言謫官遷尋甸有夷玀<lb/>
變致罹誣獄公時為諸生即力疾伏闕上書情詞哀切<lb/>
<pb n="KR4h0152_WYG_438-14a"/>
世廟矜而釋之尋援例入胄監嘉靖戊子中順天鄉試<lb/>
第一五䇿詳贍海内士子争誦之碧溪公喪公痛父寃<lb/>
憤而終也哀毁骨立水漿不入口幾不能生母氏多方<lb/>
慰解始強食居廬三年釋服屢上南宮不第時予亦落<lb/>
落難合相顧笑曰我輩豈終蓬蒿人耶丁未澶淵宮洗<lb/>
晁公瑮奇其文錄之閣臣雅重公才特破限年例改翰<lb/>
林院庶吉士時許太孺人春秋髙乃疏乞終養歸承懽<lb/>
昕夕嬉嬉然若孺子母終哀毁如喪父時服闋出補國<lb/>
<pb n="KR4h0152_WYG_438-14b"/>
史檢討奉綸命冊封衡德二府餽遺悉却不納已未分<lb/>
校禮闈祟雅黜浮所拔皆知名士擢南少司成攝大司<lb/>
成事䋲約諸生悉遵矩矱諸生不樂檢束有造飛語中<lb/>
公者公不為動曰吾知盡吾職耳庸恤其他條上成均<lb/>
八事語多譏切時政僚友止之不果上今其草具在遂<lb/>
疏乞休浩然長徃構務本書院方山之阿日與鄉里後<lb/>
生講習其中窮究心性之學經年不入城市有司罕覩<lb/>
其面捐粟數千斛新尊經閣手書六經勒之石僉謂有<lb/>
<pb n="KR4h0152_WYG_438-15a"/>
功學校云建合宗祠置祭田百餘畆以供歲時享祀有<lb/>
餘則貯之以贍族之貧乏者嗟乎世之才髙者多濶略<lb/>
于踐履氣豪者恒俯視乎等夷公有卓越之才負豪邁<lb/>
之氣少雖任放中就檢約動必遵義晚涉仕途未嘗折<lb/>
節權貴熏心利欲而孝親睦族又其務本之大者至于<lb/>
虚已受善人有一才一藝必稱服以為不及尤人所難<lb/>
若公者其所謂見大立大者哉所著有玉華子游藝集<lb/>
五十六巻行于世其中如天問等説庶幾達造化之原<lb/>
<pb n="KR4h0152_WYG_438-15b"/>
矣百世之下讀其書可知其人矣公生𢎞治己未五月<lb/>
初三日享年七十有三<lb/>
　銘曰學而務本曰孝曰睦仕而知止不殆不辱名滿<lb/>
　寰區神返寥泬卓哉斯人一代英傑<lb/>
　　尚寳司少卿北山先生濮陽李公行状<lb/>
　　<hi>邢侗</hi>
當世作者率推歴下李先生是謂于鱗不知更一李先<lb/>
生出濮上其齒同其居朝之日同其談議同其所不同<lb/>
<pb n="KR4h0152_WYG_438-16a"/>
歴下簡貴不暱近人而濮上伉爽敢決任俠自豪兩人<lb/>
者論難過從瑕瑜不相貸也迨後歴下名愈髙濮上若<lb/>
為所掩乃先生修戈偫糒未嘗一日忘于鱗云濮上名<lb/>
先芳字伯承初號東岱後更北山元美猶用東岱命詩<lb/>
筒先生生而蚤慧又膚色玉潔也比當東髮與在駙馬<lb/>
籍中父母强行使者林君調之謂李郎濮上良佳帝以<lb/>
婿鄉遺汝矣先生正色曰芳聞龍門不聞鳯簫林君内<lb/>
恧而奇之尋罷歸例與青衿先生獨不受也再年試而<lb/>
<pb n="KR4h0152_WYG_438-16b"/>
為青衿二十舉於鄉僅亞第五人進士不第去而遊太<lb/>
學凡三下第而遊道日廣韞負日以奇丁未舉南宮髙<lb/>
第需次得江西之新喻焉新喻僻悍民俗疎闊視事大<lb/>
小賕吏不知官城壞虎夜䦨入市蛇鬬寢門室人交徧<lb/>
謫先生矣先生夷然謂邑故沐猴今令其無三尺乎乃<lb/>
伺隂岡大盜謝某等悉禽論法又得豪牧長嗇夫而罪<lb/>
之其所當他獄裴仰三劉本等靡不驚詫若神邑人章<lb/>
浚家纍巨萬誤為大盜連染先生出之浚以一硯為壽<lb/>
<pb n="KR4h0152_WYG_438-17a"/>
先生謂此他山也者置之守藏不問也一日藏吏白前<lb/>
硯非石實銀先生笑曰陶泓清士辱以朱提立召浚而<lb/>
還之由是新喻之政冠冕江國卒以不善骫骳三歲得<lb/>
民曹亡何祗役留都抵舍及先尚寳大故拮据終喪北<lb/>
上改授刑曹郎于時諸郎髙伯宗究心經世彚粹本朝<lb/>
故實為鴻猷錄先生手所著書而言曰我思古人實獲<lb/>
我心余其改慮從事乎乃輯近代一切名家詩而繕之<lb/>
逾年亦成書人謂西曹䨇璧名籍籍動巖廊矣居頃之<lb/>
<pb n="KR4h0152_WYG_438-17b"/>
改尚寳司丞尚寳清嚴地居右廣往往唾手上卿先生<lb/>
侮僚任子如嬰兒□寖不懌遂乃欲甘心矣已未充殿<lb/>
試受巻官已奉節冊臨德藩德藩鄉郡地州邑令長為<lb/>
負轥矢御五封軺如臨卬先生略不為意撫中丞萬安<lb/>
朱公直指襄陽劉公俱以氣調脩平生驩先生平揖而<lb/>
睨之餘客莫得前使事告竣陞本司少卿壬戌再充殿<lb/>
試受巻官是年屬弟茂才同芳迓母劉安人就養京邸<lb/>
傾槖為弟費獲需次趙府審理副母氏悦之故事繡衣<lb/>
<pb n="KR4h0152_WYG_438-18a"/>
握方寸印出行部部使率赴尚寳授受以為常使者劉<lb/>
宋入先生趨受印劉宋目從行黑衣先生曰印不足受<lb/>
尚寳不足交酬耶而目黑衣為二使者大銜之㑹歲大<lb/>
計因嗾諸螫者左其籍得亳州同知先生自負遷謫人<lb/>
一意斷擊無少避回又州孫守即墨産用并里故荘先<lb/>
生以亳州屬之先生為立程課督其援上居閒者若輩<lb/>
滋不自安遂風校官劉某羅他事擠先生復私淮安劉<lb/>
通判與謀通判即恚先生以州同据其上座者也先生<lb/>
<pb n="KR4h0152_WYG_438-18b"/>
未幾擢丞寧國見謝眺青山而樂之聞鵲鎮鐘聲而泠<lb/>
泠然善也至持潔令不詭隨人視亳無異寧二千石以<lb/>
下憚之用前校官通判中傷坐臺抨竟囬籍先生適在<lb/>
壯年毛氂無戚容曰天其以山林奉我而以渦水之微<lb/>
坐進我我奚為不豫哉且夫藏山之業什吾得其二三<lb/>
而嗛六七豈吾税駕日乎吾其涖盟于鄉悉索鄄師以<lb/>
與中原合吾而足自老矣歸之又二年劉安人謝桮棬<lb/>
不以既艾減哀及禫撫中丞姜公薦于朝寢不報先生<lb/>
<pb n="KR4h0152_WYG_438-19a"/>
邑而搆清平閣蓬𤣥洞野而營㑹丘臺拾翠軒草屩籜<lb/>
冠吟嘯其間未一日而廢酒未一日酒而廢詩書未一<lb/>
日詩書而廢管絃絲竹也先生生産故饒復善計然白<lb/>
圭之䇿室計錢帛谷量牛馬靡不中訾乃者囷與親交<lb/>
粟笥與親交衣囊與親交財緩急與親交衾襚為德於<lb/>
生者倪文學朱節卿趙纍人范貢士若而人為德于死<lb/>
者蘇尚書龔觀察邢宗義侯繼宋若而人為德于家者<lb/>
叔四老從弟靈寳仲升輩猶子如杜輩從孫炳輩若而<lb/>
<pb n="KR4h0152_WYG_438-19b"/>
人為德于僦者余秀仁周正照楊仁輩若而人肺腑而<lb/>
友朱學博周太守蘇鴻臚蘇孝亷蘇右史藝文而友李<lb/>
于鱗王元美殷正甫宗子相徐子與謝茂秦黎惟敬歐<lb/>
禎伯張助甫王師古魏懋忠傅伯俊董元仲宋登春吾<lb/>
師束阿不佞侗相吏而友兩御史大夫南充王公黄安<lb/>
耿公兩大司馬銅梁張公登州陳公一督府重慶蹇公<lb/>
于喁鼓吹視柳宗元所稱先友不啻過焉先生家蓄聲<lb/>
伎倍蠻素園勝履道文櫃副名山諳曉琵琶理類琵琶<lb/>
<pb n="KR4h0152_WYG_438-20a"/>
行其對蘇八右史談此四鵾雞大俠雅音夫沈沈而牛<lb/>
鳴窖中者宮也野雉登木者角也餘可推言江東查八<lb/>
十聞而伏之晚以目眚盡遣侍妾曰吾駱無可賣伎省<lb/>
可驅耳先生者抑白公樂天之儔與其自署達生不虚<lb/>
矣先生所著東岱山房稿三十巻已行世外為大學古<lb/>
本四書解毛詩考正春秋辨疑漢注疏臆老子本意解<lb/>
隂符經心經解五嶽志畧拾翠軒襍纂十三省歌謡本<lb/>
朝安壌新編古交編闡微錄明詩纂醫家須知壺天玉<lb/>
<pb n="KR4h0152_WYG_438-20b"/>
鏡蓬𤣥襍錄凡五十萬言藏于家<lb/>
　狀曰元美之序先生詩也謂似宋延清似王摩詰似<lb/>
　劉隨州至樂府則謂于鱗似合似離先生以離為合<lb/>
　若小有軒輊云者夫樂府不必言言歌行言律言絶<lb/>
　則有唐三子未必遽操前矛于鱗未必盡歸左袒矣<lb/>
　要以于鱗才致横軼孤髙響絶發脣<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>耳駭目洞心<lb/>
　矣徐而求之聲實衡而肉好倍繭絲温而䴸麥飽則<lb/>
　先生寧甘左辟于于鱗也先生辛巳向予言余為詩<lb/>
<pb n="KR4h0152_WYG_438-21a"/>
　成于鱗始學詩余見于鱗于元美元美悦元美稱五子而<lb/>
　余見汰余歸獨往獨來而五子疏試取余言與五子較同<lb/>
　乎異乎是宜弗相急而寢相遐也余時不敢答今十五年<lb/>
　獲執役于先生豈復能為曹好語用先生指狀先生耳大<lb/>
　抵先濮之音淫而先生易之以雅于鱗之言法而先生濟<lb/>
　之以通隆萬之趨史而先生主之以騷于鱗起白雪而先<lb/>
　生倡清平厯濮互上下兩君相頡頏其取舍未始不相同<lb/>
　也先生裔孫鴻臚君以治命命不佞侗狀將詣宗伯師匄<lb/>
<pb n="KR4h0152_WYG_438-21b"/>
　銘焉夫弟子為先生屬草則可糠粃而為珠玉導則不可<lb/>
　　心喪記<hi>赦敬</hi>
吾師大宗伯李雲中先生之喪元子宗衍斬然衰經匍<lb/>
匐三千里伏闕吿哀聖天子軫念五朝元老詞林舊臣<lb/>
進爵宫保發帑金治葬敕守臣薦俎豆恩綸哀奬光賁<lb/>
九泉不腆下邑三百年來創見之曠舉也區區白首老<lb/>
門生獨抱疴荒郊柴扉晝掩垂三十年不能出門户襄<lb/>
大事縱觀盛典致書天使曰民生君治師成終身北面<lb/>
<pb n="KR4h0152_WYG_438-22a"/>
服勤至死同也孔子大葬門人為臣今日之事區區不<lb/>
當供奔走乎老病癃殘不能躬執紼荷畚臿覆一抔之<lb/>
土生有餘恨死有餘辜為人弟子之謂何宗衍譬余曰<lb/>
何傷乎老者不以筋骨為禮死者不以資送為財子誠<lb/>
衰老雖然舌存有筆如椽不助生者以力而贈死者以<lb/>
言先君没且不朽余承命飲氷焉明日偕其弟宗工來<lb/>
齎金錢若干餉余下逮管記皆有賞再拜稽首乞墓誌<lb/>
碑銘且屬友人周思皇從臾余倉卒無所隱避直對曰<lb/>
<pb n="KR4h0152_WYG_438-22b"/>
不能徃拜稽首郤金還之宗衍愠見曰非不能也是不<lb/>
為也昔山人朱衡死足下為作佳傳何獨靳于吾先子<lb/>
豈其㤀一日之雅而以生死二心無乃謂藐諸孤不足<lb/>
與言而懷璧不售余不能已就思皇所屈指而心數焉<lb/>
曰弟子為先生頌功德分也然須量其人勝此任否為<lb/>
長者折枝追履奉杖語人曰我不能是誠方命有罪矣<lb/>
責以負千鈞渉逺道氣匱力乏其若之何文人死須文<lb/>
人作傳公卿大夫死須公卿大夫題銘乃為同調知已<lb/>
<pb n="KR4h0152_WYG_438-23a"/>
輕車熟路豈經生訓詁酸饀語可充數也其不能一也<lb/>
平生未嘗為應酬文字惟貧交朱山人死草草作一傳<lb/>
山人竈下名跡兒女家常米鹽語若吾師儼然青宮少<lb/>
保天子大宗伯位台輔學貫天人望重南金北斗敭厯<lb/>
中外五十餘年宦業文章懸㝢内雖談天炙轂之士未<lb/>
易覼縷如昔王大司寇元美汪大司馬伯玉今董大宗<lb/>
伯𤣥宰官同才同學同乃為同調知已不取諸彼而濫<lb/>
委之龍鍾老門生引山人為例是使膜母貎西施也不<lb/>
<pb n="KR4h0152_WYG_438-23b"/>
能二也他人誌銘信口隨筆人未必屬目李雲中先生<lb/>
誌銘出自門生手不知經幾人磨勘巧索瘢痕而余以<lb/>
鹵莽滅裂之才受此鉗椎作千萬人笑端其不能三也<lb/>
余雖讀書止于繙閲檢校雖著作不過解説經義訂訛<lb/>
誤質道理疑難耳至於鴻章大篇官常朝典䇿勲揚勵<lb/>
勒鐘鼎金石如所謂碑版誌銘者生平無此才亦不作<lb/>
此想未嘗蓄此具應此征役一旦催科督責不已所謂<lb/>
重為任而罰不勝逺其途而誅不至也不幾于持人之<lb/>
<pb n="KR4h0152_WYG_438-24a"/>
短而乗人之困乎其不能四也犬馬齒七十有四尸居<lb/>
餘氣薄業茍就將盡焚筆硯束書髙閣澄心黙坐俟一<lb/>
息之盡耳旦莫之人尚暇與毛穎作緣自取葛藤其不<lb/>
能五也五者皆肝鬲之要宗衍不加察請足下善為我<lb/>
辭思皇以告宗衍艴然不悦曰文章公器也師弟子源<lb/>
委也功不必自已出以夫子之道還事夫子若之何不<lb/>
能五十年門下士授書破萬巻不能為先生賛一詞著<lb/>
作盈箱山草數十種不肯為先生作一傳漫自數曰不<lb/>
<pb n="KR4h0152_WYG_438-24b"/>
能不能吾聞其五矣請言其六余情窮語塞口重意滿<lb/>
淚淫淫下耳卒乃不得已而即素所奉教于先生者引<lb/>
䋲批根與同學二三君子對揚以當誌銘可乎猗與先<lb/>
生髙才博學為一代文章宗盟士林所知也其為人也<lb/>
温恭醇懿如玉如金而又倜儻仗義重然諾好施予不<lb/>
責人報雅度豁達多可而少違故士争親附賢愚僉忘<lb/>
交游徧海内德行道誼尤為一代詞林人物之孤表也<lb/>
逺邇内外親疎行道口碑鄉里月旦同然無間言余嘗<lb/>
<pb n="KR4h0152_WYG_438-25a"/>
擬以游夏冉閔合為一人非阿所好也蓋聖門教學二<lb/>
曰文曰行文易而行難也孔子自謂行未得而文莫猶<lb/>
人況庸衆乎文又二曰經術曰詞賦詞人喜文藝而詆<lb/>
經術為陳言薄行誼而誇詞賦為風雅故經生之文詞<lb/>
人之文未可方駕也余之從學于先生也以經術進而<lb/>
先生之教余為文也以行誼先世稱詞人寡行莊士少<lb/>
文文行交脩行誼經術盡美者古今惟孔孟二聖為千<lb/>
萬世斯文主論語二十篇以德行為言語周易十翼大<lb/>
<pb n="KR4h0152_WYG_438-25b"/>
學中庸以性命為文章孟子七篇以養氣為知言以放<lb/>
淫距詖為雄辯是故孔子之文如瑞日祥雲和風甘雨<lb/>
孟子之文如髙山流水光風霽月文章到孔孟所謂大<lb/>
明中天也三代已上虞典盤庚大誥周易彖爻之文深<lb/>
沈隱奥是平旦昧爽之交秦漢以後諸子百家蟬噪蛙<lb/>
鳴是返照之落暉也不可謂之非文而去六經逺矣去<lb/>
道德逺矣此孟子所謂道不同姑舍是也大抵經術言<lb/>
義理而傳誌紀人物義理無適莫而人物有毁譽自非<lb/>
<pb n="KR4h0152_WYG_438-26a"/>
孔子不敢作春秋而游夏不能賛子貢好方人而孔子<lb/>
以為我不暇司馬遷作世家列傳年表試使為道德南<lb/>
華必不能矣老子荘生為史記則能之而不暇此文章<lb/>
華實取舍之大較也故余之下帷註九經也十有六載<lb/>
而緒言出先生見而喜署其尾曰余鹵鈍仲輿從游久<lb/>
于經無半字發明指授不圖晚年得此惺惺仲輿幸不虚<lb/>
度一生書其後方以志幸雖先生過謙然亦足以見經<lb/>
術之為絶學自孔孟没而六經義理曲暢旁通者百不<lb/>
<pb n="KR4h0152_WYG_438-26b"/>
得一焉經術與文章渾融一貫者萬不得一焉惟吾師<lb/>
兼之而讓不居余何人敢兼取之乎是以寧蹈襲偏安<lb/>
而為經生不欲攘竊兼併而為詞人也且也今之詞人<lb/>
是古之所謂負販也資翰墨為壟斷假鉛槧為市利邀<lb/>
人作佳傳而索米算文字若干而償絹以賣文為美談<lb/>
以多藏為勝事自昔賣文多藏惟唐北海太守李邕杜<lb/>
甫為詩諷之曰干謁走其門碑版照四裔各滿深望還<lb/>
森然起凡例豐屋珊瑚鈎麒麟織成罽紫騮隨劍几義<lb/>
<pb n="KR4h0152_WYG_438-27a"/>
取無虚歲衆歸賙給美擺落多藏穢此殆于孟子所謂<lb/>
為宮室妻妾之奉窮乏得我而為之者不幾於貪饕市<lb/>
賈乎哉余束髮離經即薄此以質諸先生先生曰然語<lb/>
在山草序中余不欲舍所學以變生平焉敢犯所知以<lb/>
忝師門使余諛墓攫金是以所賤事師也使先生以不<lb/>
誌墓討余是以衆人責我也必不然矣豫讓有云國士<lb/>
遇我國士報之吾何以報先生哉唐㫿曰人有德于公<lb/>
子不可忘也吾何忍忘先生哉不朽者德也不冺者心<lb/>
<pb n="KR4h0152_WYG_438-27b"/>
也傳曰君子賢其賢而親其親此以没世不忘也先生<lb/>
賢我親我者至矣幼而多難微先生則為釜中之魚机<lb/>
上之肉矣貧而落魄微先生則為溝中之瘠桑下之殍<lb/>
矣長而無術困而不學不從先生游則如井底之蛙不<lb/>
知天之幾大如壁中之兒不知馬之幾足矣嗟乎余何<lb/>
忍一日忘先生哉禮師死心喪三年先生年八十考終<lb/>
余僅少六年耳年有限而心無窮吾以心喪終吾餘年<lb/>
已矣故為記記吾所以喪先生者以心不以言使衆人<lb/>
<pb n="KR4h0152_WYG_438-28a"/>
知吾所以銘先生誌先生者不在言在心是為心喪記<lb/>
崇禎四年仲冬門人郝敬頓首拜撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_438-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷四百三十八<lb/>
</p>
<p>
</p>
  </div>
</body>
</text>
</TEI>
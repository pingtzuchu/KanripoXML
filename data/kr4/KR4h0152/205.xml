<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百五</head>
    <p>
<pb n="KR4h0152_WYG_205-1a"/>
欽定四庫全書<lb/>
　明文海卷二百五　　　　　餘姚黄宗羲編<lb/>
　書五十九<lb/>
　　　頌寃<lb/>
　　代白衛使辯書<hi>徐渭</hi>
濬前以海㓂抱不測之罪冝就湯鑊然心未蒙原而一<lb/>
方之病将以濬而日深故甘犯鈇鉞之誅再效愚忠於<lb/>
前濬不佞不敢過有所援願借范雎以明意雎曰死者<lb/>
<pb n="KR4h0152_WYG_205-1b"/>
人之所必不免也處必然之勢可以少補於國此臣之<lb/>
所大願也夫范雎偷生之人至有少補於國猶不惜死<lb/>
况於濬者以臺下曲全仁恩罪尚不至死者乎假令死<lb/>
而有補於國則濬何憚而不為范雎也苐恐罪濬之後<lb/>
地方之事日不可為耳濬聞之兵家非戰則守然其勢<lb/>
猶兩虎相搏負嵎坐險各據地瞋目而不動守猶可也<lb/>
今日之海賊非負嵎之虎矣舍舳艫登陸道白晝大都<lb/>
之中殺人而焚其室刼婦女而携之吏卒逺遁而不敢<lb/>
<pb n="KR4h0152_WYG_205-2a"/>
側目非一日而然也當其㓂石浦也濬非敢好輕動也<lb/>
砲石四集即傅城者已無一人壮者棄家走老㓜對哭<lb/>
於郊牧之間而况厰房水寨戰艦在外與賊均之濬受<lb/>
國家累世之恩見海上赤子荼毒之苦不得已而披甲<lb/>
跨馬率枵腹之士而身先之三戰水陸斬賊過當額冒<lb/>
飛刃創瘢尚存家僮助正同日俱死且兵不素練舊習<lb/>
使然見賊舉銃辟易駭散夫兩脛十趾濬亦具全設肯<lb/>
先奔軍孰不避路而讓之也顧将制旗鼓死則死耳豈<lb/>
<pb n="KR4h0152_WYG_205-2b"/>
可曰走遂便復戰故濬不免耳而今罪濬者徒曰云云<lb/>
且古語有之佐饔者嘗佐鬭者傷今兵刃交加水陸異<lb/>
技重以卒不習戰糧芻過時雖黄石坐謀蚩尤對面猶<lb/>
不能保百夫而全之而况於濬者豈易為力哉欲不損<lb/>
一士不災一廬又烏可得也今當道徃徃移檄展而讀<lb/>
之必曰不許逡廵畏縮又曰不許輕率寡謀此故事也<lb/>
請觀比年以來海上把總孰不以是二者被罪哉先有<lb/>
陳瑶崔鼎後有劉文今又有濬矣至他指揮千户百户<lb/>
<pb n="KR4h0152_WYG_205-3a"/>
箝謫誅貶不可勝計夫海上之㓂欲其自盡決不可得<lb/>
總帥官兵非戰則守而戰無萬全守決不保前後顧忌<lb/>
人何所持是國家懸設兩穽而俾官居其中必有一遇<lb/>
不為崔鼎陳瑶則為劉文與濬如此則先加以罪後令<lb/>
之官何不可哉然在崔鼎陳瑶猶有可諉者曰其當事<lb/>
怯失律多五色無主保七尺之軀而鼠抱狐蹲焉正移<lb/>
文之所謂畏縮者也至論濬為輕率似矣然斬馘之功<lb/>
不亦可騐乎孤身挺戰不亦可矜乎後援不繼不亦可<lb/>
<pb n="KR4h0152_WYG_205-3b"/>
分任其咎乎其最先則又有馮恩以不救主将亦免為<lb/>
介士然恩之時所被殺者總督也其所當事乂倭夷也<lb/>
濬之所臨海㓂也非夷情比也其所傷者介士也非主<lb/>
将也其區區當轍之勇又非若崔鼎陳瑶之畏縮也夫<lb/>
論失則恩大而濬小論戰則瑶鼎避而濬當論功則濬<lb/>
雖細而三人者則寂然也至論罪則又駕陳瑶而軼崔鼎<lb/>
埒劉文而追馮恩此濬之所以泣血横戈雖死而目猶<lb/>
瞬也夫自有㓂以來居是職者無慮十百十百之中非<lb/>
<pb n="KR4h0152_WYG_205-4a"/>
皆不畏罪也非皆無智計勇力之人也然而未有不敗<lb/>
者其故可知也曰立法太嚴耳馮唐於漢文不云陛下<lb/>
法太明賞太輕罰太重且雲中守魏尚坐上功首虜差<lb/>
六級陛下下之吏削其爵罰作之由此言之陛下雖得<lb/>
㢘頗李牧弗能用也卓茂之讓民曰律設大法禮順人<lb/>
情今我以禮教汝汝必無怨惡以律論汝汝何所措其<lb/>
手足乎一門之内小者可論大者可殺也嗟乎使當事<lb/>
諸公皆馮唐卓茂之流則何㓂而不可除也使皆用文<lb/>
<pb n="KR4h0152_WYG_205-4b"/>
帝之法皆以律治人則何時而可以除㓂也何則損介<lb/>
士亡寸土必罸無赦此祖宗之成法也然而有不可以<lb/>
盡然者今之保首領顧身家者聞警報而束手已掠城<lb/>
剽貨殺官軍如刈麻圍不解則輸金椎牛而乞之他境<lb/>
被殺者欲告則科財而賂其家使不告者皆是也然此<lb/>
幸何不施之敢戰之将哉殺賊首比損軍過當者薄賞<lb/>
之相當者薄罰之而所死之家則厚恤而優糧損軍比<lb/>
殺賊首過當與不殺賊首然後施程法何不可也夫賊<lb/>
<pb n="KR4h0152_WYG_205-5a"/>
之敢侵犯者以有利而無害也設今日斬幾首明日斬<lb/>
幾首今日抵某界戰明日抵某界又戰而又不可擄掠<lb/>
則何所利而犯我也今乃使賊不輕害而貫習利将不<lb/>
畏賊而内畏法古之為将不畏敵而勝今不畏敵而反<lb/>
敗此不可令衆庶習聞也夫兵者不祥之器作其事而<lb/>
重其賞猶人不得奮故又為誅刑以驅之今則不然戰<lb/>
亦失事不戰亦失事戰亦受罪不戰亦受罪則人何苦<lb/>
前冒死亡而退又罹憲網也亦且坐而待罪耳夫祖宗<lb/>
<pb n="KR4h0152_WYG_205-5b"/>
舊法恐後世狡黠好功之臣生事於四邉至深逺也然<lb/>
假令高皇帝尚在親臨海隅而覽其事知逡巡亦必失<lb/>
保則必教之戰戰則必小傷折小傷折而又欲罪與逡<lb/>
巡同濬又以知其決不然也故濬之愚所以為不寛假<lb/>
損軍之法調停其事而便宜之則朝廷雖令衣繡仗鉞<lb/>
之使日斬一把總之頭懸諸海上濬恐官有盡而賊益<lb/>
不可止諺曰前車覆後車鑒罪濬之後今相繼者宜如<lb/>
何也即寜死不就職者有之矣檄未下而稱病者有之<lb/>
<pb n="KR4h0152_WYG_205-6a"/>
矣齒不滿五十而襲替者有之矣甚者買人訐其贓而<lb/>
速去耳夫甘發其贓計亦云困極矣至襲替而脱其任<lb/>
於子假令子之海上焉則亦與己危禍同何父不能顧<lb/>
其子至此也嗟乎此特患一家耳至一方之患又有大<lb/>
者也彼賊亦兩耳目具者也聞某官迎敵我挫衂問某<lb/>
罪矣某官束手為我㓂問某罪矣某官懲二者重賄我<lb/>
幸安全一時矣必将曰人孰樂甘罪譴而不願安全也<lb/>
喜冒死亡而退不䝉原宥也我舟之所泊縱令不得盡<lb/>
<pb n="KR4h0152_WYG_205-6b"/>
賄戰可決免矣其職守者聞某同寮親出戰少挫衂問<lb/>
某罪矣某同寮懲二者重賄賊得安全一時矣又将曰<lb/>
吾何好前冒死亡而退罹罪也何不效束手自保者或行<lb/>
賄而僥倖於罪否之間也故賊之所至縱不敢便賄戰<lb/>
決不為矣夫戰必死不戰必生今使賊知必不死而官<lb/>
又可以求生二者何苦而不樂為也今日且日甚矣法<lb/>
愈急則官愈怯官愈怯則賊愈輕忽而易肆其㓙即有<lb/>
一人徒手而呼於周行曰我賊也我賊也則戴甲之士<lb/>
<pb n="KR4h0152_WYG_205-7a"/>
且荷戈而立視矣非畏一人也覽往事而恐蹈拘文也<lb/>
故欲賊畏我而我不畏賊莫若寛法而薄敢出之罪黜<lb/>
此不用海上之烽燧不知何日而息矣李左車曰敗軍<lb/>
之將不足以言勇抑不知秦穆公之用孟明視乎一拘<lb/>
於殽再敗於彭衙使穆公聴人言而殺之則孟明不免<lb/>
辱身賤行矣穆公刑戮不加而任之孟明不為恥辱而<lb/>
當之於是濟茅津而封殽函卒霸西戎於是知穆公與<lb/>
人為善而稱孟明之有懼思濬今不敢與孟明比而臺<lb/>
<pb n="KR4h0152_WYG_205-7b"/>
下之明恕何啻穆公也即如左車之言濬固為無勇之<lb/>
將矣假令得勇者而任之果能不遺一矢而坐收全功<lb/>
乎前乎濬者既皆不免矣濬不知鑒而犯其罟後乎濬<lb/>
者宜知鑒矣又將復犯其罟此負㦸之士所以欷歔而<lb/>
解體者也昔濬亦嘗身親斬獲矣亦躬率擒勦矣今皆<lb/>
棄去不録而失一士亡一矢則加濬身恐海島之間望<lb/>
風駭聴謂為賊報讎也濬願臺下思海島之艱難顧一<lb/>
方之大計順人情而施國法超積習而越拘文一作士<lb/>
<pb n="KR4h0152_WYG_205-8a"/>
氣請從濬始如此而有不挂席涉海取鯨鯢而梟之藁<lb/>
街則取濬之血以釁鼓孰曰不可惟臺下念之毋忽<lb/>
　　為瞿睿夫訟寃書<hi>屠長卿</hi>
夫風蟬雨蚓得其候則鳴過時則世指之曰不祥今某<lb/>
之為黄梅人瞿九思訟寃者此某之候也非以為不祥<lb/>
也某居東海九思居南海惟風馬牛之不相及也平生<lb/>
非有期功之親杯酒接慇懃之歡即問以其人之修短<lb/>
白黒茫然耳古者葢有緹縈朱勃郭亮寒朗劉向其人<lb/>
<pb n="KR4h0152_WYG_205-8b"/>
者能以其言白人沉寃至義聲傾動千古彼皆於父師<lb/>
交遊之間言其至情情至則言切交親則易阿猶有説也<lb/>
豈某與九思之謂哉風蟬雨蚓彼鳴其候爾無所為無<lb/>
所求也今者某之言瞿九思者亦無所為無所求也故<lb/>
曰此某之候也葢昔者舜為帝禹為司空臯陶為理當<lb/>
其時斷獄天下則無一夫稱寃者詩書所稱葢誠無之<lb/>
非其有之而文之也如使萬物沐清和之化而一夫獨<lb/>
抱向隅之嗟則大聖賢之所必問何者不欲以一夫而<lb/>
<pb n="KR4h0152_WYG_205-9a"/>
傷清和之化一夫至細而傷清和之化至鉅也今夫瞿<lb/>
九思者𣺌一夫耳束髪以才名耿亮聞江漢之上一旦<lb/>
從吏議罷孝㢘徙塞外而非其罪也則天下之人寃之<lb/>
何故豈非舜禹臯陶之世而有此一夫者寃也豈非以<lb/>
一夫者之才名耿亮天下所知也某不敢汎陳今古即<lb/>
以楚徃事言之當楚懐王時王聽不明䜛夫鬭口民之<lb/>
沉於覆盆者或不少矣獨一屈子之事不白則天下後<lb/>
世寃焉徃日回風諸作千秋而下讀之則凄其酸心又<lb/>
<pb n="KR4h0152_WYG_205-9b"/>
何説也則屈子之麗藻絶代放在江潭令其抱憤懣之<lb/>
氣而以雄雋深秀峭絶之語吐之而其徒有宋生者又<lb/>
為之附麗鴻響以砰訇後來故其寃最著也然屈子之<lb/>
所以寃者以其當楚懐王時若生舜禹臯陶之世則無<lb/>
此寃屈子而當楚王則江潭之纍也而生舜禹臯陶之<lb/>
世則記尚書著典謨之史官也今聖明在位大臣忠良<lb/>
九州萬物欣欣向榮清和之治逺駕上古而猶有懐才<lb/>
抱潔如九思沉寃如九思者是聖善所隠也九思之罪<lb/>
<pb n="KR4h0152_WYG_205-10a"/>
葢坐以士民狙擊其邑令長禠乃衣冠長流塞下夫狙<lb/>
撃令長非一手一足之力也令長為天子牧養元元視<lb/>
元元若子則令其慈母也居則戴去則戀久則思何狙<lb/>
擊之有即一夫倡難萬姓捍焉難何繇興令之不才炰<lb/>
烋其民民不能堪即邑中羣起而仇之豈一夫之以也<lb/>
九思所造其果出一夫狙擊如古朱亥博浪之為乎果<lb/>
以一人自作不道乎如出一夫發難則九思之罪何辭<lb/>
以邑人亂則此一令者或者邑人之所同仇也邑人同<lb/>
<pb n="KR4h0152_WYG_205-10b"/>
仇而以一夫獨坐可乎某雅聞九思以才名為令所禮<lb/>
平生固了無睚眦之傷何至相仇如此即如杯酒失歡<lb/>
非有深怨又何至遂鼓不好亂之衆而一夫奮臂持梃<lb/>
如雲也九思所坐無亦才名為禍蛾眉取憎爾固天下<lb/>
所共寃聖君賢相所必察也某與九思何為哉方漁釣<lb/>
海上不過聞滔滔江漢有年少負竒才之瞿九思文掩<lb/>
中州名在南國又未幾聞其詿誤受惡為塞下遷民心<lb/>
傷其寃而已比以公車之役薄遊長安聞九思方擊登<lb/>
<pb n="KR4h0152_WYG_205-11a"/>
聞鼓奏書自訟於聖天子丹陛之下有子甲年十三博<lb/>
聞强記落筆如駛才視其父為書累千言厯抵公卿大<lb/>
臣稱父寃願附緹縈之義禁聞而壮之相過逆旅勞苦<lb/>
如平生歡見九思温焉醇謹子甲髪纔覆額短衣楚楚<lb/>
可憐試以文章倚馬立辦的然先秦兩漢間某此時忼<lb/>
慨而泣數行即欲為之作一牋投當世之明公大人以<lb/>
大白其事如弦上之矢矣某亦何所為亦何所求哉賤<lb/>
臣隕霜庶女感風匹夫匹婦足闗天道皇皇上帝固不<lb/>
<pb n="KR4h0152_WYG_205-11b"/>
以其㣲細而遺之也况九思大楚美才包洞庭雲夢之<lb/>
秀擷蘼蕪蘭芷之芳上可石渠東觀下猶不失牧伯庶<lb/>
司今陛下夢寐賢哲以興治理有才若思誠廟廊所急<lb/>
若以無罪見枉卒從吏議而令文藻清譽之士貫木荷<lb/>
殳逺投窮邉以飼豺虎悲吟於黄沙白骨之場蹢躅乎<lb/>
酸風烈日之下則孤憤之篇且與龍堆馬邑同其不朽<lb/>
又令十三童子牽衣卧路吐其少年英詞秀句長謡孤<lb/>
兒吟為行道嗟傷見聞扼腕早違嚴父必至淪落草間<lb/>
<pb n="KR4h0152_WYG_205-12a"/>
文采銷滅而無所成此甚非所以愛惜人才培養國脉<lb/>
也區區之愚葢為人才國脉寧詎止為思一夫乎古語<lb/>
云相馬失之瘦相士失之貧司馬子長之下蠶室亦興<lb/>
嘆於家無貨財交遊莫救乃若大俠郭解之徒至使大<lb/>
将軍為之言世之常態古今所同方九思為文學有聲<lb/>
家席先人之舊業足具饘粥此時交遊賔客動引青松<lb/>
指白日執手而稱相知今一旦無罪而下於理聲名摧<lb/>
損家業蕩破父子垢首囚服倉皇北走裋褐蕭蕭泥沙<lb/>
<pb n="KR4h0152_WYG_205-12b"/>
滿面平生交親掉臂不顧某竊痛之伏惟明公秀甲河<lb/>
嶽徳侔造化神明之智燭彼蔀屋陽春之澤下及昆蟲<lb/>
㝢縣戴仰華夷咸頌今九思父子不特一昆蟲也其含<lb/>
寃不止一蔀屋也明公調和四海萬物欣欣恊氣流鬯<lb/>
而猶然使一夫向隅明公不忍也特無為明公言之者<lb/>
某海濵一介布衣韋帶之士躡屩登朝踈愚㒺知忌諱<lb/>
直吐胸臆以進於下執事明公誠亮其無他俯聽芻蕘<lb/>
湔雪誣枉起九思父子之白骨而肉之則天下懐才抱<lb/>
<pb n="KR4h0152_WYG_205-13a"/>
義之士有不肝腦塗地而向明公者非人也惟下執事<lb/>
圖之某惶恐死罪<lb/>
　　先夫子曰屠隆字長卿鄞人禮部郎中赤水之文<lb/>
　　才情舒卷忽而波瀾浩渺有一段好處但未經剪<lb/>
　　裁耳而隨逐時尚持論荒謬幸其工夫未深不掩<lb/>
　　本色<lb/>
　　　<hi>私記赤水萬厯丁丑進士以縱情聲妓中白簡罷官自序其所作以為姿敏而意踈姿敏故多</hi>
　　　<hi>㨗給意踈故少精堅常戱命兩人對案分拈二題各賦百韵咄嗟之間二章並就雖復苦心搆</hi>
<pb n="KR4h0152_WYG_205-13b"/>
　　　<hi>思亦只如是</hi>
　　答撫臺龎惺菴揭<hi>支大綸</hi>
䝉檄發洪朝選不道欵目命職㢘之比者諏諸故老質<lb/>
諸閭閻悉無影響而怨家姓氏皆烏有子虛尤無足據<lb/>
過承重委展轉思惟彌日亘夜謬謂兹舉必不可為亦<lb/>
必不能成請借前箸籌之彼獻計者類云分宜之貴也<lb/>
竟以反坐迄無後詞奚有於卿貳葢分宜柄國亂政中<lb/>
外側目僕御充多資産狼藉故喑死無詞今洪家不過<lb/>
<pb n="KR4h0152_WYG_205-14a"/>
中人門可設雀羅性不近聲色左右圖史口談性命亦<lb/>
濁世之矯矯著聲者也比淫於色附盗以賕爰書則然<lb/>
乃倚政府結臺司譸張變幻鑪鍾所錬摧方為窳抵金<lb/>
為礫坐反唇以大逆目莞笑為謗訕人命至重鬼神難<lb/>
欺明法幽罰善福惡禍如火就燥如水流濕氣類相投<lb/>
而理數有必相值者特善惡之分數有大小故禍福之<lb/>
参會有久近俗士狃旦夕而不究終始覩眉睫而不参<lb/>
要領若謂茫茫而徼倖於不必然耳愚聞在昔武安侯<lb/>
<pb n="KR4h0152_WYG_205-14b"/>
以酒過殺灌夫詞連魏其俄而武安病呼服謝罪以死<lb/>
車吕希時宰㫖誣其帥胡舜陟死不數日胡乃白晝執<lb/>
吕殺之羅汝楫附秦檜誣武穆未幾楫以遄死而其子<lb/>
願亦擊死於岳祠王士驪希蔡京㫖殺一無辜婦士驪暴<lb/>
卒而京及攸翛皆伏誅載在汗竹讀之凛凛胡可㒺也<lb/>
即邇來路楷趙文華阿黨分宜以白蓮教殺沈錬以失<lb/>
律殺張經以謗訕殺李黙時遷事改身伏殺人之法而<lb/>
分宜亦以叛誅此耳目之所睹記亦不足信乎彼蚩蚩<lb/>
<pb n="KR4h0152_WYG_205-15a"/>
者又妄謂分宜事敗乃爾今兹且有無涯之望不次之<lb/>
榮奚呫呫於陳迹為也夫王如之隙於王敦也敦欲殺<lb/>
之而無名乃以意隂授王稜稜即酒中舞劍擊如反命<lb/>
王敦其希榮匄遇謂交手可得而敦乃陽驚曰如吾懿<lb/>
戚也而稜殺之因殺稜以謝奸雄欺人背面矛盾彼二<lb/>
心者出死力為奸雄資徒召禍而敗名耳何榮之可冀<lb/>
哉故守貞蹈義志遂命立即有不偶天日可明若前數<lb/>
子者當其得志含穢資噱奄奄茍全論定禍叢百醜羣<lb/>
<pb n="KR4h0152_WYG_205-15b"/>
湊唁妻孥而拙詞對僮役而赧汗矣彼其之子面承風<lb/>
㫖力為從臾盖其心不附仁義目不知古今逐金帛而<lb/>
魂迷競朱紫而神炫如蠅逐臭如蜣弄丸終身憒憒然<lb/>
聲利是凴且不識禍福安問名義此宣尼所為歎鄙夫<lb/>
不可與事君也浮雲易散駒隙易馳膏粱文繡終饜螻<lb/>
蟻肌骨毛爪卒歸糞壤獨三寸簡册皎皎耳目千古不<lb/>
磨奈何汚之又聞諸司忿職倔強議且移牒外郡以竟<lb/>
斯獄則又舛矣祖宗設推官非若近日之隨廵承委爾<lb/>
<pb n="KR4h0152_WYG_205-16a"/>
也念黎庶非法用乂故設法司以平天下之刑設臬司<lb/>
以平一省之刑設推官以平一郡之刑今之推官溺其<lb/>
職矣臺司既視推官為私役而奔走之以快一已之喜<lb/>
怒推官亦奔走唯諾以身為臺司之私人而㒺敢牴牾<lb/>
然非設官意也身對大廷銜皇命持平一郡辟辟宥宥<lb/>
惟三尺是繩即主上有令義且以死争之豈臺司所能<lb/>
他委豈外郡所敢擅行哉天下方廣萬世方逺天命民<lb/>
彛終當顯露安能盡塗其耳目也事係紀綱不敢依違<lb/>
<pb n="KR4h0152_WYG_205-16b"/>
附和以傷雅化唯卒全之勿致紛紛<lb/>
　　答夏于中書<hi>羅虞臣</hi>
人至辱逺書詞指慇懃謬蒙嘉奨竊計某奔走下吏卒<lb/>
無一日之閒不能千里致問愧汗流趾顧抱咫尺之義<lb/>
過為足下所誦然聞君子不責報而廢施志士不矜能<lb/>
而伐徳故悲歡隨場者衆人也振難赴急亦海内交遊<lb/>
之通義耳奚足多焉曩僕在旴時會足下奏當已成閲<lb/>
獄状状多鉤織悲夫寃哉寃哉未<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>推案流涕也君子<lb/>
<pb n="KR4h0152_WYG_205-17a"/>
負義於下流賢士繩行於不肖今世之諐訾足下煦者<lb/>
倡曰刻薄妬者目曰賣重怨者斥曰奸邪貪者誣曰婪<lb/>
利論列曰飾虚名薦引曰植黨援幽黜曰排善類鄉人<lb/>
不比曰好詭異進士外補曰破選格凢以責足下者此而<lb/>
已雖然足下何謂無過比如風之生也穴焉空積豫末信<lb/>
於衆人而徑直不虞其後何謂足下無過但願足下才<lb/>
負儻蕩行懐孤獨靡能循智保位卑論儕俗致身顯耀<lb/>
獨扞當世之文輒乃予觀往古詞人才士輙悲其動遭<lb/>
<pb n="KR4h0152_WYG_205-17b"/>
轗軻仰天墮涕况今親遘見之如東洲者耶僕素喜讀<lb/>
今世士大夫文字而得其人物武功則康對山北地則<lb/>
李崆峒信陽則何大復大江以西有足下然武功北地<lb/>
俱以誣坐廢信陽雖不廢終亦早死名位大不顯而足<lb/>
下乃抱不測之罪眠戈萬里磧沙塞草瀟涼異俗昔人<lb/>
所悲諺曰蛾眉胎妬才美秧祲今足下得無類是乎無<lb/>
論北地且評武功當逆瑾之時朝為張綵夕履要位武<lb/>
功以十年修撰不得一調可謂持正君子矣徒累髙名<lb/>
<pb n="KR4h0152_WYG_205-18a"/>
汚迹同鄉然終不詭於大雅保身之義孔子居衛見南<lb/>
子居魯見陽貨赴佛肸之召此何為者其道非可與拘<lb/>
儒曲士語也故子雲留莽梁公事周箕子明夷異世所<lb/>
符曷磨而磷曷湼而緇然後之詆毁子雲轉深譌舛每<lb/>
訟斯寃心孔發熱嗟夫嗟夫此固未易與俗人道也日<lb/>
者問足下於渭厓渭厓曰是在我在我我其有待乎姑<lb/>
徐徐僕且喜且難之曰今夫煦者妬者怨者貪者行其<lb/>
説而是非顛倒公道不明矣先生曰徐徐他宰執亦曰<lb/>
<pb n="KR4h0152_WYG_205-18b"/>
徐徐今宰執不愛時體有如先生者乎即有如先生則<lb/>
亦曰徐徐已耳民負寃則直之恐其不早也乃士大夫<lb/>
之寃則顧曰徐徐爾如此而煦者妬者貪者怨者之説<lb/>
卒有能忌憚之者耶既又退語人曰寃哉東洲若卒有<lb/>
能白之者然命也夫逹人不以夷險易操毁譽殊志足<lb/>
下試觀義命之説精矣敢附以聞亦欲足下之由然而<lb/>
雝雝若無與然以待也則命在我矣念言有懐侍坐無<lb/>
縁北望塞塵何勝慷慨<lb/>
<pb n="KR4h0152_WYG_205-19a"/>
　　寄趙大洲閣老<hi>薛應旂</hi>
某自退休以来杜門丘壑不復一涉人間事今且七十<lb/>
有一老矣委骨九原計亦旦夕間耳特因我公在上敢<lb/>
進一言以圖首丘之安竊謂江南諸郡財賦所出我國<lb/>
家根本之地也邇年民力告竭田舍流亡而風俗薄惡<lb/>
更有不可言者説者謂自倭夷入㓂所在兵興而増徭<lb/>
加賦以至於斯然而吾黨放肆日甚一日顧上下相蒙<lb/>
依囘遷就其所擊搏者不過假賣莱之傭以塞責耳民<lb/>
<pb n="KR4h0152_WYG_205-19b"/>
生之疾苦士風之汚下誰則恤之凢若此者皆其瞻前<lb/>
顧後之念重而患得患失之心勝也時事日非将不知<lb/>
其所終矣昨歲海中丞廵撫兹地觸目激中直前向往<lb/>
凢所舉措皆智巧之士所深避而不肯為者此其人豈<lb/>
易得哉特以一二事矯枉過正遂譁羣議致弗克終以<lb/>
去此固世道升降之機而秉陶鈞者恐亦不可以不加<lb/>
之意也請即其一二事為公言之如貪汚官吏貨盈囊<lb/>
槖而誅求無已尊貴公卿田連阡陌而交易不明游花<lb/>
<pb n="KR4h0152_WYG_205-20a"/>
棍徒白役府縣以漁民利者一官動至百人無頼奸猾<lb/>
營充孤老以冒官糧者每縣幾及千数士風瀾倒民俗<lb/>
侈靡囑託動致千金燕會必具百味諸如此類皆其所<lb/>
欲深究而痛懲者未及施行而端倪已露其諸不便者<lb/>
莫不惴惴然疑且懼矣特以驛傳之夫凢涉勢要之官<lb/>
者必革致使舟之難行告訐之詞凢牽鄉官之名者必<lb/>
准致刁風之競起乃竟以此而徙其官俾其設施之不<lb/>
究此正所謂以尺寸之朽而棄其合抱之材也良匠之<lb/>
<pb n="KR4h0152_WYG_205-20b"/>
用木恐不若是而有以人事君之責為民擇官之任者<lb/>
可無深長之思乎鄙人是以不揣出位而敢為公一及<lb/>
之也公如少留意焉俾繼于後者因其所長而損其所<lb/>
偏則江南之民庻有更生之望而為世道慮者要亦非<lb/>
𦕈小矣垂盡老人越分奉書亦恃公之高誼素欲為生<lb/>
民立命也<lb/>
　　為李見羅上當塗諸老書<hi>許孚逺</hi>
應天府府丞許孚逺謹按今奉㫖拏問原任金騰兵備<lb/>
<pb n="KR4h0152_WYG_205-21a"/>
按察使李材被巡按御史蘇鄼劾奏欺㒺罪状事情虚<lb/>
實逺在萬里職之迂昧何敢輕置喙其間顧材為人職<lb/>
所素知立心制行匪習偽邪蒞官行政夙有風采職嘗<lb/>
與同時備兵嶺海見其於軍旅之事似有専長適會地<lb/>
方㓂盜充斥指揮将吏防禦截殺頗中機宜甚則身履<lb/>
行陣之間如監督總兵張元勲追勦倭奴於雷州三次<lb/>
戰㨗斬馘獻俘多材調度所致此職所目擊故當時一<lb/>
方倚以為重朝論推以為能而獨其氣格昂藏作用迂<lb/>
<pb n="KR4h0152_WYG_205-21b"/>
濶不獲於上勇退投閒棲遲十載臺省交薦復蒙聖明<lb/>
召用以是有金騰之役然而人即其人官即其官也且<lb/>
狼狽失㨿敢行欺㒺如御史所云何為者哉凢邉塞之<lb/>
臣掩罪冒功往往而有然不宜出於忠信之士至於殺<lb/>
略平人詐為俘囚戮割死屍以當斬馘此忍心害理之<lb/>
極豺狼之為也材之平生似不應狂悖至此藉令有之<lb/>
必将領巧飾以欺材而材誤信以報撫臣撫臣因以奏<lb/>
聞闕下者也春秋之法責備賢者則材之罪誠所不能<lb/>
<pb n="KR4h0152_WYG_205-22a"/>
辭然而律有知情與不知情如此詐㒺之極材萬萬無<lb/>
知情之理又聞滇南一二薦紳公論謂蠻莫迤西二酋<lb/>
之攻緬夷其調度䇿應實出於材以夷攻夷頗得勝筭<lb/>
今御史以其掠冒首功併削而不録夫有臣於此能宣<lb/>
昭聖徳制禦逺夷即功不盡核略而存之以示激勸未<lb/>
為不可乃重持文法蔽罪邉臣且歸功夷黨其於大體<lb/>
謂何職觀御史彈章之詞尤多軒輕在遊擊劉天俸以<lb/>
為武弁也而稍寛之在同知宋儒等以為屬官也而又<lb/>
<pb n="KR4h0152_WYG_205-22b"/>
恕之在撫臣劉世曾以為事出不料也而特原之獨劾<lb/>
材欺㒺不遺餘力則亦過矣御史素不聞有私憾於材<lb/>
大都材以虚名取忌時俗而又踈於世故每為僚友屬<lb/>
吏之所不滿或以是流謗御史御史遂深惡之耶抑别<lb/>
有説耶今主上以御史言欲覈諸臣功罪之實逮而訊<lb/>
之於法至當竊亦聞之罪疑惟輕功疑惟重此盛世事<lb/>
也若材之罪與功似皆有可疑者其在今日熈朝隆盛<lb/>
不讓唐虞聖度寛容同符堯舜固知賞罰輕重自有權<lb/>
<pb n="KR4h0152_WYG_205-23a"/>
衡所以處材與諸臣者必不失其道苐材本弱質兼際<lb/>
衰年千里拘囚法庭拷訊儻淹禁囹圄遷延歲月卒就<lb/>
殞滅情極可憐即材一人不足深惜而使邊臣解體志<lb/>
士興悲恐非朝廷所以鼔舞人材托寄邉閫之意恭遇<lb/>
大賢在位以道事君進退予奪叅酌謨謀無施不當此<lb/>
事關係亦或匪細伏願垂神御史以執法為能縱苛求<lb/>
而不為刻宰輔以調賛為事雖曲全而不為私囬天之<lb/>
力伏仗慈仁用㧞孤危以存國體此固職為材平生知<lb/>
<pb n="KR4h0152_WYG_205-23b"/>
已哀鳴之私而亦逺近士大夫同然之議也職臨書不<lb/>
勝冒昧懇惻之至<lb/>
　　上宗伯書<hi>金繼輝</hi>
朝鮮國差来陪臣刑曹判書金繼輝等薫沭再拜謹上<lb/>
書於大宗伯相公閣下兹者寡君之遣鄙人等来也非<lb/>
修乎事之常而事固有得已不得已之疑焉故與國人<lb/>
謀矣其小人者曰國祖䝉被詬誣葢累葉籲雪承列聖<lb/>
之垂永不一不再而足獨所稽者新會典之纂完頒示<lb/>
<pb n="KR4h0152_WYG_205-24a"/>
有期耳期至則行李往来相屬不必於專也專而期或<lb/>
未至則遲以年時不得留而俟也事宜得已其君子者<lb/>
曰冒以他人之系為詬何如也䧟於弑四君之惡為誣<lb/>
何如也詬誣攸集典訓是載而流布於天下之耳目為<lb/>
寃何如也惟寃屢號有降兹監訖至今日無遺情矣然<lb/>
典之未新積二百年以有待典之適新将朝暮如不及<lb/>
獲亦既竊聞其垂完矣不亟專使以請明示而諉曰往<lb/>
来相屬是尚可忍乎况事有關於父子君臣之故者其<lb/>
<pb n="KR4h0152_WYG_205-24b"/>
在中國非禮政所不及則聞之不容於恝為之辨之不<lb/>
容但已肆天朝之動念於我乆矣藉令專使以俟完典<lb/>
果有年時之留必不拘於故常而莫許也事奚啻不得已<lb/>
寡君於是却小人者而君子之聴曰此固寡人之志也<lb/>
葢乏使以命鄙人等而宴賜特厚至於解衣推食遣之<lb/>
日復親執爵以飲西向拜奏而授之且泣且語曰我祖我<lb/>
考實皆奉有先朝恩勅惟覬新典之快覩無復餘憾而<lb/>
溘焉泉壤目且不瞑寡人之得聖㫖又丁寧矣而獨可<lb/>
<pb n="KR4h0152_WYG_205-25a"/>
保其究乎又曰汝等必待事完而還鄙人等泣而辭曰<lb/>
不待事完毋還也小邦雖極區區君使臣以禮臣事君<lb/>
以義惟不欺負以為恒物今寡君既以事完屬鄙人等<lb/>
鄙人等亦以許寡君豈容有二哉顧以新典之完乃我<lb/>
事完之日惟早晚爽於始聞之為慮亦不敢以私情廹<lb/>
切而有所欲速於其間惟不得留俟之為懼耳寡君之<lb/>
衣在身絲縷之命足與同弊寡君之食在腹沒齒足以<lb/>
為飽雖十易寒暑無難留也惟難留者在天朝接逺人<lb/>
<pb n="KR4h0152_WYG_205-25b"/>
之故常而不可寛焉即鄙人等有死而已雖欲勿死如<lb/>
毋還何鄙人等既以寡君之咨抵執事者而奏下亦到<lb/>
部伏惟閣下高明仁恕宜無不察其詳鄙人等庸敢以<lb/>
贅獨恐執事者於鄙人等所以不得不專来不得不留<lb/>
俟者察之或泛而容易於稟覆之際以致萬分有一缺<lb/>
誤也用是不免披訴惟其專專於無所事言涉猥屑而<lb/>
不能自已伏望閣下兼容而曲遂之毋使小邦小人者<lb/>
言售君子者言不售而鄙人等有以還報於寡君則千<lb/>
<pb n="KR4h0152_WYG_205-26a"/>
萬之幸也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_205-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷二百五<lb/>
</p>
<p>
</p>
  </div>
</body>
</text>
</TEI>
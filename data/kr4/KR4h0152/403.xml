<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷四百三</head>
    <p>
<pb n="KR4h0152_WYG_403-1a"/>
欽定四庫全書<lb/>
　明文海卷四百三　　　　　餘姚黄宗羲編<lb/>
　　傳十七<lb/>
　　　義士<lb/>
　　杜環<hi>宋濓</hi>
杜環字叔循其先廬陵人侍父一元㳺宦江東遂家金<lb/>
陵一元固善士所與交皆四方名士環尤好學工書謹<lb/>
飭重然諾好周人急父友兵部主事常允恭死于九江<lb/>
<pb n="KR4h0152_WYG_403-1b"/>
家破其母張氏年六十餘哭九江城下無所歸有識允<lb/>
恭者憐其老告之曰今安慶守譚敬先非允恭友乎盍<lb/>
徃依之彼見母念允恭故必不遺棄母母如其言附舟<lb/>
詣譚譚謝不納母大困念允恭嘗仕金陵親戚交友或<lb/>
有存者庶萬一可冀復哀泣從人至金陵門一二人無<lb/>
存者因訪一元家所在問一元今無恙否道上人對以<lb/>
一元死巳久惟子環存其家直鷺洲坊中門内有雙橘<lb/>
可辨識母服破衣雨行至環家環方對客坐見母大驚<lb/>
<pb n="KR4h0152_WYG_403-2a"/>
頗若嘗見其面者因問曰母非常夫人乎何為而至于<lb/>
此母泣告以故環亦泣扶就坐拜之復呼妻子出拜妻<lb/>
馬氏解衣更母濕衣奉糜食母抱衾寢母母問其平生<lb/>
所親厚故人及幼子伯章環知故無在者無所附又不<lb/>
知伯章存亡姑慰之曰天方雨雨止為母訪之茍無人<lb/>
事母環雖貧獨不能奉母乎且環父與允恭交好如兄<lb/>
弟今母貧困不歸他人而歸環家此二父導之也願母<lb/>
無他思時兵後歲饑民骨肉不相保母見環家貧雨止<lb/>
<pb n="KR4h0152_WYG_403-2b"/>
堅欲出問他故人環令媵女從其行至暮果無遇而返<lb/>
坐乃定環出布帛令妻為製衣衾自環以下皆以母事之<lb/>
母性褊急少不愜意輒詬怒環私戒家人順其所為勿<lb/>
以困故輕慢與較母有痰疾環親為之烹藥進匕筯以<lb/>
母故不敢大聲語越十年環為太常賛禮郎奉詔祠會<lb/>
稽還道嘉興逢其子伯章泣謂之曰太夫人在環家日<lb/>
夜念少子成疾不可不早徃見伯章若無所聞第曰吾<lb/>
亦知之但道逺不能至耳環歸半嵗伯章來是日環初<lb/>
<pb n="KR4h0152_WYG_403-3a"/>
度母見少子相持大哭環家人以為不祥止之環曰此<lb/>
人情也何不祥之有既而伯章見母老恐不能行竟紿<lb/>
以他事辭去不復顧環奉母彌謹然母愈念伯章疾頓<lb/>
加後三年遂卒將死舉手向環曰吾累杜君吾累杜君<lb/>
願杜君生子孫咸如杜君言終而氣絶環具棺槨殮殯<lb/>
之禮買地城南鍾家山葬之嵗時常祭其墓云環為晉<lb/>
王府錄事有名與余交<lb/>
史官曰交友之道難矣翟公之言曰一死一生乃知交<lb/>
<pb n="KR4h0152_WYG_403-3b"/>
情此非過論也實有見于人情而云也人當意氣相得<lb/>
時以身相許若無難事至事變勢窮不能蹈其所言而<lb/>
背去者多矣况既死而能養其親乎吾觀杜環事雖古<lb/>
所稱義烈之士何以過而世俗恒謂今人不逮古人不<lb/>
亦誣天下人哉<lb/>
　　書博雞者事<hi>高啟</hi>
博雞者袁人素無賴不事産業日抱雞呼少年博市中<lb/>
任氣好鬭諸為里俠者皆下之元至正間袁有守多惠<lb/>
<pb n="KR4h0152_WYG_403-4a"/>
政民甚愛之部使者臧新貴將案郡至袁守自負年德<lb/>
易之聞其至笑曰臧氏之子也或以告臧臧怒欲中守<lb/>
法㑹袁有豪民嘗受守杖知使者意嗛守即誣守納巳<lb/>
賕使者遂逮守脇服奪其官袁人大憤然未有以報也<lb/>
一日博雞者遨于市衆知有為因讓之曰若素名勇徒<lb/>
能籍貧孱者爾彼豪民恃其貲誣去賢使君袁人失父<lb/>
母若誠丈夫不能為使君一奮臂邪博雞者曰諾即入<lb/>
閭在呼子弟素健者得數十人遮豪民於道豪民方華<lb/>
<pb n="KR4h0152_WYG_403-4b"/>
衣乗馬從羣奴而馳博雞者直前捽下提毆之奴驚各<lb/>
亡去乃裭豪民衣自衣復自策其馬麾衆擁豪民馬前<lb/>
反接徇諸市使自呼曰為民誣太守者視此一步不呼<lb/>
則杖其背盡創豪民子聞難鳩宗族僮奴百許人欲要<lb/>
簒以歸博雞者逆謂曰若欲死而父即前鬬否則闔門<lb/>
善俟吾行市畢即歸若父無恙也豪民子懼遂杖殺其<lb/>
父不敢動稍斂衆以去袁人相聚縱觀歡動一城郡錄<lb/>
事駭之馳白府府佐快其所為隂縱之不問日暮至豪<lb/>
<pb n="KR4h0152_WYG_403-5a"/>
民第門捽使跪數之曰若為民不自謹冒使君杖汝法<lb/>
也敢用是為怨望又投間衊汚使君使罷汝罪宜死今<lb/>
姑貸汝後不善自改且復妄言我當焚汝廬戕汝家矣<lb/>
豪民氣盡以額叩地謝不敢乃釋之博雞者因告衆曰<lb/>
是足以報使君未邪衆曰若所為誠快然使君寃未白<lb/>
猶無益也博雞者曰然即連楮為巨幅廣二丈大書一<lb/>
屈字以兩竿夾掲之走訴行御史臺臺臣弗為理乃與<lb/>
其徒日張屈字㳺金陵市中臺臣慙追受其牒為復守<lb/>
<pb n="KR4h0152_WYG_403-5b"/>
官而黜臧使者方是時博雞者以義聞東南高子曰余<lb/>
在史館聞翰林天台陶先生言博雞者之事觀袁守雖<lb/>
得民然自喜輕上其禍非外至也臧使者枉用三尺以<lb/>
讎一言之憾固賊盩之士哉第為上者不能察使匹夫<lb/>
攘袂羣起以伸其憤識者固知元政紊弛而變興自下<lb/>
之漸矣<lb/>
　　錢可大<hi>梁潛</hi>
可大名瑛姓錢氏本呉越王鏐之後厯廬陵刺史滙再<lb/>
<pb n="KR4h0152_WYG_403-6a"/>
世曰和自廬陵徙吉水又四世曰程程之子誠可皆以<lb/>
科第有聲而可大之祖本和號梧岡先生者尤篤行之<lb/>
士也可大生十八月而孤稍長性穎敏年十三以書經<lb/>
中臨江路賞試既又中撫州路賞試然是時元祚日非<lb/>
紅巾盜起所在皆争為雄長自至正丁酉五六年士大<lb/>
夫顛頓甚矣可大奉其祖及其母﨑嶇以避之走廬陵<lb/>
之富田遷泰和之梅岡既又走其邑之大淵尋又奔雷<lb/>
川最後奔廬陵之李坑李坑路極險盜又追及之梧岡<lb/>
<pb n="KR4h0152_WYG_403-6b"/>
被鎗不死縛之以行可大聞即冒白刄奔訴乞以身代<lb/>
盜并縶之可大訴不巳梧岡亦哀訴其無子唯此一孫<lb/>
耳兩人因争相代死情亦悲慘賊憐其意遂兩釋之可<lb/>
大方脱時其母尋亦被執而可大妻張氏翳伏叢薄中<lb/>
窺見賊巳執其姑即自出迎謂賊曰我姑老矣請釋姑<lb/>
而縛我賊熟視良久即解縛其姑縛張氏張氏既就縛<lb/>
擲所攜袖中雙鞋與其姑訣曰婦無用此矣且行且脾<lb/>
睨其姑稍逺即罵賊不復肯行遂死之變故倉卒之頃<lb/>
<pb n="KR4h0152_WYG_403-7a"/>
而一時憤然求死以全生者若素約然何其可悲也國<lb/>
朝兵定有司以可大之賢凡三薦之皆以母老辭親既<lb/>
没終身為之悲痛梧岡故所築樓可大每一登之輒流<lb/>
涕因名之曰思樓其孝行篤至世蓋少見也然其為頗<lb/>
豪健慨然以氣自負鄉有劇冦嘗殺人有司憚不敢捕以<lb/>
屬可大可大立捕殺之年若干卒于家一子曰遂志今<lb/>
以科第得官為山東案察僉事云<lb/>
賛曰吾嘗過錢氏所居其地今所謂錢塘者愛其山水<lb/>
<pb n="KR4h0152_WYG_403-7b"/>
清曠同登高而望焉其南數十里外峻峯躍起視衆山特<lb/>
高云其北即宋丞相文信公故居也諸老人言丞相徃<lb/>
事與史傳所記殊異因言可大之避亂也居其山下㝡<lb/>
久其被執也亦幾不免余既壯其山川又聞可大事思<lb/>
其人而不可得也因為傳云<lb/>
　　楊義士<hi>張弼</hi>
天順間錦衣衛都指揮門達怙寵驕横凡忤之者輒嗾<lb/>
覘卒潛致其罪逮步考掠使無詰證莫可反異由是權<lb/>
<pb n="KR4h0152_WYG_403-8a"/>
傾一時言者結舌其同僚袁彬質直不屈乃誣以重情<lb/>
考掠成獄内外咸寃之莫或敢發也京城有楊塤者戍<lb/>
伍之餘夫也素不識彬而為之上疏曰正統十四年駕<lb/>
留北廷廷臣悉奔散逃生惟袁彬一人特校尉之役乃<lb/>
能保䕶聖躬備嘗艱苦及駕還復辟授職酬勞公論稱<lb/>
快今者無人奏劾考掠備至罪定而後附律法司雖知<lb/>
其枉豈敢辨明陷彬於死雖止一夫但傷公論人不自<lb/>
安乞以彬等御前審錄庶得明白死者無憾生者亦安<lb/>
<pb n="KR4h0152_WYG_403-8b"/>
臣本一芥草茅身無祿秩見此不平昧死上言遂擊登<lb/>
聞鼓以進彬仍送衛獄而達因是欲盡去異巳者乃緩<lb/>
塤死使誣少保吏部尚書華蓋殿大學士李賢指使塤<lb/>
佯諾之達遂以聞命中賫㑹三法司鞫于午門前塤乃<lb/>
直述所言皆由巳出於賢無預達計不行而彬猶降黜<lb/>
居第盡毁未幾英宗升遐言者斯劾達罪舉塤事為證<lb/>
達謫死南丹彬復舊職而代達總衛事成化初修英宗<lb/>
實錄稱義士楊塤云塤字景和其先某處人父為漆工<lb/>
<pb n="KR4h0152_WYG_403-9a"/>
宣德間嘗遣人至倭國傳泥金畫漆之法以歸塤遂習<lb/>
之而自出巳意以五色金鈿並施不止其舊法純用金<lb/>
也故物色各稱天真爛然倭人見之亦齚指稱歎以為<lb/>
不可及蓋其天資敏悟於書法詩格不甚習而徃徃有<lb/>
造妙處故其藝亦絶出古今既不避權奸為此義舉人<lb/>
亦莫敢以一藝目之有欲授之以官不就遂隱於藝以<lb/>
自高焉<lb/>
華亭張弼論曰義者無所為而為合天下之公論者是<lb/>
<pb n="KR4h0152_WYG_403-9b"/>
也使雖公論發之以私則其中巳不義矣若塤者於彬<lb/>
無恩於達無隙又非言官以圖塞責也特以公論所激<lb/>
挺身以突虎口其不死者幸也勇于行義何如哉然此<lb/>
公論具人面目皆能知之而高冠長裾號稱科第人物<lb/>
者乃低徊淟涊甘為之掃門捧溺無所不至而覸然自<lb/>
得誇譟于人何利害之移人乃如是其烈耶聞塤之風<lb/>
亦可以少愧矣予來京師師國子祭酒鄉先生陳汝同<lb/>
曰楊塤真義士也吾欲為之作傳先生没而傳未作<lb/>
<pb n="KR4h0152_WYG_403-10a"/>
弼故補之不特為塤計也庶亦勵世之頑鈍無耻者云<lb/>
　　呉叟<hi>宗臣</hi>
叟蓋吉安人忘其名其里中有大猾家徒數百暴行里<lb/>
中里中人大患之然不敢上其狀于有司即上狀者有<lb/>
司亦怵怵焉恐變不敢問㑹流賊逼里中而叟遂聞詣<lb/>
其廬説曰公之暴行上下之所知也即有司懼不敢問<lb/>
假令部使者督千人捕公公能終拒之乎曰不能叟曰<lb/>
吾固知公之不能也公既不能何不因事自解亡論自<lb/>
<pb n="KR4h0152_WYG_403-10b"/>
解且令里人徳公其人跽曰唯父命之叟因執其手曰<lb/>
方今流賊四刼危急存亡之秋也公當此時誠能率其<lb/>
子弟擊賊賊必潰則里中莫不驩公公得以長豪里中<lb/>
無懼矣其人遂掀髯而起曰公無言吾當為公擊賊於<lb/>
是勒其子弟最強者百人人持梃急馳之而叟騎一驢<lb/>
從二蒼頭徃賛一遇賊輒奮鬭自己至未凡數戰殺數<lb/>
十人猾者稍倦矣輒命左右取水而叟心計賊既以殺<lb/>
數十人可無慮矣獨念此猾暴里中無巳時也不若因<lb/>
<pb n="KR4h0152_WYG_403-11a"/>
其懈滅之遂從旁大呼我兵且退賊遂乗勝逐之悉殺<lb/>
猾之父子兄弟叟乃跨驢從二蒼頭揚揚歸也宗子曰<lb/>
嗟乎若叟者竒士哉竒士哉夫賊内外應至變也叟不<lb/>
用一兵不費有司一米調三寸舌取二賊若探之囊假<lb/>
令叟得時雲變設竒制敵豈復測識者哉而顧巖老叟<lb/>
焉惜矣惜矣郭黄門與余言余懼其逸故為之傳<lb/>
　　阿寄<hi>田汝成</hi>
阿寄者淳安徐氏僕也徐氏昆弟别産而居伯得一馬<lb/>
<pb n="KR4h0152_WYG_403-11b"/>
仲得二牛季寡婦得阿寄阿寄年五十餘矣寡婦泣曰<lb/>
馬則乗牛則耕踉蹌老僕迺費我藜羮阿寄嘆曰噫主<lb/>
謂我力不若牛馬耶迺畫策營生示可用狀寡婦悉簪<lb/>
珥之屬得銀一十二兩阿寄則入山販漆朞年而三其<lb/>
息謂寡婦曰主無憂富可立致矣又二十年而致産數<lb/>
萬金為寡婦嫁三女婚兩郎齎聘皆千金延師教兩郎<lb/>
既皆輸粟為太學生而寡婦則阜然財雄一邑矣頃之<lb/>
阿寄病且死謂寡婦曰老奴馬牛之報盡矣出衴中二<lb/>
<pb n="KR4h0152_WYG_403-12a"/>
楮則家計鉅細悉均分之曰以此遺兩郎君可世<lb/>
守也言訖而終徐氏諸孫或疑寄私蓄者竊啟其<lb/>
篋無寸絲粒粟之儲焉一嫗一兒僅敝緼掩體而<lb/>
巳嗚呼阿寄之事子蓋聞之俞鳴和云夫臣之於<lb/>
君也有爵禄之榮子之於父也有骨肉之愛然垂<lb/>
纓曳綬者或不諱為盜臣五都之豪為父行賈匿<lb/>
良獻苦否且徳色也迺阿寄邨鄙之民衰邁之叟<lb/>
相嫠人撫髫種而株守薄業户祚彫落溝壑在念<lb/>
<pb n="KR4h0152_WYG_403-12b"/>
非素聞詩禮之風心激寵榮之慕也迺肯畢心殫<lb/>
力昌振鎡基公爾忘私斃而後己是豈尋常所可<lb/>
及哉鳴和又曰阿寄老矣見徐氏之族雖幼必拜<lb/>
騎而遇諸必控勒將數百武以為常見主母不睇<lb/>
視女使雖幼非傳言不離立也若然即縉紳讀書<lb/>
明禮義者何以加諸移此心也以奉其君親雖謂<lb/>
之大忠純孝可也<lb/>
　　甄義士<hi>朱安侃</hi>
<pb n="KR4h0152_WYG_403-13a"/>
甄義士者名英字士豪陜以西人也生而虬髯鐵面雄<lb/>
才英發善騎射喜任俠重然諾有古豪士之風常為人<lb/>
排難解紛義氣激昻雖千萬徃矣鄉人徳之稱為義士<lb/>
嘉靖中商於臨清日坐市門鄰左有王餅師者生於大<lb/>
河之南僑居臨清以鬻餅為業其婦悍妬異常視其夫<lb/>
奴臺然每詬詈之上及舅姑餅師但側立屏息而巳常<lb/>
持大杖撻之惟跪而俛首受責莫敢出聲義士見之扼<lb/>
腕一日呼餅師謂之曰汝婦妬而無子詈汝先人其罪<lb/>
<pb n="KR4h0152_WYG_403-13b"/>
大矣何不出之其人謝以貧而無能兼受制已久是不<lb/>
敢也義士曰汝若鬻此婦吾當買使西行多與汝金别<lb/>
娶良婦以續宗祧不亦善乎曰若鬻之奈其不從君去<lb/>
何義士大笑顧市人曰王餅師真奴才也汝但立劵受<lb/>
金吾何患其不從哉衆力賛成之呼牙儈至義士與之<lb/>
十金餅師得金避之他舍義士袖鐵簡至門謂婦曰汝<lb/>
夫賣汝為我妾可從行婦出惡言義士揮簡擊之仆地<lb/>
連擊數下婦負痛從之是夜義士歸邸明燭端坐使兩<lb/>
<pb n="KR4h0152_WYG_403-14a"/>
僕掖婦居前數之曰汝為婦人昧三從之禮妬而凌夫<lb/>
詈舅姑死有餘辜矣婦跪曰吾前夫性柔善是以敢爾<lb/>
今既歸君紡績烹餁惟命是從義士怒曰汝尚敢誑我<lb/>
耶命僕裭其衣俯而縛之地以荆杖自踵至頂鱗次撻<lb/>
之流血滿地又仰而縛之以馬策從胷及足鞭之至午<lb/>
夜義士與僕俱卧次早方解其縛問曰汝尚敢凌夫乎<lb/>
婦叩頭出血誓死不敢義士遂呼餅師與牙人至以婦<lb/>
付之曰不責汝金吾收其劵若能改過則永為夫婦如<lb/>
<pb n="KR4h0152_WYG_403-14b"/>
怙終不悛吾明年至當見還義士遂行次年至問之其<lb/>
居人曰自君為餅師治之即能執道甚恭雖比隣亦不<lb/>
聞其聲朝夕焚香拜舅姑之主已為良婦矣餅師夫婦<lb/>
至邸婦見義士股慄連叩其首義士遂還其劵餅師設<lb/>
酒筵以謝義士避而不至矣<lb/>
論曰立天之道曰隂與陽立地之道曰柔與剛立人之<lb/>
道曰仁與義立世之道曰綱與常妻而凌夫則子可逆<lb/>
父而臣亦可欺君矣三綱不正則冠履倒置烏得為人<lb/>
<pb n="KR4h0152_WYG_403-15a"/>
乎北畿王惟誠氏遊梁為余言如是於乎聶政魯連世<lb/>
果無其人乎若王餅師者天下之懦夫也有一婦不能<lb/>
自治非遇甄義士豈能一日安其室哉甄子不惜十金<lb/>
除餅師之患而能以禮制慾凜凛然有烈丈夫之氣鄉<lb/>
人稱為義士也宜矣若使之乘軺建節受疆場之寄必<lb/>
不吝千金縱反間以破敵豈有不忠于國者乎顧乃蚩<lb/>
蚩逐什一之利於闤闠之間也惜哉<lb/>
　　潘布衣<hi>徐熥</hi>
<pb n="KR4h0152_WYG_403-15b"/>
潘先生者齊人也徙居燕先生雖居燕而心不忘齊故<lb/>
自號海濱生云先生豐頤脩幹工騎射以武薦上司馬<lb/>
者三矣例得執金吾食萬户先生辭弗就竟以布衣老<lb/>
焉謂自古任俠之士如荆卿聶政劇孟郭解之徒皆以<lb/>
布衣起閭巷卒能赴士之阨困名聞諸侯豈必如信陵<lb/>
春申諸君藉有土卿相之富而後稱節侯也以故四方<lb/>
豪傑之士莫不延頸願交潘先生者矣先生不就職而<lb/>
名尤重于錦衣自執金吾大將軍而下至校尉之屬無<lb/>
<pb n="KR4h0152_WYG_403-16a"/>
不嚴事先生者先生出片語罔不功令奉之同時有秦<lb/>
秘書者呉人也亦任俠自喜與先生深相結納以振人<lb/>
之急時京師為之語曰緩急可依潘布衣使氣不除秦<lb/>
秘書其重如此今上初年江陵相用奪情不解政柄吴趙<lb/>
二太史抗疏論劾自知疏上禍且不測時賓客滿座皆<lb/>
與兩公所善者兩公以身後為托彼此相視莫敢應者<lb/>
秦秘書仰天而嘆曰所不恤公之後者有如此日終不<lb/>
令公妻子死而吾獨生乃夜遣妻子與呉趙妻子間道<lb/>
<pb n="KR4h0152_WYG_403-16b"/>
亡歸明日疏上忤㫖呉趙果下錦衣獄時執政方以酷<lb/>
刑塞言者路獄具楚毒無不立斃杖下者秦秘書衣短<lb/>
後衣雜于𨽻卒中從旁睨視目眥幾裂又時時目攝掌<lb/>
獄者掌獄者心知為秦秘書也為之氣奪良乆卒呼伍<lb/>
伯之屬從旁耳語故呉趙雖受拷掠無完膚得不即死<lb/>
而潘先生時巳伺之門屏間矣及兩公曳而出氣息幾<lb/>
絶將命以巾車載歸而政府厲聲叱曰囚安能車遂委<lb/>
頓于地潘先生乃與一舍人力負兩公歸當先生少時<lb/>
<pb n="KR4h0152_WYG_403-17a"/>
曽遇異人授禁方所謂萬金良藥也以一匕投搒笞者<lb/>
即甚糜爛無不立愈呉趙兩公以此得全骸骨執政聞<lb/>
之恚益甚尋出秦秘書為魯藩審理且將甘心潘先生<lb/>
矣潘先生了無所懼乃為書欲投執政數其奪情罪狀<lb/>
書成漫滅于懷者久之日夜於邑或繼于泣母夫人密<lb/>
知其事曰兒之所為濡忍而不發者豈以未亡人故兒<lb/>
誠能一言而悟執政吾死且瞑矣兒第徃勿慮潘先生<lb/>
曰諾書遂上執政不聽然卒憚潘先生不敢有所中居<lb/>
<pb n="KR4h0152_WYG_403-17b"/>
無何執政事亦敗先生得以自全自是任俠之士從潘<lb/>
先生者日益廣凡建言得罪之臣下錦衣者隂所全活<lb/>
者數十百人先生不以語人人卒無有知之者粤有士<lb/>
人謁選長安嵗久而大窮困將粥其愛女以給饔飱先<lb/>
生偶見之捐槖中三萬鏹以給之後士得官將以錢為<lb/>
報先生笑曰吾哀君困窮全其骨肉豈望報乎里中有<lb/>
相仇者即賢豪長者居間十數終不解得潘先生片言<lb/>
而罷四方賓客常鱗集座上不暇櫛食即鐘沈漏盡而<lb/>
<pb n="KR4h0152_WYG_403-18a"/>
户外轔轔不絶母夫人死自逺方送葬者幾千乘蓋不<lb/>
減劇孟云<lb/>
野史氏曰自古布衣稱俠者徃徃好剛使氣扞當世之<lb/>
文網如翁伯者流以睚眦殺人宜其及矣潘先生起自<lb/>
布衣然皆好行其德知與不知全活者衆其隂德厚矣<lb/>
不然當江陵之時奈何能免于虎口哉<lb/>
　　栁燕<hi>楊兆京</hi>
栁燕者雒陽人也嘗寓居金陵癸酉歳余亦遊都下傍<lb/>
<pb n="KR4h0152_WYG_403-18b"/>
晚清秋氣肅余策馬出都門十里許見長楊下有數客<lb/>
席地擁歌姬傳觴歡飲余揮鞭不顧獨自遨遊馳騁長<lb/>
堤間旁若無人内有一客衣冠甚偉起就余曰君逸宕<lb/>
乃爾真可與言者余叩其姓名即栁燕也客曰我有逆<lb/>
旅在城東沿溪五里轉曲徑過第三橋白扉晝掩者是<lb/>
矣三日後城樓鼔動君可匹馬相尋余如期訪之則蒼<lb/>
頭俟門首曰主人相候久矣入門皆竹徑琅玕萬莖但<lb/>
聞鳥聲絶無人跡中有一石路委宛半里則朱甍峻宇<lb/>
<pb n="KR4h0152_WYG_403-19a"/>
擬于王侯客下階握手甚歡瞬息珍羞羅列器皿皆竒<lb/>
玩也酒酣拔雙劍更衣起舞迅疾如風時夜深月落星<lb/>
斗參差此景非復人間矣余起行客長嘆曰此去相思<lb/>
無限來年當訪於呉㑹耳余歸越嵗不知其踪跡及杪<lb/>
秋望夜漏三下叩門聲甚疾余知為公延之入然觀其<lb/>
容則悲凉激烈倍於昔矣余叩之曰君有所為乎客曰<lb/>
君固有心人今將以相告也吾有故人在秦中始與為<lb/>
刎頸交今死仇手余感之入夢及秦客來詢之不謬今<lb/>
<pb n="KR4h0152_WYG_403-19b"/>
將萬里為報仇然此事非三年不可不遂必死之三載<lb/>
後君其訪我于逆旅故處死生將有所托也余許之遂<lb/>
躍馬疾去及期余徃則風景依然栁笑迎道左曰君真<lb/>
信士然我事巳濟矣邀入内復張筵痛飲酒數行有一<lb/>
叟黄衫白巾自外來不揖而坐良久不言惟彈鋏而笑<lb/>
栁目余曰彼異人無忽之也十年不彈鋏矣夜彈鋏必<lb/>
將有所事須㬰忽果去不知所之夜將盡復來遂浮大白<lb/>
意欣欣甚自得栁叩之曰叟安之叟曰獨見不平事不<lb/>
<pb n="KR4h0152_WYG_403-20a"/>
覺小年時伎倆復露耳客曰吾以叟乆無意人間事矣<lb/>
尚如此情多耶酒闌余從容問叟曰如君輩海内有幾<lb/>
隠于何處叟曰何處無之俗眼覿面相失耳臨别欷歔<lb/>
泣數行下今不知寄跡飄泊何許矣因感其事而為傳<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_403-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百六十四</head>
    <p>
<pb n="KR4h0152_WYG_464-1a"/>
欽定四庫全書<lb/>
　明文海巻四百六十四　　　餘姚黄宗羲編<lb/>
　　墓文三十六<lb/>
　　　忠義<lb/>
　　黄忠端公神道碑銘<hi>文震孟</hi>
本朝奄禍凡三見王振劉瑾魏忠賢而逆賢之亂幾亡<lb/>
社稷三者未有甚於此則朋黨與奄宦合而為一也振<lb/>
瑾之時小人附之者猶視為旁門曲徑惟恐人知而兩<lb/>
<pb n="KR4h0152_WYG_464-1b"/>
奄祗惡其害己者亦未嘗概仇正人聞之為正人則慕<lb/>
其名而願下之振之於薛文清陳澹然瑾之於蔡介夫<lb/>
王懋學康徳涵皆是也逆賢之時小人附之者視為康<lb/>
荘大道共知共見凡為正人者為小人所惡即為逆賢<lb/>
所仇不必其積怨逢怒於已也夫一人之仇有限以衆<lb/>
小人之仇仇天下而君子始滌地無類矣使其時而外<lb/>
廷之朋黨無與於奄宦一勝一負即君子常負小人常<lb/>
勝亦不過如皇祖之末年而止奄宦之擅權無與於朋<lb/>
<pb n="KR4h0152_WYG_464-2a"/>
黨手握王爵口含天憲亦不過如振瑾之凶徳而止嗚<lb/>
呼新法之行吾黨不為無過使小人計無復之借奄人<lb/>
以報復者則君子激之之過也其時白安黄公憂深慮<lb/>
遠彌縫於機失謀乖之際葢每事必盡其忠告無奈諸<lb/>
君子喬然各有自喜之心未嘗不是其言是其言而不<lb/>
能降志相從卒使公與諸君子同盡吾反覆公先機之<lb/>
智始喟然委之運數耳自東林為物望所歸清議出焉<lb/>
海内謂之正人浙人承三相之衣鉢崑宣附益之與正<lb/>
<pb n="KR4h0152_WYG_464-2b"/>
人為難者也天啟癸甲間主持國是者多屬東林浙人<lb/>
以累勝之餘一時見挫其人每好竒計㑹逆賢挾客氏<lb/>
内收宫中之權猶慮不能無反側者思結外廷以為羽<lb/>
翼當是時内外之勢浸浸欲合雖然范文子曰能内睦<lb/>
而後圖外不睦内而圖外必有内爭使君子無内爭之<lb/>
隙亷耻名節人所共惜何至竊比薫腐自甘涕唾乃内<lb/>
爭迸集於數月之間奄禍黨禍始相須為烈矣阮大鋮<lb/>
長吏垣桐城嘉善不睦大鋮上疏終養借一去以發難<lb/>
<pb n="KR4h0152_WYG_464-3a"/>
公移書大鋮勉之和衆子不去吏垣則嫌隙可弭也古<lb/>
之君子其議論亦多不合其意見亦各有偏念及國家<lb/>
之故則不得不隱忍相成未有逞於一激者也太宰調<lb/>
鄒新昌於考功不由咨訪同鄉臺省章允儒陳良訓起<lb/>
而爭之公為調人於江右髙邑之間冀衰其禍而桐城<lb/>
嘉善待小人甚疎考功又出疏傷其鄉人阮章之禍遂<lb/>
不可遏給事傅櫆結逆賢養子傅應星東厰理刑傅繼<lb/>
教為兄弟阮章合謀使傅櫆奏左魏與汪文言交通状<lb/>
<pb n="KR4h0152_WYG_464-3b"/>
逆賢從中主之收汪文言下詔獄汪文言者以布衣遊<lb/>
公卿間計天下事嘗欲知公公不與見曰夸者死權文<lb/>
言之謂乎至是乃曰文言不足惜使君子之禍由文言<lb/>
不可從劉鎮撫喬計畫得不竟其獄亡何而楊副院二<lb/>
十四罪之草具公曰諌官章入或聽或不聽可姑置之<lb/>
公大臣也一擊不中禍移之國矣副院曰何謂也公曰<lb/>
從來除君側者必有内援公有之乎副院黙然而卒上<lb/>
之逆賢於是杖萬郎中杖林御史震恐廷臣公勸副院<lb/>
<pb n="KR4h0152_WYG_464-4a"/>
致政而去曰公一日在朝則魏忠賢一日不安事愈决<lb/>
裂矣副院曰吾一身生死成敗莫要照管死而有益亦<lb/>
是不妨公曰君子可不顧生死成敗不可不顧出處言<lb/>
既不用在朝何益身名俱全者上也身死名存者次也<lb/>
副院然之深念者數日而令李仲逹過公再决去留公<lb/>
謂李公曰去留當决諸己姑息之議豈肯以去之一言<lb/>
進乎南樂魏廣微者縁逆賢得相其父允貞故以風裁<lb/>
有名於東林由是未敢顯背嘉善因其大享不至将發<lb/>
<pb n="KR4h0152_WYG_464-4b"/>
露之公曰不可昔劉瑾之禍成於焦芳二魏之交過於<lb/>
劉焦使其無返顧之慮吾輩何所税駕乎嘉善笑曰應<lb/>
山擊内魏某擊外魏無論濟否皆後日史冊大節目也<lb/>
公正色曰奈何以國家之事殉兄名節乎嘉善不以為<lb/>
然疏上而廣微悻悻疾視取朝籍甲乙於姓名之上惎<lb/>
其宗人魏忠賢曰此東林黨人公之所不便者也公而<lb/>
視此可舉網盡之矣晉撫缺其鄉人共推郭尚友冡宰<lb/>
吏垣不聽公曰新昌入銓難端未己今晉撫又違鄉人<lb/>
<pb n="KR4h0152_WYG_464-5a"/>
之好抵巇投隙難将復至卒用謝應祥御史陳九疇承<lb/>
二魏㫖言應祥於吏垣有師生之誼私也内批著議而<lb/>
東林之主持國是者一時盡逐從此小人競進呼嵩勸<lb/>
進立祠裂土妖母奄兒榮於四路寒庫檻車填茲俊及<lb/>
此皆振瑾時之所無也而其激而成之者皆在此數月<lb/>
間從公曲突徙薪之謀亦豈遂至是乎然公於二十四<lb/>
罪未上之先䟽言阿保重於趙嬈集旅近於唐末蕭墻<lb/>
之憂惨於㓂盗毫末不札将尋斧柯己為客魏所恨及<lb/>
<pb n="KR4h0152_WYG_464-5b"/>
楊公劾奄公又言小人為惡往往畏人言畏主知則尚<lb/>
有顧忌及其己知之已言之形見勢窮始與士大夫為<lb/>
仇繼将以皇上為注此時不惟臺諌折之不克即干戈<lb/>
取之亦難為力矣萬郎中杖死公又痛諌廷杖非制王<lb/>
振劉瑾為之一二奸人踵而行之後世有秉董史之筆<lb/>
作朱子之綱目者書曰天啟四年夏六月戊戌工部郎<lb/>
中萬燝上疏劾閹宦魏忠賢廷杖一百而卒可不為皇<lb/>
上之累哉公三疏逆賢妖媪皆激烈或請與和平之説<lb/>
<pb n="KR4h0152_WYG_464-6a"/>
異公曰某諌官也諌官遇事則言義無隱避與大臣當<lb/>
休否之任者其設施不可一例也公諱尊素字真長别<lb/>
號白安黄氏其先婺人有仕為慶元府通判者建炎四<lb/>
年金人䧟慶元守臣劉洪道遁通判死之子萬河避亂<lb/>
徙居餘姚之黄竹浦其後七世孫文茂登泰定甲子進<lb/>
士授餘姚州州判從學於呉草廬為髙第弟子入國朝<lb/>
均保為北平御史墀失其官與同邑陳子方死遜國之<lb/>
難又數世璽萬里尋兄三年而遇之道旁璽生諒諒生<lb/>
<pb n="KR4h0152_WYG_464-6b"/>
稔稔生大綬贈太僕寺卿大綬生曰中封太僕寺卿公<lb/>
之考也母盧氏封太淑人公學不專章句肆力於詞賦<lb/>
不名一家舉萬厯丙辰進士授寕國府推官郡中湯祭<lb/>
酒世之所號為宣黨者也居鄉頗横公繩其紀綱不許<lb/>
干吏法考選将行大姓置私獄殺人公按之如始至弗<lb/>
委後來入為山東道御史請召用鄒南臯馮從吾劉念<lb/>
臺諸賢以惜老成請召對以勤聖學而尤注意於邊事<lb/>
凡公所陳皆安攘大計不欲以末務小言暇豫清時也<lb/>
<pb n="KR4h0152_WYG_464-7a"/>
臺省㑹東閣救止廷杖羣奄數百人恣口横詈閣臣俯<lb/>
首不敢發語公叱之曰内閣絲綸要地司禮非奉命不<lb/>
得至若等何為者公身長八尺聲若洪鐘羣奄懾其氣<lb/>
岸皆辟易而去公精典故言事皆有原委中州進玉璽<lb/>
廷議開大明門迎入行受璽禮公曰黨禍将興宋哲宗<lb/>
得璽蔡確等傳會之改元元璽君子貶黜無虚日今天<lb/>
人之數何相合哉乃上言有𢎞治中令甲不當襲衰宋<lb/>
事五星聚張或言張之分野當生異人公曰嘉靖三年<lb/>
<pb n="KR4h0152_WYG_464-7b"/>
聚室占主營建殆有三殿之工耶已皆如公議廵視茶<lb/>
馬出城曹欽程論之削籍奄人李實又劾公家居講學<lb/>
被逮使者至呉為百姓箠死公聞之間道投獄縣令祁<lb/>
逢吉疑其亡命操兵到門公移書曰抱頭䑕竄豈免一<lb/>
死昂首伸眉落得骨香耳君何小視海内男子也山隂<lb/>
劉公念臺追送之見而涕泣不己公祗以無濟國是抱<lb/>
愧而己友朋相愛之情季通不挫之志古今再見公至<lb/>
獄與李公仲逹周公蓼洲周公季侯繆公當時高談忼<lb/>
<pb n="KR4h0152_WYG_464-8a"/>
慨怒罵之後繼以詩歌門人徐虞求私問之公曰子無<lb/>
用戚我我於此豈减黄覇之受書哉逆賢使許顯純以<lb/>
次拷掠李公困甚公考竟次及李公公復就拷許顯純<lb/>
詰之公曰吾忍見李公負病受楚毒乎顯純愍然為之<lb/>
改容公致命之事秘不能詳有商人童徳維出獄語公<lb/>
之子宗羲曰被害之日公與李公隔壁而處公索酒痛<lb/>
飲遥謂李公曰某先行候兄於帝所耳起攝衣北向再<lb/>
拜謝君南向再拜謝父母賦詩一章而後就死葢天啟<lb/>
<pb n="KR4h0152_WYG_464-8b"/>
六年閏六月朔日也明年今上即位魏忠賢以謀反伏<lb/>
誅贈公太僕寺卿賜祭𦵏立祠捕曹欽程李實抵死己<lb/>
上辨李實原疏墨在硃上乃逆賢追取其印信空本命<lb/>
李永貞填寫之者於是以李永貞代李實减李實成之<lb/>
公娶翁氏贈淑人繼姚氏封淑人子五人長宗羲次宗<lb/>
炎宗㑹宗轅宗彛崇禎丙子二月宗羲過余将以是年<lb/>
冬十二月𦵏公化安山請銘懸棺之石往余庚午識宗<lb/>
羲於京口舟中時南都試回出其硃巻讀之余惜有司<lb/>
<pb n="KR4h0152_WYG_464-9a"/>
不能知之後當以古文名世今宗羲及宗炎宗㑹巳皆<lb/>
有文譽詩云神之聽之終和且平公和平之徳其食報<lb/>
自當過於諸君子也銘曰常侍黨錮漢用以亡本朝宦<lb/>
者亦累猖狂亦有黨人盛於神皇未嘗合併故世祚以<lb/>
長熹宗之初厝火伏殃内則奄媪外則𤣥黄兩者欲合<lb/>
曖昧未彰於惟黄公憂來無方惕號同志戒其用剛勿<lb/>
啟内爭化奸為良奈何君子視聽茫茫盲風惡浪敵起<lb/>
艅艎抱薪救火佐鬬逢僵黨禍奄禍遂使相将頌功勸<lb/>
<pb n="KR4h0152_WYG_464-9b"/>
進於莽有光百爾君子寄命鋃鐺吁嗟黄公血染朝裳<lb/>
不以智免不以勇傷碧化名山濤湧錢塘帝曰忠臣三<lb/>
錫龍章千秋萬世下馬徬徨<lb/>
　<lb/>
　<lb/>
　<lb/>
　<lb/>
　明文海巻四百六十四<lb/>
</p>
<p>
</p>
  </div>
</body>
</text>
</TEI>
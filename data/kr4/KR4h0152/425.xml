<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百二十五</head>
    <p>
<pb n="KR4h0152_WYG_425-1a"/>
欽定四庫全書<lb/>
　明文海巻四百二十五　　　　餘姚黄宗羲編<lb/>
　　傳三十九<lb/>
　　　雜傳<lb/>
　　吕震<hi>史明古</hi>
吕尚書震在禮部時文皇帝數自將伐北邊吏部蹇尚書<lb/>
義戸部夏尚書原吉皆切諫上上不聽一日上問原吉曰<lb/>
今糧儲足給幾年原吉意上又將出師因詭對曰才彀半<lb/>
<pb n="KR4h0152_WYG_425-1b"/>
年耳上疑其誕乃令中官及御史按之則十年尚有餘也<lb/>
上大怒以原吉等朋黨欺妄居嘗憤詈時兵部方尚書賔<lb/>
提調靈濟宫日有中使至宫賜香數語賔以上怒故賔惶<lb/>
懼自縊死朝房中有司以聞上立命剉其屍且械繫原吉<lb/>
錦衣衛獄以震兼領戸兵部事時變起倉卒諸大臣相繼<lb/>
罪死上怒不己中外洶洶咸不自保上慮震自危親諭之<lb/>
曰兹事卿本無與朕坦懐相期毋得自疑但當為朕盡忠<lb/>
輔政耳又令校尉十人隨震起居以防之密勅曰震萬一<lb/>
<pb n="KR4h0152_WYG_425-2a"/>
自盡爾十人者皆代之死震乃頗自安震聰明絶人毎朝<lb/>
奏請他尚書皆執副本又與左右更進迭奏震既兼三部<lb/>
奏牘愈多皆自專請對侍郎不與也情狀委曲千緒萬端<lb/>
一覽之後輙背誦如流未嘗有悮又嘗扈從上北狩上駐<lb/>
蹕敵地見碑立沙磧中其文具在率從臣讀之後一年上與<lb/>
諸文學語及碑因詔禮部差官往録之震奏曰臣當時與讀<lb/>
此今尚記憶不須遣使也遂請筆札於上前疏之上不信<lb/>
密使人至敵中拓其本囬校之無一字脫悮其强記如此<lb/>
<pb n="KR4h0152_WYG_425-2b"/>
　　尹昌隆<hi>史明古</hi>
尹昌隆者江西人也洪武中舉進士魁天下授監察御<lb/>
史建文初人主視朝頗晏昌隆諫曰昔太祖髙皇帝鷄<lb/>
鳴而起昧爽而朝未嘗日出而臨百官百官於是乎戒<lb/>
懼故能庶績咸熙天下乂安也陛下嗣守大業固宜追<lb/>
繩祖武兢兢業業憂勤萬幾未明求衣日旰忘食如有<lb/>
不及焉蓋天下之大四海之廣兆民之衆不可不勤以<lb/>
撫之也今乃即於晏安日刻甚晏猶未臨朝羣臣宿衛<lb/>
<pb n="KR4h0152_WYG_425-3a"/>
疲於候伺曠職廢業上下懈弛流為陵遲臣恐播之天<lb/>
下傳之四方非為社稷之福也制以昌隆所言切中朕<lb/>
過禮部可遍行天下使朕有過人得而知之及太宗文<lb/>
皇帝舉兵南向昌隆上書言今事勢日去而北來奏章<lb/>
有周公輔成王之語不若罷兵息戰許其入朝彼既欲<lb/>
伸大義於天下不應便相違戾設有蹉跌便須舉位譲<lb/>
之猶不失作藩王也若沈吟不斷禍至無日進退失據<lb/>
雖欲求為丹徒布衣不可得矣不報文皇帝入南京命<lb/>
<pb n="KR4h0152_WYG_425-3b"/>
捕齊泰黄子澄方孝孺昌隆等為姦黨同驅出戮之昌<lb/>
隆當陛大呼曰臣當時曽上章勸以位譲陛下奏牘尚<lb/>
在可覆按也上乃命緩昌隆刑閲其奏上流涕曰火燒<lb/>
頭若早從此言則南北生靈受禍未至若是之酷朕亦<lb/>
無此勞苦也特詔貸昌隆死且諭之曰朕長子在北京<lb/>
爾往事之爾能盡誠輔導朕不忘爾昌隆頓首謝永樂<lb/>
二年册立皇太子授昌隆左春坊中允前後在東宫隨<lb/>
事匡諫多所補益太子甚重之後陞禮部主事尚書吕<lb/>
<pb n="KR4h0152_WYG_425-4a"/>
震方承寵用事羣臣無比當其獨處精思以手指刮眉<lb/>
尾則必有密謀深計官属相戒無敢白事者而昌隆適<lb/>
有事往白震怒不應昌隆未喻移時又白之震愈怒拂<lb/>
衣起曰事當行自行何問為昌隆踧踖而退謀於所知<lb/>
者或謂之曰今既請不得公舊事東宫皇太子素知公<lb/>
何不啓取令㫖行之昌隆從其計果得令依所請震大<lb/>
怒遂奏昌隆傲慢狠愎事多專行臣以職守相臨為所<lb/>
拒無属官禮且身為王官事無大小並須上奏而乃假<lb/>
<pb n="KR4h0152_WYG_425-4b"/>
託官僚怙賴恩私隂欲樹結故不之父而之子其潛蓄<lb/>
無君之心可以㮣見矣又言昌隆身事庶人名在黨籍<lb/>
僥律苟免見利忘義其心叵測其行匪良不宜任用上<lb/>
乃命逮昌隆下獄尋遇赦復官丁父憂歸後起復至京<lb/>
往謁震震慍言接之入理前奏詔繫昌隆錦衣衛獄且<lb/>
籍其家上方廵狩西京凡下詔獄者率輿載以從謂之<lb/>
隨駕重囚昌隆與焉後數年谷王謀反事發辭連昌隆<lb/>
以曽經保奏為長史乃坐以共謀詔公卿雜問昌隆初<lb/>
<pb n="KR4h0152_WYG_425-5a"/>
不服力辨不已震折之昌隆知不可免乃無言獄具上<lb/>
冎死夷其族是年震病面疽病不可忍宛轉床褥間常<lb/>
號呼曰尹相尹相其妻子問之云見昌隆守欲殺之竟<lb/>
死<lb/>
　　平思忠<hi>史明古</hi>
平思忠者呉江人也少為縣吏役滿歴京考選授禮部<lb/>
主客主事于時明興四十年矣中國强盛蠻夷嚮慕文<lb/>
皇帝方事招懐諸國朝貢者蹄踵交於道路烏蠻驛至<lb/>
<pb n="KR4h0152_WYG_425-5b"/>
不能容勞贈晏犒館餼無虛日率主客主之思忠有精<lb/>
力勤敏過人遇事皆應機立辦尚書吕震皆器之陞為<lb/>
郎中嘗以事下獄適北使入貢新任主客者區畫皆不<lb/>
稱㫖上怒震因言思忠等以微累禁繫罪不至去官且<lb/>
習外國事乞宥之以收其後效㫖可即日赦復任初有<lb/>
楊𢎞者陜西西安府朝邑縣人為刑科都給事中敢直<lb/>
言上特擢為陜西左布政使吏部以𢎞陜西人例不該<lb/>
除上曰非爾所知也後不為例𢎞亦以本貫辭不許蓋<lb/>
<pb n="KR4h0152_WYG_425-6a"/>
是時有楊太監者數人在陜西故上以𢎞往制之也他<lb/>
日上諭執政曰楊𢎞初去時頗肯言事近日又黙然矣<lb/>
可選清强有膽氣者一人往參政以察之吏部以思忠<lb/>
應詔上素識其名命之往而思忠有養子曰平安者私<lb/>
以綾羅度潼闗為抱闗者所發解陜西布政司思忠時<lb/>
出行部𢎞命收而勿籍候思忠歸私以物還之思忠感<lb/>
愧不己竟不敢有言嘗有某府一推官録事至司思忠<lb/>
知其素貪乃發怒杖之後其人解京因招嘗分事某贓<lb/>
<pb n="KR4h0152_WYG_425-6b"/>
賂思忠刑部併逮思忠就考適有例凡貪贓官吏委訴<lb/>
不已者笞殺於市思忠乃誣服讁戍邊㑹太監劉馬兒<lb/>
奉詔市馬西域以思忠在主客久多識賈胡請以自從<lb/>
詔釋其戍給官帶辦事隨瑪勒西抵吐蕃烏斯蔵朶甘<lb/>
隆達等處赤斤䝉古䍐東安定阿敦楚遜哈密等衛及<lb/>
和卓額爾巴里賽瑪爾堪哈哩于闐諸國而還復免官<lb/>
家居以漁佃自給又數十年卒初蘇州府知府况鍾亦<lb/>
以吏員起家繼思忠為主事及思忠參政又以嗣其郎<lb/>
<pb n="KR4h0152_WYG_425-7a"/>
中寮寀交承情分甚密鍾來知蘇州思忠往見之鍾迎<lb/>
候甚恭呼其妻子出拜謂曰此吾舊長官也飲思忠酒<lb/>
時正暑熱命二子扇之思忠辭鍾曰某忝知貴州非無<lb/>
僕𨽻可給使令但欲使小兒輩知公為吾故人耳其敬<lb/>
之如此然思忠居貧自守未始以事干鍾人以此多之<lb/>
初思忠未貴時知縣蔣奎嘗延一相者問休咎徧視在<lb/>
座者其言皆不大了了思忠時給事堂下相者數目奎<lb/>
因呼上使相相者曰此人他日當貴至三品然不終奎<lb/>
<pb n="KR4h0152_WYG_425-7b"/>
大笑相者去奎謂坐客曰術士之妄如此一小吏安能<lb/>
頓至三品乎後奎坐事自殺同僚無一顯者思忠竟如<lb/>
其言<lb/>
　　陳奉時<hi>李承箕</hi>
陳景秋字奉時白沙先生仲子為邑庠生廪餼者十餘<lb/>
年不得志於有司者四舉矣奉時作科舉文字示人人<lb/>
稱羨之則眼平而色怡知其性氣者毎見其文但一過<lb/>
目不復出一語相詰腰背戍削不飲酒頗好度曲事繼<lb/>
<pb n="KR4h0152_WYG_425-8a"/>
母順母亦偏愛之故其婦女亦被寵於姑順之應也増<lb/>
城湛民澤曰𢎞治巳未先生謂余曰景陽今其悔乎駸<lb/>
駸乎反正矣未幾時奉時暴病卒吁可怪哉鳥之將死<lb/>
其鳴也哀人之將死其言也善說者以為曽子之謙辭<lb/>
也其易簀之意非歟奉時壽四十五年不可謂折夭矣<lb/>
顧吾所壽於今與後者何如豈曰年哉奉時少年時不<lb/>
自顧惜傾意柔曼造戯具招歌兒遊衍其間先生悵然<lb/>
曰李泰伯自為墓必取隂陽家所謂絶穴者殆為是哉<lb/>
<pb n="KR4h0152_WYG_425-8b"/>
予聞先生出斯語大驚焉既而奉時亦欲勉强所當為<lb/>
與所不為掃宿軌剪狂奔之志收之桑榆齎志沈沈云<lb/>
　　陳樂芸<hi>李承箕</hi>
予南逰嶺海訪求古今之遺逸意丹砂寳才之鄉庶幾<lb/>
有隱君子吾將求而得之其人不可得吾將求其詩書<lb/>
彷彿其精神而得之乃聞古岡昔有少丈夫陳樂芸者<lb/>
其風可想也其詩曰箕踞長松下忘情白髪新城市有<lb/>
名利江山唯白雲予曰美哉少而忘世始而徹終塵視<lb/>
<pb n="KR4h0152_WYG_425-9a"/>
斯世而不忒者乎漁家詞曰前江水順水平流漁婦移<lb/>
舟折海榴折得一枝簮緑鬂怕歸渡對人羞曰美哉華<lb/>
而不逞樂而不流不愧其㝠㝠者乎山水詞曰水何碧<lb/>
雲何黄漠然真是水雲鄉水雪鄉梅灼爍一夜東風盡開却幽<lb/>
鳥飛來不知去幾許芳心欲偷啄曰美哉休休乎心乎<lb/>
悠悠乎迹乎散乎留乎其得於天者多乎是奴僕命騷<lb/>
之苗裔歟何思韻之深長也樂芸自六七嵗時在䝉學<lb/>
中為諸童子引詩對或一一代為之得筆墨不煩取于<lb/>
<pb n="KR4h0152_WYG_425-9b"/>
家家人異之凡書一過目輒成誦師兼授以試之畧不<lb/>
為困十餘嵗時能長吟不起草鄉先生毎以為莫及而<lb/>
知詩者皆知其駸駸乎將薄乎古人也年廿七以沒家<lb/>
人失其稿得於人所傳誦者止此且夫詩苟美矣雖一<lb/>
句傳於後世可也士苟賢矣雖夕死可也予嘗北遊過<lb/>
㐮郢之間秋風時來誦邢居實之三叠而悲斯人之蚤<lb/>
亡也夫涉世而後才豐棄人而後天全異乎古所云斯<lb/>
人之流所謂造物所忌者非耶孔子疾没世而名不稱<lb/>
<pb n="KR4h0152_WYG_425-10a"/>
是天之所寳者其在斯人之名乎<lb/>
　　阿留<hi>陸容</hi>
阿留者太倉周元素家僮也性癡獃無狀嘗使執灑掃<lb/>
崇朝運帚不能潔一廬主怒之則擲帚于地曰汝善是<lb/>
曷煩我為元素或他出使之應門賔客雖稔熟者不能<lb/>
舉其名問之必曰短而肥者瘦而長者美容姿者龍鍾<lb/>
而曳杖者後度不能悉記則闔門拒之家畜古尊彞鼎<lb/>
敦數物客至出陳之留伺客退竊叩之曰是非銅乎何<lb/>
<pb n="KR4h0152_WYG_425-10b"/>
黯黒若是也走取沙石就水磨滌之矮榻缺一足使留<lb/>
斷木之岐生者為之持斧鋸歴園中竟日及其歸出二<lb/>
指狀曰木枝皆生上無下向者家人為之哄然舍前植<lb/>
新栁數株素恐為隣兒所撼使留守焉留將入飯則收<lb/>
而藏之其可笑事率類此元素工楷書尤善繪事一日<lb/>
和粉墨戲語留曰汝能是乎曰何難乎是遂使為之濃<lb/>
淡参停一如素能屢試之無不如意者元素由是專任<lb/>
之終其身不棄焉傳者曰樗櫟不材薪者勿棄砂石至<lb/>
<pb n="KR4h0152_WYG_425-11a"/>
惡玉人賴焉蓋天地間無棄物矧靈於物者獨無可取<lb/>
乎阿留癡獃無狀固棄材耳而卒以一長見試實元素<lb/>
之能容也今天下正直靜退之士毎不為造命者所知<lb/>
遲鈍疎濶者又不為所喜能知而喜矣用之不能當其<lb/>
才則廢棄隨之於戲今士胡不幸而獨留之幸哉<lb/>
　　王昌<hi>祝允明</hi>
義興人王昌有竒力治田不以牛身犁而耕妻駕之昌<lb/>
一奮土去數尺或抵塍塍為之動嘗餽運昌肩舟之桅<lb/>
<pb n="KR4h0152_WYG_425-11b"/>
而担焉前後堇十鍾達數百里他舟人不知昌乃或侮<lb/>
昌昌曰若欲以衆攝我耶雖百人胡能為衆恚集隣船<lb/>
得百許人爭欲擊昌昌持檣拂左右左右及拂者無弗<lb/>
溺者昌山行見蠅蚋紛然起叢薄間眡之有巨蛇長數<lb/>
十尋昌走不竟蛇蛇將尾而寘之口昌怒捉蛇尾而振<lb/>
之舉投空地逮地死矣途間遇搏虎者持鎗㦸來昌弱<lb/>
其具都折而置之自㧞巨竹削其端使廉甚水以和之<lb/>
火以堅之方俯僂治竹未就虎突至後昌不及運竹便<lb/>
<pb n="KR4h0152_WYG_425-12a"/>
以兩手搘虎兩膊又空執於一掌抽腰間竹刺虎喉信<lb/>
手一擲踰其背後樹杪斃焉昌或久虚其力輙手足撼<lb/>
掉不自休速犇山中擢林木數株運弄之或提頑石行<lb/>
百匝兩無為于室則索綯如杵數十丈寸寸搯斷之力<lb/>
稍解云昌有女力肖其父陸有修艦衆莫置之水造昌<lb/>
廬命昌昌病命女女往辟人獨盪舟手及舟舟在水矣<lb/>
昌行四人以行連其名呼曰昌四白石翁云聞之其鄉<lb/>
人<lb/>
<pb n="KR4h0152_WYG_425-12b"/>
　　岐山叔父<hi>侯一元</hi>
二谷子曰茫乎幽沕哉天道余莫測其倪焉毎旋觀民<lb/>
故覽察所由未始不泫然悲也世常言禍福有本自淑<lb/>
慝生以徴諸耳目所睹記常不酬時大乖刺焉儒者多<lb/>
方則捄之以經變曰理從而數迕者也從者經迕者變<lb/>
欲以籠其紛糅納諸環中余嘗贅若說以為善惡自人<lb/>
所祈嚮有殊耳禍福者遇也無縁而行猶寒暑晦明也<lb/>
時然而然寧有所繇者耶故君子不沮䘮不雄成不逆<lb/>
<pb n="KR4h0152_WYG_425-13a"/>
來不蹠往油油然從而徂斯不亦達人大觀也哉生死<lb/>
之於禍福大物也而生死有大較焉曰修短修短有大<lb/>
較焉曰正變自箕範明命極福以示威嚮民莫不尊壽<lb/>
而賤夭樂夷而怵難有蹈所惡則相與翹其疵纇以明<lb/>
有召若裴氏之前鑑子安是己尋其言有條余獨以載<lb/>
籍所稱算勤其官而卒水死楚妃需符而入漸臺之下<lb/>
李白才也没於采石杜甫志比稷契漂死蜀江張世傑<lb/>
營宋社稷身禱盲風不霽竟覆崖山此數子者當安所<lb/>
<pb n="KR4h0152_WYG_425-13b"/>
獲戾而至是易曰過涉滅頂凶無咎此言行不自已則<lb/>
無所咎也且王子安文行不掩未聞其有大詬也並時<lb/>
而生者巨慝大懟貪狼窫窳之徒衆矣咸壽終于寢不<lb/>
聞他患以勃方之不猶愈乎而謂禍福由天意奪此與<lb/>
彼何其傎也凡修短不齊齊於盡所由盡不齊齊於化<lb/>
由今鑒古腐骨一矣在所存而已誠有所存雖湘江流<lb/>
人吴門放士㑹稽巫女名隱隱谹谹而傳後世自汙泥<lb/>
顯無所存則雖錮南山周石椁為藏送者畢乎同軌前<lb/>
<pb n="KR4h0152_WYG_425-14a"/>
紼萬人數世之後無餘處矣是以莊生齊鳶蟻管晏明<lb/>
不在我王孫富人而用倮葬非詭情而妄諉也彼亦有<lb/>
大掦㩁以然悲夫余岐山叔父為人修文慎行鄉黨稱<lb/>
寡過焉弗逢有司以貢上春官業國子訖事還至浙風<lb/>
於錢塘溺焉余既䀌傷骨肉而重哀斯文背膺交痛咽<lb/>
弗語者久之客或謂余岐山子之死非天道矣禮云君<lb/>
子不弔溺為忘孝也自昔而僇之獨如岐山子何余曰<lb/>
六經自秦火後多贋而禮尤甚果若所云則是澤國之<lb/>
<pb n="KR4h0152_WYG_425-14b"/>
民終不可為孝而箕以下凡水死者皆不得奠楹致客<lb/>
比於齊民抑何不幸之甚也凡禮經踳駁多是類不足<lb/>
悉掊擊余既粗明天人之際復次叔父之行較著者一<lb/>
二以發其凡俾誄者有擇焉叔父興寧公之後興寧公<lb/>
仕興寧也惠于政民尸祝之再傳乃至叔父有昆弟而<lb/>
伯考無嗣以叔父嗣叔父之考鄉偉人長者也賢叔父<lb/>
愛之雖外嗣常父母之不使叔伯己考卒叔父行三年<lb/>
喪士友諫不可則請期衰而心斬是嵗當大比士故事<lb/>
<pb n="KR4h0152_WYG_425-15a"/>
士大比不得辟期以下喪而新督學某公者有嚴聲士<lb/>
人人自惴用是學官以法强行叔父比至則前泣願納<lb/>
巾服為編氓終喪督學不可意弗信愈益督切之俾為<lb/>
文文不滿數行手巻俜然以白督學督學嘆曰允哉孝<lb/>
子乃欲以不終試丐吾罷舉也雖然以文則子不當廢<lb/>
卒舉之夫人道孝為大孝善喪為大俗之敝也齊斬而<lb/>
御酒肉越紼而從慶勞或乃乗而講牢巹安錦稻若平<lb/>
時命曰借婚仕者喪未斷有所規取即竄文書損月日<lb/>
<pb n="KR4h0152_WYG_425-15b"/>
變服而趨利嗚呼孰有自致至隆抑捽從禮復祓心哀<lb/>
痛不疚聲利如叔父者耶叔父既嗣伯考襲有其廬乃<lb/>
獨處廬東偏而以其西偏居其生父昆弟之遺孤嫠人<lb/>
曰岐山子哀其猶子而借之居廼後叔父竟不言借借<lb/>
者久之亦自以為已物則反數有短長謂叔父盍歸我<lb/>
直我且出而其責直高叔父如所責償之無吝色人曰<lb/>
岐山子乃以已直市己居也此亦世人所錙銖較者叔<lb/>
父尋丈而委之叔父美髭髯工談討與人言時時雜以<lb/>
<pb n="KR4h0152_WYG_425-16a"/>
諧謔莫不雅循有致凡人情物曲委瑣蕪穢者自叔父<lb/>
發之即融洒閑暢文采琅然聽者不忍去以是歡於人<lb/>
人至其臨大是非謀大疑凛然榘矱不求調於人人亦<lb/>
以是重之知其非無町畦者也嗚呼已矣訃之日邑人<lb/>
士無賢愚疏戚知不知皆為流涕哀誄並興有黄鳥之<lb/>
餘悲焉傷哉叔父今且驂虬乗螭從文魚而侣伍子入<lb/>
湘弔纍及河唁狄古之人若林咸希風而來最皭然泥<lb/>
滓齊光日月豈復戚戚兒女情哉知叔父者其無噭噭<lb/>
<pb n="KR4h0152_WYG_425-16b"/>
然以怛化為也嗚呼悲夫二谷子曰余所次岐山叔父<lb/>
之行事不能什一爾乃余則以為人道莫尚孝慈者矣<lb/>
叔父致孝而不閡于制務恤孤而弗效之尤也豈非難<lb/>
哉乃其細小則薦紳先生類能傳之然亦得其一曲以<lb/>
言乎大全猶有憾焉往余遘叔父金陵也蓋同臥起連<lb/>
觴豆數日乃去云叔父法語森森與之處日起畏余業<lb/>
己怪憚之昔武帝謂東方生何言之善竟得其死叔父<lb/>
平生語多詼今不詼顧益莊聽之乃無一語不依于仁<lb/>
<pb n="KR4h0152_WYG_425-17a"/>
義將别送余都門手而曰語我二子讀無嬉我且旋至<lb/>
言琅琅然未絶乎余耳也魂黯黯焉期而至悲乎悲乎<lb/>
叔父之所不可傳者逝矣夫雖然叔父不蘄悲而悲人<lb/>
聞而莫不齎咨不蘄傳而傳君子有美言煥然而簡編<lb/>
令百世之後咸知叔父之賢也叔父雖枕流入齊以禍<lb/>
終亦優于屬纊遷寢逺矣<lb/>
　　乞市者<hi>陳鶴</hi>
武林山中有乞市者衣裂履穿貎舒而心逸索人食獨<lb/>
<pb n="KR4h0152_WYG_425-17b"/>
寛一市人疑以問乞者則曰吾戰卒也主軍陣三嵗而<lb/>
不一敵卒多死惟吾善走得存不若往丐之為愈也市<lb/>
人聞而責之曰爾何不義若此矣今海夷之延禍也民<lb/>
業凋瘁農蠶不時吾延頸以望戰傾耳而待㨗爾何不<lb/>
自奮亡命而不思耶乞者曰吁公謬罪我昔者士卒連<lb/>
部運旄而示令者惟主軍一人焉軍令吾進則進之令<lb/>
吾退則退之于凡䇿畫變見以出勝負者一皆主軍<lb/>
之所施非吾卒之能奪也今府庫之入嵗且七八而<lb/>
<pb n="KR4h0152_WYG_425-18a"/>
布於召募者六焉坐飲臥餐曽不知習練之勞竒伏之<lb/>
訓一旦赴江川昧地道突然夷來弓刀自廢當是之時<lb/>
惟知走之為豫也主軍不能以自罪而歸於部長部長<lb/>
不能以自罪而歸於行伍行伍不能却且罪且死矣吾<lb/>
安戀升斗之餉以寄命於卒哉故寧以乞市自終耳雖<lb/>
然吾乞有年今亦有得於乞者我自朝至夕經千舍而<lb/>
千乞焉然與之者不為喜抗之者不為怒多寡亦不為<lb/>
計也饑而食焉飽而息焉或絶吾乞亦坦然以嬉無富<lb/>
<pb n="KR4h0152_WYG_425-18b"/>
貧之動慮無骨肉之累情遠鋒鏑忘勝敗逍遥乎閭巷<lb/>
任所寓而為之家今吾年且六十餘矣以百約之則來<lb/>
者少而往者多也知其進亦不可以成功拜侯故退而<lb/>
乞市以全其身耳非袖手視敗以甘為不義哉陳子聞<lb/>
而嘆曰若乞者似亦有道者之流歟余嘗觀上世百勝<lb/>
之師矣必先練其兵卒以待其敵一或有勢不可則出<lb/>
竒設伏以收萬全之功今安有不習技而能幸勝者哉<lb/>
乞者知其故且自度師必無終遂乃匿形于汚流以逺<lb/>
<pb n="KR4h0152_WYG_425-19a"/>
禍害隨縁寢食淡然得失之外其較之千金之子勞簿<lb/>
算計費直為子孫憂消長抵死而不悟者不亦逺甚耶<lb/>
　　中官<hi>羅虞臣</hi>
原子曰中官之寵其來尚矣浮陽比伊霍之勲費亭視<lb/>
良平之畫蓋自桓靈之際烈矣唐興建五局之號立令<lb/>
丞之職降於天寶衣朱紫者動以千數世主昏弱倚為<lb/>
扞衛故輔國以尚父見顯元振以援立致奮及至凶愎<lb/>
參㑹黨類殱滅王室亦夷跡其盛衰之原亦國家安危<lb/>
<pb n="KR4h0152_WYG_425-19b"/>
之繫也然古今之論中官必曰善佞曰貪賄善佞貪賄<lb/>
二者誠足以誤天下而誤天下獨不在中官何也今善<lb/>
佞貪賄之巧莫過於士夫苟順苟容結納左右求親媚<lb/>
於主上及至得意乃挾主威以阻天下之士氣誇主寵<lb/>
以樹天下之朋黨窮主欲以盡天下之財貨蔽主聽以<lb/>
亂天下之是非是病天下之原也夫中官固刑餘之人<lb/>
而掖庭房闥之職也聲名無耀於門閾肌膚靡傳于來<lb/>
體而責以君子之行非其任矣何者中官善佞貪賄固<lb/>
<pb n="KR4h0152_WYG_425-20a"/>
昏主之所惑也而明主所易察也是故不足以誤天下<lb/>
若士夫善佞貪賄之巧雖或明主莫之能辨矣是故誤<lb/>
天下多由於士夫士夫實有誤天下之奸而以其誤天<lb/>
下者歸咎中官欲起而擊之此禍亂所由成矣昔張譲<lb/>
詰何進曰今天下憒憒非獨我曹罪也卿言省内穢濁<lb/>
公卿以下清忠為誰悲夫斯可以愧士夫矣明興高皇<lb/>
帝初定宦官之令止給宫中之役置監有十尚膳以掌<lb/>
供養尚寶掌符璽尚衣掌冕服司設掌車輦牀褥帳幔<lb/>
<pb n="KR4h0152_WYG_425-20b"/>
内官掌成造婚禮粧奩并諸内使貼黄宫中器用司禮<lb/>
掌冠婚喪祭之禮儀制帛及御前勘合御馬掌廐閑與<lb/>
諸國貢獻典牧所屬印綬掌誥劵貼黄選簿符騐直殿<lb/>
掌灑掃神宫掌守奉園陵其官級次有太監少監監丞<lb/>
之等長隨奉御之號至鐘鼓惜薪兵杖織染承運司鑰<lb/>
諸司局庫之屬皆用宦者為之各令食職於内無得干<lb/>
政待之極嚴始未嘗不憂其漸起而思壓絶其原也逮<lb/>
自文皇永樂以後增至二十四監是時詔以李恭等守<lb/>
<pb n="KR4h0152_WYG_425-21a"/>
備邊鎮然止西北路一二要害之地耳恩寵之任肇自<lb/>
章皇中官始盛内而帷幄論事外則鎮守諸藩故使廣<lb/>
以採珠奉命守邊以監督見委司織造於吴杭通貨物<lb/>
於洋海買善馬於西北啣命四出旁絡道路斯亦陗塹<lb/>
潰壞之漸矣然而倖路未啓大臣尚知據法劉永成宦<lb/>
者也有軍功而沒天子議欲追封伯爵内閣力爭曰祖<lb/>
宗成憲具在誰敢違之事竟寢不行然蟒衣玉帶之加<lb/>
褒亦少濫訖於毅皇正徳之間爵及家人勑由内降賞<lb/>
<pb n="KR4h0152_WYG_425-21b"/>
封之制可謂不檢矣豈非其初略於澄本塞違鑒微識<lb/>
著之義哉惜夫故自已已之變廷臣議欲遣使迎復興<lb/>
安面折羣臣曰爾輩故欲答使且來言孰可行者孰為<lb/>
文天祥富弼其人耶衆莫能答成化時帝嘗決事於内<lb/>
大學士彭華曰請得如先朝故事召見面議遂託諸常<lb/>
侍奏聞有頃帝御文華殿召華等見華言昨准御史奏<lb/>
減京官俸之半然文官尚可武官不免鞅鞅須陛下大<lb/>
發明詔以慰人心帝曰卿即傳㫖與該部華等頓首呼<lb/>
<pb n="KR4h0152_WYG_425-22a"/>
萬嵗而退於是諸常侍笑曰常言不召見及見無一竒<lb/>
謀至論止呼萬嵗因名華等為萬嵗閣老云由此觀之<lb/>
士夫之行無以服其心故羣譏笑之余按自宣徳以來<lb/>
表其徳寵著惡與士夫所醸成之者於篇蓋亦當世得<lb/>
失之林也使後之君子得攷焉他無所與成敗則不著<lb/>
自文皇時有孟繼章皇時有陳蕪蕪交趾人帝為太子<lb/>
時蕪得幸帝即位賜蕪更王姓名瑾常從征武定州還<lb/>
受賞金帛寶楮累巨萬又以兩夫人賜瑾官其養子陳<lb/>
<pb n="KR4h0152_WYG_425-22b"/>
林亦從瑾姓曰王椿及景皇帝立瑾常有疾帝遣醫往<lb/>
治復遣中官遺金帛飲饌問安否旁午道路不絶瑾卒<lb/>
又命官其奴與其從者一十二人賜鈔五十萬緡恩寵<lb/>
之篤莫與比然瑾性嚴謹睿皇時則王振方振未貴楊<lb/>
榮楊溥楊士竒同時秉政然議懐私便内互猜忌遂迭<lb/>
請告展省振乃乗間摭拾三楊之短㑹僉事廖謨杖死<lb/>
驛丞有司奏逮治榮溥曰謨罪當死士竒曰宜論謨因<lb/>
公律士竒與謨同鄉故解之爭久不决振間言於上曰<lb/>
<pb n="KR4h0152_WYG_425-23a"/>
三楊皆私坐死過重因公過輕宜對品降調帝韙之因<lb/>
信任振從此奏白多裁決於振矣居亡何振又發楊榮<lb/>
受宗室賄請覆案之榮竟以憂憤死振權日重學士劉<lb/>
球上封事請因天變削振權振怒遂用他事下球獄殺<lb/>
之自時公卿畏禍重足一迹皆爭附振以免死為解振<lb/>
又請征麓川自將逺討廣地荒夷濫費爵賞九溪貓䝤<lb/>
乗時不靖中國多釁耗矣至己己之變振死於土木景<lb/>
皇時有善増増恃寵多驕恣貴幸不及瑾振二人而聲<lb/>
<pb n="KR4h0152_WYG_425-23b"/>
勢赫畏頗比於振是時公卿皆因闗說増誕日各奉土<lb/>
珍為壽盈門庭矣純皇時有汪直黄賜譚勤直為人便<lb/>
黠得幸成化十一年妖賊李子龍坐出入禁中與宫人<lb/>
亂伏誅帝銳意欲知外事乃任直刺事西厰㑹建指揮<lb/>
楊曅殺人事覺走匿京師賄大學士商輅等求解直知<lb/>
其狀奏捕曅辭連引其親屬楊仕偉等十餘人皆被逮<lb/>
下獄後曅死直又遣人盡沒入其家得曅嵗所結納諸<lb/>
當道簿欲入奏朝士夫聞者半嚙指矣及直廵邊又發<lb/>
<pb n="KR4h0152_WYG_425-24a"/>
都御史牟俸賍巨萬下俸獄坐戍由是都御史官皆鎧<lb/>
甲戎裝迎直百里外伏謁望塵挨過然後敢起至入館<lb/>
復易小㡌曵<graphic n="KR2956" url="https://raw.githubusercontent.com/kanripo/KR-Gaiji/master/images/KR2956.png" mimeType="image/png"/>趨走唯諾自治供帳上酒食故京師謠<lb/>
曰都憲叩頭如搗蒜侍郎扯腿似燒葱言卑靡而猥□<lb/>
也而尚書尹旻王越都御史陳鉞御史戴縉王億皆以<lb/>
倚附得據寵位後直坐擅啟建州釁罷免獨王賜譚勤<lb/>
此兩人皆著謹媚然其權任不及直孝皇時李廣以方<lb/>
技進貴幸日篤勢傾中外大臣多用賄求𢎞治十一年<lb/>
<pb n="KR4h0152_WYG_425-24b"/>
建育秀亭於萬嵗山適成㑹少公主患痘瘡廣飲以符<lb/>
水遂殤宫中多歸咎廣久之清寧宫災或曰亭之建年<lb/>
月不利皇太后怒曰今日李廣明日李廣興工動土致<lb/>
此禍災廣懼飲鴆自殺帝聞廣死意有竒祕方書遣人<lb/>
廣家索首得其納賄簿簿載某官送黄米幾百石某官<lb/>
送白米幾百石帝曰廣所食幾何乃受許多米耶左右<lb/>
對曰黄白金銀也帝怒命沒入廣家於是言官請出簿<lb/>
竟案諸與名者急甚夤夜走壽寧侯求救不期㑹者十<lb/>
<pb n="KR4h0152_WYG_425-25a"/>
三人由是事得寢毅皇時則有劉瑾馬永成谷大用陸<lb/>
誾初皆給事太子家毅皇為太子與相愛及即位益親<lb/>
幸由是日導帝狗馬鷹兔舞唱角抵之好宴遊無度尚<lb/>
書韓文等用功能進賞益加禄米四十餘石兄弟家人<lb/>
皆得拜封伯爵其傅奉為錦衣衛官一門數人國朝恩<lb/>
澤之封蓋自兹始焉是時中官布滿天下割削黎萌劇<lb/>
盗縁間動揺區夏中官之禍至正徳極矣今天子詔定<lb/>
班爵之令侍中侯封悉見削黜九年詔罷天下鎮守備<lb/>
<pb n="KR4h0152_WYG_425-25b"/>
監鎗官潛消國釁用章中興之治某謹按天順八年詔<lb/>
令裁革止江浙闗閩臨清五地鎮守其各邊正統前所<lb/>
置率如故令百年未剗之弊蘊夷殆盡學士縉紳莫不<lb/>
喟然嘆興太平之基也功徳施後世至深長矣初上在<lb/>
楚藩習見毅皇任中官之過及即帝位御之極嚴左右<lb/>
賞賜悉從古制有罪撻之至死陳尸示戒又禁天下幾<lb/>
省不得進閹腐小豎今給役省殿視先朝僅什之一二<lb/>
爾亦天子鑒昔思治之義也乃若近嵗高忠麥福之徒<lb/>
<pb n="KR4h0152_WYG_425-26a"/>
以建造頗見寵任然取過庸不篤無足數也其後五年<lb/>
禮部請收京師内郡自腐者一萬餘人第為三等上者<lb/>
給役宫中次者留應各王府補缺又其次者充海戸皆<lb/>
得嵗食粟錢如令然而非所以汰冗費杜僥倖之路也<lb/>
天子重違其議詔可之自此之後則民多腐身熏子求<lb/>
進用矣<lb/>
　<lb/>
　<lb/>
<pb n="KR4h0152_WYG_425-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百二十五<lb/>
</p>
<p>
</p>
  </div>
</body>
</text>
</TEI>
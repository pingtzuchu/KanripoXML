<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百二十</head>
    <p>
<pb n="KR4h0152_WYG_120-1a"/>
欽定四庫全書<lb/>
　明文海巻一百二十　　　　餘姚黄宗羲編<lb/>
　　考二<lb/>
　　九邊屯政考<hi>鄒徳溥</hi>
髙皇帝念軍饟浩大重以徴輸病民於是經理屯政<lb/>
使軍士各自食其力盖三代以來寓兵於農之遺意<lb/>
在民既無轉輸給軍之勞而千里饋糧士有饑色之<lb/>
患亦鮮故籌邊之良法美意莫善于屯政自元年即<lb/>
<pb n="KR4h0152_WYG_120-1b"/>
命諸將分軍屯種龍江矣其後立法浸備屯田徧天下<lb/>
而其區畫九邊者尤宻遼東屯糧最多以石計者七十<lb/>
萬其次乃甘肅甘肅計六十萬又其次乃大同大同計<lb/>
五十一萬又其次固原固原乃三十二萬又其次宣府<lb/>
宣府乃二十五萬又其次寜夏寜夏乃十八萬又其次<lb/>
薊州薊州乃十一萬延綏差少然尚計六萬山西亡其<lb/>
籍不可考可考者八十餘石計其初當亦不下十萬大<lb/>
率分軍士十之七屯種而留其三城守每軍一人給田<lb/>
<pb n="KR4h0152_WYG_120-2a"/>
五十畆賦正糧十二石貯之屯倉俟其人月取給焉納<lb/>
餘糧十二石充衛所官俸併給軍城操者洪熈元年詔<lb/>
減徵餘糧六石正統二年復詔各屯正糧即令屯軍收<lb/>
自贍毋輸倉蓋屯賦之定自此始而國初又因計邊地<lb/>
寒近邊且耕且守力最艱乃通商種鹽以維之令賈人<lb/>
輸粟邉郡官給之引赴鹽所領鹽轉鬻永樂時粟二斗<lb/>
五升得鹽一引商贏利過當争趨之各自設保伍募衆<lb/>
督耕於是邊地盡墾而塞下粟充溢露積饒於中土屯<lb/>
<pb n="KR4h0152_WYG_120-2b"/>
軍亦因其保障守望相助得肆耕當此之時各鎮軍餉<lb/>
就其地足給不倚輸於内藏閭閻自正供外無他征賦<lb/>
蒸庶樂業其後邊事漸興多抽屯軍補伍於是屯種乏<lb/>
人田浸蕪已又設養亷之田官因私其腴區而移瘠磽<lb/>
於軍士低昂竄易其籍糧益不均加以豪右侵奪而農<lb/>
事益弛矣逮𢎞治中大司農葉淇見謂賈人輸薄而獲<lb/>
厚利遂奏令納銀運司解部部分輸各邊夫商業苦邊<lb/>
塞危險既無所事粟遂各散歸逐末業營貲而故所墾<lb/>
<pb n="KR4h0152_WYG_120-3a"/>
田盡廢居無何邊地米價踊騰鹽課不足給食當食者<lb/>
日漸増加益以各鈔關商税猶不足至傾天子内帑以<lb/>
助之於是民賦日重而東南力竭矣正徳時閹瑾嘗訝<lb/>
謂年例銀兩天順以前無有也罷不送然不知令商輸<lb/>
粟於邉邊儲大匱詢之以為屯田不復故乃遣使各邊<lb/>
丈田以清地多及追完逋負者為能使者承風比較苛<lb/>
刻致激指揮何錦等怨叛議者以為不復鹽法而獨清<lb/>
屯田邊人無力耕種子粒終不入徒擾貧軍釀亂耳要<lb/>
<pb n="KR4h0152_WYG_120-3b"/>
其論年例非祖宗令甲固當嘉靖以來累清屯田時縮<lb/>
時盈而終不克復故蓋至於今遼東僅得屯糧二十七<lb/>
萬損故額三之二大同僅得十二萬損故額四之三甘<lb/>
肅得二十三萬宣府得十三萬薊州得五萬各損二之<lb/>
一寜夏得十四萬九千損故額五之一固原乃存三十<lb/>
一萬延綏存五萬視故額亦各損巨千山西僅清得二<lb/>
萬八千有竒計亦且損故額過半鄒生曰余讀萬厯㑹<lb/>
計録睹大同一鎮年例至四十五萬薊州四十二萬密<lb/>
<pb n="KR4h0152_WYG_120-4a"/>
雲三十九萬宣府二十九萬即少者率不下數萬蓋愴<lb/>
然心悲無論國初第以初輸時額較之殆幾十倍民安<lb/>
所益地而能辦此曩者非能令兵不食而守胡今獨費<lb/>
之鉅也悲夫當葉淇奏改折色時意謂折色一石可易<lb/>
數石豈意厲階至此仲尼稱毋見小利有以也夫然吾<lb/>
又怪何向者廢之易若彼今復之難若此也則毋亦重<lb/>
損鹽税故今者罄鹽税不足給邊即屯政復年例可盡<lb/>
罷試權以此易彼何如也成祖嘗下令民能墾治沿邉<lb/>
<pb n="KR4h0152_WYG_120-4b"/>
荒地者得自為業不起科其後有司或征之故今莫敢<lb/>
任墾者夫使邊饒粟可省内輸又藉防禦焉豈必科其<lb/>
租入乃稱利哉屬稻田使者徐君奉璽書疆理西北水<lb/>
田庶幾徐君功成邊積糓多而糴賤是亦將屯之一助<lb/>
也余傷夫屯政不復至罄中原脂膏以供邊而猶不足<lb/>
故畧著其顛末令憂國計者得攷覽焉<lb/>
　　鄉飲酒禮考<hi>沈槩</hi>
郷飲酒之禮昉於有虞氏養國老庶老於上下庠周禮<lb/>
<pb n="KR4h0152_WYG_120-5a"/>
則云天子三年大比興賢能鄉老及郷大夫乃以正月<lb/>
禮賔而諸侯法之其義尚賢崇長而貴貴之意参焉按<lb/>
儀禮飲酒前期主人就先生而謀賔介既戒及期乃席<lb/>
賔主人介獻酢既畢而遵入樂作乃立司正而旅酬釋<lb/>
之者曰主人謂諸侯之郷大夫也先生郷中致仕者賔<lb/>
介處士之賢者古年七十致仕為師而教學焉恒知郷<lb/>
人之賢否是以大夫就而謀之賢者為賔其次為介又<lb/>
其次為衆賔而與之飲酒蓋將獻賢於君故以禮賔之<lb/>
<pb n="KR4h0152_WYG_120-5b"/>
然郷貢一人焉耳其位次賔席牖前南面主人席阼階<lb/>
上西面介席西階上東面席衆賔於賔席之西遵與僎<lb/>
同謂郷人為郷大夫或來觀禮而助主人樂賔者來則<lb/>
席於賔東蓋尊之不與衆賔齒也司正立於兩階之間<lb/>
北面監察愆儀其飲酒也於賔備獻酢酬於介獻酢不<lb/>
酬衆賔獻而不酢而推其長者三人拜受爵焉三人者<lb/>
所謂三賔也是則周制序徳尚賢而賔介不問長少其<lb/>
序齒者衆賔耳序爵之義於隆殺之節於僎見之然僎<lb/>
<pb n="KR4h0152_WYG_120-6a"/>
後入不千獻酢正禮也至漢郡國之禮使黨正屬民飲<lb/>
酒舉行於十月乃有正齒位之説焉迨我國朝酌取三<lb/>
代之制嵗必再舉儀從簡朴而頗有異同大都兼尚齒<lb/>
徳爵位而於賔興之典無相渉矣伏讀大明㑹典洪武<lb/>
間頒行禮式主席者以府州縣僚長位於東南大賔以<lb/>
致仕官為之位於東北僎賔擇郷人年髙有徳者位於<lb/>
西北介以次長位於西南賔之次者為三賔位於賔主<lb/>
介僎之後司正以教職為之此正文也附載禮圖則有<lb/>
<pb n="KR4h0152_WYG_120-6b"/>
三僎位於大賔之左西上僚屬位於東序西面而三賔<lb/>
位於僎賔之右東上衆賔位於西序東面司正位於主<lb/>
東三僎者初無明文今以佐貳官為之由是觀之賔僎<lb/>
三賔位皆南面主位東南介位西南衆賔序齒此與周<lb/>
制不殊賔位東北以爵而尚左僎位西北兼論徳齒介<lb/>
以次長與主皆北面司正並主而坐此皆異於古矣然<lb/>
里中郷飲其制仍以年髙有徳者為賔而介以其次僎<lb/>
以致仕官為之則又稍合於古也三僎次於東北僚屬<lb/>
<pb n="KR4h0152_WYG_120-7a"/>
西面而衆賔東面此則古未詳言之耳至於别奸頑異<lb/>
罪人而列於外坐使聴讀律受戒諭此雖古禮未及乃<lb/>
亦周禮大司徒坐罪人於嘉石而恥之之意也禮時為<lb/>
大而當從今其間大義炳炳者古今非可易也竊惟聖<lb/>
祖定法微意蓋謂朝廷尚爵而鄉黨尚齒守令職官儒<lb/>
學公署也故以致仕官當賔禮而里社仍尚耆徳司正<lb/>
者古用主人擯相之吏耳古坐飲而立監之今用師儒<lb/>
矣其坐宜也然於支辦酒殽但言酌量豐儉而未詳其<lb/>
<pb n="KR4h0152_WYG_120-7b"/>
數故行禮者於三豆五豆或酢或酬之宜未之深辨而<lb/>
長少之節踈矣公過私罪别席之令雖再申明然恐啓<lb/>
争生釁廢閣已乆而淑慝之戒微矣夫賔主象天地介<lb/>
僎象隂陽古今位次雖殊皆正席也所頒圖式業已分<lb/>
明近嵗或踵他圖之訛四席乃皆隅坐蓋以不究古禮<lb/>
四隅之席特據賔主介僎四位而言耳非謂四隅斜向<lb/>
如童子之席可不正而坐也夫所謂僚屬者同僚合屬<lb/>
皆在焉耳袁氏儀注圖席亦皆正而僎位東北近古矣<lb/>
<pb n="KR4h0152_WYG_120-8a"/>
然既以佐貳居僎三僎既列而又旁列同僚將誰指耶<lb/>
凡此皆由後學誤解禮文遂至各行己見相沿成習豈<lb/>
其然乎夫鄉飲之設王風所係厯代儀文其義各有所<lb/>
指古禮非可泥也謹按會典所載而遵行之斯無畔時<lb/>
之咎矣<lb/>
　<lb/>
　<lb/>
　<lb/>
<pb n="KR4h0152_WYG_120-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百二十<lb/>
</p>
<p>
</p>
  </div>
</body>
</text>
</TEI>
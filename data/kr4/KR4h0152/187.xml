<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百八十七</head>
    <p>
<pb n="KR4h0152_WYG_187-1a"/>
欽定四庫全書<lb/>
　明文海巻一百八十七　　　餘姚黄宗羲編<lb/>
　　書四十一<lb/>
　　　忠吾<lb/>
　　與友人書<hi>王縉</hi>
僕自成都接見以來即以情事未申為請幸執事上奉<lb/>
賢王之㫖以斯文之故惻然見憫衷情懇欵恩禮有加<lb/>
及來普安之後館穀之豐復假之以推引之重顧僕愚<lb/>
<pb n="KR4h0152_WYG_187-1b"/>
陋誠何敢當然僕亦切思所以報之者而未得其説伏<lb/>
聞君子愛人以道故有責善之義規戒之言今僕亦欲<lb/>
効古人而陳之苐未知執事以為何如也僕竊見執事<lb/>
逺回人情懽洽故多置罇爼以相慰勞而執事天性諒<lb/>
直凡飲必盡其情數日以來宿酲未解又啟新筵薰陶<lb/>
醖藉無復已時致使食氣不勝而所存者不過糟粕麯<lb/>
糵之餘耳况復益之以它感所以成夫前日之疾僕愚<lb/>
以為若不痛加懲戒其害恐不止于此也且聞古製酒<lb/>
<pb n="KR4h0152_WYG_187-2a"/>
之意殆不若斯書曰越庶國飲惟祀德將無醉孔子曰唯<lb/>
酒無量不及亂故為一飲百拜之禮使其終日飲酒而<lb/>
不得醉也今之為禮則不然以泛滿痛飲為能事以沉<lb/>
酣吐哺為忘情否則訕其矯揉矣怒其虚詐矣由是即<lb/>
席則思以沉醉為度豈知一醉之後精神潰耗邪僻乗<lb/>
之言不成章行不成步輾轉牀枕呻吟達旦有數日而<lb/>
不解者有成終身之痼疾者且人禀天地之中以生至<lb/>
貴至重上為父母之遺體下為妻子之仰賴況有身膺<lb/>
<pb n="KR4h0152_WYG_187-2b"/>
國家之爵位寄生民之休戚者其可捨仰事俯育之責<lb/>
而快口腹之欲哉或論人享富貴無所用心姑假酒以<lb/>
為樂耳是大不然夫天下之可樂者豈特酒哉司馬君<lb/>
實以園池花竹為樂歐陽永叔以終日在書案為樂范<lb/>
仲淹以後天下之樂為樂其樂雖不同然未嘗及乎酒<lb/>
也若夫劉阮嵇山之徒乃放逸縱蕩之士其眈乎此不<lb/>
足道也僕嘗記元某宗嗜飲其臣有指酒槽而諫者曰<lb/>
此器木之所為被酒所蝕尚致朽腐况人腸胃至柔豈<lb/>
<pb n="KR4h0152_WYG_187-3a"/>
有不受其害者某宗遂引滿痛飲而覆皿終身不復御<lb/>
未嘗不歎其勇于為戒今執事精通古今旁及脉藥知<lb/>
事物之本然識榮衞之相感豈必待于子言然察執事<lb/>
之意但不欲拂人情故曲順之耳豈知吾身受患于彼<lb/>
無干詩曰每有良朋況也永歎伏望執事暫節數日以<lb/>
試驗之若不飲而勝前則請終絶之可也若不飲而猶<lb/>
然則復飲之尚未晩也子夏有云信而後諫未信則以<lb/>
為謗已也而韓子諫張僕射擊毬書亦以為諫不足聴<lb/>
<pb n="KR4h0152_WYG_187-3b"/>
者辭不足感人心也今僕之言未信于人而辭不足以<lb/>
感人心也明矣苐以見愛之深故復喋喋如此惟加恕<lb/>
納不宣<lb/>
　　答唐荆川書<hi>劉繪</hi>
京師自得灣中手札無便通記王翰林懋中還乃具動<lb/>
止知居宜興山中躭幽寂避人事庶得澄養神駿也聞<lb/>
居山中雅好弓矢盡悟開闔之巧挽强達疏乍聞不信<lb/>
後言者交至知兄聰靈靜蓄有術氣充力倍加于徃昔<lb/>
<pb n="KR4h0152_WYG_187-4a"/>
鄙意不覺歡踊矣辱多謬愛徃徃遇士夫過為推與以<lb/>
是京師見者雖未交識莫不増顧今在渝州見曹子東<lb/>
亦傳論及胡仲望来又䝉寄聲眷懐懇懇不我遐棄萬<lb/>
千感懐莫抒衷愫弟嘗思古人既不可友古道徒為懸<lb/>
仰道途詭易聲利相援今之隆友道以引善類而去卑<lb/>
習者得如兄有幾人邪人情好髙而惡聞善好勝而憚<lb/>
進修兄負竒雋之才而冲虚并容今之屈已下人而孳<lb/>
孳力行古道又幾人如之邪以弟之狂當兄之髙明必<lb/>
<pb n="KR4h0152_WYG_187-4b"/>
不為佞邇復聞兄憤他族强悍數逼京邑每當士人喜<lb/>
為雄談有請纓仗鉞之志聞者相傳靡不壯之且欲盡<lb/>
覽西北諸邊形勢牆砦阨塞可為臨事屯兵結壘麾羽<lb/>
仗䇿横掃強敵計彼以忠義勇㨗綸巾若孔明輕緩若<lb/>
元凱持箠彪哮之衆鞭𤣥漠名王其賀兄封侯之業者<lb/>
固多矣弟竊疑之徃古英傑立事皆有定數人生成就<lb/>
必有倫類此須洞窺𤣥理而不可以勝氣乗之焉今姑<lb/>
借漢初人才為喻昔張良握計無韓信畧地之勛蕭何<lb/>
<pb n="KR4h0152_WYG_187-5a"/>
餽給無曹參野戰之力絳灌少文陸賈闕武叔孫抱鼓<lb/>
成綿蕞之儀得行其儒學也婁敬脱輓定關中之䇿獲<lb/>
售其遊談也彼天啟佐命咸以英産絶足率操一藝博<lb/>
樹立前後未聞有能兼者也其後賈誼文學請典屬國<lb/>
以擊匈奴鼂錯對䇿自獻法令以削七國至揚雄本辭<lb/>
賦乃耻鉛槧以假符命之妄劉向本經生乃記黄冶以<lb/>
結主上之寵四子中持未定移易本業以希景運貪竒<lb/>
功率至喪名傷敗可悼也已今兄以明經起家早登上<lb/>
<pb n="KR4h0152_WYG_187-5b"/>
第主上嘉之儒林慕之不可謂之竒遇乎前以奏記不<lb/>
合海内英髦俱仰氣節爚爚矣今宜居深山益肆力舊<lb/>
業他日朝廷時置經局辨議整史籍殘闕其舉鴻典大<lb/>
儀遐稽古制裁定羣論必不能舍兄也即不搆㑹可以<lb/>
疏徃哲之奥言明羣生之性理著書以肇来學而名業<lb/>
熖然繫聖賢之籍為一代鉅儒其仰報君父之恩豈不<lb/>
閎哉若霍去病匈奴未滅之恨馬文淵馬革褁尸之談<lb/>
彼其抱氣業術有自来矣兄試裁酌便示惠音如何<lb/>
<pb n="KR4h0152_WYG_187-6a"/>
　　答友人書<hi>薛蕙</hi>
辱惠書并示春秋或問三經説數篇讀之累日不勝欽<lb/>
服世之溺于所聞之士如執事之用心者寡矣執事謂<lb/>
孔子六經焚毁于秦漢世無能釐正宋儒傳義尚有牽<lb/>
合附㑹之説欲黜其偽而補之且譽僕為當世知名之<lb/>
士使評其是非執事之為書其獨見自信盖將度越厯<lb/>
代之儒者而今世之寡陋如僕者執事顧就而問焉僕<lb/>
誠惶愧而不敢答也然厚意不可虚辱試誦所聞而執<lb/>
<pb n="KR4h0152_WYG_187-6b"/>
事擇焉夫六經自秦漢而後其殘缺錯誤多矣盖非孔<lb/>
氏之舊也而凡古之載籍亦皆逸亡其存者多偽書焉<lb/>
儒者生于數千載之下不獲見聖人之全經復無古之<lb/>
載籍可以為證宜守夫子多聞闕疑之訓學其可知者<lb/>
闕其不可知者如是足矣不然是臆説也傳曰疑事無<lb/>
質况聖經以臆説決之可乎六經之大義自宋儒發明<lb/>
之思過半矣中間不無未當者不害六經之大明也至<lb/>
于諸儒議論同異亦各有所見當並存之以廣異議非<lb/>
<pb n="KR4h0152_WYG_187-7a"/>
可以一人之見廢之也程子謂解經不同無害但𦂳要<lb/>
處不可不同盖謂此耳然區區復有所聞敢為執事言<lb/>
之夫古之君子學成而後立言其言也為道之不明也<lb/>
言以明道為主則其言不得不約故古之為書極寡後<lb/>
之君子學未成而先立言其言也為名之不聞也急于<lb/>
知名則文章訓詁皆襲取而為之言之當否不恤也故<lb/>
後世之書極多雖然以亡當之言而致虚偽之名此可<lb/>
得于愚人爾君子之論謂之何哉今執事之書非為名<lb/>
<pb n="KR4h0152_WYG_187-7b"/>
也盖欲明聖人之道也然程子有曰學也者使人求于<lb/>
内也不求于内而求于外非聖人之學也何謂不求于<lb/>
内而求于外以文為主者是也學也者使人求于本也<lb/>
不求于本而求于末非聖人之學也何謂不求于本而<lb/>
求于末考詳畧采同異者是也是二者無益于身君子<lb/>
弗學然則君子求聖人之學盖有在焉非在于文章訓<lb/>
詁之間矣竊又以為聖人之學未易遽言也有志于學<lb/>
者宜以論孟之書取其切已者講明而踐行之若夫六<lb/>
<pb n="KR4h0152_WYG_187-8a"/>
經之義姑徐徐求之未晩也此不惟初學自治之方使<lb/>
世之儒者果皆從事于此則人人有君子之行雖不治<lb/>
六經而六經之道不逺矣若後其身心而徒以窮經為<lb/>
先雖真得秦火未焚之經親聞夫子筆削之義亦何益<lb/>
之有執事著書立言不過信今而傳後僕之言倘不甚<lb/>
謬執事其取之以告今之同志亦信今之一端也<lb/>
　　上楊䆳菴先生辭入内閣書<hi>張治道</hi>
盖聞天地賴閉塞以成功聖人倚收藏而顯化故孔子<lb/>
<pb n="KR4h0152_WYG_187-8b"/>
不强仕于返魯孟軻不再進于去齊何者去就之義明<lb/>
君子之道行也恭聞老先生執事負伊周之才際堯舜<lb/>
之世三朝頼其倚弼四海遵其道化秉鉞持衡覃謀𢎞<lb/>
慮可謂極矣繼而遭遇權奸遏而不行雖青蠅貝錦之<lb/>
讒不能有加而于進退光明之道終亦未盡既而皇上<lb/>
臨極索羅耆舊而謂鴻才碩輔無踰我執事者夢想于<lb/>
朝物色于野恩休踰天詔㫖如春海内以為執事功已<lb/>
成矣道已髙矣枕藉丘壑不可以出矣既而幡然就道<lb/>
<pb n="KR4h0152_WYG_187-9a"/>
輿疾臨戎戾天地閉塞之義違聖人收藏之道雖在門<lb/>
牆之下者不能不疑于出處之間也繼觀謝表未成安<lb/>
攘之言勉效韓范經畧之意又云不大改絃轍無以作<lb/>
新士氣不力任怨怒無以奮起事功乃知進退得孔子<lb/>
時中之道符君子大觀之心伊尹不鄙要湯子文不嫌<lb/>
三仕之意也及觀抵邊以来功業未成而事機掣肘始<lb/>
薦楊宏逆而不行繼論邊儲遏而少遂大勲未建而口<lb/>
語相侵海内將謂髙明見小試不行則大功可卜知後<lb/>
<pb n="KR4h0152_WYG_187-9b"/>
效難圗則今日可去而執事尚復無聞雖庸劣小子如<lb/>
治道者亦不能不疑于執事也近聞復降詔命取迴内<lb/>
閣人皆以為慶獨治道以為不然竊觀今日之事勢與<lb/>
執事之心其可去者有四而不可留者有二四者在所<lb/>
必難而二者尚未可望敢畧而陳之惟髙明擇焉且皇<lb/>
上以宗藩入統聖德秉治有堯舜望治之心無周召輔<lb/>
治之臣起執事于江湖之逺而付以全陜之地恩命雖<lb/>
隆而神交未符敷謀雖切而聖心未契矩跡雷同而魚<lb/>
<pb n="KR4h0152_WYG_187-10a"/>
水可言建議非常而風鴻未信此可去者一也天下之<lb/>
事未嘗不成于相讓而敗于相害道義相讓稷契所以<lb/>
成功功名相害蕭韓所以罹禍今日之事故敢望稷契<lb/>
之相讓于執事焉此可去者二也綱紀大壞不可收拾<lb/>
處常則不盡才猷建異則輒來口語與其衡而持其權<lb/>
功成則衆疾其能事去則獨䝉其詬此可去者三也且<lb/>
執事嘗為冢宰矣嘗為内閣矣不能以此時免讒謗齊<lb/>
人心安其身于朝廷之上而今乃求難獲之效于再進<lb/>
<pb n="KR4h0152_WYG_187-10b"/>
之餘諺曰百步之矢不穿魯縞而執事之功與名不止<lb/>
于百步之外而天下之事難于魯縞此可去者四也其<lb/>
二則朝廷倚托不可負蒼生屬望不可孤斯二者此臣<lb/>
子之所以負毁而忘軀者也治道以為不然聖人之道<lb/>
期于必行君子之功樂于無損然道不虚行行于無妨<lb/>
功不虚成成于無阻無前四者之害而後可以成兹二<lb/>
者之功此周召所以成名于文武欲成兹二者之功而<lb/>
昧乎四者之害此蕭望之所以殺身於西漢惟執事亮察<lb/>
<pb n="KR4h0152_WYG_187-11a"/>
之倘遲迴眷顧再進中秘道昧止足行乖難進竊恐臧<lb/>
倉肆間委命晚矣治道以晩進之士而不得入執事之<lb/>
門牆亦嘗側聞執事之懿風矣好謀能聽不棄蒭蕘故<lb/>
敢效孟軻氏説大人之義披情素于堦下惟執事恕其<lb/>
狂愚少加容察則一得之愚不能無少補于執事者<lb/>
　　上三宰相書<hi>李黙</hi>
僕聞士遇而獲信于天子其不遇而幸信于天子謨弼<lb/>
之臣今陛下明聖僕何患不過顧事有偏繫勢所難投慮<lb/>
<pb n="KR4h0152_WYG_187-11b"/>
非執事不足聞此昔孔明治蜀務集衆思廣忠益且下<lb/>
教曰若逺小嫌難相違覆曠闕損矣又曰有能忠于國者<lb/>
亮免過矣僕謭昧鄙人豈曰能忠至攄忱效愚所不敢<lb/>
以小嫌自避則奉教于君子矣孟嘗君使楚將受象牀<lb/>
登徒子懐德色而諍之曰吾得寶劍以獻也古之人樂<lb/>
于成人之善如此僕猥辱甄收使奔走咳唾之末豈不<lb/>
以德重岡陵義足淵海然而旅進羣退依阿取容非執<lb/>
事所許也敢縁所䝉念存斯義唯執事聽之比者陛下<lb/>
<pb n="KR4h0152_WYG_187-12a"/>
降發中之詔修翊戴之功執事首膺異數進秩諸侯可<lb/>
謂曠世雋談矣昔二虢不辭兩國之任旦奭不讓齊魯<lb/>
之封其功大也誠在優宜不為過侈然而外内譁然不<lb/>
浹衆懐其説有二小人曰相公汰冗食正典禮義不假<lb/>
于君親而乃自利其爵為君子曰相公畢命之臣無利<lb/>
之心雖然三子並拜而宫掖乖五王並封而武氏横相<lb/>
公不鑒功名自此去矣夫小人之言懟也君子之言愛<lb/>
也懟者懐固其私愛者要成敗以為説也夫是命也執<lb/>
<pb n="KR4h0152_WYG_187-12b"/>
事謂盡出上㫖哉即不過左右慿藉以階寵耳意其伺<lb/>
上勵精倚毘遺耉難以得志獨計所嚴憚者二三宰輔<lb/>
與臺諫數輩耳乃者適覯兹隙遂託焉以逞以為是足<lb/>
以羈絏之矣觀其叙列吾黨不及三四而此輩已居八<lb/>
九則其情狀先已敗露矣先帝時左右謬寵奸賞動及<lb/>
圭組濫爵一開使八柄遂入二五之手干命之禍幾至<lb/>
土崩雖其肇孽不可比類然究觀今日之勢欲至此無<lb/>
難也昔寜彬輩陷先帝降號淫遊慮朝議不從乃大賞<lb/>
<pb n="KR4h0152_WYG_187-13a"/>
勲舊而下而投之餌雖諫疏屢臻而依違者衆竟使先<lb/>
帝不終正位至今切齒所不忍言此執事所睹記也詩<lb/>
云殷鑒不逺奈何弗慎曩者執事釐復舊政所裁武員<lb/>
刑餘軍役不下二三萬頃又用諫官言沙汰僧道洶洶<lb/>
未定京師之人大半此類積怒懐訕已非旦夕頃見執<lb/>
事膺此懋典遂羣起側目謬生誹議夫一人之身而當<lb/>
衆怒之衝竊為執事不取也昨者稱號之典執事據禮<lb/>
執議反復十數雖曲加遷就猶非宫闈之意萬一上春<lb/>
<pb n="KR4h0152_WYG_187-13b"/>
秋長盛猝有媒孽其事引據祖訓搆貪天之言執事何<lb/>
以自固今陛下仁聖樸誠周防矢義然執事一忤之後<lb/>
此輩妄有希冀執事能復忤之乎僕慮正色難矣即有<lb/>
否也其搆忿殆不可測僕念君相未交釀亂方自此耳<lb/>
為執事竊計不若守奉祖訓堅自遜避決去就之圗諸<lb/>
所䝉恩亦宜正言裁罷庶幾人人知吾謀國之心雖至<lb/>
其身奕世之業猶將棄之上足以結主心下以謝市里<lb/>
之謗而中以破憸壬之奸使之屏氣攝息不敢恣肆然<lb/>
<pb n="KR4h0152_WYG_187-14a"/>
後天下之事可為也邇來執事累疏抗陳冲心光大然<lb/>
時未獲命物議未孚以為姑徐徐取之云爾且有病執<lb/>
事包羞之語者誠執事所宜急圗萬一持久間有絓誤<lb/>
妄少指斥虧損大矣夫皎皎易汚嶢嶢難全可不畏歟<lb/>
今執事勲藏盟府福澤在黔黎子孫自宜世食其報永<lb/>
永無替奈何獲此而後為貽謀耶昔仲連説趙却秦軍<lb/>
平原持千金為夀連曰即有取者是市井之事連不忍<lb/>
為也後世稱播仲連之義且執事勲勞孰與魯連茅土<lb/>
<pb n="KR4h0152_WYG_187-14b"/>
之錫孰與千金然執事猶且蔑之令聞廣譽豈有極也<lb/>
僕日夜詭量敢以介推之事妄意規切獨時念國事至<lb/>
此憂防甚重輒忘狂悖畧其讚述謬稱縷縷之愚所恃<lb/>
執事休容無以下體黙皇恐再拜<lb/>
　　戒弟書<hi>侯一元</hi>
夫係蹄不解猛虎決蹯危疚在前孝子進藥非不痛於<lb/>
身蜇於口也愛有所至情有所不得不然凡熟諫之道<lb/>
異於責善義方之誨别於忍心如使畏不祥而曲阿慕<lb/>
<pb n="KR4h0152_WYG_187-15a"/>
怡怡而順非是以一蹯之痛易其七尺之軀不忍乎介<lb/>
然之苦口而自詒罔極之恨也豈可謂知類哉克已之<lb/>
難自昔而稱之柔曼之傾意尤其難者也故女戎禍水<lb/>
聰明之主以自誤而吳姝越艷智術之士亦以誤人譬<lb/>
之鬼物之惑人始者必有以中其意使如膏火相滋不<lb/>
盡不止方李赤之惑于溷厠也所見無非清都麗宫妖<lb/>
艷苾芬者欲以區區之辨易其所見豈不難哉彼死而<lb/>
有不恤而欲陳之以毁譽利害不亦末乎故苦藥所以<lb/>
<pb n="KR4h0152_WYG_187-15b"/>
已病也苦言所以去惑也醫經云疾有不治者二不可<lb/>
藥一不治也可藥也而不受藥二不治也始之以不受<lb/>
藥終之以不可藥此忠臣孝子慈父友兄所為流涕長<lb/>
嘆而呼天也衢塗跬步而揚朱哭之跬步之失何足哭<lb/>
也然至其千里也則又不及哭也詩曰何嗟及矣是也<lb/>
曲突徙薪以告燕雀燕雀其信之乎然而有必至之勢<lb/>
其不至乎焦爛者幸爾吾前所謂啖野葛飲酖而不死<lb/>
者也古今以来獨一曹公奈何以不貲之軀天地所畀<lb/>
<pb n="KR4h0152_WYG_187-16a"/>
父母所遺試之猛獸毒藥僥倖於萬一乎夫文人無行<lb/>
非謂固然惜其是文而廼是行猶言斯人斯疾云爾古<lb/>
今文人獨一司馬相如哉屈原之忠為詞賦祖賈誼升<lb/>
堂漢之彦也昌黎東坡唐宋名臣人非堯舜誰無小疵<lb/>
然必立行大節不踰斯為君子至如孔孟左國經史之<lb/>
文何嘗不妙絶天壤但不可以文目之耳假令天壤間<lb/>
不生司馬相如無其詞賦何損於治何傷於藝林哉且<lb/>
相如文傷靡麗故前輩謂其類俳而武帝亦徘畜之此<lb/>
<pb n="KR4h0152_WYG_187-16b"/>
何異奕秋丸僚以一技垂聲者耶昔人謂九原可作吾<lb/>
誰與歸區區雖未敢妄意九仭之門至於及肩之牆不<lb/>
願託足常思執鞭叔度對嘯孫登相與遊於無言而或<lb/>
發於不得已則纚纚洋洋為寒餒帛粟疲瘵鍼石即不<lb/>
能然猶欲鳴其心之所藏如春蟲秋蚓宣寫和氣自得<lb/>
而止無用雕蟲殫極侈靡淫泆如相如為也今人固無<lb/>
相如即有之吾亦不好文且如此況其行乎而聞以卓<lb/>
氏事自解此大謬也且卓氏事相如寜慕其色耶臨卭<lb/>
<pb n="KR4h0152_WYG_187-17a"/>
令謂相如窮困幸來過我而王孫竒貨可居故謬為恭<lb/>
敬以相如壻之耳已而果大得其財為富人馴致以貲<lb/>
為郎顯于漢庭則相如本意不在文君甚明讀史者忽<lb/>
之耳如令相如反效其貲財重幣卑禮以求失身之文<lb/>
君吾知相如不為也若為之則其家徒四壁者不將愈<lb/>
甚轉入溝中乎狗監未薦天子不聞獨與失身一婦人<lb/>
無用之書數巻而何適矣然則彼雖失行猶為身謀今<lb/>
杭州諸公慕之名實兩失無相如之利而有其累難以<lb/>
<pb n="KR4h0152_WYG_187-17b"/>
言智矣位尊家温者其患遲位下家儉者其患速不觀<lb/>
之膏火乎雖同于灰燼而膏之盛者後亡亦理也惑者<lb/>
或曰膏雖竭我能續之燎雖息吾能揚之商賈恃什一<lb/>
之利士大夫仰俸禄之賜而能文善逰者資朋友之助<lb/>
此其所為續膏繼明之術也悲夫吾所為碌碌服賈致<lb/>
身䇿名抒思竭精者寜為區區一女子哉武王不斬妲<lb/>
已乎且好色人之天性不知子都之姣者無目者也而<lb/>
詩人如雲之棄縞衣之樂豈其性與人殊哉誠富貴有<lb/>
<pb n="KR4h0152_WYG_187-18a"/>
羡金餘帛何不自置妖姬深宮自娱猶未決裂男女之<lb/>
坊解絶亷節之維求之縞衣綦巾亦其次也夫巫山之<lb/>
雲朝暮而送人河畔柳枝如林離亭之泣如雨計文君<lb/>
之所當豈一司馬相如哉前袂未分來人復結是何異<lb/>
蹴珍餌行道之中䝉袂者猶唾之而聰明之士顧甘心<lb/>
焉何也盖婦人有挾媚道者其術如鬼神使人神眩目<lb/>
昧而不自制漢史徃徃見之吾意倡優之家其有傳乎<lb/>
不然何顛㝠之衆而覺悟者之寡也商賈負販縉紳之<lb/>
<pb n="KR4h0152_WYG_187-18b"/>
士無知愚小大銖錙而積之胠篋而委之甘心効其力<lb/>
沒首而不悔夫左右戮力治生以奉其主者奴也左噬<lb/>
右搏得狐兎以効之人者狗也今倡優挾邪術媚道奴<lb/>
畜犬豢天下之人坐食其錢財而惑者猶然不悟一旦<lb/>
商者折閲亡其什一仕者失官亡其資財始匍匐而無<lb/>
所歸爾猶曰相如愛文君豈不謬哉吾觀今世文士類<lb/>
多虚名昨所觀其人歌詩草書圗畫其品至下而能盜<lb/>
虚聲者正猶下里巴人一唱而千和也易世論定之後<lb/>
<pb n="KR4h0152_WYG_187-19a"/>
吾不知其人當在相如詞賦之科否也恐不能過李赤<lb/>
李赤詩賦固在廼能與李白相亂而因循失足為厠中<lb/>
蛆後世士羞言之況若人者乎夫蜩鳩之翼難以圗髙<lb/>
蜉蝣之衣難以持久故附鳳者千仭附驥者萬里彼悠<lb/>
悠盜名之士安足榮其咳唾而與綢繆應和哉相如之<lb/>
事既其意指不類斯人又西施之顰不可慕效姑效其<lb/>
倩笑者可也觀今之文士非特盜名乃亦盜利故辛垣<lb/>
髙魯連以其無求鄒忌不信賔客之䛕以其有勢勢移<lb/>
<pb n="KR4h0152_WYG_187-19b"/>
利盡雌黄隨變吾觀今世柬書利遺傾肝相示語卒未<lb/>
有不涉取求者也此其交游歸趣大體可覩矣不待交<lb/>
解於張公子而龍陽之情已暴於後言矣凡斯之類不<lb/>
可殫陳區區今者藥石之獻惟在靜諷六經四子閉門<lb/>
謝客使天機有雨露之息則以子之才如寶鏡拭塵邪<lb/>
魅畢燭刀刃發硎向之繚繞游絲而斷之耳以相如之<lb/>
文明鄒泗之道以周南之窈窕易巴蜀之奔亡斯亦生<lb/>
人之至樂也於子何如楮短意長有言不盡<lb/>
<pb n="KR4h0152_WYG_187-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_187-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷一百八十七<lb/>
</p>
<p>
</p>
  </div>
</body>
</text>
</TEI>
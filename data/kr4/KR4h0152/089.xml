<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷八十九</head>
    <p>
<pb n="KR4h0152_WYG_089-1a"/>
欽定四庫全書<lb/>
　明文海卷八十九　　　　餘姚黄宗羲編<lb/>
　　論六<lb/>
　　帝王官家天下論<hi>邵寳</hi>
古也有志二帝官天下者也三王家天下者也曷為<lb/>
謂之官也傳諸賢而不傳諸子也曷為謂之家也傳<lb/>
諸子而不傳諸賢也曷不謂之子天下乎有子則世<lb/>
焉無子則及焉要之不出乎家而已矣不必必歸諸<lb/>
<pb n="KR4h0152_WYG_089-1b"/>
子故也官天下者公於一世而不必於一家家天下<lb/>
者公於一家而不必於一身此二帝三王之道所以<lb/>
為盛非後世可及也父没子繼親受之命此事之常<lb/>
無庸論者乃若兄終弟及以兄道命之乎以君道命<lb/>
之也君道即父道也以君道命之則弟以臣道承之<lb/>
以父道命之則弟以子道承之而弟道固在其中矣<lb/>
以一身具三道焉曷為為之後而不遂為之子也昭<lb/>
昭穆穆有定分焉故也况為之後而子焉者為其嗣<lb/>
<pb n="KR4h0152_WYG_089-2a"/>
之絶也今也有萬世之廟而有萬世之祀其宗也固時<lb/>
享之其祧也亦歳祫之其為有後孰大於是而必為之<lb/>
子乎且君之及也必以嫡宗之繼也必以支以支而及<lb/>
非及也以嫡而繼非繼也是以宗法自諸侯别子始有<lb/>
之然則禮傳所謂諸侯及其太祖天子及其始祖之所<lb/>
自出者何也明其統之尊也故宗雖不及於天子諸侯<lb/>
而統不能不系之也夫是之爲正統夫既後正統矣則<lb/>
於所生何以不得顧也夫既後正統矣則正統在我以<lb/>
<pb n="KR4h0152_WYG_089-2b"/>
正統而復承小宗可乎然則名何為而不可易也孔子<lb/>
曰必也正名乎名不正則言不順言不順則事不成事<lb/>
不成則禮樂不興禮樂不興則民無所措手足是故名<lb/>
雖不可易而正統之尊固不可干也是故正統之祭之<lb/>
廟不敢與也正統之薦之祠不敢入也無己而為之别<lb/>
室側焉而不敢並也孟子曰諸侯之禮吾未之學也况<lb/>
天子之禮乎是故名當稱則稱之道當隆則隆之分當<lb/>
嚴則嚴之禮也然則名之當稱固知之矣所謂道當隆<lb/>
<pb n="KR4h0152_WYG_089-3a"/>
則隆之者何居以伯父而有祖之道者也所謂分當嚴<lb/>
則嚴之者何居以伯父而有君之道者也然則何以隆<lb/>
之何以嚴之亦曰别嫌明微於廟庭饗祀之時敦孝起<lb/>
敬於宫闈省謁之際無所不用其誠而己矣<lb/>
　　治河論上<hi>邵寳</hi>
萬世言治水者必曰禹治水而不法禹可乎孟子曰禹<lb/>
之治水水之道也水之所以為水禹之所以為治無出<lb/>
此矣河也者天下之水之大者也禹之治水其詳見於<lb/>
<pb n="KR4h0152_WYG_089-3b"/>
禹貢其曰導河積石至於龍門南至華隂東至於底柱<lb/>
又東至於孟津東過洛汭至於大伾北過洚水至於大<lb/>
陸又北播為九河同為逆河入於海者皆順導之法初<lb/>
無逆障之說故能成府事之功而天下稱神其極至地<lb/>
平天成焉由今觀之其所空之地甚廣所處之勢甚易<lb/>
所求之效甚小是故其成功也如此今之治水者其去<lb/>
禹也遠矣而所空之地乃狹於禹所處之勢乃難於禹<lb/>
所求之效乃大於禹欲其成功不亦難乎何謂所空之<lb/>
<pb n="KR4h0152_WYG_089-4a"/>
地狹於禹蓋禹之導河自大伾以下分播合同隨其所<lb/>
之而疏之不與爭利故水得其性而無衝決之患非無<lb/>
衝決也彼自衝決而非吾之所得與也今夫一杯之水<lb/>
舉而注之地必得方丈乃能容之其勢然也河自大伾<lb/>
以上水之在杯者也大伾以下水之在地者也以在地<lb/>
之水而欲拘束周旋如在杯之時大禹不能而况他人<lb/>
乎今河南山東郡縣棊布星列官亭民舎相比而居凡<lb/>
禹所空以與水者今皆為吾有蓋吾無容水之地而非<lb/>
<pb n="KR4h0152_WYG_089-4b"/>
水據吾之地也固宜其有衝決之患也故曰所空之地<lb/>
狹於禹何謂所處之勢難於禹蓋嘗觀禹之治矣隨處<lb/>
施功初無窒礙亦無拘限今北有臨清中有濟寧南有<lb/>
徐州皆轉漕要路而汴省在西南又為宗藩所在左聁<lb/>
右顧前瞻後望動則肘掣使水有知尚不能使之必如<lb/>
吾意况水無情物也其能逶迤曲屈以濟吾之事哉故<lb/>
曰所處之勢難於禹何謂所求之效大於禹蓋禹之所<lb/>
以為治去其墊溺之害而已此外無求焉今則賴之以<lb/>
<pb n="KR4h0152_WYG_089-5a"/>
漕不及汴矣又恐壞臨清也不及臨清矣又恐壞濟寧<lb/>
也不及濟寧矣又恐壞徐州也使皆無壞又恐漕渠不<lb/>
足於運也了是數者而後謂之治故曰所求之效大於<lb/>
禹以若地處若勢求若效雖使禹復生恐其難矣而或<lb/>
者猶譊譊然曰某為上䇿某為下䇿某為中䇿則惑之<lb/>
甚也然則奈何哉孟子曰所惡於智者為其鑿也如智<lb/>
者若禹之行水也則無惡于智矣禹之行水也行其所<lb/>
無事也治河以無事治之則得矣<lb/>
<pb n="KR4h0152_WYG_089-5b"/>
　　治河論下<hi>邵寳</hi>
夫所謂治之以無事者非不欲治之也蓋難於其治也<lb/>
難於其治而遂不之治則其患有不可勝言者君子顧<lb/>
忍坐視吾無辜之百姓受兹酷烈哉今夫人有病其勢<lb/>
篤且死也將求醫以治之與抑亦委之於不醫與委之<lb/>
於不醫是徒死而己矣是故謂河之不必治者待死而<lb/>
委之於不醫者也茍知求醫矣而謂其可恃以必不死<lb/>
且至千百年之壽此所謂不惟無益而又害之今之治<lb/>
<pb n="KR4h0152_WYG_089-6a"/>
河者何以異是是故亦治之以無事而己矣蓋河自周<lb/>
定王時北徙漢氏而下決東郡決瓠子決魏之館陶分<lb/>
屯氏決清河靈鳴犢口其變非一議者或欲疏禹之故<lb/>
道或欲塞所決之口或欲分流以殺其衝決之勢或欲<lb/>
築堤以障其泛溢之虞或有望氣用數而謂人力強塞<lb/>
未必可以應天者載考前史厯厯可見亦今日治河者<lb/>
之所熟講而飫聞者也雖成敗得失不能無辨然譬之<lb/>
醫者其皆一方乎茍不問其緩急先後執一方而求病<lb/>
<pb n="KR4h0152_WYG_089-6b"/>
之愈不愈則歸咎於方豈方之罪哉用方者之罪也取<lb/>
古之方隨其緩急先後而用之此所謂治之以　　者<lb/>
也故治漕渠急則張秋等壩所當先築而疏故道塞新<lb/>
決分流諸派次焉然故道若高則不必於必疏新流若<lb/>
下則不必於必塞其間泛出傍溢或用疏法或用塞法<lb/>
以水治水吾無容心故曰取古之方隨其緩急先後而<lb/>
用之此之謂也今河之為患如一人之身而具百病者<lb/>
也朝輕而夕重表減而裏加雖有盧扁不能使之全愈<lb/>
<pb n="KR4h0152_WYG_089-7a"/>
也故必得良醫坐守其側切脈觀色聽其聲音察其寒<lb/>
熱究其病之所由起盡心力救之如前所謂取古之方<lb/>
隨其緩急先後而用之者幸而愈則調理如故不幸而<lb/>
復發於此則改圖而治之是故有求醫無遣醫藥餌常<lb/>
備攻治常施而不必其成功要於不死而己矣故曰治<lb/>
之以不治今治河之大臣良醫師也工與料藥餌也凡<lb/>
所謂疏塞分築之類攻治之法也為今之計宜常設總<lb/>
理大臣更置其屬頻廵視謹調䕶任滿則代或加秩命<lb/>
<pb n="KR4h0152_WYG_089-7b"/>
使仍其職而不必其功之成備工與料而惟其所用焉<lb/>
可也然大臣之任其事在朝廷疏塞分築之類其事在<lb/>
大臣而所謂工與料者則在民矣民可使之困乎故治<lb/>
河非難也備工與料之為難也<lb/>
　　宋都汴論<hi>李濂</hi>
余每見世之君子喜誦吳起在德不在險之語以為千<lb/>
古名言竊謂起之言信美固不可以人廢但失内外交<lb/>
修之意耳何則德與險可相有而不可偏廢也是故立<lb/>
<pb n="KR4h0152_WYG_089-8a"/>
國者德為本而險次之蔑德而恃險弗可也徒德而無<lb/>
險亦弗可也不觀諸易與周禮乎易坎之象曰天險不<lb/>
可升也地險山川丘陵也王公設險以守其國險之時<lb/>
用大矣哉周禮司險掌九州之圖以周知山林川澤之<lb/>
阻故自古帝王必依險以立國固常嚴乎内治之修而<lb/>
亦不少弛乎外患之慮若文王邑豐武王遷鎬成王宅<lb/>
洛漢唐都闗中皆為長治久安之畫者也宋因五代之<lb/>
舊而建都於汴可謂失計之甚矣夫汴平原曠野無險<lb/>
<pb n="KR4h0152_WYG_089-8b"/>
阻可守張儀謂其四平無名山大川之限固戰塲也酈<lb/>
生說漢高帝亦曰陳留天下要限四通八達之都厯習<lb/>
往牒自古無建都於此者魏本都安邑苦秦侵伐不得<lb/>
己東徙大梁厥後秦使王賁引河灌城王假就擒而滿<lb/>
城魚鱉矣朱全忠之簒唐也居汴不過五六年耳唐莊<lb/>
宗舉兵伐之其禍烈於王假石敬塘因之耶律長驅少<lb/>
帝被執視全忠之禍則尤烈焉宋之藝祖英武振世蓋<lb/>
創業之賢君也覆轍如此乃弗之鑒而襲周都汴遂貽<lb/>
<pb n="KR4h0152_WYG_089-9a"/>
子孫北狩之恥卒使中原淪為榛莽終世而不可復推<lb/>
厥禍原實繇其忽遠圖而昧大計也尚誰咎乎末年西<lb/>
幸洛陽顧瞻形勝頗有留都之意而群臣勿從太宗時<lb/>
為晉王扈從力言其非便藝祖曰遷洛尚未也終當居<lb/>
長安耳晉王因誦吳起在德不在險之語以致諷之藝<lb/>
祖不答繇是知藝祖之知非不知汴之不可都也特阻<lb/>
於衆論而雄斷未施懋建大命姑俟後世為之耳夫既<lb/>
安於汴都當思慎固根本之地以伐外冦之謀可也矧<lb/>
<pb n="KR4h0152_WYG_089-9b"/>
燕薊烽燧相去不遠一旦邊馬南牧何以禦之乃曾不<lb/>
是慮而君臣上下以為宴然無事故景德中契丹入冦<lb/>
朝議欲為太王避狄之謀㓂萊公力主親征卻之然猶<lb/>
增歳幣數十萬慶厯中又肆無厭之求富鄭公以强詞<lb/>
折之然亦增歳幣數十萬靖康復入冦廟堂援故事請<lb/>
和金人不許於是括京城内外金賂之弗滿其欲青城<lb/>
之邀倉卒無䇿以應而國勢遂不可支矣嗚呼使當時<lb/>
早從藝祖之志而遷於洛夫豈有二帝䝉塵中原陸沉<lb/>
<pb n="KR4h0152_WYG_089-10a"/>
之禍哉憶在仁宗之朝范文正公時為陜西安撫使上<lb/>
疏曰天有九闗君有九重請修京城以壯帝居營洛陽<lb/>
以備廵幸太平則居汴京水陸都會之地以便天下急<lb/>
難則守洛陽山河表裏之宅以保中原且闗中自古興<lb/>
王之地百二天險亦宜留意仁宗深以為然而沮於余<lb/>
靖之言其議遂寢范公之卓見遠識與藝祖合誠非在<lb/>
廷諸臣可及後雖思用其言顧事機己失噬臍無及矣<lb/>
或曰國之廢興天也非人之所能為也是故天運茍在<lb/>
<pb n="KR4h0152_WYG_089-10b"/>
何地非都天運倘移何險足恃陽九遘厄厥數否塞人<lb/>
欲以區區智力挽回於其間抑難矣曰天道遠人事邇<lb/>
何謂天道運數是也何為人事修德卹民用賢去奸凡<lb/>
可以壯吾國勢銷患於未萌者皆是也茍不盡力於人<lb/>
事而一聽於天數則將坐待危亡而莫之自强矣詩曰<lb/>
其何能淑載胥及溺有天下國家者其尚懋於圖治以<lb/>
祈天永命慎勿惑於茫不可稽之天數哉<lb/>
　　族葬論上<hi>李濂</hi>
<pb n="KR4h0152_WYG_089-11a"/>
古之葬者衣之以薪葬之中野不封不樹未聞棺槨也<lb/>
中古聖人始易之以棺槨檀弓曰有虞氏瓦棺夏后氏<lb/>
堲周殷人棺槨周人牆翣益彌文矣未聞合葬也季武<lb/>
子曰合葬非古也自周公以來未之有改也子曰魯人<lb/>
之祔也合之善夫合葬矣未聞封而識之也子曰古者<lb/>
墓而不墳丘也東西南北之人也不可以弗識也於是<lb/>
封之崇四尺封識矣未聞族葬也周禮奉官冢人掌公<lb/>
墓之地辨其兆域而為之圖先王之葬居中以昭穆為<lb/>
<pb n="KR4h0152_WYG_089-11b"/>
左右蓋古者王公以下皆族葬不特士庶人為然也曰<lb/>
為之圖謂方其未死也豫圖其地之形勢及丘壠之處<lb/>
謹而藏之後有死者按圖以葬也曰先王之墓居中以<lb/>
昭穆為左右謂以遷徙造塋者為始祖也如文王居豐<lb/>
葬於畢是文王為造塋者宜居中穴次以武王為昭居<lb/>
左成王為穆居右康王為昭居左昭王為穆居右至平<lb/>
王東遷則又為洛陽之始祖矣嗣王亦然抑此論古者<lb/>
國君之葬制云爾未及士庶人也墓大夫掌凡邦墓之<lb/>
<pb n="KR4h0152_WYG_089-12a"/>
地域而為之圖令國民族葬而掌其禁令正其位次掌<lb/>
其度數使皆有私地域曰掌其禁令戒不相侵也曰正<lb/>
其位次俾序昭穆也曰掌其度數謂差其丘封之度與<lb/>
其樹数也此士庶人之族葬以君為之畫地以葬非民<lb/>
自為地也故曰聖人父母萬民生則富之教之死則葬<lb/>
之此王澤所以入人之深淪骨而浹髓者也夫族葬之<lb/>
制見之周官者如此孰廢之曰秦廢之秦用商鞅廢井<lb/>
田開阡陌先王族葬之制由是大壞兼以形家之術興<lb/>
<pb n="KR4h0152_WYG_089-12b"/>
野師盲巫又倡為吉凶禍福之說世人私心累之故喜<lb/>
聞而樂從於是世自為墓以覬利澤或有一易再易三<lb/>
四易遠去父母之兆而不復省視者矣嗚呼流俗之可<lb/>
惡邪説害之也君子有維持世道之責以闢邪說正人<lb/>
心為己任盍求古人族葬之制而行之以為斯世斯民<lb/>
之表乎<lb/>
　　族葬論下<hi>李濂</hi>
人有言曰宗法廢而天下無親族自封建之制不行而<lb/>
<pb n="KR4h0152_WYG_089-13a"/>
大小宗之法不立是故人之於族也散無統紀不相聮<lb/>
屬由是親者疎疎者為途人固有閱數歳而不相見者<lb/>
矣維持世道之君子思挽末俗而反之厚將何所庸力<lb/>
乎有一焉固人人之所得為也吾聞族葬之法載諸周<lb/>
官茍能憲古凖今參酌而行之當歳時拜掃之際親疎<lb/>
畢至同展謁於墓所序暌濶相慰勞而水木本源之念<lb/>
油然以生庶幾合族之道乎邇者改卜蘇村之阡弗揣<lb/>
凉薄乃講求古人合葬之法欲使子孫世守之不廢蓋<lb/>
<pb n="KR4h0152_WYG_089-13b"/>
嘗徧考先正諸家之法而獨有取於趙季明氏之圖其<lb/>
制曰族葬之法以造塋者為始祖子不别嫡庶孫不敢<lb/>
即於父皆以齒列昭穆尊尊也曾元而下左右祔以其<lb/>
班也妻繼室無所出合祔於夫崇正體也妾從祔母以<lb/>
子貴也降女君明貴賤也<hi>按韓魏公葬所生母胡氏其柩退嫡夫人之穴尺許</hi>與<lb/>
夫同封示繫一人也其出與改嫁雖宗子之母不合葬<lb/>
義絶也男子長殤及殤己娶皆居成人之位有父之道<lb/>
也中下之殤葬祖後示未成人也序不以齒不期夭也<lb/>
<pb n="KR4h0152_WYG_089-14a"/>
男女異位法隂陽也<hi>男葬祖北之東女葬祖北之西</hi>祖北不墓避其正<lb/>
也葬後者皆南首惡其趾之向尊也嫁女還家以殤處<lb/>
之如在室也<hi>本伊川葬說</hi>妾無子猶陪葬以恩終也<hi>葬女殤後</hi>季<lb/>
明斯論平正周密足以補周官之未備族葬者宜以是<lb/>
為式矣又曰葬親而不祔其祖與祔而不以其倫者均<lb/>
之視死者為不物噫嘻為人之子孫而視祖考為不物<lb/>
其違禽獸不遠矣濂著是篇而藏之祠堂副在譜牒期<lb/>
後世有行者子孫不至大愚必從吾志<lb/>
<pb n="KR4h0152_WYG_089-14b"/>
　　花木記論<hi>林大春</hi>
予自歸山之後往往於荒山落寞之境見有竒花異草<lb/>
而無名稱者甚衆及至修輯縣誌旁搜花木得其有名<lb/>
稱者亦不下數十種多為中土之所希睹因憶瓊山丘<lb/>
公嘗作野花亭記悼其地花卉之不幸予潮與瓊同極<lb/>
南陬花木大率相類然瓊之花雖産幽遐猶得丘公以<lb/>
為之記固不幸中之幸也予地之産其竒瑰幽香長託<lb/>
林莽雜處荆榛己難悉數至得其名稱亦未能一一表<lb/>
<pb n="KR4h0152_WYG_089-15a"/>
見於世使不詳考而志之匪惟以不得躋於上苑為恨<lb/>
抑且有愧於瓊多矣故特悲而志焉<lb/>
　　五德之運如何<hi>華鑰</hi>
帝王順時以修政而或者以天運符之天下始有異說<lb/>
矣夫天有五行分時遞運以成萬化而帝王之政則隨<lb/>
時修飾以新萬民是以定厯律改正朔易服色必取諸<lb/>
五行以備一代之章采儀度而相生相勝之說不與焉<lb/>
後人妄以䜟緯配合至欲援生克之運以符生降之幾<lb/>
<pb n="KR4h0152_WYG_089-15b"/>
嗚呼有德則興無德則亡此世道升降之幾也彼五行<lb/>
之一德孰與天命人心之向背其不經亦甚矣五德之<lb/>
論古不經見自鄒衍倡為終始相勝之說而張蒼賈誼<lb/>
公孫宏倪寛司馬遷之徒則本其説而附益之自劉向<lb/>
父子反其説為相生之論而荀悅班固崔昌徐鉉胡宿<lb/>
之徒則本其論而推明之言相勝謂帝王易運皆後之<lb/>
勝前商以金而克夏之木周以火而克商之金秦以水<lb/>
而克周之火漢以土而克秦之水或謂漢以水而克秦<lb/>
<pb n="KR4h0152_WYG_089-16a"/>
之火各欲從所勝也言相生謂五運以子承母伏羲首<lb/>
出於震以木德王而炎帝以火承木黄帝以土承火少<lb/>
皥以金承土顓頊以水承金帝嚳以木承水唐堯以火<lb/>
承土虞舜以土承火皆世更一德而生生相承至夏后<lb/>
氏以金殷人以水周人以木雖代更一德而亦生生相<lb/>
承漢之從火以承周也唐之從土以承漢也莊宗中興<lb/>
唐祚則土運未絶也一傳而晉以金再傳而漢以木又<lb/>
傳而周以水又傳而宋以火中謂秦本西戎餘分閏位<lb/>
<pb n="KR4h0152_WYG_089-16b"/>
自魏至隋皆非正統求以合所生也嗚呼謂相勝之說<lb/>
出於秦之意則可出帝王之意則不可彼帝王之公天<lb/>
下也揖遜征誅皆無心順理以通其治於未窮而何有<lb/>
於計較之私且秦急於法天下受其毒漢善反之又豈<lb/>
較勝哉然相生之說出而相勝之説微矣但相生之説<lb/>
方惑世而未己也夫帝王之繼天理物也黜簒竊以宗<lb/>
正統略偏安而紹厯數人則為之耳豈天運之自然哉<lb/>
蓋世不常治而運無停機當末漢祚絶而李唐未興有<lb/>
<pb n="KR4h0152_WYG_089-17a"/>
天下者自魏而隋也今皆略而不序其時獨無所運耶<lb/>
五行之運一息若不繼則天道壞矣或者又曰斬蛇著<lb/>
符得天統也水患多應非人為也火主商丘又明驗也<lb/>
嗚呼此正晦翁所謂大德之符有適合者耳求其說而<lb/>
不得君子弗論也審如其說則夏有青龍之瑞胡為而<lb/>
尚金殷有銀山之祥胡為而尚水周有白魚之兆胡為<lb/>
而尚木其説窮矣設謂以人承天而運數不絶則可驗<lb/>
於五三之世而不可驗於秦隋之間設謂以天應人而<lb/>
<pb n="KR4h0152_WYG_089-17b"/>
符瑞可徴則僅見於漢唐宋之初興而無所考扵帝王<lb/>
之逓盛求其説而不得信乎其説窮矣大抵闢衍之說<lb/>
者向也而啓向之說者衍也衍之說也出乎私向之説<lb/>
也流於誕嘗考諸家語老耼曰古之易代而改號者取<lb/>
法五行五行更主終始相生亦象其義孔子曰五行用<lb/>
事先起於木故王者則之而首以木德王天下其次則<lb/>
以所生之行轉相承也夫家語多漢儒所附㑹而不足<lb/>
信味其語意亦五者自為之尚耳初未符於天命也要<lb/>
<pb n="KR4h0152_WYG_089-18a"/>
之王者之欲定所尚也特以一代之典章文物不可闕<lb/>
而欲治厯明時更制立度以新天下之耳目焉耳夫何<lb/>
與於天運之生克也哉愚故曰帝王順時以修政也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_089-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻八十九<lb/>
</p>
<p>
</p>
  </div>
</body>
</text>
</TEI>
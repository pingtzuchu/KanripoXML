<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百九十七</head>
    <p>
<pb n="KR4h0152_WYG_297-1a"/>
欽定四庫全書<lb/>
　明文海巻二百九十七　　　餘姚黄宗羲編<lb/>
　　序八十八<lb/>
　　　雜序<lb/>
　　上饒張孟循行巻<hi>趙東山</hi>
昔者吴公子札使魯觀於周南召南以及雅頌其徳之<lb/>
大小治之盛衰與夫憂勤怨思之情莫不如親見之至<lb/>
孔子教其弟子亦以誦詩雖多而不能從政専對為無<lb/>
<pb n="KR4h0152_WYG_297-1b"/>
益詩道與政通固如是乎盖嘗聞之古之為詩者辭與<lb/>
聲皆出於其情夫人情者禮樂之原而治道所從出也<lb/>
士將學為卿大夫以任天下國家之事交四方之政則<lb/>
必盡人情以通於禮樂詩三百篇雖異時殊事發於人<lb/>
情之天則一而己後世為詩者辭與聲既非出於其情<lb/>
則固不通於禮樂而無闗乎治忽君子乂奚取焉雖然<lb/>
時有古今道有汙隆而人情則無以相逺大風作於漢<lb/>
而河汾王子知其霸心之存石壕新安作於唐而魏國<lb/>
<pb n="KR4h0152_WYG_297-2a"/>
韓公有感於兵制之失夫豈皆不出於情而二公所言<lb/>
若是士不以三代卿大夫自期無事於四方而學不足<lb/>
以盡人之情則後世之詩雖有合於古者亦鮮或能通<lb/>
其意焉爾若張侯孟循父之言詩其有志於古者乎侯<lb/>
上饒之選也癸夘之春自旴江來新安為其使君左轄<lb/>
公結同姓之好于總制王公王公所以深敬乎左轄者<lb/>
不於其幣而於其使禮成將返則命郡中士咸賦詩以<lb/>
餞之又出其在鎮所得詩文以觀之侯於星溪之篇盖<lb/>
<pb n="KR4h0152_WYG_297-2b"/>
有取焉既為詩一章題其後復手書之以寄予海寕山<lb/>
中予寢疾累年舊學都忘因三復孟循父所賦而竊有<lb/>
感焉夫盡人情達事變明乎得失之迹本其廢興之由<lb/>
此詩道所以與政通盖古卿大夫之學也而孟循父得<lb/>
之其卒成二公之好而以佳賓見重於主人冝矣乃即<lb/>
其詩辭所及推本季子之賢孔門之教暨近世名公鉅<lb/>
人髙識逺度以廣夫言外之㫖焉嗟夫吾聞國風止於<lb/>
澤陂盖春秋之季也今四方多故雅道陵遲有偉人焉<lb/>
<pb n="KR4h0152_WYG_297-3a"/>
上下古今究觀真濫以其法於人情之天者振而起之<lb/>
其文運復昌之候與吾於張侯有望矣<lb/>
　　跋黄侍講送鄭仲舒序<hi>蘇伯衡</hi>
右侍講黄公送鄭仲舒還朝序前本乃公門人今翰林<lb/>
應奉傅藻所録公親改定凡二十八字後本則公之親<lb/>
筆與録本多不同盖初草也伯衡前九年觀於南京仲<lb/>
舒至自北平兵革之餘以僅存為幸今再觀於麟溪之<lb/>
上則裝潢成巻矣竊聞公平生為文改處輒塗以濃墨<lb/>
<pb n="KR4h0152_WYG_297-3b"/>
既脱稿即以齒練之糜爛乃巳巳必投諸水雖子姪弗<lb/>
使見之今顧於仲舒面加改定且併初草遺之此其相<lb/>
知之深相與之無間為何如則其期望之逺且大尚何<lb/>
怪哉公為此文時年已七十有七孟子所謂達尊盖兼<lb/>
之矣而不自滿假臨文詳審作字端謹詩曰雖無老成<lb/>
人尚有典刑其斯之謂歟初學小子衒耀材能稠廣之<lb/>
中肆筆疾書略不檢㸃亦可少愧哉仲舒官成名立足<lb/>
以當公之厚望君子類能言之伯衡獨表此以為世法<lb/>
<pb n="KR4h0152_WYG_297-4a"/>
戒且以自警云<lb/>
　　跋陳子上書<hi>蘇伯衡</hi>
嗚呼重其身愛其妻子不能忘其墳墓去其鄉里人之<lb/>
情也而至違鄉里捐墳墓棄妻子而置身於艱險之地<lb/>
則以所重者甚於身所愛者甚於妻子所不可忘者甚<lb/>
於墳墓所不可去者甚於鄉里也身非不重也而有重<lb/>
於身者焉妻子非不愛也而有愛於妻子者焉墳墓非<lb/>
能忘也而有不可忘於墳墓者焉鄉里非能去也而有<lb/>
<pb n="KR4h0152_WYG_297-4b"/>
不可去於鄉里者焉夫安得不舍彼而取此哉然非識<lb/>
輕重之人亦烏乎能之吾讀陳子上貽謝復元書未嘗<lb/>
不歎其於輕重也明於取舍也審而又悲其適丁斯時<lb/>
也使子上不丁乎斯時則固重其所重愛其所愛不忘<lb/>
其所不能忘不去其所不可去若尋常矣於戲子上何<lb/>
其不幸也耶子上余友也同薦於鄉同試於禮部後再<lb/>
一見於四明而遂永訣矣曩在京師從掲兵部伯防得<lb/>
其所著子上埋銘讀之而髙其行而偉其志今讀此二<lb/>
<pb n="KR4h0152_WYG_297-5a"/>
書愈益信其行之髙其志之偉雖去之二十年餘而生<lb/>
氣猶凜凜焉於戲子上真賢乎哉錢用壬傅子敬趙時<lb/>
泰唐元嘉皆子上同年進士也彼惟重所重而不重其<lb/>
所不可不重愛所愛而不愛其所不可愛不忘所不能<lb/>
忘而忘其所不可忘不去所不能去而去其所不可去<lb/>
卒之身首異處妻子戮辱墳墓無主而為鄉里羞然則<lb/>
子上之不幸固未若彼四人之不幸也子上雖客死山<lb/>
東然喪𦵏以禮墳墓妻子皆無恙而鄉里與有榮耀然<lb/>
<pb n="KR4h0152_WYG_297-5b"/>
則子上豈真不幸也耶甚矣輕重之當明而取舍之當<lb/>
審也雖然向㣲復元子上安能决去而其墳墓妻子亦<lb/>
安能保全是故子上之遂其去志而墳墓妻子之獲保<lb/>
無他虞者以復元能委曲調䕶之也於戲復元真子上<lb/>
友哉復元亦賢矣哉<lb/>
　　羣書百考跋尾<hi>蘇伯衡</hi>
余自兒童時從長者遊竊聞其道宋乾淳間義烏有杏<lb/>
溪先生於天文地理明堂封建井田兵制律厯三類靡<lb/>
<pb n="KR4h0152_WYG_297-6a"/>
不窮究根穴訂其譌謬資取博而參考精事為一圖累<lb/>
至於百號曰羣書百考説齋唐公聞其升陑分陜之説<lb/>
以為職方輿地盡在其腹中大愚吕公閲其禹貢考以<lb/>
為是書集先儒之大成夫以唐公之該洽吕公之精詳<lb/>
其推敬先生如此則先生之書豈徒事空言以為著述<lb/>
者比哉思一見之垂三十年而不可得未嘗不以為憾<lb/>
也比邂逅先生諸孫桴而叩焉則散落久矣獨十二五<lb/>
僅存焉耳因出以相示始得見之少償夙願又未嘗不<lb/>
<pb n="KR4h0152_WYG_297-6b"/>
以為幸也益將求其全書而卒業焉於戲道與器曷嘗<lb/>
相離哉經制之所在精義之所在也先生寤寐先王於<lb/>
數千百載之上疲思耗精於斷編殘簡之中明絶學之<lb/>
指歸示一王之凖則可謂至矣而學者方玩思空言髙<lb/>
談性命顧以是為近者小者而弗知甚貴可不悲哉則<lb/>
夫去之未二百年而將遂冺墜無傳豈曰勞而少功云<lb/>
乎亦曰世好酸醎之異嗜切近之意㣲誇誕之氣勝云<lb/>
耳且三代之制度托之簡編以傳者其存㡬何朝廷垂<lb/>
<pb n="KR4h0152_WYG_297-7a"/>
意稽古卒然有所訪問往往無以應吾見亦多矣而是<lb/>
書也可措於實用有禆於治道冺墜者既如彼其僅存<lb/>
者亦終莫之講何哉况今無板本則後余而生者將不<lb/>
止不見其全而巳此余不惟幸於得見而乂撫巻為之<lb/>
慨且懼焉<lb/>
　　書清晏閣讌記後<hi>蘇伯衡</hi>
洪武庚戌秋髙麗國王遣其陪臣刑部侍郎金柱來朝<lb/>
獻柱頗知文墨折節從朝之名公遊間出此記以相示<lb/>
<pb n="KR4h0152_WYG_297-7b"/>
自言其八世祖縁所作也以其時考之實宋重和之七<lb/>
年時淵聖在御日久狃於晏安荒於盤樂嘗讌宰輔蔡<lb/>
京王黼等於宣和殿而京作曲宴記流傳四方以為盛<lb/>
美是以髙麗聞而慕之清晏有讌而縁為之記也則知<lb/>
上行下效其㨗如此况中國之為君臣者以道徳仁義<lb/>
化成天下表儀萬方則遐方之觀感慕效又當何如哉<lb/>
且蠻夷僻陋之邦而其文學侍從之臣紀事陳義之善<lb/>
有若縁者代之詞臣盖不能無愧焉而有宋文治之懿<lb/>
<pb n="KR4h0152_WYG_297-8a"/>
作養之盛人材之衆言語之工無内外逺近之間於此<lb/>
亦可以見矣是以録之<lb/>
　　環秀樓序<hi>朱升</hi>
秀悉救切説文禾實也從禾乃聲證以夫子之言秀在<lb/>
苗後在實之前則非禾實先儒以為吐華詩毛氏傳荼<lb/>
茅秀也或謂茅秀於茅華非也茅之未華方自苞而出<lb/>
者柔輭潤澤其名為荑荑荼聲相近若其既華則蓬蓬<lb/>
然詩人不當取以為比矣以此而意之則禾之秀亦其<lb/>
<pb n="KR4h0152_WYG_297-8b"/>
將華者也爾雅木謂之華草謂之榮不榮而實者謂之<lb/>
秀後人以秀為草木茂美之通稱故歐陽稱嘉禾曰秀<lb/>
東坡稱花竹曰秀俯察之書以秀言山始於赤松述論<lb/>
以秀言水始於管公明指䝉是後山經地志因之登髙<lb/>
之賦臨流之詩言秀者不可勝舉王制命鄉論士之秀<lb/>
者升之司徒曰選士司徒論選士之秀者升之學曰俊<lb/>
士漢始舉秀才東漢避世祖諱曰茂才魏晉以來復曰<lb/>
秀才至唐中葉秀才科目甚髙而難得無敢應者漢謡<lb/>
<pb n="KR4h0152_WYG_297-9a"/>
有曰天下俊秀王叔茂晉羅含為江左之秀謝道韞為<lb/>
閨房之秀宋袁淑謝莊江東無我卿當獨秀以秀言人<lb/>
始於夫子人者五行之秀氣極於周子人也者得其秀<lb/>
而最靈新安巖鎮方公搆樓生墳之側顔曰環秀想是<lb/>
樓也近則環之以竹樹之秀逺則環之以山水之秀而<lb/>
人之秀者游居其中也游居其中者主也環其外者賓<lb/>
也有是主斯有是賓也方公字聖清清秀之義也其女<lb/>
夫孫仁逺秀人也裒諸秀句積成巻軸請朱升秀才為<lb/>
<pb n="KR4h0152_WYG_297-9b"/>
之序<lb/>
　　跋西臺慟哭記後<hi>劉崧</hi>
方文丞相海上被執時吾郡有王鼎翁者丞相同舍生<lb/>
也即為文生祭丞相復手書數十通遣人掲之通衢館<lb/>
舍以俟丞相過而見之以自决及聞死燕市也則乂為<lb/>
酹文一通為位北望哭而祭之若幸丞相之得死者夫<lb/>
丞相之所以自處固有不待於人言而仁人用心若鼎<lb/>
翁者亦何厚哉後有張毅翁者丞相門下客也始與十<lb/>
<pb n="KR4h0152_WYG_297-10a"/>
義士者從丞相赴燕及丞相死翁以百金贖丞相首骨<lb/>
徒步七千里負而完𦵏焉一日過梅溪曽氏與劉惟吉<lb/>
顔省身及先祖實存府君四人者是夕㑹於見山堂在<lb/>
梅溪上距丞相宅一舍許曽為丞相外家而堂名見山<lb/>
者寓思丞相也是夕舉酒三酹翁自賦摸魚兒一闋三<lb/>
人同聲和之有千年華表㑹有鶴歸來之句每歌一再<lb/>
輒聲淚俱下至嗚咽不自勝則相與掩袂罷去其詞至<lb/>
今可考惜新傳未及載而世亦鮮有知之者今觀張孟<lb/>
<pb n="KR4h0152_WYG_297-10b"/>
兼所注釋謝翺臯羽西臺慟哭記及冬青樹引然後知<lb/>
與鼎翁之生死祭文毅翁之摸魚兒盖彼此同一情而<lb/>
先後同一聲也因記所聞二事於先祖者附於巻末使<lb/>
知當時忠義之士最多其感激憤惋於荒閒寂寞之濱<lb/>
者不止臯羽一人而巳也<lb/>
　　臺江夜汎詩文後序<hi>王褒</hi>
昔司馬子長登龍門探禹穴徘徊江淮之上而文氣振<lb/>
發蘇子瞻望泰山騁黄河揖讓京畿之内而文思宏博<lb/>
<pb n="KR4h0152_WYG_297-11a"/>
此覽形勝訪陳迹俯仰上下古今豪傑之士所同也而<lb/>
世之人矻矻勢利役役聲色坐為得意咸目此以為迂<lb/>
噫局量褊狹思慮汙濁其有識於斯哉洪武辛未之冬<lb/>
鳳陽王公子守正客於閩艤舟城下閩郡鄭孟宣廬陵<lb/>
胡光大過之遂脱裘命酒共載舟中於時霜降木脱月<lb/>
出水生㳂洄螺女之渚顧瞻粤王之基餉屈原酹伍胥<lb/>
揖彭蠡酒酣擊節寒風北來索筆摛文分題賦詩章就<lb/>
而寐明日袖所作走以示余余披誦四三猶入大藏登<lb/>
<pb n="KR4h0152_WYG_297-11b"/>
武庫雖寳玉器物滿前而隋之珠卞之璧兊之戈和之<lb/>
弓終玩不厭公子且徴序其後夫蘇與司馬所厯者逺<lb/>
而所見者大故泄於文者振發而宏博執是唱和其有<lb/>
得於古人之所得而世之所謂得者烏可齒哉書以繼<lb/>
之能無形穢之覺<lb/>
　　跋劉府君墓碣後<hi>方孝孺</hi>
李元賓文學在當時最為韓退之所推而退之銘其墓<lb/>
不過百餘言稱其美者不過十言然非元賓莫能當也<lb/>
<pb n="KR4h0152_WYG_297-12a"/>
古人之文要而不煩也如此近世銘墓者為言多至數<lb/>
千少亦不減數百否則求者怫然有不滿之色是豈特<lb/>
文之不逮古哉習俗之弊也久矣吾友劉君剛養浩請<lb/>
銘其父處士之墓於太史公公為之銘辭約義該得退<lb/>
之之意盖欲矯積弊而復諸古也養浩學古而攻其辭<lb/>
故公以古道處之由是而求處士之為人其亦古之所<lb/>
謂善士夫<lb/>
　　題韓復陽墓銘後<hi>方孝孺</hi>
<pb n="KR4h0152_WYG_297-12b"/>
爵位所以取尊於當世而非取信後世之具也達官顯<lb/>
人苟無足傳則聲與身泯隱約之士道術文學誠過乎<lb/>
人人其居雖困而其所有昭乎若日月之掲夫孰能掩<lb/>
之世俗不能察託傳世之任者不於其道而於其位親<lb/>
沒而圖銘墓之文往往於位號華顯者求之甚者或假<lb/>
辭於文士而寓名於公卿豈知古之傳世者固不以禄<lb/>
位而重哉其陋也甚矣金華胡翰先生異時常以一布<lb/>
衣入史館出為衢府教授退處田里以終士之貧困無<lb/>
<pb n="KR4h0152_WYG_297-13a"/>
出其上者然其操履髙介文章雅馴當世之士多自謂<lb/>
不能及之先生既不妄稱譽而世俗亦鮮知其文故四<lb/>
方得其文者為最寡吴郡韓君奕示余以先生所作先<lb/>
府君墓銘盛有所推許於知愛先生之文可知奕之異<lb/>
乎衆人於先生亟與之言可信其先君果奇士也余年<lb/>
二十一見先生於金華先生不余賤待以國士與語連<lb/>
日夜不休今亡矣思重見而弗可得讀其文如接其聲<lb/>
容因書巻末以授韓氏使世俗知韓氏之求先生之不<lb/>
<pb n="KR4h0152_WYG_297-13b"/>
拒皆古道也<lb/>
　　題靈隱寺碑後<hi>方孝孺</hi>
天地間至堅固者莫如金玉木石脆薄者莫如簡筆縑<lb/>
紙礲石攻木範金坏土以成室其成也難其傳也宜其<lb/>
可久操筆書紙率然而成文非假金石以刻之宜其易<lb/>
毁滅也然而世之為堅固之具者常托其傳於易毁之<lb/>
物則豈不以其所托之人為足恃耶錢唐佛寺最鉅麗<lb/>
者曰靈隱當元皇慶壬子嘗改而新作之距今洪武癸<lb/>
<pb n="KR4h0152_WYG_297-14a"/>
酉僅越八十二春秋求其一榱一瓦皆巳毁燎無遺而<lb/>
金華石塘胡公及吴興趙文敏公所撰而書之文述寺<lb/>
之創始與其山水之勝棟宇之麗僅盈尺之紙耳誦而<lb/>
觀之當時之事猶儼乎如在則夫天下之可恃以求久<lb/>
者果安屬哉亦可以慨然而有感矣石塘在元位最不<lb/>
顯而行最篤文最奇趙公名最髙每得其文必欣然為<lb/>
之書於是又可見茍有足恃固不以外物為重輕而二<lb/>
公之過乎人必有出乎文辭翰墨之外者而世之尊二<lb/>
<pb n="KR4h0152_WYG_297-14b"/>
公者方拘拘然求之於此而不知求之於彼不亦重可<lb/>
感哉翰林脩撰練君子寧以此巻示余子寧多學而甚<lb/>
文必以余言為然<lb/>
　<lb/>
　<lb/>
　<lb/>
　<lb/>
　明文海巻二百九十七<lb/>
</p>
<p>
</p>
  </div>
</body>
</text>
</TEI>
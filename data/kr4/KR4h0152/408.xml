<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百八</head>
    <p>
<pb n="KR4h0152_WYG_408-1a"/>
欽定四庫全書<lb/>
　明文海巻四百八　　　　　餘姚黄宗羲編<lb/>
　　傳二十二<lb/>
　　　氣節<lb/>
　　吳思齊<hi>宋濂</hi>
吳思齊字子善處之麗水人祖深有竒才永康陳亮以<lb/>
子妻之遂來家永康父䆳武學博士官至朝散郎知廣<lb/>
徳軍思齊少穎悟倣邃為古文即可誦季父國子監丞<lb/>
<pb n="KR4h0152_WYG_408-1b"/>
天澤器之悉授以所學遂用辭章家知名尋由任子入<lb/>
官監臨安府新城稅鎻㕔試漕司中舉上禮部不利後<lb/>
從常調為嘉興縣丞㑹令以言去攝縣事縣獄多留繫<lb/>
思齊坐獄户讞問凡株連疑罪悉簡出之死刑多平反<lb/>
事有檢覆得實郡首吏持之上下承望不敢動亟聞部<lb/>
使者黜之郡有盜殺其黨于貨獄蔓延不決下思齊議<lb/>
思齊曰盜攘盜貨與民科殊獄久不斷者由吏教囚以<lb/>
贓累民爾若正其殺人罪置寄贓不問則得矣慮囚者<lb/>
<pb n="KR4h0152_WYG_408-2a"/>
如其言民有育人之子者恒出入父母家一旦忽不知<lb/>
所往其父訟求之思齊召父母至庭一訊而情無隠卒<lb/>
白其事提㸃刑獄洪起畏辟思齊類曰吏或謂通籍可<lb/>
立致思齊曰斂怨以干禄非䇿之上也辭尋監户部犒<lb/>
賞酒庫起畏時守鎮江復檄入幕府起畏議築城思齊<lb/>
諌曰京口以長江為天塹城之何為即城徒厲民耳其<lb/>
役遂輟賈似道䘮母上將以太常鹵簿臨其䘮禮部侍<lb/>
郎文及翁欲上疏言懼禍且中止思齊曰叱嗟而母婢<lb/>
<pb n="KR4h0152_WYG_408-2b"/>
也公不可黙也未㡬遷饒州節制司準備差遣監察御<lb/>
史俞浙以論謝堂為太府少卿留夢炎當國言堂有勲<lb/>
籍浙劾之過思齊曰公宅百揆畏勢家而屈臺論天下<lb/>
其謂何似道丞相堂貴戚力能生殺人思齊以小官中<lb/>
其諱惡不虞宣泄人為危之而思齊弗顧也俄不願仕<lb/>
請監南嶽廟流寓桐廬婦翁方登嘗知饒州以思齊賢<lb/>
每謀以自近思齊不樂依婦勢避去性好施與兄弟孤<lb/>
女無歸者嫁之比隣娩女欲殺者食之死無以斂手足<lb/>
<pb n="KR4h0152_WYG_408-3a"/>
者棺之宦㳺十年田無半畮之増後值宋改物家益艱<lb/>
虞至無儋石之儲有勸之仕者輒謝曰譬猶處子業已<lb/>
嫁矣雖凍餓者不能更二夫也中遇寒疾耳失聼交㳺<lb/>
苦其聾語未畢馳去獨婺方鳯粤謝翺陸方夀劇談每<lb/>
至夜指畫手書傍觀咄咄而畧無倦意先墓在麗水不<lb/>
能數歸省嵗時必遥望隕涕因自號全歸誓不失身以<lb/>
病父母也思齊天性直慤雖行人所難坦然不見崖異<lb/>
心知有是非不知有毁譽禍福學者尊其行爭師之方<lb/>
<pb n="KR4h0152_WYG_408-3b"/>
鳯評思齊之為人如徐積陳師道君子不以為過大徳<lb/>
辛丑年六十四手編聖賢順正考終之事曰俟命録録<lb/>
成賦詩别諸友遂卒臨卒神明湛然無怛化意所著書<lb/>
有左氏傳闕疑擬周公瑾平荊州碑魏司馬孚賛䟦杜<lb/>
詩集陳亮葉適二家文選又倣真徳秀文章正宗輯宋<lb/>
一代詩文巻袠多未就子三人翼之拱之成之拱之蚤<lb/>
卒<lb/>
贊曰濂㳺浦陽仙華山問思齊舊㳺處見其石壁題名<lb/>
<pb n="KR4h0152_WYG_408-4a"/>
尚隠隠可辨故老云思齊與方鳯謝翺無月不㳺㳺輒<lb/>
連日夜或酒酣氣鬰時每扶携望天末慟哭至失聲而<lb/>
後返夫以氣節不羣之士相遇扵殘山剩水間奈之何<lb/>
而弗悲若思齊者其知事君不以亡存貳其心者歟士<lb/>
有哀思齊者云睨碣石其如巻兮鉅海簸而不移其言<lb/>
信矣哉<lb/>
　　方鳯<hi>宋濂</hi>
方鳯一名景山字韶父其先出唐元英處士干干曾孫<lb/>
<pb n="KR4h0152_WYG_408-4b"/>
傳字輔卿始自睦來遷浦陽仙華山傳生招招生文遇<lb/>
文遇生資字逢源中嘉祐八年進士第歴官知真州未<lb/>
上卒贈金紫光禄大夫資生揚逺字遐舉疏雋慷慨以<lb/>
文章震耀一時亦中元祐三年進士第以吏部侍郎出<lb/>
為河北轉運使有能名上屢降詔寵諭之歿贈大中大<lb/>
夫揚逺至鳯凡七世鳯有異材常出逰杭都盡交海内<lb/>
知名士將作監丞方洪竒其文以族子任試國子監舉<lb/>
上禮部不中第主閤門舍人王斌家教其二子大小登<lb/>
<pb n="KR4h0152_WYG_408-5a"/>
斌與丞相陳宜中為親晜弟鳯因得見宜中三以策告<lb/>
宜中雖不能聽將奏補為初品官既而宜中走海南事<lb/>
遂寢後以特恩授容州文學未㡬宋亡鳯自是無仕志<lb/>
益肆為汗漫逰北出金陵京口南過東甌海上類皆悼<lb/>
天塹不守翠華無從顧盻徘徊老泪如霰一日復㳺杭<lb/>
有人自海上來見鳯伏地泣起相抱持鳯問故則曰予<lb/>
大登也自從陳丞相乞師南海不得還遂為暹國臣暹<lb/>
盖古者文單盤越屬國泛大海至泉南始逹岸今為其<lb/>
<pb n="KR4h0152_WYG_408-5b"/>
奉使上國重過丞相故府無一人一馬可識不意復得<lb/>
見先生也言訖乂泣鳯亦泣因欲與俱行人勸止之鳯<lb/>
善詩通毛鄭二家言晚遂一發扵咏歌音調凄凉深扵<lb/>
古今之感臨殁猶屬其子樗題其旌曰容州示不忘也<lb/>
宋季文弊鳯頗厭之嘗謂學者曰文章必真實中正方<lb/>
可傳他則腐爛漶漫當與東華塵土俱盡巳而言果騐<lb/>
性不喜佛老讀唐傅奕傳壯其為人自摭奕後闢異教<lb/>
者數十事以擬髙識篇題之曰正人心書尚未完他所<lb/>
<pb n="KR4h0152_WYG_408-6a"/>
著詩三千餘篇曰存雅堂稿樗字夀父亦精扵詩無媿<lb/>
扵鳯云<lb/>
贊曰世言杜甫一飯不忘君今攷其詩信然鳯雖至老<lb/>
但語及勝國事必仰視霄漢凄然泣下故其詩亦危苦<lb/>
悲傷其殆有得扵甫者非耶鳯常與閩人謝翺括人吳<lb/>
思齊為友思齊則陳亮外曾孫翺則文天祥客也皆工<lb/>
扵詩皆客浦陽浦陽之詩為之一變思齊以父任入官<lb/>
為嘉興丞宋亡麻衣繩履退隠深山中翺雖布衣尤忠<lb/>
<pb n="KR4h0152_WYG_408-6b"/>
憤鬱鬱或被髪佯狂行嘯扵野或登釣臺慟哭以酹天<lb/>
祥酹巳復作楚歌以招其魂皆可謂氣節不羣之士而<lb/>
獨與鳯善豈易所謂同聲相應者耶<lb/>
　　于介翕<hi>凌翰</hi>
于石字介翁生于宋宋亡乃髙尚其事鄭栢賢逹傳載<lb/>
其從王定菴㳺接聞諸老緒論學有根據世變來遂一<lb/>
意于詩則其人可知也世逺人遥無從考據故世之尚<lb/>
論者或缺焉雖然不仕元一節非其據乎以先生取富<lb/>
<pb n="KR4h0152_WYG_408-7a"/>
貴掌上耳乃甘心肥遯托吟咏扵寂寞之濵可不謂賢<lb/>
乎粤宋南渡中原文獻悉趨扵浙故金華有小鄒魯之<lb/>
名不獨道學云爾如月泉吟杜一唱百和盡集兩浙之<lb/>
賢皆故宋遺材也斯人者流名節礪其志忠義激其𠂻<lb/>
視元人不啻仇讐而敝屣其爵禄故養髙林谷以待天<lb/>
下之清也時移事變不幸沈淪多矣其傳流固自有在<lb/>
耳<lb/>
　　奉議大夫南京大理寺寺丞仁齋趙公<hi>吴中行</hi>
<pb n="KR4h0152_WYG_408-7b"/>
夫世之愛憎予奪至難必者人也而福善禍淫施報之<lb/>
常所可恃者惟天耳至扵天且不足憑而紛綸糾錯莫<lb/>
之窮詰宜禍者富貴夀考宜福者并其年而嗇之此其<lb/>
權衡或自有與世隆汚不可圖度者若天之報施趙大<lb/>
夫何如哉作趙大夫傳<lb/>
大夫諱應元字文宗别號仁齋陜西涇陽人也性亢直<lb/>
不善脂韋蚤嵗以明經舉進士筮仕令蜀之華陽再令<lb/>
洛之郟著績繫思二邑百姓至以天呼而尸祝之徴入<lb/>
<pb n="KR4h0152_WYG_408-8a"/>
為浙江道御史按遼陽無何以憂歸起改河南道按湖<lb/>
廣湖廣柄國者恬寵擅權勢焰熏灼望頥承㫖者如雀<lb/>
之叢蟻之羶也公一切裁以法無所假借持斧行部縣<lb/>
有令一人貪肆不檢法當罷以善事柄國者為奥援莫<lb/>
敢誰何公首論之去柄國者巳銜之矣㑹柄國者戀位<lb/>
蔑倫杖戍諸上疏者舉國洶洶越明年暫假歸所過州<lb/>
縣無不髙厰清道望塵負弩矢以迎即中丞侍御藩臬<lb/>
長有脇肩夾轂而趨者無論逺近咸枉道旁午㑹塟悉<lb/>
<pb n="KR4h0152_WYG_408-8b"/>
如期無敢後先公是時竣事還朝遇諸塗柄國者私語<lb/>
曰先人事當借重公公正色應之曰御史以復命行無<lb/>
廻車返境之體輙謝之去柄國者益衘之矣公行次汝<lb/>
南埋其輪引疾乞休疏云臣既不能秉公持正扶國柄<lb/>
于倒置之日又不能黜奸嫉邪報聖明于多事之秋意<lb/>
盖有所指也臺長某希柄國者指劾公有所托而規避<lb/>
竟削秩歸里公固忻忻安之居數年杜門課子而巳柄<lb/>
國者敗諸附柄國者以次罷詔起言事及被抑諸臣復<lb/>
<pb n="KR4h0152_WYG_408-9a"/>
公官河南道而予亦蒙恩賜環始與公識及一再與公<lb/>
語踈節勁顔絶無昵色縟禮至于議政務辨官材則娓<lb/>
娓不休而抗直之性不以既困少貶也且謂千載一時<lb/>
思所報稱即有牴牾不復顧忌㑹諸附柄國者驟失所<lb/>
憑依朝攻暮刺蔓引株連人心皇皇而國體傷矣公疏<lb/>
請以大計付之内察聽之公論去留定則紛紜可息當<lb/>
事者不諒公謂公欲借此復睚眦逞胸臆疏上格不行<lb/>
而其為比附藪者更深銜之矣公先在臺中積資著望<lb/>
<pb n="KR4h0152_WYG_408-9b"/>
久既從田間起謂當以不次待公而公復以抗直不善<lb/>
脂韋故囘翔偃蹇始得陞大理寺寺丞又南京也命甫<lb/>
下而公竟以寒疾卒時傅公應禎以名御史忤柄國者<lb/>
從戍所起久之晋秩如公官居無何亦卒與公事略同<lb/>
嗚呼豈非天哉豈非天哉予獨嘅夫世之人博驩干澤<lb/>
至舍巳以徇人曰人顯榮我也不然一失路輙尤人曰<lb/>
人擠抑我也而柄國者又且以勢能齮齕權足升沈貪<lb/>
天功以為巳力曰某我所用也某我所舍也凡此皆闇<lb/>
<pb n="KR4h0152_WYG_408-10a"/>
于天人之故者也以予所論著趙大夫事自通籍就列<lb/>
二十餘年其抗直不善脂韋盖其性然也一不合則罷<lb/>
斥而不用再不合則淹滯而不得大用彼柄國者之所<lb/>
為頓挫趙大夫者獨官耳若其時不與我天不假年命<lb/>
甫下而身逝此亦豈人力也者而乂何所尤乎夫藎臣<lb/>
正士以身殉社稷社稷茍利身不皇恤亦求仁得仁存<lb/>
順沒寜耳視富貴夀考真不足以當一瞬然其身之進<lb/>
退存亡有闗運數可卜隆汚故帝賚則嘉靖殷邦夭夀<lb/>
<pb n="KR4h0152_WYG_408-10b"/>
則保乂王室盖佑助忠賢即其佑社稷豈不尤大彰明<lb/>
哉趙大夫之可以用而不用既用矣而復不用人也天<lb/>
之未定者也無足怪也即不用亦可以不死乃竟死非<lb/>
人也天也天之宜定而不定者也烏可測也嗚呼柄國<lb/>
者獨能以爵禄予人奪人榮人辱人而亦豈能必天之<lb/>
生死人若曲徇其意而巧合之也此可以破尤人者之<lb/>
惑矣雖然天亦何嘗不定哉趙大夫遇合甚竒而以坎<lb/>
壈終然垂聞不朽取數既宏予不肖再起再廢為世所<lb/>
<pb n="KR4h0152_WYG_408-11a"/>
指斥所欠者死耳公幸盖棺予方銷骨乂安知夫死者<lb/>
非天之完其名而貽以安也乃其子慷慨慕義文采足<lb/>
自表見不逺數千里而長跪授簡屬予傳大夫事此其<lb/>
意嚮固非隨世趨者有父風矣趙氏之裔其昌乎語云<lb/>
天之報施不于其身必于其子孫予姑論其未定者以<lb/>
俟其巳定者而巳矣<lb/>
　<lb/>
　<lb/>
<pb n="KR4h0152_WYG_408-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百八<lb/>
</p>
<p>
</p>
  </div>
</body>
</text>
</TEI>
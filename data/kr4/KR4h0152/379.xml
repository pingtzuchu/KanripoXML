<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百七十九</head>
    <p>
<pb n="KR4h0152_WYG_379-1a"/>
欽定四庫全書<lb/>
　明文海巻三百七十九　　　餘姚黄宗羲編<lb/>
　　記五十三<lb/>
　　　功蹟<lb/>
　　江淮平亂事狀<hi>祝允明</hi>
正徳五年秋大憝伏誅瘡痍向復國憲昭振文武吐氣<lb/>
萬邦蒼生方仰頌皇烈奠鴻寳於無疆未㡬羣盜復起<lb/>
或兇醜所遺或餘虐所激呼嘯團落動至萬千最厥渠<lb/>
<pb n="KR4h0152_WYG_379-1b"/>
魁所謂劉六劉七齊彦名楊虎者倡亂於霸州遂至狼<lb/>
戻四方上薄畿輔横行齊魯旁延荆豫下靡徐沛屠城<lb/>
破邑發庾潰獄殺人如麻燒廬空野鈔敓市旅姦掠子<lb/>
女以至竊名號攻宗藩戕百官由盜而逆梗為國疾始<lb/>
於辛未之春逮乎壬申之夏皇帝屢命内外文武大臣<lb/>
分閫專鉞四出征討雖其東撲西燎左翦右蔓然而卒<lb/>
藉廟社之靈聖后之徳臣工宣力將士用命凡彼諸酋<lb/>
先後戡戮與其夷類悉同汛掃惟劉七與彦名鞠頑負<lb/>
<pb n="KR4h0152_WYG_379-2a"/>
固奔迸後誅乃七年七月癸巳竟授首於南通州之狼<lb/>
山於是妖孽蕩滌王路載夷江河晏澄井邑綢繆兵休<lb/>
於伍民返其業喜極而鳴驩然一情淮安守羅君循貳<lb/>
守胡君軒揚州貳守于君利来屬允明纂次其事將請<lb/>
諸太史先生勒碑涯滸允明以為殘逆殄除固將登記<lb/>
史注題名太常以示有截而懸無窮惟此一㨗獨在二<lb/>
兇禍始於西北而終於東南故特按蕩平之跡凡事聫<lb/>
江淮者繋時叙録以為狀據而其他偉績地屬殊方時<lb/>
<pb n="KR4h0152_WYG_379-2b"/>
非此日特書有在兹故畧焉劉六劉七者霸州之民兵<lb/>
也初六年之春朝廷以其故實劇盜下命捕之圍困於<lb/>
霸纔三十人他盜齊彦名劫圍而出與俱奔東兖轉上<lb/>
湖廣復来山東五月冦大名等地六月甲申冦日照遂冦<lb/>
諸城自甲申至於庚寅凡破州縣十三辛卯入文安趨<lb/>
霸州壬申冦武安至於丙午又破州縣十六七月己酉<lb/>
朔冦齊河至於乙夘乂破州縣八丙辰冦冀州先是他<lb/>
魁楊虎流劫山西轉掠而南亦以六月甲申冦武安後<lb/>
<pb n="KR4h0152_WYG_379-3a"/>
為都憲陳公天祥所蹙乃來大名與六七合羣其後或<lb/>
分或併至是二黨方聚丁巳遂同圍棗強衆二千騎燒<lb/>
殺慘毒知縣段豸死之自是狂燄轉熾戊午六七彦明<lb/>
冦景州至於甲戌又破州縣八丁丑虎冦滄州至於八<lb/>
月己夘方解去自桑園至平原而劉七踵至復圍之癸<lb/>
未始解滄被圍凡七日焚掠死傷不可以數燬漕舸三<lb/>
百艘六七彦明亦自桑園冦陵縣由穆陵闗而東至沂<lb/>
州攻城犯藩府數日由嶧縣兖州出至濟寧燒運船千<lb/>
<pb n="KR4h0152_WYG_379-3b"/>
五百餘艘徑趨大名往來山東縱橫殘燬初都御史馬<lb/>
中錫被命捕賊布招安之令六七来以受招㒺馬馬聴<lb/>
之遂至猖獗於是朝廷逮馬還以都憲陸公完代之復<lb/>
命中貴谷張二公監總戎務少司徒楊公督理餉給陸<lb/>
公以是月辛巳受命視師癸未陛辭而出首命各郡縣<lb/>
募集民兵修濬城池自是賊至不能入城又令諸鄉村<lb/>
拘收馬騾入城自是賊至野無所掠乃相機運算簡將<lb/>
練士師律明肅出輒有功丁亥宣府副總兵許侯泰㳺<lb/>
<pb n="KR4h0152_WYG_379-4a"/>
擊將軍郤侯永等與賊戰於霸州之平口斬首百一十<lb/>
有竒總兵張侯俊兵備少卿陳侯天祥與戰於信安鎮<lb/>
斬首二百一十有竒生擒百一十有竒辛丑許副總又<lb/>
破之於阜城之半壁店斬首百九十有竒生擒百一十<lb/>
有竒甲辰郤逰撃又破之於景州之鑑橋集斬首百五<lb/>
十有竒其他小戰往往皆捷於是軍威始振民之從賊<lb/>
者始有畏心陸公乃乘機布令以曉諭之又於軍前立<lb/>
招幟以散脅從於是散去者甚衆九月戊申朔延綏副<lb/>
<pb n="KR4h0152_WYG_379-4b"/>
㕘將馮侯禎及郤永等兵撃賊於景州之宋門店丙寅<lb/>
又撃之於曹州之裴子巖皆大破之宋門之級千有五<lb/>
百裴子之級二千有竒其他小戰亦無不克賊魁朱千<lb/>
户為沙長孫所戮劉四齊仲徳皆被殺死四即劉七弟<lb/>
仲徳彦名弟也賊既屢敗十一月甲辰又為馮副叅及<lb/>
㕘將李侯瑾破之於鄆城斬首五百六十有竒丙辰郤<lb/>
逰撃破之於髙麗店斬首七百七十有竒由是其勢益<lb/>
衰六七彦名先自霸州渡河時十二月丁丑朔乘輿方<lb/>
<pb n="KR4h0152_WYG_379-5a"/>
出郊省牲賊奄至新城涿州之界大肆燒劫以搖京師<lb/>
復往至大名之小灘甲午馮許二公又破之於彰徳之<lb/>
何家屯斬首七百有竒乃奔至山東之桐城驛復上文<lb/>
安時七年正月駕將郊賊窺伏近地而迫於官兵不能<lb/>
肆也始楊虎之解滄圍而入平原也乃由髙唐以西隨<lb/>
地冦鈔既數為陸公部兵所破遂流掠兖州邳宿上下<lb/>
十月壬辰冦永城轉冦夏邑虞城丙申冦歸徳遂冦亳<lb/>
州總漕巡撫都憲張公縉遣永平衞指揮石堅夏時知<lb/>
<pb n="KR4h0152_WYG_379-5b"/>
亳州張思齊等䇿禦之丁酉堅破賊於盧家廟擒其魁<lb/>
楊經等二十六人斬首四級賊退屯泥臺店二將移兵<lb/>
伏白龍王廟集伺之己亥賊来奪船將渡渦河堅至撃<lb/>
破一船溺死其衆賊乃返北岸與我相持堅之父璽急<lb/>
命指揮沈勇以其部兵張亳州遣其兵民俱来援潁州<lb/>
兵備僉事李君天衢亦遣指揮鞏臣丌麟以兵千餘并<lb/>
至戰禦賊乃退庚子收溺屍得四軀令所俘賊叅伍驗<lb/>
之一乃虎也一為李隆與前所擒虎之孫經皆僣王也<lb/>
<pb n="KR4h0152_WYG_379-6a"/>
餘賊乃由䝉城太和行劫入河南境後推其首劉三趙<lb/>
風子等脅從甚衆時號河南賊亦為都憲彭公澤咸寧<lb/>
伯仇公鉞𠞰滅無㡬正月辛酉郤逰撃等大破六七彦<lb/>
名之衆於穆陵關斬首六百賊愈耗衂逋迸自後遇官<lb/>
軍不能肆敵陸公益遣兵分道撃禦是月甲子河南餘<lb/>
黨賈勉兒冦碭山丙寅冦蕭二月己夘冦睢寧典史袁<lb/>
浩死之張公帥兵往襲甲申賊至宿遷欲渡公所遣指<lb/>
揮周正拒之乃退往桃源公追至白洋河壬辰勉等由<lb/>
<pb n="KR4h0152_WYG_379-6b"/>
靈璧虹縣遁去而劉七之衆萬有七千又自文安南下<lb/>
以是月辛卯由郯城贛榆而西將冦沭陽張公得報當<lb/>
河南賊甫去急引而東丙申入邳戊戌賊至沭陽公遣<lb/>
千户張瀛帥數千騎往覘道遇賊三百騎瀛力戰斬三<lb/>
人賊去公所遣他兵追襲亦多斬獲復遣兵下清河淮<lb/>
安以捍之辛丑賊冦邳州以八百騎三面薄城餘衆充<lb/>
塞郊野公視城惟南門東稍門二重要害命瀛守之持<lb/>
兵扼門之險賊破外門瀛并開其内戰殺四賊賊不能<lb/>
<pb n="KR4h0152_WYG_379-7a"/>
入乃退敗遺馬騾百餘近水沮洳中以餌我軍公曰此<lb/>
莫敖伐絞故智命勿取賊計不得行不三時竟去城以<lb/>
完癸夘賊過吕梁殺官民燒署舍張公帥兵三千追襲<lb/>
之賊奔至滕縣甲辰遼東副總兵劉侯暉遇於吕孟社<lb/>
大破之斬級九百有竒賊趨徐又為張公遣兵備憲副<lb/>
馮君顯所搤乃東至邳之馬古城遇副總及㕘將李侯<lb/>
鋐之兵三月庚戌夜半與戰賊且戰且却至魚頭集斬<lb/>
首百三十有竒奪囬虜衆賊乃東奔登州海套雖經數<lb/>
<pb n="KR4h0152_WYG_379-7b"/>
敗隨在脅聚寡而復衆陸公乃大集諸路之師畢至分<lb/>
道屯集彌布逺近公指麾諸將各授成算而往動合機<lb/>
宜料决若神於是郤劉李三公及副㕘將温侯恭之兵<lb/>
并各郡縣官校諸君並進與賊遇於嵩淺坡古縣集等<lb/>
處奮勇鏖戰凡斬首三千級竄遁千餘傷殘死歿不可<lb/>
勝紀四月丁丑等日也前後滅其酋豪殆盡六七彦名<lb/>
獨挾所餘驍猛僅三百騎間道而逸馳至河西務其勢<lb/>
莫禦復下至臨清之南陸公策調官軍邀撃之癸夘劉<lb/>
<pb n="KR4h0152_WYG_379-8a"/>
温二副叅將等與戰於冠縣等處大敗之斬首二百四<lb/>
十有竒於是止遺劇徒二百而已遂奔河南是月之初<lb/>
河南舊黨来冦定逺六安哨騎東躪巢滁驚偪陵寢已<lb/>
而復西戊戌遣二千餘騎竊渡白洋又為周正所拒庚<lb/>
子越邳州漸北至雙溝頻欲渡不得癸夘乃復由靈虹<lb/>
西南遁去而六七彦名復以五月丁未渡棗林庚戌夜<lb/>
渡邳纔三百人從光山確山奔上湖廣乙丑至陽邏團<lb/>
風舍騎而舟丙寅遇都御史馬炳然脅迫之馬怒罵賊<lb/>
<pb n="KR4h0152_WYG_379-8b"/>
遂遇害而劉六遂溺水死惟七與彦名㳂江掠聚其勢<lb/>
復盛至七百人閏五月己丑突来瓜州京口寄巢於常<lb/>
熟之福山港通州之狼山遂凌騖江面通州之臯濱江<lb/>
之區咸被創殘於時張公洞機研慮隨勢應變數遣將<lb/>
校守吏遏截衞防通泰儀真瓜洲海門諸要害地募兵<lb/>
萬有五千分屯應援儲粟積芻除器修隄數出竒畧為<lb/>
必勝之計胡貳守及楊守孫君禄皆承檄以集事賊不<lb/>
安水居日上通州城外游掠城守甚堅賊潜謀掠馬竄<lb/>
<pb n="KR4h0152_WYG_379-9a"/>
亂淮北海州張公得偵報急申嚴防禦拘藏馬騾賊既<lb/>
窘六月辛亥乃驀海門而上甲寅越瓜洲過南京丙辰<lb/>
過采石泊蕪湖乙丑在段腰遂自湖口縣乘風而西㓂<lb/>
南康迤邐蘄黄以至九江安慶肆暴益甚七月壬午復<lb/>
越𤓰洲而南先是陸公自海套冠縣捷後身統中軍劄<lb/>
鎮臨清以控制上下至是朝廷以賊勢且南復賜璽書<lb/>
令公南下直抵蘇浙以窮逋魁務期殄絶公以六月戊<lb/>
申受命即留監督中貴陸公監鎗尹公駐扼通海要衝<lb/>
<pb n="KR4h0152_WYG_379-9b"/>
以遏賊奔而自馳以南是日至楊州㑹張公議兵所向<lb/>
邏騎報賊將犯儀真張公乃往赴之并温副叅之軍以<lb/>
從陸公督劉副總之軍趨𤓰洲比二公各至灞上而賊<lb/>
已東陸公乃急渡河駐京口守截時總督水利都御史<lb/>
俞公諫亦被勅捕賊陸公分兵與之并命劉郤及都指<lb/>
揮陳璠等往襲賊將犯鎮江璠禦之陸公又移巡撫都<lb/>
憲王公縝来駐京口區畫備賊南衝時羅君方守鎮江<lb/>
乃集水工千人治戰艦百艘以周戎事惟力諸君俱赴<lb/>
<pb n="KR4h0152_WYG_379-10a"/>
太倉㑹仇公與叅將金侯輔各以兵来陸公因與仇議<lb/>
以副總兵時侯源守鎮江金與逰撃將軍陳侯珣守瓜<lb/>
洲部分定彭公且至而陸公已督諸軍水陸並東矣丁<lb/>
亥賊泊狼山劉七妾丁氏阮氏逸入通州守兵執之己<lb/>
丑賊令狼山寺奴持書来索不與遂帥衆二百餘来攻<lb/>
我軍撃之敗歸入船其夕大風發烈甚賊船皆解壊飄<lb/>
落其衆顛踣不支僅存八舟將竄而遏於風勢兵威惶<lb/>
惑弗能前乃登狼山團聚或下崖散逸輙為通州諸處<lb/>
<pb n="KR4h0152_WYG_379-10b"/>
守兵指揮劉葵胡鎮千户王詔通判髙昇等邀逐擒斬<lb/>
不絶庚寅斬首六十一俘口四十七辛夘俘十七有漂<lb/>
船至西洋港升岸擄掠遼東官軍執之又斬首二十九<lb/>
俘二十壬申陸公在江隂㑹諸將指揮方畧其夕三更<lb/>
劉副總帥遼東兵千總官任璽帥大同兵副之郤逰擊<lb/>
帥宣府兵及諸從校並進癸巳與守兵主客齊集日比<lb/>
午與賊戰我軍聲燄震天風雨交作賊披靡大潰奔躋<lb/>
山顛古垣峻甚馮髙據險槍矢瓦石雨下鏖敵至於申<lb/>
<pb n="KR4h0152_WYG_379-11a"/>
際劉副總引其部領張椿蕭滓髙雲李春美饒徴等誓<lb/>
死决戰分軍為三劉任在山北郤在山南皆載盾跪行<lb/>
而上手施槍礟且上且攻盾上矢集如蝟将士有被數<lb/>
箭中數石者不退遂奪其地賊墜崖死者無算劉七下<lb/>
山入舴艋将遁劉侯列兵崖下百矢齊發艦中礟矢並<lb/>
集七堕水死彦名為宣府游兵小旗張鑑所殺劉公擒<lb/>
斬餘賊馘截沉水賊級有泅而北者髙雲追斬之皆盡<lb/>
時已夜息兵甲午諸軍復登山檢搜賊已無類乃旋師<lb/>
<pb n="KR4h0152_WYG_379-11b"/>
凡斬級四百七十有竒俘百八十有竒間有逃匿復為<lb/>
通州守兵等擒斬先後三日内所獲并前共為級五百<lb/>
八十九俘二百四十八其俘曰劉惠吳漢則皆僣王也<lb/>
遭虜脅從釋歸其家而江南官兵前後所獲又不與焉<lb/>
於是一時平亂諸公獻俘奏馘朝於亰師而黄門柴君竒<lb/>
侍御吳君堂紀次功伐上之陸公亦具實以聞天子嘉<lb/>
悅特降徳音賜賚文武之臣以酬薄伐之勲勞鼎建江<lb/>
海之祠以申捍患之報祀盖是役也坐役飛籌知人善<lb/>
<pb n="KR4h0152_WYG_379-12a"/>
任料無不中發無不克者陸公之烈也保障京輔卧䕶<lb/>
東南先㡬豫防部屬死守者張公之績也以至天心助<lb/>
順以效靈将士鞠躬而盡瘁用能千臣一心膚公恊奏<lb/>
夫豈偶然者哉草莽臣不佞目爍盛業於生長之邦敢<lb/>
因請者以叙状如右正徳八年夏六月一日状<lb/>
　　剿平貴州夷婦米魯搆亂事畧<hi>蒋冕</hi>
貴州夷婦米魯普安州土官州判隆暢之出妾也隆暢<lb/>
疑米魯與其子禮通宻遣人殺禮米魯怏怏遂通於營<lb/>
<pb n="KR4h0152_WYG_379-12b"/>
長阿保禮既死其妻適固亦為營長福佑所烝由是數<lb/>
人者皆讐視隆暢米魯阿保尋相與隂謀致隆暢於死<lb/>
米魯等自是肆無忌憚糾集夷衆劫掠諸山營寨白晝<lb/>
對衆支解人以為常有二人以其事告於巡按御史張<lb/>
淳適張淳巡行於外米魯等詣張馬前分析且求吿其<lb/>
事者主名與之對理二人出入常依御史左右以防米<lb/>
魯等殺害至是米魯等知而疑之於御史前截二人頭<lb/>
徑去御史乃偕鎮巡議先聞調遣漢土官兵往剿之旬<lb/>
<pb n="KR4h0152_WYG_379-13a"/>
日間阿保父子及其黨與皆見擒戮惟米魯逺遁不能<lb/>
獲福佑畏死降伏而終包藏禍心乃𢎞治庚申冬米魯<lb/>
與福佑共殺隆暢次妾適鳥并其二㓜子殺之明年辛<lb/>
酉夏廵撫都御史錢鉞委按察使劉福督兵捕之米魯福<lb/>
佑乃集烏合之衆萬餘来拒官軍為其刼殺者甚衆領<lb/>
兵都指揮亦被虜而死事聞上命兵部調遣雲南四川<lb/>
湖廣廣西漢土官軍十餘萬往征之而以南京户部王尚<lb/>
書軾兼都察院右副都御史總制戎務尚書甫入境賊<lb/>
<pb n="KR4h0152_WYG_379-13b"/>
聞天兵將至自知罪無所逃遂大肆叛逆誘扇生苗數<lb/>
萬攻圍附近各處城堡雲南布政梁方貴州布政閭鉦<lb/>
皆見圍困於安南衞城中勢甚危迫鎮守太監楊友聞<lb/>
之統調官兵八千人過盤江直抵安南城下賊始退避<lb/>
梁閭二布政乃自圍城中出其時議者謂楊太監當賊<lb/>
退避後尋即班師仍北過盤江固守險阻以待尚書至<lb/>
日聽其處分則計出萬全矣有以此言告於楊者楊謂<lb/>
賊兵寡弱勢無能為兼利賊賄賂百計需索賊怒其索<lb/>
<pb n="KR4h0152_WYG_379-14a"/>
賂無厭且偵其不設備也一夜擁衆入其營官兵不戰<lb/>
而潰倉卒為賊所殺戮及溺死者不可勝計領兵都指<lb/>
揮及布按二司官自布政使按察使以下為賊所殺者<lb/>
六七人楊太監遂為賊虜入山寨賊跣楊兩足置之釜<lb/>
中以温湯煮之時呼其名而大詈焉自是夷獠横行道<lb/>
路㫁絶賊所屠戮之處白骨如山過者慘慄近城池如<lb/>
累卵滇蜀附近郡邑皆為之騷然不寧矣尚書既抵貴<lb/>
州以調来諸處及本處漢土官軍十餘萬分八哨約雲<lb/>
<pb n="KR4h0152_WYG_379-14b"/>
南鎮守沐國公崑巡撫陳都御史金統領所部官軍分<lb/>
四哨刻期並進以御史黄珂紀功監軍兵既合四面夾<lb/>
攻其巢穴曰寨曰箐曰峒曰籠無不迎刃而破首取賊<lb/>
所虜太監還帳中諸軍先後擒斬賊徒首級五千有竒<lb/>
俘獲老稚千三百餘人焚廬舍萬有餘區米魯福佑二<lb/>
渠魁同斃於官軍矢石之下時壬戌嵗三月卄七日也<lb/>
自進兵至是僅兩閱月尋函二賊首獻於闕下奏凱班<lb/>
師夫以一夷婦倡亂環數千里皆為之葅醢魚肉至勤<lb/>
<pb n="KR4h0152_WYG_379-15a"/>
王師十數萬閱三四寒暑始克平之古語不云乎涓涓<lb/>
不壅將成江河世之弭亂者盍亦壅之於涓涓之始而<lb/>
勿任其勢之至於江河也哉<lb/>
　　巡海副使雙華柯公海上平冦記<hi>王慎中</hi>
自孔子答衞君問陳之言存於冊學者習傳謂軍旅與<lb/>
俎豆為二事軍旅之事自有治之而為俎豆者莫肯過<lb/>
而問也由是顓固迂慤挾其盤辟委蛇之業以卑軍旅<lb/>
而恇弱謹細不閑於兵亦卒為治軍旅者之所懾偶有<lb/>
<pb n="KR4h0152_WYG_379-15b"/>
能乎彼者則以為才之兼而已盖孔用於魯為夾谷之<lb/>
㑹雍容壇坫之上却萊夷之兵若逐豚䑕論者直以為<lb/>
聖人之才鉅而全有文事而亦有武備卒不知夫軍旅<lb/>
之事固俎豆之所出其盤辟委蛇而徒以恇細見怵於<lb/>
治兵者固非孔子之所謂俎豆也故夫嚴固强决凛乎<lb/>
不可犯之武乃其兢惕對越之精而潜深叅伍淵乎不<lb/>
可測之機乃其齋戒神明之用其約束於節文制度之<lb/>
詳優柔乎講習論說之數而常若三軍之在行不待鋒<lb/>
<pb n="KR4h0152_WYG_379-16a"/>
刃之交鼔鉦之奏而後有制勝之威此孔子之所謂軍<lb/>
旅之事也如是而偶有伐肆絶忽之役以有事於兵而<lb/>
嚴固出於兢惕叅伍由乎神明兩軍相接紛紜於鋒力<lb/>
震動於鉦鼓襜乎其若在堂陛階序之間罇罍之逡巡<lb/>
球鏞之撃拊也嗟乎聖人之學不傳而軍旅之事儒者<lb/>
益擯而不講援枹鼓親矢石遂為武人之所守學而為<lb/>
仕者務自詭於儒以玩安養髙茍自矜重掩其恇細不<lb/>
閑之愧而已此方今之大患也比嵗閩海多警朝廷以<lb/>
<pb n="KR4h0152_WYG_379-16b"/>
為憂制敇卑按憲臣以海為責者尤慎其人而福建實<lb/>
得貴陽柯雙華公公之在鎮值島夷佛郎機部長率其<lb/>
酋卒浮海為冦於漳州瀕海為州而隣於漳者咸苦其<lb/>
害而東甌南粤均以為警是時天子方勤䘏東南慨然<lb/>
於洪波之不靖為特遣重臣制置浙閩二海將軍符檄<lb/>
下公委重特至而督促亦不少貸公發策决機取成於<lb/>
心所選文武吏士皆得其才力所宜形便所向鼓倡所<lb/>
率各有怒心探畫懐中授之使往公為之出次海壖増<lb/>
<pb n="KR4h0152_WYG_379-17a"/>
其氣勢兵出不浹旬而薄夷舟之所泊其與夷戰不崇<lb/>
朝而克之魁長徒從無一能遁者盡俘以来一時蕩平<lb/>
摧䧟之功播喧海嶺風聲所憺殆窮日出之域於戲盛<lb/>
矣公學乎聖人之學其獨得妙契舍去世儒攣曲支離<lb/>
之見而一趨於易簡講究服行旦夕不倦所至與學者<lb/>
發揚宗㫖計論歸趣睟乎仁義之色道徳之談觀者徒<lb/>
見從容暇適若無所為而警變迫猝用㓙器臨危事竒<lb/>
偉之功捷取而全收意公隂為揆謀秘怪荒忽人不及<lb/>
<pb n="KR4h0152_WYG_379-17b"/>
知自有戰陣之學如衞靈公之所問者惟其藏之㣲宻<lb/>
出之深眇有不可得而見耳嗟乎此乃近世兼才者之<lb/>
治軍旅公之所能固不出此也觀其洶濤巨浪稽天浴<lb/>
日䝉衝千百並進班布雷礟駭發之機鈹矛决刺之利<lb/>
無一不具於胸中而戰休兵偃廓然無有此豈秘怪荒<lb/>
忽之揆謀籌於形勢之間動乎耳目之頃者之所能為<lb/>
乎盖其以孔子為學而得乎俎豆之所傳故見於軍旅<lb/>
之事如此信可謂盛也郡侯盧君璧郡丞龍君遂與龍<lb/>
<pb n="KR4h0152_WYG_379-18a"/>
溪林尹松遣使至清源山中屬慎中為文以紀公之功<lb/>
公於是功尤遜不獨居而推其美於下嘗以郡守丞賛<lb/>
恊圖議之審邑令奔走先後之勞而非三君子之助我<lb/>
亦未知所濟也盧侯輩思以昭公之功而圖其不朽如<lb/>
是之勤上下相與之間有以愧今之私已而狹人者亦<lb/>
可記也柯公名喬字遷之由己丑進士為御史以直諫<lb/>
謫而後起今以福建副使巡海云<lb/>
　　叙廣右戰功<hi>唐順之</hi>
<pb n="KR4h0152_WYG_379-18b"/>
紫江沈公自襲指揮使時未弱冠已能馳馬手摶賊賊<lb/>
憚之未㡬調征永安嘗以數百人擣陳村寨賊墻立山<lb/>
上公一人拍馬而登賊却下山誘公入淖中馬陷以吻<lb/>
拄淖中而騰其足及於陸三酋前趨淖劫公一酋鏢而<lb/>
左一酋刀而右夾馬一酋彀弩十步外公捩頸以過鏢<lb/>
而挑右足以讓刀鏢離頸寸而過刃著於鐙鞺然㫁鐡<lb/>
公射鏢者中其項殪左挂弓而右掣刀斫刀酋於鐙間<lb/>
㫁其頰車折齒殪弩者恟失弩僂而手行上山公又射<lb/>
<pb n="KR4h0152_WYG_379-19a"/>
之中膂既連斃三酋後騎至戕其首公以二酋讓後騎<lb/>
而囊㫁頰者自為功餘賊羣遁入箐追兵戰於箐中斬<lb/>
酋若干級毒弩中公膊整軍而還驗功或以斷頰者非<lb/>
全首難之監軍呉布政怒曰賊豈伸頸而待斫乎命紀<lb/>
之以功遷都指揮僉事義寧賊冦臨桂掠而還巢公追<lb/>
之巢有兩隘賊伏兵丁嶺隘以伺使熟猺以某隘閉告<lb/>
而導公入丁嶺公策之斬所閉隘而入果無兵守於路<lb/>
擒販者數人以丁嶺之賊告遂遣以導巢而熟猺亦以<lb/>
<pb n="KR4h0152_WYG_379-19b"/>
公斬閉隘告丁嶺之賊賊還趨巢大破之賊奔公獨逐<lb/>
一酋酋騎而走岸窘釋騎跳而下澗公騎跳而下澗澗<lb/>
深没顛馬浮而岸毛盡濕束濕馬於樹縁澗而求酋酋<lb/>
泅而逃矚水中影射之血縷水上入水斬之後騎相屬<lb/>
至崖望見公提人頭立水中崖峻不可跳乃尋路從公<lb/>
則賊遁已逺公乘濕馬與諸騎追之猶斬數十級而還<lb/>
荔浦賊八千餘渡江而東冦諜者告公倉卒率五百人<lb/>
待於江岸駐白面寨去蛟龍滑石兩灘各數里諜者又<lb/>
<pb n="KR4h0152_WYG_379-20a"/>
告賊飽而歸將及江公以為滑石灘狹牽線而濟雖衆<lb/>
可薄也蛟龍灘濶成列而濟衆難圖矣吾欲奪其濶而<lb/>
致之狹令製旗軍中無尺布伐岸竹掲竿而編蔑以為<lb/>
縿頃刻成數百旗揷之蛟龍灘令羸卒數十人守之燃<lb/>
柴烟以疑賊賊至果避蛟龍趨滑石公分兵兩岸而潜<lb/>
以小艦載勁卒數十伏葭葦中賊營於中洲以䕶濟濟且<lb/>
半公以艦乘瀧急衝之兩岸軍譟而前有酋騎而水立<lb/>
挺鏢當艦公舍艦跳水斬鏢酋人騎皆踣洲上賊辟易<lb/>
<pb n="KR4h0152_WYG_379-20b"/>
賊濟者西奔巢未濟者却東走上山而復潜趨蛟龍灘<lb/>
以濟洲賊孤艦軍攻洲兩岸軍始至下水夾攻之洲賊<lb/>
後行擠墮淵溺死無算其前行盡俘之得生口首級若<lb/>
千收賊所掠牛畜之在兩岸者是役也以五百人破八<lb/>
千餘賊公用竒往往如是復以功遷都司同知嘉靖六<lb/>
年岑猛叛聚兵數萬人督府奏誅之一日督府召公計<lb/>
曰歸順岑璋猛婦翁也助猛奈何公素能得土官隂事<lb/>
曰璋女失寵而璋心恨猛徒貌合耳公復宻向督府禀<lb/>
<pb n="KR4h0152_WYG_379-21a"/>
曰如此可使璋擒猛督府復曰猛乘上流之勢擁兵建<lb/>
瓴而下則邕梧諸郡危矣奈何曰此不足憂土官大率<lb/>
飽富貴戀巢穴所以叛者懼誅耳非有他志也猛離田<lb/>
州而子女玉帛皆在彼或乘虚襲之猛安得不慮乎督<lb/>
府又慮猛且走交趾曰猛走交趾則閉不能歸矣猛安<lb/>
得不慮乎猛果如公所料而岑璋雅敬公公潜使人於<lb/>
璋於是督府進兵分五哨入猛勁兵盡在工堯去工堯<lb/>
五里而軍進攻隘隘堅復退營五里而粮且盡湖兵五<lb/>
<pb n="KR4h0152_WYG_379-21b"/>
千人請於公願得一飽而死敵公時僅有自齎家糧五<lb/>
十石與湖兵人給之升而官軍縮腹張目以觀湖兵分<lb/>
米不敢言公無以為計時左哨將與公隔江而軍公潜<lb/>
濟江就左哨將乞糧而請并兵攻工堯左哨將以分地<lb/>
拒公公笑而還曰兵糧吾自有之姑試公耳左哨將慚<lb/>
公還軍乃夜分軍三百人縁山而右走間道三百人縁<lb/>
江而左上山並繞出工堯背揷旗為號煮餘糧為稀糜<lb/>
食而遣之黎明合戰賊殊死鬭我軍却麾而進又却公<lb/>
<pb n="KR4h0152_WYG_379-22a"/>
親斬却者一人而提其頭以令軍復麾而進先所遣間<lb/>
道卒皆已至登山揷旗初岑璋既與公為約而遣兵二<lb/>
千人陽為助猛守工堯遣精卒五千人以䕶女為名居<lb/>
猛左右璋兵在陣後望見山上旗大囂曰天兵得工堯<lb/>
矣潰而却猛軍見後陣却亦囂而却我軍乘之斬猛子<lb/>
邦彦於陣中蹂尸數里遂入隘得其積粟軍始飽乘勝<lb/>
攻田州猛聞工堯破窘急欲走交趾而璋卒五百人䕶<lb/>
猛妻以歸五百人獨守猛指猛所欲走紿之曰此路皆<lb/>
<pb n="KR4h0152_WYG_379-22b"/>
天兵也不如且走歸順為後圖猛不得已從之璋待於<lb/>
境相見因相抱哭璋以子女歌舞飲食恣猛圈留之而<lb/>
潜遣其子報公於田州公入田州五日而諸哨始至璋<lb/>
所使報猛所在者事頗洩左哨將移軍壓歸順境索猛<lb/>
欲破敗公事自為功璋以二十牛百甕酒犒軍而謂左<lb/>
哨將曰猛誠有之公無急也於是醉猛而斬其首函送<lb/>
督府斬他囚首貫猛尸而以與左哨將左哨將喜於得<lb/>
猛而抽軍獻猛首督府則猛首已梟一日矣猛死田州<lb/>
<pb n="KR4h0152_WYG_379-23a"/>
平安置猛子邦相於福建而議設流官公曰思恩設流<lb/>
官反側至今未憗田州復然兩賊且合從起矣督府不<lb/>
聴且調公守田州公請以他將假守三月而待希儀治<lb/>
裝他將守之一月而田州酋盧蘇果與思恩酋王受連<lb/>
兵劫城他將狼狽歸田州復為賊巢公又言於督府曰<lb/>
兩酋能用其衆以復故主為名今若返岑邦相於福建<lb/>
而置之南寧此竒貨也可使兩酋坐受縛矣督府復不<lb/>
聴而徴兵數十萬征之既而失利督府以罪罷新督府<lb/>
<pb n="KR4h0152_WYG_379-23b"/>
餘姚王公至其所以撫定兩酋公多與其謀因薦公右<lb/>
江㕘將右江栁州栁在萬山中城外皆賊巢軍民至無<lb/>
地可田而室廬妻子數被焚劫知府劉璉殪於賊知府<lb/>
鄧鋐間出城弩中其膊自是諸軍民官必甲而後敢出<lb/>
城城兵又疲不足仗公為㕘將始議剿五都五都去城<lb/>
五六里而巢最險賊又最獗所虜獲人畜最富巢中不<lb/>
聞官兵者百餘年公乃以五百兵付百户蔣紹宗使擣<lb/>
其巢賊蜂出褁我兵殺數十人而隘其入路使不得返<lb/>
<pb n="KR4h0152_WYG_379-24a"/>
我兵即賊巢為營固守而因賊糧以為食然氣奪不能<lb/>
戰賊亦欲坐踣之於是百戸潜遣人茇而告急於公公<lb/>
即上馬復聚兵得五百人入巢為援既至聲銃者三因<lb/>
奮撃賊百户兵聞銃聲亦出奮撃賊賊分兵為二腹背<lb/>
戰我兵鼓譟斬級賊不支然尚横梗兩陣中守隘不肯<lb/>
散公使人茇而以勝告百户百户亦使人茇而以勝告<lb/>
公公因謂百户曰汝且據巢毋出待賊服乃已不更夾<lb/>
攻之可盡擒也賊素知栁州兵最易與至是詗曰汝誰<lb/>
<pb n="KR4h0152_WYG_379-24b"/>
也敢入吾巢公使人紿曰是新㕘將老沈所率藤峽軍<lb/>
耳兩江賊熟老沈名而憚藤峽軍因咋舌曰吾固知栁<lb/>
州兵不及此相持數日賊不退然心懼因熟猺為觧熟<lb/>
猺者界漢人生猺獞間陽附官軍而隂附賊或官軍勢<lb/>
盛附官軍賊勢盛附賊以為常於是熟猺間說於公曰<lb/>
請為兩家解鬬公度賊尚勁乃且聴其說而謂熟猺曰<lb/>
返我生口牛馬我兵乃去賊以所擄生口二十牛馬百<lb/>
四十為獻賊收衆奔山頂而空隘以通百户兵公兵與<lb/>
<pb n="KR4h0152_WYG_379-25a"/>
百户兵牽連行至城城中人讙始知栁州兵之能戰賊<lb/>
也公以為欲大破賊非狼兵不可右江狼兵惟那地最<lb/>
勁乃請於軍門以那地兵二千戍栁州栁之有戍狼兵<lb/>
自公始先是賊勢張甚而熟猺及城中黠吏民多為賊<lb/>
詗者賊耳目徧官府左右官府閨闥動色情性賊在谿<lb/>
峝千百里外輒知凡議大征或雕剿口語沓沓未及聚<lb/>
兵而手足盡露以是賊得隂為備或伏巖藪伺官兵殪<lb/>
之或先徙妻子畜聚於鄰巢而自空巢以待官兵官兵<lb/>
<pb n="KR4h0152_WYG_379-25b"/>
至徒手無所得甚者我所任為鄉導往往為賊誤我入<lb/>
死地崩墜崖谷不戰而糜爛者過半而賊以耳目故益<lb/>
知官軍虚實與民積聚多少乘虚掠多所入無一當而<lb/>
所噬無不飽我兵築堡増戍則益紛然如刻穴守鼠而<lb/>
賊活脫不可蹤跡公以為圖勝筭莫如得賊情得賊情<lb/>
則莫如諜而使官府人為諜則賊生疑於是隂求得素<lb/>
與猺人商販者數十人假以買物召至府密謂之曰吾<lb/>
素知若輩通猺吾不罪若更與若銀為販本若試為我<lb/>
<pb n="KR4h0152_WYG_379-26a"/>
詗賊衆感諾乃人給銀五両使益買物散入諸峝中諸<lb/>
猺人雖㓙暴樂殺人然販者至則寨寨傳送䕶衞飲食<lb/>
恐損一販者則諸販不至是以雖絶棧深箐販者無所<lb/>
不歴每有動靜販者輒先知奔走報公厚賞販者而秘<lb/>
其事雖肘腋親近絶不得聞至期鳴銃者三則諸兵皆<lb/>
聚苐謂之曰今日出某門而遣心腹人為旗頭引諸軍<lb/>
諸軍貿貿行問旗頭旗頭不知曰然則汝何為引我曰<lb/>
公强我徃我漫往耳軍行千萬人其所往獨公與旗頭<lb/>
<pb n="KR4h0152_WYG_379-26b"/>
兩人知之而已頃之劄營設伏賊果至遇伏奔追殪之<lb/>
已而賊冦他所則公軍又已先在或絶遠村聚賊度官軍<lb/>
所必不至而潜冦則公軍又已先在賊始驚以為神而<lb/>
我軍亦不知公自何得之也公始至栁令諸猺得出入<lb/>
賣買㳺嬉城中無禁諸猺時入府見公公兒女撫之久<lb/>
之稍稍擇其巧便曉事者結以厚賞使詗賊後賊發其<lb/>
火伍中輒報公公又厚賞之而間謂諸猺曰若見我若<lb/>
妻子何不来見夫人諸猺叩頭不敢公曰試令其来已<lb/>
<pb n="KR4h0152_WYG_379-27a"/>
而猺婦五六人来夫人好言慰勞賞之針線包帕諸物<lb/>
以銀簮簮其頭又命諸妾婢灌之以酒人數大碗察羣<lb/>
婦中其夫嘗以賊事報者則又隂摘之他所勞苦之曰<lb/>
若夫為吾大人盡力良苦私賞之包帕銀簮諸物倍於<lb/>
人前所賞者而益以珍果美物塞其䄂中又隂戒之勿<lb/>
令人知也諸猺婦既多得賞又酒醉踉蹌舞手出府門<lb/>
猺夫望見之歡喜爭前掖而歸巢自是諸猺婦来者至<lb/>
數百人夫人傾筐篋針頭線尾皆盡猶不能給而猺婦<lb/>
<pb n="KR4h0152_WYG_379-27b"/>
相戒以勿令人知者猺婦又洩之以所獨得珍果美物<lb/>
誇諸猺婦以為夫人愛已諸猺婦皆怏怏心羨嗾其夫<lb/>
使報賊冀已入府得珍果美物而公間使人往諸巢中<lb/>
隂以夫人之命賜物諸猺婦自是賊中消息或諸猺不<lb/>
肯言則猺婦嗾之使言或諸猺竟不肯言者則諸猺婦<lb/>
自以使人至巢賜物時附耳語之云若勿向我老公語<lb/>
也公用兵風雨來去既得賊時率輕騎剿其尤劇者一<lb/>
二人兵至巢以菅為䋲繞記劇賊家示諸軍所捕䋲之<lb/>
<pb n="KR4h0152_WYG_379-28a"/>
内老弱婦女牛畜無一免者䋲之外老弱婦女牛畜無<lb/>
一及者遂出巢數里遇平地度賊援所不至則停軍審<lb/>
究其為劇賊家婦女牛畜者收之其雖獲於劇賊家而<lb/>
係鄰家與鄰巢者還之諸猺得完室家與見還者皆喜<lb/>
以為往時官軍入巢見人輒殺或賊遁則搜斬不為賊<lb/>
者以充級故賊詈我輩我雖為賊時得脫或保孥貲汝<lb/>
輩雖不為賊時見殺或孥資為擄自今我輩乃有顔面<lb/>
詈賊矣公入巢有助賊戰者既還軍遣熟猺檄之曰若<lb/>
<pb n="KR4h0152_WYG_379-28b"/>
奈何助賊戰吾剿若無赦頃之擣其巢盡殱之自是凡<lb/>
所鵰𠞰歴數百巢竟無一人敢助賊戰者鵰剿所過他<lb/>
巢或刀弩而門瞷既還軍則檄曰若奈何刀弩而門瞷<lb/>
今罰若五牛不者且剿自是所歴數百巢竟無一人敢<lb/>
刀弩而瞷者所獲劇賊多不殺剜兩目刵兩耳賞銀數<lb/>
兩而還之巢自是他賊有所虜掠多不遣兵而用剜目<lb/>
者騎而一人牽以詣賊使徴所虜掠賊見之驚曰某巢<lb/>
某也震懾不敢隠盡還所擄掠而剜目者索不已賊至<lb/>
<pb n="KR4h0152_WYG_379-29a"/>
出自所有與之公以給被虜者而以其餘給剜目者剜<lb/>
目者每一入巢則利益多而為賊者所獲每不補所償<lb/>
則益無利在栁州所剜目七人其六人皆為官用其還<lb/>
巢而復為賊者覃萬星一人而已公竟以計擒殺之公<lb/>
始議發兵故制欲發兵必請督府督府檄下乃發公以<lb/>
為吾治文書吾掾史知之文書上府府檄下我府掾史<lb/>
知之多人知則洩乂栁去督府千里待報踰時坐失機<lb/>
㑹而書檄往来水陸諸巢絡繹能保不為賊得於是凡<lb/>
<pb n="KR4h0152_WYG_379-29b"/>
率兵入巢未嘗先請既勝則上首虜督府而以邂逅追<lb/>
賊至巢為解於是督府不能以文法詰而兵謀得無洩<lb/>
公嘗欲剿一巢而恐其洩也乃佯病所部入問病公曰<lb/>
吾病思鳥獸肉若輩能從我獵乎因起出獵去賊二里<lb/>
而止營軍中始知其非獵也公耳目多賊不能藪率走<lb/>
之他巢他巢人乂嚇之曰公且剿汝則又走之他巢他<lb/>
巢嚇之則又走趼血瘇以死或餒槁崖谷公又每以甚<lb/>
雨凄凍風㝠之夜察賊所止宿處四散遣人齎火銃以<lb/>
<pb n="KR4h0152_WYG_379-30a"/>
筒貯火衣毯衣毳㡌與草同色潜至賊所夜聲銃者三<lb/>
賊盡驚老沈至矣挈妻子裸而蒲伏上山頂兒啼女咷<lb/>
往往寒凍死或觸崖石死不者且為虎咬諸妻子更相<lb/>
嗟怨汝為賊之利至此黎明下山詗之則寂無人隂使<lb/>
其黨至城詗之時公所遣衣毯者四散諸巢同夜舉銃<lb/>
明日諸巢所使為詗者亦同㑹於城旁西巢人謂東巢<lb/>
人曰老沈昨夜来吾巢東巢人謂西巢人曰老沈昨夜<lb/>
来吾巢則固已更相怪駭已而詗之城中人則老沈固<lb/>
<pb n="KR4h0152_WYG_379-30b"/>
安坐城中不出也益怪駭曰昨聲銃者誰耶鬼耶諸猺<lb/>
又自相嚇曰虎咬人者老沈所使也自此賊益膽落或<lb/>
易面為好猺獞而栁城四旁一童子牽牛行深山數百里<lb/>
無敢訶者其軍民往往寄牛於猺家以耕或索鷄酒於<lb/>
猺猺不敢不與公在栁先後十三年名賊宿猾㡬盡而韋<lb/>
扶諫者馬平四都猺賊弩中知府膊者也兇猾甚先是<lb/>
嘗七捕之不能得至公亦七捕之不能得㑹有報扶諫逃<lb/>
隣巢三層巢者公潜率兵剿之至巢則扶諌又已與三<lb/>
<pb n="KR4h0152_WYG_379-31a"/>
層賊往劫他所而三層賊妻子獨在公盡俘以歸計七<lb/>
十餘人平時公所俘賊妻子盡以與狼兵為賞至是獨<lb/>
不與而閉之空室中善飲食之公又隂使狼兵數百人<lb/>
怒而挺刀猙獰入室恐諸婦女作欲搶狀公佯執鞭痛<lb/>
鞭狼兵使退如是者三欲以深徳諸婦女而潜使諸猺<lb/>
聞之以繋其心公又使熟猺謂諸猺之亡妻者曰吾不<lb/>
害汝但得韋扶諫則還汝妻子矣諸猺四五人来投公<lb/>
公令入空室視其妻夫妻相持哭其小子牽其父哭妻<lb/>
<pb n="KR4h0152_WYG_379-31b"/>
曰非沈公吾為狼兵殺且搶去矣已而怨相詈曰咄扶<lb/>
諌非汝爹非汝娘何不縳以贖我諸猺心割而别復見<lb/>
公公曰欲得扶諫耳諸猺曰扶諫已逃他巢圖之實難<lb/>
雖然願公切勿以吾妻子與狼兵也吾且為公緩圖之<lb/>
公曰諾因殺牛犒諸猺而去之諸猺蹤跡扶諫所在遂<lb/>
往以言惱扶諫曰還我妻子扶諫不應諸猺因曰我輩<lb/>
失妻子計窮惟有更隨汝作賊耳扶諫喜諸猺乃詭相<lb/>
與計曰今官府虜吾妻子而穿山驛與守堡百户與巡<lb/>
<pb n="KR4h0152_WYG_379-32a"/>
司俱在山中今徃劫之三印可必得也官府懼失三印<lb/>
得重罪以易吾妻子可必得也扶諫曰善扶諫既離巢<lb/>
則黨益孤諸猺因醉扶諫與其黨而縛之置巖洞中而<lb/>
使熟猺報公曰得扶諫矣恐見賣可遣吾妻子於三十<lb/>
里外相易公以為吾不遣諸猺且謂吾怯於是鎖諸猺<lb/>
妻刃挾之以行至三十里使熟猺諭諸猺曰諸猺且劫<lb/>
妻子者先殺妻子然後戰諸猺請於公曰吾獻扶諫懼<lb/>
讐公可遣三十人至巖洞自取之公慮諸猺有變乃選<lb/>
<pb n="KR4h0152_WYG_379-32b"/>
健卒十五人賞而遣之曰得扶諫吾且賞汝若諸猺殺<lb/>
汝者吾且重賞汝家又以十五人付之熟猺而質熟猺<lb/>
妻子曰十五人者損一人汝妻子虀粉矣至巖洞中果<lb/>
得扶諫而出諸猺閉之五里外懼扶諫往而妻子不至<lb/>
復要公曰必相易於此公又曰吾不往諸猺且謂吾怯<lb/>
於是先遣諸猺中妻女四五人往言刃挾諸婦女狀諸<lb/>
猺吐舌懼殺妻子帖息不敢動遂易扶諫以歸剜扶諫<lb/>
目截耳剔心手足斬之而四懸諸城門諸猺出入城者<lb/>
<pb n="KR4h0152_WYG_379-33a"/>
見之無不股慄諸猺既熟公威信公嘗調一巢往征他<lb/>
巢雖懼讐然不敢不往牛畜盡俘以歸獨首虜生口視<lb/>
狼兵為少耳公亦盡以所俘牛畜賞諸猺其後復調而<lb/>
與之期㑹天大雨諸猺懼失期乘雨泅溪水沒者六人<lb/>
公勞苦之命沒者人三牛付其家其餘皆遣還之自廣<lb/>
西為將如韓觀山雲惟能使猺人不作賊至公能使猺攻<lb/>
猺則廣西所未有也十六年而有思恩岑金之變初思<lb/>
恩府土官岑濬叛披誅而立流官以其酋二人徐五常<lb/>
<pb n="KR4h0152_WYG_379-33b"/>
貴為土巡檢分掌其兵各萬餘人而聴於流官然夷民<lb/>
獷猂不樂漢法數十年間凡數叛則數舉兵誅之而亦<lb/>
不能定也當破岑濬時調兵鎮安鎮安掠思恩生口以<lb/>
歸已而其中一人長大而姣因託言岑濬子而名之曰<lb/>
金夷民益思亂鎮安乃潜召其酋長出金而與之盟曰<lb/>
汝小主也諸酋感泣擁金以歸鎮安因要之曰金立與<lb/>
我某地㡬百里遂盟金而遣之諸酋聚兵五千人以奉<lb/>
金將攻城郭復故地諸夷多欲為響應者勢洶洶而先<lb/>
<pb n="KR4h0152_WYG_379-34a"/>
時濬既誅其酋楊留者無所歸乃率其黨千餘人詣賓<lb/>
州應募為打手賓州兵素弱故倚打手至是留欲往投<lb/>
金以逞時公與兵備皆在賓州留入言於公曰留小主<lb/>
人在請往公方慮岑金之危思恩未暇慮留之在肘腋<lb/>
也聞留言獨心駭以為金去賓州數百里而留應之表<lb/>
裏相扇賓州危矣賓州危則咽喉梗咽喉梗則廣右盡<lb/>
騷而何有於思恩此事大不可急圖宜以計欵之乃婉<lb/>
色好語謂留曰汝苐往我曩征田州調兵鎮安時已聞<lb/>
<pb n="KR4h0152_WYG_379-34b"/>
有岑金在是岑濬第九子也留聞是言固已刺心公因<lb/>
叩留曰聞鎮安縶金甚堅何因出乎留詭曰百計逃耳<lb/>
公低聲作自語状曰岑氏其復乎欲以深動留而呼留<lb/>
至宻所曰為我一言語金若欲官必毋殺人劫城若欲<lb/>
殺人劫城任汝自為之金能聴我言可以状訴我及諸<lb/>
上司留唯唯公遂與留銀十兩而以花紵方摺之納留<lb/>
懐中為我寄金得官後為衣衣之可常念我也公復紿<lb/>
留曰金欲官非賂我萬金不可留曰金誠當盡力然金<lb/>
<pb n="KR4h0152_WYG_379-35a"/>
方倥偬安能辦此公笑曰吾豈遽責金耶且欲得一帖<lb/>
為信耳自是益信公無他腸矣留出公又呼還謂之曰<lb/>
我㡬忘之韋貴徐五素仇汝亦仇金可善備之無墮彼<lb/>
計也留詣金且如公言金大喜真謂倚公可得官矣因<lb/>
率其兵五千詣賓見公至城門門者懼而報公請無内<lb/>
金公怒罵曰金非賊奈何不内覘者以告金金心益安<lb/>
率其衆散入城而與留及其親信二十人皆衷甲見公<lb/>
公曰金来乎留曰来矣金叩頭潜以萬金帖子奉公公<lb/>
<pb n="KR4h0152_WYG_379-35b"/>
復笑曰若窮鬼安得此乎金曰賴公力得官不窮矣賴<lb/>
公力誠不敢忘報公子孫公戯曰汝土官多不知恩汝<lb/>
得官且忘我矣况子孫乎金唯唯不敢公乃令其姪出<lb/>
見金曰金汝兄弟也金得官他日毎一出征乞金四功<lb/>
與汝公復為金計曰汝賂我兵備公獨無賂乎金對不<lb/>
敢公曰苐寫帖子吾為汝致公以兩帖子示兵備笑而<lb/>
火之於是遣金詣兵備始金叛而留且往兵備甚懼公<lb/>
潜與兵備計此事大禍叵測公夷情未熟一語蹉跌敗<lb/>
<pb n="KR4h0152_WYG_379-36a"/>
矣不若一以聴我兵備唯唯及見金但言吾視金有福<lb/>
相以㣲動之且曰此事一聴沈公明日公詣金營犒之<lb/>
五牛酒五十尊又明日兵備犒之如公公復召留與金<lb/>
謂曰倘兵馬殺金是吾殺金倘暗箭刺客殺金是貴五<lb/>
殺金非關我事今一以付留可無賺金也留乃日夜甲<lb/>
而擁金為備公復遣其姪至金營與金同飲食卧起金<lb/>
自是心死於公矣公欲縛金而憚其衆時巡按在南寧<lb/>
將誘金至南寧乃縛之乃請兵備先往宻語巡按以故<lb/>
<pb n="KR4h0152_WYG_379-36b"/>
公謂金曰吾挈汝訴巡公吾代汝詞公為金作訴稿塗<lb/>
抹四五次以示忠於金復謂金曰吾與汝往南寧倘貴<lb/>
五伏人於路暗箭射汝不若易汝土官裝衣青衣雜掾<lb/>
史中而先我馬令五千人後行金如公言路中飲食公<lb/>
與金同席語金曰貴五以重賂賂我庖使毒汝則奈何<lb/>
自今以後吾所食汝亦食吾所勿食汝亦勿食可也金<lb/>
如公言而益以公為愛已行七十里至思龍驛公晨起<lb/>
耳語金曰今往南寧南寧人皆言汝叛聲甚惡以五千<lb/>
<pb n="KR4h0152_WYG_379-37a"/>
人往則人益疑汝不若散遣三千人而選心腹從卒二<lb/>
千人以往是汝不撤衞而坐息人言也金以為然選二<lb/>
千人往復行一日去南寧百里公謂金曰汝至南寧久<lb/>
候而諸從人衣糧懼不給不若以千人營於此而以千<lb/>
人從為便金亦以為然從金至南寧者纔千人金入見<lb/>
巡按巡按好語慰之曰吾為汝奏明日巡按遣人至金<lb/>
營犒其衆而留金以待奏居五六日公度金衆衣糧且<lb/>
盡復謂金曰思恩去南寧近耳何不遣其半取衣糧而<lb/>
<pb n="KR4h0152_WYG_379-37b"/>
坐待糧盡衆且散矣金復遣其半衆行金所遣千人營<lb/>
百里外者久之亦以衣糧乏稍稍散去而獨五百人尚<lb/>
散處城中公欲縳金而又以為五百人者迫死而狠鬬<lb/>
則殺傷㡬何更欲為計而金所遣取衣糧者適至則從<lb/>
金者又千人矣公知金未可動間請於巡按公且往南<lb/>
寧而以金從可於路圖金也至思龍驛忽報韋徐將萬<lb/>
人在陽以迎巡按而隂襲金金驚而跳公與兵備巡按<lb/>
聞之曰禍矣公謂巡按且陽為不知而聴希儀徐圖之<lb/>
<pb n="KR4h0152_WYG_379-38a"/>
公出呼韋徐罵曰汝安得擅兵至此金得官與不得官<lb/>
唯朝廷所命汝安得私讐之是時金尚駐近地覘伺而<lb/>
韋徐部中亦有為金耳目者金閒公言復還公行三十<lb/>
里金道伏候公公曰岑金耶汝尚不知死貴五兵至矣<lb/>
可疾入賓州匿我㕘將府則貴五無如汝何矣金馳馬入<lb/>
賓州公復於巡按曰金入賓州矣巡按兵備至是始有<lb/>
面色自金往南寧返賓州飲食起居無不隨公居數日<lb/>
韋徐復私公曰請甘心於金公又怒罵韋徐亦莫測公<lb/>
<pb n="KR4h0152_WYG_379-38b"/>
計所出也公宻請於巡按散遣貴五衆而後圖金然是<lb/>
時金衆尚千餘人與楊留所統打手千人皆在賓州内<lb/>
外公與兵備計公可遣楊留打手百人䕶巡按往栁州<lb/>
公間謂金曰楊留打手百人䕶巡按往栁州矣汝盍將<lb/>
百人䕶送四五十里以自結乎至五十里金欲返公又<lb/>
拉之行百餘里金乂欲返公曰汝獨返勢弱倘貴五伏<lb/>
人待汝奈何今去栁且近汝何不與留偕至栁而偕還<lb/>
金遂以百人至栁其酋長十餘人皆金死黨驍健㑹金<lb/>
<pb n="KR4h0152_WYG_379-39a"/>
於路躍馬而墜公以機責其酋五六人曰何不䕶金而<lb/>
令至此痛抶之五六人皆病創卧然尚以公愛金故被<lb/>
抶不敢恚公金至栁入㕘將府公命夫人見金曰金我<lb/>
兒子也金得官聴調往来貴縣吾縱不在汝必見之金<lb/>
益喜置酒勞金與其酋是時諸大酋其五六人既病秩<lb/>
卧獨四五人從金而留所部打手百人與金兵百人皆<lb/>
營於城外栁城故有狼兵二千人足以虞變公將縛金<lb/>
先以狼兵三百人䕶巡按三百人䕶兵備而以三百人<lb/>
<pb n="KR4h0152_WYG_379-39b"/>
入㕘將府待事謀既定因酒中戯謂金曰痴兒子汝往<lb/>
時懼誅又懼貴五逼意常不樂今無事矣何不痛飲金<lb/>
與諸酋皆盡飲至醉其夜遣狼兵縛之黎明遣人召留<lb/>
於城外狼兵夾墀左右立留與其黨三十人見公公大<lb/>
言曰非楊留忠不能成我事以銀十兩勞留取紅紵掛<lb/>
留留愕然公曰汝為之而汝不知乎金國賊也非汝與<lb/>
吾同心誘金至此吾安得縛之留大駭泣下曰留小主<lb/>
人也公曰汝為之而欲誑衆乎公意又欲以疑留於其<lb/>
<pb n="KR4h0152_WYG_379-40a"/>
黨也留懼不能言其黨三十人皆股慄公復曰吾且為<lb/>
留奏功矣因見留於巡按巡按勞賞之如公見兵備兵<lb/>
備勞賞之如公勞城外二百人牛酒而令留率之還賓<lb/>
州遂令留齎牌散遣金衆之在賓州者曰所誅止金一<lb/>
人留既惶恐見紿又虞同行者猜已賣金相讐見殺於<lb/>
路中日夜跼蹐為備奔歸頃之遂發病死金兵聞金縛<lb/>
皆散去公乃以金與其酋之病抶者醉而縛者解巡按<lb/>
府而撲殺之思恩復安當是時使公不先欵留則金必<lb/>
<pb n="KR4h0152_WYG_379-40b"/>
不至而且攻城殺人使公在南寧賓州縛金則困獸之<lb/>
鬬何所不噬使公聴韋徐甘心於金則兩客相鬬而主<lb/>
受其釁惟公緩之又緩以漸脫金於五千人之手若剥<lb/>
笋然待其為一夫而後縛之人以是益多公之筭而韋<lb/>
徐諸土酋亦益謂公不可測也公見督府於梧時鹽船<lb/>
八十餘阻峽賊不能前左江孫㕘將千人送之不能督<lb/>
府以命公先是公泝峽峽中大酋侯公丁嘗謁公公寄<lb/>
六羊令公丁牧養至是遣人取羊於公丁公丁奉羊至<lb/>
<pb n="KR4h0152_WYG_379-41a"/>
潯公命諸鹽船牛酒犒公丁與其從人謂公丁䕶船上<lb/>
峽公丁身居公舟尾命其黨乘小舟䕶船囑曰吾以身<lb/>
質於沈公䕶不謹吾碎矣公因命班首一人與公丁從<lb/>
人䕶船至武宣未返時孫㕘將與左江兵備聞公丁在<lb/>
公舟欲乘間捕之而宻言於公公曰此斷不可人信我<lb/>
而我詐之不祥招而縛之不武且獲一人以疑諸夷將<lb/>
焉用之此㫁不可公居常有所徴召雖其深谿絶峝未<lb/>
嘗不来其来雖桀猾宿惡未嘗輒殺其可諭者諭之其<lb/>
<pb n="KR4h0152_WYG_379-41b"/>
不悛者必遣還巢而後捕之故公以此語兩人兩人猶<lb/>
豫未决公乃摘公丁告之故曰可亟歸矣公丁大感泣<lb/>
去而公所遣班首䕶鹽船上峽者亦遂不失升斗公以<lb/>
報督府督府笑曰孫㕘將千人乃不如沈㕘將一班首<lb/>
十八年七山之役奪兩㕘將於虎口功尤竒公胆勇機<lb/>
警善撫士其私財與所得俸禄賞賜半以給諸人為耳<lb/>
目者其出兵多齎私財以行有先登與斬首者就陳給<lb/>
賞不失頃刻故人爭盡死力公嘗笑曰人以貲財積賄<lb/>
<pb n="KR4h0152_WYG_379-42a"/>
賂而博官吾以貲財積首級而博官豈為非計哉其征<lb/>
陳村時染危疾所部皆自戕於神前以禱公刀穿手矛<lb/>
剚股鈎刺脊繫鐡鎻械之痛毒諸體皆徧最後至者一<lb/>
人無所施乃箭貫喉為禱其得士心如此盖予宦逰而<lb/>
得當世名將數人北則馬永梁震西則何卿南則公震<lb/>
與卿予未之識而識公與永永魁瓌長貌而氣特沉毅<lb/>
見人頫首下視寡言笑公短而精悍目炯炯燭人議論<lb/>
磊落激發皆所謂偉男子也公與予稍談及廣西事予<lb/>
<pb n="KR4h0152_WYG_379-42b"/>
是以得撰次之公戰功尚多余不盡聞也公謂予言當<lb/>
世固多良將患在牽掣齪齪不能展噫嘻若公者猶為<lb/>
未盡其用哉<lb/>
　　沈紫江戰功後序<hi>羅洪先</hi>
荆川唐太史叙紫江沈公戰功皆栁慶以前事公為㕘<lb/>
將最久在栁慶十有三年始移溆瀘故其功在栁慶亦<lb/>
最多其後總兵貴州且謝病㑹西北有警詔屯宣大未<lb/>
㡬以署都督僉事總兵江淮二年調廣西三年復為貴<lb/>
<pb n="KR4h0152_WYG_379-43a"/>
州自溆瀘後每嵗必有擒斬然體數被創天隂雨不勝<lb/>
痛楚故數請吿其在江淮江淮間素聞公名鹺販之警<lb/>
㡬絶日以無事廣西貴州大小十數戰最大者則有賀<lb/>
崖銅平之役始公為㕘將時知狼兵能制諸猺獨土官<lb/>
猘獰不用命每調土官與共飲食寢處昵昵耳目如其<lb/>
父兄比罷多與生口牛羊金帛勞遣之諸土官喜競以<lb/>
狼兵從公或土官死其妻割愛子十餘嵗者遣來且囑<lb/>
之曰汝依沈爺勿怖逺離我也以是公所嚮輒有功賀<lb/>
<pb n="KR4h0152_WYG_379-43b"/>
縣諸猺據上下磥石諸洞之險出沒焚劫三十餘年未<lb/>
有窺其巢者總督都御史張公岳謀之諸軍咸曰須沈公<lb/>
來沈公不来即拚死枉死耳而是時公初去江淮畱道<lb/>
中其倖功者日上計策數十張公不納伺公至問計所<lb/>
出公曰此難以口舌對也夫兵貴神速因敵變化道有<lb/>
迂直亦有易險冦有聚散亦有堅瑕日有逺近亦有便<lb/>
阻謀有巧拙亦有忠佞疑而示之棄而擊之見形而移<lb/>
觸聲而應者何可縷數也而乃欲刻畫進退持已然以<lb/>
<pb n="KR4h0152_WYG_379-44a"/>
待之不已悖乎且今為將者貪暴而昧筭者也夫惟無<lb/>
筭故不得不授計於上禁貪止暴上亦不得不遙制之<lb/>
事機敗於札牘之煩緩急左於期㑹之豫往則空壁歸<lb/>
則詭功而軍又已耗此失之於不擇非任將之過也今<lb/>
去賊巢十餘日爾耳目不接安所得其形状哉公能聴<lb/>
儀請以便宜許之誠得便宜以行而一不效儀固無所<lb/>
逃刑也公喜執手謂曰吾今乃知沈公遂以諸軍付之<lb/>
入巢數日而殱龔廷虎五百餘人餘黨奔富川公曰不<lb/>
<pb n="KR4h0152_WYG_379-44b"/>
窮根株他日拱蘖未可量也乃復深入凡五旬得級三<lb/>
千餘俘獲倍是張公上其功實授公都督僉事是役也<lb/>
使張公惑於倖功者之口不俟公至諸軍必觀望遷延<lb/>
功不可成使公制於張公動必仰成即有功亦不能弭<lb/>
患公多謀善㫁凡此類也又明年而崖州變作崖在瓊<lb/>
之南背五指山面大海黎岐兩姓蠻藪居之而黎姓最<lb/>
衆土人槩呼為黎黎有生熟二種熟黎奉令應公徭如<lb/>
制獨畏漢法不敢踐更而嵗出更錢其性顓愚可計紿<lb/>
<pb n="KR4h0152_WYG_379-45a"/>
而土産香藥竒貨又重利中州監使數嵗不一至禁網<lb/>
闊弛州縣恣為奸盗市猾導官奴户徴諸黎更錢以便<lb/>
朘削每至墟落中解鞍投鞭分懸諸黎門户諸黎恐具<lb/>
食飲土物相餽然後聴筭更錢錢直十數倍不敢丐免<lb/>
而知州邵濬者既黷貨其所遣官奴尤黠桀無賴既懸<lb/>
户鞭復私隠之以責黎首那燕痛飲出一牛以償而以<lb/>
一牛自贖官奴不嗛縛置庭中笞撻之諸女婦更出叩<lb/>
首服罪不許其子不勝忿強起觧縛迫逐官奴官奴驚<lb/>
<pb n="KR4h0152_WYG_379-45b"/>
走以反状紿邵邵遽上變而官軍者又鬭格死那燕知<lb/>
不免連結感恩古鎮諸黎為變八年不休都御史歐陽<lb/>
公必進上䟽議剿且以公將兵請既報可於是崖感萬<lb/>
州古鎮陵水五道部署既定刻期待發而公以病愈始<lb/>
至謂歐陽公曰法家㫁罪必分正從殺人者那燕使那<lb/>
燕殺人者誰乎今崖感古鎮相煽從逆如虎投穽其勢<lb/>
不可釋矣萬州陵水未有黨惡之實特蹤跡之嫌爾而<lb/>
并欲除之其視首禍如何哉且其被剿撫定數年未聞<lb/>
<pb n="KR4h0152_WYG_379-46a"/>
有他也疑而誅之則傷仁撫而誅之則墮信儀以為莫<lb/>
若止出三哨則兵并而力不分三哨㨗雖有異志者且<lb/>
禠魂矣是公以生賜萬州也歐陽公曰善遂并五道兵<lb/>
以中哨入崖州而以左右哨當感恩古鎮俾公總之且<lb/>
謂公曰軍中之事惟所進退不相尼也公渡海斬不用<lb/>
命者二人諸軍股慄攀蘿縁磴以入直至五指山下縛<lb/>
其首惡符門斂那燕那撁等五千四百有竒俘男女二<lb/>
萬餘人既班師而有貴府之命捷閒進公都督同知賜<lb/>
<pb n="KR4h0152_WYG_379-46b"/>
金幣公以征黎之年至貴州再征銅仁叛苗擒首惡龍<lb/>
許保龍七保等九百有竒其入銅平策甚竒公秘不以<lb/>
告人人亦莫有知其說者或者謂公征賀則索富川征<lb/>
黎則指萬州擒縱迭施猶鬼神不可測度然識者以為<lb/>
今之將領患功不成級不多耳甚者屠村堡掠子女以<lb/>
取盈此亦邉徼故智而嶺南又其最甚者公生長其地<lb/>
獨不蹈襲且以一言全數萬生靈之命此其心可與衆<lb/>
人道哉憶嘉靖戊子余計偕至京師聞西粤土人請公<lb/>
<pb n="KR4h0152_WYG_379-47a"/>
於司馬願得以為栁慶㕘將於是始聞公名其後讀荆<lb/>
川戰功叙心益慕之荆川既善為文而公總兵江淮開<lb/>
府鎮江與公數相見其所叙皆公口中語以故情狀曲<lb/>
盡每誦之如親見其躍馬彎弧叱咤之勢其借箸畫籌<lb/>
彈劒决勝眉目霍耀人前又可想也賀崖諸役惜不令<lb/>
荆川聞之盡入摸寫以補百將傳之所未備然善觀人<lb/>
者即其一二事亦大要具矣惟叙栁慶時不著劉現盧<lb/>
回事豈以為非戰功耶劉現盧回者思恩土酋與他酋<lb/>
<pb n="KR4h0152_WYG_379-47b"/>
徐五韋貴相仇者也徐韋與爭峒地不勝思嫁禍於我<lb/>
以千金賄他將上變都御史蔡公經從衆議剿之而劉<lb/>
盧連敗徐韋乘勝攻圍武縁勢張甚公自栁慶謝病家<lb/>
居而安南議起用事者數强公堅不應至是蔡令㕘議<lb/>
陳公茂義都指揮白公泫就問計公大言曰二公不畏<lb/>
死事濟矣陳曰奈何公黙然良久曰非謂即死顧膽大<lb/>
耳陳曰豈少我耶公曰不然吾知公足辦此以故冐禍<lb/>
出此言也夫劉盧為仇所逼非故反我其愛生惡死豈<lb/>
<pb n="KR4h0152_WYG_379-48a"/>
與吾人殊哉誠用儀計至武縁盡遣諸軍而以數老弱<lb/>
卒白手從公入其營數言可撫而定也陳曰彼瞰吾不<lb/>
備見留奈何公曰彼固求生安敢犯公幸諭之曰若輩<lb/>
爭峒地今攻武縁何也且仇家欲甘心久矣奈何又以<lb/>
武縁為口實若不自愛乎彼感泣悔罪則又諭之曰今<lb/>
朝廷有事安南若誠悔罪胡不束身自效而還衆兵於<lb/>
峒仇家其將若何二酋必踴躍聴命公以善言撫之可<lb/>
不棄一矢奪萬人鬭志也陳曰若是而公以為出言冐<lb/>
<pb n="KR4h0152_WYG_379-48b"/>
禍何也公曰他將得千金業已舉事今欲散軍保無危<lb/>
言相激乎二酋伏公以出保無他慮令中變乎吾計行<lb/>
必見仇於他將此吾禍之所始也陳毅然曰吾為公保<lb/>
之公起手納牘陳袖中曰投之蔡公此吾之招状也二<lb/>
公至武緣如公計不失分寸兵遂解以二酋歸而他將<lb/>
入千金者終始相尼一一墮公計中不果行即此一事<lb/>
可謂折衝尊俎者矣余既不獲見公聴其談論而都御<lb/>
史張公烜為余語者僅僅得此且云今謝病去自貴州<lb/>
<pb n="KR4h0152_WYG_379-49a"/>
以来大小諸戰不知有為叙録者否其秘不以告人不<lb/>
知何也法曰善戰者之勝也無智名無勇功不戰而屈<lb/>
人之兵倘公進於是乎人雖善為言亦安所用之哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_379-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百三十六</head>
    <p>
<pb n="KR4h0152_WYG_136-1a"/>
欽定四庫全書<lb/>
　明文海巻一百三十六　　　餘姚黄宗羲編<lb/>
　　問答三<lb/>
　　　襍體<lb/>
　　私諡答問<hi>李濓</hi>
或謂門人弟子之私諡其師禮與嵩渚子曰非禮也郊<lb/>
特牲曰古者生無爵死無諡爵謂大夫以上也故卿大<lb/>
夫有諡士無諡曾子問曰賤不誄貴㓜不誄長禮也是<lb/>
<pb n="KR4h0152_WYG_136-1b"/>
故君之諡則稱天以誄之臣之諡則請君以賜之諸侯<lb/>
相誄猶為非禮况弟子而誄其師乎曰士之有誄何也<lb/>
曰乗丘之戰縣賁父死之魯莊公誄其赴敵之功以為<lb/>
諡盖以義起也檀弓記之以著其失禮故曰士之有誄<lb/>
自此始也曰諡者行之迹也先生長者生有善行其死<lb/>
也乃以無爵而弗得易其名門人弟子之心實有所不<lb/>
能自安者私諡之舉亦禮之變者也何為而不可曰昔<lb/>
者橫渠先生没門人欲諡為明誠中子且云漢魏以來<lb/>
<pb n="KR4h0152_WYG_136-2a"/>
此例甚多乃質於明道先生先生疑之訪於司馬温公<lb/>
公答書深以為不可大意謂漢魏以來事不足法孔子<lb/>
之没也哀公誄之不聞弟子復為之諡也子路欲使門<lb/>
人為臣孔子以為欺天門人厚葬顔淵孔子歎不得視<lb/>
猶子也君子愛人以禮今闗中諸君欲諡子厚而不合<lb/>
古禮非子厚之志也與其以陳文範陶靖節王文中孟<lb/>
貞曜為比其尊之也曷若以孔子為比乎此至當之論<lb/>
百世不可易也曰唐制無爵稱子凡養德丘園聲實明著<lb/>
<pb n="KR4h0152_WYG_136-2b"/>
則諡曰先生何也曰此亦公諡也謂有司表其行而請<lb/>
之於朝既得諡則告諸柩前以白君之賜固非子弟之<lb/>
私諡也然法不應諡雖公亦私所謂漢魏以來事不足<lb/>
法者也亦何足據哉曰劉敞撰續諡法五十字自以為<lb/>
待後世天爵之君子何也曰此原父之臆見也吾嘗覽<lb/>
其所撰五十字皆以古人之名實之其無謂殊甚自宋<lb/>
迄今而世亦莫有用之者抑天爵之君子令聞廣譽自<lb/>
足以垂於後世胡為而私諡之耶是故弟子於師之亡<lb/>
<pb n="KR4h0152_WYG_136-3a"/>
也心喪則可諡則不可<lb/>
　　忌日答問<hi>李濂</hi>
李子當考妣忌日必杜門謝客不親書史蔬素竟日客<lb/>
有造謁於門者閽人辭焉他日客愠見曰先生何簡客<lb/>
也曰以忌日曰忌日不見客何也李子再拜謝曰某有<lb/>
罪某有罪己而仰天歎曰古禮之不明於天下也久矣<lb/>
檀弓曰忌日不樂祭義曰君子有終身之喪忌日之謂<lb/>
也忌日不用非不祥也言夫日志有所至而不敢盡其<lb/>
<pb n="KR4h0152_WYG_136-3b"/>
私也又曰忌日必哀其於考妣忌日致齋於内不通賔<lb/>
客守先王之禮也亦情之不容己者也粤稽諸古若王<lb/>
修之母以社日亡每歲社日修感念哀甚里閭為之罷<lb/>
社祝欽明以匿親忌日而貶申州元亘以忌日辭攝祭<lb/>
而甘坐罰凡此咸可鑒也夫既見賔客必接談笑而孝<lb/>
子之心忍乎不忍乎顔氏家訓曰忌日不樂正以感慕<lb/>
罔極惻愴無聊故不接外賔不理衆務而艾仲儒侍郎<lb/>
嘗聞其祖母于歸時衣笥中得黲黒衣娣姒皆驚駭詰<lb/>
<pb n="KR4h0152_WYG_136-4a"/>
之曰父母敎以遇翁家忌日著此耳當時衣冠之家猶<lb/>
知此禮惜今未之聞也晦菴先生大儒也每於母夫人<lb/>
忌日著黲黒巾衫門人問其故先生曰子豈不聞君子<lb/>
有終身之喪乎先生凡值先代忌日必蚤起出主於中<lb/>
堂行三獻禮闔門蔬食此士大夫所當法也故曰君子<lb/>
有終制之喪有終身之喪有斯須之喪終制之喪三年<lb/>
是也終身之喪忌日是也斯須之喪弔日是也夫天之<lb/>
道隂陽不同時則當寒而燠者逆道也人之理哀樂不<lb/>
<pb n="KR4h0152_WYG_136-4b"/>
同曰則忌日接見賔客笑談如故者逆理也君子愛人<lb/>
以德君其勿深咎予哉客再拜曰先生敎我矣作忌日<lb/>
答問<lb/>
　　招魂葬答問<hi>李濂</hi>
嘉靖丁酉冬十一月十日汴馬生北赴南省試渡河走<lb/>
氷壞其舟溺而死求其尸逾月不可得其家擬招魂葬<lb/>
焉乃質於李子曰招魂葬有諸李子曰史傳有之禮家<lb/>
之所不取也吾聞葬也者藏也所以藏其形於地下以<lb/>
<pb n="KR4h0152_WYG_136-5a"/>
安厝也故椁周於棺棺周於身非身無棺非棺無椁也<lb/>
茍無其身而招魂葬焉則於義為窒於德為悖於禮為<lb/>
不物何也亡者不可以假存無者不可以偽有也是故<lb/>
禮經無招魂葬之文漢魏以還或有冒為之者而袁瓌<lb/>
荀組干寳孔衍之徒咸著論以非之可謂通神明之故<lb/>
知鬼神之情者矣且人之死也歸神於天歸形於地故<lb/>
延陵季子曰骨肉復歸於土命也若魂氣則無不之也<lb/>
故聖人制為殯葬之禮本以掩厥形骸不以安魂為事<lb/>
<pb n="KR4h0152_WYG_136-5b"/>
既葬之日迎神而返於家盖孝子之心不忍一日離也<lb/>
詩曰祖考來格知自外至也又曰神保聿歸歸其幽𡨕<lb/>
也故墓以瘞骨廟以棲神此古今之通禮也乃若失形<lb/>
於彼穿壙於此誌石明器無柩可依若堂若坊虚文是<lb/>
尚反乎人情戾乎聖典王者所宜禁也嗟乎閉靈爽於<lb/>
沉魂之域是不仁也樹松楸於空棺之冢是不知也仁<lb/>
知亡而人之道熄矣豈孝子事親之心哉由是知招魂<lb/>
而葬乃委巷之陋習非先王之遺制也豈可乎哉曰招<lb/>
<pb n="KR4h0152_WYG_136-6a"/>
魂之萹見諸楚辭何也曰非是之謂也古者人死則使<lb/>
人以其上服升屋而號曰臯某復遂以其衣三招之乃<lb/>
下以覆尸盖猶冀其復生也而荆楚之俗或以是施之<lb/>
生人故宋玉憫其師屈原無罪放逐恐其魂散而不復<lb/>
還乃托帝命假巫語以招之欲以復其精神延其年夀<lb/>
而盡哀以致禱耳豈謂招魂而葬之耶曰橋山之冡葬<lb/>
其衣冠何也曰好事者為之也按大戴禮孔子論黃帝<lb/>
生而人得其利百年死而人畏其神百年亡而人用其<lb/>
<pb n="KR4h0152_WYG_136-6b"/>
敎百年史稱黃帝在位百年夀百十有一歲豈有騎龍<lb/>
上天之事乎世傳𦵏衣冠於橋山者謬也曰然則當如之<lb/>
何曰闔門眷屬宜於遭溺之地備迎神之禮括髪徒跣<lb/>
號呼於塗而迎之以歸祠廟以妥之木主以依之祝辭<lb/>
以告之牲醴爼豆以饗之哭泣躃踊以哀之三年而除<lb/>
其服歲時舉祀如常儀則庶乎其可也<lb/>
　　毁舟對<hi>皇甫方</hi>
束教公子問於通方先生曰聖王制器尚象舟楫興焉呉<lb/>
<pb n="KR4h0152_WYG_136-7a"/>
郡巨麗巨艦接艫識治者惡夫崇奢之病禮也議將毁舟<lb/>
示以甲令先生曰不然先王有因民之政而民宜之舟楫<lb/>
之利博矣用之聚族逆女以洽嘉禮用之送死弔喪以崇<lb/>
厚徳用之祖逺餞近以暢離緒用之登山臨水以宣幽思<lb/>
胡蠧於政而欲毁之哉且疊樓島峙不僣於瓊構之翬飛<lb/>
也錦颿霞舉不夸於雕墻之衣繡也軒冕之照水不多於<lb/>
緹帷之竟道也終宴之所費不浮於一饗之玉饌也芳辰<lb/>
之綴賞不曠於窮年之㳺手也采蓮之靚女不荒於倚市<lb/>
<pb n="KR4h0152_WYG_136-7b"/>
之明艶也中流之簫鼓不闐於閭巷之絃管也何舍彼而<lb/>
亟此盖事有緩急物有大小治有先後政有因革今瑶臺<lb/>
無恙而餘皇被災狐鼠當道而鷁首䝉戮里猾怙勢而榜<lb/>
人受禍嚚訟繁興而櫂歌輟響殆非所以召和氣弭怨聲<lb/>
也吳之侈靡鼎貴比肩操贏繼踵乆矣成周風在四方先<lb/>
王不强而同蜉蝣之刺不能齊之以儉沮洳之譏不能挽<lb/>
之以奢使蘭舟桂楫不泛於朝夕之池危冠袨服不覩於<lb/>
長洲之苑襍賄奇貨不鬻於吳趨之肆陳粟紅腐不儲於<lb/>
<pb n="KR4h0152_WYG_136-8a"/>
海陵之倉巨商良賈不通於閶闔之金而上錯之賦可<lb/>
不登於天府之國庶一切盡廢之乎今夫舟之習於水<lb/>
猶車馬之習於陸也為之飾以珠玉錯以金貝被以繢<lb/>
罽藉以簟笰鏤以鈎膺文以輪轅約以鞗革和以鳴鸞<lb/>
非不麗也乃猶屏騎於周行而脱駕於魯道也未見其<lb/>
可也宰民者浸以湛恩潤以鴻澤惟患康衢無鼓腹之<lb/>
夫南畝乏媚我之婦顧戒其樂胥坐而愁鬱止其笑歌<lb/>
起而呻吟曷故焉昔季子入晉見今室惡而故室美新<lb/>
<pb n="KR4h0152_WYG_136-8b"/>
墻庳而舊墻髙歎曰民力竭矣吳舟雖麗亦故室舊墻<lb/>
也民實不堪漸自庳惡耳若昔管仲沐枝而塗無愆期<lb/>
之役晏嬰棄車而民罷擊轂之戲致治有本導民有機<lb/>
故曰民可感而興也二子之謂矣哲侯良吏勅躬閉心<lb/>
端軌務實達權挈要在宥去甚斯民將有率履從敎改<lb/>
行安節而嚮化者焉毁舟何為哉<lb/>
　　答西北墾田水利問<hi>鄒徳溥</hi>
頃者或建議西北多空棄地誠度地宜導水溉灌其區<lb/>
<pb n="KR4h0152_WYG_136-9a"/>
計可墾田無慮鉅萬萬衆論或然或否而未得堅决也<lb/>
客儼然造予而問曰子試籌興之孰與無興便予應之<lb/>
曰兹役之不易就固矣必排首議而曰無庸有事於民<lb/>
則誰不能者然語有之不一勞者不久逸不暫費者不<lb/>
永寧兹役之巨利有五雖費且勞未可以已也請借前<lb/>
箸為客具籌之西北故稱沃壤乃今一望萑葦若石田<lb/>
無所用之豈土膏顧與古殊哉水利不興而民無所蓄<lb/>
洩也水利興而旱潦有備可使萑葦之塲盡為庾廩其<lb/>
<pb n="KR4h0152_WYG_136-9b"/>
利一國家都燕北迺獨仰東南為命緩急或不可恃水<lb/>
利興而西北皆奥區譬之富室所謂負郭常稔田也其<lb/>
利二東南之漕輓率數石而致一石是西北一石之入<lb/>
當東南數石因是可漸省漕輓以紓東南其利三敵故<lb/>
利於騎不利於歩舉邊地而盡溝洫之令敵騎不得長<lb/>
驅是閭井之界皆金湯也其利四塞上之卒土著者少<lb/>
遠募則餉費不貲班戍則奔命疲勾補則多逋亡閭閻<lb/>
徒困而伍虛自若田墾而又萃兵且取諸土著而足可<lb/>
<pb n="KR4h0152_WYG_136-10a"/>
漸罷一切以便民其利五昔史起導漳於鄴封鄭國溉<lb/>
鹵於涇渠白公借灌於谷口馬援設利於洮濵古之興<lb/>
水利者皆西北也奈何獨於今而曰不可就哉且夫地<lb/>
曠水夷疏引易徧東南之地不與也淋雨在夏耜趾靡<lb/>
煩東南之時不與也遼海青徐有海之饒無潮之患東<lb/>
南之勢不與也彼之可耕而曰此之難就愚竊以為計<lb/>
過也客曰水利之益則吾既得聞命矣顧謂其功可必<lb/>
就則吾猶惑焉墾田之用夫至夥也計户而役之則民<lb/>
<pb n="KR4h0152_WYG_136-10b"/>
怨作捐金而募之少直則民不應募多直則内帑匱勸<lb/>
民自為之則民或應或不應此不可以歲月見功也使<lb/>
者安所持而報命使者急於報命而督民役則吾懼民<lb/>
之騷也將舉内帑數十萬金而捐之壑往者膠莱之役<lb/>
可鑒已予曰唯唯否否自古興大利者不急近功今必<lb/>
特遣使者計歲月而督之吾不敢必其不若子之虞也<lb/>
然吾以為可不煩專官而集也盖昔者鼂錯之議實邊<lb/>
獨令民得入粟拜爵除罪粟立集而邊富何也爵者民<lb/>
<pb n="KR4h0152_WYG_136-11a"/>
之所甚欲也罪者民之所甚畏也懸其所甚欲與其所<lb/>
甚畏者驅之故民自就也今獨可遣使者按行郡邑計<lb/>
其水可濬田可墾者彚奏而籍諸部因為下令曰有能<lb/>
墾田百畝者爵何能墾田千畝者爵何墾者以報郡邑<lb/>
長中丞覈奏而爵之略如今輸粟拜官者而為之差夫<lb/>
輸粟拜官者動計數十年近乃十餘年今以田成税而<lb/>
官之利速官者必争赴此矣則又為下令曰除大辟不<lb/>
贖外其他罪當戍者墾田若干免當徒者墾田若干免<lb/>
<pb n="KR4h0152_WYG_136-11b"/>
墾者以報郡邑長中丞覈奏而赦之民得以其力與財<lb/>
贖罪又必争赴矣則又為下令曰邊將能以其卒墾田<lb/>
千畝者賞若何墾萬畝者賞若何督撫覈奏而給之賞<lb/>
賞與陣功等赴敵之與闢田安危異究也今且不憚捐<lb/>
其軀於鋒鏑以争賞而謂不競於闢田吾不信矣若是<lb/>
行之數年水利宜可興半廼復以其半之入而募民畢<lb/>
治其有不易就者免其與捐積帑而行怨于民功相萬也<lb/>
客曰此於水利計則可耳顧民得以墾田拜爵則開納<lb/>
<pb n="KR4h0152_WYG_136-12a"/>
寡得以除罪則輕犯法將得以此受陣賞則不競戰子<lb/>
將謂何予復應之曰國家得田以為永利積十年而田<lb/>
之入固與金相當矣此何啻倍得金也大辟則既不之<lb/>
赦矣彼當戍與徒者則墾田之勞費斯亦足懲矣若必<lb/>
曰重創之民乃不犯則如今之戍且月廩焉又安在其<lb/>
重創乎食足而兵寓此所謂不戰之勝也夫使將之以<lb/>
不戰勝也固愈於戰勝又况乎臨敵之賞罰固在也於<lb/>
是客逌然笑曰善哉若子之言有百世之利而無一朝<lb/>
<pb n="KR4h0152_WYG_136-12b"/>
之患計無便於此矣逡廵再拜而退<lb/>
　　股對<hi>沈堇</hi>
甲子之冬十月既望縁崖子患股疾舉足踧蹜弗良於<lb/>
行呻吟二旬罔克出户愀然視股責之曰子禀氣於靈<lb/>
鈞受形於大塊乾生坤成氤氲化醇得父母之大造同<lb/>
一體以相分期肖形於天地為宇宙之完人廼進弗能<lb/>
振足青雲之上逍遙廣寒之廷履歴崇階升華陟要股<lb/>
栗人世子之負我其罪一也退弗能咸股執隨籧篨磬<lb/>
<pb n="KR4h0152_WYG_136-13a"/>
折健歩風馳趨蹌榮貴之門奔走炎勢之途逡廵退縮<lb/>
委蛇自如子之負我其罪二也夙遭嚚兇骨肉傷殘辱<lb/>
我公庭屈體髙貴之傍跪伏庸䜿之側奔走昕夕進退<lb/>
維谷其行趦趄子之負我其罪三也兹者沈疴月餘肌<lb/>
腐肉爛神形彫瘁足躩傴僂疾痛罔伸南忩偃仰髙卧<lb/>
呻吟余何負於子待余之酷烈耶股忽應聲曰嗟嗟君<lb/>
何見之黯也吾聞達士明屈伸之幾哲人達進退之義<lb/>
尺蠖屈以求伸龍蛇蟄以存身塞馬非妖支離獲倖兹<lb/>
<pb n="KR4h0152_WYG_136-13b"/>
常物之大經𤣥造之至妙也吾與君一體而分巻舒伸<lb/>
蹜舉足相親受形乾坤無貴無賤無富無貧其形一也<lb/>
君之弗能奮騰雲霄徂陟華要非我也命也弗能趨蹌<lb/>
公門躡足權貴非我也志也屈辱公庭折膝庸吏非我<lb/>
也運也是故樂天知命者為至人養髙尚志者為達士<lb/>
識時貞運者為通儒君子修此三者故全也古人觧體<lb/>
世紛達觀時變嵇康箕踞而含輝無趾蹲足而闇美孫<lb/>
子傷刖而强齊顔子墮體而希聖范睢折骼而伯秦司<lb/>
<pb n="KR4h0152_WYG_136-14a"/>
馬臏脚而登相之數子者明乎榮辱之分知乎吉㓙之<lb/>
幾植乎功業之本明乎常變之宜晳乎順逆之理故能<lb/>
建偉績於當時茂聲稱於後世士之窮達不在形體間<lb/>
也詩曰采葑采菲無以下體醫三折肱術髙天下君子<lb/>
體受歸全庸是道也子何罪於我哉子何罪於我哉方<lb/>
將與君髙蹈遐軌遨游乎棲霞之嶺登眺乎紫雲之巔<lb/>
濯足清泉持竿釣舫歌滄浪而坐石流憩間曠追往哲<lb/>
之逸駕遊生人之坦途察隂虛忘得喪敦仁安土和其<lb/>
<pb n="KR4h0152_WYG_136-14b"/>
天倪豈以艮限裂夤厲薰心哉緣崖子幡然而作怡然<lb/>
而康曰諾敬聞命矣甫浹旬而疾瘥<lb/>
　<lb/>
　<lb/>
　<lb/>
　<lb/>
　<lb/>
　明文海巻一百三十六<lb/>
</p>
<p>
</p>
  </div>
</body>
</text>
</TEI>
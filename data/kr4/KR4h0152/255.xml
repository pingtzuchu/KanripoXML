<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百五十五</head>
    <p>
<pb n="KR4h0152_WYG_255-1a"/>
欽定四庫全書<lb/>
　明文海巻二百五十五　　　餘姚黄宗羲編<lb/>
　　序四十六<lb/>
　　　文集<lb/>
　　懷初集序<hi>呉伯與</hi>
今之詩若文人人能言之夫其巧倩妖睇倚閭而望歡<lb/>
自視豈在夷光下然競為名耳非其質矣且名之所尚<lb/>
又好推尊其時顯重者耳傳而共爲其名語語月露人<lb/>
<pb n="KR4h0152_WYG_255-1b"/>
人長慶沿好成俗以趨顯赫而幽士下吏無問焉甚或<lb/>
薦紳先生雅好巖穴以自引重人亦遂從而名之名其<lb/>
耳目之所及者而已不知天下之不能為名者固多也<lb/>
其不能為名者無倖名者也無倖名者不必以詩若文<lb/>
名而直寄焉以行吾意者也予得之懷初先生先生業<lb/>
儒屢蹶省試竟以郡幕終退而老於柴桑間吟咏泉石<lb/>
竟十餘年而歿有子逹時不忍冺其父已乞序沈侍御<lb/>
矣而復問序於予予因念懷初之於詩文自適其情而<lb/>
<pb n="KR4h0152_WYG_255-2a"/>
不必於托其名熈熈乎處於不争之間而甘於無待之<lb/>
鄉則不知耳而目之者盖逃而隠於下吏翩翩乎雅有<lb/>
風人之致矣其子復以其所厭而不欲得之名識而行<lb/>
之寓吾無盡之思所為昭曠切至交伸於父子之間者<lb/>
有可想也是予序之之意也<lb/>
　　戴初士文序<hi>陸培</hi>
勢變相激迺見俠烈豈不信哉辰龍之歲予嘗客燕徃<lb/>
來黄金臺每與海内賢士大夫深相結其高材生豪俠<lb/>
<pb n="KR4h0152_WYG_255-2b"/>
士促膝交歡恐不暇也客遊益廣獨好與石陽黄商侯<lb/>
交商侯智深勇沉名在公卿藉甚多計數慷慨好大畧<lb/>
丞相大司馬執金吾之徒屏棨㦸從車騎日㡬至門至<lb/>
不得通留謁而去商侯非矜名高者予知其非常人也<lb/>
時石齋先生就檻車徴至豫章邸金金吾幕校尉從取<lb/>
囊中錢先生苦貧無有幕卒以三木囊先生頭纒鏁割<lb/>
刺益困苦之急而金吾法求為械繋使者率納錢大僚<lb/>
小使百金方許就道罪𨽻率倍息償之不如意則箠楚<lb/>
<pb n="KR4h0152_WYG_255-3a"/>
格决辱詈交至方先生困急人或謂豫章兩孝亷一短<lb/>
而黧一長而赤與先生無平生歡各輸其家半為先生<lb/>
營錢得二千金幕卒稍怠長赤者恐先生中齮齕者鴆<lb/>
日侍先生傳中卧起服食與俱石齋先生安流北向全<lb/>
身待罪兩孝亷功多而所謂兩孝亷者何也一為吾客<lb/>
商侯而長而赤是宜豐邑人所謂戴初士者也初士任<lb/>
俠工文詞其所交皆名卿暨大父行好遨遊從歌姬健<lb/>
兒三十人轍跡遍天下細士不察猥以初士侈麗非經<lb/>
<pb n="KR4h0152_WYG_255-3b"/>
此初士重自愛烏可與流俗道哉荆卿在燕燕太子間<lb/>
進車騎美女以順適其意荆卿終已不辭文信國性奢<lb/>
豪自奉甚厚聲伎滿前此等豈溺羣婢歌彼婦蹈昔人<lb/>
之戒哉良以異日冀得一當死忠孝之事標節烈之名<lb/>
所以用此身者甚重且艱則今日初士之聲樂充下陳<lb/>
粉黛極趙衛誠不為過明年初士商侯計偕方榮華膴<lb/>
自茲以徃名通宦逹建勲植節必兩孝亷也華元以于<lb/>
思著漢壽以髯稱子罕以黔顯晏嬰以六尺雄然則短<lb/>
<pb n="KR4h0152_WYG_255-4a"/>
黧長赤遂成名臣豈不異乎<lb/>
　　王逸季遺稿序<hi>張士偉</hi>
逸季死而西弇熸遺文散弗收收得剞劂草創之餘二<lb/>
百篇裒而得其十三刻有日矣桃源江禹疏以尊人之<lb/>
令長洲也憐部中兩亡生合刻其遺文而并以逸季稿<lb/>
屬予予曰是烏足以存逸季哉異時文厄通波選愞已<lb/>
甚竒服羣吠未知向方逸季興淵獻困敦之間憫學者<lb/>
之不逹而師悖於是躬夷楚昧首振夏聲禰毘陵而躋<lb/>
<pb n="KR4h0152_WYG_255-4b"/>
鹿城與天下建鼓而趨之當是時也㑹藝之盛北盡江<lb/>
東南極閩越喑嗚宿將莫不負弩矢當左騑以庶幾執<lb/>
事之顔行逸李目瞬口讐人無不滿意去者而更徴材<lb/>
他山之石舉已陳之芻狗簸之汰之自墨巷小題兩刻<lb/>
出紙直湧而目界寛天下遵之廓如也故文之盛於今<lb/>
也雖癸未諸公唱之於上亦由逸季導之於下唱者顯<lb/>
收倚門學步者之情而導者嘿移人於語言色笑之間<lb/>
而不自覺吳士之知向方則逸季大有造矣且逸季窮<lb/>
<pb n="KR4h0152_WYG_255-5a"/>
不遇時而非不遇於文夫以一子衿執三寸之管奔走<lb/>
羣彦天下非其讃誦之師資之則以意見牴牾訾議之<lb/>
者也為名者求一訾議之不可得而逸季廣羅𢎞長之<lb/>
中詎寧子衿而並逸季者即有大成之風苖而不秀若<lb/>
兩亡生者人憐之而人永之可也逸季方苞穎栗既實<lb/>
矣又藉此區區者著稱乎哉江禹疏曰若是胡刻也胡<lb/>
刻附附必以宦義也逸季而因大人以成名也予蹵然<lb/>
曰逸季不大人乎哉明之制舉義唐之詞賦也左司湘<lb/>
<pb n="KR4h0152_WYG_255-5b"/>
靈紫薇阿房應舉之美終唐世指一二數而號為一世<lb/>
正宗者且白衣遷斥於窮崖莽江之濵即今詮唐音者<lb/>
能越李杜而録餘子乎其附也以志思也無情而之有<lb/>
情者文也有情而之無情者貎也今逸季將亡之手澤<lb/>
在是而舍曰不併行焉無是也予答是語已因手帙付<lb/>
賈人客從旁揶揄曰銳矣子之為逸季也即不藉此區<lb/>
區者而直以此區區也予曰是足傳矣業厚流光業薄<lb/>
流卑世有知逸季者終不越制義而問洪濛且逸季之<lb/>
<pb n="KR4h0152_WYG_255-6a"/>
行也實感異夢延壽感異夢而垂極筆逸季感異夢而<lb/>
謝綺言而卒之日月則相先後焉其得其失必有辨之<lb/>
者又不徒區區制義爾也兩亡生者為馮為文俱長洲<lb/>
人因禹疏屬逸季語及之<lb/>
　　竹寓軒文集序<hi>黄端伯</hi>
夫山水之趣生而有之非學所能益也然非宿於學者<lb/>
不能測高深之容虎兕蛟螭分王山川以為城郭宫室<lb/>
友臣妾嗣子孫乃嘯呼風霧之中習而不察其趣殊也<lb/>
<pb n="KR4h0152_WYG_255-6b"/>
今夫孝子之敬其親也猶以登高臨深為戒況其散焉<lb/>
者乎禹平水土伯益從東蹈海西涉流沙南渡江北窮<lb/>
朔漠凡山川財賦人物神怪無不包舉而志之嶽嶽淵<lb/>
淵直與高山大海相配後世立言者宗之司馬遷從漢<lb/>
武帝廵行足跡半天下故行文汪洋突兀有河傾嶽立<lb/>
之威儀耳目之靈通於性命異哉潯陽文用昭家在廬<lb/>
山之麓長江九𣲖收之襟帶間遊宦越中風流日甚舟<lb/>
車所至必載四方之山水以行過則遊遊則記傳神布<lb/>
<pb n="KR4h0152_WYG_255-7a"/>
景逸興遄飛即雜之禹貢山海經太史公傳幾不辨其<lb/>
為一人為二人矣吾聞上帝秘書常以名山大川為寄<lb/>
禹藏書於石室而子長欲留副墨於名山物之所始者<lb/>
終必歸之天之道也潯陽有上霄峰與越之包山石匱<lb/>
相峙文子之文至矣請以名山大川藏之<lb/>
　<lb/>
　<lb/>
　<lb/>
<pb n="KR4h0152_WYG_255-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百五十八</head>
    <p>
<pb n="KR4h0152_WYG_158-1a"/>
欽定四庫全書<lb/>
　明文海巻一百五十八　　　餘姚黄宗羲編<lb/>
　　書十二<lb/>
　　　論文<lb/>
　　與郭青螺叅政論文書<hi>許孚逺</hi>
伏承不鄙以大製序言見委敬撰如别幅呈上深慚俚<lb/>
拙尚藉郢正幸毋存彼已形迹徒取皮弁而加衮黼令<lb/>
不快人意也二編之文披誦一過仰窺藴藉淵博學識<lb/>
<pb n="KR4h0152_WYG_158-1b"/>
醇正琢磨鎔鑄渾然大雅成一家言列於唐宋作者之<lb/>
林未可軒輊而鄙意獨羡門下學有淵源宦遊粤蜀有<lb/>
政有教有實有文孚逺自媿萬萬不能及如門下送耿<lb/>
子健督學入閩謬引鄙人相為勸勵則賢者與善之寛<lb/>
同心之誼有如此耳編中諸作可以傳逺者十二八<lb/>
九愚意所不惬者略在論説三篇其一為婦寺論巖<lb/>
廊禁闥亷逺堂髙體統固爾豈謂世有匪人槩不可<lb/>
近乎且謂大臣親戚父子兄弟賔客佞幸無一可<lb/>
<pb n="KR4h0152_WYG_158-2a"/>
近而獨婦寺差為可近此慮之過者也是説一出將以<lb/>
滋人主逺仁賢昵閨闥之情甚不可為訓也其一為管<lb/>
蔡論武王周公之徳不及文王古今仁人君子每竊少<lb/>
之似亦非過但管蔡在當時恐未必有忠於武庚如文<lb/>
王以服事殷之心何者管蔡而有文王之心夷齊之節<lb/>
則當武周之取天下家庭兄弟必有規諫之詞不然其<lb/>
意氣亦必有㣲露處周公何得茫然不知而反使之監<lb/>
殷也天下已定武王既沒成王在襁褓之中周公居攝<lb/>
<pb n="KR4h0152_WYG_158-2b"/>
而臨百官管蔡乃興流言挾武庚以叛則疑且貪使之<lb/>
也盖歆艶武周所為而不知其時勢之不可者也門下<lb/>
惜管蔡不能善處殷周之際謂當如泰伯箕子之為泰<lb/>
伯遜國而逃於荆蠻超然無迹箕子既傳洪範遂之朝<lb/>
鮮此萬古卓越之事而望之貪昧之夫可乎孔子稱泰<lb/>
伯文王為至徳稱箕子為仁人而未嘗一言及於管蔡<lb/>
千載之下固不得而輕與矣其一為寛嚴論古之君子<lb/>
禔身以嚴御衆以寛於家言齊於國言治於天下言平<lb/>
<pb n="KR4h0152_WYG_158-3a"/>
法行必自近柔逺而能邇此親疎詳畧之用皆天則也<lb/>
然謂嚴者専以治國之物而寛者専以治天下之物又<lb/>
謂嚴必不可用於天下而寛必不可用於身與家旁引<lb/>
曲證則立言過當矣陽舒隂慘天道之常仁義並行聖<lb/>
王之治故鋤强遏惡禁暴戢亂則治天下固有利用嚴<lb/>
之時而有國有家者皆必本於忠厚慈仁培養元氣則<lb/>
寛亦未嘗不可施之家與國奈何直釐而二之也門下<lb/>
諸作或一時有感云然然議論稍偏慮不足以垂訓來<lb/>
<pb n="KR4h0152_WYG_158-3b"/>
學愚意稍加刪潤毋令為白璧之㣲瑕可乎昔日尊師<lb/>
廬山先生衡齋篇中辨駁宋儒物理之説涉於太嚴孚<lb/>
逺猶且疑之而不得一面證以為憾古今文章之士動<lb/>
為高論不純於義理者多矣顧在有道儒者言出而為<lb/>
天下法程則不可不慎也惟門下其裁之倘有未然不<lb/>
妨徃復以開固陋為荷<lb/>
　　答鄒爾瞻<hi>鄒觀光</hi>
大集謬加丹鉛然無能賛一辭自理學先生土苴文詞<lb/>
<pb n="KR4h0152_WYG_158-4a"/>
修詞之士亦反唇譏之則理學文林判而為二而文章<lb/>
中曰議論曰叙事其體又若相岐而不能相兼爾瞻之<lb/>
文根極理道原本性命葢載道之文而非文人之文也<lb/>
然其開閤抑揚縱横變化不囿於法而無一語不合於<lb/>
法即劘琢其詞者蔑以加焉丈必欲以纎埃助高泰岱<lb/>
願於周秦以上渾渾灝灝之氣一加之意耳弟嘗謂本<lb/>
朝自𢎞正而後有三大文章以理學為文章則王文成<lb/>
破洪荒而超坱圠而河津開其先以氣節為文章則李<lb/>
<pb n="KR4h0152_WYG_158-4b"/>
獻吉凛秋霜而勁烈日而仲黙為之翼以文章為文章<lb/>
則王司冦成經緯而沛江河而毗陵為之翼司冦毗陵<lb/>
分道而馳若敵國然而乃推而佐之司冦自喜其文於<lb/>
意無所不達夫能達其意而亦不廢法則毗陵能耳若<lb/>
乃鑱心刻腎雕鏤於字句而見為竒如世所尸祝僕不<lb/>
敢耳視也睹日月而知衆星之蔑况剪采為花豈不炫<lb/>
目生色蔑矣以爾瞻之學識何所不詣願益努力以集<lb/>
三君子之大成<lb/>
<pb n="KR4h0152_WYG_158-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_158-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百五十八<lb/>
</p>
<p>
</p>
  </div>
</body>
</text>
</TEI>
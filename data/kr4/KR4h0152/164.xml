<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百六十四</head>
    <p>
<pb n="KR4h0152_WYG_164-1a"/>
欽定四庫全書<lb/>
　明文海巻一百六十四　　　餘姚黄宗羲編<lb/>
　　書十八<lb/>
　　　講學<lb/>
　　答胡廬山督學<hi>趙貞吉</hi>
相思甚苦不數奉書問者以公闗防之地且煩扵酬答<lb/>
耳向陳蒙山取道内江已聞公有欲去之意及接讀翰<lb/>
教始知二公皆為伊人所動欲録諸生講後劄記頗近<lb/>
<pb n="KR4h0152_WYG_164-1b"/>
似者以奉覧乆而未就故令答遲遲也頃孫淮海見教<lb/>
公去意已聞兩臺則志已决矣奈何奈何深恨援留苦<lb/>
勸之不早不力也抱歉抱歉如何來諭云道通天地萬<lb/>
物無古今人我誠然誠然但云欲巻而藏之以已立處<lb/>
未充不能了天地萬物也斯言似有未瑩徹處耳愚意<lb/>
謂當云已力未充故時有滯執處時有礙塞處扵此但<lb/>
假漸習薫修乆之不息徐徐當徹去矣即徹處謂之先<lb/>
天而天弗違即未徹謂之後天而奉天時也作如是功<lb/>
<pb n="KR4h0152_WYG_164-2a"/>
者日用間種種色色刹刹塵塵皆在此大圎鏡智中巻<lb/>
舒自在不見有出入徃來之相陵奪换轉之境矣故曰<lb/>
不離日用常行内直造先天未畫前也豈可以為沾帯<lb/>
難扵觧脱耶又渠云欲扵後天中幹先天事此妄作分<lb/>
别語以駭人聽耳且此大圎鏡智即不落有無之竅也<lb/>
更欲求何竅耶中庸曰天命之謂性言其不假人為無<lb/>
善無不善也喜怒哀樂之未發謂之中也發而皆中節<lb/>
謂之和也指其率性而不假人為之處也周子曰和也<lb/>
<pb n="KR4h0152_WYG_164-2b"/>
者中也中節也天下之逹道也指其已發即未發之體<lb/>
也老子觀竅與觀妙同出同𤣥之㫖與此同也佛氏不<lb/>
思善不思惡見本來面目之義與此同也豈可以中庸<lb/>
之言謂堕扵情縁難免生死耶公所引情順萬事而無<lb/>
情者即圎覺經隨順覺性之謂也扵此了了則世法與<lb/>
出世法一齊徹去無餘矣豈可非之謂扵有無中取辨<lb/>
耶吾觀渠書中覬望有待之多自負張皇之甚輕侮前<lb/>
訓以表已能堕於業罪而不自覺嗟嗟雲水瓢笠之中<lb/>
<pb n="KR4h0152_WYG_164-3a"/>
何為作乞墦登壠之態耶宜見笑扵大方之家矣姑置<lb/>
勿論鄙見再為公誦之且公謂之了天地萬物古今人<lb/>
我者愚意度之當如李異人合論謂自他不隔一毫端<lb/>
始終不離扵當念云爾如公云責任之重有不容已欲<lb/>
為已任又立處未充則不免扵攬厭之病矣何則天地<lb/>
萬物古今與我一體也而欲取為已任則二之矣是攬<lb/>
之累也謂迎之也我與天地萬物古今一用也而患已<lb/>
立未充則二之矣是厭之累也謂將之也均之非謂隨<lb/>
<pb n="KR4h0152_WYG_164-3b"/>
順覺性也且隨順覺性之句有三焉其一函盖乾坤句<lb/>
周容徧攝之謂也其二截斷衆流句獨一無侣之謂也<lb/>
其三隨波逐浪句即隨順覺性之謂也三句一義也一<lb/>
義三句也夫能周容徧攝則一體矣能獨一無侣則一<lb/>
用矣能隨順覺性則即體即用即用即體體用一如矣<lb/>
夫學至扵體用一如則逹乎大覺圓頓之門矣古人不<lb/>
貴踐履只貴眼明若能扵此具眼歴落分明雖扵日用<lb/>
之中官私之事情有滯執處念有礙塞處一歸扵習氣<lb/>
<pb n="KR4h0152_WYG_164-4a"/>
之累漸資薫脩方便而徹之耳如是則青城峨眉之中<lb/>
即衡山廬阜之境也衣冠師表之地即御風雲逰之處<lb/>
也逸莫逸扵與衆同知也勞莫勞扵違衆獨棲也古歌<lb/>
云如今休去便休去非謂休官休世休事也謂休其不<lb/>
了之心也又云若覔了時無了時不了之心在官去官<lb/>
任事謝事俱不了也惟智者當下了即當下休矣當下<lb/>
休即當下徹矣雖然其至爾力也其中爾巧也聞公昔<lb/>
學射扵唐荆川矣自今觀之巧其可學乎然荆川之講<lb/>
<pb n="KR4h0152_WYG_164-4b"/>
射法皆巧也當其初巧不在我而在荆川之言故曰不<lb/>
可學至其乆而力充矣力充則巧至矣然後荆川之巧<lb/>
始在我雖謂荆川教我巧亦可矣聊以發公笑惟撥冗<lb/>
賜答望望<lb/>
　　與趙浚谷中丞書<hi>趙貞吉</hi>
慕公踰二十年僅為趙州風雪道上倚馬數語既已不<lb/>
堪其渴思矣别後復踰一紀始得連榻信宿扵涇源之<lb/>
上為慰如何然而中心欲講説并其躡蹻登臨之興非<lb/>
<pb n="KR4h0152_WYG_164-5a"/>
信宿可能盡也竟以此際别去若恝然者鄙人識淺實<lb/>
有頋後之防耳惟公能鑒之公以其為怯耶頃領順慶<lb/>
人賫到華翰并佳集書㫖皆戒僕之留意禪宗者夫僕<lb/>
之為禪自弱冠以來矣敢欺人哉公試觀僕之行事立<lb/>
身扵名教有悖謬者乎則禪之不足以害人明矣僕盖<lb/>
以身証之非世儒徒以口説諍論比也吾性中所謂虚<lb/>
靈不昧乃統指性而言非僅指知覺之用也夫具衆理<lb/>
應萬事非渾然之心不足以當之即所謂天命明徳<lb/>
<pb n="KR4h0152_WYG_164-5b"/>
也故至虚而有至靈者即程子所謂靜中有物者也<lb/>
可謂虚非性乎但可言心不可以言性也公常以此意<lb/>
攘袂談説扵海内之人矣背去則鮮不以公為狂也而<lb/>
僕則向風賞音知公壯志有兼濟天下之氣故願一見<lb/>
公如渴如饑今僕亦欲以明智定力破此一身伐性隂<lb/>
賊雖不能徹底一澄照睿聖聰明如古至人而莊孟以<lb/>
下欲庶㡬也向來嘗以此意㣲露扵公前而公遂疑之<lb/>
僕何不幸而不遇公之賞音哉夫古之君子得志則兼<lb/>
<pb n="KR4h0152_WYG_164-6a"/>
愛天下不得志則康濟一身耳且一身亦不小也是天<lb/>
地之心也隂陽之㑹也鬼神之交也五行之秀氣也未<lb/>
有不被此根塵識念所壊者今自頋其身與凡夫等而<lb/>
欲造神聖之業豈不難哉公幸勿因忌其名遂不求其<lb/>
實也且宋儒拘拘而舉業之士乂不足以語扵盡性之<lb/>
門彼若肆其胸臆出不遜則予將奈之何故嘗自托扵<lb/>
不省以免其喋喋唯扵公之前則不敢復遜也夫公之<lb/>
戒僕意甚厚謂僕之才似可偹世任使者若向空寂之<lb/>
<pb n="KR4h0152_WYG_164-6b"/>
途則灰其有為之志窳堕散棄不可鞭策而損扵名教<lb/>
故可惜也頃京師有友人亦以此意相責僕欲發揮此<lb/>
道其説甚長頃刻未易傾倒今第與公約倘聖主異時<lb/>
任用公以廓清斯世僕雖老猶能為公執殳惟所用之<lb/>
功成便當角中東道視去榮利若脱屣耳有一不如兹<lb/>
言公然後食之階下亦無懟焉此書若逢羅逹夫可出<lb/>
之以致鬨堂不必示他人以啓争端<lb/>
　　復廣西督學王敬所書<hi>趙貞吉</hi>
<pb n="KR4h0152_WYG_164-7a"/>
自祁陽領翰諭扵是僕病且兩月矣是日始取道永州<lb/>
入粤期以趨侍台嚴以受戒束頋先獲捧華章以重羈<lb/>
旅雖身在糞土而榮如雲錦之被體也惟先生才器夙<lb/>
成不煩磨琢以駕扵時勁翮髙騫俯觀萬類衮衮餘子<lb/>
無足當意頋劣如僕乃枉拳拳往在隨行通籍雖數仰<lb/>
南州之譽未一納西階之刺至奉使無狀棄之逺裔辱<lb/>
當時而羞列士進無容身之哲退乏立名之業徒具華<lb/>
髪而令妻孥顛露道左已身以禦魑魅受世之訾詬未<lb/>
<pb n="KR4h0152_WYG_164-7b"/>
已若此可謂劣矣昨飛雄嶺中瘴止存皮骨耳孱妻弱<lb/>
子相向而泣是時可謂狼狽智勇俱困之際矣廼以宿<lb/>
無先容之資而君子眷然顧之盖投手而置之全安之<lb/>
域破世俗之拘攣而陋炎涼之錮習雖僕亦不知斯愛<lb/>
之所從也若此者豈非意氣相期屬扵豪傑非衆人所<lb/>
同者哉嗟乎此事雖不足以盡門下之特逹在僕則感<lb/>
激重矣奚翅僕哉雖使魯連髙蹈太白不覊猶當折體<lb/>
酬恩亹亹報知已也何則易感者慼結之情難忘者無<lb/>
<pb n="KR4h0152_WYG_164-8a"/>
媒之恵故也自患難衰病以來血氣頓改神志亦弱誦<lb/>
習章句無一存記聞欲解其持牘之役以修鼓篋之業<lb/>
則旦夕惴惴懼為轝土龍而施雨恐驅策不前以傷門<lb/>
下之明自祁移永僅百里即精神昏蔽困頓數日猶未<lb/>
招復嗟嗟復安所藉以自効耶所以撫躬俛俛以思仰<lb/>
答惕中而無時休也俟至全依醫調攝稍定嗣布蒯菅<lb/>
請裁狂叟耳<lb/>
　　其二<lb/>
<pb n="KR4h0152_WYG_164-8b"/>
承示髙文讀之芒寒正色其指同扵王伯安氏其文丰<lb/>
容峻整班孟堅荀仲豫之流也至其中所稱士變豈不益<lb/>
可慨哉楊墨佛老縱横諸家姑勿論論其後所稱者世<lb/>
之士為毅為節為才術為事功諸種種其扵性皆逺矣<lb/>
其為途何多也夫在孔氏之門才之異者其總為品也<lb/>
有三其棄不與者一狂也狷也中行也此三人者孔子<lb/>
之所與語也鄉愿者孔子自謂不願使入門是直棄不<lb/>
與者也今掩然媚世之侣似少肆而人不知覺矣乎忠<lb/>
<pb n="KR4h0152_WYG_164-9a"/>
孝之道日薄而天常人紀識者憂其負荷之難也辯言<lb/>
澤貌忮中強啄以鼓扵世而便其私圖紛紛何時已乎<lb/>
安得孔子之所欲與語者不少槩見而棄不與者乃累<lb/>
生扵世乎欲與共反經敦彛之學率性依中之㫖其誰<lb/>
為歸乎宜分之憂之也夫古之君子以道之不明已之<lb/>
罪也人之不動已之過也宜公之不能恝然也然而流<lb/>
風浩浩人懐其心欲變今之術與習而大同之其何始<lb/>
乎不曰大人者正已而物正矣乎其義淵深其任最重<lb/>
<pb n="KR4h0152_WYG_164-9b"/>
者乎夫吾之身天下之人之一人也一人唱之百人和<lb/>
之其類安得不衆乎若是則庶民安得不興邪慝安得<lb/>
不變乎夫君子者衆人之表也其所則而效焉者也以<lb/>
言唱之以言和之而言有枝葉以行唱之以行和之而<lb/>
行有枝葉公欲變今之習俗而大同之必使天下之行<lb/>
有枝葉而後可也今天下以言唱多矣而風靡然日下<lb/>
何也公其知之矣一洗小儒之學非公其誰望哉僕流<lb/>
離疾病之中幸遇髙賢接引故強為轉語如此非有知<lb/>
<pb n="KR4h0152_WYG_164-10a"/>
也<lb/>
　　其三<hi>趙貞吉</hi>
領來諭示以真之訓其説曰茍其意真矣雖從入之途<lb/>
稍異彼顧無害扵聖人之中道雖萬舉千差吾猶信之<lb/>
而况其不至扵差乎確哉其言之矣非公仁為已任擔<lb/>
荷之重誰能的然為斯語哉夫真未易言也黜妄而後<lb/>
歸真公謂狂狷皆有生意而愿者之根芽則焦爛不復<lb/>
入土此最真偽之别也至以訟事喻尤切扵三人者之<lb/>
<pb n="KR4h0152_WYG_164-10b"/>
情僕亦紬繹為數喻以酬來教可乎夫黜妄者如蕉之<lb/>
喻真種者如蓮之喻偽作者如姚黄之喻今夫剥蕉身<lb/>
者無蕉然不有蕉之根乎故黜妄者重重汰之則根本<lb/>
露而真體見矣蓮生淤泥而無所染非君子履世行已<lb/>
之則乎然蓮之為花非啻揚采質已耳為蓬為殻為仁<lb/>
仁之中復為薏焉則又一蓮矣此天機最真之處也君<lb/>
子力學履世而自得有似扵此夫姚黄非不美觀與蓮<lb/>
奚以異然其爛然露者徒以供王孫俄頃之玩則委諸<lb/>
<pb n="KR4h0152_WYG_164-11a"/>
泥沙耳竟何成哉今之論者欲胥率其徒同出一途則<lb/>
千萬一喙而真妄茫然無别遂令剽竊縁飾之儔得窠<lb/>
臼其中此不剥蕉之故也夫觀蕉之外非不蒿然大也<lb/>
而不知中實無有今持此術以履扵世則剽竊縁飾之<lb/>
情亦易以見盖利害得失毁譽㡬㣲之際而肝膽盡章<lb/>
矣此其不能如蓮之潔也明矣公謂斯人得志則益足<lb/>
以驅市人夥而從之非僕謂之俄頃把玩之際乎而不<lb/>
實之心虛浮之質徒慚負神明而幻其生平寳山空手<lb/>
<pb n="KR4h0152_WYG_164-11b"/>
可慨也哉故君子之學必若薏之為蓮而後謂真得夫<lb/>
如此則可以隐可以顯可以黙可以訓可以接前人之<lb/>
緒可以開後人之智可以格物經世而行教化天下之<lb/>
善行美名皆歸焉而不得辭自與世作則而世自戴之<lb/>
若尊親焉雖沒世而不能已此謂之至善大人之學非<lb/>
耶以其始之真故也僕方有志扵此而未之力學聞公<lb/>
髙論不自禁持縷縷如此然辭未逹意為之歉然語云<lb/>
心之精㣲口不能宣殆謂是哉先生其何以教之<lb/>
<pb n="KR4h0152_WYG_164-12a"/>
　　其四<lb/>
二月初至家六月有量移之報忽臨粤使乂枉尺書及<lb/>
所編定朱文幸甚幸甚僕昔在舘中櫝蓄此書每讀之<lb/>
未嘗不惜我晦翁之不嗇扵言而勇扵争論也或曰不<lb/>
直則道不明然則翁直也非争也答曰嗟乎是殆難與<lb/>
人言也往予讀荀卿之譏孟子畧法先王而不知其統<lb/>
未嘗不駭也及探道日乆心稍有知囬視孟子之禽獸<lb/>
楊墨則竊謂持論之過嚴矣夫二子之學要有所本也<lb/>
<pb n="KR4h0152_WYG_164-12b"/>
墨子本扵禹楊子本扵黄帝老子二子皆當世髙賢其<lb/>
學本以救世至其徒之失真則非二子之罪也遽極其<lb/>
討伐而擬諸禽獸焉非不深䆒先王之學術亦各有在<lb/>
之過乎謂之畧法者以言不深考云耳夫孟子法孔子<lb/>
者嘗謂孔子自生民以來未之有則扵孔子之前上聖<lb/>
至人誠亦有所不暇考乃荀氏之言亦未為過至謂不<lb/>
知其統則雖予亦不以荀言為然矣何則統者道之宗<lb/>
也言之所由出也立言而無其宗如瞽在途觸處成窒<lb/>
<pb n="KR4h0152_WYG_164-13a"/>
豈宜以論孟氏也孟氏之宗持志養氣是也是孟氏之<lb/>
三昧也義即子思之中和也夫晦翁法孔孟法堯舜堯<lb/>
之授舜曰執中而子思訓中謂喜怒哀樂之未發翁則<lb/>
以為人自嬰兒以及老死無一息非已發其未發者特<lb/>
未嘗發耳其非子思之㫖明矣至其末年乃嘆師門嘗<lb/>
以為教顧已狃扵訓詁文義而未及求至老年尚起望<lb/>
洋之嘆不知翁之將姑為是謙退耶抑所造實若此耳<lb/>
夫使翁之所造實如此則翁所法孔子之統者何在夫<lb/>
<pb n="KR4h0152_WYG_164-13b"/>
晋鄙之未遇魏公子也猶三軍之主也及公子一旦奪<lb/>
符而鄙休矣故三軍從符而不從將者也夫千聖之統<lb/>
一符也千古之聖賢人一公子也千古智愚之心靈一<lb/>
三軍也翁之統一諸子者不能合符孔氏則雖評騭之<lb/>
工説彈之盡椎擊之便剥剔之精但服其口而不能服<lb/>
其心後之人尤依望諸子有搴旗擊空之能而不遽去<lb/>
也嗟乎是殆難與人言也盖孔子既沒大義已乖而㣲<lb/>
言將絶扵是紛紛好飲食而勘亷耻以詩書發冡者塞<lb/>
<pb n="KR4h0152_WYG_164-14a"/>
路矣故荀卿斥之為賤而莊生欲齊物論也夫物論者<lb/>
謂人各是其是而非其非故曰大言炎炎小言詹詹如<lb/>
衆竅之號而各據其翏翏刁刁以相争扵靡然之途者<lb/>
也夫莊子之雅意欲息諸子之争論以相忘扵道術之<lb/>
中云耳顧雖程邵大儒亦不之察乃去其論字直以莊<lb/>
生為欲齊物如孟子稱物之不齊之物乃曰莊生欲齊<lb/>
物而物終不可齊嗟乎文義尚未知解况肯㑹其意乎<lb/>
後之善談道術若莊生又莫過太史公也太史公嘗論<lb/>
<pb n="KR4h0152_WYG_164-14b"/>
六家指要矣曰吾扵道家取其長焉耳吾扵儒家取其<lb/>
長焉耳吾扵墨家名家法家隂陽家皆取其長焉已耳<lb/>
其短者吾將棄之已耳所貴扵折羣言之𠂻者不當若<lb/>
此乎今觀晦翁之書其所評騭千古説彈百家椎擊名<lb/>
士剥剔羣言不遺餘力矣有曰吾扵某而取其某長者<lb/>
乎有曰古之學術有在扵是者某聞其風而興者乎各<lb/>
以其術鳴而同扵一吹目為天籟者乎或曰晦翁自任<lb/>
之重故闢邪距詖不得不嚴本孟子也烏得以莊生史<lb/>
<pb n="KR4h0152_WYG_164-15a"/>
談之論道術比予曰嗟乎此所謂殆難與人言者矣且<lb/>
學術之歴古今譬之有國者三代以前如玉帛俱㑹之<lb/>
日通天下之物濟天下之用而不必以地限也孟荀以<lb/>
後如加闗譏焉稍察阻矣至宋南北之儒殆遏糴曲防<lb/>
獨守谿域而不令相往來矣陳公甫嘗嘆宋儒之太嚴<lb/>
惟其嚴也是成其陋者也夫物不通方則國窮學不通<lb/>
方則見陋且諸子如董楊以下蘓陸以上姑不論翁法<lb/>
程張矣而不信程張尊楊謝矣而力闢楊謝凡諸靈覺<lb/>
<pb n="KR4h0152_WYG_164-15b"/>
明悟通解妙逹之論盡以委扵禪目為異端而懼其一<lb/>
言之汚也顧自處扵日㸔案上六經論孟及程氏文字<lb/>
扵一切事物理㑹以為極致至太極無極隂陽仁義動<lb/>
静神化之訓必破碎支離之為善稍渉易簡踈暢則動<lb/>
色不忍言恐堕異端矣夫如此學道烏得不陋昔項氏<lb/>
父子起江東以其尊號與楚心劉伯升兄弟起南陽以<lb/>
尊號與更始皆謂授人以柄而後争則乆已出其下矣<lb/>
晦翁之論以為闢禪而不知其實尊禪矣夫均一人也<lb/>
<pb n="KR4h0152_WYG_164-16a"/>
其始可以學禪亦可以學儒也謂靈覺明妙禪者所有<lb/>
而儒者所無何耶非靈覺明妙則滯窒昏愚豈謂儒者<lb/>
必滯窒昏愚而後為正學耶子思曰惟天下聰明睿知<lb/>
足以有臨大傳曰古之聰明睿知神武而不殺是豈塵<lb/>
埃濁物昏沉鑚故紙而已耶雖然翁固未易測也予嘗考<lb/>
其世設處翁之地而論翁之心其拒禪甚力惡蘇尤深<lb/>
詆陸太露其意亦畧可觀矣盖南渡之後髙孝二帝極<lb/>
愛蘓氏文章所謂家藏蘓氏之書人講眉山之學也二<lb/>
<pb n="KR4h0152_WYG_164-16b"/>
帝又皆好禪故皆内禪以畢其功予嘗見佛照禪師奏<lb/>
對録而知朱仲晦之不遇孝宗决矣况扵光寜之朝耶<lb/>
翁忠孝天性剛奮有餘欲復二帝之讐而無一旅之託<lb/>
其文章議論至扵國勢安危之㡬君子小人升降之際<lb/>
則芒寒正色恢拓竒崛使人凛凛聽之不倦視其講學<lb/>
訓解如出二手誠有以激之也陸氏之異則出不相下<lb/>
所謂明其為賊乃可服之意耳夫僕往之讀朱子大全<lb/>
之日其論如此乂欲以暇日披覧抉摘取其合者為一<lb/>
<pb n="KR4h0152_WYG_164-17a"/>
編别為一書以表白諸子凡經朱氏掊擊者明其學之<lb/>
各有宗也附扵莊氏道術篇之後以繼鄒魯縉紳之論<lb/>
以闗渉頗大力未必得遽為而止也今讀公所抄若有<lb/>
意焉故肆發其狂愚不知有合扵公之意否便中幸一<lb/>
批教焉夫我軰之扵斯世出諸老之後以論學知言為<lb/>
任者也又遇良友烏得不盡勿外其狂而踈絶是幸適<lb/>
抱采薪之憂詞不發越不得逹此𠂻曲兾鍳其畧云耳<lb/>
　　答大理寺李中溪書<hi>趙貞吉</hi>
<pb n="KR4h0152_WYG_164-17b"/>
㑹短别長不見公已三十年矣士夫與釋子逰士談公<lb/>
行事不知其㡬千百俱彷彿耳未若南都遇貞所馮公<lb/>
見公手翰深説道妙知遇異人又得真悟故自度度人<lb/>
亹亹不竭如此其説如探物懐中不假搜索又如食蜜<lb/>
中邉皆甜賛嘆竒特終嵗不盡以遭大憂與貞所别今<lb/>
二年矣忽枉手札又領所著心性圖説可謂奇特中奇<lb/>
特元聖秘宻大事因縁滿口道之傾囊出之惟恐人人<lb/>
之未及知何其慈悲之大也且宗門中自少林單傳以<lb/>
<pb n="KR4h0152_WYG_164-18a"/>
來皆言語道斷一路不知何事六祖下南陽忠公出一<lb/>
清源道者有許多圓相宗㫖付與仰山而西方神僧與<lb/>
小釋迦相見亦以圓相相示故五家宗門獨溈仰一𣲖<lb/>
入門便打圎相其説至數傳遂絶矣嘗推原其自豈非<lb/>
伊家三㸃卍字輪相先佛一脉之流傳乎五代時陳圖<lb/>
南不知何處傳有太極圗而濓溪得之著為説以傳扵<lb/>
世故道家者流如白玉蟾李和清紙舟冲素輩皆畫圓<lb/>
相以為鼎器而文始經性心情識意諸説實相符契與<lb/>
<pb n="KR4h0152_WYG_164-18b"/>
禪宗雖不無一線之隔而源流傳播信秘藏之未嘗絶<lb/>
響也觀公所著真遇異人而得真悟無疑矣苐援孔顔<lb/>
樂處以為首楞嚴定此自生諍端也白沙云千古聖賢<lb/>
如過影何必援以為重耶得無有美名之慕乎願先生<lb/>
自信自悟不必求世之知我而欲普度衆生亦非意識<lb/>
著述所能辦也如何如何近日友人問僕以心性之别<lb/>
僕答之曰心如水如鏡性是其涵光之處心又如劔性<lb/>
是其利斷處故聖凡同居世而不同生同沒世而不同<lb/>
<pb n="KR4h0152_WYG_164-19a"/>
死也似與先生之論頗合如何去人倚馬促書不能萬<lb/>
一又乆荒筆墨不能自書俱希鍳亮便風乞再賜教當<lb/>
竭其愚今聊發其端耳<lb/>
　　與聶雙江司馬書<hi>趙貞吉</hi>
馳神公所者㡬二十年矣然未嘗修問通殷勤左右此<lb/>
足明僕之不敏也乃過蒙不棄以為可教前年領訓言<lb/>
示以乾乾免咎之㫖盖讀之犁然有當扵心惕然有警<lb/>
扵中無何即及扵罪譴誠服先生之先覺矣兹僕之事<lb/>
<pb n="KR4h0152_WYG_164-19b"/>
譬之盲子被髪號走以救隣火出門跬步即入坎窞誠<lb/>
足耻矣過者棄去不復顧眎獨有長者見盲子哀其以<lb/>
救火故不惜千金之藥大賜盲子令其復明此長者之<lb/>
恩寜有既乎嗟嗟僕往事念之誠可愧耻若此盲子三<lb/>
年來親識舊逰無復一字相問乃乂過蒙長者不棄絶<lb/>
猶以為可教兩度寄問今領後番周二守所賫到誠欲<lb/>
僕之心復明也已視此長者憐彼盲子恩不百倍耶三<lb/>
年謫宦瘴癘疾病不啻其心苦耳乃其不肖之身亦已<lb/>
<pb n="KR4h0152_WYG_164-20a"/>
敝矣然未嘗敢以一字聞扵親識舊㳺亦士之體當爾<lb/>
非以為名髙也兹則不敢自外扵左右者誠又服先生<lb/>
之先覺作人長厚慈義之重矣嗟嗟僕生二十年方知<lb/>
學道初以苫次三年見哀而不傷之體後復閉户習静<lb/>
乆之雖未凝寂而正念不失又三數年可自娛樂稍以<lb/>
家貧故出求仕遂荏苒名妄粗狂暴害十六年始及扵<lb/>
禍三年中悔艾念此則魂魄動而病亦作矣乃其初念<lb/>
旋以暗濁嗟嗟僕之行履二十五年之間又若彼田舍<lb/>
<pb n="KR4h0152_WYG_164-20b"/>
郎之積少貲以自殖忽出大都羡其巨麗歸以少貲往<lb/>
日南朔北朝夕馳騖貲盡窮歸無所扵託栖惶在道復<lb/>
念少貲有如隔世乂若夢中今先生之憐僕堕盲子之<lb/>
困而不知由僕動狂賈之妄念始乂如此乃昨讀所恵<lb/>
三書驚嘆奇作入一悟之門抉百氏之髓前無古人後<lb/>
無來者依此脩行可以出世可以經世無復疑阻矣僕<lb/>
悔艾離索之中得此如前貧田舍郎依戴長者寳車圗營<lb/>
復少貲雖為客作常得沾丐喜慶無既如此雖欲拘小<lb/>
<pb n="KR4h0152_WYG_164-21a"/>
諒自外扵門下得乎恭惟有道應期以解世紛吾君得<lb/>
忠靖之臣公卿獲直諒之助士大夫有持論依歸之地<lb/>
顧僕懐犬馬之心者其於國禎寜不戀企他日稍得慰<lb/>
倚閭返初服倘不即先朝露當手冩是寳書蔵之眉山<lb/>
中以諗千古以報知巳未由瞻接肆此緬縷惟頼庇覆<lb/>
愆罪不以示人萬萬<lb/>
　　寄洗少汾書<hi>趙貞吉</hi>
别乆矣尚憶兄向在都下坐敝舍中論白沙詩法英特<lb/>
<pb n="KR4h0152_WYG_164-21b"/>
爽㧞人猶在目昨寓胄監廣南諸生携示兄所論辯不<lb/>
覺喜敬造詣之深修為之實雖從此坐陳子釣䑓稱湛<lb/>
門宗嫡誰得禦之健羡健羡弟以粗浮之過至勞恩譴<lb/>
入粤以來毎翹思君子翼之寡過山川修阻惄如見之<lb/>
近以學不得力猛自省改翻思向者少壯入仕之初天<lb/>
心初復光景稍露始入靜安之門頗輕諸累之繫當斯<lb/>
時也祇宜退歩知非檢過畜徳以俟實得而根力輕微<lb/>
不自禁持嘐嘐多言自蹈淺薄遂生一念欲速之心乃<lb/>
<pb n="KR4h0152_WYG_164-22a"/>
有凌跨古人旁睨一世之祟令入心腑而諸障種種因<lb/>
之竊入復樵舂綯汲與祟作家而祟益得志矣蔽以屑<lb/>
末之雲令不見眉睫之過塞以芥豆之黈令不聞雷霆<lb/>
之聲祟之能如此昨渉憂患始悟道力輕微又牽疾病<lb/>
血氣頓减而祟之情狀遂盡露矣何則古人剛柔彰微<lb/>
之論不震不動安身知本之說身心澄契無一脗合乃<lb/>
知昔者光景虚浮强陽氣耳烏在其為學哉兄之髙明<lb/>
敏逹百倍於弟而師友發明日新月煉學問過患似易<lb/>
<pb n="KR4h0152_WYG_164-22b"/>
察識矣然前所稱祟者毎瞰髙明之家而藏於膏肓之<lb/>
地遇為所蔽者譬如中魔之人自為䕶魔之說人孰得<lb/>
而指之耶故不可不精察母若弟之乆為所弄而嘆自<lb/>
覺之之晚可也<lb/>
　　復歐陽栢菴掌科<hi>海瑞</hi>
承諭聖人無近功速化今日行之明日見效皆伯者詐<lb/>
術之私而已此說似矣實非孔子言必世後仁至三十<lb/>
年遲矣然為魯司㓂男女别途豚羔不飾價子貢謂立<lb/>
<pb n="KR4h0152_WYG_164-23a"/>
之斯立道之斯行綏之斯來動之斯和又未有若此速<lb/>
者是則何為聖人即此道法即此至誠惻怛之心為之<lb/>
可以見效於數十年之後亦可以收效於俄頃之前必<lb/>
世後仁之中自有綏來動和之妙不言其速而自無不<lb/>
速猶之男耕女織数月而後得衣食遲矣然自此以後<lb/>
陳陳相因有餘粟有餘布無速無遲而不得徒以其初<lb/>
言法制未備聖人亦必有以處之非坐而待至數月也<lb/>
縱商賈傭功場圃夫脚嗣往興來莫非王道亦莫非孔<lb/>
<pb n="KR4h0152_WYG_164-23b"/>
門事業今人毎鄙書生迂腐無用勇猛能操切吏書仕<lb/>
宦盛氣於世正以書生知王道之遲不知王道之速也<lb/>
假如於今賊臨城臨村破滅呼吸乃曰候我去做務農<lb/>
講武之法來其可乎醫家急則治其標治標亦醫家正<lb/>
道而非旁門邪術也治標與綏來動和作用不同姑就<lb/>
速化一端言之富國強兵陋為伯術儒者不屑聖人不<lb/>
富國強兵耶什一而徹田獵講武富國强兵天下之於<lb/>
聖人莫是過也謂聖人言義不言利兵非得已天下寜<lb/>
<pb n="KR4h0152_WYG_164-24a"/>
有這等癡聖人死地聖人耶自謂我為天徳為王道一<lb/>
謀畫一施行大大小小求之而不可得說為矣而又不<lb/>
見其出手為之茍且因循日挨一日止是以一件有待<lb/>
不可速做藉口答人此天下所以厭儒人迂腐無用而<lb/>
尊孫吴管晏也伯以速道悮天下儒以遲道悮天下其<lb/>
害一而已矣詐術猶可支持目前腐儒目前日乆俱無<lb/>
用之世主樂就功利厭仁義之談厭腐儒也無所倚仗<lb/>
不得不然也今日有真聖人出焉逺過孫吴千百世主<lb/>
<pb n="KR4h0152_WYG_164-24b"/>
無不樂之樂之非真知徳義可尊而貴也樂其逺在孫<lb/>
吴之上富國強兵見目前也許魯齋謂學以養生為本<lb/>
或者以為不知道譏之借口養生為富積計則謬矣朝<lb/>
聞道夕死可矣天下之人死矣亡矣而後可以聞道耶<lb/>
賜不受命貨殖顏子庶乎屢空未聞顏子聽其餓死不<lb/>
為生道計也儒者迂逺而濶於事情無所用之有賊臨<lb/>
城行冠禮者有一籌不展抱守忠義俯首就戮者聖人<lb/>
原無此等道理原無此等忠義也吕祖謙謂莫速於聖<lb/>
<pb n="KR4h0152_WYG_164-25a"/>
人莫遲於申韓莫利於聖人莫鈍於申韓此道此意知<lb/>
道君子自可得之於其速不於其遲伯道也為其遲亦<lb/>
為其速王道也天徳也公區區之說不免毫釐之差謬以<lb/>
千里敬布所見求正非敢為辯也<lb/>
　　與王伯安先生書<hi>吾謹</hi>
往嵗獲見執事於杭城欵領道論深覺灑然自得以為<lb/>
執事徳噐温粹言議精宻今世之君子論道義者無如<lb/>
執事惜再往欲竟其緒言而執事行矣悵然而歸至今<lb/>
<pb n="KR4h0152_WYG_164-25b"/>
且以為恨謹少時嗜釋老之術索其書讀之竟日不厭<lb/>
悅其清虚髙廣之論見其同而不察其所以異灰心死<lb/>
形㡬至無救自知夫體用一原之學而僻側固陋之習<lb/>
已漸埽矣恐厭酣糟粕之餘或未能盡滌其渣瀝時時<lb/>
發言猶不免踵故習執事於其毎言而疵之曰此禪家<lb/>
語謹亦安敢自文也哉然以為認虚靈之識而昧天理<lb/>
之真淫於虛寂之教而終身不知返者則實非謹之所<lb/>
甘為也執事述程子之意謂纔說性時便已不是性孟<lb/>
<pb n="KR4h0152_WYG_164-26a"/>
子所謂性善是繼之者非本然之性也是誠足以破釋<lb/>
氏知覺是性之説而吾儒天理自然之妙有不容辯議<lb/>
而明者但謹之所謂虛靈不昧乃指統性情之心而言<lb/>
而非指虗靈之識也夫具衆理應萬事非渾然之心不<lb/>
足以當之即所謂天命明徳也故至虛而有至靈者存<lb/>
即程子所謂静中有物者也可謂虛非性乎合虛與氣<lb/>
有性之名釋氏徒取其氣之知覺運動以名夫本然之<lb/>
性而程子所謂性乃太虛之名也謹之所謂虛靈是性<lb/>
<pb n="KR4h0152_WYG_164-26b"/>
亦取張子之合虛與氣者而言也茍以虛靈不昧輙為<lb/>
釋氏知覺之説則謹之所未及知也若又以虛靈不昧<lb/>
為但可以言心不可以言性則朱子固以是訓明徳矣<lb/>
明徳可謂非性乎况心可以兼性故程子以未發之心<lb/>
為性虛靈不昧固不可謂之已發也幸執事為謹剖之<lb/>
竊謂世之欲排釋老者大率當如歐陽氏所謂修其本<lb/>
以勝之不宜呫呫動喙與之角勝負也周濓溪無多言<lb/>
説讀其書者亦足以知邪正之辨至程子始别之然亦<lb/>
<pb n="KR4h0152_WYG_164-27a"/>
云不若從迹上㸔故攻其迹則猶可屈之為城下之盟<lb/>
及朱子乃謂其源頭已與吾儒有别夫辨其源則彼固<lb/>
有説以扺我矣此朱子不及程子處且楊氏所謂其慟<lb/>
其喜中固自若而引莊周出怒不怒之言以明之其形<lb/>
容聖人之心似亦不為害理朱子以為誠如其說則是<lb/>
聖人當喜怒哀樂之時此心漠然同於木石而姑外示<lb/>
如此之形凡所云為皆不復出於中心之誠矣此尤可<lb/>
疑也夫程子固曰聖人之心如明鏡止水矣葢謂隨物<lb/>
<pb n="KR4h0152_WYG_164-27b"/>
應之如水鏡之照物因物而見水鏡固漠然無所動也<lb/>
今以聖人當喜怒之時猶不免動其心以應物無乃異<lb/>
於明鏡止水之義乎若以漠然不動為不出於中心之<lb/>
誠竊乂以為不然夫渾然在中即天道之誠因其可喜<lb/>
怒而喜怒之特其心不逐之而動耳尚安得謂之不誠<lb/>
乎况程子答蘓季明之東亦曰以事言之則有時而不<lb/>
中以道言之則何時而不中喜怒哀樂之迹所謂事也<lb/>
而聖人之心渾然全體即所謂道也若徒見其事有時<lb/>
<pb n="KR4h0152_WYG_164-28a"/>
而不中遂謂其心之應事亦隨之而有所偏倚無乃異<lb/>
乎此其所謂離於釋老者何耶若楊氏所謂顔子雖夭<lb/>
而有不亡者存朱子疵之是矣其言曰若曰天命之性<lb/>
則是古今聖愚公共之物而非顔子所能專若曰氣散<lb/>
而精神魂魄猶有存者則是物而不化之意猶有滯於<lb/>
冥漠之間尤非所以語顔子也是所謂任消息屈伸之<lb/>
往來而廓然與化為徒其髙於釋老之守靈爽知覺者<lb/>
奚止一等然而人心不死之説與夫圓融無際之語尚<lb/>
<pb n="KR4h0152_WYG_164-28b"/>
不免掇其緒餘㡬何足以服其心而使之帖然不敢辯<lb/>
是非哉夫聖人不得已而有言言之多非聖人意也後<lb/>
之儒者往往得已而不已故時有出入之弊徒足以起<lb/>
爭端耳往嘗觀横渠之言曰道徳性命是常在不死之<lb/>
物也已身則死此則常在竊笑以為立言正不當如此<lb/>
孔子未嘗無言不過曰窮理盡性至命而已今欲攻釋<lb/>
氏而立為此論不㡬於助之乎謹亦誠知夫聖賢立法<lb/>
之嚴衛道之至時時猶不免異端襲擊潰圍之弊况敢<lb/>
<pb n="KR4h0152_WYG_164-29a"/>
身自蹈之以滋天下後世之擾乎徒以為不必與之多<lb/>
辯明吾儒體用一源顯㣲一致之妙篤於力行以自致<lb/>
於髙明則勍敵可不攻而破矣執事以為何如由敬而<lb/>
静由静而虛虛則性矣此謹之思自力者也不知尚有<lb/>
墮空顛仆之患否幸示教焉若精㣲之論非面䆒不可<lb/>
兹且未及覼縷惟執事心察之<lb/>
　<lb/>
　<lb/>
<pb n="KR4h0152_WYG_164-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百六十四<lb/>
</p>
<p>
</p>
  </div>
</body>
</text>
</TEI>
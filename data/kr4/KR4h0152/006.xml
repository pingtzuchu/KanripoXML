<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷六</head>
    <p>
<pb n="KR4h0152_WYG_006-1a"/>
欽定四庫全書<lb/>
　明文海卷六　　　　　　　餘姚黄宗羲編<lb/>
　　賦六<lb/>
　　　時令一<lb/>
　　續春思賦<hi>徐媛</hi>
於是春也㳺乎江涘感條風之扇物悵吹萬之不齊喟<lb/>
然興思援筆為賦昔龍門年少玉藻掞天欎彼羈懐綴<lb/>
兹髙響既析字而成珠亦汎聲而當珮後有作者吾無<lb/>
<pb n="KR4h0152_WYG_006-1b"/>
間然至於繡閣雙鬟幽懐萬緒經春濺涙理非一端得<lb/>
無有留欲吐之章俟後來之秀者乎予本恨人驚魂無<lb/>
定載成斯製廣冩幽憂可謂千古傷心一時遙集者矣<lb/>
其詞曰<lb/>
遡長流而進櫂駕日彩以浮梁雲濛濛兮輕曵烟靄靄<lb/>
兮微揚維時青帝司晨女夷莭鼓鶯竊呉歈蝶翻趙舞<lb/>
碎銀沼之萍花散玊楼之氷柱氣暖平原香繁别浦欲<lb/>
流月姊之輝未值風姨之怒冶逰則拾翠採珠寄樂則<lb/>
<pb n="KR4h0152_WYG_006-2a"/>
沈宫振羽嗟哀樂之致懸匪一理之可研類銜傷於暮<lb/>
序或撫心於綺年境何觸而非恨淚何人而不泉若閾<lb/>
外之殊悰𦍑難得而偹宣也至如金屏椒壁綉栭瓊磶<lb/>
若有人兮閉其中歩徙倚兮私自惜簾捲水精枕留琥<lb/>
珀風斜轉而吹奩月孤生而照隟艶朱謝脣輕黃罷額<lb/>
池桃空紫石苔長碧羊車過而塵杳鳯吹繁而院隔何<lb/>
㳺絲之似繞更落花之如擲舞驚鴻其已緬慰真珠其<lb/>
奚益乃天逵之鳯子適月竁之烏孫三月雪飛萬里晝<lb/>
<pb n="KR4h0152_WYG_006-2b"/>
昏星懸漢影笳折邊魂駭驚沙之無㫁傷芳草之盡髠<lb/>
俗侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>其難接色蕪絶而不言登别館而凍雲集眺荒<lb/>
野而苦霧屯氊鄉侍寢壇酪當飱臆中鳷鵲之觀夢裏<lb/>
蒼龍之門睇故國兮無日知天子兮少恩亦有少小容<lb/>
華生來婉弱笑非蔡而羣迷腰未楚而先約芳菲菲而<lb/>
入宫黨訿訿其謡諑君意不自堅君恩俄已落修成之<lb/>
肉可糜新人之鼻㡬斮鬼帝誰叩皇孫欲啄勢甚橈椎<lb/>
危踰巢幕恒撫莭而骨銷轉當春而神索别有便娟銅<lb/>
<pb n="KR4h0152_WYG_006-3a"/>
雀妓漳水東來冩姿媚俱照渚而成蓮各臨風而拂翠<lb/>
䆗窱玊㗋翩翻繡袂旋娟為之氣奪洛珎因之色墜值<lb/>
君王之未疲洎賓筵之半醉態轉裾廽魂挑眼刺雕閣<lb/>
黛浮璜䑓香膩守宫之血未乾辟寒之金爭餌痛尊酒<lb/>
其寂寞空西陵之歌吹駘蕩青陽悽焉雪涕况乃初歸<lb/>
瑶鏡慣畫青眉忽河関其遐别邈烟路而安之琅玕結<lb/>
意勺藥贈離舉邯郸之翠䄂泛蘭陵之淺巵君啼妾拭<lb/>
妾臂君持孤舟尚艤短篴乍吹草縈情而磴礙栁帯恨<lb/>
<pb n="KR4h0152_WYG_006-3b"/>
而橋埀冩素懐於石闕申丹欵於扊扅渭水波兮代咽<lb/>
越鳥啼兮助悲故歡亮已矣良晤終何期及夫秦生赴<lb/>
掾細君未從將千里而同子何二竪之留儂一則故廬<lb/>
善病一則天涯浪蹤鐺茶夕冷杵藥晨㫪錦衾横而爐<lb/>
氣歇華燈燦而楼影重憐琴心而别鸐妬鏡背之蟠龍<lb/>
夢遙尋而難寄書促往而忘封對此関関鳩語灼灼花<lb/>
茸何嘗不抽簮覺短約帯憎鬆予羙亡此誰適為容是<lb/>
以新光新氣新景新愁固千悲而一族亦異感而同憂<lb/>
<pb n="KR4h0152_WYG_006-4a"/>
莫不寄微情於湘女結幽恨於靈修豈與夫康娱漂琖<lb/>
流連桂舟艶曲平原之第巧笑如臯之逰夜以繼日忽<lb/>
忽悠悠者哉重曰菉蘋既已廣紅蘭亦已長浩空江兮<lb/>
無人邈予心兮愴怳復鶗鴂兮先鳴撫嵗華兮將往寧<lb/>
扳雲際之瓊枝不願河洲之宿莽有韓娥者聞此辭乃<lb/>
抗音而奏陽春之歌歌曰魚<graphic n="KR4443" url="https://raw.githubusercontent.com/kanripo/KR-Gaiji/master/images/KR4443.png" mimeType="image/png"/>灂兮鳥綿蠻逝白日兮<lb/>
銷朱顔蕩許春愁終不去觧許春懐終不閑詎怨多而<lb/>
心死直歡飲而淚斑欲知妾恨復誰是皺盡䨇娥不似<lb/>
<pb n="KR4h0152_WYG_006-4b"/>
山<lb/>
　　臨蘭臯賦<hi>徐媛</hi>
縱目平川襍英繽紛晴巒染翠蒸霞吐氛於時夷猶徙<lb/>
倚遐眺怡神鸞簫咽夜鼉鼔喧晨爾乃倚檝俯流命酒<lb/>
賡詩黄鳥翩翩白雲離離青萍軟葉碧栁綿絲遼西語<lb/>
燕武昌逰魚璇閨春煖玉塞寒舒滯行子於天涯望征<lb/>
人於絶域韝鷹决起牧馬肥澤煌煌羽盖隐隐旌旂日<lb/>
華飄彩素月流輝林散紅桃水芳緑蘺斯時也或驅寳<lb/>
<pb n="KR4h0152_WYG_006-5a"/>
馬而徊翔或駕瓊輪以逰嬉或邀靈於洛汭或紉佩於<lb/>
湘湄鳴雕鐘於䀟澤沸廣樂於咸池集有名賢坐無俗<lb/>
侶羣謔浪以抗髙雲澹容與以遨川嶼桓伊之邃奏劉<lb/>
伶之觴舉量溟渤以為酒衡泰岱以為臡羅萬象於瞬<lb/>
息和造物於天倪極娱樂兮迎上春列逰駟兮來下里<lb/>
曵曵蕩輕衣珊珊揚雜珮望遙路兮驚春獨予情兮悲<lb/>
涕有草兮萋萋有鳥兮差池徑苔兮蕭瑟庭花兮離披<lb/>
已矣哉春光媚兮秋螢飛春華燦兮秋露晞滄桑詎可<lb/>
<pb n="KR4h0152_WYG_006-5b"/>
定綺羅無復依聊抒情以寄恨結長風以東歸<lb/>
　　夢逰春賦<hi>袁尊尼</hi>
夫何青春之熈蕩兮欣予情以遨游指丹六於城隅巍<lb/>
棲鳯之髙楼隐琱䦨以朱箔䟽洞户以碧鏤晴露湛其<lb/>
可攬暖氣晶而若浮爾其征驂乍停闔扉徐啓花豔豔<lb/>
兮一人草青青兮千里字比英兮方新名取艾兮信美<lb/>
吐鸚武之慧辭振翡翠之鮮羽瑤席紛其始設金尊絡<lb/>
其逓行蕙肴烝兮陸海之珍産絲吹作兮蓬閬之清聲<lb/>
<pb n="KR4h0152_WYG_006-6a"/>
流盼睞於目擊狎笑語於心傾金母告予以好逑毛公<lb/>
謂予以定情於時月方中夜將半辭歌侣謝酒伴搴璇<lb/>
室之綃帷拂象床之羅薦既抱持而喜當亦逡廵而辭<lb/>
賤極繾綣於兹宵重綢繆於申旦委微軀兮何言奉君<lb/>
子兮靡厭若夫永晝安坐薄暮經門孟公之酲未觧北<lb/>
海之筵已醺日何日兮且快飲夕何夕兮復開尊則有<lb/>
姬姜逓進秦虢偕臨婺湏映彩蕙蘭挼芬坐間間而成<lb/>
列情躭躭而各伸驟鵾絃兮激檀板理錦筝兮間綺琴<lb/>
<pb n="KR4h0152_WYG_006-6b"/>
舞結風於陽阿謳白雲於西崑夕陽下兮秉燭漏水歇<lb/>
兮逮晨終徳將而静好謝䙝態於囂喧爾乃収滛霖濯<lb/>
鮮景望别圃而氣新歩曲徑而目騁綺羅灼爍兮分桃<lb/>
李之韶顔金粉繽紛兮逐蜂蝶之飛影芍藥采采以贈<lb/>
予謂此妍芳之當領促羽觴以勸酬紛盤餐之㳫併隨<lb/>
坐卧而各適恣諧謔之机頴籍緑草以為茵竟昏酣而<lb/>
度暝又或開霽閣兮冩素臨晴窓兮題扇親拂几席獨<lb/>
侍筆硯㸃飛墨於絳祛飄逸鬒於素靣促曉粧而屡淹<lb/>
<pb n="KR4h0152_WYG_006-7a"/>
佇依依而結戀投清言兮能叅延静賞兮可念至若新<lb/>
火迎候上已届期遵踏青之遺俗修祓禊之故儀度嚴<lb/>
城以容與駕香車以逶迤雨花之髙䑓兮紅粧陟而獨<lb/>
眺叢篁之給園兮翠斚傾而共紆曠臨風以舒冩追馳<lb/>
景以旋歸排邃館而再入儼髙晏之重披聊假息兮倦<lb/>
思夜未央兮何其惟歡悰之蝉聫猝殚陳曰錯莫獲一<lb/>
日兮足以極乎三春之娱况三月兮曽無間於一昔之<lb/>
樂頋循省於踰沗徒靦慙於獲落㳺子經時兮不知其<lb/>
<pb n="KR4h0152_WYG_006-7b"/>
淹久畸人即次兮靡覺其飄泊緬予生之何幸睠有美<lb/>
之難忘結長思於知已牽遐想於衆芳鳯䑓逈兮簫韻<lb/>
悠秦淮森兮離歌動恍春光兮何在悵兹㳺之如夢<lb/>
　　哀春賦<hi>錢福</hi>
夫何鵜鴂之早鳴促繁英以俱萎雖群芳之共惜嗟國<lb/>
色之猶竒緬惟梁園雪霽金谷暘悲阿房競艶歩幛夸<lb/>
靡廼有觧語之紫芍恊律之黄離露桃妖冶錯髙標於<lb/>
澗竹海棠嬝娜噴餘香於江蘺梅蕚妝漢宫之額龍蜒<lb/>
<pb n="KR4h0152_WYG_006-8a"/>
幻褒女之姿羡飛燕於昭陽剪尾涏涏詠鴛鴦於周雅<lb/>
翠羽差差東皇之興方濃青鳥之信將返枕展兮黄梁<lb/>
飯熟衾寒兮羅浮月滿巫女雲銷宓妃珮緩望雨陽䑓<lb/>
翳烟霧而莫尋淩波羅襪埋泥沙而誰浣香不聞兮鸞<lb/>
簫寂莫挽兮鳯輦王嬙去兮荒塜青囬綠珠堕兮石楼<lb/>
翠掩慨紅紫之皆湮悼西飛之勿綰意乍飄而忽綴誓<lb/>
一逝兮忘轉於是逰人停轂主人覆桮山悽惋以色惨<lb/>
水鳴咽而聲哀月荒凉兮舞榭草莽灌兮歌䑓君山笛<lb/>
<pb n="KR4h0152_WYG_006-8b"/>
歇弔娥皇之弗起廣陵琴亡悵王孫之不來時撫檻兮彳<lb/>
于或觸故兮裵囬决河方注迂石以阻燎原方熾囘風<lb/>
以灰諒無竇之可入豈有縁而匪媒啓重関兮拾遺鈿<lb/>
而永慕隧九地兮誓同心之再諧亂曰珠沈玉殞玻瓈<lb/>
迸兮蕙謝蘭枯麝臍燼兮怨歡娱之不終信佳人之薄<lb/>
命妬芳妍而嫉寵亦造物者之深病錢布寰區棹郎不<lb/>
免於飢終輦馳永巷鸃冠竟坐乎短倖悲笳再贖馬嵬<lb/>
一盡知巫咸之難招仗少君而通問縱餘芳之勝初絶<lb/>
<pb n="KR4h0152_WYG_006-9a"/>
殊根而蔕並絲縈縈兮泥融㸔落紅之成坌却搴帷以<lb/>
無語儷禪関之入定試援筆以哀吟續白老之長恨<lb/>
　　禊賦<hi>薛章憲</hi>
月朏明生風恬日熈修厥禊事聊張水嬉碕岸斗絶以<lb/>
噴洙長河迤邐而漣漪我酒既㫖苾苾芬芬亦有嘉肴<lb/>
以炙以燔烹魚擊鮮炰鼈胹燔靈鼉逄逄威鳯翩翩螭<lb/>
頭掉而輕矯鷁羽斾而髙騫鴛鴦在梁鳬鷖在亹童冠<lb/>
雲集僕夫雷奔艤楊栁之陂塍憇枳棘之墓門意行無<lb/>
<pb n="KR4h0152_WYG_006-9b"/>
尚為樂無方爰除地以布席因流潦而汎觴乃歌乃舞<lb/>
乃祓乃禳袒裼襟裾淋漓衣裳或撫掌以蹲踞或攘臂<lb/>
而跳踉或偃仰其側或攖攘其旁酒力浥而陸沉兮類<lb/>
投醪於洪波桮既舉而流澌兮類覆水於㘭堂舉桞州<lb/>
之故事率蘭亭之舊章杯疾如駛衆樂如狂靡三爵而<lb/>
有莭雖百觚而無荒既醉既飽言旋言歸匪依稀於卜<lb/>
洛亦庻㡬於浴沂豈湛樂之是從舍齊聖其疇依以永<lb/>
今朝樂景物之容與未卜其夜恨林光之熹微已而返<lb/>
<pb n="KR4h0152_WYG_006-10a"/>
棹亦既徹爼四簋更設六博再舉肴蓛煮兮翠竹崩饙<lb/>
饎炊兮赤梁秬歌鶴鳴之在隂咏鴻飛之遵渚清謳間<lb/>
發荃橈斯弭日之夕矣瓶之罄矣三揖以上一笑而止<lb/>
　　修禊賦<hi>黄卿</hi>
維嘉月之昭淑兮慶昇平之豫休元已倐其依辰兮祓<lb/>
濯躍其可修要草莽之莫逆兮恣談笑以綢繆有頎頎<lb/>
不速以來兮荷衣蕙帯之紑紑霽雲拂其四没兮條風<lb/>
習習其燠柔言弭歩於湄澳兮策扶老之刻鳩逄龎眉<lb/>
<pb n="KR4h0152_WYG_006-10b"/>
之省田兮訝我行之焉求遡動樂之孔訓兮睠夷猶于<lb/>
芳洲山近郭以導泉兮潣潣秩秩其長流雖未比於名<lb/>
川兮清淺適以盥潄<hi>平聲</hi>曰順時以觧禊兮除穢累于洋<lb/>
洋曠襟宇以騁望兮揖相祝以吉祥石齒齒以立波兮<lb/>
聊浮泛乎羽觴籍檉楊之為幄兮潔野肴之我將傾蟻<lb/>
醑之如鬯兮復罍繼之椒漿蓛逺採以充案兮左右芼<lb/>
之芹香有起觀于檻泉兮或聆别𣲖之漎漎試一壺之<lb/>
泳下兮漂絳棗之泱泱蒲葯弱水可紉兮嗅杜若之微<lb/>
<pb n="KR4h0152_WYG_006-11a"/>
芳荷吐波之如錢兮辨荃芷之萌芒羗油油如各有得<lb/>
兮罄俯仰之徜徉余久滯於塵㙠兮載滌涴於滄浪振<lb/>
衣咥而忻忻兮朗誦盤銘之章粤兹禊之源逖兮稽隨<lb/>
波之逸詩謂秦昭之金人兮殆諞讕之兢竒若溱洧之<lb/>
士女兮彼滛謔之可嗤洛水盛集之罔莭兮㶚渭㳺觀<lb/>
之荒嬉慨吾邦之過朴兮奚云飲祓之非懿猗曽晳之<lb/>
超然兮偕童冠以浴沂眷來逰之擇良兮咸温温而不<lb/>
比較張弛之中兮豈厭厭沉酣之為矧林澤之幽寂兮<lb/>
<pb n="KR4h0152_WYG_006-11b"/>
逺鄽市之喧豗倉庚睍睍叢樾兮𤣥鳥翐其旋廽飄絮<lb/>
風絲之曵曵兮鷺鶬㳂洄以相隨於牣鯈蝦之上下兮<lb/>
萍藻翠迷乎隩隈善飛潜之油油兮逄漁獵而阻麾賔<lb/>
辭觥以詠歸乎恐華胥之晡暌願靚貞之靡瘉兮嵗其<lb/>
㳺以綏綏<lb/>
　<lb/>
　<lb/>
　明文海卷六<lb/>
</p>
<p>
</p>
  </div>
</body>
</text>
</TEI>
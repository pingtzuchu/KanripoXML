<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百四十五</head>
    <p>
<pb n="KR4h0152_WYG_445-1a"/>
欽定四庫全書<lb/>
　明文海巻四百四十五　　　餘姚黄宗羲編<lb/>
　　墓文十七<lb/>
　　　儒林<lb/>
　　張陽和先生墓表<hi>羅萬化</hi>
嗚呼此為余友宫諭張公子藎之墓余之獲交子藎也<lb/>
自嘉靖丁巳與大宗伯朱公少欽同師事侍御俞先生<lb/>
之門余長子藎一嵗少欽長余一嵗三人相視稱莫逆<lb/>
<pb n="KR4h0152_WYG_445-1b"/>
云己余與少欽俱成隆慶戊辰進士先子藎授史職而<lb/>
子藎隨以辛未登第官翰林脩撰余三人復比舍聯床<lb/>
切磋䆒竟宛如同學時何其懽也詎今萬厯戊子而子<lb/>
藎逝矣嗚呼痛哉少欽業為狀以請銘於相國王公荆<lb/>
石而復命余表諸墓顧余安忍也蓋屢操筆而屢廢者<lb/>
乆之雖然誼安能無一言以慰子藎按子藎姓張氏名<lb/>
元忭别號陽和先世故綿竹人為宋相魏公後徙家山<lb/>
隂入國朝而父太僕公天復以仕顯母為劉安人夢文<lb/>
<pb n="KR4h0152_WYG_445-2a"/>
昌降於庭而子藎生古貌稜稜雙眉㦸立識者巳謂不<lb/>
凡及長嗜學誦讀不倦而慷慨負意氣論議侃侃常從<lb/>
太僕公於儀部每每詢搢紳臧否時政得失隱然巳見<lb/>
激揚之意楊忠愍公死諌為文哭奠詞意悲憤聞者偉<lb/>
之讀朱子格致篇輙覆巻沉思務求所安巳聞王文成<lb/>
致良知之說恍若有悟喟然嘆曰學在是矣自是日究<lb/>
心焉戊午舉於鄉時太僕公督學湖湘子藎罷計偕徃<lb/>
覲逾年始歸築融真堂於龍山陽講學其中後連上春<lb/>
<pb n="KR4h0152_WYG_445-2b"/>
官不第而㑹太僕公有滇難下石者蝟毛集之子藎以<lb/>
一孱書生力脫竒禍蓋期年而吞吐蠻烟瘴雨中叩門<lb/>
號呼洎於父子相抱泣於庭事卒以白而子藎之精力<lb/>
頓耗是矣旣入中秘自以釋蹻取上第期有以自樹無<lb/>
媿科名稱聖明之遇日珥筆館下蒐金匱石室之藏而<lb/>
研究之詞臣雍容文墨率揵户簡出為髙子藎獨聚徒<lb/>
講求世務人才有得輙籍記之至國有大興除必反覆<lb/>
詢考務恊於一㑹上御極星變御史某以直言被放子<lb/>
<pb n="KR4h0152_WYG_445-3a"/>
藎疏請復某官且乞取彤管列女傳進講兩宫語甚切<lb/>
至不報無何聞太僕公病給假省視歸躬湯藥者十閱<lb/>
月而太僕公卒子藎哀毁骨立杖而後起免喪起家同<lb/>
修㑹典巳充内書堂教習昭鑒訓忠期埏埴正人以偹<lb/>
僕御之選蓋有古大臣之思焉巳又充經筵展書官代<lb/>
草文官誥勑直起居注館㑹皇嗣生奉書告楚中諸王<lb/>
匡廬沅湘武夷諸洞天福地足跡靡不遍至必有㑹㑹<lb/>
必有記使竣以便道歸覲太安人依依膝下不忍去而<lb/>
<pb n="KR4h0152_WYG_445-3b"/>
太安人盛色督之行行不數舍心忽動馳歸五日而太<lb/>
安人不起矣前後兩喪皆以歸侍得躬含殮人以為孝<lb/>
感云再免喪起家用詞林乆次擢春坊諭徳清理武黄<lb/>
尋充經筵講官旣入侍見上津津嚮學時齊顔色納講<lb/>
臣諷勸退而色喜謂宗社幸甚庻幾抱㣲忠伸末議靖<lb/>
獻於萬一也初上御厯覃恩太僕公以坐誣被黜不得<lb/>
與子藎疏白寃狀請移恩太僕公詔予冠服至是復懇<lb/>
疏以原官請上以其違例凟奏切責之竟不許子藎大<lb/>
<pb n="KR4h0152_WYG_445-4a"/>
窘伏地慟不休痛□洗之不行也控籲之無地也烏鳥<lb/>
之私格而貫日之誠㣲也竟伏枕奄奄尋至病革時余<lb/>
遭大故跧伏苫塊惟少欽守邸中得與子藎訣啟手足<lb/>
示之呼陛下者再且曰朝廷亦多有人張目拱手謝門<lb/>
人之請遂歿嗚呼詎謂子藎而止此邪子藎少負竒禀<lb/>
忠孝大節明發不忘自總髪以及艾行己守官耿耿為<lb/>
宇宙竒男子而尋厥本源則良知一脉逺宗文成而體<lb/>
驗實踐自得為多每謂學者皆說良知不說致良知去<lb/>
<pb n="KR4h0152_WYG_445-4b"/>
師門宗㫖逺甚又曰上智即本體為功夫下學用功夫<lb/>
合本體其超悟融釋表裏洞貫不讓諸入室弟子而矯<lb/>
偏救弊以羽翼師說則子藎之功有焉尤惓惓接引後<lb/>
學成就人材性剛直嫉惡如讐至於奬善常若不及如<lb/>
復文公文成兩賢祠祀四鄉先生於學宫議條鞭法便<lb/>
於民衆建龎公去思祠推創法之功以示不揺皆本子<lb/>
藎力也居恒負天下志間偕鄉先生讌集胥目子藎為<lb/>
黼扆中人願以古名臣傳及國朝經濟録為相業助子<lb/>
<pb n="KR4h0152_WYG_445-5a"/>
藎莞爾曰忭徼先生寵靈得事明主執秦誓一篇足矣<lb/>
其自任之重如此以故一時内外搢紳莫不以伊吕器<lb/>
歸之而子藎亦不復固讓至處權勢竇間不激不隨漠<lb/>
如也文章舂容爾雅粹然一出於正初太僕公作山隂<lb/>
縣志旣成子藎為續其後傳又修㑹稽縣志紹興府志<lb/>
義嚴衮鉞稱一方信史然並出張氏父子手人謂有班<lb/>
馬氏之風云撫異母弟恩義備篤尤厚於親族待以舉<lb/>
炊者數十家孤寡老弱婚喪皆有給越俗浸尚奢靡居<lb/>
<pb n="KR4h0152_WYG_445-5b"/>
喪讌賔崇佛子藎以禮節之著為家法人多化焉衣必<lb/>
重澣飯僅脫粟子弟稍不如指輒譙讓不巳子婦有服<lb/>
珠玉文綉者立焚之暇則率諸孫歌詩堂上陶然自得<lb/>
人莫窺其際大都從虛明中一竅作用無失其本來者<lb/>
而己余嘗謂少欽縝宻而有不為子藎剛毅而有必為<lb/>
皆任道之器而余以淺𠂻弱植左右二公間庻幾箴砭<lb/>
薫培我也而今子藎逝失一良友矣可勝痛哉子藎以<lb/>
五品終格於令不得請謚與贈越三年吏部鄒君元標<lb/>
<pb n="KR4h0152_WYG_445-6a"/>
以子藎請得如羅公倫例以為不媿科名者勸少欽狀<lb/>
子藎謂後必有表章之者不謂近在吏部也子藎可無<lb/>
憾矣子藎娶王安人純徳懿行著於内外子汝霖汝懋<lb/>
諸孫玉立所以紹休嗣羙者且世世弗絶皆子藎之所<lb/>
留也爰碑刻石用識余思以詔來者<lb/>
　　先師司訓在川黄先生墓表<hi>鄧元錫</hi>
萬厯初元夏五三日先師子黄子疾卒於京邸鄉人羣<lb/>
聚相弔哭里人涂從事伯躍為買棺視含歛訖承師志<lb/>
<pb n="KR4h0152_WYG_445-6b"/>
盡却郡若旁郡官京師者諸所賻遺金巳人歸其喪比<lb/>
自京師還手出師遺墨授師門人鄧元錫曰噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>兹先<lb/>
生疾革時起端坐手所書也方書時若平居偶漫書無<lb/>
謂者已瞿瞿若有屬也敬藏以俟元錫起再拜謝神怵<lb/>
心怛不自知涕之滛滛下也巳受書亟讀之書在一故<lb/>
帙帙端其書曰偶爾一疾詎意遂成長徃天降之殃敢<lb/>
不自知永念平生上負父母之恩下負師友之誼今一<lb/>
旦巳矣言之拊心愧其負在虛行徒修實踐未至影見<lb/>
<pb n="KR4h0152_WYG_445-7a"/>
亦妙終非真誠來者尚以我為戒云末著虛游子遺言<lb/>
五字識焉元錫奉之泣曰嗟夫是師末命也命至矣翼<lb/>
來學為至深則徧以視諸門弟子門弟子讀之泣曰嗟<lb/>
夫師末命至矣身沒萬里外拜㣲官甫月耳家懸磬子<lb/>
㓜而妻妾處室不顧念而來學為遺憂當是時門人奉<lb/>
師柩塟考府君潺坑之墓下同兆有宿草矣於是元錫<lb/>
列師訓具表諸墓上曰師末命其可不深長思哉忱深<lb/>
長思於成學不有的哉人有恒言皆曰學無庸多言為<lb/>
<pb n="KR4h0152_WYG_445-7b"/>
也顧踐行何如耳言華也行實也今觀之猶之行也乃<lb/>
虛實顧辨於其間耶師事親終老孺慕處鄉閭恂恂翼<lb/>
翼無貴賤少長賢不肖由由無間也與朋友切偲忠告<lb/>
懇懇結其心臨財亷然諾信言徐動矩即造次事變雍<lb/>
如也有守氣而無亟心疾威不懾見侮不怒所不為不<lb/>
欲確乎其不與易也師在膠庠中最乆督學使者下校<lb/>
官察士行校官集多士具楮墨則人予片函令各舉所知<lb/>
發視皆師也最後一生至問之曰若何舉對曰廪生某<lb/>
<pb n="KR4h0152_WYG_445-8a"/>
也曰某何狀對曰立心正大行巳端方學諭君為欣歎<lb/>
者乆之於是督學使者數更蒞而師以徳行旌不易也<lb/>
中丞吉陽何公敬所王公有特旌嗟夫師於實踐不孜<lb/>
孜著信哉乃猶以虛行自訟嗛嗛也無亦以知之所至<lb/>
行必至焉之難耶無亦以修之昭昭者人知之伏之㝠<lb/>
㝠者心知之心嚴之耶中一不自慊即飭躬厲行亦厪<lb/>
免顯然尤悔爾矣於不疚無惡者終逺耶嗟夫危乎㣲<lb/>
乎固學之大辨也自南粤東越之學興人有恒言皆曰<lb/>
<pb n="KR4h0152_WYG_445-8b"/>
學不見性即修行義襲耳汲汲然一見之為快乃見有<lb/>
影見耶乃影見亦妙耶即見妙於真誠終有辨耶自師<lb/>
始志學與三五同志宻切磋於真靜無欲之體屏見聞<lb/>
黜思慮凝立危坐以求入不即終夕遶榻行以為常日<lb/>
収攝純固也於造體益親始見師泉劉先生於洪都一<lb/>
見語合意時它名公有招劉先生宿者謝不徃曰黄君<lb/>
學有靜根吾所願與切磋者也就師館敦琢者累晝夜<lb/>
始見東廓鄒先生於<hi>闕</hi>　首質格物逐物之辨時夜坐<lb/>
<pb n="KR4h0152_WYG_445-9a"/>
門廡間百十人不辨色矣鄒公喜曰誰與問者對曰某<lb/>
也公曰善哉問與徃復者乆之巳元錫西遊吉二先生<lb/>
次語未嘗不於師乎拳拳也師於學辨念於意辨意於<lb/>
覺而約之貞靜以立本於見也卓矣乃猶以影見自訟<lb/>
嗛嗛也無亦以有見皆妄即𤣥見猶之見耶見之為陽<lb/>
熖見之為空花見之為泡影廓然無物也於物也蛻矣<lb/>
斯影見乎否耶故鵾游蝶化見妙矣然恣睢轉徙於無<lb/>
何有之鄉㝠莫能自反而鳶魚飛躍造夫婦察上下一<lb/>
<pb n="KR4h0152_WYG_445-9b"/>
實萬分者固誠之不可掩也嗟夫此學之大辨也彼以<lb/>
虛行自蔽者務外者也語命之小人之儒以影見自詡<lb/>
者眩内者也記目之無方之民蓋終身闇闇終身勿勿<lb/>
終身慥慥而後能以其身誠也故曰師末命至矣翼來<lb/>
學為至深元錫以丱角事師師覆字待恩已誘掖備至<lb/>
後更推挽之巳甚也乃知罔行殆無足為師門重心愧<lb/>
之顧推其媿心之言為之表用自朂朂來者踐修誠一<lb/>
庻其繼師志無負哉即不然於末命謂何矣師諱天祥<lb/>
<pb n="KR4h0152_WYG_445-10a"/>
字文明建昌新城人以貢為邵武府學訓導未至官卒<lb/>
它世系生卒始末具壙記中兹不復悉云<lb/>
　　愚齋傅先生墓誌銘<hi>鄧元錫</hi>
昔孔門七十子之倫通四教六藝者至衆而獨稱顔囬<lb/>
為庻幾决克復歸仁於一日喟然之嘆蓋其覺也然且<lb/>
終日不違如愚若虛以黙成乎徳行宋濓溪周子以無<lb/>
欲標聖之的程伯子妙齡指掌躍然於吾與㸃也之意<lb/>
而敬正㴠養渾然元氣一㑹於天成蓋闇然之章上逹<lb/>
<pb n="KR4h0152_WYG_445-10b"/>
天徳能有造者鮮矣邇江門稽山之學興天下學士無<lb/>
慮言證悟求其黙識黙成居安深詣如愚齋先生傅君<lb/>
余及見一人而巳先生名明應字國卿筠髙安菱湖里<lb/>
人也其先出清江自逺祖君志始徙居菱湖傳十一世<lb/>
而祖以明遷水東之蓮花山大父埴又卜居珠浦埴生<lb/>
義泉翁維孟先生父也先生生有至性始學時郡學愽<lb/>
樂昌鄧公與吉水七泉周公講稽山之學於筠筠士未<lb/>
有應者先生携從父弟菱湖君賔應造焉二公日黙對<lb/>
<pb n="KR4h0152_WYG_445-11a"/>
無啟告而先生津津有入也巳教之修念内觀一日㳺<lb/>
城闉體呈露隱隱語友人友人以謂鄧公鄧公召問之<lb/>
先生面發赤背汗浹而内省愈深然念擴益進欲汰愈<lb/>
生懲克力至體為羸瘠而未有以得也於是與賔應走<lb/>
匡廬入鹿洞即三賢祠棲焉巳果有所遇澄心危坐竟<lb/>
旬日而釋然於諸欲無欲諸念無念諸境無境本心之<lb/>
體洞然也萬膠氷泮學覺超於無為於是命侍子具浴<lb/>
心開目朗諸觸處爛然如有光自是神精以明其言曰<lb/>
<pb n="KR4h0152_WYG_445-11b"/>
嗜慾叢中纒縳窠裡惺惺者予誓還厥理神明神明倐<lb/>
其予啟自兹内忘并忘其體一氣氤氲歸於太始又曰<lb/>
元氣未復病於夏畦元氣既復泳於淵魚藏焉息焉允<lb/>
握乎元樞修焉㳺焉將元化之與舒蓋自其始覺而篤<lb/>
信不惑已如此於是歸與新喻簡君守貞上髙李君應<lb/>
時諶君悅日漸磨於學忘饑寒暑雨靡昕夕怡愉以懌<lb/>
也愈乆愈質閑邪若臨守真如保而居愚用晦走桐江<lb/>
石蓮謁東廓念菴二先生從學焉而其造愈淵其言曰<lb/>
<pb n="KR4h0152_WYG_445-12a"/>
不求人知而求獨知是謂真知不求獨知而求人知是<lb/>
謂無知又曰皇天降命纎穢不入一念忍戚然如斧斤<lb/>
之伐心一念私黯如鬼狐之奪魄蓋翼保純至又如此<lb/>
心不二於一故諸念不攖事不迫於阻故履險不驚言<lb/>
不離於幾故動人者微而觸焉者立解其貎翼然其氣<lb/>
冲然望之儼然即之温然見眉宇者咸知其為有道之<lb/>
氣象然也其言曰體莊氣和心正可知心焉不正氣體<lb/>
必移是知直内方外如明之與照融融液液何内外之<lb/>
<pb n="KR4h0152_WYG_445-12b"/>
可岐耶先生於所性洞然徹視無間以為此形上之體<lb/>
乃天命人心之本當深養完復求為無忝諸日用應感<lb/>
與百年事業獨當素位盡分因物循則順而應之於此<lb/>
體無渉也故不大事功不矜智能淡然内足無復餘羡<lb/>
雖文章功業仙舉禪乗世賢智之士希慕期冀以為不<lb/>
可必得者而先生介然無所動於中乃世人得喪毁譽<lb/>
用舍屈伸死生夀夭視之如蚊虻之過前泊然無有也<lb/>
其言曰此理坦然百姓日用但明此盡此即無近非逺<lb/>
<pb n="KR4h0152_WYG_445-13a"/>
無動非神又曰吾人處世盡道俟命如舟行江湖載滿<lb/>
矣需風為行止又嘗言世有大人先生諸皆明了獨叩<lb/>
以欲根未有不憮然失者蓋逹者鮮也嗚呼微矣先生<lb/>
自弱冠造體守不離於宗者三十年有學造而無回易<lb/>
有完養而無操舍故氣習渣滓日有澄汰而氷泮霧釋<lb/>
莫知誰之所為病亟時淹奔床褥百楚備嘗而靜正不<lb/>
亂整衣冠以逝所謂㴠泳從容未嘗着纎毫人力而生<lb/>
平全力盡在是也先生孝友成性義泉翁客滇南母歐<lb/>
<pb n="KR4h0152_WYG_445-13b"/>
陽孺人疾不能興日夜侍愛敬悃愊時年十五未學也<lb/>
歐陽孺人命之學於是湯藥外日手經榻側劬於學義<lb/>
泉翁還自滇歐孺人沒事繼母葉於歐孺人無間也内<lb/>
外以曽閔稱葉孺人沒義泉翁手書訃曰而母以某月<lb/>
日傾背臨終獨言無以報若恩蓋慈孝之感至於此伯<lb/>
兄早逝撫二孤不啻巳子事仲兄友恭篤洽於羣從兄<lb/>
弟子姓驩如也身任其經紀䕶翼之勞衆倚怙焉倡搆<lb/>
家祠祀菱湖始祖以合族乃羣應如響先生戒勿亟而<lb/>
<pb n="KR4h0152_WYG_445-14a"/>
衆益悉力自奮也祠成以其餘買田為祀先贍族費而<lb/>
灌薦瘞餕畢申訓比禮可觀矣處家靜而理馭童僕肅<lb/>
而恩遇强暴格而化家故貧然持身氷玉皭然無濡染<lb/>
而於人最恩婣戚有婚喪未嘗以貧病故不周於禮也<lb/>
有友人喪京邸殫心力經綜歸其喪諸事關郡邑利害<lb/>
風俗隆汚者幾可反必悉力圖之其求友汲汲如饑渇<lb/>
所與居分更漏切琢不厭即造次旅泊拉同志交警虛<lb/>
心求益不是巳見人有片善欣然樂取心所不欲勿以<lb/>
<pb n="KR4h0152_WYG_445-14b"/>
施之人故動之而從率之而風訓之而興起者渢渢也<lb/>
故生而無賢愚咸親之病而無内外踈戚集禱之殁而<lb/>
無貴賤上下畢哀之蓋徴者逺矣嘉靖戊午□江西鄉<lb/>
薦第三人入宴日御史徐公執手太息曰余出京至張<lb/>
灣業巳聞君名今幸薦君得藉手報國矣試南宫屢絀<lb/>
戊辰以父老將需一官為養㑹得葉孺人訃奔歸巳又<lb/>
有義泉翁之喪喪𦵏毁頓是年有詔舉郡國鄉科乆次<lb/>
有文學行誼者都御史劉公筠守鄧公以先生應詔事<lb/>
<pb n="KR4h0152_WYG_445-15a"/>
且上而先生疾不起矣配敖氏子二長士簡娶新喻簡氏<lb/>
季士約聘李氏女適新喻簡應麟孫女一生正徳庚辰正<lb/>
月卄一日沒隆慶巳巳十月十有八日年適五十朞嗚<lb/>
呼哀哉吾旴距筠七百里壬戌始搆見先生於京邸莫<lb/>
逆也比再見益親與陳君省齋共眠食砥益者三閱月<lb/>
始聞變即日走菱湖哭焉㑹先生有治命遺訃矣明年<lb/>
士簡㑹從弟君狀來請銘竊自念先生於予子翼孚化<lb/>
保危解厄徳不後師保而讓善推能咸受巽與蓋相視<lb/>
<pb n="KR4h0152_WYG_445-15b"/>
如一人此其誼至深顧安所得辭惟是先生終生隱約<lb/>
又鮮所論著世未之或知其徳行純懿造詣精一非深<lb/>
於道而通知其所存者又未易及知也顧又安能言然<lb/>
中心怛怛竟不容於辭避為也益難言難言矣為著論<lb/>
曰先生始悟近陳公甫持養如李愿中悟而不肆養而<lb/>
不廹中和具體漸於程伯子矣而國愽文君似韓哭之<lb/>
詩直以為貧如顔樂虛無不校云系之銘曰<lb/>
於維先生有覺淵淵敬修乾乾將予温之肅穆宻綿履<lb/>
<pb n="KR4h0152_WYG_445-16a"/>
常立中有截不偏劉彦修有言韓子云軻死無傳殆不<lb/>
其然蓽門圭竇中黙契聖心如面承傳亦何代無旃亶<lb/>
其然矣<lb/>
　　陳一泉先生墓誌銘<hi>鄧元錫</hi>
萬厯丁亥夏四月望日一泉陳先生考終於家之正寢<lb/>
明年𦵏祖壠陳家山子以果奉學諭呉君所為狀來請<lb/>
誌曰先子之所屬也元錫謝讓曰有萬學憲君在學憲<lb/>
君戚而賢戚也知深賢也言傳則為書懇焉學憲君報<lb/>
<pb n="KR4h0152_WYG_445-16b"/>
曰泉兄之所屬也君其誌吾為之傳乃敬為之誌蓋先<lb/>
生成章時受學於里人吳子金先生業巳聞越東王先<lb/>
生之學請事之矣旣冠與司空曽公少司冦萬公相觀<lb/>
摩司㓂公自誌之比壯從吉永新顔鈞先生游顔鈞先<lb/>
生者㤗州王先生弟子也其學以人心玅萬物不測也<lb/>
為即性即命欲以心運世而頗訾古儒先為見聞理道<lb/>
格式實障道以自詡為恣睢先生游學揚㤗間恱之從<lb/>
渡淮渡江從入衢信建越嵗矣盡領解其說顔鈞先生<lb/>
<pb n="KR4h0152_WYG_445-17a"/>
喟然謂門徒曰吾與若軰言從情耳與惟徳言從性與<lb/>
本潔言從心本潔先生字惟徳則大參羅先生字也蓋<lb/>
其學以從心所欲為極致故髙標許如此當是時先生<lb/>
尊信顔先生甚乆之中自疑若巳盡其學然學何容易<lb/>
也㑹從西游吉見安成師泉劉先生劉先生王文成公<lb/>
髙第弟子也篤而深顔鈞先生嘗師焉就訊之劉先生<lb/>
愀然嘆以為獨苦夫功烈之入人深也先生心易之中<lb/>
自語何卑卑及是則請曰聞之學以通性命原本為大<lb/>
<pb n="KR4h0152_WYG_445-17b"/>
宗功利乎何有劉先生曰為功利從有性命來入之耳<lb/>
時先生悟固髙而人本忠實不自欺内自省知自名性<lb/>
命而心所潜藏隱伏者則盡功利也乃大懼蹶然起曰<lb/>
唯然將學何自成劉先生曰唯然何成是炊沙而飯之<lb/>
也於是退改悔卧不帖席者三日更徃謁劉先生請曰<lb/>
是猶亡人哉功利種種欲滌祓而無從則奈何劉先生<lb/>
嗒然不荅者乆之巳而曰苐能於當下蕩掃廓清見無<lb/>
欲真體庻矣於是先生恍然有省而夙心舊學倒囊盡<lb/>
<pb n="KR4h0152_WYG_445-18a"/>
棄如蕩長風而濯大波也明年入辭顔先生請從劉先<lb/>
生居顔鈞先生以為背巳怒嫚罵之諸同門爭挽留則<lb/>
對曰曩源所為事先生者學也今學殊指貎為容而留<lb/>
事先生以迹不以心吾不忍為也竟去從劉先生鄒文<lb/>
莊公於冲𤣥廣衆中嘆之曰若陳子可謂大勇矣於去<lb/>
就較然不欺其志意豈不毅然大丈夫哉於是劉先生<lb/>
盡以師門致知之㫖授焉小麤曰知麤是知不麤小昏<lb/>
曰知昏是知不昏少懈曰知無力知常明常健小有過<lb/>
<pb n="KR4h0152_WYG_445-18b"/>
曰知無過夫知常止過常化知常一過常精也而以見<lb/>
過内訟為自致要機問悟曰悟乎悟吾未見不即悟即<lb/>
病者也必也其學乎學者覺也時著時察不住悟故知<lb/>
惟學為無病也於是先生僩然於學有入矣比貢之京<lb/>
師則學憲君官祠部魏司空官都諌皆懿戚相切磋因<lb/>
得並海内論學諸君子游而學造愈淵嘗夜半攝衣起<lb/>
坐妄想心銷落澄然内明若有與天通者喟然嘆以為<lb/>
内潜之力也而下學於潜語具萬學憲贈别序中於是<lb/>
<pb n="KR4h0152_WYG_445-19a"/>
時得諸學憲者最深巳入銓得池石埭縣訓導石埭人<lb/>
興於學督學使者耿公禮重之徴為書院七學師遷諸<lb/>
暨教諭諸暨人興於學如石埭巳稍遷崇王府教授蓋<lb/>
先生為學官者九年矣署邑篆者再而家猶壁立則又<lb/>
之汝寧内艱歸復起補阜平王教授又來旴旴故先生<lb/>
舊㳺也時大參羅先生官益尊悟益超夐說益宏濶勝<lb/>
大而譴學作益急先生以故交徃徃抵捍之面疵之曰<lb/>
君奈何尊其道而紆其身羅先生熟視乆之曰髯公事<lb/>
<pb n="KR4h0152_WYG_445-19b"/>
學乆衰白矣而終不囬頭不悟當如公何先生㣲哂曰<lb/>
曩吾方悔所悟公更令悟所悔乎理程門語曰祗恐囬<lb/>
頭復錯也而嵗時過新城留必閱月或旬或兼旬反復<lb/>
於知天知人之㫖本心本天之辨甚晰而吾旴人士稍<lb/>
近裏就實者顧徃徃依先生以為歸先生恒言曰人生<lb/>
於世染於俗聲華勢利乃其命根即痛摧折之不滅也<lb/>
况從栽培之乎此根在即髙見𤣥悟多諸伎倆亦培養<lb/>
此根之具耳又曰吾自省日用應酬大概於人心中出<lb/>
<pb n="KR4h0152_WYG_445-20a"/>
沒幾㣲之際欲從末由正如老年看花不惟眼力糢糊<lb/>
抑且心神蕭散又曰近驗此身於此學日有查考日有<lb/>
磨鍊益信有切實研精之學不可須㬰離又曰近驗此<lb/>
身稍覺有終食不違意又得二三篤實老友與朝夕事<lb/>
焉庻枯楊之稊哉嘗遇事壹鬱以自訟曰吾過也吾祈<lb/>
其化又不欲其速化懼創懲不深蓋學平質深力至於<lb/>
此丙戌冬得㣲疾遽請假還而卒令少濡忍者旅死矣<lb/>
距其生正徳巳巳秋九月日享年七十有九按狀其先<lb/>
<pb n="KR4h0152_WYG_445-20b"/>
世出江州義門宋康定間徙南昌蠶溪世為南昌人國<lb/>
初濟享公以經明行修薦知安陸州子廷堅復以薦授<lb/>
南兵武選司主事而文學石溪公璉先生父也母魏孺<lb/>
人先生早失父能事母魏忠養蓋母沒而七十猶毁也<lb/>
撫弟濓㓜授書長授室卒立之亦以貢為學官介弟頗<lb/>
跅地時時割囊中裝為償責終已無怨悔少貧甚而多<lb/>
長者㳺同學與之約曰必絶游從專於業先生許諾杜<lb/>
一室攻苦間偕同舍生出遇饒廣生旅見旅勞問日之<lb/>
<pb n="KR4h0152_WYG_445-21a"/>
夕饒廣生投刺來請交則惟先生也於是同舍生媿歎<lb/>
以為君非博交實人樂與交其温巽善入人易親得之<lb/>
性也官石埭余及見石埭生石埭生慕誦於旣去如一<lb/>
日署邑篆恬而不煩民讙然奉公官王邸請王日講請<lb/>
王諸子日聽講而日親鄉後進生從㳺學甚衆多顯人<lb/>
至郡守郎從官娶羅孺人賢早卒繼室王氏子二長以<lb/>
栗府庠生娶鄒氏次以果娶龍氏女二適羅祥羅垣皆羅<lb/>
孺人出孫男三舜賓娶雷舜臣娶朱舜卿未聘元錫未<lb/>
<pb n="KR4h0152_WYG_445-21b"/>
冠辱知於先生迨白首彌篤於先生之為學本標具見<lb/>
之且誌之如此即不文庻其録哉銘曰<lb/>
聖學本天以道物身而不過物近學本心㝠心即道過<lb/>
物爽則自有生民以來有心咸危即上聖大賢㣲志以<lb/>
道寜欲無危而不可得也君謹師傳潜悟深省自知自<lb/>
克矩矱䋲尺非所謂出入不悖所聞而有造有徳者耶<lb/>
噫<lb/>
　　徴仕郎鏡川涂君墓誌銘<hi>鄧元錫</hi>
<pb n="KR4h0152_WYG_445-22a"/>
徴仕君旣巳官秦鳯翔府經歴巳轉楚沅州衛如前官<lb/>
宦十年矣仕有聲人意君仕優且廢學而君歸日切磋<lb/>
於學不置也君恒言人何可一息廢學夫王事若龍學<lb/>
焉得習孔氏弟子患之况下此數千載學與仕益岐簿<lb/>
書期㑹錢糓獄訟勤居將徃無已時仕於學何當而何<lb/>
謂學也今經生受學嘗有造者徃徃以離索乆而怠學<lb/>
問之曰日理帖括訓詁語而妨學即如言即學何時何<lb/>
地得自致耶以今觀徴仕君宦乆而日深於學即官而<lb/>
<pb n="KR4h0152_WYG_445-22b"/>
即切磋於學則知不患妨功患奪志之言尤信矣自近<lb/>
學興名世者務索𤣥窮大以自蓋曰性命性命至存誠<lb/>
反躬恂言質行若以為不屑為者乃其言彌髙其行彌<lb/>
濁其心彌廣其識彌狹其悟彌卓其忠信彌薄茍自快<lb/>
一席之談若可凌前聞侈後觀而虛蕩之風愈煽俗彌<lb/>
濫以惡也乃今徴仕君獨拳拳立誠反躬言恂行質造<lb/>
次於修學顧不難哉有言學它可勉乃剛柔輕重遲速<lb/>
得之性者難卒變也君曰無自恕有言事難如心者曰<lb/>
<pb n="KR4h0152_WYG_445-23a"/>
無有寛有旁及釋典𤣥言者則浮大白謫之曰何為讀<lb/>
非聖書蓋君之學自信於知寸行寸知尺行尺尺寸之<lb/>
失不如此也可與共學矣抑且比有立哉先是予從師<lb/>
友講業天峯仙居間君選二子來受學亦時時來質學<lb/>
既翹然奮巳入銓適先師在川先生貢禮官在都下同<lb/>
舍同寢食切磋而君以有立也君語及先師必追悼慨<lb/>
慕益以信學之不可巳矣君諱懋光字伯明號鏡川其<lb/>
先進賢人宋季團練使伯一公徙新城國初登甲第者<lb/>
<pb n="KR4h0152_WYG_445-23b"/>
三人曽祖某進士欽曽孫也祖坦軒翁洛父梅例官帶<lb/>
未官卒自君未聞學執父祖喪能喪事祖母朱母潘能<lb/>
養比入官能官世以資限士君起例貢而官聲籍甚也<lb/>
在秦視汧陽篆在楚視㑹同篆者再所至字民慎獄清<lb/>
徭平賦賑饑掩骼政具舉而苞苴餽遺毫無染也間勦<lb/>
秦囬賊議建縣治楚五開填峒夷尤偉當道下奬檄者<lb/>
十有一撫按㑹奏薦者再欽奬者一嘻君之能官學之<lb/>
力也官乆且更陟而君念母老求歸養甚懇監司挽留<lb/>
<pb n="KR4h0152_WYG_445-24a"/>
之不得聽致仕而奬檄沓至多羙辭其大者以為居蓮<lb/>
幕介胄歸心八年一日攝花封閭閻頌徳萬口一詞且<lb/>
謂其未老以孝養歸為士林盛節云然君歸痰疾作乃<lb/>
無何卒生嘉靖戊子九月日卒萬厯乙酉六月日年僅<lb/>
五十有八第藉令君不能信一旦之决少濡忍幾幸一<lb/>
遷不克一面母而客死即目何能瞑矣人安可無學也<lb/>
君室璩子世増世陞繼室楊子世積世慶積少而端慧<lb/>
余造君君必令侍令問經問學予竒之無何夭予為悼<lb/>
<pb n="KR4h0152_WYG_445-24b"/>
痛而君安於命勉寛譬不過戚也曰令慧者不夭則公<lb/>
俗子今存令為善者必有後在川先生何竟乃乏嗣也<lb/>
俗余季子亦慧而夭云噫逹哉言増婦黄陞婦裘繼劉<lb/>
慶聘璩増子曰大亨女二適劉宗濓郭子然𦵏某都某<lb/>
山先期増陞慶以君從子世修狀來請銘銘曰<lb/>
君仕有聲者華耶學有程者實耶華不竟曜實不竟成<lb/>
者疾耶疾不永日而既有立死不亡者貞石皪皪<lb/>
　　奉政大夫兵部武選郎中淡菴錢先生墓誌<hi>許孚</hi>
<pb n="KR4h0152_WYG_445-25a"/>
　　<hi>逺</hi>
淡菴先生旣歾之二年其季子光禄君<hi>闕</hi>　　以手撰<lb/>
行畧及沈水部叔敷狀屬銘於不肖孚逺嗟乎余何忍<lb/>
銘先生而又何能不銘先生耶余受教先生垂四十年<lb/>
於此詩所謂匪手携之言示之事匪面命之言提其耳<lb/>
者深矣至矣銘先生者非余不肖而誰耶先生諱鎮字<lb/>
守中别號南離還山之後改號淡菴髙祖份曽祖讓家<lb/>
烏程之陽㤗里父贈職方員外郎母呉贈安人呉生三<lb/>
<pb n="KR4h0152_WYG_445-25b"/>
子先生其仲也贈君窶僦居城市先生自孩孺孝謹異<lb/>
常兒甫九嵗贈君以它累繫獄吳安人且沉痾先生日<lb/>
夜拊摩安人不交睫又奔走禱禳病乃起十嵗出就塾<lb/>
不數晷畢所授課白師歸跣而操作以供朝夕蓋三年<lb/>
而贈君獄始觧一日先生對塾師問偶欠確贈君怒呵<lb/>
曰何誑長者批頰眩仆乆乃甦其嚴如是先生剛方質<lb/>
直所自來矣年十七借棲殷氏初習舉子業躬執釡爨<lb/>
旦暮一粥弱冠就試補弟子員棲誦黌舍徧讀諸經子<lb/>
<pb n="KR4h0152_WYG_445-26a"/>
史文章日有名郡中諸英乂爭願結履聆謦咳者亡何<lb/>
贈君卒㷀㷀在疚聞一菴唐先生講學鮑山之陽偕潯<lb/>
陽董公徃師之即遷居唐先生舍旁寤寐古之聖賢有<lb/>
滿頭白髪悲顔子幾度春風憶仲尼之句年二十二娶<lb/>
茅宜人而母吳安人卒卜壤昇山遷贈君柩合𦵏焉由<lb/>
郡城歩至𦵏所日徃返再三拮据襄事幾至顛踣無違<lb/>
禮伯兄欽旋病延醫治之卧起與俱盛暑不避臭穢兄<lb/>
肉削不能帖席先生以身藉之手持扇左右揮凡十四<lb/>
<pb n="KR4h0152_WYG_445-26b"/>
晝夜無倦色而兄竟殁云是時嫂氏孀居弟孝亷君錫<lb/>
與一女弟尚㓜先生稍從諸生授經得糈以自給既嘆<lb/>
曰丈夫豈能坐青氊終嵗俯仰人為也計得閒曠地躬<lb/>
耕其間以足衣食爰徧閱郡東南至思溪周視之地惡<lb/>
而廣可蕃子孫且萃族遂斬荆艾蓬藋徙居之自昧爽<lb/>
起躬督家僮樹藝而手携一編咏讀不輒夜則篝燈獨<lb/>
坐殫精凝神自經史外旁及隂陽五行之變化草木鳥<lb/>
獸之名理愽考精䆒充然儒者也年三十二登庚子鄉<lb/>
<pb n="KR4h0152_WYG_445-27a"/>
書明年下禮闈益闔户沉思深研易㫖其於觀象玩詞<lb/>
必從靈扄獨悟不徹不巳心力大耗至於嘔血然先生<lb/>
學益進而逺近士及門者日益衆矣當嘉靖己未孚逺<lb/>
偕計上公車初識先生於京邸稠衆中數語契洽遂執<lb/>
手而勉之曰吾子可與共學其歸同事唐師未幾先生<lb/>
登春榜名在第十一而孚逺下第始及唐師之門聞聖<lb/>
學焉庚申秋先生授武庫主事時董宗伯巳處津要猶<lb/>
兄事先生如曩昔時先生於同朝縉紳多落落寡合其<lb/>
<pb n="KR4h0152_WYG_445-27b"/>
數相過從以道徳相劘切者惟盱江羅徳甫麻城耿在<lb/>
倫四明顔應雷吉州胡正甫曽于野洪都袁孔安魏舜<lb/>
卿東明石拱辰永年蔡夢羲及同郡沈以安數君子而<lb/>
巳迨壬戌孚逺再上公車先生方大集四方同志講求<lb/>
此學而余與同年李孟誠萬曰忠滕汝載與焉孜孜接<lb/>
引惟恐不及先生旋奉使南行戒孚逺曰子入仕以學<lb/>
為急學在覺悟性靈消融氣質與同年寜處厚毋處薄<lb/>
一言一動必足為人所儀刑而可孚逺謹書紳不敢忘<lb/>
<pb n="KR4h0152_WYG_445-28a"/>
癸亥使竣遷職方員外郎滿考得贈父母與封其内茅<lb/>
如例再遷武選郎中先生洞悉天下邊關險害機宜遇<lb/>
事輒慷慨論列可可否否不少依阿遜避胡莊肅公時<lb/>
為少司馬極稱服而同僚或以此忌之有叅選事者病<lb/>
苛刻每以㣲文抵牾齮齕諸應襲子先生亷知狀嘆曰<lb/>
吾何忍輕沒人祖父汗馬勛而令其裔逺斃京塵以自<lb/>
為察耶檢其文無害者婉轉於堂翁使得襲是僚造蜚<lb/>
語相搆先生遽移疾歸㑹有同鄉張給諫疏糺大司馬<lb/>
<pb n="KR4h0152_WYG_445-28b"/>
諸不法狀其僚駕罪先生交相憾值隆慶改元大計京<lb/>
朝吏坐免先生官郎署甫七載其半在休沐而任事者<lb/>
僅朞月以直道見擯天下士大夫莫不惜之先生意豁<lb/>
如也是嵗孚逺繇銓郎予告歸見先生先生方督畚鍤<lb/>
濬河思溪握手笑曰吾平生自有經濟在此凡士君子<lb/>
升沉出處確有定數於人乎何尤談笑終日無幾㣲見<lb/>
於顔面余益知先生之不可及於是孚逺携兩舍弟執<lb/>
贄先生而先生亦率其仲叔二子就學不肖時季子尚<lb/>
<pb n="KR4h0152_WYG_445-29a"/>
㓜先生曰傒兒試完徼一第使就子門墻冀玉之成耳<lb/>
逾數年丙子惟凝甫歌鹿鳴罷先生徑從武林駕野航<lb/>
來寒舍畢前約而歸余在告及謫居艱居前後十四五<lb/>
載惟先生是依是仗過思溪精舍動經旬月或偕赴㑹<lb/>
約訪問知舊相從於湖山煙水之間白晝閒行清宵靜<lb/>
對其於兩間象數經史㣲言靡不䆒析先生藴藉深逺<lb/>
不叩則不鳴一有詰難發揮每令神動而其髙邁强忍<lb/>
超脫俗情尤能作余志氣而使之立有善必以勸有過<lb/>
<pb n="KR4h0152_WYG_445-29b"/>
必以規孚逺之受益於先生不啻如江河之浸而膏澤<lb/>
之潤也當孚逺官銓曹之日先生遺書有云天下事非<lb/>
必智勇才識之所能辨要在神氣有餘語稱不動聲色<lb/>
而措安社稷其神定而氣完也神欲藏不欲露日用間<lb/>
百凡可以計筭料度而致獨神氣不能要在有識而能<lb/>
養而不能者為智勇力識所驅而騁於計筭料度以自<lb/>
快於一時也况乎以聲色財貨而自恣者哉孚逺誦之<lb/>
終身恒恐有媿於斯語郡自劉清恵公結社以来髙風<lb/>
<pb n="KR4h0152_WYG_445-30a"/>
邈不可繼先生偕陳繡山方伯孫屏憲憲副呉樞季郡<lb/>
守始復峴山社約其後沈時秀中丞李彦和參議沈以<lb/>
安司空及余不肖並從諸老之後春秋燕集稱勝事云<lb/>
嵗在庚辰惟凝甫巳成進士而余以罪謫量移兵曹先<lb/>
生遺季子書曰初第倥偬今稍清暇而許先生尚留曹<lb/>
署不聞朝夕徃復參䆒此學豈胸中别有馳驅視此為<lb/>
立身第二義耶嗟乎余與季君俱媿死矣先生年逾七<lb/>
旬乃析産傳家政謝絶世囂專意著述謂古之君子得<lb/>
<pb n="KR4h0152_WYG_445-30b"/>
志則大行不得志則退而自治其身窮理盡性以正其<lb/>
本稽古正學整齊百家之異同槩之於道使後世復見<lb/>
二帝三王之遺意嗚呼此孔氏家法余曷敢怠哉於是<lb/>
起自周平王下迄五代上下數千年考㨿諸史刋去蕪<lb/>
雜存其彛倫大節及關國家治亂興衰之大者題曰通<lb/>
史經正録凡十年始克成編嘗遺書屬序於孚逺孚逺<lb/>
受而讀之見其詞約事該足垂鍳戒而其間尚有一二<lb/>
疑義於鄙見未融正思歸而請質而先生不待矣繼先<lb/>
<pb n="KR4h0152_WYG_445-31a"/>
生之志為之潤色補續以垂不朽者非他人任季子任<lb/>
也著學術書二篇其内篇明人性與氣禀相為進退性<lb/>
體著見一分即氣禀消融一分到得所性渾然全盡而<lb/>
氣禀纎毫不得以雜之之謂精纎毫不得以貳之之謂<lb/>
一要令此心常覺從靈扄中刮磨盪滌不使纎毫昏蔽<lb/>
駁蝕即是精一執中又謂虞廷精一俱從性體上見陽<lb/>
明先生冲漠無朕者一之父萬象森然者精之母冲漠<lb/>
無朕時亦萬象森然萬象森然時亦冲漠無朕一中有<lb/>
<pb n="KR4h0152_WYG_445-31b"/>
精精中有一是也其外篇論子貢多學而識與顔子心<lb/>
齊坐忘學術殊科學從性體上覺悟如原泉混混不舍<lb/>
晝夜盈科後進終必放乎四海若止在聞見上蹈襲如<lb/>
七八月之間雨集溝澮皆盈其涸可立待也子貢聰明<lb/>
才辨求道於聖人造詣力量之髙深而不求道於吾性<lb/>
虛明之本體孔子屢提之而不悟故與顔子終隔一階<lb/>
子貢之學流傳千載儒者多以義襲為事有志聖人之<lb/>
道者必學顔子之學而可由斯以譚先生學問根宗可<lb/>
<pb n="KR4h0152_WYG_445-32a"/>
得而識矣蓋先生雖歩趨討真良知之說而逺宗儒先<lb/>
近覈方寸不祈同不茍異要使粹然一軌於正而後已<lb/>
若近世談空說𤣥猶落氣禀用事者皆先生之所不與<lb/>
㣲乎㣲乎學豈易言哉又嘗著國制國計等書痛禮制<lb/>
之廢壞而天下以權勢相資滛侈無巳要在天子守禮<lb/>
定制以為乆安長治之圖謂國家財用之蠧莫甚於養<lb/>
善為國者不使天下有未興之利不耕之土而又天下<lb/>
不可有一優㳺焉無事而仰食之民欲驅游惰之民為<lb/>
<pb n="KR4h0152_WYG_445-32b"/>
食力之計興水泉之利墾荒棄之土以足國足民此皆<lb/>
關於經世要務其風俗書謂古人相與以誠而責人至<lb/>
寛故其俗多寛大愽厚質直踈鹵之氣後世責人至備<lb/>
而相與以偽故其俗多綢繆委曲虛浮不根之習古之<lb/>
俗尚質故其人多廓落不覊平居常事不遜面相質責<lb/>
有事則亦不擇利害委身不顧後世之俗尚文故其人<lb/>
多文雅修飭平居卑巽檢束不敢踰即有事則亦畏避<lb/>
退縮坐觀成敗古今風俗人才不同而國之治亂短長<lb/>
<pb n="KR4h0152_WYG_445-33a"/>
之效卒由於此有味乎其言之也先生方面廣顙色蒼<lb/>
而神完音響如洪鐘見者自生敬畏為諸生時督學林<lb/>
公試髙等應補同試劣等邵鈇廪缺遽從班行中抗言<lb/>
邵生文劣而行優宜廪如故林公動色卒允之有友人<lb/>
殷君客死京邸為殯殮䕶其喪歸故人子錢存發多漁<lb/>
官鏹論戍倡親厚代輸得免庠生呉士誠以誣搆滯縲<lb/>
絏隂為白於有司而出之其兄若弟且不知也棟塘陳<lb/>
先生甫圽州大夫役之城特為言於上官捐其役可謂<lb/>
<pb n="KR4h0152_WYG_445-33b"/>
曰義鞅掌終嵗人不堪其勞而抱膝長吟翛然物外當<lb/>
其貧時煙突屢寒誦讀自若也自少至老所入奉禄錢<lb/>
糓隨輒散去竟不知勾較盈縮或有貸予不問契劵居<lb/>
恒胸次廓然可謂曰逹每日寅起攝衣冠雖村孺不以<lb/>
䙝見暑月燕處儼對賔客可謂曰莊與人不設城府對<lb/>
里中父老故人子弟笑語歡然乃未嘗一濡足於權富<lb/>
徃來交際屏絶繁縟之儀義所不居雖强以一物納之<lb/>
不可雖在素知欲援而止之不屑可謂曰介冬夏一葛<lb/>
<pb n="KR4h0152_WYG_445-34a"/>
一裘寒不圍爐暑不揮扇食朝夕二簋奉客不過數肴<lb/>
出入挾蒼頭一兩人棹扁舟徃相與登臨雖髙逺惟徒<lb/>
歩遇盛饌羅列珍羞取一肉一飯飽而止他物不以入<lb/>
於唇有徘優在前絶不入於目可謂簡而定姻婭故知<lb/>
遇窮厄無不藉之舉火即及子姓數十年弗替藹然嵗<lb/>
寒金石可謂厚而敦里子有靣詢先生不為應隨而肆<lb/>
詈若弗聞其人即夕不良死或曰君豈前知乎笑答曰<lb/>
吾知其喪心不校不知其他有丘姓者嘗搆先生幾入<lb/>
<pb n="KR4h0152_WYG_445-34b"/>
羅網既第歸匍匐自責先生慰遣之巳廼以嚚訟獲重<lb/>
譴更庇之免於溝壑可謂犯而不校士衡等以萬厯巳<lb/>
亥某月某日奉先生與茅宜人柩合𦵏於思溪之西阡<lb/>
家於斯藏於斯令子子孫孫母逺丘墓蓋先生之志也<lb/>
銘曰<lb/>
吳興山水清且逺淑氣千秋徃復<hi>闕</hi>碩人髙踪長衮衮<lb/>
先生赤脚立乾坤一飛折羽終丘<hi>闕</hi>五栁伊川風味著<lb/>
書祖述麟經意權衡萬古刋<hi>闕</hi>　書成一枕羲皇睡少<lb/>
<pb n="KR4h0152_WYG_445-35a"/>
㣲天上忽沉淪後死許子摹公神庻幾不朽存貞珉<lb/>
　　翰林院待詔鄧汝極先生墓誌銘<hi>許孚逺</hi>
我國朝中葉自制科而外以儒碩徴聘起者僅有若春<lb/>
坊諭徳吳聘君與弼翰林院檢討陳先生獻章及今上<lb/>
所授翰林院待詔鄧君元錫禮部主客司主事劉君元<lb/>
卿四人而已吳聘君辭官不受陳先生受而不仕惟遺<lb/>
聲光在宇宙間近鄧汝極捧檄出門抵旴江將上疏辭<lb/>
官亦遽卒賢者用世固若此其難也豈名與位不兩全<lb/>
<pb n="KR4h0152_WYG_445-35b"/>
造物靳之而然耶當汝極之沒前二日孚逺自閩中遣<lb/>
使問出處兼期過三山商訂平生未竟之業汝極方在<lb/>
母墓僊山作報書及欲辭官狀謂君命未就義不敢遄<lb/>
赴友約語歴歴如平時而逾日即不起異哉其生死之<lb/>
際也其冬門人黄文學渾持所述行畧走洪都乞萬學<lb/>
憲狀而入閩乞余銘余諾之既三秋其孫思恭復於同<lb/>
邑鄧孝亷澄所撰事傳來留都申前請余不能待學憲<lb/>
狀始為之銘而銘焉君諱元錫字汝極别號潜谷髙祖<lb/>
<pb n="KR4h0152_WYG_445-36a"/>
義中永樂辛卯進士官御史歴湖廣廣西僉事立朝侃<lb/>
侃著風節曽祖時康祖廷璋俱有隱徳父植慷慨好義<lb/>
所居靣南山因以自號結層樓招客嘯咏其中配張孺<lb/>
人不宜子置側室劉生汝極汝極童而莊然志氣髙廣<lb/>
不為覊係塾師難之稍長南山公延黄文學天祥為之<lb/>
師文學知其非凡品也不為繩束縱其所如學日進當<lb/>
是時寤寐典墳馳騁史籍巳廓乎有囊括萬古之思矣<lb/>
而汝極性褊多戾文學為之調適維䕶其間時創聞稽<lb/>
<pb n="KR4h0152_WYG_445-36b"/>
山良知學衆駴弗省文學以朂汝極相與邁徃則矢志<lb/>
肩負洗然契發於傳文之上文學嘆曰聖學非吾子不<lb/>
能及也嘉靖丁未補邑校弟子員乙卯舉鄉試第三人<lb/>
南山公歾於是十年餘矣張孺人且老汝極謝公車不<lb/>
上戊午冬行至中途復回車過吉州問學於鄒文莊劉<lb/>
師泉劉三五諸先生文莊手書發育峻極從三千三百<lb/>
充拓三千三百從戒懼心體流出語為贈而二劉先生<lb/>
於汝極有深契交加鍜錬學益有得已而張孺人强之<lb/>
<pb n="KR4h0152_WYG_445-37a"/>
庭試始偕計一再赴春官及張孺人與劉孺人相繼卒<lb/>
遂絶意世間功名事杜門潜學歴寒暑三十餘載著經<lb/>
繹上下函史等編汝極之言曰大哉先師之六經乎洋<lb/>
洋乎天人之奥倫物之情備是矣刪述垂訓功至罔極<lb/>
近世學者牽滯聞見迷離於原本其師心自用競口實<lb/>
於六經註脚之語蔑問學而不事吾深病之於是首著<lb/>
書繹詩繹三禮編繹闡先師所謂雅言詩書執禮者也<lb/>
其言書也莫重於人心道心危㣲精一之㫖謂人心乗<lb/>
<pb n="KR4h0152_WYG_445-37b"/>
氣出入而其本乎天者曰道動於人則危復其天則㣲<lb/>
不㣲不危㣲則康猶反覆乎精以察道心恒㣲之幾一<lb/>
以止道心恒㣲之所斯人冺天定而無危是天地之中<lb/>
也誠信而執之時幾永保千變萬化吾常守中焉是學<lb/>
之極則也唐虞之典謨夏殷周之訓誥誓命率由是焉<lb/>
而已其言詩曰風者風也風本於家而化成於國故端<lb/>
起於夫婦雅者正也政發於朝廷而逹之天下故綱始<lb/>
於君臣頌者交神明之道也主唱歎無滛佚主清潔無<lb/>
<pb n="KR4h0152_WYG_445-38a"/>
侈詞風主情足以興雅主性足以正頌通神明則至於<lb/>
命極矣三禮本曲禮儀禮周禮而謂世以記並稱者誤<lb/>
也故取曲禮及少儀内則玉藻酌以彛倫日用先後緩<lb/>
急之序編次為曲禮上下篇而以表記坊記緇衣等語<lb/>
附之為經記儀禮本古經為經經有義見戴記者類附<lb/>
經為傳傳錯見他記者摭取為外記記各附其篇之末<lb/>
周禮仍五篇之舊而記於經相發若記考工者附焉蓋<lb/>
科條畢具而失倫者咸各歸其官故其言曰曲禮制而<lb/>
<pb n="KR4h0152_WYG_445-38b"/>
人道有理曲禮禮之本也儀禮者先王所以訓齊天下<lb/>
經仁義之大端也周禮治要在論官而六官三百六十<lb/>
屬一凖乎天行周禮制而天道以明民故以察王治其<lb/>
大順矣余讀書詩三禮繹而知汝極潜心於古之大聖<lb/>
繼天立極叙倫經世之道精以深閎以宻也春秋者先<lb/>
師明天道以正王統而定人心之書也屬詞比事大義<lb/>
森著非擅可句字繹也故作統言通焉易本汝極所専<lb/>
經晩益篤好著易繹諸卦爻具有繹祖庖羲圖象作先<lb/>
<pb n="KR4h0152_WYG_445-39a"/>
天圖原宗文王卦辭作周易序卦後天圖原憲宣聖易<lb/>
賛作十翼通又玩易反對為偶圖說易草初就余時守<lb/>
旴得觀之旣自闗中遺書汝極謂易理精奥稍着意見<lb/>
落言詮猶難以俟後聖而不惑汝極復書唯唯乃更繹<lb/>
竄改者至於再至於三垂易簀不休而尚未以付剞劂<lb/>
今所摹行郡中者歿後出之門人弟子者也然而殫精<lb/>
研思闡發四聖人之藴者既可謂大有補於先聖有功<lb/>
於後學矣史依洪荒而來迄於勝國考觀天人貞一之<lb/>
<pb n="KR4h0152_WYG_445-39b"/>
統察古今離合之變王路隆汚道術善敗之故為上編<lb/>
有表有紀有謨有訓有述有傳有志體裁各異其材取<lb/>
諸史其義禀諸經故其言曰帝之有紀明治之有統也<lb/>
翼以謨而明穆交賛師之有訓明道之有統也翼以述<lb/>
而庚衍不墜聖賢在上則推而行之在下則述而藏之<lb/>
㣲是天莫屬其心民莫必其命而王路道術遂為天下<lb/>
裂矣嗚呼此汝極之志也史下編總三才之撰觀㑹通<lb/>
之極由上古迄當代各紀一事本末終始臚列為二十<lb/>
<pb n="KR4h0152_WYG_445-40a"/>
一書其言曰天官之分九野也方域之奠九州也人官<lb/>
之列九品也是三極之道歴萬世而同條貫者也故首<lb/>
天官次方域次人官天官莫大於時令厯數以紀之災<lb/>
祥以騐之而天人之際大備故次時令次厯數次災祥<lb/>
方域莫大於土田土田生徳之本也有土田而後有貢<lb/>
賦漕河通焉故次土田次貢賦次漕河人官莫大於封<lb/>
建封建政之根也封建廢而任官任官有統而後九徳<lb/>
服在位也乃學校其本巳故次封建次任官次學校有<lb/>
<pb n="KR4h0152_WYG_445-40b"/>
學校而後有經籍經籍者天文地理人事之紀也禮理<lb/>
天地之序樂宣天地之和而後人道成焉故次經籍次<lb/>
禮儀次樂律嗟乎利誠亂之始也夫子罕言利常防其<lb/>
源也長國家而務財賄乃其來乆矣於是小刑明刑大<lb/>
刑制兵次貨賄次刑法兵制殿焉春秋謹嚴莫謹於中<lb/>
外之辨矣故次邊防次夷狄異教之為常道裂也自道<lb/>
之散始矣當防乎其防故受之以異教終焉汝極之學<lb/>
於經史者徧可覩其槩巳而異教考一編鏡二氏與吾<lb/>
<pb n="KR4h0152_WYG_445-41a"/>
儒迭為真勝之故以及理性命得失毫釐之幾可謂深<lb/>
切著明篤信於聖人之道而不惑者也而其要以反經<lb/>
為本以天命為則以禮教為防以乾惕為行一務於神<lb/>
明黙成而不事辨說其言曰小辯亂徳君子尚行小人<lb/>
尚言尚言好辯辨必窮大索隱以相髙茍務加人雕刻<lb/>
渾淪析𤣥解㝠焜燿如火旋轉如風令聞者惑心慝志<lb/>
雖足譁衆為人師而無當於事實有味乎其言之也然<lb/>
<hi>闕</hi>　　　　　　　汝極言足純師之石街巷遂家於<lb/>
<pb n="KR4h0152_WYG_445-41b"/>
潯四傳為柟中淳祐進士修厚徳菴奉其先移狀本鎮<lb/>
給印押世守今藏於家又四傳為丹徒教諭公逸逸生<lb/>
英英生文亮文亮生寧寧生琪琪生濟濟生畏畏生震<lb/>
長身玉立有隱行人稱老佛君大父也生四子長月溪<lb/>
公經是為君考少孤依外家吳氏娶葉孺人且賈且畊<lb/>
家頓起為其諸弟以次授室左提右挈俾各有家蓋赤<lb/>
手持立而能振中衰為貽謀燕翼之計晩年行營髙敞<lb/>
地奉父畏公遷𦵏因自祔焉生二子長即君君㓜多病<lb/>
<pb n="KR4h0152_WYG_445-42a"/>
十餘齡始就外傅三年通經書補弟子員方攻制科文<lb/>
藝有聲於時而月溪公以貲稍贏為賦役所困又伉直<lb/>
不善事官長數受厄君長跽請曰兒徒事空言圖效而<lb/>
坐視巢卵之毁後將不救則奈何遂挺身代月溪公奔<lb/>
走於外東至海南至荆襄歴寒暑無所避又代之徃役<lb/>
典庫藏先是典庫者為有司所魚肉率破家符下相嚮<lb/>
泣君曰苐以書生身當之㑹龎直指鵬按浙首疏行條<lb/>
鞭法罷一切徭賦君應<hi>闕</hi>　　不旬日而歸既息肩杜<lb/>
<pb n="KR4h0152_WYG_445-42b"/>
門發憤思竟前業<hi>闕</hi>　　　　又湛恩<hi>闕</hi>給朝夕而富<lb/>
人恒操其急困踣之也叅倣古社倉常平倉法合鄉為<lb/>
社審其歛散榖漸贏則法漸廣一主憫農而其髙年有<lb/>
疾及節婦孝子特優之若在族姻尤為厚視待汝極而<lb/>
舉火者不知幾百十人垂四十年於此矣少與同里朱<lb/>
君僅共師黄文學劘切為深其後朱君夭無子黄文學<lb/>
以里<hi>闕</hi>受官卒京邸亦無子兩家爭衣食於汝極髙安<lb/>
傅孝亷明應以同志稱石交其沒也走數百里臨其䘮<lb/>
<pb n="KR4h0152_WYG_445-43a"/>
而存恤之靡所不至初舉鄉<hi>闕</hi>　　執經滿座大小畢<lb/>
育之成學若張司空<hi>闕</hi>　光禄<hi>闕</hi>黄栁洙凃孝亷雲鴈<lb/>
並出其門中嵗重自潜歛不喜為人師乃臨川傅侍御<lb/>
元順南城聶邑宰鋐左行人宗郢並以同袍執弟子禮<lb/>
汝極故不能辭而若鄧孝亷澄者晩進歸依視在門墻<lb/>
尤篤蓋其感之深矣邑司成王公材識汝極於諸生時<lb/>
晚益折節相下司成公既歿卒頼汝極以片言徴信於<lb/>
有司方汝極學成其書稍稍出海内巨公長者無不慕<lb/>
<pb n="KR4h0152_WYG_445-43b"/>
其聲想見其人諸兩臺監司若郡守邑令徃徃致書式<lb/>
廬廼汝極義不徃謁雖幣交不茍受余之守旴也蓋三<lb/>
年而後得接顔色於郡城巳遷督學闗中偕過臨汝入<lb/>
洪都㑹鄧少宰萬學憲與余周還逾月乃别無言不盡<lb/>
則相契以心不在形骸之内矣然而徃返舟輿必捐貲<lb/>
宿戒不以一夫一馬累吾有司其操致凛然不可凟也<lb/>
汝極於文章雅不為酬應間一操染率傳經析義以相<lb/>
教而雄渾極變規周漢而有其質文詩尠襲近體而古<lb/>
<pb n="KR4h0152_WYG_445-44a"/>
選沉欝蒼麗漸風雅而成家著述自經繹凾史外有四<lb/>
書周易潜虛集古今儒者詮解而折衷之以為後學指<lb/>
南謂漢而下儒莫大於王文中而以僣訾之者過也次<lb/>
中說為六篇而周元公之遺書張子厚之西銘程淳公<lb/>
正公之遺書彚為編以明儒統周衰經降而諸子之說<lb/>
昌史列其傳傳所不及者有子約近代以集名家者有<lb/>
集約詩自古而來取其卓然闗世教者曰世風詞不必<lb/>
盡詩而義存雅正者曰近雅騷賦係焉統曰詩約明真<lb/>
<pb n="KR4h0152_WYG_445-44b"/>
詩未嘗忘也而諸經具有圖昉羲圖而來曰文字之所<lb/>
從出焉爾諸皆藏於家先是薦汝極於朝者韓直指國<lb/>
禎秦直指大䕫趙司成用賢王侍御以通而司成之薦<lb/>
以徴賢請擬汝極於吳聘君陳公甫之流厥後主爵者<lb/>
特起汝極以翰林院待詔與吳陳相頡頏<hi>闕</hi>　重也然<lb/>
汝極風致徳業具可考鏡視前軌孰髙孰𢎞必有能辨<lb/>
之者矣汝極卒不數月而郡邑上之學使者學使者下<lb/>
郡邑學官弟子並祀郡邑賢祠中兹可以見秉彛好徳<lb/>
<pb n="KR4h0152_WYG_445-45a"/>
之騐汝極生嘉靖己丑二月二十八日卒萬厯癸巳七<lb/>
月十有四日享年六十有五配江氏續楊氏子一景儀<lb/>
江出亦娶江氏女三江出者二一適生員凃懋文一適<lb/>
黄涵楊出者一適南城生員丘徴景儀後先生三月卒<lb/>
孫男二長思嚴娶敦氏續楊氏思嚴先卒次即思㳟生<lb/>
員娶黄氏曽孫男三𤣥一𤣥二𤣥三並思恭子未聘墓<lb/>
在邑四十四都下村盤溪子山午向銘曰<lb/>
於爍儒軌肇啟宣尼下學上逹萬世為師六經垂憲燦<lb/>
<pb n="KR4h0152_WYG_445-45b"/>
若星日天經民彛藉以扶植世衰道降異學縱横𤣥寂<lb/>
變幻乗其髙明彼忱髙明行僅為僻浸而虛誕譸張罔<lb/>
極亦有豪儁文章自雄綺言無當藻繪徒工嗟爾鄧子<lb/>
黎陽潜學洞燭羣迷獨追先覺旣繹諸經載摩函史上<lb/>
窺神化俯䆒名理疲精著述易簀不休旣沒言立光賁<lb/>
千秋爰考素履矩繩是蹈克孝克㳟示民則傚道之藩<lb/>
籬曰存名節而子皎皎曽無玷缺實大聲宏升聞於朝<lb/>
徴起史局蒲輪在郊擬疏辭官叩閽路寢行及旴江少<lb/>
<pb n="KR4h0152_WYG_445-46a"/>
㣲忽隕自昔儒者稀聞盛遇天若靳之莫䆒其故嗟余<lb/>
凉徳辱子深知銘子百世非余而誰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_445-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百四十五<lb/>
</p>
<p>
</p>
  </div>
</body>
</text>
</TEI>
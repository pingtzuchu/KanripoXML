<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百五十九</head>
    <p>
<pb n="KR4h0152_WYG_459-1a"/>
欽定四庫全書<lb/>
　明文海巻四百五十九　　　餘姚黄宗羲編<lb/>
　　墓文三十一<lb/>
　　　名士<lb/>
　　郭半山墓銘<hi>王維楨</hi>
吾外舅安陽縣丞半山郭公以今年六月五日卒於家<lb/>
其子曰岱者走价京師以書泣告曰嗟吾父竟坐前疾<lb/>
不起矣且卒張目呼岱曰若銘我則累壻王太史連呼<lb/>
<pb n="KR4h0152_WYG_459-1b"/>
曰致意致意岱泣應乃瞑予手書驚迷戰栗書失墮地<lb/>
拾復讀則大哭己為位再三哭曰鄉楨之北也即其帷<lb/>
與公别公疾且稱已何謂其至是也痛哉痛哉公兄弟<lb/>
二人稱鳳谷公者兄弟也𢎞治中督學邃菴楊公試華<lb/>
州士公及兄咸躋高等邃菴公極嘆之稱曰今二俊乃<lb/>
何遜東氏子東氏者指副使葵軒翁之子今顯者四公<lb/>
時為士有聞望也然郭氏母實葵軒同母弟葵軒之子<lb/>
若車駕公都運公御史公刑部公斯四公者皆呼郭氏<lb/>
<pb n="KR4h0152_WYG_459-2a"/>
為兄弟校業相上下然四公早達二俊乃愈益發憤増<lb/>
修有試輒冠其曹至大比則數困弗利鳳谷竟用貢為<lb/>
滑縣丞公丞安陽當其時與谷氏齊稱俊者又有管白<lb/>
泉氏後亦以阨塞為瀘州學官里人語曰無為嶽嶽盍<lb/>
觀管郭言負才氣不大售也初公之貢於太學也諸海<lb/>
内才藴之士無慮數百公與游皆輒敬服之久之司成<lb/>
趙公聞遣子來從曰郭生關中才也從之當益其雄在<lb/>
安陽六年丞壓於令不專制大施所司皆米鹽細務一<lb/>
<pb n="KR4h0152_WYG_459-2b"/>
至輒了乃日為嘯咏有所抑鬱不平盡泄之詩又為教<lb/>
民謠數十章咸剷文從質令易曉安陽人崔後渠先生<lb/>
者以文章議論高一代鮮許可見公製每賞之公既高<lb/>
自負恃而守彰郡者又鄉里後生故常尊禮公今為下<lb/>
吏勢絶公以舊遇之少謹畏容竟以是中傷之遂致仕<lb/>
歸歸之十年為嘉靖丁未卒公諱從禮字以行本蒲城<lb/>
人曽祖瑄以棲霞丞歸過華州樂其勝著土遂為華州<lb/>
人瑄子璽璽二子長曰經聞喜主簿次曰絃驛丞驛丞<lb/>
<pb n="KR4h0152_WYG_459-3a"/>
二子長從義號鳳谷為滑縣丞者也次則公滑縣二子<lb/>
山為寶慶通判岳為太學生公一子即岱書顔體有名<lb/>
籍禮部儒士而又有岫者為江都主簿於公為從子郭<lb/>
氏蓋世有衣冠云公三女楨娶者季長嫁生員魏自修<lb/>
魏父知縣次嫁生員東夏夏祖吏部考功郎中皆碩人<lb/>
朱氏出朱氏為岱娶知縣李公傑女傑女賢岱有三子<lb/>
祐之祜之一尚在抱郭氏雖世禄禄入隨費亡為子孫立<lb/>
業故官罷輒窘自公謝歸而管白泉氏者亦從瀘還二<lb/>
<pb n="KR4h0152_WYG_459-3b"/>
人者倡里中長老約為酒㑹旬六七舉不舉日公宴於<lb/>
家岱及孫為勸觴間逆諸女為具食用客禮接之因遂<lb/>
竭資然公竟不以貧故戚懐訢訢如也恢恢如也人與<lb/>
居多親愛之亦每急人之難不言人之過其甥故代州<lb/>
太守楊南涯氏取温厚坦曠四字狀公徳信哉疾比卒<lb/>
里中弔問者履接於戸公生成化九年五月六日距卒<lb/>
年七十有五即用卒年十月某日塟竁在滑縣公右楨<lb/>
既奉遺令次其生事始終遂銘曰矯矯郭公兮噫位卑<lb/>
<pb n="KR4h0152_WYG_459-4a"/>
才崇兮噫傑者固窮兮噫此屋藋蓬兮彼楝隆隆兮噫<lb/>
　　張唯忠墓銘<hi>顧璘</hi>
張君唯忠諱翌本姑蘓長洲人也洪武初易置海内編<lb/>
戸徙其先世於上元遂為京師人君以上四世皆善人<lb/>
不顯父諱晟倜儻有風誼嘗憤憤思大其家謂儒者取<lb/>
青紫在詩書非真天人也吾老矣責在兒輩乃大購古<lb/>
書藏於家君性沈逺知父志力修學業能讀厯代史記<lb/>
及國朝典故居常非定省及父召不逾戸限或出過里<lb/>
<pb n="KR4h0152_WYG_459-4b"/>
人不識為張氏子也家本在市凡俚語玩劇一切不通<lb/>
曉每對客自尋奥義謾不知客語云何唯唯而巳人多<lb/>
以為癡常從司勲陳宗之受尚書𢎞治甲子以應天儒<lb/>
學弟子員中鄉試再上禮部不遇其勤學在舘如家在<lb/>
舟如舘不奪於可欲及家家人問京國事與所過城邑<lb/>
皆不知也試事大理日取獄案勘詳輕重曰用世貴知<lb/>
律否則腐學究耳其學雖天文地理星卜草木之書無<lb/>
不渉獵非以干祿為也今年夏夢神語曰金公請作調<lb/>
<pb n="KR4h0152_WYG_459-5a"/>
覺而愀然曰金秋氣也調與弔同音秋人將弔我也一<lb/>
日往别墅有自城中來者曰某坊火君曰吾里也恐燬<lb/>
吾萬卷急馳馬歸馬羸多頓遂得疾竟以九月六日卒<lb/>
生纔二十七年而已嘗補蘓伯修名臣事畧缺遺纂定<lb/>
元名臣言行録四巻又采宋史臨奠大臣之禮為一編<lb/>
曰臨奠録示大臣宜厚也夫六籍道衰學者率汩意於<lb/>
利禄自子夏高弟且曰出見紛華盛麗而喜况下者乎<lb/>
唯忠五歲露芒穎太常陳公師召呼為徳羙而不名七<lb/>
<pb n="KR4h0152_WYG_459-5b"/>
歲屬對過人十三知讀書二十二舉鄉進士世所嘗言<lb/>
聰明者易流而君恂恂謹愿如此豈所謂篤信好學者<lb/>
非耶惜乎未見其止也母周氏前母羅氏配鄭氏與君<lb/>
居年久耳熟文義至能屬辭男曰鶴齡女曰淑賢皆㓜<lb/>
君疾革遺言屬執友陳魯南為狀十月某日將𦵏君於<lb/>
建業鄉張家山之原其弟翶持狀來請銘銘曰顔氏好<lb/>
學以夭終也噫兹有同志夭復同也噫豈曰斯道不可<lb/>
宗也噫天乎天乎莫得而窮也噫<lb/>
<pb n="KR4h0152_WYG_459-6a"/>
　　余山人墓誌<hi>董份</hi>
史董氏曰才難之稱自昔以來久矣予睹傳記詭時自<lb/>
放之士肆志佚行大雅所不述而紀册載之達者誦焉<lb/>
蓋其才亦有竒也予獨傷世慕榮顯而忽簡傲喜常蹈<lb/>
而惡殊軌故齷齪者進跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>者退彼俶儻負俗者生不<lb/>
得籍死不得誄而豐爵厚植之家力能附名公先生振<lb/>
揚其先以施於後而名公先生亦往往假借於文辭傅<lb/>
益其事以為重故富貴之家仁義存而貧賤之士名行<lb/>
<pb n="KR4h0152_WYG_459-6b"/>
晦予竊嘆之乃予於余山人有足悲者即使山人與世<lb/>
之勲徳馴行之士自較其長短予知其不同日而語矣<lb/>
比之庸庸浮沉里巷藉著親負纎鄙而有所託以施後<lb/>
者此其人何如哉予故稍撰叙其事毋令其䝉晦没而<lb/>
不著焉山人字濟之始自稱月山後乃稱華陽山人然<lb/>
月山之稱行於世吳越間自士人以至甿𨽻皆知有余<lb/>
月山氏者其先餘姚人後徙海鹽至山人徙潯溪潯溪<lb/>
為烏程大里多士人雍容好辭賦山人喜遊之賃舍其<lb/>
<pb n="KR4h0152_WYG_459-7a"/>
南里居焉性敏辨善記問少嘗從所親間詣郡吏乞部<lb/>
使者所下狀郡吏重有難色約以重賂吏乃持牒手示<lb/>
之山人方一舉目因躡所親曰第出出而覆其辭所親<lb/>
復以核吏不遺一事乃皆大驚人或口舉其歌詩至數<lb/>
十山人覆之不遺有難以多者至十數人皆舉數十山<lb/>
人益覆不遺當其舉時旁顧諧笑雜以酧答若不經意<lb/>
者人以是稱服居常能日誦數千言然山人亦自恃其<lb/>
博其於書不暇深也讀書不肯為舉子業專為歌詩皆<lb/>
<pb n="KR4h0152_WYG_459-7b"/>
取立就常從人呼韻韻畢句成能輒至數十篇皆亮節<lb/>
逸響慷慨超絶見者稱善而山人酣頽呌讙亦若不經<lb/>
意者人以是愈稱服然山人亦自恃其捷其於詩不暇<lb/>
深也好大言盛自詡奬徧易其坐中人坐中知其多端<lb/>
有口輒交務相折而山人詼諧百出莫能窮者坐中皆<lb/>
靡其遇富貴人愈益甚富貴人聞其才有欲振其貧者<lb/>
見之皆否終其身竟困然其所屈服如茅勲部蔡歸徳<lb/>
則又從少年識之傾身抑下此又異也家貧嗜酒喜六<lb/>
<pb n="KR4h0152_WYG_459-8a"/>
博常治小舟繫所居畔每所遊吳越間好事者贈之滿<lb/>
舟即還多畜酒饌遇過從者醉飽歌呼誇羡所有數見<lb/>
擊鮮不自知貧也或時召博家一擲而盡則又泛空舟<lb/>
出遊而返返復如初人或規之以子之材稍自損抑何<lb/>
落魄至是且不及此事稍以贈遺漸歛贏省一買田舍<lb/>
為後日計乎山人乃嘆曰吾非不知顧不能邑邑從人<lb/>
間選耎求活吾願適意以樂吾貧耳取死之日千金與<lb/>
虛篋等也吾又何後日之計乃益縱酒博然山人其後<lb/>
<pb n="KR4h0152_WYG_459-8b"/>
亦賴勲部諸子居田數畝屋數椽吳江某地之上遂卒<lb/>
於此勲部厚賻之移書告歸徳及予經營其後事㑹勲<lb/>
部謫廣平郡而予北上夜遇於清河屬予志余山人既<lb/>
而廣平轉南駕部予乃寄錢為山人買墓地寄志以告<lb/>
山人嗟乎如山人之才予志之使人知貧賤而有竒者<lb/>
不至晦没又惜山人不重慎其材而放達以死也山人<lb/>
死某年某月日年若干父某母某氏繼妻某氏子某女<lb/>
嫁紀某某年月日𦵏某地<lb/>
<pb n="KR4h0152_WYG_459-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_459-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百五十九<lb/>
</p>
<p>
</p>
  </div>
</body>
</text>
</TEI>
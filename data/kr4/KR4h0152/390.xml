<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百九十</head>
    <p>
<pb n="KR4h0152_WYG_390-1a"/>
欽定四庫全書<lb/>
　明文海巻三百九十　　　　餘姚黄宗羲編<lb/>
　　傳四<lb/>
　　　名臣<lb/>
　　海忠介公傳<hi>郭棐</hi>
海瑞字汝賢瓊山人為諸生時即抱當世之慮嘉靖丙<lb/>
午督學林公試嘉其文又奬其誼已酉督學蔡公再試<lb/>
竒之詢知其素嘆曰真所謂湼而不緇者遂登鄉薦第<lb/>
<pb n="KR4h0152_WYG_390-1b"/>
九名時居予書室予偶同登相得甚懽癸丑㑹試弗第<lb/>
曰士君子奮跡行志何必制科就福建南平學諭時黎<lb/>
賊内訌公伏闕上書極言開道置縣可無嘉靖間及今<lb/>
征剿防戍之苦識者壯之及至南平首掲朱子白鹿洞<lb/>
五規輔漢鄉試粹六事并摘鄉愿忠信亷潔之似孔子<lb/>
申棖剛者之辨集諸生講明大義相見外不許更贄一<lb/>
物尤抗學官禮於臺使監司一遵憲綱郡守諸大夫視<lb/>
學升堂左右教官俱跪公獨中立時稱山字筆架教官<lb/>
<pb n="KR4h0152_WYG_390-2a"/>
戊午擢知淳安亟申飭曰知縣知一縣事也上而朝廷<lb/>
吾父母中而藩臬僚屬使客卿大夫吾長昆弟下而吏<lb/>
書里老百姓吾子姓遇之各有正道若謂止可潔已不<lb/>
可潔人潔人生謗凡所行不可認真認真生怨取禍不<lb/>
顧朝廷之背否而以鄉愿之道待其身以鄉愿之道待<lb/>
人浮沉取名非知縣也於是著為令曰淳安政事而一<lb/>
邑之政具是矣自奉簡約俸薪外一毫不擾雖家僮亦<lb/>
令樵採庭甚清閒一切餽遺悉杜絶不行曰盡天下而<lb/>
<pb n="KR4h0152_WYG_390-2b"/>
不為上官之賂也豈盡不遷盡天下而惟上官之賂也<lb/>
豈盡不黜胡以身為溝壑也又毁淫祠為社學時都御<lb/>
史鄢懋卿挾權横行公獨抗之不少絀鄢銜之假手袁<lb/>
鹽院論公改調公赴部吏侍鎮山朱公白公清望於冡<lb/>
宰遂補興國公見地瘠民貧弊在浮糧乃條八事上南<lb/>
贛都御史吳堯山公次第行之尋擢户部主事時肅皇<lb/>
帝晚年𤣥修諸臣委靡日甚乃疏直言天下第一事以<lb/>
正君道以明臣職謂為身家心與懼心合職所以不明<lb/>
<pb n="KR4h0152_WYG_390-3a"/>
求長生心與惑心合君道所以不正侃侃數千言自許<lb/>
於勿欺而犯之義直聲震天下無不欽仰海主事也者<lb/>
疏入逾數月下公詔獄中外臣工相顧失色讞獄雖上<lb/>
然竟留中肅皇固未有殺公心也已而莊皇繼祚詔出<lb/>
復原官改兵部累擢僉都御史廵撫應天公一意斥貪<lb/>
墨抑豪强革浮奢釐宿弊出入輿從甚簡風裁凛然大<lb/>
濬吳松江為萬世利以清丈搆怨豪右嘖有煩言乃解<lb/>
督撫事歸家居十餘年嘗曰吾人身偹萬物之理當以<lb/>
<pb n="KR4h0152_WYG_390-3b"/>
萬物一體為己任士君子出處何常視所遇耳有君如<lb/>
此寧忍負之歸未幾而屢章薦起有謂志貫日月望重<lb/>
華夏萬厯乙酉起為南臺僉都御史未至晉南吏部右<lb/>
侍郎時公年七十有二聞命就道自矢勉副任倚獨坐<lb/>
小舟自五羊度嶺抵建業沿途寂無知者履任署部事<lb/>
亟陳治安要機曰欲安百姓無如守令上至司道撫按<lb/>
而致望閣部諸大臣歸本於君身公用世意甚鋭而梅<lb/>
房二御史大肆詆擊惟彭君遵古諸君壽賢顧君允成<lb/>
<pb n="KR4h0152_WYG_390-4a"/>
三進士連疏公大節少舒正氣以維持世道耳公乞骸<lb/>
骨疏至六上皆不報丁亥冬卒於官年七十有四檢篋<lb/>
中禄金僅一百五十兩綾紬葛各一都御史王公麟泉<lb/>
率屬捐金治具乃得歸訃聞上咨悼賜祭贈太子少保<lb/>
謚忠介盖特命也公精忠大節自足不朽而生平學問<lb/>
惟欲識其真心必為聖賢不為鄉愿謂孟子功不在禹<lb/>
下嘗以惡鄉愿為第一云<lb/>
　<lb/>
<pb n="KR4h0152_WYG_390-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百九十<lb/>
</p>
<p>
</p>
  </div>
</body>
</text>
</TEI>
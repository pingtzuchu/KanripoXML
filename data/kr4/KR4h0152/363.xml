<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百六十三</head>
    <p>
<pb n="KR4h0152_WYG_363-1a"/>
欽定四庫全書<lb/>
　明文海巻三百六十三　　　　餘姚黄宗羲編<lb/>
　　記三十七<lb/>
　　　古蹟<lb/>
　　重修九疑觀碑記<hi>蔣鐄</hi>
出延唐東門數百武有九疑觀鄉耆老言古建於三峰石下<lb/>
唐貞觀中遷於斯我明洪武五年再經始余令延唐經其門<lb/>
詢諸耆老謂舊宫厯二百餘年巳圮盡數年間邑民慕義者<lb/>
<pb n="KR4h0152_WYG_363-1b"/>
共聚財新之工未半而力不任遂中輟余惟九疑椘之望也<lb/>
立命鳩工卒業旬月繚有垣塈有茨虛有牖一切頽敝者悉<lb/>
舉自中宫暨左右廡重牖列闥廟貎儼然外屏髙門飾以<lb/>
丹堊父老過而韙之觀以九疑重觀遷而故額猶存居人不<lb/>
知有邑之鎮山猶知有觀殆九疑之餼羊乎吾子之勤斯也<lb/>
其有意乎余曰夫瀟湘之南自昔在南鄙逐臣遷客澤畔行<lb/>
吟之地也余浮湘登九疑覔所謂三峯石者皆目為窮荒異<lb/>
域乃自貞觀以前斯觀翬革如故也今日嶄絶鳥道菁<lb/>
<pb n="KR4h0152_WYG_363-2a"/>
棘蓁蓁之路猶昔年香火不絶之通衢夫昔以投荒厭<lb/>
苦之而勝事若彼今稍以為中土安居之而虛墟若此<lb/>
豈山川之衰旺有數與抑古今之物力不相及也夫敬<lb/>
事山川以祝釐紹修餘業以志古徴文考獻以鼓吹休<lb/>
明邑令事也父老又請曰比歲之不易澤若焦方數千<lb/>
里艱食自吾子之來而時雨若畝有棲野有被也庶㡬<lb/>
山川之靈其庇予乎祈年以保我遺黎敢邀吾子之貺<lb/>
實居歆之余曰天之福也二三子之勞也余兹所圖者<lb/>
<pb n="KR4h0152_WYG_363-2b"/>
即不望貞觀以前之故宫俾湘靈生色又何忍洪武以<lb/>
後之遺構重夷為里社自今以徃父兄子弟其毋剪伐<lb/>
以水吿䖍不穀將藉手以報采風者於是具歲月土工<lb/>
勒諸石<lb/>
　　九疑山志序<hi>蔣鐄</hi>
粤自姚墟氏蒼梧鼎成湘靈帝子遂為千古詞林佳話<lb/>
若夫勞人仙客貞魂幽憤弔古含毫憑而嗚咽乃至投<lb/>
湘些斷黄陵歌闋哀絃如訴離腸欲絶詩發乎情於斯<lb/>
<pb n="KR4h0152_WYG_363-3a"/>
為極顧作者亦獨搴華攬藻實未窮探斯域晉魏以前<lb/>
缺焉無聞洎乎李唐槩夷之荒服栁司馬太息投荒楊<lb/>
道州日熟二升米漫郎守官差為吐氣而骯髒之意亦<lb/>
時露於篇章夫文則艷稱之如可望之明河地則厭苦<lb/>
之如厲人之鬼國蓋世情浮慕若此故自有虞迄於今<lb/>
九疑之名雖見於經傳而載紀漫無可考余令延唐九<lb/>
疑實為賜履始至掌志者以九疑集進意為法物其文<lb/>
若詩二百餘篇如長安市肆座頭塗抹一再閱之蹙然<lb/>
<pb n="KR4h0152_WYG_363-3b"/>
曰千載名區投之荆榛瘴癘之鄉總不得名人表章勝<lb/>
事備兹山九錫奈何復薦穢唐突廹令名山無地自容<lb/>
噫嘻何不幸也最後得一帙於鄉先生稍次山水名跡<lb/>
遊寓姓氏余因就而輯之合舂陵延唐二志參訂檢前<lb/>
集註文先後文人之筆可録者存十之二餘盡削之而<lb/>
益以三唐之詩為兹山賦咏者若干首為九疑山志三<lb/>
閱月告成客有過余請揚扢者曰九疑無志志自吾子<lb/>
韙矣雖然未易言也若能窮搜皇虞以䧏三千餘年紀<lb/>
<pb n="KR4h0152_WYG_363-4a"/>
載無遺乎曰不能能盡兹山而千餘里蒼梧之奧五嶺<lb/>
之陽若指掌乎曰不能則又請曰古者著九疑而不著<lb/>
九峯之名如元使君登九疑第二峯更不言第二誰何<lb/>
名也然則舜源英皇之號疑亦唐以後之人强字之以<lb/>
故其義短而名不古能遡九峯之自以折俗儒之月旦<lb/>
乎曰不能然則又何以志焉曰使我傳疑也則志古抑<lb/>
使我傳信也則志今夫昔人艷稱之佳話如取波斯以<lb/>
語貧賤子愛而不可得也余所取者如偷歲之稷寒年<lb/>
<pb n="KR4h0152_WYG_363-4b"/>
之纊久矣夫望吾腹巳傳不云乎禮失而求之野吾姑<lb/>
謀於野以俟山靈之侍史<lb/>
　<lb/>
　<lb/>
　<lb/>
　<lb/>
　<lb/>
　明文海卷三百六十三<lb/>
</p>
<p>
</p>
  </div>
</body>
</text>
</TEI>
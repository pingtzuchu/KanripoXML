<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百九十九</head>
    <p>
<pb n="KR4h0152_WYG_299-1a"/>
欽定四庫全書<lb/>
　明文海巻二百九十九　　　餘姚黄宗羲編<lb/>
　　序九十<lb/>
　　　雜序<lb/>
　　蘇子由告身跋<hi>李東陽</hi>
右宋蘇文定公轍告身一通乃大觀二年徽宗造八寳<lb/>
成肆赦加授中奉大夫者藏於霍山裔孫文斌景㤗元<lb/>
年文斌卒妻仵氏守節不嫁撫其三嵗孤虎底於成成<lb/>
<pb n="KR4h0152_WYG_299-1b"/>
化四年以舊業為隣人所侵攜虎持誥愬於巡撫都御<lb/>
史王公竑王公見其巻軸斷裂惟故綾誥詞及三省官<lb/>
名尚書省全印尚存謂仵曰此爾家世澤不可棄也仵<lb/>
以疋絹屬六安衛張千户為之裝飾張誣為質物貸金<lb/>
若干兩有所赴愬輒遣人遮止之後仵死虎孱不能直<lb/>
張亦貧甚以誥予范千户易穀六斛指揮使張時頗涉<lb/>
書史掩而得之𢎞治十三年過廬州為知府馬君金道<lb/>
其事遂以遺馬馬攜至南京裝飾復完訪蘇氏後無所<lb/>
<pb n="KR4h0152_WYG_299-2a"/>
得至十八年始得虎乃取而歸之嗟夫故家文獻惟制<lb/>
誥為重盖國之典命在焉然唐之中世巳有以告身易<lb/>
一醉者若宋之盛時此詔方下不數年所為八寳者㡬<lb/>
為俘物至於嵗久代易子孫墳墓皆失其故里是物之<lb/>
存乃屢經於喪亂之變累脱於攘竊之手而後得可不<lb/>
謂難哉然則物之存亡得喪固有數焉而馬君之希古<lb/>
好徳公天下之物而不為私者亦不可冺也故既紀所<lb/>
建三蘇祠又為題其巻尾蘇之後人其自今永寳之哉<lb/>
<pb n="KR4h0152_WYG_299-2b"/>
　　書陸中所藏巻後<hi>李東陽</hi>
嗚呼吾友静逸陸先生之卒二十餘年矣其子中書舍<lb/>
人爰輯予嘗所還往簡札數十紙為巻盖自筮仕以來<lb/>
㡬五十年者皆在焉予展巻諦視猝不知為何人筆也<lb/>
因撫而嘆曰人之老少其異一至於此哉當弱齡驟進<lb/>
之時粗率簡畧莫知所裁固不可與静逸並駕第意氣<lb/>
之周洽志趣之符合倉卒造次亦不相逺而箴規磋切<lb/>
予得之静逸尤多據時考事誠亦有不可棄者况巻尾<lb/>
<pb n="KR4h0152_WYG_299-3a"/>
一紙静逸己不及見其於存没聚散之際可勝道邪吾<lb/>
家私稿所識不過一二而中書君乃能俱藏並録無所<lb/>
遺失同趨庭授簡之餘事而篤念舊故嗜文好學之誼<lb/>
亦於是存焉予之始觀不覺有宋景文欲焚少作之意<lb/>
徐而思之知其志之不可咈且自懼老耄之年所得與<lb/>
所進無㡬為不足校也乃為之標首䟦尾憮然而歸之<lb/>
　　書東萊先生手稿後<hi>李東陽</hi>
右東萊先生送張孟序稿一通舊藏於孟逺外孫潘日<lb/>
<pb n="KR4h0152_WYG_299-3b"/>
敏氏元季金華諸名士如胡汲仲栁道傳吴正傳皆有<lb/>
題識知為先生手筆無疑但紙墨磨滅前一行巳不可<lb/>
句每行下一字皆横截以去以意屬讀僅可成篇而汲<lb/>
仲乃稱孟逺為孟陽不知何據按孟逺名杰於義為近<lb/>
意者有别字邪抑其誤也其前有朱崈者自稱為宋遺<lb/>
民幸生於三四十年之前得以講明諸老之學因嘆後<lb/>
生者視咸淳又隔一宇宙且與日敏所識皆不書年號<lb/>
而書甲申元世祖二十一年也是時宋既改物宿儒故<lb/>
<pb n="KR4h0152_WYG_299-4a"/>
老猶有感於文軌之遷革衣冠之塗炭而不忍自附於<lb/>
膚敏祼將之列先生之遺風善俗於此尚未泯也及其<lb/>
既久而并此失之乃徒以前朝故物相夸耀何哉艾都<lb/>
憲徳潤所藏古書畫甚富近得此帖獨寳重之間以視<lb/>
予予於此亦有感焉若先生之文章道徳天下後世所<lb/>
共知兹不敢贅也<lb/>
　　交遊别録序<hi>黄孔昭</hi>
景㤗中予在邑庠所與交者陳君儒珍張君存茂王君<lb/>
<pb n="KR4h0152_WYG_299-4b"/>
希文應君志順髙君廷美謝君世懋世懋之從子鳴治<lb/>
林君克憲克憲之從弟一中凢十人皆於予為益友既<lb/>
而予與一中領景泰丙子鄉解鳴治領天順巳卯鄉解<lb/>
庚辰予第進士官工部甲申鳴治第進士官翰林丙戌<lb/>
一中亦第進士官刑部則成化三年也於是三人者幸<lb/>
相與同朝蹤跡日益密誼分日益深居同志行同道門<lb/>
墻同里巷公退無事則或引壺觴唱酬以自舒如是者<lb/>
無間旬日時或以事相違逺則惟離羣索居之懼凢所<lb/>
<pb n="KR4h0152_WYG_299-5a"/>
請益所勸勉所規戒卒皆於往來詩牘焉發之如是者<lb/>
先後餘十年如一日雖家人婦子亦皆知通有無急患<lb/>
難曽未嘗以彼此爾汝而相纎芥也予雖凉薄而厯工<lb/>
部以至今日前後無顯過亦惟多二君之助故吾鄉稱<lb/>
一時布衣交遊之盛必歸予數人者自前輩稱宦途契<lb/>
好之真亦必歸予數人者今年春一中以推選得僉憲<lb/>
福建予固喜吾道益有為而得専其施於一方也而不<lb/>
能不眷眷焉者豈私情哉昔人謂江湖之憂一中以之<lb/>
<pb n="KR4h0152_WYG_299-5b"/>
而其在朝廷者吾二人盖未嘗無焉雖然予所與交兹<lb/>
十人者世懋巳即世儒珍存茂克憲尚淹庠序希文志<lb/>
順以上舍生鄉進士相與家居而廷美方入南雍曽未<lb/>
數十年而皆散落不常若是而一中復奪於王命以去<lb/>
予何能無介然於懐邪因與鳴治取嘗徃來詩於一中<lb/>
者凡若干首序録之以遺一中用識久要之誼噫後數<lb/>
十年試取而讀之吾十人又安知散者之不復聚聚者<lb/>
之不復散惟親不比疎不忘窮不屈達不驕庶不忝於<lb/>
<pb n="KR4h0152_WYG_299-6a"/>
前聞人而子孫亦得以世講之不忤不然亦奚貴於斯<lb/>
録哉<lb/>
　　五同㑹序<hi>吴寛</hi>
自有人類以來其世茫然而無窮人生其間大率百年<lb/>
生乎我前者瞻之不可得而接生乎吾後者顧之不可<lb/>
得而待乃於無窮之世相值而同時其亦難得也哉夫<lb/>
既生同其時矣或居有南北之隔居同其鄉矣或仕有<lb/>
内外之分使又居同其鄉仕同其朝不益難得也哉雖<lb/>
<pb n="KR4h0152_WYG_299-6b"/>
然三者既同或不同志而同道猶夫古今南北内外而<lb/>
己亦何難得之有吴人出而仕者率盛於天下今之顯<lb/>
於時者僅得五人曰都御史長洲陳玉汝禮部侍郎常<lb/>
熟李賢世太僕寺卿吴江吴禹疇吏部侍郎古吴王濟<lb/>
之及予為五人去嵗五人者公暇人輒具酒饌為㑹坐<lb/>
以齒定談以音諧以正道相責望以疑相辨析興之所<lb/>
至即形於詠歌事之所感每發於議論庶㡬古所謂莫<lb/>
逆者同時也同鄉也同朝也而又同志也同道也因名<lb/>
<pb n="KR4h0152_WYG_299-7a"/>
之曰五同㑹亦曰同㑹者五人耳禹疇以越人丁君綵<lb/>
妙繪事俾冩為圖飾為長巻推予序其首圖中坐於左<lb/>
者為予並坐者世賢前行者為玉汝次濟之又次禹疇<lb/>
皆容貌惟肖氣運奕奕獨予白髪蒼顔頽然以老可嘆<lb/>
也五人者初期相續為㑹不巳未㡬玉汝擢副都御史<lb/>
赴南京濟之以外艱去自是㑹者惟三人予年既髙又<lb/>
將引退雖後之來者當復盛予固不可得而待也<lb/>
　　書先忠壯公封王宣命後<hi>程敏政</hi>
<pb n="KR4h0152_WYG_299-7b"/>
按舊譜忠壯公宣命封忠烈顯惠靈順善應王近於琴<lb/>
川壺溪譜得其全文乃封忠烈王漢字及䝉古字分行<lb/>
書之考宋元制凡封贈諸神祠五等之爵以次而進其<lb/>
封號自二字加至八字而止忠壯初累封至八字侯遂<lb/>
累加封至八字公至元始封二字王而舊譜云即封八<lb/>
字者盖因宋封八字公而牽連誤書也又按勅牒與宣<lb/>
命所施不同此本勅牒而謂之宣命疑當時可以並行<lb/>
亦有宋制拜使相者或降麻或止用制之意云<lb/>
<pb n="KR4h0152_WYG_299-8a"/>
　　同年劉君易字序<hi>曽鶴齡</hi>
父名友字古之道也字弗當於義弗稽於韻友之過也<lb/>
知其過而不與之正則吾徒之過與嚮者之友均矣一<lb/>
日公退之暇脩撰尹君鳳岐陳君叔剛孫君曰恭主事<lb/>
洪君宗器坐予家閲文字中有謂禮部主事劉球求樂<lb/>
者尹君笑曰求樂之樂當讀為音樂之樂乎抑益者三<lb/>
樂之樂乎樂而不淫之樂乎將安所適從予曰音樂之<lb/>
樂耳尹君又奮袂箕踞曰名既謂球則球何求於樂樂<lb/>
<pb n="KR4h0152_WYG_299-8b"/>
當求球是於義弗當矣且三聲皆可讀是於韻弗諧矣<lb/>
不為易之何待陳洪二君相顧曰試商之易之當何以<lb/>
以咨孫君孫君退遜乆之乃曰球音屬石石之精華者<lb/>
為玉故或以玉代石鄒孟氏曰玉振之也者終條理之<lb/>
事是也今九成之樂奏於天廷而以玉振之且有顯㣲<lb/>
冝易以廷振庶與其名相成焉尹君曰然坐客皆曰然<lb/>
明日以言於館閣遽有應聲者曰劉君年㡬知命矣亦<lb/>
丈人行矣惡用易為巳而衆共籌之皆曰人生上夀百<lb/>
<pb n="KR4h0152_WYG_299-9a"/>
嵗計劉君未及其半誠易之則後進起敬於稱謂之際<lb/>
為日甚長何可因循哉易有之不逺復無祗悔易之為<lb/>
冝以告劉君君曰竊懼未稱耳誠以見呼敢不唯唯予<lb/>
退復思之劉君策上第列職春官又舉入經筵兼太史<lb/>
所厯皆禮樂之地非球之廷振而何夫豈吾徒得願望<lb/>
之而然邪從而易焉則天下之士不謂吾徒為䛕因序<lb/>
而請劉君易之謂凡相稱謂者悉之<lb/>
　　獨樹軒圖記跋<hi>張寧</hi>
<pb n="KR4h0152_WYG_299-9b"/>
王瑞之所居芝松里外戸少西有大椿本専前墉未出<lb/>
重屋枝葉旁達下覆輪囷蓊鬱望於里社不知其㡬十<lb/>
祀矣成化初其姑之夫陳秋鴻過而樂之因以舊藏徐<lb/>
大章手書獨樹軒記及徐益配製圖為贈所以欣文物<lb/>
之㑹合而成美於瑞之也瑞之什襲聮屬求予題詞夫<lb/>
天下之物間見則貴貴則必取羣見則凢凢則易捨貴<lb/>
凡得喪盖嘗相半今杭州諸山多故宋遺植方大章記<lb/>
柞時芝松之椿計巳成木彼獨此衆故柞見賞而椿蔑<lb/>
<pb n="KR4h0152_WYG_299-10a"/>
聞今相去㡬何春波空無宿蘖而芝松之樹至今猶蒼<lb/>
翠自若生意未涯予所謂貴凢得喪相半非耶盖物之<lb/>
存亡久近固自有數至於久久近近亦不可謂都不由<lb/>
人彼春波徒為大章僦居則去住不一主家儂既無姓<lb/>
名可傳一聞工師之求之言黙無惜語惟㦸手稱謝則<lb/>
其人可知矣柞之必取其可後乎瑞之讀書好古博雅<lb/>
不羣誅茒卜居信有杜子美之意其於翰墨流傳稍涉<lb/>
形似如記如圖者亦復愛重若此况其家植乎迴視春<lb/>
<pb n="KR4h0152_WYG_299-10b"/>
波萬不侔矣故物之貴凢久近必待人而定非特植物<lb/>
也事皆如此而盡諉之數非扶世之論也抑聞古有椿<lb/>
春秋皆以八千嵗為候今芝松之植人物事數相遇若<lb/>
此得非其遺種乎請因以為瑞之夀<lb/>
　　題錬雪齋詩文冊<hi>張寧</hi>
陸羽茶經所載原法具偹其品第烹瀹節候有似神仙<lb/>
家鍛鍊之法至所辨用水必地之幽曠乳石漫流逺隔<lb/>
渟浸者是尚與陶穀烹雪意類雪本和氣嚴凝不由地<lb/>
<pb n="KR4h0152_WYG_299-11a"/>
方宛有真味迨醫所謂上池之水於茶絶冝合羽法與<lb/>
榖事而風致益髙此鍊雪名齋之本意也冊中作者皆<lb/>
鈎深道逺脱略故常有雕炙之論甚哉鄉先輩之竒於<lb/>
文也因竊歎漢唐之時文猶爾雅公府而下士大夫居<lb/>
室妄自標榜者絶少為之文者亦惟紀敘其實而華之<lb/>
以論議耳不専以名言相夸也由宋及元人不古若凡<lb/>
里居林屋山園池館甚者置一器物繪一樹石皆巧有<lb/>
名稱以相矜侈為之文者一切依題並號固巳淺近况<lb/>
<pb n="KR4h0152_WYG_299-11b"/>
有立異以為説鑿空以為髙徇俗以為好争竒競妍擬<lb/>
非其倫以相遷就其上者不過莊惠之流而下焉者盖<lb/>
蔑如也於紀載之實何有噫淳樸既敗巧偽日滋民之<lb/>
居處飲食亦不能不眩於名實况文與行哉此册有圖<lb/>
有記有説有題詠皆為崇徳陸景宣作為海昌沈景暉<lb/>
所得噫距洪武至於今僅百年跡其詞翰又非今日可<lb/>
及也顧瞻遺文益増浩歎也<lb/>
　　陳廷采水竹巻跋<hi>張寧</hi>
<pb n="KR4h0152_WYG_299-12a"/>
水竹居記序皆作於至正二十四年則元末也記言六<lb/>
十年前猶有故老能言水竹院落之勝且及孝廟金字<lb/>
御書則故宋時也因兵革擾杭而佳境莽廢事干本朝<lb/>
鄭元祐何得都不省顧直言感今悲昔意無窮盡推其<lb/>
隠曲必有深慮獨見大惜天下重器失於其御故因小<lb/>
寓大而形諸言非特為風景也自入聖朝今百有餘年<lb/>
非特東南山水發祥獻瑞而普天率土衣冠禮樂彛倫<lb/>
風化盡復中華之舊使元祐尚在則向記中之悲感將<lb/>
<pb n="KR4h0152_WYG_299-12b"/>
轉為頌中之欣戴而可嗣書於此巻矣第念巻中作者<lb/>
自元祐下如楊孟載楊鐵崖錢曲江諸公皆繼述無聞<lb/>
而充溪水竹之居乃遷止錢塘西溪密切故院落之地<lb/>
此記殆為之先兆也清虚處士從孫廷采以遺巻求題<lb/>
因書數語復之<lb/>
　　書徐汝佩巻<hi>王守仁</hi>
壬午之冬汝佩别予北上赴南宫試巳而門下士有自<lb/>
京來者告予以汝佩因南宫䇿問若隂詆夫子之學者<lb/>
<pb n="KR4h0152_WYG_299-13a"/>
不對而出遂浩然東歸行且至矣予聞之黯然不樂者<lb/>
久之士曰汝佩斯舉有志之士莫不欽仰歆服以為自<lb/>
尹彦明之後至今而始再見者也夫人離去其骨肉之<lb/>
愛齎粮束裝走數千里以赴三日之試將竭精弊力惟<lb/>
有司之好是投以蘄一日之得希終身之榮斯人人之<lb/>
同情也而汝佩於此獨能不為其所不為不欲其所不<lb/>
欲斯非其有見得思義見危授命之勇其孰能聲音笑<lb/>
貌而為此乎是心也固冨貴不能淫貧賤不能移威武<lb/>
<pb n="KR4h0152_WYG_299-13b"/>
不能屈者矣將夫子聞之躍然而喜顯然而嘉與之也<lb/>
而顧黯然而不樂也何居乎予曰非是之謂也士曰然<lb/>
則汝佩之為是舉也尚亦有未至歟豈以汝佩骨肉之<lb/>
養且旦暮所不給無亦隨時順應以少蘇其貧困也乎<lb/>
若是則汝佩之志荒矣予曰非是之謂也士曰然則何<lb/>
居乎予黙黙不應士不得問而退他日汝佩既歸士往<lb/>
問於汝佩曰向吾以子之事問於夫子矣夫子黯然而<lb/>
不樂予云云而夫子云云也子以為奚居汝佩曰始吾<lb/>
<pb n="KR4h0152_WYG_299-14a"/>
見發䇿者之隂詆吾夫子之學也盖怫然而怒憤然而<lb/>
不平以為吾夫子之學則若是其簡易廣大也吾夫子<lb/>
之言則若是其真切著明也吾夫子之心則若是其仁<lb/>
恕公普也夫子憫人心之陷溺若己之墮於淵壑也冒<lb/>
天下之非笑詆詈而日諄諄焉亦豈何求於世乎而世<lb/>
之人曽不覺其為心相嫉媢詆毁之若是若是而吾尚<lb/>
可與之並立乎己矣吾將從夫子而長往於深山窮谷<lb/>
耳不與之相聞而目不與之相見斯己矣故遂浩然而<lb/>
<pb n="KR4h0152_WYG_299-14b"/>
歸歸途無所事事始復専心致志沈潛於吾夫子致知<lb/>
之訓心平氣和而良知自發然後黯然而不樂曰嘻吁<lb/>
乎吾過矣士曰然則子之為是也果尚有所不可歟汝<lb/>
佩曰非是之謂也吾之為是也亦未為不可而所以為<lb/>
是者則有所不可也吾語子始吾未見夫子也則聞夫<lb/>
子之學而亦嘗非笑之矣詆毁之矣及見夫子親聞良<lb/>
知之誨恍然而大寤醒油然而生意融始自痛悔切責<lb/>
吾不及夫子之門則㡬死矣今雖知之甚深而未能實<lb/>
<pb n="KR4h0152_WYG_299-15a"/>
諸巳也信之甚篤而未能孚諸人也則猶未免於身謗<lb/>
者也而遽爾責人若是之峻且彼盖未嘗親承吾夫子<lb/>
之訓也使得親承焉又焉知今之非笑詆毁者異日不<lb/>
如我之痛悔切責乎不如我之深知而篤信乎何忘巳<lb/>
之困而責人之速也夫子冒天下之非笑詆毁而日諄<lb/>
諄然惟恐人之不入於善而我則反之其間不能以寸<lb/>
矣夫子之黯然而不樂也盖所以愛珊之至而憂珊之<lb/>
深也雖然夫子之心則廣矣大矣㣲矣㡬矣不睹不聞<lb/>
<pb n="KR4h0152_WYG_299-15b"/>
之中吾豈能盡以語子也汝佩見偹以其所以告於士<lb/>
者為問予頷之而弗答黙然者久之汝佩悚然若有省<lb/>
也明日以此巻入請曰昨承夫子不言之教珊傾耳而<lb/>
聴若震驚百里粗心浮氣一時俱喪矣請遂書之<lb/>
　　書東齋風雨巻後<hi>王守仁</hi>
悲喜憂快之形於前初亦何常之有哉向之以為愁苦<lb/>
凄鬱之鄉而今以為樂事者有矣向之歌舞歡愉之地<lb/>
今過之而歎息咨嗟泫然而泣下者有矣二者之相尋<lb/>
<pb n="KR4h0152_WYG_299-16a"/>
於無窮亦何異於不能崇朝之風雨而顧執而留之於<lb/>
胸中無乃非達者之心歟吾觀東齋風雨之作固亦冩<lb/>
其一時之所感遇風止雨息而感遇之懐亦不知其所<lb/>
如矣而猶諷咏嗟嘆於十年之後得非類於夢為僕役<lb/>
覺而涕泣者歟夫其隱几於蓬忩之下聴芹波之春響<lb/>
而味夜簷之寒聲自今言之但覺其有幽閒自得之趣<lb/>
殊不見其有所苦也借使東齋主人得時居顯要一旦<lb/>
失勢退處寂寞其感念疇昔之懐當與今日何如哉然則<lb/>
<pb n="KR4h0152_WYG_299-16b"/>
録而追味之無亦將有灑然而樂廓然而忘言者哉而<lb/>
和者以為真有所苦而類為箠楚不任之辭是又不可<lb/>
與言夢者而於東齋主人之意失之逺矣<lb/>
　　題方孝聞先生手簡<hi>黄綰</hi>
先祖舊藏遜志先生墨蹟若干幅有一柬與禮齋者乃<lb/>
遜志之兄孝聞先生手筆名字下剜去一半存者一半<lb/>
視之乃聞字之半戸及讀之有漢中舍弟小舍弟之語<lb/>
漢中乃遜志為漢中教授時所稱小舍弟乃季弟孝友<lb/>
<pb n="KR4h0152_WYG_299-17a"/>
也則知為孝聞先生者無疑盖人但知其弟之可重而<lb/>
不知其兄之可重也昔遜志有云某所以粗通斯道為<lb/>
薦紳之後者非特父師之教亦吾兄訓飭誘掖之功也<lb/>
按脩史私録云先生字希學濟寧太守愚菴先生長子<lb/>
少有至性年十三喪母輒稽典禮疏食水飲彌越三年<lb/>
及父卒斷酒肉居宿於外祖母亡亦如之每一號慟聲盡<lb/>
氣極嘔噦出血扶而後起於是寖成羸疾行步傴僂然<lb/>
守禮益確親戚鄉閭莫不稱為孝子家素貧窶一錢寸<lb/>
<pb n="KR4h0152_WYG_299-17b"/>
帛不私妻子奉尊撫幼衣食賓祭喪𦵏昏嫁費用百出<lb/>
經理補葺以身任之曲中儀節儉而不陋平居未嘗去<lb/>
書徧學五經而邃於易精求聖賢㫖趣由致知而誠身<lb/>
由親睦而愛物務篤踐履不為空言發文為詞理深意<lb/>
逺存心仁厚接物和恕里中有争訟者不至郡縣而相<lb/>
率以質是非開以一言莫不悦服徳器完精才具優長<lb/>
通達世務論議甚偉由此觀之則知世之知其弟者果<lb/>
未知其兄歟故并著之以俟論世者之有徴也<lb/>
<pb n="KR4h0152_WYG_299-18a"/>
　　三山紀㑹録序<hi>舒芬</hi>
古仁人立言之逺曠百世而不受知者屈子之離騷是<lb/>
也離騷自淮南而下説者數十家奚為而不知邪屈子<lb/>
者知道者也離騷者訣絶而思傳道者也説者以為怨誹<lb/>
憂憤類以楚聲湘纍悲哀之辭視之豈知離騷者耶夫<lb/>
傳道之言在今日豈信於子思孟子耶屈子曰道可受<lb/>
兮不可傳其小無内兮其大無垠與子思所論費隱同<lb/>
邪異邪又曰一氣孔神兮於中夜存虚以待之兮無為之<lb/>
<pb n="KR4h0152_WYG_299-18b"/>
先與孟子所論夜氣同邪異邪且孟子而下士孰知王<lb/>
霸之辨者屈子乃言曰昔三后之純粹兮是非真知王<lb/>
道之純粹邪又曰湯禹嚴而祗敬兮周論道而不差於<lb/>
乎器嚴敬而不忽大中不差此兼内外該本未之言也<lb/>
非三后所謂純粹者邪存社稷哀民囏躋王道等伊吕<lb/>
屈子之心也而不得遂焉亦樂天而安夫命矣雖離騷<lb/>
見志亦豈必其道於來世邪或者見其有邑鬱太息流<lb/>
涕之字則謂其憤怨見其有麾蛟駕龍發東津至西極<lb/>
<pb n="KR4h0152_WYG_299-19a"/>
之辭則謂其嫉世逃虚是豈知屈子未嘗不豫之誠邪<lb/>
嵗正徳巳夘予以言事調司番舶偶九日登烏石髙處<lb/>
長嘯孤咏若將騁宇宙之寥廓也同年平嵩知之攜酒<lb/>
至俄而東岡越坡浴陽皆攜酒至且眺且詠若將觴我<lb/>
樂我也竟此日十日再此四君則有各為詩數首屬予<lb/>
和且屬通録所聮句為一巻以紀清遊予以斯遊於四<lb/>
君信樂矣若芬者方處孤逺慮患之地人豈以為樂耶<lb/>
昔者屈子之樂人以為憂并與其道廢之也非四君孰<lb/>
<pb n="KR4h0152_WYG_299-19b"/>
知予嘯詠之樂耶雖然道茍在我則無往而不可樂位<lb/>
茍在我則無往而不可憂一遊奚待哉詩録去懼覽者<lb/>
視之騷也因敘屈子之仁先之謝四君能知巳也<lb/>
　<lb/>
　<lb/>
　<lb/>
　<lb/>
　明文海巻二百九十九<lb/>
</p>
<p>
</p>
  </div>
</body>
</text>
</TEI>
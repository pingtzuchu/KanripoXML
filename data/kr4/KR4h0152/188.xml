<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百八十八</head>
    <p>
<pb n="KR4h0152_WYG_188-1a"/>
欽定四庫全書<lb/>
　明文海巻一百八十八　　　餘姚黄宗羲編<lb/>
　　書四十二<lb/>
　　　忠告<lb/>
　　與蔡白石<hi>唐順之</hi>
徃年辱兄知愛謂可與共進于文藝之門今忽忽齒髮<lb/>
漸衰兀然成一秃翁向來伎倆剥落且盡雖誦人詩句<lb/>
亦如羅刹國人驟聞中華語音駭不省其何説況能自<lb/>
<pb n="KR4h0152_WYG_188-1b"/>
有所著以自見于世也朋友間徃徃言及兄之垂意于<lb/>
僕豈特以故人之故耶抑亦謂其可與進于文藝之門<lb/>
耶豈知僕之衰颯剥落一至此哉雖然以兄愛我之意<lb/>
其知我之衰颯剥落一至此也豈不為僕惜之以僕愛<lb/>
兄之意亦竊謂兄之聰明絶世之資而消磨剥裂于風雲<lb/>
月露蟲魚草木之間以景差唐勒曹植蕭統為聖人而<lb/>
冀為其後此其輕重豈特隋侯之珠彈雀而已亦可惜<lb/>
也曩與兄相聚時兄年最少而僕亦壯年今壯者衰則<lb/>
<pb n="KR4h0152_WYG_188-2a"/>
少者亦壯矣由壯入衰能幾何時四十無聞則僕既自<lb/>
蹈之矣自惜之矣倘兄以為宇宙内事與吾分内事盡<lb/>
于風雲月露草木蟲魚之間則足矣不然則亦不可以<lb/>
不深思君子進德修業欲及時也兄茍不以僕言為戇<lb/>
繼此尚有所請不然且閉口耳辱愛多談亮之<lb/>
　　答王遵巖<hi>唐順之</hi>
兩得兄書拳拳以病體為念真意懇惻令人讀之堪為<lb/>
涕下非兄死生之交不能至此感激感激人傳言吾病<lb/>
<pb n="KR4h0152_WYG_188-2b"/>
過重者盖有兩説一則以水腎為患痰火時作不得不<lb/>
閉户調理人以我經年病不見人則以我病不可支矣<lb/>
不知我貌則槁矣而精神尚可不死盖近于養生家稍<lb/>
稍得一歸根法也其一説則自以早年有志今四十外<lb/>
矣而猶然醉夢人也盖非特文章氣節平生所竭力而<lb/>
從事者既于真性不切及所聞于經書師友與意見之<lb/>
窺測而自以為道者亦竟如隔壁聽話全無交涉近年<lb/>
來痛苦心切死中求活將四十年前伎倆頭頭放捨四<lb/>
<pb n="KR4h0152_WYG_188-3a"/>
十年前意見種種抹摋于清明中稍見得些影子原是<lb/>
徹天徹地靈明混成的東西生時一物帶不來此物却<lb/>
原自帶來死時一物帶不去此物却要完全還他去然<lb/>
以為有物則何睹何聞以為無物則參前倚衡瞻前忽<lb/>
後非胸中不掛世間一物則不能見得此物非心心念<lb/>
念晝夜不捨如養珠抱卵下數十年無滲漏的工夫則<lb/>
不能收攝此物完養此物自古宇宙間豪傑經多少人<lb/>
而聞道者絶嘆其難也好仁者無以尚之此真消息也<lb/>
<pb n="KR4h0152_WYG_188-3b"/>
終日如愚終日忘食此真工夫也無以尚之則有一物<lb/>
可尚便不是此物矣忘食則于閒事有不暇者矣如愚<lb/>
則于才技有不使者矣孔顔一生工夫所以完養收攝<lb/>
此寶藏也僕近稍悟得此意而深恨年已過時雖知其<lb/>
無成然本是自家寶藏不得不有冀于萬一也是以痛<lb/>
為掃抹閒事收歛精神之計則不得不簡于應接欲簡<lb/>
于應接不得不託于病不可支以謝客是以人知吾之<lb/>
病甚而不知吾之别有意也此意更不敢露于人以兄<lb/>
<pb n="KR4h0152_WYG_188-4a"/>
念我太厚憂我太深故特披露之兄萬無洩我秘宻重<lb/>
増嘵嘵之口也安友為求序得託雄文以不朽甚幸過<lb/>
望僕舊從兄學為文章有一二僅得處盡是兄之指教<lb/>
但才既不長又不能竭精刀以從事是以遂成廢罷韓<lb/>
子所謂徙業者不嚌其胾者也獨覺兄之奔逸絶塵而<lb/>
已矣近來自觀舊稿支離叛道之言篇篇有之理既不<lb/>
當文亦未工赧然盡欲焚燒而後快縁頗為人抄録無<lb/>
可奈何盖以吾今日文字伎倆須并却三四年精刀專<lb/>
<pb n="KR4h0152_WYG_188-4b"/>
專幹此一事自謂可望于古人閫域今自度必無此閒<lb/>
精神可以了此也既自知不了則豈欲以不了者信今<lb/>
傳後乎亦愚矣貴鄉洪子因信兄而過信我遂亦以我<lb/>
為可與斯文也與安友謀刻之而請序于兄僕既而聞<lb/>
之愧汗駭愕盖吾文未成吾自知之且不欲此生為言<lb/>
語文字人也居常以刻文字為無亷耻之一節若使吾<lb/>
身後有閒人作此業障則非吾敢知至于自家子弟則<lb/>
須有遺命説破此意不欲其作此業障也僕居閒偶想起<lb/>
<pb n="KR4h0152_WYG_188-5a"/>
宇宙間有一二事人人見慣而絶是可笑者其屠沽細<lb/>
人有一碗飯喫其死後則必有一篇墓誌其達官貴人<lb/>
與中科第人稍有名目在世間者其死後則必有一部<lb/>
詩文刻集如生而飯食死而棺椁之不可缺此事非特<lb/>
三代以上所無雖漢唐以前亦絶無此事幸而所謂墓<lb/>
誌與詩文集者皆不久泯滅然其徃者滅矣而在者尚<lb/>
滿屋也若皆存在世間即使以大地為架子亦安頓不<lb/>
下矣此等文字倘家藏人蓄者盡舉祖龍手段作用一<lb/>
<pb n="KR4h0152_WYG_188-5b"/>
畨則南山煤炭竹木當盡減價矣可笑可笑僕又何用<lb/>
更置一莖草于鄧林棼棼之間哉至于求序于兄僕與<lb/>
兄何等朋友也其有所求吾自求之而何待于人為之<lb/>
媒哉以為吾文茍有成則當求兄不成則不敢以累兄<lb/>
知人之明也及得兄序讀之令人益増慙汗吳下自古<lb/>
來文人正不少以為僕盖過二千年吳下詞人而接札<lb/>
游之文統既使兄為私于所好又若使僕與人爭名爭<lb/>
先然者非兄之所以愛僕也使兄今日為僕作序則亦<lb/>
<pb n="KR4h0152_WYG_188-6a"/>
宜道兄與僕昔以文相切磋以才弱志隳幾成而罷之<lb/>
意句句道却實事庶使兄為不誣而吾亦可以不愧耳<lb/>
至于兄之雄文則千百年自有定價倘吾文稍進乃敢<lb/>
為兄作序今且不欲綴羔袖于狐裘也刻板事既已力<lb/>
止兄序遂亦寶藏之未敢示人也<lb/>
　　與黔國公<hi>熊過</hi>
開府大將軍黔國公幕下過伏讀故記國家興事之臣<lb/>
胙茅土立世家者盖數十而列上公首元侯者稱最封<lb/>
<pb n="KR4h0152_WYG_188-6b"/>
異姓王配廟庭者又最若佩將軍印出總大兵則今之<lb/>
法非勛臣才能者即不得與無有捐數千里地使之世<lb/>
守者盖天下獨稱明公曰世家忠孝故得兼有之其視<lb/>
諸公最盛矣此宜如何報稱哉竊効一得於幕下之賢<lb/>
願加察焉始過入烏撒見其馬牛被山谷腹幹肥實驕<lb/>
嘶相嗅乃或相齒蹄以適甚足觀也私嘆烏撒奥區也<lb/>
而又富顧視關門之士多藍縷衣其行夫皁櫪之役腰<lb/>
囊磊磊如積塊問之皆糗餌也其法粉雜穀為塵十分<lb/>
<pb n="KR4h0152_WYG_188-7a"/>
升之五而得一具焉日或得三具是則徑足無外慕私<lb/>
心固怪異及察其長率亦多蓬門不贍饘粥以為其人<lb/>
嗇于財盖土風也乃試問其人孰主典是牛馬者若奈<lb/>
何不以給用皆對曰非我之有也豈惟非我有我將以<lb/>
為病斯牛馬者盖黔公所寄養今之烏撒盖黔公之外<lb/>
府也故今之軍民田烏蠻盡以為牧場而無忌詰其暴<lb/>
則曰我黔公之圉人也不敢誰何之人有匹馬死者且<lb/>
又責于我我因是以大貧曰十數年前有此乎曰無有<lb/>
<pb n="KR4h0152_WYG_188-7b"/>
即有之亦馬牛之風耳非若今敢縱也曰馬牛幾何曰<lb/>
畜馬二十八羣羣者以百數少亦八十矣牛吾不知也<lb/>
其種馬及駒吾不暇知也其牧于吾地若此其他所畜<lb/>
牧吾亦不暇知也今軍人若浮不過數年將轉徙盡矣<lb/>
因黙然不敢復問覆按舊文則彼之狙詐嫁怨可駭也<lb/>
昔者西平方為督府僉事則錫吳江田十二頃八十畆<lb/>
為督府同知則錫銅陵田四十二頃四十畆故諸司職<lb/>
掌凡公侯禄米皆為浙西蘇松等府官田内撥賜耳他<lb/>
<pb n="KR4h0152_WYG_188-8a"/>
所不得占撮土也常聞傅潁公請懐逺官地髙皇帝引<lb/>
公儀休事責之如謂西平之賢而下同潁公髙皇帝之<lb/>
明而偏于西平豈有是哉今奈何以烏蠻上誣髙皇帝<lb/>
下謗西平也蠻性本桀鷙藉馬為戰且馬盛則虎之翼<lb/>
也豈惟颺去又將噬人矣故茶鹽布易馬之制曰烏撒<lb/>
嵗易馬一千五百疋此髙皇帝之神武西平之經畫而<lb/>
銷萌之至權也今聞嵗入貴州銀四百四十兩耳乃免<lb/>
易馬則烏蠻之馬安得不繁其繁未有以銷之也乃反<lb/>
<pb n="KR4h0152_WYG_188-8b"/>
借靈于明公託外府之説内有以疑倡其民外以詐其<lb/>
鄰而雪之久假不歸勢益富厚而鄰益薄亦安得不起<lb/>
而圖人乎以過所聞公家盖積有舊恩在南土使實享<lb/>
大利而民有隂怨則公家先王亦必不為凡等所謂寄<lb/>
養馬者或自昔權時之謀而蠻之畏威懐德尚可驅使<lb/>
今蠻之狡猾苐藉公為名耳所入于公者本細㣲不足<lb/>
道而其自殖之謀與其嫁怨之詭則深可慮矣夫蠻之<lb/>
不可信其所由來非一日矣始定嵗入糧二萬石今倉<lb/>
<pb n="KR4h0152_WYG_188-9a"/>
廩空虚損原額四之三使在官者乏代耕之禄嗷嗷然<lb/>
執左契以責既廩之負毡本一千五百領今課録其入<lb/>
曽不得拔一毛焉此于朝廷且乏供而況公家乎是公<lb/>
家結實怨而大利乃在烏蠻也且烏蠻者滇之要也兵<lb/>
家所必爭也髙皇帝下滇之始也自永寜先遣胡海徉<lb/>
曰向烏撒别遣傅友德由曲靖率勁卒日趨烏撒應永<lb/>
寜之師其後烏撒蠻叛髙皇諭公家先王等曰雲南之<lb/>
師如曲靖普安烏撒建昌即今勢在必守東川芒部烏<lb/>
<pb n="KR4h0152_WYG_188-9b"/>
䝉未可守也今之守者獨數羸卒耳而常産皆為牧地<lb/>
其勢有不亡去者乎又公之家牧地故在陸涼耳烏撒<lb/>
本在四川應當比較馬匹之地凡不及烏撒而雲南反<lb/>
得寄養益非立法意矣害髙皇之成敗先王之功歛家<lb/>
室之怨張頑兇之勢就是四者此明改絃之時也且公<lb/>
之家非必藉是數馬焉為富盛也今將號于烏撒之軍<lb/>
曰總府原寄養馬匹在烏撒者本府已停解送如假稱<lb/>
總府名色强于官民屯種田地牧畜踐踏者罪之蠻雖<lb/>
<pb n="KR4h0152_WYG_188-10a"/>
詭戾其于明公累世之威德未有不震疊者矣誠使人<lb/>
得耕牧則其妻孥之飽嬉皆明公卧而乳哺之也蠻牧<lb/>
地狹則畜産不得繁因可漸弱其力内地之人益得日<lb/>
贍西路之孤懸有如閉門而遊于除必無他可虞矣行<lb/>
一事而衆善備者盖此類也明公忠孝報國比隆先世<lb/>
使他時執筆之史揚休光焉紀之世家過所奏記為有<lb/>
小補古人語曰寸有所長此區區所效于門下也願明<lb/>
公擇之勿為議論之臣所歸過狂瀆恐懼死罪頓首<lb/>
<pb n="KR4h0152_WYG_188-10b"/>
　　答陳約之<hi>田汝成</hi>
伻來辱金玉之音慰薦勤懇幸甚幸甚頃聞玉體負瘵<lb/>
大類長卿而游藝之功猶不暫輟甚非所以因天人<lb/>
之際保夀命之元也夫隂陽合體氣魄控搏多記則損<lb/>
魄多誦則損氣氣魄既傷精神靡潰六沴抵巇内外交<lb/>
戕攝鍊之家此為深忌是以子雲發寤于嘔心興嗣勞<lb/>
形于縞髮長吉勩而駭嫗孝先懶而腹便憂樂既已殊<lb/>
科修短又復異享取舍之分不待譓者而能裁也陳君<lb/>
<pb n="KR4h0152_WYG_188-11a"/>
青年博雅吾黨所希尺牘片言已足名世又何必馳騁<lb/>
藝囿彈壓前修晝夜拮据寢食都廢虧冲粹之性積膏<lb/>
肓之疢乎且古今才人垂聲琬琰者類有天助不可强<lb/>
也譬之沙丘之驥若耶之姬要之形不别于驪黄態不<lb/>
離于粉黛耳聞者且以為麟角鳳咮絶世竒珍安知皁<lb/>
櫪無滅沒之乗而茅茨絶窈窕之姿乎幸而當其時則<lb/>
足以華上宫而充内廏不幸而風塵奄忽亦且驂欵段<lb/>
而伉犨麋爾語曰無為名謀視運否休無與利角視命<lb/>
<pb n="KR4h0152_WYG_188-11b"/>
厚薄此二言者僕已騐之審矣不識陳君以為何如也<lb/>
更惟怡神恬寞以迎太和禁絶唔咿以葆真炁涉岐黄<lb/>
之寶訣躡佺期之髙蹤上貽慈母之歡心下慰細君之<lb/>
結念不亦美乎昔柳子厚欲已李睦州服氣之術更僕<lb/>
千言猶恐不寤竊以陳君勤學之癖不過睦州而故人<lb/>
愛念之私實同柳子似不必盛氣繁詞以瀆聰聽也試<lb/>
采納而留心焉幸甚幸甚夜郎淫滯以日為年頃以入<lb/>
覲脱歸遡游東下若鳥越樊笯鹿鋌原野桑下三宿之<lb/>
<pb n="KR4h0152_WYG_188-12a"/>
戀斬然絶矣行次長沙覬接丰采而軒車蚤發企望悵<lb/>
然萍梗支離未卜合并之所爾<lb/>
　　答羅一峯<hi>章懋</hi>
鄉約之行欲鄉人皆入于善其意甚美但朱吕之制有<lb/>
規勸無賞罰豈其智不及此盖賞罰天子之柄而有司<lb/>
者奉而行之居上治下其勢易行今不在其位而操其<lb/>
柄已非所宜況欲以是施之父兄宗族之間哉或有尊<lb/>
于我者吾不得而賞罰焉則約必有沮而不可行者矣<lb/>
<pb n="KR4h0152_WYG_188-12b"/>
可不慮其所終乎在比之九五王用三驅失前禽夫子<lb/>
以為舍逆取順盖來者不拒去者不追不能强人以從<lb/>
我也凡入約者必其誠意感孚革心向化而後可有不<lb/>
能從則當聽其出約今欲假官府之權力邀强制以必<lb/>
人之從已殆非所謂顯比之道也又聞族人有為盜者<lb/>
必親置之死地此于當代之法先王之制聖賢之事皆<lb/>
所未聞孔子曰古之為盜惡之而不殺也不先其教而<lb/>
一殺之是以罰行而善不反刑張而罪不省若孟子所<lb/>
<pb n="KR4h0152_WYG_188-13a"/>
謂不待教而誅者盖指殺人于貨之盜而言耳如穿窬<lb/>
鼠竊而皆殺之則彼禦人于國門之外者將何法以加<lb/>
之乎禮曰公族其有死罪有司讞于公公既三宥之矣<lb/>
而又使人追之曰雖然必赦之有司對曰無及也然後<lb/>
為之素服不舉如其倫之喪親哭之夫以朝廷之上法<lb/>
度所在其處宗族之死罪者若是而況于手自殺之乎<lb/>
又況罪不應死者乎以是知聖賢之在鄉黨其所以處<lb/>
族人者殆不其然昔漢人有為盜者曰刑戮自甘乞不<lb/>
<pb n="KR4h0152_WYG_188-13b"/>
使王彦方知彦方遺布一端卒能化盜使之道不拾遺<lb/>
是不猶愈于殺乎陽城居于晉之鄙晉之鄙人薫其德<lb/>
而善良者幾千人温公與康節在洛里中後生皆畏亷<lb/>
耻欲行一事必曰無為不善恐司馬端明邵先生知是<lb/>
皆君子之居鄉有不約而自化者以先生明德當不下<lb/>
于諸公自身而家自家而鄉久于其道彼將自孚何用<lb/>
汲汲乎强人以從約重法以禁盜耶雖曰君子之所為<lb/>
衆人固不識然某之愚實有不能無疑者深願先生熟<lb/>
<pb n="KR4h0152_WYG_188-14a"/>
思而審處之如使今之吉豐亦如温公康節之洛則朱<lb/>
呂之鄉約庶可行矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_188-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷一百八十八<lb/>
</p>
<p>
</p>
  </div>
</body>
</text>
</TEI>
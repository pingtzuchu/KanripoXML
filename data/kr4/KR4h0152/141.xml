<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百四十一</head>
    <p>
<pb n="KR4h0152_WYG_141-1a"/>
欽定四庫全書<lb/>
　明文海巻一百四十一　　　　餘姚黄宗羲編<lb/>
　　諸體文一<lb/>
　　　疏引<lb/>
　　募建青門菴疏<hi>袁宏道</hi>
凡山川要會處俗華好義則刹宇必多故今京都吳越精<lb/>
藍棊置夫衣紈綉而過者入村落則老稚聚而駭過下邑<lb/>
則士竊議至通都則常其習固也往余與諸巾冠者遊見<lb/>
<pb n="KR4h0152_WYG_141-1b"/>
圓頂而緇者則羣指曰楊墨既讀子史書旁及二氏笑曰<lb/>
此何與子輿氏舌而是時士競操觚業以諛時目故亦習<lb/>
子史及釋老之淺易者士之入伽藍者揖必至踝見僧乃<lb/>
不怒迨先伯修既以中秘里旋首倡性命之説函盖儒釋<lb/>
時出其精語一二示人人人以為大道可學三聖人之大<lb/>
㫖如出一家見行脚之稍能談者揖而坐上座事二氏先<lb/>
師有禮而所謂精藍禪室者遂亦數數修飾浸循有大國<lb/>
風沈生從余講業及熏聞貝典熟世為𤓰渚里人渚中人士<lb/>
<pb n="KR4h0152_WYG_141-2a"/>
習為修雅將闢禪舍以客桑門余顔其楣曰青門志里也且<lb/>
以識下邑之文漸埒上國也夫不知有秋之穫者見人投種<lb/>
則怪曰奈何以可食之物棄之淤泥不知福田之道者亦然<lb/>
渚中人士業知之已慎無惜種語曰臨淵羡魚不若結網<lb/>
　　募造準提閣疏<hi>萬時華</hi>
萬厯初敕改廬山黄龍庵為黄龍寺賜金佛像寺僧敬<lb/>
虚募閣以覆之時大中丞王公斗溟吏部余公映微先<lb/>
後倡而新之此上人之勤也今上人死矣廟旁有隙地<lb/>
<pb n="KR4h0152_WYG_141-2b"/>
數武其徒幻修復為予言師在嘗用形家之説謀祀準提<lb/>
而閣於此今將踵而成焉予曰形家之言若何曰章門<lb/>
之水由此達于湖放于江萬里之流百折以至堤其委<lb/>
浪蜿蟺紆徐而後去之此鍾美之説也予曰此又子之<lb/>
勤也今子將以終中丞吏部之明徳踵師之志福邦之<lb/>
人人之聞而赴之者必衆而疾矣何以言之夫聖王之<lb/>
制祭祀黜淫祠秩常典能禦大災捍大患者然後祀之<lb/>
此霈澤王所以烝嘗於兹土也祀典嚴於王者學士之所<lb/>
<pb n="KR4h0152_WYG_141-3a"/>
講眀有司之所慎重閭閻萬户據有形勢以辨災祥此<lb/>
皆非浮屠者之所有事也子之師一則成之不勌一則<lb/>
志之而若有待於其後人若夫凖提佛母之號遍兹國<lb/>
土此誠浮屠者之所頂禮而事爾菩薩示方便法現大<lb/>
神咒經稱苾蒭人等若有持誦讀此咒能滿九十萬遍<lb/>
所有資具種種具足若十萬遍得見聲聞縁覺菩薩諸<lb/>
佛夫福田利益雖非世尊如來密諦深微菩薩普度衆<lb/>
生功徳𢎞深將在於是然則子持前説而告之邦之宰<lb/>
<pb n="KR4h0152_WYG_141-3b"/>
官居士樂於形勢之利者聞而赴之己十之五矣持後<lb/>
説而告之邦之老稚男女樂於福田利益者聞而赴之<lb/>
當十之九矣況予日徘徊廟下見履舄之外蒼崖白浪<lb/>
宿鷺浮鷗明霞薄靄變化袵席倘閣成而滕王之棟<lb/>
歌舞西來隔岸江天鼓鐘在下此又騷人墨士所命侶<lb/>
嘯儔而不能去者吾知聞而赴之者之又廣而疾也嗟<lb/>
乎子之師能集浮屠之所不能事者以福邦人子能集<lb/>
浮屠之所必事者以終兩先生之明徳踵師志而克成<lb/>
<pb n="KR4h0152_WYG_141-4a"/>
之吾知霈澤之靈抑亦有以相子矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_141-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百四十一<lb/>
</p>
<p>
</p>
  </div>
</body>
</text>
</TEI>
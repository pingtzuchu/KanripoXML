<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百四十四</head>
    <p>
<pb n="KR4h0152_WYG_444-1a"/>
欽定四庫全書<lb/>
　明文海巻四百四十四　　　餘姚黄宗羲編<lb/>
　　墓文十六<lb/>
　　　儒林<lb/>
　　近溪羅夫子墓誌<hi>詹世講</hi>
先師近溪羅公以天年終於萬厯之十六年戊子<lb/>
是時世講万視學南畿也訃聞為位而泣者七日<lb/>
亡何厥孫太學生懐義持狀來徵講為誌講於師<lb/>
<pb n="KR4h0152_WYG_444-1b"/>
實有㒺極之恩誼不可無言也師諱汝芳字惟徳<lb/>
家世南城四石溪别號近溪其先豫章人遷居今<lb/>
所則自唐侍御君第六子近通始厯國初有季文<lb/>
者代父從戎義聲壯里閈季文舉永和魁然以孝<lb/>
友著於家庭永和之二世孫為庭繡則犖犖負奇<lb/>
節大亢厥宗者也庭繡舉大夫子三其季為前峰<lb/>
公即師之尊人封比部政如師初年官公嫺於文<lb/>
詞馳聲蓺苑中籍甚比稿落當年乃去而講理學<lb/>
<pb n="KR4h0152_WYG_444-2a"/>
嘐嘐然嚆矢東越孺人寗夢赤日入懐生師師襁<lb/>
褓時即悟啼聲五年能執孝經甫長雅不好弄羣<lb/>
兒以侮狎至油然受之鄉人大奇其不羣弱冠受<lb/>
博士籍悟尼聖之學有不專於博士業者遂卓然<lb/>
以身任正學癸卯薦鄉書明年捷南宫人皆以為<lb/>
華師欿如也叔子樂溪怪而問之師曰爾謂一第<lb/>
能了我生平耶超一乘即有一乘事業此壯夫終<lb/>
身有葢棺憂也隨輟廷試歸姑山决筴尼聖面水<lb/>
<pb n="KR4h0152_WYG_444-2b"/>
澄心凝神易學若無意於仕者人謂寗孺人曰爾<lb/>
子幸一第乃不服官政何輕視若此孺人曰吾兒<lb/>
正不欲輕此一第故爾當是時介紹於西昌結駟<lb/>
於南楚講業於中都轍迹所臨屨溢户外聞者靡<lb/>
然咸遵厥化師即未拜一官治一職教澤已滿東<lb/>
南矣厯癸丑始就廷試受太湖令太湖嚴邑也民<lb/>
強且多盜師至修渤海之政捕從寛益以道化之<lb/>
不踰月而盗平其他政務一本於興教化明禮樂<lb/>
<pb n="KR4h0152_WYG_444-3a"/>
不為一切俗吏所為三年天官最其績擢比部政<lb/>
時大司冦則海鹽鄭公曉也公素慕師比在屬驩<lb/>
甚以為得師晚事無大小悉以諮之所明罰伸抑<lb/>
者甚夥迨守寜國教化益行郡堂無鞭朴聲日惟<lb/>
講學水西志學二處以崇學育才為功課宛陵六<lb/>
邑一時有三代風六邑亦聞風歸化未幾以外艱<lb/>
歸歸而士民悲號不忍釋去有步至旴江者師在<lb/>
制四方来學者益衆當道聞其賢厯引哀詔促起<lb/>
<pb n="KR4h0152_WYG_444-3b"/>
復守東昌間行泰山塗遇盜將犯之既聞為師也<lb/>
拜而泣曰吾意為某某乃羅父耶稽首而去尋遷<lb/>
滇南憲副時莽酋犯三宣急且逼州境師遣馳諭<lb/>
六條涕泣化之莽亦涕泣請降更為開水利塹城<lb/>
濠省徭役大布朝廷徳化暇則召同志講學如永<lb/>
昌諸處信從尤衆無何轉藩參賫捧入京禮成偕<lb/>
同志大㑹廣㑹諸刹諸大老咸傾葢焉時江陵柄<lb/>
國喜操切惡談學諷附勢者言之已又召諸從㳺<lb/>
<pb n="KR4h0152_WYG_444-4a"/>
修撰沈君編修曽君輩切責之師喟然曰時事若此道復<lb/>
奚望其䟽乞骸骨浩然歸矣師之歸薦紳談者憾柄國<lb/>
併唾言者欲甘心之師掀髯而笑曰記云君子隐而顯<lb/>
且一世與萬世孰多乎吾旴江汝水之間寧無斐然小<lb/>
子可裁者復與諸弟子聨轍走安成下劍江趨兩浙金城<lb/>
往來閩廣間益張皇此學今上戊子秋偶疾知將辭賔矣<lb/>
乃起綉衣冠謝皇天后土召諸弟子諸孫授㑹語八巻更<lb/>
手書大哉洋洋之章丁寧王史命各舉觶相酬以别諸<lb/>
<pb n="KR4h0152_WYG_444-4b"/>
弟子泣留留一日復正襟危坐拱手而逝噫吾師仕則<lb/>
以其學敷之政不仕則以其政敷之教歴七十餘年無<lb/>
日不在斯道至死而後已其任重道逺若此孰非本諸<lb/>
道而措之躬行者哉蓋道之大原出於天天之所以立<lb/>
命即人之所以為性此性命之理洋洋優優隨境皆是<lb/>
然而其宰也未嘗不運至虛而至實其運也未嘗不宰<lb/>
至實而至虛故放之則忘忘則淪於無執之則助助則滯<lb/>
於有勿忘勿助乃見真詮師研究有年透悟獨到常語<lb/>
<pb n="KR4h0152_WYG_444-5a"/>
人曰鳶飛魚躍無非天機聲歌笑舞無非道妙發育峻<lb/>
極眼前都是其超然灑然見之襟懐雍然穆然見之家<lb/>
庭油然熈然見之處人接物講嘗以學請正曰學貴靜<lb/>
乎曰不宜離動在動處着力乎曰宜不失靜體功宜何<lb/>
着乎曰心兮本虛致虛要矣何着講以寂為疑曰性中<lb/>
萬象森然何寂之憂然則何如而為得力乎曰知得得<lb/>
力處便是不得力不知得力處便是得力大都道具吾<lb/>
心而吾身實在道中真機随處洋溢工夫原無窮際一<lb/>
<pb n="KR4h0152_WYG_444-5b"/>
念不通之人者非道也一息有間於道者非功也講每<lb/>
見師居常無日不親師友無念不通人心自志學之初<lb/>
以至令終之日孳孳矻矻惟成就後學是急蓋師之心<lb/>
仁心也師之心體仁體也仁者以天地萬物為一體師<lb/>
其有之雖其或時談𤣥類禪不知有出世之心乃可經<lb/>
世或時笑號類放不知其手舞足蹈皆為自得或應接<lb/>
吾人不無分别則簡文温理之道原自不混嗟嗟吾師<lb/>
之心豈尋常世俗之見所能測哉<lb/>
<pb n="KR4h0152_WYG_444-6a"/>
　　靜菴蕭先生墓表<hi>薛㦄旂</hi>
㑹稽之隂有大儒曰靜菴先生者禀賦不凡少即頴異<lb/>
甫踰十齡修詞藝文已卓然成章年十七即厭棄之從<lb/>
陽明王先生㳺講明聖學窮極指歸體認踐履不務口<lb/>
耳在諸生中甚為提學副使趙公寛所賞識𢎞治甲子<lb/>
楊文恪公亷為浙江鄉試考官得先生文大驚謂學有<lb/>
本原才堪經濟取置第一自是遂以文名四方實先生<lb/>
所不屑也登正徳甲戌進士選授監察御史時方以言<lb/>
<pb n="KR4h0152_WYG_444-6b"/>
為諱先生劾奏兵部尚書王瓊雖小有才多挾私妄作<lb/>
都督江彬夤縁投托蔓將難圖申救胡副使世寧孤忠<lb/>
為國力剪强藩封章慷慨天下想聞其風采非徒事聲<lb/>
容者比奉命廵山海諸關值邊備乆弛將官怠縱先生<lb/>
遍歴邊徼修廢振墜相機設備廣樹材木多為覆塹敵<lb/>
騎不敢長驅相顧喙息㑹傳奉武宗將出邊捕虎總鎮<lb/>
以下逓相掊尅先生上疏言陛下不當賤民命而貴異<lb/>
物玩細娛而忘逺圖因及官司掊尅兵民疾苦之狀留<lb/>
<pb n="KR4h0152_WYG_444-7a"/>
中不報總兵戴欽鎮守王忻圖中傷之用事者曰蕭御<lb/>
史無隙乃止嘗疾馳黄花鎮啟視倉粮苴礫居半且侵<lb/>
尅累鉅萬守將盡論如法巨璫温祥在司禮監有權令<lb/>
二倅折簡為請先生併逮倅治之邊境悚然士始獲餉<lb/>
先是權貴人多冐奪士卒首功前御史盡為紀驗先生<lb/>
悉奏奪之江彬錢寧忿然論於先生之前先生曰某地<lb/>
某地相距幾百里某乃同日出戰彼此獲功豈能二三<lb/>
其身邪二人語塞廵邊代還盡圖山川形勢量地夷險<lb/>
<pb n="KR4h0152_WYG_444-7b"/>
叙著機宜方畧緩急有差按圖可議戰守彭都御史澤<lb/>
上其功且薦可大用王瓊以夙憾不為覆奏先生亦初<lb/>
無意於論功復命廵按雲南值左脛為邊風所中疾作<lb/>
太孺人憂之遂疏請歸省踰年南畿缺提學御史乃膺<lb/>
簡命先生素以人才廢壞為憂至則振起科條以身範<lb/>
物先徳行而後文藝士有可進者先生降色温言懇懇<lb/>
誘掖語及理道反覆推明其或有不率教者縱其文入<lb/>
格亦在所必黜重以權貴人請之不聽也其諸官師之<lb/>
<pb n="KR4h0152_WYG_444-8a"/>
賢否生民之利病徃昔之忠賢山林之遺逸靡不悉心<lb/>
咨訪抑揚興革究其所措意直欲挽囬陋習躋之隆古<lb/>
而與人為善之誠惻然可掬故南士有陳㤗山蕭北斗<lb/>
之謡陳謂先提學陳恭愍公選也尋陞河南按察副使<lb/>
仍董學政凢所施設一如南畿臨潁有大臣在大閣以<lb/>
故怨搆誣其鄉人谷生者欲假手甘心先生亷知其故<lb/>
不為處乃復為其子弟甥壻請托又弗許由是憾甚嗾<lb/>
言事者劾先生連及廣東提學副使魏先生校二先生<lb/>
<pb n="KR4h0152_WYG_444-8b"/>
皆當世名儒疏下吏部恐拂臨潁意乃量移先生於湖<lb/>
廣魏於江西皆兵備副使南御史上疏謂二人皆長才<lb/>
碩學宜大用不宜左調值臨潁去位乃更先生廣東魏<lb/>
河南仍各為提學副使廣學政乆弛魏以過嚴獲譴先<lb/>
生繼之不少貶復為怨者所搆先生不辯唯疏求解職<lb/>
竟復論改調尋丁太孺人憂年且五十而哀慕不已蓋<lb/>
寖就衰矣自是遂不復出嘉靖甲午八月某日以疾卒<lb/>
於家距生成化庚子某月日年五十有五疾革時令子<lb/>
<pb n="KR4h0152_WYG_444-9a"/>
弟扶坐堂上曰吾平生不欺使我一見天日耳子泣請<lb/>
遺命曰為好人餘一無所言先生諱鳴鳯字子雝紹興<lb/>
山隂縣人學者稱為靜菴先生父諱昱任山東髙宻縣<lb/>
知縣以先生貴贈監察御史母茅氏封孺人娶周氏封<lb/>
亦如之子男二曰勉曰飭皆有文行為國子生女一適<lb/>
錢塘縣學生田肯播孫男三承芳縣學生餘皆讀書習<lb/>
禮先生所著有靜菴文録詩録教録杜詩註若干巻六<lb/>
經方次第有說創草未就先生瓌傑廓落亷靖方介終<lb/>
<pb n="KR4h0152_WYG_444-9b"/>
身未嘗畜媵侍靜處一室浩然天㳺常正襟危坐或獨<lb/>
歩中庭遇風月清朗則自喜曰此吾儒受用處也其所<lb/>
自得者如此故其於出處之際百折不囬雖識者謂其<lb/>
足以大受惜其不為公卿而先生之視功名事業則真<lb/>
若浮雲之過太虛也嗚呼斯世有如先生者幾人哉先<lb/>
生卒之二十年其門人武進薛應旂亦以視學過先生<lb/>
里第拜遺像而尋宿草之墓焉勉飭以墓未有表遂屬<lb/>
之余為南考功時西磐張公為尚書檢察庶寮唏噓嗟<lb/>
<pb n="KR4h0152_WYG_444-10a"/>
嘆者乆之曰士失養於學校而顧稽之於旣仕殆猶使<lb/>
不教之民戰也宜其鮮完人矣近時如蕭子雝魏子才<lb/>
之為提學其人豈易得哉然則二先生之所以取嫉於<lb/>
人者固其所以見稱於世者也昔歐陽公謂宰執可為<lb/>
而唯翰林學士不可以輕授余則謂學士可為而唯提<lb/>
學不可以輕授蓋士習之汙隆世道之升䧏由此其出<lb/>
也吾未知河南廣東如何今南畿諸士去先生三十餘<lb/>
年猶若畏先生而不敢為不善者此其為益豈小補哉<lb/>
<pb n="KR4h0152_WYG_444-10b"/>
余因表先生之墓而特書其大者<lb/>
　　憲副畏齋薛公墓表<hi>薛應旂</hi>
吾常至古延陵郡吳公子札所封札以禮樂見推於上<lb/>
國迨卒塟申浦吾夫子表其墓曰嗚呼有呉延陵季子<lb/>
之墓蓋謂其逹於理學也自是之後兩楹夢奠禮壞樂<lb/>
崩漢董仲舒隋王仲淹唐韓退之傳孔門之餘緒斯道<lb/>
頼以不墜然皆西北之産而東南則𦕈乎其未之有聞<lb/>
也至宋政和間楊中立承伊洛之傳僑居於常於是常<lb/>
<pb n="KR4h0152_WYG_444-11a"/>
之屬邑武進則有鄒志完父子周伯忱兄弟無錫則有<lb/>
尤延之師弟宜興則有唐彦思皆知以道為學而實為<lb/>
東南之倡矣未幾學禁旋作宋祚遂衰迨我洪武崇尚<lb/>
理學迨今二百年間吾常謝處士子蘭邵宗伯國賢徐<lb/>
司徒用中毛給事式之唐中丞應徳皆以理學聞於時<lb/>
江隂人文雖盛其以理學聞者則尚未之有也畏齋薛<lb/>
公應登者其殆褎然而崛起者乎公諱甲字應登畏齋<lb/>
其别號也常之江隂人父浮休先生諱章憲以文學名<lb/>
<pb n="KR4h0152_WYG_444-11b"/>
娶張氏生公公生而頴敏有異質年二十五中嘉靖壬<lb/>
午應天鄉試己丑舉進士選授兵科給事中遂以言忤<lb/>
當路謫湖廣布政司照磨壬寅量移浙江寧波通判又<lb/>
三年乙未陞保定同知明年丙申陞四川按察僉事整<lb/>
飭叙瀘兵備又四年庚子陞江西南贛兵備副使在贛<lb/>
五年致仕歴任政績皆種種可述具在公年譜中而公<lb/>
平生所自為者則不屑屑於是也公自弱冠時即謂文<lb/>
人之文於身心無益遂潜心晦菴之學迨入仕後得陽<lb/>
<pb n="KR4h0152_WYG_444-12a"/>
明傳習録讀之遂遵其教而以象山為宗曰解縳者陽<lb/>
明先生也不然桎梏死矣時四方從事陽明之學者所<lb/>
在羣起公皆歛袵下問按公年譜在京師則㑹於白塔<lb/>
寺在江西則㑹於青原山居鄒則約諸友為名山之㳺<lb/>
徃徃㑹於僧舍雖在㑹者其人未必盡誠而公之探討<lb/>
服行務求良知之究竟知行合一之本原則皆真心實<lb/>
意以冀其必得所歸而畧無狥外為人之私故年逾邁<lb/>
而志愈勵汲汲焉未嘗少懈所謂朝聞夕死斃而後已<lb/>
<pb n="KR4h0152_WYG_444-12b"/>
者公實其人焉嵗辛未公年且七十有四矣特顧余山<lb/>
中余迎之竹樹間值雨過石滑公累歩艱行余進而扶<lb/>
之公即笑而言曰陳瓘生長東南不識伯淳猶可委也<lb/>
吾為魯人不識東家可笑也哉吾是以來余問云何公<lb/>
謂近見君考亭録謂晦菴之言孔子教人之法象山之<lb/>
言孟子教人之法不覺恍然而悟前人數百年之爭辯<lb/>
吾軰數十年之講求誠費辭矣不然良知之言又一桎<lb/>
梏也吾敢不以筋力為禮而不至君一拜耶余謝不敢<lb/>
<pb n="KR4h0152_WYG_444-13a"/>
當而心服公之真切為道蓋誠不在於附和趨時聲音<lb/>
笑貌間也余方將從公以永餘年詎謂不逾年而公遂<lb/>
易簀矣余旣為文哭公而公之子逢等乃衰經詣余稽<lb/>
顙請表公墓余謂公之蒞官行政不表可知而江隂之<lb/>
以道為學則實自公始惟其道之是否而不惟其人之<lb/>
從違惟其言之當否而不惟其人之顯晦亦唯公為能<lb/>
之也謂公為豪傑之資聖賢之學亦何過哉是故表而<lb/>
出之俾過公之墓下者得以覽觀而興起也公生於𢎞<lb/>
<pb n="KR4h0152_WYG_444-13b"/>
治戊午十月二十四日卒於隆慶六年七月二十五日<lb/>
享年七十五娶華氏子男四長某次某縣學生次某恩<lb/>
貢生早卒次某太學生女幾孫男女幾具在誌狀中所<lb/>
著有易象大㫖四書口義心學淵源録藝文類稿行於<lb/>
世<lb/>
　　明太常卿贈正議大夫資治尹禮部右侍郎恭簡<lb/>
　　　魏公墓碑<hi>徐中行</hi>
公名校字子才少英頴絶倫讀書四行俱下𢎞治甲子<lb/>
<pb n="KR4h0152_WYG_444-14a"/>
魁應天鄉試乙丑第進士正徳改元授南京刑部主事<lb/>
歴員外郎中訊讞必齋居夏日滌溷穢於疾病者飲食<lb/>
之臨刑素服事畢不御酒肉與諸郎異時奄豎劉瑾弟<lb/>
瑯守備留都張甚諸郎願有謁公不徃其將攟擴某富<lb/>
人死公不避嫌骫法瑯卒莫能絀日集諸郎講徳與鄱<lb/>
陽俞子積信州夏淳夫武城王純甫尤切劘烝烝如也<lb/>
九年改職方時嬖倖擁兵大内藩宗將告變乃移病歸<lb/>
星溪學士大夫多造廬請益薦者無虛嵗間承召不起<lb/>
<pb n="KR4h0152_WYG_444-14b"/>
藩王變定武宗崩世宗立諸嬖倖誅乃起家為副使督<lb/>
廣東學政遵功令頒化條毁淫祠創社學專祀宋儒及<lb/>
名吏鄉先生卓犖者且示民息訟弭盗一以敦本為務<lb/>
士知鄉徃者命禮遣而躬導之其有道術者不憚與之<lb/>
友踰年謡俗一變而奔封主事喪歸盡禮服闋補江西<lb/>
兵備力辭弗允改督河南學政大較如廣東而矩矱稍<lb/>
廓行冠禮正名稱毁浮屠像專祠羲皇於畫卦臺以蔡<lb/>
仲始封國依太公祭爽鳩之義而以世子死社稷書於<lb/>
<pb n="KR4h0152_WYG_444-15a"/>
春秋者配信陽宰端木公賜蔡人曹公䘏漆雕公開秦<lb/>
公冉為之立經祠又援漢梅福疏請封孔子後為世愽<lb/>
士守㣲子廟因嵗時省湯陵不果甫三月轉大理少卿<lb/>
冢宰桂文襄公推轂之也凡封事質正多為之削草明<lb/>
年轉國子祭酒例謁相國踧踖偶坐公上坐自如相國<lb/>
蓋嗛之及充經筵相國滋不恱故事講章先裁於相國<lb/>
不賛一詞而愈益嗛俄改太常假少卿已陞卿提學四<lb/>
夷館時上議禮進郊社論二篇明年致政歸飬太安人<lb/>
<pb n="KR4h0152_WYG_444-15b"/>
張氏甚謹撫兄諸子而教之篤其先本姓李居長洲莊<lb/>
渠城自莊渠始祖三傳曰琳鞠於姨夫崑山魏家而蒙<lb/>
其姓琳生鍾鍾生公父珪雅意復姓因其先有迷所出<lb/>
而與李氏婚迨公疏復不得復為憾言必稱莊渠人多<lb/>
稱為莊渠先生乃為李氏統宗族屬譜祭則合族以申<lb/>
其義而於無告者有賑其孝友若此薦者無虛嵗雖冢<lb/>
宰聞問不答舉主費文憲公再入相期呉門不赴卒乃<lb/>
候其喪而修正大抵然也嘉靖癸卯卒距成化癸卯生<lb/>
<pb n="KR4h0152_WYG_444-16a"/>
享年六十有一訃聞贈官賜謚及祭塟於某山子紀夭<lb/>
季子殤配淑人王氏奉公遺命以兄子續子恒嗣紀恒<lb/>
殤郡守命續嗣公續舉於鄉矣鋟公太學解六書解遺<lb/>
文若干行世命立經祠於學宫左春秋有司奉嘗焉徐<lb/>
中行曰余聞莊簡公引當代名公十六人為公誄詳哉<lb/>
其知之也世君子或能之兩者無當於大誼乃君子弗<lb/>
能焉豈非苟然者耶自浮屠入中國少林逹磨面壁九<lb/>
年傳其影也入石慧能受其衣鉢於曹溪世咸惑以為<lb/>
<pb n="KR4h0152_WYG_444-16b"/>
神公督學南粤旣毁其鉢督學中州復斲其影匪直嘵<lb/>
嘵實躬任之矣故其學引䋲墨必軌於正義病邇來欵<lb/>
言者比於晉之清談則其所就豈茍然蓋可俟之不惑<lb/>
者矣銘曰<lb/>
浮屠而熾公也伊何旣毁慧能爰斵逹磨乃識其大雅<lb/>
行孔多疇不是式有欝其何<lb/>
　　廣西布政司左參議古林沈君墓表<hi>萬士和</hi>
沈君諱寵字思畏號古林宣城人也君為人外貎樂易<lb/>
<pb n="KR4h0152_WYG_444-17a"/>
而性實剛方志存一體然不務阿世見一善事鼓勇直<lb/>
前不為不止聞一善人負笈千里不見不已所交皆當<lb/>
世名士故海内嚮道者莫不知有古林君其鄉有貢受<lb/>
軒先生者受學於歐陽南野氏君師受軒因同至南都<lb/>
叅南野有得於致知之說已而得見王龍溪錢緒山二<lb/>
公悟證益明然君每崇實踐不落言詮此君學問之終<lb/>
始也君年幾弱冠其考桑園公督之業農君白其母固<lb/>
請就學旋入郡庠中丁酉鄉試甲辰落第就選授行唐<lb/>
<pb n="KR4h0152_WYG_444-17b"/>
令以才調獲鹿戊申擢監察御史清戎福建癸丑陞湖<lb/>
廣江防僉事丁已陞廣西左叅議致仕隆慶辛未年即<lb/>
世此君歴履之終始也視民如子視官事如家事賑饑<lb/>
荒復流徙教紡績節厨傳一切保甲倉儲團練之法無<lb/>
不舉行此君之治邑於行唐獲鹿者也獨持法紀風采<lb/>
凛然均編役黜貪墨興正學别賢否至於搜獲積盗摧<lb/>
蕩九龍灣巢窟此君之才著於御史監司者也君當為<lb/>
令時保全撫字惟恐失所治尚寛仁其為御史監司鋤<lb/>
<pb n="KR4h0152_WYG_444-18a"/>
姦遏惡惟恐不盡治尚威嚴蓋牧民之體執法之職旣<lb/>
不相同而北土瘠薄易於離散利用招徠江防巢穴易<lb/>
於哨聚利用蒐獮因時制宜同歸於治而已豈有心於<lb/>
其間哉君自歸田後講學一念老而彌篤時郡守羅公<lb/>
立開元之㑹諸生環座者數十百人耿楚侗督學臨校<lb/>
深為嘆賞檄聘君與梅宛溪叅議主其席諸生因而善<lb/>
良者甚衆宣城風俗至今知學者君為之倡也君性孝<lb/>
悌事父母及喪塟咸竭其力復喜施予自未遇時鬻衣<lb/>
<pb n="KR4h0152_WYG_444-18b"/>
器易粟以賑貧乏及致仕歸悉以俸餘為伯仲買田宅<lb/>
創建祠堂聚族子弟教於其中此雖非君難事亦足以<lb/>
稱於宗族鄉黨矣疾革時人來問疾者輙與論學亹亹<lb/>
不倦或問君胸次云何君答曰已無物矣時次子懋學<lb/>
方上春官乃顧長子懋敬及諸孫囑以善自勉不及他<lb/>
語遂瞑君之卒也貢受軒作狀即其師也梅宛溪作傳<lb/>
即其友也二君平生知已故其事核其辭逹余樸直無<lb/>
文惡足以發而懋學來留都乞余作表余忝年家素辱<lb/>
<pb n="KR4h0152_WYG_444-19a"/>
交契聊綴數語特其大者焉耳若其行事則誌傳悉之<lb/>
不敢増一詞懼失實也<lb/>
　　提督四夷舘太常寺少卿訥谿周公墓表<hi>萬士</hi>
　　<hi>和</hi>
明興士大夫之學謹規矩守格套以為道在是矣而或<lb/>
滯於事為形器之末有陽明先生者出一剖其籓籬倡<lb/>
良知以詔天下世之從事其說者欣欣然足矣而或墮<lb/>
於空虛無着之歸自是兩家角立同異紛然彼曰汝拘<lb/>
<pb n="KR4h0152_WYG_444-19b"/>
此曰汝放如方圓之齟齬也然陽明之學特謂知行之<lb/>
無二耳專事空談而無復踐履則末流失之矣有能不<lb/>
滯於事為形器不墮於空虛無着祛一偏之弊以坐臻<lb/>
乎道德之實則豪傑其人哉若余所見訥谿周公是已<lb/>
公之學以大同為㫖以誠一為功以為乾坤與人號曰<lb/>
三才同也由我而之人人我同也由人而之物洪纎靈<lb/>
蠢一切天地間無弗同者其有弗同者不誠故也誠財<lb/>
一惡得不同不誠則二惡得同苟能致其誠一以歸於<lb/>
<pb n="KR4h0152_WYG_444-20a"/>
同則天地萬物各得其所而位育之功成矣公蓋嘗以<lb/>
是語余而余竊之以自潤者也公名怡字順之號都峯<lb/>
改訥谿寧國之太平人少果敢有氣節常以溝壑不忘<lb/>
自勵在邑庠大為督學章介菴公鑒賞文譽鬱然一日<lb/>
見傳習録曰此聖學也慨然有求道之志聞鄒東廓先<lb/>
生倡道南都徒歩徃從之聽其言論喜曰不然枉此生<lb/>
矣甲午中鄉選遊南雍時山隂王龍溪在職方公復師<lb/>
事之一時交友皆海内名士非其人則不妄交大司成<lb/>
<pb n="KR4h0152_WYG_444-20b"/>
倫公深加器重戊戌登第授順徳府推官大書臯陶祥<lb/>
刑以自矢以明恕為本而以公正折之髙明不畏㷀獨<lb/>
必伸民大悅服鄰郡爭求質成監司交薦天子聞其治<lb/>
狀徴拜吏科給事中屢劾羣臣不職最後將論柄臣告<lb/>
其母劉太恭人太恭人慰勉之因南還癸卯夏公遂抗<lb/>
論大臣不和狀幾數千言其所指不和者相鑾嵩冢宰<lb/>
讃總督翟鵬趙廷瑞總兵張鳯周尚文也而其意則專<lb/>
責相嵩且曰嵩威靈氣熖凌偪百司中外之臣不畏陛<lb/>
<pb n="KR4h0152_WYG_444-21a"/>
下而惟知畏嵩言甚剴切嵩多結中黨為援肅皇帝震<lb/>
怒摘其疏中日事禱祀語謂為訕謗廷撻之送鎮撫司<lb/>
監公創甚先是楊御史爵劉員外郎魁亦以言事繫獄<lb/>
二人者曲為調治得不死公囚禁踰二年艱苦備至卒<lb/>
莫敢有救解者乙已秋上信箕仙言釋三公上欲為箕<lb/>
仙築壇熊太宰上言箕仙妖妄上怒態太宰罷為民因<lb/>
復逮繫三公公再就繫又三年丁未冬上修醮事三殿<lb/>
灾上大悟手勅釋爵等時漏下三鼓矣公旦日謝恩就<lb/>
<pb n="KR4h0152_WYG_444-21b"/>
道嗚呼箕仙非正也其釋三公人方幸其天啟熊太宰<lb/>
之言正也而竟不虞三公之復逮然使三公之釋不出<lb/>
於箕仙而出於聖衷尤可尚已公歸值劉太恭人病篤<lb/>
家人驚喜太恭人曰此朝廷再生洪恩也汝不可以忘<lb/>
報公復得侍湯藥十三日視含視殮以終大事吁嗟其<lb/>
孝心所感哉公為人守直不阿方在枕塊時有廵按御<lb/>
史投刺欲見公曰某公之來不弔我我不可以喪禮見<lb/>
客候之良乆卒不出公家居乆之穆宗登極召用未幾<lb/>
<pb n="KR4h0152_WYG_444-22a"/>
陞太常寺少卿上疏言五事觸中貴人忤㫖調山東僉<lb/>
事陞南監司業二任雖不乆然盡心職業講學益勤聲<lb/>
望逾重已已夏復太常少卿提督四夷館旣上道疾作<lb/>
不克赴任以十月十七日卒於家卒之前一日猶置酒<lb/>
饌命子弟歌詩和之遺命戒其子身後勿求入鄉賢祠<lb/>
又貽其弟遂安令恪書勉以供職精神意氣如常不少<lb/>
亂公平時萬物一體之學最為得力於事無所厭於人<lb/>
無所不容其待公卿大夫與樵夫牧豎只此一心一言<lb/>
<pb n="KR4h0152_WYG_444-22b"/>
旣出則終不改易人之接之者就之如春風信之如元<lb/>
龜不覺其心醉而神融也嘗念楊劉二公同在患難而<lb/>
二公出獄已先朝露乃徃泰和弔劉公徃富平弔楊公<lb/>
因遍歴名山川及諸名公懇求印證充然其有得也其<lb/>
於賢人善士中心好之效法之如不及若唐荆川羅念<lb/>
菴二先生則尤其所嘆服者遡公之始終未嘗不講學<lb/>
而不脫畧於片言細行之㣲未嘗不力行而直通徹於<lb/>
髙明光大之表其以忠諫顯名於世偶任一職不得不<lb/>
<pb n="KR4h0152_WYG_444-23a"/>
然非公之志也乃公之心則欲君臣一徳天下同風世<lb/>
有良臣而無忠臣太和元氣盎然在宇宙間而已噫嘻<lb/>
此為得公之心否也公弟恪子可貴以余素交厚於公<lb/>
乞表其墓余為著其大畧以示世之學者使知有正學<lb/>
不偏如公者則紛紛爭辯庶幾其有瘳乎於是乎表<lb/>
　　明榮禄大夫太子太保兵部尚書贈少保謚貞襄<lb/>
　　　雙江聶公行狀<hi>宋儀望</hi>
嘉靖癸亥冬十一月太子太保兵部尚書雙江先生聶<lb/>
<pb n="KR4h0152_WYG_444-23b"/>
公卒於東臯私第從子儀部郎中靜經理其喪殮甚厚<lb/>
尋以訃至都下於是嗣子錦衣千户靛上疏言臣父某<lb/>
幸得備位樞府叨階一品前後䝉皇上恩賚甚渥兹不<lb/>
幸至大故乞比照徃例給與䘏典以假寵於先臣以昭<lb/>
皇上推念臣下至意臣不勝幸甚明年三月儀部君乃<lb/>
奉公柩淺殯於邑東五都之仙女塘以俟啟土卒事旣<lb/>
又泣謂儀望曰子從先公最乆願為狀其行將請銘於<lb/>
當時鉅公以垂託不朽予旣不得辭謹按聶氏在晉時<lb/>
<pb n="KR4h0152_WYG_444-24a"/>
諱逹義為新淦尹因家邑之拏埠其後由拏埠徙永豐<lb/>
磊源遂為吉之永豐人至宋恭甫始徙邑之下市元末<lb/>
諱逹和又自下市徙雙溪在永豐三徙而氏族益繁衍<lb/>
髙祖諱敏瑞國初以督運客死其妻楊氏守節自誓長<lb/>
育二孤曽祖澹樂公諱汝璉祖巽菴公諱日聪考水雲<lb/>
公諱玉治水雲公以先生貴封文林郎華亭縣知縣妣<lb/>
鄒氏封孺人水雲公生二子長即五巘公諱洪後以子<lb/>
儀部考丹徒績封如其官次即先生諱豹字文蔚以成<lb/>
<pb n="KR4h0152_WYG_444-24b"/>
化丁未正月十三日生於雙溪里時室中忽有異光巽<lb/>
菴公心獨異之遂命今名曰兒苟立必大吾門此名所<lb/>
以志也年十嵗即頴敏不羣十六督學無錫二泉邵公<lb/>
取為弟子員一見大竒之又明年甲子娶夫人宋氏是<lb/>
時父水雲公家事日落莫至為先生師友費即傾貲鬻<lb/>
産不少顧惜鄒夫人以為憂公笑不答先生學既成每<lb/>
竊嘆曰予茍不第何以報二親劬勞語已輒泣下一時<lb/>
同學見之多所感激是時陳公唐甫延先生訓其子陳<lb/>
<pb n="KR4h0152_WYG_444-25a"/>
故富家先生令其折節讀書卒由胄監官至州守正徳<lb/>
丙子先生年三十以易經中江西鄉試明年丁丑登進<lb/>
士是冬以例給假歸省既歸即杜門却掃慨然以古人<lb/>
自期庚辰春就選吏部授直𨽻華亭縣知縣華亭在東<lb/>
南為鉅邑官是地者徃徃易為染汙先生至則首禁吏<lb/>
胥革積年民皂嚴防衙宇不得與外一時夙弊頓清乆<lb/>
之名遂大著華亭錢糧舊額八十餘萬自正徳庚辰以<lb/>
前未完折色多遇蠲免經収人役徃徃乗機侵騙莫可<lb/>
<pb n="KR4h0152_WYG_444-25b"/>
蹤跡先生亷得其事乃収各役問狀具悉遂盡寘於法<lb/>
追還官銀一萬六千兩有竒米五千六百餘石其餘長<lb/>
多収秤頭銀至二千六百兩悉為追奪隨申補積年抛<lb/>
荒逋欠併備賑濟上下稱快有富民許震私置金醬瓶<lb/>
中冀以啖先生先生隨置之法一時豪猾歛避境内大<lb/>
治邑之水利在西鄉者低下水宜洩鄉以東稍髙仰宜<lb/>
蓄水溉田先生訪求利害延禮知水利者撰次圖說乃<lb/>
悉力疏濬修築通計濬過塘港三萬文有竒築過堤岸<lb/>
<pb n="KR4h0152_WYG_444-26a"/>
减十之六又創總㑹冊以稽賦額造歸圩冊以驗實在<lb/>
併查出餘田一頃七十餘畆以補坍荒百姓至今頼之<lb/>
每聼訟日旁午棼集一鞫輒得其情法有難更雖勢豪<lb/>
不得干請情有可矜即嫌疑必為伸雪每嵗審編徭差<lb/>
悉躬自查對吏胥歛手備行文書而已其修理文廟建<lb/>
名宦鄉賢祠皆捐俸倡義不以苟簡將事在縣三年積<lb/>
糓至一十九萬餘石復業人户至三千二百二十三户<lb/>
撫按以章薦先生者凢七八人先生才既髙治縣多暇<lb/>
<pb n="KR4h0152_WYG_444-26b"/>
惓惓以興起學校作飬人才為事今師相徐公在諸生<lb/>
中方弱冠先生試其文大竒之曰此宰相器也時同被<lb/>
賞識如徐君南金張君承憲楊君世賢子亨數十人俱<lb/>
収置門下於是郡諸生楊君沛夏君允中王君教等又<lb/>
數十人亦願執經又考取儒士二百餘人㧞其優者如<lb/>
包君節孝兄弟何君良俊良傳王君球呉君培等十數<lb/>
人皆朝夕受學先生親為講說動以古人道徳可師者<lb/>
風勵之明年提督御史蕭君鳴鳯至校士其所賞鑒皆<lb/>
<pb n="KR4h0152_WYG_444-27a"/>
出先生門下蕭君笑曰雲間素稱文藪君一網盡矣是<lb/>
秋諸君薦南畿鄉試多在髙等明年少師公以進士及<lb/>
第入翰林為編修前後以科第起家躋膴仕凢十餘人<lb/>
其餘亦各以文章氣節表見於時癸未冬乃以任滿給<lb/>
由赴部時宰有欲用先生為吏部屬至遣人留之先生<lb/>
力辭復任乙酉始召入為福建道監察御史方試職時<lb/>
即上疏論司禮太監張佐違詔収補内監工匠又劾兵<lb/>
部尚書金公獻民侍郎鄭公岳受邊將金為東厰所獲<lb/>
<pb n="KR4h0152_WYG_444-27b"/>
以賄得不發覺二公尋罷去旣乂論禮部尚書席公為<lb/>
弟乞留翰林入臺數月䟽凢三上皆人所畏忌不敢言<lb/>
於是直聲振於時是年以華亭績如例貤封其親夫人<lb/>
宋氏同封孺人尋差徃應天等處稽察馬政明年春按<lb/>
應天乃上疏條陳馬政積弊大要欲將江南抛荒田畆<lb/>
逃亡丁口從實稽查免其俵養將原額種馬變價入官<lb/>
候其復業成熟别議召買常年額解馬價仍令實在人<lb/>
户包賠各處草塲無分養馬與否核其荒熟肥瘠量為<lb/>
<pb n="KR4h0152_WYG_444-28a"/>
起科計畆均納照舊収貯州縣各准該年折色馬價云<lb/>
云其考核羣吏激揚諸司尤所留意是嵗乃徃謁陽明<lb/>
王公於越相與講良知之學先生於是銳然以聖人為<lb/>
必可至其後以書問學於王公公深嘆先生任道之勇<lb/>
乃為書復之丁亥復命未幾遂差廵按福建戊子春入<lb/>
閩至則振紀綱察吏治抑豪右懲姦慝一時貪墨吏多<lb/>
望風解印綬去鎮守太監趙誠横暴難制先生移文按<lb/>
察司查其冐費驛逓趙誠懼尋又奏革市舶而以少監<lb/>
<pb n="KR4h0152_WYG_444-28b"/>
司章代為鎮守暴横頓息漳州詹知府龍溪黎知縣貪<lb/>
聲乆著先生下車即首劾之建寧守陳能已遷去其贓<lb/>
私狼籍特甚先生因追論之陳譎詐善賄尋以疏自辨<lb/>
執政欲反中先生乃復上疏論之陳竟罷去閩人快之<lb/>
每有訪拿其諸惡跡即妻子且不知者先生動亷得之<lb/>
一時兇黨咸自首受罪郡邑吏稍有過舉先生即發覺<lb/>
之其所注措如神設鬼施不可端倪巨冦鄭新盤據漳<lb/>
泉官兵勦之數年弗克先生以計擒之地方始安旣又<lb/>
<pb n="KR4h0152_WYG_444-29a"/>
應詔陳言四事大要謂今提督官宜倣成周造士遺意<lb/>
分徳行經義二齋以端士習其次清寺田以備賑䘏覈<lb/>
官籍以均徭役考宦餘以勵風節其言皆根極治本深<lb/>
切時宜而事多阻格識者韙之是春復以書徃陽明論<lb/>
學亹亹數千言公復書具悉所云旣又建養正書院射<lb/>
圃亭於㑹城羣八閩秀士教之重刻傳習録道一編二<lb/>
業合一論大學古本以訓廸諸生先生在閩持法嚴正<lb/>
風裁凛然以此起名當時然亦以此取忌於人明年己<lb/>
<pb n="KR4h0152_WYG_444-29b"/>
丑以期滿候代建寧遂上疏養病所著有廵閩稿尋得<lb/>
報陞寧波府知府遂兩疏乞休不允㑹改知蘇州府明<lb/>
年庚寅先生徃守蘇州至則首興學校正風俗問民疾<lb/>
苦禁革賭愽裁抑豪猾呉人舊以豪縱自喜初不甚便<lb/>
其後乃帖然安之蘇為東南首郡舊稱難治先生處之<lb/>
裕如日羣諸文士於學道書院相與切磋如今太宰嚴<lb/>
公訥祭酒瞿公景淳大中丞王公忬章公煥給事中顧<lb/>
君存仁儀部陸君師道皆先生所取名士郡治前繪二<lb/>
<pb n="KR4h0152_WYG_444-30a"/>
十四孝事實於壁以風百姓民有兄弟訟者先生令徃<lb/>
觀之已訟如初先生曰是頑民不可化者乃重羞辱之<lb/>
卒感泣悔罪蘇有巨冦王子家者坐官舫糾兇徒㑹於<lb/>
平望射瀆間已携妻子匿泖中先生乃置人於漁舟偵<lb/>
之不旬日即擒置於罪太倉州巨盗龔淵龔錦為患海<lb/>
上先生宻遣人獲其弟錦而淵遂逃匿已乃縱錦呉人<lb/>
譁然未幾淵兄弟果私徃來其家先生遂併擒之人乃<lb/>
屈服民有婦訟子不孝先生故責其子婦不色動先生<lb/>
<pb n="KR4h0152_WYG_444-30b"/>
疑其有私遣人伺之果有與婦姦者掖婦以行𨽻人執<lb/>
至訊之遂服至於經理驛逓分撥夫役各有成法一時<lb/>
稱便郡嵗織造多扣羡餘以備支費先生悉嚴革之辛<lb/>
卯十月治裝入覲㑹考君訃至次日即就道倉庫囚獄<lb/>
扄鑰不改其所治裝具即付代行者蘇人至今稱之旣<lb/>
宅憂凡所治𦵏祭俱遵古禮稍暇即受徒講學於是邑<lb/>
之人士咸執業門下服既闋上疏乞致仕甲午六月尋<lb/>
丁鄒夫人憂自是杜門不出前後凡十餘年庚子辛丑<lb/>
<pb n="KR4h0152_WYG_444-31a"/>
嵗南北科道游震得邢如黙等㑹薦先生是時北兵連<lb/>
嵗犯山西乃起知平陽府於家㑹伯兄丹徒公喪先生<lb/>
不欲徃時從子給事中以言事落職奔訃抵家乃趣先<lb/>
生行以其冬十一月如平陽先是北兵謀言欲侵平陽先<lb/>
生至府庫空虛募兵築隘一無所備乃謀於僚友士大<lb/>
夫請之撫按行各州縣偹羊酒於富民量為勸借以舒<lb/>
目前於是臨汾等三十七州縣民人郝尚能等共輸銀<lb/>
貳萬貳千餘兩蒲州儀賔蘇仁因繼室悍妬乃誣仁姦<lb/>
<pb n="KR4h0152_WYG_444-31b"/>
義男妻播言仁且持數千金賄當路冀脫罪乆之仁遂<lb/>
成獄後仁累告願濟軍餉贖罪先生亷得其事乃白廵<lb/>
院許之令納銀五千兩於是大修關隘塹山堙谷列墉<lb/>
崇阯郭家溝冷泉靈石等處屹然天險矣又募義勇張<lb/>
鸞等五千二百人河南礦徒八百人皆厚其供給衣甲<lb/>
器械使樂為已用已而兵果入雁門徑趣平陽犯郭家<lb/>
溝關兵李芳等開關延敵殪其二人乃咋舌失計遂<lb/>
退營介休境上先生又為三邊總督書與總兵雲冐牌<lb/>
<pb n="KR4h0152_WYG_444-32a"/>
謂大兵不日且援山西令善射者直冐敵營戒令見敵<lb/>
即將牌面書騎俱棄去佯走敵覘知平陽有備又得所<lb/>
為書牌遂大驚棄營逺去時郡城方告饑乃設粥於近<lb/>
城寺中民就食者日以數千計又増浚城濠築南關外<lb/>
城以工後獲全活者又數千人啟土之夕得石枕一鞭<lb/>
一鑑一欵文云道髙龍虎伏徳重鬼神欽時以為應在<lb/>
先生同知許檖有記迄平陽功成廵按御史童君漢臣<lb/>
特薦之給事中劉繪又薦為邊方都御史㑹今上有平<lb/>
<pb n="KR4h0152_WYG_444-32b"/>
陽何狀之問輔臣介谿嚴公亦疏薦堪任廵撫於是上<lb/>
益知先生可大用矣先生當寇警旁午日親戎事猶時<lb/>
與今方伯亢思謙企舉人陳嘉言嘉謨阮思瞻侯効古<lb/>
劉光啟秦健與各州縣生儒崔汝孝等數十人朝夕講<lb/>
學不輟修平陽古今人物題名記冀以朂勵諸生是年<lb/>
冬作大學古本臆說明年癸卯陞陜西按察司副使兵<lb/>
備潼關先生遂疏乞休拂衣南歸所著有知晉稿先是<lb/>
僉事許勉仁遷自同知與先生舊僚又拜門下旣為親<lb/>
<pb n="KR4h0152_WYG_444-33a"/>
臨復執禮如初先生初不忌之平陽功成時論皆歸先<lb/>
生許不能平乃以勸借及處蘇仁事騰謗於都下㑹冡<lb/>
宰許公入其言遂附成其事於是科道交章拾遺奉㫖<lb/>
着山西撫按官從公查勘先生遂堅卧不出一意受徒<lb/>
講學其後撫按官查其支銷册籍無絲髪渗漏徃反三<lb/>
四年至丁未嵗廵按侯御史始題覆前事部議且將用<lb/>
先生矣㑹執政夏公入謗者言擬㫖逮先生錦衣獄旣<lb/>
被拷無所驗明年九月又奉欽依行廵按御史覆勘是<lb/>
<pb n="KR4h0152_WYG_444-33b"/>
時尚書西磐張公在留都大言於衆願以百口保某無<lb/>
他未幾夏公亦被罪下獄相對赧然乃知其禍起於浮<lb/>
議先生畧不為動所著有被逮稿困辨録幽居答述等<lb/>
稿既廵按御史黄君洪毘勘至於是謗事悉明向矣尋<lb/>
得㫖落職南歸時已酉春正月也明年庚戌北兵卒至<lb/>
都下皇上震怒乃降勅切責諸臣不任事者遂用少師<lb/>
徐公薦特召先生為僉都御史廵撫順天整飭薊州軍<lb/>
務旣得報即慷慨就道至九江已報轉兵部右侍以十<lb/>
<pb n="KR4h0152_WYG_444-34a"/>
二月抵任先生自以罪廢驟起思有以厚報上恩明年<lb/>
辛亥奉命廵視九門乃條陳六事多見採納九月轉本<lb/>
部左侍又奉命清理軍實復條六事上之尋又得㫖恊<lb/>
理京營戎政是時咸寧侯仇鸞實總營務多所變更先<lb/>
生乃條列四事大要謂京營之兵核該一十三萬宜遵<lb/>
欽定營制五軍營精選兵二萬二千神樞神機營各九<lb/>
千共四萬人仍各分撥總督四遊擊及三佐擊統理操<lb/>
練以備征戰每嵗器械操糧犒賞等費查於各省班軍<lb/>
<pb n="KR4h0152_WYG_444-34b"/>
免其半赴營就令領班官解納應得行糧併户部每年<lb/>
應給班軍糧賞足補前項支費凡諸操練務循軍法而<lb/>
軍中不得藉口役占横生異議其畧如此是時逆鸞怙<lb/>
寵驕横知先生疏多為已發已心銜之㑹又謀撤宣大<lb/>
防禦假以入援為名人情洶洶叵測先生方攝部事乃<lb/>
歴陳四慮大要謂宜以宣大之兵付還二鎮二鎮安則<lb/>
京師安鸞切恨不已又明年癸丑㑹本兵缺該部擬進<lb/>
未定尋奉諭閣臣云某可正卿如何遂以正月二十七<lb/>
<pb n="KR4h0152_WYG_444-35a"/>
日陞本部尚書先生力辭不允旣正本兵即修舉廢墜<lb/>
嚴禁請託痛革夙弊參論債帥動據法例一時聲望赫<lb/>
然至於修築邊墻増補關隘選調將士預處糧餉分屯<lb/>
重兵以控扼要害等事皆悉心為之兵科右給事中朱<lb/>
伯辰通政司趙文華先後建言宜築外城以䕶京師先<lb/>
生力請於上允之尋改議止築南關先生與諸共事大<lb/>
臣恊力經營是時宣薊邊備廢弛乃題差本部左侍郎<lb/>
楊公愽前徃經畧既因楊公前後建議悉為題覆先生<lb/>
<pb n="KR4h0152_WYG_444-35b"/>
添設昌平易通都御史三員原無所轄事權旣輕動多<lb/>
牽制其二州已革去而昌平如故先生仍條議裁革每<lb/>
年防秋即令順天廵撫駐劄昌平以䕶陵寢其原設副<lb/>
總兵如楊公所議仍舊添置衆議稱善是年十月北兵犯<lb/>
紫荆關浮圖峪甚急先生先期督發入衛朱鳯等所領<lb/>
邊兵前徃截殺遂至大捷各鎮共斬首四百餘級奉<lb/>
㫖加太子少保廕一子錦衣衞千户時撫按叅論各鎮<lb/>
功罪不同先生上疏畧云今日禦敵要以血戰為先血<lb/>
<pb n="KR4h0152_WYG_444-36a"/>
戰之功要以保固京師為重故功重於罪者當從其功<lb/>
罪重於功者當從其罪人以為救時確論明年甲寅四<lb/>
月重城功完奉㫖加太子少傅仍廕一子入監讀書時<lb/>
修邊功費甚鉅又年例犒賞户部不得以時給發先生<lb/>
乃條陳二部事體大要以共濟時艱為言朝議是之十<lb/>
月北兵犯薊州攻墻六日夜不能入奉㫖加太子太保先<lb/>
生洊受上恩益思報塞朝夕勞瘁或經旬月不家視宣<lb/>
大錢糧缺乏軍士告饑先生上疏言邊弊因叅論前督<lb/>
<pb n="KR4h0152_WYG_444-36b"/>
撫諸臣因循玩愒不肯用心撫綏上怒遂逮二臣於獄<lb/>
尋遣户部侍郎陳公儒徃賑䘏之其在江南倭冦竊發<lb/>
閩浙蘇常連嵗被害又湖廣川貴苖民弗靖先生乃愽<lb/>
採諸臣建白叅酌題覆以南京兵部尚書張公經總督<lb/>
浙直等處軍務附近各省兵馬悉許調用賀給事中涇<lb/>
孫御史慎建言宜添設總兵一員駐劄鎮江先生謂鎮<lb/>
江偏在一隅宜設於金山衛俾沿海一帶俱屬防禦又<lb/>
因徐御史栻建議乃添把總四員於南匯呉淞江劉家<lb/>
<pb n="KR4h0152_WYG_444-37a"/>
河鎮江等處即以附近衞所屬之而分布汛地令其自<lb/>
為戰守至今四府海口屹為重鎮都御史鄭公曉議於<lb/>
鹽城東海各設把總一員仍以所屬地𨽻之先生從之<lb/>
其處置苖情則聽張公岳議移軍門開府沅州凡湖湘<lb/>
川貴附近司道府衞土官司悉聽轄之又以蘄黄為全<lb/>
楚咽喉徳安為陵寢門户所屬州縣與江西河南接境<lb/>
深山窮谷盗賊淵藪乃因督撫諸臣議比照鄖襄事體<lb/>
添設守備一員駐劄二府交界以防不虞先生在本兵<lb/>
<pb n="KR4h0152_WYG_444-37b"/>
年餘南北交警羽檄日馳凡所題議動當上心明年乙<lb/>
卯先生年六十九㑹工部侍郎趙文華遥授禮部侍郎<lb/>
朱隆禧議欲遣官視師祭海神差田賦開市舶等事先<lb/>
生堅執不便且言視師非股肱重臣不可我朝閣臣多<lb/>
在左右不外出且東南民困已極士夫豪右動多横議<lb/>
若以此時差田賦徒滋勞費必無成功如開市舶則倭<lb/>
奴變詐不常如大同馬市反為外國所愚疏上遂忤㫖<lb/>
降俸二級乆之乃以年至多疾乞罷前職尋奉㫖得致<lb/>
<pb n="KR4h0152_WYG_444-38a"/>
其事以去先期從子儀部亦以罣誤落職遂侍先生南<lb/>
歸乃建賜老堂於東臯之上日與故人門生子弟談述<lb/>
古昔講究學術詠歌太平而已明年先生夀七十儀部<lb/>
君與其諸子開宴東臯為夀旬日乃罷先生前後家居<lb/>
三十餘年惓惓以表率鄉里汲引後進為事自五世祖<lb/>
以下皆為改封塋域屬從子儀部纂家牒為譜戒以聯<lb/>
屬族人族之子弟有可進者皆奬㧞之凡邑有利弊力<lb/>
為訪求嵗壬辰邑令金君清舉行丈量編補里甲禁革<lb/>
<pb n="KR4h0152_WYG_444-38b"/>
坊廂諸所措置皆先生發之旣又請於大府屠公大山<lb/>
少府李公本推訪藍田之意設立鄉約以厚風俗其後<lb/>
由尚書歸則請於當道辨减里甲均徭銀一千二百餘<lb/>
兩辛酉廣冦流刼至城下數日乃去則請廣邑城以保<lb/>
居民凡諸親識細氓有以廹切來愬輙為諭解不少倦<lb/>
平居尤喜崇節義厚先軰先正歐陽文忠公旣遷於潁<lb/>
支庻散佚墳墓失守先生按潁上訪歐公後得今裔孫<lb/>
雲以歸乃謀於邑令商公買田娶婦更立太師專祠又<lb/>
<pb n="KR4h0152_WYG_444-39a"/>
請之督學代以一人充弟子員以主祠事一峯羅公倫<lb/>
以忠節冠一時㑹有詔應議贈謚先生乃為疏以請又<lb/>
躬謁執政其後卒贈官諭徳謚文毅狀元學士西墅曽<lb/>
公棨遷葬新淦富民鄒愈二誘其孫鬻之遂藏公骸骨<lb/>
冀以滅跡積數年訟不能决今少師徐公督學江西先<lb/>
生備言之乃案行同知季本少寛鄒之罪卒復學士骨<lb/>
骸復𦵏本里舊塋僉事髙公安清謹人也暴露未𦵏餘<lb/>
五十年先生謀於署邑事江君得安厝祖塋仍為石誌<lb/>
<pb n="KR4h0152_WYG_444-39b"/>
其墓按閩時有鄭三娘死於節輙躬自祭奠有道在婦<lb/>
人之歎先生自聞陽明王公之教終其身未嘗一日不<lb/>
與人論學其在同軰如同郡東廓鄒公守益南野歐陽<lb/>
公念菴羅公洪先兩峯獅泉兩劉君文敏邦寀臨川明<lb/>
水陳君九川䖍州洛村黄君𢎞綱餘姚緒山錢君徳洪<lb/>
龍溪王君畿皆嘗與之徃反辯究雖其論議互有發明<lb/>
而學問脉絡亦不能無少異同儀望從先生㳺垂三十<lb/>
年蓋嘗屢聆其說竊窺一二指歸矣先生自丁亥以來<lb/>
<pb n="KR4h0152_WYG_444-40a"/>
其論致知功夫則以孩提知愛知敬為良知本來面目<lb/>
反而求之事親從兄之間便覺有所持循致書陽明南<lb/>
野二公蓋極言之其後先生家居每接引同志惓惓以<lb/>
躬行孝悌為致良知下手切實功夫戊戌以後先生有<lb/>
悟於本體虛寂之㫖企守平陽作大學臆說其釋致知<lb/>
格物云宰物為知感物為意處物為格心猶鏡知猶鏡<lb/>
之明致知猶磨鏡格猶鏡之照妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>在彼随物應之故<lb/>
曰格如云格於文祖格於上下又曰致知即致中也寂<lb/>
<pb n="KR4h0152_WYG_444-40b"/>
然不動先天而天弗違格物者致知之功用感而遂通<lb/>
後天而奉天時又曰有未發之中即有發而中節之和<lb/>
聖人於咸卦言虛言寂是䆒言感應之理以破萬有之<lb/>
障先生自平陽歸與同志論學一以㴠養本體虛寂為<lb/>
歸是時適與念菴羅公論相契合其後再居京師凡四<lb/>
五年其與學者語益發明所得以為必如此而後謂之<lb/>
聖學因刻白沙緒言以見意而諸君子則反覆辯論恐<lb/>
其分知與物為二不免墮於禪定云云先生亦屢為書<lb/>
<pb n="KR4h0152_WYG_444-41a"/>
辯之總括羣言各有指據而諸公不復能難也所刻有<lb/>
致知議畧良知辯其後因謝子經從門下問學庸首章<lb/>
先生發明其㫖而其說益詳今所刻有質疑存稿先生<lb/>
長身玉立丰度峻整每入朝議事神閒氣定言論簡當<lb/>
同軰望之如孤鶴長鳴風神自别平生勇於為義臨利<lb/>
害禍福屹然不動徃被逮時從容出見使者更囚服慷<lb/>
慨就道室中悲號不勝先生若不聞門人父老送之無<lb/>
不流涕先生苐拱手以别是時東廓念菴諸公皆追送<lb/>
<pb n="KR4h0152_WYG_444-41b"/>
江滸猶相與講學不輟綿衣百户戴經伯常因執弟子<lb/>
禮從受學在獄與桂州夏公亦時時與說牲命真機夏<lb/>
公首肯良乆嗟乎此可以觀先生之槩矣平日著述甚<lb/>
富儀部方將裒次彚為全集辛酉之冬忽遘痰疾自此<lb/>
精神慌惚不寧又明年癸亥十一月前疾大作趣召儀<lb/>
部屬以後事初四日未刻遂卒享年七十有七屬纊之<lb/>
日家無餘錢至不能具賔客夫人宋氏無子先卒先生<lb/>
未五十時即奉母鄒夫人命過繼同祖姪旵為嗣改名<lb/>
<pb n="KR4h0152_WYG_444-42a"/>
靛今以廕授錦衣衞前所正千户其後妾生子窮兒踰<lb/>
嵗而殤生一女許適羅殿撰公長子先生與殿撰相契<lb/>
尤深遂締婣家未幾女五嵗而殤在兵部時生子營吉<lb/>
已報名廕授千户甫六嵗亦殤先生痛念不置乃為營<lb/>
吉立同祖孫耿為後若曰吉雖殤然應名在朝不可使<lb/>
其無傳靛娶陳氏繼趙氏耿娶吉水周氏孫二人冬孫<lb/>
孝孫皆靛出先生早以宦業顯名當時二親皆康寧無<lb/>
恙與伯兄丹徒公友愛尤甚丹徒公止一子即儀部自<lb/>
<pb n="KR4h0152_WYG_444-42b"/>
㓜先生携與出入延師授學冀朝夕朂之成其後儀部<lb/>
起進士令丹徒有聲召拜給事中尋以言事左遷乆之<lb/>
復起官至儀部郎中為郎中時先生在兵侍予以御史<lb/>
朝夕同在坐每縱言邊事儀部故熟邊方要害及各將<lb/>
官後來成敗先生咨訪至夜分不去及為本兵每警報<lb/>
至必召儀部䇿之前後章疏亦多令草定旣而歎曰人<lb/>
患多才吾恐汝不能乆留也儀部有子五人長棟以先<lb/>
生廕入國子監讀書邑里交逰如處士劉君霖僉事湯<lb/>
<pb n="KR4h0152_WYG_444-43a"/>
君克寛州守陳君唐甫劉君希昭曾君夢祺江夏尹蕭<lb/>
君韶天台尹鐘君紐平湖教諭陳君綸皆為莫逆其在<lb/>
門人如府丞郭子汝霖憲副陳子慶左給事中鄒子濓<lb/>
企予儀望咸在仕籍予從兄龍蕭子浩張子鏜袁子禮<lb/>
先後舉於鄉凡諸胄監企校官弟子布衣行誼之士亦<lb/>
百餘人皆從先生㳺而在各邑以企雲間姑蘇八閩三<lb/>
晉之間及門之徒不下數百人徃徃多持行誼至大官<lb/>
其最著者少師公以輔弼重望為當時所宗企薦先生<lb/>
<pb n="KR4h0152_WYG_444-43b"/>
同朝猶凛然師事之不少衰海内旣素髙此兩公而親<lb/>
見其相處如此於是始識師弟子之禮而益髙先生之<lb/>
行誼先生始居雙溪之里號雙江山人其後躬耕白水<lb/>
之陽建凌空閣於巘山有飄然出塵之想遂稱白水老<lb/>
農旣老卜居東臯為終焉旣又號東臯居士然門人故<lb/>
舊仍稱雙江先生志所尊自雙溪始也嗟乎先生已矣<lb/>
教言日逺典刑具在儀望深愧不文不能殫述懿徳以<lb/>
章示來世所冀當代文章宗工賜之名筆悉為論次俾<lb/>
<pb n="KR4h0152_WYG_444-44a"/>
他曰國史得並考焉踰五年為隆慶紀元之嵗先生贈<lb/>
少保謚貞襄蓋特恩云<lb/>
　　明故中順大夫南京國子監祭酒前太常少卿兼<lb/>
　　　翰林院侍讀學士追贈禮部侍郎謚文莊東廓<lb/>
　　　先生行狀<hi>宋儀望</hi>
世有大儒曰東廓先生姓鄒氏諱守益字謙之吉之安<lb/>
福人其先系出幽州范陽後家宜黄徙永豐八世祖天<lb/>
成因族父<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>從文丞相起兵尋敗於元乃自永豐徙居<lb/>
<pb n="KR4h0152_WYG_444-44b"/>
安福城岡傳二世而當元季紅巾之亂諱思貞以智勇<lb/>
為鄉里所推有保障功入國朝諱克修始居澈源里子<lb/>
孫漸以儒術起家曽祖竹坡府君諱仕魯祖毅軒府君<lb/>
諱思傑俱隱徳弗仕毅軒公以子貴封大理寺左評事<lb/>
考即易齋大夫諱賢𢎞治丙辰進士歴官福建僉事致<lb/>
仕母夫人周氏有賢徳封孺人先是易齋公夢先聖孔<lb/>
子立於門之石橋母夫人亦夢日墮於懐尋以𢎞治辛<lb/>
亥二月二日生先生於澈源之第稍長即頴敏不羣已<lb/>
<pb n="KR4h0152_WYG_444-45a"/>
從易齋公游宦留都讀書至忘寢食是時彭公禮廵撫<lb/>
南畿一見大竒之曰是兒出必爭鋒天下易齋公遣從<lb/>
司冦胡南津公璉受學多所問難丁卯先生年十七以<lb/>
春秋中江西鄉試是年娶夫人王氏尋丁母夫人憂少<lb/>
間乃受徒講春秋陽明王公移令廬陵先生慕其名見<lb/>
之極相稱許辛未王公由吏部主事同考㑹試時主考<lb/>
得先生巻甚喜謂王公曰子素知文善識此為誰者曰<lb/>
此必安福鄒某先生遂冠南宫廷試及第第三人尋授<lb/>
<pb n="KR4h0152_WYG_444-45b"/>
翰林院編修方是時先生年弱冠丰格夐異同榜中望<lb/>
之如玉暎山立主考内閣野亭劉公深以國器待之時<lb/>
易齋公在漳南得報喜曰吾志有托矣竟致其事去先<lb/>
生在翰林踰年念易齋大夫不置遂抗疏養病歸四方<lb/>
人士慕先生名咸來受學一日與諸生論及中庸輒慨<lb/>
然曰子思學於曽氏今程朱補大學必先格致中庸乃<lb/>
首言戒懼慎獨而不及格致何也時諸生辨難良乆先<lb/>
生終不釋然丙子丁外艱悉力喪𦵏待庻母弟三人咸<lb/>
<pb n="KR4h0152_WYG_444-46a"/>
遵易齋公遺言撫愛有加己卯謁陽明王公於䖍臺因<lb/>
論及格致之學王公乃盡語以致良知之說反覆辨論<lb/>
先生翻然悟曰道在是矣遂執子弟禮未幾宸濠反江<lb/>
西王公起兵吉安先生聞變星馳軍門王公喜曰君臣<lb/>
師生之誼在此一舉企江西功成王公力薦先生先生<lb/>
乃疏讓同列先生旣受徒山房乃以聞於王公者精思<lb/>
力行沛然有得旣又探之周程以遡孔顔考之濓洛諸<lb/>
書以證六經若同軌合轍無復疑二於是作學說以警<lb/>
<pb n="KR4h0152_WYG_444-46b"/>
同志今上登極之明年録用舊臣先生將戒行北上尤<lb/>
惓惓作祠堂規立鄉約置義田周鄉族有差作别同志<lb/>
說語甚警切明年癸未復謁王公於越中叅訂月餘旣<lb/>
别王公悵望不已門人問曰夫子何念謙之之深也公<lb/>
曰曽子所謂以能問於不能云云若謙之可謂近之矣<lb/>
入京復授館職與經筵修國史進階文林郎於是贈父<lb/>
易齋公奉政大夫母進宜人王夫人封孺人㑹大禮議<lb/>
起先生率同舘上疏不報明年甲申先生復上疏忤㫖<lb/>
<pb n="KR4h0152_WYG_444-47a"/>
下詔獄是時修撰吕君柟繼疏入下獄先生與吕君曰<lb/>
講學不輟有獄裏雙况集尋謫廣徳州判官復入㑹稽<lb/>
省王公聞如保赤子之教先生自是蒞官臨民務以誠<lb/>
心相感觸作諭俗文以訓父老子弟長吏亦加敬信遂<lb/>
撤滛祠建復初書院先生自為記從游之士自四方來<lb/>
者日衆所著有時習講章學者爭相傳誦感發然先生<lb/>
雖由文學起家至判州動能發姦摘伏一時稱為神明<lb/>
民有逋其室者值某甲冐爭而訟先生飾為婦試之輒<lb/>
<pb n="KR4h0152_WYG_444-47b"/>
冐以為妻先生笑曰此僮也庸可冐耶遂屈服陳姓者<lb/>
兄弟皆黠盗逮其弟而兄逸監司詰捕不巳㑹先生攝<lb/>
篆逮者之妻稱枉先生故麾去之宻遣人伺之果有私<lb/>
訊者於是逸盗立獲部民有婢竊其藏以逃詰朝婢殪<lb/>
於他所莫可蹤跡先生亷得其人拷訊不服乃授𨽻方<lb/>
畧捕其㓜子至訊之果得藏物富民歩氏因繼爭産連<lb/>
年不决先生審其應立者諭之以理尋又處分其餘為<lb/>
祭祀宗族之需其人悅服仍願割其田三百畆助給書<lb/>
<pb n="KR4h0152_WYG_444-48a"/>
院在廣徳三年乃轉為南京禮部主客司郎中先生旣<lb/>
去廣徳父老子弟送至白<graphic n="KR1732" url="https://raw.githubusercontent.com/kanripo/KR-Gaiji/master/images/KR1732.png" mimeType="image/png"/>涕泣以别先生以詩慰遣<lb/>
之民乃為立生祠旣至南都日與海内同志砥礪於學<lb/>
嵗戊子陽明王公征田州班師卒於南安遂率同志為<lb/>
位以哭是嵗撰九華山陽明書院記於良知之學大相<lb/>
發明其後甘泉湛公涇野吕公與先生咸聚南都講學<lb/>
之風於是為盛又三年辛卯四月先生給由至真州痔<lb/>
作遂上疏乞養病由吳中就醫與魏莊渠諸公力論知<lb/>
<pb n="KR4h0152_WYG_444-48b"/>
行合一之㫖旣趨㑹稽哭陽明公與同志大㑹於天真<lb/>
書院是冬進階奉政大夫封王夫人宜人先生旣南歸<lb/>
家事悉置度外日與門生故人商確問學如饑如渇每<lb/>
嵗㑹同志於青原白鷺之間又數入吉水永豐泰和萬<lb/>
安永新樂安崇仁臨川南昌旣又徧歴名山從遊之士<lb/>
自大江南北楚廣閩越之間去來恒數百十人海内交<lb/>
遊以書問學者日不暇給丙申嵗松溪程公文徳量移<lb/>
安福先生喜曰昔人謂移風易俗莫善於學其在此乎<lb/>
<pb n="KR4h0152_WYG_444-49a"/>
乃相與行鄉約併里役省糧長朔望聚諸生論學於明<lb/>
倫堂巳乃建復古書院先生為記十七年戊戌累用薦<lb/>
者起南京吏部考功郎中道南浦時今師相徐公督學<lb/>
江西乃約藩臬諸公率諸生肅先生聚講於貢院先生<lb/>
發明性善之㫖痛快明白一時聞者莫不躍然省悟明<lb/>
年由考功改司經局洗馬時同以召入者如渭厓霍公<lb/>
少湖徐公念菴羅公荆川唐公浚谷趙公等皆負一時<lb/>
重望㑹先生與霍公同繪聖功圖及疏以獻上初下禮<lb/>
<pb n="KR4h0152_WYG_444-49b"/>
部叅勘旣念納忠免罪尋題充經筵講官庚子先生年<lb/>
五十應詔議薛文清公從祀評品精當見者歎服不已<lb/>
夏陞太常少卿兼翰林侍讀學士掌南院事同志集京<lb/>
師者咸不樂先生逺去先生作醫說以别六月履任㑹<lb/>
途次酷暑王夫人病渇不起時季子善侍側二子義羙<lb/>
尋自訃所奔至乃命羙扶柩歸十二月陞南京國子監<lb/>
祭酒今相國南渠李公為司業先生相與興教化申明<lb/>
約束端嚴士氣一時士習丕然為之一變雖外國入肄<lb/>
<pb n="KR4h0152_WYG_444-50a"/>
業及武臣軰亦津津受學不巳嵗辛丑㑹九廟災有㫖<lb/>
兩京文武大臣着自陳時政闕失故事諸大臣多惶懼<lb/>
引罪自解先生乃惓惓於上下交修之義至引殷中宗<lb/>
髙宗反妖為祥之說語甚懇切巳遂落職閒住先生乃<lb/>
遍逰金焦張公洞玉女潭諸勝旣歸遂卜築東陽行窩<lb/>
四方學者日衆王夫人旣卒中饋失助先生始議繼室<lb/>
壬寅五月娶今夫人李氏癸卯春逰衡嶽登嶽麓諸峯<lb/>
謁諸先正祠有南嶽風詠稿歸歴攸邑聚講金仙洞先<lb/>
<pb n="KR4h0152_WYG_444-50b"/>
生自以身棄草莾不得進輔天子弼亮左右所藉以明<lb/>
己志而酬上恩惟有培養人才講明學術為生平實際<lb/>
每嵗出㑹青原白鷺郡中諸賢先後來集已同志又建<lb/>
連山復真書院先生嵗主教其中其在各邑以企撫䖍<lb/>
南昌袁廣江浙徽寧諸郡或一至再至未有厭倦至赴<lb/>
冲𤣥齊雲象山廬嶽天真諸㑹動經數月其答同志企<lb/>
門人問辯皆隨器成就因事辯晰其言明白簡易學者<lb/>
多所啟悟前後㑹語俱載集中嵗庚戌先生届六十九<lb/>
<pb n="KR4h0152_WYG_444-51a"/>
邑士大夫以及門生親識俱赴復古書院為夀無慮千<lb/>
餘人先生家居旣乆凡邑有疾苦若恫瘝乃身如舉安<lb/>
福丈量則以一人呶呶其間不便者日為訕謗先生不<lb/>
少移節推危君嶽實克成其事百姓至今頼之所著有<lb/>
危君遺愛集序甲辰乙已連嵗大饑先生率諸子出粟<lb/>
賑贍其鄉又數為書請糶於郡邑乞發於當道甚至為<lb/>
粥以餉餓莩旣又剏義倉嵗計贏餘以贍宗戚鄉人貧<lb/>
窘不能自活者則多方恤憐之嘗率諸子企鄉人修建<lb/>
<pb n="KR4h0152_WYG_444-51b"/>
橋梁躬自督勸至於清邑稅復沙米减額外機兵復水<lb/>
夫常數及議帶徴諸凡利於民者先生力贊有司致書<lb/>
懇於當道悉施行之鄉之父老子弟以及田野細氓無<lb/>
不隂徳鄒氏至有籲天以祈報者諸子及孫前後以科<lb/>
第發身每㨗至邑中人輒曰此為善之報也人或以横<lb/>
逆相加惟閉門講授若不知聞平居無他嗜好每與客<lb/>
延坐和氣盎然可掬徃來與諸子諸孫書惟惓惓勉以<lb/>
問學於世之富貴利逹泊如也季子善自丙辰登第歴<lb/>
<pb n="KR4h0152_WYG_444-52a"/>
刑部郎中庚申以考績奉特恩先生復原職致仕母夫<lb/>
人俱進贈封恭人是嵗先生夀七十海内士大夫仕於<lb/>
朝食於家者咸肅幣陳辭以獻祝誦視昔有加辛酉善<lb/>
奉命恤刑湖廣便道歸省先生深以欽恤民命戒之壬<lb/>
戌九月先生寢疾邑之髦倪交籲奔禱諸子諸孫咸侍<lb/>
先生惓惓以毋侵人産毋縱家人生事毋傷骨肉和氣<lb/>
為訓疾之先月猶與同志大㑹復真書院發明言行合<lb/>
一之㫖愈加𦂳切至十一月九日王龍溪畿至自浙入<lb/>
<pb n="KR4h0152_WYG_444-52b"/>
問疾先生拱手以别次日疾亟命義羙扶坐正衣冠端<lb/>
黙而逝訃聞通邑大夫士民奔哭於堂深山窮谷不能<lb/>
至者皆㑹哭於其鄉諸生依各書院為位朝夕奠哭其<lb/>
在各邑亦然嗚呼先生可謂有始有終完名全歸者矣<lb/>
王夫人出嘉溪少㕘公理孫女有賢行事載念菴羅公<lb/>
所為誌中李夫人出瓜畬巨族子五人長義癸卯江西<lb/>
鄉薦羙辛酉順天鄉薦俱入髙等次善由乙卯鄉薦尋<lb/>
登進士歴今官俱王恭人出次養次盖俱李恭人出義<lb/>
<pb n="KR4h0152_WYG_444-53a"/>
娶廬陵黄氏提督僉事國用女羙初娶王氏御史文女<lb/>
繼娶周氏善娶臨川陳氏禮部郎中九川女養聘劉氏<lb/>
員外郎文孫女盖聘伍氏同知宇女女三人長適劉方<lb/>
伯佐子紹藩太學生次適廬陵楊少叅儲子應禎㓜許<lb/>
聘今吏部侍郎萬安朱公子維京孫男十一人徳源徳<lb/>
濬俱邑諸生徳㴠戊午中江西鄉薦徳溥徳温徳治徳<lb/>
泳徳濟徳洙徳汴徳澡孫女九人曽孫男八人主庚京<lb/>
立唐𤣥庸衮曽孫女二人娶聘俱名族先生旣卒之數<lb/>
<pb n="KR4h0152_WYG_444-53b"/>
月諸子遑遑經營𦵏事乃獲地於同里白竹陂之原期<lb/>
以甲子閏二月甲申襄事先期義等相率肅贄稽首泣<lb/>
謂儀望曰先大夫𦵏且有期純徳純行不可殫述願吾<lb/>
子狀其實將請銘於當時鉅儒予惶懼力辭不獲乃謹<lb/>
按年譜次第書之卒乃申言曰嗟乎斯道在天地間自<lb/>
孔孟旣沒異端蜂起性命之精寖㣲寖㓕至宋周程氏<lb/>
起而吾道正脉復有指歸乃再傳而門人私淑者互持<lb/>
所見競立門户而異議遂紛然矣迄至我明陽明王公<lb/>
<pb n="KR4h0152_WYG_444-54a"/>
勃起於困踣顛躓力求本心乃恍然特悟於致良知一<lb/>
脉以為直接千古聖門不傳之秘於是海内學者翕然<lb/>
歸之顧王公所言良知明白直截言下立悟於是習聞<lb/>
其說者立以聖人為必可至其於躬行實踐多所缺畧<lb/>
平昔所稱髙明頴逹又多從意見悟入各持所得以授<lb/>
學者甚者叅以老佛之說自以為得良知妙悟嗟乎二<lb/>
氏之教先儒以為闢之甚難溺之甚易吾軰乃又從㬰<lb/>
之若云與吾道互相發明何其悖也先生蚤嵗愽極羣<lb/>
<pb n="KR4h0152_WYG_444-54b"/>
書自六經子史以及百家一經誦習終身不忘弱冠登<lb/>
第即以文章氣節命一時然自䖍臺一見王公遂盡棄<lb/>
舊學終身師事其說平日著為文章發為述答自六經<lb/>
學庸語孟之外惟元公聖學篇純公定性書亟為學者<lb/>
稱之今觀先生語録如䟦大學古本企或問一篇其於<lb/>
王公之學極相發明至論寂感則云四時常行不論寒<lb/>
暑百物常生不論開歛故寂感無二時體用無二界論<lb/>
道器則云就其不可覩不可聞超然聲臭處指為道就<lb/>
<pb n="KR4h0152_WYG_444-55a"/>
其可覩可聞體物不遺處指為器今人却以無形為道<lb/>
有形為器論良知則云昔見陽明先師時便知從良知<lb/>
上致只是認得良知粗了故包漫世情倚靠聞見懸想<lb/>
精藴終於潔潔凈凈處未肯着實洗刷論真性超脫雖<lb/>
從無極太極悟入則云悟得此意只在二氣五行流連<lb/>
中故從四時常行百物常生處見太極禮儀三百威儀<lb/>
三千處見真性方是一滚出來若隱隱見得真性本體<lb/>
而日用應酬凑泊不得猶是有縫隙在論聖學則云天<lb/>
<pb n="KR4h0152_WYG_444-55b"/>
命之性純粹至善而無形與聲不可覩聞學者於此無<lb/>
從體認徃徃以強索懸悟自増障蔽此學不受世態㸃<lb/>
汙不頼聞見充拓不須億中測度不可意氣承擔不在<lb/>
枝節㸃檢亦不在著述繼徃開來凡有倚着便渉聲臭<lb/>
於洗心神明處尚隔幾層論費隱則云費是常發隱是<lb/>
常未發觀諸天道四時常行百物常生而於穆無言萬<lb/>
古如一日吾軰知費而隱隱而費則日用云為視聽言<lb/>
動一於天則而不可須㬰離論克巳復禮則云以非禮<lb/>
<pb n="KR4h0152_WYG_444-56a"/>
為巳之私則可以巳為私欲則禮安頓在何處故克巳<lb/>
復禮即是修巳以敬天下歸仁即是安人安百姓論性<lb/>
善則云形色天性通一無二以盡性而言性即是氣以<lb/>
踐形而言氣即是性嗚呼斯道之傳自濓洛以還諸儒<lb/>
之說具在其脉絡指歸互有出入求如先生之言明白<lb/>
痛切至當歸一蓋亦罕矣蓋先生之學指受雖有所自<lb/>
至其深造自得彌老而篤則今之學者莫能至也海内<lb/>
之士謂陽明王公之學所頼以不墜者先生之功為大<lb/>
<pb n="KR4h0152_WYG_444-56b"/>
誠知言矣先生有集數十巻大要主於扶天常植人紀<lb/>
不立異以駭俗不衒竒以釣世蓋其胸次豁逹精神瑩<lb/>
澈恢恢然脫去籓籬洞徹人我其切磋善類接引後學<lb/>
涵以和氣温以春風潤以時雨故凡海内及門之徒一<lb/>
見先生傾心景慕退則同聲而和曰先生今之程伯子<lb/>
也夫古之君子懐才抱徳患不得遇休時而際明主先<lb/>
生自正徳登第逡廵館職屢進屢退彼其時勢艱危年<lb/>
資未至其引而退避亦其宜也今上以明聖睿武御極<lb/>
<pb n="KR4h0152_WYG_444-57a"/>
餘四十年先生夙負重望主上素知其名然自嘉靖初<lb/>
復還史局尋以議禮貶逐再宫洗以上聖功圖不合暨<lb/>
官祭酒教國學四方學者嚮風景從乃復以自陳閒住<lb/>
先生自遭廢家居踰二十年前後薦者無慮數十軰而<lb/>
卒莫能用豈其汲引者未至耶抑先生所遭蓋有數存<lb/>
焉而非人力所能與者予觀明道在當時遭遇神宗欲<lb/>
用之者數矣乃累以諌諍不合時事卒為執政所扼企<lb/>
後有登對者至自洛神宗輙問曰程某在彼否連言佳<lb/>
<pb n="KR4h0152_WYG_444-57b"/>
士其注意如此然竟莫之用也以今先生觀之其與淳<lb/>
公出處可謂先後一轍矣豈非天哉先生平昔交遊多<lb/>
海内鉅儒長者而在吾郡十居其三及門之徒亦多以<lb/>
文章節誼自表見前後躋膴仕樹功業者亦十數軰若<lb/>
夫先生平生履歴及所論著他日自當書於太史播於<lb/>
金石儀望竊以得於先生一二大者僣為論次以俟立<lb/>
言者採擇焉隆慶元年奉特恩追贈禮部右侍郎謚文<lb/>
恭蓋異數云<lb/>
<pb n="KR4h0152_WYG_444-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_444-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百四十四<lb/>
</p>
<p>
</p>
  </div>
</body>
</text>
</TEI>
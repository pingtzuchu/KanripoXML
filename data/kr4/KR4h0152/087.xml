<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻八十七</head>
    <p>
<pb n="KR4h0152_WYG_087-1a"/>
欽定四庫全書<lb/>
　明文海巻八十七　　　　　餘姚黄宗羲編<lb/>
　　論四<lb/>
　　春秋天子之事<hi>席書</hi>
孟子曰孔子懼作春秋春秋天子之事也是故孔子曰<lb/>
知我者其惟春秋乎罪我者其惟春秋乎此數語者千<lb/>
萬世春秋之宗旨也惜乎後之儒者誤讀孟子之言遂<lb/>
使宗旨一失而百家之紛紛者出矣謹按孟軻氏本謂<lb/>
<pb n="KR4h0152_WYG_087-1b"/>
孔子懼亂賊縱横是非莫辨故取春秋之文削其繁汙<lb/>
筆其領要以白天下是非而後亂賊知懼此春秋所以<lb/>
作也然春秋魯史也魯史所載禮樂征伐皆天子事也<lb/>
其曰天子之事猶曰天下國家之事也以天下之事國<lb/>
家之政司史職者可以作之奉王命者可以作之孔子<lb/>
不在其位不可得而作也是故知孔子者謂有懼世之<lb/>
心不知孔子者謂有出位之罪孟軻氏之本意也讀孟<lb/>
子者乃曰孔子作春秋以寓王法惇典庸禮命徳討罪<lb/>
<pb n="KR4h0152_WYG_087-2a"/>
大要皆天子之事也知孔子者所云佀矣罪孔子者謂<lb/>
無其位而託二百四十二年南面之權使亂臣賊子禁<lb/>
其欲而不得肆則戚矣直謂夫子欲代天子之賞罰也<lb/>
嗚呼釋經而至于如此則亦無所不至矣孟子所云春<lb/>
秋天子之事而孔子作之也世儒所云春秋天子之事<lb/>
而孔子行之也孟子所云孔子作春秋以明王道于世<lb/>
也世儒所云孔子作春秋以任王法于身也嗚呼釋經<lb/>
至于如此則亦無所不至矣此非直文定之言也公穀<lb/>
<pb n="KR4h0152_WYG_087-2b"/>
以來蓋已有之至文定則大著矣考亭平日議論春秋<lb/>
大不類此至釋天子之事復取文定之言是蓋一時之<lb/>
所采非終身所持之定論也嘗讀文定春秋數十萬言<lb/>
君臣之分王伯之别義利之旨本諸性道發諸言議剛<lb/>
大之氣塞乎天地之間自春秋以來未有也然而識者<lb/>
窮其所論與仲尼所書不能無牴牾者褒貶之說惑之<lb/>
也褒貶之說生于賞罰之義賞罰之義出于託南面之<lb/>
權託南面之權則春秋天子之事一言悞之也自夫儒<lb/>
<pb n="KR4h0152_WYG_087-3a"/>
者一言之悞也遂真謂孔子假春秋之權行天子之事<lb/>
是故吳楚降王爵而為子秦晉貶侯伯而為人子突下<lb/>
士進勲階于大夫咺糾大臣退等列于中士善者賞之<lb/>
惡者罰之亂臣賊子秉鈇鉞以誅之宛然王者被衮冕<lb/>
于明堂之上而進退乎百官也嗚呼誣亦甚矣吾不意<lb/>
仲尼之聖所為一至此也然猶可也至于春無王以著<lb/>
天下之無王王無天以貶王者之不天是夫子非特行<lb/>
天子之事以賞罰乎諸侯而又行天之事以賞罰乎<lb/>
<pb n="KR4h0152_WYG_087-3b"/>
天子也夫子將為之乎夫子不為天以賞罰乎天子則<lb/>
亦不為天子以賞罸乎諸侯也其為誣也則亦不俟辨<lb/>
矣且天子之事豈惟春秋馬遷之史記班固之漢書温<lb/>
公之通鑑朱子之綱目凡為史者皆天子之事也今必<lb/>
曰然豈數君子者亦欲託諸史以行天子之事乎其為<lb/>
誣也則亦不俟辨矣或曰作春秋非僣乎曰僣雖然吾<lb/>
所謂僣也異于是修史者史官也非天子自為史也聖<lb/>
人之僣非僣天子也僣國史也或曰如子言春秋之法<lb/>
<pb n="KR4h0152_WYG_087-4a"/>
安在曰吾所謂春秋之法異于世儒所謂天子之法也<lb/>
彰善惡以垂天下之懲勸辨是非以訓天下之去取此<lb/>
春秋萬世之大法也如必曰然吾不敢以誣春秋也夫<lb/>
以萬古之春秋坐一言之乖誤以至于今莫可易者此<lb/>
余所以不避迂朽而過為論也不知孔孟再作將取于<lb/>
余言否耶<lb/>
　　夾谷前<hi>席書</hi>
孔子相夾谷之㑹仲由毁强僣之都衆皆頌之而有識<lb/>
<pb n="KR4h0152_WYG_087-4b"/>
者疑焉夫經有不俟傳而可考者夾谷之㑹郈費之墮<lb/>
是也兩書平㑹之後而繼以齊來歸田則齊田之歸歸<lb/>
以平也不平則不㑹不㑹則不歸也兩書圍郈之後而<lb/>
繼以墮郈及費則郈費之墮墮以叛也二邑不叛二氏<lb/>
二氏亦將資為保障而不墮也三傳乃謂夾谷之㑹孔<lb/>
子相齊人悔過懼歸魯田仲由為季氏宰將墮三都于<lb/>
是墮郈及費謂兹二舉皆出孔子仲由之謀也是果然<lb/>
哉大凡兵生于怨怨生于不平也齊既平矣胡自復有<lb/>
<pb n="KR4h0152_WYG_087-5a"/>
萊兵之刼哉古之君子固有從容談笑之間折衝千里<lb/>
之外者傳載夾谷之㑹齊出萊兵孔子歴階而升不盡<lb/>
一等視歸乎齊侯說以十數餘言且曰而不反我汶陽<lb/>
田罷享禮誅侏儒目動神怒殆類曹劌齊柯之盟樊噲<lb/>
鴻門之㑹于聖人氣象大不侔也自左氏作之公穀附<lb/>
之儒者從而爭頌之曰仲尼一語威重三軍信非大聖<lb/>
人不能也是豈惟聖人哉其在春秋戰國申包胥蘭相<lb/>
如鄭子產蘇秦張儀李左車酈食其之徒皆優為之矣<lb/>
<pb n="KR4h0152_WYG_087-5b"/>
豈惟聖人哉二氏欲墮二邑移辰墮之孟氏不欲墮成<lb/>
公圍之而不克也以此見進退不在公而在三家也而<lb/>
謂由孔子哉郈費克而成不能克何孔子長于郈費短<lb/>
于謀成也臣舉之則易君舉之則難孔子仕魯豈釋君<lb/>
而臣是助乎三家季氏最强孟氏最順未見行于强者<lb/>
斯易行于順者却難若曰有能有不能聖人之化未足<lb/>
神也所謂聖人者固將異于人也墮郈費而至于命將<lb/>
帥師䇿已下矣費人入及公側計己踈矣仲尼命申句<lb/>
<pb n="KR4h0152_WYG_087-6a"/>
須樂頎下伐之而僅免功亦卑矣斯亦無異于人也夫<lb/>
子則曰逺人不服則修文徳以來之聖人若果用魯成<lb/>
人不服固將明分義以諭之也諭而不來將唱其罪以<lb/>
討之乎將輕千乗之主犯矢石以圍之乎既圍矣夫子<lb/>
曽不出一奇䇿擒處父而誅于兩觀之下至無功而還<lb/>
威亦䙝矣後之人見圍成無功諉之公也向使成叛孟<lb/>
氏孟氏帥師墮成必不重勞魯公之圍也後之人追見<lb/>
圍成之事不以歸孟氏而以歸仲尼多見其因成敗以<lb/>
<pb n="KR4h0152_WYG_087-6b"/>
附人也且曰墮曰圍皆非有道時事也茍以墮都為功<lb/>
夫子同于用魯之年既專墮都之功當服圍成之咎儒<lb/>
者不究所從功則歸于仲尼過則歸于魯定設令仲尼<lb/>
再生必不誣功于己假曰圍成之時孔子去魯其與史<lb/>
記所載孔子四十年為魯司冦季桓子歸女樂而後行<lb/>
其事未合可盡信哉其諸好事者見吾夫子備帝王之<lb/>
徳不得一日少試其政故借夾谷之㑹以神孔子之功<lb/>
而不知非所以尊夫子之道也或曰夾谷無孔子墮都<lb/>
<pb n="KR4h0152_WYG_087-7a"/>
無仲由乎曰謂有孔由可謂出孔由不可曰孔子之仕<lb/>
如斯而己乎曰此正不必出孔子其事不出于孔子奚<lb/>
害為孔子仕哉今夫濟人者舟也非天也有欲頌天之<lb/>
功者曰天也非舟也以夾谷之功歸夫孔子之聖奚異<lb/>
指舟之功為天之功哉正惟不知天也<lb/>
　　夾谷後<hi>席書</hi>
自有夾谷之㑹尊孔氏者皆曰孔子拒强齊伐叛費文<lb/>
事武備于此見之巍乎大哉是豈知孔子哉孔子所以<lb/>
<pb n="KR4h0152_WYG_087-7b"/>
師萬世者豈惟此哉立言者將曰孔子悲鳳麟之不至<lb/>
作文教以啟天下後世之人懼天下後世謂我夫子周<lb/>
于文徳缺于武事不足以絶古今重尊仰也故為斯言<lb/>
使凡世人知我夫子具文武之全材誠帝王之師範也<lb/>
不知孔子之大豈惟此哉今夫天日星之布其文也雷<lb/>
霆之威其武也天之大豈惟此哉其在聖人武固一藝<lb/>
孔子聖人也非文人也譽孔氏以文武將以孔子為文<lb/>
人乎子貢曰固天縱之將聖又多能也所謂多能己非<lb/>
<pb n="KR4h0152_WYG_087-8a"/>
孔子之極者况以其一而狀之哉居孔氏之門以好勇名<lb/>
世者曰子路以文學名科者子游子夏設以武人而目子<lb/>
路以文人而目游夏三子者固將怫然不居矣而謂孔子<lb/>
居之乎今必以文武而贊孔子欲尊之反卑之欲大之反<lb/>
小之也尊孔子者以道孔子之道堯舜禹湯文武周公之<lb/>
道也道在舜禹揖遜禪受道在湯武牧野鳴條易地皆然<lb/>
夫豈二哉道即太極太極包萬變而無外孔子太極也所<lb/>
謂文武者固一以貫之矣孔子曰天之將喪斯文也所謂<lb/>
<pb n="KR4h0152_WYG_087-8b"/>
文者道徳之文也非文武之文也後世吕孔二祀文武兩<lb/>
途且謂孔廟曰文廟吕廟曰武廟正所謂以文武者當之<lb/>
矣道之不明其有自也文武果足以名聖秦漢而下英傑<lb/>
之君固有武戡禍亂文致太平其臣之出將入相者往往<lb/>
有之矣豈必孔氏哉斯議也作於左氏附於漢儒後人因<lb/>
而尊大之也左傳附載誣媱禍福家語儒行諸篇皆語孟<lb/>
所不道者以彼之謬質此之疑不可一二盡信之矣設或<lb/>
有焉愚既陳於前矣固不足以盡聖人也左氏公糓數君<lb/>
<pb n="KR4h0152_WYG_087-9a"/>
子者未聞聖人之大道其所侈大之言則亦不足試<lb/>
已<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_087-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻八十七<lb/>
</p>
<p>
</p>
  </div>
</body>
</text>
</TEI>
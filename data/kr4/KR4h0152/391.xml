<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百九十一</head>
    <p>
<pb n="KR4h0152_WYG_391-1a"/>
欽定四庫全書<lb/>
　明文海巻三百九十一　　　餘姚黄宗羲編<lb/>
　　傳五<lb/>
　　　名臣<lb/>
　　大司㓂蘇公傳<hi>蔣徳璟</hi>
上神聖起潜邸悉逆璫與妖姆交通状以次伏法收捕<lb/>
其親黨而簡吾邑石水蘓公為大司冦治其獄公親奉宸<lb/>
斷手定爰書條璫姪偽公魏良卿姪倩左都督楊六竒<lb/>
<pb n="KR4h0152_WYG_391-1b"/>
等客氏子都督侯國興弟都督客光先姪錦衣指揮使<lb/>
璠等斬戍各有差而戮逆璫及客氏尸復題蠲萬工部<lb/>
燝懸坐贓釋方御史震孺惠給諌世楊李戚畹承恩等<lb/>
於獄他株累得末减三十餘人而除錦衣刑具如腦篐<lb/>
烙鐵一封書鼠彈筝攔馬棍燕兒飛諸名色皆焚棄天<lb/>
下快之至定虎彪案以為殺人者應抵死攫官者宜褫<lb/>
官尤蔽厥辜當是時巨憝翦除天日重掲識者以聖主<lb/>
威斷賢於舜之罪四凶而惟明克允公實贊焉公舉萬<lb/>
<pb n="KR4h0152_WYG_391-2a"/>
厯壬辰進士二甲授戸部主事出守彰德内艱補汝寧<lb/>
未任擢江西副使改督學歸薦起卿南尚寳晉太僕少<lb/>
卿擢僉都御史撫浙進侍郎兼憲職督漕外艱起南刑<lb/>
部侍郎改督漕入為尚書督倉塲冄加官銜改今官公<lb/>
郎户部時使過山東見飢民以賑䘏請人或疑出位公<lb/>
曰飢渇由已豈異人任耶出𣙜潯闗税額外多縱舎行<lb/>
商徳之為樹碑丁酉典貴州試心動聞母病馳歸母幸<lb/>
無恙彰德為古鄴地喜格鬬公剖善惡報應圖邵康節<lb/>
<pb n="KR4h0152_WYG_391-2b"/>
孝悌歌曉勸之趙藩禄入多不時徃徃與守閧郡庭如<lb/>
市公悉用邑觧原封先時分給天潢誦義臺使舉卓異<lb/>
第一在江右端模範絶干請規條一倣吾鄉蔡文荘先<lb/>
生文體士風翕然丕變所㧞士姜公曰廣等皆知名有<lb/>
舊輔三以牘至且介同事同里為請公正色不納旋拂<lb/>
衣歸士大夫相與攀尼不得行然竟不曉其故公亦不<lb/>
言也家居七載三徑數椽頥神墳典辰起至寝室問父<lb/>
眠食退課弟及諸子書學粹行高海内宗向之既薦起<lb/>
<pb n="KR4h0152_WYG_391-3a"/>
南卿偕李本寧焦弱侯諸公嘯咏佳山水間澹然自逺<lb/>
在冏寺核俵觧清牧塲蠲落地税馬政一新而自撫淅<lb/>
以後所綜畫軍國大計尤俊偉台區水兵王元尤成者<lb/>
以朘糧毁總哨署旋擁入郡城焚屋放囚稱亂公疏黜<lb/>
大帥王良相叅将楊維垣而宻授計張副使師繹擒梟<lb/>
之㑹部檄抽兵援遼有訛言山東兵毎兵以五十金募<lb/>
者寧區兵陸敬趙鳯軰引例要厚糈海道鄧叅政持不<lb/>
可遂大譁毆把總血盟不散公念譁兵衆未可驟問宻<lb/>
<pb n="KR4h0152_WYG_391-3b"/>
檄定海令頋宗孟諭以祸福且曰部檄能勝敵者殊死<lb/>
皆赦若急散而聽調出征則前罪可貰於是以二人領<lb/>
兵行過慈谿復勒犒賞至餘姚踰城挾邑令勒犒數倍<lb/>
至壩上與新兵競擠溺水五人司道議欲誅之公曰未<lb/>
可動動必生變俟其登舟廼聲餘姚擾民之罪獨捕敬<lb/>
鳯二人梟示衆兵聞之股栗迄至京無敢犯者昌國哨<lb/>
官蒋良忠逐哨總王翼覬代其任嗾兵樹幟以保賢能<lb/>
為名而拒代者施應奎或言宜暫用良忠令戢亂公曰<lb/>
<pb n="KR4h0152_WYG_391-4a"/>
如此則唐卒自立留後之勢成矣檄副帥張可大之昌<lb/>
國觀變而令團練把總楊慈忠出不意縛良忠杖殺之<lb/>
并擒亂兵洪辰等正法廢弁賈祥因遼䧟媒用誑部言<lb/>
有舊家丁五百願歸招集併募兵二萬赴援部給劄正<lb/>
令招集家丁而㑹鄒御史募兵金華祥遂私刻票亦稱<lb/>
欽差且許人自備盤費抵津優給衆隨至杭者萬餘人<lb/>
公懼生變遣其壻把總鄧應科諭曰若欲招兵求官一<lb/>
二千足矣萬人何為且途中食安出復宻令營中舊兵<lb/>
<pb n="KR4h0152_WYG_391-4b"/>
語應募者汝軰真騃世有無餉而可以招兵者乎汝且<lb/>
問賈叅将餉在何處於是衆皆悟散惟飢民二千餘隨<lb/>
行公量給行糧又豫令通判楊墧齎餉先馳之鎮江淮<lb/>
安德州三要路次第散給兵廼至京而疏祥額外多募<lb/>
之罪凢四定浙變云至降海㓂王鍾王錦等擒陳藩吳<lb/>
老等於甌而沿海亦安枕矣它疏减織造停織監軫火<lb/>
災表章先正方公孝孺及吳公寳秀求卹録劾權璫李<lb/>
實不得以屬禮凌有司皆其大者李實即䧟吳撫周公<lb/>
<pb n="KR4h0152_WYG_391-5a"/>
起元於死者也將移鎮而妖賊葉朗生之變起朗生湖<lb/>
州人妖醫馬文𤣥髙弟也聞山東蓮賊反其黨丘太虚等<lb/>
舉事以攻白蓮為名而徑於湖城中先問豪家索買命<lb/>
錢士民駭竄湖守杜公喬林急捕朗生飛報募府公即<lb/>
檄水兵乘夜鼓行復發一虚檄營兵三千繼之詰旦兵<lb/>
至苕衆訝神速人心稍定因次捕誅而文𤣥猶挾宦家<lb/>
子陸鍾竒逃松江馳檄江南合捕吴越底定不至為鄒<lb/>
滕之續皆公力也揚州老庫金乆不㑹璫一旦借大工<lb/>
<pb n="KR4h0152_WYG_391-5b"/>
為名搜括二百萬而屬連司且八十萬遣璫胡良輔劉<lb/>
文耀守解公再疏言銀之得於傳聞者即千萬無難銀<lb/>
之入於鞘解者即銖兩不易輸財終事不敢言勞者臣<lb/>
子所以忠君用一緩二不盡取盈者朝廷所以恤下僅<lb/>
解挖河銀十萬康塩院丕揚加罰遺銀六萬四千九百<lb/>
食塩割沒等銀二萬六千各商逋欠銀十一萬以應猶<lb/>
不可則那解正項十萬両而下季即為扣除楊賴以紓<lb/>
奸弁劉魁等乘寧逺急持經撫咨取淮餉六千緡公曰<lb/>
<pb n="KR4h0152_WYG_391-6a"/>
遼中丞暮春四日受事望日始加廵撫而咨署朔日贋<lb/>
也且篆文不類條十疑鞫之立伏并得其户部應天二<lb/>
偽檄一舉而省國蠧萬八千餘金稱神明焉鳳泗為帝<lb/>
鄉湯沐陵寢重區水旱蝗相繼公下令捕蝗通商平糴<lb/>
復力為海徐贛桃州縣請得改折㑹清河口淤漕艘壅<lb/>
淺清河口者自淮入黄運道也河水一石其泥五斗恃<lb/>
淮流壮迅激河而盪之謂之以淮刷黄自淮弱不能與<lb/>
黄角清河淤墊横亘一灘漸集漸壅父老謂黄河倒灌<lb/>
<pb n="KR4h0152_WYG_391-6b"/>
其患叵測公檄募民兵撈濬復多撥剥船起運且親禱<lb/>
金龍神大雨三日夜淮遂暴長而十餘里之淤頻疏於<lb/>
是七千四百餘艘不逾期遂達津灣以飽神京上疏封<lb/>
金龍及平浪二神因條五議曰急回空早催徴備船袋<lb/>
輪水次改淺船而淺船以杜奸旗攬貨之弊尤為喫𦂳<lb/>
故事外督漕内倉塲事權相表裏公既入督倉益明而<lb/>
添設督餉部臣於津其人墨而狡輙借遼警以截漕為<lb/>
辭而以帶運遼糧抵補盖奸旗有大蠧者四焉漕艘米<lb/>
<pb n="KR4h0152_WYG_391-7a"/>
既侵盗無可入倉一也漕糧入倉累經揚晒為費不貲<lb/>
而遼糧例不晒揚二也遼糧例無尖耗而漕糧毎石外<lb/>
有耗米七升尖米四升二合一截則皆入其蠧三也津<lb/>
募舟往遼鮮一舟輙一百金四百舟則八萬矣既誆米<lb/>
復誆金而齎一空单以折色授受於海内為官為軍皆<lb/>
驟飽四也以故不截不止其賄最重又故為尾帮觀望<lb/>
漕之遲阻皆由於此而遼鮮方報糧到旋以枵聞莫可<lb/>
窮詰時璟在京目擊心惡之公尤洞其弊連疏以職掌<lb/>
<pb n="KR4h0152_WYG_391-7b"/>
力争畧曰查萬厯四十七年至天啟七年津門截漕連<lb/>
失耗計三百七十八萬有竒自天啟三年起毎年始有<lb/>
帶運遼糧三十萬耳即抵還尚少二百二十餘萬皆成<lb/>
泥沙矣且臣督倉方十月而津已八截始猶有帶運可<lb/>
抵餘更何抵乎遼餉自遼餉京糧自京糧豈可專以截<lb/>
漕為事致根本坐困其語絶剴切當事亦明知之而不<lb/>
能盡用也京軍月糧額放折色兩月部臣縁内璫劉應<lb/>
坤請遂欲少放折色一月公復力争謂大倉升合非<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>江<lb/>
<pb n="KR4h0152_WYG_391-8a"/>
渡河不能入庾多放一月夲色二十八萬倉廪益虚請<lb/>
勅計臣恪守祖制兩月放折之舊皆與時忤復疏言錦<lb/>
衣衛官旗萬厯末僅萬七千餘石自逆璫與田爾耕亂<lb/>
政増至三萬六千餘名文思院匠官冊載僅七百餘名<lb/>
今三千餘名歳多支米二十五萬石鴻臚帶俸序班冊<lb/>
載僅百七十三員今五百二十七員嵗費俸米四千有<lb/>
竒官俸非漕糧比外解止蘓松常三府三萬餘石耳且<lb/>
冊中如魏田客隺諸姓皆奸黨清法當不俟終日上皆<lb/>
<pb n="KR4h0152_WYG_391-8b"/>
立行之既改刑部疏辭有品望端澄明允夙著爽鳩正<lb/>
席倚毗方新之㫖因㑹鞫魏良卿獄及侯國興俱决不<lb/>
待時光先璠六竒發烟瘴永逺充軍至五虎崔呈秀等<lb/>
五彪田爾耕等呈秀窮兇極惡爾耕許顯純怙威噬人<lb/>
最為可恨宜正刑書餘各遣戍而奸弁張體乾以詛呪<lb/>
誣䧟劉鐸亦擬斬復罪状魏忠賢曰忠賢挾先帝寵靈<lb/>
箝制中外交結客氏睥睨宫闈其大者如嗔怒張國紀<lb/>
則立枷而殺數命且連縱鷹犬必摇動乎中宫私憾成<lb/>
<pb n="KR4h0152_WYG_391-9a"/>
妃裕妃則矯詔而革封銜至摧抑難堪竟甘心於非命<lb/>
言官死杖大臣死獄緹騎四出道路驚魂告宻一聞都<lb/>
民重足生祠遍海内半割素王之宫諛頌滿公車如同<lb/>
新室之世至尊在上自命尚公開國何勲數分茅土尚嗾<lb/>
無恥之穢侯欲加九命疊出腹心之内黨遍踞雄邉至<lb/>
于出入禁門陳兵自衛戰馬死士充滿私家此則路人<lb/>
知司馬之心蓄謀非指鹿之下者也天討首加寸磔為<lb/>
快客氏妖蟇食月翼虎生風輦上聲息必聞禁中摇手相<lb/>
<pb n="KR4h0152_WYG_391-9b"/>
戒使國毋痛懐於憂憤致二妃乆抱乎沉寃且先帝彌<lb/>
留之旦詐傳廕子尚以儉一為嫌私藏見籍之贓絶代<lb/>
竒珍皆出尚方之積通天是罪盗國難容若崔呈秀則<lb/>
人類鴟鴞衣冠狗彘誰無母子而金緋蠎玉忍不奔喪<lb/>
自有親父而婢膝奴顔作閹乾子握中樞而推弟總鎮<lb/>
位司馬而仍總蘭臺總憲夙仇廹為池中之鬼銓郎乍<lb/>
嚇驚懸梁上之繯凢逆豎之屠僇士紳皆本犯之預謀<lb/>
幃幄選娼挾妓歌舞逹於朝昏鬻爵賣官黄金高於北<lb/>
<pb n="KR4h0152_WYG_391-10a"/>
斗假山氷泮遊釜魂銷雖已幽快於鬼誅仍當明章於<lb/>
國法其餘魏良棟鵬翼魏志德等及崔鐸崔鏜等或赤<lb/>
身駔儈或黄口嬰兒濟惡而玷賢書無功而攖世爵均<lb/>
應投裔大快羣情磔忠賢於河間尸呈秀於薊尸客氏<lb/>
於市魏志德等發烟瘴永逺充軍盖與振瑾之誅同稱<lb/>
快云於是清厰衛羅織之獄李承㤙寧安大長公主子<lb/>
也以擅用龍袍龍盒為叛僕誑首問斬公謂據律僣用<lb/>
違禁龍鳯紋杖一百徒三年即使承㤙不在八議之條<lb/>
<pb n="KR4h0152_WYG_391-10b"/>
亦無死法况世廟之親甥乎得改徒方公以御史監遼<lb/>
軍不宜比守邉將帥例惠公亦不宜引交結近侍律皆<lb/>
得免萬公劾逆璫築墳僣擬皇陵矯㫖廷杖被亂棍箠<lb/>
死復坐贓三百江西楊廵撫追觧京矣公請令原觧官<lb/>
領回還其家焉上新舉召對盛典召公見文華殿令部<lb/>
大臣各陳所見公疏言刑官舊為清曹稱西翰如王守<lb/>
仁何喬新王世貞軰多為名臣近選人趨羶途争避刑<lb/>
部其視刑部甚輕故屬官志少振作宜倣成化間尚書<lb/>
<pb n="KR4h0152_WYG_391-11a"/>
董芳言令本部辦事進士同各司問刑天選時户刑工<lb/>
三部均選有才品者優與陞調各司到部未一年不許<lb/>
借差回家錦衣衛慘刑宜汰而以防内侍預政蠲租飭<lb/>
邉為第一義謂漢唐宋盛時主德英明决無所謂張讓<lb/>
趙忠田令孜童貫者决無所謂税間架開官市放青苖<lb/>
手實者四夷稽顙亦無所謂輸歳幣講獻納者又引劉<lb/>
忠宣對敬皇帝有曰但得事事如今日與臺閣議當而<lb/>
行乆之自治中庸言不息則乆至於博厚高明配地配<lb/>
<pb n="KR4h0152_WYG_391-11b"/>
天為皇上望皆得温㫖褒納方嚮用而公力以病請因<lb/>
賜馳驛歸盖異數也公諱茂相字宏家别號石水其先<lb/>
光州人徙晉江曽祖春祖璟以子士潤貴封御史父士<lb/>
濳累封都御史三世並贈光禄大夫柱國太子太傅户<lb/>
部尚書公幼頴異有器度為鄉前軰趙公恒所知督學<lb/>
王公世懋耿公定力試竒之辛卯舉於鄉連第時年僅<lb/>
二十六耳通籍四十年乞休沐者七家食二十五年難<lb/>
進易退始終完節有古大臣風封翁家教嚴公奉侍恭<lb/>
<pb n="KR4h0152_WYG_391-12a"/>
謹不啻石建事父奮也父在時禄盡歸親囊無私蓄與<lb/>
諸弟推産分甘妺氏死烈為置孤邜翼視弟姪無異雅<lb/>
嗜圖史不喜徴逐宴㑹門庭蕭然尤喜奨借善類至不<lb/>
善避之如膩嘗教璟曰仕如築垣務謹其基基厚則高<lb/>
不墜又銘座右曰與物無競遇事有為故自閲四朝士<lb/>
大夫忤璫者身危媚璫者名汙而獨超然評論之外非<lb/>
偶然也其學以宋儒為宗以鄉蔡文荘李文節為矩而<lb/>
於本朝名臣言行尤慕嚮之嘗緝為寳善編他撰述如<lb/>
<pb n="KR4h0152_WYG_391-12b"/>
先覺要言讀史韻言正氣編教家三書浙漕户刑章奏<lb/>
除妖公案定亂紀畧東征行稿保約全書暨詩文行世<lb/>
有弟茂杓戊午舉人三子文昌文燾文燿而昌燿與余<lb/>
友善世其家學史氏曰明葢有三璫云振瑾暨忠賢而<lb/>
三汪直軰其小也然皆啓朱邸入纘之兆景帝以郕肅<lb/>
皇以興今上以信而忠賢則我皇實手芟之宇内稱聖<lb/>
焉考司㓂表讞振者俞長洲士悦讞瑾者劉鄢陵璟讞<lb/>
忠賢者公斯亦千秋快舉矣璟道浙淮及在中秘觀鼎<lb/>
<pb n="KR4h0152_WYG_391-13a"/>
革之際頗習公行事嘗取寳善編衡公鮮不合公真大臣<lb/>
哉故著其大者於篇俾後之君子得有考焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_391-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百七十九</head>
    <p>
<pb n="KR4h0152_WYG_279-1a"/>
欽定四庫全書<lb/>
　明文海巻二百七十九　　　餘姚黄宗羲編<lb/>
　　序七十<lb/>
　　　贈序<lb/>
　　贈段可久序<hi>丘濬</hi>
今之縣令古百里侯也於民有父子之道焉於吏有君<lb/>
臣之道焉於學校有師弟子之道焉士之筮仕即得百<lb/>
里之地有數千户之民以君之父之師之亦可以行其<lb/>
<pb n="KR4h0152_WYG_279-1b"/>
志矣然世之仕者往往重内而輕外一登科目即視州<lb/>
縣如䧟阱然惟恐已之不幸而或墮焉之人也豈慮其<lb/>
職之未易稱耶民之未易化耶吏之未易馭耶政事之<lb/>
未易修舉耶曰皆非也政以其胸中之勃勃然未易平<lb/>
耳雖然領郡輙無色之官皆有詞豈獨今日然哉唐府<lb/>
帥見大府必戎服左握刀右屬弓矢帕首袴鞾郊迎令<lb/>
狐峘刺吉州謁見齊映從容歩進不帓首戎器即以得<lb/>
譴夫府帥之見大府刺史之見觀察使尚爾則縣令可<lb/>
<pb n="KR4h0152_WYG_279-2a"/>
知矣宋使者行部所部郊迎數十里外或遇霖潦瞻馬<lb/>
首倐至跪拜泥淖中移時不敢興既就館拱手立座下<lb/>
三跪進酒其卑辱也甚矣然是時韓昌黎以名世大儒<lb/>
謫令陽山朱紫陽以命世大才首簿同安未聞其以驕<lb/>
蹇得譴于時及考其所以致譴者乃以闢異端忤權貴<lb/>
之故所以然者豈非以上下之分所當盡是非之公不<lb/>
容昩可以理詘而不可以勢詘耶予友段可久少負竒<lb/>
氣好讀史傳而慕古豪傑士之為人不肯媕阿隨人後<lb/>
<pb n="KR4h0152_WYG_279-2b"/>
舉進士即以病得告家居其於富貴利達盖漠如也今<lb/>
不得己始起拜命得知登之福山縣嗟乎可久豈百里<lb/>
之才哉雖然以大才試小邑如以千里馬馳數十里之<lb/>
地不患其不至也以百石弓射數十歩之侯不患其不<lb/>
中也可久行矣其尚明理以御氣毋若小丈夫然積勃<lb/>
勃者于胸中見悻悻者于顔面于上下之分則不肯安<lb/>
臨勢利之際則厥角稽首之惟恐後其為科目累也大<lb/>
矣予托交可久相知最深于其行慕古人贈處之義方<lb/>
<pb n="KR4h0152_WYG_279-3a"/>
將有所規焉適地官主事劉世英率諸交游屬予文以<lb/>
華其行遂文以贈之可久得無異吾言乎<lb/>
　　贈書菴劉先生序<hi>柯暹</hi>
凡有形于天地間皆物也在天之明而有常者日星在<lb/>
地之大而莫測者海嶽若風雲雷電之變動雨露霜雪<lb/>
之降布草木鳥獸之蕃育蛟龍魚鼈之潛藏于其間不<lb/>
可勝計使一人窮一物而盡之曰不能况衆物乎使一<lb/>
人窮衆物于一隅曰不能况際天極地之廣乎使一人<lb/>
<pb n="KR4h0152_WYG_279-3b"/>
窮天下之物于一時曰不能况自今而古千萬載之既<lb/>
往乎舉天下之人皆曰不能無敢誚也吾儒以典籍貫<lb/>
古今以知識窮造化聖經賢傳粲如日星三綱五常重<lb/>
逾海嶽事事物物不止于有形有色變動降布蕃育潛<lb/>
藏之可以名言者皆所當知當行其為道大矣其學也<lb/>
難矣天下以儒名者多求其能知之盡而行之至者寡<lb/>
吾夫子以一貫之律天時襲水土心古今攷三王而不<lb/>
謬建天地而不悖質鬼神而無疑信乎其道之至大而<lb/>
<pb n="KR4h0152_WYG_279-4a"/>
學之至難也入其門者孰不欲造其極既出則或岐而<lb/>
二之如徒見日之明星之繁山之髙海之浩瀚而無津<lb/>
莫知適從在當時者且不免况愈久而愈逺乎今之學<lb/>
者有見于斯昭昭之多一撮土之多一巻石之多一勺<lb/>
之多而謂天下之大足以盡之不求其至焉者自大也<lb/>
有見于覆載之間所以明所以變化所以降布所以莫<lb/>
測而蕃育而潛藏而謂天地之所以大古今之所以更<lb/>
非可厯可終而亦不求其至焉者自小也然不知懸象<lb/>
<pb n="KR4h0152_WYG_279-4b"/>
難知而樞極有定疆域難知而道路攸通萬事萬物本<lb/>
乎一理由方寸而彌六合其有形如髙下淺深厚薄多<lb/>
寡輕重大小長短之可定名其無形如枉直順逆張弛<lb/>
通塞是非當否之不可淆雜者坐而求其至皆可得也<lb/>
顔子孟子善學聖人而至于卓爾躍如之地宜有見焉<lb/>
世無顔孟為之弟子無孔子為之師其先得夫大者逺<lb/>
者加于衆人衆人之師也示其極使知天之所以為天<lb/>
示其道路使知地之所以為地嶻嶪而汗漫者為之梯<lb/>
<pb n="KR4h0152_WYG_279-5a"/>
航使從其游者亦馴至夫逺大之域夫豈易得哉文陽<lb/>
為海内名邑三尺童子莫不有師一時之稱為師者衆<lb/>
矣獨書菴劉先生以家傳詩書兩經窮極底奥進則得<lb/>
售于有司退則見師于鄉邑凡造其門必充充有得出<lb/>
而掇科躋顯者項背相接宣徳甲寅余因中書許公得<lb/>
延于公署擇搢紳子弟之可教者從之先生嚴規矩正<lb/>
梯航以成就後學為已任小大井井問無不知惑無不<lb/>
觧其為師誠不易得也若長若㓜樂於相從不欲須㬰<lb/>
<pb n="KR4h0152_WYG_279-5b"/>
去左右兹以嵗暮將有事于先祠告歸余子蔓薫偕二<lb/>
三子恐遂棄也請余告留余因記宦途三十年乘載江<lb/>
湖間操舟得其人則風濤不驚津涯可指不得其人則<lb/>
行不安食泊不安寢覆中流而幾喪思向之能安吾乗<lb/>
者猶切切不己矧諸生方鋭志于學正游汗漫迷寰區<lb/>
之時得示以道路指其津涯胡不思所依歸而崇重也<lb/>
哉先生以孔門成人之善為心知諸生之可教必不待<lb/>
余言而後不棄也先生曰然諸生欣然拜送之葛山乃<lb/>
<pb n="KR4h0152_WYG_279-6a"/>
别<lb/>
　　贈太史羅先生序<hi>邵寶</hi>
太史南城羅公以疾在告既愈而將北上也予適視學<lb/>
自建昌之宜黄道于其里因預為公餞公二從子城里<lb/>
以諸生侍公起如内予問二生公道所由城曰由浙浙<lb/>
之道坦然而迂迂不勝坦其將由之里曰由江江之道<lb/>
疾然而險險不當疾其將由之既而公出予以問公公<lb/>
曰彼意之耳斯二道者吾皆不由也夫浙之道坦矣而<lb/>
<pb n="KR4h0152_WYG_279-6b"/>
迂吾嘗由之迂非吾所惡也江之道疾矣而險吾嘗由<lb/>
之險非吾所惡也然而今之行顧皆不由焉吾將由鄱<lb/>
陽出安慶渡江而北道楚陳宋魯齊趙以至于京師盖<lb/>
為道者三千餘里計其所經濟淮河沁吾將濟焉嵩行<lb/>
恒岱吾將望焉其厯代帝王之都聖賢之里神靈英傑<lb/>
之祠墓吾將謁焉其殘碑斷碣倚壁而卧庭者吾將讀<lb/>
焉其平原沃野為古井田吾將考焉其名城望邑為古<lb/>
封建吾將覽焉其髙巖絶壁為古關隘吾將徵焉其大<lb/>
<pb n="KR4h0152_WYG_279-7a"/>
陵崇丘為古㑹盟之壇其長坂廣谷為古戰鬬之場吾<lb/>
乂將弔焉賦焉聞者采之覩者圖之可獻則獻可録則<lb/>
録行焉而觀觀焉而學學焉而資吾用不徒然也昔者<lb/>
呉季札之聘漢司馬子長之游于今為勝稱之不衰吾<lb/>
嘗壯之頃雖西走關陜東渉瀛博南經婺越北抵并冀<lb/>
足跡半天下而獨遺中原譬之語道者遺孔孟談功者<lb/>
遺禹臯論世者遺唐虞三代君子不謂之知也吾于是<lb/>
憾焉故雖迂于浙險于江吾必由之吾且老矣舍是不<lb/>
<pb n="KR4h0152_WYG_279-7b"/>
由其將焉待哉予聞而笑曰公之于世誠熟矣竒以為<lb/>
文危以為行四十始仕仕十有六年尚未徙官吾固知<lb/>
公之不畏夫迂與險也雖然中原之道天下之達道也<lb/>
其所經誠有如公言者公歸天子所進備顧問退而代<lb/>
言且執筆書天下事君之職也有所不對對必以大有<lb/>
所不制制必以正有所不紀紀必以直直也正也大也<lb/>
天下之達道也其為公之中原也大矣而是行不能無<lb/>
資焉雖迂且險公亦何慊哉因問道而得贈公之説二<lb/>
<pb n="KR4h0152_WYG_279-8a"/>
生者識之吾將徵公矣<lb/>
　　贈教諭林以永序<hi>張詡</hi>
道之弗明他岐害之也他岐云者凡影響附㑹創為臆<lb/>
説以亂聖人之道似同而實異使初學靡知所從止者<lb/>
皆是也今夫釋老申韓楊墨之為他岐也人人知而逺<lb/>
之至于以儒名世而學之之差弗自覺其言之盭此其<lb/>
為他岐而人匪徒漶乎弗之知也因而惑于其言遂併<lb/>
以聖道為然終身倀倀然不為冥迷之歸者或寡矣昔<lb/>
<pb n="KR4h0152_WYG_279-8b"/>
人以孟軻之功配禹豈不曰救人心甚于救人命也於<lb/>
戯茲豈細故也哉姑舉昔儒所謂道學體統者例之其<lb/>
言曰所謂道學者非有至幽難窮之理甚髙難行之事<lb/>
噫然則然矣易曰過此以往未之或知中庸曰肫肫其<lb/>
仁淵淵其淵浩浩其天茍不固聰明聖知達天徳者其<lb/>
孰能知之孟子曰行矣而不著習矣而不察終身由之<lb/>
而不知其道者衆矣孔門三千之徒而徳行一科惟顔<lb/>
閔數子可以當之由是觀之理果易窮道果易行耶又<lb/>
<pb n="KR4h0152_WYG_279-9a"/>
曰行不力則雖精義入神亦徒為空言夫精義入神非<lb/>
聖人弗能也學造乎聖域矣安事行與力為邪若是所<lb/>
謂影響附㑹創為臆説以亂聖人之道似同而實異者<lb/>
也而又何必釋老申韓楊墨然後謂之他岐哉莆田林<lb/>
有年以永清修好古有志好學者也家貧母老以鄉貢<lb/>
進士起家領教蕭山嗣補予廣之東莞來從予游者數<lb/>
年矣予未始一言以及古人造道之妙非靳之也誠懼<lb/>
夫學非自得則徒益口耳亦姑待其徐徐悟入耳今以<lb/>
<pb n="KR4h0152_WYG_279-9b"/>
九載秩滿北上其學徒林子逢陸宗政輩干文以贈先<lb/>
是以永以新刻正學楷梯遺予予深懼其自畫弗等而<lb/>
上之以求之六籍四子以契之吾心探淵源修大業而<lb/>
惟區區他岐之是惑也聊以一言破之<lb/>
　　贈呉獻臣赴成都序<hi>李承箕</hi>
無憧憧無將迎渾然端且恪其存心有如此者惟正之<lb/>
從不合故迹不同流俗其事事有如此者矯矯暨暨不<lb/>
畏萬强不欺一孱其合世有如此者此治世之大人也<lb/>
<pb n="KR4h0152_WYG_279-10a"/>
斯人而居治世位必髙禄必厚人皆以為儀刑而瞻依<lb/>
者也崢嶸以為髙辨察以為明其存心有如此者仁焉<lb/>
而煦煦義焉而孑孑其事事有如此者熙熙而來攘攘<lb/>
而往其合世有如此者此濁世之大人也斯人而居濁<lb/>
世位必髙禄必厚人皆以為儀刑而瞻依者也吾嘗以<lb/>
為不主彌子而得衛而不與射者比而得禽獸古之聖<lb/>
賢如此而始如此而終如此而富貴如此而貧賤吾將<lb/>
與之醉飽乎仁義光明乎聞譽遨遊乎霄漢出入乎古<lb/>
<pb n="KR4h0152_WYG_279-10b"/>
今舍此則無所用其力矣呉君獻臣以成化丁未進士<lb/>
為順徳八年陞四川成都府同知成都領州三十有一<lb/>
其為人所景従宜亦多矣况今治世也獻臣將不為治<lb/>
世之大人乎僚簿武寜張如玘請文贈之予忝知獻臣<lb/>
舊故以為言<lb/>
　　贈尚寳司丞沈廷美序<hi>張弼</hi>
中書舍人東呉沈廷美遷尚寳司丞有議者曰廷美才<lb/>
猷器局可任劇曺可執邦憲可牧大郡可幹大藩可叅<lb/>
<pb n="KR4h0152_WYG_279-11a"/>
大政昔者以其藝文俾典中書用一而遺八九論才者<lb/>
猶惜之今以之守夫天子璽符重固重矣無乃枉其所<lb/>
抱負蓄其所設施乎駕部郎張弼聞之曰過矣過矣昔<lb/>
東阜子申齊金父皆槖千金周行西北以購良馬逾年<lb/>
遇一駿于甘凉間競欲得之反面不相能東阜子申曰<lb/>
吾欲得馬以利戰威敵國之大事也是馬力充膽雄足<lb/>
無岡陵淖澤目無矢石殳矛視千里猶舍堠負金甲猶<lb/>
縑舍是殆無馬矣子欲何為而攘我也齊金父曰吾之<lb/>
<pb n="KR4h0152_WYG_279-11b"/>
用馬也入則駐鑾坡押僊仗出則駕玉輅騁天衢必銜<lb/>
不妄振吻不妄歕蹄不妄投折旋中度罄控有儀豈徒<lb/>
以其色純其徳良其力充不駭不擾而己哉吾閲馬孔<lb/>
多舍是無馬矣東阜子申曰唏是觀美之具奚以競我<lb/>
乃共質于伊文子子曰仗衛之儀擇其精行陳之間用<lb/>
其粗具其粗者百一具其精者千一精麄具者萬一選<lb/>
萬而得一不以歸乘輿之奉乎無以易矣由是齊金父<lb/>
奉馬以獻咸服伊文子之善論馬也不以廷美幹名藩<lb/>
<pb n="KR4h0152_WYG_279-12a"/>
牧大郡執邦憲理劇曺叅大政者亦猶是耶議者帖然<lb/>
下意夫天子左右必才具衆長緩急有濟與當一面領<lb/>
一事者殊科此廷美之遷用人者沉思却慮而然膚見<lb/>
噪議能知之乎雖然人之才也勉而脩日宏滿而弛日<lb/>
削廷美其容自滿乎嚮用駸駸何所不至也是為贈<lb/>
　　贈鑄印局副使陳啟易序<hi>張弼</hi>
昔秦使九方臯相馬報曰牝而黄往視之牡而驪馬至<lb/>
天下之良馬也盖得其精忘其麄耳流俗論人者徒以<lb/>
<pb n="KR4h0152_WYG_279-12b"/>
地望言豈知人者哉是故髙官大爵輙謂其賢且能否<lb/>
輙愚之其惑甚矣農畆之秀山澤之癯屠沽之傑其才<lb/>
智豈果盡出髙官大爵之下耶如京師百職所萃豈果<lb/>
皆當才也耶以此論人失之逺矣金臺陳啟易在禮部<lb/>
為鑄印局副使固卑官也吾與之交不計其何官但知<lb/>
其于書深六義于畫入妙品于詩清縟耳于接人恭而<lb/>
弗諂和而弗隨耳守其職確勤耳亷公耳事上官順而<lb/>
不屈臨下威而有容耳雖然吾與啟易亦得其麄得其<lb/>
<pb n="KR4h0152_WYG_279-13a"/>
精者中書舍人李應禎乎盖啟易自少隨伯父通政公<lb/>
于南京又嘗從師于姑蘇應禎與交久嘗許其孝友端<lb/>
諒有仕才局副使非其志也盖有待也此吾未足以知<lb/>
之然而啟易嘗以墨妙遇好友輙與寫神將悉得其精<lb/>
乎游戱事不得其精固未大失然啟易亦嘗觀人于麄<lb/>
乎否也其同局盧大用軰欲予有言以表其長宣其鬱<lb/>
噫安得九方臯之術以相天下之士哉不勝為啟易發<lb/>
大行鹽車之歎<lb/>
<pb n="KR4h0152_WYG_279-13b"/>
　　贈餘干章幹卿西還詩序<hi>謝復</hi>
今年春餘庠士章君幹卿偕同志葉君本深侍其師胡<lb/>
君耒臣以春秋游祁門求益充其所學既有得將告歸<lb/>
祁人游餘干者若予從弟宣軰辱諸君愛且厚臨别求<lb/>
能詩者送之行且索予詩并徵言引諸首予惟春秋魯<lb/>
史舊名吾夫子修之以垂憲萬世者也漢興始以三傳<lb/>
置學官迨厄于王氏新説庠序不以設官貢舉不以取<lb/>
士後世學者遂以春秋為疑書而不之講北方學者尤<lb/>
<pb n="KR4h0152_WYG_279-14a"/>
加尠焉在江南惟吉之安成蘄之麻城廣之東莞併徽<lb/>
之祁門凡四處獨擅名予祁人也請得以其源流言之<lb/>
祁本下邑未始以春秋鳴勝國時先正環谷汪先生始<lb/>
得聞吾紫陽朱夫子之學於其大父東山居士紫陽夫<lb/>
子一傳為勉齋黄氏再傳為雙峰饒氏東山嘗學于雙<lb/>
峰而先生實嗣其傳故其學為有源委既而以春秋領<lb/>
鄉薦明年㑹試與主司論議不合退而纂輯諸家疏義<lb/>
以詔後世及先生没而其傳冺焉後五十年當皇明永<lb/>
<pb n="KR4h0152_WYG_279-14b"/>
樂之季復得予先外祖居易周先生為能推明是書以<lb/>
教學者繼以是經中禮闈而祁之春秋始復振舉又三<lb/>
年為宣徳丁未適劔江孫曰譲以其外父右厓呉公所<lb/>
傳中山季氏之春秋來掌學事而中山盖得于朱子門<lb/>
人張主一之再傳與吾環谷之所傳者同出一源自是<lb/>
業是經者擢巍科躋膴仕後先相踵而祁之春秋遂顯<lb/>
名于天下與安成諸處相頡頏矣逺近來游之士日衆<lb/>
以文行事功著名者亦往往有之而掇科筮仕特其餘<lb/>
<pb n="KR4h0152_WYG_279-15a"/>
事耳諸君才智過人俊游日富且不自滿假泝流而上<lb/>
厯三百六十灘忘其險阻以所學來就正焉可謂好學<lb/>
也已第未審其所學者將踵環谷之貴躅潄紫陽之餘<lb/>
潤上遡洙泗探夫子筆削之㫖以經世乎抑従時師之<lb/>
説兼傳帯比絺章繪句以取科第而己乎吾不得而知<lb/>
也今以所聞歸而求諸方䇿之間與餘庠多士互相磋<lb/>
磨日益求其所未至其必得其説矣安知餘干之春秋<lb/>
不由此而盛與江南専是經者相望而起乎此僕之所<lb/>
<pb n="KR4h0152_WYG_279-15b"/>
私而諸君之所當勉也若夫惜别留連之意則詩人言<lb/>
之備矣予奚贅<lb/>
　　贈周瑩歸省序<hi>王守仁</hi>
永康周瑩徳純嘗學於應子元忠既乃復見陽明子而<lb/>
請益陽明子曰子従應子之所來乎曰然應子則何以<lb/>
教子曰無他言也惟日誨之以希聖希賢之學毋溺于<lb/>
流俗且曰斯吾所嘗就正于陽明子者也子而不吾信<lb/>
則盍親往焉瑩是以不逺千里而來謁曰子之來也猶<lb/>
<pb n="KR4h0152_WYG_279-16a"/>
有所未信乎曰信之曰信之而又來何也曰未得其方<lb/>
也陽明子曰子既得其方矣無所事于吾周生悚然有<lb/>
間曰先生以應子之故望卒賜之教陽明子曰子既得<lb/>
之矣無所事于吾周生悚然而起茫然有間曰瑩愚不<lb/>
得其方先生毋乃以瑩為戯望卒賜之教陽明子曰子<lb/>
之自永康而來也程幾何曰千里而遥曰逺矣従舟乎<lb/>
曰従舟而乂登陸也曰勞矣當兹六月亦暑乎曰途之<lb/>
暑特甚也曰難矣且資糧従童僕乎曰中途而僕病乃<lb/>
<pb n="KR4h0152_WYG_279-16b"/>
舍貸而行曰兹益難矣曰子之來既逺且勞其難若此<lb/>
也何不遂返而必來乎將亦無有强子者乎曰瑩至于<lb/>
夫子之門勞苦艱難誠樂之寜以是而遂返又俟乎人<lb/>
之强之也乎曰斯吾之所謂子之既得其方也子之志<lb/>
欲至于吾門也則遂至于吾門無假于人子而志于聖<lb/>
賢之學有不至于聖賢者乎而假于人乎子之舍舟従<lb/>
陸捐僕貸糧冐毒暑而來也則又安所従受之方也生<lb/>
躍然起拜曰兹乃命之方也己抑瑩由於其方而迷于<lb/>
<pb n="KR4h0152_WYG_279-17a"/>
其説必俟夫子之言而後躍如也則何居陽明子曰子<lb/>
未覩乎爇石以求灰者乎火力具足矣乃得水而遂化<lb/>
子歸就應子而足其火力焉吾將儲擔石之水以俟子<lb/>
之再見<lb/>
　　贈鄭徳夫歸省序<hi>王守仁</hi>
西安鄭徳夫將學于陽明子聞士大夫之議者以為禪<lb/>
學也復巳之則與江山周以善者姑就陽明子之門人<lb/>
而考其説若非禪者也則又姑與就陽明子親聼其説<lb/>
<pb n="KR4h0152_WYG_279-17b"/>
焉盖旬有九日而後釋然於陽明子之學非禪也始具<lb/>
弟子之禮師事之問于陽明子曰釋與儒孰異乎陽明<lb/>
子曰子無求其異同于儒釋求其是者而學焉可矣曰<lb/>
是與非孰辨乎曰子無求其是非于講説求諸心而安<lb/>
焉者是矣曰心又何以能定是非乎曰無是非之心非<lb/>
人也口之于甘苦也與易牙同目之于妍媸也與離婁<lb/>
同心之于是非也與聖人同其有昧焉者其心之于道<lb/>
不能如口之于味目之于色之誠切也然後私得而蔽<lb/>
<pb n="KR4h0152_WYG_279-18a"/>
之子務立其誠而己子惟慮夫心之于道不能如口之<lb/>
于味目之于色之誠切也而何慮夫甘苦妍媸之無辨<lb/>
也乎曰然則五經之所載四書之所傳其皆無所用乎<lb/>
曰孰為而無所用乎是甘苦妍媸之所在也使無誠心<lb/>
以求之是談味論色而己也又孰従而得甘苦妍媸之<lb/>
真乎既而告歸請陽明子為書其説遂書之<lb/>
　　贈陸原靜序<hi>黄綰</hi>
夫世所謂豪傑之士者道淑于真見行髙于獨成其于<lb/>
<pb n="KR4h0152_WYG_279-18b"/>
人也可以従可以無従従之為茍同可以違可以無違<lb/>
違之為立異盖此歸者道焉耳夫奚求其他此君子所<lb/>
以見道而成行也陸君原靜其庶幾乎陽明先生如景<lb/>
星鳯皇夫人能知之也乃為當路所忌言官承風㫖交<lb/>
論其西江軍功為冐又以其學術為偽異説喧騰人莫<lb/>
敢論君獨抗章上言自引為門人而弗辭人或尤之曰<lb/>
吾求天下之理安而已毁譽得䘮吾安能知至吾皇上<lb/>
典禮之説如日月行天夫人能知之也而當路力主異<lb/>
<pb n="KR4h0152_WYG_279-19a"/>
議欲考孝宗人争附之雖平素號為君子皆歉然風靡<lb/>
道路以目莫之敢異君乃本公羊氏説上言欲考武宗<lb/>
既而悔曰吾過矣吾過矣欲請改之尋以艱去迄釋服<lb/>
來京適修明倫大典書成君恥其言揚于冊而弗韙也<lb/>
乃上章自訟人或尤之曰吾求天下之理安而己毁譽<lb/>
得䘮吾安能知若君者真可謂違衆獨立有過能改歸<lb/>
于道而不流于俗非豪傑之士能與此乎夫自世教弗明<lb/>
人以誦説為學而弗知因心推孝即性求理狃世儒之<lb/>
<pb n="KR4h0152_WYG_279-19b"/>
蔽陋失變通之時宜迷繆乎心非一日矣且人之秉彛<lb/>
極天罔墜悔悟之機自君啟之天下之失其性者孰不<lb/>
戚戚然而曰吾過矣吾過矣於乎童而習焉長而信之<lb/>
非信之罪也習也始而非今而覺覺而悔悔而改盛徳<lb/>
也此君子所以見道為有功矣嵗六月吏部以君補南<lb/>
刑曺副郎將行過予言别書以贈之且將白君義于人<lb/>
人云<lb/>
　　贈王汝中序<hi>黄綰</hi>
<pb n="KR4h0152_WYG_279-20a"/>
王汝中選南京職方主事將行同志之士請予贈言予<lb/>
來汝中而謂之曰子學于吾陽明先生有年矣聞先生<lb/>
之言亦熟矣亦聞西方之學有顯宗者乎即其宗而顯<lb/>
之斯無弊吾學豈西方比哉跡有可比者不得不為吾<lb/>
子言之夫良知者固吾先生之教也然亦知獨知即良<lb/>
知亦吾先生之教乎昔者堯之授舜初無别語但曰允<lb/>
執厥中而已舜之授禹則加數語曰人心惟危道心惟<lb/>
㣲惟精惟一允執厥中中即道也道何在哉在人獨知<lb/>
<pb n="KR4h0152_WYG_279-20b"/>
一念幾希故曰道心惟㣲道而用之則有過有不及此<lb/>
惡之所由生也故指其用力之方曰惟精惟一精者思<lb/>
也一者道也思得其道則無過無不及矣故曰人心惟<lb/>
危所以戒而謹之夫道心人心一也以一心而精之一<lb/>
之此萬古道統之真傳也孔門致知格物之訓克已復<lb/>
禮之教曽子子思慎獨之㫖孟子乃若其情之説皆本<lb/>
諸此至于宋儒學之始皆假禪為入門髙者由其上乘<lb/>
下者由其下乘夫禪乃出世寂滅之事視吾聖人經世<lb/>
<pb n="KR4h0152_WYG_279-21a"/>
之道不啻天淵之懸絶盖聖人之道皆凖天地之生生<lb/>
自然不爽者為之建立故其言本體也則曰易有太極<lb/>
皇建其有極天生蒸民有物有則其言用功也則曰必<lb/>
有事焉學有緝熙人必有不為而後可以有為然禪皆<lb/>
以空為本故其言本體也則曰四大非有五藴俱空其<lb/>
言用功也則曰應無所住而生其心無無所無無無亦<lb/>
無其分二乗但有自然勉然之不同其自然者知其空<lb/>
而空之其勉然者必持公案而後使空之故由二乗而<lb/>
<pb n="KR4h0152_WYG_279-21b"/>
來者豈能頓然舍空無哉所謂語焉不精擇焉不詳者<lb/>
也故其論戒慎不睹恐懼不聞也則曰心體之虛原無<lb/>
朕兆雖在諸己亦有不得而睹不得而聞者是為無極<lb/>
太極之妙此學問之所由繆也殊不知君子之所不可<lb/>
及者其唯人之所不見人所不見乃已所獨見獨見之<lb/>
中有天則焉由之而行所謂闇然而日彰者是也反之<lb/>
所謂的然而日亡者是也又其論無聲無臭也則曰心<lb/>
若起意則為有聲有臭心不起意則為無聲無臭則為<lb/>
<pb n="KR4h0152_WYG_279-22a"/>
無思無為無意無必無固無我殊不知聲臭即云聲色<lb/>
皆指其外者而言意必固我皆指其邪者而言心之官<lb/>
則思思則得之不思不得得者得其中得其道而己既<lb/>
得其中得其道即己止于至善過此乂何思何為何意<lb/>
何必何固何我哉于此而復有思有為則皆外而邪矣<lb/>
所謂差之毫釐繆以千里不可以不辯者也夫獨知之<lb/>
有知覺乃為良知知之而思乃為聖功之本此乃聖學<lb/>
宗㫖之至要在今日之當速顯者于此不顯則學非其<lb/>
<pb n="KR4h0152_WYG_279-22b"/>
學卒皆無成駸駸乎入于邪罔蕩不可救其為弊可勝<lb/>
言哉汝中茍于此不爽則吾人之學真足以傳天下百<lb/>
世以俟聖人而不惑其于先王之道豈不有光哉予于<lb/>
是以贈之<lb/>
　<lb/>
　<lb/>
　<lb/>
　明文海巻二百七十九<lb/>
</p>
<p>
</p>
  </div>
</body>
</text>
</TEI>
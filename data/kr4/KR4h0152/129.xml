<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷一百二十九</head>
    <p>
<pb n="KR4h0152_WYG_129-1a"/>
欽定四庫全書<lb/>
　明文海卷一百二十九　　　餘姚黄宗羲編<lb/>
　　解三<lb/>
　　乳母廟訓<hi>仇俊卿</hi>
事貴合經勢嫌樹表若乳母有廟何始乎漢靈帝封乳<lb/>
母宋娥為山陽君左雄奏曰尚書故事無乳母爵邑之<lb/>
制惟孝安皇帝變亂舊典封阿母王聖為野王君生為<lb/>
天下所咀嚼死為天下所忻快初封野王漢陽地動今<lb/>
<pb n="KR4h0152_WYG_129-1b"/>
封山陽君京城復震專政在隂其灾尤急此皆生前爵<lb/>
里之榮猶未嘗立廟也若廟宇之創詎可以易言者乎<lb/>
昔東晉元帝為王妃虞氏先亡欲立廟王導與賀循論<lb/>
虞廟猶云於名則未滿於理則變常夫以帝子之妃而<lb/>
廟猶多議况乳母特設一廟恐於法理不經尢甚今嘉<lb/>
靖庚辛間嘉禾創廟不啻野王山陽之封大水為沴三<lb/>
吳漫渰百榖無穫得非隂氣侵淫為孽之應猶漢之地<lb/>
震者乎識者巷議而不能以大義裁其寵倖曷不聞莽<lb/>
<pb n="KR4h0152_WYG_129-2a"/>
氏祖廟其灾異不一書耶或曰此非請於朝而命之也<lb/>
自以貲賄之贏為卜吉為翬飛者時為郡侯者改豫備<lb/>
倉公地以定其址闢四近民居以拓其規旦夕臨工所<lb/>
猶自嗟不能厚餽以逞其快噫其向進之心亦勤矣夫<lb/>
善乎漢孝武之處乳母東方朔之為營救迨韓晉公之<lb/>
守法禮者不可多得宋太宗責益王乳母用以正輔道<lb/>
斯其治之鑑與按禮曰世子始生負以士之妻大夫之<lb/>
妾卜之吉以食<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之此乳母之謂也夫乳世子不以内<lb/>
<pb n="KR4h0152_WYG_129-2b"/>
官嬙媵之䙝外方裙布之麄必以士大夫妻妾雖士大<lb/>
夫妻妾亦不輕狥必俟太卜吿吉然後用之舉世子則<lb/>
太子可推也如是而用之焉有乳母驕恣之弊重國本<lb/>
者當取法於此可也<lb/>
　<lb/>
　<lb/>
　<lb/>
　明文海巻一百二十九<lb/>
</p>
<p>
</p>
  </div>
</body>
</text>
</TEI>
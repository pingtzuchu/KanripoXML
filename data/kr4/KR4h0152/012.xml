<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻十二</head>
    <p>
<pb n="KR4h0152_WYG_012-1a"/>
欽定四庫全書<lb/>
　明文海巻十二　　　　　　餘姚黄宗羲編<lb/>
　　賦十二<lb/>
　　　山川四<lb/>
　　續中流砥柱賦<hi>毛愷</hi>
　江陵曹先生柄文三晉博綜六籍暇日有感於黄河<lb/>
　之砥柱抗九曲而不囬厯萬古其如新爰托楚聲揮<lb/>
　毫成賦間示毛子三復讀之意髙而雅辭麗以則揆<lb/>
<pb n="KR4h0152_WYG_012-1b"/>
　之禮義中正秩如也宗玉景差風斯下矣式遵歩驟<lb/>
　輙續厥篇深愧鄙蕪聊代就正之贄云耳其辭曰<lb/>
黄鵠道人覩世變之日下羌欲挽而囬之託大河之巍<lb/>
石寄㣲意於雄詞慨彼夏氏受命於帝導兹洪流沛然<lb/>
下注粤遺竒蹟削如芙蓉嶻岌嵳峩崔巍巃嵸亭亭孑<lb/>
孑欝欝葱葱不偏不倚不蹇不崩千仞壁立屹乎波中<lb/>
聲鼔萬雷勢奔九龍倒垂玉蝀直掛長虹下壓鴻龎上<lb/>
摩太空真成天造疑為鬼工激鯨濤以澎湃戴鰲背之<lb/>
<pb n="KR4h0152_WYG_012-2a"/>
穹窿山川森其蔽虧烟靄翕以㝠濛巨靈乗時而屭贔<lb/>
天吳奔靡而下風廽狂瀾於既倒俯馮夷之幽宫茲非<lb/>
所謂三門之砥柱障百川而之東者耶若夫日觀泰岱<lb/>
之宗霞標赤城之峯華表曾聞夫唳鶴支磯見卜于仙<lb/>
翁媧石裁成精煉補天之色秦皇東狩神驅駕海之功<lb/>
斯皆似渉於茫昧俱不足以擬其形容嗟夫古之君子<lb/>
比物醜類罕譬而喻物有所假情有所寓湯盤銘以自<lb/>
新孔登山而小視斯目撃而道存何莫學而非事况夫<lb/>
<pb n="KR4h0152_WYG_012-2b"/>
宇宙之間爰有正氣燦日星以華天奠河嶽而緯地在<lb/>
人得之亶為聖智弗礪而砥弗斵而柱莫怵以威難誘<lb/>
以利招之不來麾之不去值危疑而靡驚投艱大而罔<lb/>
懼舉世尚同吾非立異舉世好圓吾方以制舉世百慮<lb/>
吾以一致人多炎炎吾寧踽踽人多汲汲吾寧泄泄黜<lb/>
身外之浮㳺恥墦間之富貴窮則採薇之歌逹則霖雨<lb/>
之志生以望乎萬夫没以風斯百世庶植立乎兩間乃<lb/>
浩然而無愧辭曰嗟横流之靡兮夫孰知其非兮繄君<lb/>
<pb n="KR4h0152_WYG_012-3a"/>
子之挽其趨兮志百折而弗移兮端吾軌兮範吾驅吾<lb/>
將從道入於聖域而日躋兮誓白首以為期兮<lb/>
　　三泖賦<hi>范守已</hi>
無心子宦於雲間再易寒暑日徃來於姑熟恒泛舟於<lb/>
泖之沮搰搰焉披紛牘於蓬窓而忘其川澤之修阻一<lb/>
日塵襟少豁旋自雲陽絶婁淞而闞笠澤走單舸而鼓<lb/>
鳴榔櫓啞啞以激波颿縮縮以辭檣窮斷連之瀦蕩凌<lb/>
灝淼之洸茫于是啓扄而出緣舷而歩徘徊於維纚之<lb/>
<pb n="KR4h0152_WYG_012-3b"/>
所謾踟蹰而四顧望津涯而辨方隅窅乎皇皇而錯愕<lb/>
迺招舟子使陳其故舟子有扣舷叟者齤然進曰先生<lb/>
未知澤國之勝概乎抑未知此水之源派乎夫自鯈忽<lb/>
鑿渾沌之竅而地多谺壑共工觸不周之山而水歸東<lb/>
南洎禹乗之既歇滙震澤以泓涵肆浸滛而旁溢歸長<lb/>
泖之澄潭水連綿其如一勢續斷而為三其上則吞澱<lb/>
山之流波來金澤之㵿渺納白牛之泛滔引葑澳之浩<lb/>
溔洶洶焉湧湧焉争趨並下而不辭洿凹之湫小其下<lb/>
<pb n="KR4h0152_WYG_012-4a"/>
則㵼洄湍於黄浦導汎濫於吳淞通别港於檇李散微<lb/>
浜於五茸邕邕焉溶溶焉支分派析而不計衆流之纎<lb/>
洪其中則孤沙平湧茂木林立梵宇燿甍雁塔飛級闍<lb/>
黎翻貝頭陀縣汲樹薜蘿兮灌杜衡焚椒蘭兮㸑玉粒<lb/>
壙兮與塵世其若違恍兮接員嶠而拱揖其四望則洞<lb/>
庭欝其西北下扄千丈之龍穴天馬蹲於東南上來萬<lb/>
姓之燔爇崑岡遥峙鍾賈并列聳九峯之孤碧羅海角<lb/>
之封凸矗矗然嶨嶨然挿五湖而表三江皆可以翹首而<lb/>
<pb n="KR4h0152_WYG_012-4b"/>
引瞥若此者固松郡之巨匯吳會之名湍往來之利津<lb/>
㳺眺之竒觀先生之遡洄乆矣而猶未得其端倪乎無<lb/>
心子囅然有間曰形氣之概既已知之其亦有利爾郡<lb/>
耶叟復吁睢而對曰嗚呼孰水不滋孰滋不利而况汪<lb/>
洋澂澈吞吐浸漬之若斯乎故自其煩育於深渦類聚<lb/>
於廣奫或泳或躍或介或鱗鱨鯋鰷鰋之異其端鮞鯢<lb/>
鯉鱭之別其羣金鯽穿藻玊鱸翻蘋輸稻芒兮紫蟹嚙<lb/>
荻芽兮河豚蟛蜞蝤蛑兮與蝦鰈而為伍鱣鮪螭虬兮<lb/>
<pb n="KR4h0152_WYG_012-5a"/>
並鮦鱧而俱淪凡若此者可網可笱可筒可綸乘舴艋<lb/>
而矛射於茫瀁擕笭箵而掇拾於湄濵可炙可繪可飫<lb/>
可珍貧矣乎鬻而厚得其值富矣乎剖而燕樂其賔此<lb/>
固䱷利之大而猶為三泖之纎塵若夫澳限之所沮洳<lb/>
之旁茭蘆彌望蒹葭垂蒼菱角泛紫荇帶浮香芡之實<lb/>
兮啄鷄咮於泥滓茈之荄兮挿鳬足於淖壤堪采堪列<lb/>
堪剥堪嘗為筦為薄而資藉之不匱以登以豆而賓筵<lb/>
之有光此又種植之利而亦未盡其無方至若清曠之<lb/>
<pb n="KR4h0152_WYG_012-5b"/>
濵空廓之渚乃有屬玉聫翩陶河並舉鸛戞戞以長鳴<lb/>
鶴翻翻而覔侣羣鷗浮兮㸃白雪於碧波孤鶩㳺兮泛<lb/>
綠羽於清泚鈎輈格磔兮鷓鴣飛鳴喔吚嚅唲兮鸜鵒<lb/>
調語鴻鴈窺稻粱而來賔鵜鶘挹清流而振羽或以矰<lb/>
或以繳或以網或以籞光澤乎籠鞲而擾馴腴美乎宰<lb/>
割而烹煮斯乂禽鳥之利而猶不止於如許迨夫沆漭<lb/>
之流衍汗漫之旁敷引之而為溝為澮穿之而為汊為<lb/>
澞尋圩岸以逹畆趂陂陀以分隅或架桔橰或為轆轤<lb/>
<pb n="KR4h0152_WYG_012-6a"/>
或以牛運或以人竘滚滚乎收白浪於軸輻滔滔乎<lb/>
輸洪波于壤壚遍南畝而既優既渥盡西疇而載泥<lb/>
載塗以秔以穤以秀以稃緑雲堆野黃波翻區穫之<lb/>
而秉穧之盈畝斂之而芒穂之連<graphic n="KR3105" url="https://raw.githubusercontent.com/kanripo/KR-Gaiji/master/images/KR3105.png" mimeType="image/png"/>萬寶告登兮盡<lb/>
百室而充盈三農慰願兮合四民而驩虞斯則田疇<lb/>
之大利借三泖以豐腴者也至于清淑所萃靈秀所<lb/>
鍾豪傑並起英彦晞蹤聚之為人文之藪達之為國<lb/>
士之宗康績以行誼顯孫抗以功業封機雲之詞章<lb/>
<pb n="KR4h0152_WYG_012-6b"/>
尤著敬輿之忠烈彌隆梁唐迄宋科目不窮迨皇明<lb/>
之撫運荷聖化之陶鎔文班班以争曜材濟濟而奮<lb/>
庸或宣臚于北闕或敚錦于南宫或秉鈞于黃閣或<lb/>
輸皁于丹楓其他攀鱗附翼宣力効忠藹藹乎麟馳<lb/>
而鳳躍繩繩乎魚化而鴻翀又孰非淵澤之靈異風<lb/>
氣之偉功先生之盤旋已二載矣尚未知衆利之充<lb/>
豐乎無心子聽既憮然曰大哉泖乎其利於邦畿有<lb/>
若是者乎吾思夫魚禽之繁夥種植之敷暢猶云利<lb/>
<pb n="KR4h0152_WYG_012-7a"/>
民而未及利于國也至于灌溉禾稻而國家之供億<lb/>
所需孕毓賢喆而國家之楨榦所賴則將利及於天<lb/>
下矣叟其退諸吾今而後知澤國之所以名天下也<lb/>
已<lb/>
　　觀瀾生賦<hi>并序</hi>　<hi>趙寛</hi>
　僉憲徐君朝文自號曰觀瀾生謂予曰某生江湖<lb/>
　之閒長而置身宦海之上驚浪駭濤盖飽閲而熟<lb/>
　覩之苐力有不逮時有不然思欲障頽波回狂瀾<lb/>
<pb n="KR4h0152_WYG_012-7b"/>
　而未能也然嫠婦之憂洵有不能忘情者是有取<lb/>
　乎觀焉予聆之而深感其言永歎不已遂為賦之<lb/>
　其詞曰<lb/>
元化交流之馮翼兮孰翕而孰施春秋旦暮之荏苒兮<lb/>
彼逝者其如斯波濤被於宇内兮何一物而無之鉅者<lb/>
為澎湃兮細者為漣漪豈特江與河兮日浩浩而東馳<lb/>
合羣動而皆然兮試比類而旁推羣鴻飛而蔽空兮萬<lb/>
馬逸而無覊雲霧滃而上蒸兮岡巒邐迤而厜㕒長林<lb/>
<pb n="KR4h0152_WYG_012-8a"/>
撼風起伏而號呼兮禾黍秋熟極目之紛披蚊蜹蠓蠛<lb/>
隊分而陳合兮蟻坌集於階墀蠻觸氏之鏖戰兮螳臂<lb/>
奮以相持長楊羽獵車騎之彌山兮昆陽鉅鹿設萬壑<lb/>
之旌旂盖無往不寓夫懐襄之勢兮信物情之險<graphic n="KR2337" url="https://raw.githubusercontent.com/kanripo/KR-Gaiji/master/images/KR2337.png" mimeType="image/png"/>渙<lb/>
崩奔而洶湧兮莽曠蕩而無涯詎天命之難諶兮亦人<lb/>
心之惟危彼六鑿之相攘兮判水火之坎離或深谷而<lb/>
為陵兮或平陸而成池或行險而幸全兮或居安而傾<lb/>
欹或吕梁縣水之可蹈兮或濡裳於涔澬况乎世變愈<lb/>
<pb n="KR4h0152_WYG_012-8b"/>
降兮民偽日滋籧篨與戚施兮競風靡而相随瞪䨇目<lb/>
而無見兮悲衆人之蚩蚩何夫君之不凡兮獨幽覽而<lb/>
深窺洞𤣥機之靈扄兮徹秋毫而靡遺始者吾將要其<lb/>
終兮盈者吾將究其虧孰徃矣而不復兮孰成焉而不<lb/>
隳堅胡為乎易觖兮芳胡為乎易萎惟綱常之為大兮實<lb/>
吾職之攸司吾既有此夸節兮鯁特立之權竒茍横逆<lb/>
之觸吾目兮吾安能忍而嚅唲固將挫其銳而解其紛<lb/>
兮豈但恤緯而憂葵操巨舟以宏濟兮屹砥柱而不移<lb/>
<pb n="KR4h0152_WYG_012-9a"/>
投寸膠於溷濁兮揚醇酎於澆漓追邃古之往躅兮還<lb/>
炎帝之希夷既彰善而癉惡兮亦起廢而興衰上以紆<lb/>
宵旰之憂勞兮下以洗赤子之瘡痍睨華勛之未逺兮<lb/>
奚凱元之不可為嗟此志之耿耿兮窮日夜以遐思患<lb/>
精誠之未白兮恐效妍而成媸世盖有披肝膽而不信<lb/>
兮矢金石而猶疑使交淺而言深兮徒速累而招疵將<lb/>
鉗吾舌而括吾囊兮非吾心之所期欲超然髙舉而莫<lb/>
之顧兮又酧恩之無時故吾將觀其會以制變兮庶順<lb/>
<pb n="KR4h0152_WYG_012-9b"/>
動之攸宜奮果毅而勇進兮夫皇恤乎吾私願悃欵以<lb/>
自效兮豈堅白而磷緇圖寤言之可復兮及吾髪之未<lb/>
絲亂曰八荒滔滔一瀰漫兮孰澄其源殺其湍兮惟彼<lb/>
達人得大觀兮旁燭無疆神之完兮仰輔聖明瀝𠂻<lb/>
丹兮魑魅魍魎莫敢干兮海不揚波永清安兮<lb/>
　　白岳賦<hi>錢府</hi>
原夫扶輿磅礴凝結為山尊為五岳名山副焉大江之<lb/>
南天日巖巖黄山九華鳳翥龍騫潭洞巖壑岡阜陵岳<lb/>
<pb n="KR4h0152_WYG_012-10a"/>
伏而忽起斷而復連嶔崟盤欝踔躍蜿蜒其山累百其<lb/>
名數千界乎徽嶺白岳雄峙翠巘騰空紫霄特起矗如<lb/>
展如若城若壘水簾珠落石池氷齒怒類渇猊奔擬走<lb/>
兕纛影翻翻罏烟纚纚摩挲老人娟纎美女皓雪不融<lb/>
赤日停晷松偃柏茂藤牽葛藟雲霞變化不可向邇此<lb/>
其山之大凡也若乃靈區有待殊域天開鬼藏神秘歴<lb/>
盡劫廽鳥道上附鸞旂下來北駐黑帝之輦中起𤣥君<lb/>
之臺構珠宫而璀璨涌貝闕而崔嵬歩虚奏兮霏雪鈞<lb/>
<pb n="KR4h0152_WYG_012-10b"/>
天闋兮停雷翩躚白鶴似昆丘之瑶圃青葱玉樹類瀛<lb/>
海之蓬萊雲車兮恍惚日馭兮徘徊神蛇兮天矯靈龜<lb/>
兮唐頽既福民而壽國亦弭亂而消災北對𤣥武上應<lb/>
斗魁豈白㝠之瑞華皇在御㓜海無波前星未著爰發<lb/>
珪璋専命清署脩靈寳之科儀邀九霄之真馭奏青詞<lb/>
之懇切感𤣥帝之鑒注震宫發祥青旂軒翥帝心用嘉<lb/>
駢繁敕諭遂三公乎升秩視五常乎支庶盖有感而遂<lb/>
通誠旦暮而斯遇者也繇是播神威於宇宙振肸蠁於<lb/>
<pb n="KR4h0152_WYG_012-11a"/>
寰中蹩躠士民奔命黄童自南自北自西自東輪蹄不<lb/>
絶四方來同累朝增飾歴聖褒崇神光彷彿旭日瞳矇<lb/>
非山岳降神於蔘嶺虛危分秀於𤣥穹者乎慨夫霾名<lb/>
山邑蔽秀僻壤跡類洪荒事出蒼莽漸入人文始獲昭<lb/>
朗超五岳而六之越四鎮而上焉碉房架於層巖玉梅<lb/>
寄於仙榔王褒張載之詞刋琬琰於蒼厓元常仲將之<lb/>
筆懸徑丈於金榜使負濟勝之具者既不升崑崙而扳<lb/>
若木擅凌雲之賦者豈徒侈太華而窺仙掌乎哉固知<lb/>
<pb n="KR4h0152_WYG_012-11b"/>
地有逺近山有崇卑東南奥區勝實在兹宿臼而往吾<lb/>
不為疲披覽圖籍神逰帝祠爰命墨公綴以蕪辭貽笑<lb/>
大方繪天莫知惟有孤心凝神帝師千秋萬歲為君祝<lb/>
釐<lb/>
　　鼓山賦<hi>徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
                    </hi>
繄石鼓之崔巍作海邦之巨鎮週圍百里壁立千仞地<lb/>
軸盤峙乎坤山勢障屏乎震並華頂之穹窿齊嵩髙之<lb/>
極峻下臨滄海逺望扶桑遐哉渺渺鬰乎蒼蒼盻瀛涯<lb/>
<pb n="KR4h0152_WYG_012-12a"/>
而㸃綴眺島嶼之微茫盱琉球之國而隠見矚天吳之<lb/>
首以昂驤隘羣峰於下界空萬頃於八荒觀曜靈於昧<lb/>
谷接羲馭於東陽若乃㟏岈䆗窱岝㠋幽邃萃川岳之<lb/>
嘉祥鍾巖壑之靈秘寒雲際曉而鎖青古木當春而積<lb/>
翠靈水澄源甘泉湧地緇衲聚僧精藍剏寺開山則祖<lb/>
師神晏檀施則閩王忠懿標佛土以莊嚴表禪宫以壯<lb/>
麗祇園寳殿紺宇珠林臺鋪碧瓦地布黄金馴鴿紛飛<lb/>
現半空之影頻伽觧語送靜夜之音栴檀有香而馥馞<lb/>
<pb n="KR4h0152_WYG_012-12b"/>
薝蔔有氣而蕭森至於國師登壇髙座説法澗底泉聲<lb/>
奔流䀨䀨襍梵唄以喧豗混摩訶而活潑立運神通放<lb/>
聲一喝迴别竇而倒流涸空潭而停歇望石壁兮徒存<lb/>
聴澗澌兮永絶洞門峭蒨磴道岧堯石封苔而稜漸損<lb/>
藤抱樹而葉微凋亭跨丹鳳之尾橋蹵巨鰲之腰摩古<lb/>
賢之篆刻辨名姓於前朝法嗣曾兹以卓錫髙人昔此<lb/>
而掛瓢懐古蹟而心悸感往事而魂消爾其異草竒花<lb/>
珍禽怪獸妖艷䝉茸髙飛逺走彌布於叠嶂嵁巖吟嘯<lb/>
<pb n="KR4h0152_WYG_012-13a"/>
於窮崖廣岫澗旋别徑路轉人家錯村落其如繡開塲<lb/>
圃以種茶植先春之粟粒采未雨之靈芽老翁負筥而<lb/>
向火稚子持筐而踏霞笑北苑龍團之莫匹𣺌陽羡紫<lb/>
笋以難誇極林巒幽翳之足賞何陵谷變幻之堪嗟樵<lb/>
火夜遺琳宫瓦礫佛國榛蕪禪房荆棘風吹蔓草兮芊<lb/>
綿水漾寒花兮寂厯山魈哭雨以啼霜行客撫今而追昔<lb/>
痛頽廢兮六十餘秋悟殘灰兮百千萬刼寳銷佛面已<lb/>
多年金舍給孤於何日登臨自美弔古徒勞歌以咏志<lb/>
<pb n="KR4h0152_WYG_012-13b"/>
賦以憑髙等滄溟於一勺睇天風之海濤躡應貞而飛<lb/>
渡挾子喬以逰遨身陟雲山兮渺渺眼空塵海兮滔滔<lb/>
優哉逰兮以翔以翺<lb/>
　<lb/>
　<lb/>
　<lb/>
　<lb/>
　明文海巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明文海巻三百九十四</head> <lb/>
    <p>
<pb n="KR4h0152_WYG_394-1a"/>
欽定四庫全書<lb/>
　明文海巻三百九十四<lb/>
　　傳八<lb/>
　　　文苑一<lb/>
　　鞏豐傳<hi>宋濂</hi>
鞏豐字仲至其家鄆之濵城渡江即所寓土斷為武義<lb/>
人曽祖燾祖庭芝皆左承議郎庭芝世號山堂先生者<lb/>
也父灋鄉貢進士前此科目相傳七世矣豐學敏而早<lb/>
<pb n="KR4h0152_WYG_394-1b"/>
成自童丱時前軰源緒古今音節事之因革總統如注<lb/>
水千丈之壑迎前隨後宿艾駭服以為積數十年燈火<lb/>
勤力聚數十家師友講明猶不能到也時新廸義理之<lb/>
學草茅士震於見聞多矜露忲狃至他文史言論儒之<lb/>
藝業又昧陋顛倒莫知幅程獨豐抑縱開闔條䟽品彚<lb/>
應變不廹富若素有著之於文無險恠華巧而以理屈<lb/>
人片辭半牘皆清朗得言外趣尤工為詩多至三千餘<lb/>
首淳熈辛丑以太學上舍對䇿高第教授漢陽軍代還<lb/>
<pb n="KR4h0152_WYG_394-2a"/>
舊比皆自學入館有不善之者纔授江東提刑司幹辦<lb/>
公事遭母䘮免又授浙東㑹改法本路人不許為監司<lb/>
屬官遷幹辦福建帥司公事以格知臨安縣政尚寛簡<lb/>
吏民信化刑罰衰息會其友為學官豐勸㧞滯淹士坐<lb/>
此食宫觀禄乆之始提轄左藏庫復以宫觀罷已而又<lb/>
授宫觀而豐死矣嘉定丁丑正月晦日也年七十豐既<lb/>
挾竒才人謂宜居館閣中秘不應徘徊下列日望其升<lb/>
益顛仆不起故聞其死多傷之而龍泉葉適痛之尤深<lb/>
<pb n="KR4h0152_WYG_394-2b"/>
豐性質易無岸谷然有以自負命雲侣月跨越汗漫浩<lb/>
乎不可凂暇日輒載一壺獨行田野不問岐路抵暮而<lb/>
返去家二里有龍門峽登眺徜徉慨然曰此可以止矣<lb/>
仕雖不顯無幾㣲見于顔面云子二人積耕皆為儒<lb/>
　　胡長孺傳<hi>宋濂</hi>
胡長孺字汲仲婺州永康人當唐之季其先自天台來<lb/>
徙宋南渡後以進士科發身者十人持節分符先後相<lb/>
望曽祖栗廸功郎欽州司法叅軍脱略豪雋輕貲急施人<lb/>
<pb n="KR4h0152_WYG_394-3a"/>
稱為鄭荘祖巖起嘉定甲戌進士朝奉郎知福州閩縣<lb/>
事卓行危論竒文瑰句端平嘉定士大夫皆以為不可<lb/>
及在江西幕府平贑州之難於指顧之頃全活數十萬<lb/>
人父居仁淳祐丁未進士朝散郎知台州軍州事文辭<lb/>
政事亦絶出於四方至長孺其學益大振九經諸史下<lb/>
逮百氏名墨縱横旁行敷落律令章程無不包羅而揆<lb/>
序之咸淳十年以任子入官監重慶府隔槽酒務兼總<lb/>
領湖廣軍馬錢粮所僉㕔與高彭李湜梅應春等號南<lb/>
<pb n="KR4h0152_WYG_394-3b"/>
中八士聲聞赫然㑹宋亡退隱山林中至元中詔下求<lb/>
賢有司強起之至京師集賢院薦為翰林修撰言忤執<lb/>
政改教授揚州秩滿遷建昌適録事闕官檄長孺攝之<lb/>
時程楚公家氣燄熏灼即違法人不敢何問其樹外門<lb/>
侵官道長孺亟命撤之轉台州路寧海縣主簿嵗丁未<lb/>
浙江大侵戊申復無麥民相枕死宣慰同知托歡徹爾議<lb/>
行賑荒之令歛富人錢一百五十萬給之至縣以餘錢<lb/>
二十五萬屬長孺藏去乃行旁州長孺察其有乾沒意<lb/>
<pb n="KR4h0152_WYG_394-4a"/>
悉散於民閲月再至索其錢長孺抱成案進曰錢在是<lb/>
矣托歡徹爾怒曰汝膽如山耶何所受命而敢無忌若此<lb/>
長孺曰民一日不食當有死者誠不及以聞然官書具<lb/>
在可徴也托歡徹爾雖怒不敢問縣有銅巖惡少年徂伺<lb/>
其間恒出鈔道為過路客患官不能禁長孺為衣商人<lb/>
服令蒼頭負貨以從陰戒騶卒十人躡其後長孺至巖<lb/>
中人突出要之長孺方遜辭謝騶卒俄集皆成擒俾盡<lb/>
逮其黨寘於法夜行無虞民荷溺器糞田偶觸軍卒衣<lb/>
<pb n="KR4h0152_WYG_394-4b"/>
卒杖傷民且碎器而去竟不知主名民來訴長孺陽怒<lb/>
其誣械於市俾左右濳偵之向杖者過焉㦸手稱快執<lb/>
詣所𨽻杖而償其器羣嫗聚浮屠庵誦佛書為禳祈一<lb/>
嫗失其衣適長孺出鄉嫗訟之長孺以牟麥寘群嫗合<lb/>
掌中命繞佛誦書如初長孺閉目叩齒作集神状且曰<lb/>
吾使神監之矣盜衣者行數周麥當芽一嫗屡開掌視<lb/>
長孺指縳之還所竊衣長孺白事帥府歸吏言有姦事<lb/>
屡問勿伏者長孺曰此易易爾夜伏吏案下黎明出姦<lb/>
<pb n="KR4h0152_WYG_394-5a"/>
者訊之辭愈堅長孺佯為令長曰頗聞國家有詔盍迎<lb/>
之叱𨽻卒縛姦者東西楹空縣而出庭無一人姦者相<lb/>
謂曰事至此死亦勿承行將自解矣語畢吏唯而出姦<lb/>
者驚咸叩頭服罪永嘉民有弟質珠歩揺於兄者贖焉<lb/>
兄妻愛之紿以亡於盜屡訟不獲且徃告長孺長孺曰<lb/>
爾非吾民也去未幾治盜長孺嗾盜誣兄受歩摇為贜<lb/>
逮兄赴官力辨數弗置長孺曰爾家信有是何謂誣耶<lb/>
兄倉皇曰有固有之乃弟所質者趣持至騐之呼其弟<lb/>
<pb n="KR4h0152_WYG_394-5b"/>
示曰得非爾家物乎弟曰然遂歸焉轉兩浙都轉運塩<lb/>
使司長山塲塩司丞階将仕郎未上以病辭不復仕長<lb/>
孺為人光明宏偉務為明夲心之學慨然以孟子自許<lb/>
惟恐斯道之失其傳誘引不倦一時學之有如飢渇之<lb/>
於食飲方嶽大臣與郡二千石聘致庠序敷繹經義環<lb/>
聼者數百人長孺為言人雖最靈與物同産初無二夲<lb/>
皆躍然興起至有太息者為辭章有精魄金㫪玉撞一<lb/>
發其和平之音海内來求者如購拱璧碑板焜煌照耀<lb/>
<pb n="KR4h0152_WYG_394-6a"/>
四裔鄉闈取士屡司文衡貴實賤華文風為之一變晚<lb/>
寓武林病喘上氣者頗乆一旦具酒食與比鄰别云将<lb/>
返故鄉門人有識其微意者問曰先生精神不衰何為<lb/>
遽欲觀化乎長孺曰精神與生死初無相涉也就寝至<lb/>
夜半喘忽止其子駒排户視之則正衣坐逝矣年七十<lb/>
五所著書多亡逸唯石塘文藁五十巻行於世其從兄<lb/>
之綱之純皆以經術文學名之綱字仍仲嘗作薦書其<lb/>
於聲音字畫之説自言獨造其妙惜其書不傳之純字<lb/>
<pb n="KR4h0152_WYG_394-6b"/>
穆仲咸淳甲戌進士踐履如古獨行者文尤明潔可誦<lb/>
人號之為三胡云<lb/>
　　吾丘子行傳<hi>王禕</hi>
吾丘子行者名衍太末人也其先為宋太學生留弗歸<lb/>
因家錢唐至子行比三世子行嗜古學通經史百家言<lb/>
工於篆籕其精妙不在秦唐二李下而於音律尤精然<lb/>
性放曠不事檢束眇左目左足跛而風度特醖藉一言<lb/>
一笑皆可喜對客輒吹洞簫或弄鐵如意或援筆製字<lb/>
<pb n="KR4h0152_WYG_394-7a"/>
旁若無人毎以郭忠恕自比自號貞白處士僦居陋巻<lb/>
中教生徒常數十人未成童者坐之樓下賔客談笑喧<lb/>
動鄰舍而樓上下之徒常肅然逹官貴人聞子行名欵<lb/>
門候謁非其意斥弗與見或從樓上遥與語弗為禮或<lb/>
與為禮矣送之勿下樓也東平徐公子方海内大老也<lb/>
持部使者節浙西所蓄古器物欵識多莫能辨咸以為<lb/>
非子行無能知者徐公即命駕訪子行子行為一一鍳<lb/>
定之徐公未嘗不歎服其敏於是人皆謂徐公能下士<lb/>
<pb n="KR4h0152_WYG_394-7b"/>
而子行非果於傲世者矣子行為詩不純守法律而善<lb/>
著書所著有尚書要略聼𤣥集九歌譜十二月樂歌譜<lb/>
重正卦氣楚史檮杌晋文春秋道書援神契説文續觧<lb/>
周秦刻石音釋學古編其修詞立論皆識見超詣人所<lb/>
弗及故用是自負藐視一世其所稱許者惟錢唐仇仁<lb/>
近永康胡汲仲穆仲三人於他詩人文士悉少許可動<lb/>
加譏刺不顧人喜怒不知者不堪其謔侮知者以其類<lb/>
乎滑稽不䘏也初子行年四十未娶買賣酒家孤女為<lb/>
<pb n="KR4h0152_WYG_394-8a"/>
妾不乆即死死且乆人或誣告子行妾嘗為已妻有司<lb/>
逮妾母而妾母已再適人居他州及來死子行所又逮<lb/>
妾母後夫後夫來復舍子行而坐偽鈔事覺竟連子行知<lb/>
情子行懼走訪仁近值仁近早出則留詩以去遂莫知<lb/>
所之後三月吳人衛天隠以六壬占之得亥子丑其辭<lb/>
曰嵗子月已旬寅斯首亥實水鄉已墓在丑惟子與丑<lb/>
無禄殞虛墓非其藏死沉江湖是生戊辰土為宰制土<lb/>
弗勝水家絶身棄此其骨汚淵泥九十日矣筮與所留<lb/>
<pb n="KR4h0152_WYG_394-8b"/>
詩語合乃知子行已投水死其弟子為招魂以葬而汲<lb/>
仲為之銘<lb/>
　　鮑信卿傳<hi>王禕</hi>
鮑信卿者諱完澤其先汴人也六世祖瑞宋靖康間從<lb/>
南渡家於杭故信卿今為杭人信卿資識粹敏慎重寡<lb/>
言善記憶渉獵經史過目輒不忘且好論議能言人所<lb/>
不能言方年少時一時老成人皆自以為不及也前元<lb/>
元貞初以䝉古言語文字天下或不能盡習詔所在州<lb/>
<pb n="KR4h0152_WYG_394-9a"/>
郡並建學立師貴㳺子弟及民間俊秀皆令𨽻業信卿受<lb/>
業其師蕭氏悉究其精奥乃攟摭史傳中故事及時務<lb/>
切要者二百五十餘條譯以為書曰朶目反覆應對曲<lb/>
折論難最為詳宻又記其師所授之言為書曰貫通集<lb/>
又採精粹㣲妙之言門分類别為書曰聨珠集又取䝉<lb/>
古及輝和爾問答比譬之言為書曰選玉集凡其音韻<lb/>
之所自出字畫之所由通豪釐之間具有分别南北人<lb/>
為䝉古學未有出信卿右者方是時為其學者悉倚為<lb/>
<pb n="KR4h0152_WYG_394-9b"/>
入仕之階而信卿淡然獨無求進意隱居教授户外之<lb/>
屦至無所容逹官大人至杭者莫不延見信卿與信卿<lb/>
語見其動中肯綮而適於事情未嘗不為之降嘆也至<lb/>
順初翰林㓂學士早從信卿學薦信卿學行於朝力勉<lb/>
之出信卿以養毋辭至正中江浙寳哥叅政及浙西部<lb/>
使者争辟用信卿欲引以贊决軍事信卿以母老終不<lb/>
從也叅政嘆曰鮑愽識純孝若是使其出効官使有不<lb/>
忠於所事者乎愽識猶華言博士也信卿事親既能以<lb/>
<pb n="KR4h0152_WYG_394-10a"/>
孝聞而處兄弟尤極友愛平居一言一動無不揆乎道<lb/>
義人皆稱其篤行君子信卿卒以至正癸巳得年若干<lb/>
無丈夫子以弟之子益為之子<lb/>
　　張孟兼傳<hi>方孝孺</hi>
張孟兼者名丁金華之浦江人也孟兼為人侃侃自許<lb/>
涉獵書史頗有俊才為鄉里所稱㑹天子詔徴才能士<lb/>
郡縣以孟兼名上擢為國子學録禮部主事遷太常司<lb/>
孟兼固負自能為文常奴視同軰而是時誠意伯劉基<lb/>
<pb n="KR4h0152_WYG_394-10b"/>
以文章有重名與翰林學士宋先生俱為天下所尊信<lb/>
基氣豪不肯妄下人而獨喜稱孟兼嘗為上言曰今天<lb/>
下文章士第一為翰林學士宋濓臣基次之不敢辭又<lb/>
其次則有張生孟兼其餘臣不知也孟兼為基所稱愈<lb/>
自髙然他人弗服也或稍慢之孟兼輒怒嘗以文示其<lb/>
鄉人視之無言寘袖中曰俟夜熟復之今弗悉也孟兼<lb/>
陽為好言曰須刪修之可也退則大怒其鄉人發其所<lb/>
短揚言於衆罵之且詆其文曰彼猶蠻夷山谷中縱為<lb/>
<pb n="KR4h0152_WYG_394-11a"/>
人衣前懸而後曵左侈而右歛視國工所製何敢望哉<lb/>
其鄉人自如不與較既而孟兼以謫謫輸鄉人不及唁<lb/>
及以赦出復官乃賀孟兼怒罵若見人失官則棄背而<lb/>
不一視及復官乃更謬為卑讓賀我真細人吾何以禮<lb/>
焉踞坐不起迎送其傲睨好面訐人皆如此人以是不<lb/>
附之毎為宋先生言先生曷不於上前薦我先生亦才<lb/>
孟兼欲薦之未有逕㑹上欲用越僧證問先生嘗見證<lb/>
文否誰所有且索之以觀時證為書與孟兼論性命先<lb/>
<pb n="KR4h0152_WYG_394-11b"/>
生因言太常丞張孟兼所有之詔先生召孟兼以證文<lb/>
至上覧畢顧孟兼謂先生曰張丞卿門人也先生對曰<lb/>
非臣門人乃臣里中子也且為文有才甚誠意伯劉基<lb/>
稱之上熟視孟兼曰生骨相薄仕宦徐徐進乃可耳毋<lb/>
驟也未幾除孟兼為山西按察司僉事孟兼亷勁疾惡<lb/>
抵司糾擿奸猾無所貸株連徒黨相援引毎一事株流<lb/>
數十吏民見張僉事出行部皆凛然堕膽如畏鬼神聲<lb/>
聞朝廷陞副使移山東而山東布政使呉印乃鍾山主<lb/>
<pb n="KR4h0152_WYG_394-12a"/>
僧上親選拜官妻用金帛寵之甚厚印以見知人主自<lb/>
尊重禮節少簡孟兼自負其能無敵且印新用又僧也<lb/>
易之印候孟兼由中門入孟兼以為印雖位大然我風<lb/>
憲司不當由我中門召守卒笞之月朔望入學謁孔子<lb/>
畢令諸生執經講説孟兼故以語侵譏印印不平時初<lb/>
刋大明寳鈔印不令使兵民更自至庫賈錢民以為病<lb/>
而孟兼謂此詔印擅行之是違制也騎馬入布政司讁<lb/>
箠僚吏問罪且言將上封事言於朝其僚吏皆大懾勸<lb/>
<pb n="KR4h0152_WYG_394-12b"/>
印即上封事言孟兼見陵侮然孟兼封事終不上也上<lb/>
覧印言以為孟兼凌我任用臣不遜治笞之孟兼既辱<lb/>
愈憤即捕為書封事者欲論以罪印復上書言状請去<lb/>
位避孟兼之横否者且為所擠上大怒曰彼乃敢與吾<lb/>
抗耶吾今乃與爾抗遂械孟兼至闕下廷詰之命衛士<lb/>
捽髪摘拏垂死特論棄市詔印曰吾除爾害矣善為之<lb/>
初孟兼遷副使山東自陳父老大夫為之請假上許之<lb/>
孟兼歸至家縣令丞皆門謁奉酒牲為禮孟兼坐受其<lb/>
<pb n="KR4h0152_WYG_394-13a"/>
拜不答麾酒卻之鄉人皆勸其少遜讓和以下人孟兼<lb/>
不聽及於敗或憐之或快之以為宜然孟兼此中實無<lb/>
憸賊之心祗以尚氣好高人以故為人所陷才能者人<lb/>
所欲得也茍無謙遜以奉之而挾以驕人其為身害奚<lb/>
怪哉孟兼之才使能克已下人雖不幸未必死而欲尊<lb/>
大其勢而𦕈畧它人謬矣法雖過嚴其底於此酷厥有<lb/>
自哉<lb/>
　　銀塘生傳<hi>趙撝謙</hi>
<pb n="KR4h0152_WYG_394-13b"/>
余罷官自中都歸餘姚㓕跡不入市郭時出遊澤薮間<lb/>
及徃鄰邑界上山谷中據木坐石之際輙有好事者即<lb/>
我盤旋數道比有銀塘生事甚罕異聞其人狀以為神<lb/>
仙流不能形容常騎牛出入四明洞天遇風景林壑之<lb/>
美即箕坐長嘯興不可遏則科跣狂歌紙形墨貌草樹<lb/>
木石其變状復詩於上極其特秀墨光動盪極其神化<lb/>
既而張木支上歌一二過聲若龍吟响震林谷求之即<lb/>
與但不與凢俗子問其氏則啞笑不答因書銀塘生字<lb/>
<pb n="KR4h0152_WYG_394-14a"/>
於上遂以稱之故好事者徃徃懐毫楮候之稍求得焉<lb/>
有載酒張具而堅請之則生弗顧是以得其片紙一言<lb/>
者皆襲䕶藏去余初聞而疑焉及叩其所嘗得者而觀<lb/>
之乃吾友楊君宗彛筆迹宜其罕異而見重於時也此<lb/>
特吾宗彛不為時用而依隠玩世之䟽節耳使其得上<lb/>
大行而為下廣施則又非恒人所知而今人所及也憶<lb/>
嘗與逰宿山中浮屠道論古今豪傑以為三季後屠販<lb/>
臧獲反有可取尚此則乗機突發者張子房為最逢時<lb/>
<pb n="KR4h0152_WYG_394-14b"/>
不造而能盡誠者孔明其尤罹世變而善其分者淵明<lb/>
其極郭汾陽不平致平執也邵康節薄然於世道也程<lb/>
伯子不能丕變命也此吾與數君子有快有惜有不平<lb/>
感激於心餘人皆常事耳余藉此言心有所發晚來坐<lb/>
松根石上多山松鼠躍走杉樹葉底兎走電㓕生擲礫<lb/>
斃一堕地余意其偶然戲謂復能爾否即復斃一鼠又<lb/>
常與飲舞置巵酒於掌上婆娑移時無少溢其伎藝之<lb/>
精大小皆類此其詩清新俊麗雋永人口造奥陟突必<lb/>
<pb n="KR4h0152_WYG_394-15a"/>
名後世余性不喜時彦詩一日讀吾宗彛寄我數篇於<lb/>
萬詩閣上撫几朗謳反覆不能罷已而覺手楚反視皆<lb/>
赤<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_394-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百九十四<lb/>
</p>
<p>
</p>
  </div>
</body>
</text>
</TEI>
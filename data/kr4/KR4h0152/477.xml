<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七十七</head>
    <p>
<pb n="KR4h0152_WYG_477-1a"/>
欽定四庫全書<lb/>
　明文海巻四百七十七　　　餘姚黄宗羲編<lb/>
　　哀文五<lb/>
　　祭于健文<hi>瞿汝稷</hi>
歲在柔兆予遇吾子于青鴛之宫時予羈旅廓落世之<lb/>
目予無異巻蓬方與老衲晏坐論空而吾子適擁騶來<lb/>
從予盤旋欲避老衲謂予此今之少文遺民葢深入吾<lb/>
宗耳聞其風當千里命駕尚何疑乎適逢及面則目接<lb/>
<pb n="KR4h0152_WYG_477-1b"/>
心通矢口所談莫牾于中既而金沙于中甫亦一見深<lb/>
契三人者㳺于長安之市悦乎其無係謷乎其不可制<lb/>
秉燭相對恒盡漏忘寐鸚林鷺池之苑猴江龍窟之地<lb/>
青目交眉之名宿滌腸易首之開士時與窮五衍之源<lb/>
索十通之柢予之所詣子無不至子之所同予未始異<lb/>
而子最嚴于好惡介于義利服勤王事搰搰盡瘁劘壺<lb/>
旁之玉女繳宫鄰之金虎阽危亡而不惜指萇胥而拾<lb/>
武息陰避于曲木秣駒擇于蘅渚寜佩芳而顑頷恥歠<lb/>
<pb n="KR4h0152_WYG_477-2a"/>
醨以容與而又樂人之善惟懼弗副規人之過惟恐弗<lb/>
悟古稱郭有道為善誘吾子當齊駕而並御也予嘗試<lb/>
語之曰子既棲志禪寂而猶蹩躠儀刑将無未復是非<lb/>
之劓尚負仁義之黥耶子笑曰知形之未嘗形者斯生<lb/>
生而無生矣萬善詎云有作大定寜是沈㝠哉苟離事<lb/>
而蘄寂是羊鹿之權乗自吾觀之禮干無異於忍鏜義<lb/>
櫓無異於戒瓶井榦麗譙吾之塚間林下九市五陵吾<lb/>
之慧室覺城子與吾同逍遥於此域久矣胡此日而復<lb/>
<pb n="KR4h0152_WYG_477-2b"/>
吾徵耶于是相視而笑元規之塵為之一清乃衆枉矯<lb/>
直孤忠靡白子操愈峻羣猜愈積豈昧諤諤來怨之的<lb/>
豈昧多偶可以燕息志之所存九死弗易先君後身困<lb/>
而彌適庚寅之秋虜窺凉陲詔出雲中馳驅視師子憂<lb/>
軍興少府弗支覃精而籌牢纎絡微白簡所刺塞之窮<lb/>
竒其人盖狎列蹷以為譎連諸渠而相維嘯呼䕫魈竊<lb/>
化太儀彼叢□而滋固子殫忠而以危子之兹行我送<lb/>
于圻予謂吾子疇識前期子之來歸予寜在兹子亦依<lb/>
<pb n="KR4h0152_WYG_477-3a"/>
依不忍我違及子返斾舉酒相屬夷猶觴詠庶幾濠濮<lb/>
壬辰九月予徙南服瑶華之遺每勤雁足憂世遐思亹<lb/>
亹牋牘鑿枘日殊聲華日馥孰謂神羊肯替厥角論列<lb/>
諤諤六符蜷□兹歲孟陬聞靈有隕珠之傷累章上陳<lb/>
乞歸柴桑未幾而得吾子矯首而北睇日□覯夫耿光<lb/>
約既久而弗踐徒忡忡以迴腸仲秋之末中甫忽走札<lb/>
眡予稱見吾子于江都疾勢靡留和緩莫圖病中眷眷<lb/>
惟吾二人是需予聞悲愕不遑脂車匍匐見子則精華<lb/>
<pb n="KR4h0152_WYG_477-3b"/>
已竭魂氣欲徂予問子定力何以心亦何所懸乎曰吾<lb/>
反吾真奚懸吾神既而中甫泣問之垂絶嫂夫人號而<lb/>
問之卒無異陳資斧如洗蕭然甑塵治木營歛悉自中<lb/>
甫夫兄弟九列廿年垂組赤貧若此砥節良苦矣懐忠<lb/>
不達烝嘗莫主身沒羈旅所遘鉏鋙矣自世人言之盖<lb/>
有不勝其悲而吾子泊然翛然一無所縻非向吾與子<lb/>
抵掌而談者寔有所窺孰能涉生死而無變閲萬有其<lb/>
若遺哉是知吾子雖棲皇百致而實無為也雖奄然形<lb/>
<pb n="KR4h0152_WYG_477-4a"/>
謝而實靡虧也凡五帝之所争三王之所馳闗吾子之<lb/>
目直渤澥一漚之盛衰耳吾子置渤澥於骭之一毛又<lb/>
何於一漚而規規耶提挈斡維游於無涯彼滿志於一<lb/>
漚而恣睢豈與之相雄雌哉其相摩相刃適足以瑩子<lb/>
之徳輝亦何能措其刃若靡耶乃今而後吾與子目接<lb/>
心通於招提者其有稽矣彼糾纒於形骸之末又何以<lb/>
知之吾絮酒而告子亮欣欣而格思<lb/>
　　祭趙汝師宗伯文<hi>瞿汝稷</hi>
<pb n="KR4h0152_WYG_477-4b"/>
繄殷高之神明兮卒放棄夫孝已賢不諒於所生兮矧<lb/>
悠悠之足恃嗟夫子之嶕嶢兮崪薄雲以隆起行不周<lb/>
於今之人兮卒侘傺以沒世忳憯結以汍瀾兮吾何為<lb/>
而聞是方予履之多屯兮鬿雀睨予而期括荃眷眷以<lb/>
掩翼兮出百危而不死及余游于燕市兮悲夫子之道<lb/>
窮阽沒人之文身兮而盛繡其華蟲物我邈其殊尚兮<lb/>
詎余美之云從豈不知易初之媮樂兮曰吾有畏于皇<lb/>
穹也寜謇謇而葅醢兮恥靡靡以從容也涉九死吾其<lb/>
<pb n="KR4h0152_WYG_477-5a"/>
無悔兮拾龍梅之餘蹤穆合堂而同席兮耿相劘以為<lb/>
忠進鉏鋙以離尤兮洎就遷于南國析白榆于雲臯兮<lb/>
搴平露于靈域紛相遺于離居兮願黽勉於令徳及復<lb/>
覿于國門兮愕精爽之非昔憂疑積而樊和兮曷比肩<lb/>
于金石事緯繣而總總兮聚未浹而中析荃送予于郊<lb/>
坰兮意繚悷而靡釋予謂夫子其少降兮請無邇于機<lb/>
辟别未遠而厲作兮終然鎩其鸞翼繄荃志之所存兮<lb/>
遠猶卑于高稷何嶮巇之嫉妬兮伏短狐以潛射馳懸<lb/>
<pb n="KR4h0152_WYG_477-5b"/>
圃云趨卑兮佩朝華云匪晳長儃佪以紆軫兮孤憤死<lb/>
而靡白嗟乎方金虎之哮哮兮搏一世于指掌當袒括<lb/>
而笑歌兮驅中夏于夷壤彼宿儒若聞人兮競蹀躞以<lb/>
相賞荃捐軀以止之兮還彜常于既喪豈喔咿與嚅唲<lb/>
兮可聨軌而同量汲生立于漢廷兮淮南為之寢謀子<lb/>
罕哭介夫而哀兮敵國<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>其戈矛嗟夫子之不作兮豈<lb/>
獨軫予之私憂揚哀些之纒綿兮慟凴尸之靡由采正<lb/>
則之畹蘭兮挹汨羅之清流于是薦之先生兮庸著余<lb/>
<pb n="KR4h0152_WYG_477-6a"/>
不忘先生之嘉猷<lb/>
　　祭傅長孺文<hi>瞿汝稷</hi>
遡癸已之仲春予遇吾子于留都時以無㫖之㫖詔人<lb/>
首稱吾子與徳夫維都中之英俊方鱗萃而星鋪或皭<lb/>
白擅曽史之秀或文章吐左馬之腴或契三幡之秘或<lb/>
握兩𤣥之符吾子與徳夫率白眼而容與之曰未證吾<lb/>
骭一毛之太初茍證此初則洙泗與濓洛不得専美于<lb/>
儒而霄驂鸞鶴之侣掌移世界之徒皆順吾指顧隨吾<lb/>
<pb n="KR4h0152_WYG_477-6b"/>
步趨不然雖各仡仡以終世而卒未入于一如時羣英<lb/>
咸陶鑄于吾子率望崖而趦起予一日笑樹指而語吾<lb/>
子凡子之所稱不越吾此一指云目擊而心詣已隔濶<lb/>
于萬里况蹩躠以擬議雖華顛而愈否子瞋目而恫喝<lb/>
云何子之誇謾責時夜于未卵飫梟炙于擬彈予捧腹<lb/>
而嗢噱語吾子其毋誕吾子遂以定莫逆之交是夕互<lb/>
嘯歌以申旦時中州有張孺子者亦于瞬次而㳺此變<lb/>
幻孺子未幾歸于中州惟徳夫與吾子旦暮數以予㳺<lb/>
<pb n="KR4h0152_WYG_477-7a"/>
觴詠放言窮討遐搜食于苟簡之田翔于揺蕩之陬摧<lb/>
紛膠之桁楊出攌拏之拘囚棄罷牛之蹣跚乗騏驥之<lb/>
瀏瀏杳蹠有以入無競灼隠以暴幽既徳夫以符卿北<lb/>
涉吾子與予交益密予間謂吾子惟徃哲之詣此率欽<lb/>
欽而慎密發威儀之三千坦無作而燕逸彼嗣宗之滔<lb/>
蕩寔既華而未既實試以是而稽古孰云三軌之未一<lb/>
吾子謂予勉之期皓首其彌飭涉乙未之孟秋而吾子<lb/>
亦以司勲徵予謂吾子繼兹當相與以神無索于形子<lb/>
<pb n="KR4h0152_WYG_477-7b"/>
登要樞國賴持衡予有牋素不入子庭烟霞日月孰非<lb/>
我汝何必疏麻效情兒女吾子謂予吾行吾素子率子<lb/>
榘孰有吾子可滓沮洳為别未久而子之遺書于予者<lb/>
不可指數予不一報而子愈心許今開篋而諸書具在<lb/>
予毎見則淚汍瀾而若雨也嗟乎宣尼歔欷于銅鞮䝉<lb/>
荘致慨于郢斤吾子既棄予而反真予藏狂言将曷陳<lb/>
世之愍子者謂子事皆未竟是猶指溟渤于一漚窺蒼<lb/>
蒼于尺鏡未望洋而向若昧登高而測影殊不知吾子<lb/>
<pb n="KR4h0152_WYG_477-8a"/>
右衽拂于不周左袪挂于扶桑挈隂陽而闔闢超天地<lb/>
而馳驤于何未竟于何不光予所汍瀾于吾子直一時<lb/>
之情傷豈真以子為不可作而予為尚未亡耶自靈輀<lb/>
之南旋方羈守于江黄日雜遝于簿書媿束芻之未将<lb/>
穆東睠以陳辭聊薦忱于𤣥堂靈昭昭兮我臨美連蜷<lb/>
兮樂康<lb/>
　　瘞古誌石文<hi>鄒觀光</hi>
去先塋數百武而近工人掘地得古甓焉縱横尺有奇<lb/>
<pb n="KR4h0152_WYG_477-8b"/>
余拭而讀之則唐人墓誌銘字尚未剥落可讀古色黯<lb/>
然其葬以大中元年十月癸亥其先世皆貴盛三世父<lb/>
子兄弟簮纓相望而獨葬者誌者其姓名蝕不可辨其<lb/>
地則安鳳鄉其人誌稱其聰明仁孝然文甚簡質不作<lb/>
近代諛墓語嗟乎葬者藏也骨肉歸于土無不壊也誌<lb/>
以志之銘以名之庶幾陵谷變遷而名不朽而唐大中<lb/>
距今千有六百年羨門潛闥玉匣珠襦一切無有是誌<lb/>
落他人手供累塊耳張籍詩千金立碑高百尺終作他<lb/>
<pb n="KR4h0152_WYG_477-9a"/>
人柱下石今既不幸而見發又幸而遘余而又不幸終<lb/>
不能舉其名世之人役役百年之内復規規百年之外<lb/>
敝精竭神以蘄不朽亦何益哉晏平仲所言焚之亦可<lb/>
沈之亦可其衮衣繡裳而納諸石槨亦可其衣薪而棄<lb/>
諸溝壑亦可達哉其言之矣雖然余既巳耳而目之矣<lb/>
安知爾之神氣不傅抔土以存哉余命童子瘞之故處<lb/>
而仍以觴酒豆肉為文以吿之曰千百年之前貴邪賤<lb/>
邪賢邪愚邪吾不爾知千百年之後存邪滅邪顯邪晦<lb/>
<pb n="KR4h0152_WYG_477-9b"/>
邪爾不自知又更後此而千百年爾銘無恙邪吾言存<lb/>
邪吾與爾皆不能知而向為爾也者惻怛悲哀而誌之<lb/>
今為爾也者歔欷太息而瘞之是造化小兒之愚吾與<lb/>
爾而吾與爾又不知也悲夫<lb/>
　　天目徐公誄<hi>俞允文并序</hi>
公諱中行字子與姓徐氏湖州長興人也舉嘉靖庚戌<lb/>
進士歴刑部主事員外郎出為汀州太守外艱服闋補<lb/>
汝寜被謗貶長蘆鹽運使運判内艱家居遷瑞州府同<lb/>
<pb n="KR4h0152_WYG_477-10a"/>
知服闋擢湖廣按察僉事雲南布政司參議福建按察<lb/>
副使轉按察使遷江西右布政尋轉左布政春秋六十<lb/>
有二萬歴六年冬十月十三日得暴疾卒於位嗚呼哀<lb/>
哉公自少知名結綬登朝所至遺愛刻石頌徳其所友<lb/>
善才彦則陜西按察使濟南李攀龍于鱗南大理卿吳<lb/>
郡王世貞元美福建按察副使廣陵宗臣子相山人臨<lb/>
淄謝榛茂秦與公為五人時謂之五子餘數年子相于<lb/>
鱗茂秦皆先後淪謝而兵部左侍郎歙汪道昆伯玉河<lb/>
<pb n="KR4h0152_WYG_477-10b"/>
南左參政荆楚呉國倫及元美弟江西按察副使世懋<lb/>
敬美最後入亦謂之五子初元美未嘗與余交顧毎稱<lb/>
余五子間以為不可使若人湮沒不起長譽于人間也<lb/>
由是五子者各遣書致慇懃多驩而辱公愛厚尤至餘<lb/>
二十年矣奄忽摧折傷其奈何公之歿也敬美方與公<lb/>
同官遂得經紀其䘮定其後嗣元美亦己周䕶其家為<lb/>
撰神道碑文伯玉銘其墓石謂余宜作誄詞旌之余曰<lb/>
公等皆通顯清譽滿天下其文必能俾子與之遺聲昭<lb/>
<pb n="KR4h0152_WYG_477-11a"/>
當年而垂後代為不朽矣且子與誠知人而沒世率多<lb/>
賴公等之力若允文衰廢末才又奚能厠大雅以訓其<lb/>
厚徳然述近情而極纒綿悽愴之詞非長戚幽居如允<lb/>
文者不能為也輙為哭而誄之其詞曰<lb/>
穆矣徐公天挺哲人純懿敦大慈恵恭温研幾隠賾博<lb/>
綜典墳發篇藻麗蘭敷蕙芬聲實之隆靡不彰聞爰惟<lb/>
厥初矯翼斯升乃署爽鳩克允克明哀矜折獄衆彌歸<lb/>
誠平反寔多益大厥聲作牧于汀廣㓂凴陵日肆侵偪<lb/>
<pb n="KR4h0152_WYG_477-11b"/>
萬姓震驚公納流竄城門寢扄險備周悉梟風不行簡<lb/>
稽猋勇要擊武平斬首藍屋餘黨是懲亂繩以理境内<lb/>
肅清乃罹厥艱尋補汝寜殫精圖治細齊民情隄障决<lb/>
河革剗煩徵恢崇孝弟甄奨湮淪𢎞開講堂登進諸生<lb/>
扶衰拯廢贍死周貧化極中和俗以還淳天貺休瑞郊<lb/>
出麒麟桂生有蠧人實害能公遂遭貶鹽筴是經遮道<lb/>
願留攀輪失聲古之遺愛權此為輕逢辰之缺内艱荐<lb/>
仍茹憂成疢閉絶巖衡沈彩終發藏輝必呈公于此時<lb/>
<pb n="KR4h0152_WYG_477-12a"/>
華問載興累遷藩臬楚澤滇雲竭心公朝罔憚劬辛迺<lb/>
建隼旟廉察八閩紀綱條振列辟儀型進陟藩伯保釐<lb/>
豫章吏懐其徳民識其方曽不踰歲遽及殘殃哭位夭<lb/>
乏柩櫬荒涼寮屬軫動父老増傷含禭致禮賻贈充箱<lb/>
神駕東還川塗感咽楚招幽怨齊挽遥切天不憖遺仁<lb/>
賢殞絶嗚呼哀哉惟公才彦秀越時倫惟公光儀輝映<lb/>
珩珉泛愛博約賓客盈門家雖屢匱公獨自欣鄭荘既<lb/>
遠文舉亦陳其在於公事近猶新𤣥牀未妥素榻隨塵<lb/>
<pb n="KR4h0152_WYG_477-12b"/>
嗚呼哀哉公昔奉使按部呉鄙枉駕蓬窟許為知巳款<lb/>
睠之厚與日積累其後汝寜郡志失紀謬延纂輯遣幣<lb/>
千里具言嵩高二室之美菖蒲九節巨柏千祀倦㳺潛<lb/>
盤歆其必至值公被播臨發旋止公愈加勤慰藉無已<lb/>
諸所推拔匪終伊始毎謀我貧餽遺相繼我之懐慚曽<lb/>
不遐棄綢繆恵好合志同氣如何奄忽頓成異世嗚呼<lb/>
哀哉曩者首夏公還京師契濶既久枉櫂東來元美亦<lb/>
集置酒河湄流連信宿以副渴飢余時規公沈湎奚為<lb/>
<pb n="KR4h0152_WYG_477-13a"/>
願保精粹黄髪為期公笑緩答行當佩之朅來四書並<lb/>
審安恞忽承訃問驚怛且疑連得後信公果長乖胡疾<lb/>
之亟卒使不治如公仁賢受數則奇晚就榮路大位日<lb/>
躋将闡王略以贊明時命不終泰才不盡施銜恨沒齒<lb/>
吉徃凶歸嗚呼哀哉人之相知始終幾何余徃狷狹公<lb/>
以寡和若石投水莫覿瀾波追想歡言怳然在目昔之<lb/>
徃也談笑華屋今之徃也涕淚相續徒有百身痛不可<lb/>
贖余既衰病生日苦促死有遺靈見公亦速死儻無知<lb/>
<pb n="KR4h0152_WYG_477-13b"/>
永隔㝠邈嗚呼哀哉<lb/>
　　祭張幼于先生文<hi>俞琬綸</hi>
公於先子稱忘形而於綸忘年綸何人哉而迺與忘年<lb/>
亦足以見公之竒公一生竒而死更竒閭里接公之竒<lb/>
状百出無不怪而笑公言及公之死又無不怪而笑公<lb/>
嗟乎不知公而但見公之状與公之死烏得不笑何怪<lb/>
乎里人哉然則公之死當唯是風雲帶憤泉石下愴不<lb/>
復可於人間求痛公者乃一日遇東浙人數丁相與集<lb/>
<pb n="KR4h0152_WYG_477-14a"/>
舟中齒及公之死一人云太白扶風豪士歌天津流水<lb/>
波赤血白骨相撑如亂麻不意為幼于草堂作䜟因數<lb/>
人相對垂淚綸以為皆公生平交也而曰曽未獲一識<lb/>
面噫此可見公之為人不當於竒不竒間求矣<lb/>
　　祭胡一<hi>俞琬綸</hi>
爾一伎家未嘗習禮自幼于死斷棄歌舞視梅梅而言<lb/>
繭繭若居䘮然其出至情可知及設祭哭之撫棺擊胸<lb/>
下拜不能起從此遂病即病或不盡從此而當此適病<lb/>
<pb n="KR4h0152_WYG_477-14b"/>
亦足多也病中忽忽見幼于無所怖懼一日有老媪同<lb/>
幼于及難者促之使去乃翻然而起顧謂夫曰即與汝長<lb/>
别汝勿悲吾得死所矣頃即氣絶嗟乎幼于即才人然<lb/>
才豈爾儕所好載鼷以車焉樂鷃以鐘鼓何大不倫而<lb/>
迺不能忘情幼于若是豈不難哉玉骨寒灰金粉黄土<lb/>
流傳蒨桃死得事冦公亦事屬有無爾搔背不如麻姑<lb/>
灑掃不如玉女乃得與賢者相從於碧山紫烟之間復<lb/>
何憾矣<lb/>
<pb n="KR4h0152_WYG_477-15a"/>
　　祭半齒文<hi>俞琬綸有序</hi>
　為齒蟲齧去半齒埋之玉園梅花下因摘花祭之泣<lb/>
　而告曰三十年苦辛爾噤之二十年酸味爾嚼之千<lb/>
　萬斛愁惨爾嚙而忍之徒有飲聲不識笑口爾固賤<lb/>
　骨也賤愈可憐賤莫如焉馬骨猶埋矧爾乎卜花下<lb/>
　少人行處埋爾鄰爾以花本覆爾以花瓣沁爾以花<lb/>
　露䕶爾以花神蚓窟為斧蟻穴為堂草雨為芳醪蜂<lb/>
　蝶為死友使寒微片骨雖賤能香復懴來生毋墮業軀<lb/>
<pb n="KR4h0152_WYG_477-15b"/>
　也<lb/>
憶維吾生三十有幾此日何日齒落之始毛骨無恙半<lb/>
齒己死人間煙火爾先獲洗言語凶咎爾先謝委舌本<lb/>
滋毒七情所忌半逺舌者俾先脱穢半近舌者墮業未<lb/>
已若有深意微示衆齒半雖未已方衆則邇零丁揺動<lb/>
旋将繼此誰料一齒瘞之二地况本分者是惡足倚<lb/>
　　祭桃影<hi>俞琬綸有序</hi>
　園南有桃二株左臨小池右傍齋牕牕外即莽蒼四<lb/>
<pb n="KR4h0152_WYG_477-16a"/>
　野間有人跡迺常掩牕日對桃影就桃相影就影闢<lb/>
　牕南齋之勝半在此牕也戊申之水為禍竹木南園<lb/>
　雙梧園南二桃相踵而斃予業有文祭雙梧矣桃影<lb/>
　之功不減梧葉復有祭桃影文<lb/>
自我得爾夙暮對向爾亦親我案几依傍分裂酷炎逓<lb/>
引清凉宛弄旖旎拂掃塵障動無風聲因風以颺可瘦<lb/>
可長時偃時仰<hi>仰去聲</hi>月高爾低月下爾上愛不可摘畫<lb/>
不可状收去迴波送來翻浪伴我孤寂形影相望<hi>又低徊相</hi>
<pb n="KR4h0152_WYG_477-16b"/>
<hi>望</hi>示我至理空色一相蝶舞朦朧鳥飛想像蟬吟掩隠<lb/>
蜂簧鬬撞争妍助幽皆爾之貺牕設常闗暈濕書幌有<lb/>
時而開清移幃帳誦讀寝處頼無俗況醫瘦猶可醫俗<lb/>
難量方與爾盟升恒莫忘<hi>忘去聲</hi>無何天災佳樹為障雙<lb/>
梧已死爾寜無恙樹隕葉凋枝亡影喪月冷風凄鶯悲<lb/>
蝶悵猛雨破紙烈日肆炕爾巳歸虚我心則悵顧彼齋<lb/>
牕愈増憤愴遂廢此齋并歸消蕩<lb/>
　　誄雙梧<hi>俞琬綸有序</hi>
<pb n="KR4h0152_WYG_477-17a"/>
　南園庭中二椅梧以水死主人某設酒脯祭而别之<lb/>
　春荑秋榦誰諧心契之交樽淚猿腸為報情深之<lb/>
　樹痿猶望起枯不復榮酣酣桃李是豈鳳條槭槭松<lb/>
　楸亦非佳種南園既無遺秀東君固有餘思是有誄<lb/>
　文<lb/>
雙雙椅梧列吾南居兩柯交錯滿庭扶疎人坐其下苦<lb/>
不開虚毎翦其繁翦為薪芻南居多木寜唯爾與然而<lb/>
唯爾近我坐隅鸎歌蟬吟有功讀書破碎烈日弄風南<lb/>
<pb n="KR4h0152_WYG_477-17b"/>
徐如是以來二十年餘天灾流行江南漆沮天非殃我<lb/>
我亦受痡天非殺爾爾亦命徂嗟爾前生翦除煩紆煩<lb/>
紆既去蕭疎亦無良鳥哽咽清風欷歔請無欷歔人世<lb/>
蘧廬蘧廬同盡豈私吾居吾居復然况爾雙梧<lb/>
　<lb/>
　<lb/>
　<lb/>
　明文海巻四百七十七<lb/>
</p>
<p>
</p>
  </div>
</body>
</text>
</TEI>
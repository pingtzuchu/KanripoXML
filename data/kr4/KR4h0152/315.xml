<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百十五</head>
    <p>
<pb n="KR4h0152_WYG_315-1a"/>
欽定四庫全書<lb/>
　明文海巻三百十五　　　　餘姚黄宗羲編<lb/>
　　序一百六<lb/>
　　　圖畫<lb/>
　　書所觀蘇漢臣瑞應圖<hi>陳沂</hi>
南京内庫有漆毬守者相踘戲久而中虚有聲成化間<lb/>
䜿子從拆璺剖之錦凡數十襲内有三畫巻一閻立本<lb/>
王㑹圖一王維溪山積雪圖一蘇漢臣髙宗瑞應圖並<lb/>
<pb n="KR4h0152_WYG_315-1b"/>
為中貴留守者取之後積雪瑞應並藏於黄琳之富文<lb/>
堂𢎞治壬戌予往觀焉王㑹圖見于一玉工家琳走京<lb/>
師二巻皆逋質正徳戊寅觀瑞應巻於王舍人宅嘉靖<lb/>
壬午甲申兩從張光禄家見之總十二幅其一顯仁皇<lb/>
后初誕康王之異其二顯仁有神人戒語之夢其三學<lb/>
射以二囊貯斛粟兩臂舉之而行其四康王欲金講好<lb/>
張邦昌副之其五將使金顯仁送之有小女抱四神擁<lb/>
出衆不能見其六王雲率民謁崔廟請使金衆殺雲其<lb/>
<pb n="KR4h0152_WYG_315-2a"/>
七康王引兵河北以寛二聖顯仁卜碁占入九宫其八<lb/>
康王駐磁金衆大集路旁老婦云巳過山東乃返其九<lb/>
次鄆州卜射飛仙臺其十遇白兔二射皆獲十一渡大<lb/>
河及岸氷解十二兵㧞京城夢欽宗脱袍衣之盡宫室<lb/>
園池山河沙塞城市人馬之妙綃地若浮埃而青緑朱<lb/>
粉如新尚記王㑹圖人物長五寸具貌種種皆精絶夷<lb/>
名以八分書積雪綃長二尺餘色青緑頗失神矣二巻<lb/>
不知所在<lb/>
<pb n="KR4h0152_WYG_315-2b"/>
　　跋王右丞畫真蹟<hi>祝允明</hi>
嗟乎魏晉六朝之蹟予不得而見之矣入唐固當以輞<lb/>
川為宗祖山西有摩詰四景山水石本四方方尺有咫<lb/>
薛尚功輩題識徧其上繪事豈金石所能辨亦存其骨<lb/>
肉大都耳可見在當時己稀濶珍貴之至故謀及琢磨<lb/>
而况於數百年之後乎倘能于礲石斷裂榻本糢糊之<lb/>
後而忽得覩真蹟非人生大慶快耶邇來聞有一軸在<lb/>
親軍黄君所昨者乃得捧閲大内後宰門有丹漆巨梃<lb/>
<pb n="KR4h0152_WYG_315-3a"/>
一不知幾何年矣成化間梃墮地破乃髹竹也中藏巻<lb/>
三其一即此事聞進御明日左右請所歸掌時親軍伯<lb/>
父司禮侍側上遂以賜之親軍云圖用細練髙尺二寸<lb/>
長四尺竒前後周完末下正書三言曰王維製<lb/>
　　跋師子林圖<hi>陸深</hi>
此巻師子林圖徐幼文作凡十二段段有題名以古篆<lb/>
𨽻冩之獨損其一按圖當是雪堂云各係以五言詩凡<lb/>
十二首不書名氏後有少師姚榮公跋尾想見一時之<lb/>
<pb n="KR4h0152_WYG_315-3b"/>
文雅可補後來之郡乘榮公稱余友幼文洪武間為師<lb/>
林如海作十二景余嘗題其上頗有稱譽巻中之詩當<lb/>
出榮公無疑而詞翰畫皆簡捷按幼文名賁仕至河南<lb/>
左布政工詩能畫吳門四傑其一也師子林在吳城東<lb/>
北隅本元僧維則之道場最號竒勝則好聚竒石類狻<lb/>
猊故取佛語名菴首圖一石題獅子峯者是巳或云則<lb/>
得法於本中峯本時住天目之師子巖蓋以識授受之<lb/>
原也姑蘇新志維則字天如姓譚氏至正初人而跋尾<lb/>
<pb n="KR4h0152_WYG_315-4a"/>
稱如海師豈即其人與但榮公跋於永樂丁酉似為其<lb/>
徒搆至京師而作故有四十餘年之歎而興感於幼文<lb/>
如海之謝世矣嘗聞榮公以少師還吳訪其師於師子<lb/>
林為所拒至夜漏深以微服往叩後門求見有僧瞑目<lb/>
端坐止以手捫其頂曰和尚留得此在蓋榮公功成貴<lb/>
顯猶本僧服故不曾蓄髪徐云和尚撇下自己事却去<lb/>
管别人家事恁麽榮公憮然而去可謂本教中之渇棒<lb/>
手乃大善知識豈即維則與又聞榮公法名道衍嘗學<lb/>
<pb n="KR4h0152_WYG_315-4b"/>
於相城之靈應觀道士席應真者盡得其兵法機事執<lb/>
弟子禮豈還吳所見乃應真耶顧風㫖嚴峻粃糠事功<lb/>
異學中自有之不必深求其人亦可也暇日偶閱此卷<lb/>
因重裝之聊記於此若師子林之題詠尚多而幼文亦<lb/>
自有作天如詩尤可誦併録於後以資閒中之一覽<lb/>
　　跋陽關圖<hi>陸深</hi>
右唐王右丞詩世所傳陽關三疊詞也調存而疊法廢<lb/>
往在京師日與王陽明都南濠論此或以為每句作三<lb/>
<pb n="KR4h0152_WYG_315-5a"/>
疊歌或以為止歌落句三疊迄無定論而紀載亦各不<lb/>
同意當時必有譜而今無所於考也或以為每句一歌<lb/>
每歌一疊輙減二字至三疊則歌三言矣言皆成文頗<lb/>
有紆徐婉曲之調似盡離别繾綣之情殊為有理而亦<lb/>
未知卒合於本詞否也此圖余所藏李嵩舊本思齋子<lb/>
命工摹之西土景物藹藹有思致可備覽觀非徒以工<lb/>
為也因録本詞於左方并識是說以審於思齋子<lb/>
　　巫山圖序<hi>習善言</hi>
<pb n="KR4h0152_WYG_315-5b"/>
巫山圖為金川名族子周敷典之所寳愛何也圖後識<lb/>
以私印字巳莫辨惟吳逺二墨字尚如故且圖之氣韻<lb/>
骨力各臻精妙今人所難到為古畫無疑是宜寳愛於<lb/>
敷典也巫山在䕫府有十二峯曰望霞翠屏朝雲松巒<lb/>
集仙聚鶴淨壇上昇起雲棲鳳登龍聖泉是巳如圭立<lb/>
筆卓森列霄漢間下臨大江誠西蜀之竒觀故為逺所<lb/>
極意者歟敷典讀書好竒志存四方自少於荆吳之區<lb/>
齊魯之境上及南北二京皆躬歴而目覽其勝充然于<lb/>
<pb n="KR4h0152_WYG_315-6a"/>
懐所歉者西蜀未至耳乃於巫山未嘗一覩也日者寓<lb/>
北京偶得此圖遂謂足以副平生所望而為之寳愛也<lb/>
如是予惟山川者地所以設險也有土者或憑藉為之<lb/>
保障巫山固蜀之險矣昔在三國與五代之季雖欲為<lb/>
之一覽奚可得哉方今聖徳逺播守在四夷好遊之士<lb/>
不限所之一無不可者敷典果有意乎異日溯洄三峽<lb/>
目擊所謂十二峯載披兹圖以較形似於錙銖呼山靈<lb/>
而叩之歸悉其勝於予為一賦之一洗陽臺雲雨之荒唐<lb/>
<pb n="KR4h0152_WYG_315-6b"/>
未晚也<lb/>
　　周南留著圖録序<hi>趙貞吉</hi>
嘉靖辛酉嘉平之月貞吉以賜休還山道經周南時友<lb/>
人徳清蔡君子木領鎮撫節鉞駐此相見甚歡頃之即<lb/>
示予以任君少海近日薄遊函崤間留著四圖並贊詩<lb/>
予亟讀一過歎曰逸哉其老氏之流風乎蔡君曰觀子<lb/>
殆將從此隠矣可不為我稍著書若任君耶予即欣然<lb/>
諾之既而悔其嫌於掠名也遜辭避去乃蔡君使人索<lb/>
<pb n="KR4h0152_WYG_315-7a"/>
諸尉氏曰不得書不可空還矣予感其勤意為述七圖<lb/>
畧加序說命兒曹録寄蔡君如左夫予是七圖者雖有<lb/>
所授然徒抱空文未踐實事心知意義而口不能言聊<lb/>
為蔡君傾囊似與任君鬬博誠不知其為可第余意則<lb/>
有說矣予西極鄙人行將掩其聲光與竈兒田畯為伍<lb/>
愈與世落落中原有道何以知予名姓而一開度之哉<lb/>
萬一因此淺陋之迹附任君之掞藻藉蔡君之延聲俾<lb/>
具眼老作家人稍喜予之亦能窺取一斑庶飄然御風<lb/>
<pb n="KR4h0152_WYG_315-7b"/>
而西為予啓重關之鑰決剖瓜之疑則予之此舉也偶<lb/>
因蝕木之文遂種投針之芥矣豈非因縁幸事也哉蔡<lb/>
君處東溟予還西海萬里雲山從此别矣是書也其為<lb/>
予置之笥中遇擇法之人試為一展乎予日望之俟之<lb/>
勿謂予開眼作寱語也<lb/>
　　李光禄使大同圖序<hi>趙時春</hi>
大同據雲朔華夷之㑹雖聲華四暨宇内鼓動於華胥<lb/>
鈞部之中而大同之士喋肉刺血以與鹵搏前擲鹵顱<lb/>
<pb n="KR4h0152_WYG_315-8a"/>
後繼歌舞縱金革角抵延曼之樂動費千萬金司計者<lb/>
決不與之校貨貝軋轂而奉使鈎袂蓋所以養豪偉梟<lb/>
雄之氣以竦鬼魅獍蜮之心固不可以尋常繩尺校嘉<lb/>
靖戊戌歲復予犒軍金數萬於是同郡光禄署署事李<lb/>
麟持符載綱以往宣布明聖優渥之至意士咸歡呼醉<lb/>
飽稽首稱萬夀而退具軍樂列麾旄以送使臣李君之<lb/>
僚以為榮耀繪圖其本末而屬余次語其端云唯士之<lb/>
所以效祝於上而致敬於使者豈非以為報哉雖然此<lb/>
<pb n="KR4h0152_WYG_315-8b"/>
庸人感恩之常非上之所以望於豪偉梟雄之士也吾<lb/>
聞古有豪偉梟雄之士者其上不以名義辱於逺人其<lb/>
次不以理色辱於卿士其下不以形勢辱於疆宇匹夫<lb/>
為義而大呼決計風雲為變慘而姦宄為䘮志况乎合<lb/>
三軍萬隊之力稱為天子之比户者邪間者鹵數犯塞<lb/>
為疆宇憂此于古豪偉梟雄之士以為最下辱致死之<lb/>
不旋踵夫合三單萬隊之力而効死於讐敵鹵酋之頸<lb/>
寧足繫而鹵之膏血寧足汙輪蹄也何獨聞於古之人<lb/>
<pb n="KR4h0152_WYG_315-9a"/>
而不見於今之大同之士也呼之以其名則應奉之以<lb/>
其資則受責之以其事則哆然縮懦是寧豪偉梟雄之<lb/>
足言乎以庸人之感恩而為豪偉梟雄之報奉使者如<lb/>
之何而不有以開喻之也抑吾聞之言深者其形密而<lb/>
感極者其報甚則夫人之所以云云而使大同之士爭<lb/>
為豪偉梟雄之事以致報乎君上者將必有以自暴於<lb/>
疆宇而非所當先言也姑俟之<lb/>
　　跋蕭竒士宣平勸農圖<hi>羅洪先</hi>
<pb n="KR4h0152_WYG_315-9b"/>
詩有之蔽芾甘棠勿翦勿伐召伯所茇古者自天子達<lb/>
於諸侯卿大夫非農事無郊行也然即其茇舍觀之輿<lb/>
馬僕從之不繁供億饋勞之不備雖無所考可逆而知<lb/>
矣宋之守令署御必書觀農則猶餼羊之意而今制大<lb/>
誥諸篇所為規警何其親且切也余自知事以來接諸<lb/>
大夫甚多問及土俗者則鮮矣况肯以身勞阡陌哉或<lb/>
以他事漫行越俗則里正沿門户驩呼集器什謹候積<lb/>
夜達旦不休至則鉦鼓旌旗舟車若蝟田野人素不識<lb/>
<pb n="KR4h0152_WYG_315-10a"/>
官府咸驚走奔竄懼衝突為罪所過禾黍蹂敗雞犬蕭<lb/>
然以不速去為憾於乎無變今俗雖鄉置田畯月歌豳<lb/>
頌何益乎嘗聞周文襄巡蘇州攜一老𨽻裹數日糧乘<lb/>
羸馬往來田間相水道餓則就饁者易食日且暮投古<lb/>
寺宿明旦令老𨽻自炊旦食食巳徑乘馬去以是盡得<lb/>
民隠而治行稱最今去文襄固非三代之遼邈也而俗<lb/>
巳頓異如此可怪也吾邑蕭君竒士令宣平嘗春行勸<lb/>
農人即異之至有繪圖以頌者夫天下事習則忘異則<lb/>
<pb n="KR4h0152_WYG_315-10b"/>
傳蕭君特稍舉其職耳而宣平遂有所傳又可怪也使<lb/>
天下皆文襄則蕭君必無此圖使天下皆召伯則文襄<lb/>
之事應不復傳傳者衆則行者益寡吾是以邑邑矣雖<lb/>
然稍舉職而民頌之則知不能舉而加戕焉者民之怨<lb/>
咨未嘗忘也知頌已矣又為之圖極其聲容之盛以張<lb/>
大其事而懐怨嗟者不過誹於腹議於巷而巳矣未有<lb/>
數犯訕上之誅以白其狀者是何治民者之處其薄而<lb/>
民之自處其厚也蕭文襄里人其存此圗盖將以自警云<lb/>
<pb n="KR4h0152_WYG_315-11a"/>
　　周憲王所模蘭亭序<hi>俞允文</hi>
周憲王所模蘭亭凡四種而豐君以為此五種皆王所<lb/>
摹不知何也今所謂唐模賜本即太宗所得辨才本令<lb/>
歐陽詢禇遂良等臨摹者于時詢摹特為逼真即勒置<lb/>
禁中石晉時為契丹攜往定武慶厯中韓忠獻公壻李<lb/>
以石瘞之地中後其子負官緡宋景文時守定武以石<lb/>
代輸匣寘藏于庫熙寧間薛師正之子紹彭又摹之他<lb/>
石劖損古刻湍流帶左右五字以别而定武葢有三本<lb/>
<pb n="KR4h0152_WYG_315-11b"/>
矣且古刻字微帶肉今所傳有肥瘦二種尤延之謂瘦<lb/>
者真定武王順伯以肥者為真定武而肥者今亦無劖<lb/>
損紛紛似無可據禇遂良臨本則一在同州一在歸徳<lb/>
同州本後有延陵之印而此則歸徳本也偶為休寧金<lb/>
君述其始末云<lb/>
　　書羅浮圖<hi>許炯</hi>
羅浮南海之望也環三百餘里其髙十二倍之峯以百<lb/>
數飛雲玉鵞麻姑仙女㑹真㑹仙錦繡玳瑁最著洞以<lb/>
<pb n="KR4h0152_WYG_315-12a"/>
十數金沙石臼朱明朱陵黄龍黄猿水簾蝴蝶最著石<lb/>
之竒者二曰跳魚曰伏虎池之竒者二曰阿耨曰夜樂<lb/>
泉之竒者一曰卓錫石門可以容几席石樓可以望滄<lb/>
海鐵橋鐵柱其絶幽者也山有龍篵竹其大數圍有五<lb/>
色雀貴客至則先集山下多梅花幻惑變化不一而足<lb/>
昔傳有山浮海而來與羅山合鐵橋其斷處也其說不<lb/>
經按道書十大洞天羅浮其一也自佛老之教行其徒<lb/>
欲廣大其道則盡取天下之名山勝地而籍之以為己<lb/>
<pb n="KR4h0152_WYG_315-12b"/>
有故凡一壑之幽一丘之邃則必有浮屠之宫老氏之<lb/>
觀在焉而吾儒養靜之區反無所得吁亦可慨矣是山<lb/>
在晉時有抱朴子王野人者因採藥居之相傳仙去故<lb/>
言是山者必歸二人焉余以為非也既有天地即有此<lb/>
山非二人之所能據而山之名天下則亦豫章羅氏有<lb/>
重焉豫章習靜羅浮以其學傳李延平延平傳之朱考<lb/>
亭氏實為斯文之山嶽則是山也非儲精發祥之所自<lb/>
與余嘗論天下之山有八皆聖賢之所基也非浮屠老<lb/>
<pb n="KR4h0152_WYG_315-13a"/>
氏之所能輕重其一曰歴山舜之所耕也底豫之化成<lb/>
焉其二曰㑹稽禹之所探也受命之符出焉其三曰岐<lb/>
山文王之所都也麟趾之政行焉其四曰首陽夷齊之<lb/>
所避也君臣之義明焉其五曰崧嶽申甫之所降也中<lb/>
興之蹟賴焉其六曰尼山仲尼之所禱也大成之聖鍾<lb/>
焉其七曰羅浮豫章之所習也道統之傅始焉其八曰<lb/>
武夷考亭之所修也著述之功就焉或為君或為師故<lb/>
所過者化而其地賴以不朽下是則東山之妓女終南<lb/>
<pb n="KR4h0152_WYG_315-13b"/>
之捷徑且以為山靈羞矣山之遇不遇亦有數哉在易<lb/>
艮為山其辭曰艮其止止其所也故必如數聖賢之得<lb/>
其所止而後可以為山之配浮屠之寂滅老氏之清淨<lb/>
皆不得其所止者也又烏足以為山之重乎客有遊羅<lb/>
浮者繪其圖以歸間以示余余覽之有感焉識於其端<lb/>
以告乎好遊者毋徒曰抱朴子王野人者云<lb/>
　　趙子昂畫<hi>邢侗</hi>
榮禄公膚如瑩玉神比秋泓以故㸃筆牕間率多幽致<lb/>
<pb n="KR4h0152_WYG_315-14a"/>
此巻疎木叢篁<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>褷獻態與片石相為掩映風流楚楚<lb/>
政不在多無亦魏國仙姬衣紫半臂呼茗對啜巳復倚<lb/>
水晶宫檻納罨畫涼颷於時徼榮禄作此耶榮禄他幅<lb/>
類多重巒厚嶂采翠爛然此乃獨標神秀西子未嫁吳<lb/>
王時都謝鉛華衣白苧衣江頭浣紗則庶乎近之矣<lb/>
　　跋錢塘夜潮圖<hi>丁養浩</hi>
右錢塘夜潮圖一巻新安王君甫用賢得之杭僧某僧<lb/>
藏自先世蓋杭人之所作也其絹素筆意悉出前元而<lb/>
<pb n="KR4h0152_WYG_315-14b"/>
題者乃紀宋之年號豈其不忘故主故追録之歟嘗觀<lb/>
元人入杭之日駐師江津潮三日不至今此圖月夜潮<lb/>
生奔騰振迅使棲鴻宿鶩無不驚飛於烟霧蒼茫之濵<lb/>
其怒氣若可畏矣然不以愾敵人於昭昭之際而以駭<lb/>
羽族於冥冥之中豈子胥之氣有時而消歇耶吾不得<lb/>
而知之矣噫<lb/>
　　綱鑑甲子圖序<hi>劉應期</hi>
王介甫讀蘇子瞻表忠觀碑語坐客曰子長諸侯王年<lb/>
<pb n="KR4h0152_WYG_315-15a"/>
表也余韙之太史公譔史記百三十巻五十萬餘言諸<lb/>
表盖衆文之特者近衡家多軼之不載豈云識其大者<lb/>
哉夫文至者聖人不易春秋因於周禮漢書改書為志<lb/>
餘皆凖子長子瞻以文章狎侮先輩自謂無不如意碑<lb/>
文述趙清獻奏不增損一字何耶余嘗手温公目録謀<lb/>
昉表例作一紀年徑圖繁袤難就後從閩友林守一得<lb/>
綱鑑甲子圖一幅脩四尺廣二尺有竒中書甲子六十<lb/>
每偏十八行右縮數五十二起周威烈王丙辰左訖今<lb/>
<pb n="KR4h0152_WYG_315-15b"/>
崇禎某年贏其餘共三十五甲子上以朱額厯代中每<lb/>
眼籍元某改元某厯年永短統之分合終始數悉具懸<lb/>
壁觀之二千餘百年間若列眉此必閩先民所授受殆<lb/>
傑搆也余受而學之以示同學黄太冲太冲復為溯堯<lb/>
甲辰補之倍前圖不及二甲子藁成余則以紫陽因治<lb/>
鑑著綱目斷自威烈與孔子書始堯春秋始平隠同今<lb/>
仍閩圗之舊劈幅為三每幅右加甲子一行首弁序伸<lb/>
三圖於後而卧之變為手幀覽乃縱焉有所記憶可探<lb/>
<pb n="KR4h0152_WYG_315-16a"/>
袖得也置序於巔以次移三圖縱為横綴之紋如亓字<lb/>
囱其上猶舊圖矣亦易卦方員圖之法與後有作者當<lb/>
不復易之併載舊題云厯代紀年貫繫甲子無遺矣雖<lb/>
正統之義未明昭代之紀未備姑俟稽古者考証焉<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_315-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百十五<lb/>
</p>
<p>
</p>
  </div>
</body>
</text>
</TEI>
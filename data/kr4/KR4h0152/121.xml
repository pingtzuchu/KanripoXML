<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百二十一</head>
    <p>
<pb n="KR4h0152_WYG_121-1a"/>
欽定四庫全書<lb/>
　明文海巻一百二十一　　　餘姚黄宗羲編<lb/>
　　考三<lb/>
　　五徳之運考<hi>張養蒙</hi>
自古帝王受命而興其嬗代之序載在史䇿可考而知<lb/>
也逮戰國鄒衍始推言五徳之運以决帝王相乘之統<lb/>
劉向復推廣其義作五行傳自今考之有主於相克者<lb/>
則曰夏得木徳商以金勝之商得金徳周以火勝之此<lb/>
<pb n="KR4h0152_WYG_121-1b"/>
衍之説也有主於相生者則曰太昊氏始出震以木徳<lb/>
王次而神農以火黄帝以土少昊以金顓頊以水帝嚳<lb/>
以木堯以火舜以土此向之説也若夫配以五方分以<lb/>
五色屬以五音貫以五數世代循環相尋不已術士家<lb/>
咸祖談之在儒先則直斥其不經見矣愚故竊有疑焉<lb/>
夫五行之用布濩於天地之間自一人一事以至於百<lb/>
工萬化罔不取足而况帝王重寳可獨遺之若謂衍之<lb/>
説盡不可信與則秦代周從所不勝為水徳漢克秦張<lb/>
<pb n="KR4h0152_WYG_121-2a"/>
蒼等皆云應赤帝之祥宜尚火徳公孫臣推衍議言宜<lb/>
尚土徳當有黄龍見後黄龍果見成紀蒼議卒詘此何<lb/>
以驗也謂衍之説盡可拘與則黄帝顓頊帝嚳堯一姓<lb/>
而所尚頓殊何秦漢以後不然也夏之揖遜同於虞何<lb/>
主於克而不主於生也要之䜟緯術數之學與星官堪<lb/>
輿諸家竝傳亦自不可盡廢但達人之通致不當拘術<lb/>
士之偏談耳蓋論五徳之流行雖足以乗其運而論厯<lb/>
代之世運亦不必分屬於徳吾聞其有撫五辰修六府<lb/>
<pb n="KR4h0152_WYG_121-2b"/>
而興者矣不聞其修一徳而興也吾聞其有狎侮五行<lb/>
汨陳五行而替者矣未聞其乖一徳而替也如徒以數<lb/>
尚六七色尚青赤音尚徵羽類而附之則興者果一徳<lb/>
之旺而替者果一徳之衰耶蓋五徳之運天之所以示<lb/>
乎人而非人之所易測五徳之修人之所以應乎天而<lb/>
自足以維其運天人之際微乎微乎帝王厯數何拘小<lb/>
術定之哉至謂天地人之異統忠質文之異尚夏商周<lb/>
之迭更此則理之説而非數之説也是故儒先重之也<lb/>
<pb n="KR4h0152_WYG_121-3a"/>
漢以後術士謂唐用火徳宋用土徳我朝受命有謂其<lb/>
尚火徳有謂其尚土徳紛紛無定若必拘拘於此則六<lb/>
朝之更姓五代之分裂豈五徳遂絶而無所乗耶契丹<lb/>
之滅晉劉石之亂華元之代宋乂乗夫何徳耶故愚斷<lb/>
以為不可廢衍向之説亦不必拘衍向之説也若夫探<lb/>
五行之精敬五行之用以斡造化轉移之微權使吾之<lb/>
徳足以當天之運而天之運不至於爽吾之徳此在今<lb/>
日所當兢兢者也衍向之説存而弗論可也<lb/>
<pb n="KR4h0152_WYG_121-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百二十一<lb/>
</p>
<p>
</p>
  </div>
</body>
</text>
</TEI>
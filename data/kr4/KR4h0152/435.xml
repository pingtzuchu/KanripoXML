<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百三十五</head>
    <p>
<pb n="KR4h0152_WYG_435-1a"/>
欽定四庫全書<lb/>
　明文海巻四百三十五　　　餘姚黄宗羲編<lb/>
　　墓文七<lb/>
　　　文苑<lb/>
　　翰林院修撰舒先生墓誌銘<hi>陳沂</hi>
正徳丁丑春策天下士以先生為第一甲第一人賜進<lb/>
士及第授翰林院修撰沂與名榜内改庶吉士同先生<lb/>
讀書於中秘戊寅春諸權倖欲武皇南巡江彬實廹之<lb/>
<pb n="KR4h0152_WYG_435-1b"/>
廷臣數諫不納沂與同館者八人亦具疏未上詔下謂<lb/>
沮逆致疾弗廖未堪視朝沂曰未可也先生不從遂入<lb/>
諫復罪刺閣中於是編修崔桐庶吉士王應軫曹嘉王<lb/>
廷陳馬汝驥江暉並令於午門外跪日辰初出盡酉而<lb/>
退者五日人杖三十於廷公每呼髙廟之靈神色獨不<lb/>
喪出謫為福建市舶副提舉病危而復蘇逺近有相傳<lb/>
為野祭者先生之事與羅公倫實相似故人益重焉辛<lb/>
巳今上即位肆赦諸竄謫皆超起先生適奔父喪嘉靖<lb/>
<pb n="KR4h0152_WYG_435-2a"/>
癸未秋服闋復修撰甲申夏會議大禮沂與先生疏凡<lb/>
三上以伏闕皆得罪先生再杖于廷幾死明年乙酉太<lb/>
安人棄養于官邸即扶柩歸葬丁亥春三月十有四日<lb/>
先生以疾卒嗚呼痛哉是年冬十有一月沂待罪補江<lb/>
西左參議明年戊子秋九月二十有五日其子泰遷先<lb/>
生之柩於進賢之梓溪至章江是日巡撫都御史周公<lb/>
廣巡按御史儲公良材左布政司使顧公珀右布政使黄<lb/>
公芳右參議李公緋按察使胡公璉僉事王公瑋及郡<lb/>
<pb n="KR4h0152_WYG_435-2b"/>
縣皆往祭于江滸沂得臨而哭之越冬十月五日葬先<lb/>
生于新建之象山之陽銘于墓者沂何能辭先生諱芬<lb/>
字國棠舒姓世出浙之東陽宋建炎中曰選者来居信<lb/>
之懐玉山紹興中曰繼祖者遷隆興之北山元大徳初曰<lb/>
文英者徙進賢之梓溪至曽祖溥震生祖庭式庭式生<lb/>
法先生之考也贈如先生官母聶封太安人先生為縣<lb/>
學生時嘗賦赤鴈郡守以魁天下期之初號石灘邑有<lb/>
石人灘諺傳灘合當有魁天下者乃改號梓溪後果及<lb/>
<pb n="KR4h0152_WYG_435-3a"/>
第豈偶然哉先生生於成化甲辰三月十有二日享年<lb/>
四十有四先生負氣剛毅所遇貴者常失勇者常喪雖<lb/>
覺峭厲世不可得而無焉文章氣逸宕不窮所著述賦<lb/>
詠若干巻皆觸事而發辭義凛凛實似其行娶齊氏同<lb/>
邑善族封安人子男三人泰奉奏女二人長適徐曰敬<lb/>
次適樊䕫奉奏側室冉出銘曰維學作人百年其興維<lb/>
名登俊四國是憑學斁其倫道將焉明名隳其節義孰<lb/>
與行去道去義不可為國噫維先生以辨世惑<lb/>
<pb n="KR4h0152_WYG_435-3b"/>
　　朱性甫先生墓誌銘<hi>文徴明</hi>
吾蘇有博雅之士曰朱性甫存理朱堯民凱兩人皆不<lb/>
仕又不隨俗為廛井小人之事日惟挾冊呻吟以樂好<lb/>
求昔人理言遺事而識之對客舉似如引繩貫珠纚纚<lb/>
弗能休素皆髙貲悉費以資其好不恤也成化𢎞治間<lb/>
其名奕奕望於郡城之東人以其所居相接而業又甚<lb/>
似也稱之曰兩朱先生正徳壬申堯民死明年性甫又<lb/>
死自兩人死呉中故實往往無所于考而求其遺書亦<lb/>
<pb n="KR4h0152_WYG_435-4a"/>
無所得惜哉初性甫嘗相約為傳不果及是葬而其于<lb/>
以狀来速銘狀固不若余能詳也性甫長洲人宋樂圃<lb/>
先生之後曽大父元英大父明父灝母周氏性甫生穎<lb/>
異少學於里師覺其所業非出于古人遂謝去從杜稷<lb/>
先生游於時東南名士若呉興張淵若嘉禾周鼎仕而<lb/>
顯者若徐武功有貞祝參政灝劉參政昌劉僉憲珏並<lb/>
折節與交且推之為後来之秀既而諸老凋落呉文定<lb/>
公石田先生繼起而性甫復追逐其間最後則交楊儀<lb/>
<pb n="KR4h0152_WYG_435-4b"/>
制君謙都主客元敬余視性甫丈人行也性甫不余少<lb/>
而以為友視諸公為親蓋其自少至老未嘗一日忘學<lb/>
故亦未嘗一日忘取友以自助也居常無他過從惟聞<lb/>
人有竒書輒從以求以必得為志或手自繕錄動盈筐<lb/>
篋羣經諸史下逮稗官小說山經地志無所不有亦無<lb/>
所不窺而悉資以為詩其詩精工雅潔務出新意得意<lb/>
處追躅古人所著野航集君謙實叙之尤精楷法手錄<lb/>
前輩詩文積百餘家他所纂集有經子鈎𤣥呉郡獻徴<lb/>
<pb n="KR4h0152_WYG_435-5a"/>
錄名物寓言鐵網珊瑚野航漫錄鶴岑隨筆總數百巻<lb/>
既老不厭而精力不加又坐貧無以自資而其書旋亦<lb/>
散去每撫之歎息其意殊未巳也而豈意其遽死耶性<lb/>
甫性簡慢待人無鈎距晚歳嗜酒婆娑益事閒曠或時<lb/>
乗醉忤人人亦不以為異尤為郡邑大夫所禮前守洛<lb/>
陽史公新會林公先後修郡志並以性甫從事歳時鄉<lb/>
飲必致為上賓時人榮焉性甫死時為正徳癸酉七月<lb/>
二十五日享年七十是歳十一月甲子葬陳公鄉受字<lb/>
<pb n="KR4h0152_WYG_435-5b"/>
圩先塋娶監察御史張維書女生子女四人男延娶湯<lb/>
氏建娶尹氏女適金爟花汝舟孫七人男曽庚乾女適<lb/>
彭暐王普張源倪宥曽孫女二人銘曰維朱有聞自樂<lb/>
圃君徳言孔碩為時令人五百斯年耳孫其秩有賢一<lb/>
人性甫維克其克伊何維文之揚維行之稱徳懿其章<lb/>
嗟嗟性甫少也則勤經籍圖書窮終其身抉摘雕鎪既<lb/>
揚亦㩁豈無利途弗易其樂其髮蒼蒼其視茫茫歸視<lb/>
其家其書滿牀樽酒婆娑百年維適彼榮亦崇孰得孰<lb/>
<pb n="KR4h0152_WYG_435-6a"/>
失陳公之鄉有𤣥者堂既藏既安後永有光<lb/>
　　王履吉墓誌銘<hi>文徴明</hi>
嗚呼悲哉王君巳矣不可作矣君文學藝能卓然名家<lb/>
而出其緒餘為明經試策宏博竒麗獨得肯綮御史按<lb/>
試輒褒然舉首一時聲稱籍甚隠為三吳之望三呉之<lb/>
士知君者咸以髙科屬之其真知者謂能肆情詞藝非<lb/>
直經生而巳然皆非君之極致也乃君之志真欲軼古<lb/>
人而逾之自非通古今周一世不足以充其所受也是<lb/>
<pb n="KR4h0152_WYG_435-6b"/>
可以一時一郡論哉君資性穎異將以勤誠於書無所<lb/>
不窺而尤詳於羣經手冩經書皆一再過為文非遷固<lb/>
不學詩必盛唐見諸論撰咸有法程余年視君二紀而<lb/>
長君自丱角即與余游無時日不見見輒有所著日異<lb/>
而月不同蓋浩乎未見其止也而豈意其遽疾而死耶<lb/>
嗚呼惜哉君正徳初與其兄履約並以俊造選𨽻學官<lb/>
嫓聲儷迹翹然競爽既而履約舉應天鄉試尋舉進士<lb/>
而君每試輒斥以年資貢禮部卒業太學又試又輒斥<lb/>
<pb n="KR4h0152_WYG_435-7a"/>
蓋自正徳庚午至嘉靖辛夘凡八試試輒斥而名日益<lb/>
起從游者日衆得其指授往往去取髙科登顯仕而君<lb/>
竟不售以死嗚呼豈不有命哉君髙朗明潔砥節而履<lb/>
方一切時勢聲利之事有所不屑猥俗之言未嘗出口<lb/>
風儀玉立舉止軒掲然其心每抑下雖聲稱震疊而醖<lb/>
藉自將對人未始言學蓋不欲以所能尚人故人亦樂<lb/>
親附之性惡喧囂不樂居廛井少學於蔡羽先生居洞<lb/>
庭三年既而讀書石湖之上二十年非歳時省侍不數<lb/>
<pb n="KR4h0152_WYG_435-7b"/>
數入城遇佳山水輒忻然忘去或時偃息於長林豐草<lb/>
間含醺賦詩倚席而歌邈然有千載之思迹其所為豈<lb/>
碌碌尋常之士哉是其志之所存必有出於言語文字<lb/>
之上者曽不得少見於世而僅僅以文傳而其所傳又<lb/>
出於文塲困躓之餘雅非其志者嗚呼豈不重可惜哉<lb/>
君孝友天性常能愉恱其親而順之於道於兄履約少<lb/>
同筆硯食息起居未嘗少離既各授室而聨裀共食視<lb/>
室處之時恒倍也君卒時履約方官京師及是以都御<lb/>
<pb n="KR4h0152_WYG_435-8a"/>
史出鎮鄖陽便道過家以葬君某山之原俾某為銘君<lb/>
諱寵字履仁後更字履吉號雅宜山人父貞以履約貴<lb/>
封中憲大夫太常寺少卿母朱氏繼母顧氏贈封皆恭<lb/>
人君生𢎞治甲寅十一月八日卒嘉靖癸巳四月三十<lb/>
日享年四十娶徐氏子男一人子陽太學生娶唐氏解<lb/>
元伯虎女孫男一人銘曰維慧而明亦藝而貞胡不潰<lb/>
於成而卒困於衡吁嗟乎其名<lb/>
　　翰林蔡先生墓誌<hi>文徴明</hi>
<pb n="KR4h0152_WYG_435-8b"/>
嘉靖一十五年辛丑正月三日呉郡蔡先生卒吾呉文<lb/>
章之盛自昔為東南稱首成化𢎞治間呉文定王文恪<lb/>
繼起髙科傳掌帝制遂持海内文柄同時楊禮部君謙<lb/>
都太僕元敬祝京兆希哲仕不大顯而文章奕奕顒然<lb/>
在人要亦不可以一時一郡言也先生雖稍後出而所<lb/>
造日深自視甚髙常有所評隲雖唐宋名家猶有所擇<lb/>
其隠然自負之志殆不肯碌碌後人而潦倒場屋曽不<lb/>
得旴衡抗首一儕諸公間而以小官困頓死嗚呼豈不<lb/>
<pb n="KR4h0152_WYG_435-9a"/>
有命哉先生諱羽字九逵其先家陳留宋南渡時秘書<lb/>
郎源自大梁徙杭又自杭徙呉居太湖之包山先生其<lb/>
十四世孫也髙祖敬曽祖曾貞祖昇以長子貴封奉政<lb/>
大夫父滂母呉氏先生髙朗疎俊聰警絶人少失父呉<lb/>
夫人親授之書輒能領解年十三操筆為文巳有竒氣<lb/>
稍長盡發家所藏書自諸經子史而下悉讀而通之然<lb/>
不事記誦不習訓故而融液通貫能自得師為文必先<lb/>
秦兩漢為法而自信甚篤發揚蹈厲意必已出見諸論<lb/>
<pb n="KR4h0152_WYG_435-9b"/>
著奥雅宏肆潤而不浮詩尤雋永早歳微尚纎縟既而<lb/>
濺滌靡曼一歸雅馴晚更沈著而時出竒麗見者謂雖<lb/>
長吉不過先生乃大悔恨曰吾苦辛作詩求出魏晉之<lb/>
上乃今為李賀耶吾媿死矣其髙自標表不肯屈抑如<lb/>
此然其所作陵轢頓迅誠亦髙夐莫及當其得意時不<lb/>
知古人何如也先生故邃於易出其緒餘為程文以應<lb/>
有司而辭義藻發每一篇出人争傳以為式而先生試<lb/>
輒不售犀挫益銳而卒無所成蓋自𢎞治壬子至嘉靖<lb/>
<pb n="KR4h0152_WYG_435-10a"/>
辛夘凡十有四試閱四十年而先生則既老矣歳甲午<lb/>
以太學生赴選調天官卿雅知其名曰此吾少日所聞<lb/>
蔡某今猶滯選調耶然限於資地亦不能有所振拔特<lb/>
以程試第二奏補南京翰林院孔目居三年致仕歸卒<lb/>
於家<lb/>
　　故資善大夫南京刑部尚書顧公墓誌銘<hi>文徴明</hi>
嘉靖二十四年乙已閏正月八日辛巳南京刑部尚書<lb/>
顧公以疾卒于金陵里第先是公考績還自京師道聞<lb/>
<pb n="KR4h0152_WYG_435-10b"/>
長子嶼卒驚惋得疾抵家疾甚久之竟不起嗚呼惜哉<lb/>
公諱璘字華玉别號東橋居士世為蘇之呉縣人國朝<lb/>
洪武中髙祖通匠作徴隸工部因占數為上元人曽祖<lb/>
海不仕祖誠以公貴贈資善大夫南京刑部尚書考紋<lb/>
號愚逸初封承徳郎南京吏部主事加贈資善大夫南<lb/>
京刑部尚書祖母陸氏母楊氏俱贈夫人公以應天府<lb/>
學生領𢎞治乙夘鄉薦明年丙辰舉進士已未授廣平<lb/>
縣知縣壬戌徴入為南京吏部驗封司主事進稽勲郎<lb/>
<pb n="KR4h0152_WYG_435-11a"/>
中正徳已酉陞河南開封府知府癸酉謫授廣西全州<lb/>
知州丙子起知浙江台州府陞浙江布政司左參議嘉<lb/>
靖改元冊立中宫禮成奉表入賀道陞山西按察使以<lb/>
親老辭不允尋以病免戊子起為江南按察使未行陞<lb/>
浙江右布政使轉左布政使庚寅召為都察院右副都<lb/>
御史巡撫山西疏乞終養忤旨落都御史以布政使致<lb/>
仕丁酉再起為都察院右副都御史巡撫湖廣兼贊理<lb/>
軍務已亥陞刑部右侍郎尋改吏部會顯陵肇工改工<lb/>
<pb n="KR4h0152_WYG_435-11b"/>
部左侍郎領山陵事進工部尚書事竣還朝改南京刑<lb/>
部尚書公於是歴仕三朝閱五十年歴十九任積階自<lb/>
文林郎歴十有一資為資善大夫正位上卿公融朗闊<lb/>
達精于吏理能激昻任事初莅廣平年甫弱冠或易視<lb/>
之而公關決敏利摘伏若神拊循利道靖而不煩而飾<lb/>
以文學有古循良之風及為開封益更練堅決盜起燕<lb/>
薊流刼中原攻圍城邑所在繹騷兵部尚書彭公澤奉<lb/>
詔討捕領兵壓境上簡公自輔公亦悉心展錯練兵飭<lb/>
<pb n="KR4h0152_WYG_435-12a"/>
甲轉餉傳餐取具呼噏間而解難折衝謀畫居多在郡<lb/>
期年隨事經理多所緒正而强執不撓鎮守中官廖堂<lb/>
恃逆瑾黨援漁奪自恣公摧折捍蔽每折其萌芽不令<lb/>
得肆瑾誅廖罷去而錢寧用事羣閹方熾王宏者尤誖<lb/>
謾剽疾繼廖出鎮席權藉寵氣焰讋人一時有司或屈<lb/>
節自容公故不為禮有所徴需一不答歳時展謁長揖<lb/>
而巳用是即積忤宏宏方恃寜為援矯詔逮赴錦衣獄<lb/>
獄吏問狀公據禮執誼抗言條對一無所承寧無巳遣<lb/>
<pb n="KR4h0152_WYG_435-12b"/>
邏卒隂探郡中無所得乃文致他事以竟其獄獄成鐫<lb/>
三階徙全全即古零陵郡越在嶺嶠僻陬荒陋公不鄙<lb/>
夷其民而翊以文教道化更革誠心拊綏久之民用乂<lb/>
安而士興于學甫三年而有台州之命台為東南劇郡<lb/>
武衞錯居俗獷而多詐胥吏並緣其間縱横饕詖更數<lb/>
政不治公至爬梳剔抉求得其弊端與利源所在次第<lb/>
興除之故事武衞諸城郡為修築經費浩穰率為主守<lb/>
者乾沒恒歳一築築輒壊公鈎考得所侵漁悉沒入為<lb/>
<pb n="KR4h0152_WYG_435-13a"/>
城費檄義士經理而程督之故他城易隳而台所隸三<lb/>
城特完郡瀕海有鹽筴之利貧民業鹽自食苦督𣙜煩<lb/>
苛每迂道轉輸而邏卒乗是為姦利至相賊殺不可止<lb/>
公為弛禁俾得負販出郡下而薄其稅入民用便利而<lb/>
國課亦登故時軍餉不時給運軍往往稱貸以需而駔<lb/>
儈得肆侵牟公支放有期而勾稽維審軍皆給足而姦<lb/>
民無所牟利矣郡南瀕江卑下多水患地有中津橋且<lb/>
壊公復修之因築石隄而樓其上凡數十楹人初莫喻<lb/>
<pb n="KR4h0152_WYG_435-13b"/>
其㫖己而夏潦水猝至居民得依樓以避所活以千計<lb/>
乃服公先見云既久於台悉浙中事宜繼起藩參遂得<lb/>
舉而行之雖不及久而宏規碩畫功緒為多及以左轄<lb/>
重臨益諳練宏達措意復周審展采錯事惟志所為而<lb/>
釐革積弊若賦發科適調補吏胥皆利蠧蟠結前政所<lb/>
不敢問者公排根絶蔓搜剔不少縱而畫一以守要束<lb/>
章程咸正而掾吏不得緣以為姦事緒雜襲文牒糾紛<lb/>
隨事剸裁司無留政御史按浙者往往歛手無所事事<lb/>
<pb n="KR4h0152_WYG_435-14a"/>
然積不能平乗其解任而躡尋過誤一時雖横被口語<lb/>
而素履明潔堅實在人卒亦不能有所誣衊也起撫湘<lb/>
南益事振植湖湘遐曠提封數千里撫臣尊重受計坐<lb/>
理而巳公不躡故迹軺車首循遍歴州郡雖偏疆下鄙<lb/>
莫不躬莅跋涉險阻䝉犯霜露不少厭却故事撫臣巡<lb/>
歴必以藩臬守臣自隨公悉謝遣輕車簡易傔從歛約<lb/>
供頓次舎身足周用民安堵不知為勞念荆湖沃衍而<lb/>
庸流惰弛地利有所未盡科輸煩擾期會促廹民日益<lb/>
<pb n="KR4h0152_WYG_435-14b"/>
貧公私交病故所至勸農振業平徭復稅而摘伏省微<lb/>
軌迹夷易民用安集而歳亦比登在鎮逾年多所建白<lb/>
首言地瘠民貧兵食不足而藩府賦祿無隄後繼為難<lb/>
又以湖湘控扼邊徼地大事繁御史按部歳更一代勢<lb/>
不能周欲乞添差御史分莅湖南北以廣詢謀又言外<lb/>
屬臣僚多有宏才碩望足充任使者比歳限以藩府戚<lb/>
屬不得内徙此非祖宗舊制乞越例推選以收偉才所<lb/>
言凡數十事皆當時利病深切治理雖不盡施行而論<lb/>
<pb n="KR4h0152_WYG_435-15a"/>
者莫不韙其言云顯陵之作役大事繁經費不貲公既<lb/>
長於料簡而程省弗懈調發有制視他所營率損費十<lb/>
五而功實倍規制宏偉翬飛赫奕而民不告病有司不<lb/>
以為煩其經理施置有足多者然此特出其緒餘耳而<lb/>
非公所用以為才也及是雖典邦刑而留司務簡亦不<lb/>
足以盡其用且在鄉里父老姻戚不能無望于公而公<lb/>
執志堅定不肯骩骳以狥茍罹于辜必以法繩之豪植<lb/>
强禦咸不得肆而怨言興矣言者因得假以為辭肆言<lb/>
<pb n="KR4h0152_WYG_435-15b"/>
醜詆而素所忌嫉之人從而醖釀之公雖内省不愧而<lb/>
不勝浸淫之辱竟鬱鬱以沒嗚呼公論不明是非失實<lb/>
使瑰竒卓越之才不復推究于明盛之世必有執其咎<lb/>
者君子固有俟於百世之下也然公亦奚憾哉公素長<lb/>
者不虞人詆欺而直諒自信不肯脂韋干譽出入中外<lb/>
垂五十年一時新進多非曹偶公既前輩自處論議之<lb/>
間陵轢奮迅侃侃自將每下視諸人多不能堪往往旁<lb/>
睨切齒而公不知也其得謗受禍殆亦以此乎平居事<lb/>
<pb n="KR4h0152_WYG_435-16a"/>
親孝愚逸公病疽公時巳五十餘與同臥起吮濯扶掖<lb/>
舉身親之肉血淋漓十指皆潰曽不肯自逸以委勞於<lb/>
人初公以親故一再解加官其後出入靡恒而二親之<lb/>
亡公適皆在告皆得受終焉殆有不偶然者與羣從兄<lb/>
弟尤極友愛從弟英玉繼公舉進士官按察副使仕歸<lb/>
而貧而介潔自將公雅知其志雖日與親接而不輒餽<lb/>
遺然而中心相孚不殊同胞也少學於李璞先生李死<lb/>
一子不立妻某不免飢寒公在官每分餘貲給之既又<lb/>
<pb n="KR4h0152_WYG_435-16b"/>
為其子植産旋植旋廢而其子卒困以死乃迎某氏于<lb/>
家死為殮葬而給其孫如子終其身不衰友人胡欽死<lb/>
妻方食貧養姑公俾里中上其事請表於朝凡旌核探<lb/>
究文牒往来咸具于公而一切更費咸自公出至于里<lb/>
黨族屬婚喪緩急亦多倚成于公其於倫誼至篤也為<lb/>
文不事險刻而鑄詞發藻必古人為師見諸論著雄深<lb/>
爾雅足自名家詩又雋永矩矱唐人而劖芟陳爛時出<lb/>
竒峭樂府歌詞不失漢魏風格問學深博既有資池而<lb/>
<pb n="KR4h0152_WYG_435-17a"/>
才敏氣充足以發之自其少時已有名世之志既舉進<lb/>
士即自免歸大肆力於學時陳侍講魯南王太僕欽佩<lb/>
皆未仕家居皆名能文與相麗澤聲望奕然時稱金陵<lb/>
三俊及官南曹曹事甚簡益淬厲精進居六年而譽益<lb/>
有聞自是出入中外所雅游若李崆峒獻吉若何大復<lb/>
仲黙若朱昇之徐昌榖皆海内名流一時詩名震疊不<lb/>
啻李杜復出而公頡頏其間不知其孰為髙下也然諸<lb/>
公皆仕不顯又皆盛年物故公仕最久官亦最顯所歴<lb/>
<pb n="KR4h0152_WYG_435-17b"/>
若沅湘若天台鴈宕若衡嶽皆山水勝處雖簿書鞅掌<lb/>
而不忘觚翰所至領客讌遊感時懐古臨觀賦詩風流<lb/>
文雅照映林壑委蛇張弛有古髙賢特達之風及是時<lb/>
解留務往来呉門尋鄉里舊游期余盡游諸山以畢其<lb/>
平生而事左心違竟成乖越嗚呼而今巳矣尚忍言哉<lb/>
公所著書曰國寶新編曰近言曰顧氏七記詩曰浮湘<lb/>
稿曰山中集曰息園集曰憑几集曰登衡小記總若干<lb/>
巻距生成化丙寅七月二日享年七十娶沈氏封夫人<lb/>
<pb n="KR4h0152_WYG_435-18a"/>
子男三人嶼歳貢生娶羅氏峙娶陳氏又次峻女子二<lb/>
人適俞璉趙念孫男八人履祥廕為國子生次賓祥元<lb/>
祥耆祥應祥楚祥餘幼孫女二人曽孫男三人履祥等<lb/>
以卒之明年某月葬上元彭城山之原前事奉公門生<lb/>
太常少卿許穀所為狀来乞銘銘曰於穆孝皇立國用<lb/>
明孰言翊之允維邦楨烈烈顧公維邦之彦爰外而中<lb/>
式敭用踐起家民牧弗奪弗違薄言飲之既去而思豈<lb/>
徳則周亦堅厥志志植靡移乃言有濟扶微興壊樹之<lb/>
<pb n="KR4h0152_WYG_435-18b"/>
風聲載蹶載奮卒階以升維靖而共乃剛弗折式遄其<lb/>
歸峻躋華列出將使指入典邦刑以翼以貞以莫不經<lb/>
維爰飾用文富兹述乃古有訓仕優而學其學如何亶<lb/>
言華國敷彰帝猷歌詠明徳在孝皇日羣猷英英發藻<lb/>
攄詞式章用明翶翔後先公實曹偶徳音洋洋經學之<lb/>
懋烈烈顧公既瓌既竒學為文宗政為吏師維學維政<lb/>
鮮兹兼得賢名之髙斯毁之積烈烈顧公連蹇在是豈<lb/>
不顯融迄屯厥施彭城之原公兆於斯尚後有考視此<lb/>
<pb n="KR4h0152_WYG_435-19a"/>
刻詞<lb/>
　　浙江按察使僉事皇甫君墓誌銘<hi>文徴明</hi>
僉事皇甫君子安既解浙臬還長洲未及赴調而母夫<lb/>
人卒摧毁得疾甫三月亦卒嗚呼傷哉君舉壬辰進士<lb/>
官禮部以文學為當道所知會東宫肇建遂用為春坊<lb/>
司直論者以為得人而餘人意忌固巳媒孽其間未幾<lb/>
補外自是浮沈外僚者累年再起再僨卒骯髒以没嗚<lb/>
呼自古文學之士往往不得志于時其侈聲擅名固造<lb/>
<pb n="KR4h0152_WYG_435-19b"/>
物者所忌然而一時秉銓之人不得不受其咎也君諱<lb/>
涍字子安裔出宋戴公以字為氏世望安定趙宋時有<lb/>
為提刑者扈髙宗南渡居呉城孔聖里占數為長洲人<lb/>
六世祖斌死張士誠之難一再傳乃君之曽大父也大<lb/>
父信以文學起家為太學生未仕而卒父諱錄丙辰進<lb/>
士仕終順慶知府母夫人黄氏生君兄弟四人君其仲<lb/>
也黄夫人夢人授寳鼎而生韶秀異常能言即解誦書<lb/>
專對敏給如成人稍長績學綴文遂有名世之志及選<lb/>
<pb n="KR4h0152_WYG_435-20a"/>
入郡學為諸生益事博綜兄弟自相師友揚㩁探究務<lb/>
求抵極攄詞發藻迴出流輩未數年相繼舉于鄉而君<lb/>
與二弟遂收科甲一時名文學之盛三呉之士鮮其侣<lb/>
者而君不以自異益思振植操廉服勤<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然自守不與<lb/>
時流徴逐人亦莫敢與狎初授工部虞衡司主事尋改<lb/>
禮部精膳司再改儀制進員外郎陞主客司郎中主客<lb/>
職蕃人朝貢凡餼館勞徠與凡貢篚之屬往来之儀皆<lb/>
主客領之故時曹司怠緩稽留使人經歳傳食供億浩<lb/>
<pb n="KR4h0152_WYG_435-20b"/>
穰君奏報以時不踰旬浹靡宻上下斟度維宜視曩時<lb/>
損費什伍朶顔内屬歳有賞賚發自内帑故多穢濫君<lb/>
以其捍邊有功非他濫恩比言于主者俾精擇以給被<lb/>
賜者莫不歡感以去車駕南巡諸蕃留京師者慮有窺<lb/>
伺悉屏之徼外時稱其逺識君自虞衡至主客凡歴四<lb/>
署所在職辦而能緣飾以文在儀制時建儲九疏咸君<lb/>
屬草詞理明辨有以上當君心遂為諸公大臣所簡注<lb/>
春坊之擢蓋緣於此車駕之行君先巳註籍扈從會改<lb/>
<pb n="KR4h0152_WYG_435-21a"/>
官不果行駕次承天按籍推賞而君不在有司秉簡劾<lb/>
君失事而實非也坐是左遷廣平府通判踰年召為南<lb/>
京刑部主事進員外郎尋陞浙江按察使僉事分莅浙<lb/>
東所莅天台寧紹緒郡民忮而狡饕詖喜訐最為繁劇<lb/>
君所至懲飭綜核周審擿伏若神而裁決敏利案無留<lb/>
牘恤隠崇賢納之仁軌甫三月而宿蠧為清管内振肅<lb/>
以其暇逸覽觀山川發為篇詠委蛇張弛文治燦然譽<lb/>
聞亦達而南遷考覈惟視一時實履以為黜陟近時乃<lb/>
<pb n="KR4h0152_WYG_435-21b"/>
有既徙官而徴其舊事者因得以其私意中傷之然非<lb/>
顯惡大懲亦不敢公肆詆毁公初曹未及上再任亦無<lb/>
幾時竟以勝任推擢曽未數月而以不職論黜嗚呼羣<lb/>
耳目何可塗也君沈静寡與自負髙峻人茍不當其意<lb/>
終日相對黙無一語居官任事砥礪操切不肯脂韋取<lb/>
容既多忤物又稍稍與時厓異故愛之者雖深而卒不<lb/>
能勝夫疾之者之衆也雅性閒静慕𤣥晏先生所為自<lb/>
號少𤣥子作續髙士傳以著志居常問學之外他無所<lb/>
<pb n="KR4h0152_WYG_435-22a"/>
事羣經子史莫不貫綜而酷喜左氏著春秋書法紀原<lb/>
選唐文粹為文粹為文必古人為師自西漢而下咸有<lb/>
所擇見諸論撰居然合作詩尤沈蔚偉麗早歳規倣初<lb/>
唐旋入魏晉益𤣥造鑄詞命意直欲窺曹劉之奥而及<lb/>
之惜乎未見其止也歿後其兄子俊集所作為皇甫少<lb/>
𤣥集云君生𢎞治丁巳六月某日卒嘉靖丙午三月九<lb/>
日享年五十配劉氏後君一月卒子男二人長泰郡學<lb/>
生娶王氏次拒聘金氏女三人長適國子生王大猷次<lb/>
<pb n="KR4h0152_WYG_435-22b"/>
適太倉州學生陸鳴陽又次適郡學生呉尚儉孫女二<lb/>
人卒之歳十二月十有三日葬虎丘新阡於是子俊手<lb/>
具事狀率其二子詣予乞銘予何足以銘君哉辭不獲<lb/>
為序次如此係之銘曰嗟皇甫君維時才彦天實生之<lb/>
亦既有衍爰賓于王式揚用昭胡豐其受而厄其遭秩<lb/>
秩郎曹五禮云職身徳允文乃言有克維文之克維徳<lb/>
之載實徳升聞有簡斯在青宫蘭省命官孰宜譽者在<lb/>
前毁者隨之誰毁誰譽君則有命命也自人弗隕厥聞<lb/>
<pb n="KR4h0152_WYG_435-23a"/>
嗟皇甫君靖共維秉豈無遺榮降年弗永弗永其世式<lb/>
宣其言後有子雲尚鑒我𤣥<lb/>
　　錢孔周墓誌銘<hi>文徴明</hi>
吾友錢君孔周以髙明卓絶之才負陵轢奮迅之氣感<lb/>
憤激昻以豪俊自命雅性豁達不任檢押所與游皆一<lb/>
時髙朗亢爽之士而唐君伯虎徐君昌穀其最善者視<lb/>
余拘檢齷齪若所不屑而意獨親時余三人與君皆在<lb/>
庠序故會晤為數時日不見輒奔走相覓見輒文酒讌<lb/>
<pb n="KR4h0152_WYG_435-23b"/>
笑評隲古今或書所為文相討質以為樂既而唐徐起<lb/>
髙科入仕尋皆病亡而湯君子重王君履約履吉雖稍<lb/>
後出而游好為密君喜學而好結納自少至老未嘗一<lb/>
日忘學亦未嘗一日忘取友以自益也其所友必皆勝<lb/>
已者茍不當其意雖富貴有勢力者輒白眼視之或取<lb/>
怪怒不䘏也家本温厚室廬靚深嘉木秀野足以游適<lb/>
肆陳圖籍時時招集竒勝滿座中酒壺列前棋局旁臨<lb/>
握槊呼盧憑陵翔擲含醺賦詩負軒而歌邈然髙寄不<lb/>
<pb n="KR4h0152_WYG_435-24a"/>
知古人何如也嗚呼而今巳矣交游中有如斯人不可<lb/>
復得矣性喜蓄書每併金懸購故所積甚富諸經子史<lb/>
之外山經地志稗官小說無所不有而亦無所不窺尤<lb/>
喜左氏及司馬班揚之書讀之殆遍遇有所得隨手劄<lb/>
記積數巨帙至所不喜雖世指以為切要而君未始一<lb/>
注目也為文竒崛深奥讀之棘口不能句然思清語麗<lb/>
足自成家而尺牘之妙尤其所長一行數字矢口信筆<lb/>
文意燦然如出硎鍊他人沈思極意不能至也早歳思<lb/>
<pb n="KR4h0152_WYG_435-24b"/>
以功名自奮稍歛鋒鍔以就文場矩矱亦惟涉獵訓故<lb/>
涵泳道腴而巳於世所謂括帖關鍵皆不之省人咸非<lb/>
笑之而提學莆田陳公獨識之常按試第君髙等咸以<lb/>
為疑公曰吾見其文有古意知非經生常士也余親聞<lb/>
陳公語喜公能得君而又喜君之為陳公所得也自陳<lb/>
公去他主司惟取淺近合格者而君不復振矣君自𢎞<lb/>
治辛酉至正徳丙子凡六試應天試輒不售而年日益<lb/>
老遂自免歸嗚呼惜哉君長身玉立被服鮮華而舉止<lb/>
<pb n="KR4h0152_WYG_435-25a"/>
軒掲人望而異之謂必有所就而竒窮骯髒迄于不偶<lb/>
嗚呼惜哉晚歳困於征徭家日益落而又得末疾行履<lb/>
跛曳每負杖而嬉而髙懐雅致不殊前時文酒過從讌<lb/>
談謔浪逶迤容與使人意消嗚呼君真雄俊不羈之士<lb/>
哉君諱同愛字孔周别號野亭錢氏其先江都人有諱<lb/>
仲陽者以醫顯于宋事見國史五世祖益仕元為常州<lb/>
府醫學教諭避亂来呉遂占數為長洲人益生太醫院<lb/>
醫士原善原善生晉府良醫宗道宗道生太醫院醫士<lb/>
<pb n="KR4h0152_WYG_435-25b"/>
良玉良玉生伯寛伯寛生汝式自汝式以上世以醫顯<lb/>
汝式娶陳氏生君之兄弟二長同仁太醫院御醫次即<lb/>
君娶張氏子男二人鶴徴太醫院醫士娶呉氏竹徴薊<lb/>
州吏目出後同仁娶宋氏繼娶湯氏女二人適余長子<lb/>
縣學生彭次適陳遇側室生子男二人復貞娶某氏女<lb/>
一人適劉某孫男三人女二人君生成化乙未某月日<lb/>
卒嘉靖已酉某月日享年七十有五庚戌十二月某日<lb/>
葬呉縣寶華山銘曰維氣則揚亦藝而章維命不臧而<lb/>
<pb n="KR4h0152_WYG_435-26a"/>
志弗昌巻而藏而卒困以亡吁其傷<lb/>
　　廣西提學僉事袁君墓誌銘<hi>文徴明</hi>
吾友袁君永之以髙明卓越之才精深宏博之學而輔<lb/>
以陵轢奮迅之氣自其少時巳不肯碌碌後人既起髙<lb/>
科登膴仕視天下事無不可為而砥節履方不肯附麗<lb/>
匪人首忤權臣幾蹈不測頼天子仁聖得不擯棄浮沈<lb/>
中外垂二十年再起再廢迄骯髒以死嗚呼惜哉其命<lb/>
也夫君諱<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>字永之别號胥臺山人世呉人髙祖以寧<lb/>
<pb n="KR4h0152_WYG_435-26b"/>
曽祖琮祖敬先考封承徳郎刑部主事諱鼏母安人葛<lb/>
氏袁氏自髙曽而下世以氣義長雄其鄉而未有顯者<lb/>
至君昆弟數人藻發競秀突起閭閻聲生勢長隠然為<lb/>
文獻之族君於羣從中最少而竒穎異常五齡知書七<lb/>
歳賦詩有竒語十五試應天再試再不利憤曰吾所志<lb/>
何如顧為場屋所困耶益淬厲精進刺經質義務究底<lb/>
極嘉靖乙酉遂以第一人薦試禮部亦在髙等一時聲<lb/>
名傾動京邑入對大廷摛衍揚繹上下數千言出入經<lb/>
<pb n="KR4h0152_WYG_435-27a"/>
史詞㫖宏達時權臣方為學士得君巻竒之執欲冠多<lb/>
士在廷諸臣惡其攬權故抑置二甲第一人及啓封見<lb/>
君名乃悔不用其言而權臣則喜于得君他日詣君叙<lb/>
致本末自謂君知已而君不對亦不謝權臣大懟銜之<lb/>
然無以發也未幾入内閣用事而君方為翰林庶吉士<lb/>
因上言諸庶吉士跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>靡薄不宜在禁近悉罷為庶僚<lb/>
怒猶未巳乃起兵部火災之獄將甘心焉時君為武選<lb/>
主事火時當徼巡在法為失警乃掠立文致劾君縱火<lb/>
<pb n="KR4h0152_WYG_435-27b"/>
為姦利必欲殺之鍛鍊數月無所得編戍湖之衞會赦<lb/>
免歸權臣死稍起為南京武選主事歴職方員外郎晉<lb/>
擢廣西提學僉事致仕歸卒年僅四十有六始君自翰<lb/>
林出為刑部主事即思明法以達于政謹推讞審法比<lb/>
所當必允為尚書胡端毅公所知簡涖本科本科者凡<lb/>
諸司獄詞及上請章疏皆從審畫君析律詳明剸裁敏<lb/>
利而將以勤誠案無留牘時稱職辦有詔以京朝官考<lb/>
各省鄉試君被命主試河南校閱精審去取攸當時稱<lb/>
<pb n="KR4h0152_WYG_435-28a"/>
得士尋奉使決獄淮揚還朝改司武選武選有銓選有<lb/>
勲祿有貼黄及諸委瑣故號劇司而貼黄尤多弊事君<lb/>
督併嚴宻關決明審吏不得並緣為姦展采錯事方將<lb/>
有為會獄事起而君去國矣在南部適當考選軍政尚<lb/>
書熊公特委重君君杜請託察賢否勵精從事考核緒<lb/>
正一于至公人服其明莫復異議廣西在嶺徼之外夷<lb/>
獠雜處文教久弛君不鄙夷其人教詔諄切而率之以<lb/>
身示之矩矱程以科條取士貴淳雅而黜浮誕恒矜其<lb/>
<pb n="KR4h0152_WYG_435-28b"/>
不逮薄懲而廣錄以誘進百粤之士士方安其化而君<lb/>
倦遊矣君樂閒曠而居呉興日與髙人逸士探竒選勝<lb/>
登陟游衍悠然自適及歸築室横塘之上據湖山之勝<lb/>
縱浪其間有終身之志雖暫起守官而寤寐林壑未始<lb/>
少忘篤志問學羣經子史無所不窺為文必先秦兩漢<lb/>
為法樂府師漢魏賦宗屈賈古律詩出入唐宋見諸論<lb/>
撰莫不合作所著文集二十巻皇明獻實二十巻呉中<lb/>
先賢傳十卷世緯及歳時記及周禮直解總若干巻始<lb/>
<pb n="KR4h0152_WYG_435-29a"/>
君雅志用世及事與心違時移身逺乃肆意於此以洩<lb/>
其所藴耳觀世緯所著皆鑿鑿乎經世之論其官宗遴<lb/>
傳與夫詎偽諸篇實維時弊惜不能少見于事而徒託<lb/>
之空言可慨也已君闊達髙朗議論英發能以辨博勝<lb/>
人人莫能屈然實無他腸志同道合即傾倒無間故知<lb/>
君者莫不賢愛之而不勝嫉之者之衆也君生𢎞治壬<lb/>
戌十月二十六日卒嘉靖丁未六月二十三日配馬氏<lb/>
封安人繼文氏子男一人尊尼癸夘貢士女三人適生<lb/>
<pb n="KR4h0152_WYG_435-29b"/>
員王子恭殷邦柱徐欽葬以卒之某年某月日墓在某<lb/>
山銘曰侃侃袁君維時之碩履道含宏抱真翼徳爰起<lb/>
髙科式揚用聲載緝用明奕其邦楨維邦之楨弗為道<lb/>
屈矧兹匪人胡彼之䘏豈無榮途有命在天寧玉之毁<lb/>
維瓦斯全陷則有穽守則為正孰其生之天王明聖侃<lb/>
侃袁君守身用恒弗利攸征身否道亨亨之如何有言<lb/>
則立言立名存有永無泐<lb/>
　　沈先生行狀<hi>文徴明</hi>
<pb n="KR4h0152_WYG_435-30a"/>
先生諱周字啓南姓沈氏别號石田人稱石田先生世<lb/>
居長洲之相城里自孟淵先生以碩儒肇家生二子曰<lb/>
貞吉曰恒吉才美雅飭並有聲稱恒吉號同齋生三子<lb/>
先生嫡長也生而娟秀玉立聰朗絶人少學于陳孟賢<lb/>
先生孟賢故檢討副初先生子也諸陳皆以文學自標<lb/>
致不輕許可人而先生所作輒出其上孟賢遂遜去年<lb/>
十五代其父為賦長聴宣南京時地官侍郎崔公雅尚<lb/>
文學先生為百韻詩上之崔得詩驚異疑非已出面試<lb/>
<pb n="KR4h0152_WYG_435-30b"/>
鳳凰臺歌先生援筆立就詞采爛發崔乃大加激賞曰<lb/>
王子安才也即日檄下有司蠲其役先生既長益務學<lb/>
自羣經而下若諸史子集若莊老若稗官小說莫不貫<lb/>
總淹浹其所得悉以資於詩其詩初學唐人雅意白傅<lb/>
既而師眉山為長句巳而乂為放翁近律所擬莫不合<lb/>
作状其緣情隨事因物賦形開闔變化縱横百出初不<lb/>
拘拘乎一體之長稍輟其餘以游繪事亦皆妙詣追踪<lb/>
古人所至賓客牆進先生對客揮灑不休所作多自題<lb/>
<pb n="KR4h0152_WYG_435-31a"/>
其上頃刻數百言莫不妙麗可誦下至輿皁賤夫有求<lb/>
輒應長縑短素流布充斥内自京師逺而閩浙川廣莫<lb/>
不知有沈周先生也先是景泰間郡守汪公滸欲以賢<lb/>
良舉之以書敦遣先生筮易得遯之九五曰嘉遯貞吉<lb/>
喜曰吾其遯哉卒辭不應然一時監司以下皆接以殊<lb/>
禮尤為太保三原王公所知公按呉必求與語語連日<lb/>
夜不休一日論諫先生曰對章服諫非鄙野人所知然<lb/>
竊聞之禮上諷諫而下直諫豈非貴沃君心而忌觸諱<lb/>
<pb n="KR4h0152_WYG_435-31b"/>
耶公遽曰當今之時將為直諫乎抑亦諷乎先生曰今<lb/>
主聖臣賢如明公又遭時倚頼諷諫直諫蓋無施不可<lb/>
公徐出一章示之曰此吾所以事君者試閱之先生讀<lb/>
畢曰指示切而不泛演言婉而不激於諷諫直諫兩得<lb/>
其義矣公以為知言同時文學之士為上官所禮者往<lb/>
往陳說時弊先生不然曰彼以南面臨我我北面事之<lb/>
安能盡其情哉君子思不出其位吾盡吾事而己然先<lb/>
生每聞時政得失輒憂喜形於色人以是知先生非終<lb/>
<pb n="KR4h0152_WYG_435-32a"/>
於忘世者先生去所居里餘為别業曰友竹居耕讀其<lb/>
間佳時勝日必具酒肴合近局從容談笑出所蓄古圖<lb/>
書器物相與撫玩品題以為樂晚歳名益盛客至亦益<lb/>
多户屨常滿先生既老而聰明不衰酬對終日不少厭<lb/>
怠風流文物照映一時百年来東南文物之盛蓋莫有<lb/>
過之者先生為人修謹謙下雖内藴精明而不少外暴<lb/>
與人處曽無乖忤而中實介辨不可犯然喜奬掖後進<lb/>
寸才片善茍有以當其意必為延譽于人不藏也尤不<lb/>
<pb n="KR4h0152_WYG_435-32b"/>
忍人疾苦緩急有求無不應者里黨戚屬咸仰成焉平<lb/>
居事其父同齋無所不至同齋髙朗喜客飲酒必醉先<lb/>
生不能飲每為强醉以樂客同齋殁乃絶母張夫人年<lb/>
幾百齡卒時先生年八十矣猶孺慕不巳弟召病瘵不<lb/>
内處先生與俱臥起者歳餘及卒撫其孤如子庶弟幽<lb/>
墀未練事為植産使均於己一妹早寡養之終其身其<lb/>
天性孝友如此先生娶于陳生子雲鴻文學稱家嘗為<lb/>
崑山縣隂陽訓術側出子復郡學生女三長適崑山縣<lb/>
<pb n="KR4h0152_WYG_435-33a"/>
學生許貞次適徐衮又次適太學生呉江史永齡孫男<lb/>
一人履女二人曽孫男一人女二人先生所著詩文曰<lb/>
石田稿總若干巻他雜著曰石田文抄石田詠史補忘<lb/>
錄客坐新聞續千金方總若干巻正徳四年己已先生<lb/>
年八十有三八月二日以病卒于正寢於是雲鴻先卒<lb/>
數年矣復乃相其孫履治喪以七年壬申十二月二十<lb/>
日葬先生于所居之東某鄉某原屬將求銘當世有道<lb/>
以信于後俾某有述某辱再世之游耳受目矚知先生<lb/>
<pb n="KR4h0152_WYG_435-33b"/>
為詳遂不克讓用論次如左謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百四十三</head>
    <p>
<pb n="KR4h0152_WYG_443-1a"/>
欽定四庫全書<lb/>
　明文海巻四百四十三　　　餘姚黄宗羲編<lb/>
　　墓文十五<lb/>
　　　儒林<lb/>
　　泰州王心齋先生墓誌銘<hi>趙貞吉</hi>
明興八葉之世越中王先生論學名世從游若㤗州王<lb/>
子稱最者王子名艮字汝止少先生十一嵗先生歿王<lb/>
子論學如先生故學者亦稱王先生先生㤗州安豐塲<lb/>
<pb n="KR4h0152_WYG_443-1b"/>
人先自姑蘓徙居四代祖仲仁為塲百夫長生文貴文<lb/>
貴生公美公美生處士艮配湯氏成化十九年六月十<lb/>
六日生先生於安豊里先生生有珠在手左一右二隆<lb/>
顙修臞安豐俗負鹽無宿學者先生逮粗識論語孝經<lb/>
章句即邈焉希如古賢人信口談觧如或啟之塾師無<lb/>
敢難者一日天甚寒至親所親方急務盥冷水廼痛哭<lb/>
曰艮為人子令親天寒盥冷水而不知也尚得為人乎<lb/>
自此遂出代親役入掃舍捧席哺二老晨省夜問如古<lb/>
<pb n="KR4h0152_WYG_443-2a"/>
禮唯謹時年二十矣先生孝出天成久益行純心明悟<lb/>
性無礙於是秉禮為儒者以經徴悟以悟釋經行即悟<lb/>
處悟即行處如此有年人未識也嘗一夕夢天墜壓身<lb/>
萬人奔號求救先生身托天起見日月列宿失序又手<lb/>
自整布如故萬人歡舞拜謝醒則汗溢如雨頓覺心量<lb/>
洞明天地萬物一體自此行住語黙皆在覺中題其座<lb/>
曰正徳六年間居仁三月半即先生悟入之始已能如<lb/>
此是時越中王先生自龍塲謫歸與學者盛論孔門求<lb/>
<pb n="KR4h0152_WYG_443-2b"/>
仁知行合一泥者方讐争之至十四年王先生廵撫江<lb/>
西又極論良知自性本體内足大江之南學者翕然從信<lb/>
而先生顧奉親鶉居皆末及聞也有黄塾師者江西人<lb/>
也聞先生論詫曰此絶類王廵撫公之談學也先生喜<lb/>
曰有是哉雖然王公論良知艮談格物如其同也是天<lb/>
以王公與天下後世也如其異也是天以艮與王公也<lb/>
其自信如此即日往造江西蓋越两月而先生再詣豫<lb/>
章城卒稱王公先覺者退就弟子間出格物論王先生<lb/>
<pb n="KR4h0152_WYG_443-3a"/>
曰待君他日自明之久之從先生居越歎曰風之未遠<lb/>
也是艮之罪也辭還家駕小蒲車二僕自随比行所至<lb/>
化導人聳人聽觀無慮千百皆飽義感動未至都下先<lb/>
一夕有老叟夢黄龍無首行雨至崇文門變為人立晨<lb/>
起往候而先生實應之先生風格既高古所為又卓犖<lb/>
如此同志相顧愕然共匿車勸其止之先生留一月竟諧<lb/>
衆心而返然先生意終遠矣越五年戊子王先生卒於<lb/>
師先生迎哭於桐廬經紀其家而還開門授徒遠近皆<lb/>
<pb n="KR4h0152_WYG_443-3b"/>
至先生剛骨氣和性靈澄徹音咳盼顧使人意消即學<lb/>
者意識稍踈漏不敢正以視先生引接人無問𨽻僕皆<lb/>
令有省雖顯貴至悍戾不悦者聞先生言皆對衆悔謝<lb/>
不及往往見人眉睫即知其心别及他事以破本疑機<lb/>
應響疾精藴畢露廓披聖途使人速進蓋先生之學以<lb/>
悟性為宗以格物為要以孝弟為實以太虚為宅以古<lb/>
今為旦暮以明啟後學為重任以九二見龍為正位以<lb/>
孔氏為家法可謂契聖歸真生知之亞者也獨不喜著<lb/>
<pb n="KR4h0152_WYG_443-4a"/>
述或酬應之作皆令門人兒子把筆口舌授之能導其<lb/>
意所欲言而止晚作格物要㫖求仁方諸篇或百世不<lb/>
可易也卒配越中為二王云或問先生何不仕曰吾無<lb/>
往而不與二三子是艮之仕也或謂先生為隠曰吾無<lb/>
往而不與二三子艮何敢隠也兩救海濵之荒活千萬<lb/>
人洪鄉史垣構舍居其徒呉御史悌抗疏薦之不報某<lb/>
年某月日卒於正寢配湯氏生五子以某月日葬於某<lb/>
里先生門人貴溪徐子直氏道州周季翰氏謂予之向<lb/>
<pb n="KR4h0152_WYG_443-4b"/>
往甚勤先生之念予亦切義當誌其墓中之石辭不獲<lb/>
遂强作銘曰<lb/>
越中良知淮北格物如車兩輪實貫一轂後有作者來<lb/>
登此車無以未覺而空著書<lb/>
　<lb/>
　<lb/>
　<lb/>
　明文海巻四百四十三<lb/>
</p>
<p>
</p>
  </div>
</body>
</text>
</TEI>
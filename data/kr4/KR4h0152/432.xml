<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百三十二</head>
    <p>
<pb n="KR4h0152_WYG_432-1a"/>
欽定四庫全書<lb/>
　明文海巻四百三十二　　　餘姚黄宗羲編<lb/>
　　墓文四<lb/>
　　　文苑<lb/>
　　張東海墓表<hi>王鏊</hi>
公諱弼字汝弼讀書不治章句獨慕古奇節偉行慨然<lb/>
思與之齊視世之齪齪無足動其意而世亦莫之用也<lb/>
其壞竒卓犖之氣無所洩則時發之于文發之于詩發<lb/>
<pb n="KR4h0152_WYG_432-1b"/>
之于草書而發之事業殆不能十之一二而亦足以名<lb/>
世矣公少為弟子員已博覽無不觀及長始中南畿郷<lb/>
薦成化丙戌登進士授兵部武選主事改武庫進車駕<lb/>
員外郎出守南安六年以病乞歸卒公天分高朗出語<lb/>
不凢其發于文則病近世委靡腐爛之習痛掃去之自<lb/>
立一家言顧嘗自許得古人矩度而世莫之知也為詩<lb/>
每寓感時憂國抑邪與正之意翰林修撰羅應奎上疏<lb/>
劾時宰得貶人無敢送者公作詩贈之慷慨激烈膾炙<lb/>
<pb n="KR4h0152_WYG_432-2a"/>
人口送章德懋黄仲昭莊孔易外調之作警句徃徃為<lb/>
人傳誦而亦不免忌者之嫉也其草書尤多自得酒酣<lb/>
興發頃刻數十紙疾如風雨矯如龍蛇欹如墮石瘦如<lb/>
枯藤而狂書醉墨流落人間雖海外之國皆購求其跡<lb/>
世以為顛張復出也其在南安拆毁淫祠以百數表章<lb/>
先賢作唐張文獻祠宋李丞相亭立鐵漌樓而人仰凜<lb/>
然不改之操作吟風弄月臺而人挹悠然自得之趣鑿<lb/>
梅嶺之嵌巖行者願出於其途梁横浦之崩湍濟者無<lb/>
<pb n="KR4h0152_WYG_432-2b"/>
病涉定中途博換之例而南雄南安之争端永息及去<lb/>
之日民為生祠以祀其政事有如此者使公得竟其施<lb/>
其樹立豈止是哉公仕京師時方尚交謁每正歳投刺<lb/>
紛然人馬交道公一切謝絶有嘉召必赴嘗自言曰嬾<lb/>
於投謁勤於赴宴後府護月邏人行不如法人皆辟易<lb/>
公舉牙牌示之曰若欲知我乎我武庫張某也又數以<lb/>
直言忤司馬當道者積不能堪故出之南安而公自得<lb/>
也曰吾學可以試矣公以成化丁未六月某日卒其年<lb/>
<pb n="KR4h0152_WYG_432-3a"/>
冬十一月卄五日葬郡城北之鳳凰山安人王氏有賢<lb/>
行子男六宏正宏宜宏至宏圭宏玉宏金女二孫男四<lb/>
宏宜以進士官至按察副使宏至以進士官户科都給<lb/>
事中至是宏宜亦己卒宏至與弟收拾遺文得若干巻<lb/>
刻之又求予表其墓於乎後世有欲知公者尚考於兹<lb/>
文<lb/>
　　沈石田墓銘<hi>王鏊</hi>
有吳隠君子沈姓諱周啟南字而世稱之唯曰石田先<lb/>
<pb n="KR4h0152_WYG_432-3b"/>
生先生世家長洲之相城里曽大父良琛始闢田以大<lb/>
其家大父孟淵考恒吉皆不仕而以文雅稱先生風骼<lb/>
潔修眉目娟秀外標朗潤内緼精明書過目即能黙識<lb/>
凡經傳子史百家山經地志醫方卜筮稗官傳奇下至<lb/>
浮屠老子亦皆涉其要掇其芳華發為詩雄深辨博開<lb/>
闢變化神怪疊出讀者傾耳駭目其體裁初規白傅忽<lb/>
變眉山或兼放翁而先生所得要自有不凡近者書法<lb/>
涪翁遒勁奇倔間作繪事峰巒烟雲波濤花卉鳥獸蟲<lb/>
<pb n="KR4h0152_WYG_432-4a"/>
魚莫不各極其態或草草㸃綴而意已足成輙自題其<lb/>
上時稱二絶一時名人皆折節内交自部使者郡縣大<lb/>
夫皆見賔禮搢紳東西行過吳及後學好事者日造其<lb/>
廬而請焉相城居長洲之東偏其别業名有竹居每黎<lb/>
明門未闢舟已塞乎其港矣先生固喜客至則相與讌<lb/>
笑咏歌出古圖書器物摸撫品題酬對終日不厭間以<lb/>
事入城必擇地之僻隩者潛焉好事者已物色之比至<lb/>
則屨滿乎其户外矣先生高致絶人而和易近物販夫<lb/>
<pb n="KR4h0152_WYG_432-4b"/>
牧豎持紙來索不見難色或為贋作求題以售亦樂然<lb/>
應之數年來近自京師逺至閩浙川廣無不購求其蹟<lb/>
以為珍玩風流文翰照一時其亦盛矣先生自景泰間<lb/>
已有重名汪郡守滸欲舉應賢良不果王端毅公巡撫<lb/>
南畿尤重之延問得失而先生終不及時政曰吾野人<lb/>
也於時事何知焉然每問時政得失則憂喜形於顔面<lb/>
人以是知先生非忘世者初先生事親色養無違母張<lb/>
夫人以高壽終先生已八十而孺慕毁瘠杖而後興弟<lb/>
<pb n="KR4h0152_WYG_432-5a"/>
病瘵終年與同臥起館嫠妹撫孤姪皆有恩義尤喜奬<lb/>
掖後進有當其意者為延譽不已先生娶於陳生子曰<lb/>
雲鴻官崑山縣隂陽訓術早卒庶子復孫履皆郡學生<lb/>
先生以正德四年八月二日卒壽八十有三復相履治<lb/>
喪以壬申十二月二十一日葬相城西牒字圩之原所<lb/>
著石田稿石田文抄石田詠史補忘客坐新聞沈氏交<lb/>
游錄若干巻獨其詩已大行於時文徴明曰石田之名<lb/>
世莫不知知之深者誰乎宜莫如吳文定公及公闡其<lb/>
<pb n="KR4h0152_WYG_432-5b"/>
潛而掩諸幽則唯公在予諾焉銘曰<lb/>
或隆之位而慳其受或敓之秩而移其有較是二者吾<lb/>
其奚取嗟嗟石翁掇衆遺棄發為渾鍠震驚一世彼榮<lb/>
而庸磨滅皆是相城之墟湖水沄沄於戯邈矣我懐其<lb/>
人<lb/>
　　徐昌國墓誌<hi>王守仁</hi>
正德辛未三月丙寅太學博士徐昌國卒年三十三士<lb/>
夫聞而哭之者皆曰嗚呼是何促也或曰孔門七十子<lb/>
<pb n="KR4h0152_WYG_432-6a"/>
顔子最好學而其年獨不永亦三十二而亡說者謂顔<lb/>
子好學精力瘁焉夫顔雖旣竭吾才然終日如愚不改<lb/>
其樂也此與世之謀聲利苦心焦勞患得患失逐逐終<lb/>
其身耗散其神氣奚啻百倍而皆老死黄馘此何以辨<lb/>
哉天於美質何生之甚寡而壞之特速也夫鼪鼯以夜<lb/>
出涼風至而𤣥鳥逝豈非凡物之盛衰以時乎夫嘉苗<lb/>
難植而易槁芝榮不踰旬蔓草薙而益繁鴟梟虺蝮遍<lb/>
天下而麟鳳之出間世一覩焉商周以降清淑日澆而<lb/>
<pb n="KR4h0152_WYG_432-6b"/>
濁穢薰積天地之氣則有然矣於昌國何疑焉始昌國<lb/>
與李夢陽何景明數子友相與砥礪於辭章既殫力精<lb/>
思傑然有立矣一日諷道書若有所得嘆曰弊精於無<lb/>
益而忘其軀之斃也可謂知乎巧辭以希俗而捐其親<lb/>
之遺也可謂仁乎於是習養生有道士自西南來昌國<lb/>
與語恱之遂究心𤣥虚益與世泊自謂長生可必至正<lb/>
德庚午冬陽明王守仁至京師守仁故善數子而亦嘗<lb/>
没溺於僊釋昌國喜馳徃省與論攝形化氣之術當是<lb/>
<pb n="KR4h0152_WYG_432-7a"/>
時増城湛元明在坐與昌國言不恊意沮云異日復來<lb/>
論如初守仁笑而不應因留宿曰吾授異人五金八石<lb/>
之祕服之沖舉可得也子且謂何守仁復笑而不應迺<lb/>
曰吾隳黜吾昔而游心高𤣥塞兊歛華而靈株是固斯<lb/>
亦去之競競於世逺矣而子猶余拒然何也守仁復笑<lb/>
而不應于是黙然者久之曰子以予為非耶抑又有所<lb/>
祕耶夫居有者不足以超無踐器者非所以融道吾將<lb/>
去人世而宅於埃壒之表子其語我乎守仁曰謂吾為<lb/>
<pb n="KR4h0152_WYG_432-7b"/>
有私道固無形也謂吾謂子非子未吾是也雖然試言<lb/>
之夫去有以超無無將奚超矣外器以融道道器為偶<lb/>
矣而固未嘗超乎而固未嘗融乎夫盈虚消息皆命也<lb/>
繊巨外内皆性也隠微寂感皆心也存心盡性順夫命<lb/>
而已矣而奚所取舍於其間乎昌國首肯良久曰沖舉<lb/>
有諸守仁曰盡鳶之性者可以沖於天矣盡魚之性者<lb/>
可以泳于川矣曰然則有之曰盡人之性者可以知化<lb/>
育矣昌國俛而思蹶然而起曰命之矣吾且為萌甲吾<lb/>
<pb n="KR4h0152_WYG_432-8a"/>
且為流澌子其煦然屬我以陽春哉數日復來謝曰道<lb/>
果在是而奚以外求吾不遇子幾亡人矣然吾病且作<lb/>
懼不足以致逺何如守仁曰悸乎曰生寄也死歸也何<lb/>
悸津津然旣有志於斯已而不見者踰月忽有人來訃<lb/>
昌國逝矣王湛二子馳徃哭盡哀因商其家事其長子<lb/>
伯虬言昌國垂殁整衽端坐託徐子容以後事子容泣<lb/>
昌國笑曰常事耳謂伯虬曰墓銘其請諸陽明氣益微<lb/>
以指畫伯虬掌作冥冥漠漠四字餘遂不可辨而神志<lb/>
<pb n="KR4h0152_WYG_432-8b"/>
不亂嗚呼吾未竟吾說以待昌國之及而昌國乃止於<lb/>
是吾則有憾焉臨殁之託又可負之昌國名禎卿世姑<lb/>
蘇人始舉進士為大理評事不能其職於是以親老求<lb/>
改便地為養當事者目爲好異抑之已而降為五經博<lb/>
士故雖為京官數年卒不獲封其親以為憾所著有談<lb/>
藝錄古今詩文若干首然皆非其至者昌國之學凡三<lb/>
變而卒乃有志於道墓在虎邱西麓銘曰<lb/>
昌國吾見其進未見其至蚤攻聲詞中迺謝棄脫淖垢<lb/>
<pb n="KR4h0152_WYG_432-9a"/>
濁修形鍊氣守静致虚恍若有際道幾朝聞遐夕先逝<lb/>
不足者命有餘者志璞之未琢豈方頑礪隠埋山澤有<lb/>
虹其氣後千百年曷考斯誌<lb/>
　　明江西按察司副使空同李公墓表<hi>徐縉</hi>
嘉靖己丑十二月二十九日前江西按察司副使空<lb/>
同李公卒於大梁聞京師其友人縉為位以哭復<lb/>
絮酒束芻使使往奠之既客從大梁來附其子枝<lb/>
所述年譜道公遺言曰知我者鄴郡司成崔子呉<lb/>
<pb n="KR4h0152_WYG_432-9b"/>
郡少宰徐子也我即死崔當為銘徐為表我無憾<lb/>
矣嗟乎公實命我我忍以不文辭邪則為之表其<lb/>
墓曰公秦人也生於慶陽後乃徙大梁曽大父恩<lb/>
大父大忠父正官阜平縣學訓導陞周王府教授<lb/>
累贈奉直大夫戸部貴州司員外郎號吏隠母髙<lb/>
氏累贈宜人詳李氏族譜始髙夫人夢日投懐中<lb/>
寤生公乃名曰夢陽既字獻吉吏隠公教授藩府遂<lb/>
家於梁故扶溝籍也已又歸慶陽時邃庵楊公提學<lb/>
<pb n="KR4h0152_WYG_432-10a"/>
陜西見公大奇之補為弟子員𢎞治壬子舉陜西郷試<lb/>
第一癸丑舉進士第官户部山東司主事厯陞員外郎<lb/>
郎中終江西提學副使敬皇帝朝天下宴然人文熙洽<lb/>
才賢奮興而文章多法唐宋公乃精思高視宗經稽史<lb/>
包羅百家言尤好遷史左氏傳而公才雄奇善叙事下<lb/>
筆即馳驟兩漢相上下詞賦取材于騷詩則衆體兼長<lb/>
渾厚沈著格高調古尤工七言古歌詞開闔縱横人不<lb/>
能述者公獨模冩曲盡雄健可喜即錯之杜甫高適歌<lb/>
<pb n="KR4h0152_WYG_432-10b"/>
行中莫能辨也于時大梁何仲黙吳郡徐昌國咸懐雋<lb/>
才工古文詞與公名頡頏而二子秀潤清藻微乏雄渾<lb/>
一時稱藝文者必首曰空同子云公初監稅三關也立<lb/>
法嚴整請謁不行勲璫誣之逮獄尋釋已又應詔言事<lb/>
陳二病三害六漸之目語在年譜中言頗危激侵勢者<lb/>
必欲寘之死誣下詔獄幸敬皇帝聖明且宰臣木齋謝<lb/>
公申救遂獲輕譴張主事鳳翔死于官母子孤貧不能<lb/>
歸公為奏乞贍養終其身武皇帝初年逆瑾輩擅柄洪<lb/>
<pb n="KR4h0152_WYG_432-11a"/>
洞韓公等劾之瑾知疏草出公手必欲殺不果竟奪官<lb/>
降山西布政司經厯尋勒令致仕歸居康王城著書乃<lb/>
脩李氏族譜作游渾軒集又作賦弔申徒狄以明志而<lb/>
瑾恨未已復羅織他事械至京師再下詔獄以伯氏營<lb/>
救乃免歸梁瑾敗起為江西提學副使至則奬進人才<lb/>
敦崇風化士論翕然歸之嘗修白鹿洞書院清書院田<lb/>
修紫陽遺恵倉修白鹿洞志然以才氣高不肯折下人<lb/>
又嫉惡嚴同官咸忌毁之宸濠之謀逆也官江西者多<lb/>
<pb n="KR4h0152_WYG_432-11b"/>
受籠絡莫敢迕迕即受顯禍獨公不為屈宸濠乃詭術<lb/>
以誘公弗察也未幾乃覺絶弗與見而同官者故有隙<lb/>
遂巧文搆公于里就鞫無驗時見素林公為司寇秉公<lb/>
申理乃已然竟以閑住放歸道襄陽愛峴山習池之勝<lb/>
留四月歸大梁乃寄情詩酒自沈晦久之士論明譽望<lb/>
日高當路者數薦之弗果用嘉靖戊子病己丑病大作<lb/>
就醫京口㒺効歸卒于家享年五十有八弟子私諡曰<lb/>
文毅先生所著有空同子八篇詩文集六十三巻傳於<lb/>
<pb n="KR4h0152_WYG_432-12a"/>
世配左氏封宜人儀賔左夢麟女先卒子男四長枝嘉<lb/>
靖癸未進士南京工部主事謫海州判官敏而文次楚<lb/>
梁柱女二孫男四孫女一墓在大陽山麓徐縉曰<lb/>
高才興謗直節忤俗自古然也獨一空同子邪名榮身<lb/>
辱小官中壽造物使然無所恨已今之論公者獨慕誦其<lb/>
文稱為文士鮮有知其氣節行誼慷慨激直若斯之奇<lb/>
顯者也即求之漢廷其賈誼劉向之儔乎使時見用功<lb/>
業未可量也予素辱公知且知公頗深乃撰次其大者<lb/>
<pb n="KR4h0152_WYG_432-12b"/>
表之墓道俾後世有考焉他見崔子銘無容表<lb/>
　　翰林院修撰滄洲張先生行狀<hi>陸容</hi>
張先生諱泰字亨父先世蘇州太倉人曽祖原瑞祖興<lb/>
宗父顯忠母徐氏亨父少以聰敏聞於里閈有司選為<lb/>
衛學生書過目輙成誦為舉子業下筆徃徃多驚人語<lb/>
然性豪邁不能受記誦師拘束見時輩日夜兀兀抄讀<lb/>
人陳腐文字頗自鄙笑人亦由此忌之訓導嚴州許鑾<lb/>
懼其廢業嘗解冠於案曰汝之質稟如此才器如此而<lb/>
<pb n="KR4h0152_WYG_432-13a"/>
不勤學何耶吾寜棄此官必不汝棄由是感激自勵肆<lb/>
力於為文天順已卯應應天府郷試主司得其巻異之<lb/>
擢為易經魁且錄其文以傳明年㑹試中乙榜不就甲<lb/>
申再試登進士尋改翰林庶吉士名隠出行輩中劉文<lb/>
安公時為學士月試諸士學業嘗批某吉士卷曰律詩<lb/>
如象戲古選如棊昨見張某之作各得體汝與羣居宜<lb/>
優柔從容以叩其妙也其見重於人己如此乙酉聞父<lb/>
喪南歸丁亥復臨母喪得痞疾攻熨治療幾不能起或<lb/>
<pb n="KR4h0152_WYG_432-13b"/>
者曰此憂困彌年所致不宜切切秉禮自取傷勸令出<lb/>
遊以舒鬱結於是買舟求醫江浙間聞許先生歸老於<lb/>
家直扺嚴州山中拜焉幼嘗從郷人胡友蘭李文耀游<lb/>
及筮仕而二先生己謝世乃具牲醴即僧舍合祭也或<lb/>
譏其非禮亨父曰禮緣人情而為之何必一一蹈襲古<lb/>
人陳迹吾所以為此重報本也非禮而何時人義之疾<lb/>
少愈郷里後生執經問學者逺近歸之辛卯服闋赴吏<lb/>
部奏除翰林院檢討聲名籍甚四方之士游學京師者<lb/>
<pb n="KR4h0152_WYG_432-14a"/>
願受業焉甲午三載考最封徴仕郎賜勅命贈其父如<lb/>
其官母孺人乙未禮部㑹試天下貢士充同考試官進<lb/>
典雅出穿鑿一時號稱得人未幾河南提學副使員缺<lb/>
當道以亨父學行堪為師表欲薦之亨父亦以提學師<lb/>
儒之任始欣然欲就旣而聞河南巡厯多陸行非病軀<lb/>
所宜白於知者乃止庚子十月九載考績陞本院修撰<lb/>
人方以為遲且滯也踰月而得暴疾嘔血數升死十一<lb/>
月十九日也年四十有五初娶管氏繼武氏皆贈孺人<lb/>
<pb n="KR4h0152_WYG_432-14b"/>
武氏生一子再繼楊氏生二子某某亨父之先本姚姓<lb/>
洪武間朝廷方隆重軍士而畿内之民徭賦煩重其曽<lb/>
祖原瑞圖所以自便晉陵張某者有軍籍𨽻太倉衛因<lb/>
冒其姓至亨父未之改嘗自草一疏其畧曰臣思祖先<lb/>
以來的係姚姓一時因畏匠役附入軍籍冒姓未改臣<lb/>
昔登進士時已於登科錄報書姚氏三代名字臣今猶<lb/>
冒張姓背棄本原心實不安云云疏雖成未果上所著<lb/>
有詩文若干巻皆其平居令從子瓛所錄今藏于家云<lb/>
<pb n="KR4h0152_WYG_432-15a"/>
亨父為人倜儻率直不詭行以絶俗不矯情以干譽然<lb/>
而耿介自守毅如也與人交雖在造次其情無不周至<lb/>
人亦以是樂與之交居常抱病人有持巻軸求詩文者<lb/>
未嘗以病自沮揮毫應客若不顧名而名於是乎愈彰<lb/>
酒酣耳熱談論當世不平之事激烈奮發每為之攘臂<lb/>
岸幘而後止迹其憤世疾邪之心雖賈生之痛哭流涕<lb/>
不能過之自亨父入翰林朝廷數有纂修之舉後進者<lb/>
多以此沾被恩澤次第進階而亨父獨不得一與其列<lb/>
<pb n="KR4h0152_WYG_432-15b"/>
其自處則退然止足畧不見有嗟卑之意也旣為修撰<lb/>
嘗語予曰明年於例得省祭將率婦子南歸祭掃先人<lb/>
之墓求美材為壽櫬奉吾兩兄若嫂俾無身後之憂然<lb/>
後如期還朝以圖報稱此吾志也而竟止於此嗚呼悲<lb/>
夫瓛將奉柩歸葬太倉古塘之原以某相知頗深請狀<lb/>
其行痛惟亨父職在文史位未顯融無履厯政事可書<lb/>
而言論風旨之在人者又不能悉記姑述其槩如此庶<lb/>
幾立言君子有所考焉<lb/>
<pb n="KR4h0152_WYG_432-16a"/>
　　將仕郎翰林院待詔衡山文徵仲先生墓誌銘<lb/>
　　　<hi>黄佐</hi>
公初諱璧字徴明後以字行更字徴仲世為衡山人故<lb/>
人稱之曰衡山先生其先自蜀徙廬陵宋衡州教授寳<lb/>
始家衡山於文信公天祥為叔父兵亂失其譜系可知<lb/>
者元鎮逺大將軍管軍都元帥俊卿佩金虎符鎮武昌<lb/>
長子定逺從高皇帝平偽漢賜名天龍終荆山左䕶衛<lb/>
千户次子定聰選充散騎舍人從其妻父湖廣都指揮<lb/>
<pb n="KR4h0152_WYG_432-16b"/>
蔡本守蘇州永樂中復從本徙浙定聰次子惠贅于張<lb/>
氏遂留居蘇州實公曽祖也吳有文氏自惠始惠生洪<lb/>
淶水縣學教諭公之祖也贈南京太僕寺丞復以次子<lb/>
森貴加贈南京太僕寺少卿祖母陳氏贈安人繼顧氏<lb/>
吕氏皆贈恭人洪生林公之父也仕終温州府知府文<lb/>
章政事為世名臣學者稱交木先生母祁氏繼吳氏贈<lb/>
封俱安人公生而少慧貌古神完八歲語言猶不分明<lb/>
他人或易視之而其兄奎爽朗俊偉交木獨器公曰此<lb/>
<pb n="KR4h0152_WYG_432-17a"/>
兒他日必有所成非迺兄所及也隨侍徃滁讀書務稽<lb/>
古人之德能自得師交木命徃從莊定山㫤游㫤與語<lb/>
奇之贈行有忘年得友之句旣而見諸人浮談上達互<lb/>
相標榜其勢甚熾遂口不談及乃受業於吳文定公寛<lb/>
被選爲郡校弟子員時作為詩文漸臻精工性簡静居<lb/>
常不喜受人之惠有俞中丞諫者知其貧極力欲周旋<lb/>
之因謁見間問曰聞汝甚貧何以為生公對曰生亦未<lb/>
甚貧俞指其襴衫曰何得破損至此公復對曰雨下惟<lb/>
<pb n="KR4h0152_WYG_432-17b"/>
衣舊衣耳蓋不欲受其惠也俞益敬服嘗造其廬見門<lb/>
前河道湮塞謂曰據堪輿家言此河一通汝必第矣吾<lb/>
當為汝通之公懇告曰開河必壞民廬舍孰若不開為<lb/>
愛他日俞悔曰此河當通向不與文生言則功成久矣<lb/>
家中穿井有二缸相合驩呼以為財有欲啓之者公亟止<lb/>
之曰儻其中有異物將何以處之耶於是家人恐懼不<lb/>
敢復視其亷慎類此𢎞治已未聞交木有疾挾醫而徃<lb/>
至則殁己三日矣故事卒于官者郡邑咸賻官尊則益<lb/>
<pb n="KR4h0152_WYG_432-18a"/>
厚時則賻幾千金公盡卻之為書以謝曰吾父以亷吏<lb/>
稱而吾忍汙其死耶傳不云乎父死之謂何又因以為<lb/>
利温人駭異曰亷官則吾見之矣未有為公子而亷者<lb/>
也由是聲稱籍甚温人為立郤金亭以識之公善書畫<lb/>
初遊郡校時校官嚴厲辨色而入張燈而散羣居無所<lb/>
事事諸生或飲噱嘯歌或投壺博奕公日惟臨冩千文<lb/>
以十本為率書遂大進尤工八分駸駸漢魏西涯李文<lb/>
正公東陽以篆自負及見公隷曰吾之篆文生之𨽻蔑<lb/>
<pb n="KR4h0152_WYG_432-18b"/>
以加矣同郡有沈周先生者博學多才而善於畫公慕<lb/>
之見其所作徃徃彷彿得冩意益以神采遂出其上嘉<lb/>
靖壬午冬予初授官史館得公藝文於王司業同祖因<lb/>
雅知公居無何聞巡撫李梧山充嗣以公及故元老劉<lb/>
文肅公忠同薦公尋以歳貢至㑹予寓舍與之上下議<lb/>
論古今經籍無一不知者且折衷具有卓識予出白沙<lb/>
墨蹟即歎訝久之因曰吾初入學忽夢一老人告曰他<lb/>
日出處與陳獻章同己而命下擢公翰林待詔蓋白沙<lb/>
<pb n="KR4h0152_WYG_432-19a"/>
亦以薦為檢討適相類也時楊修撰慎薛吏部蕙皆有<lb/>
文名楊則自負博洽菲薄宋賢薛則專精内典泡影經<lb/>
籍聞予談公學行皆未以為然己而晤公二人乃大詘<lb/>
服遂為莫逆交時大司冦見素林公俊愛公尤深每晤<lb/>
余必速公共語三日不相見輙折簡邀之一時諸名士<lb/>
覿德相先户外屨常滿共奉二年輙引疾求去疏下吏<lb/>
部寢不行强起就列又一年考滿例磨勘馬考功理勸<lb/>
詣部當得恩澤君不肯徃或勸暫且告病笑而不答復<lb/>
<pb n="KR4h0152_WYG_432-19b"/>
上疏乞休至于再至于三語益懇切吏部始以聞於是<lb/>
詔從其請時年纔五十有七非懸車之期也鄭御史洛<lb/>
上章請畱不報士論莫不高之㑹予省親南歸丙戌孟<lb/>
冬與公同辭朝出潞渚阻凍同寓灣中旦夕過從相與<lb/>
倡和殊甚驩洽比凍消乃聯舟而下將抵臨清則有官<lb/>
吏率數人負䪍矢跪路左以迎或誰何之則曰兵備道<lb/>
迎候文公比至則一豸服者詣舟稽首四拜捧縑綳請<lb/>
染翰公峻拒之其人復詣予語及復稽首四拜托余轉<lb/>
<pb n="KR4h0152_WYG_432-20a"/>
請公乃諾焉其為人所重類此蓋公於書書雖小事未<lb/>
嘗茍且或答人簡札少不當意必再三易之不厭故愈<lb/>
老而愈益精妙有細入毫髪者或勸其造次應酬曰吾<lb/>
以此自娛非為人也閒則為之忙則己之孰能强予耶<lb/>
有商人以十金求作畫者公面斥曰僕非畫工汝勿以<lb/>
此汚我其人大慚而去凡富貴者來求多靳不與貧交<lb/>
徃徃持以獲厚利片楮隻字争得以為寳玩至有待而<lb/>
舉火者尤好賙人之急或有所入徃徃緣手散去有感<lb/>
<pb n="KR4h0152_WYG_432-20b"/>
泣者張少傅孚敬始名璁交木守温州時所取士也嘗<lb/>
薦諸吳文定公嵗壬午張在畱都部曹遇公即以大禮<lb/>
為言公唯唯而己旣而官京師方柄用公遂逺嫌不相<lb/>
徃來楊邃庵一清起用至京師止都門外傾朝徃見公<lb/>
獨不徃曰尚未面君吾何見焉及㑹謂曰余汝父同年<lb/>
相好何相見之晩也公曰生非敢後自先君之没有一<lb/>
字見及者未嘗不答楊曰此則余之罪也聞者為之縮<lb/>
舌嘗訓諸子曰道德性命宋儒講之詳矣而孝弟忠信<lb/>
<pb n="KR4h0152_WYG_432-21a"/>
禮義亷恥則人之所當行者也今人孰不知之一關利<lb/>
害便不能踐汝等於日用彛倫但不安於心者勿為之<lb/>
是即孝弟忠信也便宜於己者勿為之是即禮義亷恥<lb/>
也循是而行雖不至於聖賢亦可以寡過矣寜藩宸濠<lb/>
嘗遣使召之力辭而遯使者求公弗得案間書幣封識<lb/>
如故乃持之而返世皆稱公見幾然各王府以幣納交<lb/>
者公悉卻不受如周府以古鼎古鏡露封其書徽府以<lb/>
金寳瓶及銀約數百鎰悉卻不受使者謂意本無求惟<lb/>
<pb n="KR4h0152_WYG_432-21b"/>
少通微誠於賢者爾盍啟封一觀乎公謝曰旣見書當<lb/>
有回啟不若不見之為愈也平生足跡未嘗一涉邪狹<lb/>
之館嘗謂諸子曰交結親王狎妓飲酒律有明條安可<lb/>
犯哉汝其識之致仕後監司以修理牌坊故為多致厚<lb/>
餽公並謝卻曰吾非欲自異也但以利交私心自不安<lb/>
耳優游林壑三十餘年四方文儒道吳者莫不過從亦<lb/>
有枉道至者名士如彭年陸師道周天球文行並有顯<lb/>
聞皆出其門藝文布滿海内家傳人誦而公勞謙自牧<lb/>
<pb n="KR4h0152_WYG_432-22a"/>
未嘗一置身於有過之地壽屆九十嘉靖己未二月二<lb/>
十日與嚴侍御杰書其母墓誌執筆而逝翛然若僊人<lb/>
皆稱異先是予遣人持薄禮豫觴之抵吳以戊午冬月<lb/>
公復余書謂懸孤之辰尚隔朞月不知能到此否且錄<lb/>
前數載初度詩意若有所跂者至是仙逝殆類前知云<lb/>
夫人崑山吳氏河南㕘政愈之女其母夏氏出太常卿<lb/>
㫤㫤受知成祖文翰傳家夫人素守家範及歸事公惟<lb/>
謹家食時凡朔望行香及居官早朝必躬自薪爨不委<lb/>
<pb n="KR4h0152_WYG_432-22b"/>
他人代公料理家事婚嫁築室公皆不與聞而百務具<lb/>
舉性雖慈而教子亦甚嚴厲手不廢絲枲而經畫調度<lb/>
井然有條燈下必親書一日出入之事至于没齒事或<lb/>
差謬按籍稽閱則日月並存與公同生于成化庚寅十<lb/>
一月夫人初一日而公則初六也卒于嘉靖壬寅八月<lb/>
二十一日壽七十有三生子男三人長彭嘉興府學訓<lb/>
導次嘉縣學生次臺先卒女二人長適王曰都次適劉<lb/>
鯤孫男五人元肇國子生元發府學生俱彭出元輔元<lb/>
<pb n="KR4h0152_WYG_432-23a"/>
弼府學生俱臺出元善嘉出女四人長適袁夢麟次適<lb/>
未循次適顧咸寜次適尹象賢曽孫男四人應周應孔<lb/>
應珠應辰女四人𤣥孫男一人禾孫以庚申十月二十<lb/>
九日權厝於花橋之新阡彭以予與公交厚最久知公<lb/>
素詳惟撰事畧來速銘銘曰<lb/>
奕奕衡山傳秀吳中展也徴仲炳靈祝融遷自廬陵始<lb/>
揆文教中奮武衛復摛光耀敦詩說禮淶水承家施于<lb/>
交木邦傑國華交木惟橋衡山惟梓節操文章高朗南<lb/>
<pb n="KR4h0152_WYG_432-23b"/>
紀其守堅白其言明清廓而閎之苞湘帶荆意象經營<lb/>
神氣盈軸瞻而仰之朱陵青玉衡山之陽惟直是行彼<lb/>
為眇論尚口匪誠衡山之門惟寔是履沖泊粹醇誦義<lb/>
千里中丞騰薦元輔齊名彈冠充賦委珮揚廷待詔金<lb/>
門含毫玉署疇不少需鴻漸鳳翥確乎懐巻翩然不畱<lb/>
停雲構館頫視虎邱墨妙筆精四方是寳賙及困窮且<lb/>
以娛老期頤之壽歸潔其身志為帥氣天不違人至大<lb/>
而剛不愧以怍懿此碩儒光于信國<lb/>
<pb n="KR4h0152_WYG_432-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_432-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻四百三十二<lb/>
</p>
<p>
</p>
  </div>
</body>
</text>
</TEI>
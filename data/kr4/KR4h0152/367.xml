<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百六十七</head>
    <p>
<pb n="KR4h0152_WYG_367-1a"/>
欽定四庫全書<lb/>
　明文海巻三百六十七　　　餘姚黄宗羲編<lb/>
　　記四十一<lb/>
　　　祠廟<lb/>
　　譚節婦祠堂記<hi>烏斯道</hi>
譚婦死節久未有祠四明烏斯道蒞政永新之二年為<lb/>
洪武十年丁已五月十有一日乃擇頖宫興文閣西南<lb/>
辟大池上建祠設主以補缺典蓋以婦死而聖人是依<lb/>
<pb n="KR4h0152_WYG_367-1b"/>
今祠而依乎聖人庶以妥其靈焉婦姓趙氏名逸不聞<lb/>
古廬陵郡之永新人也生有淑質嫁同里譚氏子年二十<lb/>
有七至元十三年丙子江南内附越一嵗丁丑宋丞相<lb/>
文天祥志恢復有書約女弟之婿彭震龍起兵以是嵗<lb/>
七月十有九日兵内外合發震龍亦永新人盟同色張<lb/>
履翁顔司理先一月起與降將江西運使鎦槃并槃之<lb/>
禆將蕭明合戰永新而丞相之兵不至遂敗衂北軍突<lb/>
入城城中大亂民咸負携遁逃婦抱所乳子與舅姑倉<lb/>
<pb n="KR4h0152_WYG_367-2a"/>
卒走縣庠聖人殿庭軍羣逐至殺死人且犯人妻女不<lb/>
畏忌軍欲犯節婦婦罵曰吾舅姑死於汝吾保身以生<lb/>
且不可况辱身以覬生乎固不屈軍怒因併乳子殺死<lb/>
殿庭中時有屠者避殿庭楣梁上下視婦死事為詳遂<lb/>
傳聞至今逾百有餘載而婦與子之形在殿庭土磚上<lb/>
鉅細畢具後有守土者弗信以沙石盪磨或煆以烈火<lb/>
試之形影愈見嗚呼當宋季時朝廷培植人物皆以科<lb/>
第進崇爵厚禄至白首者孰不以忠烈事講之稔而責<lb/>
<pb n="KR4h0152_WYG_367-2b"/>
之深哉及乎版圖失守神器徙焉而向之崇爵厚禄者<lb/>
乞降走匿不暇其肯死節者曽幾何人哉兹以一婦人<lb/>
能慷慨死節與同郡文文山光燄相照垂名史册豈不<lb/>
重可慕哉且其生時精氣素己貫諸金石不可磨滅况<lb/>
死於聖人殿庭聖人之靈尤表而出之者哉若是祠而<lb/>
嵗時祀之宜也用請於郡府轉聞於上兾褒異錫號使<lb/>
風俗益有以勵焉祠成越十日從仕郎知吉安府永新<lb/>
縣事四明烏斯道撰<lb/>
<pb n="KR4h0152_WYG_367-3a"/>
　　象祠記<hi>王守仁</hi>
靈博之山有象祠焉其下諸苗彛之居者咸神而事之<lb/>
宣慰安君因諸苗彛之請新其祠屋而請記於予予曰<lb/>
毁之乎其新之也曰新之新之也何居乎曰斯祠之肇<lb/>
也蓋莫知其原然吾諸蠻夷之居是者自吾父吾祖遡<lb/>
曽髙而上皆尊奉而禋祀焉舉之而不敢廢也予曰胡<lb/>
然乎有庳之祠唐之人蓋嘗毁之象之道以為子則不<lb/>
孝以為弟則傲斥於唐而猶存於今毁於有庳而猶盛<lb/>
<pb n="KR4h0152_WYG_367-3b"/>
於兹土也胡然乎我知之矣君子之愛若人也推及於<lb/>
其屋之烏而况於聖人之弟乎哉然則祀者為舜非為<lb/>
象也意象之死其在干羽既格之後乎不然古之驁桀<lb/>
者豈少哉而象之祠獨延於世吾於是益有以見舜徳<lb/>
之至入人之深而流澤之逺且久也象之不仁蓋其始<lb/>
焉耳又烏知其終之不見化於舜也書不云乎克諧以<lb/>
孝烝烝又不格姦瞽瞍亦允若則己化而為慈父象猶<lb/>
不弟不可以為諧進治於善則不至於惡不抵於姦則<lb/>
<pb n="KR4h0152_WYG_367-4a"/>
必入於善信乎象蓋已化於舜矣孟子曰天子使吏治<lb/>
其國象不得以有為也斯蓋舜愛象之深而慮之詳所<lb/>
以扶持輔𨗳之者之周也不然周公之聖而管蔡不免<lb/>
焉斯可以見象之既化於舜故能任賢使能而安於其<lb/>
位澤加於其民既死而人懐之也諸侯之卿命於天子<lb/>
蓋周官之制其殆倣於舜之封象歟吾於是益有以信<lb/>
人性之善天下無不可化之人也然則唐人之毁之也<lb/>
據象之始也今之諸彛之奉之也承象之終也斯義也<lb/>
<pb n="KR4h0152_WYG_367-4b"/>
吾將以表於世使知人之不善雖若象焉猶可以改而<lb/>
君子之脩徳及其至也雖若象之不仁而猶可以化之<lb/>
也<lb/>
　　三功祠記<hi>林俊</hi>
正徳庚午予起征藍道䕫之下關所謂白帝城者問其<lb/>
祠公孫述也予曰越矣哉非鬼之祭也古者慎制祀以<lb/>
為國典無謂加典為非宜况賊而神祀之倒持綱常衊<lb/>
名教乃爾可慨也夫方述起成都以輔漢為名乗亂稱<lb/>
<pb n="KR4h0152_WYG_367-5a"/>
帝馬伏波見而少之曰子陽井底蛙耳故不受偽命專<lb/>
意東方用能佐世祖立功異域為中興名臣而述竟漢<lb/>
賊以死述可祀則漢莽可祀晉敦可祀他日藍鄢亦可<lb/>
祀亂賊之臣亦憚而自沮耶嗚呼世道大闗也政而系<lb/>
之教焉淫祠之當毁有先於是者乎嘗怪述生盗名器<lb/>
既誅死猶土偶南面繆竊血食者千數百年少陵東坡<lb/>
徒寄春秋之筆而諸葛武侯張忠定范忠宣事任是方<lb/>
猶未及是正意者將有待於今耶固世道者之責也既<lb/>
<pb n="KR4h0152_WYG_367-5b"/>
命毁其像易其額為正所宜祀者土神江神而伏波亦<lb/>
與焉昔共工氏之伯有九有也其子后土氏能平九土<lb/>
故祀以為社書曰宜於冢土下闗雖一里之社土之人<lb/>
其世依於生也川澤以出財用而祝融𤣥㝠河伯江瀆<lb/>
具在祀典潞公所修益州江瀆之祠故在也書曰望于<lb/>
山川闗又江之襟喉民寄命至要也皆䝉被功徳所宜<lb/>
報而祀而以告以祈又胥聚於此焉若乃炎精中微奸<lb/>
偽移柄當是時述能如援擇漢胄自依則述將與賈鄧<lb/>
<pb n="KR4h0152_WYG_367-6a"/>
等伍望蜀之萌何自而起蜀之赤子何名為從賊浮橋<lb/>
覆溺八北之慘亦何因而至哉述名教罪人貽蜀人之<lb/>
禍至於今為烈也故毁述而進伏波與順也亦祀典也<lb/>
嗚呼君臣天地之大經也亂臣賊子人人得而誅無赦<lb/>
者况予叨討賊之權者乎植人心扶世教毁述賊之祀<lb/>
以聲討藍之端道之大闗若此無謂然乎哉是秋仲月<lb/>
莆田見素子林俊記<lb/>
　　全節廟碑記<hi>張詡</hi>
<pb n="KR4h0152_WYG_367-6b"/>
全節廟在新㑹縣厓山之上𢎞治辛亥今兵部尚書華<lb/>
容劉公大夏為廣東右布政使時建以祀宋楊太后者<lb/>
也於時廟額祀典未之請也庚申僉事武進楊公紘適<lb/>
分廵是邦也乃䟽上特賜今額而祀典如祀厯代帝王<lb/>
於時新廟碑未之樹也甲子左叅政慈谿王公綸適分<lb/>
守是邦也乃屬筆於詡謹按后度宗之淑妃也當元兵<lb/>
之深入也直擣臨安一時帝后王臣盡為俘虜獨后負<lb/>
其子益土昰與廣王昺航海奔閩於是羣臣奉昰即帝<lb/>
<pb n="KR4h0152_WYG_367-7a"/>
位册后為太后帝崩復立昺奔厓山依二三大臣陸秀<lb/>
夫軰卧薪甞膽為宗社恢復圖既而元兵進逼厓山破<lb/>
之秀夫知事不可為也負帝昺赴海死之而宋祚遂移<lb/>
矣后聞之撫膺大慟曰我間闗至此者正為趙氏一塊<lb/>
肉耳今無望矣亦赴海死焉惟宋三百年后妃之賢前<lb/>
稱高曹後稱向孟亦可以為難矣然皆處常而能正者<lb/>
耳至於流離患難卓然能炳大義一君亡復立一君君<lb/>
亡而以身狥之其死也為社稷死為國家死為綱常死<lb/>
<pb n="KR4h0152_WYG_367-7b"/>
為扶乾坤光日月死所謂死有重於泰山者也其有功<lb/>
於世教也大矣豈非處變而不失其正者尤不易乎是<lb/>
雖丈夫子讀書説道理者事君則欺其君相國則賣其<lb/>
國專城則棄其城賊至則或閉門或迎降甘心而服左<lb/>
袵平時君以髙爵厚禄待之謂何一旦視棄其君父如<lb/>
棄弁髦者蓋亦多矣顧后儼然以坤柔之姿目或不知<lb/>
書而道理或不能出諸口及乎臨大變毅然視死如歸<lb/>
何哉盍亦求其故乎蓋體道在率性而己矣性無不具<lb/>
<pb n="KR4h0152_WYG_367-8a"/>
者也故以婦人女子之質之美者往往所行不期與道<lb/>
合而自合如后妃之流是已性昏於蔽者也故丈夫子<lb/>
而不能率性老類為物欲所蔽故無事則雍容委蛇談<lb/>
何容易至於小小得喪利害臨之於前而不喪志失守<lb/>
者或寡矣况死生之際乎欺君賣國之流是已彼為禍<lb/>
水為牝晨者又何怪乎然則我皇明全節之褒元祀之<lb/>
享以為后待者宜也非過也然自后赴海後二百餘年<lb/>
而得劉公始建廟又九年而得徐公始請祀典又四年<lb/>
<pb n="KR4h0152_WYG_367-8b"/>
而得王公始徵文勒之金石嵗閲七世事更三賢然後<lb/>
全節之廟貌俎豆后之流風遺烈殆與厓山俱高海水<lb/>
俱長矣詡近輯厓山新志載后事亦既詳矣復懼夫世<lb/>
之昧者或不知率性以為道也僭為之辭以為王公復<lb/>
俾刻之石系以詩曰朗朗性天古為明徳明徳克明不<lb/>
懼不惑有龍失所嗟日之昃星月從之崩於海國謀豈<lb/>
弗臧大命已革視死如蜕就義如食以扶天常以輔人<lb/>
極以奠坤維以煥神祏堂堂丈夫破釡失色孰能死生<lb/>
<pb n="KR4h0152_WYG_367-9a"/>
從容擁翟高曹向孟光昭史册於赫后烈允邁前彠二<lb/>
百餘<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>貞風淪落有嚴廟貌臣大夏作有隆祀典臣紘<lb/>
建白帝曰俞哉宜屋宜秩嵗享太牢廟褒全節臣綸揚<lb/>
化用播金石臣詡操觚敬述帝則先烈煌煌聖教赫赫<lb/>
五嶺以南雷厲風廓碑於廟門垂示千億<lb/>
　　宋陸丞相祠記<hi>張詡</hi>
宋陸丞相祠在潮郡韓山之上郡守葉侯元玉創以祠宋<lb/>
丞相陸公秀夫者也公負幼帝沉扵厓海而廟食於厓山<lb/>
<pb n="KR4h0152_WYG_367-9b"/>
宜矣曷為祀之潮邪考之一統志及潮志皆云公墓在郡<lb/>
南海嶼上而續綱目載公與陳宜中議不合陳宜中使言<lb/>
者劾謫於潮則潮為公體魄所蔵之地而過化之邦也<lb/>
今天下凡名宦流寓之賢例得祀於其土况公一代忠<lb/>
貞論者謂其尊中國排左衽立天地之常經明春秋之<lb/>
大義其有功於世道也甚大則其人品事功巳超然在<lb/>
潮之名宦流寓諸賢之表矣此而弗祀祀而弗專非缺<lb/>
典歟先是詡修厓山新志也考公事蹟知公墓在潮墓<lb/>
<pb n="KR4h0152_WYG_367-10a"/>
碑猶存而近年始失之也為之嘆恨不自勝因走書侯<lb/>
為物色之既而侯復詡書訪公墓在澳山北青徑口第<lb/>
碑失漫不可尋儻卒不可尋也就其地封而表之更於<lb/>
韓山韓文公祠左搆一祠以專祀之焉詡得書又為之<lb/>
喜不自勝報侯書曰執事之舉甚盛舉也今年春二月<lb/>
晦侯走書幣告詡曰祠成矣請記之夫公之忠貞明白<lb/>
正大昭如星日崇祀而表章之使世之委質而為人臣<lb/>
者知死生患難如許而不忍少負况當治平無事之時<lb/>
<pb n="KR4h0152_WYG_367-10b"/>
享大爵䝉厚禄無死生患難之廹而忍欺其君乎推類<lb/>
而盡之凢為人子弟者不忍負其父兄為人妻妾者不<lb/>
忍負其夫主而為門徒與友者不忍負其師與所交也<lb/>
教立乎此風行乎彼三綱正九法脩風俗厚世道隆矣<lb/>
其視徒敝精神於刀筆筐箧者其功效大小相去何如<lb/>
也夫豈但慰忠魂於地下報功徳於當時而巳哉韓山<lb/>
去郡城一里許山之椒有三峯列若三台秀㧞翔舞如<lb/>
飛鳯長江走其下蒼松古檜蔚然掩映江波景象明媚<lb/>
<pb n="KR4h0152_WYG_367-11a"/>
千態萬狀蓋潮形勝之絶也侯因卜祠地一日肩輿徑<lb/>
登焉徘徊顧瞻之頃遂得其勝於山之左峯之麓若有<lb/>
神相之者搆祠凢三間前廟後寢高低深廣規制靡不<lb/>
稱堦之下鑿池一區植蓮其中周遭繚以崇垣當户則<lb/>
綽楔巍然以限内外是祠也背山面水縈紆環遶引領<lb/>
間與韓氏聨輝並麗宛若在霄漢之上於戯以寥寥二<lb/>
百餘年之遺烈而顯於一旦殆天所以報忠貞特假手<lb/>
於侯邪是不可以無記矣若夫公之忠貞始末載在信<lb/>
<pb n="KR4h0152_WYG_367-11b"/>
史及厓山新志者己暴暴可得而畧也侯以宏才治大<lb/>
郡舉目無全牛而英風偉格隠然可任世道之責故能<lb/>
大有為如是祠經營於嵗甲子踰年而始成蓋事事未<lb/>
始茍故也<lb/>
　　王氏祠堂記<hi>羅玘</hi>
𢎞治二年十月金谿明谷王氏祠堂成其作自元年之<lb/>
十二月而統其事者廷懋也堂之廣楹六之門如堂之<lb/>
楹而高殺其四之一東西室各四楹器數齋湢庖庫具<lb/>
<pb n="KR4h0152_WYG_367-12a"/>
在礱石為簷除四周如矩虛其中而甓之矢直砥平無<lb/>
興塵泥隂雨若霽闔宗升堂奠位凝肅顧瞻群主若見<lb/>
若語孝悌之心與涕俱生咸嘆曰舊徒吾祭不吾興感<lb/>
若是也郷人之嚚嚚者曰甚哉王氏田入之饒成此其<lb/>
易也吾以為不然夫王氏田入之饒孰愈於賜廟之家<lb/>
禄入乎吾遊京師見其藩則㧞矣垣則夷矣碑踣而畜<lb/>
室焉者盡賜廟也問之其子孫不入是者幾世矣又其<lb/>
甚者曰是既鬻矣竢其盡夷築為它氏之宫也至其大<lb/>
<pb n="KR4h0152_WYG_367-12b"/>
第以居高軒以遊則殚其禄入焉以與戚幸者争為長<lb/>
雄顧不少惜豈其力獨歉於一廟耶蓋其先世得無有<lb/>
貪功之過而濫及於非辜乎其不祀可坐而待也獨其<lb/>
子孫之罪哉而此王氏者吾知之實自宋秘閣校理平<lb/>
甫五世孫彦逺居於此平甫荆國公之弟也當熈寧中<lb/>
一時小人皆附公敢行苛政以希貴富貴富公所柄也<lb/>
豈獨靳於其弟乎而平甫竟以不顯終其身要其心有<lb/>
切齒於公於小人之所為者此寛厚長者之風而為當<lb/>
<pb n="KR4h0152_WYG_367-13a"/>
世所竊笑然不知其固有可久而存者矣而彦逺又歸<lb/>
自金陵依故土以居其不忘根本又如此而公之子雱<lb/>
雱之死無聞焉小人之祀不祀蓋亦與貪功多殺者争<lb/>
入於冺㓕而己耳無足論也祠之所作庶其在此此天<lb/>
也夫豈牽於力哉嗚呼人亦孰不欲祀安知貪殘苛暴<lb/>
者其不愈急乎而卒愈促觀於此祠亦可少熄矣其族<lb/>
彦斯誠至是始克来請記吾以是為記亦以公為世勸<lb/>
云<lb/>
<pb n="KR4h0152_WYG_367-13b"/>
　　吉水忠節祠記<hi>彭教</hi>
先王盛時道徳一風俗同行成乎邇而達於逺政舉於<lb/>
上而服乎下毁譽不僭誅賞無濫士生其間一意修飭<lb/>
而無所回互上之人亦惟好是正直而不眩焉孫叔敖<lb/>
有言國之有是衆之所非則固有感於先王之盛矣宋<lb/>
故叅知政事文忠公歐陽永叔以古文倡天下以風概<lb/>
立朝廷以禮義亷恥處進退之際後世至比之韓愈孟<lb/>
氏而猶恨其不盡用南渡之初建康通判忠襄公楊邦乂<lb/>
<pb n="KR4h0152_WYG_367-14a"/>
不肯以城降敵刺血書裾死於位開禧之季寳文閣待<lb/>
制文節公楊萬里不肯屈附貴勢謀進取聞權臣誤國<lb/>
憤恨不食死於家去今三百餘年流風遺烈與秋霜争<lb/>
嚴嗚呼尚矣然文忠在當時一知貢舉而譟者成聚一<lb/>
入政府而謗者盈庭一移書朝列而如高者訥者亦得<lb/>
以操計而困辱之一賦詩稍及時事而雅有譽望如晏<lb/>
元獻猶懐之終身不置不奉行新政而晩出用事之人<lb/>
相與併排靳侮名為流俗奸邪致使朝廷薄敬故優老<lb/>
<pb n="KR4h0152_WYG_367-14b"/>
之禮而不恤其見是於人蓋亦無幾矣至若忠襄文節<lb/>
事不盡傳然竊計一時全軀取寵之徒黨與倡和必有<lb/>
以明夷之用晦趨時之變通皎厲之畔道苦節之匪貞<lb/>
上下其議論者隂淆名實之位潛鼓進退之機使天下<lb/>
之人靡然習而安之其於兩公所為不詬其悖必笑其<lb/>
强况肯相是哉由今而觀其非是何如也雖然亦豈待<lb/>
今而後定也時移世變公論隨白乃欲追直其毁譽而<lb/>
正其誅賞則已無及其人無益於事矣嗟夫此豈獨士<lb/>
<pb n="KR4h0152_WYG_367-15a"/>
之不幸哉今永豐之沙溪歐陽氏之先塋故在吉水之<lb/>
湴塘楊氏之子孫具存沙溪故𨽻吉水故吉水有忠節<lb/>
祠合祠三先生者舊矣嵗乆修葺不嗣頽毁畧盡江西<lb/>
按察僉事南海陳君夢祥按視學宫軫悼湮廢乃命以<lb/>
贖刑之金别搆祠屋為三楹於講堂之右孝子亭之北<lb/>
立主奉祀一如故事既邑之人士謂教宜考故詔令刻<lb/>
之祠下教不敢辭竊惟三先生之烈在天下不啻家至<lb/>
而日見之况於鄊邑之間父兄長老所誦聞街談巷議<lb/>
<pb n="KR4h0152_WYG_367-15b"/>
所道説無亦嘗有扼腕太息於其時其事者乎無亦有<lb/>
欣動企仰願為之執鞭者乎有志之士尚明道以端其<lb/>
趨養氣以厲其守庶幾三先生之是而不奪於衆之所<lb/>
非所謂成就一箇是者固於是乎在匪直先生之光鄉<lb/>
邑之重實國家有賴焉陳君勇義彊仁所至能彰善癉<lb/>
惡樹之風聲觀其所是可以知其人矣<lb/>
　　改正祀典記<hi>何塘</hi>
潞州東火鄉宿幕仇時濟氏往年與其鄉人舉行藍田<lb/>
<pb n="KR4h0152_WYG_367-16a"/>
吕氏鄉約即鄉之東嶽廟行之既而以東嶽非庶民所<lb/>
得祀廼遵太祖高皇帝里社得祭土榖神詔命設五土<lb/>
五榖神主即嶽廟之後殿祀之祀畢則蔵主於嶽廟之<lb/>
前殿扄其門不啓由是嶽神之祀遂廢未幾時濟去世<lb/>
宗弟國賔時茂嗣主約事間謀於衆曰祀禮有典吾儕<lb/>
祀土榖之神而不祀東嶽於禮甚正顧嶽神之塑象尚<lb/>
在今雖不祀安保他日不復其舊吾欲撤之以室復祀<lb/>
之源如何僉曰可未果而時茂捐舘仲弟義官時淳以<lb/>
<pb n="KR4h0152_WYG_367-16b"/>
兄之志不可不終也恐禮未允乃令其季弟醫官時閑<lb/>
来南都訪於谿田馬子涇野吕子并及於予二子曰東<lb/>
嶽泰山也在魯境内禮諸侯祭境内山川季氏以魯大<lb/>
夫而祀泰山孔子尚以為非禮之祀神必不享况晉民<lb/>
而祭魯之東嶽神之不享也决矣且䙝凟神明律有常<lb/>
禁而土榖神之祀則聖祖所許今撤東嶽之像而修土<lb/>
榖之祀稽於禮而合稽於情而順無可疑者以此窒東<lb/>
嶽復祀之源甚善予曰所論正矣然東嶽之祀徧天下<lb/>
<pb n="KR4h0152_WYG_367-17a"/>
其故則不可不知也博物志云東嶽主召人魂魄其始<lb/>
不過謂東嶽屬木為魂蓋以五行象類言之耳非有他<lb/>
也而立言無法昧者不察遂謂人死魂皆歸東嶽嶽神<lb/>
將治其生時善惡而罪福之世之惑於其説者往往立<lb/>
廟致祀兾以徼福而免罪故東嶽之廟祀徧天下其來<lb/>
也非一日矣昔漢成帝廢諸祀之不合典禮者其意甚<lb/>
正劉向乃謂諸神俱有神靈不可廢帝暮年無子惑向<lb/>
之言盡復諸祀夫劉向大儒也於鬼神之罪福尚有所<lb/>
<pb n="KR4h0152_WYG_367-17b"/>
惑况餘人乎東嶽治人死後之魂而罪福之祀則可以<lb/>
徼福而免罪世之惑也久矣兹惑不觧雖毁其廟將復<lb/>
設之猶反手耳况止撤其像乎以此窒其復祀之源恐<lb/>
未能也時閑蹵然曰為之奈何曰此不難也事之有無<lb/>
斷之以理東嶽治人死後之魂而罪福之萬無是理借<lb/>
使有之乃縁是享人之祀而行私於其間則亦一凟貨<lb/>
枉法之吏耳明明上帝豈肯容之乎誠有嶽神必正直<lb/>
無私如世之清嚴官府且將惡愚民之敗其名節而加<lb/>
<pb n="KR4h0152_WYG_367-18a"/>
之以譴怒矣况肯享其祀而福之乎由是而觀則東嶽<lb/>
享人之祀而私以罪福其無是理也决矣昔夫子謂泰<lb/>
山不享非禮已具此意特其言引而未發兹故反復論<lb/>
之世之惑者其可觧乎二子曰觧矣乃書之以授時閑<lb/>
俾歸而刻之石以告後之人<lb/>
　　北園祠堂記<hi>葉應驄</hi>
正徳丙子自貫橋移居北園園數畝植竹樹數年成林<lb/>
又數年軒其前曰抱甕堂其後曰寛心嘉靖戊戌九月<lb/>
<pb n="KR4h0152_WYG_367-18b"/>
壬午立祠堂於軒之巽四楹以先君之故踰年而後成<lb/>
黝堊既畢龕主具設門牆棖鐍次第茍完客有過而觀<lb/>
者曰孝子慈孫之所為也雖然未聞禮也君之為長子<lb/>
我知之矣先大夫之不為長子亦我之所知也祠四世<lb/>
僭也為五龕妄也不西上俗也主不稱位簡也居則考<lb/>
妣同之祀則左右分之擾也居則五位並列祀則一祖<lb/>
獨尊支離也先儒説禮精入毫芒千百年莫之敢變今<lb/>
兹變之若之何其可哉應之曰兹所以為可行也夫禮<lb/>
<pb n="KR4h0152_WYG_367-19a"/>
縁人情而為之者情有所不達則禮有所不行禮備於<lb/>
周公孔子孔子舉周公之禮曰父為大夫子為士祭以<lb/>
士父為士子為大夫祭以大夫故因爵以制禄因禄以<lb/>
制祀支子之祭可也因情以制服因服以制祀四世之<lb/>
祀可也兹二者吾有所受於聖人之言也有無後之主<lb/>
下同凢祔别龕以祀之可也人生適意之可樂而區區<lb/>
軒冕之真不足榮也遂取韓非子釋耕待兎之㫖著號<lb/>
守株子將隠處終其身焉君之言曰天下之事無其理<lb/>
<pb n="KR4h0152_WYG_367-19b"/>
者不可徼其必得有其理者可以覬其或得鑿泉於地<lb/>
出火於燧隨取而獲如探諸囊而賈諸市者惟其有理<lb/>
故爾若鑽燧而索水坎地而覓火即不復有是理矣故<lb/>
宋人守株而待兎世所鄙笑以為迂且拙也吾意獨不<lb/>
然以株為無兎則曷為昔者之獨有也夫以昔者之獨<lb/>
有庸詎知繼是之終無也然則株之有兎不可謂無是<lb/>
理明矣既有是理雖窮日力以須其再獲亦不可謂大<lb/>
惑矣以為大惑者時俗計功欲速之心也一有意於計<lb/>
<pb n="KR4h0152_WYG_367-20a"/>
功欲速則雖詭遇而獲禽䑛痔以得車蔑不為矣吾非<lb/>
不知為是也顧有所不屑為焉無寜守吾株而已矣兎<lb/>
之獲不獲非吾所當預測也守株子之友鄭瑗聞其言<lb/>
而韙之曰篤哉守株子之志也愚公移山精衛填海徒<lb/>
取其有志耳焉求其必得哉昔漢隂丈人非不知鑿木<lb/>
架梁之便也而卒不憚於甕汲圬者王承福非不知薄<lb/>
功厚饗之逸也而竟不更其素業居易以俟命固君子<lb/>
之所取也守株子於是乎賢於人矣因緝其語遺之俾<lb/>
<pb n="KR4h0152_WYG_367-20b"/>
歸以為記<lb/>
　　三司馬祠堂記<hi>任瀚</hi>
高皇帝經畧天下封疆首敕秘書省案其要害取次為<lb/>
圖籍以獻維蜀利盡西海窮日月所入國而不賔者蓋<lb/>
數萬里其在近地世為邉患者北有冉駝白馬氐河東<lb/>
西路黄沙白草諸番業已屬之雪山松茂三城南有卭<lb/>
筰都苴蘭靡莫朱提越嶲牂牁諸部洪武初始置建昌<lb/>
行都司分六衛五所鎮之總號西南彛其地廣逺官家<lb/>
<pb n="KR4h0152_WYG_367-21a"/>
所不能一一倚法究切萬厯中雪山吐蕃入宼上命御<lb/>
史大夫宣城徐公討平之特進少司馬視師如舊居無<lb/>
何建南土官瞿紹良叛孽安守與其族河西五咱桐曹<lb/>
王大咱卭都所部黑骨彛各據險稱兵為亂流毒境土<lb/>
南軍多望風辟易邉人逢害者往走狀軍門報警不虛<lb/>
日少司馬以雪山戰血未寒稍復厭兵事問諸幕府賓<lb/>
客皆言杜元穎鎮蜀時南詔入寇成都為禍甚烈實藉<lb/>
嶲州卭筰人為鄉𨗳今咫尺狂虜不制萬一使建越盡<lb/>
<pb n="KR4h0152_WYG_367-21b"/>
化為南詔計安出少司馬乃馳奏詣闕請得如雪山三<lb/>
城事理疏下議可乃檄叅將朱文達遊擊邉之垣為副<lb/>
將以坐營田中科守備王之翰滕光國為禆將屬都督<lb/>
將軍李應祥統之徵天全刺馬土兵益募材官騎士牂<lb/>
牁巴渝惡少年敢死者得衆一萬八千有奇以行都司<lb/>
宰調元通判丘一奇理儲需㑹計軍餉叅軍周君嘉謨<lb/>
督餉副使武君尚耕為行營防禦不測叅議李君士達<lb/>
紀驗功次更簡文武忠亮堪倚緩急者一人入贊計畫<lb/>
<pb n="KR4h0152_WYG_367-22a"/>
乃得潮陽周君光鎬奏以安漢治功為循良第一使備<lb/>
建昌兵監理征南軍事是嵗十二月辛酉將軍郊勞誓<lb/>
師申幕府三令授軍正載之以行諸將各領所部按韜<lb/>
鈐分諸路進縱横闔闢各有成筭然大率以竒兵取勝<lb/>
為多如甲子夜半發越嶲直走三百餘里昧奕陳軍於<lb/>
河虜出不意始半渡迎敵斬數馬賊河水上徑抵虜營<lb/>
大破之壁其巢使賊錯愕失據竒壬申磨旗山馬賊千<lb/>
盡縵胡纓挽弓露刃出强虜挑戰示有疑兵諸將料其<lb/>
<pb n="KR4h0152_WYG_367-22b"/>
無䇿縱兵合擊之斬其前鋒三餘盡披靡以次殺傷狼<lb/>
籍竒刺馬兵古盤瓠種魋結反舌鬼貌熊虎力南彛最<lb/>
所怖畏壬辰夜壁西河與中軍相望㑹日暮大風將軍<lb/>
潛令㧞營徙别所既徙賊以千騎載火炬来襲中軍不<lb/>
可得不虞正當刺兵乗其鋭賊半死火下衆皆鳥獸散<lb/>
從此失勢竒安守蓋蠻中渠師自比夜郎王膂力絶人<lb/>
然竟為禆將設伏誘入營斬首麾下褫其甲盡虎䩨金<lb/>
芾飾以䨇飛龍佩刀鏤五星文將僭稱侯王乃竟死一<lb/>
<pb n="KR4h0152_WYG_367-23a"/>
部卒之手而主將且閑暇若無聞知是謂得筭安守既<lb/>
伏誅即桐曹王河西五咱黑骨彛以次就擒諸部曲皆<lb/>
死無處所至是無復南警計自丙戌十二月迄丁亥六<lb/>
月大小十七戰衝薄上下千餘里誅叛彛四種奪卭都<lb/>
印一上幕府功次二千有竒生縛大酋長十馘大酋長<lb/>
七馘諸部長五十有竒奪鐎鋋弓刀甲盾千奪氂牛笮<lb/>
馬牲畜焚砦栅碉房無筭納降虜三千七百有竒京觀<lb/>
嵬然卭嶺二與雪山建武争雄嗚呼壯哉蜀父老欲作<lb/>
<pb n="KR4h0152_WYG_367-23b"/>
征南紀事碑鑱置建昌都市嚴祠廟俎豆其下以無忘<lb/>
文武臣功觀察周君聞之召父老曰征南之㨗實出宣<lb/>
城少司馬幃幄中非閫外鞮鍪可測吾聞西京有两司<lb/>
馬皆文獻名家相如史遷又皆嘗經畧卭筰有聲荒服<lb/>
間若以三司馬並祀文章勲業照耀西垂可謂千載一<lb/>
時殆天與為不朽矣父老起謝曰使君當代名臣海内<lb/>
慕其文有西京法度征南廟畧豈詎出三司馬下古既<lb/>
可三今亦可四請附之西南經畧志<lb/>
<pb n="KR4h0152_WYG_367-24a"/>
　　宋狀元僕射何公顯忠祠記<hi>任瀚</hi>
華陽黑水在天地西南去中土逺異代能臣死士不登<lb/>
祀典即耆舊薦紳亡從得聞號名往往多湮滅不振至<lb/>
莫保丘墓成都仁夀郭北十里所棘楚藂薄中有斷墟<lb/>
殘碣兆時鬛二狐鼠野千窟穴其下為宋丞相僕射何<lb/>
公蔵木主處明御史汝南吳臯喻公按部行縣哀僕射<lb/>
忠勞死事不食竟土廼下令斬薙薰窒益封樹更寘祠<lb/>
宇羡門華表百物使仁夀尹毛沂繪圖勒狀問記於前<lb/>
<pb n="KR4h0152_WYG_367-24b"/>
史氏記曰僕射諱㮚字文縝宋隆州陵井監人政和五<lb/>
年舉進士第一時金主完顔旻方稱尊號王室多事宰<lb/>
相王黼承蔡京後深文黷貨主佐旻攻遼取燕雲計舉<lb/>
山後諸州割截餉旻自决藩衛益増嵗幣至百四十萬<lb/>
行路切齒朝士洶洶莫敢抗聞㮚為御史中丞獨上疏<lb/>
奏曰王黼奸回專制馮藉寵靈使海内觖望不去必亂<lb/>
中國請悉去其黨胡松年等謝天下繇是黼松年皆罷<lb/>
免歸靖康元年童蔡既伏誅公稍遷中書侍郎金師攻<lb/>
<pb n="KR4h0152_WYG_367-25a"/>
䧟天威軍尼瑪哈舉部曲南下两河震盪詔百官集尚<lb/>
書省議三鎮便宜百官多言請割地求成便㮚固持不<lb/>
可謂三鎮為國塞垣三鎮破國誰與守且敵情無厭即<lb/>
割内地盡江淮豈有不來理唐恪耿南仲力争不釋公<lb/>
厲聲曰河北民無罪棄地民獨安之且以河北取天下<lb/>
勢若建瓴河北既亡其誰為中原者帝曰何㮚言是然<lb/>
恪南仲寵厚不能奪竟罷㮚開封尹已復詔為尚書僕<lb/>
射數日敵薄城下殿前諸統制敗死斡里雅布縱兵乗城<lb/>
<pb n="KR4h0152_WYG_367-25b"/>
焚南薫門衛士殺傷相藉公猶勃勃率都民巷戰欲以<lb/>
身殉闕庭敵謝不逞嗚呼雄哉徽欽北狩公及侍郎李<lb/>
若水從若水詬敵死公與秦檜等奉二帝至燕檜臣事<lb/>
達蘭得南歸約為間諜公獨仗節不屈日哭二帝所南<lb/>
望中原有能復仇者而竟為賊檜所奪卒走死海上蜀<lb/>
故老嘗説康王興河北帥府事出僕射建炎中興僕射<lb/>
最有功勲宜配享髙廟䇿勞記室而史闕不載誠為遺<lb/>
憾吾悲靖康之難蔡京為戎首王黼養亂幸成至耿南<lb/>
<pb n="KR4h0152_WYG_367-26a"/>
仲凌遲狼籍莫可楥捄然數人者皆得完狗馬餘骨死<lb/>
𦵏東南僕射生不逢明主末路廼得柄用國事已去身<lb/>
陷朔漠死委骨瀚海不克歸還其社至削木為主題封<lb/>
舊山豈不慟哉山故有祠曰顯忠院不知勅自何代僕<lb/>
射去今五百餘年御史持節勸忠千里問記伐取岷峨<lb/>
一片石昭示無極使後來封疆之臣過其祠行其墟墓<lb/>
將有慷慨悲傷踟蹰不能去者知僕射得死所矣誰謂<lb/>
南朝惟李侍郎一人<lb/>
<pb n="KR4h0152_WYG_367-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百六十七<lb/>
</p>
<p>
</p>
  </div>
</body>
</text>
</TEI>
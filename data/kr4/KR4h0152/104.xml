<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百四</head>
    <p>
<pb n="KR4h0152_WYG_104-1a"/>
欽定四庫全書<lb/>
　明文海巻一百四　　　　　餘姚黄宗羲編<lb/>
　　説四<lb/>
　　除寄生説<hi>陸容</hi>
温州棠隂亭有柏二株黄葉包裹擁腫而上直至其顛<lb/>
黄葉中又出青葉芃芃條茂冬月不衰問之土人云此<lb/>
寄生也其名凉薑歳久滋茂則樹膚浥爛遂至枯瘁惟<lb/>
膚厚者無害耳命取觀之其根濕脆似薑故名其黄葉<lb/>
<pb n="KR4h0152_WYG_104-1b"/>
則生以自䕶其根者貧僧或集以為笠他無所用盖惡<lb/>
草也遂命悉除之夫天地間草木附寄而生者多矣若<lb/>
蔦蘿薜荔木蓮藤之類柔弱不能自立蔓延髙樹者是<lb/>
謂附生又有鳥食草木之實遺種糞中生大樹空穴者<lb/>
是謂寄生然皆無損于樹所謂並育而不相害者也惟<lb/>
是草寄生于樹而有害焉不亦可惡之甚者乎世之人<lb/>
附人勢力以取富貴凡名器可圖者皆盜得而隂據之<lb/>
久而勢大力強無所忌憚則併其所附者吞併之殆亦<lb/>
<pb n="KR4h0152_WYG_104-2a"/>
凉薑焉耳三桓生於魯而魯以微三晉生于魏而魏以<lb/>
析莽操懿生于漢魏而二國以亡是皆由辨之不早去<lb/>
之無術故也向使魯魏漢晉君臣有能炳于幾先防微<lb/>
杜漸及其時而早圖之無使滋蔓則亂臣賊子寧有朶<lb/>
頤神器潜移國祚者哉吾於寄生不能無慨也嗚呼有<lb/>
天下國家之寄者其亦可監也夫<lb/>
　　食熊掌説<hi>萬士和</hi>
熊掌異味也吴中人好飲食每宴客則蘆雀野鴿田䑕<lb/>
<pb n="KR4h0152_WYG_104-2b"/>
山鷄靡不悉力羅致其不能得者唯熊掌余素不嗜口<lb/>
腹於雀鴿䑕鷄數數見之席間未嘗一舉箸葢所謂人<lb/>
各有食性余非以不忍故也唯于熊掌異味冀得一嘗<lb/>
好之無異於吳人戊午春以校士至銅仁平頭苗民有<lb/>
得人熊者雙則其足獻之府府不能私以餽於余余喜<lb/>
得償所好亟就視之毛去皮存後跟前趾宛然人形不<lb/>
差毫髪其刀割處上於足一寸脂白骨突腥血淋漓顔<lb/>
色未變余惡其似人亟為掩袂曰昔人有臨死請食熊<lb/>
<pb n="KR4h0152_WYG_104-3a"/>
蹯者余食之即可以易死不忍也是夕元戎石公置酒<lb/>
飲余酒半以熊羮進既非全形其肉乃與羊豕相類余<lb/>
初不辨舉一二箸公告曰此熊掌也余心既有所觸則<lb/>
為之作嘔欲吐不吐者久之因問公以熊於人利害公<lb/>
曰熊力猛爪利其傷人常以爪然必人先犯之而後致<lb/>
其怒盡力而止非如虎狼之性好嚙人以為食者余曰<lb/>
若是則余之不忍宜也公曰雖然亦有不利焉熊食禾<lb/>
稼盖民間男女終歳勤動恃以為命者熊一來食之輒<lb/>
<pb n="KR4h0152_WYG_104-3b"/>
盡雖不嚙人其害與虎狼畧等易曰田有禽利執言禽<lb/>
不在田則不可執熊既犯苗執之何咎且凶人之肆患<lb/>
者人猶噉其肉况其似人而獸者耶余以公言為然更<lb/>
欲舉箸然竟中止豈非血淋漓似人形之狀尚切于心<lb/>
殺禾稼奪人食之慘未接于目歟古者聖人嘗食熊矣<lb/>
盖其不忍之心隨處充滿權其殺禾稼奪人食之慘有<lb/>
甚于熊之似人者是以忍於熊者乃所以不忍于人余<lb/>
以不食熊為不忍是感於見非不忍之全體也雖然自<lb/>
<pb n="KR4h0152_WYG_104-4a"/>
其所見達之不見可矣因疑雀鴿䑕鷄余所不嗜者豈<lb/>
盡出於其性或亦有不忍之心伏焉特未之覺耳向使<lb/>
數物之生如熊之接吾目則便以為不忍矣噫嘻雀鴿<lb/>
䑕鷄之類吳人所食者既非余性所喜熊掌吳人所無<lb/>
余幸遇之竟不能辨味而止所謂飲食有分非余之所<lb/>
存也獨以余之心如不食雀鴿䑕鷄者伏而不察其不<lb/>
忍于熊掌之見則以不見而傷者多矣故書其説以自<lb/>
識焉<lb/>
<pb n="KR4h0152_WYG_104-4b"/>
　　𦵏説上<hi>王材</hi>
擇𦵏以利後於古無之帝王迭興豈必盡縁丘隴閥閲<lb/>
降替其先頋無力以卜佳塋耶中原之國水深土厚自<lb/>
昔多循昭穆而窆葢不卜而無不可者山澤之國髙則<lb/>
欲避其寒卑則欲避其濕凡此惟以寧親之體不致速<lb/>
朽而已而今之𦵏者膠術人之誣佞山之所從坎之所<lb/>
向或稱華葢或稱御屏或稱天馬或稱筆笏或稱旗鼓<lb/>
倉庫擬諸星曜或稱貪狼或稱武曲或稱巨門輔弼而<lb/>
<pb n="KR4h0152_WYG_104-5a"/>
以為其子若孫富貴之基官秩崇卑積藏厚薄若數權<lb/>
量或稱鎗刃退筆卧尸或於星稱亷文破禄則使人惴<lb/>
惴焉而謹避之至于兆域時或忽焉髙或忘其寒卑或<lb/>
忘其濕象獅龜蠏惟形之值嗟夫山之為物舉足異觀<lb/>
此之類筆笏彼之類鎗刃此之為巨門彼之為禄存山<lb/>
非有二應此則以吉應彼則以凶不將屢變其靈而不<lb/>
自守耶茍曰不然則吉凶之數毋乃惟人意象所期耶<lb/>
是地靈無定而天命不由也今𦵏書益繁講者益膠雖<lb/>
<pb n="KR4h0152_WYG_104-5b"/>
髙明之士往往惑之訟𦵏者之徧于州邑有以也夫<lb/>
　　𦵏説中<lb/>
衣薪俗逺而瓦棺而堲周而棺槨而塗車芻靈飾牆置<lb/>
翣人子送親之禮於是為備芻靈栁翣已則焚之所以<lb/>
盡于人心惟是衣以飾身棺周于衣槨周于棺土周于<lb/>
槨必誠必信勿之有悔不致速朽而已昔魯君將以璠<lb/>
璵歛孔子徑庭麗級而諌比之暴骸中野自吳營虎丘<lb/>
秦作驪山恣其力所能致而無不為然卒不旋踵為盜<lb/>
<pb n="KR4h0152_WYG_104-6a"/>
所發人主何樂于發而為是哉今士大夫家𦵏禮等差<lb/>
雖載在令甲然穹碑廣楔象設森崇一時觀美或適為<lb/>
異時開毁之標余所經燕齊之郊前代石人羊馬仆裂<lb/>
相望其塜中之存者幾希矣或曰安僻之地得為則為<lb/>
之要之顯孝弗惟是也<lb/>
　　𦵏説下<lb/>
史稱徳彌厚者𦵏彌薄夷子學於墨氏而𦵏不從墨人<lb/>
子曷忍而薄其親哉璠璵之戒葢不使中有可欲以為<lb/>
<pb n="KR4h0152_WYG_104-6b"/>
毁壤之囮耳然逝者弗明或溺其平生之所好人子亦<lb/>
往往念親所好而將之以如生之心夫以周書埋汲卒<lb/>
見人間漢茂陵之道書唐昭陵之字帖且不能終錮况<lb/>
於金玉珠寳為恒衆所共利者乎前代𦵏者無貴賤咸<lb/>
納鏡棺中取明暗之義今開封古鏡徧天下則知舊墓<lb/>
葢有不勝其發者吁可不戒哉可不戒哉<lb/>
　　拜説<hi>朱元弼</hi>
拜之議多矣諸書辨取不同今掲其人所常行易曉者<lb/>
<pb n="KR4h0152_WYG_104-7a"/>
以示乎子孫平衡曰拜謂罄折頭與腰平如衡也即今<lb/>
揖耳下衡曰稽首即今之躬身至地頓首者頭叩地也<lb/>
稽顙者頭至地也太甲之拜手稽首者揖而頭至地之<lb/>
久也雅拜者先下一膝即今之拜也周禮竒拜者一拜<lb/>
也褒拜者再拜也凶拜者拜而後稽顙也<hi>闕</hi>拜者古人<lb/>
兩膝齊屈如今之道士之拜也膜拜者兩手合掌以受<lb/>
顙也肅拜者兩膝齊跪手至地而頭不下也如今之婦<lb/>
人叩頭者今之婦人之拜以為始于武后不見出處惟<lb/>
<pb n="KR4h0152_WYG_104-7b"/>
史記周天元后令命婦為男子拜史官書之表其異也<lb/>
據此則婦人古亦不伏地拜非始于唐也<lb/>
　　拜説<hi>韓如璜</hi>
周官有九拜惟肅拜為婦人之拜其餘男子之拜凡八<lb/>
而約之則三一曰拜先跪兩膝着地次拱兩手到地乃<lb/>
俯其首不至于地其首縣空但與腰平荀子所謂平衡<lb/>
曰拜是也周官謂之空首尚書謂之拜手凡經傳記單<lb/>
言拜者皆謂此此拜之輕者一曰頓首兩膝着地兩手<lb/>
<pb n="KR4h0152_WYG_104-8a"/>
到地乃俯其首下至于手首下腰髙此拜之加重者一<lb/>
曰稽首兩膝着地兩手到地乃俯其首下至于地在手<lb/>
之前比之頓首其首彌下如衡之頭低尾昻荀子所謂<lb/>
下衡曰稽首是也此拜之最重者稽顙即稽首以其凶<lb/>
禮欲别于吉故曰顙拜無竒數或再或四或八或十二<lb/>
若奠獻跪而俯伏非拜也故贊者不列于拜數今㑹典<lb/>
載臣子謝恩禮五拜三叩頭禮臣之誤也其實四拜四<lb/>
叩頭第五拜為一叩再加三為四叩耳婦人肅拜云何<lb/>
<pb n="KR4h0152_WYG_104-8b"/>
考之古禮男子再拜婦人四拜謂之鞠躬婦人立屈膝<lb/>
男子跪伏婦人又立屈膝男子再鞠躬跪伏婦人又兩<lb/>
立屈膝今制太子與妃初見帝后太子四跪拜妃八立<lb/>
拜惟致辭同跪太子伏則妃興命婦朝賀先立四拜後<lb/>
再立四拜中致辭跪辭畢不伏直贊興宫人平時遇后<lb/>
叩首而行朝賀亦只立拜此之謂肅拜近世婦人簡書<lb/>
曰端肅拜非矣歛袵萬福愈不經矣若婦人興伏為拜<lb/>
此則起于武瞾衮冕郊天伏興而成天子之禮遂致沿<lb/>
<pb n="KR4h0152_WYG_104-9a"/>
襲成習云然婦人喪禮亦有稽顙之文即叩頭之及地<lb/>
者故非謂婦人不叩頭但伏興為拜則不可葢珠冠之<lb/>
製俯首不得惟不伏興故無墜髻落冠之失此禮之所<lb/>
繇適其宜也<lb/>
　　觀蚕説<hi>繆一鳯</hi>
丁陽子曰衣食生民之原蚕之功大矣余觀其生也自<lb/>
卵而蟻蟻而眠眠而長其間有卵而殈者蟻而痿者眠<lb/>
而不能起者至於能長者十而八九矣及登筐而績有<lb/>
<pb n="KR4h0152_WYG_104-9b"/>
黒而腐者有白而殭者有浮張其絲於筐側而不能褁<lb/>
其軀者至於員而繭者十而六七矣夫均以葉為飼者<lb/>
而成功則異員而繭者經綸黼黻可以衣被天下其視<lb/>
黒腐白殭與浮張者奚啻千萬余於是而有感焉嗚呼<lb/>
天地一大筐也而人績於其中矣員而繭者吾儒有體<lb/>
有用之學也黒而腐者不足言矣白殭者佛老氏之術<lb/>
也浮張其絲於筐側而不能褁其軀者詞章之士而已<lb/>
矣奚禆于用哉庸識以自朂<lb/>
<pb n="KR4h0152_WYG_104-10a"/>
　　魚鈎説<hi>繆一鳳</hi>
漁者釣于南陽之水繫舟古樹下細風和日倚篷箕坐<lb/>
綸繩不息予過而問之曰一繩千丈綸之亦艱乎荅曰<lb/>
綸繩非艱作鈎維艱曰曷弗市之乎曰市者之作無法<lb/>
也弗剛則柔剛則易折柔則弗力是以不可用也予之<lb/>
作鈎者有道焉鎚爐之功不敢茍施故鋩欲其鋭距欲<lb/>
其長曲之欲中其法及夫淬之日調其火候勿使太烈<lb/>
視其色勿使過度濟之以水必使其鈎以手撚之皆能<lb/>
<pb n="KR4h0152_WYG_104-10b"/>
碎㫁然後復以微火反其性而和之使剛柔適均始可<lb/>
用也故吾之鈎曲而甚力吞吾鈎者雖數石弗脱矣躬<lb/>
耕子聞漁者之言得養性之道且知漁樵問對六物之<lb/>
中又必以鈎為本也述而作魚鈎説<lb/>
　　鼎説<hi>許應亨</hi>
齊之野人夜相驚以火鑿之於社東垣之下得鐘焉似<lb/>
鼎而小總八十一乳上著山岳魑魅饕餮之狀野人相<lb/>
與試察其色則渾樸而不悦於衆目試擊其聲則洪逺<lb/>
<pb n="KR4h0152_WYG_104-11a"/>
而不入于里耳因撞而碎之鬻諸鐵冶之肆客有語叔<lb/>
夏而恨之者叔夏曰子以是物為有知乎客曰昔者夏<lb/>
后氏既平水土貢金九牧鑄為九鼎以察神姦是豈是<lb/>
物乎吾聞劍有干將實能變化飛徙今是鼎能夜燭以<lb/>
光奚其無知叔夏曰甚矣子之好古也茍是鼎有知則<lb/>
曷不求售於子而卒炫耀踣斃于野人之手古之山罍<lb/>
犧象玉磬大璜是皆精微貴重太古博雅之寳也今皆<lb/>
安在推而言之伊耆氏之葦籥有虞氏之剛泰夏后氏<lb/>
<pb n="KR4h0152_WYG_104-11b"/>
之琖殷之斚周之爵秦璽趙璧隋珠漢鼎兹其或毁于<lb/>
無知或遷為異物或混乎水土或化為泥沙子能一一<lb/>
而保其無恙乎重華禪夏兩㻻無聞鳴條既伐四璉亦<lb/>
戢商受殄㓕六瑚繼毁幽厲播遷八簋不守惟其陵谷<lb/>
變遷盛衰迭運大者天地且不能以長久而况於是么<lb/>
尠之物哉必若子之言則是寳玉大弓不出魯府璆琳<lb/>
琅玕終貢一姓殷之祭器不抱以適周而齊之大吕不<lb/>
藏于燕室也物咸久視而不變則是錫銅山壘金谷者<lb/>
<pb n="KR4h0152_WYG_104-12a"/>
不必餓圜扉稿東市印纍纍綬若若裂土而侯者不必<lb/>
羅雀門乘牛車阿房之宫魯靈之殿章華姑蘇之臺不<lb/>
必飛灰燼成草萊遊麋鹿而號狐狸也非其伸者不得<lb/>
不屈往者不能不返乎且是鼎也出之于土而入之于<lb/>
冶也其利農事而為鋤為鎛乎將捍患難而為㦸為鎩<lb/>
乎抑為鑊以承烹餁乎將為鑑以别妍醜乎如其無知<lb/>
則方其為鼎也不知其為鼎也及其為鋤為鎛為㦸為<lb/>
鎩為鑊為鑑亦不知其為鋤鎛㦸鎩鑊鑑也如其有知<lb/>
<pb n="KR4h0152_WYG_104-12b"/>
彼方見世禮崩樂廢古器無用乃發其神光自貶以求<lb/>
有益于世返古而變今出無用以求有用子又何必嘖<lb/>
嘖然惜之哉方且有人于此淳厚朴野息機絶知其處<lb/>
世齟齬而莫能入其於人踽凉而無所親貌類無知言<lb/>
若無用其不悦于衆目不入于里耳有甚于是鼎久為<lb/>
天下所擯棄子不此之惜而乃不釋于彼何無所厚薄<lb/>
重輕于其間哉客於是目瞠而不瞬舌舉而不下自咎<lb/>
失言唯唯而退<lb/>
<pb n="KR4h0152_WYG_104-13a"/>
　　緝籬説<hi>夏良勝</hi>
夏子居東洲規洲之隟為圃衍曠可蔬果自給旦且接<lb/>
賓者以濱于水不可堵雉乃籬之或因其故或革而新<lb/>
榦之以木横之以竹編之以棘攟縳之以藤而䝉之以<lb/>
蔓自為宻矣踰旬月而蕘牧童日耗之或欹焉或缺焉<lb/>
或穴焉或踣焉馬牛得而場焉往來得而蹊焉𡨕行者<lb/>
得而代燎焉舉火者得而代薪焉未終歳而更治者三<lb/>
圃人以病告夏子怫然曰惡用是耶勞吾慮費吾貲鞠<lb/>
<pb n="KR4h0152_WYG_104-13b"/>
茂草具財用適資馬牛與路人吾將通撤之而不圃焉<lb/>
若我何有僮跪而進曰誠費矣然朝夕而饔飱堂奥而<lb/>
賓友蔬果必有其直計歳出幾何殆恐費甚也壊而脩<lb/>
之功亦過半而撤之則天地不盡利而畜吾僮者何為<lb/>
請再治之保無慮也夏子曰唯僮乃窮日併力以治榦<lb/>
則益以深横則益以髙棘則益以厚而藤蔓周遭若其<lb/>
素植視昔甚宻鈎衣破面人不得而近也刮毛掛角馬<lb/>
牛不得而衝也置析木以警蕘牧童不得入而居行者<lb/>
<pb n="KR4h0152_WYG_104-14a"/>
不得取也既旬而定圃人得以利矣夏子往觀之進僮<lb/>
而勞之曰誠爾治之宻也爾志之定也人思籓衛其身<lb/>
心者顧不若僮於圃也哉僮有言亦可受也哉<lb/>
　　墓祭説<hi>李濓</hi>
或問墓祭禮乎李子曰非禮也曰古有之乎曰三代以<lb/>
前無有也曰周禮春官冡人凡祭墓為尸周禮亦不足<lb/>
法乎曰周禮所謂祭墓謂有事於墓而祭后土氏也非<lb/>
謂祭祖先之墓也如祭祖先之墓則子孫當為尸何以<lb/>
<pb n="KR4h0152_WYG_104-14b"/>
尸冡人也曰孔子曰望墓而為壇以時祭聖人固常言<lb/>
祭墓矣子以為非禮何居曰非是之謂也曽子問宗子<lb/>
去在他國庶子無爵而居者祭乎而夫子告之曰望墓<lb/>
而為壇以時祭盖庶子賤不敢入廟故不祭於廟而望<lb/>
墓以祭權也重宗也非謂得祭于廟乃舍之而祭于墓<lb/>
也曰然則祭墓起于何時乎曰漢人為之也曰何以知<lb/>
之曰秦不師古起寢于墓側漢因之不變諸陵寢皆以<lb/>
朔望伏臘及四時上飯建武間世祖西幸長安祠髙廟<lb/>
<pb n="KR4h0152_WYG_104-15a"/>
遂有事于十一陵顯宗改元永平春正月帝率公卿以<lb/>
下朝于原陵如元㑹儀此墓祭之始士民倣傚皆舍廟<lb/>
而祭墓此禮家之所深慨而舉世不知其非者也何以<lb/>
言之人子之所以事其親者有二曰墓曰廟而已矣人<lb/>
之有生也神與體合而其死也神與體離以其離而二<lb/>
之也故於其所見而疑於無知者則藏之而不忍見其<lb/>
亡於其不可見而疑於有知者則求之而如或見其存<lb/>
藏之而不忍見其亡𦵏之道也求之而如或見其存祭<lb/>
<pb n="KR4h0152_WYG_104-15b"/>
之道也是故家有廟郊有墓墓藏體魄而致生之不知<lb/>
者也廟聚神魂而致死之不仁者也仁知亡而人之道<lb/>
熄矣而謂達禮者為之乎延陵季子吳之習于禮者也<lb/>
觀其言曰骨肉復歸于土命也若魂氣則無不之也夫<lb/>
骨肉復歸于土此精氣為物之有盡者也魂氣無不之<lb/>
此游魂為變之無方者也是故當𦵏之日槥形而掩諸<lb/>
幽既𦵏之後迎精而返于家方其迎精而返于家也一<lb/>
旬之内五祭而不為數惟恐其不聚也及其除喪而遷<lb/>
<pb n="KR4h0152_WYG_104-16a"/>
于廟也一歳之中四祭而不為疏惟恐其或散也乃若<lb/>
墓也者吾親之體魄所藏而神魂之聚弗在於此是以<lb/>
時展省焉展省之禮即俗之所謂拜掃也非祭也子未<lb/>
讀檀弓乎昔者子路去魯謂其友顔淵曰何以贈我曰<lb/>
吾聞之也去國則哭于墓而後行返其國不哭展墓而<lb/>
入未聞祭墓也舜禹南廵崩不返𦵏禹非不思其君啓<lb/>
非不思其父而未聞有饗陵之舉盖時饗在廟也唐開<lb/>
元詔曰寒食上墓禮經未聞近代相承浸以成俗士庶<lb/>
<pb n="KR4h0152_WYG_104-16b"/>
有不合廟祭者宜許上墓拜掃亦未聞祭也後唐莊宗<lb/>
每歳寒食出祭謂之破散流風迄今莫有正之者吁可<lb/>
怪已曰考亭先生家禮世皆遵用之而墓祭之儀亦具<lb/>
焉審非禮先生何以取之曰家禮本諸儀禮及温公書<lb/>
儀程氏遺書而作儀禮無墓祭之文温公明以祭墓為<lb/>
不可程氏之書亦無是説矧家禮乃先生修輯未成之<lb/>
書為一行童竊以逃去弗及改定至先生易簀始出故<lb/>
其立論多與晩年不合先生他日又曰古人無墓祭唐<lb/>
<pb n="KR4h0152_WYG_104-17a"/>
人亦不見祭但是拜掃而已君子於此不茍從非矯世<lb/>
也守禮也曰時當寒食雨露既濡傾城士女皆之墟墓<lb/>
間羅饌酹漿攀號洒泣而守禮君子亦有先人坟墓者<lb/>
也當如之何曰先王致禮致嚴于廟以盡人鬼之情而<lb/>
藏魄於幽以順反原之變君子于此必有所處矣盍當<lb/>
鄉俗上塜之時齋戒易服先祭於廟必誠必敬以申嗣<lb/>
續孝思之心翌日率子孫咸集墓所培灌松楸省閲兆<lb/>
域加虆梩之土以崇若堂之封拜掃事畢然後祭后土<lb/>
<pb n="KR4h0152_WYG_104-17b"/>
氏於塋之北<hi>四明黄潤玉曰后土之名似過尊宜名曰司墓之神</hi>布席盥祝一如<lb/>
家禮厥明洒掃以下之儀則古禮今俗庶幾兩盡而仁<lb/>
知之道舉得之矣何必設祭于墓以取知禮者之譏誚<lb/>
乎曰墓祭固非禮然出于孝子慈孫報本追逺之至情<lb/>
於義亦無甚害者君子從俗可也何深非之曰不可伊<lb/>
川有言嘉禮不野合野合則粃稗也故生不野合死不<lb/>
墓祭人子孝思不忘惟専精于廟享而已矣此亦求之<lb/>
於有而不求之于無之意也非洞達鬼神之情狀者其<lb/>
<pb n="KR4h0152_WYG_104-18a"/>
孰能知之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_104-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻一百四<lb/>
</p>
<p>
</p>
  </div>
</body>
</text>
</TEI>
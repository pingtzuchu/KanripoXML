<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百二十四</head>
    <p>
<pb n="KR4h0152_WYG_124-1a"/>
欽定四庫全書<lb/>
　明文海巻一百二十四　　　　　餘姚黄宗羲編<lb/>
　　銘一<lb/>
　　義門銘<hi>并序宋濓</hi>
天地之間有大防焉孝友之謂也水之始也濫觴爾茍無土<lb/>
以障之則必至於滔天火之初也熒爝爾茍非水以制之則<lb/>
必至於燎原人心感物而動不能無欲其端亦甚微不有孝<lb/>
友之人出為表式則淪胥以成風而彛倫斁矣昔先王有見<lb/>
<pb n="KR4h0152_WYG_124-1b"/>
於斯雖委巷刺草之民能行之者必旌命之所以贊皇治章<lb/>
仁風而挽之於正也世之評唐史者且謂張公藝季如本劉<lb/>
君良孝行推於友睦數世不衰真豪傑之士嗚呼當是時金<lb/>
章紫綬之賢皂盖朱轓之英布列中外未嘗無之顧以豪傑<lb/>
歸於閭巷之士者以其不俟教令所加而後奮也嗚呼南陔<lb/>
白華之詩盖亦商之末世周之盛徳也斯民以孝友著稱君子<lb/>
可以觀其世矣浦陽黄氏其先與文節公庭堅同所自出有<lb/>
諱度者宋隆興癸未進士亦諸祖也元至正中傳至諱珪君<lb/>
<pb n="KR4h0152_WYG_124-2a"/>
生三子其二曰隆曰生隆生一子曰逢原生生二子曰逢吉曰<lb/>
逢昌逢吉兄弟亦各生子至十有餘人三世之間孝友無<lb/>
間言逢吉乃殫志竭慮設為教條既鑱諸樂石復遣從子<lb/>
宿請濓銘之嗚呼子壮而分婦姑反唇相稽秦之俗已然矣<lb/>
况去古日逺風氣日益漓黄氏能不染於末俗卓然不變其<lb/>
恒度豈非豪傑者耶浦陽以義居聞者二三人惟鄭綺之家<lb/>
已至十葉黄氏知惑慕而興起進修益力烏知不綺若耶雖然<lb/>
許史之稱未足為貴也猗頓之貨未足為富也惟孝友積諸<lb/>
<pb n="KR4h0152_WYG_124-2b"/>
躬令名昭於時其為貴且富也大矣所恃立兩間而無愧稽<lb/>
諸賢哲而有徴著之後世而可法何莫不由於斯黄氏孫曽<lb/>
可不思自朂或能如濓言揆之張公藝之流他日可馴致矣<lb/>
詩有之風雨如晦雞鳴不已濓於黄氏盖深有望焉銘曰<lb/>
浙河東疆地曰浦陽厥氏維黄雙井同枝科名陸離世<lb/>
服詩書有儒其冠以義為藩奕葉共飱視其齋庭左史<lb/>
右經踵武繩繩視其房除前絲後纑燈火與俱至和所<lb/>
形揖讓而升穆然無聲既衍而葩實而匪夸三代一家<lb/>
<pb n="KR4h0152_WYG_124-3a"/>
世道下趨子父割閨婦姑勃蹊十室九衰瀾倒波頺為<lb/>
天莫回蠅聲方𡨕忽聞怒霆孰不為驚植範建防翼法<lb/>
輔常斯徳之元造端非難延裕惟艱任重於山如為高<lb/>
陵世益代増非人獨能如松之青故隕新承所以永貞<lb/>
方先與謀庶行之修其道曷由執敬為符夙夜究圖百<lb/>
世如初<lb/>
　　菜薖六器銘<hi>唐肅</hi>
余子治圃越城南屋其中曰菜薖榘軒先生既銘之唐<lb/>
<pb n="KR4h0152_WYG_124-3b"/>
肅復銘其器六以余子之治圃也其蓺菜也必以鉏銘<lb/>
其鉏曰墾而植本斯立培而垕蘖斯茂衡深淺毋爾苟<lb/>
既蓺其灌之也必以甕銘其甕曰泉之容伊徳之充泉<lb/>
之吐伊澤之溥其掲勿羸其挈勿隳勿事乎桔橰之機<lb/>
既灌矣而草害焉薙之必以刃銘其刃曰惡草之滋資<lb/>
女以剪夷弗剪而夷則茅其蹊草去矣菜豐矣采之必<lb/>
以筐銘其筐曰掇其美毋以下體斂其實勿滿而溢虚<lb/>
而受之乃其徳左之右之慎爾執采而得之芼之必以<lb/>
<pb n="KR4h0152_WYG_124-4a"/>
釡薦之必以盤銘其釡曰溉於斯烹於斯我有㫖畜甘<lb/>
如飴彼鼎食者殆而銘其盤曰脂弗我汚兮羶弗我慕<lb/>
兮惟味道之助兮銘已余子曰噫子善銘吾器切於物<lb/>
奥於理其足為吾儆乎請書之菜薖以繼榘軒之作於<lb/>
是乎書<lb/>
　　周宁父丁斝漢素温壺銘<hi>并序童軒</hi>
周宁父丁斝漢素温壺各一欽差鎮守雲南太監錢<lb/>
公素嗜珍玩愛其古雅購而得之乃徴銘於軒軒按欵<lb/>
<pb n="KR4h0152_WYG_124-4b"/>
高九寸九分深五寸二分口視深而減二分容四升八<lb/>
合兩耳三趾簡質無文者廼周宁父丁之斝也髙七寸<lb/>
口徑一寸五分腹倍高而少縮光彩瑩潔色若流丹者<lb/>
廼漢素温之壺也是二器逺者不下二千餘年近者亦<lb/>
千數百嵗或顯而彚進或晦而陸沉予不知其幾矣然<lb/>
其所以用不用者豈物自為之哉盖必有使之以顯尼<lb/>
之以晦者也嗚呼士之處世何以異此是故耕莘者伊<lb/>
也保衡者亦伊也築傅巖者說也置左右者亦說也方其<lb/>
<pb n="KR4h0152_WYG_124-5a"/>
耕莘築巖身執賤役何異物之見棄而自淪於瓴甓瓦<lb/>
礫者乎及其保衡左右斯道大行又何異於器之見用<lb/>
而自同於殷彞周鼎者乎是知人之遇不遇物之用不<lb/>
用皆非已之所能為也雖然人之見遇者亦多矣使非<lb/>
其器安能必無其敗乎故器非鼎也秪見其折足而覆<lb/>
耳器非瓶也秪見其未繘而羸耳器非罍也秪見其缾<lb/>
罄而恥耳果足用乎故人之欲善其用者又不可以不<lb/>
利其器也或曰人奚物之比耶人之用大可以毗一人<lb/>
<pb n="KR4h0152_WYG_124-5b"/>
康四海小可以修庶事共百職而其所藏之器所通之<lb/>
用豈直兩耳三趾方口圎腹之謂哉矧舊臣可任也夀<lb/>
耉可謀也故傳曰人舊則習器舊則弊人奚物之比耶<lb/>
予惑其言竊惟舊臣夀耉皆老成之人予不能無望於<lb/>
世之君子遂取二器之義以銘之其詞曰<lb/>
有鼎之形靡折其足有罍之量匪枵其腹斝兮斝兮盖<lb/>
有類乎養其大不累於小者其將求王明之受福者乎<lb/>
　　　　右斝銘<lb/>
<pb n="KR4h0152_WYG_124-6a"/>
瑩於外盎然以豐虚其中廓乎有容壺兮壺兮盖有類<lb/>
乎體之大而用不窮者非所謂有始而有終者乎<lb/>
　　　　右壺銘<lb/>
　　居庸闗銘<hi>有序劉定之</hi>
余觀自古帝王建極作都君制華裔維本於大徳以<lb/>
膺天命結人心而未嘗不據依形勝以自固而謂扼<lb/>
天下之吭者也彼侯國所恃若齊穆陵闗楚武闗小<lb/>
不之論而秦與西漢唐都雍周與東漢晉都洛乃宇<lb/>
<pb n="KR4h0152_WYG_124-6b"/>
内大都㑹且傳世久逺統御廣際者然雍之險在函<lb/>
谷闗洛之險在成臯闗亦不過控臨中國而已唯我<lb/>
皇明定鼎冀方南向以御諸夏北眺以威邊界其介<lb/>
乎中外之闗曰居庸實為覆載以内莫大要地謹按<lb/>
地志闗在昌平西北四十里元翰林學士王煇謂始<lb/>
皇築長城居息庸徒於此故以名焉夫講求地理實<lb/>
蹟而勤述其義書生事也况兹闗重險鉅防若前之<lb/>
云可不銘乎銘曰<lb/>
<pb n="KR4h0152_WYG_124-7a"/>
帝承天命朔野是都坤奠其軸乾屹其樞長城為帶自<lb/>
天繚繞中聳雄闗洞城裏表鐡壁谽谺玉峽嶕嶢俯壓<lb/>
博厚仰矗層霄冠以雉堞守以虎旅屏翰中華昄章土<lb/>
宇龍旗北伐鼓行其中如雷之震以出太空呼韓南來<lb/>
欵塞其下如蟻叩閽以干天赦昔秦興役庸徒乃居宋<lb/>
失其防遼金長驅曷若皇明天所綏顧不創而因不嚴<lb/>
而固一夫當之萬夫莫前一世開之萬世其傳攬翠為<lb/>
書席崖作碣勒此銘章以貽無極<lb/>
<pb n="KR4h0152_WYG_124-7b"/>
　　石鐘山銘<hi>有序楊守陳</hi>
彭蠡之口有山名石鐘尚矣後魏酈元以為下臨深潭<lb/>
微風鼓浪水石相搏響若洪鐘也而唐李渤非之謂如<lb/>
其說則瀕流庶峰皆可以膺斯名盖潭際雙石叩而聆<lb/>
之南聲函胡北音清越是石鐘也而宋蘇軾非之謂石<lb/>
之鏗然有聲者所在皆是何獨此以鐘名盖山下皆石<lb/>
穴微波入之聲嚕吰如鐘鼓中流大石空中多竅與風<lb/>
水吞吐有窽坎鏜鞳之聲嘗親察而得其實故是酈矣而<lb/>
<pb n="KR4h0152_WYG_124-8a"/>
周必大又謂上鐘石高四尺下鐘石濶丈餘叩之皆響<lb/>
若鐘磬他石則否復是李焉余謂波間衆竅其豐山之<lb/>
自鳴者乎潭際雙石其宋左師之毎擊者乎是皆可謂<lb/>
鐘也然瀕流庶峰其下響若鐘者盖鮮石之高大而叩<lb/>
之函胡清越如兩鐘石者亦安得所在皆是且山之以<lb/>
物象名者若石鼓文筆之類亦豈必為天下獨然後名<lb/>
哉昉名山者其舟而察諸波間耶果屐而叩諸潭際耶<lb/>
抑若大寧之山嘗有巨石狀如大鏞而今以已為波淪<lb/>
<pb n="KR4h0152_WYG_124-8b"/>
之九鼎火焚之崑玉耶是皆不可知者事不目見耳聞<lb/>
而可臆斷其有無蘇之戒也前四人皆目見耳聞而言<lb/>
猶不能定於一余固不敢臆斷顧區區一山名何損於<lb/>
天下亦無足深辨者聞之故老我太祖高皇帝伐偽漢<lb/>
陳友諒時駐師湖口嘗登是山既而大捷友諒殪焉時<lb/>
羣敵惟友諒實彊難克肆勞六飛躬駕後戡四方皆指<lb/>
授將帥勢如破竹然則湖口之捷實天下之基也方登<lb/>
此時廟算先定聖謨孔神高陟逺覽之頃固已空七澤<lb/>
<pb n="KR4h0152_WYG_124-9a"/>
而奄八荒矣抑或山靈水伯變草木為甲兵驅龍魚為<lb/>
蹕警以張皇威助聖武耶凡山川獲一賢貴登臨以名<lb/>
於世皆可謂幸而是山乃䝉玉趾親臨龍顔寵顧一岑<lb/>
一壑至今猶有輝耀何幸尚焉古之人睹河洛則思禹<lb/>
功往在元季㣲我高祖民其殱矣今四海内外百年之<lb/>
間庶職恬逸萬民乂和雖羣動庶植猶勝於亂世之烝<lb/>
黎者皆高祖戡定輯寧之勞而列聖紹述煦嫗之澤也<lb/>
凡登是山者左顧彭蠡右瞻金陵江漢之心其可已哉<lb/>
<pb n="KR4h0152_WYG_124-9b"/>
兵部正郎王尚忠嘗書於山之佛閣間属余言故為之<lb/>
銘俾鑱諸崖石用告來者舍其細而懐其大云銘曰<lb/>
楚有巨浸漫五百里曰鄱陽湖盖古彭蠡陽鳥攸居禹<lb/>
貢肇紀其委之窮或扼其衝有山特起㠎嶫穹窿水經<lb/>
載之其名石鐘往在元季有梟横厲江漢之間雲擾麻<lb/>
沸崇岡震驚汔可小愒天命聖武舟師徂征矛㦸百萬<lb/>
飈馳霆鍧烈火西耀煌煌赤城敵衂而逋岠之湖口乃<lb/>
躋兩鐘以望九有鸞旗前登羽衛擁後猿麋羣迓魚媵<lb/>
<pb n="KR4h0152_WYG_124-10a"/>
鳥將雲霞増耀木石焜煌天覧電瞩已空荆湘玉輅方<lb/>
降捷音沸騰矢激酋殪厥衆角崩或者草木奮為甲兵<lb/>
四方羣敵兹迺惟劇一鼓殱之餘何庸力席巻萬邦拯<lb/>
其焚溺永康兆民澤垂萬世峻徳穹勲惟天其至謂天盖<lb/>
高曷足與儷山有巨石舊銘禹功苔蝕蘚剥有光流虹<lb/>
相古勲業亦銘鼎鐘於皇聖明式配神禹宜偕厥銘以<lb/>
耀終古厲我臣民無忘烈祖<lb/>
　　韶石銘<hi>幷序王漸逵</hi>
<pb n="KR4h0152_WYG_124-10b"/>
惟皇舜既攝元位躬厯數受於文祖乃朝羣岳以釐庶<lb/>
政觀風於多方於是嵗仲春二月東巡守於岱宗柴燔<lb/>
於名山大川以恊天時以修人紀敦禮明政以憲於東<lb/>
后嵗五月仲夏復南巡守於明都迄衡岳沿湖湘上陟<lb/>
九疑廼厯郴桂又其南抵於曲江之濱受覲於皇岡羣<lb/>
后羣牧畢㑹圭璧琮璜五瑞三帛侍於荒坰南蠻貢琛<lb/>
惟瑤琨象犀具皇舜迺矢文徳舞韶於皇岡之陽鳳凰<lb/>
來儀百獸蹌蹌羣后荒服㒺不丕格以遜皇舜曰都予<lb/>
<pb n="KR4h0152_WYG_124-11a"/>
聞惟帝祗承明徳不寳異物予其懋哉廼歸覲於羣牧<lb/>
歸貢於蠻荒之長三讓弗克委而去之廼陟方西惟皇<lb/>
既西羣后蠻荒亦各抵厥疆衆物棄於水湄粤古迄今<lb/>
遂成靈異天帝廼命祝融司䕶永奠厥荒以風於多邦<lb/>
某謂皇徳廣運後之士庶㒺或測識曰為韶石曰為香<lb/>
爐相傳以譌兹惟湮哉廼敬述其事而銘之其辭曰<lb/>
洪荒之餘宣命之紀肇厥元聖中天而起維彼元聖徳<lb/>
配彼天重華協光放勲是禪帝曰汝舜予耋於勤爾巽朕<lb/>
<pb n="KR4h0152_WYG_124-11b"/>
位萬邦皇君厥位既攝廼陟羣方修禮同度迄彼南荒<lb/>
維皇寧止南荒嘉祉羣后敷功蠻方聿至其至惟何格<lb/>
兹文命維琛祗徳克讓以敬維徳維寳不珍異物蒼璧<lb/>
竒皇載堙以汨湞水溶溶皇岡䓗䓗億萬斯年維皇之<lb/>
宫靈涉自天百世之下錫我元元草木夭喬山川沖郁<lb/>
維皇之光衍此遐福溟東小臣勒此蕪文昭皇之徳以<lb/>
詔後人<lb/>
　　書齋銘<hi>并序歸有光</hi>
<pb n="KR4h0152_WYG_124-12a"/>
齋故市廛也恒市人居之鄰左右亦惟市人也前臨大<lb/>
衢衢之行又市人為多也挾䇿而居者自項脊生始無<lb/>
何同志者亦稍稍來集與項脊生居無中庭以衢為庭<lb/>
門半開過者側立凝視故與市人為買賣者熟舊地目<lb/>
不暇舉信足及門始覺而去已乃為藩籬衷以修扉用<lb/>
息人影然耳邊聲閧然毎至深夜坐者欲睡行者不止<lb/>
寧静之趣得之目而又失之耳也項脊生曰余聞朱文<lb/>
公欲於羅浮山静坐十年盖昔之名人高士其學多得<lb/>
<pb n="KR4h0152_WYG_124-12b"/>
之長山大谷之中人跡之所不至其氣清神凝而不亂<lb/>
也夫莽蒼之際小丘巻石古木數株花落水流令人神<lb/>
思爽然况天閉地藏神區鬼奥邪其亦不可謂無助也<lb/>
已然吳中名山西亘巨海東浸林屋洞庭類非人世皆<lb/>
可宿舂逰者今遙望者幾年矣尚不得一至即今欲稍<lb/>
離市廛去之尋丈不可得者也盖君子之學有不能屑<lb/>
屑於是者矣管寧與華歆讀書户外有乗軒者歆就視<lb/>
之寧弗為顧狄梁公對俗吏不暇與偶語此三人者其<lb/>
<pb n="KR4h0152_WYG_124-13a"/>
亦若今之居也而寧與歆之辨又在此而不在彼也項<lb/>
脊生曰書齋可以市㕓市㕓亦書齋也銘曰<lb/>
深山大澤實産蛇龍哲人静觀亦寧其宫余居予喧市<lb/>
肆紛那欲迯空虚地少天多日出事起萬衆憧憧形聲<lb/>
變幻時時不同蚊之聲雷蠅之聲雨無微不聞吾惡吾<lb/>
耳曷敢懷居學顔之志高堂静居何與吾事彼美室者<lb/>
不美厥身或静於外不静於心余兹是懼惕焉靡寧左<lb/>
圖右書念念兢兢人心之精通於神聖何必羅浮能敬<lb/>
<pb n="KR4h0152_WYG_124-13b"/>
斯静魚龍萬恠海波自積火熱水濡深夜亦息能識鳶<lb/>
魚物物道真我無公朝安有市人是内非外為道為釋<lb/>
内外兩忘聖賢之極目之畏尖荆棘滿室厥恐惴惴危<lb/>
階是習余少好僻居如處女見人若驚噤不能語出應<lb/>
世事有如束縳所養若斯形穢心忸矧伊同胞舉目可<lb/>
惻藩籬已多去之何適皇風既邈淳風日漓誰任其責<lb/>
吾心孔悲人輕人類不滿一瞬孰塗之人而非堯舜<lb/>
　　丁氏半山亭銘<hi>并序李東陽</hi>
<pb n="KR4h0152_WYG_124-14a"/>
潛川丁君繼仁隠士也作亭於銅山之半名曰半山亭<lb/>
其子鴻臚序班鉷乞予銘諸石縣之近區若槽山之奸<lb/>
雄冶父之神恠龍湫之虚幻皆君子所不談麟山之風<lb/>
致亦未足深論彼半山者王荆公之故名也荆公争謝<lb/>
公墩詩議者謂其習氣所發使其有知未必忘情於地<lb/>
下予為君識之以貽其後人使知兹亭為丁氏故物君<lb/>
之心非有所競而人亦莫得而競也銘曰<lb/>
盧之潛川有山曰銅有亭厥中作者丁翁雙甍夾飛層<lb/>
<pb n="KR4h0152_WYG_124-14b"/>
簷闞空繩平度均不下以上吐呑嵐霧凌薄蒼莽俯臨<lb/>
豁閕仰抗髙爽羣竒羅列萬象森朗連山逶迤如屏如牆<lb/>
長江重湖溔溔茫茫喬林長堤曲澗方塘晨暉夕隂往<lb/>
來其旁西望槽山魏武所駐姦雄一顧乾割坤據金卯<lb/>
訖籙旋為典午河山猶在俯仰千古歐冶遺山鳴金既<lb/>
躍張干雷邪光彩淪落幻術莫究九原不作僧有伏虎<lb/>
龍湫是於龍亡虎逝此事長吁亦有龍眠麟山故蹟丹<lb/>
青窈眇千載泉石山峙川流嵗月若奔歸視吾山吾亭<lb/>
<pb n="KR4h0152_WYG_124-15a"/>
固存我居我㳺我燕我飱終我齒髮貽我子孫昔有半<lb/>
山粤惟安石謝墩王寺名同代隔我來君去誰主誰客<lb/>
平生英氣所遇成敵終焉一歸誰失誰得今有半山若蹈<lb/>
陳迹彼豪有知此憾誰釋物各有主古人則云往者勿<lb/>
追來者有聞富貴難恃虚無莫陳不朽有圖惟徳與文<lb/>
汝亭不欹汝山不磷我銘在兹垂千百春<lb/>
　　讀易銘<hi>并序楊爵</hi>
余既乆在罪難中自念君子存仁造次顛沛未嘗少懈<lb/>
<pb n="KR4h0152_WYG_124-15b"/>
嵗月云邁百年昜失頃刻光隂未可以若醉若夢而玩<lb/>
處之也即卧側障之以席盥手焚香凝神清慮讀易於<lb/>
其間客有謂予者曰其名此為安樂窩可乎余應之曰<lb/>
不然也余之罪多矣奚以安樂為哉人之處世非安樂<lb/>
則困辱二者而已世之人或以富貴為安樂以患難為<lb/>
困辱此固未然而謂吾之處困為安樂亦非也夫其所<lb/>
為慊于心而合乎義理之中正則雖日在患難此心未嘗<lb/>
不安樂也夫其所為愧於心而戾乎義理之中正則雖<lb/>
<pb n="KR4h0152_WYG_124-16a"/>
日處富貴而此心未嘗不困辱也吾之所為質於古人<lb/>
之作用為何如其愧於四聖亦多矣然則名吾所處為<lb/>
困辱窩可也又奚以安樂為哉况易之為書廣大悉備<lb/>
天地萬物之理具於此損益困節中孚習坎則切於處<lb/>
憂患之道也因銘以自警銘曰<lb/>
安樂安樂由心之作輾轉困辱惟吾所速四聖垂訓炳<lb/>
炳簡編議之而後動擬之而後言或可以觀象玩辭而<lb/>
補吾之愆<lb/>
<pb n="KR4h0152_WYG_124-16b"/>
　　約菴銘<hi>并序顧璘</hi>
正徳庚辰之嵗璘來京師太僕少卿周君見於舍曰吾<lb/>
竊幸乎子來吾方有解於中未以語人請質之子始吾<lb/>
論學恥弗愽也故統覧聖經汎涉羣言多識廣思唯恐<lb/>
或漏作為文章既被雲漢囊山岳且猶慊慊焉羞其鄙<lb/>
瑣今也多言而患馳茍有㑹焉兀兀終日而已始吾論<lb/>
才曰震奮為雄曠朗為特剸裁巨細弗見棼糅者斯天<lb/>
下之通才也古之人廣謀若平宏辨若誼吾甘執鞭其<lb/>
<pb n="KR4h0152_WYG_124-17a"/>
門今也覩沉黙淵密之士外木而中理動簡而節周有<lb/>
餘味矣服今吾取其素也味今吾取其薄也居室今吾<lb/>
取其適體也交際今吾取其不廢禮也推之百物靡不<lb/>
以約為尚乃築菴稱約志吾警焉豈釋故即新有㳺於<lb/>
道階乎抑氣衰志頺将戔戔自居齷齪以茍終乎物有<lb/>
自蔽道有自疑故目不視面燭不輝跋明所弗逮也乃<lb/>
今願得承教於子於是璘乃正客起賀曰善哉先生之<lb/>
學乎所謂黜華掇實舍凡而執要者也按約之義為省<lb/>
<pb n="KR4h0152_WYG_124-17b"/>
為束為要均道本焉是故太饗之𤣥尊大路之素幬省<lb/>
也服之用大帶射之用拾束也稽數以籌張網以綱要<lb/>
也匪省則華華則濫質匪束則散散則淫志匪要則泛<lb/>
泛則隳功故君子之學省也而後質固束焉而後志荘<lb/>
要焉而後功篤三者既修聖人之道具矣然則先生之<lb/>
務約也又何以加諸璘不佞無以復高明願修銘于菴<lb/>
以相厥志乃銘曰<lb/>
道本一原物始太朴維皇建則貴順惡鑿澆風既澶繁縟<lb/>
<pb n="KR4h0152_WYG_124-18a"/>
紛錯士尚彌荒靡所止託君子孔憂遡懷渾噩爰究道<lb/>
真統玆守約内存必專外動必確豈無多方匪我攸學<lb/>
　　埋奴銘<hi>有序郭子章</hi>
蜀之交川古氐羌地繇來逺矣其遐裔錯住洞島混<lb/>
跡漢蠻結氊毳以自蔽習精悍而健鬬其性然也明<lb/>
興經略西川招撫邊戎當事者以豺狼不可狎也嵗<lb/>
捐金繒羈縻之然亦不敢負阻馮兇以逞邇來蟻衆<lb/>
彌夥犬牙隃厲皴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不䖍貪猥無饜隊西戎以剥行<lb/>
<pb n="KR4h0152_WYG_124-18b"/>
道連北敵而騷居民至刈我堡長刳我邊人殘孽貫<lb/>
盈天人共怒時皇帝君天下嵗之柔兆閹茂也大司<lb/>
馬徐公奉天討揭靈旗屬文臣材官而畫以方畧飲<lb/>
冰授節指日揚麾先庚而號令嚴肅未鼓而士卒譁<lb/>
釦或攻或伐或圍或追勢如解籜事埒拉枯蠻且披<lb/>
靡莫知所嚮曳兵而實塹谷者自成京觀冐衂而赴<lb/>
江河者歘若斷流渠賊就擒碉房悉燬不半載而四<lb/>
十餘砦一埽無存故穴匪依餘黨深竄懼天戈之盡<lb/>
<pb n="KR4h0152_WYG_124-19a"/>
劉悔偏頭之末從面縳軍門以乞降還銀錁而納欵<lb/>
攪其首亂㰱血埋奴以矢必不敢逆命司馬公乃奏<lb/>
凱班師西鄙之民始囅然解戈而即衽席矣露布以<lb/>
聞聖天子獨偉其功爵賞有差余同年謝彦實氏觀<lb/>
察威茂出入帷幄親履矢石嘗以其所睹記者紀西<lb/>
征事甚偹因屬子章為銘鐫之石以彰一代頋膚且<lb/>
以示羌戎之後來者嗟乎漢當中興尚閉玉闗謝西<lb/>
域唐丁盛際諸蕃僅質侍子未聞自縳首兇數十人<lb/>
<pb n="KR4h0152_WYG_124-19b"/>
甘心幽土以堅誓盟自非靈威神武安能鎮壓其狼心<lb/>
建千古駿業哉赫矣壮乎洵為不朽敬綴其概而系之<lb/>
銘銘曰<lb/>
芒芒天府坤維接畛綱以封艐綴以仁允狡焉彼獠滋<lb/>
蔓如稹勝乎梟獍殘於玁狁侵玩不蠲酷兹邊疢事聞<lb/>
當宁帝赫斯怒授大司馬琱戈以捕爰擘文韜廣掇武<lb/>
庫獰将操盾謀臣獻謨鼓<graphic n="KR2855" url="https://raw.githubusercontent.com/kanripo/KR-Gaiji/master/images/KR2855.png" mimeType="image/png"/>震天轒輼塞路蹴嶽拔山<lb/>
掣電巷霧虵豕陵亂狼狽而嘑曷矯其鷙曷馮其固埶<lb/>
<pb n="KR4h0152_WYG_124-20a"/>
壓穹廬機駭槃瓠追奔逐北俘馘滿野餘孽窮屈悔負<lb/>
咻噢願罷金繒以謝西征稽顙植頷籲天丐生詎曰騂<lb/>
旄縳而乞盟瘞之邊土僇彼不庭五兵既隠七宿尊衡<lb/>
啓陲之疆篤國之禎功序廟廊茂賞殊旌在昔嚴帥劍<lb/>
閣勒銘矧兹偉煜豈直蠻平异哉京觀自劌鯢鯨刻石<lb/>
山阿千載威名<lb/>
　　<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>村石硯銘<hi>錢允治</hi>
吳西界三十里有村名<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>亦曰硯石之山上為吳王之<lb/>
<pb n="KR4h0152_WYG_124-20b"/>
故宫其石也村中人取以為猪之欄糞之窖等於瓦甓<lb/>
城中人取以為牆之趾階之級稍為尊崇而為硯者千<lb/>
不得一也羅紋鸜鵒金星玉帶富貴者得而狎之貧賤<lb/>
者莫得而庸焉乃鄙人取<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>材之中硯者付之良工琢<lb/>
而為之不古不今可異可同高其外虛其中寛而不偪<lb/>
深而有容於以吮筆濡毫其大徑文其小徑尺或為雲<lb/>
虹夭矯長空或為游絲披拂清風可以發越吾之鬱勃<lb/>
可以輸寫吾之心胸其徳靡改其壽無窮噫嘻兹石也<lb/>
<pb n="KR4h0152_WYG_124-21a"/>
非玉也詎曰比徳乎帝鴻<lb/>
　　彭祖觀井銘<hi>孟思</hi>
維古人中名善養生於我老彭獲壽極永靡物不警尤<lb/>
謹觀井覆井車輪絙樹縈身扶杖蹲蹲乃敢少前俛視<lb/>
惕然猶恐墜旃意若孱孱苟能效焉維以永年予曰不<lb/>
爾怵怵蕙蕙非養身㫖拘若凍蠅氣拂厥膺必夕飲氷<lb/>
跼蹐以臨蹜蹜滯淫奭傷厥心即有井幹匪冽泉寒苟<lb/>
或以看損目傷肝兢然若墜是為過懼懼過膽傷脉絡<lb/>
<pb n="KR4h0152_WYG_124-21b"/>
不注榮殘衛單交相為瘉養生如彭四體不諭我養生<lb/>
術術簡弗難非吐而納不藥而丹弗輪弗繩去杖而安<lb/>
既不隕越亦不蹣跚厥術云何有井勿觀<lb/>
　<lb/>
　<lb/>
　<lb/>
　<lb/>
　明文海巻一百二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百七十</head>
    <p>
<pb n="KR4h0152_WYG_370-1a"/>
欽定四庫全書<lb/>
　明文海巻三百七十　　　　餘姚黄宗羲編<lb/>
　　記四十四<lb/>
　　　祠廟<lb/>
　　崑山令樊公祠堂記<hi>歸子慕</hi>
馬鞍之巔負古刹東向翼於南出萬松之上嶐然而立<lb/>
者故令樊公元之之祠也公之前厯十三令為祝公嘉<lb/>
靖間倭入寇崑山幾䧟祝公守禦甚力城賴以全後五<lb/>
<pb n="KR4h0152_WYG_370-1b"/>
十餘年當公治崑縣民汪惠者募金祠祝公而公為之<lb/>
記名其祠為勝生蓋以今之生祠徧天下矣死而祠者<lb/>
百無一為故以祝公之死祠為勝生也及公没而民競<lb/>
為公祠如公所稱勝生者公為令精勤無留事然不為<lb/>
苛細禁制豪右不觧縱然不為文深一意卵翼小民如<lb/>
或傷之勸令息訟不喜為一切更張小民得職熈然樂<lb/>
生其政要歸於節用愛人縣中清静好善樂士至其刻<lb/>
亷則自洪武以迄於今不乏亷令未有如公者也公生<lb/>
<pb n="KR4h0152_WYG_370-2a"/>
時恒茹蔬間進二卵故民之祠公薦蔬侑二卵焉菑害疾病<lb/>
者祠公咸平嗟乎公既沒矣猶撫民之疾苦若是後之嗣公<lb/>
守兹土者聞公之風其有不浡然興起乎祠之經始以甲辰<lb/>
秋工成屬記於子慕子慕惶恐謝不文且病未能也居一年<lb/>
再登馬鞍徘徊祠下憑南牖俯臨萬家皆公之遺黎當門而<lb/>
望東城蜿蜒如帶婁江曲折而東注入於渺茫江之左右勻<lb/>
匀原隰畎澮縱横皆公植也俯仰今昔不覺泫然雖病其容<lb/>
巳乎遂為之記公名玉衡字元之萬厯乙未進士黄岡人<lb/>
<pb n="KR4h0152_WYG_370-2b"/>
　　北山何文定公祠堂記<hi>劉茞</hi>
金華何王金許四先生憫宋祚之將移憂悲抑鬱卒老於窮<lb/>
生不出仕沒不治喪塟不起墓慨此骼胔胡不速朽嗚呼微<lb/>
矣白雲先生以後至元四年戊寅正月壬寅𦵏於婺女鄉安<lb/>
期里許官山其子曰元曰亨皆以罪沒於我朝洪武間因絶<lb/>
其系迷其墓成化初推官林沂亷得之立石表其阡仁山先<lb/>
生以元大徳十年丙午九月甲申𦵏蘭谿縣純孝鄉仁山之<lb/>
後隴不封不樹漫無標題前知府趙鶴芟蕪考墓纍塚不可<lb/>
<pb n="KR4h0152_WYG_370-3a"/>
復識而其裔寓彼鄉者亦近支也魯齋先生以咸淳十年甲<lb/>
戌十一月甲申𦵏金華婺女鄉望柴嶺金村之懐原墓地六<lb/>
十畝子姓世守之北山先生以咸淳五年巳已十二月壬申<lb/>
𦵏金華縣南山油塘之原荆莽無端狐兎有窟商山之芝不<lb/>
知四皓之高首陽之薇不知夷齊之清均為牛羊之牧而芻<lb/>
蕘之塲也鄰有豪右逐其佃甲并其圭田據而業之子孫家<lb/>
盤溪者百數莫之能直盖府治東廿里許亦有油塘豪欲滅<lb/>
其墓乃匿其碑指先生墓在彼油塘志府者不察從而是之<lb/>
<pb n="KR4h0152_WYG_370-3b"/>
正徳甲戌春正月知府事劉茞同知張齊通判趙天定推官<lb/>
姜山甫率諸生葉援陳育項復通馮紀等展修祀事墓己夷<lb/>
且陷惟趺獨存而商生大路復亷得完碑於油塘之匿孔尚<lb/>
無恙也乃繩其豪於法還其碑於趺正其田於籍歸其佃甲<lb/>
於鄰壤伐巨石以封若當而繚之以牆垣竪享堂四楹旁為<lb/>
連甍以處佃丁規制粗備庶幾有司崇儒重道礪世磨俗之<lb/>
萬一而先生之存亡固不係乎是也因定墓夫一名每年追<lb/>
其直於黌序輪遣教職以清明日祭其墓王金許亦如之茞<lb/>
<pb n="KR4h0152_WYG_370-4a"/>
因推其意以叙之曰自堯舜至於湯文周孔率五百嵗<lb/>
而聖賢出以續斯道之傳惟鄒魯萃天地之間氣賢聖<lb/>
林立不可尚已其餘希世寥闊乃僅一見自孟子没千<lb/>
五百年始有周程張朱兆應文明道宗鄒魯蓋間氣之<lb/>
再見者厥後吕東莱倡道於婺朱晦庵張南軒相與切<lb/>
磋<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>習於麗澤之㑹波流河潤至於文定親接勉齋之<lb/>
統傳諸文憲文憲傳文定文定傳文懿百里之内同門<lb/>
之間四賢挺生上承吕成公為地方五鉅儒問道之士<lb/>
<pb n="KR4h0152_WYG_370-4b"/>
無慮數千成章者比比此又間氣之疊見者世稱金華<lb/>
小鄒魯不可誣也其大者拯頽救敝立懦亷頑如鳯凰<lb/>
翔於千仞四方欲快覩之而不可得味道之腴絶物之<lb/>
欲如蛟龍蟄於九淵天子欲識其面而不可致蓋其性<lb/>
命之趣長而爵禄之味短天人之理貫而顯晦之幾明<lb/>
徳澤之滂沛不深於義理之涵濡小康之政治不加夫<lb/>
大道之感通所以孔曽思孟終身不遇周程張朱不能<lb/>
立朝何王金許終守環堵為是故也不然何庸衆之難<lb/>
<pb n="KR4h0152_WYG_370-5a"/>
退而聖賢之難進如此哉至其論大道則北山以洪範<lb/>
之敬五事為明明徳之謂厚八政為新民之謂建皇極<lb/>
為止至善之謂皇極有休徵而無咎徵有仁夀而無鄙<lb/>
夭則致中和天地位萬物育之謂此為皇極之極功若<lb/>
此者不害其為同魯齋於易則以河圖為先天後天之<lb/>
宗祖於書以洪範為古今經傳之宗祖於詩定二南黜<lb/>
淫奔於春秋作發揮明大義訂大學致知格物章之未<lb/>
亡還知止章於聽訟之上謂中庸古有二篇誠明可為<lb/>
<pb n="KR4h0152_WYG_370-5b"/>
綱不可為目定誠明各十有一章若此者不害其為異<lb/>
仁山通鑑前編自周威烈以前各為編年穿貫春秋直<lb/>
遡堯舜據經考傳不嫌其為僭白雲集詩鈔名物讀書<lb/>
著叢説讀春秋有管窺皆傳註所未發句讀九經儀禮<lb/>
三傳至於天文地理典章制度食貨刑法字法音韻醫<lb/>
經數術靡不該貫不疑其為泛仰髙鑽堅鈎𤣥索隠惟<lb/>
欲求見聖人之止而後已然則勲庸彞鼎之榮綸綍隴<lb/>
阡之光何足為先生増損蓋自有不隨物而化不逐運<lb/>
<pb n="KR4h0152_WYG_370-6a"/>
而遷不待生而存不因死而往者矣茞亦嘗掇拾行實<lb/>
䟽之於朝請得綴食孔子廟廷不知輿論僉同能有成<lb/>
否兹因祠堂訖工刻石識之學宫牧敲燐火想不能祟<lb/>
我先生道骨矣正徳乙亥夏六月朔為之記<lb/>
　　三蘇先生祠堂記<hi>劉茞</hi>
正徳甲戌春婺守東川劉茞重建三蘇祠於郡城西隅<lb/>
景薊坊之邃巷仍故址為屋四楹其十三世孫生員蘇<lb/>
文撤寢室以為左廂房四楹官易民隙以為右廂房四<lb/>
<pb n="KR4h0152_WYG_370-6b"/>
楹及門屋四楹墻可及肩堦惟旋馬重勞惜傷慳展拓<lb/>
也訖工有疑者曰三蘇蜀人也而祠於此乎曰因也非<lb/>
創也葺也非増也坊以景蘇名可知也曰祭法云法施<lb/>
於民則祀之以死勤事則祀之以勞定國則祀之能禦<lb/>
大災則祀之能捍大患則祀之三蘇有一於此乎曰未<lb/>
也不以太乎曰祠為前太守贈少傅蘇公遲立也建炎<lb/>
初元遲守婺政成惠流民為生祠報其功也既而官終<lb/>
待制謝事請老因婺家焉乃推本所自另祠其若祖老<lb/>
<pb n="KR4h0152_WYG_370-7a"/>
蘇文公先生若伯大蘇文忠先生若翁少蘇文定先生<lb/>
昭庭訓也少傅徳煦婺人一郡之望也三蘇學行雄天<lb/>
下四海之望也婺人藉三蘇之望以世少傅之望因並<lb/>
祀之所謂稱人之善必本其父兄師友厚之至也配食<lb/>
惟龍圖少保公簡一人不逺推者舊額也蘇世顯且延<lb/>
如太守公誦太卿公諤尚書公符正郎公林都照公友<lb/>
龍太史公伯衡匪弗耀也而不敢附此者從民心非一<lb/>
家祀也少傅甘棠遺愛不可以縷其大者如奏蠲嵗貢<lb/>
<pb n="KR4h0152_WYG_370-7b"/>
羅叚之溢額民至於今能頌之郡乗不悉其承宣風動<lb/>
之休或逸典也祀其身以及其先非忝也宜也曰論人<lb/>
物於趙宋超邁雋永必歸三蘇叅之為三鼎立之謂也<lb/>
果若是班乎曰昔人謂三友一龍余則曰三蘇亦一龍<lb/>
也龍之剛壯在首老泉之端方以之運用在身東坡之<lb/>
豪放以之骨力在尾潁濱之敏妙以之此三蘇之别也惟<lb/>
有宋隆重儒道故天啓文明之運理學有二程數學有<lb/>
二邵律學有二蔡文學有三蘇間氣所兆疊萃一門於<lb/>
<pb n="KR4h0152_WYG_370-8a"/>
戯盛哉竊有論焉古之取人寛而恕專論其心術今之<lb/>
取人嚴而刻兼論其學術心術既正大本已端他可畧<lb/>
也學術疵至有見多白而廢眼覩蹣跚而廢足者矣古<lb/>
今文章大家唐有韓栁而韓為之聖宋有歐蘇而蘇為<lb/>
之豪况其心術光明出處正大湛乎青天皎乎白日孔<lb/>
門家法無相背馳議者猶謂其因文見道未識性理直<lb/>
以文士目之不以刻乎愚謂韓子性有三品只欠氣質<lb/>
二字濓溪曰剛柔善惡中而已矣此之謂也三上宰相<lb/>
<pb n="KR4h0152_WYG_370-8b"/>
不揜佛骨一表説命之對揚孟子之衛道不過是也蘇<lb/>
氏嘲謔文辭不害其嚴毅之操縱横氣習難廢其厯履<lb/>
之實是以至誠通於天地粹徳達於神明忠信行於蠻<lb/>
貊精明孚於蟲魚鳥獸觀其開衡山之雲驅鱷魚之暴<lb/>
枯眉州之草木禱莱州之海市走契順之納欵來貢使<lb/>
之問安傾天子之知遇廑后妃之觧紛兒童走卒皆知<lb/>
敬慕小夫賤𨽻聞姓名比其没也外自嶺海内自中州<lb/>
逺及吳越揚益之徼農人商賈輟業興嗟士夫君子聚<lb/>
<pb n="KR4h0152_WYG_370-9a"/>
哭而設奠不勝其哲人之慟梁木之悲於戯必有所以<lb/>
致此者矣可以文士少之哉近世有紛紛者多見其不<lb/>
知量也疑者曰余鄙人甕天管豹自今不敢妄議古人<lb/>
矣太守因筆之以為記<lb/>
　　重修顔孝子永慕廟記<hi>張維樞</hi>
義烏縣昔名曰烏傷曰孝烏俱以秦顔孝躬畚鍤塟親<lb/>
誠感羣烏銜土助𦵏吻為傷得名宋景定間李公補始<lb/>
作廟勒永慕記一篇我國家風厲孝道意盛甚非若法<lb/>
<pb n="KR4h0152_WYG_370-9b"/>
律愚黔首時司烏土者如李公玉劉公同姜公淳逓為<lb/>
脩葺定祭田供祀非若昔篳路藍縷時顧乆不能無荒<lb/>
刺也余閲六春秋拜孝子祠下見遺壠纍纍毎慨然景<lb/>
仰是春復修祀典覺風撲松楸羣烏悲鳴也因憶宋文<lb/>
憲所題千載之下禮憲淪胥豈獨媿君烏亦不如與王<lb/>
忠文之咏瞻烏云畢哺者烏紛回翔兮銜土助𦵏成高<lb/>
岡兮厥吻流血集哀聲兮悲風滿林日色黄兮等語為<lb/>
嘅然心動徘徊不能去顧謂同事周時彦數君曰以河<lb/>
<pb n="KR4h0152_WYG_370-10a"/>
山之代更嵗月之駒度是廟也雖不見侮樵蘇然而堅<lb/>
者瑕翼者幾欹何以光孝道而慰公崇奉親靈之意且<lb/>
風于唱之群烏鳴和之地下幾幾望之矣責實在不佞<lb/>
乃悉索鍰餘壹鎰有竒委黄承泗黄尚佐等督修程以<lb/>
磚植繚以周垣財挟日而功竣余同視歎曰與易寕戚<lb/>
孝子有焉與奢寜儉則今日之舉乎夫孝子孱然布衣<lb/>
耳非有詩書之習曽閔師友之素也彼其僻踊於堊室<lb/>
枕哭於苫塊瞿瞿皇皇於畚鍤間僾然如見者形耶愾<lb/>
<pb n="KR4h0152_WYG_370-10b"/>
然如聞者聲耶當日惟一抔土是期何意身後然而瞻<lb/>
依之所不至筋力至焉筋力之所不至血誠至焉天感<lb/>
孝子血誠而假靈群烏為之鳴號為之蹢䠱而銜土孝<lb/>
子之一抔土完孝子崩心之痛始釋而孝子烏傷名亦<lb/>
隨之千秋嗚呼以秦風駟鐵之悍至祖龍又益厲之其<lb/>
行者無不鬬刀劍而其居者無不徳色誶語於鉏帚孝<lb/>
子之悽愴襄事獨皎如白日不為秦俗所染雖謂未學<lb/>
謂之學矣且烏何知天知地知神明知故使烏亦知今<lb/>
<pb n="KR4h0152_WYG_370-11a"/>
夫孝之至者氷可卧竹可泣鹿可乳烏又何不可知也<lb/>
烏知孝子而百千秋後永知烏烏幸哉嗟嗟貴而逝泉<lb/>
分羮者同歸於盡而孝以負土特聞阿房驪山隔離天<lb/>
日矣曽不能當叱咤者之一炬瞻烏竟誰止耶而顔氏<lb/>
之馬鬛封與烏傷名今猶若新也顔之傳不係於廟之<lb/>
修不修苐視今執殳而或委親烏喙獨非四封之人乎<lb/>
修廟焉使不顔者媿嘻又何敢謂華川之無能為顔也<lb/>
則樓君藴龔君曇與今旌孝陳文言固儼然入顔氏室<lb/>
<pb n="KR4h0152_WYG_370-11b"/>
矣夫媿之不如風之之疾也因漫言重修永慕記<lb/>
　　肥城縣重修闗侯廟記<hi>吳國倫</hi>
肥城故有闗雲長廟當邑之中不知創自何代至以王<lb/>
號號之御史中丞李公未第時嘗下帷廡舍間睹記邑<lb/>
父老嵗時伏臘更相主進持醵錢聚賽為樂其有兵荒<lb/>
疹癘及昆蟲豕䑕之害雖至微細輙相率磔雞刺彘尸<lb/>
祝而禳之以為常云弗賽弗禳即家懼而人不自安史<lb/>
嚚氏所謂神依人而行固然哉後中丞公宦逰且若干<lb/>
<pb n="KR4h0152_WYG_370-12a"/>
年廟日就蕪圮幾鞠為場隆慶改元邑父老聚而慮材<lb/>
鳩傭一新其故寢殿中嚴賓廬在序庖湢庾井各適其<lb/>
所繚以丹垣扞以重門又築臺可數仭而亭其上以懸<lb/>
鐘簴由命期以迄完繕曽不朞月邑父老之賽且禳於<lb/>
斯者莫不義其役而歸功於神中丞公廼以其意屬予<lb/>
記予按雲長以漢前將軍遇害江陵後始追封為侯尚<lb/>
未有王號而追王之者毋亦竦意臚語有如蔣帝茅司<lb/>
徒之稱不必有據也夫廟以妥神而稱之以其所不安<lb/>
<pb n="KR4h0152_WYG_370-12b"/>
予已不知其可又王則王祀必陳禮備樂而後舉非父<lb/>
老所得磔雞刺彘賽且禳也今尊神而卑其禮將饗之<lb/>
乎予故先正其名因欲觧父老之惑又申告之天下廟<lb/>
祀侯者多矣而肥祀猶為有名何也以侯嘗麾蓋䇿馬<lb/>
斬顔良觧東郡之圍一時英風至今凛凛在肥故東郡<lb/>
下邑也祀典所載功施於民其庶幾當之夫侯之血食<lb/>
既有所從来齊魯人好義又其天性固宜世世祀不廢<lb/>
乃予聞於古之人朕志先定詢謀僉同鬼神其依夫神<lb/>
<pb n="KR4h0152_WYG_370-13a"/>
依於人志帥於已志未定而聴於人是惑也人未恊而<lb/>
聽於神惑斯甚矣夫侯合徒翊漢虎視孫曹忠勇稱萬<lb/>
人敵蓋人情所共震也諸父老聞侯之風舉邑而嚮於<lb/>
義乎是侯之有大造於邑已不然人不我與神將焉依<lb/>
且父老獨見侯之起也以亡命而其遇害也以樊之㨗<lb/>
由斯而談禍福相倚侯亦不能自為命而又能於百世<lb/>
之後禍福乎人哉中丞公遂以予言告父老因礱石而<lb/>
碑之<lb/>
<pb n="KR4h0152_WYG_370-13b"/>
　　厯城陳令君為李于鱗先生立嗣置田記<hi>邢侗</hi>
李于鱗先生厭世且三十年所矣其子駒後先生<lb/>
十年奄謝二嗣子又相繼無辜死於是葢代哲人<lb/>
㡬同若敖分觸食於蓬丘之上所遺諸寡婦人二<lb/>
稱為先生巾櫛媵一則駒者婦巻婁浮寄於西郭<lb/>
窮巷間僅僅此下傭汙邪數畮不足供糝稗三孀<lb/>
弔影夜覓少膏為人作出嫁衣補藉小餬口而其<lb/>
期功强近中表姻婭之屬率亦滅跡無與通往來<lb/>
<pb n="KR4h0152_WYG_370-14a"/>
女子之交脯椇永絶遂令先生一抔馬鬛荆棘等<lb/>
身經禩無椒漿之奠嵗時祊寢廢罷可知也往往<lb/>
動輪之賔踵接濟南流連太息惟相與嘆先生無<lb/>
家無後付之無可誰何而已吁嗟嗟可慨哉上谷<lb/>
陳君采居平修業制舉而外最好于鱗先生書且<lb/>
亦微聞先生無家無後狀心竊竊念之謂一孱書<lb/>
生何自而倨惠施鍾期之位乎天若悔禍於于鱗<lb/>
陳君廼得成進士令厯城下車甫旬月即擬為先<lb/>
<pb n="KR4h0152_WYG_370-14b"/>
生後聚族僉同得先生諸弟成龍之孫世茂之子<lb/>
年甫六嵗於先生親則從曽孫令君手疏吿先生<lb/>
肇鍚嘉名曰嗣為之要月賦囷數㪷嵗給布數端<lb/>
以急此兒三孀于零丁孤苦之中一日而見丈夫<lb/>
子更逓為洗沐喜若撤蔀望天而數十牛彷徨瑟<lb/>
縮咄咄地下之老遂一日而稱人祖異哉居頃之<lb/>
令君又心竊竊念此不足為嗣没身計也者而能<lb/>
為于鱗先生宂宗計也者廼蚤夜盪胷蒿目而精<lb/>
<pb n="KR4h0152_WYG_370-15a"/>
為籌曰非宅孰竟厥居非田孰竟厥食也因謁臺上記<lb/>
一時臺監郡具誼令君之指有請必從為購仙臺百畮<lb/>
之産宅亦稱是計費一百八十千又為葺其窮巷故敝<lb/>
宅廼茅廼塓不憚指麾計費三十有四千已又為嗣課<lb/>
小學讀已又為議婚令君之為此也不沽世俗捐損俸<lb/>
緡名第調㑹計經費之餘取贏自我而靡所病帑一錢<lb/>
嗣及有田有宅易下傭之處而席八口無饑之業三寡<lb/>
婦亦遂有家于鱗先生自兹魂有守主墓有時祭一惟<lb/>
<pb n="KR4h0152_WYG_370-15b"/>
令君是憑是依令君之功鉅矣哉有唐李白有子伯禽<lb/>
後白死禽子孤絶二女子流落農瑣視于鱗今日正等<lb/>
爾時范觀察傳正為白朽骨圖亦與令君同意而令君<lb/>
<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然視力俾于鱗無子孫而有子孫則更勝之蓋代哲<lb/>
人獲與繼絶興復之義以快詞林而先士胄此實天壤<lb/>
一大事惠施鍾期之位奪諸吳門予之上谷蓄於海内<lb/>
同袍之素而酬於官下後来之彦蓋以見于鱗之道大<lb/>
而斯文之不墜於地人勝劣天於志足證焉某以事如<lb/>
<pb n="KR4h0152_WYG_370-16a"/>
濟南得諸縉紳士軰之談説甚晳歸而一夕㸐燭為記<lb/>
之然非令君意也倘亦天下後世薦紳士軰意爾<lb/>
　　三神記<hi>孫宜</hi>
三神者華容東山三神也按嘉州志神趙姓名昱蜀青<lb/>
城人與道士李珏遊隋煬帝徵為嘉州太守州有鉅蛟<lb/>
為害昱募船率千人臨江鼓譟自披髪仗劍入水天地<lb/>
晝晦頃之雲霧開朗昱提蛟首奮身出江水咸赤蛟害<lb/>
遂除開皇間挈家入山踪跡不復見民感其徳已因運<lb/>
<pb n="KR4h0152_WYG_370-16b"/>
餉往見其乗馬引犬一童子腰弓手弹以從騶仗如平<lb/>
生云唐太宗封神勇大將廟祀灌口𤣥宗幸蜀也進封<lb/>
赤城王宋真宗時張詠鎮蜀蜀亂詠禱之獲助平蜀事<lb/>
聞封川王清源妙道真君明初東山人有耕山麓者聞<lb/>
地中金鼓聲發□得鉅石覆籖簿神像焉閲簿知神姓<lb/>
號因考稽神記言祀故配以五顯晏公二神於是遂刻<lb/>
像繪祀嵗一博奉鄉民家今蓋幾二百年稱儺部神云<lb/>
邑人有疫癘疾率請神行水驅治之間致殊効即罔効<lb/>
<pb n="KR4h0152_WYG_370-17a"/>
亦必豫知其生死而神之出治疾也朱旗絳旌褐蓋文<lb/>
輿擁戈曳牌鳴金吹竽壯士旁翼豪夫後趨至所請之<lb/>
家則耄耋弁裳嬰孺僕臧跪扶拜迎肅肅蹌蹌設爼獻<lb/>
爵屠牛烹羊有不如禮或慢其從者神自下以輿倒書<lb/>
地笞罰之其人即惴惴受笞一旡敢抗神去明日主人<lb/>
整衣嚴冠躬諧神所稱詞致祝敬謝我顧乃至巴岳荆<lb/>
潭澧朗之人無不奔走脩謁祈福祐者厥費牲醴幢旐<lb/>
率踰數金云孫子曰語有之死生命修短數命者天之<lb/>
<pb n="KR4h0152_WYG_370-17b"/>
付也數者人之值也神固炳曜逖絶用物宏而取精多<lb/>
然廟食一方靈耳造化潛柄生民鉅機謂能轉易揮斡<lb/>
陶冶自遂奚理哉昔者聖王之制禦灾捍患祀典及焉<lb/>
蓋水旱疫癘之災民志悽惑莫知底寜於是索鬼神致<lb/>
祭祀安定而鎮慰之水旱癘疫者氣也志定則氣隨焉<lb/>
兹周禮所以設方相之司而漢法有侲子戱乃三神之<lb/>
祀乆而㒺廢者亦或以是耳即不然繪質圖狀喧群集<lb/>
儔萃民之財創國之儀器號四方而趨之厥於人功朝<lb/>
<pb n="KR4h0152_WYG_370-18a"/>
典奚據神心奚安焉而崇秩若此哉初予先大夫疾也<lb/>
毉率謂不可為已乃召神訊禱如毉言然則神之靈蓋<lb/>
以人効云夫若神者亦善於自準者歟按志稱與道士<lb/>
珏遊斬蛟入水呵禁之術意必於珏得之自開皇迄今<lb/>
幾已踰千餘載神之子孫澌冺盡焉而血食不廢邈哉<lb/>
異矣神故有序記歌詩詞厚齋朴菴東山以下諸名縉<lb/>
紳出者凢二巻辛丑秋予謁神張氏之堂張氏父老咸<lb/>
贊趣書於是作三神歌并記别為巻歸之<lb/>
<pb n="KR4h0152_WYG_370-18b"/>
　　平地濼重建龍王廟記<hi>于慎行</hi>
平隂東北十里有山曰龍骨羣峰環而拱之如合抱焉<lb/>
山之東南有石之窟含氣出雲雨則為兆若龍洞然山<lb/>
之西阯有滙水之陂雨則成澤若龍湫然其傍隈曲盤<lb/>
回有百室之聚命曰平地濼濼者泊也山坳有祠謂之<lb/>
龍骨以祠龍而雩焉祠不知所剏始惟其前樹幢之石<lb/>
狀如追蠡則已千百年物而岡阜之間必嘗有龍蛻之<lb/>
迹故以名也父老傳説當其香火盛時雨暘時若禾稼<lb/>
<pb n="KR4h0152_WYG_370-19a"/>
如雲牛羊被野周山而田熈然康樂不逄害菑故亦曰<lb/>
平地濼濼者樂也嘉靖甲寅秋有雲雷之異見怪物焉<lb/>
祠遂震裂日以頃圮旱潦為菑澤不時降居民苦之里<lb/>
人孫公時為文學倡義募縁亟圖修復未成而没後四<lb/>
十年厥嗣侍御君既第為貴吏而里中若有神降曰復<lb/>
祠者孫氏也侍御聞之泫然泣曰是先人之志夫予其<lb/>
敢弗繼承以邀神貺遂諏日鳩衆出俸金四十為里人<lb/>
倡逺近聞之助者雨集公之兄璟實董其功不踰嵗祠<lb/>
<pb n="KR4h0152_WYG_370-19b"/>
成像設孔安堂階有穆周垣樓觀亦肅以整巍然水府<lb/>
之宫矣侍御以書抵予使為之記夫龍何神哉志曰合<lb/>
而成體散而成章乗乎雲氣而養乎隂陽故曰神靈之<lb/>
精也然考之典記山林川澤有貍沈之祀風雨雲雷有<lb/>
槱燎之祀而未嘗及龍何與蓋嘗思之上古聖神在位<lb/>
天地之氣絪緼訢合以澤百物而龍者乗隂陽之和上<lb/>
躋下降以神於其間是致風雨順寜疵癘不作帝舜之<lb/>
世其臣有董父者能擾龍而馴之命之曰豢龍氏夏后<lb/>
<pb n="KR4h0152_WYG_370-20a"/>
之世其臣有劉累者能擾龍而馴之命之曰御龍氏蓋<lb/>
所謂御且豢者固非能真得其物飲食而調服之也惟<lb/>
是潔其蒸嘗掌其祝號以精禋而饗之若今巫覡嘏史<lb/>
之流以事神為職者耳此非龍之所由祀與三代以下<lb/>
地天不通和氣乖鬲世之視龍至求之委蛇㒺象不得<lb/>
其形而二氏之官亦廢然郡邑之吏猶以春秋秩祀修<lb/>
山川雲雨之祠而田更里父亦時就雲雨之所興山川<lb/>
之所聚立為廟貌以備不嵗之雩而號之曰龍君則龍<lb/>
<pb n="KR4h0152_WYG_370-20b"/>
之祀固未嘗廢也夫雲行雨施品物流行則雲雨者龍<lb/>
之所馮深山大澤實生龍蛇則山川者龍之所自即山<lb/>
川雲雨之交而求龍以事之以嵗時雩禱而迎其福祥<lb/>
非即二官之遺意耶抑古有之泥蟠而天飛者應龍之<lb/>
神也時暗而乆章者君子之徳也故乾之為卦取象於<lb/>
天而其六爻之動皆取象於龍故曰時乗六龍以御天<lb/>
也侍御附風雲之㑹以瑞聖世其猶龍矣豈其且潛且<lb/>
躍徒使天下想望其澤雩而願利見之猶卒未耶必不<lb/>
<pb n="KR4h0152_WYG_370-21a"/>
然矣書而識之石以為契焉<lb/>
　　宣府廵撫大中丞新城王公生祠記<hi>于慎行</hi>
莊皇帝朝逺人欵塞迄今雲中上谷寝燧醳兵幾四十<lb/>
年世皆知襄毅王公之略而不知襄毅之後又有二王<lb/>
公其一廣平王公其一則今所生祠新城王公也新城<lb/>
王公者瑯琊之裔閥閲甲於齊魯大父濼川公在嘉<lb/>
靖間以山西叅議分守口北其後且四十年為萬厯己<lb/>
丑而公以山西叅政分守口北宣人大歡乃其時鎮之<lb/>
<pb n="KR4h0152_WYG_370-21b"/>
將吏乆狃欵而嬉遊戎且生心公至慨然曰夫欵者緩<lb/>
也本以緩敵乗間而飭武備乃遂狃而忘戒心乎則下<lb/>
令増亭障簡營伍將之智勇者異其秩卒之驍健者異<lb/>
其廪私馳騎而役卒者法請托竿牘一切謝絶行之無<lb/>
幾一軍校吏凛然改觀而會廣平公以中丞開府至而<lb/>
與公相得驩也凡所擘畫悉從决䇿公益發舒自任遴<lb/>
驍突為親兵躬御臂韝懸金教射差其良苦以行賞罰<lb/>
得蹶張之士二百與都䕶校射於郊騶發輒中者盡公<lb/>
<pb n="KR4h0152_WYG_370-22a"/>
部也又念上谷故砂磧地民鮮蓋蔵卒有緩急粟價騰<lb/>
踴士且脱巾而呼當秋時先借帑金二萬糴而息之凡<lb/>
再三偫得息金三萬两羨粟萬六千石用以繕治兵甲<lb/>
召補郵騎塹西路而守之延袤百里以遏敵入而先是<lb/>
襄毅王公之與敵欵獨諳達以其孫故回面内嚮而婁<lb/>
巴圖永實伯諸大部直宣府邉故利敵不欲欵則屬諳<lb/>
達要之且啗以厚利乃稍肯来而嵗恫喝要挟無己時<lb/>
典市者懼禍起肘腋率濡忍聽之以為常萬厯辛夘閲<lb/>
<pb n="KR4h0152_WYG_370-22b"/>
視科臣始議裁市撫嵗無過二三十餘萬計畫已定乃<lb/>
無敢與敵言公毅然以身往適屆市期大敵颷集恫喝<lb/>
如故公露冕肘刃坐市臺上呼諸部長面諭今有旨切<lb/>
責疆吏毋滋爾横索我来更定約束爾如奉命而盟我<lb/>
則為政諸部長咄咄誶那顔安得是語穹廬千帳投鞬<lb/>
與漢堞平可使退乎公厲聲曰爾衆何可詫也西北事<lb/>
我盡知之今市隧之傍有鏹如雪有幣如雲聽我則皆<lb/>
爾故物不則我且閉闗謝爾而以此募諸甌脱部落與<lb/>
<pb n="KR4h0152_WYG_370-23a"/>
爾為難爾亦安得宴然何可詫衆也聞者色動則呼衆<lb/>
環公而請公故示不測喜則分食啖之怒則叱咤坐而<lb/>
控弦懸鵠二百武外應聲命中咸驚服以為神市去鎮<lb/>
二舍而遥公晨坐堂皇暮挾二健兒疾馳平明又在市<lb/>
臺敵嚄唶語曰中國殆欲絶我不則何用如此人典闗<lb/>
而日摩厲以須為不亟唯唯漢物非我有矣遂從公盟<lb/>
計公在事十年所省司農水衡金已四十餘萬而往者<lb/>
北馬入市數蹄而與之直公命駑直毋與駿均其長納<lb/>
<pb n="KR4h0152_WYG_370-23b"/>
固爾堅不聽命露刃以争公斥之闗外三日不内卒蒲<lb/>
伏受令遂為成規省亦不訾公又决䇿収史車二氏二<lb/>
氏者敵之别種故濼川公時所議撫也世葆龍門塞下<lb/>
力能角敵為我間敵畏惡之欵成徙入内地稍為邉吏<lb/>
所侵而史氏故與别部長安圖為婚圖乗其恚誘之遂<lb/>
挾車氏歸敵相引而鈔宼邉公與廣平公議史氏老於<lb/>
兵諸子皆驍勇敢鬬今為安圖用邉無寜日矣不制安<lb/>
圖無以示威敵不収史氏莫能制安圖乃因順義王之<lb/>
<pb n="KR4h0152_WYG_370-24a"/>
西獵議革其賞而令縛獻史氏以謝過俘至廷議欲懸<lb/>
藁街公計史老矣殺之無益其壯子勁兵悉在塞北今<lb/>
日殺史明日北騎必厚集塞下且以史氏為解折而入<lb/>
於敵此失䇿為敵笑乃急白廣平公馳書政府請中<lb/>
㫖從末減史氏諸子乃大感争㧞帳來歸敵始惋悔而<lb/>
安兎數宼邉亦數敗諸降人又時時鈔掠之窘甚無所<lb/>
出乃因其主為請願欵塞如故時公已代廣平廵撫乃<lb/>
詰諭敵使令安圖悉歸所㽞史氏部落並送車氏乃許<lb/>
<pb n="KR4h0152_WYG_370-24b"/>
奏復市撫至今諸部馴服邉藉為用制欵機權實在於<lb/>
此公既開府益務風厲撫循壁壘一新耕耘蔽野所奬<lb/>
㧞戲下往往自偏校累伐至上將軍其有巽懦貪墨輒<lb/>
以惠文從事無所假貸而日以恩信畜敵敵時從城下<lb/>
問大太師何在能御湩酪黄羊乎相傳報以為懽而鎮<lb/>
人又津津頌公拒礦𣙜事以為布徳宣鎮不在控敵下<lb/>
云宣故有牧馬塲欵後無警營卒稍墾其旁課入當芻<lb/>
秣諸將校亦各闢並塞閑田以給私費謂之養亷𣙜璫<lb/>
<pb n="KR4h0152_WYG_370-25a"/>
惑奸人言皆欲藉入少府而畿甸税額共八萬金宣大<lb/>
居二焉璫先趨大同大同人曰吾視宣府乃趨宣府盛<lb/>
氣謂公云何公正色曰宣瘠鎮也而鎮城為諸路幟聞<lb/>
貴人將重征於化居市肆且罷罷而四方粟芻皆不至<lb/>
環甲鳴鏑之徒無所得食將蜂起與貴人為難且奈何<lb/>
它若張家口坌道諸處稍有貿易征亦不堪重也貴人<lb/>
如調劑焉毋魚肉吾軍民吾則戒軍民毋敢撓貴人令<lb/>
若牧馬塲則有高皇帝制書在非守吏所敢循也軍中<lb/>
<pb n="KR4h0152_WYG_370-25b"/>
自大將以下皆食其故俸諸椎牛犒士一切供億盡出<lb/>
養亷地中而𣙜以為税令此曹枵腹而持兵乎且上睿<lb/>
聖不測貴人即工為逄有如以飽槖受疑又且奈何璫<lb/>
無以難竟聽公指揮嵗以四千餘額觧矣璫之采礦則<lb/>
先鎔精鏐雜砂中謬言某穴砂一升可得銀如干以令<lb/>
有司必中程乃已少忤輒羅織被逮公約部司及大將<lb/>
皆遣一使偕往各以砂至面鎔而驗之亦不得逞而去<lb/>
以故礦𣙜之使貙攫虎摶幾徧天下而宣鎮獨不甚苦<lb/>
<pb n="KR4h0152_WYG_370-26a"/>
以有公也公由分守建節居鎮十有三年㑹播州初平<lb/>
以威望廷推擢川貴督府去蓋自欵後任上谷事無如<lb/>
公最久先後所當亦無如公最難難者則將吏之以欵<lb/>
狃也大敵之以欵挾也持文墨議論者之欲以節縮見<lb/>
功也重以屬國外叛勑使内紛殆哉乎衡石桴鼓之間<lb/>
智不及謀勇不及斷倐忽失着機局遂更而公嶽立淵<lb/>
流因機坐折銷萌厭難外威内和卒使數十年來厚啖<lb/>
之敵一旦取諸其懐而定以畫一使之頫首郊關如禀<lb/>
<pb n="KR4h0152_WYG_370-26b"/>
功令又收史車之族以制敵要害欵始不渝夫非所謂<lb/>
安國全軍筭多而善善者乎至如以備邉之暇剏洋河<lb/>
石橋長千尺而贏廣並五軌利渉捍患以鎻鑰北門為<lb/>
邉防要險具郭少宗伯記中大營萬全學宫建尊經閣<lb/>
蔵書萬餘巻以興文教具葉宫庶記與公所自為記中<lb/>
文事武備於是觀焉迹公英毅慷慨智畧輻輳而沉幾<lb/>
雅度不輒輕發發必中窽用能光昭濼川公之緒以勞<lb/>
定國而貽邉疆數十世之安有以也公去而五路之變<lb/>
<pb n="KR4h0152_WYG_370-27a"/>
告矣宜鎮人之益謳吟思慕願尸祝而無疆與祠在城<lb/>
南五里即公所建廣濟橋北是舉也自大帥以至文武<lb/>
將吏諸生軍校不約而集既落而驩然呼已又愀然思<lb/>
也即敵亦時時問大太師何時來開制府如廣平故事<lb/>
乎守道張君副戎王君欲勒公蹟於石以壓塞中外為<lb/>
後事師屬行作記行不佞嘗扼腕世儒拘於見聞至不<lb/>
能彰明國家盛美而猥引漢宋陋規以儗今日疆事又<lb/>
輇材諷説之徒不覩今昔情形第見史車之屬散處龍<lb/>
<pb n="KR4h0152_WYG_370-27b"/>
門意不無勦江統緒論謬欲為徙薪嗟乎邉事蓋難言<lb/>
哉自襄毅和戎後上谷得廣平及公益建無窮之利而<lb/>
公當事更乆且處其難功在社稷寜獨邉氓之衛故不<lb/>
辭而論其大俾籌邉者考鏡焉公名象乾隆慶辛未進<lb/>
士山東新城人今為都察院右都御史兼兵部右侍郎<lb/>
張君名我續萬厯庚辰進士直𨽻邯郸人以山西副使<lb/>
分守口北王君名某宣城前衛人以某官為副總兵<lb/>
　明文海巻三百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百四十二</head>
    <p>
<pb n="KR4h0152_WYG_342-1a"/>
欽定四庫全書<lb/>
　明文海巻三百四十二　　　餘姚黄宗羲編<lb/>
　　記十六<lb/>
　　　紀事<lb/>
　　記女醫<hi>李東陽</hi>
京師有女醫主婦女孩稚之疾其為人不識文字不辨<lb/>
方胍不能名藥物不習於炮煉烹煮之用以金購太醫<lb/>
求婦女孩稚之劑教之曰某丸某散某者丸之某者散<lb/>
<pb n="KR4h0152_WYG_342-1b"/>
之載而歸人有召者攜所購以往胍其指炙其面探藥<lb/>
囊中與之雖誤投以他藥弗辨也然而婦女之愛其身<lb/>
若子者舉其軀付之無疑焉幸而不至於喪敗捐榖帛<lb/>
金珠予之不少吝其恒喪且敗者曰命也且傳引譽之<lb/>
於隣里而不足則譽之鄉黨而不足則又譽之婣戚識<lb/>
知之人隣里鄉黨姻戚凡識知之人有疾者皆樂而求<lb/>
之幸而不至於喪敗則又引譽之其喪且敗者則又曰<lb/>
命也非女醫之所治者雖名家術士未嘗信之其彊而<lb/>
<pb n="KR4h0152_WYG_342-2a"/>
治之者雖治亦弗之貴也其不幸而喪且敗者則悔且<lb/>
吝之矣曰不用女醫之過也雖士大夫家亦不免焉其<lb/>
愚不明亦甚矣嗚呼豈獨女醫哉<lb/>
　　記女巫<hi>李東陽</hi>
女巫者主呼召鬼物問吉凶禍福祛疾病凡疾病者女<lb/>
醫不能治則之焉女巫華飾盛服或披髮手刀劍自試<lb/>
以神其不能傷或衣錦衣腰數十鈴跳梁呌號或嘯以<lb/>
呼鬼且至則呼先姓名曰某為神某為女神某為祟某<lb/>
<pb n="KR4h0152_WYG_342-2b"/>
為禍可禳可除惟令之從祈而聽者曰某之先誠有是<lb/>
誠有是或稽首伏地不能起願殺雞澆酒化楮以為謝<lb/>
葢人之死者無有不為神神者無有不祟且禍焉者也<lb/>
又令圖其神之形於家以祀以禱乃棄毁其所祀之主<lb/>
而鬼其親之身若是者家有之焉有所喜則召女巫至<lb/>
鼓舞號噭以為福有所憂患則因以除之雖湛溺老佛<lb/>
亦未有若是甚者卜巫而下弗論也彼女醫者予恒慨<lb/>
之若是者將何如耶夫女醫者不過殺人之身而巫乃<lb/>
<pb n="KR4h0152_WYG_342-3a"/>
能䘮其心此其害又有甚者人不自愛其身又不有其<lb/>
心其愚不明又甚矣嗚呼又豈獨女巫哉<lb/>
　　秘録<hi>李夢陽</hi>
初詔下懇切夢陽讀既退而感泣己嘆曰直詔哉於是<lb/>
宻撰此奏葢體統利害事草具䄂而過邉博士㑹主事<lb/>
王守仁來遽目予䄂而曰有物乎有必諫草耳予為此<lb/>
即妻子未之知不知王何從而疑之也乃出其草示二<lb/>
子王曰疏入必重禍又曰為若筮可乎然晦翁行之矣<lb/>
<pb n="KR4h0152_WYG_342-3b"/>
於是出而上馬並行詣王氏筮得田獲三狐得黄矢貞<lb/>
吉王曰行哉此忠直之繇也及疏入不報也以為竟不<lb/>
報也一日忽有㫖挐夢陽送詔獄於是知張氏有本辯<lb/>
矣張氏論我斬罪十然大意主訕母后謂疏末張氏斥<lb/>
后也掌詔獄牟斌牟斌問曰夀寜胡不指其事實羽翼<lb/>
予曰慮對耳斌曰我能據事實剪厥羽翼奚對焉獄成<lb/>
牟斌叅之其畧曰原情應詔論法亦違而渠云十罪者<lb/>
悉置弗入奉聖㫖李夢陽妄言大臣姑從輕罰俸三個<lb/>
<pb n="KR4h0152_WYG_342-4a"/>
月此十八年四月十六日也居頃之龍馭上賓矣痛哉<lb/>
何忍言何忍言太醫院使呉釴高郵人也謂我曰上崩<lb/>
之明日釴往見一近侍閹㑹閹挈其白綾褶子出褶子<lb/>
自肩以下血淋淋未乾也閹迎釴以褶子泣曰此口鼻<lb/>
中血也釴相與泣問故言上氣絶時閹負之自寢出云<lb/>
已閹收淚謂釴曰怎更能得此聖明皇帝釴扣之閹曰<lb/>
前李夢陽事知否釴曰不知閹曰上初無柰夀寜軰逼<lb/>
何金夫人又日在上前泣訴不平上欲借官人每力一<lb/>
<pb n="KR4h0152_WYG_342-4b"/>
日朝退召三閣老上問曰李夢陽言事若何劉健輒對<lb/>
曰此狂妄小人耳上黙然良久謝遷對曰其心無非為<lb/>
國上頷之曰然㑹科道官交章入李夢陽由是得釋然<lb/>
釋之日金夫人猶在上前泣訴求重刑上怒推案出竟<lb/>
批止罰俸三月此等皇帝能更得否言既二人相對大<lb/>
聲哭而尚書劉公大夏曰釋李夢陽時㑹上召我言閹<lb/>
軰事因遂及李夢陽事上曰朕初欲輕譴此人而左右<lb/>
者輒乃曰輕莫如打二十放了已顧大夏曰汝知渠意<lb/>
<pb n="KR4h0152_WYG_342-5a"/>
乎大夏叩頭對曰臣不知上曰打必送錦衣衛渠拴關<lb/>
節打之必死也於渠軰則誠快矣如朕殺諫臣何正徳<lb/>
間予至江西則見都御史艾璞曰璞往為光禄卿故事<lb/>
光禄寺有攅盤云攅盤者供近侍閹者也孝宗末尚儉<lb/>
節斯格不行矣而一日未申間有㫖趣辦攅盤百餘衆<lb/>
驚愕辦矣久不之取也例辦不入卿不出璞守至昏黑<lb/>
東安門將下鎻矣一老閹來曰官苐出璞於是倉皇出<lb/>
明日入至寺寺閹耳語璞曰知攅盤否璞曰璞何由而<lb/>
<pb n="KR4h0152_WYG_342-5b"/>
知也閹曰昨夜上葢逰南宫云皇后皇太子金夫人從<lb/>
而二更時召二張自東安門入璞曰何事閹曰上和解<lb/>
二張耳為李主事璞叩詳細閹不答而予因記往錦衣<lb/>
百户郭勲曰上逰南宫時二張在入侍酒中皇后皇太<lb/>
子金夫人皆迤邐出逰上獨召大張促膝語左右咸莫<lb/>
知聞苐遥見大張免冠觸地謝云予始不甚信今以艾<lb/>
公言質之符矣<lb/>
　　孝猿記<hi>李承箕</hi>
<pb n="KR4h0152_WYG_342-6a"/>
廣東之某鄉猺人嘗樵於山見黄猿忽自樹墮地死一<lb/>
黑猿從號鳴不止人往來於其側逼犯之了無懼乃子<lb/>
母猿也猺人取以歸投以果物皆不食而益號鳴不已<lb/>
猺人揣其情致其母之皮於前則亟趨而抱之且號且<lb/>
食衆亦莫不憐之於是獻之憲長陶公戲下告以實公<lb/>
命試之果如其言云李承箕曰行一不義殺一不辜而<lb/>
得天下不為者仁人之所不容已也漢王陵之母死於<lb/>
楚陵卒附漢以成大功在母知大義割至情誠哉其為<lb/>
<pb n="KR4h0152_WYG_342-6b"/>
賢矣若陵者獨何心乎成功止於圖名吾寜殺其身不<lb/>
忍棄其親猿之孝明明也又嘗聞昔之下蜀人嘗取一<lb/>
稚猿猿母隨舟奔走而下數百里擲身舟中以死剖而<lb/>
視之腸寸斷矣則猿之愛又明明也夫猿不畜於家無<lb/>
詩書禮樂之教與豹狼狐兔等耳人徒知其能吟嘯風<lb/>
月又惡知其性之足以感夫怨臣屏子於怪風厲雨中<lb/>
又烏知其性之足以感夫怨臣屏子之所不足者有如<lb/>
是哉其在白沙石翁過楚雲臺為予道之且曰是猿若<lb/>
<pb n="KR4h0152_WYG_342-7a"/>
能知人語雖教以孝經論孟節目且能不違其内無雜<lb/>
也<lb/>
　　塼墉記<hi>謝復</hi>
土其墉遇水則崩石其墉遇火則裂求其歴水火而安<lb/>
堵如故者其惟塼墉乎夫塼乃煅土為之故其性耐久<lb/>
非土石比也予家東鄰泮牆先是限以土墉至永樂辛<lb/>
丑則蕩無遺矣先大父嘗為此懼以石易之自以為悠<lb/>
久之業也成化癸已災石皆缺裂其尤破碎而不堪植<lb/>
<pb n="KR4h0152_WYG_342-7b"/>
立者始以塼易之時邑大夫谷山王侯深偉其事惜未<lb/>
能遍易之以塼也夫自國初至今甫百餘年吾墉已三<lb/>
易矣頃因事往蘇浙訪古遺踪凡幾經兵焚而塼墉猶<lb/>
有存焉者則土之與石石之與塼其歴世久近較然矣<lb/>
丁未冬家君命予兄弟者即西山之麓築書屋五間環<lb/>
屋葢欲塼其墉而封之將以圖不朽也先期募陶人煅<lb/>
土為塼輦而至於其所尋井其下旋入沙土築而實之<lb/>
其稍虛處則釘以木楗始安石其上縱横布塼於石虛<lb/>
<pb n="KR4h0152_WYG_342-8a"/>
其中塞以瓦礫和以灰泥以次疊而崇之其始四五層<lb/>
塼皆眠置次則一眠而四立又其次則五立而一眠焉<lb/>
其上四層亦皆眠置以瓦覆之既而煤其外以禦風雨<lb/>
之蔽素其裏以通户牖之光門其東西以便出入徑其<lb/>
北以履園地之勝且以輔吾墉焉其制上鋭下方廣尺<lb/>
有四寸高二丈二尺有竒其右高處視東西榮周圍十<lb/>
有八尺起工於𢎞治戊申二月初吉夏秋大旱罷其役<lb/>
嵗十月既望始訖工凡二百有八日以工計者八百以<lb/>
<pb n="KR4h0152_WYG_342-8b"/>
費計者百餘兩勤勞朝夕與匠氏相處者吾弟嘉也供<lb/>
使令者仲子勞也朝夕環甓而胼手胝足者黌與夢也<lb/>
匠氏歙方昶而記其事者西山居士復也其有缺壊以<lb/>
時修理而至於堅且久者則尤不能不望於後之人也<lb/>
因併及之<lb/>
　　一笑山雪夜歸舟記<hi>張寜</hi>
方洲草堂叠石為山山之上有蒼玉峯東垣柱頰峯宿<lb/>
雨岩滴露岩歸雲洞蘭雪坡茶烟岫咏月橋卓筆礐洗<lb/>
<pb n="KR4h0152_WYG_342-9a"/>
硯泉映山池皆鑱石刻字周植小檜梅竹雜卉高曠未<lb/>
滿尋丈而欲擬諸大山可發一笑彼山之大者非已所<lb/>
有亦非草堂所能貯此山可貯而有以其能小也山雖<lb/>
小而氣象景色生意畢具庶幾一拳廣大之意則亦自<lb/>
有可喜而笑者在名之曰一笑山其北有舍南向深僅<lb/>
及尋而横廣以倍其上環竹為覆篷仰飾粉素牖户内<lb/>
外皆墁堊一色通明虚白恍若一舟寄泊於湖山風雪<lb/>
間自念平生薄逰江海超然順適者凡二十年早以衰<lb/>
<pb n="KR4h0152_WYG_342-9b"/>
病還家休卧蓬室譬諸剡溪夜泛茍未及門而遽迴則<lb/>
歸興當復不減名之曰雪夜歸舟總七字而揭諸簷楣<lb/>
所以志余之自得也<lb/>
　　傳李景瓉事<hi>張寧</hi>
予初不喜人談相命自謂禍福利鈍本無先形倚伏之<lb/>
機固亦在我耳何以術為余之有是言聞者亦相舍去<lb/>
而相命之士無留跡於余庭者正統丁卯隨計北上行<lb/>
江湖中聞李君景瓉善子平術言人禍福利鈍皆可閲<lb/>
<pb n="KR4h0152_WYG_342-10a"/>
實心惑焉未暇求也及甲戌登第榜中皆盛稱其能競<lb/>
相延謝始今侍御魏孔淵訪景瓉於太常官署索余二<lb/>
人始生嵗月未幾果驗余始心喜之知世之固有是術<lb/>
也相與傳致其事於江君元勲勲時方觀政大理將待<lb/>
補左右寺缺員叩景瓉請所許與應聲曰五日内當衣<lb/>
繡矣他無庸也江以遜格不及笑其妄後四日以變例<lb/>
授監察御史丙子冬刑部郎中歐時熙邀余飲景瓉酒<lb/>
酣以女婦一人生辰謂之率然語曰此婦生當從貴然<lb/>
<pb n="KR4h0152_WYG_342-10b"/>
今以血疾死已時熙撫掌大笑詰之則其故妻因産而<lb/>
没數年矣戊寅中秋元勛孔淵過舍㑹景瓉自山東來<lb/>
舉酒相屬歡如平生慰勞之餘試以四人同生時月小<lb/>
異者難之則侍御公貴項憲副藎臣莆田尹李宗浩郡<lb/>
學生某也景瓉黙良久曰皆貴人一死一司憲一登科<lb/>
補外一請舉未成下三人皆竒中獨公貴以䘮服居廬<lb/>
未有他故疑其詞氣太逼後一月得南中報書云公貴<lb/>
以是月就木益神其術初刑部尚書陸公為方伯學士<lb/>
<pb n="KR4h0152_WYG_342-11a"/>
吕公為通政叅議禮部侍郎李公為學士時景瓉皆以<lb/>
今所居期許無一爽者其識鑒精切大率類此為人疏<lb/>
豁善吟咏閒居服大布衣著方巾作西江書生態眞若<lb/>
無所取材至於酒酣興發雖問答累數十人言論如流<lb/>
初若不經意緒而條理畢具百折不窮要其所發未必<lb/>
盡合子平之書而旁駕曲出動極理致莫知其所自來<lb/>
豈其人天分高絶今以經術推演之妙而假是以立名<lb/>
於人乎哉聞其初以詩經應舉復賢良方正應薦一皆<lb/>
<pb n="KR4h0152_WYG_342-11b"/>
失之斯其所謂命矣而復皇皇焉不肯自已務將有得<lb/>
而後去豈其明於人而不明於已哉夫既知老而有得<lb/>
則少之時不必求也而嘗求之知命者固如是乎哉是<lb/>
不然天之於物有定者焉理與數未始相違也每觀景<lb/>
瓉論人雖一二弗驗則曰是亦命爾未嘗實其説以求<lb/>
通於其人繇其所自處觀其所處人則景瓉之學豈不<lb/>
眞知禍福利鈍之原者子平之書焉足以求景瓉哉是<lb/>
其言雖多不驗猶足考也况重有驗耶宜士大夫之喜<lb/>
<pb n="KR4h0152_WYG_342-12a"/>
景瓉者不獨余一人而止也<lb/>
　　壺中丘壑記<hi>周瑛</hi>
鎮陽有怪石禹貢所不載者𢎞治庚戌夏季弟敬叔來<lb/>
視予一日入後圃循讀騷臺而東見有礌砢伏莽中者<lb/>
發之皆怪石也告予曰兄癖類柳州性好山水藉此為<lb/>
山凡諸形勝可不驚逺陵危而得之矣予曰善乃稍稍<lb/>
為正中峰分左右麓伏者啓之滿者虛之對峙者差互<lb/>
之直往者迂迴之於是立者為峰側者為厓深者為洞<lb/>
<pb n="KR4h0152_WYG_342-12b"/>
空者為谷復取蘭菊竹木分植上下然後歐陽子所謂<lb/>
鬱然而深秀者次第而成山山成復杵地而窪之覆水<lb/>
其中命曰勺湖予曰此非誣也季弟曰世固有以小為<lb/>
大者越人賈汝易嘗言其郡有秘圖湖僅大如椀此之<lb/>
為湖孰曰不然復命家僮縛茅為亭取蔽風雨告予曰<lb/>
昔黄龜齡嘗記其第所謂笠亭者此得無近耶他日予<lb/>
登焉見夫所謂山者微尖寸碧掩映林麓宛然如對太<lb/>
山華嶽又見夫所謂湖者輕瀾淺波拍滿涯岸恍然如<lb/>
<pb n="KR4h0152_WYG_342-13a"/>
臨震澤洞庭因題曰壺中丘壑進季弟而告之曰夫天<lb/>
下事有實體可據者是謂之真無實體可據者是謂之<lb/>
幻世有以幻為真者亦有以真為幻者以真為幻此妙<lb/>
識也妙識入於無故不有其有以幻為真此俗識也俗<lb/>
識膠於有故不知所為無者然此二者為説皆有非也<lb/>
是為有所纒繞强自排遣耳君子則不然君子之於天<lb/>
下也以天下之理應天下之事其中廓如也季弟作曰<lb/>
因丘壑之談而得處世之説請書以為記<lb/>
<pb n="KR4h0152_WYG_342-13b"/>
　　月華記<hi>邵寳</hi>
已卯中秋之夜月踰午矣有言其光之異者開戸視之<lb/>
則見夫月之外有黄赤二暈暈之外祥雲絢爛五綵五<lb/>
色紛披輪囷互映旁射千竒萬麗不可名狀月在暈之<lb/>
中清虚相涵丸如其圜如懸如其麗如浴如其旋如鑠<lb/>
如其輝如濯如其潔如其輪廓若加而大焉凡一圍許<lb/>
少焉有朶雲來掩之漸曀而散月乃復故葢吾華氏女<lb/>
言如此予嘗聞言月華者人人殊今於是獨有得焉月<lb/>
<pb n="KR4h0152_WYG_342-14a"/>
水之精也秋之氣於行為金秋中則金盛金盛則水因<lb/>
以滋故於望也受日之光於他月之望為尤重月之華<lb/>
日為之也是故其望也倏其華也忽不然水隂物也金<lb/>
亦陰物也烏能動盪騰躍如是也哉是日久雨初霽酉<lb/>
刻復大雨震電亥盡稍霽尋復雨至是乃大霽<lb/>
　　僊應圖記<hi>韓世能</hi>
不肖世能藉庇先澤官翰林十九年而陟亞卿又七年<lb/>
始以考績䝉恩贈祖至厚幸已顧祖先遺像舊失於家<lb/>
<pb n="KR4h0152_WYG_342-14b"/>
無從追補念此日夜心怦怦也所善友周秉忠氏精繪<lb/>
事又能為人召僊貌像久請未許丙申元春潔誠致懇<lb/>
乃許以二月初吉舉事法當先期齋戒禱告至十日丁<lb/>
未設壇陳供於延真小閣葢寒寓之三層樓也是日寅<lb/>
刻肅周君入一見語能曰此来有異香隨車入宅意公<lb/>
精誠所感神必至矣能謝不敏辰刻到壇作法命能手<lb/>
緘素紙一幅書求賜言於封上置僊壇送焚符走檄周<lb/>
測之曰今日之僊宜至自未公苐存神注想坐層樓中<lb/>
<pb n="KR4h0152_WYG_342-15a"/>
候之俄有三白鶴飛來壇所忽自三而五而七而九而<lb/>
十二摩空耀日迴翔久之其時瑞雲繽紛可摘也觀者<lb/>
揶揄奔告驚喜能端坐及未僊果至矣劃然有聲擲果<lb/>
空中并早所緘原封飛至能跪受之僊語周云韓學士<lb/>
多禮且云䕶法神至者衆周對言如嚮為僊法具於中<lb/>
堂應之啟視所封則雲烟滿紙如前題云見者驚艷謂<lb/>
此廼無上法書匪乩仙所能成也周君遂謂重扃壇所<lb/>
静俟庚戌兩日内用其言覔得舊妣二舊像往事如見<lb/>
<pb n="KR4h0152_WYG_342-15b"/>
矣聚族羣需時至啟扃則壁間所粘絹已畫成祖像衣<lb/>
冠笑貌儼若生存不爽毫髮綵繪鮮妍所餘丹粉諸色<lb/>
染浸杯水非人間有不知何來圖上復有題句神采煥<lb/>
發子孫見者慟哭且愕且喜左右親舊皆雨泣羅拜嘖<lb/>
嘖於戲雖使軒后遺弓孔壁出經自能視之孰可當此<lb/>
者乎淑人兩像再託周繪克肖宛然實由神助竒哉靈<lb/>
哉靈哉奇哉考之仙傳古惟吳道𤣥幕墨成畫極其神<lb/>
妙不聞其書清臣大師萬仞縣崖丹書飛度世謂神仙<lb/>
<pb n="KR4h0152_WYG_342-16a"/>
渺茫術家變幻難憑而無用之言未然矣能何幸身遇<lb/>
之獨所過䝉忠孝之許省循實切冰淵謹勒貞珉奉藏<lb/>
家廟俾嗣世子孫無忘黽勉非敢以示人也秉忠名時<lb/>
臣號丹泉子家有黄芝出地白鵲來巢之異信參靈入<lb/>
妙執術非凡品云<lb/>
　　譙樓鼓聲記<hi>祝允明</hi>
居卧龍街之黄土曲北鼓出郡譙聲自西南來騰騰沈<lb/>
沈如莫知其所在嗚呼鳴霜叫月浮空摩逺敲寒擊熱<lb/>
<pb n="KR4h0152_WYG_342-16b"/>
察公儆私若哀者若怨者若煩寃者若木然寡情者徒<lb/>
能煎人肺腸枯人毛髮催名而逐利弔寒人惋孤娥戚<lb/>
戚為天涯之薄宦嶺海之放臣雪竇之枯禪沙塞之窮<lb/>
戍江湖之逰女以至惸孽背燈之泣畸幽玩劍之憤壯<lb/>
俠撫肉之嘆迨於悲鴉苦犬愁螿困蚓且鳴號不能已<lb/>
嗚呼鼓聲之悽感極矣嵗庚戌五月十八日丙戌聞之<lb/>
以為記<lb/>
　　興寧永記<hi>祝允明</hi>
<pb n="KR4h0152_WYG_342-17a"/>
昔者夫子之稱水曰美哉水洋洋乎水之美能濟物也<lb/>
澤百谷煦羣動利舟楫飪鮮食濟之庸無涯唯田功大<lb/>
焉使無水無稼絶飲廢粒人物且盡舟楫焉往興寧小<lb/>
邑一陴不可舒舞䄂然四郊皆平疇千山鎻合民稼環<lb/>
堵中水出山為泉四壁雜下曳練縈帶信土分走注而為<lb/>
溪廣而為湖障而為陂塞而為塘瀦而為潭通而為河<lb/>
砂而為灘涉而為渡穿而為池皆有濟也而農之利不<lb/>
啻十九自其一源一流游阡泳陌涵禾潤壤灌沃滋䕃<lb/>
<pb n="KR4h0152_WYG_342-17b"/>
達自然之才以為庸者動越千畝見者徒覺其或平渟<lb/>
而静或奔湊以勇與物曠然無情苐澄懐爽氣一暢耳<lb/>
目而未覺其恬行黙運輔吾烝人尺浸萬鈞力也其或<lb/>
髙卑勢違乃稍助以人力輪而挈之澤乃亦罔缺凡水<lb/>
之力大小必與田稱葢凡兹邑之水勺勺滴滴無不濟<lb/>
人者勲莫與之京也視他邑或水踰土功病参半若全<lb/>
病者害至倍蓰焉夫海之鉅江河之逺殖財利涉事狀<lb/>
信雄濶能無墊溺之𤯝歟唯兹邑之水無小無大靡不<lb/>
<pb n="KR4h0152_WYG_342-18a"/>
有善無害育萬生口甚矣乎美哉洋洋者歟然民以私<lb/>
決壅利已病物以起訟者每不免嗚呼井法不存溝洫<lb/>
亡制水克恒濟人人有弗克用水悲夫予既美水功又<lb/>
傷其局於新域而弗溥又傷夫人乃有更弗克用水聊<lb/>
列焉以颺於其邑之人<lb/>
　<lb/>
　<lb/>
　<lb/>
<pb n="KR4h0152_WYG_342-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百四十二<lb/>
</p>
<p>
</p>
  </div>
</body>
</text>
</TEI>
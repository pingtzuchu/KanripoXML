<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百十一</head>
    <p>
<pb n="KR4h0152_WYG_211-1a"/>
欽定四庫全書<lb/>
　明文海卷二百十一　　　　餘姚黄宗羲編<lb/>
　　序二<lb/>
　　彭氏族譜辨疑序<hi>解縉</hi>
甚哉公議之難明也而世謂嘗明於身後非謂國史之<lb/>
傳足以考信歟未也時移事去過其舊鄉詢其故老稱<lb/>
人之善者無所佞諛言人之不善者無所避諱考其成<lb/>
敗之跡與其言行之遺以推原其用心庶幾足以知之<lb/>
<pb n="KR4h0152_WYG_211-1b"/>
然猶未也國史固不足盡信賢人之隐徳難知而凡傳<lb/>
記所説私家之所纂録或朋友私與其所善子孫欲盖<lb/>
其所親亦有姦諛未死之先逞其胸臆之見筆之於書<lb/>
以授其人令身後出之以為信實是非錯謬又有甚於<lb/>
國史之傳訛昔人有言人無所不至惟天不容偽欲知<lb/>
其人之善惡是亦在并視其子孫之隆替可以徵之也<lb/>
唐末五季豫章廬陵之亂極矣鍾傳起鄉兵䇿功至通<lb/>
顯已而驕恣其下復亂賴危全諷彭玕兄弟起而救其<lb/>
<pb n="KR4h0152_WYG_211-2a"/>
弊粗定一方傳奏全諷為撫州玕為吉州雖由傳所薦<lb/>
實唐室之命也楊行宻既背唐以自為則脅江西從之<lb/>
獨全諷及玕不從仍唐刺史之號各守境土以拒行宻<lb/>
則二人者特立不從亂固唐之忠臣也厥後勢孤援絶<lb/>
不得已而奔馬殷未嘗為之臣也殷亦念同盟以客禮<lb/>
待之獨鄉之傳聞與私家纂録多毁其務報仇為剽擊<lb/>
刦州人往臣於楚盖是時全諷死光稠降玕既去而行<lb/>
宻盡有江西鄉人亦多仕於楊氏矣玕固楊氏所惡也<lb/>
<pb n="KR4h0152_WYG_211-2b"/>
則其毁短玕者非私怨則為楊氏惡之矣玕之不死宜<lb/>
必有以報唐室者不幸梁唐繼簒志不獲伸惜哉又其<lb/>
事多散出於國史不得其列傳獨其子孫之盛有非私<lb/>
家所得而抑之者盖天之報之也故翰林危公太朴嘗<lb/>
敘其族出於全諷建昌撫州之有危氏猶吉之有彭氏<lb/>
榮盛相埒兩家善慶之積公議之明亦可得而徵也予<lb/>
友彭君子斐以家譜來京師名卿鉅公既皆為之序乃<lb/>
以示予予頗通氏族之學請著予所聞以考正焉譜稱<lb/>
<pb n="KR4h0152_WYG_211-3a"/>
彭宣氏事漢成帝為大司空而北齊陳留王樂其九世<lb/>
孫予按宣事孝哀以二千七十四户侯長平薨謚曰頃<lb/>
子聖孫業嗣侯遭王莽始廢而譜略之成帝下距北齊<lb/>
將四百年來不應纔九世疑上當有十字盖譜之增續<lb/>
傳刻屢矣㣲或有此遺脱也又云陳留王六世孫景直<lb/>
值唐中宗為禮部郎官其後有構雲天寳中袁州刺史<lb/>
李景以名聞上遣中使齊延立召之至再乃行上欲官<lb/>
之辭歸遣中使房嘉送之加賜束帛號其鄉曰招君有<lb/>
<pb n="KR4h0152_WYG_211-3b"/>
震山釣臺石室其所居處今袁州宜春也予按宣家淮<lb/>
陽樂家安定而景直但云世居淮陽豈遷徙不常故略<lb/>
之歟中宗時距天寳未逺景直構雲非父子則祖孫耳<lb/>
譜稱構雲之子始家廬陵而不著其先以何時居宜春<lb/>
予以他書考之盖自景直之先隋之季世而譜失其名<lb/>
不敢妄加盖謹之也又云招君之子兹憲宗時進士為<lb/>
進賢令三子伉倜維岳皆進士而倜登第在徳宗貞元<lb/>
七年為令宜春父兹登第在其後盖兹十七生伉十八<lb/>
<pb n="KR4h0152_WYG_211-4a"/>
生倜倜登第時纔十九兹登第時年五十二相去十六<lb/>
七年且以年少榮升而父差池晚世固常有此也倜生<lb/>
輔信州長史五子玕其第四子其世徳既如此譜稱其<lb/>
乾符初投筆舉義兵不著其居里按史稱玕世家廬陵<lb/>
今吉水永豐故廬陵縣地南唐保大八年始置吉水旋<lb/>
廢雍熈元年復為縣致和元年始置永豐今永豐之沙<lb/>
溪吉水之豐口墳墓具在玕以後唐長興四年癸已三<lb/>
月薨年八十敕葬長沙楊氏太和之五年也未四年而<lb/>
<pb n="KR4h0152_WYG_211-4b"/>
楊氏國亡始歸葬折桂鄉之豐口玕之生當在唐宣宗<lb/>
大中年也癸酉起兵時纔二十餘耳州志稱平湖有彭<lb/>
玕疑塚所居必在長溪豐口之間其為吉水人無疑也<lb/>
又云乾符丁酉謁鍾傳命鎮王嶺按王嶺在今吉水之<lb/>
蘭溪其上倉廪府庫之迹猶有存者其前有山曰張欽<lb/>
察乃呉將屯兵對壘之所初玕以門第領胥徒為州從<lb/>
事即棄去歸鄉與兄弟治兵王嶺非傳命鎮也傳以中<lb/>
和二年觀察江西而撫州亂賴玕及全諷平之傳始上<lb/>
<pb n="KR4h0152_WYG_211-5a"/>
其功為刺史未嘗私謁傳也譜稱乾化初授檢校太保<lb/>
後唐長興壬辰加太尉封安定王以疾辭不拜予按乾<lb/>
化之時馬殷尚在羈縻莊宗克梁殷始入賀玕不與偕<lb/>
行其志可見長興封王之命猶且辭之朱温太保之命<lb/>
其不受可知矣然則但稱吉州刺史者固玕之志歟今<lb/>
吉州自唐初所置故無城玕始築宋季丞相江公萬里<lb/>
為守以兵少減其舊之半其故址襟山帶江雄據要害<lb/>
元季措置緒餘猶可想少年起事白首百戰干戈從容<lb/>
<pb n="KR4h0152_WYG_211-5b"/>
不廢講學真豪傑之士哉故楚國大司徒歐陽文公以<lb/>
為使吉州遇時得君當不在郭汾陽下不虚語哉然予<lb/>
嘗過華州仰思汾陽之風低徊其故里而訪其子孫又<lb/>
不如彭氏之在吉者逺甚彼此先後所得又何較哉玕<lb/>
長子世家廬陵顯者有博士齊太子中允應求賀州刺<lb/>
史君醇御史中丞思永程伯子其壻也其在鄱陽有汝勵<lb/>
治平進士第一吉水豐塘有方迥寳祐南省第一人其<lb/>
在鏡方有應瑞應星應祈方界晉起予皆進士子美叔<lb/>
<pb n="KR4h0152_WYG_211-6a"/>
季新叔士龍九齡必逹士傑禹玉徳髙子明子承仕皆<lb/>
有名吾子斐其後賢也增修是譜其善承先祖之志哉<lb/>
　　書文章正宗<hi>楊士竒</hi>
右文章正宗二十四卷凡七册今存五册欠卷一至卷<lb/>
八不完余客武昌時假館授徒有秦叟者以二子從叟<lb/>
耿介豁逹賈書為業所畜有十餘年不售者以是坐貧<lb/>
數月束脩無所入叟曰先生用書惟意所取也為取大<lb/>
學衍義及陶淵明詩叟以為㢘指所從學十嵗子笑曰<lb/>
<pb n="KR4h0152_WYG_211-6b"/>
是兒初生時千錢所得耳余曰畜十年不得當萬錢乎<lb/>
叟曰先生自處厚奈何以薄處我余為再取文章正宗<lb/>
叟益以王維孟浩然韋應物詩孟韋詩皆舊刻特完叟<lb/>
復顧余笑曰此書亦静極當動也余既以書去是夜秦<lb/>
隣家火延秦書肆盡焚之明旦余往弔焉叟曰物成敗<lb/>
有定數先日而歸先生以獲全者亦數也余孫擕書在<lb/>
京師姪子相登第賜居崇禮坊一日就吾家取衍義一<lb/>
册正宗二册又取陶王孟韋詩及他書歸讀是夜隣舍<lb/>
<pb n="KR4h0152_WYG_211-7a"/>
火延相家所蓄書盡焚之於是余所得於秦叟者惟存<lb/>
此五册及衍義三册如相後一日持去不及於燬然思<lb/>
叟定數之言固非偶然哉<lb/>
　　書胡忠簡公封事藁<hi>楊士竒</hi>
右吾郡宋胡忠簡公封事藁有周文忠公楊文節公題<lb/>
跋在後忠簡孫搢刻於融州真僊巖劉長吾得之以惠<lb/>
余者忠簡筆法出顔魯公盖忠義之性有相契矣掲文<lb/>
安公謂此書本左司郎中豐城范璿舜文所為將奏之<lb/>
<pb n="KR4h0152_WYG_211-7b"/>
以示忠簡忠簡曰書奏即不免南遷子有老母不可以<lb/>
累母吾為奏之遂有新州之命余近於兩府檢志書見<lb/>
豐水志載范璿事云為户部檢詳時欲與胡銓相繼論<lb/>
奏和議胡首抗章范實慫慂之胡之逐又贐其行未嘗<lb/>
云此書范所為也豐水志作於宋南渡後當得實不知<lb/>
文安何自而云然也然文安云廬陵胡氏楊氏皆國家<lb/>
之元氣故以所作楊氏忠節祠記附此帖之後<lb/>
　　書蘇老泉文後<hi>楊士竒</hi>
<pb n="KR4h0152_WYG_211-8a"/>
右老泉詩文三十餘首與用之同讀全集而擇之者也<lb/>
世之論文章家曰一代不數人一人不數篇觀於此可<lb/>
知其難矣<lb/>
　　書李長吉詩後<hi>楊士竒</hi>
洪武戊寅冬余自陶金歸邑中過深湖值雨憇道旁田<lb/>
舍有學館教者延余坐童子從旁誦長吉夢天詩其句<lb/>
及字音多誤余私告教者正之應曰吾受之吾師如此<lb/>
意若不懌然者頃之入告其主人主人出不復問余所<lb/>
<pb n="KR4h0152_WYG_211-8b"/>
從來揖余曰子奈何非吾師余歎而不應童子益朗誦<lb/>
不休余厭聞欲起避之而雨不止既久余告主人曰讀<lb/>
此汝無所用曷如讀雜字書得用也曰然曰吾以雜字<lb/>
與汝易此何如曰可遂以鈔一貫納主人曰此可得雜<lb/>
字十數部主人喜即命童子以此本納余始問余所從<lb/>
來呼婦取豉湯蕎麥餅為禮雨止送余出門甚恭獨教<lb/>
者於余言終不能平夫於已不明妄自尊重為師以誤<lb/>
人及聞善言拒之不從而又有憾焉與欲教其子不知<lb/>
<pb n="KR4h0152_WYG_211-9a"/>
擇師徒費而無益如余所遇者皆不可也因記始得此<lb/>
詩又以寓戒云<lb/>
　　跋四書待問<hi>楊士竒</hi>
四書待問一册八卷元臨江蕭鎰南金編為科舉之學<lb/>
設也元塲屋有四書疑問國初三科猶然洪武甲子始<lb/>
改為四書義此書余初習舉業時受之司倉伯今吾所<lb/>
蓄書獨此最久也<lb/>
　　跋史畧釋文<hi>楊士竒</hi>
<pb n="KR4h0152_WYG_211-9b"/>
右史畧釋文一册余在京師并史畧二册皆得於隣舍<lb/>
之罷官去者憶年十四五坐貧不得已出為村落童子<lb/>
師以謀奉養之計而急欲此編及字書直音是時二書<lb/>
市直百錢然不能得也家獨畜一牝雞數嵗矣先宜人<lb/>
命以易之今致書頗多而先宜人棄背已二十年不及<lb/>
見也嗚呼慟哉<lb/>
　　法帖釋文<hi>楊士竒</hi>
右宋劉次莊法帖釋文附以陳與義刋誤余初録於武<lb/>
<pb n="KR4h0152_WYG_211-10a"/>
昌尹千户盖童子所寫草草來京師重録之尹名昇余<lb/>
客武昌時已七十餘致仕間居與余厚其為人慷慨豁<lb/>
逹有俠氣好草書明四聲等字之學自著書已板行喜<lb/>
賓客尤喜接儒者所居直黃鶴樓之北面大别山江漢<lb/>
會其前鸚鵡洲帶其左治隙地數十畝為園池作小亭<lb/>
其中雜植四時花卉爛然不絶而山川陰晴朝莫之景<lb/>
出於亭下者一望可數百里實據武昌勝處亭中嘉客<lb/>
無虚日余亦數日輙一往醉其間然自余去武昌尹亦<lb/>
<pb n="KR4h0152_WYG_211-10b"/>
往雷州以卒其地遂廢謾因識此併及其人云<lb/>
　　説文字原<hi>楊士竒</hi>
右説文字原一册元周伯琦著伯琦字伯温聞之前輩<lb/>
言元至正間初改奎章閣為宣文朝臣咸謂必命庫庫<lb/>
書榜是時伯温雖在館閣精篆書而未䝉上知庫庫日<lb/>
令篆書宣文閣榜十數紙周不識其意一日敕庫庫<lb/>
書宣文閣榜庫庫言臣所能真書非古古莫如篆朝廷宣<lb/>
文閣用篆書為得體周伯温篆書今世無過之者上如<lb/>
<pb n="KR4h0152_WYG_211-11a"/>
其言命伯琦書下筆稱旨由是益見進用前輩臨事明<lb/>
於大體而不自取其功與引拔人材委曲成就之如此<lb/>
皆不可及因得伯琦所著書輙附志舊聞於卷之末<lb/>
　　孔子家語<hi>楊士竒</hi>
孔子家語一册在江夏時得之南昌龍參參博學工詩<lb/>
有清思喜規模盛唐吾友夏仲逹特愛重之參敦契誼<lb/>
然不能擇交湘中有道士善詩參南游與之厚後道士<lb/>
以符呪敗官并捕其家其父走匿參舟參弟諫不可納<lb/>
<pb n="KR4h0152_WYG_211-11b"/>
參歎曰豈有朋友之父有急而不容乎弟走告仲逹仲<lb/>
逹竊謂參曰不忍朋友之父亦念吾有父乎參雖悟終<lb/>
不肯明言遣之道士父心知其意去匿他處數日官跟<lb/>
捕得之他處匿之者同罪家屬皆徙邊參雖幸免罪亦<lb/>
因是盡䘮其家資易曰比之匪人參之謂矣若仲逹非<lb/>
納約自牖者乎余目擊其事故因此書思其人而以志<lb/>
戒<lb/>
　　常建詩<hi>楊士竒</hi>
<pb n="KR4h0152_WYG_211-12a"/>
唐常建長安人𤣥宗時進士授盱眙尉世傳其詩集一<lb/>
卷今已罕見余客武昌時一日同陸伯陽造呉孟勤先<lb/>
生時先生初得此詩以示余兩人伯陽戲曰老師無所<lb/>
用此宜以惠教後生先生可之余曰以教後生則僕當<lb/>
得盖余少伯陽七嵗先生笑指門外汲井者曰二賢請<lb/>
賦此先就者持去余詩先就曰皎潔如明鏡銅瓶下愈<lb/>
深粧成不照影應恐墜金簮遂揖而取之三人相視大<lb/>
笑伯陽遂不復賦謂余曰宜録一本納我以謝不悌既<lb/>
<pb n="KR4h0152_WYG_211-12b"/>
歸即録送伯陽伯陽取謝𤣥暉詩見報謝詩亦今所罕<lb/>
見者後相姪持去失之此詩余得之二十餘年伯陽去<lb/>
世十有三年呉先生捐舘亦十年矣每一披閲追思當<lb/>
時游從之樂未嘗不歎息而怊悵也<lb/>
　　玉篇<hi>楊士竒</hi>
玉篇一册考其圖書云周陽侯世家盖吾族兄孟堅之<lb/>
書余得之賓畿弟賓畿得之蕭子英子英孟堅内弟也<lb/>
孟堅多蓄書既死無子故遺書無為保蔵悉散落不存<lb/>
<pb n="KR4h0152_WYG_211-13a"/>
嘗誦劉長卿生子詩且免琴書與别人之句竊以為無<lb/>
後者之慨然今世儒之家子孫不肖往往取先人書籍<lb/>
及所為文章博易所好甚者用易酒食視棄之猶棄土<lb/>
苴以䧟於不孝而為人所僇笑者吾見之多矣如此亦<lb/>
何貴乎其有後哉<lb/>
　　廣韻<hi>楊士竒</hi>
廣韻一册洪武庚午余市之其直五百文既為友人持<lb/>
去後十年復市之其直亦然凡今民生日用之物歴十<lb/>
<pb n="KR4h0152_WYG_211-13b"/>
年之久率增直十數倍獨書無所增豈售書者其操心<lb/>
獨㢘哉抑好而求之者寡雖欲增而不能耶<lb/>
　　跋木鍾集<hi>楊士竒</hi>
木鍾集一册朱子門人永嘉陳埴器之著余初得於江<lb/>
夏樊思齊子賢子賢遺余他書尚多後率為親友持去<lb/>
今獨存此集及韓文耳余弱冠至武昌逆旅與子賢居<lb/>
相接一見相好如平生時年已七十其少與鄉人聶炳<lb/>
南昌包希魯交厚嘗親見虞揭歐陽原功許可用諸公<lb/>
<pb n="KR4h0152_WYG_211-14a"/>
其為學有要領治詩經評論古今人物及忖度事後當<lb/>
成敗皆有理而浮沉市㕓以賣書為業雖鄉人莫或知<lb/>
之者獨呉公啟佑時來就之然不知其意也頗喜作中<lb/>
州樂府以為馮梅粟之豪俊張小山之精麗當兼而有<lb/>
之時有所作輙為余詢焉余一日效其體和數篇見之<lb/>
愀然不懌曰老夫豈以是望賢者又曰老夫過矣余甚<lb/>
愧焉自是不復與余言樂府矣可謂愛人以徳者也未<lb/>
幾而别别未幾遂卒惜哉不肖駑劣既無以副前輩之<lb/>
<pb n="KR4h0152_WYG_211-14b"/>
望獨其拳拳厚意至於今未始一日忽忘之也故因此<lb/>
書識余之情<lb/>
　　跋橘亭幽興集<hi>楊士竒</hi>
右橘亭幽興集一册集古棋法也友人鄧存誠數與余<lb/>
棋余不能勝存誠授余此集自是余頗勝存誠然僅勝<lb/>
存誠而已耳未有以勝餘人也始余未習棋授官翰林<lb/>
晚退之暇或與光大相聚以此為嬉光大機悟頴敏駸<lb/>
駸有造詣余不能及也是時同官能棋者頗衆以所造<lb/>
<pb n="KR4h0152_WYG_211-15a"/>
深淺髙下各相為耦日彰伯益一耦也光大宗豫一耦<lb/>
也用行民則一耦也崇璧與果之用之與余又各自為<lb/>
耦希範不及果之而差勝余然喜持論議不屈日彰嘗<lb/>
戯余曰吾棋如坐十一層塔頂公之棋殆在百尺井底<lb/>
乎余曰公尚未及李憨子吾豈不勝林和靖哉仲熈曰<lb/>
既不能及李憨子亦何用勝林和靖然仲熈棋尤下而<lb/>
篤好特過余數人者遇暇輙造用之及余或邀余兩人<lb/>
者就其家閉户以奕促婦具酒饌欵客余以疾戒飲則<lb/>
<pb n="KR4h0152_WYG_211-15b"/>
為粔籹代酒率嘗至暮或夜二鼔始散然仲熈未嘗一<lb/>
勝不勝未嘗不樂盖好之而不留意得失者仲熈一人<lb/>
而已余嘗有詩嘲之云年中欲數輸棋日直自新正到<lb/>
嵗除時又有好之而不能者若思幼孜能之而不為者<lb/>
伯厚也夫叨職侍近荷國榮寵閒暇不能及時進修以<lb/>
自見乃甘自棄若此且使後生小子視而效之廢學而<lb/>
敗徳皆非小過然當國家太平之時吾徒職務之暇得<lb/>
以從容間肆適其情者皆上之所賜其安可忘乎故既<lb/>
<pb n="KR4h0152_WYG_211-16a"/>
自訟吾過又以志幸遇云<lb/>
　　跋通鑑前編舉要新書<hi>楊士竒</hi>
通鑑前編舉要新書婺金履祥編四明陳桱舉要起唐<lb/>
堯以下接乎綱目其體則編年其事則易書詩春秋其<lb/>
文則兼孔子春秋朱子綱目之法也刻在蘇州郡學余<lb/>
家一册録於中書舍人朱季寧盖讀之竊有感焉孔子<lb/>
傷周東遷之後堯舜禹湯文武之道不行上失其所以<lb/>
為君下失其所以為臣彞倫斁而天下亂故作春秋以<lb/>
<pb n="KR4h0152_WYG_211-16b"/>
正君臣父子尊卑内外之分以明堯舜禹湯文武之道<lb/>
向使二百四十二年之間堯舜禹湯文武之道行焉春<lb/>
秋之書無作矣春秋之後降為戰國為秦漢以至隋唐<lb/>
五代其為斁且亂益甚朱子傚春秋作綱目亦孔子之<lb/>
意也向使戰國至於五代堯舜禹湯文武之道行焉綱<lb/>
目之書無作矣故春秋綱目之作皆以傷堯舜禹湯文<lb/>
武之道不行於世也新書用春秋綱目之法乃比堯舜<lb/>
禹湯文武之事而書之果可乎哉綱目者繼春秋而作<lb/>
<pb n="KR4h0152_WYG_211-17a"/>
以新書接綱目之前是無春秋矣其又可乎或曰此書<lb/>
簡要便於學者夫簡便者常情之所趨趨彼者必舍此<lb/>
使人皆求之新書之簡且便將舍易書詩春秋不講卒<lb/>
不知聖人之所以為訓可乎不可也此皆余之所惑而<lb/>
不能通者願有質焉<lb/>
　　三朝聖諭録序<hi>楊士竒</hi>
太宗皇帝初正大統故翰林之臣不及十數人詔吏部<lb/>
及翰林舉文學行誼才識之士授職其中士竒首膺簡<lb/>
<pb n="KR4h0152_WYG_211-17b"/>
擢賜五品服肇建内閣簡七人専典宻務皆進官士竒<lb/>
與焉屬時幾務孔殷常旦及午百官奏事退内閣之臣<lb/>
造扆前進呈文字商機宻承顧問率漏下十數刻始退<lb/>
既建儲簡翰林之臣兼輔導士竒與焉旦上前奏事退<lb/>
必造東朝參侍經幄車駕北巡簡内閣二人輔監國士<lb/>
竒與焉仁宗皇帝宣宗皇帝嗣位所以寵任士竒者始<lb/>
終皆如永樂士竒祗事三聖三十有三年寵愈厚而官<lb/>
愈進負乗之愧夙夜靡寧嗚呼三聖逺矣當時共事之<lb/>
<pb n="KR4h0152_WYG_211-18a"/>
臣或亡或退獨士竒今年七十有八衰病昏耄猶濫玷<lb/>
朝行未已也誠孝昭皇后上仙梓宫歸葬士竒奉命祗<lb/>
送旬月乃竣事其每旦展敬三陵之下追念舊恩五内<lb/>
摧痛因記憶榻前所得玉音之詳者輯而録之釐為三<lb/>
卷永樂居首洪熈次之宣徳又次之盖計平生所得此<lb/>
殆十之一二而潦倒荒迷非惟不能悉述亦不能悉記<lb/>
也有疑之者曰廷陛之宻可存於私乎輙應之曰吾惟<lb/>
懔乎慮冺吾君之盛美是懼而遑他恤哉不觀於古乎<lb/>
<pb n="KR4h0152_WYG_211-18b"/>
歐陽文忠公著奏事録及濮議司馬文正公著手録且<lb/>
記當時君臣問對之辭委曲而詳盡所以著一代明良<lb/>
契合之盛事盖昔之大臣君子往往皆然義之所不能<lb/>
已也况臣之所録有聖徳焉有聖訓焉有特恩焉臣惟<lb/>
懼録之不能詳也而奚暇他恤哉疑者既釋敬號曰聖<lb/>
諭録<lb/>
　<lb/>
　明文海卷二百十一<lb/>
</p>
<p>
</p>
  </div>
</body>
</text>
</TEI>
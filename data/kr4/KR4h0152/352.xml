<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百五十二</head>
    <p>
<pb n="KR4h0152_WYG_352-1a"/>
欽定四庫全書<lb/>
　明文海巻三百五十二　　　餘姚黄宗羲編<lb/>
　　記二十六<lb/>
　　　記事<lb/>
　　十月十九日記事<hi>郭造卿</hi>
戚令公班事自建昌營至唐家庄有九十老叟帥聚落<lb/>
人伏謁道左公問何言對曰邊境昔罹患甚而我人無<lb/>
寧居幸自令公至享太平一紀矣今秋大舉我人實岌<lb/>
<pb n="KR4h0152_WYG_352-1b"/>
岌藉令公安堵敢叩馬而謝盖深幸老得見此而喜不<lb/>
自勝也令公過之命起某不起而瞑矣余自後車至妻<lb/>
孥聚哭輿歸而彼衣冠儼然莫不深憐之夫夫也不知<lb/>
其何如人但是死道左不必牖下矣自薦至縉紳䝉首<lb/>
就戮何限無如司命何籛殤不免一也昔之老羸願少<lb/>
須臾毋死思見太平之盛其見而瞑可知己今夫夫也<lb/>
知令公保障之德而帥鄉人從之謝必懐忠而倡義者<lb/>
豈謂蚩蚩之氓也耶然令公振旅造次使人沒齒而甘<lb/>
<pb n="KR4h0152_WYG_352-2a"/>
心焉則當鼓舞出師孰不願為之死者宜乎其居十三<lb/>
年而邊境享太平如此余讀元人紀事灤陽驛東北有<lb/>
雙塜世傳久戍而不歸者其父求焉遇之大笑極喜而<lb/>
死遂葬于此名以喜逢今謂喜峰口矣或以為傳聞之<lb/>
偽何邪然則今無久戍之苦它闗喜逢而死其誰夫夫<lb/>
當葬于死所而為孤墳以表之焉庶乎人傳大明盛事<lb/>
季世視之何如哉<lb/>
　　書時大彬事<hi>徐應雷</hi>
<pb n="KR4h0152_WYG_352-2b"/>
犀象金牛之器非不貴重商周彛鼎非不甚古余性不<lb/>
能好也自余來陽羡有客示以時大彬罍甚小而其價<lb/>
甚貴余心惡之曰必擊碎之為快而所謂時大彬者必<lb/>
屏諸四夷為快一日遇諸楊純父齋中其人朴野黧面<lb/>
垢衣余問純父渠何以淫巧索高價若此純父曰是渠<lb/>
世業渠偶然能精之耳初無他淫巧渠故不索價性嗜<lb/>
酒所得錢輒付酒家與所善村夫野老劇飲費盡乃已<lb/>
又懶甚必空乏久又無從稱貸始閉門竟日摶埴始成<lb/>
<pb n="KR4h0152_WYG_352-3a"/>
一器所得錢輙復沽酒盡當其柴米贍雖以重價投之<lb/>
不應且購者甚衆四方縉紳往往寓書縣令必取之彼<lb/>
雖窮晝夜疲精神力不給故其勢自然重價如此渠但<lb/>
嗜酒焉知其他余近遇雲間康季修談之更詳余于是<lb/>
欲盡擊碎其壼而足其酒終身焉嗟乎吾呉中祝希哲<lb/>
草書唐伯虎畫並稱神品為本朝第一又並有文章盛<lb/>
名然其人皆日坐松竹間散髪祼飲其胸中翛然無一<lb/>
事當盛暑雖以臺使者之重造門迫之不屑也今觀時<lb/>
<pb n="KR4h0152_WYG_352-3b"/>
大彬一藝至微似不足言然以專嗜酒故能精而以成<lb/>
其名况于書與畫而况于文章而况于學聖人學佛者<lb/>
也<lb/>
　　義虎記<hi>王猷定</hi>
辛丑春余客㑹稽集宋公荔裳之署齋有客談虎公因<lb/>
言其同鄉明經孫某嘉靖時為山西孝義知縣見義虎<lb/>
甚竒屬余作記縣郭外髙唐孤岐諸山多虎一樵者朝<lb/>
行叢箐中忽失足墮虎穴兩小虎卧穴内穴如覆釡三<lb/>
<pb n="KR4h0152_WYG_352-4a"/>
面石齒廉利前壁稍平高丈許蘚落如溜為虎逕樵踴<lb/>
而蹷者數徬徨遶壁泣待死日落風生虎嘯踰壁入口<lb/>
銜生麋分飼兩小虎見樵蹲伏張爪奮摶俄廵視若有<lb/>
思者反以殘肉食樵入抱小虎卧樵私度虎飽朝必及<lb/>
昧爽虎躍而出停午復銜一麂來飼其子仍投餕與樵<lb/>
樵餒甚取㗖渴自飲其溺如此者彌月漫與虎狎一日<lb/>
小虎漸壯虎負之出樵急仰天大號大王救我湏臾虎<lb/>
復入拳雙足俯首就樵樵騎虎騰壁上虎置樵擕子行<lb/>
<pb n="KR4h0152_WYG_352-4b"/>
隂崖灌莽禽鳥聲絶風獵獵從黑林生樵益急呼大王<lb/>
虎却顧樵跽告曰䝉大王活我今相失愳不免他患幸<lb/>
終活我導我中衢我死不忘報也虎頷之遂前至中衢<lb/>
反立視樵樵復告曰小人西關窮民也今去將不復見<lb/>
歸當畜一豚候大王西關三里外郵亭之下某日時過<lb/>
饗無忘吾言虎㸃頭樵泣虎亦泣迨歸家人驚訊樵語<lb/>
故共喜至期具豚方事宰割虎先期至不見樵竟入西<lb/>
關居民見之呼獵者閉闗柵矛梃銃弩畢集約生禽以<lb/>
<pb n="KR4h0152_WYG_352-5a"/>
獻邑宰樵奔救告衆曰虎與我有大恩願公等毋傷衆<lb/>
竟擒詣縣樵擊鼔大呼官怒詰樵具告前事不信樵曰<lb/>
請驗之如誑願受笞官命至虎所樵抱虎痛哭曰救我<lb/>
者大王耶虎㸃頭大王以赴約入關耶復㸃頭我為大<lb/>
王請命若不得願以死從大王言未訖虎淚墮地如雨<lb/>
觀者數千人莫不歎息官大駭趣釋之驅至亭下投以<lb/>
豚矯尾大嚼顧樵而去後名其亭曰義虎亭王子曰予<lb/>
聞唐時有邑人鄭興者以孝義聞遂以名其縣今亭復<lb/>
<pb n="KR4h0152_WYG_352-5b"/>
以虎名然則山川之氣固獨鍾於此邑歟世往往以殺<lb/>
人之事歸獄猛獸聞義虎之説其亦知所媿哉<lb/>
　<lb/>
　<lb/>
　<lb/>
　<lb/>
　<lb/>
　明文海巻三百五十二<lb/>
</p>
<p>
</p>
  </div>
</body>
</text>
</TEI>
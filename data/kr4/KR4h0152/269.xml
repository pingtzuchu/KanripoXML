<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻二百六十九</head>
    <p>
<pb n="KR4h0152_WYG_269-1a"/>
欽定四庫全書<lb/>
　明文海巻二百六十九　　　餘姚黄宗羲編<lb/>
　　序六十<lb/>
　　　詩集<lb/>
　　二盧先生詩集序<hi>徐學謨</hi>
蓋余觀於吳中二盧先生之詩而知採詩之係於觀風<lb/>
者大也夫詩何以謂之風也詩非風也而當其所感觸<lb/>
出之以天倪猶大塊之有噫氣也蓬蓬乎動於物而不<lb/>
<pb n="KR4h0152_WYG_269-1b"/>
自知而亦無所不至東西南北善行而數變故謂之風<lb/>
也仲尼刪詩三百篇始風於二南尚矣其他列國之詩<lb/>
各因其謠俗之變而互為之聲若鄭之靡唐之嗇豳之<lb/>
忠厚陳以巫覡著秦以駟鐡雄又何嘗以一律概之也<lb/>
乃聖人所以各存其故而不廢者何哉取其出之於天<lb/>
倪而無事於假借不務詭飾矜勝以快志意炫耳目為<lb/>
也如必相假借務詭飾矜勝以快志意炫耳目如今人<lb/>
之所為則列國之謠俗混為一風巳則不能以自辨而<lb/>
<pb n="KR4h0152_WYG_269-2a"/>
採詩者將奚據而觀之乎余是以知古今人之詩未嘗<lb/>
不同而所以為詩者則異也夫大江南北其謠俗之不<lb/>
相為用豈不稱較然哉其發之為聲詩大都北主迅爽<lb/>
而南人則誚其麤南主婉麗而北人則短其弱而要之<lb/>
不詭於率然應感之情即仲尼而在均有取焉南北人<lb/>
亦何相笑之有余吳人也故知吳人之詩自國初高陽<lb/>
諸公以婉麗倡之稍祖唐調二百年來作者輩出即其<lb/>
人才力殊稟然皆以吳人作吳語務極其所偏至各自<lb/>
<pb n="KR4h0152_WYG_269-2b"/>
能名家雖間以弱詘要不至浣其質而漓之也蓋余猶<lb/>
及見其人焉逮嘉隆之際而北風日競矣一旦坐奪南<lb/>
人之氣而少年爭附離之决臆掉吻馳逐叫號於是和<lb/>
平雅淡之調希而傲睨浮薄之音熾率詞揆方不知是<lb/>
遵何風也哉乃若剪綴綺語錯落篇章情景無窮而轉<lb/>
換有限始驚艶冶終於數見不鮮耳此所謂欲逃乎吳<lb/>
而彌逺於唐者也故余嘗持論謂詩莫盛於今日而亦<lb/>
莫衰於今日適盧中翰仲諤示余以先世遺稿一編蓋<lb/>
<pb n="KR4h0152_WYG_269-3a"/>
伊祖伯仲師陳師召二先生所著余為卒業焉見其詩<lb/>
雅以質勝能㑹情切景而出之於天倪絶無今時詭飾<lb/>
矜勝之習庶幾哉余所謂及見其人焉者蓋二先生皆<lb/>
仕於肅皇帝在位之初年當是時海内承累朝熈洽之<lb/>
後人俗近樸而搢紳士大夫率重本實而薄假借其為<lb/>
言皆自言其所能言即不能言必不肯勦襲他人之言<lb/>
以為言矧二盧先生又皆能言之士宜其詩表裏洞然<lb/>
如是藉令今少年讀之直野人語耳嗟乎是誠野人語<lb/>
<pb n="KR4h0152_WYG_269-3b"/>
也則孔子所謂從先進者舍二先生何適哉余故樂序<lb/>
其詩歸之中翰君刻而傳焉俾觀風者可以論呉之世<lb/>
也<lb/>
　　陽明先生重遊九華詩巻後序<hi>萬廷言</hi>
孟子曰誦其詩讀其書不知其人可乎是以論其世也<lb/>
廷言誦陽明先生重遊九華諸詩而論其世其毅皇南<lb/>
廵金陵召見之時乎是時先生既擒濠逆兇豎攘功隂<lb/>
搆陽擠入在左腹召至采石而咫尺不奉至尊禍且莫<lb/>
<pb n="KR4h0152_WYG_269-4a"/>
測蓋亦危矣彼怵於死生禍福之交者垂首喪氣伈伈<lb/>
睍睍不能自存而世稱敏畧之士又投機乘便僥倖於<lb/>
須臾固皆不足道其豪傑君子善處患難不忘其忠亦<lb/>
不過悚息待罪達旦不寐繞牀歎息而己固未有捐得<lb/>
失之分齊死生之故洞然忘懷詠歎夷猶於山川草木<lb/>
之間樂而不忘其憂油油然不失其恭如先生者也嗚<lb/>
呼此九華之詩所為作而誦之者之當論其世也歟蓋<lb/>
其良知之體虚明瑩澈朗如太虚洞視寰宇死生利害<lb/>
<pb n="KR4h0152_WYG_269-4b"/>
禍福之變真隂陽晝夜慘舒消長相代乎吾前遇之而<lb/>
安觸之而應適昭吾良知變見圓通之用曽不足動其<lb/>
纎芥也其或感觸㣲存凝滯念慮差有未融則太虛無<lb/>
際隂翳間生盪以清風照以日月息以平旦煦以太和<lb/>
忽不覺轉為輕雲化為瑞靄鬱𡋯之漸消泰宇之澂霽<lb/>
人反樂其為慶為祥而不知變化消鎔之妙實在詠歌<lb/>
夷猶之間脫然以釋融然以解上下與天地同流矣故<lb/>
觀此詩而論其世然後知先生之自樂乃所以深致其<lb/>
<pb n="KR4h0152_WYG_269-5a"/>
力伊川所謂學者學處患難其㫖信為有在益知先生<lb/>
千古人豪後世所當尚論而取法者也茍徒詞而巳騷<lb/>
人墨士工為語言者耳何足知先生哉嗚呼先生所處<lb/>
死生利害之大猶若此况富貴貧賤失得毁譽之小吾<lb/>
人可自隕穫乎隆慶丁卯予在汀州幕僚周君子顯持<lb/>
是巻示余因有感先生之學而論其世敢敬識其末云<lb/>
子顯先大夫交於先生子顯少亦有志三復先生之詩<lb/>
而思其家學子顯雖未遇當亦有詠歌夷猶以自適而<lb/>
<pb n="KR4h0152_WYG_269-5b"/>
貧賤窮達非所慼慼然則庶乎尚論先生之實而不徒<lb/>
誦先生之詩也巳<lb/>
　　許孟中壬申所寄和詩後序<hi>萬廷言</hi>
初嘉靖壬戌予以應試來京與孟誠李君識許君孟中<lb/>
於衆人之中因定交於兵部主事南離錢君邸舍未數<lb/>
日三人同舉進士李君早得家學予不肖從念菴羅先<lb/>
生聞主靜之説兩人常相議論君為一菴唐先生門人<lb/>
謂予兩人言甚當日喜聞予兩人言李君英爽超特予<lb/>
<pb n="KR4h0152_WYG_269-6a"/>
固滯自守人見謂高簡君中剛外和温然可愛故予兩<lb/>
人尤喜就君以自潤蓋自初識及君授官南部時中間<lb/>
十餘月無日不相聚予兩人為西曹郎每出署馬首所<lb/>
指兩家僕𨽻不問而知為訪君君有出僕𨽻亦不問而<lb/>
知其之予兩人也三人之交如此頃之君赴留都視𣙜<lb/>
真州李君告病歸南山各不相見者兩年後予奉使過<lb/>
真州與君泛長江登金山徘徊枕江樓者數日各有得<lb/>
而别又明年予為禮部君改吏部再聚京師吏部故事<lb/>
<pb n="KR4h0152_WYG_269-6b"/>
鎖門避嫌而予與君日講學如在西曹時人遂以為忌<lb/>
丁卯隆慶改元春予出為雲南督學尋謫去君亦以病<lb/>
乞歸自是君臥苕水之上予竟以罪斥屛居桑林不相<lb/>
見者乂四年矣庚午冬君兵備雷廉過桑林時李君巳<lb/>
先起復亦官廣中予念與君再聚京師李君以病及憂<lb/>
居家今二君方良晤未巳而予則己矣故予為詩寄李<lb/>
君有想君論到同心處囘首應憐少一人之句蓋深有<lb/>
所感不徒在離合窮通之際云又明年壬申秋君移官<lb/>
<pb n="KR4h0152_WYG_269-7a"/>
入閩自虔遣詩來問予時有祖母之喪又次兒建明病<lb/>
夭悲痛相仍不暇讀無何君竟以前吏部講學之故謫<lb/>
官淮揚今年春予卧病桑林靜追徃事取前詩讀之見<lb/>
次予之作云可憐萬里同心者猶是當年鼎足人三復<lb/>
不能去手甚矣予三人者之不能相忘也自初識君至<lb/>
今十有二年中間蹤跡不一何嘗一日不在念耶離合<lb/>
之懷則有之又何嘗一念在窮達之間耶予三人之心<lb/>
逺矣世方提貴賤之柄伸縮而榮辱之亦左矣雖然此<lb/>
<pb n="KR4h0152_WYG_269-7b"/>
心未易言也因記徃年與君夜坐枕江樓時石瘦水落<lb/>
驚湍若雷喧然在耳少焉聲響頓歇四際幽寂如洗囂<lb/>
垢而遊物初與君異之開牕俯視潮漲石沒水平若鏡<lb/>
月在海際光隨潮滿獨聞曉鳥於是與君浩然四顧振<lb/>
衣千仭之巔思反身而誠踐過化存神上下同流之實<lb/>
事遂各為詩而别嗟夫今乂十年矣撫今追昔心體宛<lb/>
如皜皜之精洋溢江漢能終無蔽矣乎讀所寄詩超邁<lb/>
精澈徃徃見此意於言表則二君今所商切可知矣顧<lb/>
<pb n="KR4h0152_WYG_269-8a"/>
予深歴艱難固滯猶昨三復益増愧歎因敘而書之納<lb/>
於二君一藏於家見予三人所同心者有在又志予之<lb/>
愧而冀二君之終不忘也萬厯改元五月午日<lb/>
　　泛舟詩序<hi>萬廷言</hi>
余世家東溪之上溪北為太湖縱五里橫里之半縈抱<lb/>
溪上如玦兩岸多老樹最異者大松千餘株屛舒壁竦<lb/>
森秀深鬱夏秋月出當兩岸空處天空水清松林納影<lb/>
其中幽光邃碧下上一色棹舟溯波凉風徐來如大圓<lb/>
<pb n="KR4h0152_WYG_269-8b"/>
智鏡不知身在何世溪南為小港上抵三江口注東西<lb/>
兩大河委流下通㑹城約二百里其可遊者自溪之側<lb/>
左灣楓樹潭始委蛇瑩澈明沙淺渚小舟與白鳥浮沈<lb/>
自此抵石岡十五里港水北流而岡逆折南向孤拔數<lb/>
十仭羣松冠巔月夜望之鸞停虎峙有禪師菴在焉登<lb/>
高撫檻良疇萬頃星在平野朱羅閣皂西山萬壽之勝<lb/>
隠隠皆在几席萬厯乙亥仲夏望後之夕湖水初平明<lb/>
月如晝家君命予小子棹舟舉觴邀族父太常君吳子<lb/>
<pb n="KR4h0152_WYG_269-9a"/>
維興攜二三子玩月湖上明日夜太常移艇由潭抵石<lb/>
岡而吳子闇卿實卿偕來振衣登高飲酒樂甚海白星<lb/>
殘乃醉而别又明日各為詩以賦其事闇卿謂予曰自<lb/>
有湖山未有此樂是詩不可以無傳子其一言於簡端<lb/>
予曰此秦風蒹葭之詩之所為作也蓋其所謂伊人者<lb/>
名姓本不可考必高視逺舉抗精神於物表而翛然塵<lb/>
垢之外者當時秦之風俗外則悍鷙於馳驅□獫之雄<lb/>
内則頫首於寺人媚子之令急夸詐而尚首功巳不待<lb/>
<pb n="KR4h0152_WYG_269-9b"/>
商鞅之教為然其時高人逸士苦溷濁之難居思奮羽<lb/>
翮以自灑濯於清波浩渺之上而四顧無儔則騁盻蒹<lb/>
葭之逺託興溯洄之從庶幾一寓焉而未必實有伊人<lb/>
之可即也然自今誦其詩感其志蒹葭泜渚真若有伊<lb/>
人在焉將褰裳以從之而忘其為寓言矣詩可以興不<lb/>
亦信然歟矧學道君子凝神明遺耳目挹平旦之氣以<lb/>
滌其邪淫穢積之私㝠太虛之精以暴濯於江漢秋陽<lb/>
之潔躬清明而遊物初亷頑立懦起弊維風雖一詠歌<lb/>
<pb n="KR4h0152_WYG_269-10a"/>
夷猶之頃將山川為之凝秀而日月注其光華百世之<lb/>
下際霄窮壤昭昭乎在人視聴之常久而彌著也奚必<lb/>
極目於蒹葭之縹緲乎其感人又可知也今固未能也<lb/>
然幸當明時無簮組之累姓名混於鹿豕得自放於溪<lb/>
山泉石之幽漱道徳之芳潤餐蒹葭之零露心境相融<lb/>
奚啻寓言則是詩信不可以無傳也吾子識之予嘗謂<lb/>
史有不可信而論貴當情謝太傅在東山若無意於天<lb/>
下及輔晉視桓温符堅如搏小兒於掌股之中卒成大<lb/>
<pb n="KR4h0152_WYG_269-10b"/>
業此其畜量以含世乗物以御情有非人所易測者而<lb/>
史以折屐譏之謬矣子瞻自謫齊安清高自居傲睨一<lb/>
世固未免知者之過然渡海以後所造日邃庶幾所謂<lb/>
齊得喪一生死者高風大節獨不當比於秦之所謂伊<lb/>
人者耶而世儒誚之太刻不亦過乎詩中有及二君子<lb/>
者因并書以傳俟學道君子鑒焉<lb/>
　　秋泛使君湖詩序<hi>宋儀望</hi>
余自春按河東踰夏涉秋乃巡行支郡過臨晉聞有稱<lb/>
<pb n="KR4h0152_WYG_269-11a"/>
五姓湖者湖上有寺多深林古木余乃迂途徃觀之因<lb/>
喟然太息曰嗟乎晉地土厚水深掘地數十尺乃得泉<lb/>
泉多鹹滷意殊苦之惟是湖周囘數十里瀠洄衍溢不<lb/>
異吳之橫塘越之鑑湖乃徒以土人捕魚為利湖以故<lb/>
遂冒名五姓吁亦可異也昔子厚謫桂陽以愚名溪自<lb/>
謂溪且見辱然賴其文卒流聞至今獨怪其作晉問未<lb/>
嘗一述茲湖俾與愚溪竝聞於時豈地之顯晦固有數<lb/>
耶余既坐湖上遂操舟泛游移時徜徉賦詩扣舷而歌<lb/>
<pb n="KR4h0152_WYG_269-11b"/>
之蓋宛然江南佳境也巳感李白郎官之游遂更其名<lb/>
曰使君湖焉嗟乎茲地自虞夏以來皆為畿内近壤當<lb/>
時君臣兢兢相戒惟以平水土教稼穡為務至於宴好<lb/>
游佚蓋邈乎未之聞也夏后氏既衰太康始游于畋盤<lb/>
戲無度於時羣臣咸怨五子之歌讀之使人悽惋流涕<lb/>
未幾遂有后羿之事乃知自古君臣慄慄危懼若墜深<lb/>
淵而不敢以一日自逸其躬良有以哉良有以哉自虞<lb/>
夏至於今且數千年以予所見茲土習俗咸盡力於商<lb/>
<pb n="KR4h0152_WYG_269-12a"/>
賈稼穡絶無所謂亭館臺榭之觀殆有先王之遺風焉<lb/>
然至於嗜利務積貪鄙無厭則又非虞夏舊俗矣余不<lb/>
暇逺引即如湖水本以利民徃徃爭水灌田聚殺讕詞<lb/>
株染動以百十數彼其始徒以利心相隙險衷相傾遂<lb/>
至親戚為仇鄉黨成敵若是者豈獨小人為然哉由是<lb/>
言之則是湖雖幸見賞於余恐終不免辱於土人後人<lb/>
且益誚余愚也詩凡三首并刻於湖上寺中<lb/>
　　選詩序<hi>孫慎行</hi>
<pb n="KR4h0152_WYG_269-12b"/>
詩所謂興觀羣怨者要以事父事君而餘乃及多識若<lb/>
後世人言詩專以多識先而君父則缺矣即於興觀羣<lb/>
怨茫無歸著竹林諸賢不可興者也其興者清言寄傲<lb/>
逃禍之藪也建安才人不可羣者也其羣者飛文馳議<lb/>
私門之植也胡笳獨造不可哀者也其哀者偷生忘義<lb/>
胡婦之音也六朝綺富不可觀者也其觀者哇靡沿習<lb/>
優曲之觴也是於君父大義直毁垣揖盜不己而乂何<lb/>
贊流教化之為是道也太宗既弗蒐之正之髙中益煽<lb/>
<pb n="KR4h0152_WYG_269-13a"/>
而揚之子昂名為復古一振乃振於調格非振於義理<lb/>
也為周作賦甚巳古今所宗獨李杜人第知才高百代<lb/>
衣被詞人而不知其君父大義焯如也子美一飯不忘<lb/>
君人猶知之而太白以詩為諫烏棲曲清平調蘇臺越<lb/>
中作真所謂詠歌之不足則長言之長言之不足則嗟<lb/>
歎之者也自是繼起者無不以宗大約一身之窮通其<lb/>
闗涉其興味猶淺渺而世道之衰離厄㑹追古悼今者<lb/>
波瀾橫于江漢節概挺于峰劍聲韵凄於金石㸃綴窮<lb/>
<pb n="KR4h0152_WYG_269-13b"/>
於繡錯此不蹈彼今不借昔皆要於極態而止焉非是<lb/>
道也不在其選夫千古此君父則千古此義理若激之<lb/>
弗動便如無孔之錐安用䂳之况有邈焉胡越不䘏宗<lb/>
周又烏取夫嘷音梟喙者也蓋自武韋之朝大泄越之<lb/>
而諸季益凌夷即如維如光曦才美者尚拓落不齒非<lb/>
傑者不能自拔已嘗以四種衷裁之如太白歌曲七言<lb/>
古風有迫狹一世之心是之為可興樂天新樂府極鋪<lb/>
陳百年之變是之為可觀子美北征秋興收京歴艱難<lb/>
<pb n="KR4h0152_WYG_269-14a"/>
而無訿誹是之為可怨太白宫中行樂詞閨情詩冩深<lb/>
致而無艶泆是之為可羣諸類是者若谷藏山峙不可<lb/>
量也第為之舉其凡又嘗以人格衷裁之曲江昌黎東<lb/>
野次山達夫襄陽大義為可興隨州賓客栁州浪仙玉<lb/>
川清聲為可怨襲美微之義山仲初文昌樊川鋪陳為<lb/>
可觀其可羣者集中多有之即諸類是者亦明珠翠羽<lb/>
間雜不可域也第為之舉其凡他一二篇見竒見録者<lb/>
不可窮也所謂海錯山珍適口而止其凡為可舉焉北<lb/>
<pb n="KR4h0152_WYG_269-14b"/>
海睢陽魯公表聖大節肩一代人倫恨不多見其詩也<lb/>
夫論詩之作多識本興觀羣怨資也覩其名便深維其<lb/>
性情與品類而此興隨生作者所最用力也楚騷極命<lb/>
椒蘭桂芷虬螭鸞皇比興要念念在君國而無他之故<lb/>
為風雅之遺若諸家從風雅起義不第以楚騷起格自<lb/>
李杜而外則昌黎次山今未見也諸家故未有楚騷之<lb/>
才而未嘗不有楚騷之心其聲冽其志潔其致雅其思<lb/>
沈並彬彬善用于多識之資于君父間者大都楚騷流<lb/>
<pb n="KR4h0152_WYG_269-15a"/>
派無治世之風昌黎所謂和平之音淡泊愁思之聲要<lb/>
渺懽愉之辭難工愁苦之言易好也世觀者將病我不<lb/>
貴彼之華美而貴此之黯淡也予蓋安我初服而不以<lb/>
易焉<lb/>
　　尹于皇詩序<hi>李維楨</hi>
自詩能窮人之説興而無巖穴處士之行長貧賤者託<lb/>
焉以為詩必窮而後工則唐虞之喜起商周之雅頌寧<lb/>
窮士作耶蓋才有待以興亦有助以長槁項衡門耳目<lb/>
<pb n="KR4h0152_WYG_269-15b"/>
所覩記胸懷所營綜期不越旦暮地不越尋丈幽仄枯<lb/>
寂糾約壹鬱即有結撰不勝寒儉之態豈其才不若人<lb/>
其居使之然也余所雅游尹于皇氏者為中丞公冢子<lb/>
自舞象之嵗而詞鋒穎鋭後先督學使者無不置髙等<lb/>
所至王侯卿相分庭抗禮授簡乞言謂于皇窮士不可<lb/>
然年逾壯矣名不登賢能書黄口小兒能誦村學究語<lb/>
田舍翁不識一丁行金錢貴人曵青衿游鄉校于皇乃<lb/>
與比肩為伍天步多艱國是淆亂中丞公切靡盬之憂<lb/>
<pb n="KR4h0152_WYG_269-16a"/>
即于皇詎能晏然無介於懷謂于皇非窮士亦不可于<lb/>
皇屏紈綺之好而薄公車之技游思竹素準則先民嘗<lb/>
從中丞公事四方異書必購異人必造異境必詣異事<lb/>
必覈聞聲思附同方合志故其詩祖三百宗漢魏奥廡<lb/>
六朝三唐博於庀蓄而嚴於師匠景有所值事有所感<lb/>
情有所㑹必寓之詩觀其所為栴檀齋稿者體有九巻<lb/>
有十言殆近萬京都宫闕之鉅麗大地河山之靈秀衣<lb/>
冠玉帛之雍容邊塞兵戎之悲壯鴻生學士之閒雅逸<lb/>
<pb n="KR4h0152_WYG_269-16b"/>
民獨行之修潔忠臣貞女之勁挺俠客酒人之慷慨羇<lb/>
旅棄婦之悽惻無不具足無不肖像藻綺者不堕浮誇<lb/>
淡泊者不窘邊幅軒豁者不失麤豪竒崛者不乖典則<lb/>
神與境合氣從意暢彼其外至之物絡繹輻輳使人應<lb/>
接不暇而皆受命於寸管操縱陶冶出之如一手可以<lb/>
採太史可以歌太師以稱大方矣設于皇而窮仰面看<lb/>
屋梁腐毫㫁髭蛙蚓之聲不離泥滓安所益其知慧發<lb/>
其興况得此佳言如玉屑乎余故於于皇而信詩之不<lb/>
<pb n="KR4h0152_WYG_269-17a"/>
必以窮工也于皇不以其所窮自隘不以其所不窮自<lb/>
侈詘於一時而伸于千秋顧未有才如于皇而終人下<lb/>
者尹氏之先有吉甫其風肆好其詩孔碩而後裔不克<lb/>
紹以世卿取譏春秋于皇勉之哉他日嗣中丞起家顯<lb/>
庸清風穆如濟美吉甫詩能窮人乎令衆人歎服一雪<lb/>
此言耳<lb/>
　　徐文長詩選題辭<hi>李維楨</hi>
余與朱少欽邵世忠羅一甫同館數稱其郡人徐文長<lb/>
<pb n="KR4h0152_WYG_269-17b"/>
才時己坐大辟錮獄中沔人蕭君遍為比部郎䘏刑兩<lb/>
浙屬予解之三君誦其四六書疏及二三詩篇率有致<lb/>
後全集出殊不然而袁中郎晚好之盛為題品天下方<lb/>
宗鄉中郎羣然推許大雅之士謂中郎逐嗅嗜痂不可<lb/>
為訓夫詩文自有正法自有至境情理事物孰有不經<lb/>
古人道而取古人所不屑道高自標幟多見其不知量<lb/>
也昔顔延年薄湯惠休詩委巷間歌謠耳方當誤後生<lb/>
如文長集中疵句累字誤人不少甬東薛千仭奮曰文<lb/>
<pb n="KR4h0152_WYG_269-18a"/>
長佳者自有奈何以瑕掩瑜遂作笑柄選其瑜者以傳<lb/>
在文長為忠臣在中郎為益友矣文長曽居李文定先<lb/>
生幕下不合而去獄中有謝文定啟云三自反而以忠<lb/>
又何難於禽獸七縱擒而必獲終信服乎蠻邦今集不<lb/>
載嫌其太詘諱之也千仭用意忠厚類此且欲以此例<lb/>
選沈句章詩詩道交道庶其中興乎<lb/>
　　唐叔達詩序<hi>王衡</hi>
嘉定唐叔達少以異才名未三十輟去舉子業人問子<lb/>
<pb n="KR4h0152_WYG_269-18b"/>
今何好曰好讀書讀書何事曰無所事也浮沈里閈中<lb/>
舌不能戰筆不能耕人多以為迂惟同里二三博雅君<lb/>
子盛相推服以為叔達當今無輩余時頗有亦黨之疑<lb/>
癸己余從家君至京邸叔達偕焉爾時士氣猶發舒投<lb/>
匭言利病者紛然叔達為私議某得某失具言其始終<lb/>
沿革之故胸中若有成案者時東西搆兵萬里外羽書<lb/>
情形不可測叔達獨逆㫁此當是某喜事某害成或兵<lb/>
失將意或兩將不相得已而果然余怪問子何以知之<lb/>
<pb n="KR4h0152_WYG_269-19a"/>
叔達曰吾觀古人某時某事類此吾竊意之耳居常笑<lb/>
張空拳開橫口者如木騮泥龍不適於用酒酣氣振徃<lb/>
徃捋鬚大言曰使吾而得志其為李文饒乎余黙不應<lb/>
他人則啞然笑而己其與人交未再面輒欲吐肝膽與<lb/>
之倘遇紛難隂為控解甚力而面揭其短使痛自懲人<lb/>
多不堪至有復見怨者家葑田百畝與寡姪寡妹共有<lb/>
好貸與居京邸兩年盡脩脯濟貧交遂洗手歸鋤舍後<lb/>
數畦地剪韮種菘茍自給而巳余嘗規之君子為人為<lb/>
<pb n="KR4h0152_WYG_269-19b"/>
巳當亦有緩急交淺言深取約與泰皆非其宜叔達黙<lb/>
然然終不能改也叔達作世俗酬應文恥為腴詞每不<lb/>
能當人意乃其論利害寫情景名言繽紛老法澹宕今<lb/>
人不能及也間以方寸覆瓿紙寫雜體詩如墨鴉余見<lb/>
而擊節多以他語亂之不竟讀迨再索觀則己薦几上<lb/>
塵矣頃余友王冏伯拉與北來搜其遺詩刻成帙余始<lb/>
得而讀之五言古高閒逺澹以方儲韋不啻過之七言<lb/>
古步驟老杜乃專肖其精神五七言律出入王右丞劉<lb/>
<pb n="KR4h0152_WYG_269-20a"/>
隨州間其才情橫溢無如落花詩雖不束縛格律要之<lb/>
無粉澤酸□氣嗟乎今天下詞壇書棟百倍徃昔大能<lb/>
市勢小亦逐貧頗有清真絶俗彷彿此隻語者不吾乃<lb/>
知今天下文章氣節未必遂無古人要以古人生今時<lb/>
必不能挑取世名亦必不肯自為名即以此相天下士<lb/>
皆如此矣部成余謂叔達子誠落落雖然名譽不彰朋<lb/>
友之過也為之叙述梗概於巻尾<lb/>
　　李長蘅檀園近詩序<hi>程嘉燧</hi>
<pb n="KR4h0152_WYG_269-20b"/>
余與長蘅皆好以詩畫自娛長蘅虚巳泛愛才力敏給<lb/>
徃徃不自貴重余呰力篤志類於矜慎而中不能無意<lb/>
於名頃長蘅屢躓而智益恬貌益腴若能囂然遺世以<lb/>
遊故不自知其所得日以臻妙嘗造雲樓留連湖上其<lb/>
繪畫為好事所藏去動皆盈箱累篋余偶見於他所如<lb/>
觀古名畫心若不能得之至於詩歌率然而成尤不能<lb/>
盡見如夜遊皋亭龍居詩巳刻石山中始一傳諷雖同<lb/>
時老成皆以為不逮也昔人云後世誰相知定吾文者<lb/>
<pb n="KR4h0152_WYG_269-21a"/>
耶余嘗歎息斯言曩歳閩中宋瑴比玉見余詩於客坐<lb/>
遂相求於數千里外歴數年而始相識其囏如是因每<lb/>
與長蘅兄弟及正叔輩相對竊歎以為吾儕雖不逮古<lb/>
人亦非有諷切美刺宜傳於時顧其縁情擬物曠時日<lb/>
而役心神亦以多矣及今畧不相示使生同時居同里<lb/>
所為同聲同好之人邈若異域徒令後人有不同時之<lb/>
歎不其惜歟余又觀古人流傳之文多收拾於零落散<lb/>
亡之餘而其為標序皆數言而定蓋物之美者不掩而<lb/>
<pb n="KR4h0152_WYG_269-21b"/>
論以久而自合物理固然達人之意方以愛詩愛畫為<lb/>
一病其傳與不傳皆無足論也余自楚歸舟行無聊追<lb/>
記生平舊詩八百篇絶不以示人雖長蘅丐録一通余<lb/>
猶縮朒不肯出然當酒酣淋漓新知在前則又不覺手<lb/>
舞口諷纚纚中夜不能己蓋其事惟可與知者道可一<lb/>
笑也甲寅孟夏將游廣陵宿長蘅家因夜論詩約為黄<lb/>
山之游且令予序其近詩是嵗中秋比玉由白下來同<lb/>
觀月金焦信宿江寺鼓琴嘯樹或過夜分偶憶長蘅臨<lb/>
<pb n="KR4h0152_WYG_269-22a"/>
分之言姑不暇序其詩而聊序予兩人之意如此<lb/>
　　唐叔達詠物詩序<hi>程嘉燧</hi>
壬子冬叔達戲為雁字詩二十餘篇一時皆歎以為絶<lb/>
倫未幾又成和韻落花三十篇凡經數押而語益豪叔<lb/>
達為人志大而論髙平居意思豁然獨好古人竒節偉<lb/>
行與夫古今謀臣策士之畧當其討論成敗興亡之故<lb/>
神氣揚揚若身在其間至於詞人綺靡之作讀未終篇<lb/>
輒掩巻棄去蓋其意不欲以詩人自名者也頃嵗嘗寓<lb/>
<pb n="KR4h0152_WYG_269-22b"/>
書武昌聞予好讀荀卿之書遙相謂曰吾與君老矣無<lb/>
所用於世不若味莊周列禦㓂之微言以養生以全其<lb/>
天年及歸見君容髪郁然時閉門止酒東城南陌足跡<lb/>
罕至蓋貿貿然一野人矣雖相對竟日而偃仰靜嘿蕭<lb/>
然萬物無以攖其慮至於偶然游戲之作一何其健而<lb/>
富率而工也詩皆放筆而成語不加㸃故風神跌宕思<lb/>
致飈涌勢不可禦乃其體物多變用事無跡窈眇浩汗<lb/>
雖苦吟腐毫之士終其世有不逮此詎非雄俊竒崛之<lb/>
<pb n="KR4h0152_WYG_269-23a"/>
氣老無所用而偶溢為詼竒譬之金玉之伏藏蛟龍之<lb/>
深潛而山海光怪靈氣時一洩露有不可測者歟君自<lb/>
少所為詩文皆氣骨高妙似其為人然無意傳於時獨<lb/>
前後詠物七言近體詩幾於徘諧滑稽之作為好事所<lb/>
傳寫刻成總一百有四篇斯亦可謂盛矣余姑敘其大<lb/>
畧俾後之覽者知其無意為文非特詞人之雄也<lb/>
　　松寥詩引<hi>程嘉燧</hi>
李太白有望松寥山詩山在大江中焦山湛公以名其<lb/>
<pb n="KR4h0152_WYG_269-23b"/>
閣云余乙亥夏尋洞庭潤公不遇留閣中與湛公譚詩<lb/>
品茶至通夕不寐臨行握手謂予江山九月最佳子能<lb/>
一來是後凡兩到山而皆不相遇壬寅十月大風夜留<lb/>
詩於壁云寺外風江㫁去津峰頭木脱月相親僧齋歸<lb/>
處窻如燭始覺寒風是主人又十餘年嵗甲寅余復過<lb/>
江時潤公演法華於金山而湛公亦來招余中秋同宋<lb/>
比玉放舟至松寥因值等慈等公少為諸生時客閩喜<lb/>
琴善詩素善比玉視余一見如平昔皆夙契也留廿日<lb/>
<pb n="KR4h0152_WYG_269-24a"/>
至重陽始别方期結夏山中為書圓覺經明春湛公逝<lb/>
矣丁已卧病虞山則等公在焉與余時有警策語戊午<lb/>
别之西行偶一登焦山是日風隂蕭蕭堂宇閴寂低回<lb/>
西廊階除間啞啞如聞老湛吟諷聲心為悽然舊年刻<lb/>
詩二巻取凡自丙午者曰雪浪自甲寅者曰松寥志余<lb/>
晩遇禪老皈心空寂其所存詩皆唾棄結習之餘耳頃<lb/>
錢太史書云等公亦化去拂水草深一丈矣不覺投書<lb/>
失聲因追述此引於巻端辛酉清明日偈菴書<lb/>
<pb n="KR4h0152_WYG_269-24b"/>
　　李宋倡和詩序<hi>程嘉燧</hi>
去年秋余至南都訪比玉李翁沮脩一見歡于平生因<lb/>
邀余遊龍泉山余時不能從九日遂作詩見懷及讀其<lb/>
山居諸詩令人翛然有拔俗之想今年秋沮脩將合刻<lb/>
其前後和韻徃復五七言雜體若干篇名曰李宋倡和<lb/>
詩而屬余為序方余在上黨客有敘程宋倡和集板行<lb/>
於南都數年矣比玉少以才名豪於閩中其胸次恢疎<lb/>
廓落飲酒終夕不醉當興酣耳熱落筆如風雨至數千<lb/>
<pb n="KR4h0152_WYG_269-25a"/>
言不能休嘗在客坐見予詩輒相求於數千里外比薄<lb/>
遊吳越及留南雍十餘年其名章秀句醉瀋殘墨流散<lb/>
人間徃徃徧於僧窻邸壁雖時為髙人鉅公所賞歎而<lb/>
一再試皆擯於主司淪落不偶故其詩洸洋淋漓多山<lb/>
巔水涯蕭散娛嬉之詞以余蹇拙而顦顇寒餓間為㵳<lb/>
泬之音大抵發於羇旅草野其為窮人倡和之詩宜也<lb/>
今李翁家世鼎貴子姓皆巳後先成進士身膺簮紱之<lb/>
貴而家有封邑之奉所謂王公大人志得意滿者乃能<lb/>
<pb n="KR4h0152_WYG_269-25b"/>
字櫛句比尋聲赴節以與寒士角至於層次疊發連篇<lb/>
累牘此又何也沮脩嘗師事至人以希長生久視之道<lb/>
方遺斥萬物以養神思與造物者遊而比玉頃年益恬<lb/>
然浮湛儕俗忘懷得失其心無毫髪坎壈不遇之歎此<lb/>
其氣浩然皆出於勢利酣豢潦倒窮戹之外故其文章<lb/>
聲氣不俟均節而自合譬則出塵之鶴在隂之和琅然<lb/>
高徹雲漢後之誦其詩想見其人恍如揖司馬子微李<lb/>
太白之流於千載之上必有徬徨欣慕而尚友之者夫<lb/>
<pb n="KR4h0152_WYG_269-26a"/>
豈徒尋常文士唱酬之什若候蟲時鳥之所能髣髴<lb/>
哉近世朋友道缺士氣不振比玉才氣空海内與人<lb/>
交出肺肝雖處窮戹而未嘗以詞色徇人在呉獨善<lb/>
余與李長蘅其居南都唯沮修尤善遇之雖少為先<lb/>
太守公門下所取士有通家之故而二子之交契非<lb/>
以此也丙寅冬比玉還閩展墓呉中訛傳宋病且死<lb/>
沮修倉皇寤寐形至誠矢將經紀其家相與收其遺<lb/>
文庶幾猶有古人生死不相負之意崇禎戊辰冬呉<lb/>
<pb n="KR4h0152_WYG_269-26b"/>
下友人程嘉燧書<lb/>
　　沈雨若詩草序<hi>李流芳</hi>
去年中秋待月於西湖因流連兩山間至紅葉落而<lb/>
還雨若後余至而先余去在湖上不數日又初病<lb/>
起扶杖䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>而行然兩髙三竺諸名勝無幽不探<lb/>
無竒不詠日得詩數十篇余遊跡所至不能道一<lb/>
字僅題畫走筆數篇而己見雨若之詩畏其多<lb/>
而服其工不敢出而示之雨若乃欲余序其詩<lb/>
<pb n="KR4h0152_WYG_269-27a"/>
余又何敢哉猶憶與雨若看潮六和㙮下酒後並肩<lb/>
輿而行於虎跑山間相與論詩甚洽雨若似以余<lb/>
為知詩者雖然余不知詩而能知詩人之情夫詩<lb/>
人之情憂悲喜樂無異於俗而去俗甚逺何也俗<lb/>
人之情固未有能及之者也雨若居然羸形兼有<lb/>
傲骨孤懷獨往耿耿向常人若不盡吾知雨若之<lb/>
於情深矣夫詩者無可奈何之物也長言之不足<lb/>
從而咏歌嗟歎之知其所之而不可既也故調御<lb/>
<pb n="KR4h0152_WYG_269-27b"/>
而出之而音節生焉若導之使言而實制之使不<lb/>
得盡言也非不欲盡不能盡也故曰無可奈何也<lb/>
然則人之於詩而必求其盡亦非知詩者也余嘗<lb/>
愛昔人鍾情吾輩之語以為不及情之於忘情似<lb/>
之而非者也必極其情之所之窮而反焉而後可<lb/>
以至於忘則非不及情者能近之而惟鍾情者能<lb/>
近之也由此言之雨若其將有進于詩者乎請以<lb/>
此質之<lb/>
<pb n="KR4h0152_WYG_269-28a"/>
　　蔬齋詩序<hi>李流芳</hi>
愚公蔬齋詩凡三刻矣余嘗為序其二集别二年而愚<lb/>
公之詩復滿篋中出以示余其格益工益能達其所欲<lb/>
言者余曰子之為此將以為名乎抑有不得巳於是者<lb/>
乎杜子美云語不驚人死不休而白樂天詩成欲使老<lb/>
婢讀之皆能通其意兩人用心不同其於以求工一也<lb/>
然余嘗有疑焉以為詩之為道本於性情不得巳而詠<lb/>
歌嗟歎以出之非以求喻於人也激而亢之而使人驚<lb/>
<pb n="KR4h0152_WYG_269-28b"/>
抑而平之而使人通豈復有性情乎曰非然也夫人之<lb/>
性情與人人之性情非有二也人人之所欲達而達之<lb/>
則必通人人之所欲達而不能達者而達之則必驚亦<lb/>
非有二也然則求工於詩者固求達其性情而巳矣詩<lb/>
之傳也久而且多凡為詩者不求之性情而求諸紙上<lb/>
之詩掇拾餖飣而為之而詩之亡也久矣愚公有詩之<lb/>
性情者也生於山水之鄉有園廬僕妾舟車琴酒書畫<lb/>
玩好之具可以為樂而終日袖手而哦其樂之殆似有<lb/>
<pb n="KR4h0152_WYG_269-29a"/>
過於他好者此必以為性情之物不得己而出之而非<lb/>
徒求工以為名髙者也其可以語於此乎愚公有所幸<lb/>
姬人好畫能詩愚公自序其集行之夫愚公又能以其<lb/>
所好者喻諸其人斯亦性情之效也己<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_269-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻二百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海卷二百二</head>
    <p>
<pb n="KR4h0152_WYG_202-1a"/>
欽定四庫全書<lb/>
　明文海卷二百二　　　　　餘姚黄宗羲編<lb/>
　　書五十六<lb/>
　　　感憤<lb/>
　　上大司徒梁公儉庵書<hi>劉繪</hi>
進士繪頓首死罪繪不佞不能敬奉徳教以順下陳之<lb/>
心繪恐以不肖之故有傷扵門下之度也繪以進士分<lb/>
大司徒觀政國家之法以新進者多下邑草莽之臣不<lb/>
<pb n="KR4h0152_WYG_202-1b"/>
習典章令觀大臣舉事庶他日有所法程可寡過爾未<lb/>
先授以職事也昨澍雨竟日進士以僕馬未便遂未到<lb/>
部隨有健吏持札相喚進士方與客對即辭客衝雨沾<lb/>
濡來見初以為必有明訓教㫖便當勇受之也不意門<lb/>
下據案不荅禮聲色兩厲進士以庶司在列不能當面<lb/>
數之責畧無辯論以為一揖不至未成過也門下何動<lb/>
氣若斯此所謂覆羮之失而致翻海之怒毁瓦之咎而<lb/>
發破山之威竊亦為門下不取也門下怒愈甚環視兩<lb/>
<pb n="KR4h0152_WYG_202-2a"/>
旁指為冥悍不識事體公肆傲慢令曹吏勒疏叅劾進<lb/>
士始長揖退見同年友但瞑目沈心而笑曹吏之亡識<lb/>
矣夫進士未受職曠何職也未受事敗何事也曹吏雖<lb/>
袖筆如刀不知所主何意所加何辭所摭何事所議何<lb/>
罪聖主髙居法宫宸覽諸大臣奏章見大司徒奏囊必<lb/>
慮以為軍國何大議邊圉何大策内庭何大計象魏何<lb/>
大令發而視之則叅一未到進士爾繪懼此瑣細事乃<lb/>
勤聖主當何以出絲綸下明詔哉是本欲成進士之材而<lb/>
<pb n="KR4h0152_WYG_202-2b"/>
反損門下愛士之徳白進士之過而反累門下容士之<lb/>
量繪聞仁不棄物禮先厚施以不肖之始進望門下有<lb/>
以全之不虞其輒棄之也以不肖之狂悖望門下有以<lb/>
教之不虞其輒摧之也故不教而怒者禮之暴也不寛<lb/>
而伐者義之惨也且舉一言而傷國體之大非忠也薄<lb/>
一士而動羣情之猜非知也願門下察之昨聞周司務<lb/>
同郎吏二三人皆短繪扵門下謂繪多言戯媟俯仰亢<lb/>
倨出入不循矩度嗟哉以繪之行誠如左右之言但繪<lb/>
<pb n="KR4h0152_WYG_202-3a"/>
且思之以繪之志行欲免扵左右之譖必不可得也以<lb/>
左右之志行欲相合而矜之亦必不可得也諺曰女入<lb/>
宫見妬士入朝見忌夫宫妬者必名姝也朝忌者必竒<lb/>
士也繪雖亡竒然自左右眂之必駭顧而叱焉者也昔<lb/>
黄次公卻督郵之譛而全許丞之名龔少卿拒功曹之<lb/>
誹而得王生之力孟公不顧尚書之期而司徒馬宫優<lb/>
之位躋列侯士元不理耒陽之事而相國孔明原之權<lb/>
登上将此四人者豈徒以疏濶媮慵哉性有能不能人<lb/>
<pb n="KR4h0152_WYG_202-3b"/>
有遇不遇爾是以孔門設教列為四科班史論人注為<lb/>
九等善人難以入室狂狷可以成章不有巨徳何以造<lb/>
士也門下又讓繪曰觀汝年已踰三十何不省事若斯嗟<lb/>
哉嗟哉繪生八九嵗時頗具知識能屬文鄉里謬指為<lb/>
竒今三十一嵗矣不能扵此時光揚駿業為國家濟一<lb/>
事遂隊南宫厠扵釋褐之末嘗自愧恨力倦神疲時或<lb/>
目不辨朱紫耳不聆音理隨口應荅健忘如耄而自不<lb/>
知其故也但仰方今聖主御極六合一家雖有竒傑何<lb/>
<pb n="KR4h0152_WYG_202-4a"/>
能自表見此正馬卿揚雄所謂儀秦無所騁辯賁獲難<lb/>
以事勇者也故如文子弱齡能禦𠂻甲甘羅十二憑軾<lb/>
下趙子房以童年報韓仲華十九而為佐命古昔英哲<lb/>
不尠假令並生斯世則亦就摳衣鼓篋之業爾豈能遽奮<lb/>
青霄之上邪繪文不能獵取上第名不能横四海則宜<lb/>
為左右之輕且斥繪亦以此澹蕩而困扵自悼常恐終<lb/>
無樹立而自委扵末行也繪且籌之繪居宛汝之間其<lb/>
俗子弟多好獵繪往獵家見名鷹扵未獵時凝金眸垂<lb/>
<pb n="KR4h0152_WYG_202-4b"/>
雲翮毳毛剥落翛然如鶩徘徊絛革之繫若病且死啖<lb/>
以翠鳥之肉不厭也飲以烏梅之液不甘也一旦脫韝<lb/>
而颺乘迅風而起也竦翼而翔扵碧落其神俊莫能當<lb/>
之扵此之時信乎大鵬避路孔鸞驚舉野無狐兔之跡林<lb/>
乏燕雀之羽何也以其才力得縱而精耀氣湧也以繪<lb/>
之不肖倘辱納而教之當有鸞鳳朝陽之志肯以名鷹<lb/>
自况邪若終不加愛而與進之繪聞智士不違心以干<lb/>
禄烈士不忍詬而喪名髙鴈傷空弦而横透雲幕神駒<lb/>
<pb n="KR4h0152_WYG_202-5a"/>
驚虚箠而滅影崑崙今九州之外五嶽之巓可為曠士<lb/>
棲神寄足者無限肯終阻門下之條約而有汚印紱哉<lb/>
狂愚敬勒通記外孤鶴賦一篇并見志意覽辭喜怒惟<lb/>
其裁察<lb/>
　　與殷子<hi>王廷陳</hi>
竊聞人各有偶物從其類故婚姻人道之始伉儷家政<lb/>
之基豈可使汙隆一揆涇渭混源哉此鄭忽之拒齊不<lb/>
疑之辭霍良有以也故秦晉國匹欒郤族均王謝閥等<lb/>
<pb n="KR4h0152_WYG_202-5b"/>
潘楊世睦本其門素既爾齊同稽厥風猷復無虧替又<lb/>
其子弟雅醇弓裘克禪則施衿命往結褵言歸百兩是<lb/>
将箕帚獲所扵是甥舅騰氷玊之譽龜筮告鳳占之吉<lb/>
風人詠其好逑宗黨贊為具美斯天作之純休人倫之<lb/>
畢鬯矣其或今迹雖微先鬼則大𦙍支云劣祖徳在稱<lb/>
則駕言歸女意屬振微仁不遐遺民歸其厚猶長者之<lb/>
用心矯偷之髙舉也又或席門之眷甕牖之賓前徽無<lb/>
聞舊彦缺録而豹姿突變騂角旋生無待能興洿塗拔<lb/>
<pb n="KR4h0152_WYG_202-6a"/>
起則知昌願托冀庇望諧譬之食果畧株棄牢収豕徼<lb/>
新福扵将來違衆情而締納此婚姻之變例明賢之逆<lb/>
覩也至若椎埋宄類闤闠狡童不齒齊民世濟惡徳以<lb/>
逮馬醫夏畦之子給喪傭保之兒亡命負辜之徒導騶<lb/>
先驅之厮籧篨戚施之状俯仰無能侏儒介眇之稱孝<lb/>
慈莫改擬倫扵犬豕比徳扵優伶一旦以乾沒而致多<lb/>
金資營茍以騰髙貲心志驟侈不足非財自醜卑流仰<lb/>
攀華胄推潤屋之餘脂希宵燭之末照扵是醲肥啖其<lb/>
<pb n="KR4h0152_WYG_202-6b"/>
門客貨賄誘其私親遊説之言日至宻邇之譽不衰遂<lb/>
至寡廉鮮恥明目靦顔唯利是求族類罔計衆齒競謀<lb/>
鳳毛安惜是故育女猶之居貨行媒同扵貿絲忍使化<lb/>
源釀為賈道扵是犀璧金珠爛充簪珥氷紈霧縠髙貯<lb/>
筐篚雖位在九列族右一方多議濶視之人喜譏善誚<lb/>
之士莫不一見解頥弱息請往遂使纓冕之産入扵駔<lb/>
儈之門河鯉齊姜比扵鳴盜之裔生為合卺之人若牛<lb/>
驥共皁而食死為同穴之鬼則薫蕕並器而蔵髙門遂<lb/>
<pb n="KR4h0152_WYG_202-7a"/>
爾降衡芳草為之化蕭矣士人贅行孰此為大哉僕嘗<lb/>
懐此而未有陳也近見郡中婚媾多托媒扵足下者故<lb/>
敢布此幸子稱品審流別羣分類茍非異等務遵常塗<lb/>
母使禮門頓開利竇也<lb/>
　　講信書一<hi>郝敬</hi>
某足下執法明庭休暇故里兩尊偕老兄弟孔懐人生<lb/>
之積慶鄉邦之萃美使枯槁之夫望之而生色比年髙<lb/>
牙往返不佞行夫先驅歸忘倒屣親故之誼闕如非敢<lb/>
<pb n="KR4h0152_WYG_202-7b"/>
為疎薄也盖不佞自丁未之嵗抱病杜門扵今五年矣<lb/>
士大夫歸田日與父老周旋追陪懽笑而不佞獨坐窮<lb/>
山衡門反鎖豈其性與人殊自惟肝鬲之要難一二語<lb/>
人也請為足下畧私布之盖外議謂楚人剽悍而吾邑<lb/>
為甚不知此議何從起良由我輩奔競喜事知進不知<lb/>
退一著偶差全局盡輸即今鄉里衣冠非乏長者而人<lb/>
以為勝母朝歌冠盖不入其里請謁不受其刺此何等<lb/>
時也人方鵂鶹我我自謂威鳳祥麟逰羿彀中其何幸<lb/>
<pb n="KR4h0152_WYG_202-8a"/>
之有知止不辱為善最樂此兩言童而習之身既去官<lb/>
安分循理公無逋負私無過犯雖風格稍峻深居簡出<lb/>
人誰得而問之此區區自全亦為吾黨增氣此其肝鬲<lb/>
之要一也人家子侄懶學親族好事奴僕横行三者皆<lb/>
縁主人素與郡邑大夫院道官長周旋故子弟親戚緩<lb/>
急觀望奴僕倚城社作姦吾邑聲名之壞大率由此今<lb/>
既杜門寡交自邑侯貳領博士先生以上一切不通往<lb/>
來則子弟絶望親戚亦不以閒事相聒家奴知主人素<lb/>
<pb n="KR4h0152_WYG_202-8b"/>
失禮扵上官斂手入市逢人讓路矣如此則門無剥啄<lb/>
之警身受清寧之福良覺省便憶自乙已嵗兩兒進學<lb/>
後雖孤侄孤甥縣試無名寧為貲助不為干謁宅後地<lb/>
髙價平買强隣生端委而棄之豈曰能讓亦唯以息紛<lb/>
争之擾省出門之煩妻子無識笑其龍鍾區區拊掌自<lb/>
謂得計盖能忍一朝之忿而後能博一日之安隻字不<lb/>
入官府勾使不到家庭昔人云無事此静坐一日如兩<lb/>
日何為匆匆冗冗與世紛紜此其肝鬲之要二也生平<lb/>
<pb n="KR4h0152_WYG_202-9a"/>
不善飲酒不博奕不遊嬉對客兀坐終日木偶惟好古<lb/>
讀書癖入膏肓家有古彜器髙人墨蹟把玩可以永日<lb/>
辭翰粗習而不工亦不甚好也緬惟先聖六經之訓炳<lb/>
如日星數千年來各家師說䝉蔽多未發之隱願以未<lb/>
死之年鑽堅研微手為註釋補前人所未備非竭十年<lb/>
之力不可而今已五年矣功将及半人生五十始衰余<lb/>
又過四來日苦短有志未竟恤死之不遑遑恤門外事<lb/>
此其肝鬲之要三也三者向未以語人雖妻孥無喻吾<lb/>
<pb n="KR4h0152_WYG_202-9b"/>
意者惟皇天后土先聖先師或者監之而今以語足下<lb/>
豈謂足下知我乎聊以明區區非好與人長短専心田<lb/>
舍者也使不佞専心田舍當日與官府酬往規求便利<lb/>
而縣大夫蒞政兩年尚不識面則不佞豈好事之徒争<lb/>
利之人哉足下可以垂察矣夫足下世胄也令祖方伯<lb/>
公田舍甲扵閭里尊公又從而附益之足下拱手而受<lb/>
成扵人世艱難自可無問區區窶人子先君一官清白<lb/>
家無甔儲今與尊府相連馬跑泉滔口薄田皆不佞十<lb/>
<pb n="KR4h0152_WYG_202-10a"/>
七年前拮据置買為老母饘粥一家餬口計而滔口有<lb/>
尊公生兆則自近年始耳區區創業之初豈預知尊公<lb/>
将卜兆扵此先去以避之乎去年突将馬跑泉百年水<lb/>
利一旦阻絶使薄田數頃化為焦土時足下内召胡幼<lb/>
泉年伯馬瑞華親家皆云候足下歸易處耳無何霖雨<lb/>
大降不佞扵時注易初畢踟蹰滿志世情冷煖忽忽都<lb/>
忘比足下歸而馬瑞華謂足下不改其父之政也不佞<lb/>
嘆足下孝子哉抑或者将彌縫其闕泯其迹使不佞隂<lb/>
<pb n="KR4h0152_WYG_202-10b"/>
受賜乎未可知也扵時不佞方注書前事盡置度外<lb/>
比入冬書畢将謀注禮三禮浩繁非數年不可了而兩<lb/>
兒懶學欲以家事付之値縣司編稅遂令兩兒履畝清<lb/>
額不意執事者一旦炰烋震怒摐金伐鼓械杖如雨畚<lb/>
鍤如雲咄嗟之頃薄田五堰盡築為大堤不佞聞之莞<lb/>
爾而笑曰可謂庶民攻之不日成之者矣然習静久三<lb/>
告至不為投杼已乃復自思惟不易不于長此安窮<lb/>
扵是率畧數語授兒代書告邑長者求為先容而尊公<lb/>
<pb n="KR4h0152_WYG_202-11a"/>
報以纚纚大篇不惟以滔口之五堰為當築且併以馬<lb/>
跑泉之水利為當阻至是始知足下果不改其父之政<lb/>
而不佞亦竟不得䝉足下隂庇之賜矣将若之何夫尊<lb/>
公無地不相阨不佞何地可相避縱不佞謬為髙雅盡<lb/>
置田舍不問則将閉門枵腹嚼槁壤咽螬李而為於陵<lb/>
仲子乎扵是不佞始嘵嘵焉向足下一鳴耳雖然争奪<lb/>
之言出口則清明之氣銷好訟之辭入耳則風雅之道<lb/>
喪舍文弱之雍容而為睚眦之紛綸離却掃之清宴而<lb/>
<pb n="KR4h0152_WYG_202-11b"/>
開盈庭之閙市使居不得安其所退不得修其業跼天<lb/>
蹐地曝纊寝闗區區向所布肝鬲扵足下者盡付之東<lb/>
流矣夫天下事惟情惟理惟法我輩鍾情中人論理愚<lb/>
夫讀法足下法官也事至議法卑矣人品至犯法下矣<lb/>
吾兩人者直當以情語請足下平氣聽之虚懐訪之勿<lb/>
信羣小勿從亂命其必有以忠言告足下者倘灼見區<lb/>
區之情誠有可原此疆爾界宜仍舊貫泯扵無迹忘扵<lb/>
無言安扵無事俾區區養拙投閒席門長掩未死之日<lb/>
<pb n="KR4h0152_WYG_202-12a"/>
誰非足下之賜盖不佞死灰也而足下煬燄也今姑置<lb/>
可不可然不然勿論惟扵常格外乞哀扵足下曰請勿<lb/>
壅泉勿曲防使鄉隣霑一滴之潤解倒懸之渴以足下<lb/>
賢明亦宜優為此而况不佞非無因而至者何難一見<lb/>
許乎不佞扵足下雖非肺腑屢世桑梓未始無瓜葛先<lb/>
君與尊先仲父乂世講也去年聞足下有南臺之擢私<lb/>
心愉快他日薄業就殺青建鄴詣柱下繙蔵書固我東<lb/>
道主人也豈意未離里閈早相抵牾是使區區竟不敢<lb/>
<pb n="KR4h0152_WYG_202-12b"/>
附青雲望龍門矣翻然垂省尚存乎足下一念盖聞智<lb/>
者不可辯窮而可以情感龍蛇不以直伸而以詘伸今<lb/>
使足下萬勝不佞萬不勝人不謂足下善謂足下强耳<lb/>
使足下萬不勝不佞萬勝人不謂足下不善謂足下讓<lb/>
耳足下試思之寧以侍御之有應人求而與之之為貴<lb/>
乎寧使人謂侍御兼他人之有之為貴乎吾聞明月之<lb/>
珠不以彈雀屠牛之刀不以割雞一勺之水盌脫之地<lb/>
所値㡬何挾豸冠之力以遂升斗折霜簡之威以溺寒<lb/>
<pb n="KR4h0152_WYG_202-13a"/>
灰借使得之非曰利也借使勝之非曰武也此言滑稽<lb/>
扵足下為蓍蔡越人關弓誰肯垂涕雖有長者居間利<lb/>
害未必相闗吾與足下當局願盡除其荆棘相示以肝<lb/>
髙如此使不佞受賜扵諸長者勿寧使不佞受賜于足<lb/>
下乎惟足下圖之<lb/>
　　講信書二<hi>郝敬</hi>
昨者奉書足下披露肝膽自知交淺言深然迫扵無可<lb/>
若何企足下萬一垂聽而足下藐焉如罔聞也得非以<lb/>
<pb n="KR4h0152_WYG_202-13b"/>
前書詳扵人情畧扵事理故足下疑之乎向固與足下<lb/>
言矣我輩鍾情中人論理區區非詘扵理也田舍之長<lb/>
短争訟之是非書之則汚簡牘傳之則醜聽聞屢讀尊<lb/>
公書皆憑奴客口授都似夢語黒不可以為白鹿不可<lb/>
以為馬通國之口誰能捫之所以静俟足下從容詳察<lb/>
不欲皎皎自白獨居其是而足下褎如充耳又不得不<lb/>
以顛末告請先言馬跑泉一名沙泉泉雖發源嶺東而<lb/>
溉田則嶺以西居多環嶺西下十里之内百家千頃水<lb/>
<pb n="KR4h0152_WYG_202-14a"/>
利公共也而尊公每向人云沙泉者劉氏物也郝氏攘<lb/>
之此豈非夢語耶泉越嶺西流為三溝一溝循嶺而南<lb/>
為滕家壋滕姓等數十家共之不佞有田十六石在内<lb/>
同利無争也下嶺數步又分一溝折而西南為周家壋<lb/>
周姓等十家共之不佞有田五十餘石在内同利無争<lb/>
也半嶺直下又分一小溝北去為君家長流水而大溝<lb/>
直西去為聶家壋聶姓等數十家共之不佞有田一百<lb/>
餘石在内滕壋周壋二溝去泉近地勢下得水多而田<lb/>
<pb n="KR4h0152_WYG_202-14b"/>
少各家隨便利取水故不分晝夜聶壋去泉稍逺地近<lb/>
山而髙田多水少故先年屢訟各姓照田分水日夜輪<lb/>
流嘉靖年間廖朗官帖及各家私約具在可憑也尊公<lb/>
過聽使者劉寅謂此溝之水専為君家有夫君家有長<lb/>
流小溝其大溝専為壋設也壋専為田築也君家田盡<lb/>
在上流壋下一帶皆不佞與諸姓之田君家無寸土在<lb/>
下不知併吞此水何用自開闢有此泉即有此壋幾千<lb/>
百年矣令祖方伯公萬厯丁亥年來不佞萬厯乙未年<lb/>
<pb n="KR4h0152_WYG_202-15a"/>
來皆新户也計尊公沙泉田不及三十石及令叔田不<lb/>
滿八十餘石而薄田在下流者一百六十石此泉所灌<lb/>
田且千石而尊公靦然以為已物此又非夢中語邪假<lb/>
使區區非其有而攘之亦非攘之扵君家也壋水舊分<lb/>
七晝夜聶秀陳進一晝一夜王安一晝一夜廖成二晝二<lb/>
夜王明一晝一夜王本敬一晝二夜王本義龔鶴一晝<lb/>
一夜今陳田屬我水一晝夜王安田半屬我水半晝夜<lb/>
廖成田半屬我水一晝夜王本敬田半屬我水半晝夜<lb/>
<pb n="KR4h0152_WYG_202-15b"/>
王本義龔鶴田屬我水一晝夜計薄田該水四晝夜各<lb/>
姓共該水三晝夜各家公私新舊劵約可據農家以水<lb/>
為命誰肯相讓使不佞果越分攘取衆姓豈無一言而<lb/>
何待尊公呶呶乎古壋即在小園烟雨堤左水溝傍牆<lb/>
南下乙已年山水泛漲壋決為深潭衆姓推田多者首<lb/>
事不佞捐三十金買石募隣人王天義鄒少光等修築<lb/>
二人現在可問也使區區非其有而攘之豈亦非其有<lb/>
而代他人修築乎近年祇為小奴得罪尊使劉寅挾忿<lb/>
<pb n="KR4h0152_WYG_202-16a"/>
阻絶上流将泉溝一帶處處穿決滴水不令入溝兩年<lb/>
禾苗枯死而尊公反謂我越分引水渡壋夫壋不渡水<lb/>
築之何用有壋無水又豈非夢語邪今姑就尊公所明<lb/>
者曉之尊公謂廖朗水二日夜已賣與胡鳳垣則胡鳳<lb/>
垣田之有水尊公所明也然胡田之水必由小園牆下<lb/>
先灌薄田一片九十餘石而後西南過王本敬田又東<lb/>
過袁照所換廖朗田又東過胡雍丘田又南過不佞買<lb/>
王明田又南乃抵胡鳳垣田自泉口抵小園一里而近<lb/>
<pb n="KR4h0152_WYG_202-16b"/>
自小園抵胡鳳垣田二里而遥逺二里者既有水而近<lb/>
一里者反謂無水此又非夢語邪尊公謂王本敬向未<lb/>
放此水今王本敬雖死其子王天治尚在各家有劵可<lb/>
無煩多言至謂我以廖朗之空帖借口夫不佞之買此<lb/>
田本為泉田買也其各主賣此田以泉田賣也稅糧之<lb/>
以泉田科也百年之古壋古溝非旦夕可偽造也一鄉<lb/>
萬口行道之人樵夫牧子皆知郝田共此泉何待廖朗<lb/>
之帖始為左驗乎是又一夢語也尊公又謂我田自有<lb/>
<pb n="KR4h0152_WYG_202-17a"/>
堰水可灌夫小園之有堰非舊設也甲辰嵗不佞棄官<lb/>
歸始鑿此池旋買龔敕熊國賢基田又抵換魏敏庵年<lb/>
兄田共七十餘畝通濬為濠以承聶壋餘水為養魚種<lb/>
竹休老計原非此田之額堰也而尊公見數年新鑿之<lb/>
池遂忘百年久開之壋是又一夢語也尊公又云不佞<lb/>
昔託王鶴陸仰求令祖方伯公小奴近日又賄盛使劉<lb/>
寅以此為無水營求之罪案事誠有之嗟乎何為其然<lb/>
也哉足下亦可以反而思矣夫使是水而不佞果無分<lb/>
<pb n="KR4h0152_WYG_202-17b"/>
乎則請求納賄謂之贓跡使是水而不佞果有分乎則<lb/>
請求納賄是勾踐所以事呉太王所以事獯鬻者耳豈<lb/>
得已哉即區區今日告哀扵足下纍然如喪家之狗奚<lb/>
啻鶴陸之請小奴之賄而已尊公不深思垂憐而反昌<lb/>
言以明得意其若之何惟尊公難與言故不佞不與之<lb/>
言企足下可與言故不佞娓娓言之此乃馬跑泉之顛<lb/>
末也請更言滔口之五堰向者君家築堰之日小奴來<lb/>
告但云占我四堰耳昨不佞閒行親視實五堰也夫滔<lb/>
<pb n="KR4h0152_WYG_202-18a"/>
口薄田自萬厯二十三年董述溪以所買王鏊陳才等<lb/>
田十石七斗五升藕堰一口新堰一口又小堰一口又<lb/>
大堰水一分又泉水一分俱坐王族門首沖下憑陳楚<lb/>
亭抵換我倪家沖田迄今十有七年矣嗣後王姓人各<lb/>
以田堰基屋求售且盡而辛丑年以後尊公始卜生塋<lb/>
扵此地匆匆謀買皆各姓星散之田而門首堰沖下己<lb/>
無田可買矣藕堰下皆薄田也内止存王堂田三斗一<lb/>
丘王大節田二斗一丘被尊公挾買之亦不過田五斗<lb/>
<pb n="KR4h0152_WYG_202-18b"/>
耳今遂占我藕堰一半新堰下皆我田也内止存王大<lb/>
元田二丘王大茂田一丘萬厯二十七年我募工疏鑿<lb/>
此堰而二家逐年止用水一分今尊公挾買遂占我新<lb/>
堰一半我買王宗成門首堰一口其下皆我田也止存<lb/>
王大化寡妻陳氏田一丘四斗尊公挾買今遂占我門<lb/>
首堰一半又買王愛民堰一口其下皆我田也止存王<lb/>
大節田一丘三斗尊公挾買今遂占我王愛民堰一口<lb/>
我買王大啟大教兄弟三人門首堰一口尊宅無寸土<lb/>
<pb n="KR4h0152_WYG_202-19a"/>
在下今将堰隄掘毁斬其隄上樹木稱為已物我買王愛<lb/>
民基園一所尊使盡斫其竹籬伐大桑一株舁歸此去<lb/>
年冬月事不佞扵時方注書小奴從忩外告劉家砍樹<lb/>
不佞叱之去不願聞也昨始親見矣嗟夫已毁之薪木<lb/>
不敢望償新築之五堰将靦顔以為已物乎雖不佞羸<lb/>
弱不敢相抗人情輿論其若之何今總計君家堰下田<lb/>
不過二石一斗五升既不能攜有餘之水以溉別田何<lb/>
為興無益之役以作虚器為尊公謀者勞且拙矣及不<lb/>
<pb n="KR4h0152_WYG_202-19b"/>
佞以告諸長者而尊公乃抄寫王姓清丈册抵飾夫今<lb/>
之不明者非丈册也清丈在萬厯七年至今三十四年<lb/>
矣中間買賣遞換即有侵越王姓人與董宅宜争扵三<lb/>
十年之前與我宜争扵十七年之前既經董宅與寒舍<lb/>
兩主遞換未占王姓尺土今無故而捋虎鬚則不佞病<lb/>
狂喪心矣借云尊公重買豈以二石一斗五升之田併<lb/>
据人五堰乎即云係水豈得徑行築斷并無水者一概<lb/>
築之何名乎刁民王卿王魯無賴小人搏噬族人以奉<lb/>
<pb n="KR4h0152_WYG_202-20a"/>
尊公尊公唯兩人之言是聽今日之事兩人搆成之滔<lb/>
口泉水從來隣里相安寂無一言自兩人移住泉口需<lb/>
索放水之家稍不遂意輒決壋水而注之溪穿竇而洩<lb/>
之別田亦如劉寅所以處沙泉者尤而效之矣但滔口<lb/>
之害泛及衆人若沙泉之害則不佞獨受盖滔口尊宅<lb/>
之田多在下流其勢不能壅水使之不下若沙泉尊宅<lb/>
之田盡在上流而寅使盤踞泉口尊宅田告潦而薄田<lb/>
生煙塵矣使者方楊然得意盡以有餘之水賣之無分<lb/>
<pb n="KR4h0152_WYG_202-20b"/>
之家索雞索酒索米鹽吾受分者終日荷鍤奔走旋放<lb/>
旋決不得霑一滴之潤将誰愬乎故今滔口之堰雖築<lb/>
不佞吞聲忍受但沙泉之水相厄則薄田數百畝束手<lb/>
待枯而尊公錮扵寅使之言以為當然不知寅使非忠<lb/>
扵主也亦非讐扵不佞也與小奴争酒食起釁佃民唐<lb/>
大智適有牛犯山尊使執之小奴登門索取成隙不佞不<lb/>
知也及秋旱不佞卧病園居聞泉上喧閙遣小僮勸諭<lb/>
而尊使謂不佞将以奉告先為一切無端語以激尊公<lb/>
<pb n="KR4h0152_WYG_202-21a"/>
尊公以為然彼遂横行無忌以不佞分水賣與髙林孫<lb/>
正年滕舉王大才等家而聶壋以上沿溝一帶隄堘千<lb/>
孔百竇塞扵此決扵彼上流田滿即掘水使之東注涓<lb/>
滴不得過嶺西矣薄田何嘗霑一杯之賜乎家奴得罪<lb/>
禍延主人殊為無辜兩年枯旱亦足以少洩不平之恨<lb/>
倘猶謂未足其害何時而己尊公耄矣足下又宦出羣<lb/>
小為政難與之言今足下歸矣則足下自為政豈可使<lb/>
蜂蠆小醜毒螫同袍至此極乎今即不敢望足下改父<lb/>
<pb n="KR4h0152_WYG_202-21b"/>
之政與父之臣但屬尊使睦隣里體人情勿生事勿已<lb/>
甚往日之横已矣将來之孽止之各守分土安居樂業<lb/>
使一境清寧皆足下錫之福矣夫不佞扵君家無論世<lb/>
講也無論瓜葛也維桑與梓世世同土吾邑桑梓之為<lb/>
荆棘也四方莫不聞之大都覺由羣小而禍極彌天故<lb/>
一馬飲水而曹衛之難結一女争桑而秦楚之兵起凡<lb/>
事類此不佞雖愚數奉教扵君子矣無奈尊公偏執不<lb/>
通又有數年之長不敢不遜即今牟沖滔口上下多薄<lb/>
<pb n="KR4h0152_WYG_202-22a"/>
田比年隣人以田舍來者一切謝絶雖力不贍亦以有<lb/>
尊公在彼也如牟沖周一仕之田已屬我尊公有命即<lb/>
毁其劵而索原價居士岩王魯之田已屬我尊公重買<lb/>
即以予之而更以渡母橋之磽田相償王正立正義正<lb/>
忠之田屋皆屬我尊公欲之即委而去之他如王天位<lb/>
王天佐之田王天格之基屋皆來求售以尊公之故而<lb/>
辭之即今五堰下田二石一斗此在他人所必争者皆<lb/>
以尊公故而讓之然則不佞何負扵尊公而必索我無<lb/>
<pb n="KR4h0152_WYG_202-22b"/>
已獸窮則觸鳥窮則啄區區亦有血氣者顧念瑣瑣田<lb/>
舍動相胡越使官府持短長是薦紳之辱而桑梓之羞<lb/>
也故寧緩頰告諸足下告諸長者區區所惜良重而尊<lb/>
公悍然不顧也豈以足下之明尚念不及此邪夫吾之<lb/>
有小園亦猶尊公之有生塋也尊公為千秋浄樂之土<lb/>
而區區圖殘喘旦夕之安旦夕者可以立待而千秋者<lb/>
無窮期也不佞以無窮期者奉尊公而盛使不能以旦<lb/>
夕待者容不佞扵人情亦甚拂矣足下倘能俯賜䕃庇<lb/>
<pb n="KR4h0152_WYG_202-23a"/>
使不佞一枝聊棲故鄉仁里豈忘首丘是仁人之賜也<lb/>
必構我無已則康樂之園行将為逃亡之屋一瓢一衲<lb/>
何處青山不可寄吾嘯傲而乃與人家奴作此惡縁詩<lb/>
云碩䑕碩䑕勿食我黍逝将去汝適彼樂土吾兒才與<lb/>
足下鷸蚌相守不才身請為奴稽首獻地願受一廛而<lb/>
為氓耳若不佞老且倦矣焉能日憧憧往來長與蠻貊<lb/>
之邦為比隣乎不多譚<lb/>
　<lb/>
<pb n="KR4h0152_WYG_202-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷二百二<lb/>
</p>
<p>
</p>
  </div>
</body>
</text>
</TEI>
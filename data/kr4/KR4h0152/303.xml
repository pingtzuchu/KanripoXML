<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻三百三</head>
    <p>
<pb n="KR4h0152_WYG_303-1a"/>
欽定四庫全書<lb/>
　明文海巻三百三　　　　　餘姚黄宗羲編<lb/>
　　序九十四<lb/>
　　　雜序<lb/>
　　書太行山語示陳山人<hi>袁宏道</hi>
陳山人嗜山水者也或曰山人非能嗜者也古之嗜山<lb/>
水者煙嵐與居鹿豕與逰衣女蘿而啖芝术今山人之<lb/>
跡什九市㕓其於名勝寓目而巳非真能嗜者也余曰<lb/>
<pb n="KR4h0152_WYG_303-1b"/>
不然善琴者不絃善飲者不醉善知山水者不巖棲而<lb/>
谷飲孔子曰知者樂水必溪澗而後知是鳬鷗皆哲士<lb/>
也又曰仁者樂山必巒壑而後仁是猿猱皆至德也唯<lb/>
於胸中之浩浩與其至氣之突兀足與山水敵故相遇<lb/>
則深相得縱終身不遇而精神未嘗不徃来也是之謂<lb/>
真嗜也若山人是巳昔有書生擕一僕入太行山僕見<lb/>
道上碑字誤讀曰太形山書生笑曰杭也非形也僕固<lb/>
争乆之因曰前途遇識者請質之負者罰一貫錢行數<lb/>
<pb n="KR4h0152_WYG_303-2a"/>
里見一學究授童子書書生因進問且告以故學究曰<lb/>
太形是僕大叫笑乞所負錢書生不得己與之然終不<lb/>
釋既别去數十步復返謂學究曰向為公解事者何錯<lb/>
謬如是學究曰寜可負使公失一貫錢教他俗子終身<lb/>
不識太行山此語極有㑹想山人讀至此當捧腹一笑<lb/>
也<lb/>
　　題峴山逸老㑹<hi>張維樞</hi>
峴山者舊顯山也郡之諸山三而迤委赴城其城<lb/>
<pb n="KR4h0152_WYG_303-2b"/>
南則峴山三里而近由郡前具樓船挈數擢即可<lb/>
直艤山下升視四望南列道塲北盤弁蒼東北見<lb/>
雉堞之象如齒萬家之竈如炊煙山故枕碧浪湖<lb/>
餘不前溪二水從西南來瀠洄數百里當山而渟<lb/>
滙為一區練光可鑒有石類小舟獨砥中流石頂<lb/>
一塔巍然若文筆髙騫直標浮玉之致盖一躡屐<lb/>
升視而山光水色樹響漁歌直可不離襟帶而得<lb/>
之亦勝地也余以庚戌孟夏之月拜吳興符適鄭<lb/>
<pb n="KR4h0152_WYG_303-3a"/>
直指駐部冠盖往来若織峴山一席地幾成郵傳<lb/>
而僅為庖夫輿人鼔刀息趼之所俗哉太守不能<lb/>
増山靈重顧反混之垢耶及閲楊升菴集見所跋<lb/>
劉南坦峴山圖云地則秔稻交疇里實桑榆䕃道<lb/>
春逰秋豫潮往汐来山堂仍襲峴首叔子之名畫<lb/>
圖工摹天目王孫之舊環誦數語不覺心開而目<lb/>
明也因稽近事原有春秋二集其供費出自郡例<lb/>
延薦紳之中耆碩者一人為主而往往被公冗所<lb/>
<pb n="KR4h0152_WYG_303-3b"/>
奪時舉時廢余念秋期届矣即送社簿及供費請<lb/>
姚承菴主社及期余率五僚二令郡縣詣學博應<lb/>
社時在里諸先生若李臨川朱海瀛錢繼脩沈太<lb/>
垣章衡陽費臺簡沈何山唐存憶温員嶠朱襟江<lb/>
王洪崖蔡沈諸封翁操輕舸至者計得二十餘位<lb/>
分賓主東西坐定茗數杯肴蔬數盤酒數行帷幔<lb/>
不施絲竹不奏翛然於雲烟杳靄巖樹隂翳之下<lb/>
不酣醉而適己徙倚空亭中訪政賦所急孝子貞<lb/>
<pb n="KR4h0152_WYG_303-4a"/>
婦髙士寒生所宜揚宜賑筆之簿筆既竟因隨意<lb/>
散行揖數名守祠下咏栁惲之白蘋摩左相之石<lb/>
尊想蘇東坡孫莘老之題墨妙觀荷花遺韻又不<lb/>
覺爽然自失翩翩然而思景行也夫峴山以前數<lb/>
守而重峴山逸老之圖以南坦六七公春秋逰記<lb/>
而著是寜獨若叔子之登峴悲傷與王孫之空憶<lb/>
芳草者今山水清淡秔稻桑榆之交䕃依然也諸<lb/>
先生功業文藻出而經國入而映帶壇社比南坦<lb/>
<pb n="KR4h0152_WYG_303-4b"/>
六七公時氣象固益王也余輩愧未能踵前賢後<lb/>
塵然使百年後知余輩得與諸先生登臨於此則<lb/>
兹㑹亦安可少耶於是臨涯相别而漫題數言於<lb/>
舟中<lb/>
　　題桃源索隠冊六則<hi>蔣徳璟</hi>
今人未必不勝古也善巻辭舜天下逃之枉山至今武<lb/>
陵人知有枉山與善巻漁郎逢桃源林林盡水源便得<lb/>
一山至今不知山何名漁郎何姓也漁郎賢於善巻矣<lb/>
<pb n="KR4h0152_WYG_303-5a"/>
或曰漁郎黄道真也然乎山再尋迷不得路則以桃源<lb/>
名山又非也此索隠之所為作也倘必以緑蘿為門花<lb/>
源為庭穿石為堂奥沙蘿新湘為亭榭而水心為後户<lb/>
則安知髙靈金鶴焦林大蠟諸洞之非漁郎之所入而<lb/>
為此斤斤也袁石公花源注自是一幅輞川廼褐公又<lb/>
重開生面矣<lb/>
山水之隠顯皆時為之而仙與人各争其半仙欲使之<lb/>
隠人不能顯人欲使之顯仙亦不能隠也以謝永嘉伐<lb/>
<pb n="KR4h0152_WYG_303-5b"/>
山搜勝力無所不窮顧咫尺不知有雁蕩而張邋遢扇<lb/>
笠小憩乃能知武當之必顯何哉桃源前得漁郎後得<lb/>
褐公自是山候當顯苐未知葉少藴所稱山無雜禽惟<lb/>
二鳥來往尚似晋宋時否<lb/>
真誥言諸洞天各有日月忽然起滅不由六竇虚空之<lb/>
内石堦曲出髙卑上下亦不由五門然自余所至武夷<lb/>
羅浮匡廬麻姑支硎句曲嶧山諸勝曩稱翳宻近多展<lb/>
露将貞白所謂時移事異不復可准耶肉人喁喁耳有<lb/>
<pb n="KR4h0152_WYG_303-6a"/>
異人者以雲海為胸以芝术為糧以排閶闔抉鴻濛為<lb/>
氣而其足目與手又皆足以赴之即神仙亦引讓焉於<lb/>
是天地之奇始畢吐<lb/>
武陵有桃源余温陵亦有清源兩源差可耦然褐公能<lb/>
於桃花源深處得許竒異其言語妙天下而余不能於<lb/>
清源西洞天外更有開闢余愧矣<lb/>
二酉為穆王藏書處亦曰秦人藏書處意秦焚書時避<lb/>
秦者挾書偕隠且為藏之名山勝孔壁汲冡逺矣褐公<lb/>
<pb n="KR4h0152_WYG_303-6b"/>
曰秦焚書楚救焚人知罪秦不知功楚此誠篤論而相<lb/>
傳昔有樵入石室取書出皆應手灰滅然則孔壁汲冡<lb/>
又何以能獨存也禹登宛委得金簡玉字知水泉之脉<lb/>
仲尼登泰山見七十二家字各不同又能識龍威丈人<lb/>
洞庭禹書兩聖人有書癖亦有書緣惜樵夫非其人耳<lb/>
王烈得抱犢山石室書兩巻僅諳數十字以示嵇叔夜<lb/>
盡知之及将叔夜往顧失其處叔夜無書緣樵夫無書<lb/>
癖恨不使褐公與余見之<lb/>
<pb n="KR4h0152_WYG_303-7a"/>
趙季仁三願一願識盡世間好人二願讀盡世間好書<lb/>
三願看盡世間好山水鶴林曰盡則安能苐身到處莫<lb/>
放過耳大約觀山水亦如讀書隨其識趣之髙下而吳<lb/>
立夫則謂胸中無三萬巻書眼中無竒山水未必能文<lb/>
則夫世之讀盡書看盡山水而不能文者比比也惟有<lb/>
褐公之文始有桃源之山水始可讀秦人二酉之書八<lb/>
公山樵蒋德璟題<lb/>
　<lb/>
<pb n="KR4h0152_WYG_303-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻三百三<lb/>
</p>
<p>
</p>
  </div>
</body>
</text>
</TEI>
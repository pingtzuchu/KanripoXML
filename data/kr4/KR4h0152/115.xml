<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百十五</head>
    <p>
<pb n="KR4h0152_WYG_115-1a"/>
欽定四庫全書<lb/>
　明文海巻一百十五　　　　　　餘姚黄宗羲編<lb/>
　　辯六<lb/>
　　深衣辯<hi>侯一元</hi>
嗟乎夫用禮豈不難哉先儒言深衣之用無所不可于是士大<lb/>
夫多以之正終余年及矣則喟然而欲營之顧其製白布而青<lb/>
縁者也乃郡之人則皆藍而青縁焉盖諱白也而台州南渠王<lb/>
中丞者名公也又獨青而藍縁焉人初疑之余則獨敬之以為<lb/>
<pb n="KR4h0152_WYG_115-1b"/>
是求心而不泥古者也顧未及深考焉耳愚因而遡觀儀禮士<lb/>
冠則主人𤣥冠朝服不言色者與冠同也凡衣必同冠韠必同<lb/>
裳故冠禮始加緇布緇黒之弋入者也則𤣥端而𤣥裳是太古<lb/>
之齊冠也士庶所同也士既冠則敝之而不復用也再加皮弁<lb/>
則素積以存古也三王之所共也三加爵弁爵色赤而微黒者<lb/>
也則絲衣而纁裳所以從祭也其見君則𤣥冠𤣥端而爵韠故<lb/>
曰彌尊豈復庶人之所可同哉内則曰子事父母緇冠緇衣而<lb/>
𤣥裳誠以采而不以素也寜有用白哉禮曰無君者不貳采不<lb/>
<pb n="KR4h0152_WYG_115-2a"/>
貳采者衣冠同色謂大夫去國有可弔之道必素衣素裳踰三<lb/>
月而後𤣥端𤣥裳也故曰冕衣裳者又曰衣白者山人盖古之<lb/>
衣裳必上下異制而深衣中衣長衣則續袵同制皆取其簡焉<lb/>
耳續袵則衣長衣長故謂之深衣也夫玉藻所謂夕深衣者吾<lb/>
固不知其何色也然其中於朝服祭服也則謂之中衣中衣即<lb/>
襯衣耳不着于中而着于外則謂之長衣長衣素縁乃所以卜<lb/>
葬也又豈得為禮服而吉服也哉故知深衣者簡便之服也記<lb/>
者亦自言之矣而規矩凖繩權衡之説特漢儒之文之焉爾獨<lb/>
<pb n="KR4h0152_WYG_115-2b"/>
不觀之復者乎君以衮大夫以𤣥頳而又曰不以襲也欲<lb/>
更新也又不觀之襲者乎君衣百稱大夫五十稱而又曰<lb/>
不盡用也欲隨宜也然而必曰畢主人之祭服焉今夫深<lb/>
衣者其可以祭乎哉不可以祭其可以正終乎哉雖曰<lb/>
人之終事人之所弗得見也而固自見者也自見曰明<lb/>
如以簡便自安是季孫之賜不足易而曽元之愛有足<lb/>
多也嗚呼古今之變非一矣今欲易據案而席地易三<lb/>
醴而𤣥酒則惑矣古之蠺少績多故𤣥黄皆績也特以<lb/>
<pb n="KR4h0152_WYG_115-3a"/>
精為貴耳故衣則十五升冕則三十升也後世蠶既盛<lb/>
矣又加卉服以佐麻葛故純為儉而麻為艱且玉藻曰<lb/>
帛不裏布王制曰五十衣帛今尋常之人有不衣帛者<lb/>
乎而可以裏布哉嘗聞衲子以傳衣為得法不知其有<lb/>
貴于衣者也可以儒者而同之哉深衣之傳恐亦先人<lb/>
之誤也愚以為有位者當服命服無位者可服深衣生<lb/>
乎由是没乎由是而勿為習俗之所移則善矣其有不<lb/>
便于衡縮者自宜通之以唐之中若古之紳焉可矣惜<lb/>
<pb n="KR4h0152_WYG_115-3b"/>
吾不及南渠公之存而是正之也庸書以俟後之人<lb/>
　　易簀辯<hi>侯一元</hi>
易簀之事自朱子疑之以為非曾子耶則一息尚存非<lb/>
正不處惟曾子能爾以為曾子耶則隨事精察獨何以<lb/>
受不正待童子而後更哉余嘗沉思而得其説焉盖人<lb/>
道之始終也猶隂陽也之生為陽之死為隂陽主仁隂<lb/>
主義仁則寛舒義則剸割一物而二用者也大夫有賜<lb/>
士則受之服以拜賜固其宜耳是仁之方也士而没于<lb/>
<pb n="KR4h0152_WYG_115-4a"/>
大夫之簀則不為士是故易之是義之制也吾何以知<lb/>
之吾以禮知之禮屬纊則男子不絶于婦人之手婦人<lb/>
不絶于男子之手夫人之平居焉有夫婦而不同者哉<lb/>
而其嚴乃若此故之死而致生之不可也之生而致死<lb/>
之不可也吾又以是而悟申商之法其所以異於先王<lb/>
者刻覈而無恩執一而不通耳盖非法之罪也用法者<lb/>
之罪也故謝而不食則曾子微之母而不母則孟子非<lb/>
之歌而不哭則蘇氏姍之折枝而諫則老臣迂之是皆<lb/>
<pb n="KR4h0152_WYG_115-4b"/>
有餘于義而不足于仁知簀之所以易而不知其先之<lb/>
所以受者也嗚呼非通方之君子其孰能與于斯哉<lb/>
　　陳圗南蜕骨成仙辯<hi>王尚絅</hi>
仙非可學而至也愚于陳摶乎騐之夫長生不死世之<lb/>
所謂仙也自有生以來安有所謂不死人哉葢命之脩<lb/>
短各懸于氣之禀受而不係于人之修為孔子何人夀<lb/>
止七十有三則聖人固若是耶粤維上古稟氣厥生各<lb/>
千餘嵗至堯舜時猶踰百嵗繼此雖人物禀受差殊而<lb/>
<pb n="KR4h0152_WYG_115-5a"/>
天地之氣亦薄矣脩長者猶間或一值焉如籛何學顧<lb/>
七百餘嵗乃若陳摶卒年一百八十有竒今考漁鈎媪<lb/>
乳之傳雖若難信要其生固自于人異者頭顱骸骨今<lb/>
匧置硤中死有足徴世猶以蛻骨成仙云者術士之妄<lb/>
惑之也辟諸星麗于天光彩燦爛猶人之生也隕而為<lb/>
石摶之骨是已蟬蜕羽化尸解飛昇仙家幻妄卒歸于<lb/>
此焉爾矣乃使世人絶欲導氣貪生妄想卒之猶速其<lb/>
死者首駢踵聚禍不甚耶是故世儒立論執以為無者<lb/>
<pb n="KR4h0152_WYG_115-5b"/>
不知間值之説者也過以為有者不知稟受之説者也<lb/>
學之而至者亦其禀受之有者也否則學似顔子難矣<lb/>
是故程子以為天下至難事其知言哉嗚呼仙本非學<lb/>
也必欲學焉終以無成老且死而不悟聖人所可學也<lb/>
天下其幾矣棄聖人之道而學仙無惑乎退之皆以為<lb/>
自棄其身爾夫茍以為聖人果不可學而至也則學仙<lb/>
之妄可熄術士種種之説尚足以禍天下哉<lb/>
　　荆蠻辯<hi>顧彦夫</hi>
<pb n="KR4h0152_WYG_115-6a"/>
史記記泰伯逃之荆蠻考其所都實今之蘇常而謂之<lb/>
勾吳者及讀禹貢則曰淮海惟揚州三江既入震澤底<lb/>
定震澤乃古揚州之域即今之湖與蘇常者也其謂荆<lb/>
蠻者何盖古者中國亦有蠻居如徐戎淮夷之類是已<lb/>
徐戎者非徐即戎也戎而處於徐者也淮夷者非淮即<lb/>
夷也夷而處于淮者也則知荆蠻者亦蠻之處於荆者<lb/>
也或蠻嘗徙于揚泰伯逃其所徙之地者也或始逃于<lb/>
荆後至于揚封于吳者也吳即揚之一隅宣王命方叔<lb/>
<pb n="KR4h0152_WYG_115-6b"/>
伐楚詩曰蠢爾蠻荆王子朝奔楚使告諸侯亦曰竄在<lb/>
荆蠻則知荆蠻非揚州之土産也信矣荆與揚固皆中<lb/>
國也而皆不能以無貶歴世既乆㫁髪文身之俗或變<lb/>
之或除之或遁而去之未可知也或曰春秋貶吳楚何<lb/>
歟曰春秋之貶吳楚以其僣王也貶其道貶其人非貶<lb/>
其地也其地固皆聖賢之封國禮樂衣冠所從出者胡<lb/>
可貶也予每見江南詩禮家家譜必曰吾始祖從高宗<lb/>
渡而南者也又或曰吾始祖官於斯遂家焉者也間見<lb/>
<pb n="KR4h0152_WYG_115-7a"/>
宋初遺譜亦皆委曲遷就曰吾始祖非江南人也求其<lb/>
故而不得得非惑于史遷之説亦以荆蠻之種自諱故<lb/>
更相蹈襲而謬妄至此耶不然江南亦大矣何獨無一<lb/>
人吳産也舜東夷之人也文王西夷之人也固皆不足<lb/>
為舜文累也蠻與否奚足為江南之輕重哉然予吳産<lb/>
也産於吳而不知吳之自不可也作荆蠻辯<lb/>
</p>
<p>
</p>
  </div>
</body>
</text>
</TEI>
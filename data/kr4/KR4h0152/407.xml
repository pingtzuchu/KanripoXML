<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻四百七</head>
    <p>
<pb n="KR4h0152_WYG_407-1a"/>
欽定四庫全書<lb/>
　明文海巻四百七　　　　　餘姚黄宗羲編<lb/>
　　傳二十一<lb/>
　　　髙隠<lb/>
　　坦上翁<hi>李黙</hi>
坦上翁年八十餘常披褐扁舟往來太湖間湖中人不<lb/>
識也入城郡輙繫舟峴山隠處郡大吏造請不能得予<lb/>
自浙左轄被召過湖物色遘之則前司空劉公麟也司<lb/>
<pb n="KR4h0152_WYG_407-1b"/>
空晚居故鄣之南坦不知者輙呼為坦上翁云翁字元<lb/>
瑞本安仁人先世以武功起家累調南京廣洋衛副千<lb/>
户世敦徳誼至翁始以經術舉應天登𢎞治丙辰進士<lb/>
是時外戚張氏貴幸頗驕横骫法臺諫擊之逮治甚急<lb/>
翁與同年歸安陸崑抗章申救敬皇為之霽威事尋得<lb/>
解稍除刑部主事進員外郎以才選録畿内囚所疏雪<lb/>
寃痛無慮數百人老吏謝弗及轉郎中擢守紹興漢劉<lb/>
寵故處也在郡精核㢘敏甫五十日郡聲大和㑹逆瑾<lb/>
<pb n="KR4h0152_WYG_407-2a"/>
銜翁出守不修謁猶掇郎中時𤨏細廢為編氓郡人爭<lb/>
致贐金翁曰勤苦諸君吾治不逮前劉敢蒙一錢恵耶<lb/>
既去越人肖翁像為小劉祠語在大宗伯王公華記中<lb/>
時與湖名士吳珫施侃龍霓定交因徙居于湖山人孫<lb/>
太初亦以覊旅入社湖中風雅稱中興焉瑾誅起知西<lb/>
安遭内艱去郡其得秦人心與却賻賵無異越時服闋<lb/>
遷陜西叅政屬關内飢㓂數深入朝遣貴臣督兵將厚<lb/>
賦軍興諸司莫敢持異翁曰靖邉以為民也飢年加賦<lb/>
<pb n="KR4h0152_WYG_407-2b"/>
内難獨不可恤耶使者色沮㑹有赴闕陳訴者命與叅<lb/>
政共圗其便議遂寢翁亦嚴覈侵漁括逋負邉儲竟以<lb/>
不乏踰年擢雲南按察使謝病歸嘉靖更化起為太僕<lb/>
寺卿擢副都御史廵撫北畿復引疾章三四上始得請<lb/>
時論方髙翁才節再起為大理寺卿改刑部右侍郎尋<lb/>
陞工部尚書水衡泉貨之府髙潔士頗避之翁咨曰吏<lb/>
部盡選才㢘充曹任仍請築外帑刷四司之財貯之特<lb/>
銓主事一人與臺臣同典出納上嘉翁意賜庫名曰節<lb/>
<pb n="KR4h0152_WYG_407-3a"/>
慎自是財無汜出吏有亷名實自翁始凡工部上供率<lb/>
闗内府所見徴輙淆典式不受覆覈翁條上最甚者十<lb/>
二事得㫖裁之中貴人用此切齒㑹上遣近璫督造龍<lb/>
袍于蘇松翁謂尚衣自有常供請停便上以為忤勒令<lb/>
解職久之猶以顯陵工薄遽奪官追前過也翁既斂徳<lb/>
嘉遯益逺世紛里中不復知有鉅公其于文能沖泊雅<lb/>
澹之詞發瑰瑋奇崛之氣要𦕈之音穠織之色皆冥與<lb/>
神㑹書法宗羲獻以還尺牘片簡人爭寳之至與人談<lb/>
<pb n="KR4h0152_WYG_407-3b"/>
謔往往出㣲辭臻妙趣雖蒙孺俚生咸樂自近云早叅<lb/>
𤣥理兼逹天命嘗請浚川王公廷相預作墓銘今聰明<lb/>
色澤彌老不衰其天全也惟不貪生故能長信矣心慕<lb/>
樓居無力築作友人文内翰徴明為寫層樓圗遺之常<lb/>
懸置北壁下命之曰神樓賔至則陳法書名墨以為娛<lb/>
叩以時事即不答公卿臺僚騰章交薦翁不知也雅性<lb/>
清約蔬布自喜獨事繼母曳遇異母弟鳯尤篤恩禮先<lb/>
人田廬悉以委之其不以豐約累志如此初翁僦居溧<lb/>
<pb n="KR4h0152_WYG_407-4a"/>
陽予嘗遣門人候之翁引至卧内見四壁惟掛書數束<lb/>
他無長物又二十年觴予於峴山逸老堂了無宿具臨<lb/>
以乳羊博市沽風雨蕭蕭欣然逹夜惟其真也黙所觀<lb/>
古今人好名檢者或缺理略富文藻者或寡風節兼之<lb/>
實難若翁者彬彬文質君子也翁子二牖序克世其家<lb/>
所著詩文奏議凡若干巻<lb/>
贊曰坦上翁自為郡守至大卿數棄官以去朝廷慮不<lb/>
時起輙以右職徴之國家獲尊賢之名士大夫勵恬退<lb/>
<pb n="KR4h0152_WYG_407-4b"/>
之節天下莫不歌詠盛美葢見索林公俊以來所希睹<lb/>
也晚節齟齬膏屯未施豈不惜哉黙以為翁掞文似公<lb/>
幹治罪似士安剛分不撓似器之至于亷約省素家無<lb/>
貨積位列三事以功名始終此與東牟劉祖榮何以異<lb/>
哉世稱二劉不其然乎<lb/>
　　百花主人<hi>陳鶴</hi>
主人者姓滕氏山隂人也性好植百花百花亦以人為<lb/>
主云主人故世家嘗以經術求仕逹時尚推移故其業<lb/>
<pb n="KR4h0152_WYG_407-5a"/>
亦淹落不進主人志益勵尚益髙逺而其行益不能隨<lb/>
人上下一日主人嘆曰世道何紛更且今昨即不相似<lb/>
耳然卒相似者非眼底百花誰邪于是主人始闢圃聚<lb/>
花得名花數百種遂陳列次第為王為魁者羅之中庭<lb/>
妖而奴者列焉因蔓以為屏聚卉以為砌髙而實者為<lb/>
林短而羣者為籬品繁而色異蝶欣而鳥疑四時一春<lb/>
香艷不斷主人暇則帯書坐花下琅然髙誦四顧落落<lb/>
惟百花與主人傾心相笑若黙解主人意者時或雨霽<lb/>
<pb n="KR4h0152_WYG_407-5b"/>
或月出天上客必携酒扣主人門問百花孰為先開否<lb/>
主人亦指㸃一一客一一皆滴酒稱賞相樂抵醉不復<lb/>
知主賔為誰也主人常具席邀詞友蕭柱山朱東武陳<lb/>
海樵楊秘圗栁少明徐天池六子過㸔花時秋暮菊綻<lb/>
黄紫纍纍主人乃携樽集籬傍少明子舉杯謂主人曰<lb/>
天道當蓐收造物何復相泄而華衫畢見豈若是富哉<lb/>
主人曰非也我種花因得夫造物之理矣凡物生禀氣<lb/>
氣淺者而用先之故感于春者皆燦然而興霎然而<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>
<pb n="KR4h0152_WYG_407-6a"/>
耳惟吾菊得其厚者焉乃能含元抱貞歴寂待時有若<lb/>
嬰處胚内混蒙而無覺也一值其候始蠢焉具萌各出<lb/>
夫造化之所授羣聚林立嚴霜不能變其芳寒飈無以<lb/>
挫其質有若吾類後時進榮功施而節崇又如善與之<lb/>
士合久而義者是菊之積于始而顯于終也豈子所謂<lb/>
違天道而泄造物邪秘圗諸君皆欣然進曰主人論菊<lb/>
而闡造物之𤣥因𤣥喻道而得成人之義然則主人之<lb/>
愛花葢混其形而俱化者夫豈托物而逃焉已哉主人<lb/>
<pb n="KR4h0152_WYG_407-6b"/>
聞其言拍掌而笑諸君亦就醉别去明日各為文記主<lb/>
人天池有菊花牡丹諸賦少明有生香不斷序柱山東<lb/>
武有詩歌吳長洲文太史邑大夫劉司馬汪諫議聞而<lb/>
皆寄詩嘉其事海樵子既為歌而復作其傳曰余嘗觀<lb/>
世之人矣一凡性有所之則好惡不得以並用也樂其<lb/>
𤣥者妬其素尚其黄者遺其朱天下皆是也而豈若所<lb/>
謂百花主人哉顧世不恒遂斂跡甘淡逍遥百花之中<lb/>
同風一臭萬象而皆春不以黄紫易其視不以盛衰二<lb/>
<pb n="KR4h0152_WYG_407-7a"/>
其心逹四時之化與造物相周游順時候委枯榮樂天<lb/>
真而不疑吁若主人者亦足貴矣吾知風垂後世賢逹<lb/>
繼作其必有叙述百花主人之事者焉<lb/>
　　玉峰子<hi>王漸逵</hi>
玉笥山在大江之西新淦之東其北漫為閣皂又其北<lb/>
之北為麻姑皆道書所謂洞天福地者也諸山惟玉笥<lb/>
最髙最竒勝實為仙靈之奥神明之區也世傳黄帝采<lb/>
玉于此山遂以名其下有八竅南竅惟羅浮勾漏其東<lb/>
<pb n="KR4h0152_WYG_407-7b"/>
竅惟武夷金華諸山西之北曰廬阜曰大小酉北之西<lb/>
曰太白青城八竅各為一宫鎮于四維惟玉笥居中其<lb/>
上多白璧其下多琪草玉芝靈鳥異獸其陽多丹藥其<lb/>
隂多神瀵道人玉峰子居之玉峰子貎癯而神朗外若<lb/>
朴野多遊於羅浮羅浮道士咸不識之久之又遊于燕<lb/>
京燕京之人復不識之後賣藥于穂城市上兒童見之<lb/>
皆狂笑愚弄之玉峰子不為改焉嘗過於廣之大夫士<lb/>
家大夫士疑其有道相與間而求焉玉峰子終不言嘗<lb/>
<pb n="KR4h0152_WYG_407-8a"/>
嘆而笑曰世所謂海上三神山亦大謬也洞天福地皆<lb/>
在人間金丹大藥俱集吾室舍常以求異背耳目而探<lb/>
幽杳世之方士誤之也茍泊而求之冥而遡之虛其心<lb/>
實其腹不入煩惱離諸苦毒自清自静萬物自正何慮<lb/>
何思神明自期夫無事即仙也城市皆隠也故物物不<lb/>
物扵物神神不汩其神是之謂真人旹聞者亦不知異<lb/>
然而喜而狎之其所賣藥市之者往往竒効好集古物<lb/>
人玩而持去亦不吝或邀之遊即隨至旬日不倦未嘗<lb/>
<pb n="KR4h0152_WYG_407-8b"/>
以事辭故人亦重之愛之玉峯子姓程名堯卿字良佐<lb/>
玉峯其號也青蘿王先生曰予見玉峰子扵穂城觀其言<lb/>
語冠服飲食悉如常人未始異也獨好焚香兀坐室内<lb/>
汛掃必净嘗與登青蘿頂夜半盤膝石上仰天大笑若<lb/>
有㑹扵懐者問之弗應可謂竒矣然其闢諸方士謂蓬<lb/>
閬三山皆世所謬傳其歸要扵絶欲去妄復其虛静為<lb/>
仙道之本殆與廣成老聃之言合為世開一大障誠有<lb/>
道之士也然混扵市㕓人未之覺所知者獨其迹焉聃<lb/>
<pb n="KR4h0152_WYG_407-9a"/>
氏所謂被褐懐玉者其謂是歟其謂是歟<lb/>
　　漢逸民<hi>周祚</hi>
前漢書無逸民傳後漢書則載向長逄萌周黨王霸嚴<lb/>
光井丹梁鴻髙鳯韓康法真龎公沒其名則有野王二老<lb/>
漢濵老父陳留老父諸逸民皆出後漢書考其人實多<lb/>
前漢所遺前漢立國二百一十餘年培植生養風氣民<lb/>
俗猶足復三代不散之淳故其時率多髙士非如遭秦<lb/>
虐焰士類化為豺狼少有智識莫不奮庸走佐髙祖其<lb/>
<pb n="KR4h0152_WYG_407-9b"/>
不屈僅見四皓二生要其出先秦之上而非秦之可抱<lb/>
持者也漢遭新莽奪國不甘之心難辱之節一何多耶<lb/>
出而少仕徃徃有梅福龔勝薛方髙蹈逺走視新莽之<lb/>
爵祿真若狗豕之餘食唾棄不顧雖至於死而不悔不<lb/>
可得仕而深山窮谷之中大海長江之濵又有周黨嚴<lb/>
光之諸賢亡其名者又有野王漢濵陳留之諸父吾於<lb/>
是而推當時不可得見并亡其辭又豈無有如野王諸<lb/>
父而止於三人其名迹不能上達於天子下顯於郡邑<lb/>
<pb n="KR4h0152_WYG_407-10a"/>
又豈無有如周黨嚴光之儔而止於諸賢下可同於諸<lb/>
父又焉能知其必無哉夫士甘於隠逸其傳不傳固不<lb/>
足為士惜也然思西漢祖宗培養之厚方欲遺子孫以<lb/>
見其得士之效其為子孫乃不能用而反棄之如隨珠<lb/>
卞玉委置沙泥荆棘之間而人不知誠可惜也嘗觀氣<lb/>
之為也其始也未嘗不暢及其次則平其後也未嘗不<lb/>
鬱及其甚則激故漢之養士其惠文之時則暢武宣之<lb/>
時則平逮其哀平之時則鬱至於後而范滂李膺諸人<lb/>
<pb n="KR4h0152_WYG_407-10b"/>
則鬱久而激是亦勢使之而誠氣為之也當周遷之時<lb/>
王政不立然而文武之禮樂政教猶有沾濡浸漬之潤<lb/>
故孔子有曰逸民伯夷叔齊虞仲夷逸朱張栁下惠少<lb/>
連猶有丈人接輿晨門耦耕猶有荷蕢傾蓋當時逃遯<lb/>
不復孔子有不可得見者抑必復多其人而不止於是<lb/>
也降自戰國乃始縱而激蕩而髙甘殺赴死真若得聖<lb/>
人成人之㫖若激湍走海圓石下峻欲障之有不可得<lb/>
其亦氣使之固然也書曰嘉言罔攸伏野無遺賢詩曰<lb/>
<pb n="KR4h0152_WYG_407-11a"/>
衡門固非士所甘也上無堯舜之君則寧肥遯考槃不<lb/>
以有盡之身而試無益之死此天下不可無賢士而可<lb/>
無逸民不可無逸民而可無義士多義士則必戰國之<lb/>
末東漢之衰世益有不可為矣故為范滂李膺猶不若<lb/>
嚴光周黨然其氣之必致於是者盖有人力不可以囘<lb/>
也孔子之道相傳於子夏子夏後流而為莊周源逺本<lb/>
䘮道衰弊生固其然也予深有感於漢之逸民焉<lb/>
　　三逸士<hi>邵圭潔</hi>
<pb n="KR4h0152_WYG_407-11b"/>
粤逸有三焉一曰雋逸言乎才也二曰豪逸言乎情也<lb/>
三曰遺逸言乎遇也余所論三逸士者盖人兼是三者<lb/>
焉言才則可憐言情則可思言遇則可憫余所親知不<lb/>
少而兹三士者真逸儔也齷齪猥瑣充斥行路而三士<lb/>
者乃皆露晞栁凋不可作矣傷哉乃述其畧為之傳<lb/>
吴子諱某字致之名臣文恪公曽孫父某官至大理少<lb/>
卿抗疏諫毅皇南廵貶滇中有忠直聲致之其季子也<lb/>
致之少從宧遊毎所經處輙紀覽其山川形勝自束髮<lb/>
<pb n="KR4h0152_WYG_407-12a"/>
即厭呫嗶讀古人詩刻意吟詠復臨摹晋唐書法紙筆<lb/>
山積日揮灑千葉不如意者火之自是所作詩篇書法<lb/>
清邁遒勁多可傳者出則<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>衣駿馬詩囊酒榼不離左<lb/>
右人爭慕之匪謂其貴公子也一日少卿翁遊於西郊<lb/>
别墅方會客飲有仇家者集家衆聚薪環其廬將加火<lb/>
焉翁覺之莫禁也一僕從竇潛出還報時致之兩兄皆<lb/>
遊學京師致之獨號呼入縣治攜一尉䇿兩馬倩徒百<lb/>
餘人疾徃觧之執其仇之為魁者以歸撲殺之竟構成<lb/>
<pb n="KR4h0152_WYG_407-12b"/>
獄致之坐是以死死且曰吾為報父仇至此無悔也<lb/>
王某字于成祖某仕為工部主事父某考城令于成少<lb/>
失母多病父憐其弱即輸貲入太學父亦早背家故稱<lb/>
雄漸以税役就落于成悉力以支諸異母弟俱孤幼訓<lb/>
之若子父殁後治其室廬墳墓益加整闢園亭植名花<lb/>
卉蓄鼎屏清玩入其燕室觸手可愛賔至轍留連旬日不<lb/>
忍釋所出茗饌悉精絶園有古梅廿株枝極扶疎花時爛<lb/>
如瑶林月暗之夕懸燈如星集所知愛歡賞達旦家且依<lb/>
<pb n="KR4h0152_WYG_407-13a"/>
山遇佳辰未嘗不擕客遊遊則舞裙歌扇班草盤石性少<lb/>
飲然飲必沾醉醉後有吟亦清峻可誦家人以多累墮門<lb/>
戸勸之仕乃不得已授興國州判官未行卒年四十有一<lb/>
顧某字汝隆邑之宛山人界於無錫又為無錫人顧在<lb/>
錫稱鉅室汝隆祖某父某復再振貲甲于里中汝隆少<lb/>
有異質臨文揮翰清敏絶俗性倜儻豪邁不憚費情或<lb/>
有所種義或有所激即揮千金無難色與人處開襟期<lb/>
傾動無曲腸遇當意即濁醪粗糲歡笑絶倒不當意雖<lb/>
<pb n="KR4h0152_WYG_407-13b"/>
羅珍列鼎亦褰裳弗顧家御過侈聲伎常左右供設惟<lb/>
其所擇念父逺宧建保親塔於宛山之顛費以千計闢<lb/>
怡老園待父之歸中列名卉竒石廻廊複閣飛甍刻棟<lb/>
費以千計所蓄法書名畫牙籖錦囊庋置几列費亦以<lb/>
千計談議風生土苴富貴漬技方友延納無倦性喜飲<lb/>
興至輙盡一斗醉則浩歌長嘯或頽然藉草而卧達旦<lb/>
客散則綺羅金玉狼籍不問也後抱心疾揮霍不如意<lb/>
輙裹足謝客自托於酒竟以是病痿卒<lb/>
<pb n="KR4h0152_WYG_407-14a"/>
邵子曰逸非中行之謂也乃君子亦有取焉宣尼之思<lb/>
狂士莊周之貴達生夫是類也<lb/>
　　程山人<hi>四谷山人侯一麐</hi>
侯子曰自昔通人介士曷嘗不並列天壤乎今時俗尚<lb/>
通而畸人則靡述者何也以貴耶則裋褐有常貴以安<lb/>
耶則章甫多後責彼楩楠中䂓矩樗櫟棄繩墨中也者<lb/>
貴也棄也者賤也卒之所貴有不受䖍斵者乎而賤者<lb/>
以全且君子得時則大行不得則龍蛇榱棟而不異廣<lb/>
<pb n="KR4h0152_WYG_407-14b"/>
莫嵁巖而不異廟堂則奚貴奚賤哉以余所覩程山人<lb/>
則隠而見身賤而道貴者也有以自列於後世豈與彼<lb/>
枯槁寂寞者同乎哉傳曰山人程氏歙人也世家臨河<lb/>
之上名誥字自邑幼負竒氣不肯為諸生曰今仕道如<lb/>
吾身焉用是百骸臣妾我也去讀書慨然曰適吾適足<lb/>
矣且吾寧能萬斛之舟而浮於江湖乎不能也然則併<lb/>
木之泭以游乎溪渚之間真吾所宜於是人從而稱之<lb/>
泭溪泭溪云山人既自詭以為昔賢逺遊肆力其文常<lb/>
<pb n="KR4h0152_WYG_407-15a"/>
寓諸山川於是泛錢塘道吴門淮南以厯宋魯之都却<lb/>
棹荆郢泝沅湘經粤與閩以歸卧山中久之又起適汴<lb/>
西抵秦晋登太華賦詩出大梁持謁空同李先生一見<lb/>
語合先生曰子之詩異時以散置名家不别矣自是海<lb/>
内士争序論山人詩而山人亦益從横作者之塲矣又<lb/>
二年遊武當出漢襄漢襄棗陽王賢下士山人奉書踵<lb/>
門曰江左布衣竊聞大王之髙誼善文章且夫南面稱<lb/>
孤而不挾貴以卑天下之士天下士莫不願摳衣秉篲<lb/>
<pb n="KR4h0152_WYG_407-15b"/>
大王之門者其服膺久矣嘗以為男子生而弧矢志四<lb/>
方故毎聞竒山水輙不逺萬里而命駕天下九州涉厯<lb/>
其七所在瑰竒文儒之彦畢造討究指歸况兹際風雲<lb/>
之㑹乎伏謁待罪殿下昔梁孝之於鄒枚陳思之有儀<lb/>
粲單詠瑣語猶足耀當時駭後世大王盛惪越梁陳逺<lb/>
甚儻不以長揖拒某或其人也王即延山人入禮之上<lb/>
客明年山人遊蜀蜀士皆禮敬山人有飛霞子韓懋者<lb/>
瀘竒士也致書山人甚恭山人答其書千言畧曰某放<lb/>
<pb n="KR4h0152_WYG_407-16a"/>
浪不羈人也從遊名山今二十稔自惟小局於管窺大<lb/>
拙乎瓠用計乃在選長林卧大壑撰一家言以托不朽<lb/>
使隠𣆀窮卿不專美於前廼區區素抱也蜀中由是益<lb/>
竒貴之山人家故饒遊既久則盡糜其囊金貲落而窶<lb/>
也意度自若與所善鄭𤣥撫十五人結社於天都詠愈<lb/>
豪天都者黄山最髙峯也常有霞縈焉則又稱霞城山<lb/>
人居十六年而安平故人朱君曰藩投書願割田資山<lb/>
人使耕射陽墟中山人嘆曰吾計息肩是矣廼復當就<lb/>
<pb n="KR4h0152_WYG_407-16b"/>
食射陽之墟乎然山人髙朱君為一徃至則延之涇上<lb/>
之園居九月會淮漲田半湛溺嘅然曰曩吾志固不在<lb/>
是因謝決去依黄山云山人性方直與人語必達其志<lb/>
然頗擇交寡耦非深知山人山人不為之盡詩集若干<lb/>
巻傳於世<lb/>
論曰觀山人自遜於舟檝而汜泭嘗曰我猶有瓠之慮<lb/>
也其拙於用大明矣及讀其賦又何感憤之深也與語<lb/>
上下古今泓博流宕固瞷於世故將非知其大而守其<lb/>
<pb n="KR4h0152_WYG_407-17a"/>
小知其巧而守其拙者耶余家海上習見漁者逺浮至<lb/>
不虞即欲膠其舟而不得廼知山人非乏濟勝才也而<lb/>
夷猶於卜居者意念深矣<lb/>
　　逸老<hi>侯一麐</hi>
夫古之逸民謝帝臣而樂野處去富厚而甘賤貧者可<lb/>
不謂性哉余緬想其人未甞不咨嗟之也廼今日而觀<lb/>
周先生行年七十餘家貧不為茍得賣藥都城之市口<lb/>
不二價雅善鼓琴知琴者咸以絶倫坐者視先生未嘗<lb/>
<pb n="KR4h0152_WYG_407-17b"/>
鼓而音出手間盖忘其為琴者也海内士大夫鉅公翕<lb/>
然歸之或造閭或屈先生至其邸舎頽然也當武皇帝<lb/>
之南廵先生時甫弱冠一日詔善鼓琴者中貴人舉先<lb/>
生至帝前從容拂絃跪奏曰臣願上禹㑹塗山曲夫禹<lb/>
後堯舜而王萬國執玉帛㑹塗山無非事者先生亦欲<lb/>
因此悟帝意帝聽其音亦喜且令待詔從至北都縉紳<lb/>
士大夫知之多欲引薦者先生力請乃放還嗟乎以蓬<lb/>
戸編氓未嘗見天子一旦望清光七校之前而能不震<lb/>
<pb n="KR4h0152_WYG_407-18a"/>
慴而又發揚其音以動帝意既合夫人亦孰不欲乗時<lb/>
邀富貴然卒辭而返此與古逸民何異哉或曰先生之<lb/>
返以思母也其平居常痛父不逮幸而逮母而又不幸<lb/>
貧獨恃所入藥錢以供蔬菽必夫婦親之時一撃鮮而<lb/>
恨不常有也朋友徴召遇甘㫖即惕然念母終不敢嘗<lb/>
主人恠問之亦竟不言也必為母具厚味乃徃母後聞<lb/>
恚曰兒何乃專口腹養我耶晨夕必盡敬毎旦焚香祝<lb/>
天畢既拜其母乃出返而囬游有方如是者三十餘年<lb/>
<pb n="KR4h0152_WYG_407-18b"/>
母壽八十八乃終循行如一日云<lb/>
侯子曰夫逸民髙蹈豈必一跡哉菽水而腴於鼎食斑<lb/>
斑之衣而不以金紫易蟬蛻乎囂埃鴻飛乎㝠𡨕賢矣<lb/>
夫賢矣夫<lb/>
　　膠東二髙士<hi>周思兼</hi>
周子守膠東之明年以政暇遊覽諸峯觀大澤之雲酌<lb/>
潄玉之泉登雲臺之麓挹聖母之水喟然而嘆曰美哉<lb/>
此古膠東之國也山川靈秀之氣萃於此矣意者其必<lb/>
<pb n="KR4h0152_WYG_407-19a"/>
有竒傑雋偉髙出世俗之士生於其間乎吾願得而<lb/>
師事焉王生懐祖崔生廷楓對曰膠東僻處一隅無<lb/>
有也不然其張公鉞乎然張公貴矣不然其梁生萬<lb/>
斛乎斯人者庶乎其公之所謂髙士耶周子曰張公<lb/>
之髙奈何王生崔生對曰張公昔嘗為清苑令大有<lb/>
亷名監司器重而旌異之因戒之曰爾信亷然能保<lb/>
其終乎夫汲水於盎其始非不澄且澈也久之鮮有<lb/>
不腐者爾信亷矣盍思保其終乎張公抗聲曰水可<lb/>
<pb n="KR4h0152_WYG_407-19b"/>
腐鉞不可腐也監司為之大慙公性剛愎與物多忤有<lb/>
請托者非特勿聴且加罪焉人以是多怨公七年入考<lb/>
績或奪公之輿訴于銓部發公輿得荳石餘他物無有<lb/>
也銓部曰嗟乎張令賢若是耶此固吾之所願見彼訴<lb/>
者奚為者耶由是罪訴者而愈益賢公遂入補郎署尋<lb/>
出守常徳厯官三十年家無餘資周子又問梁生之髙<lb/>
王生崔生對曰梁生初遊庠校每試常為多士之冠膠<lb/>
東守劉公重其才聘為子弟師供之酒食梁生弗食饋<lb/>
<pb n="KR4h0152_WYG_407-20a"/>
之禮梁生不受劉公怪且異之而弗能彊也無何丁母<lb/>
憂哀毁甚得疾久不瘥家益貧棄舉子業業鬻蔬有憫<lb/>
梁生之貧而多與之值者梁生輙怒罵不受或誤多與<lb/>
之梁生曰爾與我直多吾不受也吾還汝有熟識梁生<lb/>
者或遇梁生於途其人貧賤人也梁生立與語少頃去<lb/>
其人富貴人也梁生輙避弗見或時鬻書則題其上曰<lb/>
是書值若干如其數與之則梁生受之或多與之梁生<lb/>
輙怒曰吾鬻書人也非梁生也爾多與我是凂梁生也<lb/>
<pb n="KR4h0152_WYG_407-20b"/>
梁生不可受也急還之久之人皆知為梁生梁生入市<lb/>
攜其蔬謂人曰是值若干人輙與若干知其不貳也梁<lb/>
生之圃不為藩人亦弗盜有憐梁生而為之治圃者梁<lb/>
生輙與之直或不受則梁生怒曰爾更無治我圃由是<lb/>
鄉人之父老與郡之大夫士咸思所以厚梁生而莫敢<lb/>
致也是梁生之行也周子曰斯人也是吾之師也夫夫<lb/>
陳仲子郝子亷吾始以為戰國人也秦漢人也今之人<lb/>
無有也廼今復有斯人耶使天下皆得斯人者為之也<lb/>
<pb n="KR4h0152_WYG_407-21a"/>
天下其有弗治耶吾幸待罪於膠東也而又聞斯人之<lb/>
風焉吾於張公師亷焉於梁生師介焉膠東其有弗治<lb/>
耶斯人也是吾之師也夫然則梁生安在王生崔生對<lb/>
曰梁生之居去郡四十里其土下其地僻車馬弗至也<lb/>
夫子必欲造之則弗使知之知之彼必避不見也周子<lb/>
從之辟儀衛造梁生之廬梁生聞之先期遁去周子曰<lb/>
嗟異哉此何人耶其所謂泄栁歟叚干木歟其有所慕<lb/>
歟嗟異哉此何人耶吾不圖膠東之僻而有斯人也吾<lb/>
<pb n="KR4h0152_WYG_407-21b"/>
待罪於膠東而獲遇斯人焉兹又幸也雖然使斯人生<lb/>
於秦漢時則必與泄栁叚干木諸賢並稱使斯人而生<lb/>
於通都大邑則必名顯天下使斯人生於膠東也而膠<lb/>
東得賢守則亦能揚斯人之名惜乎膠東之僻而生斯<lb/>
人也而守又余也斯人雖賢其孰知之於是周子仰而<lb/>
嘆王生崔生皆嘆周子因題其壁曰靖修髙士命王生<lb/>
書之歸而作膠東二髙士傳<lb/>
　明文海巻四百七<lb/>
</p>
<p>
</p>
  </div>
</body>
</text>
</TEI>
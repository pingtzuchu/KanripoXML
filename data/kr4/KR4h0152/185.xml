<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻一百八十五</head>
    <p>
<pb n="KR4h0152_WYG_185-1a"/>
欽定四庫全書<lb/>
　明文海巻一百八十五　　　餘姚黄宗羲編<lb/>
　　書三十九<lb/>
　　　持正<lb/>
　　與趙甬江司空<hi>唐順之</hi>
承欲為鄙人修葺先墓且感且愧有深不自安者不敢<lb/>
不徑情達于左右也先墓之葬久矣茍有崩齧圮毁在<lb/>
所必葺子孫非有貧乏不能自存也乃不能自葺而至<lb/>
<pb n="KR4h0152_WYG_185-1b"/>
重煩上官葺之其為忘本而不孝甚矣子孫非甚貧乏<lb/>
而不為先人葺墓則是先墓可不必葺也可不必葺而<lb/>
至重煩上官葺之其為凟尊而妄費亦甚矣夫葬者藏<lb/>
也期于人之不見而已上古不封不樹非以為薄也其<lb/>
用意深且逺矣中古封之樹之已寖失此意矣今先人<lb/>
之墓問其封則既穹如矣問其樹則既拱如矣若欲過<lb/>
為之制繚以石垣崇以巨屋儼然象生人之居明于始<lb/>
終之義者猶以為踰禮示侈而莫之為也漢劉更生氏<lb/>
<pb n="KR4h0152_WYG_185-2a"/>
言之詳矣彼特為王侯言之也況匹夫乎然則子孫自<lb/>
為之猶病其踰禮而示侈乃以重煩上官其謂之何且<lb/>
公之勞苦兵間傾公庫竭私財以激賞戰士常苦不給<lb/>
盖一壺醪足以廣恩則一敝袴足以為惜也今為先人<lb/>
葺墓其費豈特一壺醪一敝袴哉乃至使公輟賞戰士<lb/>
之財為故人葺私墓在公謂之過厚可也鄙人乃以先<lb/>
人私墓之故至饕餮公之所以賞戰士之財其又謂之<lb/>
何然則有費于公而有益于僕猶不可為也今有費于<lb/>
<pb n="KR4h0152_WYG_185-2b"/>
公而顧以彰僕不孝妄費示侈之三罪亦安用之然而<lb/>
公之為此則有説矣不過以鄙人辱交于公之故必欲<lb/>
捐金以厚之然畀之以金則鄙人素不敢受惟以葺先<lb/>
墓為説則鄙人義不可辭而已此公之用意至厚也夫<lb/>
人之相知貴相知心故曰或與人以千金而人未必感<lb/>
或與人以一飯而人終身德之此知心與不知心之説<lb/>
也僕之與公竊敢附于心相知也久矣豈待于外物為<lb/>
厚薄者哉向已託龍溪懇切轉辭尚恐公之不信我也<lb/>
<pb n="KR4h0152_WYG_185-3a"/>
故復喋喋萬望即賜停罷庶使僕異日尚可以奉教耳<lb/>
不然是公非以厚之乃絶之也<lb/>
　　與劉一丈書<hi>宗臣</hi>
數千里外得長者時賜一書以慰長想即亦甚幸矣何<lb/>
至更辱饋遺則不才益將何以報焉書中情意甚殷即<lb/>
長者之不忘老父知老父之念長者深也至以上下相<lb/>
孚才徳稱位語不才則不才有深感焉夫才徳不稱固<lb/>
自知之矣至于不孚之病則尤不才為甚且今世之所<lb/>
<pb n="KR4h0152_WYG_185-3b"/>
謂孚者何哉日夕策馬候權者之門門者拒不入則甘<lb/>
言媚詞作婦人狀袖金以私之即門者持刺入而主者<lb/>
又不即出見立廏中僕馬之間惡氣襲衣裾即饑寒毒<lb/>
熱不可忍不去也抵暮則前所受贈金者出報客曰相<lb/>
公倦謝客矣客請明日來即明日又不敢不來夜披衣<lb/>
坐聞雞鳴即起盥櫛走馬抵門門者怒曰為誰則曰昨<lb/>
日之客來則又怒曰何客之勤也豈有相公此時出見<lb/>
客乎客心恥之强忍而與言曰亡奈何矣姑容我入門<lb/>
<pb n="KR4h0152_WYG_185-4a"/>
者又得所贈金則起而入之又立向所立廐中幸主者<lb/>
出南面台見則驚走匍匐階下主者曰進則再拜故遲<lb/>
不起起則上所上夀金主者故不受則固請主者故固<lb/>
不受則又固請然後命吏内之則又再拜又故遲不起<lb/>
起則五六揖始出出揖門者曰官人幸顧我他日來幸<lb/>
亡我阻也門者答揖大喜奔出馬上遇所交識即揚鞭<lb/>
語曰適自相公家來相公厚我厚我且虚言狀即所交<lb/>
識亦心畏相公厚之矣相公又稍稍語人曰某也賢某<lb/>
<pb n="KR4h0152_WYG_185-4b"/>
也賢聞者亦心計交贊之此世所謂上下相孚也長者<lb/>
謂僕能之乎前所謂權門者自嵗時伏臘一刺之外即<lb/>
經年不往也間道經其門則亦掩耳閉目躍馬疾走過<lb/>
之若有所追逐者斯則僕之褊哉以此常不見悦于長<lb/>
吏僕則愈益不顧也每大言曰人生有命吾惟守分爾<lb/>
矣長者聞此得毋厭其為迂乎鄉園多故不能不動客<lb/>
子之愁至于長者之抱才而困則又令我愴然有感天<lb/>
之與先生者甚厚亡論長者不欲輕棄之即天意亦不<lb/>
<pb n="KR4h0152_WYG_185-5a"/>
欲長者之輕棄之也幸寧心哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_185-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海卷一百八十五<lb/>
</p>
<p>
</p>
  </div>
</body>
</text>
</TEI>
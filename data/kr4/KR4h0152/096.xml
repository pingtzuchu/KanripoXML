<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>明文海巻九十六</head>
    <p>
<pb n="KR4h0152_WYG_096-1a"/>
欽定四庫全書<lb/>
　明文海巻九十六　　　　　餘姚黄宗羲編<lb/>
　　論十三<lb/>
　　諌難上<hi>鄒觀光</hi>
始鄒子以進士論劾故相罪戍戍六載相敗超拜給<lb/>
事中無論天下艶慕若威麟祥鳳也者人主虚已而<lb/>
聽大章小疏立得俞可天下高其義而喜人主能受<lb/>
言郅隆之治有幾矣最後慈寧災復抗章言事忤<lb/>
<pb n="KR4h0152_WYG_096-1b"/>
㫖謫而南楚鄒子曰夫諌難矣哉蘇子言古今論<lb/>
諫常與諷而少直至欲秦儀其術而逢干其心李<lb/>
獻吉非之曰禍天下者洵之言也鶡雀與孔鸞長<lb/>
短哉獻吉之論是也使儀秦之術而可以事君則<lb/>
縱横押闔之徒比肩而事主而端士正人且羞與<lb/>
之為伍何論諫雖然以術而濟其心則不可以誠<lb/>
而盡其心則可夫任術者其言反覆辨難疑于誠<lb/>
而非也夫本誠者其言忱深剴藹疑于術而非也<lb/>
<pb n="KR4h0152_WYG_096-2a"/>
有事于此君徳成敗宗社安危呼吸以之吾顧慮而徘<lb/>
徊謀其國復謀其身計其利復計其害如是者不誠吾<lb/>
無所顧慮而徘徊度其身不度其君創其始不慮其終<lb/>
如是者不誠蜵蜎蠼濩之中及其未章可以静而正也<lb/>
而吾麤而翹之暴主過以示直如是者不誠人主方畏<lb/>
議而愛名可以巽而道也而吾先為盛氣使人主有所<lb/>
難受如是者不誠誠積于中而時而出之則婉而言之<lb/>
而人主吾悦戅而言之而人主吾亮淺而言之而人主<lb/>
<pb n="KR4h0152_WYG_096-2b"/>
吾解深而言之而人主吾思廣而言之而不吾迂數而<lb/>
言之而不吾厭危而言之而不吾怒驟而言之而不吾<lb/>
疑斯不亦身與名俱泰而宗社尚亦有利賴哉脱或十<lb/>
言十不效百言百不效吾誠非不積而亦必不效然必<lb/>
不可無吾言冀動人主異日之思而垂萬世鑑則雖言<lb/>
之不效而亦可謂心盡又或十言十不效百言百不效<lb/>
吾姑無言以吾身為標日積其誠信以格人主于蜵蜎<lb/>
密勿而無以吾身輕發其機如是者即不言而可謂心<lb/>
<pb n="KR4h0152_WYG_096-3a"/>
盡何也反諸心而誠故也為爾瞻計繇前日言之宜危<lb/>
言諤論植義而匡時以身之去為忠繇今日言之宜愛<lb/>
身重道樹標而格主以身之留為忠不然天下豈復有<lb/>
隆徳方聞䝉知遘㑹如爾瞻氏者而一言不忘諱令人<lb/>
主有逐直臣之名而吾無復進言之日夫諫難矣哉作<lb/>
諫難論<lb/>
　　諫難下<hi>鄒觀光</hi>
余友元孚一日上封事言宦官擅政及諸大臣附離宦<lb/>
<pb n="KR4h0152_WYG_096-3b"/>
官慷慨憤烈凡數萬言或語孚如生曰自昔建言之臣<lb/>
身詘而道伸周子得臯去固當顧不免遺議焉何居如<lb/>
生曰近世之言有六而元孚不與焉氣類既殊章癉亦<lb/>
異于是有擯詆善類比周邪流公滅私佞伐直肆然而<lb/>
無顧忌其名曰㒺上虞威靈中愳柄貴下難清議躊躇<lb/>
四顧劑度所不急而細微是苛其名曰竊掇拾陳詞補綴<lb/>
綺語老生豎儒所棄不道而彼栩栩然談策為治安其<lb/>
名曰誕辨之晳争之强庶幾哉稱諍臣矣夫諫官與史<lb/>
<pb n="KR4h0152_WYG_096-4a"/>
官異則奈何祗衡其仆弗起者而彈擊之哉而其人與<lb/>
骨則己朽矣其名曰荏抑又有慧而善揣摩者黠而善<lb/>
偵伺者幾所伏巧厯不能計而彼隲其微陽託折檻請<lb/>
劍之忠而隂為附㑹將迎之計抑折于此而取償于彼<lb/>
其名曰盜抑又有已雖不言而度不乏言者言虞不先<lb/>
也已則不言而度終無言者噤莫可發也一再言之而<lb/>
不勝而度終無大觸忤者聒不遂已也其名曰狡繇斯<lb/>
以談周子有一于是乎而詬病周子斯何以稱矣或曰<lb/>
<pb n="KR4h0152_WYG_096-4b"/>
盖謂周子激云夫賈生豈不稱天下才哉而立談之頃<lb/>
輒痛哭流涕儒者猶然惜之夫宫闈肘腋之間亦難言<lb/>
矣周子非有投知之愫而一旦排詆禁近故曰周子激<lb/>
也嗟夫世之言激者我亦知之矣巽輭從臾之流習于<lb/>
浮沈而無所激沈捷儇儈之儔托于中庸而不肯激長<lb/>
顧却虞之士較于利害而不敢激夫時君世主非激則<lb/>
無以聞其過憸士壬人非激則無以伐其萌激何負于<lb/>
國乎嗟夫由今之道而欲以髙言讜論効其悃欵則難<lb/>
<pb n="KR4h0152_WYG_096-5a"/>
矣則難矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0152_WYG_096-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明文海巻九十六<lb/>
</p>
<p>
</p>
  </div>
</body>
</text>
</TEI>
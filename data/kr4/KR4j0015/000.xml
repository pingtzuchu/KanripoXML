<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>片玉詞</head>
    <p>
<pb n="KR4j0015_WYG_000-1a"/>
欽定四庫全書　　　　　集部十<lb/>
　片玉詞　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案片玉詞二巻補遺一巻宋周邦彦<lb/>
　　　　撰邦彦字美成錢塘人元豐中獻汴都賦召<lb/>
　　　　為大樂正徽宗朝仕至徽猷閣待制出知順<lb/>
　　　　昌府徙處州卒自號清真居士宋史文苑傳<lb/>
　　　　云邦彦疎雋少檢不為州里推重好音樂能<lb/>
<pb n="KR4j0015_WYG_000-1b"/>
　　　　自度曲製樂府長短句詞韻清蔚宋史藝文<lb/>
　　　　志載清真居士集十一巻葢其詩文全集久<lb/>
　　　　巳散佚其附載詩餘與否不可復考陳振孫<lb/>
　　　　書録解題載其詞清真集二巻後集一巻此<lb/>
　　　　編名曰片玉據毛晉跋稱為宋時刋本所題<lb/>
　　　　原作二巻其補遺一巻則晉據各選本成之<lb/>
　　　　疑舊本二巻即所謂清真集晉所掇拾乃其<lb/>
　　　　後集所載也巻首有強煥序與書録解題所<lb/>
<pb n="KR4j0015_WYG_000-2a"/>
　　　　傳合其詞多用唐人詩句櫽括入調渾然天<lb/>
　　　　成長篇尤富艷精工善於鋪叙陳郁藏一話<lb/>
　　　　腴謂其以樂府獨步貴人學士市儂妓女皆<lb/>
　　　　知其詞為可愛非溢美也又邦彦本通音律<lb/>
　　　　下字用韻皆有法度故方千里和詞一一按<lb/>
　　　　譜填腔不敢稍失尺寸今以此集互校如隔<lb/>
　　　　浦蓮近拍金丸落驚飛鳥句毛本注云按譜<lb/>
　　　　此處宜三字二句然千里詞作夷猶終日魚<lb/>
<pb n="KR4j0015_WYG_000-2b"/>
　　　　鳥則周詞本是金丸落驚飛鳥非三字二句<lb/>
　　　　又茘枝香近看兩兩相依燕新乳句止八字<lb/>
　　　　千里詞作深澗斗㵼飛泉洒甘乳句凡九字<lb/>
　　　　觀栁永吳文英二集此調亦俱作九字句不<lb/>
　　　　得謂千里為誤則此句尚脱一字又玲瓏四<lb/>
　　　　犯細念想夢魂飛亂句七字毛本因舊譜誤<lb/>
　　　　脱細字遂注曰按譜宜是六言不知千里詞<lb/>
　　　　正作顧鬢影翠雲零亂七字則此句細字非<lb/>
<pb n="KR4j0015_WYG_000-3a"/>
　　　　衍文又西平樂爭知向此征途區區佇立塵<lb/>
　　　　沙二句共十二字千里和云流年迅景霜風<lb/>
　　　　敗葦驚沙止十字則此句實誤衍二字至於<lb/>
　　　　蘭陵王尾句似夢裏淚暗滴六仄字成句觀<lb/>
　　　　史達祖此句欲下處似認得亦止用六仄字<lb/>
　　　　可以互証毛本乃於夢字增一魂字作七字<lb/>
　　　　句尤為舛誤今並釐正之又據書録解題有<lb/>
　　　　曹杓字季中號一壺居士者曾注清真詞二<lb/>
<pb n="KR4j0015_WYG_000-3b"/>
　　　　巻今其書不傳云乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0015_WYG_000-4a"/>
片玉詞序<lb/>
文章政事初非兩塗學之優者發而為政必有可觀政<lb/>
有其暇則遊藝於詠歌者必其才有餘刅者也溧水為<lb/>
負山之邑官賦浩穰民訟紛沓似不可以絃歌為政而<lb/>
待制周公元祐癸酉春中為邑長于斯其政敬簡民到<lb/>
于今稱之者固有餘愛而其尤可稱者於撥煩治劇之<lb/>
中不妨舒嘯一觴一詠句中有眼膾炙人口者又有餘<lb/>
聲聲洋洋乎在耳則其政有不亡者存余慕周公之才<lb/>
<pb n="KR4j0015_WYG_000-4b"/>
名有年于兹不謂於八十餘載之後踵公舊蹤既喜而<lb/>
且媿故自到任以來訪其政事於所治後圃得其遺致<lb/>
有亭曰姑射有堂曰蕭閒皆取神仙中事揭而名之可<lb/>
以想像其襟抱之不凡而又覩新綠之池隔浦之蓮依<lb/>
然在目抑又思公之詞其撫寫物態曲盡其妙方思有<lb/>
以發揚其聲之不可忘者而未能及乎暇日從容式燕<lb/>
嘉賔歌者在上果以公之詞為首唱夫然後知邑人愛<lb/>
其詞乃所以不忘其政也余欲廣邑人愛之之意故裒<lb/>
<pb n="KR4j0015_WYG_000-5a"/>
公之詞旁摉逺紹僅得百八十有二章釐為上下巻廼<lb/>
輟俸餘鳩工鋟木以夀其傳非惟慰邑人之思亦蘄傳<lb/>
之有所托俾人聲其歌者足以知其才之優於為邑如<lb/>
此故冠之以序而述其意云公諱邦彦字美成錢塘人<lb/>
也淳熙嵗在上章困敦孟陬月圉赤奮若晉陽强煥序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻十六</head>
    <p>
<pb n="KR4d0296_WYG_016-1a"/>
欽定四庫全書<lb/>
　克齋集巻十六　　　　　宋　陳文蔚　撰<lb/>
　　辛酉春遊金華出東郊<lb/>
青山雙夾小溪流綠篠人家古渡頭雖是溪山不相識<lb/>
勸人啼鳥却相留<lb/>
　　常山道中<lb/>
路勢弓腰轉湖光鑑面開稻田春事給村碓晚舂催問<lb/>
宿尚十里與誰同一杯自憐今日首頻作望鄉回<lb/>
<pb n="KR4d0296_WYG_016-1b"/>
　　甲辰九月初訪晦菴先生大安道中和余正叔韻<lb/>
瀟瀟風露菊花秋人在甌閩第一州少日已嘗懷壯志<lb/>
今朝端不負清遊陪君數日從容語洗我平生散亂愁<lb/>
從此歸來復何事風濤雖險奈虚舟<lb/>
　　歸鉛山正叔復用前韻和答之<lb/>
歛藏先用肅如秋次第陽和徧九州嵗月正緣閑裏度<lb/>
紛囂那得静中遊明知與㸃有真樂未足希顔却自愁<lb/>
諷詠棹歌思九曲與君重約泛扁舟<lb/>
<pb n="KR4d0296_WYG_016-2a"/>
　　和正叔詠梅一絶<lb/>
兒童剪伐未須施竹外横斜一兩枝冷艶更開深雪裏<lb/>
此花應不兾人知<lb/>
　　和李監税<lb/>
一縷彤霞晚炤晴眼隨白鳥去邉明踈踈烟樹有無際<lb/>
激激灘流髙下聲歸思楚雲連日暮新詩邉月帶霜清<lb/>
前村儻有梅花約草草相逢葢亦傾<lb/>
　　和徐子融見寄<lb/>
<pb n="KR4d0296_WYG_016-2b"/>
學問分明有本根一編魯論幸今存奈何至理難窮究<lb/>
願與良朋細討論欲探聖傳千古祕莫令心鑑一毫昬<lb/>
吾儕總在生成内要識無私造化恩<lb/>
　　記夢<lb/>
夢裏分明記本根覺來無語正心君隂陽却把量消長<lb/>
且喜新來勝一分<lb/>
　　示浩<lb/>
持身端的在兢兢謹獨方無愧作情莫道隠微人不見<lb/>
<pb n="KR4d0296_WYG_016-3a"/>
暗中臨我有神明<lb/>
　　雨中即事<lb/>
客身常恨春多雨遥想吾廬長緑苔毎作家書問無恙<lb/>
故園梅竹為新栽<lb/>
　　送趙國開赴崇安丞<lb/>
十載交遊一日如髙情多謝不相疎分㩦幸不隔江海<lb/>
得便常須訪起居折柳正當三月暮汎舟深約九秋餘<lb/>
相期暇日吟哦外只有公勤是薦書<lb/>
<pb n="KR4d0296_WYG_016-3b"/>
　　和徐子融韻<lb/>
遜敏工夫不可偏兩端相濟若韋弦允懷固是常存飬<lb/>
明善誰知合在先<lb/>
　　其二<lb/>
讀書端的在研窮洞貫精粗與始終卓爾顔淵有真見<lb/>
分明來自博文中<lb/>
　　其三<lb/>
雨餘雲静太虚澄月在今宵分外清喜得佳篇來諷詠<lb/>
<pb n="KR4d0296_WYG_016-4a"/>
世間榮辱一毫輕<lb/>
　　其四<lb/>
自憐涉世毎多艱事到縈心或厭煩近日工夫何所似<lb/>
有時慙愧夢中閑<lb/>
　　庚戌春下鄱陽舟中諸作<lb/>
浩蕩春江洗客愁歌聲欸乃發中流溪齋却憶凭欄日<lb/>
數盡來舟與去舟<hi>予頃年館寓汭口書齋正瞰江上</hi>
　　　右解舟汭口<lb/>
<pb n="KR4d0296_WYG_016-4b"/>
船篷推起不教低為放山光水色歸客子離家已三日<lb/>
赭亭山下欲斜暉<lb/>
　　　右過赭亭<lb/>
櫓聲終日聽咿啞碧浪紅旌動彩霞獨我船中無一事<lb/>
安排詩句過桃花<lb/>
　　　右過桃花臺<lb/>
遠山淡淡水茫茫知是江湖何處鄉娘子提㩦青裹布<lb/>
始知風土近鄱陽<lb/>
<pb n="KR4d0296_WYG_016-5a"/>
　　　右過安仁界<lb/>
　　書窓碧桃<lb/>
銅瓶只挿碧桃花日對幽人静不譁為爾細觀氷雪艶<lb/>
就中便覺牡丹夸<lb/>
　　病中對竹<lb/>
窓外修篁僅百竿相看不待報平安何時得我身彊健<lb/>
共爾青青到嵗寒<lb/>
　　和子融韻<lb/>
<pb n="KR4d0296_WYG_016-5b"/>
為把新詩子細尋時移不覺日西沉固知妙㫖存精一<lb/>
須察人心與道心<hi>子融詩有精一危微共一心之句故答之如此曽舉似先生先生易兩字</hi>
<hi>云正為人心與道心</hi>
　　又和清明日兀坐用前韻<lb/>
天理流行不用尋鳶飛魚躍自升沉細觀自有昭然處<lb/>
始信嚴師是此心<lb/>
　　和子融聞琴<lb/>
古曲誰彈起千年無此音尚憐惟韻在端欲後人尋指<lb/>
<pb n="KR4d0296_WYG_016-6a"/>
上雖傳操聲中要識心半生孤此志絃續自而今<lb/>
　　趙守禱雨有感枕上得句足成五十六字呈趙守<lb/>
雨意隨人自及時使君一念寔通㣲不知沛澤人間遍<lb/>
但覺炎蒸夢裏非苗稼頓回枯欲死桑林又喜綠添肥<lb/>
從今飽喫鄱陽飯細紀賢侯德政歸<hi>二句枕上得</hi>
　　七月廿六日豋四望亭小酌和趙守韻二絶<lb/>
為愛黄雲到晚晴一樽髙興寄危亭風荷捲水髙低緑<lb/>
烟樹連山逺近青<lb/>
<pb n="KR4d0296_WYG_016-6b"/>
　　其二<lb/>
極目風煙盡一城身閑無日不豋亭雙明逺與孤鴻沒<lb/>
繞郭一江羅帶青<lb/>
　　和趙守木犀<lb/>
花開時節趂柔金冷露繁霜未許侵况是天香無俗韻<lb/>
一樽清賞有知音<lb/>
　　送歐陽國瑞歸鉛山<lb/>
交遊無數竟誰同雅羨夫君氣似虹吾道久隨流俗弊<lb/>
<pb n="KR4d0296_WYG_016-7a"/>
義居今見古人風端能縱目秦淮上邂逅論文楚水東<lb/>
歸去梅花開也未江頭葉葉剪霜風<lb/>
　　寄題吳伯豐同榮堂<lb/>
一氣同流舉切身胡然於此限比隣直須静處工夫到<lb/>
便覺閑中意思真心逺獨游千載上客來共醉一樽醇<lb/>
寓形㝢内皆生意何但名園草木春<lb/>
　　舟行望龜峯<lb/>
靣對靈龜㝡上峯舟中活計不為窮半春臺下桃花水<lb/>
<pb n="KR4d0296_WYG_016-7b"/>
一霎岸邉楊桞風天巧此時窮險怪淵泉終日悟流通<lb/>
一生堪笑漁翁拙卧聽瀟瀟雨打篷<lb/>
　　舟次蘭溪和歐陽國瑞韻<lb/>
客子經行處吴江萬頃秋風煙曉濃淡雲樹逺稀稠緩<lb/>
去花相送重來鳥勸留與君無楚粤一笑况同舟<lb/>
　　贈陳敬甫<lb/>
鄱水相逢亦偶然吴中邂逅復掀髯細思話别秋風日<lb/>
已是浮生一嵗添<lb/>
<pb n="KR4d0296_WYG_016-8a"/>
　　月臺觀月<lb/>
秋來無日不登臨獨喜今宵月滿襟仰靣青天思把酒<lb/>
寄情古調欲㩦琴涼風舞袂身將舉白露沾衣夜向深<lb/>
要看一臺清影滿儘教移轉碧梧隂<lb/>
　　又和歐陽國瑞韻<lb/>
臺髙無奈月明何豈憚攀緣上岌峩萬壑秋聲歸草木<lb/>
百年鄉思動關河遥知素影千家共不獨秋光此地多<lb/>
中夜酒酣狂欲舞停杯且復聽吴歌<lb/>
<pb n="KR4d0296_WYG_016-8b"/>
　　和趙工部臨安見寄韻<lb/>
節物驚人故欲催天涯倦客㡬時回坐傾濁酒醒還醉<lb/>
手把新詩捲又開逺想含香當奏事近緣無月不登臺<lb/>
烟波見說西湖好要趂秋風把釣来<lb/>
　　十一月十四夜誦康節詩至憶弟三首潸然有感<lb/>
人生雖是有愚賢到底天倫只一般惆悵同安何䖏所<lb/>
不堪嵗暮更天寒<lb/>
　　自呉中歸過釣臺<lb/>
<pb n="KR4d0296_WYG_016-9a"/>
倦游偶得賦歸来我亦何心世莫猜水綠山青從所好<lb/>
一㠶風過釣魚臺<lb/>
　　過趙清獻墓居<lb/>
為讀忠臣孝子碑欲行回首重依依紛紛車馬門前過<lb/>
知有幾人琴鶴歸<lb/>
　　見梅<lb/>
曉鷄殘月更離程只見梅花不忍行水郭山村誰是伴<lb/>
惟伊與我共孤清<lb/>
<pb n="KR4d0296_WYG_016-9b"/>
　　望靈山喜而又作<lb/>
白雲深處認靈山喜氣津津眉宇間别去庭闈今八月<lb/>
且欣明日慰親顔<lb/>
　　程子雲欲還鄉阻雨聊戯之<lb/>
霏霏小雨醸梅黄結束琴書底用忙已幸一春鄰綘帳<lb/>
秖今十日是端陽榴花炤眼新篁翠盧橘盈盤煮酒香<lb/>
天識主人留客意故教歸路滑羊腸<lb/>
　　探梅不遇豋祈雨峯<lb/>
<pb n="KR4d0296_WYG_016-10a"/>
人生何處不從容旋向僧家借短笻那為孤芳窮僻逺<lb/>
要留脚力上髙峯<lb/>
　　送彭應期下鄱陽<lb/>
當年心事㡬綢繆長記天西玉一鉤<hi>應期頃年同寓鄱陽有天西玉一鉤</hi>
<hi>之句</hi>客裏近來嗟我倦江邉重得送君游讀書會有新功<lb/>
用把酒聊尋舊倡酬自愧不能追往事但勞清夢遶螺<lb/>
州<lb/>
　　湛溪納涼<lb/>
<pb n="KR4d0296_WYG_016-10b"/>
是處皆炎熱澄江消客憂相邀讀書罷同作浴沂遊自<lb/>
喜坐茂樹誰能唤小舟月華如有待先在栁梢頭<lb/>
　　夜坐有感年四十<lb/>
仲尼切戒取人惡孟子真能不動心嗟我癡頑何所得<lb/>
但能於此惜分陰<lb/>
　　徐子融八月四夜見訪值予有出寄詩三絶和韻<lb/>
　　　以謝<lb/>
雲開日脚漏㣲明無奈秋風掠靣清因作西鄰閒縱歩<lb/>
<pb n="KR4d0296_WYG_016-11a"/>
不知乗興有髙情<lb/>
　　其二<lb/>
小齋雖不奉名譚此理要須見倚參料得歸懷明月滿<lb/>
不應對影祇成三<lb/>
　　其三<lb/>
夜涼燈火掩柴扉詩誦城南憶退之更把新詩細紬繹<lb/>
無言誰㑹㸃頭時<lb/>
　　予酷愛桂香置兩枝於蕭寺之寓室日出不得對<lb/>
<pb n="KR4d0296_WYG_016-11b"/>
　　　花夜歸月影在窓撒燈清坐為賦二十八字<lb/>
惜香故剪碧雲枝却負花香花有辭為輟清眠陪永夜<lb/>
月窓相對恰相宜<lb/>
　　十月三夜省愆二絶<lb/>
親為父子須還愛分屬君臣合用欽細筭天心無負我<lb/>
我生猶有負天心<lb/>
　　其二<lb/>
孔子九思頻㸃檢曽參三省重綢繆事來若也能思省<lb/>
<pb n="KR4d0296_WYG_016-12a"/>
事過何因有悔尤<lb/>
　　和徐子融見寄<lb/>
清時何故有遺材酒膽如虹亦壯哉多謝論交比金石<lb/>
自慚進德未涓埃政須尊酒風前共莫作扁舟月下回<lb/>
風雪當門須有夜要觀四物一時來<hi>子融夜相訪必以杖笠燈劍自隨燈</hi>
<hi>名訪賢劍名斬姦風雪當門見康節詩</hi>
　　用趙國興梅韻自賦<lb/>
西郊有客枕溪居特為孤芳小結廬窓外横枝踈帶竹<lb/>
<pb n="KR4d0296_WYG_016-12b"/>
花邉流水暗通渠伊方傲矣百花上我亦翛然三徑餘<lb/>
此外不闗茅屋事為誰煙雨自粧梳<lb/>
　　國興招飲後圃即席賦<hi>甲寅以後</hi>
主人命酒嫌杯淺狂客催詩恨句遲此夜直須詩酒領<lb/>
十分春色在花枝<lb/>
　　上巳遊惠泉和趙國興韻<lb/>
閒倚欄杆覔句時此身如在浣花溪草迷芳徑王孫醉<lb/>
花滿春山杜宇啼酒罷啜茶留石井興餘隨月歩江堤<lb/>
<pb n="KR4d0296_WYG_016-13a"/>
清泉白石平生約未有工夫為品題<lb/>
　　徐子融以詩送余方叔吳介甫二書見示和韻以<lb/>
　　　謝<lb/>
借得緘書巻又開喜同千里故人來切磋正為求真益<lb/>
肯使鱗鴻泛往回<lb/>
　　其二<lb/>
簪去良朋未有期無邪端欲正吾思近來自服無他藥<lb/>
一巻中庸對證醫<lb/>
<pb n="KR4d0296_WYG_016-13b"/>
　　送趙德勤將漕淮東<lb/>
逼人富貴固駸駸體國憂時一寸心符印逓遷無曠歳<lb/>
廟堂誰謂少知音民間利病搜求久財計源流講究深<lb/>
飛輓恢恢有餘地要知罷困極于今<lb/>
　　其二<lb/>
才難嘆息古猶今使節雙持委寄深眞主厲精思吏治<lb/>
累朝忠孝結人心激揚正賴扶風憲欽恤惟存布德音<lb/>
吏稱民安兩無事不妨丹扆獻規箴<lb/>
<pb n="KR4d0296_WYG_016-14a"/>
　　其三<lb/>
豋亭每憶楚東時把酒吟詩對落暉拭目正看黄鵠舉<lb/>
回頭不奈白雲飛未應失計荒茅屋正坐無錢買釣磯<lb/>
畎畆有懐常抱膝論思惟日望公歸<lb/>
　　送彭應期遊淮東<lb/>
昔日淮西今又東為文怪似史遷公遠遊要是丈夫志<lb/>
自足一枝眞計窮<lb/>
　　其二<lb/>
<pb n="KR4d0296_WYG_016-14b"/>
論心有約未能遂兩載江頭再語離縱乏青銅沽一醉<lb/>
臨風分袂可無詩<lb/>
　　六月十四夜獨坐無喧閣<lb/>
凭欄無事此時情一闋欣聞欸乃聲歸去夜䦨誰管領<lb/>
付他風月自清明<lb/>
　　七月四夜雨過差凉閒坐和徐子融晦日所寄四<lb/>
　　　絶<lb/>
昏花病眼已經年世味甘酸總澹然堆案文書渾不讀<lb/>
<pb n="KR4d0296_WYG_016-15a"/>
一燈危坐晚凉天<lb/>
　　其二<lb/>
珍重羲黄書一編昔經秦火不能然君今於此得消息<lb/>
豈外吾身更覔天<lb/>
　　其三<lb/>
毎向清宵自省愆滔滔無奈世皆然盈虧消息因而悟<lb/>
萬事支頥一聽天<lb/>
　　其四<lb/>
<pb n="KR4d0296_WYG_016-15b"/>
此理分明見各偏何時講習到同然寄書好與隨菴道<lb/>
千里元來共一天<hi>随菴謂余方叔</hi>
　　送趙國晉隨侍之江西<lb/>
如今無復酒腸寬十五年同一夢間<hi>國晉常舉十五年前話</hi>歳月<lb/>
易從愁裏換鬢毛多向别時斑諸公臺閣總皆着獨我<lb/>
山林自愛閒見説西風欲回首樽前重得話間闗<lb/>
　　七月廿六日趙國興招飲山堂有詩和韻<lb/>
滿地秋隂日欲殘故人相約過松闗風煙雨後呈姿態<lb/>
<pb n="KR4d0296_WYG_016-16a"/>
杖屨秋來起廢閒喜有詩情濃似酒從渠日歴積如山<lb/>
清溪况解知人意為遶山堂綠一灣<lb/>
　　和韻呈徐子融聊寓規諌時子融同㑹<lb/>
儒黨凋零類月殘興言及此㝡情闗杯觴固可隨宜醉<lb/>
主宰何嘗有暫閒行健要將乾作馬登髙須識艮為山<lb/>
莫教盡日勞舟楫只在當初相見灣<hi>近衢城有溪名相見灣</hi>
　　和趙連州雨中宿䝉軒韻<lb/>
千巖萬壑暮雲歸不但晴冝雨亦冝妙處已將詩句寫<lb/>
<pb n="KR4d0296_WYG_016-16b"/>
吟餘惟有夢魂知對床誰共三更聽擊節難名一叚奇<lb/>
安得山間伴清宿擁衾推枕和公詩<lb/>
　　和傅國開縣丞竹澗韻<lb/>
隨宜適意小軒亭傍竹臨流取次成地接園池山逕近<lb/>
<hi>竹澗去所居欣欣園近</hi>畦分花木四時平秋風日有酒杯樂徑石<lb/>
時敲拄杖聲既有清灣堪釣月可無一葉小舟横<lb/>
　　又和載酒過竹澗韻<lb/>
名園一水緑瀠洄消得風流太守來把酒哦詩眞不惡<lb/>
<pb n="KR4d0296_WYG_016-17a"/>
此時懷抱十分開<lb/>
　　連州再招飲䝉軒次其韻<lb/>
把酒䝉軒喜屢同笑談終日坐生風但知此意無欣厭<lb/>
一任時人自介通醉裏直愁逢李白<hi>連州遇酒必賦詩</hi>席間何<lb/>
幸有車公南枝趂取梅花未賢聖時時為一中<hi>連州臘月之官</hi>
<hi>時坐間亦有狂客</hi>
　　十一月望後同徐子融黄子功送先生歸閩是夕<lb/>
　　　宿分水嶺頭遇雪次早别先生二兄北歸約聯<lb/>
<pb n="KR4d0296_WYG_016-17b"/>
　　　詩不成自賦一絶<lb/>
先生風節本髙寒千仞峯頭雪正漫一夕諸生聆妙論<lb/>
時人莫作剡溪看<lb/>
　　後一日和徐子融韻<lb/>
未省千林變作瑶祇知尊酒侍清宵大將臣子明忠孝<lb/>
妙在陰陽驗息消憶此老仙衝雪去歸歟兩袂喜風飄<lb/>
嶺頭故事詩能紀<hi>先生云此嶺頭故事也</hi>今古相逢總不饒<lb/>
　　乙卯正月別子融<lb/>
<pb n="KR4d0296_WYG_016-18a"/>
相逢便欲作歸謀為子慇懃一日留山好不妨和雨看<lb/>
水平重得遶湖逰酒須更放㣲醺飲詩亦無勞着意求<lb/>
别去不愁山水隔興來徑理雪中舟<lb/>
　　三月望訪徐子顔<lb/>
近有平林逺有山先生無日不開顔杜門有味心千古<lb/>
何用浮名落世間<lb/>
　　九月十一日挈浩同省先隴早起四山昬翳衝霧<lb/>
　　　露渉水登山至山顛則日已東上澄空朗然下<lb/>
<pb n="KR4d0296_WYG_016-18b"/>
　　　視村中霧猶䝉罩人烟桑柘皆不可辨戯成一<lb/>
　　　絶<lb/>
拄上高峯近日輪四山端的見來親此身已在煙霾上<lb/>
可惜煙霾底下人<lb/>
　　子融觀木犀懷趙連州有别後吟情渾冷落不知<lb/>
　　　花卉若為開之句録以見寄予報云近讀書之<lb/>
　　　暇多哦康節詩時有自適處忽奉佳章輙用此<lb/>
　　　意繼韻後錄呈先生有報書<lb/>
<pb n="KR4d0296_WYG_016-19a"/>
詩哦擊壤興悠哉一任光隂頭上催味好花間飲醇酎<lb/>
風清竹外見踈梅孤鴻忽自雲間至好意驚從天外来<lb/>
人有合離花一也不應人去不花開<lb/>
　　晚步傅氏小園<lb/>
溪園信步晚徘徊白白紅紅夾徑開漫折一枝㩦在手<lb/>
也教人道看花來<lb/>
　　趙湖州東園雜詠和人韻<lb/>
芳園十畆靣東開春色知從此地來門外風光渾未覺<lb/>
<pb n="KR4d0296_WYG_016-19b"/>
堂前早已發桃梅<lb/>
　　　右先春臺<lb/>
遠樂數聲聞玉簫酒酣起舞月中宵謫仙當日真豪放<lb/>
明鏡飛空許見邀<lb/>
　　　右邀月<lb/>
着眼高時四海空何須服日臉霞紅清朝坐對升暘谷<lb/>
萬里雲煙在古風<lb/>
　　　右賓日<lb/>
<pb n="KR4d0296_WYG_016-20a"/>
吞夢胷襟納九江等閒領客醉壺觴愛將萬事尋源委<lb/>
鋤到雲間得祕藏<lb/>
　　　右一勺<lb/>
亭據高峯上上頭登臨人世一漚浮囂塵到此都遺盡<lb/>
直欲乗風跨鶴遊<lb/>
　　　右雋遊<lb/>
剔攘取予見經綸中的工夫又日新一醉使君豪氣發<lb/>
頗思三箭定邊人<lb/>
<pb n="KR4d0296_WYG_016-20b"/>
　　　右矍圃<lb/>
　　和傅巖叟病中見寄<lb/>
平時安樂病中知多少人間未發機若把此身常似病<lb/>
分明四十九年非<lb/>
　　雨不止和族叔韻<lb/>
小齋容膝足遲回世路羊腸不用猜久矣此心㝠進取<lb/>
翩然何日賦歸來新篘半熟甕頭酒小摘㣲黄葉底梅<lb/>
盡日北窓聽雨卧任他門巷長蒿萊<lb/>
<pb n="KR4d0296_WYG_016-21a"/>
　　戊午正月送趙工部赴江東參謀<lb/>
設門大字題嘉遯買宅浩然歸去來十畆清溪千箇竹<lb/>
一庭春意半窓梅漁樵正伴詩翁樂鷗鷺俄驚詔墨催<lb/>
底事此中留不住釣磻知有濟時才<lb/>
　　許世卿考亭邂逅為予修琴臨别求詩為賦長句<lb/>
邂逅相逢不記春未知此際得情親一溪雲月閒中計<lb/>
三尺絲桐物外身未有清尊酬痛飲已驚明日是行人<lb/>
抱琴歸去無餘恨大吕黄鍾一味醇<lb/>
<pb n="KR4d0296_WYG_016-21b"/>
　　雪中約嘉言叔<lb/>
沒曉園林玉萬株㝡宜梅竹與茅廬高人想見詩肩聳<lb/>
乗興還能訪戴無<lb/>
　　送傅君玉赴廷對<lb/>
自嘆忠腸皎日星致身無地老巖坰君今有䇿奏天子<lb/>
要使讒邪縮項聽<lb/>
　　讀書傅氏揖桂林外一山恍如徐子融書閣所見<lb/>
　　　書閣見山之隂揖桂見山之陽戯成一絶呈子<lb/>
<pb n="KR4d0296_WYG_016-22a"/>
　　　融<lb/>
自昔桂陽名此山登樓恍若見<hi>音現</hi>林端山中固有誅茅<lb/>
地却許吾人背靣看<lb/>
　　子融和答三首再用韻賦一絶以謝<lb/>
登樓觸目皆詩料難寫風煙盡筆端不但綠隂晴後好<lb/>
亦便山色雨中看<lb/>
　　傅材甫窓前白月桂開材甫索詩戯作<lb/>
天然容貌本施朱喜異羞同世不趨化得丹砂成玉雪<lb/>
<pb n="KR4d0296_WYG_016-22b"/>
也知人着半工夫<lb/>
　　其二<lb/>
氷姿冷淡不求知却有同心為賦詩更約東君同管領<lb/>
一尊相對晚凉時<lb/>
　　中秋雨作中夜月明余方叔留寓齋宿酒闌隨水<lb/>
　　　縱步方叔有詩用韻同賦<lb/>
瓊樓玉宇不勝秋把酒臨風味轉優雲雨自為朝暮變<lb/>
歌詩不盡古今愁誰知明月天心到却有佳賓水際留<lb/>
<pb n="KR4d0296_WYG_016-23a"/>
無限醉眠呼不醒歩隨清影只搔頭<lb/>
　　方叔再用前韻約同賦<lb/>
坐談氷雪滿懷秋珍重余君學素優毎有詩情并酒興<lb/>
為平月恨與花愁支頥萬事從渠變拂榻今宵為我留<lb/>
何處青山堪卜築約君歸種菊千頭<lb/>
　　同余方叔龔南才納凉於筠谷竹問題五十六字<lb/>
躡險捫蘿䇿短藜翠㣲深處有幽棲風常拂靣炎凉變<lb/>
事不闗心得䘮齊白酒㩦來雲外飲新詩留向竹間題<lb/>
<pb n="KR4d0296_WYG_016-23b"/>
相陪盡日餘清興猶自徜徉玩碧溪<lb/>
　　侍嘉言叔溪行和其韻<lb/>
山下江清水見沙杖頭沽醉酒旗家多情黄菊知人意<lb/>
故放籬邉三四花<lb/>
　　和趙國興訪蕭氏草堂<lb/>
四野山圍靣靣屏何人結屋趣方成好風吹過半湖碧<lb/>
白鳥飛邉一㸃明乗興半春㩦酒約隔山遥夜讀書聲<lb/>
買鄰為愛茅齋近試倩詩人狀此情<lb/>
<pb n="KR4d0296_WYG_016-24a"/>
　　庚申清明日子融出遊寄示紀遊十絶以長句謝<lb/>
　　　之<lb/>
浴沂天氣出郊坰所至題詩取次成花塢風煙俱入詠<lb/>
雲巖泉石屢增名摩挲硤石舊題字展轉東山未盡情<lb/>
不出秖尋窓下計春光隨處亦清明<lb/>
　　晚步清暉不見主人題竹間<lb/>
飽食無餘事逍遥散歩行清暉人不見鷗鷺自相迎<lb/>
　　送趙國宜赴筠州户掾<lb/>
<pb n="KR4d0296_WYG_016-24b"/>
苦無多路旅程寛正是江南緑打團欲濕征衫梅雨細<lb/>
不成客夢麥秋寒官閒詩可頻搜句親近書冝月問安<lb/>
自笑無才愧之子明時君祿詎能干<lb/>
　　送趙國開赴湘隂<lb/>
聽取閩山父老謡屢曽游戯試牛刀雙鳬澤國翩翩去<lb/>
一鶚秋風漸漸高書至未忘千樹橘政成須種滿城桃<lb/>
早歸宣室膺前席莫漫江頭賦廣騷<hi>國開種橘自號橘隱</hi>
　　和茂嘉郎中催梅韻<lb/>
<pb n="KR4d0296_WYG_016-25a"/>
快讀新詩似見梅昬昬醉眼為君開枝頭未見粉苞露<lb/>
句裏先傳春信來試問花神縁底晚政須羯鼓為渠催<lb/>
前枝見説南枝早合取彭溪溪上栽<hi>時在彭溪席上</hi>
　　二月廿一日遊藏勝有感<lb/>
柴門終日掩荒苔記得年時把酒杯幸有春風到桃李<lb/>
一年一度看花來<lb/>
　　和趙國宜轉寄傅巖叟詩韻時歲歉人艱食聞國<lb/>
　　　宜有發粟意因有以勸相之國宜華文郎中子<lb/>
<pb n="KR4d0296_WYG_016-25b"/>
　　　郎中以兼得濟閣職<lb/>
雲章華閣照明時朝野如今尚採詩紫府秪因通夕夢<lb/>
永平從此失朝飢似聞令子心傳印便有行人口似碑<lb/>
還許秫田分靖節黄花重九醉東籬<lb/>
　　和趙忠州見寄<lb/>
道義雖同趣窮通奈兩途蜀閩歌召杜莘野樂唐虞世<lb/>
上風波惡胷中矛盾無交情嵗寒見故我即今吾<lb/>
　　趙河源幼子種蓮於盆池一幹開雙葉戯作小詩<lb/>
<pb n="KR4d0296_WYG_016-26a"/>
　　　時河源二幼子一受命矣<lb/>
穉子堂前戯綵時種蓮積水作盆池間聞並蕚窺紅影<lb/>
誰識雙柯媚緑漪莫謂㣲荄無妙意也知造物等兒嬉<lb/>
看看膝下成雙緑為應君家此叚竒<lb/>
　　賀趙及卿黄定甫主賓聮名登第<lb/>
人傑須知本地靈鵞峯挺㧞湛溪清新添九桂叢芳茂<lb/>
<hi>叢桂登科至及郷九人</hi>旁發一枝花更榮<hi>定甫主叢桂師席</hi>文社只今傳<lb/>
盛事宦途從此展修程歸耕媿我猶無地僅有青山一<lb/>
<pb n="KR4d0296_WYG_016-26b"/>
笑迎<lb/>
　　送趙局之官<lb/>
琴書結束定何時折贈新年梅一枝詩過釣臺天欲雪<lb/>
春歸湖岸柳成絲交遊文社頓成濶富貴帝鄉今可期<lb/>
小試活民醫國手眼明諸老㑹相知<lb/>
　　十二月十二日踏雪度崧嶺<lb/>
何事隆冬震地雷天公補過令方回<hi>前數夕大雷</hi>玉裝庭樹<lb/>
三番白花間江梅六出開豈止為民除瘴癘且欣無地<lb/>
<pb n="KR4d0296_WYG_016-27a"/>
不瓊瑰到家未説豐年事喜奉慈親酒一杯<lb/>
　　其二<lb/>
雪行崧嶺嵗華新又作殘年踏雪人茅屋畫簷俱富貴<lb/>
稺松枯木總精神哦詩未怕寒生粟舉酒惟知暖欲春<lb/>
自説到家貧亦好兩峯門外玉璘珣<lb/>
　　十二月廿三日舉故事訪黄岡梅<lb/>
嵗披草棘訪槎牙為愛凌霜傲雪花不學春花嬌女靣<lb/>
朱簾翠幙幾重遮<lb/>
<pb n="KR4d0296_WYG_016-27b"/>
　　壬申春社前一日晚步欣欣園<lb/>
何必遊園問主人只尋花柳閙中春都無揀擇行隨意<lb/>
不費思量句有神是處林園明紫翠晚晴樓閣倚嶙峋<lb/>
村村鷄酒相招唤安得便為同社鄰<lb/>
　　和趙忠州歸耕之賦<lb/>
壯年學易計非疎晚讀人間種樹書不向雲霄羨鴻鵠<lb/>
却來江海伴舂鉏感君綠野成歸計令我青山思故居<lb/>
只恐奇謀未施設折秦強趙要相如<lb/>
<pb n="KR4d0296_WYG_016-28a"/>
　　三月八日晩歩溪上二絶<lb/>
緑楊芳草兩邊洲不礙晴川日夜流我到忘機毎終日<lb/>
為誰飛去怪沙鷗<lb/>
　　其二<lb/>
畫筆難描蘋渚意詩情難狀柳堤風若令妙處人皆㑹<lb/>
甘把漁竿伴釣翁<lb/>
　　天王寺佛塔燈隔林見之竒絶因成口占<lb/>
上元燈火九衢中何似金蓮下半空要識隔林奇絶處<lb/>
<pb n="KR4d0296_WYG_016-28b"/>
星毬帶葉荔枝紅<hi>荔枝有星毬紅</hi>
　　賦葉茂卿泉石軒<lb/>
郭外多佳士溪南好結廬<hi>借韻</hi>因君愛泉石令我想風雩<lb/>
既有琴書樂應無世俗拘誰能厭朝市來此共須臾<lb/>
　　行崧嶺將半下瞰山中一人家似不與世接者凝<lb/>
　　　佇乆之因成一絶<lb/>
幾曲青山一畆宫前村惟有小溪通鷄鳴鳥宿知昬旦<lb/>
水碓無人自在舂<lb/>
<pb n="KR4d0296_WYG_016-29a"/>
　　寄題張正國斗齋<lb/>
幾人大厦室廬窘之子數椽天地寬醉裏揮毫詩膽大<lb/>
不懸金印老江干<lb/>
　　其二<lb/>
蒲團竹几炷熏爐賸讀平生未見書酌古量今㑹文夜<lb/>
清風明月四窓虗<lb/>
　　其三<lb/>
數年約我過温溪好趂雞黄秋黍炊添子江湖千頃意<lb/>
<pb n="KR4d0296_WYG_016-29b"/>
勸於窓外作盆池<lb/>
　　送㑹稽王君東歸<lb/>
人生相遇若雲萍聽唱陽闗酒暫停夜雨挑燈今昨恨<lb/>
秋風吹夢短長亭笑予衰鬢霜侵緑喜子新功刃發硎<lb/>
欲當馬檛何以贈江邉猶有柳條青<lb/>
　　視新買徐七塢田<lb/>
人説山田薄有收不如平壤水交流深耕早種將勤補<lb/>
亦勝當初無寸疇<lb/>
<pb n="KR4d0296_WYG_016-30a"/>
　　和周次公韻送鄭恭叔歸城南并簡次公<lb/>
三十年前識雅容蹉跎人事各成翁而今頭白燈明裏<lb/>
有酒何妨一醉紅<hi>予與恭叔同庚</hi>
　　其二<lb/>
春山曽記别匆匆多少傳言詩句中逺目不窮天萬里<lb/>
幾隨西日送征鴻<hi>春山次公自號</hi>
　　癸酉立春衝雪觀梅<lb/>
吾翁當日手親栽今見芳英幾度開把酒未能娯一醉<lb/>
<pb n="KR4d0296_WYG_016-30b"/>
衝寒犯雪日須來<lb/>
　　老人及兒輩皆和再用前韻<lb/>
不厠繁桃俗杏栽詩懷端為此花開自縁秪結氷霜侣<lb/>
花底渾無俗駕來<lb/>
　　題趙守飛霞亭<lb/>
問津早似武陵溪屋上鵞峯有遯肥醉臉丹時歌雪白<lb/>
碧山深處染桃緋林亭縹緲仙翁樂酒盞交酬花片飛<lb/>
消遣箇中閒日月賦詩應不送春歸<lb/>
<pb n="KR4d0296_WYG_016-31a"/>
　　再用韻呈趙守<lb/>
不待漁舠唤隔溪種桃千樹正紅肥山圍曉障新圖畫<lb/>
花押春班簇紫緋池净白鷗相對浴客來青鳥故雙飛<lb/>
寄詩為問花前醉何似天香滿袖歸<lb/>
　　和趙忠州園亭落成宴客三首<lb/>
雙旌未逐詔書還放適何妨且謝安地㧞鵞峯長突兀<lb/>
天教老子得蹣跚病瘳不必維摩問客醉誰知太守懽<lb/>
更乞為時推此意要令宵旰九重寬<lb/>
<pb n="KR4d0296_WYG_016-31b"/>
　　　右自為堂<lb/>
水香流出洞中花曽閱秦朝與漢家咫尺不知塵世隔<lb/>
漁郎回首鎖烟霞<lb/>
　　　右飛霞亭<lb/>
自來名教屬吾曹立極何須説斷鼇聊把經綸寄魚釣<lb/>
豈無裴楷試仙濤<hi>趙侯時以諸司薦</hi>
　　　右釣鼇<lb/>
　　廬陵趙令君宅後有蓮濠月夕相拉觀蓮戲廬陵<lb/>
<pb n="KR4d0296_WYG_016-32a"/>
朱橋緑水夜深遊滿載荷花萬斛舟多病近來常止酒<lb/>
及無尊爼欠風流<lb/>
　　廬陵呼酒再用韻<lb/>
令君領客作清遊蕭散仙人蓮葉舟唤得酒來詩興發<lb/>
浩歌和月吸黄流<lb/>
　　廬陵於兩池中作舡亭名卧蘆取山谷滿舡明月<lb/>
　　　卧蘆花之句落成為賦小詩<lb/>
路入芳池柳岸行宛然野渡一舟横秪縁胷次規模别<lb/>
<pb n="KR4d0296_WYG_016-32b"/>
便有江湖氣象生雲影恍疑㠶影度嘯歌中有棹歌聲<lb/>
天書恐逐銜蘆鴈未許花邉卧月明<lb/>
　　晩坐卧廬復與廬陵同用前韻<lb/>
待得廵簷有月行梅仙無惜為琴横<hi>廬陵子思安尉善琴</hi>頻招野<lb/>
客耽詩興秪恐東君費麯生拄笏静看山擁翠凭欄閒<lb/>
聽水流聲人生聚散無勞較萬里青天白鳥鳴<lb/>
　　八月十日過松水<lb/>
拂石臨流幾嵗秋未嘗歴險究源頭今朝拄上雲烟去<lb/>
<pb n="KR4d0296_WYG_016-33a"/>
為吸清泠冣上流<lb/>
　　以夀山石絛環寄趙昌甫將以廿八字<lb/>
連城價重雖非玉千古名存夀此山野服閒居頗相稱<lb/>
無端因得玩如環<lb/>
　　甲戌正月從君用弟覔月桂栽<lb/>
花發枝頭月月新不妨分種過西鄰琴書結束歸來日<lb/>
要使門庭長有春<lb/>
　<lb/>
<pb n="KR4d0296_WYG_016-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　克齋集巻十六<lb/>
</p>
<p>
</p>
  </div>
</body>
</text>
</TEI>
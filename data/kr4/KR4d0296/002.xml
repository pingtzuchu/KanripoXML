<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻二</head>
    <p>
<pb n="KR4d0296_WYG_002-1a"/>
欽定四庫全書<lb/>
　克齋集巻二　　　　　宋　陳文蔚　撰<lb/>
　　答徐子融師堯說<lb/>
文蔚於儕軰中早聞子融徐兄篤志力行有意於古<lb/>
人為已之學不與世俗浮沉於冨貴貧賤得䘮禍福<lb/>
之中恨未一見以洗其凡俗之陋比者率然趨造几<lb/>
席愧不以禮方欲修刺以謝過遽沐左顧且示師堯<lb/>
說一篇於足下謙光何損其如重不敏之咎何孟子<lb/>
<pb n="KR4d0296_WYG_002-1b"/>
論鄉愿之亂德以謂同乎流俗合乎汙世居之似<lb/>
忠信行之似亷潔衆皆悅之自以為是而不可與<lb/>
入堯舜之道則知世俗儒者外堯舜以為學則不<lb/>
可以入道矣今足下啓學者以師堯雖有作者不<lb/>
易其言也然竊有說焉道之在天下葢出一本所<lb/>
謂旁出者果是根耶雖森然日長於本乎何害非<lb/>
其所出耶則此榮而彼瘁彼榮而此瘁勢不俱長<lb/>
也孔子曰惡莠恐其亂苗也葢似是而非使人眩<lb/>
<pb n="KR4d0296_WYG_002-2a"/>
於名實而不之察聖人則深懼其隂中之害甚於顯行<lb/>
故嘗加戒謹恐懼觀孟子答公孫丑好辯一章其意可<lb/>
見大抵歸於楊墨之道不息孔子之道不著亦猶韓愈<lb/>
氏曰不塞不流不止不行彼不息此烏乎流彼不止此<lb/>
烏乎行然則奈何亦曰剪其形滅其影翳之者去則明<lb/>
期至矣必以為本同而末異是教之使附㑹豈儒者之<lb/>
言哉排之而或勝或不勝則繫乎力量之大小必曰去<lb/>
本之有逺近則此道所在不為堯存不為桀亡行堯之<lb/>
<pb n="KR4d0296_WYG_002-2b"/>
道是堯而已可以古今論者時也不可以古今論者理<lb/>
也不識髙明以為如何文蔚適在憂制不暇他及姑因<lb/>
來教以畢其說如此儻有未然願因是而反覆之幸甚<lb/>
　　又答徐子融書<lb/>
儒者之道正不必窮髙極逺以為異中庸之道始於夫<lb/>
婦之愚不肖可與知行及其至也雖聖人有所不能知<lb/>
不能行所謂聖人不能知行者非杳㝠芒昧如異端之<lb/>
談空說妙葢極其全體大用而言之而聖人容有不能<lb/>
<pb n="KR4d0296_WYG_002-3a"/>
知不能行耳若夫婦之能知能行者則饑食渇飲冬裘<lb/>
夏葛莫非此道非索是道於民生日用之外今學者但<lb/>
能窮理以為先躬行以為急動靜語黙皆適其宜而不<lb/>
馳騖於荒唐謬悠之域即子思所謂中庸之道也文蔚<lb/>
綿薄無似志有餘而力不足每以言不顧行行不顧言<lb/>
為懼來諭謂不能𢎞聖道而徒言闢異端為學者之病<lb/>
是固然矣但異端似是之非易以惑人儻不深排而力<lb/>
詆則為害非淺豈但千里之謬起於毫釐之差而已正<lb/>
<pb n="KR4d0296_WYG_002-3b"/>
程先生所謂逺之當如滛聲美色豈姑待其能𢎞聖道<lb/>
而後闢之哉闢異端即所以𢎞聖道也果如來諭則是<lb/>
黨邪庇偽反為異端之地矣於𢎞聖道乎何望又謂釋<lb/>
老不能兼吾道之所有而吾道備釋老之所無竊謂本<lb/>
領有所不同吾儒將此身放在萬物中一例看大小大<lb/>
快活釋氏乃厭苦根塵瞑目靣壁就此身起見豈知性<lb/>
無内外儒者成已便要成物故子思曰合内外之道今<lb/>
曰不務成物惟務成已豈知成已者耶異端之學正為<lb/>
<pb n="KR4d0296_WYG_002-4a"/>
理窒故大學之道以格物致知為先聖賢明理故辯異<lb/>
端似是之非實以憂世為心學者一有不察則陷於其<lb/>
中而不自覺今欲使之鼎立並行是欲薰蕕同器苗莠<lb/>
並生聖道何繇而明人心何自而正儒先長者所以每<lb/>
為學者苦口也然此道旣有當世大人以任其責吾軰<lb/>
惟當留意切已功夫精察明辯一毫稍渉異教深扄固<lb/>
鐍如拒盗然庻幾不至陷於其域此道信者極希稍有<lb/>
信者未必粹然一出於正反務窮髙極逺以為異宜乎<lb/>
<pb n="KR4d0296_WYG_002-4b"/>
千載寥寥而道之不明不行也文蔚學雖未至實不敢<lb/>
外用其心少冀他日有成願與同志共臻斯境明者以<lb/>
為如何<lb/>
　　又答徐子融書<lb/>
文蔚䝉以王畿千里圖見教開示曉然如指諸掌始信<lb/>
朋友切磋不為無補甚喜甚幸但君子懷德小人懷土<lb/>
君子懷刑小人懐惠之說思玩久之竊有未喻此為兄<lb/>
先入之言為主顧於此體認有所未精耳葢此章正見<lb/>
<pb n="KR4d0296_WYG_002-5a"/>
君子小人公私之心往往學者多因懷刑二字壞却一<lb/>
章全意以謂刑不可懷耳殊不知此君子小人非指在<lb/>
上在下而言正如君子喻於義小人喻於利之類刑又<lb/>
非鞭笞之屬乃典刑之刑謂法制耳君子之心不敢自<lb/>
肆動欲循守禮法故心每念之而不忘小人則喜縱惡<lb/>
拘顧利忘善與君子所懷正相反也尊兄錯認其意凡<lb/>
言君子者必欲以為在上之君子又以謂懷刑者好用<lb/>
刑以威天下其意與本文甚相逺殊覺穿鑿也可將論<lb/>
<pb n="KR4d0296_WYG_002-5b"/>
語反覆熟讀庻得其㫖集註所引和靖語尤可玩味大<lb/>
學悖字恐不可依韻讀須用陸德明釋音為證耳<lb/>
　文蔚答子融此說後余正叔見之云懷刑者即世俗<lb/>
　所謂懼法朝朝樂是也非動欲循守禮法之謂文蔚<lb/>
　亦自覺其言之失未暇為子融言之暇日因閱故稿<lb/>
　偶見之遂附其說於後用不忘朋友講習之益所恨<lb/>
　正叔已亡為之黯然者久之紹興庚戌三月二十四<lb/>
　日<lb/>
<pb n="KR4d0296_WYG_002-6a"/>
　　通晦菴先生書問大學誠意章<lb/>
文蔚近於邸報中得知先生復有召命可見聖眷獶隆<lb/>
仕止久速惟其所遇萬一雲龍㑹合蒼生有莫大之幸<lb/>
不知先生於出處之計如何非淺陋所及文蔚於九月<lb/>
二十一日夜夢中偶得一詩覺來尚能記省其詩云二<lb/>
更月已上詔書來藉甚巖穴被褒旌海内必安枕文蔚<lb/>
初以為適然今觀再有召命恐其所感在先生之遇合<lb/>
也敢乞量宜進退徐子融罷學到五夫其志甚銳文蔚<lb/>
<pb n="KR4d0296_WYG_002-6b"/>
偶有牽制不得偕行徒切悵怏前書曾以大學誠意章<lb/>
請問䝉尊諭已失其書謹再録拜呈乞賜明以見教文<lb/>
蔚向來未得章句看於此章嘗以意通之謂自欺者即<lb/>
無誠心於為善内實不肯為善而外竊為善之名如色<lb/>
莊者是好好色惡惡臭乃中心實然之好惡使吾好善<lb/>
惡不善如此眞實則何適而非誠為善不出於中心之<lb/>
實而外以偽為此所謂自欺謹獨者無隱顯無内外若<lb/>
有隱顯内外之間烏得為謹獨所以小人閑居為不善<lb/>
<pb n="KR4d0296_WYG_002-7a"/>
無所不至見君子而後厭然揜其不善而著其善是以<lb/>
隱顯二其心也然則自欺者明知其不善而故為之即<lb/>
偷心之所致鄙見鄉來如此及觀章句解自欺之說乃<lb/>
有不欲其本心之明知之之說初以為疑反覆諦玩乃<lb/>
知先生承上文物格知至而言葢謂凡自欺者皆不先<lb/>
格物致知而知有所不至故本心之全體不明而私意<lb/>
容或竊發不欲其本心之明知之即自蔽其心之謂經<lb/>
文所謂知至而后意誠者於此見得益親而又說得自<lb/>
<pb n="KR4d0296_WYG_002-7b"/>
欺意出誠非學者所及然文蔚於欲字猶不能無疑以<lb/>
謂小人之為不善若非昧然有所不知即是肆然有所<lb/>
不恤肆然有所不恤乃明知其不善而為之也昧然有<lb/>
所不知乃不知其不善而為之自欺者意其不能格物<lb/>
致知故心之全體不明當其為不善之時不自知其為<lb/>
不善非不欲其知也若謂隂為蔽匿不欲使其本心之<lb/>
靈得以知之畢竟先已知其不善矣即肆然有所不恤<lb/>
者欲不欲不足以言之也文蔚前書所疑如此近來再<lb/>
<pb n="KR4d0296_WYG_002-8a"/>
讀大學見得此章所主多在謹獨上故君子必謹其獨<lb/>
一句凡兩言之至引曾子曰十目所視十手所指又依<lb/>
舊說歸謹獨上其意乃不承上文致知之說文蔚恐當<lb/>
時立言之意只宜據誠意一章自說謂誠其意者乃毋<lb/>
自欺也毋自欺便是謹獨人或自欺則内裏是一般外<lb/>
靣又是一般即小人閒居為不善見君子而后厭然揜<lb/>
其不善而著其善者是十目所視十手所指其嚴乎言<lb/>
雖幽獨隱㣲之中顯著如此不可不謹也傳文只以謹<lb/>
<pb n="KR4d0296_WYG_002-8b"/>
獨為誠意功夫而經文知至而后意誠之㫖自在其中<lb/>
如此看庻得一章之意渾全不識先生以為如何幸併<lb/>
前說明賜開曉不勝至望<lb/>
　答書某衰晚幸甚復安外祠之禄深以自慶但使賢<lb/>
　者為亂夢不無愧耳所諭誠意之說只舊來所見為<lb/>
　是昨來章句却是思索過當反失本㫖今已改之矣<lb/>
　或問此復畧修大㫖不殊稍加精約耳中庸亦更欲<lb/>
　刪訂大抵舊書大冗也<lb/>
<pb n="KR4d0296_WYG_002-9a"/>
　　與余正叔書<lb/>
切已工夫日來必有新益光隂難得吾軰不可不念文<lb/>
蔚每日於體察外尤着意克已工夫縁有性偏難克處<lb/>
殊以為撓正上蔡所謂病根在此者是若不克去終是<lb/>
為累文蔚又以不合時俗之學孤立如此若非已排人<lb/>
即人拂已亦戞戞乎其難矣然亦得就上靣做工夫雖<lb/>
曰難處未必不為益當時時提督使不間斷耳大抵吾<lb/>
人工夫不進只縁間斷處多若頻頻警䇿無頃刻間斷<lb/>
<pb n="KR4d0296_WYG_002-9b"/>
如此三兩年豈有不進昨在城因說去私意覺得長者<lb/>
其言稍寛據拙見以為其害不細今人固有自見為私<lb/>
意更欲䕶占不肯放脫如此氣象只是依舊又不見有<lb/>
日新處彼此各欲進步不敢不盡誠更望見報<lb/>
　　請問晦菴先生書<lb/>
文蔚嘗因讀易至恒雜而不厭偶有所感以謂人之厭<lb/>
紛雜者繇無恒一之德也茍有恒一之德則所守者定<lb/>
雖處紛雜而不厭自是每於應接之間隨事區處遂見<lb/>
<pb n="KR4d0296_WYG_002-10a"/>
此道無時不在惟是近來接應頗多未免厭憚豈有心<lb/>
力未洪尚有打不過處以至如此文蔚究其病根皆生<lb/>
於固縁文蔚每事動守常程事出來於不意必拂亂常<lb/>
度一二事尚可支吾至於十百則厭棄之矣今欲放令<lb/>
此心䟽豁無所執滯當有悠然自適之處不識先生以<lb/>
為如何更乞提誨明道先生引石曼卿詩樂意相關禽<lb/>
對語生香不斷樹交花以謂形容得浩然之氣文蔚雖<lb/>
想像見得意思終不瑩徹近見子融舉先生所答語竊<lb/>
<pb n="KR4d0296_WYG_002-10b"/>
有所悟莫是天理自在流行而萬物各遂發生和樂之<lb/>
意否此等固不可求之言語要當自得但欲先生知鄙<lb/>
見大槩如此耳<lb/>
　答書遇事固不當有所厭然欲放令此心疏豁無所<lb/>
　執滯此却恐硬差排不得着意放開却成病痛但且<lb/>
　動守常程久之純熟自然疏豁乃佳耳子融說得樂<lb/>
　意生香處甚痛快但恐又轉入舊腔裏去也<lb/>
　　又書節文<lb/>
<pb n="KR4d0296_WYG_002-11a"/>
文蔚因看大學或問見於誠意正心修身章有防㣲謹<lb/>
獨持志守氣勝私去蔽之說文蔚私竊喜之以為數語<lb/>
尤極簡要不可斯須忘今歳多廢讀書於此三者隨所<lb/>
發見省察鋤治嘗欲置之牎牖以示警省<lb/>
　答書來書所諭大率少寛裕之氣有勁急之心如此<lb/>
　不已恐轉入棒喝禪宗矣切宜省覺不可一向如此<lb/>
　也<lb/>
　　答徐子融書<lb/>
<pb n="KR4d0296_WYG_002-11b"/>
伊川識量之說葢謂能明事物之理則天下事舉無足<lb/>
以動其心但味一物字自有眼目若如來諭謂識者為<lb/>
知仁體而識西銘之義則專說入愛上去恐非伊川之<lb/>
意如舜之飯糗茹草若將終身及其為天子被袗衣鼓<lb/>
琴二女果若固有之知此則知鄧艾謝安醉後貴公子<lb/>
皆為物所動若明理則窮達貴賤得䘮自無與於已何<lb/>
動之有且如今人以勢位自髙皆是將勢位做已分事<lb/>
便見我大彼小若是識得則做天子只是要了天下事<lb/>
<pb n="KR4d0296_WYG_002-12a"/>
做諸侯只是要了一國事㡬曾教我以天子諸侯之位<lb/>
去驕人又幾曾以此為我榮勢位自勢位我自我如舜<lb/>
飯糗茹草是此舜被袗衣鼓琴亦是此舜舜何嘗有加<lb/>
損所謂大行不加窮居不損是也若如此處儘有儘着<lb/>
得何物可動議論出已亦是如此大凡議論只是要求<lb/>
是當天下之理如此吾之議論亦如此方得一箇是何<lb/>
足為已得天下之理如此吾之議論不如此乃是己見<lb/>
不到有見得到者方且求益之不暇敢屈人乎所謂識<lb/>
<pb n="KR4d0296_WYG_002-12b"/>
者只是識得事物當然之理識得此理則此心超然於<lb/>
事物之外無物足以動之其量豈不洪哉若見不破則<lb/>
視外物為輕重隨物而盈隨物而減淺陋不可言也來<lb/>
教引入西銘其次引入孟子可欲之謂善其次又引入<lb/>
中庸致曲只是枝蔓了不干事荷愛之厚不敢隱情直<lb/>
述鄙見如此不識髙明以為如何<lb/>
　　再答徐子融書<lb/>
再䝉警誨足見謹思明辨不為苟同所諭伊川此論之<lb/>
<pb n="KR4d0296_WYG_002-13a"/>
眼目却恐在惟知道三字上動之一字止是指出病痛<lb/>
耳愚竊謂病痛不在動字上不知道乃是病根所以前<lb/>
書答兄謂能明事物之理則天下事舉無足以動其心<lb/>
然則動之一字伊川豈是輕說過學者尤不可不着意<lb/>
看豈謂源頭不從明理上來也兄更宜細詳鄙意又謂<lb/>
西銘所以謂之言仁之體者如曰言聖道之全體也葢<lb/>
窮理盡性至命之要莫不在是未可謂專說入愛上去<lb/>
恐愛之一字未足以盡西銘之義此則固然鄙意非以<lb/>
<pb n="KR4d0296_WYG_002-13b"/>
西銘為專說愛實恐尊兄看西銘因民同胞物吾與與<lb/>
夫尊髙年慈孤弱等語遂以西銘為說愛故因伊川識<lb/>
量之說為識仁體而知西銘之義若如此非惟失伊川<lb/>
之意併為西銘之義失之矣區區之意正恐尊兄錯認<lb/>
西銘之意非以西銘為專說愛也當初伊川只說一箇<lb/>
識量甚明白平易又何消如此引證只是大率人旣有<lb/>
識見自是有量尊兄不知鄙意却引西銘後叚<hi>自惡㫖酒以下</hi>
謂此等語非止乎愛而已此與舉子牽合文義作䇿問<lb/>
<pb n="KR4d0296_WYG_002-14a"/>
何異來教以知道為識仁體而知西銘之義豈有不善<lb/>
又曰聖人之道莫大乎仁說得仁體分明者莫如西銘<lb/>
此則至當之論專論西銘則可施於伊川識量之說實<lb/>
似枝蔓又轉入孟子可欲之謂善有諸已之謂信與中<lb/>
庸致曲愈難曉矣吾軰講學惟欲求是不可阿狥雷同<lb/>
文蔚心所未安不敢以自誣而且誣朋友有便更質之<lb/>
先生得報併乞示教所答先生書有子路有聞未之能<lb/>
行之論甚善且䝉轉以寵贈深荷警䇿如兄果毅有聞<lb/>
<pb n="KR4d0296_WYG_002-14b"/>
不患於不行所望讀書窮理更加子細葢知之旣深行<lb/>
愈不難遺書所載覷着堯學他行事無堯許多聰明睿<lb/>
智怎生得如他動容周旋中禮此言有味尤當玩之<lb/>
　　再答徐子融書<lb/>
昨舟中數詩因筆録呈又䝉寵和且深有警發非愛厚<lb/>
何以及此諸兄和章併領立之宗兄濯纓便是此時心<lb/>
之句尤極精明再用元<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以謝諸人寵貽之意别紙見<lb/>
教之詩亦皆和韻但精一危㣲共一心之句文蔚未曉<lb/>
<pb n="KR4d0296_WYG_002-15a"/>
所謂後訊更望詳教鄙句兄謂㣲有悅紛華之意極荷<lb/>
箴誨敢不佩服前來兩書又䝉申說甚善但以謂欲要<lb/>
人道見到精約處而不費辭若如此安排則害理甚矣<lb/>
人苦不自覺不謂文蔚尚有此不因良友何以得之引<lb/>
證固不妨若如前書引證則不可葢謂引中庸孟子之<lb/>
類又云識量有淺深大小及楚王亡弓孔門言志等事<lb/>
文蔚方且泛論葢未及此義理愈講愈宻所謂如切如<lb/>
磋如琢如磨也近因讀孟子觀其語意後人不曾見到<lb/>
<pb n="KR4d0296_WYG_002-15b"/>
接續處往往有之如取一二幸相與評論<hi>餘見答子融詩及語録</hi>
　　又答徐子融論誠書<lb/>
文蔚頃承示教誠說涵泳久之方敢作答又以不滿意<lb/>
不欲呈浼今請言之來教云有所謂誠之理有所謂誠<lb/>
之德有所謂誠之事不知誠之理誠之德誠之事就當<lb/>
體而言耶有所指而言耶先生曰以自然之理言之則<lb/>
天地之間惟天理為至實而無妄故天理得誠之名以<lb/>
德言之則有生之類惟聖人之心為至實而無妄故聖<lb/>
<pb n="KR4d0296_WYG_002-16a"/>
人得誠之名至於隨事而言則一念之實亦誠也一言<lb/>
之實亦誠也一行之實亦誠也不曰誠之理誠之德誠<lb/>
之事但曰以理言以德言隨事而言今乃曰誠之理誠<lb/>
之德誠之事其言似近而實逺也借曰理指天理而言<lb/>
德指聖人之德而言固為天之理非誠之理為聖人之<lb/>
德非誠之德葢先生以天理眞實無妄非誠不足以明<lb/>
之故名之曰誠聖人之德又不過全此天理而已而無<lb/>
一毫人為之偽故聖人之德謂之誠德先生以誠之一<lb/>
<pb n="KR4d0296_WYG_002-16b"/>
字名天之理聖人之德兄反而言之曰誠之理誠之德<lb/>
一轉語之間殊不相似也至於隨事則亦隨人念慮言<lb/>
行之實而以誠歸之非誠之事也來教又引明道先生<lb/>
語文蔚頃年一見先生便獲聞此論云修辭立其誠其<lb/>
字當細玩忠信所以進德修辭立其誠所以居業誠即<lb/>
指忠信故曰立其誠當時議論甚長不暇悉舉明道先<lb/>
生言修省言辭便是要立誠若只是修飾言辭為心只<lb/>
是為偽其言亦甚分明今來教旣引其言乃謂非法不<lb/>
<pb n="KR4d0296_WYG_002-17a"/>
言其修辭之謂乎非道不行其立誠之謂乎如此行之<lb/>
亦不錯但恐非經意復非明道之意耳頃聞先生曰此<lb/>
是聖人事未有着力處學者須是敬以直内為可持守<lb/>
文蔚因問忠信還如程氏說盡已之謂忠以實之謂信<lb/>
否曰非也此是實理葢以此謂聖人之事非學者所及<lb/>
今吾軰工夫無如擇善而固執之之為要中庸分明曰<lb/>
誠之者擇善而固執之者也葢擇善而後能明善知之<lb/>
事也固執而後能不失行之事也要之必先知而後能<lb/>
<pb n="KR4d0296_WYG_002-17b"/>
行今尊兄止欲非法不言非道不行或有非法非道處<lb/>
自家不曾識得反以為合法合道而言之行之不疑則<lb/>
何以為誠也是以子思孟子言誠皆以明善為先而先<lb/>
生或問亦曰於天下之事皆有以知其如是為善而不<lb/>
能不為知其如是為惡而不能不去則其言亦以知為<lb/>
先也夫誠之義訓先生旣以實字為言葢無所不包非<lb/>
凡言專慤者可以盡之有如來諭前面雖雜引許多誠<lb/>
說究其到底只是將一箇謹慤看了非惟失却易意恐<lb/>
<pb n="KR4d0296_WYG_002-18a"/>
亦小却誠先生言近世儒者知誠之為實理而不可以<lb/>
專慤盡如是凡言誠者遂廢其心之實而一於理之實<lb/>
是以為說太髙而或失經文之本意正猶知愛之不足<lb/>
以盡仁而凡言仁者遂至於無事之可訓其亦誤矣此<lb/>
言葢救過髙者之失今若就一事言之而不求其理之<lb/>
全則彼固為髙而此反為不及矣大抵先生文字須是<lb/>
浹洽貫通與看將聖賢言誠處類聚求之則頭頭項項<lb/>
無適非實雖或以理言或以德言或以事言葢皆不外<lb/>
<pb n="KR4d0296_WYG_002-18b"/>
乎實也吾軰先須識得天理之無妄而一言一行之間<lb/>
又積累而至則庻幾乎誠矣鄙見如此不識髙明以為<lb/>
如何或有未然更乞詳諭<lb/>
　<lb/>
　<lb/>
　<lb/>
　<lb/>
　克齋集巻二<lb/>
</p>
<p>
</p>
  </div>
</body>
</text>
</TEI>
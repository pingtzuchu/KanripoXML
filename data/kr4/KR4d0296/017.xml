<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻十七</head>
    <p>
<pb n="KR4d0296_WYG_017-1a"/>
欽定四庫全書<lb/>
　克齋集巻十七　　　　　宋　陳文蔚　撰<lb/>
　　送葉味道赴南宫<lb/>
聖世宗儒重設科名公碩德總搜羅近年底事摧頺甚<lb/>
士氣都緣斵喪多憂世情詞常懇惻喜君事業久研磨<lb/>
不才但有山林興洗耳專聽奏凱歌<lb/>
　　呈倉使覔官書<lb/>
嵗月蹉跎髪已絲埋頭自笑有書癡故人儻解憐清好<lb/>
<pb n="KR4d0296_WYG_017-1b"/>
歸去山房補缺遺<lb/>
　　池陽地寒梅開甚晚上元後始見踈花一夕春雪<lb/>
　　　曉起觀梅為梅解嘲<lb/>
千林一夜散瓊瑰莫誚亭前春後梅未入紛紛紅紫隊<lb/>
不妨曽是雪中開<lb/>
　　倉使亦為梅着句適與予意相合和其韻<lb/>
六花如覺厭春遲桃未敷紅柳未垂只有紅梅太孤寂<lb/>
裁氷綴玉助清奇<lb/>
<pb n="KR4d0296_WYG_017-2a"/>
　　别倉使二首<lb/>
千里江頭訪故人事雖論舊道彌新懸知一味憂勤意<lb/>
要活九州窮困民秋月洞明波底影祥風潜有雪中春<lb/>
荒山僻嶠雲深處無惜遄驅六轡均<lb/>
　　其二<lb/>
服膺師訓毅名齋觀省無妨動與偕只向此中窺所守<lb/>
已知平日謹諸懷器充宏博乾坤大理析精㣲律吕諧<lb/>
吾道古今窮不盡一尊深夜講朋儕<lb/>
<pb n="KR4d0296_WYG_017-2b"/>
　　歸途喜晴<lb/>
來時風雪亂紛紛歸日川原處處春因識發生真意思<lb/>
雨餘花柳更精神<lb/>
　　追賦齊山<lb/>
興動齊山杖屨飛可人遲日嫩晴暉一堤烟柳連秋浦<lb/>
萬里江山入翠㣲泉石怪奇難盡究古今題品待㩦歸<lb/>
春來歌酒雖無禁不與紅塵染是非<lb/>
　　追賦臺治諸景有懷倉使<lb/>
<pb n="KR4d0296_WYG_017-3a"/>
日日花光展翠遊芙蓉高樹壓城頭招邀風月新添竹<lb/>
管領湖山數上樓欲伴清琴庭舞鶴不驚使節浦眠鷗<lb/>
花開紅藕薰風細恨不同撑柳外舟<hi>花光展翠皆亭名城隅有九芙蓉正</hi>
<hi>面九華湖山樓面秋浦</hi>
　　追賦西廟廣覺寺<lb/>
精藍同占一青山遊子紛紛春自閒要福乞靈從爾輩<lb/>
獨㩦笻杖欵松間<lb/>
　　晨興<lb/>
<pb n="KR4d0296_WYG_017-3b"/>
書窓欲曙夢初還起坐披衣百慮間誰識斯時㑹心處<lb/>
静聼鳥語樂相闗<lb/>
　　送趙國呈赴金壇<hi>乃兄忠州舊為金壇簿</hi>
未成花柳種成堤早有先聲到浙西待得已書馴雉績<lb/>
不妨聊訪舊鸞棲堂前風入琴三弄江上春歸雨一犂<lb/>
莫道催科能様急也分一念到羣黎<lb/>
　　與周希顔遊靈泉歸途偶作<lb/>
花日遲遲暖似烘杖藜飛舞趂東風野橋傍水柳先緑<lb/>
<pb n="KR4d0296_WYG_017-4a"/>
山寺留春桃正紅信步哦詩忘日晚因言契理覺春融<lb/>
莆田逺在千山外長使靈泉信息通<hi>希顔将有莆中之遊</hi>
　　和昌甫見寄韻<lb/>
每日相親一巻書席門猶是昔年如似公長者今時少<lb/>
花外何時見小車<hi>昌甫屢未見訪</hi>
　　清明上冡見杜鵑花<lb/>
春來未聽杜鵑啼但見青山花滿枝俗禮不違聊上冡<lb/>
他鄉寒食嘆年時<lb/>
<pb n="KR4d0296_WYG_017-4b"/>
　　希顔見寄二絶和韻<lb/>
海棠帶雨淺深紅共憇閒亭拂面風識得春光隨處樂<lb/>
鬢絲誰管已成翁<lb/>
　　其二<lb/>
乳燕將雛看學飛絶勝對客麈頻揮綠陰翠幄閒中好<lb/>
誰道春隨紅紫歸<lb/>
　　周公美載酒見過以長句見謝意<lb/>
門前題鳯風何薄雪夜回舟意未真誰似松溪弄明月<lb/>
<pb n="KR4d0296_WYG_017-5a"/>
興來載酒訪幽人扣舷牛渚盟當踐落帽龍山約又新<lb/>
况有梅花涼玉雪暑窓容我日為隣<hi>頃嵗公美約造小舟泛溪徃來竟未</hi>
<hi>酬此願是夕又約重陽游靈泉為登高之㑹公美家梅花秋來爛開䝉折贈數枝故詩中及之</hi>
　　中秋後一夕正望浮橋觀月<lb/>
省賦山間明月章好風吹我上河梁氷輪不帶一分缺<lb/>
玉鑑無如今夕光正自凭欄觀水静不妨倚杖看人忙<lb/>
有誰㑹得遲歸意籟息天高午夜涼<lb/>
　　重九後一日同公美遊靈泉公美舉示蓮塘納涼<lb/>
<pb n="KR4d0296_WYG_017-5b"/>
　　　之句後公美和予浮橋觀月之韻紀靈泉之遊<lb/>
　　　予以老人不快不暇即賦老人既安用渠納涼<lb/>
　　　韻為謝<lb/>
寺訪靈泉山路長賦詩因得話蓮塘林間度竹風無暑<lb/>
澗裏流花水帶香静勝㩦笻終日欵閑來坐石滿襟涼<lb/>
紀遊未暇牽人事題品輸君第一章<lb/>
　　昌甫寄徐崇甫書并崇甫寄渠詩及渠兄弟和章<lb/>
　　　因次其韻呈昌甫<lb/>
<pb n="KR4d0296_WYG_017-6a"/>
念作章泉去川流日夜東一身長是客雙鬢已成翁霽<lb/>
想濓溪月和思柳下風平安毅齋信多謝為流通<lb/>
　　十月九日同公美踐上林之約回途紀實<lb/>
景入小春方嫩寒緩行不覺烏間闗倚空叠嶂何崷崒<lb/>
帶石清溪屢遶環政擬徘徊檀木嶺且先㸃檢上林山<lb/>
杖藜未作忙歸計又喜臨清得釣灣<lb/>
　　壬午三月廿三日偕諸生㩦酒過公美家公美宅<lb/>
　　　前山花爛開極可愛為賦一絶<lb/>
<pb n="KR4d0296_WYG_017-6b"/>
青春深處毎徘徊為愛花城錦繡堆誰似君家奇絶處<lb/>
坐迎春色入門來<lb/>
　　公美約同遊龍安寺僧畱小飲歸途一絶<lb/>
幾年無便到招提沙路徐行趂碧溪花竹禪房成小欵<lb/>
笑談不覺到斜西<lb/>
　　十一日同諸友登南臺二絶<lb/>
萬里秋風約我曹俯觀闤闠總塵勞躋攀不藉登山屐<lb/>
身世從知本自高<lb/>
<pb n="KR4d0296_WYG_017-7a"/>
　　其二<lb/>
脚底雲山叠叠低面前一帶繞清溪秋光總可供吟筆<lb/>
寫作登髙第一題<lb/>
　　登山却立俯視一村風物殊可人意二絶<lb/>
桑柘隂中日日行只聞犬吠與鷄鳴此時身在煙雲上<lb/>
眼界不知如許明<lb/>
　　其二<lb/>
竹樹誰家跨小橋清溪一帶抱山腰不須更倩王摩詰<lb/>
<pb n="KR4d0296_WYG_017-7b"/>
水墨平鋪百尺綃<lb/>
　　重陽侍老人飲<lb/>
九十慈親鬢髪皤今年菊早去年花一尊細説重陽事<lb/>
似此清懽有幾家<lb/>
　　節後赴傅巖叟之招望日同遊栖隱菴華嚴寺呈<lb/>
　　　巖叟及同游者<lb/>
乗興聯翩渡小溪輕車不怕日斜西擬來古寺觀新扁<lb/>
且向山齋讀舊題茆屋起烟歸路暝秋雲閣雨暮天低<lb/>
<pb n="KR4d0296_WYG_017-8a"/>
人生適意惟行樂不較毫芒寵辱齊<hi>華嚴寺有巖叟新篆山齋舊題乃文</hi>
<hi>蔚和巖叟詞尚留壁間屈指十年矣</hi>
　　巖叟用前韻相留踐雲巖之約和韻以謝<lb/>
屢陪軒騎過横溪<hi>横溪往雲巖路</hi>毎想雲巖望眼西酬約再尋<lb/>
山下路賦詩畱與石間題吟風弄月計為上競利争名<lb/>
着總低明日杖藜歸故隱人生離合信難齊<lb/>
　　贈說相道人<lb/>
我生本是山澤癯只愛竹林癡讀書道人相遇說心相<lb/>
<pb n="KR4d0296_WYG_017-8b"/>
我亦無心更問渠<lb/>
　　齋前梅開<lb/>
毎嵗衝寒出探梅如今花向屋簷開玉顔相見無朝晚<lb/>
遶樹須拚日百回<lb/>
　　癸未二月廿五日訪周道人西菴戯題<lb/>
道人邀我飯胡麻半日清閒得逺家多少欲來無路問<lb/>
空於洞口覔桃花<lb/>
　　清明前二日同周公美黄子京郊行和子京韻<lb/>
<pb n="KR4d0296_WYG_017-9a"/>
武夷雲㑹總儒衣今似晨星漸覺稀晚節喜君同臭味<lb/>
不嫌枯淡肯來歸<lb/>
　　其二<lb/>
尋春杖屨偶乗閒多謝詩嚢肯破慳坐石有言盟白石<lb/>
愛山隨意買青山<lb/>
　　其三<lb/>
大道公行居廣居敢將仁義作蘧廬直須至理超然㑹<lb/>
不在陳編細字書<hi>子京多愛抄録末章故及之</hi>
<pb n="KR4d0296_WYG_017-9b"/>
　　後一日因展省歸途口占<lb/>
千丈摳衣記武夷家山今日屢攀躋春風拍拍滿懷處<lb/>
况是花開更鳥啼<hi>先生荅陳同父書謂武夷春月花開鳥啼亦自不惡</hi>
　　其二<lb/>
春光休道屬誰家造化平鋪無等差不問世間凡草木<lb/>
得春隨意總皆花<lb/>
　　寄題黄子京貧樂齋<lb/>
羞逐紛紛世所趨東溪風月未嘗孤閉門蒿籊從渠長<lb/>
<pb n="KR4d0296_WYG_017-10a"/>
堆案簡編聊自娯機括要須明活法簞瓢非但守枯株<lb/>
不觀㸃也風雩意灑落胷中一累無<lb/>
　　又謝子京惠贄見<lb/>
少日深期造孔門于今老矣嘆無聞自憐大業乖傳授<lb/>
賴有遺編可討論君贈名章多過譽我慚衰朽不勝文<lb/>
誓言願畢餘生力細與窮源探本根<hi>進退韻</hi>
　　集著尚書偶成<lb/>
水飲已忘三月味嚢空真乏一錢儲屢空本是吾家事<lb/>
<pb n="KR4d0296_WYG_017-10b"/>
贏得閒身且著書<lb/>
　　灌圃<lb/>
少日嘗嗤稼圃非近來閒聽老農知世間機械從來耻<lb/>
不憚晨昏抱甕疲<lb/>
　　賦決明<lb/>
毎薦盤飱自覺清嘗於雨後擷其英未言服餌收奇效<lb/>
翠葉黄花眼早明<lb/>
　　永豐祝子益和予詩見寄許見訪以長句謝之且<lb/>
<pb n="KR4d0296_WYG_017-11a"/>
　　　堅其約<lb/>
反闗甘與世情暌緑遍閒庭草欲齊何處客來談列岫<lb/>
有人雪踏自東溪坐低流俗幾千輩已見新詩第一題<lb/>
他日竹林如肯過聖門相與探端倪<hi>列岫子益燕坐之齋東溪子京所居</hi>
<hi>也</hi>
　　寄題列岫<lb/>
面面青山不記名想知宜雨亦宜晴去來自在雲千叠<lb/>
高下無多屋數楹晨誦晝絃俱樂事春光秋月總詩情<lb/>
<pb n="KR4d0296_WYG_017-11b"/>
箇中真樂誰能識不問人間枯與榮<lb/>
　　葉茂卿寄詩巻賦此以謝之<lb/>
正念交情舊忽來詩巻新既能賖酒飲寧作賣書貧計<lb/>
想尋窓下間須過澗濱為言田舎樂花鳥亦情真<hi>賖酒賣書</hi>
<hi>用渠詩巻中話</hi>
　　送趙國宜之官武林<lb/>
自從栖隱入山深間濶真同金玉音已謂清光依日月<lb/>
不知幽趣尚園林暫違陶徑菊松面喜動蘇堤梅柳心<lb/>
<pb n="KR4d0296_WYG_017-12a"/>
聞道專留薦賢牘知音當在伯牙琴<lb/>
　　送趙惠卿赴玉沙法曹<lb/>
不辭艱險渉江湖素志惟期欲展舒平允外應無别法<lb/>
坦夷中自有亨衢雖云天遠雁行近未至風高魚素踈<lb/>
見説民淳須事簡不妨宦學進工夫<lb/>
　　昌甫前詩見簡方和去未逹間再於巖叟處見後<lb/>
　　　詩和韻以謝<lb/>
章泉相去毎相思多謝交情不見遺繾綣方賡前日句<lb/>
<pb n="KR4d0296_WYG_017-12b"/>
聮翩又讀後來詩梅方迎臘多投好菊已凌霜不入時<lb/>
大抵世情皆若此吾儕真結嵗寒知<hi>趙詩首及梅菊</hi>
　　一夕夢中得絶句覺時惟記後二句㝡真因潤色<lb/>
　　　足成之<lb/>
嵗月苦為身口累風霜無奈鬢毛侵<hi>夢中彷彿如此</hi>中間一事<lb/>
却奇特存得當時一片心<lb/>
　　甲申正月答昌甫見寄韻代書<lb/>
負米嘗漂迹闗心為倚門盡歡惟啜菽奉㫖屢空尊温<lb/>
<pb n="KR4d0296_WYG_017-13a"/>
劑勞分給新詩且記存開緘細吟諷小立近黄昏<hi>昌甫寄鍾</hi>
<hi>乳問勞老人之意甚厚</hi>
　　周公美嘗年有紅梅之約今花時雨雪公美以詩<lb/>
　　　遣花酒和韻以謝<lb/>
紅梅高賞趂春晴不記年華幾甲庚花酒一時雙遣至<lb/>
却愁不似對梅清<lb/>
　　清明資福僧遣詩賦此以答之<lb/>
清明恰值雨晴時賸喜隣僧福有詩十里懶尋沽酒斾<lb/>
<pb n="KR4d0296_WYG_017-13b"/>
一編深下讀書帷放懷是處青春好無事於中白日遲<lb/>
况是精藍去家近興來何惜瘦藤支<lb/>
　　和公美一絶<lb/>
欺人一任雪堆頭豈復長懷身外愁渉世自知今已慣<lb/>
風波應不覆虚舟<lb/>
　　四月二日往檀林登車遇雨度鵞湖嶺漸覺開霽<lb/>
　　　一路晴快野花滿山賦二絶<lb/>
出門正爾值淋漓決䇿登車不自疑一路新晴天借與<lb/>
<pb n="KR4d0296_WYG_017-14a"/>
花香鳥語却撩詩<lb/>
　　其二<lb/>
塊坐蕭齋廢短笻一春長在雨聲中野花留得春光在<lb/>
無數青山玉雪叢<lb/>
　　問塵清坐久之歸途偶得絶句<lb/>
問塵清坐興悠哉小立朱橋未忍回好景吟情忽相契<lb/>
小溪流出柳隂來<lb/>
　　崧嶺石泉<lb/>
<pb n="KR4d0296_WYG_017-14b"/>
高城石井下成池對自初分混沌時雖小古今無涸溢<lb/>
却憐江海有盈虧<lb/>
　　家園偶聞野花香<lb/>
杖藜曽是為春忙紫陌青山到處芳不謂竹林栖隱地<lb/>
好風時逓野花香<lb/>
　　六月十二日喜雨<lb/>
麟經書雨意何如可喜非常故可書膏澤未觀南畆遍<lb/>
嫩涼且覺北窓虚採詩好入豐年頌把酒聊娯化日舒<lb/>
<pb n="KR4d0296_WYG_017-15a"/>
懷抱一時寬畎畆微痾勿藥頓消除<hi>時臟腑作楚</hi>
　　賤生諸友有祝頌語以五十六字謝之<lb/>
庸庸不作世間奇空負生成造化機嵗月漫驚多髪積<lb/>
功程殊未進毫微不貪腰下懸金印且自尊前戱綵衣<lb/>
多謝諸君借輝潤一朝盈篋盡珠璣<lb/>
　　縱步過資福寺僧畱飲出示净度文三教一理論<lb/>
　　　戯書時寺門桂花爛開<lb/>
一編净度出𤣥文因憇書窓醉酒尊儒釋未須談一二<lb/>
<pb n="KR4d0296_WYG_017-15b"/>
且於花下立黄昏<lb/>
　　九月十八日自雙溪還寺車中偶得<lb/>
太初元有此山川徃古來今幾許年合是地靈神降嶽<lb/>
為生人傑柱驚天遺民但抱羲農朴正學誰知孔孟傳<lb/>
要識碧溪流不斷後人須看石崖䥴<lb/>
　　隱將峽口占二絶<lb/>
小似武夷深更幽地盤九曲一溪流誅茒結屋雖成左<lb/>
贏得青山自在遊<lb/>
<pb n="KR4d0296_WYG_017-16a"/>
　　其二<lb/>
四顧青山數畆餘豈無閑地可耕鋤有人肯辦入山苦<lb/>
滿谷桑麻繞舎𬞞<lb/>
　　謝昌甫以詩惠藥牋<lb/>
藥裹屢䝉扶病親一番書至一情真人言莫急晨昏奉<lb/>
我嘆尚為萍梗身栖隠重曽定要約章泉一見話悲辛<lb/>
呉牋况拜慇懃賜且續新詩為縷陳<lb/>
　　和張元德寄昌甫末章見及之韻<lb/>
<pb n="KR4d0296_WYG_017-16b"/>
江南目㫁短長亭㑹面無繇見德星所及交情無皂白<lb/>
且欣師訓炳丹青君將偃室春鳴瑟我但萊衣日過庭<lb/>
多謝新詩相勉進敢忘圭復識中扄<lb/>
　　用前韻寄昌甫<lb/>
幾欲來觀魚計亭<hi>昌甫家亭名</hi>未酬此約已星星自從蕭寺<lb/>
一回别不記春山幾度青尚友古人長閉户喜聞新命<lb/>
忽揚庭興來㑹作扁舟去剥啄應勞為啟扄<lb/>
　　和周公美韻<lb/>
<pb n="KR4d0296_WYG_017-17a"/>
風光報答可無詩漸喜春風熟燕泥客至甚思留竹隠<lb/>
書來無奈趣巖栖<hi>謂巖叟也</hi>幸同故國雲雖暮朗誦新吟日<lb/>
未西自愧續貂才不敏徘徊月已在榱題<lb/>
　　趙忠州雨中賞海棠<lb/>
問春何事苦晴慳春意惜花留嫩寒共到花前細商畧<lb/>
精神最好雨中看<lb/>
　　賦蕭爽薝蔔戯巖叟<lb/>
且喜花時雨不妨凭闌閒與細平章一池交映月添白<lb/>
<pb n="KR4d0296_WYG_017-17b"/>
六出同妍雪遜香素有書癡縁病懶不知詩興為渠忙<lb/>
道人雅好惟清供却恐花神索酒觴<lb/>
　　月夜觀花<lb/>
底事更深睡不成惜花愛月兩闗情黒甜一枕雖云美<lb/>
未省人間有此清<lb/>
　　巖叟約觀栖隠薝蔔雨阻和前韻送酒再用韻答<lb/>
　　　之<lb/>
暫輟書程業未妨倚欄高誦杜陵章不知雨意將詩意<lb/>
<pb n="KR4d0296_WYG_017-18a"/>
但覺花香帶酒香散破苦嫌饑雀下争喧閒看蜜蜂忙<lb/>
也知栖隠如蕭爽恨不花前共舉觴<lb/>
　　六月十七夜待月<lb/>
凝佇虚亭未惬心清光隠隠隔踈林欲觀玉鑑呈全體<lb/>
獨倚朱欄到夜深<lb/>
　　黄子京見訪值予未還留詩和韻以謝<lb/>
自從别去竹林居暇日尋詩毎念渠疾讀新編慰牢落<lb/>
清風習習滿襟裾<lb/>
<pb n="KR4d0296_WYG_017-18b"/>
　　其二<lb/>
此去圑溪百里餘不須蹤跡嘆差殊平鋪此理元無間<lb/>
曽驗工程進也無<lb/>
　　子京又以長篇告别值予欲出一絶謝之<lb/>
二年不作上方游一日重尋舊話頭却恨嬋娟成兩處<lb/>
清尊無分共中秋<lb/>
　<lb/>
　克齋集卷十七<lb/>
</p>
<p>
</p>
  </div>
</body>
</text>
</TEI>
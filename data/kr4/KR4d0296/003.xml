<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻三</head>
    <p>
<pb n="KR4d0296_WYG_003-1a"/>
欽定四庫全書<lb/>
　克齋集巻三　　　　　　宋　陳文蔚　撰<lb/>
　　答吳伯豐司户簡<lb/>
昨者誠説極荷詳諭謂既得良方便當修合服餌文蔚<lb/>
敬當書紳誓終此身不忘也但類聚聖賢言誠處觀之<lb/>
止答徐兄誠字名義未見歸一非謂明善工夫止是如<lb/>
此草草也<lb/>
　　又答吳伯豐書<lb/>
<pb n="KR4d0296_WYG_003-1b"/>
所評存存齋銘謂立之之語與聖門不相似德輝多贊<lb/>
詠之辭少進修之功誠如髙明之見但子融之銘自人<lb/>
物之生至允懐勿去都好可見有用力之實只是自率<lb/>
性謂道至新而又新此四句斷却意脉非止精義入神<lb/>
一語與存之之義不相切近渠意到此蓋欲説入成功<lb/>
處不知前軰言語直是親切不走作雖靜虚動直一語<lb/>
説著至新而又新又依前説做工夫上去殊覺無序尊<lb/>
兄謂程子之説有二義就易本文求之只如遺書之意<lb/>
<pb n="KR4d0296_WYG_003-2a"/>
耳若子融銘齋則取經解之義也尊兄以銘齋之義論<lb/>
之謂畢竟所存者何物豈非吾所具於稟受之初者乎<lb/>
然是物也既具於我矣因何而亡之知其所以亡則存<lb/>
之之功始有所措矣大抵尊兄意思不茍凡事必欲尋<lb/>
箇下手處以此為學何患不進但所引下三語謂此存<lb/>
之之法似更有可啇量蓋人之所得於天者渾然完具<lb/>
本無喪失所以亡者固是為物所誘將欲勝此物誠必<lb/>
有其道勝得物欲之誘則天理存矣未能勝得物欲之<lb/>
<pb n="KR4d0296_WYG_003-2b"/>
誘雖欲存之不可得也觀所論欲閑邪以存誠寡欲以<lb/>
養心然邪豈易閑欲豈易寡閑得其道則欲將寡矣不<lb/>
得其道但見滅於東而生於西欲未易寡也此未為用<lb/>
功得力處文蔚記去年侍先生於精舍一夕坐間舉一<lb/>
學者問象山先生以為學之道象山曰某只是先立其<lb/>
大者因曰看此説他之學亦自得其要遂稱贊孟子之<lb/>
説曰此語最有力且看他下一箇立字卓然竪起此心<lb/>
便是立所謂敬以直内也又言只是要常惺惺上蔡云<lb/>
<pb n="KR4d0296_WYG_003-3a"/>
敬是常惺惺法今學者只爭一個不常惺惺孟子言求<lb/>
放心非是心放出去又討一箇心去求他如人睡著覺<lb/>
來睡是他自睡覺是他自覺覺即是惺若此心常惺羣<lb/>
妄自然退聽文蔚用此言下功果如所教今吾軰且將<lb/>
孟子先立乎其大者一章細玩便是先生示人端的處<lb/>
若但言閑邪寡欲而不得其要法則誠未易存欲未易<lb/>
寡也惟中間操則存一語却是喫𦂳子融勿忘勿助之<lb/>
語乃是存之之法當如此不然則有急廹悠悠之病下<lb/>
<pb n="KR4d0296_WYG_003-3b"/>
兩句云終始念茲允懐勿去未見其不力鄙見如此不<lb/>
審髙明以為如何或有未能更乞警誨<lb/>
　　又答吳伯豐書<lb/>
前日答簡服餌之説亦只是泛言之施於論誠則無所<lb/>
發明文蔚竊謂此語雖非論誠然學者果踐其言即為<lb/>
誠矣言而不行近世學者之通患先生長者之言只將<lb/>
做口頭説話徃徃得其書亦但知抄録而已不知書將<lb/>
何用此文蔚所以書紳尊兄之言蓋欲即此便用功於<lb/>
<pb n="KR4d0296_WYG_003-4a"/>
至不至對塔説相輪而陷於自欺之域耳但其中一語<lb/>
云止於聖賢言誠處以求誠則何善之可擇哉此語文<lb/>
蔚竊所未安伊川先生曰得於辭不達其意者有之未<lb/>
有不得其辭而能通其意者也且聖賢言誠無非發明<lb/>
天理而人之一心莫非天理之純全自其蔽於人欲故<lb/>
天理不明隱而為念慮形而為言行無非矯餙欺偽而<lb/>
向之誠者今皆妄矣聖賢言誠無非所以發明人心之<lb/>
天理即其言而體認玩索便可識本心之實體而是非<lb/>
<pb n="KR4d0296_WYG_003-4b"/>
真偽天理人欲瞭然不誣即此便是擇善也顧云何善<lb/>
之可擇何哉若如尊兄之説只成泛言擇善工夫無下<lb/>
手處中庸言擇善工夫節目甚詳各是下手處且如吾<lb/>
輩今日論誠誠字未易識必須博學之類聚聖賢言誠<lb/>
處求之即博學之謂也學之未明質之師友即問之謂<lb/>
也問而有所未安又經心自思即思之謂也思而有所<lb/>
未得又從而反覆辨論即辨之謂也是四者皆擇善之<lb/>
目而後繼之以力行至於他事莫不皆然今既類聚聖<lb/>
<pb n="KR4d0296_WYG_003-5a"/>
賢言誠處以求誠又豈無善之可擇也且聖賢所言便<lb/>
是此心之理豈但訓義而已只要識得此心真妄眞者<lb/>
為誠妄者非誠即須取真而舍妄若<hi>闕</hi>識得後便能如<lb/>
聖人渾然天理無一毫人欲之私文蔚未敢道此須是<lb/>
一言一行每致其實則乆之純熟誠庶幾可得耳文蔚<lb/>
答徐兄之意本如此既䝉不外敢再以請幸折衷之<lb/>
　　又答吳伯豐書<lb/>
昨者鄙説得䝉過目至於反覆詳辨所以警發愚陋不<lb/>
<pb n="KR4d0296_WYG_003-5b"/>
少甚善甚幸徐兄議論雖有未的當處大槩却穩實如<lb/>
來教首舉數條可見渠以天理聖德與誠滚作一片蓋<lb/>
嫌其稱名而不踐履不知議論道理須是還他色目分<lb/>
曉豈可混然無别也尊兄論之甚悉文蔚不復縷縷退<lb/>
之虚位之説文蔚雖不聞先生之言初亦意其如此今<lb/>
得來教始可釋然但來教引大學之説有曰彼乃以是<lb/>
而賊其性之天理語似未瑩蓋性即天理之具於心者<lb/>
性之天理則性是何物天理又是何物言人心之天理<lb/>
<pb n="KR4d0296_WYG_003-6a"/>
則可言性之天理則不可尊兄誠思之當知四字有病<lb/>
如鄙説未然却幸明以見教所評存存齋銘文蔚以閑<lb/>
邪寡欲未為用功得力處者正以中無所主則人欲紛<lb/>
挐念慮雜起如程子言破屋中禦冦東面一人來未逐<lb/>
得西面一人又至矣左右前後驅逐不暇故須得一箇<lb/>
主宰又言中有主則實實則外邪不能入自然無事此<lb/>
正與孟子先立其大者則其小者不能奪也同意今尊<lb/>
兄既曰欲敬以閑邪寡欲則固得其意矣夫復何言如<lb/>
<pb n="KR4d0296_WYG_003-6b"/>
論致知一條有曰欲致其知者要以寡欲為先文蔚亦<lb/>
謂欲寡欲者要以敬為本程子曰未有致知而不在敬者<lb/>
正尊兄言心靜不雜者其致思必專其索理必精而古<lb/>
人自其幼時涵養之術已具蓋皆以敬為夲也其論甚<lb/>
善其他諸説皆精詳縝密真有發於或問歎服歎服鳶<lb/>
飛魚躍自升沉之句文蔚蓋狀天理自然流行之意中<lb/>
庸言上下察也蓋言此理無所不在人之一心泛應酬<lb/>
酢無非天理彼不能存者固無有主宰而外物用事其<lb/>
<pb n="KR4d0296_WYG_003-7a"/>
或存得不把持過當失之急迫則茍且歳月而墮於悠<lb/>
悠故明道先生謂鳶飛魚躍與必有事焉而勿正意同<lb/>
文蔚頃荷先生教誨謂茍能存得氣象自别羣妄自然<lb/>
退聽文蔚騐之果然真見其有森然不可誣者故鄙句<lb/>
云然亦不自知其果如此否果有得於先生之意否正<lb/>
賴朋友相與討論以求至當不鄙而惠教之乃幸<lb/>
　　答徐子融書<lb/>
大抵來教多覺詞繁而意裂且如鄙説謂誠之一字昔<lb/>
<pb n="KR4d0296_WYG_003-7b"/>
人以名天之理聖人之德及云理固天之理非誠之理<lb/>
德固聖人之德非誠之德正以尊兄不當言誠之理誠<lb/>
之德故以此語釋之尊兄既然前説此復何疑今日吾<lb/>
輩正是講學之事若乃實用則在踐履工夫且如誠説<lb/>
討論講究<hi>闕</hi>當得一箇是處既見得誠之體叚却求入<lb/>
之之路迤邐實踐將去乆而純熟誠在我矣如中庸曰<lb/>
誠者天之道是誠之體叚也必繼之曰誠之者人之道<lb/>
是教人以求誠也誠之者人之道此一句未足以盡其<lb/>
<pb n="KR4d0296_WYG_003-8a"/>
曲折故下文又有擇善固執之説而求其所以擇善固<lb/>
執者則在博學審問慎思明辨篤行五者若云未有直<lb/>
以為天理聖德之名而必欲約歸於已則中庸亦不當<lb/>
言誠者天之道只消曰誠之者人之道足矣道理豈有<lb/>
不可名者循名以求實可也縱如尊兄曰誠即天理天<lb/>
理即誠聖德即誠誠即聖德亦未干自己事惟是擇善<lb/>
而固執乃學者所當務耳此語併退之虚位之説伯豐<lb/>
辨之詳矣兹不縷縷修辭立其誠既知不可分開説便<lb/>
<pb n="KR4d0296_WYG_003-8b"/>
自分曉誠字更須究易之意則修辭而立之功始有所<lb/>
措向來所示誠説鄙意謂只収煞在一謹恪上者正縁<lb/>
尊兄所援引者可見文蔚雖以來教始終次第求之終<lb/>
見名義不曽分曉後面雖有數句判斷只釋得明道先<lb/>
生語前面已自隔截了非得後書安能灼知雅意所在<lb/>
尊兄議論大率傷於援引多而剖析少所以不能使人<lb/>
釋然願更虛心平氣自取前後議論反復味之當自見<lb/>
得但言行相顧等語施之論誠雖是擇善固執工夫未<lb/>
<pb n="KR4d0296_WYG_003-9a"/>
為親切然於日用之間所助深至文蔚中夜思之殊有<lb/>
警省佩服切磋之賜不少也方叔書謂不當於德外言<lb/>
事兄辨之甚當精一危微之句文蔚有數語欲質之先<lb/>
生未暇寫出容别求教舉似曽南豐對神宗語及二先<lb/>
生南嶽唱酬後序以見警尤見愛我之深併用銘篆存<lb/>
存齋銘伯豐有斷語并文蔚所答别紙録呈不審髙明<lb/>
以為如何或有未然更乞詳諭<lb/>
　　答陳周佐縣丞書<lb/>
<pb n="KR4d0296_WYG_003-9b"/>
序文加遯隂息影四字可見有去病根之意良羡勇決<lb/>
但是遯隂方息得影却恐又打日頭不過也更幸加省<lb/>
李監塲一序意甚渾粹若易無心字作隨時字乃佳無<lb/>
心非吾儒所當言也觀伊川同舟事可見不審明者以<lb/>
為如何更商㩁之鄙文輒易二字别紙奉呈孚字别有<lb/>
意義諸葛孔明更索商量下一雖字却恐淺近此可為<lb/>
知者道難與俗人言也<lb/>
　　答徐子顔書<lb/>
<pb n="KR4d0296_WYG_003-10a"/>
來書見問論語所入處尤荷警策頃年訪德修丈因論<lb/>
易以謂三百八十四爻爻爻可入大抵聖賢之書固有<lb/>
歸趣惟學者潛心既乆一旦悠然有㑹心處則可以觸<lb/>
類而通矣如張思叔讀孟子至志士不忘在溝壑勇士<lb/>
不忘喪其元因有所悟意此乃思叔所自得者他人不<lb/>
與也文蔚於論語讀之未熟未能脱然有得惟於出門<lb/>
如見大賔使民如承大祭已所不欲勿施於人之語方<lb/>
將從事於此以收放心而克私意他則未之有得長者<lb/>
<pb n="KR4d0296_WYG_003-10b"/>
之見如何有以教之為幸<lb/>
　　與徐子融書<lb/>
此間雖無事粗可讀書但恨師友俱逺去歳番陽却得<lb/>
吳伯豐相與講切今歳缺此只得自勉力耳近來功用<lb/>
如何想益増進文蔚皆因讀書愈覺不可麄率縁先入<lb/>
者為主草草讀過舊見未易濯去熟復義理忽然自見<lb/>
殊使人有悦意也所答吳介甫仁義體用説屢得玩味<lb/>
大意甚好然未及究竟圖意未敢答去姑俟後便<lb/>
<pb n="KR4d0296_WYG_003-11a"/>
　　通晦菴先生書<lb/>
文蔚每日隨分工夫不敢弛廢看孟子以至盡心上諸<lb/>
有可疑處皆且録出俟侍見之日請問但所出愈逺經<lb/>
厯愈多縈拂於心者復不少以此見學力未至心力未<lb/>
洪今但隨事省察每與克下亦止能剪除枝葉未去病<lb/>
根細思之只為有性偏難克處其他旁出竊發者只是<lb/>
因此去得此根方可進步昨在番昜諸兄論誠有書問<lb/>
徃復吳伯豐録至先生答書知己逹尊聽徃徃論説之<lb/>
<pb n="KR4d0296_WYG_003-11b"/>
多遂至纒蔓要當熟加玩味真實見得即諸説不難判<lb/>
也前録去數詩拜呈皆文蔚隨所見而作語意有差當<lb/>
隨筆呈露切幸警誨<lb/>
　　與余方叔書<lb/>
吾人不得羣居深覺寡陋書中所言又不盡意然時得<lb/>
一語不翅如獲至寳前書道聽塗説色厲内荏之戒甚<lb/>
善甚善非惟尊兄書之几案文蔚亦銘心不敢忘矣文<lb/>
蔚近來亦思造次顛沛必於是之言為有深味願與尊<lb/>
<pb n="KR4d0296_WYG_003-12a"/>
兄共之文蔚逺客千里誠有白雲之念忽思孝子愛日<lb/>
則一朝不能處也欲遽歸又無以為菽水之養正躊躇<lb/>
未有所處不知何以見教<lb/>
　　答韓仲止書<lb/>
文蔚旅寓諸況如昨無足介念但師友俱逺每興孤陋<lb/>
之嘆讀書存養工夫日不敢廢未見有卓然可恃處此<lb/>
所以惕懼不寧也前書䝉諭顔淵仲繇為孔門善學甚<lb/>
當今世學者大率言語勝而踐履不足致知力行此正<lb/>
<pb n="KR4d0296_WYG_003-12b"/>
聖賢所望於後學逺䝉警策敢不銘佩閫政聞已安厝<lb/>
甚慰甚慰息心涵養正有望於契兄但事無非學要當<lb/>
隨處省覺為佳恃愛僣及亮之乃幸<lb/>
　　請問朱先生書<lb/>
文蔚寓此<hi>時在嘉禾郡齋</hi>亦無甚事每日不廢讀書窮究至於<lb/>
放心之求惟是造次顛沛於是雖思慮之橫出未能頓<lb/>
去但孳孳不敢自己亦自覺住不得也所恨無切磋之<lb/>
益日有寡陋之懼昨在番昜日與萬正淳論大學二條不<lb/>
<pb n="KR4d0296_WYG_003-13a"/>
合正淳書來再有論辨適值文蔚治歸不果再答今别<lb/>
紙拜呈乞賜采目以文蔚觀之能慮能得一條渠雖易<lb/>
其辭大槩不過前意前叚以謂聖人之治天下故欲夫<lb/>
人皆為聖為賢然而林林蠢蠢之衆未必皆能如聖人<lb/>
之願但秀異之才則長養成就以收格物致知之功其<lb/>
他存神過化日遷善而不自知者固多矣文蔚謂天下<lb/>
雖不能皆如聖人之願聖人立法以教人豈復有異同<lb/>
固欲各致其知各誠其意各修其身而後為天下平若<lb/>
<pb n="KR4d0296_WYG_003-13b"/>
夫能不能則存乎人焉非聖人所能强伊川答或者人<lb/>
皆可為堯舜之問可見又謂若人人而教之使格物致<lb/>
知不亦勞乎蓋聖人但示其法於天下使繇此可以自<lb/>
明豈必人人提耳而教之也文蔚鄙意如此不識先生<lb/>
以為如何有以折衷之乃幸<lb/>
　　與吳伯豐書<lb/>
近日功用如何想見日新文蔚讀書窮究之外惟務存<lb/>
養雖私意雜出未能去根然未有不知知之未嘗不克<lb/>
<pb n="KR4d0296_WYG_003-14a"/>
但孜孜於此不敢自怠或深夜誦康節先生詩便覺外<lb/>
務無一毫足以介意所助良多有新得便中一賜警策<lb/>
乃所深望<lb/>
　　與徐子融書<lb/>
文蔚今歳頗為子弟課試所撓雖隨即驅遣終廢時日<lb/>
細思之寸隂誠可惜也過却一時一時不再來過却一<lb/>
日一日不再來可警可懼近觀陳安卿警惰警滯二詩<lb/>
深有省發此兄可想其勇猛精進其他議論亦煞得工<lb/>
<pb n="KR4d0296_WYG_003-14b"/>
夫可喜可敬先生誠不妄許予也<lb/>
　　通朱先生書<lb/>
文蔚竊自惟念綿力弱質每荷不棄曲賜鐫誨恨以迫<lb/>
於親養匏繫書館不得時詣函丈日夕親炙以融化氣<lb/>
質然此意未嘗頃刻暫忘今從者又有千里之適便回<lb/>
髙隱亦須在年歳後見聞益孤陋未能就有道而正焉<lb/>
臨風徒切悵怏但每日隨分事業亦不敢廢看中庸已<lb/>
終篇子思之學廣大精微固未能窺其萬一乃得於章<lb/>
<pb n="KR4d0296_WYG_003-15a"/>
句或問間竊見先生指示學者功夫切要處且戒謹恐<lb/>
懼與謹獨二條近世儒者多滚作一片説不知其間該<lb/>
動靜體用之全而先生剖析發明最為精密文蔚於此<lb/>
涵泳乆之若有所見至卒章子思撮一篇之要言之凢<lb/>
八引詩至濳雖伏矣亦孔之昭繼之以内省不疚無惡<lb/>
於志君子所不可及者其惟人之所不見乎相在爾室<lb/>
尚不愧於屋漏繼之以君子不動而敬不言而信申明<lb/>
首章之意其丁寧之㫖至深切矣而學者鹵莾滅裂至<lb/>
<pb n="KR4d0296_WYG_003-15b"/>
於條理錯繆界限不明則亦何以知古人為學之功繇<lb/>
淺而深自疎而密而日用動靜之間操存省察之機有不<lb/>
可須臾離者文蔚愚陋以謂為學之功無切於此誓當<lb/>
力行以終此身庶不負先生之大賜未審尊意以為如<lb/>
何便中更賜警誨乃所願望<lb/>
　　答余方叔書<lb/>
前時别紙之論尤荷諄復詳誨但鄙見終有未合文蔚<lb/>
近看太極圖通書稍覺見得親切却恐尊兄尋常於文<lb/>
<pb n="KR4d0296_WYG_003-16a"/>
字間少玩索工夫粗得而遽止又却自信太過而於朋<lb/>
友之言多不能盡其意是以卒未得合子融兄初焉雖<lb/>
有狂率自是之過却能勇於自改如鄉者所論始亦不<lb/>
能無疑乆乃自定蓋理之所在不容異也先生之言文<lb/>
蔚非敢茍同每遇看文字必先紬繹詳味俟其稍見意<lb/>
趣却以師言證之但見其細極毫毛不容少異此非空<lb/>
言可爭願尊兄亦取其書而讀之句句而考字字而索<lb/>
當知孔孟之學自二程發明以來至於今日始極精備<lb/>
<pb n="KR4d0296_WYG_003-16b"/>
然後為得也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　克齋集巻三<lb/>
</p>
<p>
</p>
  </div>
</body>
</text>
</TEI>
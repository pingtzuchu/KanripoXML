<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集卷十四</head>
    <p>
<pb n="KR4d0296_WYG_014-1a"/>
欽定四庫全書<lb/>
　克齋集卷十四　　　　　宋　陳文蔚　撰<lb/>
　　老人生旦<lb/>
人生富貴多繁華毎遇誕日張綺羅髙堂賓從擁朱紫<lb/>
金尊捧歡傾流霞青春未暮神仙醉舞腰囘雪皓齒歌<lb/>
難逢樂事買歡笑千金不惜如泥沙貧家相去一何逺<lb/>
自嘆居里非鳴珂平時只甘陋巷味啜菽飲水之日多<lb/>
不知今朝是生旦東隣旋問酒可賖烹鮮擊肥非不願<lb/>
<pb n="KR4d0296_WYG_014-1b"/>
一室懸磬将如何阿爹従容呼兒語我有至樂非繇他<lb/>
立身亦足顯父母聲名不必登髙科顔色茍能奉親懽<lb/>
悅口不存㫖與嘉滿堂雖無金玊富六籍諸子幸滿家<lb/>
日率兒曹勤誦讀行慕顔閔心孔軻但得門庭無外事<lb/>
竹林足以長婆娑子順親慈有餘樂自然福至繇家和<lb/>
籬邉晚菊知人意嵗嵗來薦黄金花<lb/>
　　和余方叔題傅材甫筠谷韻<lb/>
一區投老将焉卜揚雄草𤣥那可續何似山中種修竹<lb/>
<pb n="KR4d0296_WYG_014-2a"/>
白駒皎皎人如玉山深九夏無炎溽往來不着市㕓足<lb/>
主人心地一泓渌調髙和寡陽春曲時聞樵歌起林麓<lb/>
趺坐道人方閉目讀書萬里歸妙矚等閒莫躡巢繇躅<lb/>
何妨春酒甕頭熟便約幽人來卜築伯夷清風千載肅<lb/>
堪笑荒涼舊金谷<lb/>
　　火田鄭㳄山貧士也家有燕坐之處五為賦之<lb/>
山水可吾情對酒不必醉及其不以酒何繇得翁意<lb/>
　　　右寓意軒<lb/>
<pb n="KR4d0296_WYG_014-2b"/>
一息萬里馳白日天無光歸來固吾圉宇泰生吉祥<lb/>
　　　右觀省齋<lb/>
夜半一陽動萬木縂皆春當觀向榮意從此識吾仁<lb/>
　　　右槁木寮<lb/>
中獨抱孤清外示聊以朴不結桃李交風味良不惡<lb/>
　　　右嵗寒谷<lb/>
築室在澗阿種木清成隂中有聖人書可以樂吾心<lb/>
　　　右隐窝<lb/>
<pb n="KR4d0296_WYG_014-3a"/>
　　和賈元永醉楊妃<hi>牡丹</hi>
當年開元主得失鑒前迹圖治極焦勞自謂吾雖瘠自<lb/>
從嬖在妾乾坤輕一擲妖花恐其魂宜逺數百驛<lb/>
　　題鄭好古松圖和趙國興韻<lb/>
筆端老木千嵗心一見洗我塵土襟坐久令人㤀愠喜<lb/>
古今碧澗落寒氷乍濃乍淡陰復晴晦明變化天所成<lb/>
相畫之法如相士骨奇肉瘦神必清烟淡雲疎天冪幙<lb/>
頃刻風雷暗塵壁畫工羞看手如神十日一水五日石<lb/>
<pb n="KR4d0296_WYG_014-3b"/>
　　觀物二首<lb/>
初見種汝時㣲荄極枯槁今既長枝葉日復一日好儀<lb/>
刑静獨秀精神雨中澡嗟我費耘治<hi>平聲</hi>尚媿忩前草<lb/>
　　其二<lb/>
牆東一㣲物妙意包藏深人皆看枝葉我獨觀其心萌<lb/>
蘖既綿綿茂盛亦駸駸從此識天地生生無古今<lb/>
　　賈元永寄詩有窮愁之嘆和韻寛之<lb/>
我生抱孤貞有似牕前竹却笑日用功采緑不盈掬詩<lb/>
<pb n="KR4d0296_WYG_014-4a"/>
書負宿願發憤處幽獨古人刮目處論道不隔宿吾計決<lb/>
已久不疑何待卜一書訊安否雙魚勤往復丈夫氣相許<lb/>
雲雨詎翻覆窮通付一醉東隣酒方熟<lb/>
　　同彭漫者寄鉛山諸友韻送彭歸武夷<lb/>
兀坐誰與隣院古槐隂静美人東南來共此炎夏永危<lb/>
衷慰孤清羇迹不待屛十載懷願見一日良獨幸開樽<lb/>
共有酌當月免對影所講根理致坦然見心境詮評寖<lb/>
及詩語我挈裘領云何方浩浩遽爾中耿耿歸理武夷<lb/>
<pb n="KR4d0296_WYG_014-4b"/>
棹夢寐江南景吾曹貴晚節莫辭霜露冷世事如予何<lb/>
遺編且重整<lb/>
　　辛亥春與陳周佐縣丞㑹於汭川旅邸從容三日<lb/>
　　　臨别呈周佐<lb/>
雪夜訪戴時未至已先返潘魏一夜話興味良亦短三<lb/>
日聆妙語逺勝十年欵嗜欲排喧囂議論反根本酒罷<lb/>
放懷歌超然心更逺古人不難到學力貴自勉花栁况<lb/>
欣欣游哉春未晚<lb/>
<pb n="KR4d0296_WYG_014-5a"/>
　　再過桃花臺<lb/>
去年過桃花心情亂飛絮今年重來時烟水已成趣川<lb/>
華動春緑漁艇自來去况復江上山玉立美無度徘徊<lb/>
欲吟詩日暮不成賦但見飛鳥歸暝色帶雲樹我生亦<lb/>
何求行止隨所寓悠然此時心但覺狎鷗鷺風定波自<lb/>
平可玩不可怖堪嗟世間人險阻起平路茲焉得所圖<lb/>
萬事不闗慮<lb/>
　　寄題吴伯豐所居二首<lb/>
<pb n="KR4d0296_WYG_014-5b"/>
書閣高㡬尋其髙不可知但見讀書人心與千古期藉<lb/>
此閒曠地端坐窮軒羲世塵飛不到月霽光風吹况復<lb/>
掲扁榜字畫天下奇妙有指南處世人那易窺昔聞堂<lb/>
上聲斵輪嘗笑之而子得深省不覺糟粕遺終日几案<lb/>
樂捨此歸其誰<hi>晦翁為作字</hi>
　　　右讀書閣<lb/>
心兮如太虛何惡亦何愛吾廬寄吾興妙處端有在於<lb/>
中忘嵗時疇覺屢遷代但知曲肱眠居然樂其内無事<lb/>
<pb n="KR4d0296_WYG_014-6a"/>
户不出此意誰能㑹更約素心交㩦書静相對<lb/>
　　　右亦愛軒<lb/>
　　石井偶書呈同來者<hi>趙國興書堂</hi>
為君半日留得與諸賢集人生貴逺游何苦自維縶好<lb/>
鳥鳴更幽逺山青欲濕時有午邊風吹從木隂入<lb/>
　　甲寅寒食日訪徐子融子融同出游晚歸誌所歴<lb/>
　　　二十六韻<lb/>
至後一百五春光正韶華往往天氣少多與人事差今<lb/>
<pb n="KR4d0296_WYG_014-6b"/>
年特清朗川原爛紅霞埋頭巻書冊訪友况不賖盡日<lb/>
俱襄陽滿城同看花百種鬬紅紫意氣各雄夸忽焉有<lb/>
招呼徑醉碧桃家主人意厚甚更約觀金沙而我方與<lb/>
子浩蕩興無涯但恐催日馭所幸未西斜行行復行行<lb/>
小築逢異葩雜然不知名品品亦自嘉園翁旋相問酌<lb/>
酒仍烹茶珍重頗深簡市井避喧譁子乃若有告未語<lb/>
先咨嗟願言更出郭前林路非遐㑹當有奇遇始信我<lb/>
不訛果見山下䝉一泓瑩無瑕淵然蟠蛟龍不為藏黽<lb/>
<pb n="KR4d0296_WYG_014-7a"/>
鼃稍稍出奇怪羅列如髻丫須臾聳嶄絶煉不經女媧<lb/>
特立如丈夫匪可干以邪相與發浩歎題品乃未加因<lb/>
念世沈晦豈但如爾耶乗風且歸歟投林有昏鴉聊為<lb/>
賦此詩醉筆歌龍蛇<lb/>
　　寒食後一日趙國興㩦具拉游清風峡登一覽亭<lb/>
　　　分韻賦詩以塵埃已逐雙溪去為韻得已字<lb/>
家家趂寒食看花雒城裏孰知我輩人屐去登山齒千<lb/>
峯據其高一覽無餘美小溪山下來青烟林末起俯瞰<lb/>
<pb n="KR4d0296_WYG_014-7b"/>
闤闠居總在塵埃底酒樽遽移下詩興良未已因念讀<lb/>
書人故事為重紀<hi>峽劉之道讀書之所用其詩句分韻</hi>
　　囘鄭家橋小酌復以臨清流而賦詩為韻得流字<lb/>
愧我困塵冗因君得清游脱身桃李場慰彼林壑幽水<lb/>
光晚更碧山色翠欲流詩情天萬里浩蕩不可收<lb/>
　　中秋後二夕陪趙連州飲荷香亭次連州韻<lb/>
使君今宵有髙㑹天為好事收滂沱厭将歌舞競時好<lb/>
只有風月為詩魔此際主勸客盡醉何日弟和兄且歌<lb/>
<pb n="KR4d0296_WYG_014-8a"/>
<hi>連州昆季皆在官</hi>臺髙林影散滿地不飲奈此清光何<lb/>
　　以花枝好處安詳折酒盞滿時撋就持為韻贈徐<lb/>
　　　子融<lb/>
春來凡草木開處總成花東皇本無心世人徒爾夸我<lb/>
愛花中王矯矯出羣姿非不愛桃李桃李多繁枝寄語<lb/>
折花人半開花正好折到離披時翻成被花惱花不在<lb/>
色香全在精神處不慣識花人未肯輕分付一夜無風<lb/>
雨花枝報平安折花須惜枝容易莫傷殘蘭薰可以佩<lb/>
<pb n="KR4d0296_WYG_014-8b"/>
幽人擷其芳紅紫時所競安得細推詳白面誰家郎逢<lb/>
花便攀折言㑹折花枝折花人更别麯蘖有工夫氣味<lb/>
獨醇厚欲釀胷中春豈可樽無酒座上嘗春風客來同<lb/>
把盞妙處我獨知醺然面生暖淺深存斟酌杯行不須<lb/>
滿既滿須持之不持愳招損香液噴甕面紅光浮滿巵<lb/>
此為最佳處亦是極難時杯深不可把俯身為渠撋淋<lb/>
浪莫沾衣操縦得其權有客太詩狂斗酒約相就那識<lb/>
半醺時春風滿懷袖我有酒一壺醖醸頗得宜飲之痊<lb/>
<pb n="KR4d0296_WYG_014-9a"/>
沈痾贈子聊以持<lb/>
　　送趙進臣持閩憲節<lb/>
任官自古惟賢材天子耳目寄外臺祥刑所繫切民命<lb/>
可不於此欽恤哉猗嗟東南俗脆弱獨有閩嶺髙崔嵬<lb/>
山川風氣頗相等挾剛負險不可摧自來巖谷多嘯聚<lb/>
屢遣使者殱渠魁今幸田里各安業畢竟習俗懷隂猜<lb/>
侵陵矯䖍或未免獄訟不平良善災民强官弱亦已久<lb/>
往往州縣翻低囘政須繡斧肅風采坐使一方公道開<lb/>
<pb n="KR4d0296_WYG_014-9b"/>
秋霜凜烈懲其姦撲滅不復然死灰陽和寬大布德意<lb/>
撫摩窮困如嬰孩湘江之水碧悠悠使君昔日曽徘徊<lb/>
于今八州復延頸洗寃澤物須公來澄清本是平生志<lb/>
從此四境無氛埃勿謂故園有松菊長憶三徑荒莓苔<lb/>
　　先生䟦所藏湯君墨梅約諸人賦詩俾文蔚亦題<lb/>
　　　其後<lb/>
皎皎氷雪姿黯淡宜水墨却恐施丹素翻令涴顔色孤<lb/>
山水雲深庾嶺林月黒晴牕一揮染想像意俱得<lb/>
<pb n="KR4d0296_WYG_014-10a"/>
　　寄題呉子似所居二首<lb/>
古人不可見千巻留遺編要非紙上語至理寔㕘前列<lb/>
聖精㣲心舎此將何傳根本㑹於一枝葉數萬千博文<lb/>
可約禮掘井志得泉茲乃讀書㫖涵泳當忘年勿以急<lb/>
迫求留神嘗静專亦勿事悠悠嵗月空推遷久而竟純<lb/>
熟脱落不知然衆理斯旁通如海㑹百川又如庖丁刃<lb/>
體解牛無全超然得我心枘鑿非方圎書在言語後用<lb/>
起言語先唐人資綴緝漢儒拘訓箋記誦日益博疇知<lb/>
<pb n="KR4d0296_WYG_014-10b"/>
心鑑昏秪足騁馳鶩與道寔天淵瑱山名亭意難與世<lb/>
人言方將屏俗慮日夕親聖賢見聞豈足道孰是入德<lb/>
門隠几無别事真趣在窮研一旦忽冰釋花栁春無邉<lb/>
此時案上書始可付蹄筌<lb/>
　　　右讀書亭<lb/>
上帝降斯民厥初存秉彛古昔世教明大道行坦夷裘<lb/>
葛順冬夏飲食充渇飢非有慕于外夫婦皆與知嶽瀆<lb/>
氣既分民風日澆漓仁義既榛塞教化悲陵遲隠然善<lb/>
<pb n="KR4d0296_WYG_014-11a"/>
端著不勝姦偽滋甚至藉吾道紛紛取世資陽尊若示<lb/>
公隂叛寔濟私孟氏極雄辯剖晰精毫釐言言七篇在<lb/>
炳如日星垂千載嗟晦蝕大義誰復提延陵有佳孫好學<lb/>
謹操持傳授有所自源派分江西<hi>子似象山學者</hi>若為日用功<lb/>
義利早辨之細讀象山記妙意良在茲願言不為穫努<lb/>
力但耘耔堂前有松桂年年長柯枝生意不自已何心<lb/>
論報施請子對佳木長哦經德詩<lb/>
　　　右經德堂<hi>陸象山作記</hi>
<pb n="KR4d0296_WYG_014-11b"/>
　　送呉子似歸番陽<lb/>
憶昔舟泊雲錦溪溪上故人知為誰讀書亭中不草草<lb/>
永平人物入深討<hi>子似著永平志</hi>生平藉甚梅子真我乃晚遇<lb/>
情相親古人事業貴悠久歸歟訪我同門友<hi>謂姜叔權也</hi>
　　和葉仲洽喜雨<lb/>
一旱不問下與髙風吹日炙同煎熬悲鳴鴻雁不飲啄<lb/>
向人終日聲嗷嗷千里赤地天不管毫髪㣲功矜桔槔<lb/>
乗除自古有成說霖潦一春多發洩渇苗欲死俟沾溉<lb/>
<pb n="KR4d0296_WYG_014-12a"/>
到此翻令成澤竭不眠耿耿抱幽恨離畢中宵起占月<lb/>
仰天浩嘆如何理引手欲挽天河水鵞湖作鎮縣東隅<lb/>
山巔忽有雲峯起朝隮何事故要勒雨未崇朝還又止<lb/>
農家與苗相為命情不願蘇惟願死愁腸欲㫁成寸寸<lb/>
頃刻風雷驚動散為霖三日澤已均發墨千山雲不㫁<lb/>
騷人賦詩喜欲狂自寫長牋㡬脱腕東西倒懸今少解<lb/>
懽情隨雨亦滂沛秖愁西北望雲霓虎狼久矣為民害<lb/>
請看麟史書伐邢一日興師當問罪詩成聊冩閔雨志<lb/>
<pb n="KR4d0296_WYG_014-12b"/>
畎畝拳拳有深愛<lb/>
　　題傅巖叟悠然閣三章章八句<lb/>
悠然君之見不與凢見同正似東籬下山忽在眼中誰<lb/>
昔夜登閣歌罷飲亦終恍若有真契可知不可窮<lb/>
悠然閣之名名從見中起長哦好仁詩髙山勤仰止意<lb/>
與口俱到握井真得水嗟哉世間人穿鑿求義理<lb/>
悠然君之心非古亦非今忘言猶有詩無弦安用琴淵<lb/>
明此時意千載無知音但見登閣時山髙白雲深<hi>巖叟命名</hi>
<pb n="KR4d0296_WYG_014-13a"/>
<hi>時予適同登閣故首章及之</hi>
　　廬山雜咏<lb/>
我來未試烹茶水且讀石上涪翁詩上臥百尺晴蝃蝀<lb/>
下貯一匣青玻瓈淵深知是蛟龍宅風怒似挾熊虎威<lb/>
自古賢栖知㡬許今有精藍藏翠㣲<lb/>
　　　右栖賢三峽橋<lb/>
朝登天池峰暮酌天池水一枕僧榻清鍾磬半空裏平<lb/>
生此名山籍籍滿吾耳乗興作逺游杖䇿自不已行行<lb/>
<pb n="KR4d0296_WYG_014-13b"/>
到絶頂塵世知隔㡬雲烟出其下渺視猶萬里山川與<lb/>
人物往往盡䝉被始疑翻雪濤混同一彭蠡頃刻開一<lb/>
罅初見山邐迤仿彿人世界未可詳目指山中為予言<lb/>
此地去天咫風雨晦㝠候與世殊不似霖潦方下作山<lb/>
頭旋磨蟻雲深此埋屋山下乃不爾歴驗予所言其言<lb/>
亦非詭未必隔仙凡髙深寔殊軌初夜現佛燈數星林<lb/>
末起如螢復如炬或明亦或止昔聞頗甚怪今見乃如<lb/>
此寄語登山人仍須細窮理<lb/>
<pb n="KR4d0296_WYG_014-14a"/>
　　　右天池<lb/>
　　白鹿洞謁先生祠堂呈李夢開教授是日李入洞<lb/>
　　　講書<lb/>
先師紫陽翁雅愛窮幽㣲前賢有遺跡所至皆發揮千<lb/>
古廬山髙白鹿遇亦希何人寔經始閟藏啟天機臨流<lb/>
勘書臺隠然釣魚磯聖朝始加賁泉石生光輝榛莽百<lb/>
年中潛長虎豹威衣冠固不論樵牧亦寥稀今昔有顯<lb/>
晦山川無是非先生適剖竹按圖重歔欷斬荆得遺址<lb/>
<pb n="KR4d0296_WYG_014-14b"/>
澗遶山合圍買田敞堂塾豈將終遯肥學子共栖集相<lb/>
與詠而歸繼聖講絶學咳唾落珠璣此理忽森著魚鳶<lb/>
真躍飛小子恨晚遇講席弗及依升堂拜遺像泫然涕<lb/>
沾衣幸今主盟人髙識可與㡬光風霽月意端欲賢聖<lb/>
希<hi>李作光風霽月亭</hi>時來一講訂諸生佩弦韋超然此㑹意規<lb/>
範喜無違徘徊不忍去暮宿留山扉因極昔游處恍如<lb/>
身泗沂矧復洞中友進步方騑騑永矢㤀世味來食此<lb/>
山薇<lb/>
<pb n="KR4d0296_WYG_014-15a"/>
　　臥龍瀑布<lb/>
登陟百險艱來看雲間瀑飛從千仞峯㵼作一條玊冬<lb/>
夏有盈縮古今無㫁續當日武夷翁翩然來結屋<lb/>
　　武侯像<lb/>
堂堂千載人遺像凜如生趨舎同一操豈無當代英欲<lb/>
唤臥龍起四海盲聾驚此意無今昨未應歸杳冥<hi>先生作起</hi>
<hi>亭</hi>
　　新居六詠<lb/>
<pb n="KR4d0296_WYG_014-15b"/>
無才濟蒼生竹林遠棲遯中有聖人書飯疏自無悶<lb/>
　　　右竹林隠居<lb/>
築堤環碧沼種花仍滿堤幽人日往來非闗桃李蹊<lb/>
　　　右花堤<lb/>
池東如月弦池西如月弓池北千丈屏倒影碧波中<lb/>
　　　右半月池<lb/>
清溝知㡬曲花落流紅錦何須浮羽觴自可供杯飲<lb/>
　　　右曲水<lb/>
<pb n="KR4d0296_WYG_014-16a"/>
燕坐焚清香日永裊烟篆妙處良獨知功收物欲戰<lb/>
　　　右克齋<lb/>
緑隂初散地今有入簷枝開牕對瀟洒嵗寒惟獨知<lb/>
　　　右梅忩<lb/>
　　五月十二日閒中偶作<lb/>
黄巻與晤對日日有新聞青山不世情時時有佳賓不<lb/>
動利害心且無將迎勤自得村童樂何須市朝紛種菊<lb/>
遶庭砌黄花俟秋芬琴書便當歸免使思白雲犂鋤理<lb/>
<pb n="KR4d0296_WYG_014-16b"/>
荒穢菽水娱朝昬此外何所慕甘作耕桑民<lb/>
　　徐天錫歸自玉山昌甫以三詩送之後二篇有及<lb/>
　　　予與徐子融傅巖叟之意且托其轉寄答其意<lb/>
　　　以謝之<lb/>
我聞章泉清有客日洗耳而况坦腹眠滿意得佳士相<lb/>
期忘嵗月飽飯讀書史祇恐翁獨吟黄鵠舉千里静言<lb/>
同門友吾郡差若多相望數舎隔便如千里賖惟有湖<lb/>
上翁<hi>子融</hi>時時許相過比縁迹萍梗亦已廢琢磨<lb/>
<pb n="KR4d0296_WYG_014-17a"/>
　　其二<lb/>
曽共傅巖孫同坐傅巖石紀游未抄寄雙梅解相憶天<lb/>
涯思美人折花陡岑寂所幸柱上題如新未陳迹<hi>雙梅在巖</hi>
<hi>叟家香月堂清古可愛昌甫毎與稼軒同領畧之柱為稼軒題</hi>
　　寄題徽州李君博文閣<lb/>
曽參一唯外相顧了無言顔淵但如愚永謝枝葉繁後<lb/>
人謂二子獨得道之原脱落章句卑統宗而㑹元誰知<lb/>
聖門教入道固有門非博奚反約㴑流乃求源顔曽日<lb/>
<pb n="KR4d0296_WYG_014-17b"/>
用功如海衆水吞及其成功後木落歸本根固非求捷<lb/>
徑大學廢講論李君敞髙閣駕言避俗喧藏書比鄴侯<lb/>
日夕手自翻百家期貫穿目撃萬里存上下洞今古髙<lb/>
深察乾坤一旦忽融㑹豁然破籬籓笑彼習忘子讀書<lb/>
嘗憚煩<lb/>
　　和胡應祥游石井韻<lb/>
世間潢潦水可嘆無根源盈滿涸可待驟雨空翻盆鵞<lb/>
峯此邦鎮秀潤草木繁洩為石井泉永與天地存平湖<lb/>
<pb n="KR4d0296_WYG_014-18a"/>
十頃開<hi>峯頂有湖</hi>風漪緑荷翻意共一脈落髙下相吐吞清<lb/>
游二三丈歸途月黄昏咫尺阻同集笑我真憚煩相期<lb/>
一朝去雷電當飛奔鞭龍起為雨㣲功不須論<lb/>
　　壬申老人生旦<lb/>
兩嵗霜風吹客袍親庭禮闕捧香醪今日升堂祝親夀<lb/>
親夀願比南山高古來人生七十稀吾親八十臉如桃<lb/>
但得嵗月無窮極從教兩鬢添霜毛閒中花竹自娱戱<lb/>
日課詩禮勉兒曹隨分家風嘗禮法何心與世争雄豪<lb/>
<pb n="KR4d0296_WYG_014-18b"/>
自古作善天所佑賦與龎眉并夀絛不須神仙授秘訣<lb/>
已保柱石常堅牢年年新釀此時熟真珠滴紅聽小槽<lb/>
　　趙忠州有苦寒懶起之句和其韻<lb/>
生息同宇宙形骸通物我天寒雪盈尺竈冷爐無火酒<lb/>
面生紅光花枝嬌婀娜雖然太守樂亦要民安妥<lb/>
　　去草棘<lb/>
草雖至㣲物稟氣何不同瑞者為靈芝大抵和所鍾薰<lb/>
者為蘭蓀芬香播春風人知外秀異胡不原諸中奈何<lb/>
<pb n="KR4d0296_WYG_014-19a"/>
一種類亦費造化工沾濡足雨露山川徒茂豐畏冗無<lb/>
地着無足比蒿蓬成熟不堪食但逞毫芒鋒除却刺人<lb/>
衣此外無餘功慘雖未荆棘包藏固難容因行為芟除<lb/>
當路靡留踪害物亦害己去汝如去㓙安得天地間榛<lb/>
翳亨衢通<lb/>
　　和余方叔病中見寄<lb/>
我亦病閉門機閒了無觸故人送詩來綢繆寫心曲胡<lb/>
乃稽報章悼往牽服屬天理循自然非敢故羇束人生<lb/>
<pb n="KR4d0296_WYG_014-19b"/>
夀天定心要無愧恧逞欲千乗危安分一瓢足范雎傾<lb/>
穰侯酈寄賣吕祿何如北牕臥酒熟巾自漉况有聖賢<lb/>
書可洗昬花目一任嵗月駛流徙驚轉矚安知疾疢餘<lb/>
非以石攻玊<lb/>
　<lb/>
　<lb/>
　<lb/>
　　克齋集巻十四<lb/>
</p>
<p>
</p>
  </div>
</body>
</text>
</TEI>
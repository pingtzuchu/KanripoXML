<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻八</head>
    <p>
<pb n="KR4d0296_WYG_008-1a"/>
欽定四庫全書<lb/>
　克齋集巻八　　　　　　宋　陳文蔚　撰<lb/>
　　克齋講義<lb/>
孟子曰待文王而後興者凡民也若夫豪傑之士雖無<lb/>
　文王猶興夫待文王而後興何以為凡民葢天生烝<lb/>
　民有物有則民之秉彛好是懿德秉彛之性無智愚<lb/>
　賢不肖莫不與聖人同也聖人先得我心之所同然<lb/>
　耳文王聖人也雖湯猶曰反之若乃文王則性與天<lb/>
<pb n="KR4d0296_WYG_008-1b"/>
　合文王作而在上則能以其所同然者感發斯民之<lb/>
　同然是以當時之人中林武夫猶知好德江漢㳺女<lb/>
　無思犯禮是皆有所待而興者也然謂之凡民則以<lb/>
　其氣質昏隔待聖人感發而後興起若乃豪傑之士<lb/>
　則資禀清明良心善性自然昭著其好徳也如好好<lb/>
　色其惡惡也如惡惡臭無所勉慕不待文王而自能<lb/>
　興起此超羣出衆非凡人可以同日而語非豪傑之<lb/>
　士而何今吾儕生遇明王運逢真主崇尚正學褒表<lb/>
<pb n="KR4d0296_WYG_008-2a"/>
　儒先將以一新士氣可不知所以興起而自處於凡<lb/>
　民之後乎<lb/>
又曰欲貴者人之同心也人人有貴於己者弗思耳人<lb/>
　之所貴非良貴也趙孟之所貴趙孟能賤之葢天下<lb/>
　有貴賤有善惡凡人莫不欲貴而惡賤乃不知好善<lb/>
　而惡惡是以平居暇日惟思做貴人不思爲善人未<lb/>
　能讀書為文便萌欲貴之心不知天之與我者自有<lb/>
　至貴之實孟子所謂天爵者是舎其在我之至貴而<lb/>
<pb n="KR4d0296_WYG_008-2b"/>
　思在外之不足貴是惑也在外者曷謂不足貴葢所<lb/>
　貴者外物也非我之良貴也一時得之若足以驕妻<lb/>
　子而耀鄉里然予奪在人終朝三褫則昔之榮者今<lb/>
　辱矣昔之貴者今賤矣此所謂趙孟能貴能賤者也<lb/>
　豈若在我之貴道德自足以尊髙令聞自足以黼藻<lb/>
　在人不能予奪在我無所増損此所謂至貴也今之<lb/>
　為士者徃徃昧此而馳騖於其外然徒自馳騖未必<lb/>
　得貴而反取賤焉此可謂不知義命冥迷顛錯而終<lb/>
<pb n="KR4d0296_WYG_008-3a"/>
　此身者也可不哀哉<lb/>
又曰求則得之舍則失之是求有益於得也求在我者<lb/>
　也求之有道得之有命是求無益於得也求在外者<lb/>
　也夫求在我者即是良貴求在外者即是外榮然在<lb/>
　我者天之所予無聖愚之間患人不求之耳自求則<lb/>
　自得自舎則自失初不繫於人也在外者則冨貴貧<lb/>
　賤分皆前定求之雖有道而得之則有命可求而不<lb/>
　可必得也今之為士者不知有命謂冨貴利逹求之<lb/>
<pb n="KR4d0296_WYG_008-3b"/>
　必可得卒之求者紛紛而得者幾何人哉孟子謂無<lb/>
　益於得豈欺我者以目前事實驗之瞭然可見不待<lb/>
　告語而自可知也凡此三者雖異章各出而實相表<lb/>
　裏葢豪傑之士器識髙明視一世所貴不足以為貴<lb/>
　人之欲貴者固不足論次於此者知求之有道得之<lb/>
　有命雖未㤀欲求之心而無必得之念下焉則終身<lb/>
　冥迷於得失之途死而後已分内之事初無補於絲<lb/>
　毫孟子告人可謂深切著明能深體而詳察之者一<lb/>
<pb n="KR4d0296_WYG_008-4a"/>
　何鮮哉諸君方有事於進取之學未暇究義理之精<lb/>
　微姑掇此三者為諸君言之必先審乎此而定其志<lb/>
　鄉則進於此者將與諸君共講焉<lb/>
　　信州州學講義<lb/>
大易損之象曰山下有澤損君子以懲忿窒慾益之象<lb/>
曰風雷益君子以見善則遷有過則改山下有澤深下<lb/>
以増髙損之象也君子觀象而反之於身懲忿窒欲而<lb/>
已風以雷而勢愈烈雷以風而聲益震交相益焉益之<lb/>
<pb n="KR4d0296_WYG_008-4b"/>
象也君子觀象用之以進德遷善改過而已人之一身<lb/>
可損者多矣而止曰懲忿窒欲何哉葢為身之累者不<lb/>
過忿慾二端不能懲忿窒慾不足以為君子懲忿如救<lb/>
火然方其勢之將熾有以懲之則忿然之氣平平心定<lb/>
志觀理之是非而不逞其怒懲忿之方也窒慾如防水<lb/>
然方其慾之將萌有以窒之則私心邪念自然退聼防<lb/>
微杜漸而謹之於獨窒慾之要也益於人者若不止於<lb/>
遷善改過今止曰見善則遷有過則改何哉葢世人以<lb/>
<pb n="KR4d0296_WYG_008-5a"/>
利於身者為益君子以脩身為事則為益者孰大於遷<lb/>
善改過善不遷則無以盡天下之善過不改則招損者<lb/>
多矣固無望其益也聖人於二卦深致其意學者可不<lb/>
深體之哉<lb/>
　　六月朔旦講義<lb/>
孔子曰興於詩葢詩者所以吟咏情性出於天機之自<lb/>
動學者於吟哦諷誦之間可以興起其善心故古人於<lb/>
成童之時已學樂誦詩教者必以此為先而學者必自<lb/>
<pb n="KR4d0296_WYG_008-5b"/>
兹始也詩之言進德成德之序無若淇澳一篇最為明<lb/>
白請得而講之葢淇澳美武公之德也首章以緑竹猗<lb/>
猗興其如切如磋如琢如磨者學問自脩之功進而不<lb/>
已精而又精之意二章以緑竹青青興其充耳琇瑩㑹<lb/>
弁如星葢德之盛者服飾必尊嚴中庸言脩身之道亦<lb/>
以齋明盛服為言三章以緑竹如簀興其如金如錫如<lb/>
圭如璧如金如錫者鍜鍊之精如圭如璧者生質之粹<lb/>
至成為成德之君子矣葢竹之猗猗者始生而柔弱青<lb/>
<pb n="KR4d0296_WYG_008-6a"/>
青則寖長而剛勁矣至其如簀則宻比而盛之至也武<lb/>
公之進德自粗而精自微而著亦若是焉故一章二章<lb/>
皆言瑟兮僴兮赫兮喧兮瑟僴者矜莊嚴毅之意葢矜<lb/>
持而不敢少肆也是以赫兮喧兮宣著盛大而不可掩<lb/>
遏三章則積乆而德盛仁熟矣故寬綽戲謔而不為虐<lb/>
葢寬裕自得和平樂易雖不事防簡而自然中節雖未<lb/>
至於孔子從心所欲不踰矩葢已近之矣雖然學者茍<lb/>
未能如一章二章進學之精深操持之嚴密而遽欲如<lb/>
<pb n="KR4d0296_WYG_008-6b"/>
末章之寬綽戲謔則流而不知節矣君子所深懼也<lb/>
　　庚寅四月廿一日講義<lb/>
商書說命之篇曰惟學遜志務時敏厥脩乃來允懐於<lb/>
兹道積於厥躬惟斆學半念終始典於學厥德脩罔覺<lb/>
大抵為學必先遜志遜志則卑謙以求益降心以玩理<lb/>
既無自髙之志且無自足之心一或反是則不肯下氣<lb/>
以資益於人亦將輕視道理而不肯濳玩細索深入其<lb/>
中所見率皆膚淺矣既能遜志又湏時敏時敏者及時<lb/>
<pb n="KR4d0296_WYG_008-7a"/>
而勇於進功則無悠悠之患為學大忌悠悠悠悠害道<lb/>
之最者故遜志必濟之以時敏二者相須若首尾然不<lb/>
可缺一兼是二者厥脩乃來言德業自至也允懷於兹<lb/>
允信也懐常在念也兹指遜敏二者而言信能念此二<lb/>
者則道積于厥躬葢所得愈多不止厥脩乃來而已惟<lb/>
斆學半斆者教也學者非特成已又將成物為學之時<lb/>
讀書窮理探微索隠固有所得教人之日因其問難辨<lb/>
折磨礲切磋有温故知新之益又有所得雖曰教人亦<lb/>
<pb n="KR4d0296_WYG_008-7b"/>
半是學所謂斆學相長者是矣然則學也教也無非學<lb/>
焉終始嘗於學而無湏臾之離則德脩罔覺葢不知不<lb/>
覺而入於聖賢之域罔覺云者初無計效課得之心功<lb/>
深力到不期至而自至耳愚嘗因是說而推之終始典<lb/>
學非惟學者為然仕者亦然學有餘用則將以仕仕有<lb/>
餘力不可不學葢學而仕則學為有用而非溺於記誦<lb/>
詞章之末仕而學則見理益明而臨政不至於面墻故<lb/>
曰學而優則仕仕而優則學聖賢之訓厥有深㫖學之<lb/>
<pb n="KR4d0296_WYG_008-8a"/>
一字從前未有人分明說破傅說始初拈出而示人精<lb/>
切乃如此雖為髙宗言之實萬世為學之通法有志於<lb/>
當世者不可以不講也<lb/>
　　龍山書院講義<hi>甲午正月十五日</hi>
古人為學期於有用非事乎記誦詞章之末其次第節<lb/>
目悉具於大學之書要之則以明善為法大抵學者所<lb/>
以不為君子儒而甘心於卑汚淺陋之域者正以善惡<lb/>
是非之理不明有如大路不繇而趨委曲之邪徑卒於<lb/>
<pb n="KR4d0296_WYG_008-8b"/>
冥昧雖有康莊之衢而終身不知所適矣可哀也哉所<lb/>
以大學之書極其功效而言必至於齊家治國平天下<lb/>
而至精至要不外乎致知格物而已葢天下之物莫不<lb/>
有理而吾心之靈蔽於私欲繇其物之不格故理不能<lb/>
窮心雖至靈蔽於私欲而知有所不至矣雖脩身當然<lb/>
之事亦不能反觀而洞炤故身不能脩身不能脩則家<lb/>
不能齊而况於治國平天下乎自後世以科目取士所<lb/>
尚者經學詞章雖曰經學惟務記誦而不明聖經之㫖<lb/>
<pb n="KR4d0296_WYG_008-9a"/>
雖曰詞章不足以潤色皇猷而徒事乎藻繪下以是而<lb/>
媒利䘵上以是而失真材欲望其致君澤民以開太平<lb/>
之路萬無是也龍山主人捐私帑開黌舎買田以為糧<lb/>
延師以授業招徠四方之英雋以成就人才為己任真<lb/>
美意也今日之集不獨以文㑹友正欲以友輔仁諸君<lb/>
不辭擔簦負笈之勞羣然來集亦既賢矣幸從事於古<lb/>
人為己之學格物致知正心脩身志在天下而不私於<lb/>
一已光明煒煜將有見於後日非特為龍山賀抑以為<lb/>
<pb n="KR4d0296_WYG_008-9b"/>
明時賀諸君其勉之<lb/>
　　袁州州學講義<hi>乙未八月十五日</hi>
大學之書古先聖賢之所以教人者莫先於此其規模<lb/>
廣大節目詳備葢古人八嵗入小學十五入大學大學<lb/>
之理未明則無以為士而終身之事業亦可窺矣故始<lb/>
於一身而終於國家天下皆吾身分内事也孔門傳授<lb/>
無非此理曽子傳之子思子思傳之孟子孟子之後不<lb/>
得其傳湮晦幾二千年至於我宋二程夫子始出而表<lb/>
<pb n="KR4d0296_WYG_008-10a"/>
章之至文公朱先生又加之精密且補其缺漏書始渾<lb/>
備吾軰因是而竊有聞焉豈不幸哉但世之儒者所見<lb/>
卑陋平居暇日畧無天下國家之志相與㳺談聚議自<lb/>
榮身肥家之外無他説也繇是大學之書古人所以期<lb/>
望於後世者不幾於無用矣哉雖然大學之道其用甚<lb/>
博其功甚約不過始於格物致知而終可以治國平天<lb/>
下葢天生蒸民有物有則民之秉彛好是懿德夫秉彛<lb/>
好德無智愚賢不肖皆然也繇其不能格物致知雖天<lb/>
<pb n="KR4d0296_WYG_008-10b"/>
之所以予我者未嘗不清明純粹而拘於氣禀之偏䘮<lb/>
於物欲之累遂不知善之當為惡之當去而聖賢之生<lb/>
本與我同類乃甘心與草木俱腐而自以為當然嗚呼<lb/>
使其皆若人則天下國家何頼焉然天下之本在國國<lb/>
之本在家家之本在身前所謂格物致知者乃脩身之<lb/>
要葢天下之物莫不有理人心之靈莫不有知格物則<lb/>
窮事物之理而無不到致知則極吾心之知而無不盡<lb/>
惟物格知致然後意乃可誠傳於誠意一條示人以入<lb/>
<pb n="KR4d0296_WYG_008-11a"/>
德之門必嚴於謹獨二字葢非謹獨雖欲誠意意不可<lb/>
得而誠矣故傳文於此丁寧而再言之也於正心一條<lb/>
欲人之正其心必使之存其心心茍不存則視聼無所<lb/>
聞見飲食且不知味心其能正乎修身將以接物也身<lb/>
與物接不能無厚薄之間好惡之異情一狥於所偏則<lb/>
有不得其平矣接物而不得其平則家不能齊而况於<lb/>
治國平天下乎葢自天子至於庶人壹是以脩身為本<lb/>
其本既立推之於國家天下特舉而措之耳然則學者<lb/>
<pb n="KR4d0296_WYG_008-11b"/>
於誠意正心脩身其可不加之意乎然此三者乃學者<lb/>
所當為之事而能為之者何寥寥如是葢根於性識之<lb/>
不明而内無所知問有知之而知之不真必其如惡惡<lb/>
臭如好好色求以自快足於其心則豈有不為聖賢之<lb/>
事哉或曰修身固士子之所當為治國平天下乃逹而<lb/>
在上之事為士者豈能皆有天下國家哉殊不知士之<lb/>
為學正以天下國家為志<hi>伊尹居畎畆之中已冇堯舜其君民之志</hi>豈平日<lb/>
素無此志不為此學而能以一日為之也孔子曰隠居<lb/>
<pb n="KR4d0296_WYG_008-12a"/>
以求其志行義以逹其道葢行義所逹之道即隠居所<lb/>
求之志也豈有志外之道哉孟子曰得志與民繇之不<lb/>
得志脩身見於世士之為學豈以窮逹而異其心哉士<lb/>
君子無志於天下國家則已有志於天下國家則講明<lb/>
誠意正心之學其可已乎某老矣不足進於是也惟諸<lb/>
君勉之<lb/>
　　南軒書院講義<lb/>
中庸一書約而精㣲之理泛而日用之事無所不備然<lb/>
<pb n="KR4d0296_WYG_008-12b"/>
其切要者不越乎人倫之常故曰天下之逹道五夫所<lb/>
謂逹道者乃古今通行之理故堯之命舜曰謹徽五典<lb/>
舜之命契曰敬敷五教夫所謂五典五教者即此書之<lb/>
逹道君臣父子夫婦兄弟朋友之交是也自古聖賢心<lb/>
相授受垂訓立教如出一轍世之學者其可外是而他<lb/>
求哉然逹道之行必在乎逹德逹德者三知仁勇是也<lb/>
知足以知之仁足以守之勇足以决之無是三者雖有<lb/>
逹道不能行也是三者人之所同得茍非誠則三者之<lb/>
<pb n="KR4d0296_WYG_008-13a"/>
行無其實矣所謂一者誠是也誠者實此三者而已非<lb/>
三者之外别有誠也然德雖人之所同得而資禀則有<lb/>
異矣或生而知之或學而知之或困而知之或安而行<lb/>
之或利而行之或勉强而行之三知三行雖不同及其<lb/>
知之成功則一也茍以生知安行為不可及而甘於自<lb/>
暴自棄則終於為愚為不肖而已可勝惜哉在乎人十<lb/>
已百人百已千卓然自立以變化其氣質則愚可使明<lb/>
柔可使强而聖賢之域可至也故聖人不以資禀而絶<lb/>
<pb n="KR4d0296_WYG_008-13b"/>
人葢謂降衷秉彛天之所以賦與人者未嘗不一人不<lb/>
可以負天之所賦與而自暴自棄可也聖人至此其仁<lb/>
天下亦深矣繼此又曰好學近乎知力行近乎仁知恥<lb/>
近乎勇葢謂雖未能知而好學則近乎知矣好學足以<lb/>
破愚故也雖未能仁而力行則近乎仁矣力行足以克<lb/>
己故也雖未能勇知恥則近乎勇矣知恥足以起懦故<lb/>
也知斯三者則知所以脩身知所以脩身則知所以治<lb/>
人知所以治人則知所以治天下國家矣成效至此亦<lb/>
<pb n="KR4d0296_WYG_008-14a"/>
庶幾於知之成功一也然必先知之而後行之如大學<lb/>
之道亦必自格物致知始葢不知之則義理不能明物<lb/>
欲不能去雖萬善皆僃於吾身而亦不能為己有故中<lb/>
庸又曰不明乎善不誠其身矣大學中庸其義一也學<lb/>
者誠能以致知為力行之本以力行盡致知之實交用<lb/>
其力無敢偏廢則逹德以全逹道以行中庸在我矣<lb/>
　　饒州州學講義<lb/>
滕文公為世子將之楚過宋而見孟子孟子道性善言<lb/>
<pb n="KR4d0296_WYG_008-14b"/>
必稱堯舜世子自楚反復見孟子孟子曰世子疑吾言<lb/>
乎夫道一而已矣成覸謂齊景公曰彼丈夫也我丈夫<lb/>
也吾何畏彼哉顔淵曰舜何人也予何人也有為者亦<lb/>
若是公明儀曰文王我師也周公豈欺我哉今滕絶長<lb/>
補短將五十里也猶可以為善國書曰若藥不瞑眩厥<lb/>
疾不瘳<lb/>
　孟子之在當時齊梁之君非不知其為賢也未嘗委<lb/>
　國以聼其教滕雖小國文公方為世子因之楚過宋<lb/>
<pb n="KR4d0296_WYG_008-15a"/>
　而見孟子見之之意必不苟而又受教之誠故孟子<lb/>
　道性善言必稱堯舜夫人之為不善者以不知性之<lb/>
　本善故也性善之説孟子七篇之綱領孔子固不甚<lb/>
　言性雖或言之而亦未嘗直指其善性善之説自孟<lb/>
　子發之葢人之為性實天之所命其理則為仁義禮<lb/>
　智其情則為惻隠羞惡辭遜是非以之事親從兄以<lb/>
　之忠君弟長以之應事接物無徃而不得其當則性<lb/>
　之本善可知也然天命之性固無不善而氣禀之質<lb/>
<pb n="KR4d0296_WYG_008-15b"/>
　不能皆齊故或清而或濁或厚而或薄或者徒見清<lb/>
　濁厚薄之不齊遂以為性不能皆善殊不知本然之<lb/>
　性未嘗不善而有清濁厚薄之不齊者雜於氣質而<lb/>
　然也荀子言性惡固不識性揚子謂善惡混韓子謂<lb/>
　性有三品是皆以氣質言或以其才言而非性之本<lb/>
　也故孟子既道性善而言必稱堯舜觀堯舜則性善<lb/>
　可知此孟子道性善所以言必稱堯舜也葢道無古<lb/>
　今人無智愚為之則是性善故也文公方以為疑孟<lb/>
<pb n="KR4d0296_WYG_008-16a"/>
　子遂援成覸之言顔子之論公明儀之説謂彼丈夫<lb/>
　也我丈夫也舜何人也予何人也文王我師也皆不<lb/>
　以彼為髙而已為卑謂聖賢與我同類茍為聖賢之<lb/>
　事是亦聖賢而已雖然果如是也何後世聖賢之不<lb/>
　多得哉葢資禀既不同而用力有勇怯茍以鹵莽滅<lb/>
　裂之功而欲以變卑汚不美之質謂質之不可變也<lb/>
　則亦自誣甚矣故中庸於學問思辨篤行之五者必<lb/>
　欲加弗措之功則雖愚必明雖柔必强而孟子亦有<lb/>
<pb n="KR4d0296_WYG_008-16b"/>
　若藥不瞑眩厥疾不瘳之語葢賦性雖出於天而成<lb/>
　功則在乎人可為而不為與為之而不勇其為自棄<lb/>
　一也然自本然氣質之辨不明而世之言性者不知<lb/>
　有毫釐之差遂不知所以為善我朝濓溪先生以無<lb/>
　極太極明性之體以隂陽五行萬物化生言性之氣<lb/>
　其説固己明矣至程先生發為論性不論氣不備論<lb/>
　氣不論性不明之論尤為深切於是孟子之言始大<lb/>
　彰明於天下而諸儒之惑可不攻而自破矣學者於<lb/>
<pb n="KR4d0296_WYG_008-17a"/>
　此必知講論切磋以明其理勇决果斷以行其事變<lb/>
　化其氣質以復其本然之善可也奈何志趣卑陋者<lb/>
　則視性理之説為迂濶而求勝於言語者又不能真<lb/>
　體而實踐之以可為堯舜之性反甘心與禽獸無别<lb/>
　亦可哀也已判府侍郎識為政之本以建學立師為<lb/>
　重以尊賢育材為急廣七賢之祠以示表範葢將使<lb/>
　士之學於此者推七先生之學以續孔孟之傳因孔<lb/>
　孟之傳而得堯舜之心意至厚也文蔚衰晚無聞誤<lb/>
<pb n="KR4d0296_WYG_008-17b"/>
　蒙進之講席辭不獲已敢摭孟子道性善一章以求<lb/>
　教於先逹及諸同志其當其否未能自信因其不及<lb/>
　而有以釐正之竊有望焉<lb/>
　　白鹿洞講義<lb/>
孟子之書惟辨義利首見梁惠王王曰不逺千里而來<lb/>
亦將有以利吾國乎即曰王何必曰利亦有仁義而已<lb/>
矣㧞本塞源正在於此葢當時之人惟知有利而不知<lb/>
有義故一見孟子便以利吾國為問孟子之對即黜其<lb/>
<pb n="KR4d0296_WYG_008-18a"/>
利而以仁義為對使當時之人知有仁義則不復言利<lb/>
矣異時宋牼將之楚欲説秦楚之王而使之罷兵孟子<lb/>
遇於石邱問之曰説之將何如曰我將言其不利也曰<lb/>
先生之志則大矣先生之號則不可先生以利説秦楚<lb/>
之王秦楚之王悦於利而罷三軍之師是三軍之士樂<lb/>
罷而悦於利也為人臣者懐利以事其君為人子者懐<lb/>
利以事其父為人弟者懐利以事其兄是君臣父子兄<lb/>
弟終去仁義懐利以相接然而不亡者未之有也先生<lb/>
<pb n="KR4d0296_WYG_008-18b"/>
以仁義説秦楚之王秦楚之王悦於仁義而罷三軍之<lb/>
師是三軍之士樂罷而悦於仁義也為人臣者懐仁義<lb/>
以事其君為人子者懐仁義以事其父為人弟者懐仁<lb/>
義以事其兄是君臣父子兄弟去利懐仁義以相接也<lb/>
然而不王者未之有也夫休兵息民而以利言疑若未<lb/>
為過者孟子則深論其心術之殊而極言其興亡之異<lb/>
以為勸戒然則後之君天下者可不明義利以示天下<lb/>
乎天下之人可不惟義是趨惟利是黜乎又曰魚我所<lb/>
<pb n="KR4d0296_WYG_008-19a"/>
欲也熊掌亦我所欲也二者不可得兼捨魚而取熊掌<lb/>
者也生亦我所欲也義亦我所欲也二者不可得兼捨<lb/>
生而取義者也夫生死相去亦逺矣義之所在寧舎生<lb/>
而取義則義之為義豈可須㬰離哉孟子凡與人言無<lb/>
非援仁義以黜利義利之説不明自孟子而明今世之<lb/>
人非不知義利之辨惟私心之勝則義不暇計有國則<lb/>
曰何以利吾國有家則曰何以利吾家有身則曰何以<lb/>
利吾身凡有所事無非為利一事之成敗一物之得䘮<lb/>
<pb n="KR4d0296_WYG_008-19b"/>
惟利是計止知利己遑恤害物天下國家何以不至於<lb/>
雕弊士夫風俗何以不至於薄惡而仁義之道不明於<lb/>
斯世者職此之繇也况學者學為仁義乃不知自别而<lb/>
與流俗混同而無間豈不得罪於名教哉白鹿書院文<lb/>
公先生舊所興復羣吏多士以教育之規矩所示非不<lb/>
明甚學於此者讀其書淬其心切磋講論無非天理人<lb/>
欲之辨何者為天理何者為人欲毫釐之間必有區别<lb/>
如是則無非在先生規矩之中不失先生教育之意義<lb/>
<pb n="KR4d0296_WYG_008-20a"/>
利之分不辨而明矣文蔚粗知為學氣質昬暗未能造<lb/>
理部使者以久處先生之門採取虛譽誤令暫入書院<lb/>
以與諸友㳺深愧無以為諸友告誦義利之説使先知<lb/>
所趨向然後積習其功程講明其閫奥以造聖賢之域<lb/>
庶無負先生之初意諸友其無忽<lb/>
　　某去臘入洞嘗以義利之説為諸君子告今將别<lb/>
　　　去復有一説為諸君言之葢孔門之所講者仁<lb/>
　　　而已矣不知仁而為學是為學而不知本也終<lb/>
<pb n="KR4d0296_WYG_008-20b"/>
　　　日講學而不知其本是猶水之無源也其可乎<lb/>
　　　孟子曰仁人心也不知為學之本是失其本心<lb/>
　　　人有一心而已失其本心何以為人故樂與諸<lb/>
　　　君評之幸毋忽<lb/>
孔門之教無非以仁羣弟子之學於孔門無非求仁然<lb/>
仁道至大未易輕許故孔子罕言仁而凡有所問止教<lb/>
之以為仁之方也仁之全體未嘗輕許葢仁者天理之<lb/>
渾然而此心之全徳在人則欲其無一毫人欲之私而<lb/>
<pb n="KR4d0296_WYG_008-21a"/>
一息尚存與生俱生非聖人生知安行而純亦不已者<lb/>
不能也故孟武伯問仲繇冉求公西赤之仁則各稱其<lb/>
才之所長而皆曰不知其仁子張問令尹子文陳文子<lb/>
之仁則各舉其一節曰忠矣曰清矣至於仁則曰未知<lb/>
焉得仁夫仁者當理而無私心令尹子文孔子知其為<lb/>
忠陳文子孔子知其為清至二人之心事則孔子有所<lb/>
不知以其事而觀之知其為忠為清耳心之公私未知<lb/>
其果何如也故曰未知焉得仁仲由冉求公西赤三子<lb/>
<pb n="KR4d0296_WYG_008-21b"/>
之心孔子葢深知之如父之知子瞭然無疑故直曰不<lb/>
知其仁一曰不知一曰未知一字之間葢有深意羣弟<lb/>
子之中止顔子告之以克己復禮至如仲弓亦告之以<lb/>
為仁之方而已其他凡有所荅皆非仁之全體告子貢<lb/>
直曰能近取譬可謂仁之方也已曰仁之方則仁之全<lb/>
體果何在焉學者當黙而識之然微子去之箕子為之<lb/>
奴比干諌而死則曰殷有三仁焉伯夷叔齊則曰求仁<lb/>
而得仁又何怨觀殷之三仁與夷齊之事則可以識仁<lb/>
<pb n="KR4d0296_WYG_008-22a"/>
矣文公先生興白鹿書院於廢弛榛莾之餘立正大規<lb/>
模於羣居講學之際諸君日㳺其間相與切磋葢將以<lb/>
進德廣業而同為聖賢之歸其可不知孔門之所講求<lb/>
者乎某老矣求之而未有得惟日從事於克己之學孜<lb/>
孜焉死而後已諸君幸用力於斯毋徒曰力之不足<lb/>
　<lb/>
　<lb/>
　<lb/>
<pb n="KR4d0296_WYG_008-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　克齋集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻十一</head>
    <p>
<pb n="KR4d0296_WYG_011-1a"/>
欽定四庫全書<lb/>
　克齋集巻十一　　　　　宋　陳文蔚　撰<lb/>
　　祭余正叔<lb/>
嗚呼甚矣傳學之難也道晦千五百年世之儒者鮮克<lb/>
有志有志而業不終豈不痛可恨哉始予與公其生同<lb/>
鄉予自為兒已聞公譽苐未知其有為學之志暨其壯<lb/>
嵗聲氣既同不期自合遂相與同遊於朱夫子之門甲<lb/>
辰之秋同往同歸在道一月切磋講究剖心露誠纎悉<lb/>
<pb n="KR4d0296_WYG_011-1b"/>
無隠嗣後或離或合音書絡繹殆無虛日類皆至誠惻<lb/>
怛非不情無味之語今嵗之夏公復入閩九月之初我<lb/>
徃公歸適相邂逅於武夷道上躊躇言别不忍遽捨豈<lb/>
謂分袂而遽成永訣耶嗚呼公性和粹公量宏遠孶孶<lb/>
講學未見其止方幸紫陽之業有嗣而後學之望有歸<lb/>
孰謂遽止於此耶使予惸惸獨處将誰是賴是以欷歔<lb/>
流涕不能自己豈尋常交游之情而已哉始予聞訃偶<lb/>
客異縣不克慟於寢門之外今兹臨穴寓一哀於茶奠<lb/>
<pb n="KR4d0296_WYG_011-2a"/>
尚幸英靈鑒此誠意<lb/>
　　祭朱先生<lb/>
於戱先生天喪斯文以身任道名教所存海内學者孰<lb/>
不推尊梁木正頼奠楹遽聞載惟孔孟道喪千嵗周程<lb/>
勃興始克有繼既舉宏綱亦闡奥義滌昬啓瞶以詔來<lb/>
裔未及百年寖訛厥傳㣲言既絶所見各偏墜緒雖在<lb/>
莫窺其全先生病之遺書手編先生之學淵源有自乃<lb/>
於其中克自振厲窮討幽探曲盡㣲細有發其端今極<lb/>
<pb n="KR4d0296_WYG_011-2b"/>
其備風霆雨露草木山川鬼神幽明古今後先即事即<lb/>
物理無不然一以貫之周流渾圓出入六經貫穿百代<lb/>
小道曲藝搜羅罔外事有是非理或向背咸能折衷各<lb/>
當其㑹中和之氣備於厥躬得之既全養之既充事極<lb/>
萬變莫攖其鋒全體大用高明中庸推以教人無所偏<lb/>
倚致知力行曰無二理章分句析其歸切已誰謂博文<lb/>
而不約禮嗟我小子性實顓愚屑屑往來空空鄙夫先<lb/>
生憐之許令趍隅謂敏不足而朴有餘坐厄饑寒復阻<lb/>
<pb n="KR4d0296_WYG_011-3a"/>
長道引睇門牆弗克頻造緘書遠貽毎約其到心動形<lb/>
留則以實告於戱先生天地之仁丁巳之冬戊午之春<lb/>
招之使來授業諸孫因獲終嵗侍教諄諄冬暮告歸拜<lb/>
於席下期以已未復到精舎暨其及家老父病卧此意<lb/>
雖厚不容不謝尚期再見欵侍誨音一再報書疾病已<lb/>
侵徃省未果訃告忽臨仰天長號涕泗滿襟嗟我小子<lb/>
業猶未卒天奪老師云胡甚疾有信無徴有疑無質既<lb/>
失依歸莫明統一所幸諸書訓釋已詳率非空言道學<lb/>
<pb n="KR4d0296_WYG_011-3b"/>
之綱雖極昬懦敢不激昂有負明訓即負彼蒼嗚呼先<lb/>
生儀刑永别念昔暫違今焉永訣歴歴在耳言猶未絶<lb/>
薄奠訴情豈知予切<lb/>
　　祭趙敷文<lb/>
公之受才疏通敏疾及其為政詳明縝宻公之稟氣和<lb/>
平樂易及其厲行正直剛毅人之有善如自己出靡矜<lb/>
所長聞義則屈自初筮仕以至通顯始終一節未嘗少<lb/>
變辭榮就閒戒滿知足徜徉丘園惟欲所欲有時巾車<lb/>
<pb n="KR4d0296_WYG_011-4a"/>
或命杖屨氣飄飄然如欲輕舉胡為一朝不聞嬰疾遽<lb/>
然長逝理不可詰某等螢雪寒衣久依牆仭恩沐涵濡<lb/>
奚止河潤載惟平時言契席促豈無分際不見邉幅士<lb/>
高其風民樂其誼自聞公訃無不隕涕某等於中尤劇<lb/>
悲切痛如之何㡬欲腸折升公之堂舉酒一酹號訴此<lb/>
情魂兮如對<lb/>
　　祭外舅周司書<lb/>
自昔丱角獲親師模晨夕請業摳衣趨隅荷翁諄諄誘<lb/>
<pb n="KR4d0296_WYG_011-4b"/>
掖開導子弟視之父兄其詔首尾三載性竇寖明屬辭<lb/>
比事協韻諧聲十三能文以愈為比用是相期許妻以<lb/>
子自歸門闌愛篤於初提挈困躓鞭䇿庸駑匪如常人<lb/>
徒曰翁壻離合萬端夷險一致翁當晚嵗適意丘園我<lb/>
方負米東西其奔歸侍有期來省以暇促席従容無匪<lb/>
情話丙辰之夏翁病卧床咸謂不起我心憂傷雖幸更<lb/>
生血氣非昨毎來視之悄然靡樂去秋拜違叮寜再來<lb/>
使不忍去出門徘徊今嵗之春首謂翁女暫置家事歸<lb/>
<pb n="KR4d0296_WYG_011-5a"/>
省汝父喜聞起居日勝且康尚冀來見期於新涼豈知<lb/>
時逢事與願戾老父抱疾旁無兼侍過此復出以饑所<lb/>
驅折簡道意得翁手書曽未踰旬已聞翁病時以兒曹<lb/>
秋闈小勝自是應接日無少閒㡬欲徃省出門復還此<lb/>
情未伸翁訃已至涕泗縱横慟哭無地痛念相親㡬四<lb/>
十年情義無間如一日然何期永訣有此艱阻深自引<lb/>
咎不勇如許欲致薄奠以寫寸衷仍奪於事因循末冬<lb/>
言雖不文意寔繾綣冀翁精爽來鑒非遠<lb/>
<pb n="KR4d0296_WYG_011-5b"/>
　　祭徐子顔<lb/>
自二程夫子倡鳴絶學於河雒之間至是百有餘年人<lb/>
知正道然深信而篤行者盖寡惟公稟資純固用志不<lb/>
分凡夫子所言手抄心記以終其身毫釐不敢易置然<lb/>
則為學之士求其篤信如公者誠未易多得也故於斯<lb/>
道患有不知知之未嘗不行也世味如飴人皆嗜之公<lb/>
則蕭然一室甘心於寂寞之濱榮利可炙人皆趨之公<lb/>
則介然一操獨知其性分之重與朋友交則然諾無不<lb/>
<pb n="KR4d0296_WYG_011-6a"/>
謹泛與物接則癢疴無不通望之者知其為有德而即<lb/>
之者服之為長者惜乎無用於世而老死於山林公雖<lb/>
釋然無憾而吾黨之士所共嘆悲者也文蔚其在鄉里<lb/>
視公為父行辱知遇最厚秋仲拜公嘉其氣象清彊尚<lb/>
謂未艾自是遠役歸已冬暮則公已長逝矣嗚呼痛哉<lb/>
屬方弛擔不克拊棺一慟惟以茶果緘辭致奠臨風悵<lb/>
然悲涕無窮敢冀英靈來鑒斯意<lb/>
　　祭鄭悦夫主簿<lb/>
<pb n="KR4d0296_WYG_011-6b"/>
嗚呼悦夫天何降罸之酷耶堂有病親旁無兼侍子乃<lb/>
死於二千里外而歸焉無家其始聞之不忍言之言之<lb/>
則行道之人為之流涕况疇昔交游之舊何止太息而<lb/>
咨嗟子之家世烜赫巍峩喬木百年重芳襲華入則判<lb/>
花視草出則植纛建牙至南渡以來林下老人尚猶持<lb/>
槖而佩荷何子之仕方脂車發軔而乃折軸於平坡豈<lb/>
天道循環盛極必反是有定數而不可如何予所以為<lb/>
子惜者惜乎有錦繡之肺腸有雲烟之筆端獨無膏粱<lb/>
<pb n="KR4d0296_WYG_011-7a"/>
之氣習而退然以謙薰然以和平日期子以遠到謂復<lb/>
大其門者不屬之子豈屬之他子無他好惟喜賦詩毎<lb/>
得一篇無不見寄今予之所藏者聮篇累牘不知其幾<lb/>
發而視之不覺涕泗之滂沱迨靈輿之反屬予還侍未<lb/>
能伸一哭之慟獨緘辭致奠延頸凝睇於西山之阿以<lb/>
子之穎悟洞達雖其既死諒英靈之不没來鑒格以非<lb/>
遐<lb/>
　　祭徐子融<lb/>
<pb n="KR4d0296_WYG_011-7b"/>
慨人生於兩間多鮮克以有志兄獨負其瑰特稟風霜<lb/>
而勁厲為丈夫之自立匪窮達之或異達致志而澤民<lb/>
以功業而名世窮一瓢而自樂獨守道以行義是以心<lb/>
優游而自得身貧賤而無愧年自幼以及壯常艱苦而<lb/>
窮瘁雖不繇於學力自長趍而濶視豈志氣之過人諒<lb/>
資稟之天畀晚乃扣於師門始講究其未至知古人之<lb/>
剛大葢統養於浩氣因日鍛而月磨庶金精而玉粹顧<lb/>
予資之淺陋以同門而交契凡有疑而必講各口陳而<lb/>
<pb n="KR4d0296_WYG_011-8a"/>
面議或千里以相望亦附書於郵置雖異同之未免寔<lb/>
各殫其心肺尚欲進其切磋俾終歸於一揆天奪兄之<lb/>
何速遽捨我而永棄使我有懷未畢攄而有言未得既<lb/>
也自兄嬰疾荏苒半年毎候起居以望日痊見之必憂<lb/>
為其癯然氣寖就微志則愈堅雖極困憊亦正衣冠非<lb/>
學有得曷歸其全我今索居孰扶其顛朝山慘雲秋湖<lb/>
暝烟凝睇引首非復徃焉興言及此涕泗如泉非止為<lb/>
平昔交游之故葢道逺莫予助而驢蹇莫予鞭也寓一<lb/>
<pb n="KR4d0296_WYG_011-8b"/>
哀於清奠庶來格於英魂<lb/>
　　祭江陵府糧料院傅材甫<lb/>
嗚呼材甫遽棄我而死耶相期林下定嵗寒之交曽未<lb/>
踐言兄乃止於此耶兄家膏粱我素簞瓢自勢言之豈<lb/>
不相遼兄毎降屈以齒相高時一登門倒屣忘勞亦數<lb/>
命駕來慰寂寥旬日不見則誦后山之詩謂可人而難<lb/>
招以至勤拳恤我家事謂吾親老菽水不繼常欲買田<lb/>
於郭外俾得盡歡而養志甚者分百嵗之憂捐青山五<lb/>
<pb n="KR4d0296_WYG_011-9a"/>
畆之地僅一緘而致書即千里而授契非相知之深相<lb/>
愛之至詎至是耶兄亦多艱坎壈一官再領簿書公亷<lb/>
憂勤十年不調憂太夫人崇仁滿歸親病牽纒兄侍藥<lb/>
石惕兢朝昬荏苒數載竟罹艱屯黽勉大事歴原之墳<lb/>
訴我孤露涕泗酸辛慨日月之易流忽祥琴之已御冀<lb/>
榮親於身後趍今春之選部既授闕以遄歸厭京塵之<lb/>
久汚始遲囘以需次偶迫臨於𤓰戍期秋風之浩蕩指<lb/>
荆州而西赴夫何不淑一病彌留長夏卧床百療不瘳<lb/>
<pb n="KR4d0296_WYG_011-9b"/>
年未半百竟成一丘諺語有之事不如意十常八九兄<lb/>
於斯世亦云不偶賞心欲共無從把酒有懷欲傾無從<lb/>
握手酹此一觴哭我良友魂兮有靈知此情否<lb/>
　　祭姨母葉氏<lb/>
昔文蔚童䝉之嵗兮託外家而棲處承學於伯舅兮開<lb/>
通其愚魯拜姨母之膝下兮恍然如見於吾母方癡頑<lb/>
而無知兮賴姨母之摩撫時饑飽而飲食兮衣穿弊而<lb/>
紉補豈一朝夕之故兮寔終年而寓旅下違離之拜兮<lb/>
<pb n="KR4d0296_WYG_011-10a"/>
倐四周於寒暑暨再侍於音容兮痛䘮臨於外祖時文<lb/>
蔚角猶丱兮亦悲憂而悽楚屬外家之禍慘兮匆匆而<lb/>
散聚已拘牽於世故兮迹東西而無所汲汲負米之不<lb/>
暇兮彌嵗年而莫覩邈音問以無聞兮豈江山之遼阻<lb/>
靡報德於涓埃兮但銘恩於肺腑至乙亥之孟春兮僅<lb/>
再拜而俯僂心尚冀於再見兮動出門而齟齬以今秋<lb/>
而為期兮將肅趍於堂廡何長鬚夜扣門兮訃以不祥<lb/>
之語值文蔚抱疾而呻吟兮苐涕零而如雨竟未洩一<lb/>
<pb n="KR4d0296_WYG_011-10b"/>
慟之哀兮常藴結於心縷酒徒盈樽兮殽徒載俎嗟宿<lb/>
願之莫償兮梗衷情而荼苦庶靈魂其來鑒兮痛永隔<lb/>
於今古<lb/>
　　祭國維趙通判<lb/>
出於神明之胄兮寔熈陵八世之孫少傅間闗而南渡<lb/>
兮諸父幸大其門内焉郎曹而次對兮外焉玉節而朱<lb/>
轓公生而素冨貴兮歉然不自以為安質直以為尚兮<lb/>
無事於繁文禮雖㣲而必謹兮不卑人而自尊尤然諾<lb/>
<pb n="KR4d0296_WYG_011-11a"/>
以為重兮弗須臾而踐言直情而無隠兮洞見於肺肝<lb/>
當官而蒞事兮奉法以為先焦勞於百里之寄兮陡鬢<lb/>
雪而蒼顔莆田之風月兮方將以平分何一疾而不起<lb/>
兮竟齎志於九泉文蔚猥以凢庸久荷知遇定交壯年<lb/>
以至遲暮豈無異同卒莫牴牾昨冬告違公已病楚力<lb/>
疾相陪杯酒勞苦爰以嵗月為予歴數因嘆人生交處<lb/>
如許寔今所無感念至屢别去未㡬心不敢㤀再拜致<lb/>
書候問温涼亦幸手札告我甚詳意謂自此永康以彊<lb/>
<pb n="KR4d0296_WYG_011-11b"/>
忽有便風吹來不祥憂心如酲怛然内傷亟走哭之淚<lb/>
傾兩行即逺告期禮宜臨穴方此辦行如有所奪河魚<lb/>
為患顛頓疲薾西望靈輀竟阻牽紼遣桂代行緘詞哽<lb/>
咽事與願違心縷千結寄衷情於一酹慨古今之永訣<lb/>
　　祭趙章泉<hi>并誄</hi>
嗚呼人生何其離别之易濶而後㑹之難期耶豈人事<lb/>
固多乖而聚散抑有時耶甲戌之秋營𦵏天錫於大明<lb/>
之山兄來留止予亦往㑹朝夕綢繆論心話舊囘首以<lb/>
<pb n="KR4d0296_WYG_011-12a"/>
思恍然夢寐之不可追耶自是以來兄屢有上瀘之約<lb/>
予亦有章泉之思何跂予望之而室是逺而耶然相與<lb/>
之情不以疏數而厚薄問勞之書倡酬之詩頻來狎至<lb/>
豈以嵗月之久而情義遽虧耶予聞兄病念當一省姑<lb/>
有待於涼秋夫何未遂而成永訣之悲耶兄之德性渾<lb/>
厚長者兄之詩文簡嚴典雅誦其詩者口之而不置玩<lb/>
其文者手之而不舎少日之詩工於摹冩晚年天成斧<lb/>
鑿不假造其境者既希故識其真者亦寡時移事徃文<lb/>
<pb n="KR4d0296_WYG_011-12b"/>
喪詩亡孰知予悲豈止友朋之傷飯不及含酒不及觴<lb/>
緘詞寓哀隕涕淋浪魂兮不昧鑒予衷腸<lb/>
　　章泉初得貼職身後當路者共欲奏聞於上以官<lb/>
　　其子冢嗣遂深所不願以詩謝之寄予以示其意<lb/>
　　適予在憂患不暇同賦以數語誄章泉<lb/>
不知章泉者知擅一世之詩豪心知章泉者嘆風節之<lb/>
孤高生輕利達如鴻毛繼其志者又榮名之逺逃清議<lb/>
所歸寔踰華衮之褒<lb/>
<pb n="KR4d0296_WYG_011-13a"/>
　　祭葉殿講<lb/>
學而同門固宜同道心茍不同未免異好猗嗟葉兄登<lb/>
門最早同學語我謂其深造徃來參辰初未之識先師<lb/>
棄背㑹𦵏唐石暫遇忽散未遂親炙及來江東講切晨<lb/>
夕談餘論隙毎得從容豁達無我洞然素胸自此再去<lb/>
無繇再逢雖不㑹面音書屢通有得必告道同氣合我<lb/>
亦<hi>缺</hi>　靡有庬雜尚期再見倡酬問答庶㡬師訓彼此<lb/>
浹洽兄乃自此遇主遭時宻勿講筵格心自期宸眷亦<lb/>
<pb n="KR4d0296_WYG_011-13b"/>
厚聽信不疑千載一旦㑹遇亦奇悉推所得禆益聖學<lb/>
海内望治謂在旬朔扶持紀綱修飭禮樂衆正在朝事<lb/>
毎啇㩁主聖臣賢路開太平天不憖遺末患遽嬰風從<lb/>
東來遽聞惡聲事屬疑信惕然以驚友朋馳書報我以<lb/>
實備言終始無不纎悉恨不拊柩涕淚交出欲作九原<lb/>
傷其無術情不自己緘詞寓哀嘆學無傳傷時失材餚<lb/>
不載俎酒不盈杯魂如有知庶其鑒哉<lb/>
　克齋集卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻九</head>
    <p>
<pb n="KR4d0296_WYG_009-1a"/>
欽定四庫全書<lb/>
　克齋集巻九　　　　　　宋　陳文蔚　撰<lb/>
　　送傅子澄游浙西序<lb/>
傅君潚從予游窮鄉晚出知有吾道者絶少傅君方妙<lb/>
齡毅然與一二同志披蓬藋登吾門予方離群索居非<lb/>
惟無所切磋抑亦無所告語得之喜甚繇是嵗時徃來<lb/>
自問學之外無贅語志向既堅而資禀頗茂予毎告之<lb/>
曰聖賢之學無他用心窮理以為先而操存以為急二<lb/>
<pb n="KR4d0296_WYG_009-1b"/>
者相須無少間㫁則愚可明而柔可强矣傅君深領之<lb/>
方將從事於此偶有横逆相加將求白於有司遽舎予<lb/>
而去予深惜之因諭之曰横逆之來必有能明公道以<lb/>
直之者無足深慮君今逺游豈無四方之名宿與予同<lb/>
臭味者因就有道以求正則塞翁失馬未必不為福也<lb/>
傅君其勉之紹定庚寅臘朔某序<lb/>
　　送章牧叔歸霅川序<lb/>
章令君牧叔宰鉛山其始至也承凋瘵之餘一意撫摩<lb/>
<pb n="KR4d0296_WYG_009-2a"/>
專事惠飬仁聞雖未孚而仁心則已形其終更也庠序<lb/>
歌功田里樂業依依然有去思之懐仁心則既孚而仁<lb/>
聞益昭著葢有是仁心則有是仁聞未有有諸中而不<lb/>
形諸外者也雖然仁之為道大矣不可以一節取不可<lb/>
以一事盡孔門之所講講此而已故雖忠清之大夫不<lb/>
以輕許果逹之髙弟不知其仁豈聖人靳於許予哉葢<lb/>
是心頃刻不存則不足以為仁孟子曰仁人心也指惻<lb/>
隠之端以示人其端甚㣲充之則足以保四海不充則<lb/>
<pb n="KR4d0296_WYG_009-2b"/>
無以保妻子齊王不忍一牛之觳觫則曰是心足以王<lb/>
矣不忍一牛之觳觫則仁之端也非指此心謂足以盡<lb/>
王道之大推愛牛之心以往而至於無所不愛則王政<lb/>
豈外是哉牧叔父母斯民惕然如傷所謂惻隠之端也<lb/>
茍因是心而充之則豈一邑之民可私其惠四海之内<lb/>
皆吾民也一視而同則仁不可勝用矣然公心易蔽已<lb/>
私難克日與物接害吾仁者非一端必學問以致知克<lb/>
己以復禮則此心豁然大公無一物不在吾仁之内則<lb/>
<pb n="KR4d0296_WYG_009-3a"/>
仁之全體庻乎其可識矣牧叔既察其端願進其功以<lb/>
大其所施自此翺翔天朝霖雨海内即舉斯心加諸彼<lb/>
而已豈於此心之外别求仁哉予察牧叔存心近厚為<lb/>
政有體興學表賢尊儒重道是皆儒者之政非俗吏所<lb/>
能識予老矣無聞辱知甚厚因其解組東歸也將扶曵<lb/>
以叙違離適不以筋力為禮之時姑叙此以效古人贈<lb/>
言之意葢非敢以世俗相期其言若陋察其心或有取<lb/>
焉紹定辛酉正月戊申上饒陳文蔚序<lb/>
<pb n="KR4d0296_WYG_009-3b"/>
　　程子清雲萍録序<lb/>
人生宇宙間父乾母坤而民為同胞况臭味之同號為<lb/>
吾黨雖異邦絶域散處千萬里外語其聲迹則初不相<lb/>
接論其交際則未始有素一時邂逅或道途或旅遇或<lb/>
適然相值於稠人廣座間夙無期約而暫相㑹聚故謂<lb/>
若雲萍然雲萍云者謂無心也雖然去來無定度合散<lb/>
無常期喻以雲萍言亦味矣然迹雖雲萍而心亦雲萍<lb/>
則非人之情所以録其相遇之時與地且詳其姓名世<lb/>
<pb n="KR4d0296_WYG_009-4a"/>
裔郷里者冀久而不忘也雲萍者迹久而不忘者情比<lb/>
年交友道喪人情紙薄雖今日同堂合席他時見之或<lb/>
反眼不相顧况漂如水上萍浮若空中雲暫聚而忽散<lb/>
者乎世道愈薄予所隠憂世人以為如何<lb/>
　　送徐仁伯之官序<lb/>
三代取士之法鄉舉里選以觀其徳行道藝自六德六<lb/>
行之外而禮樂射御書數即其藝也是六者乃日用常<lb/>
行之間不可缺一皆實用矣然猶曰德成而上藝成而<lb/>
<pb n="KR4d0296_WYG_009-4b"/>
下未始無等級之殊是則三代人材安得不極其盛而<lb/>
在位者又豈容有虚誕之流也後世科目之設則自鄉<lb/>
舉里選之法壊始有所謂明經進士雖曰明經漢儒則<lb/>
專訓詁唐人則記帖括不求聖人所以作經之意進士<lb/>
雖以文章議論取然文章不足以經國議論無補於濟<lb/>
時徒事黼藻言詞膾炙人口以追媚時好而已宜乎人<lb/>
心日漓世變日下使斯民不得蒙至治之澤以復三代<lb/>
之隆也我朝雖仍唐舊以進士之科取士然教飬有素<lb/>
<pb n="KR4d0296_WYG_009-5a"/>
徃徃繇是科而進者多為名臣有如射䇿彤庭天子親<lb/>
擢而膺首選者又皆挺㧞之士至有不數年而登宰輔<lb/>
者功名事業書之史冊足以耀今而垂後前後葢歴歴<lb/>
可攷矣然始第之時人則榮其科甲既仕之後人將觀<lb/>
其操履考其學術窺其噐識而要諸其所成就則膺是<lb/>
選者榮矣哉亦難矣哉吾友徐君仁伯㓜負雋聲長抱<lb/>
壯志人固知一第不足以為凂今明天子即位之十年<lb/>
果以忠言直氣聳動旒冕大魁天下自世人觀之亦足<lb/>
<pb n="KR4d0296_WYG_009-5b"/>
以少酬其志矣予視仁伯猶謙謙然若有所未滿是其<lb/>
志必將大有所為也豈以科目自多者所可同日語哉<lb/>
因將之官惠然來訪聼其言議風㫖有非常人所知者<lb/>
予既嘉之又從而從㬰之勉厲之仁伯與予宿有講學<lb/>
之盟恨予言之不盡必不以為僣紹定癸巳七月癸夘<lb/>
朔頴川陳文蔚序<lb/>
　　送趙聯卿之官武林序<lb/>
功業多成於年少少年又在於立志志之所向燕越異<lb/>
<pb n="KR4d0296_WYG_009-6a"/>
趨或志在古人或志在當世或志在一身志在一身無<lb/>
足言矣然方當青陽掉臂榮途富於嵗月上班周行下<lb/>
職州縣危言鯁論以肅朝綱者是志也興滯起廢以蘇<lb/>
民瘼者亦是志也顧其所遇如何耳予友趙君聫卿妙<lb/>
齡秀發一戰禮闈即收上第今將筮仕平日之志固以<lb/>
素定於胸中予復何言然培是志者詩書也堅是志者<lb/>
師友也予與聫卿交游舊矣可無一語以效古人贈言<lb/>
之意况聫卿西賔得士偕之以行自公之暇從容講切<lb/>
<pb n="KR4d0296_WYG_009-6b"/>
厚詩書之澤以培其根奮激昻之操以厲其志他時功<lb/>
業所就殆如王良策駿過都歴塊一日千里無難也聫<lb/>
卿其勉之紹定癸巳九月丁亥上饒陳文蔚序<lb/>
　　送周希顔序<lb/>
衞公孫朝問於子貢曰仲尼焉學子貢對以夫子焉不<lb/>
學而亦何常師之有此聖人事也學者所冝取法葢徳<lb/>
無常師主善為師善之所在師之所在也求師固當爾<lb/>
取友亦然孟子曰一郷之善士斯友一郷之善士一國<lb/>
<pb n="KR4d0296_WYG_009-7a"/>
之善士斯友一國之善士天下之善士斯友天下之善<lb/>
士葢所期者大則所取者廣所取者廣則終之所成就<lb/>
者亦不凡理勢然耳希顔周君復久從予游志之確而<lb/>
力之勤予深望焉今將去郷邦而游帝里帝里人才所<lb/>
萃之地宗諭葉兄師門髙弟方官於彼希顔之至也當<lb/>
首見之處之既久當日近之然葉之門豈無從游之士<lb/>
又豈無交游之友又當從而薫炙之庻幾見聞益廣講<lb/>
切益精噐業益充而有以夀師門之脉豈細事哉予方<lb/>
<pb n="KR4d0296_WYG_009-7b"/>
離羣索居無所開益幸有以觀其光大云耳希顔其無<lb/>
忽紹定癸巳重九前二日上饒陳文蔚序<lb/>
　　贈日者任君序<lb/>
人之生也禀五行之氣而五行之氣實隂陽之流行然<lb/>
隂陽之運有偏有正正則中偏則過不及矣得五行之<lb/>
中斯為冲和之氣二氣冲和而人生禀之在九疇則為<lb/>
五福反此不失之過則失之不及過不及未免偏勝而<lb/>
人生禀之在九疇則為六極此理之必然者任君論五<lb/>
<pb n="KR4d0296_WYG_009-8a"/>
行而以冲和為貴葢得之矣又能因常而推變謂隂陽<lb/>
有流行有對待以二者參錯而取之亦盡之矣雖然氣<lb/>
數定矣又當驗諸人事前人有大噐㐫人之戒其在氣<lb/>
數之外乎適聞所論亦既知之予復何言年月日上饒<lb/>
陳文蔚序<lb/>
　<lb/>
　<lb/>
　<lb/>
<pb n="KR4d0296_WYG_009-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　克齋集巻九<lb/>
</p>
<p>
</p>
  </div>
</body>
</text>
</TEI>
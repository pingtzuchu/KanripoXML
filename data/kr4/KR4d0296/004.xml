<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻四</head>
    <p>
<pb n="KR4d0296_WYG_004-1a"/>
欽定四庫全書<lb/>
　克齋集巻四　　　　　　宋　陳文蔚　撰<lb/>
　　答李守約書<lb/>
逺荷不鄙開示進修之方最是十二時中不得放過使<lb/>
講究思索之功浸漬入於日用之中為切要語文蔚雖<lb/>
每日從事於此以思慮尚雜未能純一無間今得來教<lb/>
書之牎牖使時時在目庶足懲偷警惰賴所助不少甚<lb/>
感甚幸文蔚竊謂此理自周程啓其祕至先生始極精<lb/>
<pb n="KR4d0296_WYG_004-1b"/>
密然而未嘗不發於論孟大學中庸之書各在學者看<lb/>
得如何耳其間指示工夫要約處畧無滲漏茍得實下<lb/>
手信有得力處想尊兄體之熟矣不俟喋喋文蔚謂學<lb/>
者之病徃徃在於心麄不知尊德性而道問學致廣大<lb/>
而盡精微極髙明而道中庸未始無次第大抵自疎而<lb/>
密自淺而深吾輩不可不盡心也要當取其書沉潛諷<lb/>
詠勿惰勿迫乆之有所契合自然支分節解如庖丁鼓<lb/>
刄無全牛矣文蔚有志如此未能真踐其境願與良朋<lb/>
<pb n="KR4d0296_WYG_004-2a"/>
共之讀濓溪遺文詩文蔚間嘗有作今不記所録呈者<lb/>
䝉諭太極無極之理有的實見否竊謂只就此一句論<lb/>
之則先生之與陸氏辨之悉矣以周子一圖統體論之<lb/>
則精粗本末一貫而已蓋即隂陽二氣之流行而此理<lb/>
無不具於其中此理雖無聲臭而未始不具於形氣之<lb/>
内固非先有此而旋有彼亦非因有彼而後有此蓋合<lb/>
下如此是以自其理而言之則無極而太極自其氣而<lb/>
言之則一動一靜而隂陽分隂陽變合而五行具合而<lb/>
<pb n="KR4d0296_WYG_004-2b"/>
言之則氣理不相離析而言之則氣理不相雜自其得<lb/>
周子之言而不得其所以言則知其合者不知其離精<lb/>
粗遂至於無分知其離者不知其合本末遂有於先後<lb/>
是二者皆謂之不知太極圖可也故程子曰形而上為<lb/>
道形而下為器須着如此説器亦道道亦器但得道在<lb/>
不係今與後已與人又曰沖漠無朕萬象森然已具未<lb/>
應不是先已應不是後如百尋之木自本根至枝葉皆<lb/>
是一貫斯言最有功於周子如學者工夫則莫如主靜<lb/>
<pb n="KR4d0296_WYG_004-3a"/>
工夫到處自完全矣然易而言之亦可懼也既承下諭<lb/>
不敢不傾倒未知是否便來詳以見教為幸<lb/>
　　乙卯三月廿五日拜朱先生書<lb/>
文蔚伏自違去几席跧伏鄉野無繇訪便修書非敢懈<lb/>
怠也今歳已辭趙館上饒徐簿相招教一二子弟已從<lb/>
其約周提幹彦安趙司户皆遣子弟來學共有三四人<lb/>
所幸事簡可以讀書兼文蔚自覺有褊急之病徐簿却<lb/>
甚寛緩日夕相聚不無所助但渠目今有部餫之役相<lb/>
<pb n="KR4d0296_WYG_004-3b"/>
别動是數月使人悵怏耳先生還山間尊體想甚怡適<lb/>
學者徃來絡繹當有進道精勇者文蔚近誦詩乃平日<lb/>
所未講今且理㑹訓詁將正文優㳺諷詠不能得其意<lb/>
却騐之諸家之説而折𠂻以先生集傳方此下功他日<lb/>
當請益也近畧見玉山縣庠所録答問語覺見皆是平日<lb/>
所聞者似無可疑此間士友多疑非先生言謂其出於<lb/>
學者附㑹有雖知其非附㑹而亦疑其離析太過者文<lb/>
蔚再欲詳觀竟未得其本此間却有子顔徐丈持守頗<lb/>
<pb n="KR4d0296_WYG_004-4a"/>
嚴時復相聚亦能使人向前但於先生此説亦未能釋然<lb/>
耳文蔚去歳所答李守約書<hi>闕</hi>　敬之收去不審曽再<lb/>
呈否慮有未穏切望開示<lb/>
　答書子顔一室蕭然有以自樂令人敬嘆看詩且如<lb/>
　此亦佳大凡讀書須且虚心參驗乆當自見切忌便<lb/>
　作見解主張也玉山所説當已見之若嫌離析却教<lb/>
　他揑作一團也所答守約書大槩得之更當虚心玩<lb/>
　味當更純熟也<lb/>
<pb n="KR4d0296_WYG_004-4b"/>
　　四月十八日拜朱先生書<lb/>
文蔚竊自惟念荷先生教誨已十餘年所恨資質凡陋<lb/>
不能勇於進學以變化氣質有負提耳者甚多惟自近<lb/>
日以來操存省察之意不能自己自朝至夕無他用功<lb/>
凡讀書應接以至閒居獨處存省底意思未嘗不在念<lb/>
慮所發雖未能一於善但一念之微若善若惡隨即覺<lb/>
知較之頃時雖曰操存記得之時常少昬忘之時常多<lb/>
雖曰省察多是邪心妄念至於昌熾方始覺悟今兹幸<lb/>
<pb n="KR4d0296_WYG_004-5a"/>
免此患亦微有效騐如向來苦於甚難者今若稍易向<lb/>
來病於窘束急迫者今若稍從容順適自此以後或可<lb/>
冀其少進更望先生終教之文蔚誓當力行以不負大惠<lb/>
嘗誦康節先生詩至丹誠未貫日白髪已華顛之句深<lb/>
以自警竊謂世之學者多縁其誠不至於幽獨隱微之<lb/>
中一毫不慊便做出無限阻障況表裏二其心乎惟當<lb/>
積其誠意使至於貫日之地方可以進學也區區之志<lb/>
如此先生以為如何讀詩方到衛風未有積累工夫但<lb/>
<pb n="KR4d0296_WYG_004-5b"/>
見言語不必求之艱險意味惟當玩其深長如斯而已<lb/>
其他疑處皆且録出俟諷詠之乆當别有所見前書虚<lb/>
心參騐之訓敢不遵守<lb/>
　答書詳來示知日用工夫精進如此尤以為喜若知<lb/>
　此心此理端的在我則參前倚衡自有不容捨者亦<lb/>
　不待求而得不待操而存矣格物致知亦是因其所<lb/>
　已知者推之以及其所未知只是一本元無兩様工<lb/>
　夫也<lb/>
<pb n="KR4d0296_WYG_004-6a"/>
　　九月十一日拜朱先生書<lb/>
文蔚氣質薄弱不獲日夕摳衣坐隅雖循循不敢自已<lb/>
終恐識見局於淺陋近於讀書之暇或吟哦諷誦康節<lb/>
詩見得此老雖若疎放至其用功處未嘗不密抑能使<lb/>
人於人情物理間練之漸熟處之漸安文蔚謂閒時暇<lb/>
日優㳺於此是亦去物累養性情之一助也不識尊意<lb/>
以為如何偶子融寄詩文蔚輒用此意和之别紙録呈<lb/>
語疵意病當隨筆呈露便中賜教為幸<lb/>
<pb n="KR4d0296_WYG_004-6b"/>
　答書新詩甚佳康節胸懐未易窺測須更於實地用<lb/>
　功若只就之乎者也上學他恐無交涉也<lb/>
　　答徐子融書<lb/>
以龍德為誠此言却有意脉細玩經文閑邪存其誠其<lb/>
字可見但以庸言之信庸行之謹為存誠之方恐非本<lb/>
爻之㫖且以文勢觀之自有條理蓋謂以龍德而處中<lb/>
正之地是得中正者也庸言之信庸行之謹謂須臾不<lb/>
離耳所以伊川云造次必於是非謂學者庸言必信庸<lb/>
<pb n="KR4d0296_WYG_004-7a"/>
行必謹以致其力也聖人既不離於中則無過不及矣<lb/>
他有甚事惟在閑邪而已邪閑則誠自存或曰既已庸<lb/>
信庸謹謂非致力猶有待於閑邪乎曰聖人未嘗忘戒<lb/>
懼也堯舜兢業正謂此耳使聖人自謂已處無過不及<lb/>
之地而無事乎戒懼非所以為聖人故下文有學聚問<lb/>
辨寛居仁行之目程傳謂聖人自下雖已顯而未得位<lb/>
則進德修業而已觀此言可見善世而不伐德博而化<lb/>
極其著見功效以言之也然誠之一字固足以盡龍德<lb/>
<pb n="KR4d0296_WYG_004-7b"/>
之實矣須更將中字表裏參驗尤覺細密鄙見如此未<lb/>
識當否更望詳酌反復辨論以求至當<lb/>
　　丁巳六月拜朱先生書<lb/>
文蔚每日隨分工夫不敢廢間嘗温誦大學於自欺自<lb/>
慊兩言深有所契竊謂學者惟欲真知真知則於惡不<lb/>
善真如惡惡臭好善真如好好色無一毫不足之意固<lb/>
不容虚假於其間然亦豈容虚假自欺者正與此相反<lb/>
聖人以欺字對慊字形容情偽極盡精切所以大學首<lb/>
<pb n="KR4d0296_WYG_004-8a"/>
篇無他語止曰在明明德明德既明則知之必真而於<lb/>
好惡之間無有不實矣文蔚每於日用間驗之深信聖<lb/>
賢之言不我欺也誦詩必先求正文亦得大意但其中<lb/>
名物訓釋與夫精微曲折必質諸詩傳及注疏尚未終<lb/>
巻未敢請問前書所論中庸併求是正<lb/>
　　十月廿一日拜先生書<hi>己未</hi>
文蔚以迂愚之性未有親養可歸棲處人館亦煞多事<lb/>
以義理自處未免拂情又不敢狥俗坐是亦覺費力已<lb/>
<pb n="KR4d0296_WYG_004-8b"/>
年齒到此只得自立但覺有時氣少充今當益務培養<lb/>
以配義與道耳儀禮方借得一疏參究有少文義疑惑<lb/>
謹具别紙求教文蔚於儀禮外復取禮記兼讀見得聖<lb/>
人不是杜撰皆是於天理流行處分别許多節目次序<lb/>
隆殺等級具有條理但衣服器用古今異宜好禮者依<lb/>
放而行之不失古人之意可也未審尊意以為如何併<lb/>
乞示教<lb/>
　答書知看儀禮有緒甚善此書雖難讀然却多是重<lb/>
<pb n="KR4d0296_WYG_004-9a"/>
　複倫類若通則其先後彼此展轉參炤足以互相發<lb/>
　明乆之自通貫也<lb/>
　　答徐子融書<lb/>
示還子顔丈書且䝉諄誨所見甚善但謂三子者出曽<lb/>
晳後顔子必不後孔子亦無云云之答此未免以世俗<lb/>
之心窺聖賢也蓋三子者出曽晳偶自未出安知顔子<lb/>
不然曽晳之學雖未到顔子地位此箇意思即與顔子<lb/>
無異觀舍瑟氣象無些私意世人之所輕重者豈足道<lb/>
<pb n="KR4d0296_WYG_004-9b"/>
哉以其有德色獨後三子出今世學者粗有識者且恥<lb/>
之況夫曽晳乎自以為髙見而議其後恐與曽晳所見<lb/>
無交涉矣顔子固未敢道只曽晳之肩亦未易遽齊也<lb/>
又謂百尺竿頭更須進步克伐怨欲不行謂未是百尺<lb/>
竿頭則可若於百尺竿頭又欲進步即脚不踏實地矣<lb/>
持論甚髙過於中庸但恐無下脚手處也鄙拙之見不<lb/>
敢不盡以傾倒儻有未然幸不我吝<lb/>
　　再答徐子融書<lb/>
<pb n="KR4d0296_WYG_004-10a"/>
再䝉見教曽㸃之説甚荷不外但曽㸃胸懐極是灑落<lb/>
恐不如所料儻如所料孔子必不與㸃矣此是論語中<lb/>
一節目須更商量百尺竿頭進步文蔚非不㑹意謂雖<lb/>
是孔子亦只得在百尺竿頭立地他人蓋未到百尺竿<lb/>
頭也百尺竿頭進步殊非聖門語言氣象是以𤨏𤨏忘<lb/>
其愚直更幸思之<lb/>
　　與李敬子教授書<hi>甲子冬</hi>
文蔚徃來閩中於師友間稔聞令望第恨去留參辰不<lb/>
<pb n="KR4d0296_WYG_004-10b"/>
得承博約之誨唐石雖幸一見恨匆匆而别不及交一<lb/>
語深以為恨即目冬寒漸力伏惟進道之勇神物森相<lb/>
尊候萬福文蔚稟資遲鈍涉世多艱荷先生教育之乆<lb/>
而學不加進深以自懼也近訪朋友徐司法為廬阜之<lb/>
㳺一日拜白鹿洞先生祠下遂得與升之杜兄相欵升<lb/>
之具道此日獲親講論之益且敬嘆其痛快勇决文蔚<lb/>
因得以詢問起處之詳竊知讀書山間深有契合且以<lb/>
誘掖後生之秀者其趨操如此令人敬嘆文蔚竊嘗自<lb/>
<pb n="KR4d0296_WYG_004-11a"/>
謂為學之道義理難精己私難克今吾輩未嘗不從事<lb/>
於格物致知讀書亦曉解大義應事接物之間蓋亦審<lb/>
訂是非權衡輕重但毫釐之間察之少有未盡則道不<lb/>
明矣至於克己未論到顔子天下歸仁處如原憲克伐<lb/>
怨欲不行亦自是一難事自非隨事撿察痛自鋤治則<lb/>
不知不覺之頃私意已竊發矣尚何望其道之能行哉<lb/>
此中庸所以論道之不明不行而歸咎於知愚不肖之<lb/>
過不及況今老師云亡學者星散無羣居講切之益或<lb/>
<pb n="KR4d0296_WYG_004-11b"/>
解體自肆或狂率自是深懼此道無傳尊兄乃能用力<lb/>
如此誠為可敬但疇昔朋友間多謂尊兄稟氣太剛勁<lb/>
急太甚少寛裕和平之氣大抵進道不可不勇任道不<lb/>
可不毅若欲從容之中理而無過不及之偏則須察理<lb/>
之精克己之盡以變化其氣質可也此中庸所謂天下<lb/>
國家可均爵禄可辭白刄可蹈而中庸不可能若論難<lb/>
易疑莫難於前三者而莫易於中庸然前三者資稟之<lb/>
近似者皆可慷慨感激而為之至於中庸則直須義精<lb/>
<pb n="KR4d0296_WYG_004-12a"/>
理明而非血氣智勇之所能及矣近聞尊兄以𢎞名齋<lb/>
伏計每日用功文蔚深喜斯道之將有傳敢寓片紙布<lb/>
此區區自念與兄交淺而輒言欲冩而復輟者屢矣又<lb/>
自咎曰此即不能先施於朋友之過是以忘其狂僭因<lb/>
此或可以來其警教之益前此過番昜㑹姜叔權亦得<lb/>
少欵渠恐吾人邂逅相見託致問意叔權自三數年來<lb/>
苦於多病不甚看文字但氣象却自好也徐司法誠恪<lb/>
有守頗恨此間少講論耳他日須得與兄相見文蔚今<lb/>
<pb n="KR4d0296_WYG_004-12b"/>
以歳晩思親亟歸上饒深恨不得一造髙居少奉從容<lb/>
有可箴藥便中切幸勿外<lb/>
　　再答李敬子書<lb/>
文蔚駑鈍之質年邁而學不進家貧親老未免假館讀<lb/>
書工夫多分於應接良以為撓今見理歸計次第年歳<lb/>
間可遂誓當畢力鑽研以無負先師期望之意頃聞有<lb/>
司直之命繼㑹直卿黄兄竊知授江西運屬茍有志於為<lb/>
民隨處皆可自效有朋友徃來相與講學否文蔚切謂<lb/>
<pb n="KR4d0296_WYG_004-13a"/>
日用工夫靜中不能不動却欲於發處察之惟動中之<lb/>
靜一節最難須是於此用力見功庶幾天理流行不至<lb/>
間斷也文蔚雖日以此自提終未得力因來有以教之<lb/>
是望<lb/>
　　番陽辭趙得勤知郡書<lb/>
文蔚疎謬無取誤䝉見知收寘郡齋自愧冒處非據寅<lb/>
夕不寧方圖引退忽承易鎮嘉禾喜而不寐意謂因此<lb/>
可以告歸乃䝉不鄙復有顧遇之意自惟無狀何以得<lb/>
<pb n="KR4d0296_WYG_004-13b"/>
此豈足下憐其寒陋而不忍棄之歟然文蔚竊有愚誠<lb/>
不敢不吐文蔚堂有垂白之親菽水缺養使文蔚温飽<lb/>
於外而不顧其親之飢凍是乃名教所棄豈可冒居師<lb/>
席以表範人之子弟用是所以難其逺出徑當自此請<lb/>
違少留番江為有一二同門欲相聚數日旌麾既還文<lb/>
蔚無復拘礙後日杖屨而歸猶得攀縁於鵞湖道上然<lb/>
抑猶有説文蔚以迂闊之學不合時好徃徃厭棄之者<lb/>
十常八九足下非惟招延之而假借之甚厚則足下之<lb/>
<pb n="KR4d0296_WYG_004-14a"/>
於文蔚亦異於常人矣使遽别而無一言則是足下無<lb/>
負於文蔚而文蔚負足下竊謂賔客之賢否寔係主人<lb/>
之重輕今世士大夫多喜佞而士多失守以失守之士<lb/>
而遇喜佞之士夫則卑汚茍賤之態何所不至為主者<lb/>
見其甘悦之言日進而迎合之意日投遂以為得士旁<lb/>
者觀之則何有以折衷之乃幸<lb/>
　　答江㑹之書<lb/>
文蔚自惟蹇鈍科舉豈敢有望但以親老在堂不得不<lb/>
<pb n="KR4d0296_WYG_004-14b"/>
勉應之耳每䝉奬予過當深愧有負期待蓋士生於世<lb/>
用之則行舍之則藏自今人志於利禄於是榮勝恥負<lb/>
而視得失甚重然以義理觀之則易地皆然逹則為逹<lb/>
之事窮則修窮之業初無加損持此説以語人不翅齊<lb/>
門鼓瑟惟㑹之能知我心故輒言之㑹之經涉世故已<lb/>
深窮逹得喪自當無疑得暇能與子融相過以講究聖<lb/>
賢用心處他日文蔚結茅山間相與徃來以畢此生所<lb/>
得不猶愈於彼乎<lb/>
<pb n="KR4d0296_WYG_004-15a"/>
　　答周希顔書<lb/>
書疑數條已隨所見答去更幸思之復以見告書直是<lb/>
有難讀處某每讀一篇必欲先自通然後㑹諸説而析<lb/>
之縁此遂覺遲鈍未能得條暢誓當畢力鑽研亦苦性<lb/>
不機敏也此學甚孤滿前無可告語終日塊坐令人昏<lb/>
滯識趨向後生但得一人朝夕相聚亦當有啓發處希<lb/>
顔志向不易得當决取舍之幾真知外物為輕吾身為<lb/>
重庶有可以着力者若徒悠悠歳月無補於事也某深<lb/>
<pb n="KR4d0296_WYG_004-15b"/>
以此自警徃者不可救矣來者猶可追望希顔莫言語<lb/>
聽也<lb/>
　<lb/>
　<lb/>
　<lb/>
　<lb/>
　<lb/>
　克齋集巻四<lb/>
</p>
<p>
</p>
  </div>
</body>
</text>
</TEI>
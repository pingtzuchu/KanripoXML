<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻一</head>
    <p>
<pb n="KR4d0296_WYG_001-1a"/>
欽定四庫全書<lb/>
　克齋集巻一　　　　　宋　陳文蔚　撰<lb/>
　　答徐崇甫人心道心并性理說<lb/>
人心道心固無二以其或生於形氣之私或原於性<lb/>
命之正生於血氣之私豈非人欲原於性命之正豈<lb/>
非天理况舜禹相詔之語已有危㣲之别則一邪一<lb/>
正固無疑矣繼之以惟精惟一則欲人於致察之力<lb/>
細密而無不盡持守之志堅固而無或雜葢察之不<lb/>
<pb n="KR4d0296_WYG_001-1b"/>
密則二者交互於胸中而天理人欲不能致謹於<lb/>
毫釐之辨雖欲於持守之際純乎天理而不雜於<lb/>
人欲之私不可得矣惟精惟一則兩下工夫並進<lb/>
而中可得矣中即所謂道也來諭援孟子仁也者<lb/>
人也合而言之道也為證而謂道即人人即道聖<lb/>
賢語言意各不同兩處各看令融液透徹庻幾不<lb/>
相病耳性善之說以水清為喻非不善第以清濁<lb/>
為言則雜乎氣質矣其後謂氣有不齊而其質則<lb/>
<pb n="KR4d0296_WYG_001-2a"/>
一意欲言性無不善如水無不清不知旣以氣質言則<lb/>
水不能皆清性不能皆善矣當如孟子言人無有不善<lb/>
水無有不下則無病耳此乃講學之本原當取孟子與<lb/>
告子辨論處熟看仍以程氏遺書論性之語叅酌求之<lb/>
知本然之性與雜乎氣質而言者不同則議論方有的<lb/>
當非臆想料度之可及也來諭以天命比君命此固然<lb/>
矣但分心性情處亦恐未然葢心統性情性即心之靜<lb/>
而情即心之動心不能不靜而亦不能不動豈有惡於<lb/>
<pb n="KR4d0296_WYG_001-2b"/>
情哉今曰人之本心即性也其不善者情也心性旣無<lb/>
毫釐之别又直以情為不善則與滅情之見何異孟子<lb/>
謂乃若其情則可以為善矣乃所謂善也豈以情為不<lb/>
善哉心性情之界限惟孟子之書具其條理無吝熟咀<lb/>
味也吾軰相去之逺不得羣居講學苟書問中又不能<lb/>
盡情無隱而同聲相和即為同門之罪人是以不敢茍<lb/>
相阿狥而傾倒鄙見如此幸詳之復以見告<lb/>
　一邪一正之說傷於刻畫人心未必便邪第生於血<lb/>
<pb n="KR4d0296_WYG_001-3a"/>
　氣之私不知簡柅則易流於邪此所以惟危也當如<lb/>
　敘中語人莫不有是形雖聖人不能無人心必使道<lb/>
　心常為一身之主而人心每聼命焉則危者安㣲者<lb/>
　著而動靜云為自無過不及之差矣因暇日抄録舊<lb/>
　編將因書復以告崇父嘉定辛巳十二月二十六日<lb/>
　　又答徐崇甫說<lb/>
前書見教人心道心之說謂惟危惟㣲者俱未可以言<lb/>
中曰惟精惟一者必如是所以為中若便指人心為人<lb/>
<pb n="KR4d0296_WYG_001-3b"/>
欲之私其意義無乃太踈淺某再三詳之極感開發愚<lb/>
意竊謂貴乎精一者正欲察其㣲而安其危如是乃可<lb/>
以得中非謂精一便為中也為字似未穩人心固不可<lb/>
便指為人欲畢竟生於血氣易流於人欲此所以為危<lb/>
中庸序於此辨析甚精尊兄謂平心定氣味之又騐之<lb/>
於心其㫖自可見此言甚善但當實用其功則舊見庻<lb/>
可濯去而新知當自得也<lb/>
　　答崇甫所辯講義二條<lb/>
<pb n="KR4d0296_WYG_001-4a"/>
䝉見教懲忿窒慾二事較之鄙見尤覺條暢足以補其<lb/>
缺漏甚感甚幸但謂忿害淺故懲之慾害深故窒之愚<lb/>
意恐忿慾之為害不可以分淺深葢忿之來也暴不知<lb/>
不覺之間已致於肆横而不可制故必懲之懲則尤欲<lb/>
其用力也程子謂治怒難治懼亦難明理可以治懼克<lb/>
已可以治怒正謂此耳慾心發於隱㣲之中其來也以<lb/>
漸只要早覺纔覺便可制然非恬於世味者不能也以<lb/>
此觀之忿慾之為害不可以分淺深尊兄以為如何儻<lb/>
<pb n="KR4d0296_WYG_001-4b"/>
有未然更俟開曉<lb/>
仕學二端謂理無窮學寧有窮援漆雕開事以證可謂<lb/>
名言良用敬嘆但引周公事恐孔子只說凡人雖有周<lb/>
公之才之美使驕且吝其餘不足觀也矣驕吝二字非<lb/>
指周公而言也來教以為聖人尚爾况其未至者乎似<lb/>
便以周公為驕吝也未免語病更幸思之詳以見教<lb/>
　　劉靜春寄示太極要㫖答其說<hi>名黼浦城人</hi>
太極一篇之㫖渾融條暢深得濂溪之意如曰理存乎<lb/>
<pb n="KR4d0296_WYG_001-5a"/>
物之中物非出乎理之外聖賢教人即物以窮理大學<lb/>
之書不曰窮理而曰格物援程子體用一原顯㣲無間<lb/>
之說且謂通書之作不過發明是圖之意是皆至當之<lb/>
論不可移易第文蔚猶有一二所疑不敢不求質於左<lb/>
右洪範初一曰五行葢當時箕子次叙九疇謂當自五<lb/>
行而始耳故有初一次二之目以至於次三次四以下<lb/>
莫不皆然然來教謂初一云者五行中有太極恐求之<lb/>
太過而非箕子敘疇之本意一隂一陽之謂道隂陽非<lb/>
<pb n="KR4d0296_WYG_001-5b"/>
道所為一隂一陽則謂之道故曰形而上者謂之道形<lb/>
而下者謂之器如隂陽之運行往來者有二氣焉是形<lb/>
而下者故曰形而下者謂之器固是器亦道道亦器須<lb/>
著如此分别則語無病耳來教謂是後天之學也是一<lb/>
隂一陽之謂道也未免語病是雖白玉之一瑕恐垂訓<lb/>
立言要當使無瑕可指為佳耳鄙見如此未審然否幸<lb/>
反復之以求眞是之歸是望是望<lb/>
　　答傅子澄<lb/>
<pb n="KR4d0296_WYG_001-6a"/>
　朱先生所引程子格物之說於大學或問中其問作<lb/>
　三截中一截所引工夫次第以潚觀之豈非在莫若<lb/>
　察之於身上着工夫所以朱子自講格物一叚亦只<lb/>
　在心性情上然後却及於身之所具與身之所接極<lb/>
　其大盡其小者循序用工先生以為然否<lb/>
格物工夫朱子多就心性情說者葢為察之於身尤為<lb/>
親切吾身萬物之理皆備自一身推之萬物之理莫不<lb/>
皆然非謂只察之於身而不復推之於物也<lb/>
<pb n="KR4d0296_WYG_001-6b"/>
　朱先生說持敬之方歴舉程子尹謝之言固切矣然<lb/>
　以潚觀之只自主一上着功夫若能主一便可整齊<lb/>
　嚴肅此所謂繇乎中而應乎外也<lb/>
持敬工夫只在主一便自整齊嚴肅固是如此但聖賢<lb/>
教人不令一處放過隨事簡察無時不然無處不然所<lb/>
謂内外交相飬也若只說主一便了則起居出入之間<lb/>
或細㣲不謹則於主一功夫未免有間斷也<lb/>
　前日西溪觀水抑之因舉道體二字先生曰與道為<lb/>
<pb n="KR4d0296_WYG_001-7a"/>
　體抑之又謂與道為一體先生以為不然次早抑之<lb/>
　又問以謂無物不體無時不然為道之體以其難見<lb/>
　故指川流而言先生以謂皆是枝葉之說須要識如<lb/>
　何是與道為體潚愚意謂程子所謂天運而不已日<lb/>
　往則月來寒往則暑來水流而不息物生而不窮皆<lb/>
　與道為體運乎晝夜未嘗已也此即朱子所謂天地<lb/>
　之化往者過來者續無一息之停之謂然道固是純<lb/>
　亦不已亦只把這天地之化來與道做箇體指川流<lb/>
<pb n="KR4d0296_WYG_001-7b"/>
　而言者以其著見而易察也不知是否<lb/>
道體之說其間亦有近似處終是未釋然且子細玩索<lb/>
他日面見言之未晩也<lb/>
　　答王仰之<lb/>
論語莫我知也夫此一條文理亦不難曉向年文蔚曾<lb/>
隨文解義質於先生皆不以為然竟不曾剖判後來文<lb/>
蔚因别看文字意先生之意或出於此未及質正先生<lb/>
已棄諸生矣至今為恨先生曰此却是個有思量底事<lb/>
<pb n="KR4d0296_WYG_001-8a"/>
却要在不思量處得<lb/>
國君夫人父母終無歸寧之禮使大夫以寧於兄弟非<lb/>
國君夫人則無此制然嚴於禮法者父母終亦以不歸<lb/>
為美姑姊妹女子子已嫁而反兄弟弗與同席而坐弗<lb/>
與同器而食觀此則可知矣今世俗不能行也<lb/>
上爻為主專以此爻而占吉凶亦須以下爻叅騐但所<lb/>
重不在下爻耳<lb/>
以一卦言之則内卦為貞外卦為悔三爻皆變則以本<lb/>
<pb n="KR4d0296_WYG_001-8b"/>
卦為貞之卦為悔是用本卦彖辭占然所謂彖辭卦下<lb/>
之辭便是所謂系辭也非彖曰以下之辭<lb/>
　　答周希顔問浴沂<lb/>
聖人之心虛明瑩徹無所繫累如懸鑑當空過者必炤<lb/>
而虛明自若不逐物以往故物各付物而各得其所也<lb/>
曾㸃識之故於言志之際託興於風乎舞雩而胸中了<lb/>
無一事聖人喜其與已志合喟然與㸃集註謂天理渾<lb/>
然隨處發見不過即其所居之位適其所履之常而天<lb/>
<pb n="KR4d0296_WYG_001-9a"/>
下之樂無以加焉用之而行則雖堯舜事業亦不外此<lb/>
不待更有所作為也可謂得形容之妙矣但其所見至<lb/>
此而行不揜焉所以為狂也三子各拘拘於一事所見<lb/>
者小然却皆其實事故聖人亦許之子路不逹為國以<lb/>
禮道理雖是已之所能然未免有意若隨事順應而不<lb/>
見形迹則氣象又不同也葢禮者天理之節文也一循<lb/>
天理之節文而我無意焉聖人之心不過如此子路之<lb/>
才固是有餘觀其言志皆是才之所可及而子路未免<lb/>
<pb n="KR4d0296_WYG_001-9b"/>
以此横在胸中而不知人之所為皆是天理之當然故<lb/>
程子謂只為不達為國以禮道理若達便是此意只爭<lb/>
些子其見地便不同也舜有天下而不與是不以位為<lb/>
樂與此又别<lb/>
　　答夏自明<lb/>
　自明竊見費隱一章以為及其至也雖聖人有所不<lb/>
　能不知而文公章句則曰舉全體而言聖人固有所<lb/>
　不能盡如此則不知費者聖人固有所不能盡而隱<lb/>
<pb n="KR4d0296_WYG_001-10a"/>
　者聖人還能盡之否章句又曰其所以然者則非見<lb/>
　聞所及不審所謂所以然者果何所指<lb/>
費者舉道之全體而言葢天下萬物無非道大而天地<lb/>
細而毫毛無非道也舉全體而言聖人固有所不知不<lb/>
能如孔子問禮於老子問樂於萇𢎞是有所不知也如<lb/>
堯舜之病愽施濟衆是有所不能也隱者乃事物中之<lb/>
理事物之所以為事物必有所以然者理是也事雖聖<lb/>
人有所不知不能而理則聖人無不明矣<lb/>
<pb n="KR4d0296_WYG_001-10b"/>
　自明嘗讀克已一章謝上蔡之言曰克已須從性偏<lb/>
　處克將去如此則是兼變化氣質而言不止克去己<lb/>
　私而文公章句止言為仁者必有以勝私欲不知何<lb/>
　故<lb/>
已者私欲也克已是欲勝其私欲上蔡云從性偏難克<lb/>
處克將去是做克已工夫此言最切當<lb/>
　性近習逺一章文公集註曰此所謂性兼氣質而言<lb/>
　氣質之性固有善惡之不同然以其初而言則皆不<lb/>
<pb n="KR4d0296_WYG_001-11a"/>
　甚相逺不知還是本然底相近抑是氣質底相似初<lb/>
　之一字於二者何所指<lb/>
有本然之性有氣質之性本然之性知愚均禀孟子言<lb/>
性善者是矣雜乎氣質則有善有惡有清有濁雖善惡<lb/>
清濁之不同然有生之初大抵相近自其習之不同則<lb/>
又逺矣<lb/>
　<lb/>
　<lb/>
<pb n="KR4d0296_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　克齋集巻一<lb/>
</p>
<p>
</p>
  </div>
</body>
</text>
</TEI>
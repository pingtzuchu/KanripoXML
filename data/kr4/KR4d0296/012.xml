<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻十二</head>
    <p>
<pb n="KR4d0296_WYG_012-1a"/>
欽定四庫全書<lb/>
　克齋集巻十二　　　　　宋　陳文蔚　撰<lb/>
　　周迪功墓誌銘<lb/>
自先王之教不明世禄之家習尚滛侈以蕩滅禮法者<lb/>
固不足論徃徃號為儒者亦不知律身齊家之義豈非<lb/>
三代明倫之教不講而人心之不正以至是歟今有不<lb/>
繇問學無所染習自能以禮法齊其家者周公其人也<lb/>
公諱安夀其字未聞世家上饒父祖世為民事農桑公<lb/>
<pb n="KR4d0296_WYG_012-1b"/>
敦厚儉約克紹其業至今不替享年九十有奇子孫繁<lb/>
衍以世訃者至見五葉以口計者至盈百數公御之始<lb/>
卒一本於嚴晨昬定省不違其節小大尊幼不躐其次<lb/>
禮法少有過差詰之無恕用是公年彌高而奉之彌謹<lb/>
其子雖當不提㩦之年共子職與少壯不異江左輕義<lb/>
重財之俗頻年尤甚父母在析居别業者習以成風恬<lb/>
不為怪公謝家事幾二十年子孫一意營幹無敢有異<lb/>
言者亦足為薄俗之厲公生長田間無榮寵望先是二<lb/>
<pb n="KR4d0296_WYG_012-2a"/>
年以太母慶七十恩授迪功郎可謂希濶之遇徐氏先<lb/>
公九年卒子三人曰某曰發曰全某早世餘克繼公志<lb/>
孫八人曾孫若干人女二人女孫一人俱已出適公生<lb/>
於紹聖丁丑七月十六日卒於淳熈丁未十一月卄二<lb/>
日凢歴五百四十二甲子越三日塟於所居之左黄岡<lb/>
之原從治命也世俗論公者未有不以冨夀康寕為羙<lb/>
稱予獨掇其關於風教者表而出之庻㡬有補云銘曰<lb/>
禮法之弊猶水之東靡然共趍孰還其風公性素樸初<lb/>
<pb n="KR4d0296_WYG_012-2b"/>
匪繇學自身齊家可以敦薄<lb/>
　　西軒居士誌銘<lb/>
上饒游氏大觀間有諱覺民者以八行舉積階至員外<lb/>
郎自是族望表表吾郡儒風文氣醖釀沈浸薰澤不替<lb/>
至今八行弟表民以優老恩補保義郎保義生某某生<lb/>
<hi>缺</hi>夫<hi>缺</hi>夫生二子次曰元英字俊卿即西軒居士也居<lb/>
士幼孤少長刻意肄舉子業游鄉校錚錚然衆人中時<lb/>
為郡文學者名有塲屋聲别識士類特相器重月書屢<lb/>
<pb n="KR4d0296_WYG_012-3a"/>
冠倫魁一時輩行莫不禮敬且期以逺到居士亦自謂<lb/>
取科第當如摘頷髭耳及三嵗大比輙不利累應詔但<lb/>
為國子待補生因嘆曰命矣夫遂浩然賦歸耕延師課<lb/>
子弟業期以刷恥戊午貢籍有名勉者即其子掇儒科<lb/>
齒仕版行發軔矣惜其有風木之悲也居士警悟機敏<lb/>
勁挺不阿徇才實有用自坎壈於時無以自見姑即其<lb/>
家而經理之居無何荒者治湮者通缺者備觸事皆有<lb/>
端緒俾得一階自試豈為不能辦者亨塞既有命矣於<lb/>
<pb n="KR4d0296_WYG_012-3b"/>
是自適其適蒔花植竹飲酒賦詩臺<hi>缺</hi>月波園繞緑水<lb/>
遇佳天氣勝時日與賔友相羊其間無復身世之憂一<lb/>
日忽嬰㣲疾即命二子前畀付家事且屬以言令各務<lb/>
整飭有起無廢二子咸應曰唯則益自放曠不以纎芥<lb/>
累其心如是者又三載疾再作而卒實開禧改元歲乙<lb/>
丑三月卄三日也屬纊之際獨惓惓於八十四嵗之母<lb/>
視二子知可托則瞑目矣享年六十有二娶周氏柔淑<lb/>
有婦道二子曰勤曰勉孫男三人珪璋方就師學玠尚<lb/>
<pb n="KR4d0296_WYG_012-4a"/>
幼孫女三人皆在室予與居士為文墨交相知甚深饑<lb/>
寒驅予奔走無寜歲别去之日乆而一㑹莫遂屢辱要<lb/>
約書予亦將登堂拜母夫人不謂天奪居士之速也於<lb/>
戲痛哉越再時予始得哭其柩二子泣拜杖而起則告<lb/>
曰将以二年正月丁酉𦵏於本縣石橋鄉丘原之湯家<lb/>
塘知吾父者莫若子請銘幽宫予不得而辭銘曰視其<lb/>
已為未為者可知其母垂白非子終身之悲惟後人是<lb/>
依故死生亦無疑<lb/>
<pb n="KR4d0296_WYG_012-4b"/>
　　向夫人墓誌銘<lb/>
咸平祥符間文簡公以厚德重望再相定陵後五十年<lb/>
欽聖憲肅皇后復以坤厚之載母儀天下繇是向氏之<lb/>
德澤在生民冝其族系衍迤慶流無窮子誼文簡之伷<lb/>
而欽聖憲肅皇后之族是生夫人歸太宗皇帝下漢王<lb/>
東位孫知西外宗正贈少傅士礽第八子不䢝少傅南<lb/>
渡家信州之鉛山兵火後生理蕩析一無所㩦輟捐俸<lb/>
藏書籍延師儒使諸子遊從誦習日漸詩禮訓諸子皆<lb/>
<pb n="KR4d0296_WYG_012-5a"/>
刻厲自奮六人先後登進士第不䢝其一也敏於吏事<lb/>
且有文飛灑盡翰以儒林郎掌保寜軍節度書記生四<lb/>
子長善<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幼負凌厲才能世其科以文林郎授廣西經<lb/>
屬不赴而卒善䢿善鄣皆以閩漕貢用上登極恩補官<lb/>
善䢿今為迪功郎任泉州晉江縣丞所至有能聲在泉<lb/>
為郡守鄒公夕郎所知使入幕參決知可任以事畀以<lb/>
斤削善鄣成忠郎前監泉州舶司門亦以亷謹整辦稱<lb/>
善鄖方肄國子業明爽有餘夫人相家女及歸少傅家<lb/>
<pb n="KR4d0296_WYG_012-5b"/>
一門科甲相繼顯仕麾節熒煌夫人内視歉然畧無貴<lb/>
驕意自書記公捐館惟一意教子日夕訓厲期以不墜<lb/>
箕裘寜捐已所奉以爲延師資諸子用是克紹夫人之<lb/>
教也國家渡江㡬百年故家遺俗相望寖逺閨門儀範<lb/>
不可得見夫人温然醖藉有中朝贒淑風爲母慈為婦<lb/>
順奉舅姑謹御妾媵寛里巷婣戚皆稱其贒孀居三十<lb/>
年未嘗輙出善䢿善鄣適同官温陵温陵樂土齊啓夫<lb/>
人願迎侍夫人欣從之客南二載二子更相娱侍心安<lb/>
<pb n="KR4d0296_WYG_012-6a"/>
體舒無羇旅戚一日歘起歸意値善鄣官滿得承其志<lb/>
及家僅月餘嬰疾遂不起實嘉定辛未十二月一日也<lb/>
夫人生紹興丙辰十月四日享年七十有六平日處心<lb/>
憫惻無忮刻意自以享上夀無憾所願終正寢於戱天<lb/>
之佑善使自千里得家悠然順逝黙若有符合者善䢿<lb/>
去替數月承計匍匐來奔追盡哭踊卜宅得吉於縣北<lb/>
五里之惠泉風氣佳甚於隂陽家適冝以次年九月庚<lb/>
申終大事孫男二人汝浡汝洞汝<hi>缺</hi>在貢籍孫女二人<lb/>
<pb n="KR4d0296_WYG_012-6b"/>
長適進士傅煒餘在室曾孫男女二人男崇枚善䢿以<lb/>
𦵏有日請銘於上饒陳文蔚謂文蔚不得而辭銘曰婦<lb/>
貞於潔傾於哲也母成於戒敗於愛也於戱夫人有婦<lb/>
之貞無婦之傾有母之愛無母之敗也<lb/>
　　監江陵府糧料院傅君墓誌銘<lb/>
鈆山傅氏派自金陵辟五季亂來信州族寖大二百年<lb/>
間聨仕版者相望為邑甲姓有諱緽者家豐而喜施得<lb/>
長者稱緽生欽明為登仕郎辟江淮總屬欽明生一飛<lb/>
<pb n="KR4d0296_WYG_012-7a"/>
好古學游象山陸氏門不得夀齎志以歿才甫諱杰一<lb/>
飛之嗣子淳熈庚子嵗大歉朝家憂之誘民出粟賑饑<lb/>
補以官緫幹捐粟五千石助州家信之六邑賴以濟事<lb/>
聞於朝命官其子一飛未被受客死建康時參政范公<lb/>
成大畱守憫勞之奏貤其後才甫用是補吉州文學中<lb/>
銓程授迪功郎主南劒州順昌縣簿該慈福皇太后慶<lb/>
夀恩循修職郎將赴順昌道建陽首謁晦菴朱夫子夫<lb/>
子舊嘗㑹東萊象山諸老先生於鵞湖僧舎識伯濟問<lb/>
<pb n="KR4d0296_WYG_012-7b"/>
所從來喜曰伯濟有子伯濟一飛字也臨别厲以官業<lb/>
秩滿調常州比較務以迎侍不便換撫州崇仁簿終考<lb/>
代者未至㑹母夫人病思歸倉使陳公鞏檄稟議户部<lb/>
屯田事因奉親還鄉里自是留侍醫藥數年不調親疾<lb/>
竟不起黽勉終喪既畢大事始參選得監江陵府糧料<lb/>
院還自任所則已病矣卒於是年八月廿五日實嘉定<lb/>
壬申也才甫居官亷遇事謹初任順昌漕使有挾先憾<lb/>
者委賣増鹽寔困之増鹽與縣計不兩立増鹽行則縣<lb/>
<pb n="KR4d0296_WYG_012-8a"/>
計虧縣計辦則増鹽不售號難處才甫務盡道理既逭<lb/>
責漕使而長官亦不忤後得憲使趙公解之以脱常攝<lb/>
邑民用不擾攝尉值小冦為梗防禦得䇿境内以寧趙<lb/>
公薦之曰克謹其身服勤乃職太守范公節亦許備薦<lb/>
員章未剡而卒勾稽崇仁適傅公伯召守臨川篤同姓<lb/>
之好分畧僚屬先是崇仁旱邑官分禱經月不應才甫<lb/>
視龜甫數日承是命宿齋登仙境之巴山黙致誠禱車<lb/>
旋而雨霶霈彌日枯生涸澤民大喜恱擁香火來謝者<lb/>
<pb n="KR4d0296_WYG_012-8b"/>
數百人曰此新官所感也未㡬檄至安樂團領不督而<lb/>
辦以久出曠職力丐還任又團領本邑財賦不事笞箠<lb/>
人自樂輸癸亥秋視旱金谿身歴疆畆多所蠲放明年<lb/>
春夏之交崇仁艱食邑長趙君彦紓連衘申諸司得米<lb/>
數百石貸民遂為賑濟所提督官凡欲使民被寔惠非<lb/>
敢具文以塞責於東西館頭僧寺中䰞糜粥待羸瘠之<lb/>
甚者存活頗衆推此才甫之志可知已近代風俗鍥薄<lb/>
同僚多不相能且相擠才甫在順昌令君葛逄時老儒<lb/>
<pb n="KR4d0296_WYG_012-9a"/>
也特相信愛今右司郎中趙君汝述時為尉相待如家<lb/>
人在崇仁趙君彦紓尤厚善民訟分日而決催科分日<lb/>
而較事有闗利害者相謀而後行非才甫牧已謙事長<lb/>
順寜足得此於人崇仁滿歸市井小民及里長相率出<lb/>
五里外仙游觀送之是豈彊而致也才甫尊賢慕義所<lb/>
至有道之士傾心愛敬不敢待以稠人廖公德明居順<lb/>
昌老成而聞道才甫日得親炙聞其緒論及官崇仁何<lb/>
公異賢而有文葺山莊為燕息地才甫多從之遊以職<lb/>
<pb n="KR4d0296_WYG_012-9b"/>
事至金谿則訪陸先生遺址與其先人平日交舊自著<lb/>
數語識顛末雖一官隨牒不希聲利恬於榮進閒居諷<lb/>
淵明康節詩多能成誦黄陳詩文投心處亦時時見於<lb/>
吟諷燕坐之室榜曰静勝晨夕于此罕與世俗交雖若<lb/>
涇渭太分未免忤物視湛浮斯世惟知世利而不知道<lb/>
義者逕庭矣喜道家修養書及釋氏語自謂有據無據如<lb/>
藤倚樹平日所得於釋氏者在此朱夫子挽以吾儒問<lb/>
學嘗因答書令小作課程專讀一書久自得力才甫將<lb/>
<pb n="KR4d0296_WYG_012-10a"/>
有事斯語今則已矣可悲也已才甫生乾道丁亥十一<lb/>
月十八日年四十六娶鄭氏武經郎主管台州崇道觀<lb/>
嵓堅長女生三子謙之誠之誼之誠之出繼弟熹謙之<lb/>
中補選誼之方就外傅女一人在室謙之既得卜於縣<lb/>
三十里東山之原以次年十二月壬申奉㐮事謂文蔚<lb/>
知乃翁平生為詳泣血請銘其墓文蔚遜之其誰銘銘<lb/>
曰錦尚絅兮日章蘭無人兮自芳既與世以殊趣夫孰<lb/>
知其所長勒銘詩以詔後俾茲丘焉有光<lb/>
<pb n="KR4d0296_WYG_012-10b"/>
　　余正叔墓碣<lb/>
鉛山傅啇弼一日來訪文蔚蹙然而言曰正叔余先生<lb/>
予師也殁㡬三十年嗣人湮㣲不能發其先德使有善<lb/>
弗彰吾子合爲論著予將以碣諸石使來者有考焉文<lb/>
蔚聞其言而悲曰正叔予同門友也知其平生甚悉顧<lb/>
力未足以振之幸吾子欲發其有餘既死文蔚雖不文<lb/>
其敢辭因叙次如左正叔諱大雅余其姓也世居上饒<lb/>
曾祖大約祖安節父思永皆應舉為儒而未有顯者正<lb/>
<pb n="KR4d0296_WYG_012-11a"/>
叔自肄舉子業已見許於鄉之儒先未㡬預薦送然志<lb/>
不在是聞晦翁朱先生講道閩中毅然登門窮鄉晚出<lb/>
外科舉未省他有所謂學正叔獨倡而先之豈孟子所<lb/>
謂豪傑之士也與弟大猷從其所帥相繼而往文蔚亦<lb/>
因正叔拜先生於紫陽書堂正叔志道懇惻問難叩擊<lb/>
亹亹不倦揆諸心一毫有未得雖往返十數不置期於<lb/>
釋然而後已先生嘉其勤竭两端以告嘗因書論敬義<lb/>
工夫先生指示日用之親切者謂提撕警䇿通貫動静<lb/>
<pb n="KR4d0296_WYG_012-11b"/>
正叔得其語表裏用功非惟自勉不暇見同志亦以相<lb/>
厲常恐心外用日誦中庸不願乎外之言以自克可知<lb/>
爲學之務本也先生嘗從容與之言而喜曰且為君立<lb/>
得一基址今當有着力處正叔将以是而終身焉不幸<lb/>
天嗇之矣於戱正叔而止此夫正叔力於為善初罹外<lb/>
難以禮自䋲不御酒肉後嵗登師門度閩嶺或犯霜露<lb/>
冒炎暑不以為憚稟氣既薄且多病竟以不夀己酉秋<lb/>
九月予往省先生值正叔將歸語别武夷溪上未両月<lb/>
<pb n="KR4d0296_WYG_012-12a"/>
而訃聞矣寔十一月乙丑也年五十二娶王氏生四子德<lb/>
深德淵德存德晦德晦出繼弟大寜德淵業儒亦早<lb/>
世正叔餘慶其後必有能繼之者平日與先生問答<lb/>
書非一厄於煨燼無一存者人皆惜之語録一巻刻<lb/>
於江東庾臺死之年𦵏所居之右裴原後廿六嵗刻<lb/>
茲銘有決其疑将以得正有闓其端將以絃續日焉<lb/>
不足何斯人之不淑<lb/>
　　鄭孺人墓誌銘<lb/>
<pb n="KR4d0296_WYG_012-12b"/>
婦德以貞順為常外此雖美弗取也丈夫之立於世其<lb/>
行顯顯在人善惡不可誣婦人深居閨閫内行修否在<lb/>
乎疑信非深知熟察冒然書之何以信逺秉筆寔為難<lb/>
鄭氏諱如玊字德潤五世祖太初仁宗朝禮部進士嘗奏<lb/>
賦金門時鉛山汭口張有偕計客京都者邂逅邸舎杯<lb/>
酒叙鄉里因為世婚盟至於今不寒鄭氏用是以歸張<lb/>
君友仁彦輔彦輔倜儻好客軒騎過從靡不延納鄭氏<lb/>
主中饋惟意是順毎盡賓主懽無維罍之恥近世師道<lb/>
<pb n="KR4d0296_WYG_012-13a"/>
不立教者率輕售主禮因不肅彦輔不為薄俗移務盡<lb/>
道理以至從學生供饋亦不憚徃徃出其門者有所成<lb/>
立皆内助之力鄭氏孝於事姑友於娣姒得其懽心不<lb/>
聞有間言雅性恬澹不事游觀鄰里罕識其面貞静之<lb/>
志如此與彦輔偕老家事付諸子娱嬉自適幾二十年<lb/>
亦足以安死矣未病前一月一日徘徊顧瞻指所居之<lb/>
西偏語孫次參曰斯丘吾所樂百嵗後當歸於此無違<lb/>
吾言翼日疾作竟不起人以為異文蔚少日主彦輔家<lb/>
<pb n="KR4d0296_WYG_012-13b"/>
知母儀婦德為詳珙以𦵏有期作書抵予且以岳陽軍<lb/>
節度判官鄭必滲狀來請銘其墓予以行有可書故承<lb/>
命不辭鄭為上饒著姓王父驥預宣和貢籍解褐分教<lb/>
歴陽大王父積中父可久俱潛德不耀生五子一女珙<lb/>
璵珏璨琰女適鄭伯俊少師修敏公僅之四世孫也先<lb/>
卒男女孫各八人亦繁衍矣後當有興者生紹興丙寅十<lb/>
二月辛亥卒嘉定辛巳四月戊辰用是冬閏甲申訖襄<lb/>
事銘曰知子之來結絲雜佩知子之與陳觴列爼是為<lb/>
<pb n="KR4d0296_WYG_012-14a"/>
閫内之助飬必盡懽無人間言教欲知義嚴師之禮是<lb/>
爲閫範之羙<lb/>
　　傅縣丞墓誌銘<lb/>
設科以羅英雋而材者多漏網用人以興事功而能者<lb/>
沉下僚世事大抵如此余因是有感於藍田君而重為<lb/>
之悲君諱瑾字君玊其先金陵人五季徙家信之鉛山<lb/>
君自幼敏悟弱冠揖鄉書一第不勞收命不時偶輙與<lb/>
有司牾用五到省例以恩補官初授廣西經畧犒賞庫<lb/>
<pb n="KR4d0296_WYG_012-14b"/>
未赴間董長沙餉運於襄陽迄事無曠敗亡何攝建寧<lb/>
府政和縣瑞應銀塲亦以辦集稱暨官桂林侍郎王公<lb/>
容季公訦郎中王公景説相繼作帥君贊畫為多以漏<lb/>
賞循從事郎再調舂陵判官攝倅事者數月官滿廣信<lb/>
漕使曾公㬇將以邕管機冝辟君年事侵憚入瘴鄉控<lb/>
辭以免調温州永嘉丞迓吏踵門而君已病矣終於正<lb/>
寝實嵗壬午五月十八日也君為人倜儻好為義事鄉<lb/>
鄰鬬訟開釋以理不忍坐視里有困病而貧者捐金醫<lb/>
<pb n="KR4d0296_WYG_012-15a"/>
療務在存活不幸而死則給周身之具隆寒無覆施以<lb/>
楮衾尤篤於親族不能自振業則經紀其家女之孤遺<lb/>
給嫁貲以遣其急義往往類此初鋭意科第所居之旁<lb/>
書院扁曰築隠集士友㑹文其中將為進取計且以厲<lb/>
其後進惜不遂厥志近世肄舉子業者多局一藝而乏<lb/>
通暢之識君平居抵掌論世事州縣利病民間休戚靡<lb/>
不諳練與專事綴緝而不濟實用者有間矣故雖晚得<lb/>
官隨所至皆有設施廣西犒賞庫鬻粉寔𨽻焉先是<lb/>
<pb n="KR4d0296_WYG_012-15b"/>
利入無稽君究其間蠧弊為之經畫請於帥座侍郎李<lb/>
公置局專賣李如其請繇是職掌既專出納以明至今<lb/>
府資以佐用度漕司張公斗南以材薦於朝舂陵群計<lb/>
悉倚僉幕公不急不縦而辦獄訟繁夥尤難剸決凡經<lb/>
剖晰皆當事情太守董公與㡬覽其牘喜曰非老練何<lb/>
以至此於郡有功多矣憲使趙公亦以政績舉歸之日<lb/>
董公至不忍捨其去君之才幹畧見施行者已如此使<lb/>
得究其用必有可觀者君精力老而不衰需次永嘉親<lb/>
<pb n="KR4d0296_WYG_012-16a"/>
知過從時貴臨别酬應不倦舊同僚有至自逺方來留<lb/>
止經旬酌酒論文圍棋賦詩以盡其歡已涓剛戒嚴將<lb/>
東上病偶作然臥起猶如常時一日若有悟敕諸子遣<lb/>
還迓者不信宿而逝可悲也已年七十五曽祖約不仕<lb/>
祖銓故將仕郎父源服儒業早世娶王氏先三十四年<lb/>
卒生四子黙㸃黯黝俱肄舉子業黯出繼族人更名煜<lb/>
二女長適周子謙㳄適胡文伯黙将以其年八月甲申<lb/>
𦵏邑之南五十五里湯原王氏墓側泣血致書且以其<lb/>
<pb n="KR4d0296_WYG_012-16b"/>
状來謂先君於吾子忝交舊願為銘文蔚義不得辭銘<lb/>
曰文足以第網漏不收仕足以達陸沈下僚與其榮外<lb/>
而包羞含章不衒其奚尤<lb/>
　　先君竹林居士壙記<lb/>
先君諱邦獻字叔舉信州上饒人父安夀母周氏先君<lb/>
以紹興三年嵗癸丑九月廿五日生以寶慶二年嵗丙<lb/>
戌正月廿八日終享年九十四先妣葉氏先卒四十年<lb/>
子文蔚文明女適程廷俊孫浩淵曽孫栻模楷浩貢補<lb/>
<pb n="KR4d0296_WYG_012-17a"/>
淵薦送栻亦貢補文明程女浩先卒先君賦性坦直不<lb/>
識世人謀譎尤體物雖厮役之賤處之有未盡介然於<lb/>
懷朴素冲淡文蔚負米四方僅供水菽懽若甘㫖文蔚<lb/>
每有傷哉之嘆而幸免督過之憂少親師訓肄舉子業<lb/>
中年謝場屋專課子孫讀書居後植竹數千箇自號竹<lb/>
林居士婆娑丘園無世間念終之日初無疾苦氣寖㣲<lb/>
以至於盡於戱痛哉以是年八月甲申朔𦵏所居之背<lb/>
隠将之原從龜筮也隠約無見於世姑叙其始終性行<lb/>
<pb n="KR4d0296_WYG_012-17b"/>
以詔後之子孫云不肖孤文蔚泣血書雙溪傅為棟篆<lb/>
葢并書諱<lb/>
　<lb/>
　<lb/>
　<lb/>
　<lb/>
　<lb/>
　克齋集卷十二<lb/>
</p>
<p>
</p>
  </div>
</body>
</text>
</TEI>
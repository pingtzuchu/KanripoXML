<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集巻十五</head>
    <p>
<pb n="KR4d0296_WYG_015-1a"/>
欽定四庫全書<lb/>
　克齋集巻十五　　　　　宋　陳文蔚　撰<lb/>
　　用門牌日有好花迎客笑歲篘新酒奉親懽為韻<lb/>
　　　為老人夀<lb/>
地僻廣乾坤身閒多月日耕鑿太古民天然自淳質未<lb/>
始泥神仙閱世自長久日用飲食餘帝力我何有脩竹<lb/>
三徑幽青山四時好何須萬間厦一㕓可娯老園柑結<lb/>
新實籬菊開晩花旋篘甕頭酒不負老年華田夫與野<lb/>
<pb n="KR4d0296_WYG_015-1b"/>
老一笑相逢迎只說桑麻事安知市朝争年年願今日<lb/>
有酒可留客雖是無珍饈隨宜具餚核人言鶴髪翁翻<lb/>
作朱顔少把酒更何辭一對西風笑環堵一畆宫中有<lb/>
長生計秋月與春花今年又明歲年高親可慶家貧兒<lb/>
包羞今年勝去年粗有酒新篘嵗月綿綿永福禄日日<lb/>
新天開九齡數眼見四世人共樂堂上親旋約山中友<lb/>
雖是盤無饌未至樽無酒積善雖人為康寧荷天寵但<lb/>
愧儒素風日乏甘㫖奉子孫雖未賢粗肯詩禮親願言<lb/>
<pb n="KR4d0296_WYG_015-2a"/>
各努力忠孝以立身人間無事日簞瓢亦清歡但願從<lb/>
今日時時報平安<lb/>
　　夏夜露坐偶書且勉同學子<lb/>
人生邂逅如岐路南北東西忽離聚淵明本賦歸去來<lb/>
保社乃今隨所寓讀書不雜囂塵聲好在園林最幽處<lb/>
朱橋跨出林隂外一水遶庭將緑䕶有時小立凭危欄<lb/>
臨風不忍空歸去矧逢暑夕遠燈火杖䇿月林時散步<lb/>
更深毎與二三子輟寐毎為清景駐山高望望北斗低<lb/>
<pb n="KR4d0296_WYG_015-2b"/>
花香拂拂南薰度擬將胷次滌河漢不管衣巾濕風露<lb/>
清談未必真廢事言下應當有㣲悟不妨俯仰更觀察<lb/>
此意直須起訓詁郊墟次第新涼入自可燈窓窮入暮<lb/>
凡人努力在年少老大悲傷欲何訴嗟予學古雖有志<lb/>
蹭蹬獨為一生誤鳶魚性分信機淺風月情懷乃天賦<lb/>
歸哉要結園綺徒清夜團欒遶庭樹<lb/>
　　予始生日巖叟㩦酒見過且有夀語賦此以謝之<lb/>
自笑山澤為癯儒儕之富貴非其徒他人誕日讌歌酒<lb/>
<pb n="KR4d0296_WYG_015-3a"/>
貧家簞瓢屢空虚昨朝不記生年月靣前忽見樽罍列<lb/>
感君祝我還祝君兩翁相對頭如雪<lb/>
　　乙亥老人生旦<lb/>
兒願嵗歲登斯堂再拜為親扶夀觴近思去歲生日時<lb/>
膝下羅列兒孫行更願明年似今日酒靣菊花如意黄<lb/>
人間富貴誰不願兒只願夀長且康田園薄有可衣食<lb/>
但要作善思無疆生涯淡淡隨分過不逐勢利常奔忙<lb/>
初非熊經慕仙術自是日月閒中長天賦清奇古容貌<lb/>
<pb n="KR4d0296_WYG_015-3b"/>
精神矍鑠筋骨彊今朝捧酒祝親意不知何者堪比方<lb/>
欲將吾親比松栢松栢老不禁風霜欲將吾親比龜鶴<lb/>
龜齡鶴筭終可量溪北柱石山峩峩蟠根結據繇洪荒<lb/>
家居山下不記年永與山石同蒼蒼<lb/>
　　責己<lb/>
聖人當耳順吾年已逾再日覬有新功邇來如稍怠嗟<lb/>
爾性雖駑敢不鞭其退須教十二時此心無不在書此<lb/>
當盤銘終身以服佩<lb/>
<pb n="KR4d0296_WYG_015-4a"/>
　　丁丑老人生旦<lb/>
箕疇五福孰居一惟有年高無等匹皆縁作善天䧏康<lb/>
視履知當獲元吉貧居衣食雖屢之牆下有桑園芋栗<lb/>
乗肥衣輕豈不快徃徃久長難可必矍鑠吾翁八十五<lb/>
骨勁雙瞳如㸃漆安貧毎甘菽水養雖是形癯心則逸<lb/>
菊花開晚似有意不為重陽為今日成行兒女羅酒漿<lb/>
拜祝願天從所乞不願分外樂事多只願親安體無疾<lb/>
不願官書汾陽考只願親年増秩秩兒孫倘或有生意<lb/>
<pb n="KR4d0296_WYG_015-4b"/>
此去買田多種秫直須釀酒如春紅嵗嵗稱觴無了畢<lb/>
况當風物一年好盤薦黄橙并緑橘<lb/>
　　戊寅老人生旦<lb/>
吾家本是田家子其先世世居田里兒因逐食浪飄蓬<lb/>
欲歸無以供甘㫖吾翁亦能甘淡薄日夕飯疏而飲水<lb/>
渾然質朴古人風固應自有長生理筋骸雖老自康健<lb/>
聰明少壯猶難比了無機械足怡神不生嗜好彊精髓<lb/>
人間可慕是榮華人間可羨為豪侈榮華有似庭下花<lb/>
<pb n="KR4d0296_WYG_015-5a"/>
芳菲之日知能幾豪侈真如草頭露不能頃刻朝陽裏<lb/>
誰知貧賤自安分年年如此只如此吾鄉自來丙山高<lb/>
位當南極崔嵬起吾家門門對此山筭高欲與山同紀<lb/>
加之西鄰與東舍徃徃黄髪皆兒齒酒熟長願相招呼<lb/>
一笑忘形相汝爾<lb/>
　　自鉛山歸上饒途中感興<lb/>
來時積雪歸途熟暗中流換驚時節所幸康寜九十親<lb/>
依然堂上垂華髪隨意何當足甘㫖斑衣日戱慈顔悅<lb/>
<pb n="KR4d0296_WYG_015-5b"/>
丈夫事業有用舍窮通不必生分别直須用力隨處處<lb/>
無徒瀟洒送日月嗟嗟世人泣岐路東鄉乆哉吾計決<lb/>
終當緤馬扶桑樹車行萬里誰能遏慷慨自奮歌此章<lb/>
老去不知情激烈<lb/>
　　送周希顔游章貢<lb/>
憶昔吾先師慷慨歌逺游超忽凌八荒咫尺視九州東<lb/>
將征暘谷挂衣扶桑頭西不畏羊腸而以摧其輈南轅<lb/>
有遐眺直指百粤陬北駕何所之亦欲窮燕幽墮地弧<lb/>
<pb n="KR4d0296_WYG_015-6a"/>
矢志壯嵗無不酬肯學鄙丈夫拘剪守一丘今日因送<lb/>
子歌此臨清流江深不可極負重萬斛舟慨然動高興<lb/>
不作賈胡畱發足真自此行矣萬里脩儻或跨疲蹇路<lb/>
長殊可憂願言自努力嵗晚當遂謀江山有㑹意寄書<lb/>
傳置郵<lb/>
　　己卯老人生旦<lb/>
今朝酒熟吾翁喜又見生朝㑹隣里雖無盤饌羅羶葷<lb/>
情話從容自嘉㫖人生富貴固足樂惟有長年難得似<lb/>
<pb n="KR4d0296_WYG_015-6b"/>
恬於世味心自閒贏得龎睂更兒齒晨興再拜啟阿爹<lb/>
從古昭昭是天理不因為善天降祐何以康寜膺夀祉<lb/>
稱觴膝下列兒孫雖説居貧良亦美從今都不記春冬<lb/>
只消嵗月將時紀束書但願早還家年年祝頌秋風裏<lb/>
　　窮冬積雪閔織紡婦<lb/>
長哦豳人詩九月欲授衣方當流火辰先已戒其期當<lb/>
春非不蠶入夏非不絲一寸不上身止為憂啼饑蠶畢<lb/>
起功績關心聽鳴鵙豈不念人生所急在衣食衣單寒<lb/>
<pb n="KR4d0296_WYG_015-7a"/>
不禦鶉結百千縷輕裘那得知凄其良自苦窮冬嵗將<lb/>
徃雪片大如掌憐他昨日織安知今日紡嬌癡貴家女<lb/>
未始識機杼紈綺厭不華繒帛何曽數貧富固有分茫<lb/>
茫何足論感觸此時心寧不哀窮困馮誰歌七月俾汝<lb/>
知時節塞墐聊補紉團欒圍榾柮<lb/>
　　建德道中六言<lb/>
有底可人情意盡是酒村魚市行人忘却家鄉沽酒買<lb/>
魚供醉<lb/>
<pb n="KR4d0296_WYG_015-7b"/>
　　徐敬甫出示所居之别墅南巖圖并諸公題詠欲<lb/>
　　　予同作為賦長韻<hi>庚辰正月十二日</hi>
憶昔同作康山游杖屨歴徧千巖幽知君已具看山眼<lb/>
毎遇勝處嘗淹畱從兹一去間何濶倒指殆欲忘春秋<lb/>
不知此地復何地但見大江東去流相逢恍然如隔世<lb/>
盡洗積年離别愁首為袖出南巖圖着鞭先我占一丘<lb/>
南巖之高不可攀俗駕欲到何縁繇君乃結屋於其巔<lb/>
避世擬追園綺儔雪飛霜瀑自天落㦸列萬竹干雲修<lb/>
<pb n="KR4d0296_WYG_015-8a"/>
客來煮茗話疇昔酒熟春禽相勸酬自言得此已足老<lb/>
豈復更懷身世憂無心偶作雲出岫良念棣蕚情綢繆<lb/>
對床聽雨有真意肯放拂衣歸去休登高一日展遐眺<lb/>
洗眼九華雲漬收語我南巖卜築地只放五老高一頭<lb/>
丹梯萬丈徑可躡獨恨未遂曽往謀我生亦有山水癖<lb/>
欲見未見心先投長哦南山白石爛夢寐滄江飛白鷗<lb/>
歸與亟辨買山計甘與世好相盾矛采蕨可以忘朝饑<lb/>
種橘自當千户侯眷言志事在畎畆適我願兮遑他求<lb/>
<pb n="KR4d0296_WYG_015-8b"/>
此時作書報同志知肯遠為題詩不<lb/>
　　石潭道中追賦大江<hi>此後回途所作</hi>
我生大江東與江不相識一日作遠遊江頭因目極桃<lb/>
花春未漲水落略見石望斷淮山青隔岸纔咫尺恃此<lb/>
一葦航焉能恨南極雲屯十萬衆守衞以人力撫御有<lb/>
良將成城衆心得江淮唇齒勢如家䕶牆壁守淮即守<lb/>
江淮民須愛惜我朝聖澤深不在險在德慈儉今天子<lb/>
邇遐無間隔大臣百執事根本共培植<lb/>
<pb n="KR4d0296_WYG_015-9a"/>
　　追賦九華<lb/>
我聞九華名未登九華峯睨視百里外烟翳嘗㝠濛快<lb/>
意一披抉幾欲挾長風庻識真面目高下俱迎逢飛雪<lb/>
如有意未積先消融凌晨展清眺萬里開晴空炯然明<lb/>
吾眸洗出青芙蓉未暇窺杳𦕈固已領其宗憶昔訪廬<lb/>
阜妙處嘗支笻景遇可題品一一歸詩筒九華名此邦<lb/>
挺挺諸山雄若欲於五老優劣定其中竊比之孔門等<lb/>
級回與雍未敢謂覈論折衷章泉翁<hi>臨行章泉令論五老九華優劣</hi>
<pb n="KR4d0296_WYG_015-9b"/>
　　追賦秋浦<lb/>
我為秋浦遊欲訪秋浦跡及已到此邦秋浦無處覔或<lb/>
云百里間始見江祖石或云江祖石止在齊山側地形<lb/>
著山川記載具文籍父兄世流傳論且不可覈况出形<lb/>
器表理可俄而測所以聖人心貴在於黙識不然差毫<lb/>
釐千里成舛忒想今錦鷤鳥欲見已不得試聴白猿吟<lb/>
儻能喧夜寂<lb/>
　　入郭回度黄沙嶺息木隂下口占古意<lb/>
<pb n="KR4d0296_WYG_015-10a"/>
孰驅我去孰驅我歸息䕃喬木清風吹衣火日炎空聊<lb/>
此徘徊夷險自若怨尤誰哉世間萬事付酒一杯<lb/>
　　辛巳老人生旦<lb/>
陶陶太古民風淳詐偽不萌情意真何嘗吐納事屈伸<lb/>
徃徃皆為百嵗人中古便似秋冬辰和氣無復如陽春<lb/>
機巧百出妄喜嗔七十者稀以為珍我翁逍遥常幅巾<lb/>
朴素幾與太古隣飲食淡泊厭羶葷衣裘不擇敝與新<lb/>
日日娯嬉寂寞濱甘與聖世為遺民天鍚遐齡登九旬<lb/>
<pb n="KR4d0296_WYG_015-10b"/>
回視同庚皆土塵炯然雙眸且精神堅彊直可齊松椿<lb/>
兒孫雖不側朝紳家庭禮法粗克遵白酒年年造逡廵<lb/>
膝下戱綵娯慈親<lb/>
　　周道人求詩書贈<lb/>
道人妙推筭未知誰賞音章泉謹許可贈之五字吟老<lb/>
我已無用窮通總無心但思結茒地訪君白雲深<lb/>
　　荷湖行為趙忠州夀<lb/>
青山屋上名荷湖故知下有神仙居全似太華峰頭玉<lb/>
<pb n="KR4d0296_WYG_015-11a"/>
井様花開十丈世所無自有天地此山有誰人種得如<lb/>
船藕造物不肯輕畀付付與湛溪雲隠手雲隱濟人隂<lb/>
德多有如此藕痊沉痾自煉還丹成九轉方曈㸃漆顔<lb/>
長酡甚不愛飛霞千樹結蟠桃甚不愛湛溪千頃漲葡<lb/>
萄蟠桃入口那能甘比蜜湛溪不抵酒滴真珠槽愛蓮<lb/>
徃徃縁青壁俯笑凡人無路覔不知身世若為高但見<lb/>
照人雙眼碧寄語峰頭十丈花年年來伴棗如𤓰不須<lb/>
更記嵗與月只記山前雲隱家<hi>忠州别墅種桃名飛霞湛溪即其所居</hi>
<pb n="KR4d0296_WYG_015-11b"/>
　　癸未老人生旦<lb/>
昔人端為祈黄耉再拜慇懃扶大斗吾翁今年九十一<lb/>
兒從兩嵗貧無酒趨庭何以祝彌誕盈把菊花空在手<lb/>
嗅香嚼蘂當甘㫖翁亦怡然如適口人生貧富在分定<lb/>
獨是期頥世稀有翁餘九十兒七十膝下龎眉仍皓首<lb/>
若將此事較人間豈非造物意愈厚因兹歴歴詔兒孫<lb/>
自古悅親惟孝友上惇下睦無間言一門和氣薰蒸久<lb/>
雖無㫖酒奉杯酌意樂心寬親自夀更於大節保終始<lb/>
<pb n="KR4d0296_WYG_015-12a"/>
立身揚名以垂後世上榮親無若此何必金章并紫綬<lb/>
南隣白酒况可賖豐儉隨家惟用缶年年此舉諒不難<lb/>
甲子無窮環癸丑<lb/>
　　寄題俞伯南所居<lb/>
毋為陵學山當為川學海尹重貴自任顔樂誓不改<lb/>
　　　右希賢<lb/>
巖築無外求莘耕有餘樂既為堯舜民自抱羲農朴<lb/>
　　　右野處<lb/>
<pb n="KR4d0296_WYG_015-12b"/>
器重或可勝道逺疇能至勉效既竭回羞稱願息賜<lb/>
　　　右毅齋<lb/>
　　石溪道中偶作<lb/>
自從天地開闢來溪水清駛山崔嵬山高水清亦奇觀<lb/>
怪問胡不生人材人材本作世間用朴仆支傾作梁棟<lb/>
不然空冒一時名過眼空花已如夢人生出處不可期<lb/>
伊周亦偶遭明時顔閔何嘗有科目德尊百代帝王師<lb/>
自古相傳惟此道一派源流端可考道存不係窮與通<lb/>
<pb n="KR4d0296_WYG_015-13a"/>
經濟業窮耕釣老風埃鼎鼎百年中世事興廢何終窮<lb/>
只有詩書傳聖學堯舜授受同高風唤醒此原山與水<lb/>
孕秀發祥從此始立朝有道佐明君抱璞山林亦奇偉<lb/>
吾家家此不計年未知起者誰其先丈夫才業貴自負<lb/>
不必美惡歸山川久欲題詩磨翠壁要使後來聞義激<lb/>
乾坤造化豈無人細與摩挲觀此石<hi>此詩將以鑱諸石溪</hi>
　　諸君用東坡玊堂觀郭熈畫詩韻題江山王君平<lb/>
　　　遠樓黄子京㩦至求同作<lb/>
<pb n="KR4d0296_WYG_015-13b"/>
有客有客心地閒樓外青林林外山風烟出沒美無度<lb/>
依約圖畫有無間眼隨白鳥去邉遠一聲漁唱江村晚<lb/>
此時誰㑹倚欄心雲出不知何處巘嵗寒松栢飽風霜<lb/>
肯逐桃李争春陽安得共卧百尺樓為挹江瀨吞山光<lb/>
當年影過八塼日坡仙想像頻搔髪無言細玩郭熈畫<lb/>
應思老去尋泉石<hi>坡詞我方老去尋泉石</hi>
　　寄題玊山周晦叔家似賢齋<lb/>
人心殊嗜好黒白互相形逐臭不自悟熒熒飛青蠅一<lb/>
<pb n="KR4d0296_WYG_015-14a"/>
日對此君炯然雙眼明子猷雖借宅緑隂仍滿庭雅净<lb/>
兩龔㓗高寒伯夷清可近不可狎勁挺干青冥世人景<lb/>
先哲繪畫勞丹青想像不覿面孔孟何繇傾安知君子<lb/>
交日日與相迎手種萬蒼玊君家有典刑清風流至今<lb/>
修好無渝盟<hi>晦叔名自輝似賢其先人所名</hi>
　　題周幾道桂軒<hi>桂在隣家軒對之</hi>
軒前一樹桂手種知為誰但見青如葢團圓障朝曦西<lb/>
風入庭户吹香浮酒巵相與一浩歌渙焉剖藩籬<lb/>
<pb n="KR4d0296_WYG_015-14b"/>
　　玉山朱文龍有遺經林野二處趙昌甫程德夫皆<lb/>
　　　有詩朱求予同作<lb/>
漢人一經訓籯金云不如君家遺經意不與漢人俱<lb/>
　　　右遺經<lb/>
有人抱幽真偏適林野趣要之等喧寂乃是安心處<lb/>
　　　右林野<lb/>
　　薛玠兩投詩以古風謝之<lb/>
知君家住象山麓日有見聞新耳目自憐各在天一涯<lb/>
<pb n="KR4d0296_WYG_015-15a"/>
休譽惟能採鄉曲却來一見玉溪頭已知標致非凡俗<lb/>
等閑揮翰墨淋浪惠我新詩不金玉細將學問說根源<lb/>
異同更與明朱陸吾道工夫有端緒要是義精仁乃熟<lb/>
博文約禮是真傳收拾奇功歸謹獨參前倚衡勿間斷<lb/>
千載斷絃端可續手披詩巻荷情真聊以斯言報諄復<lb/>
　　永邑楊君鑑子明闢齋讀書將從事於古人為己<lb/>
　　　之學求齋名於予并欲得一語以示為學之方<lb/>
　　　予謂學雖多端而其要莫先於明善所以子思<lb/>
<pb n="KR4d0296_WYG_015-15b"/>
　　　孟子俱以此開道後學大學格物之訓寔同出<lb/>
　　　一源故因楊君之請扁以明善且詩以演其義<lb/>
　　　幸毋忽其言之陋云<lb/>
人性靡不善因物始有遷本體遭剥蝕如鑑塵所昬疇<lb/>
昔均秉彛善端本綿綿既茂閑邪功誠心所繇存若為<lb/>
用力地格物居其先萬殊一理貫洞然見本根表裏俱<lb/>
澄澈斷斷義理分言動中倫慮狂愚詎同論彼哉迷復<lb/>
子一息萬里奔認贅以為嫡未嘗知反觀君子審取舎<lb/>
<pb n="KR4d0296_WYG_015-16a"/>
不容涇渭渾中扄瞭如燭肯蔽耳目官中庸示明訓一<lb/>
言㑹其元<lb/>
　　汪元思遺詩和意以謝<lb/>
吾道本公平何嘗分彼此總只在人心渾然皆天理推<lb/>
原賦予初所鍾均粹美賢愚同一轍所行無意軌繇其<lb/>
氣禀異於焉有臧否清者洞然明泓澄如止水濁者性<lb/>
天䝉蕩然惟縱弛末雖有善惡反之即其始變化在乎<lb/>
人雖愚必明矣日用無餘功自修惟克己近代朱文公<lb/>
<pb n="KR4d0296_WYG_015-16b"/>
此道賴綱紀居嘗語學者虚名以為恥必先繇博學然<lb/>
後能約禮顔淵躬四勿曾參悟一唯吁嗟今世人非不<lb/>
究經㫖議論徒紛紜反躬乖踐履好惡徇私情是非隨<lb/>
愠喜體既雜真妄用斯殊表裏要在無間斷善端勤積<lb/>
累須臾不可忘顛沛必如是堅持敬一字方知道在邇<lb/>
我輩無他求直須安汝止<lb/>
　<lb/>
　克齋集巻十五<lb/>
</p>
<p>
</p>
  </div>
</body>
</text>
</TEI>
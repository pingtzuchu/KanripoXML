<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>克齋集</head>
    <p>
<pb n="KR4d0296_WYG_000-1a"/>
欽定四庫全書　　　　　集部四<lb/>
　克齋集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案克齋集十七巻宋陳文蔚撰文蔚<lb/>
　　　　字才卿上饒人嘗舉進士端平二年都省言<lb/>
　　　　其所作尚書類編有裨治道詔補迪功郎命<lb/>
　　　　本州取其書以進今類編已佚其文集亦不<lb/>
　　　　傳故書錄解題宋史藝文志俱未著錄明初<lb/>
<pb n="KR4d0296_WYG_000-1b"/>
　　　　其郡人張時泰及其裔孫良鑑始掇拾成編<lb/>
　　　　即此本也文蔚始因同里余大雅以師事朱<lb/>
　　　　子見於所撰余正叔墓碣中與朱子往復書<lb/>
　　　　甚多皆以工夫精進相規切而祭朱先生文<lb/>
　　　　有云丁巳之冬戊午之春招之使來授業諸<lb/>
　　　　孫因獲終嵗待教諄諄則又嘗館於朱子家<lb/>
　　　　者故得朱子指授最詳其所紀朱子語錄皆<lb/>
　　　　戊申巳後所聞見於池錄第四今亦編入朱<lb/>
<pb n="KR4d0296_WYG_000-2a"/>
　　　　子語類中其學以躬行實踐為本故是集詩<lb/>
　　　　雖不工而文章則淳厚精確不愧有道之言<lb/>
　　　　講義九條剖析義利之辨尤諄諄切至於學<lb/>
　　　　者深為有益云乾隆四十二年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0296_WYG_000-3a"/>
克齋集原序<lb/>
宋陳克齋先生名文蔚字才卿信州之上饒人少事朱<lb/>
子自號克齋隱居不仕以孝行修於家全集若干巻皆<lb/>
論學之言也張生時泰始刻之於鄉千里致書乞余為<lb/>
序余按信州朱陸兩先生友教之國遺風餘言多有傳<lb/>
者兩先生異同學者難言之今觀其所為求放心與躬<lb/>
行力踐之學俱未嘗有異其稍異者讀書窮理之說耳<lb/>
朱子天姿異敏故得肆其力於事物見聞之間中材以<lb/>
<pb n="KR4d0296_WYG_000-3b"/>
下守其師說苦於繁迂而或至於附㑹離析則教之專<lb/>
力從事於吾心固易簡之功也予夙未知克齋之遺今<lb/>
幸得其書而讀之顧亦缺有間矣是不宜輕論論其大<lb/>
略以求仁為本以省私慎意為事以學問思辨先致其<lb/>
知可謂卓然信蹈而亦不流於蔓支者也同方友教若<lb/>
余正叔徐子融徐子顔呉伯豐諸子書不盡傳學問磨<lb/>
礱要可想見彼亦各遭其勢而然也迨正學稍衰而毅<lb/>
然以求道自名者亦不多見則知因一時之師友而能<lb/>
<pb n="KR4d0296_WYG_000-4a"/>
成同國之風俗可不勉哉今天下榛蕪予所見呉越之<lb/>
間文章淫淫葢斯人之陷没久矣竊以為非得三四豪<lb/>
傑之士講明學術以收返人心則鬼蜮交作而天下事<lb/>
彌不可為江右去理學之舊未遙其道宜先正余曩者<lb/>
待辠四年嘗欲遍求其先儒之集輯為全書書繁不能<lb/>
竟信有葉生震亨者曾為余任之生亦頗篤志於學今<lb/>
聞其不幸死矣所望者張生輩數人耳張生顧能於文<lb/>
淫道蕪之時而表章儒書於漫漶遺缺之後予益滋喜<lb/>
<pb n="KR4d0296_WYG_000-4b"/>
也斯可不為聖賢之徒歟乃為序崇禎癸未夏五呉郡<lb/>
後學侯峒曾書於長水之二思堂<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東觀集</head>
    <p>
<pb n="KR4d0019_WYG_000-1a"/>
欽定四庫全書　　　　集部三<lb/>
　東觀集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案東觀集十巻宋魏野撰野字仲先<lb/>
　　　　號草堂居士先世蜀人徙於陜州真宗聞其<lb/>
　　　　名召之不出天禧三年卒贈秘書省著作郎<lb/>
　　　　野與林逋同時身後之名不及逋装㸃湖山<lb/>
　　　　供後人題咏而當時則聲價出逋上澠水燕<lb/>
<pb n="KR4d0019_WYG_000-1b"/>
　　　　談載真宗西祀汾陰至遣人圖畫所居宋史<lb/>
　　　　本傳載大中祥符初遼使至宋言本國得野<lb/>
　　　　草堂集上帙願求全部續湘山野錄載長安<lb/>
　　　　名姬添蘇得野一詩至署于堂壁夸鬻於人<lb/>
　　　　則傾動一時可想也據天聖元年薛田所作<lb/>
　　　　集序野先有草堂集行在人間宋史亦稱野<lb/>
　　　　草堂集十巻則十巻者野舊本也序又稱其<lb/>
　　　　子閑以新舊詩三百篇混而編之彚為七巻<lb/>
<pb n="KR4d0019_WYG_000-2a"/>
　　　　因取贈典命之曰鉅鹿東觀集則東觀集者<lb/>
　　　　閑所重編七巻之本也此本凡詩三百五十<lb/>
　　　　九首題曰東觀集而乃作十巻未喻其故豈<lb/>
　　　　序文誤十為七歟别有東觀集補遺三巻出<lb/>
　　　　桐鄉汪氏家前後無序跋不知何人所輯今<lb/>
　　　　核所載詩一百十九首即此本之四巻至六<lb/>
　　　　巻葢書賈作偽之本不足為據或疑除此三<lb/>
　　　　巻正合薛田序七巻之數當為後人所合併<lb/>
<pb n="KR4d0019_WYG_000-2b"/>
　　　　不知除此一百一十九首則七巻僅詩二百<lb/>
　　　　四十首與田序三百首之説仍不相合知决<lb/>
　　　　不然矣野在宋初其詩尚仍五代舊格未能<lb/>
　　　　及林逋之超詣而胸次不俗故究無齷齪凡<lb/>
　　　　鄙之氣較楊朴詠蓑諸篇固無多讓亦錄隠<lb/>
　　　　逸詩者所不遺也乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0019_WYG_000-3a"/>
　　　　　　　　總　校　官　<hi>臣</hi>　陸　費　墀<lb/>
<pb n="KR4d0019_WYG_000-4a"/>
東觀集原序<lb/>
文勝質則史質勝文則野夫詩之作不與文偕大率情<lb/>
根於意言發乎情㸃而化之流為章句且綺靡者不以<lb/>
烟火為尚風雅者不以金石為多但務其陳古刺今去<lb/>
邪守正而巳非所謂者雖懐質文之宏辨負博勝之逸<lb/>
才故未能臻極於淵閾矣鉅鹿魏野字仲先甘棠東郭<lb/>
人也秉心孤髙植性沖淡視浮榮如脫屣輕寵利若鴻<lb/>
毛友義朋仁世稀與比自丱及長善於詩筆每叙事感<lb/>
<pb n="KR4d0019_WYG_000-4b"/>
發見景立言非拘方體圓動能破的故人之美惡物之<lb/>
形態時之興替事之正變遇事激發則可千里之外而<lb/>
應之舊有草堂集行在人間傳之海外真可謂一代之<lb/>
名流詎俾乎逸才宏辨者知也大中祥符中先皇帝展<lb/>
祀汾隂誕分田陜法輅所幸博采隱淪是時首被温詔<lb/>
遜避不起其介癖也如此余與之交越三十年凡遇景<lb/>
遣興迭為酬唱每筒遞徃還則馳無逺邇天禧已未嵗<lb/>
冬余尹正京洛許造公居豈謂未及其期而隨物化去<lb/>
<pb n="KR4d0019_WYG_000-5a"/>
天子聞之乃震悼制贈秘書省著作郎仍錫之賻幣蠲<lb/>
以公徭其光遁也又如彼今嵗之春余忝綏益部載歴<lb/>
邵隂憩止之辰追訪郊墅噫巖亭索寞淒涼此時竹樹<lb/>
菁蔥依舊日奈伊人之既往而流風之如在有令息閑<lb/>
尤增素尚綽有父風能琴之外亦酷於二雅出先君所<lb/>
著新舊詩三百篇除零落外以其國風教化諷刺歌頌<lb/>
比興縁情者混而編之彚為十巻求為序述欲使先君<lb/>
子之道之行彬蔚而不泯耳余執往知生不當推讓聊<lb/>
<pb n="KR4d0019_WYG_000-5b"/>
陳梗概用布之於編首漢書班固引著作局為東觀因<lb/>
取諸贈典故命之曰鉅鹿東觀集時天聖元年十二月<lb/>
二十七日樞宻直學士知益州充兵馬鈐轄薛田序<lb/>
</p>
<p>
</p>
  </div>
</body>
</text>
</TEI>
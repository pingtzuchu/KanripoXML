<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0490_WYG_000-1a"/>
欽定四庫全書　　　　　集部五<lb/>
　提要<lb/>
　　勤齋集八巻　　　　　别集類四<hi>元</hi>
　　　　<hi>臣</hi>等謹案勤齋集八巻元蕭㪺撰㪺字維斗<lb/>
　　　　奉元人歴官集賢學士國子祭酒謚貞敏事<lb/>
　　　　蹟具元史儒林傳㪺卒于仁宗延祐五年詩<lb/>
　　　　文多㪚佚順帝至正四年蘇天爵官西臺始<lb/>
　　　　裒輯其遺稿得文八十篇詩二百六十首樂<lb/>
<pb n="KR4d0490_WYG_000-1b"/>
　　　　府二十八篇分為十五巻官為刋板於淮東<lb/>
　　　　盖距㪺之没幾三十年矣自明以來刋板已<lb/>
　　　　佚惟永樂大典所載尚存崖畧謹依類編輯<lb/>
　　　　得文四十二首詩二百六十一首詞四首釐<lb/>
　　　　為八巻按焦竑國史經籍志稱蕭㪺勤齋貞<lb/>
　　　　敏集而永樂大典但題作勤齋集頗不相合<lb/>
　　　　然姚廣孝等修輯永樂大典距至正刋板時<lb/>
　　　　未逺其所據本當即天爵所編不容有誤殆<lb/>
<pb n="KR4d0490_WYG_000-2a"/>
　　　　焦竑誤記其文也又按天爵滋溪集載㪺墓<lb/>
　　　　誌銘一首稱㪺于六經百氏無不通尤精三<lb/>
　　　　禮及易且䆳于六書初鑿土室終南山下以<lb/>
　　　　經傳列左右思索其義至于忘寐者三十年<lb/>
　　　　乃表裏洞徹闗輔自許衡昌明理學之後㪺實<lb/>
　　　　繼之為文悉本諸經元史亦稱㪺制行甚高真<lb/>
　　　　履實踐其教人必自小學始為文辭立意精深<lb/>
　　　　言近指逺一以洙泗為本濓洛考亭為據為一<lb/>
<pb n="KR4d0490_WYG_000-2b"/>
　　　　代醇儒今考其文氣格雖不甚高而質實簡潔<lb/>
　　　　有闗名教其辭儒學提舉書及辭免祭酒司業<lb/>
　　　　等狀尤可見其出處進退之大節詩非所長而<lb/>
　　　　陶冶性靈絶去纎穠流𣲖亦足覘其志趣之高<lb/>
　　　　焉乾隆四十六年九月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0490_WYG_000-3a"/>
原序<lb/>
文章固天下公器然有體裁之文有蕭散之文大率以<lb/>
理勝為貴雅健次之上焉吐詞為經經天緯地者所不<lb/>
待言下焉雕蟲篆刻誇多鬬靡者所不必論理勝由於<lb/>
經明雅健由於學純氣雄而與時上下者有不能逃也<lb/>
以近代言之宋末金前理昏而氣衰或病乎繁文而委<lb/>
靡不振或溺於駢儷而破碎支離體裁既失蕭散不存<lb/>
古意無餘矣我元以寛仁英武混一天下氣因國雄理<lb/>
<pb n="KR4d0490_WYG_000-3b"/>
縁氣勝許文正公以理學紹伊洛諸賢潛齋楊文康公<lb/>
為魯齋流亞其倡古文接正宗得雅健之尤而體自成<lb/>
一家者又盛有其人繼許楊出而從事踐履為士林楷<lb/>
範後學蓍龜者保定則有静修先生劉文靖公臨川則<lb/>
有草廬先生吳文正公關輔則有勤齋先生蕭貞敏公<lb/>
矩菴先生同文貞侯為稱首貞敏稟剛明淳正之資致<lb/>
窮理盡性之功卒之道積厥躬名揚海外蔚為一代醇<lb/>
儒修齊之餘不得已而見於雜著必本經術一出自然<lb/>
<pb n="KR4d0490_WYG_000-4a"/>
不泥乎體裁不資乎雕篆不尚乎誇靡實而不俚簡而<lb/>
得要雖詠物適情隨意信筆每有至理寓於其間有禆<lb/>
於名教不累於習氣所謂蕭散之文也𤣥酒大羮知味<lb/>
者鮮先生沒将三十年欲集而傳之者僅一二人而未<lb/>
遂其願趙郡蘇公學富識逺存心忠厚文章政事為時<lb/>
名流見當代之賢事有涉於治體文有關於載道者惴<lb/>
惴焉惟恐其不傳類萃成集板而行之不一而足今年<lb/>
春以侍御史官西臺采輯諸老行為師法者得文貞全<lb/>
<pb n="KR4d0490_WYG_000-4b"/>
集喜而為序移文鋟梓以廣其傳先生遺文片言隻字<lb/>
皆藏於家公乃不遺餘力鋭意搜訪既銘其墓類其所<lb/>
得序記銘贊雜文若干首詩若干首為集若干卷擬必<lb/>
致於刋行屬沖為敘猶以莫悉其全為慨嘆方購求而<lb/>
未已然嘗一臠可知九鼎之味易牙一出亦豈以為害<lb/>
哉所著九州志雖未脱藁幸收藏於前進士富平縣尹<lb/>
王弁君冕二子桓植篤於繼志傳有日矣至其盛徳髙<lb/>
節言行出處既見於墓銘兹不復贅所可憾者其三禮<lb/>
<pb n="KR4d0490_WYG_000-5a"/>
説與小學標題駮論悉歸於泯滅嗚呼惜哉沖之踈淺<lb/>
豈足以知先生然以詩文名世者班馬李杜而下曰韓<lb/>
栁曰歐曾曰蘇黄世之有意於為詩文者必以六公為<lb/>
宗師如魏鶴山之文陸放翁之詩亦皆知其味而存於<lb/>
心其深於道徳者曾不釋手蓋惟賢知賢也先生詩文<lb/>
制作固不類乎六公而繼乎鶴山放翁者不可誣也後<lb/>
之深於道徳者将不釋乎手矣雖與六公詩文不類又<lb/>
何害焉至正四年中秋之明日奉元路儒學教授晚學<lb/>
<pb n="KR4d0490_WYG_000-5b"/>
張沖謹序<lb/>
黼未冠時聞關中蕭先生名人稱之者不容口其時想<lb/>
像先生以為負才尚氣落落不羈如秦漢間豪傑之士<lb/>
加以辨博之學而已厥後游上庠聞諸鉅公道先生之<lb/>
髙風雅徳真學實踐然後知先生之名聲有自黼得之<lb/>
於傳聞者非其真也恨黼也生後不得拜先生几席以<lb/>
游其門至正五年走以事留揚其年冬京兆同州王君<lb/>
仲方由樞府判持憲東淮因出今集賢學士國子祭酒<lb/>
<pb n="KR4d0490_WYG_000-6a"/>
蘇公伯修前侍御西行臺時所裒先生文藁十五巻刻<lb/>
之郡庠屬黼序之且曰先生一代偉人僕忝鄉曲之末<lb/>
每以其言之未傳也衷懐耿耿莫之敢忘今幸得其遺<lb/>
文之不泯者十之四三不有以廣之是宿昔之念終不<lb/>
得而伸也黼自維晚生淺學曷足為輕重若兩公之不<lb/>
忘先進思益後人之意誠可尚矣蓋天下學者仰先生<lb/>
之名未得其實倀倀然如走之向來之狀一旦盡得覽<lb/>
觀先生平昔著述所謂披雲霧而覩青天者豈不快哉<lb/>
<pb n="KR4d0490_WYG_000-6b"/>
文八十篇詩二百六十首樂府二十八篇蓋先生立志<lb/>
篤制行髙其處心正其識趣逺其力學充積華贍一以<lb/>
洙泗為本濂洛考亭為依其發於辭章所謂有徳者斯<lb/>
有言未宜以文人才士律之也夫聲實相須猶形影相<lb/>
依桴鼓相應先生規行矩步躬蹈實踐真積力久大節<lb/>
凛凛終身不少奪所以享大名於天下朝廷重之士林<lb/>
仰之而天下知之區區専辭翰之末而無實行者能之<lb/>
哉走因感夫名之所從來者蓋在此而不縁彼也因序<lb/>
<pb n="KR4d0490_WYG_000-7a"/>
及之至正丙戌春賜進士及第奉政大夫前江西等處<lb/>
行中書省左右司郎中國子監丞汝隂李黼謹序<lb/>
<pb n="KR4d0490_WYG_000-8a"/>
元刋行勤齋文集原牒<lb/>
皇帝聖㫖裏江北淮東道肅政㢘訪司准本道㢘使王<lb/>
正議牒予嘗暇日讀書因覽勤齋蕭先生文集觀其措<lb/>
詞典雅立意精深言近而㫖逺詞約而理明蓋先生當<lb/>
代鴻儒士林雅望故其立言傳世足以儀式於來學刻<lb/>
梓流傳誠為盛事亦不負昭代崇儒尚徳之美意也當<lb/>
職今将先生文集隨此發去牒請照驗施行准此憲司<lb/>
合行故牒可照驗委總管郝嘉議不妨本職提調刋印<lb/>
<pb n="KR4d0490_WYG_000-8b"/>
仍選委各儒子細校讐無差發下本路儒學刋板傳布<lb/>
施行須至牒者<lb/>
</p>
<p>
</p>
  </div>
</body>
</text>
</TEI>
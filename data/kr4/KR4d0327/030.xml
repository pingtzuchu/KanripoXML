<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻三十</head> <lb/>
    <p>
<pb n="KR4d0327_WYG_030-1a"/>
欽定四庫全書<lb/>
　鐵菴集巻三十<lb/>
　　　　　　　　　　　　宋　方大琮　撰<lb/>
　文<lb/>
　　　將邑丙戌勸農文<lb/>
令嵗前入境所至聚落父老出迎度其意望令不淺令<lb/>
亦有欲言者今何幸與汝農相勞問于郊共話心腹事<lb/>
環邑皆山層髙而田尺敷寸墾耰鋤艱辛竭地之力僅<lb/>
<pb n="KR4d0327_WYG_030-1b"/>
足自食輸官之餘糶不出境令念汝農用力勤而收效<lb/>
寡也令亦幸以身家竊食其間顧何以為農謝且為農<lb/>
勸趣耕巡稼出入阡陌不能如古長吏亦少盡吾心爾<lb/>
涉春多雨獨甲子晴乃驚蟄後雷聲應期令為汝農<lb/>
喜有豐稔之兆也種必時培必厚畆必修泉必導纎<lb/>
悉微細令知之不若汝農之知之深也是不待勸絶撓<lb/>
戢追呼抑强梗令不敢有一毫妨汝農毋游惰毋爭訟<lb/>
毋屠販毋冒禁農其慎勿自妨顧有關人道之最大者<lb/>
<pb n="KR4d0327_WYG_030-2a"/>
令事事之初首以孝悌輯睦為汝告今再以朱文公註<lb/>
解孝經庶人章併刻示汝汝能服行受用無窮人事既<lb/>
盡時和自應倉箱盈止室家寜止然後知令言之不汝欺<lb/>
　　　將邑丁亥勸農文<lb/>
連嵗以稔告去嵗不獨粒米狼戾凡菽麥蔬果之屬皆<lb/>
稔令竊自喜意吾邑為然已而聞他邑亦然他郡莫不<lb/>
皆然此葢國家之洪福抑上天勱相我民令何力之有<lb/>
亦願我民父老訓其子弟必曰孝曰友與人之族黨鄰<lb/>
<pb n="KR4d0327_WYG_030-2b"/>
里言必曰和曰忍與人之主佃言必曰貧富相依索者毋<lb/>
太亟輸者毋失期以至飲博盜攘爭訟屠販妨業等事<lb/>
必切切于言朝夕之所施行者無非勸不特去嵗春秋<lb/>
出郊兩勸也今臘前三白立春即雨天相我民未艾令<lb/>
為民喜亦未艾父老來前停杯審聴更相告語益勤乃<lb/>
事有年屢書必然之理謂言不信有如此酒<lb/>
　　　將邑丙戌秋勸種麥<lb/>
詔農于春著令也秋既半吏以勸麥告此古者斂時也<lb/>
<pb n="KR4d0327_WYG_030-3a"/>
今何幸與汝農周旋阡陌間汝知種麥之利乎青黄未<lb/>
接以麥為秋如行千里施擔得漿故禾則主佃均之而<lb/>
麥則農專其利汝知令之喜乎五風十雨膏澤不禱而<lb/>
自應粒米狼戾市價不抑而自平父老謂前未有令将<lb/>
何徳以得此汝知令之心乎令生長海濱賦平鹽賤今<lb/>
邑民輸納不甚輕又官鹽之價不啻數十倍下郡心實<lb/>
惻然若月解僅足稍可以寛民者無不為汝猶記令今<lb/>
春之言乎飲博鬬訟屠販皆足妨業方尚氣逐利時笑<lb/>
<pb n="KR4d0327_WYG_030-3b"/>
俛首南畆者為拙及抵于禁田荒財耗視前日之所指<lb/>
笑為拙者倉箱實而室家樂所獲為孰多今早禾既穫<lb/>
晚禾又堅可謂樂嵗父兄子弟胥聴令言毋偷安勤則<lb/>
不匱毋耗蠧儉則足用毋乖爭和則致祥葢修人事以<lb/>
迓續天庥于無窮笙鼔賽田神雞豚燕同社非獨田家<lb/>
作樂令亦與有喜色庶幾吾邑不虛得樂郊樂土之名<lb/>
　<lb/>
　鐵菴集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻五</head> <lb/>
    <p>
<pb n="KR4d0327_WYG_005-1a"/>
欽定四庫全書<lb/>
　鐵菴集巻五<lb/>
　　　　　　　　　　　　宋　方大琮　撰<lb/>
　　奏申<lb/>
　　　辭免御筆除右正言申省狀<lb/>
自天疏寵無地措躬竊以更化三年病源故在進言一<lb/>
路遺脉僅存必相續之有人庶足憑以立國慨念盛世<lb/>
若時先臣歐陽修謂不繫職司劉安世謂不比閑慢矧<lb/>
<pb n="KR4d0327_WYG_005-1b"/>
當陽㣲陰長之㑹内阻外訌之秋全賴𦂳官共扶急證<lb/>
如某者生於僻壤少也末科多歴嵗年率皆田廬之日<lb/>
三趨選調不及權勢之門屬親覽於萬幾禆濫陪於百<lb/>
執勾書列寺再轉為丞濡墨秘丘復叨佐郡兩朞且半<lb/>
一善未聞顧何取於師言乃誤蒙於宸選其要在格君<lb/>
心而學力不足其次在遏官邪而風采不揚退惟何人<lb/>
敢任斯責欲望公朝敷奏成命亟回别選鴻儒益重新<lb/>
除之筆姑令馬走少安舊著之班<lb/>
<pb n="KR4d0327_WYG_005-2a"/>
　　　辭免御筆除起居舍人申省狀<lb/>
聞命自天措躬無地竊以進言丹匭執簡赤墀皆右省<lb/>
之通班出中宸之妙選敢期愚戅疊冒恩榮伏念某素<lb/>
乏脩能自安平進兩書月紙曾無補於涓塵益近天光<lb/>
重有慚於記注盍控循牆之避預深維谷之懷欲望朝<lb/>
廷特賜敷奏急回成命庶無鵜翼之羞别揀碩儒以重<lb/>
螭頭之選<lb/>
　　　辭免兼國史院編修官實録院檢討官申省狀<lb/>
<pb n="KR4d0327_WYG_005-2b"/>
仰觀國典最重史筵編摩者髦士是宜討論者大儒之<lb/>
事昔之世掌今以人兼既森森著鴻碩之羣豈瑣瑣欠<lb/>
馬走之一伏念某自慙獨學殊乏三長曾窺石室之書<lb/>
藏遽引蓬萊之舟去何禆騎省仍立螭階記言動於一<lb/>
時未之能信垂典章於萬世何所取材況嘗自請於祀<lb/>
釐豈宜久叨於執簡欲望朝省特賜敷陳亟收回誤墨<lb/>
之頒庶不為汗青之玷<lb/>
　　　辭免寶章閣直學士仍任申省狀<hi>不允詔附</hi>
<pb n="KR4d0327_WYG_005-3a"/>
渙汗載頒震驚失措伏念某早辭朝列濫玷藩方粗有<lb/>
小心任嶺海拊循之責幸無大過皆天地容蓋之恩昨<lb/>
者進松下之階留梅邊之戍曽勞力勞心之莫報而濡<lb/>
首濡尾之足憂方温理祈閒之詞廼已蒙増秩之賞深<lb/>
惟直學士之兼職允謂榮名未聞郡太守之五年尚仍<lb/>
仍舊貫於寵臣之數非不厚而任臣之意非不專其如<lb/>
材技殫窮筋骸衰病不亟求於寢免恐自速於顛隮伏<lb/>
望俯察危衷趣收前詔許畀二毛之餘景獲遂歸休别<lb/>
<pb n="KR4d0327_WYG_005-3b"/>
求一面之長才早為鎮撫<lb/>
　　　辭免差知隆興府奏狀<hi>不允詔附</hi>
寵命渙頒危衷震愓伏念臣逖違宸陛冒領遐藩徳意<lb/>
布宣敢謂去天之萬里土風習熟不知入廣之五年極<lb/>
臣力之所為荷聖心之見照求去甚堅而任甚篤受恩<lb/>
愈厚而報愈艱今者山海息驚擾之虞田里慶豐登之<lb/>
樂上或可以逭朝廷之譴下稍可以謝嶺嶠之民及是<lb/>
時而退歸則末路之榮耀何圖詔綍復改州麾惟南昌<lb/>
<pb n="KR4d0327_WYG_005-4a"/>
之故區乃江西之勝處曩以待蕃宣之任今亦為名望<lb/>
之除自審衰殘難勝委寄伏望趣收前命更畀叢祠俾<lb/>
返山林息餘生而歸老雖居畎畝無一息之忘君<lb/>
　　勅　　省所奏辭免依舊寶章閣直學士差知隆<lb/>
　興府填見闕恩命事具悉朕以卿宅牧海南五載淹<lb/>
　久颶風炎瘴逈隔中州乃能不彼夷其民布宣中和<lb/>
　藹有善最眷念忠藎不忘於心豈不欲亟下召環引<lb/>
　以自近洪都選候久刓印姑輟仁賢往為撫綏雖蕃<lb/>
<pb n="KR4d0327_WYG_005-4b"/>
　宣之任隨宜更革而地望隆重則今猶昔也人才難<lb/>
　得而骨鯁敢言足以尊本朝折姦萌者為尤難顧瞻<lb/>
　在廷重我感慨扶奬愛䕶朕志有在卿亦諒之否乎<lb/>
　亟宜就鎮慰彼氓黎半夜席前兹固有待所辭宜不<lb/>
　允故兹詔示想宜知悉冬寒卿比平安好遣書指不<lb/>
　多及<lb/>
　<lb/>
　鐵菴集巻五<lb/>
</p>
<p>
</p>
  </div>
</body>
</text>
</TEI>
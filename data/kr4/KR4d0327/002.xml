<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻二</head> <lb/>
    <p>
<pb n="KR4d0327_WYG_002-1a"/>
欽定四庫全書<lb/>
　鐵菴集巻二<lb/>
　　　　　　　　　　　　宋　方大琮　撰<lb/>
　　右螭奏議<lb/>
　　　直前劄子<hi>端平三年十一月十二日</hi>
臣頃以遺補官從駿奔後忽覩明禋雷雨之異不勝言<lb/>
責失職之憂陛下既不忍加誅又引以自近遂得日侍<lb/>
坳陛備見天顔憂勞五旬之間宰衡虛席九重凝慮於<lb/>
<pb n="KR4d0327_WYG_002-1b"/>
上百辟攢眉於下妖狐嘯鬼跳躑天昏臣時憤悶非不<lb/>
能直前一吐而在廷應詔之臣言之頗有中者臣日望<lb/>
之陛下庶幾聽之迺者趣召新揆四輩方行儀圖舊臣<lb/>
陛正元宰宜中外之相慶幸相權之有歸詎非今日一<lb/>
大機括乎然癸巳置相之初一機也而以輕率壞乙未<lb/>
並相之初又一機也而以異同壞今也改新元起諸賢<lb/>
敕責百官詔㫖峻厲以示滌舊圖新之意故善用此機<lb/>
者今日也不善用之猶前日也況今之機尤有急於前<lb/>
<pb n="KR4d0327_WYG_002-2a"/>
者乎自紹定之戊子至於癸巳江閩大擾而邊無強敵<lb/>
也中間雖有蜀之警方動而旋息自端平之甲午至于<hi>闕</hi>
　　　又<lb/>
臣頃入對恭聆陛下責羣臣曰大言傲誕者有之肆為<lb/>
欺罔者有之背公營私者有之豈不以國用匱兵籍虛<lb/>
將材乏未聞獻理財之實計畫强兵之實策薦一校之<lb/>
實材此非諸臣而誰責而羣臣又切切然望陛下曰綱<lb/>
常既泯布粟之謡不解恐盭氣之未散兵端輕動輪臺<lb/>
<pb n="KR4d0327_WYG_002-2b"/>
之悔不聞恐怨氣之未洗北司怙寵南陽干政恐謗聲<lb/>
之未消自汴洛喪師京城失伍之後每更一變上下相<lb/>
諉廢日力違事機至於今極矣然下之所以望乎上者<lb/>
皆所當為而其事甚易上之所以責於下者皆所必為<lb/>
而其事甚難陛下何不自為其所易而責羣臣以所難<lb/>
哉今内外之事急矣不知禍變何為至此極也所以回<lb/>
天心感人心者獨非當為之事乎為陛下計莫若明出<lb/>
二詔布告中外其一則開陳即位之初心全復友睦之<lb/>
<pb n="KR4d0327_WYG_002-3a"/>
美意前愆往謬各正主名綏亡拊存曲盡恩渥對越祖<lb/>
考可以慰答列聖之靈則天心悔禍矣其一則深懲興<lb/>
兵之昨非具述蹙地之大痛戒諭諸閫當若同舟勞苦<lb/>
將士俾如挾纊號召豪傑顯罷和議使有不與敵俱生<lb/>
之志則人心思奮矣必如間闗草昧而無為平世之規<lb/>
模必如篳路藍縷而毋事太平之盛觀謀必公之於外<lb/>
廷則掃除户内者無所投其巧矣聽必廣之疏逺則夤<lb/>
縁近親者無所售其私矣此在陛下一轉手間直易易<lb/>
<pb n="KR4d0327_WYG_002-3b"/>
耳明白洞達布之海内而無愧感動天人之機豈不在<lb/>
是然後大㑹羣臣而語之曰財以何術而裕兵以何策<lb/>
而强將以何道而擇給之筆札如慶厯之開天章閣極<lb/>
其議論如淳熙之對選徳殿置國用一局使曉暢財用<lb/>
長於心計者居焉置邊防一局使明習兵事熟於地形<lb/>
者與焉凡今之所以難者使之朝夕講求焉商確焉可<lb/>
也且將材以多事而見今可為多事矣而將材未之見<lb/>
何也若夫合諸屯之伍符而考覈軍實則兵精而財有<lb/>
<pb n="KR4d0327_WYG_002-4a"/>
裕以出戍之生券而就募邊勇則兵倍而財亦省此䇿<lb/>
非有難行者而施之兵刃交接力不暇給之時則衆疑<lb/>
其難矣亦豈容畏其難不為之哉今而曰必敵勢稍寛<lb/>
而後可言治兵可言儲將必事㑹稍紓而後可議節用<lb/>
可議救楮然陛下何修而得其寛且紓哉必有以感人<lb/>
心回天意而後庶幾得之此臣區區之愚深望陛下為<lb/>
其易而使羣臣當其難也羣臣亦何能之有不過憑藉<lb/>
祖宗之積累䝉賴陛下之福徳殫竭智慮有死無二或<lb/>
<pb n="KR4d0327_WYG_002-4b"/>
足以康時屯而延國脈也雖然今之所謂易者在陛下<lb/>
一心耳播告詔㫖豈空言哉臣嘗觀漢文帝賜尉佗書<lb/>
其言質實無少回䕶首曰朕髙皇帝側室之子以王侯<lb/>
吏不釋之故不得不立帝蓋自明其即位之初心而無<lb/>
所諱故佗亦感服粤患遂息又嘗觀唐陸贄草興元詔<lb/>
徳宗許以不必避忌有曰天譴而不悟民怨而不知朕<lb/>
實不君人則何罪帝蓋自言其召戎之大誤而無所掩<lb/>
故悍卒感泣冦難遂平聲音之化於人末矣果出於心<lb/>
<pb n="KR4d0327_WYG_002-5a"/>
中之真未有感而不化者茍非其真雖日下一詔無益<lb/>
也臣願陛下翻然感悟毋為虛利害所撼洗然更新無<lb/>
為小補綴所牽斥逺孽閹毋至決侍臣之去留裁抑近<lb/>
屬毋重煩諫臣之論疏是機也茍善用之則人心可悅<lb/>
天意可回凡兵財等事庶可徐就吾之條理矣方危機<lb/>
交迫悔改已遲若遲而又遲一旦瓦解雖人主汲汲修<lb/>
徳百官皇皇修政祈衷於宗社請命於上帝已無所及<lb/>
自古危亡之極豈其國之君皆失道臣皆不賢哉蓋由<lb/>
<pb n="KR4d0327_WYG_002-5b"/>
其來漸矣此臣所以痛哭流涕為陛下告也當主憂臣<lb/>
辱之時而臣力不足以執干戈謀不足以獻帷幄朝驚<lb/>
夕悸思効一得而忠愛陛下者止於如此愚戅無補祈<lb/>
去未俞惟陛下察其誠而採其言則宗社幸甚哀其愚<lb/>
而聽其去則小臣幸甚<lb/>
　　　直前劄子<hi>嘉熙元年正月二十一日</hi>
臣目覩近證外潰内虛有病無醫孰扶孰救乏材之急<lb/>
非獨陛下憂之葢通國所共憂也雖然豈必借異代之<lb/>
<pb n="KR4d0327_WYG_002-6a"/>
材而慨想不同時之人哉天之生材自足世用民望所<lb/>
歸則其人也蜀許靖何人猶不忍以時望棄之況於望<lb/>
實俱孚者乎國家盛際以望用人具有績效班班青史<lb/>
比其壞也以望沮人非沮其人也沮國人之心也蓋自<lb/>
符紹竄逐崇觀廢錮至於政宣極矣擅國者懼時事之<lb/>
將潰尚能以名望召楊時諸人用之先儒朱熹謂若早<lb/>
用其人猶可救得一半蓋惜其用之晚也然觀是時元<lb/>
祐諸賢多埋瘴窟四海人物惟有陳瓘南郡鐵壁惟劉<lb/>
<pb n="KR4d0327_WYG_002-6b"/>
安世所以繫天下之望者此二人耳使當國者忘其忌<lb/>
而授之政則靖康元二之屯必不遺萬世恨也今天下<lb/>
之材皆侂逺斧斤之僅存者嘉定以來三十年間權魁<lb/>
兇儔極力鋤剗僅能成就徳秀了翁二臣之名而已冰<lb/>
山見睍二臣迭召當其改絃之初使亟坐其一於燮調<lb/>
填撫之地垂紳搢笏豈不足銷壓亂萌而召之稍遲天<lb/>
又奪之其將誰尤使亟寘其一於謨明弼諧之地偉識<lb/>
宏議豈不足參定廟算而召之益遲事出倉迫强俾視<lb/>
<pb n="KR4d0327_WYG_002-7a"/>
師以至流落孤寄於大江之濵是誰之咎二臣學同志<lb/>
同其所以不同者和氣英氣分劑有多寡耳愛䕶保惜<lb/>
獨非主張人才者之責乎國難至此徬徨乏使陛下當<lb/>
饋太息猶且明詔中外博採材識雖細不遺若夫三十<lb/>
年刼火不燼之精英一既為天之所奪一復為人所沮<lb/>
豈不大孤海内之望哉近者帥越之命下見者舉手相<lb/>
慶謂有過闕之期矣而俄復不然既而帥閩之命再下<lb/>
見者失色相視謂有逺外之漸矣而俄又有甚焉此非<lb/>
<pb n="KR4d0327_WYG_002-7b"/>
陛下意也其沮之者誰歟每視除目當駁當限是非顛<lb/>
倒聞者驚愕若果有之世事可知四蜀糜爛百萬為魚<lb/>
其繫西南之望者如臣<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>之老成俾就開宣閫宜矣若<lb/>
了翁者獨不可留為朝廷重乎借曰經制西事豈必身<lb/>
去廟堂哉況今巨姦大黠旁睨側視猶有駕言羊城老<lb/>
臣之薦以欺衆援進者竟以物議諠譁而止其說曰是<lb/>
小有才也是天不絶惡之仁也而當世之所謂善人吉<lb/>
士負一代之望者反以小有偏棄之豈天所以生賢祐<lb/>
<pb n="KR4d0327_WYG_002-8a"/>
國之意耶抑臣又有憂焉望非一日之能積也修於下<lb/>
而扶於上小者養其氣大者全其節風流接續國終賴<lb/>
之端平用賢漸失初意昔進今亡令人短氣獨一言路<lb/>
雖沮不屈有齊南史相繼之風存此一脈亦天所以祐<lb/>
吾國也向者臣清叟以直去中使宣留至煩再遣同列<lb/>
留之給舍留之侍從經筵之臣留之猶稍有本朝盛時<lb/>
上書俱貶交疏留行氣象曽幾何時臣範以直去既席<lb/>
藁私室矣又出闗矣又絶江矣盈庭嗟惜視前有加然<lb/>
<pb n="KR4d0327_WYG_002-8b"/>
而内靳遣留之使聖意日以異外乏交留之章士氣日<lb/>
以靡朝野觖望有識深訝矧今西府亦曩言官指摘輔<lb/>
臣見謂風力臣昔所敬今反以眷留苛挽欲去不能其<lb/>
勃鬱當何如三院寧㡬人其絶江者未必可回其猶居<lb/>
職者各閉閤求去月紙不書臺綱盡廢南臺惟一人之<lb/>
謡興絶市無臺官之諺起此何景哉祖宗朝諫臺之議<lb/>
輔弼未有不行其言其間有兩去者無兩存者及其既<lb/>
去而皆還既還而皆交惟不失其為皆賢故實具在也<lb/>
<pb n="KR4d0327_WYG_002-9a"/>
況當國勢綴旒人心解瓦之時人才之銷歇既無以表<lb/>
其望言路之湮塞又無以養其氣大臣之進退未定又<lb/>
無以全其節强冦闖門室内交鬬為主人者坐視莫決<lb/>
納侮四夷傳笑萬古深為國體惜之臣愚欲望陛下仰<lb/>
稽家法旁採人言表人才之望而盡其用還言路之氣<lb/>
而旌其直全大臣之節而亮其心區處得宜大愜衆志<lb/>
則朝綱整肅國脈安强内可以弭姦杜邪外可以折衝<lb/>
禦侮矣臣前日見範去國雨旬憂悶抗疏不勇昨日聞<lb/>
<pb n="KR4d0327_WYG_002-9b"/>
了翁事憤激援筆不能待旦此非臣之言也在廷之言<lb/>
皆然獨臣日侍清光不敢不直前一吐臣頑鈍無恥當<lb/>
去而留前愧臣清叟後愧臣範頃者敷對自請叢祠至<lb/>
䝉玉音俾之且待今再閱月矣惟陛下哀憐而聽許之<lb/>
臣不勝跼蹐俟命之至<lb/>
　<lb/>
　<lb/>
　鐵菴集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻三十三</head> <lb/>
    <p>
<pb n="KR4d0327_WYG_033-1a"/>
欽定四庫全書<lb/>
　鐵菴集巻三十三<lb/>
　　　　　　　　　　　　宋　方大琮　撰<lb/>
　祝文<lb/>
　　　將樂謁先聖<lb/>
民社之難其寄在聖門已然矣某以至拙之才而治不<lb/>
易為之邑然學道愛人吾儒根本時異勢殊要之此心<lb/>
不可一日忘也茍銖寸及人庶幾無負吾先聖之訓<lb/>
<pb n="KR4d0327_WYG_033-1b"/>
　　　赤松凌虛真君<lb/>
邑之秀在玉華真君位焉相傳為神農雨師靈祐公宰<lb/>
斯邑有禱必應今並列閣上邑人飲食必祝某才凉徳<lb/>
薄不敢私禱于祠下願雨暘時若毋替相斯民之意則<lb/>
令與拜賜<lb/>
　　　靈祐公<lb/>
令斯邑者不知幾人惟公血食不替遂為一邑司命生<lb/>
息以蕃雨暘以時其愛斯民至矣某不才踵遺躅于百<lb/>
<pb n="KR4d0327_WYG_033-2a"/>
七十年之後方將求庇于公敢不體公愛民之意<lb/>
　　　蒼龍廟<lb/>
邑治之東偏鹽庾在焉而神實位其中夫豈無意邑以<lb/>
鹽為命輦運欲其速厫積欲其富場竈欲其泄三者如<lb/>
意則邑立矣邑立則神其永血食矣<lb/>
　　　土地<lb/>
某披覽圖志祠與縣治同經始且據邑山髙處今又與<lb/>
縣治俱鼎新某迎親就養于此舉首見祠必起敬焉神<lb/>
<pb n="KR4d0327_WYG_033-2b"/>
之庇邑人固矣願庇令之親以及其身與其家令豈敢<lb/>
忘報<lb/>
　　　謁龜山墓<lb/>
漢儒近道仲舒一人過其墳者猶下馬况先生程門顔<lb/>
閔唱道東南特起于百世之下某至之日拜遺像于學<lb/>
之舊廬又將訪求讀書之精舍兹又偕其僚洎先生之<lb/>
孫與鄉之大夫士拜于松楸嗚呼道公一世先生之書<lb/>
家藏户誦而邑中人民咸曰吾東家夫子也往往其接<lb/>
<pb n="KR4d0327_WYG_033-3a"/>
舊聞也熟玩是書專其感發必有深焉者如是先生其<lb/>
舉斯斚<lb/>
　　　縣學安奉八先生祠<lb/>
　　　　濂溪　　明道　　伊川　　龜山<lb/>
　　　　了齋　　豫章　　延平　　晦菴<lb/>
後孟子千四百年明道闡其端伊洛𢎞其源至武夷而<lb/>
其教益宣脉絡其間者劒津之諸賢責沈之作遵堯之<lb/>
錄靜一之數無非衍斯文之緒當全盛際見稱于洛學<lb/>
<pb n="KR4d0327_WYG_033-3b"/>
者有矣道南之語獨在吾鏞川中興後巍然特存所留<lb/>
以紹前啓後當歸之天蕞爾邑而百世師出焉是用推<lb/>
原其本統詮次其宗𣲖祠學宫而告䖍噫道一也山川<lb/>
如昨人物依然登其堂者尚其勉旃毋徒曰瞻遺像而<lb/>
讀遺編<lb/>
　　　告都官祖享亭成<lb/>
曰莆甲族靈隠為冠惟公支𣲖居其大半景徳甲科慶<lb/>
厯郎闈發源浩渺流衍固宜騎鯨仙游將三甲子宰木<lb/>
<pb n="KR4d0327_WYG_033-4a"/>
參天山川雄峙中更重和妥祀建亭百有餘年凛焉欲<lb/>
傾撒而新之屋拆椽换重掲華扁晶采壯觀漕翔一鶚<lb/>
里貢三賓合戰南宫興者七人敢告亭成適與捷㑹發<lb/>
揮先業勇氣百倍簮紳濟濟羅拜松阡六代枝孫咸在<lb/>
眼前祖徳淵深先靈發越相爾後昆固無窮歇毋斷書<lb/>
種毋忝家聲審能如是九原用歆<lb/>
　　　聚俗告都官福平二祖<lb/>
吾祖以學起家毎詔若鄉若漕不絶書而試于胄者有<lb/>
<pb n="KR4d0327_WYG_033-4b"/>
時今合國胄之秀通榜儉于百而聲律之首經之亞崢<lb/>
嶸其閒則金紫祖之後十不啻以逺方抗衡上國遂為<lb/>
朝紳之冠都官祖之後居其七福平祖之後又七之四<lb/>
曰大珪曰大鈞曰辰孫曰演孫皆新國子進士福平種<lb/>
徳尤厚來者襲慶决科自紹興之庚辰十八年而為淳<lb/>
熙之戊戌又六年而為甲辰則稍密矣又二十二年而<lb/>
為開禧之乙丑則稍疎矣中間之疎尤甚三十年為一<lb/>
世彈冠于朝觀光于國既鳩胄之英又將集鄉與漕之<lb/>
<pb n="KR4d0327_WYG_033-5a"/>
竒羣凑翕聚蘭省楓庭聨翩策名則今之密可補前之<lb/>
疎矣某綴班有守俾弟大瑄聚俗以告惟吾祖考克相<lb/>
其成<lb/>
　　　仁山告后土<lb/>
城南十里有山曰仁局勢雄偉環合秀崪昔者胡為祕<lb/>
藏幾春問之里老野燒成形前此清晝如聞鉦聲或時<lb/>
異光照于郊坰厥有識者來獻山經自乾發祖向丙坐<lb/>
壬内外位置合卦與星去冬破土巨石塞門今冬始壙<lb/>
<pb n="KR4d0327_WYG_033-5b"/>
又如盤根幾難著力䖍禱爾神若或相之可移可平厥<lb/>
土五色又如金凝燥温堅密允矣佳城昔𦵏先君其里<lb/>
喜成日温于玉圖䜟足慿今兹有告暗合黙徴其書有<lb/>
云展翼大鵬安穴于頂金籠前横審如所言將相公卿<lb/>
姑寘勿言既𦵏宜人茍藏者固斯存者寧呵䕶保佑多<lb/>
謝山靈<lb/>
　　　種徳新庵拜福平長者祠<lb/>
維公生于治平歿于紹興積善好施以長者稱楓嶺之<lb/>
<pb n="KR4d0327_WYG_033-6a"/>
秀方坡之清尤于其間若有夙因下為倉宇上卜佳城<lb/>
創庵嶺巔置田供僧屋後有山種松采薪來者憩飲毋<lb/>
渇于行故老相傳記其平生毎策驢出野服樵巾長者<lb/>
至矣歡喜相迎發廪捐金療疾賑貧造橋砌路芳跡不<lb/>
冺餘二甲子屋老欲傾振而新之是在後人自唐長史<lb/>
洎于幙賓六世簮紱紹者彬彬公與其父獨若隠淪耕<lb/>
耨心田大培厥根種徳之報不在其身甫一傳後聨翩<lb/>
策名五世其昌蓄久發宏艾軒詩在家法宗盟後裔謹<lb/>
<pb n="KR4d0327_WYG_033-6b"/>
之毋替其承相彼庵址移東創新以引以翼有垣有亭<lb/>
憧憧往來讚歎同聲庵故有祠楹桷告成孫曽羅拜涓<lb/>
吉妥靈遺愛勿諼宛其儀刑掬水寒泉千年之春<lb/>
　　　辭方廣禮部及諸墳<lb/>
某拜命之旬日從吏數輩至與雷陽使君兄孺良從長<lb/>
上帥子弟謁靈隠山金紫公墓下又三日謁方廣山山<lb/>
以方名舊矣儀曹公來宅九跳之正脉面勢宏濶從而<lb/>
祔者五代此某之宗𣲖也每代之中昭穆相從凡四十餘<lb/>
<pb n="KR4d0327_WYG_033-7a"/>
周官族墳墓之說吕氏深有取焉此山宜與婺之明招<lb/>
等祭亭半圮寳<hi>闕</hi>間髙安别乘叔祖復創新之于是拜<lb/>
跪飲餕有所矣尤可喜者聚俗亦然烏石山前連甍接<lb/>
棟無一散去者孫枝最蕃登桂籍將六十儀曹房不啻<lb/>
半為金紫六房之冠靈隠首占山川之勝方廣接之尤<lb/>
有力殆與長者之功相稱諸公有持鄉者某始漕于此<lb/>
父老有喜色况上世松楸乎先靈森布其交舉此觴其<lb/>
隂有以相之俾無負父老之望<lb/>
<pb n="KR4d0327_WYG_033-7b"/>
　　　辭曾祖柏岩宣義墳<lb/>
嘗讀元祐七年十二月范内翰奏疏郊見之夕景氣清<lb/>
霽福應嚮荅都人懽呼謂前未見宣付史館此本朝極<lb/>
盛時也而柏岩公生于是月之八日又二十一日而太<lb/>
孺人生天作之合家道日昌教二子以書縣丞入仕和<lb/>
劑擢第柏岩已不及見太孺人膺初封享上夀而承重<lb/>
者孫耳每見先君大夫具言二父揚顯之志未遂若有<lb/>
望于其後者某頃登西省以言事去兹起臨鄉部其敢<lb/>
<pb n="KR4d0327_WYG_033-8a"/>
為門户羞告别墓下尚祈隂相<lb/>
　　　辭祖南澣和劑墳<lb/>
長者之後以詩書發身自大父始以大父之學識該博<lb/>
二十九乃登科僅年餘不克享若某之樸訥迂拙餘二<lb/>
十續世科最鈍矣猶侍玉皇香案既退矣猶持漕節按<lb/>
鄉部種于前而穫于後不于其身于其孫大父所未及<lb/>
為者豈徒官職云哉發揚先志俾毋為門户羞為父老<lb/>
羞其尚克隂相之<lb/>
<pb n="KR4d0327_WYG_033-8b"/>
　燎黄<lb/>
　　　癸巳考贈通直<lb/>
某等幼學壯行中年通籍親顔有喜庶幾封渥與年俱<lb/>
髙曾謂前日之封遂為後日之贈乎乃庚寅季秋明禋<lb/>
大賚凢官升于朝者皆得追榮其親某以皇考為請明<lb/>
年春告甫至皇妣又棄諸孤某等抱痛終天重以稽留<lb/>
詔命為懼兹既即告敬焚黄墓下俛焉想慕音容如昨<lb/>
泉壤之光自今伊始曷報君親教忠訓在<lb/>
<pb n="KR4d0327_WYG_033-9a"/>
　　　甲午考贈朝奉<lb/>
往嘉泰壬戌先君携二子入京試不偶開禧乙丑又携<lb/>
以試禮闈既偕仕以親年該初封覃慶再封合請也自<lb/>
是必升朝乃得請封與贈各一某請也皇上頒祭澤之<lb/>
四某乃得與弟某合詞以請稍酬疇昔並携之意非幸<lb/>
歟贈之秩以二合則三之非又幸歟先君夀踰希嵗及<lb/>
今猶可存曷不使某等捧觴堂上而燎黄墓下非恨歟<lb/>
五六年趨調者再三十年前趨試者再兄弟皆同昔侍先<lb/>
<pb n="KR4d0327_WYG_033-9b"/>
君而同今以免喪而同感念嗚咽非又恨歟某留綴朝<lb/>
武某歸需邑次併告以謝忠孝相勉能不沒其親之名<lb/>
則不徒拜君之賜庶幾幸者侈而恨者釋<lb/>
　　　丙申考贈朝請郎告廟<lb/>
某嘉定乙亥侍先君入修門既得缺將行先君慨然曰<lb/>
吾能復入此乎某知先志之有在也前春登班感念斯<lb/>
言兹以遺補執事合宫導引齋恪既沾澤以贈典請可<lb/>
謂榮矣追憶二十年前語益用愴然斧封在逺尚阻告<lb/>
<pb n="KR4d0327_WYG_033-10a"/>
焚先白于廟尚饗<lb/>
　　　戊戌告墓<lb/>
前秋之季綴邇班行明禋禮成考妣加贈葢嘗白于廟<lb/>
遐贍松楸神往未遂嗣以言去罪大責輕幾無顔見墓<lb/>
下上恩深厚畀以真祠遂得躬行三獻之儀敬燎兩通<lb/>
之誥考妣其嘉享之<lb/>
　　　庚子考贈朝散大夫<lb/>
國家肆頒祭澤許臣子追榮其親者中外無間夫君三<lb/>
<pb n="KR4d0327_WYG_033-10b"/>
封五贈而為大夫去秋之請猶奉祠日也告第甫至適<lb/>
有鄉漕之命迓從儀物足以將事于是恭奉誥命敬燎<lb/>
墓下人以為丘隴之榮獨念忠恵蔡公以便二親為此<lb/>
官以恱民者恱其親某亦人子也曷報罔極之恩將以<lb/>
二十一日視印即行職在咨諏敢不究厥心以無忝于<lb/>
前修無負于先訓<lb/>
　　　壬寅考贈奉直大夫妣贈恭人<lb/>
先君篤愛同氣慶元丙辰張别駕赴潮女兄邀以俱至<lb/>
<pb n="KR4d0327_WYG_033-11a"/>
則女弟以薛南海赴告冐炎暑取孀孤先妣聞之驚語<lb/>
諸子得毋深入否既出嶺先君曰誼不容己也後四十<lb/>
六年春不肖孤䝉恩移鎮感念舊事悵甚不獲以帥守<lb/>
祿養乃季秋祭澤行先君登六品之正先妣升八號之<lb/>
半君貺與親恩俱隆敢不益思所以報効用先告于行<lb/>
廟而焚黄則有待焉<lb/>
　　　亡室贈恭人<lb/>
與君同甘苦㳺州縣歴班行甫三封下世之二年某使<lb/>
<pb n="KR4d0327_WYG_033-11b"/>
閩又二年鎮廣皆奉主以行明禋沛澤由宜而恭豈不<lb/>
足慶非封而贈尚其永懐婦人從夫爵此贈之始也有<lb/>
以知君之素志敢先告于廟<lb/>
　　　演受將仕郎告廟<lb/>
孫具位兹以子被受將仕郎誥命敢昭告于家廟先世<lb/>
入本朝以儒起家延賞最盛自諫議始厥後班班有之<lb/>
福平長者種徳深厚代收科級而上封下延乃自某始<lb/>
積善之慶方此流衍教忠之訓毋敢失墜謹以酒果用<lb/>
<pb n="KR4d0327_WYG_033-12a"/>
伸䖍告<lb/>
　　　演受將仕郎告室人<lb/>
夫具位兹以子被受將仕郎誥命敬告于亡室宜人贈<lb/>
恭人林氏十娘追惟平生鍾愛一子策名仕版于此權<lb/>
輿使及見之豈不慰意慈訓如在俾奉周旋謹以酒果<lb/>
用伸䖍告<lb/>
　　　西山玉隆宫祈雨<lb/>
鍾陵千里之地時乃愆陽玉隆萬夀之宫邦之司命素<lb/>
<pb n="KR4d0327_WYG_033-12b"/>
稱妙濟敢控微衷臣再至南昌適逢東作雖社節播種<lb/>
幸得雨之應期然土脉久乾甫逾旬而告病飭羽流而<lb/>
演法慿神力以籲天伏願連日為霖俾前功之不廢成<lb/>
雲荷鍤幸卒嵗之可期<lb/>
　　　袁州行司祈雨<lb/>
秋陽久暴驚赤地之如焚晚稼垂枯籲蒼天而有請葢<lb/>
髙非逺大叫祈憐伏念臣所部十一州維時七八月緑<lb/>
雲變稿嗟三農望霓之可傷白露過期更數日不雨則<lb/>
<pb n="KR4d0327_WYG_033-13a"/>
難救民病孔亟吏責奚逃陳菲薦于公堂控微衷于大<lb/>
造伏願鑒其迫切錫以滂沱轉旱嵗為三登使禾盡起<lb/>
茍吾民得一飽輓粟何憂<lb/>
　　　謝雨送許真君<lb/>
火老三辰之次亢旱如焚玉隆萬夀之居為民司命屈<lb/>
臨公宇祈沛甘霖望膚寸以難成詞再三而欲竭心乎<lb/>
黙禱慿祝史以無庸人所弗聞荷髙真之垂聴隂雲俄<lb/>
合膏澤溥沾非薄徳所能感通葢此邦自䝉矜惻仙歸<lb/>
<pb n="KR4d0327_WYG_033-13b"/>
漸逺物望未休仰止西山馳精神而俱到洎于南畝願<lb/>
優渥之無遺<lb/>
　　　謝雨送聖水<lb/>
以風雨名池而龍實神之此非池中物也必有以推其<lb/>
溥施之功而驗其變化之妙今兹秋陽為沴乞靈祠下<lb/>
一勺之水當為彌天之澤曽謂少蘇枯槁即歸靈湫而<lb/>
遂止乎尚祈不嗇其出不倦共施俾沛然霑足以滿農<lb/>
之望慰吏之懇以無負池之名與龍之實<lb/>
<pb n="KR4d0327_WYG_033-14a"/>
　　　城下龍王廟<lb/>
自去秋及今龍澤之潛乆矣土人以社節為播種之始是<lb/>
日雷雨大作奮躍天衢必有妙于變化者種漸入土若<lb/>
繼此霑洽則不至再凟神聰今乃土脉槁而烈日燥之<lb/>
雲欲合而狂風散之方欲雨未雨之時偶振其蟄而神<lb/>
其化則一呼吸間四澤皆滿農用之不竭矣吏與民望<lb/>
神之切如此神其克恵相之<lb/>
　戊子諭合屬祈福<lb/>
<pb n="KR4d0327_WYG_033-14b"/>
　　　魁星堂<lb/>
啓運聚奎文明之象咸平龍首著為圖狀有赫光芒久<lb/>
臨莆壤靈祠新妥逢掖宗仰郡入職方甲科誰唱大諫<lb/>
都官二祖振響自時厥後魁亞相望福平種德五世昌<lb/>
王秋試春闈多列前鞅猶有待者占人頭上踏槐鏖戰<lb/>
叔侄輩行所期聨翩鼔勇西向羅拜英躔庶其隂相<lb/>
　　　龍浦廟<lb/>
聚族于神之境者我福平祖距今方五世甲子再周而<lb/>
<pb n="KR4d0327_WYG_033-15a"/>
人物視他姓為最稠非神庇而何事神如父母敢布其<lb/>
詳由一祖之身始傳而貢于鄉者四而中等者一又三<lb/>
傳而貢者七中等視前倍之四傳而貢者甫十而中等<lb/>
者甫一今試者僅可數而鄉評之所推者亦欲束矣傳<lb/>
至於五孫枝人物日以加多則科名宜亦如之則糾合<lb/>
長少奮其鋭氣聨翩策名以慰宗人之望以稱福平所<lb/>
期來者之意伐鼓飲衆庸拜神休<lb/>
　　　籍桂堂<lb/>
<pb n="KR4d0327_WYG_033-15b"/>
科名夙定神物司之祠宇肇新士勇倍甚合吾莆而通<lb/>
者幾及百人數靈之一枝餘五十輩是亦盛矣猶有望<lb/>
焉某等𣲖出福平聚居垕埭勇赴飛龍之㑹須由薦鶚<lb/>
而升㸃朱衣之頭尚祈隂助潤黄榜之墨願續世科<lb/>
　青詞<lb/>
　　　將樂上元祈福<lb/>
千室之邑為宰甫爾臨民一年之計在春兹焉祈福吉<lb/>
蠲公宇寅叩髙穹伏念臣某材實非長縣名曰樂雖竊<lb/>
<pb n="KR4d0327_WYG_033-16a"/>
庭闈之養所期田野之蘇諭獷俗以無爭念疲氓之欲<lb/>
逸撫字勉殫于心力順從全仰于天時百穀阜蕃享耕<lb/>
耨斂藏之利三農輯睦無水火疾疫之虞<lb/>
　　　為母太安人保安<lb/>
小人有母不勝喜懼之情大徳曰生敢覬和平之福敬<lb/>
殫誠赤仰叩圓清伏念臣母甫踰希嵗之三曾忝命封<lb/>
之一夙懐淡志蔬素之日居多晚失齊眉涕淚之痕猶<lb/>
在行將服政仍恐運竒屬兹元正禱于洪禧晚景曲䝉<lb/>
<pb n="KR4d0327_WYG_033-16b"/>
于庇祐謝忱敢忽于潔蠲伏願俯憐丹衷革去宿愆老<lb/>
軀長健更祈多筭之増祿養未忘早遂兩兒之願<lb/>
　　　伯四一致政保安<lb/>
人情莫不欲夀善願所同天徳之大曰生老身何幸實<lb/>
踰素望敬瀝丹衷伏念臣某紹興遺民寳慶初命女累<lb/>
多而幸皆得壻男息晚而今亦抱孫得延殘喘以至今<lb/>
辰由曾祖再傳之後非不衆多啟髙年八袠之祥聿自<lb/>
臣始步行未至于扶杖目力猶能以細書何徳以堪知<lb/>
<pb n="KR4d0327_WYG_033-17a"/>
恩所自兹縁誕日仰荅髙真伏祈仁慈更畀康健力行<lb/>
善事付兩兒以家政之傳繼今餘生微一日非造物之<lb/>
賜<lb/>
　　　新居設醮<lb/>
半生辛勤幸有此屋上帝隂隲克相攸居伏念臣某弟<lb/>
兄相勉以起家志念豈遑于問舍縁祖廬之團聚無所<lb/>
棲蹤奉父命以經營皆依序族實始意之未到由洪造<lb/>
之曲成勉力所難姑先堂宇興工之頃恐犯方隅將以<lb/>
<pb n="KR4d0327_WYG_033-17b"/>
爰居敢忘昭謝願同家室長承孟母之懽更冀子孫益<lb/>
大于門之慶<lb/>
　　　永福上元祈福<lb/>
百里之民繫命自愧非才一年之計在春喜逢錫福吉<lb/>
蠲公宇寅叩髙穹伏念臣某猥試窮山來當荒嵗飢氓<lb/>
垂殞而復活隣兵雖逞而無虞匪曰人謀實邀天幸嵗<lb/>
華更始物意向榮念蓋藏之不殷凛艱食之為慮必舳<lb/>
艫逺輳以寛春夏貴糴之急必玉燭時和以成秋冬上<lb/>
<pb n="KR4d0327_WYG_033-18a"/>
熟之期是則四民安康百變消弭全賴髙真之垂佑敬<lb/>
修菲薦以控陳拙令微忱乞遂邑人之願小臣深悃更<lb/>
期國祚之寧庶使邇遐均䝉䕶庇<lb/>
　　　六十弟薦父黄籙<lb/>
身嬰降割可勝失父之悲教許追亡敢控籲天之痛伏<lb/>
念臣父某當叨封命幸享髙齡備歴門户之艱多償兒<lb/>
女之債八十三年之塵世寧免愆尤五千餘言之𤣥笈<lb/>
曲賜拯拔訴蒼旻而上奏冀肸蠁以能通道力大藏招<lb/>
<pb n="KR4d0327_WYG_033-18b"/>
幽魂于既散精靈不昧認故宇以來歸<lb/>
　　　選姪薦父黄籙<lb/>
丱角罔知傷哉無父叩頭有請痛甚籲天俯瀝卑悰仰<lb/>
祈穹聴伏念臣父既愚且拙惟儉與勤暗室自持鮮蹈<lb/>
城闉之跡野疇稍闢克推父祖之心每言得子之嵗遲<lb/>
猶覬處躬之晚佚詎期一夕遂棄二孤大徳莫酬于百<lb/>
年𤣥科敬演于三日伏望上蒼降鑒列聖垂慈憫塵世<lb/>
之多愆悉從蠲祓照靈臺之一㸃俾遂逍遥<lb/>
<pb n="KR4d0327_WYG_033-19a"/>
　　　㕔事成設醮<lb/>
君恩未報奚敢顧家父志不忘用成作室計數椽之經<lb/>
始逾一紀而僅全兹豈人為端由天造伏念臣某自知<lb/>
材下幸接慶餘堂寢所以庇身居廬急先㕔事力未之<lb/>
能所以㑹族莅邑再試而日不多登朝屢遷而祿僅給<lb/>
輒因暇日爰繼前修未免稱貸為之其歴辛勤甚矣吉<lb/>
蠲新宇仰荅洪恩伏願髙穹垂仁列聖昭鑒<lb/>
　<lb/>
<pb n="KR4d0327_WYG_033-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻三十三<lb/>
</p>
<p>
</p>
  </div>
</body>
</text>
</TEI>
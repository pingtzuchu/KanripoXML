<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻三十一</head> <lb/>
    <p>
<pb n="KR4d0327_WYG_031-1a"/>
欽定四庫全書<lb/>
　鐵菴集巻三十一<lb/>
　　　　　　　　　　　　宋　方大琮　撰<lb/>
　序<lb/>
　　　方氏族譜序<lb/>
方氏之先出于神農始得姓者曰雷神農八代孫岡帝<lb/>
榆之子也相黄帝伐蚩尤以功封方山食其邑因氏焉<lb/>
子孫以世相傳明與風力並驅回從雷澤之游贊乂洪<lb/>
<pb n="KR4d0327_WYG_031-1b"/>
水在夏曰相勤績中興佐周者叔夐見于秦賞與望與<lb/>
陽見于漢世居河南有曰紘者遭新莽亂過江宅吳自<lb/>
是江左之方悉祖于紘紘生雄為司馬府公雄生儲儕<lb/>
儼和帝時儼負文武材辟三公不就髙蹈茅山儕仕至<lb/>
南郡太守儲位歴太常卿黟縣侯有張文臣為之碑自<lb/>
得姓以來其見于文字者如此儕儼之後無聞儲生讚<lb/>
之觀之𢎞之皆當世知名士讚𢎞之後星居江浙本祖<lb/>
琡乃觀之之後中間世次莫詳則譜不修之故也琡仕<lb/>
<pb n="KR4d0327_WYG_031-2a"/>
唐為都督府長史一子殷符為威王府諮議統兵征剿<lb/>
任銀青光禄大夫兼御史中丞則僖宗中和四年也中<lb/>
丞之子七其三早世有曰某為户部侍郎其子官于滁<lb/>
因家焉有曰某守潭州湘隂簿者有曰廷滔者歴官尚<lb/>
書左丞僕射子孫家于江州吾祖廷範為温州平固尉<lb/>
歴宰長溪古田長樂邑遂卜居于泉之莆田為巨族始<lb/>
祖則中丞第三子也累贈金紫而所宰三邑皆閩地父<lb/>
老相傳至今猶號曰長官葢唐季俶擾長史中丞子孫<lb/>
<pb n="KR4d0327_WYG_031-2b"/>
各家於其官長官既定為閩人愴念故地藁塟祖父以<lb/>
寓松楸之思今烏齊與豐田二穴是也長官塟靈隠山<lb/>
雖仕閩猶為唐臣至六子則王氏之閩矣仁逸水部員<lb/>
外郎仁岳大中秘監仁瑞秘書省著作郎仁遜大理司<lb/>
直仁載禮部郎中仁逺秘書省正字今繪像于廣化寺之<lb/>
薦福所謂靈隠長官六房是也方五季亂所存分裂豪<lb/>
傑無以為歸各仕于其國長官六子適值其㑹迨宋龍<lb/>
興向之仕于其國者相與歸仕于天子而長官之子孫<lb/>
<pb n="KR4d0327_WYG_031-3a"/>
彬彬輩出聨翩髙第參錯要路遂與中州名臣抗衡而<lb/>
長官之後始大今其来者各求以功名自見于世方興<lb/>
而未艾也故合天下之諸方不如莆田之盛合莆之諸<lb/>
方不如長官之盛枝葉繁衍冠冕輝映所在充牣幾半<lb/>
于莆詰其從來俱出六房六房之出則本于長官也噫<lb/>
由一人之身而至于以百計以千計葢將以萬計而未<lb/>
止亦可謂盛矣然人之情少則易親多則易踈吾宗最<lb/>
以多稱固有一族之支五服之𣲖慶弔往來未盡廢卒<lb/>
<pb n="KR4d0327_WYG_031-3b"/>
然邂逅熟視而揖則其踈且逺者相值于塗憧憧踵接<lb/>
不相熟識噫由一人之身分而至于如塗之人曰塗人<lb/>
者利害不相及之謂也不相及猶可也推其薄將有不<lb/>
得為塗之人者吾用是懼此族譜所為作也得吾譜而<lb/>
觀之猶歸水焉大川三百支川三千或流漫而愈長或<lb/>
瀦滙而滋浩或委蛇曲折已微而復大或不安其所潰<lb/>
溢而四出沿流究竟則同出于崑崙之區黄河之原有<lb/>
本者如是夫凡今之所以相視如塗人者貫穿聨絡同<lb/>
<pb n="KR4d0327_WYG_031-4a"/>
自一脉中來觀吾譜者尊祖睦族之心可以油然而生<lb/>
矣逺則難合多則必散勢也勢則吾末如之何然人不<lb/>
可有此心也以孝弟之心相孚通則宗盟篤矣風俗淳<lb/>
厚矣吾祖心即吾心也將舉宗人之心皆然有不然者<lb/>
彼獨何心大琮竊慕古之賢人君子皆能自序其先世<lb/>
筆史者亦為標之于其傳前輩有自作譜例載之家乘<lb/>
流行于世譜亦隨之其先世豈能皆賢葢其無所聞知<lb/>
隨世湮沒者多矣以無所聞知之人而得以輝煌於史<lb/>
<pb n="KR4d0327_WYG_031-4b"/>
冊著見于文集有所附以為不朽之傳則賢子孫之力<lb/>
也顧其同時之人豈無自序自譜者而史之不載集之<lb/>
不行終焉冺沒為人後者其勉之哉前輩曰立法以為<lb/>
譜學者事也葢以責子孫之好學者吾知勉而已知盡<lb/>
學者之事而已安可逆料其不傳不行而遂已哉需次<lb/>
之隙捜尋舊譜纂輯昭穆推而上下之則知源流之<lb/>
脉絡從而列之則知子孫之多寡後來者能相續修補<lb/>
之則可以衍於無窮而不絶長官子孫必將大有興者安<lb/>
<pb n="KR4d0327_WYG_031-5a"/>
知其不傳且行也凡我族類相與勉之哉<lb/>
　　　與畫工黄本軒序<lb/>
造物之生斯人也吾意其甚勞而不切方其分布耳目<lb/>
鼻口也不知若為而耳若為而目若為而口與鼻目則<lb/>
引而長之耳則翼而聳之而其數皆偶隆之而為鼻方<lb/>
之而為口而其數皆竒而鼻又居竒之偶皮聨于膜膜<lb/>
聨于肉肉附于骨骨牽于筋絡運轉有類傀㒦何為者<lb/>
哉逮夫靜而思之細而睨之四肢百骸各有攸宜視聴<lb/>
<pb n="KR4d0327_WYG_031-5b"/>
言動缺一不可若移鼻于口移耳于目若復足而手之<lb/>
頂而踵之則非人類矣造物者又若差巧而可笑本軒<lb/>
所游之藝方其執筆諦視運思而未獲也殆若造物者<lb/>
之甚勞而不切者至其落筆風動又幾于造物之差巧<lb/>
而可笑者是各一技也然而造物之創斯人也均是耳<lb/>
目口鼻也而老少妍媸之不同今夫人也或老焉而自<lb/>
少之或醜而自妍之一不當意則曰我貌不然又曰某<lb/>
然某不然嗚呼是必揠平仲而七尺傅坡髯以鉛華而<lb/>
<pb n="KR4d0327_WYG_031-6a"/>
後可也本軒儒家裔苗必將黙㑹于斯言然豈特為軒<lb/>
嘆哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0327_WYG_031-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻二十八</head> <lb/>
    <p>
<pb n="KR4d0327_WYG_028-1a"/>
欽定四庫全書<lb/>
　鐵菴集巻二十八<lb/>
　　　　　　　　　　　　宋　方大琮　撰<lb/>
　詩<lb/>
　　　題永福董宰溪莊圖<lb/>
羡君胸次有溪壑眼底塵埃一洗之地獻山湖供入畫<lb/>
天私風月要吟詩貴人豈復知盤谷名世應須學武夷<lb/>
政恐主翁方宦達買山雖早入山遲<lb/>
<pb n="KR4d0327_WYG_028-1b"/>
　　　題董宰讀書軒<lb/>
坐衙彈琴和且平退衙讀書鏘有聲琴聲書聲兩相和<lb/>
和氣散作花滿城亦知言游不可起雅俗二者難兼行<lb/>
曩余不敏坐此處軒窻塵土安有名堂前薇花寂寂笑<lb/>
此殆文吏非書生君非異人何能爾吏事不廢心轉清<lb/>
牒紛案集判筆走庭空吏散詩句成嘗聞歐公居夷陵<lb/>
日討故牘繙研精金陵宰鄞政習禮天津客已愁鵑鳴<lb/>
懐哉尹君志古道請把此案一商評<lb/>
<pb n="KR4d0327_WYG_028-2a"/>
　　　挽趙南塘<lb/>
初開學禁預招延俄滯周南四十年大振文章驚海内<lb/>
肯將詁訓讓儒先孤忠自許漢遺老髙氣直凌唐謫仙<lb/>
鳯昔覽輝今已矣危樓百尺尚依然<lb/>
晚起蘇公以禮郎侍經掌制位文昌端平氣脉真堪寄<lb/>
元祐光隂惜未長馬邑深憂形諌墨鸞臺寧徙恥書黄<lb/>
門生最是知心者追配微言淚數行<lb/>
　　　夀鄉守張秘閣<lb/>
<pb n="KR4d0327_WYG_028-2b"/>
秋氣髙寒公始生禀資多得聖之清官箴未許氷為潔<lb/>
心事真堪月比明久合紫囊還再世却令皂葢歴三城<lb/>
憑誰盡記前張政只聴村謠里唱聲<lb/>
家學淵源今吏師寛嚴殊劑亦殊施豪宗咸服薤一本<lb/>
野老齊歌麥兩岐最課休聲無地著芳名姱節有天知<lb/>
請將郡志從頭數髙出蓬中更有誰<lb/>
老去遇公為地主賸將恩意煦摧頹龜魚得䕃眠偏穏<lb/>
鷗鷺忘機熟不猜方喜璽褒天下最又聞玉節日邊來<lb/>
<pb n="KR4d0327_WYG_028-3a"/>
豐年一飽誰之賜好把禾頭祝夀杯<lb/>
　　　送俊明李提舉<lb/>
有美羊城一巨儒蘭坡氣脉最關渠村髙懶宿郎官被<lb/>
色養姑乘使者車曩日緑林功未賞今年清社事堪書<lb/>
福星何事輕移去久矣世無公毁譽<lb/>
幸甚聨臺餘五月户庭微細事皆知山中菊徑多歸思<lb/>
膝下萊衣少脫時吏散庭空無滯牒客來酒盡有新詩<lb/>
耳聞眼見誰虛實寫與行人作口碑<lb/>
<pb n="KR4d0327_WYG_028-3b"/>
時賢落落嘆晨星世事如棋局又新赤白交馳邊塞急<lb/>
腐紅消盡國家貧誰令野有横舟者應是朝無惜寳人<lb/>
握手不堪離思涌願公自愛廟堂身<lb/>
　　　送廣東趙舶使<lb/>
百禽收舌後一鶚淩清秋滄波渺浩蕩中有萬斛舟刼<lb/>
灰燒不盡宗老擅風流典型尚千古雅奥根九疇忠憤<lb/>
流中壘功名起武侯載彼北方學來為南國游皇風仗<lb/>
宣布蠻俗賴懐柔偶然得共事顧影非其儔逢迎時一<lb/>
<pb n="KR4d0327_WYG_028-4a"/>
笑傾吐不復留抵掌談西事强顔愧楚囚見晚别何早<lb/>
含情酒澆愁惟有加餐祝作歌壯行輈有詔願亟起且<lb/>
莫事鋤耰顧我何為者一毛在九牛<lb/>
　　　送李兄赴省<lb/>
乃翁場屋負髙名裏許工夫共講明謝氏弟兄輝玉樹<lb/>
韋侯父子薄金籯世科莫訝榮寒畯少作曽看到老成<lb/>
此去家傳衣鉢在想非温飽志平生<lb/>
　<lb/>
<pb n="KR4d0327_WYG_028-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻二十七</head> <lb/>
    <p>
<pb n="KR4d0327_WYG_027-1a"/>
欽定四庫全書<lb/>
　鐵菴集巻二十七<lb/>
　　　　　　　　　　　　宋　方大琮　撰<lb/>
　䇿問<lb/>
　　　漢官制<lb/>
問西漢近古創制立法必能參稽古意似無可議者今<lb/>
考之官制未免有疑試與諸君論之太師太傅太保曰<lb/>
三公視周制也漢則以丞相太尉御史大夫為三公視<lb/>
<pb n="KR4d0327_WYG_027-1b"/>
周制孰是然高后時復設太傅以王陵審食其為之哀<lb/>
帝時復置太師太傅以孔光王舜為之既有丞相太尉<lb/>
御史大夫又立太師太傅太保則漢之公不止于三耶<lb/>
三少謂之孤卿與六卿為九卿周制也漢則以奉常郎<lb/>
中令衞尉太僕廷尉典客宗正治粟内史少府為九卿<lb/>
視周制孰是然毋將隆為執金吾制詔稱隆位九卿<lb/>
王尊為京兆尹御史奏尊不宜備位九卿執金吾京兆<lb/>
尹皆稱卿則漢之卿不止于九耶加官之領表謂所加<lb/>
<pb n="KR4d0327_WYG_027-2a"/>
或列侯將軍卿大夫騎都尉尚書太醫太官令至郎中<lb/>
或博士議郎則二府不兼加官明矣然魏相為御史大<lb/>
夫詔相給事中何以兼領加官朝分中外孟康謂大司<lb/>
馬左右前後將軍侍中中常侍散騎諸吏為中朝丞相<lb/>
以下至六百石為外朝則九卿不預中朝明矣然劉輔<lb/>
之獄中朝左將軍辛慶忌右將軍兼褒光禄勲師丹大<lb/>
中大夫谷永俱上書救輔光禄勲位九卿大中大夫又<lb/>
光禄之屬何以俱稱中朝丞相御史對稱兩府顔氏之<lb/>
<pb n="KR4d0327_WYG_027-2b"/>
說然也如四府舉辛慶忌五府舉湯何以有四府五府<lb/>
之别郡守秩二千石表之說然也如馮野王以中二千<lb/>
石秩守上郡黄霸以八百石居潁川何以有中二千石<lb/>
八百石之異大將軍兼録尚書而丞相徒取充位不㡬<lb/>
于重將而輕相乎仕于侯國者下從左官之律不㡬于<lb/>
重内而輕外乎天下郡國百有三置都尉九十西自隴<lb/>
西至五原凡十三郡置都尉二十有八北自雲中至遼<lb/>
東凡九郡置都尉二十其餘郡國八十有一置郡尉止<lb/>
<pb n="KR4d0327_WYG_027-3a"/>
四十有二則又置立之或異多寡之不等何也諸君淹<lb/>
貫史學稽之審矣必有崇論宏議幸明以告<lb/>
　　　漢賦法<lb/>
問漢之取民其色目至多而掌之則有大農少府其後<lb/>
又有水衡都尉大農之官始為治粟内史不知是官之<lb/>
改與夫水衡之設其皆始于何時耶三者雖均理財職<lb/>
掌必異不知當時民所輸者孰為大農又孰為少府及<lb/>
水衡耶考之于史司農屬官有均輸水衡復有均輸之<lb/>
<pb n="KR4d0327_WYG_027-3b"/>
官何也少府為天子掌財文翁在蜀亦有少府何也所<lb/>
謂色目之多者田租之外有筭賦口賦筭賦口賦之外<lb/>
有踐更過更凡是數者取之于民為泉㡬何輸之于官<lb/>
其將何用髙帝五年之詔又賦民泉六十三以給獻費<lb/>
將别設科而取之歟抑亦筭賦而為之也至于有市籍<lb/>
者有租無市籍者則以律占租侯國則有酎金佩將軍<lb/>
都尉二千石印則給軍費其取之也亦悉矣抑不知内<lb/>
史之有廪犧錢如蕭望之之在馮翊放散百餘萬又有<lb/>
<pb n="KR4d0327_WYG_027-4a"/>
北軍錢如公孫敬聲之在征和中擅用千九百萬則當<lb/>
時為是二者之錢其孰輸之耶鹽鐵𣙜酤之入其屬之<lb/>
大農耶少府耶昭帝時賢良文學之議願罷鹽鐵酒𣙜<lb/>
均輸官當其時從其議否耶其條陳之以觀所藴<lb/>
　　　本朝諸儒之學<lb/>
問學有師承而聖門之教立聖人之道散見于諸儒答<lb/>
問語言之間傳得其宗者惟孟子輿氏及韓文公而止<lb/>
耳荀與楊則大醇而小疵者也國朝道統一正師儒輩<lb/>
<pb n="KR4d0327_WYG_027-4b"/>
出視昔為盛粤自栁仲塗以先秦之文倡天下尹公繼<lb/>
之歐文忠公又繼之而古作大振陳圖南以先天之學<lb/>
授种明逸一傳而穆伯長再傳而李挺之又再傳而邵<lb/>
康節學始有源伯長又以太極圖授周濂溪二程子師<lb/>
之楊謝尹㳺輩其流也性理之學廣矣安定之門如劉<lb/>
彞以善水利稱其他如錢如孫如范間以淵篤純明直<lb/>
温簡亮名世率皆發明體用之極致眉山之學雄偉博<lb/>
洽門人如六君子者從而光大之卓卓為一時冠横渠<lb/>
<pb n="KR4d0327_WYG_027-5a"/>
張氏徂徠石氏泰山孫氏與司馬氏劉或崇經學或闡<lb/>
理窟或以力行篤實為之倡承學者和之翕然丕變矣<lb/>
夷而考之自大道既隠扶持羽翼之功齊驅並駕誠未<lb/>
易窺涯涘然傳道者必著書或形于已見之自陳或見<lb/>
于門人之紀録其詳可得聞歟伊川與康節極論天地<lb/>
萬物之理至以數學授之則却而不從二程學太極圖<lb/>
于濂溪所以啟門人者畧不及太極圖一語康節謂我<lb/>
能物之則我為物之人盖得于李挺之而程子深不然<lb/>
<pb n="KR4d0327_WYG_027-5b"/>
其說横渠西銘之作伊川謂理一而分殊而楊龜山深<lb/>
辨其兼愛之患歐公論性非聖人所先而世謂其性分<lb/>
之内全無見處坡公權書衡論之作或謂戰國縱横之<lb/>
書或黨其師之學或叛其師之說脉絡貫穿孰異孰同<lb/>
立朝行已之端正心治國之要精粗本末孰先孰後門<lb/>
人之所得何者為優宗派之所傳何者為正考先儒之<lb/>
緒言印胸中之定見願相與折衷之以觀諸君子淵源<lb/>
之學<lb/>
<pb n="KR4d0327_WYG_027-6a"/>
　　　經疑<lb/>
問昔夫子自衞反魯删詩定書繫周易作春秋習禮正<lb/>
樂又與羣弟子質疑答問輯其言之善號曰論語後世<lb/>
學者宗之以為五經之管鑰六藝之喉衿欲進道者不<lb/>
可不以為階也近世名公巨儒則或不然掇其篇章以<lb/>
為非聖人之書撮其語句以為非聖人之言參以臆見<lb/>
竊有疑焉試一詳之盖大易之書歴三世更三聖孔子<lb/>
從而繫之廣大悉備矣或者又謂周易非聖人之全書<lb/>
<pb n="KR4d0327_WYG_027-6b"/>
文言一篇其文斷而不屬乃漢世講師自為之言其果<lb/>
然乎周官之書制封建立井田法天地四時而備之規<lb/>
模宏逺矣或又謂周禮非周公之全書有不可信者三<lb/>
皆秦漢諸儒之所損益又果然乎書有洪範洛之所出<lb/>
也箕子陳之使彞倫攸叙明矣或有謂河圖洛書怪妄<lb/>
不經非有龜書出洛之事何也記之有儒行述孔子之<lb/>
言行家語亦載之所以示後世明矣或有謂戰國時豪<lb/>
士髙世之語多自誇大以炫世又何也至于魯論一書<lb/>
<pb n="KR4d0327_WYG_027-7a"/>
門人記夫子之嘉言彰彰可誦有紛更其説者則以誠<lb/>
不以富亦祗以異之言以為當在齊景公有馬千駟之<lb/>
上可乎有變易其語者以子在齊聞韶三月不知肉味<lb/>
之言以為子在齊聞韶音子在回何敢死之言以為子<lb/>
在回何敢先是乎非乎夫以二禮之書出于漢代謂其<lb/>
雜于漢儒猶之可也書易二經乃先秦古書一以卜筮<lb/>
顯一以口傳授而論語又羣弟子之所親記者豈容有<lb/>
可指之疑而欺世惑衆者哉而近世名公乃亦有是之<lb/>
<pb n="KR4d0327_WYG_027-7b"/>
者何也幸詳陳以袪所惑<lb/>
　　　什一之法<lb/>
問什一天下之中正百王不易之通法也三代之君所<lb/>
以隨時損益因世變通雖有不同而中正之法則相承<lb/>
而世守之初不可以一毫加損自春秋以來去古未逺<lb/>
初稅畝作丘甲用田賦荐書于經盖譏其始變法也然<lb/>
嘗試考之杜氏于初稅畝則釋之曰公田之法十取其<lb/>
一今又履其餘畝復十取其一是以二倍取其民也至<lb/>
<pb n="KR4d0327_WYG_027-8a"/>
于作丘甲則又釋之曰九家為井四井為邑四邑為丘<lb/>
四丘為甸出甲士三人步卒七十二人此甸所賦而魯<lb/>
以丘出之是魯以四倍取于民也至于田賦之用則釋<lb/>
之者又云丘賦之法因其田財通出馬一匹牛三頭今<lb/>
别其田及家財各出此賦是又増其一也然魯之復増<lb/>
其一即于作丘甲之外而復増之耶抑舍丘甲而復増<lb/>
之也若舍丘甲而増之春秋作中軍舍中軍皆明書之<lb/>
而丘甲之舍何為畧哉謂作丘甲之外而復増其一是<lb/>
<pb n="KR4d0327_WYG_027-8b"/>
魯以五倍取民矣曽謂聖人之後秉禮之邦而肯為是<lb/>
耶設曰古人之法不可行之于後世其制愈壞其變愈<lb/>
亟其斂于民者愈重而不可復返也然漢自髙帝矯秦<lb/>
人之弊什五而稅一至景帝之世復三十而稅一又何<lb/>
其益輕耶夫什一之法輕之則為貉重之則為桀魯之<lb/>
變法自什而二也又什而四也又什而五也而尚有年<lb/>
饑不足之嘆未見其有餘漢之矯弊自十五而一也又<lb/>
三十而一也而海内富庶粟紅貫朽未見其不足則什<lb/>
<pb n="KR4d0327_WYG_027-9a"/>
一之法又何取哉夫可以行于三代者不可行之于春<lb/>
秋不可施之于春秋乃可施之于漢何耶不然則春秋<lb/>
之所書杜氏之所釋與夫班孟堅之所紀其輕重異同<lb/>
如此豈無至當之說試詳言之<lb/>
　　　詩<lb/>
問古詩三千餘篇仲尼取而被之絃歌以求合乎韶武<lb/>
之音去其不合者所存者三百五篇而已此司馬遷之<lb/>
說也孔穎達乃以為傳記所舉逸詩絶少史記所言盖<lb/>
<pb n="KR4d0327_WYG_027-9b"/>
遷之謬歐陽氏又謂以圖考之宜不啻三千篇夫詩孔<lb/>
子之所刪也三儒異同如此孰是孰非風雅頌一定之<lb/>
體也今降王為風則王之號若何而可黜進魯于頌則<lb/>
魯之僭若何而可忽也弼鄘衞一國之音也而系于三<lb/>
國七月公劉一時之事也而裂之于風雅或分或合何<lb/>
者為宜如切如磋如琢如磨何以與于貧而樂富而好<lb/>
禮巧笑倩兮美目盼兮素以為絢兮又何預于禮後曽<lb/>
子作孝經及于詩者十戰戰兢兢如臨深淵啟手足之<lb/>
<pb n="KR4d0327_WYG_027-10a"/>
際不忘也子思中庸一篇傳道之命脉也及于詩者亦<lb/>
十有五且以徳輶如毛無聲無臭等語形容中庸之妙<lb/>
下至春秋之世列國相與聘享又多詠詩取義詩出于<lb/>
小夫賤𨽻之言而後之明道習禮者率于此悟啟發之<lb/>
機然則篇目之多寡辭章之次第播之聲歌形之感慨<lb/>
抑可得而悉歟敢問<lb/>
　　　律吕<lb/>
問律吕之興尚矣自黄帝命伶倫取嶰谷之竹斵而吹<lb/>
<pb n="KR4d0327_WYG_027-10b"/>
之以為律本起于黄鍾終于中吕而十有二律定矣後<lb/>
世取相生之法為六十律又有因而六之為三百六十<lb/>
何其煩也且求聲者以律造律者以黍累黍成尺達于<lb/>
權量四者既同而後聲必至聲至而後樂可作然尺管<lb/>
之數寖失故制而知求尺管者復不以權量參校何其<lb/>
戾也有作凖以定數者有聚灰以候氣者有更為之通<lb/>
制為十二律者其祖襲果有人乎有以玉為之者有以<lb/>
竹為之者有以銅為之者其創制亦有人乎陽六為律<lb/>
<pb n="KR4d0327_WYG_027-11a"/>
陰六為吕六律或謂之六始六吕亦謂之六同六間或<lb/>
以函鍾為林鍾或以環鍾為夾鍾以小吕為仲吕又總<lb/>
謂之十二律其立名為孰善均黄鍾也宣養六氣與氣<lb/>
潛于子者有異㫖均大吕也助陽宣物與未發萬物者<lb/>
有異論以至餘律亦皆牴牾不合其取義孰為當自黄<lb/>
鍾至無射陽下生陰自林鍾至中吕陰上生陽班史載<lb/>
之詳矣鄭氏以蕤賔三律為上生以大吕三律為下生<lb/>
其相生之法亦可推乎黄鍾建子而辰在星紀大吕建<lb/>
<pb n="KR4d0327_WYG_027-11b"/>
丑而辰在无枵既已配十二辰矣復以六律配乾六爻<lb/>
以六吕配坤六爻其相配之法亦可參乎以至用之聴<lb/>
軍聲則何以察吉凶用之格神明則何以取三宫夫一<lb/>
物不知君子恥之矧聲律之道所以占盛衰理亂之大<lb/>
者顧可畧而弗講歟願條陳之以昭其義<lb/>
　　　荆襄兩淮<lb/>
問據中興之正統用天下之偏勢天運地氣抑遏不遂<lb/>
識者病此乆矣歴稽往牒極論形勝河南不為晉土則<lb/>
<pb n="KR4d0327_WYG_027-12a"/>
典午之形削淮北盡撤戍備則南唐之勢孤古之英雄<lb/>
豈不知善守者不當拘限閾之内歟盖欲之而不能也<lb/>
非不欲也後世言孫氏者曰保有江左矣而築塢濡須<lb/>
未嘗不備于江之外言孔明者曰保有隴蜀矣而雜耕<lb/>
渭南曷嘗不用意于闗之外不如是非特無以取其所<lb/>
可取而亦無以守其所當守矣然繼之者屢屯淮南而<lb/>
吳以困遣戍隴西而蜀亦疲豈守之得失不專在是歟<lb/>
今天道好還迅掃中原睠焉南顧非全付有家之時乎<lb/>
<pb n="KR4d0327_WYG_027-12b"/>
東取齊西捲秦北收燕以控天下之大勢雖未可輕論<lb/>
扼長河四鎮守潼藍二闗以盡河南之守備亦未敢遽<lb/>
論理唐鄧以壯荆襄之籬落葺漣泗蔡夀等處以固兩<lb/>
淮之門戸昔豪用江左所睨視而不可得者今既已入<lb/>
版圖矣邊閫之臣又能慨任其責矣而中外之論若未<lb/>
能皆同何歟愛惜根本者曰備多則力分守散則形渙<lb/>
紹興間嘗盡得河南不旋踵而敵至其往轍可按也奮<lb/>
發事功者曰藩籬不全無以䕶堂奥襟袪不宻無以燠<lb/>
<pb n="KR4d0327_WYG_027-13a"/>
肩背隆興初既割唐鄧淮泗四郡任事者旋復悔之失<lb/>
䇿可鍳也今新復州郡借曰唐鄧家計漸有其緒而淮<lb/>
北十餘州在漢河包裹之内殆天之所予而人之所憑<lb/>
以為守者也土荒民殘倍勞區畫少運東南之力以佐<lb/>
其始亟圖耕屯之利以實其後果計算之無遺雖暫費<lb/>
而奚害或謂邊氓未蘇也曷不分其力以經理淮襄乎<lb/>
或謂邊為今裏地也經理新復者非為䕶内計乎二說<lb/>
將孰從畫舊境而守量吾力所能辦善矣然新附之豪<lb/>
<pb n="KR4d0327_WYG_027-13b"/>
擁衆錯居驅而絶之寜保無他將如昔人之得地不取<lb/>
而拔其民以歸歟抑羈縻其豪傑使之自為守歟界分<lb/>
定則規模立議論一則心力協宏展拓之勢而毋局小<lb/>
試審利害之實而毋慕虛名此今之闗係最大者願聞<lb/>
萬全之䇿<lb/>
　　　用兵<lb/>
問兵以不用為强財以不積為富先儒論本朝之治體<lb/>
然矣中興後諸儒奏疏乃曰名勝相望而幹畧未優文<lb/>
<pb n="KR4d0327_WYG_027-14a"/>
治可觀而武功未振指為治體之未備又曰有弱勢無<lb/>
戰績豈更涉變故而後知乎嘗因其言而細考之矣南<lb/>
征北伐所向無前而太原黑子之地曷留不取混一區<lb/>
宇悉歸職方而幽州破竹之勢曷為不進景徳極盛之<lb/>
時也澶淵一警諸人奚遽有江蜀之請有進尺無退寸<lb/>
廟議賢于長城矣自愧却敵竊笑賦詩請守衝要不願<lb/>
探籌非無守將何莫收邀擊之功慶厯太平之世也夏<lb/>
悍遼傲或者何乃有城汴京之請胷中百萬甲兵重臣<lb/>
<pb n="KR4d0327_WYG_027-14b"/>
隠若一敵國矣詩書宿將既入三川鐵面相公常控邊<lb/>
塞非無良帥何莫奏一捷之功所謂功者洮河之開偉<lb/>
矣其視建朔方置玉門何如鬼章之擒壯矣其視翦樓<lb/>
蘭縛頡利者何如文雅逺軼于三代事功不及于漢唐<lb/>
或曰柄權歸一邊方數易伸縮不自由治國之法度太<lb/>
宻也宜其弱然曩收諸鎮極費斡運若之何復縱或曰<lb/>
山前乆䧟長城藩籬與敵共之立國之形勢未全也宜<lb/>
其弱然後來復燕遂成大悔若之何輕議故雖以全盛<lb/>
<pb n="KR4d0327_WYG_027-15a"/>
昌熾之時恒凛然有戎馬在郊之慮有利必有害事固<lb/>
有當權輕重者儒者太息以為中國之患必出二敵而<lb/>
其所以失者乃東北之小夷耳事固有難料度者炎興<lb/>
間闗造國甚著有十三戰功殆迫而後見乎畫吳楚蜀<lb/>
之外不敢望中原一塊土稍越繩墨者名曰開邊寜貽<lb/>
豪傑千載之笑不敢使金甌欠缺之處開禧輕舉其收<lb/>
拾者非督府得人乎金吾亡無可報之怨敵虐將自絶<lb/>
于天三陲生聚曷堪斯擾向之守蜀在三闗今縮而至<lb/>
<pb n="KR4d0327_WYG_027-15b"/>
興沔極矣若又縮而入如屏障太薄何向之制閫在江<lb/>
陵而襄州副之今大閫不容不還舊矣而襄費葺復何<lb/>
向之兩淮聚重兵于要地今列郡皆築城矣設有緩急<lb/>
如備多力分何先朝舊規豈不當講或有錯處之北軍<lb/>
然有宗公澤則盜賊皆可用否或有颺去之北將然有<lb/>
告以劉昭榮之語我燕人也棄敵歸朝豈忍復背則其<lb/>
心可回否其大者則在將帥之得人使邊閫自守其地<lb/>
自為家計自李公綱有此請范公宗尹繼之雖未敢盡<lb/>
<pb n="KR4d0327_WYG_027-16a"/>
倣藩鎮而前此分畫委任時出應變亦粗見效其說當<lb/>
討論否事迫矣非國人雍容緩帶之時乾淳崇奬武科<lb/>
用矯儒緩教育相承必有深識治勢者若有司以空談<lb/>
問諸君以空談對今世所少非文也請推我朝所以有<lb/>
弱勢無戰功者何故與今日所以投實劑者救急證者<lb/>
何先其盡言毋畧<lb/>
　<lb/>
　<lb/>
<pb n="KR4d0327_WYG_027-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻二十七<lb/>
</p>
<p>
</p>
  </div>
</body>
</text>
</TEI>
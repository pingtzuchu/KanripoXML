<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻八</head> <lb/>
    <p>
<pb n="KR4d0327_WYG_008-1a"/>
欽定四庫全書<lb/>
　鐵菴集巻八<lb/>
　　　　　　　　　　　　宋　方大琮　撰<lb/>
　啓<hi>計幕</hi>
　　諸司<lb/>
　　　通漕使鞏吏部<lb/>
刺史察六條傃英纒於天上崇臺非一幹容下士於幕<lb/>
中仕焉得其所依榮也祇以為懼攜扶迫戍熏祓通忱<lb/>
<pb n="KR4d0327_WYG_008-1b"/>
某官名壓儒先道窮聖處載北方之學典刑來自於中<lb/>
原登東萊之門伯仲迭推於巨擘自聲華一振擺脫科<lb/>
舉之外以文章三昧鏗鏘政事之間最聲響撼於一同<lb/>
峻武晉儀於列院楷模黌舍誨諸生以性命之㣲筆削<lb/>
丹書引大義於章程之外所挾者大其進甚難輪兩朱<lb/>
轓二邦襦袴駕一封傳九路布泉方星輝白粉之圍已<lb/>
地偪紅雲之座議論竟以孤髙而去聲色不動喜愠之<lb/>
交剖漢郡之竹遂行問謝池之草亡恙覲圭甫滌濡轡<lb/>
<pb n="KR4d0327_WYG_008-2a"/>
載馳得非邊頭四郊多壘之秋全賴裏地萬舵千艘之<lb/>
饋遲之以久而後召意者將多於前功金榖幾何上欲<lb/>
問江西之事玉階敷對公併輸幄内之籌某鈍不可磨<lb/>
弱惟自植奏賦偶先於餘子竊恥雕蟲讀書欲見於古<lb/>
人苦為汗蠧十五年昨夢二三考冷官投之於課試虀<lb/>
鹽猶是書生之故習問所謂笑談畫諾不知幕辯之謂<lb/>
何親友勉行庭闈告詔曷事而長自忖汝心忠所主如<lb/>
立父師之前一於順是或妾婦之道聞已趣還勞之命<lb/>
<pb n="KR4d0327_WYG_008-2b"/>
或庶幾末至之賔蕭何入守闗中奚欠鮑生之末論裴<lb/>
腆亟投門下敢期劉晏之深知載激懦忠難容吝腑<lb/>
　　　江西憲留郎中<lb/>
按刑劇部逖瞻郎宿之輝列屬計臺均席使天之芘積<lb/>
平日依歸之素如以身趨走其前潛以身聲見之眉目<lb/>
某官胎光相閥㰱血文盟議論鄙西漢之賢成將焉用<lb/>
彼節義愛我朝之吕范是以似之謙冲宛一癯儒器械<lb/>
直參諸老初亦相忘於琳館迫斯漫試於緹屏自詭循<lb/>
<pb n="KR4d0327_WYG_008-3a"/>
良遺跡不妨招屈雅避聲譽所願則在封留不容列院<lb/>
之逡巡旋復大農之佐貳銜君命出使絶域虜在目中<lb/>
與宰相分領度支泉流地上相傳對篇之露奏亦太冷<lb/>
語之冰人收身表著之上頭持節江湖者兩路惟三百<lb/>
年立國培祖宗欽恤之仁故一再命明刑賴風采激揚<lb/>
之使寃消叢棘種滿甘棠珥筆帖然可續太史江西道<lb/>
院之賦驅車至止閒賡東坡塵外山亭之詩意者將多<lb/>
於前功遲之以久而後召家氊亡恙矧隂積於于門鋒<lb/>
<pb n="KR4d0327_WYG_008-3b"/>
驛趣還定有光於蕭葉某鈍未聞道貧坐為儒較藝先<lb/>
登可鄙原夫之句敎人未既其如笑者之嘲荒嬉為學<lb/>
之工夫輕擲居閒之嵗月出償親釡愓念民脂懷一分<lb/>
及物之心有官箴在欠三寸飜瀾之舌如幕辨何雖贊<lb/>
籌算鞭之中與受察繡斧則一況大父綴相榜之榮耀<lb/>
而舊莆本泉山之附庸望以邑子憐之庶乎吏議免矣<lb/>
茍虧行檢何以對西山之靈尚丐恩波其有如贑江之<lb/>
水心旌所向舌筆奚殫<lb/>
<pb n="KR4d0327_WYG_008-4a"/>
　　本司官<lb/>
　　　運管李通直<lb/>
燕臺上客領袖一幕之尊閩嶠孤生俎豆羣公之後<lb/>
其不遐棄必矣請以先施卜之事大彌恭通名愧緩某<lb/>
官鴈峯氣結駥槖家傳灑落謫仙真太白後身之出鄙<lb/>
笑進士有贊皇乃祖之風錚出鐵中平反筆下手種黄<lb/>
崗之桃李眼看赤壁之波濤芻粟幾何黙動邊需之念<lb/>
芙蓉笑入不妨上介之遊四牡咨焉一夔足矣却於吾<lb/>
<pb n="KR4d0327_WYG_008-4b"/>
屬以加愛靡以已長而絶人解組朝天衆恐失依憑之<lb/>
重拔茅征彚公欲引黨類而升某其來獨遲所向輒左<lb/>
嗟校官閒散了此已十五年與幕長從容又不如二三<lb/>
子既而復自解釋愈於全不遭逢少留數旬或尚陪座<lb/>
中客安知一日不盡畀肘後方難以言傳進而面請<lb/>
　　帥司官<lb/>
　　　帥參錢朝奉<lb/>
戎閫元僚矧得三達尊之重計臺列屬妄容一男子其<lb/>
<pb n="KR4d0327_WYG_008-5a"/>
間庀職雖異攸司執禮如事其長某官髙名照世穹閥<lb/>
倚天思昔先王保忠勲於吳越于時信誓指帶礪於山<lb/>
河矧移錢塘之都慨念錦軍之裔自嘉定之相去國而<lb/>
忠懿之門有公雅不擇官喜於論事宻禆宣幕出舌底<lb/>
之平章靜捲堂簾寓琴中之撫字屬湖未靖奉命促行<lb/>
翩然分刺於栁城至則就頒於竹使建議弭賊全軀保<lb/>
妻子者忌之有詔起家為帥之賔客則可矣葢許國之<lb/>
心如日而談兵之鬢未霜凝然贊輕裘緩帶之閒暇不<lb/>
<pb n="KR4d0327_WYG_008-5b"/>
失投壺雅歌之樂江湖為襟帶坐銷赤白之囊朝廷半<lb/>
老成入驟朱丹之轂某藐焉何有謾亦自持冷官不出<lb/>
閩鄉再遊乃入江國佐劉發運奚欠一賔有杜參謀實<lb/>
長兩幕儻容孤拙得尾步趨入幄運奇非他人得與此<lb/>
議乗機扣請或孺子可教以兵言則甚真理亦難拒<lb/>
　　寓公鄰郡守<lb/>
　　　端明李尚書<lb/>
莆壘一寒曾煖帥藩之襦袴江鄉列屬宻依吏部之門<lb/>
<pb n="KR4d0327_WYG_008-6a"/>
牆天借幸於及𤓰地可階而御李攝齊趨進衘袖贄恭<lb/>
某官望穹三朝名殿諸老聲華跨竈傳豹尾之箕裘議<lb/>
論對牀居鴈行之領袖謂受用簡編也大萃平生精力<lb/>
其間辨皇朝典故疑玉音嘉歎每怡軒表牋出紙價為<lb/>
髙匪徒見之空言凛可見其大節在紹熙留諫臣之去<lb/>
當慶元斥用事者非禁槖有華得勉益肅穹廬相語彼<lb/>
揆實來屬改政絃宜參國柄乃徘徊於方岳幾歴徧於<lb/>
文昌陶士元八為都督以輒遷司馬安四至九卿而求<lb/>
<pb n="KR4d0327_WYG_008-6b"/>
去上留甚切詞苦莫回佚以真宫華之紫殿惟中外宦<lb/>
遊畫繡之日少故兒童迎笑野服之樂真耆英社相從<lb/>
孺子亭可欵若非繫君民之念未有易泉石之清傳聞<lb/>
丹宸咨問華髪衛公經濟大業竊陋進士之卑司馬輔<lb/>
相初元亦自端明而召家風具在國典可稽某冷緒冰<lb/>
寒名場浪戰偶然金帖南宫之涴榜時則玉季上坡之<lb/>
司衡二老生春一官在泮人或謂之耗錢糜廪窮未至<lb/>
於不飯無氊退而需徯之戍長是則饑寒之實見耐窮<lb/>
<pb n="KR4d0327_WYG_008-7a"/>
不屈鬼笑吾亦笑之贊饋此來上獲下斯獲矣思之未<lb/>
得其成說拱而願師於大賢凡立身行已之方與事長<lb/>
居官之要前言往行之孰可佩服先達後進之相為推<lb/>
揚有齋乃心敢請其目舉一隅而不反何所取材或三<lb/>
語之偶竒敢請薦掾布之典記愓甚負芒<lb/>
　　本府官<lb/>
　　　敎授梁同年<lb/>
發藻諸儒憶共折帝城之桂依蓮下士清不如魯泮之<lb/>
<pb n="KR4d0327_WYG_008-7b"/>
芹對賢主人懷我舊況論心喜甚投贄先之某官胸吞<lb/>
石渠舌瀉雲漢古括蒼之秀氣取數獨多今太學之名<lb/>
流屈指可計金注既優於三舍冰衘合問於一條何必<lb/>
道鹽愛熬波之語巧<hi>舍選初任鹽場</hi>寧不足飯還繫馬之官清<lb/>
問徐孺子之後謂誰意黄太史之澤未斬醫士風於久<lb/>
弊接道脈於前聞休歎無氊西山之簾足捲倚看重席<lb/>
東壁之書可翻某在儕輩中獨踸踔甚何妨冷官冠者<lb/>
五六人冒贊冰曹沛然百萬計試問鶚林上客乃吾虎<lb/>
<pb n="KR4d0327_WYG_008-8a"/>
榜中人側聆羣寮宷之間不獨一弟兄而已儻師儒引<lb/>
領偕二三子以同遊則風雨對牀追十五年之舊話相<lb/>
孚之妙不得於言<lb/>
　　　南昌管宰<lb/>
經營幕燕不辭控地之勞問訊舄鳬便欲朝天而去將<lb/>
叙繾綣少留斯須某官鍾厥晶英逺哉源𣲖昔齊鼻祖<lb/>
曽援被髪之民在漢耳孫猶立揮鋤之節至今受賜有<lb/>
後為宜賢聲相應於塤箎最績可書之金石試洪附邑<lb/>
<pb n="KR4d0327_WYG_008-8b"/>
與汝為隣習熟於耳目見聞浹洽乎家庭唯諾罷滕王<lb/>
之舞佩奚損西山施武城之絃歌化為東魯將俾凡綰<lb/>
銅者勸盍陞諸鳴玉之聮某其仕以親皆名曰客栖栖<lb/>
可念坐氊亦無僕僕兹來聘幣安在懷古無益急今所<lb/>
須顧流馬之已遥慙無新畫挽征鞍而有請願賜片言<lb/>
逢寄一枝之春納交兹始共託千里之月索笑何時要之<lb/>
味同當以意㑹<lb/>
　鐵菴集巻八<lb/>
</p>
<p>
</p>
  </div>
</body>
</text>
</TEI>
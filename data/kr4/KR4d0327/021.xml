<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻二十一</head> <lb/>
    <p>
<pb n="KR4d0327_WYG_021-1a"/>
欽定四庫全書<lb/>
　鐵菴集巻二十一<lb/>
　　　　　　　　　　　　宋　方大琮　撰<lb/>
　書<lb/>
　　　王提刑<hi>潭</hi>
某蚤上伏蒙賜之顧論國事邊事無凝滯又謂以武臣<lb/>
乘障及緩急處反不如書生死封彊之義如浮光之董<lb/>
降而趙死者皆是必復舊乃可此論則前所未聞者識<lb/>
<pb n="KR4d0327_WYG_021-1b"/>
見竒偉如此既而知為簡肅端明之文孫信源委有所<lb/>
自來方切敬嘆珍翰墜臨示以奏議臣編與考亭誌自<lb/>
念生晚不獲如昔賢之拜床下讀其書論其世殆若親<lb/>
見然拜賜多荷<lb/>
　　　項卿守<hi>博文</hi>
某冒領鄉部受責於鄉人最多方去秋試者閧懦者不<lb/>
能壓則曰此使者之責也既長官缺攝者不肯來則又<lb/>
曰此使者之責也入春饑者閧而責愈甚而友之深者<lb/>
<pb n="KR4d0327_WYG_021-2a"/>
為尤甚其望賢太守之來何如上已前一日以開郡<lb/>
告而後某之責始釋其喜不在于父老後方閧時家家<lb/>
皆有不自保之憂得陳尉權縣而定鍾權軍至而又定<lb/>
乘人家欲糶之時勸之不甚難稍定則稍難愈定則愈<lb/>
難委官登門人人而求之其不難色者幾希賢侯與春<lb/>
脚俱來二麥大稔被野如雲海鄉流移悉歸食新其接<lb/>
濟多少人其消弭多少事天之賜也侯之賜也今自四<lb/>
月半盡五月尚有四十餘日亦未易過有不容不求之<lb/>
<pb n="KR4d0327_WYG_021-2b"/>
人者既藉官司之力以鎮壓細民矣不體官司之命以<lb/>
糶濟閭里可乎去嵗非歉而失租也今非捐以與人也<lb/>
石糶三貫有何不足而猶閉吝乎猶求多乎人生五馬<lb/>
貴乃使吾邦君下車來不得一日伸眉既以軍食為憂<lb/>
復以民食為念亦縁土狹民稠雖豐年無半嵗粮全仰<lb/>
廣舟外之來者既稀少内所有者又搬洩又縁措大家<lb/>
谷食不多非如江浙家以萬計以千計者皆米也今家<lb/>
有二三百石甚可數且半是糠粃而小産尤可怜憫又<lb/>
<pb n="KR4d0327_WYG_021-3a"/>
縁士大夫家當收租時多折價至春夏間無以為富室<lb/>
倡交相議何益城郭猶可村鄉最難信救荒之無良䇿<lb/>
然亦當盡其心建劒間計鄉都人家皆産户抱認分糶<lb/>
其來已乆福城計坊巷人家亦寄居上户或出米或出<lb/>
錢認糶已一兩年如此皆眎以為當然莆人最窶别無<lb/>
利源苟幸價長鮮深長思其于勸分認糶之事誠未慣<lb/>
習始有以官司為玩者今亦漸知畏矣賢侯又以惻怛<lb/>
之意行之當必有感懼者今嵗春事蚤若五月末六月<lb/>
<pb n="KR4d0327_WYG_021-3b"/>
初早米當有入市者則所謂四十餘日其寔難過者一<lb/>
月日耳詎早食漸近人家蓋藏不患其不出猶有靳者<lb/>
苟得其實則須借其僕以警其衆非獨得罪于官亦使<lb/>
之知得罪于鄉井之為辱也水南有新惠安余令薦鶚<lb/>
者收甲其鄉嵗嵗平糶而宗族鄰里之價不敢甚高今<lb/>
春諸處微警而此境帖然者余力也城之内外有及其<lb/>
數或亞或半其數者對人費分疎有不知分疎者士大<lb/>
夫亦或各有見也今且相扶持到早熟則稍寛正恐早<lb/>
<pb n="KR4d0327_WYG_021-4a"/>
榖其價猶高或不下三貫奈何灣澳去處且防搬洩或<lb/>
又謂境内山窟海濱有仰二洋之早谷者一放過則去<lb/>
而之福清之泉城者不可遏矣遞年搬洩逺處者何限<lb/>
纔説官收入平糶倉則曰新熟能幾何其貴自此始士<lb/>
之不考本末者倡此論而五廂居民嵗沾其利者亦從<lb/>
之近連年此食何甞收得早糓而糓之貴更甚未易與<lb/>
俗人言也故防搬洩其一也向來仰南北舟既北乆不<lb/>
至又南來絶少招誘之䇿既不可恃只得就裡靣商量<lb/>
<pb n="KR4d0327_WYG_021-4b"/>
閩上四州産米最多猶禁種秫禁造麯禁植柑橘鑿池<lb/>
養魚蓋欲無寸地不可耕無粒不可食以産米有餘之<lb/>
邦而防慮至此况嵗無半粮乎今興化縣田耗于秫穤<lb/>
嵗肩入城者不知其幾千萬仙遊縣田耗于蔗糖嵗運<lb/>
入浙淮者不知其㡬萬億蔗之妨田固矣可一年不飲<lb/>
不可一日不食上四郡士民之論皆同而莆有不盡同<lb/>
者豈非其饑在小民而不在士大夫耶故禁雜種其一<lb/>
也惟賢侯留意若時和嵗稔南北流通則無此矣要之<lb/>
<pb n="KR4d0327_WYG_021-5a"/>
今嵗雖熟而糶價未必能遂平却當告諭産户隨高下<lb/>
認糶則至期有不得辭者今兹麥熟匪獨吾閩各路皆<lb/>
然又一晴一雨所在皆同立夏日太史占風主豐年分<lb/>
野在吳楊天相東南處處皆稔非特民命蘇國計亦無<lb/>
虞矣或傳維揚獻瑞木有天下太平字却不受蓋豐年<lb/>
為上瑞何必此<lb/>
　　　林沙宰<hi>珪</hi>
某舊冬拜荅後固知盤根錯節乃賢者之所以自見也<lb/>
<pb n="KR4d0327_WYG_021-5b"/>
以所賜書觀之其辨可喜其勞亦甚矣固州家之所宜<lb/>
假借扶植以助其立者也今之邑莫難于辨賦若撫字<lb/>
則固本心剖决則特餘事耳非吾軰所患也治吏之舉<lb/>
甚壯况承郡命其敢于報復郡所當察不折其萌反令<lb/>
生事此賢尹之所以不能堪也吸三斗醋乃可為宰相<lb/>
况縣令乎故必更州縣者為監司乃知州縣之痛痒更<lb/>
縣者為郡乃知縣之痛痒史君妙年高科未四十專城<lb/>
未必知邑之難獨賴其高明終必察此縣與民最親更<lb/>
<pb n="KR4d0327_WYG_021-6a"/>
事最多雖志或有格于上者而澤亦有可行于下者吾<lb/>
軰作邑切須分明可以質之天而無愧可以布之人而<lb/>
無怍終身受用自邑始某向在将樂日賣鹽須三百餘<lb/>
千少不及數則岌岌乎未甞識郡中專人亦未甞輕刺<lb/>
一犯鹽人其時猶幸上供銀折會而郡猶未見寛假得<lb/>
與百姓相安及再試永福可以卧治無所謂一永之説<lb/>
兩邑皆僅年餘不得究其及物之志自以為惜今老矣<lb/>
不復有斯世之志矣今春左揆拈出猶欲以民社見委<lb/>
<pb n="KR4d0327_WYG_021-6b"/>
知臣莫若君其獲生全已幸蓋畏威敬怒者此心猶前<lb/>
日也來翰亦以為言豈亦見邸報耶一春頗費酬荅今<lb/>
幸此話漸冷或可稍安矣<lb/>
　<lb/>
　<lb/>
　<lb/>
　<lb/>
　鐵菴集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻四</head> <lb/>
    <p>
<pb n="KR4d0327_WYG_004-1a"/>
欽定四庫全書<lb/>
　鐵菴集巻四<lb/>
　　　　　　　　　　　　宋　方大琮　撰<lb/>
　　進故事<lb/>
　　　端平三年十月上進<lb/>
端拱元年三月上謂户部使李惟清曰朕讀漢書賈誼<lb/>
傳夜分不知其倦誼當漢文時天下始平指論時事尤<lb/>
為激切至云長太息堪痛哭者蓋欲感動人主不避觸<lb/>
<pb n="KR4d0327_WYG_004-1b"/>
鱗是真忠臣明國體者也今廷臣有似此人者否乎<lb/>
乾道三年九月吏部尚書陳俊卿進對奏自古惟唐太<lb/>
宗能導人使諫所以致貞觀之治上曰朕每讀太宗事<lb/>
未嘗不慕之若徳宗之忌克不樂人言未嘗不鄙之退<lb/>
御經筵命講讀官稍前曰朕雖無大過豈無小失自卿<lb/>
等不聞有所規諫若只備位此非所以望於卿等<lb/>
　直言非人臣之利也其拳拳忠君愛國之意實發焉<lb/>
　和悅以受之猶恐其有所畏況可拒之乎委曲以來<lb/>
<pb n="KR4d0327_WYG_004-2a"/>
　之猶懼其有所隱況可疑之乎我太宗皇帝讀賈誼<lb/>
　傳取其太息痛哭之忠進户部使而語之曰今廷<lb/>
　臣有似此人者乎孝宗皇帝讀唐太宗事慕其導人<lb/>
　使諫之風命講讀官稍前曰卿等不聞有所規諫何<lb/>
　也讀前史而感慨呼臣下而叮嚀嘆其無此人其愧<lb/>
　恥之者深矣責其無所諫其激發之者至矣故端拱<lb/>
　咸平間田錫之輩出乾道淳熙間王十朋之輩出如<lb/>
　錫十朋輩忠愛根於所性固不待於愧恥激發中人<lb/>
<pb n="KR4d0327_WYG_004-2b"/>
　之性則不能無待也自夫進諫者之不力始而銳中<lb/>
　而疑徐而婉迨其怯也以激為諱矣自夫受諫者之<lb/>
　不樂始而聽中而容徐而玩迨其厭也有拒焉而已<lb/>
　矣其臣得無愧於賈誼其君得無愧於太宗乎然則<lb/>
　為人臣者當竭其忠愛之實而毋以陰拱黙視為便<lb/>
　為人君者當察其忠愛之實而毋以取名賣直為疑<lb/>
　主聖臣直此治世事也此祖宗家法也故臣恭陳二<lb/>
　宗寶訓以禆明目達聰之萬一<lb/>
<pb n="KR4d0327_WYG_004-3a"/>
　　　十一月上進<lb/>
前漢元鼎五年丞相趙周坐酎金免詔以御史大夫石<lb/>
慶為丞相時南誅兩越東擊朝鮮北逐匈奴西伐大宛<lb/>
中國多事公家用少桑𢎞羊等致利王温舒之屬峻法<lb/>
倪寛等推文學九卿更進用事事不闗於慶慶醇謹而<lb/>
已唐武宗立李徳裕為門下侍郎同中書門下平章既<lb/>
入謝即進戒帝辨邪正專委任而後朝廷治夫輔相有<lb/>
欺罔不忠者當亟免忠而材者屬任之政無他門天下<lb/>
<pb n="KR4d0327_WYG_004-3b"/>
安有不治開元初輔相率三考輒去雖姚崇宋璟不能<lb/>
踰至李林甫秉權十九年遂乃禍敗是知亟進罷宰相<lb/>
使政在中書誠治本也<hi>李徳裕傳</hi>
　熙帝載而宅百揆詔王柄而馭羣臣此古大臣事也<lb/>
　後世以中書為政本所自出之地謂之禮絶百僚也<lb/>
　任之專信之篤非固假之柄以寵其人也所以尊朝<lb/>
　廷嚴治本也非其人則去之亟而位則不可虛也故<lb/>
　未有其位虛與夫非其人而充位亦無仁賢則國空<lb/>
<pb n="KR4d0327_WYG_004-4a"/>
　虛之謂元氣虛則外邪乗之國虛之時此識者之所<lb/>
　驚而憂而羣邪之所喜而舞也漢武帝中年相趙周<lb/>
　免石慶代之慶不能闗決而事多出於九卿唐武祖<lb/>
　初年李珏貶李徳裕代之徳裕謂政無他門而治必<lb/>
　本於中書蓋周之免可也而九卿則不可雜進以用<lb/>
　事珏之貶可也而中書政本則不可以不專大臣者<lb/>
　宗子之家相也宗子不能以獨治其家必委之家相<lb/>
　相之權不專而豪奴悍婢皆捷出以投其罅則家政<lb/>
<pb n="KR4d0327_WYG_004-4b"/>
　弛矣人主之任相亦然雖然擇相誠難也亦不可厚<lb/>
　誣天下以無人武帝名相慶而實任九卿慶誠不足<lb/>
　任然帝之時猶有可議者仲舒不相天下至今以為<lb/>
　恨使其舍慶而相舒豈復有九卿用事之失徳裕謂<lb/>
　開元輔相率三考輒易而治及用林甫十九載而亂<lb/>
　然徳裕之語猶有可議者斥九齡相林甫天下至今<lb/>
　以為惜使其以林甫之嵗月為九齡之任用豈復有<lb/>
　政出多門之憂此擇相不審任相不專之明驗也然<lb/>
<pb n="KR4d0327_WYG_004-5a"/>
　則天下之權付之一相而聽其所為乎曰事正不必<lb/>
　從中出宰相行之其失則臺諫議之給舍執之此本<lb/>
　朝家法眎歴代為最善當其治則宰相賢而給諫亦<lb/>
　皆得人相猶不得行其私況他岐乎故政出於中書<lb/>
　而旁蹊盡塞世以重臣目之其不賢則給諫相與攻<lb/>
　而去之又其甚不賢而給諫皆其私人矣故政雖猶<lb/>
　在中書而公私雜行世以權臣目之蘇轍曰重臣與<lb/>
　權臣權臣不可有重臣不可無以此觀之相賢則給諫必<lb/>
<pb n="KR4d0327_WYG_004-5b"/>
　賢而百官莫不趨於賢故曰人主之職論一相<lb/>
　　　嘉熙元年正月上進<lb/>
景徳元年契丹入冦上既定議北征羣臣有以幸金陵<lb/>
之謀告者冦準曰羣臣怯懦無知今虜冦迫近四方危<lb/>
心陛下惟可進尺不可退寸河北諸軍日夜望鑾輿至<lb/>
士氣當百倍若回輦數步則萬衆瓦解虜乘其勢雖金<lb/>
陵亦不得至矣上意遂決虜衆抵澶州其統軍撻覽將<lb/>
精銳為先鋒我軍以牀子弩射達蘭中額死虜大挫衂<lb/>
<pb n="KR4d0327_WYG_004-6a"/>
退却不敢動<lb/>
紹興三十一年金主亮恃其强暴欲渝盟犯塞至是遣<lb/>
其臣來賀天申節因求淮漢之地又指取將相近臣議<lb/>
事時朝論洶湧人情皇惑上意雅欲視師於是宰執奏<lb/>
曰敵國敗盟天人共憤今日之事有進無退若聖意堅<lb/>
決則將士之氣自倍願分三衙禁旅助襄漢兵力待其<lb/>
先發然後應之上深以為然冬十月下詔親征時待制<lb/>
曽幾病聞或者欲遣使詣敵以緩其來即上疏曰遣使<lb/>
<pb n="KR4d0327_WYG_004-6b"/>
請和終無小益而有大害為朝廷計皆當嘗膽枕戈專<lb/>
務節儉經武整軍之外一切置之如是雖北取中原可<lb/>
也是月亮敗於采石竟被殺之<hi>並見國史</hi>
　兵凶戰危挑異類以輕重者非也國不競亦陵買强<lb/>
　敵以求靜者亦非也昔者之輕動國人自非之冒其<lb/>
　非而用之其悔不可追也今退而守吾圉而猶敢於<lb/>
　亂常干紀逼我太甚則國人交怒之矣乘其怒而用<lb/>
　之則吾之弱有可使强之理靜而可買何憚不為彼<lb/>
<pb n="KR4d0327_WYG_004-7a"/>
　狡焉叵測突如其來獨不可於危中求存死中求生<lb/>
　乎昔景徳中契丹入冦國中大震羣臣有以幸吳行<lb/>
　蜀之說進者獨一冦準建有進尺無退寸之議而真<lb/>
　宗之意遂決我是以有澶淵之捷當紹興末金國敗<lb/>
　盟朝論洶湧或者有以遣使欵敵之說進者獨一二<lb/>
　宰執倡有進無退之議而髙宗之志遂定是以有采<lb/>
　石之捷使真宗而信避敵者之議則欽若等為愛君<lb/>
　而冦準為幸勝矣使髙宗而從欵敵者之議則或者<lb/>
<pb n="KR4d0327_WYG_004-7b"/>
　為得計而宰執為輕舉矣蓋人生不可無憤怒自强<lb/>
　之志也立志之不强而反譽敵之强則和之說得以<lb/>
　自詭矣雖然和豈易成哉不能戰而能和前未之有<lb/>
　聞也達蘭之死而後有景徳之和金主之死而後有<lb/>
　隆興之和不然敵果何所創而甘心言和哉若夫金<lb/>
　甌之缺未還赤子之痛未定乃欲忍恥以事仇敵此<lb/>
　蓋亦立志之不勇也準之言曰六軍心膽在陛下身<lb/>
　上紹興間馮時行亦曰自古未有人主退而能使天<lb/>
<pb n="KR4d0327_WYG_004-8a"/>
　下進人主怯而能使天下勇然則國人之心膽與其<lb/>
　進退勇怯皆在人君之身非特國人也三百年宗社<lb/>
　命脉之存亡絶續亦在焉其可不强於立志哉<lb/>
　　　三月上進<lb/>
魏主丕遣太常邢正勑權為吳王吳人以為宜稱上將<lb/>
軍九州伯不當受魏封正入門不下車張昭曰君敢自<lb/>
尊大豈以江南寡弱無方寸之刃乎正即下車中郎將<lb/>
徐盛憤忿謂同列曰盛等不能奮身出命為國家并許<lb/>
<pb n="KR4d0327_WYG_004-8b"/>
洛吞巴蜀而令吾君與正盟不亦辱乎因涕泣横流正<lb/>
聞之謂其徒曰江東將相如此非久下人者也云云吳<lb/>
遣使如魏云云魏怒吳任子不至欲伐之劉曄曰彼上<lb/>
下齊心阻帶江湖不可制也<hi>通鑑</hi>
王猛寢疾秦王堅訪以後事猛曰晉僻處江南然正朔<lb/>
相承上下安和願勿以晉為圖堅將伐晉㑹羣臣議左<lb/>
僕射權翼議曰晉雖㣲弱謝安元冲皆江表偉人君臣<lb/>
輯睦内外同心未可圖也<hi>通鑑</hi>
<pb n="KR4d0327_WYG_004-9a"/>
　國於天地必有與立善覘人國者不觀其形而觀其<lb/>
　所立何以立亦曰人而已矣國無人焉亡也春秋書<lb/>
　梁亡梁自亡也有人焉不能用又自為乖異亦亡也<lb/>
　傳載虞不信宫之奇而亡之類是也國於江南自吳<lb/>
　始東晉繼之孫權﨑嶇一隅之地當曹瞞父子百萬<lb/>
　之衆而能虎視中原者其君臣以明銳俊快自立雖<lb/>
　曰根本淺陋而臨朝斫案論事上倡下隨如戰赤壁<lb/>
　塢濡須爭荆州瑜肅驅於外昭雍綜於内精采百倍<lb/>
<pb n="KR4d0327_WYG_004-9b"/>
　非以人立國乎中迫於蜀名與魏和邢正奉魏命至<lb/>
　張昭折之曰豈以江南寡弱無方寸之刃乎徐盛忿<lb/>
　之曰不能出身為國并許洛而使吾君與正盟不亦<lb/>
　辱乎故魏之邢正有江東將相非久下人之語劉曄<lb/>
　亦有上下齊心不可卒制之語可謂善覘吳者矣東<lb/>
　晉間闗匹馬之資當敵氛四起迭仆之中而基本不<lb/>
　摇者其君臣以器局風流自命雖曰宴安江沱而猝<lb/>
　遇緩急雖綺絝子弟亦能臨戎如屯雍丘至灞上入<lb/>
<pb n="KR4d0327_WYG_004-10a"/>
　闗中導支撑於前安鎮定於後堅忍自存非以人立<lb/>
　國乎焚幣却使終不言和符秦銳於飲江其臣王猛<lb/>
　曰晉上下安和願勿以為圖權翼曰晉雖㣲弱謝安<lb/>
　元冲江表偉人君臣輯睦内外同心未可圖也符氏<lb/>
　犯之果有淮淝之敗可謂善覘晉者矣以勢言之則<lb/>
　吳之小不足當魏之大晉之弱不足敵秦之强而所<lb/>
　以能張其小而抗其弱者則吳之君臣常有忿憤之<lb/>
　志其詭和者暫耳而曷嘗以畏魏自沮哉晉之君臣<lb/>
<pb n="KR4d0327_WYG_004-10b"/>
　猶有輯睦之志終世不言和而曷嘗以畏秦自怯哉<lb/>
　後之立國者亦可以見也今戎禍慘矣所謂江東將<lb/>
　相者誰歟江表偉人者誰歟上下之心齊歟内外之<lb/>
　心同歟西風無數月之期游魂有薦食之意要必吾<lb/>
　國之君臣上下其心齊同如吳之忿憤如晉之輯睦<lb/>
　是當怒敵而人交奮毋譽敵而内自攻則雖弱必强<lb/>
　雖危必安者願相與汲汲圖之<lb/>
　　　四月上進<lb/>
<pb n="KR4d0327_WYG_004-11a"/>
晉泰始八年晉主與羊祜謀伐吳祜以為宜藉上流之<lb/>
勢宻表留王濬監梁益軍大作舟艦於是作大艦長<lb/>
百二十步受二千餘人以木為城起樓櫓開四出門其<lb/>
上可馳馬往來時作船木梯蔽江而下吳建平太守吾<lb/>
彦取以白吳主曰晉必有攻吳之計宜増建平兵以塞<lb/>
其衝吳主不從<lb/>
隋開皇七年陳受蕭巖等降隋主益忿命大作戰船人<lb/>
請宻之隋主曰何宻之有使投其木梯於江曰若彼懼<lb/>
<pb n="KR4d0327_WYG_004-11b"/>
而能改吾復何求也楊素在永安造五牙大艦起樓五<lb/>
層髙有百餘尺置六拍竿髙五十餘尺容戰士八百人<lb/>
其次黄龍平乗舴艦大小有差陳主不為深備<hi>並通鑑</hi>
　國有險而存有備而固恃險而無備猶無險也曹丕<lb/>
　嘆息於廣陵佛貍徬徨於𤓰步蓋立國於東南所以<lb/>
　懾敵人之心者其險必以江也然而國以江為險江<lb/>
　以舟楫為備晉之伐吳必造舟於上流隋之伐陳必<lb/>
　造舟於永安彼將用東南之所長以攻東南之所恃<lb/>
<pb n="KR4d0327_WYG_004-12a"/>
　也然當木柹蔽江之時而吳人急為之謀投柹於江<lb/>
　之時而陳人早為之備晉隋雖弱長江豈能飛渡哉<lb/>
　奈何吳以暴鷙之資行虐政逆諫口陳以荒淫之行<lb/>
　溺嬖寵戮言臣是皆與亂同事者也豈暇為國家慮<lb/>
　哉廼者敵為不道游魂近鄙而我朝廷之間君臣上<lb/>
　下危言苦語更相警懼惟恐其有一毫獲戾於天也<lb/>
　天豈使封虺巨蛇以長薦食我赤子哉必也怠荒之<lb/>
　戒申訓於其内憂辱之言申警於其外則國其庶幾<lb/>
<pb n="KR4d0327_WYG_004-12b"/>
　乎敵方奪我舟募吾匠童吾山造船編筏於樊襄間<lb/>
　斧斤之聲不絶不待西風之起嘗懷北顧之憂毋使<lb/>
　賊智與夏水俱生則江面雖震而吾固有所恃矣昔<lb/>
　三國瑜肅以三萬逆擊老瞞四十萬之師我中興王<lb/>
　權以七萬迎擊金人百萬之衆赤壁之勝蓋䝉衝戰<lb/>
　艦之力采石之捷亦海鰍船之功操之舟可燒而走<lb/>
　亮之舟可陷而溺宜也然則常徳武事内外交修用<lb/>
　吾之技伐彼之計此今日所當寢薪嘗膽而汲汲為<lb/>
<pb n="KR4d0327_WYG_004-13a"/>
　之圖也<lb/>
　　　七月三日上進<lb/>
景祐二年六月以宗室寧江節度使第十三子養於宫<lb/>
中時年四嵗寶元二年始出還第時年八嵗上及皇后<lb/>
鞠視如子嘉祐六年詔岳州團練使某為泰州防禦使<lb/>
知大宗正寺先是韓琦曰此事當出自聖擇上曰宫中<lb/>
嘗養子二人小者甚絶然不慧大者是可也琦請其名<lb/>
上曰名宗實者今三十許嵗矣琦曰此事若行不可中<lb/>
<pb n="KR4d0327_WYG_004-13b"/>
止宜斷以不疑乞從内批出上曰此豈可使婦人知之<lb/>
只中書可行也遂降詔是年以諸王宫侍講王獵為宗<lb/>
寺伴讀獵為宫僚凡十三年有輔導功故首用之時吳<lb/>
奎薦其可任經筵文學之選韓琦言其不通私謁足見<lb/>
有守故也先是至和末文彦博等勸早立嗣既而范鎮<lb/>
司馬光等相繼言之如是五六年琦獨嘗請建學内中<lb/>
擇宗室之謹厚好學者升於内學冀得親賢可屬大事<lb/>
欲以此感動上意嘉祐七年立為皇子上指心曰此決<lb/>
<pb n="KR4d0327_WYG_004-14a"/>
自朕懷非由大臣之言也紹興元年上諭大臣曰昨命令<lb/>
懬選藝祖後二三嵗者且俾廣求當自選擇富直柔曰<lb/>
宫中有可付託者否上曰朕已得之矣若不選擇宫嬪<lb/>
則可慮之事更多二年令懬選宗子<hi>普安郡王</hi>及伯浩入禁<lb/>
中伯浩豐而澤普安清而癯上初愛伯浩忽曰更子細<lb/>
觀乃令二人並立有猫過伯浩以足蹴之普安拱立如<lb/>
故上曰此兒輕易安能任重乃賜伯浩白金三百兩罷<lb/>
之而育普安於張婕妤所時年六嵗矣二年令懬自左<lb/>
<pb n="KR4d0327_WYG_004-14b"/>
中大夫特轉行左大中大夫後省以轉官非法封還録<lb/>
黄遂寢其命<lb/>
四年令懬復得伯玖年五嵗上以其聰慧可愛令吳才<lb/>
人毋之其後張婉儀卒<hi>即妤</hi>婕命吳婉儀併視普安與伯<lb/>
玖同處雖一食必均焉<hi>吳婉儀後為憲聖慈烈皇后</hi>上謂張浚曰宫<lb/>
中見養藝祖之後二人長者年九嵗不久當令就學又<lb/>
謂趙鼎曰此子天資儼若成人朕自教之讀書性極强<lb/>
記鼎先得㫖於行宫門内造書堂屋一區欲令就學至<lb/>
<pb n="KR4d0327_WYG_004-15a"/>
是成上曰便以為資善堂遂降制封建國公以范冲兼<lb/>
翊善朱震兼贊讀上命見冲震皆設拜二人皆一時名<lb/>
徳老成每因箋疏導以經術仁義之言輒標軸藏之時<lb/>
一展玩十二年封普安郡王時年十五十六年加璩<hi>即伯</hi>
<hi>玖</hi>封恩平郡王出外第號東西府初命館職二員並兼<lb/>
二王府敎授三十年上知普安甚賢欲稍差别謂宰相<lb/>
湯思退曰此事出自朕意非因臣下建明立為皇子<lb/>
　聖人以仁天下為心必有紹續於其後聖人以公天<lb/>
<pb n="KR4d0327_WYG_004-15b"/>
　下為心必當計慮於其早生靈之寄甚重宗祧之付<lb/>
　不輕茍得所託仁也亦公也唐宣宗諱言繼嗣事言<lb/>
　者不怒則斥後唐明宗尤諱其事羣臣無敢正言者<lb/>
　二唐祚脈之不延也宜哉我祖宗以至仁大公循天<lb/>
　而行何心之有真宗皇帝之選宗室子也髙禖未卜<lb/>
　則育之禁中甲觀既生則歸之藩邸其宏度偉識超<lb/>
　然前世逺甚景祐二年仁宗皇帝年甫二十八而養<lb/>
　四嵗之宗子於宫中紹興二年髙宗皇帝年甫二十<lb/>
<pb n="KR4d0327_WYG_004-16a"/>
　七而養藝祖七世孫二人其一六嵗也自古人主誰<lb/>
　能於春秋鼎盛之時而建此議乎然非徒選也仁宗<lb/>
　語韓琦曰宫中嘗養子二人小者甚絶不慧大者可<lb/>
　也髙宗命近屬令懬選二人一豐而澤一清而癯初<lb/>
　喜豐澤者既而細觀以輕易出之後二年又得五嵗<lb/>
　者遂為普安恩平其精於選擇也如此亦既得之矣<lb/>
　而又思所以拊視之其未齠齔之年為保慶后所養<lb/>
　其八嵗未還第之前皇后鞠視如子而後仁宗之心<lb/>
<pb n="KR4d0327_WYG_004-16b"/>
　以安大臣以宫中有可付託為請則語之曰若不先<lb/>
　擇宫嬪則可慮之事更多故普安育於張婕妤恩平<lb/>
　育於吳才人婕妤没才人併毋之而後髙宗之心以<lb/>
　安其謹於保䕶也如此而最所加意者少成之敎也<lb/>
　韓琦嘗請建學内中擇宗室之謹厚好學者升於内<lb/>
　學冀得親賢可屬者其後雖還第而諸王宫侍講王<lb/>
　獵為宫僚最久琦薦其不通私謁以輔導功陞為伴<lb/>
　讀則仁宗之謹東宫僚可見普安年九嵗既令就學<lb/>
<pb n="KR4d0327_WYG_004-17a"/>
　又語趙鼎曰此子天資特異儼若成人朕自敎之讀<lb/>
　書性極强記命鼎於行宫門内造書院一區而以一<lb/>
　時名徳范冲朱震兼翊善贊讀又命館職二員兼二<lb/>
　王府敎授則髙宗之謹簡宫僚可見其篤於敎導也<lb/>
　如此擇之審天命之公也䕶之謹人事之盡也而敎<lb/>
　之尤不可不篤者葢天資雖髙而左右必正人與居<lb/>
　必善士學術乖僻者不與焉心術回邪者不與焉教<lb/>
　學相半習慣自然是又欲以人而輔成其天也祖宗<lb/>
<pb n="KR4d0327_WYG_004-17b"/>
　得人之仁至矣哉處心之公大矣哉迺者季夏甲戌<lb/>
　親灑一札欲於内中建小學令宗司擇宗子資質之<lb/>
　美者二三人置師而敎之大哉王言所以慰祖宗之<lb/>
　靈所以繫生民之望所以對越上天之心者他日皆<lb/>
　有望焉故臣輒采先朝已行之典思衍今日無疆之<lb/>
　休然猶有獻焉祖宗謂此事至重至大其為計至嚴<lb/>
　至宻慮夫婦寺之得以竊弄其間也故厚陵之自團<lb/>
　鍊升防禦如宗正寺時韓琦乞從内批出仁宗曰此<lb/>
<pb n="KR4d0327_WYG_004-18a"/>
　豈可使婦人知之只中書可行此語可以深味又慮<lb/>
　夫奉命者之得以邀勞無已也故阜陵被選令懬實<lb/>
　預焉既而以殿撰左中大夫特轉行大中大夫未為<lb/>
　甚過後省以轉官非法封還録黄其命遂寢此事亦<lb/>
　自足法尤慮夫外廷他日之得以藉口貪天也仁宗<lb/>
　曰此決自朕懷非由大臣之言也髙宗曰此出自朕<lb/>
　意非由臣下建明詞嚴義白可為萬世法故臣復表<lb/>
　出先朝正大之訓永杜後世貪覬之萌葢有久大之<lb/>
<pb n="KR4d0327_WYG_004-18b"/>
　慮不可無宻察之功先儒謂百金之産猶能定謀豫<lb/>
　計況於有天下者乎信哉其不可不謹也聖慮髙逺<lb/>
　願留神三思<lb/>
　　　七月二十三日上進<lb/>
漢宣帝即位魏相入為大司農四年大將軍光囊上以<lb/>
其子為右將軍兄子山復領尚書事相因平恩侯許伯<lb/>
奏封事言宜有以損奪其權復因許伯白去副封以防<lb/>
壅蔽韋賢免相遂代為丞相元康中匈奴遣兵入冦上<lb/>
<pb n="KR4d0327_WYG_004-19a"/>
與趙充國等議欲出兵相上書諫難以兵動曰願陛下<lb/>
與平昌侯<hi>王無故</hi>樂昌侯<hi>王武並/帝舅</hi>平恩侯<hi>許伯</hi>及有識者詳<lb/>
議上從相言而止<lb/>
唐貞元末柳宗元為監察御史裏行善王叔文韋執誼<lb/>
二人者得政引内禁近與計事欲大進用俄而叔文敗<lb/>
貶邵州刺史不半道貶永州司馬既竄斥貽書京兆尹<lb/>
許孟容曰宗元早嵗與負罪者親善始奇其能謂可以<lb/>
共立仁義禆敎化以忠正信義為志興堯舜孔子道不<lb/>
<pb n="KR4d0327_WYG_004-19b"/>
知愚陋不可以彊其素意如此也<lb/>
　甚矣細人憸夫之不可與共事也大臣欲行其道不<lb/>
　可則止士大夫欲行其志不合則去豈必委蛇婉孌<lb/>
　於左右親宻之間而曰姑因人以濟事哉大臣而有<lb/>
　此見不足為古大臣士大夫而立此論不足為賢士<lb/>
　大夫觀魏相柳宗元之事可見矣以相之嚴毅豈不<lb/>
　能自結主知而奏封事去副封一則曰許伯二則曰<lb/>
　許伯諫止用兵自是正論乃勸帝與三侯有識者議<lb/>
<pb n="KR4d0327_WYG_004-20a"/>
　之且三侯貴戚之庸人耳其於識見為何有而相待<lb/>
　之過矣業之陋正坐此以宗元之才俊豈不能自為<lb/>
　時用而所善王伾叔文相與計議逮彼負罪奚能掩<lb/>
　覆乃猶曰初謂可以共立仁義可以共被敎化可以<lb/>
　共興堯舜孔子道且二子依乗之小人耳其識堯孔<lb/>
　為何如而宗元期之過矣名節之喪有由也士君子<lb/>
　急於救時而患其君之不吾聽也顧欲因左右之親<lb/>
　信者以投其機其說曰權以濟事耳幸而濟不過為<lb/>
<pb n="KR4d0327_WYG_004-20b"/>
　相之陋而外戚之禍已貽於此不濟則宗元輩一失<lb/>
　其身萬有餘罪可勝悔恨哉雖然此亦人主之責也<lb/>
　天下之大當與天下之賢士大夫共之豈必與一二<lb/>
　親信者為宻哉自人主之意向有所偏而君子之欲<lb/>
　為善者無所依茍足挾以有為不暇擇也然附之為<lb/>
　善者艱難委折未必有成而附之為惡者呼儔引類<lb/>
　誰能遏之況安保此身之能自立其間不反為所噬<lb/>
　乎又安保其不宛轉以同入於惡乎縉紳之禍輕國<lb/>
<pb n="KR4d0327_WYG_004-21a"/>
　家之禍重矣故為人主者不可專聽昵比者之言而<lb/>
　輕疑君子之未必集事為士大夫者當常持正大之<lb/>
　論而毋謂小人之或可共事上見之審下守之固國<lb/>
　與身其庶幾乎臣竊聽近日一種議論而於漢唐二<lb/>
　臣之事者重有感焉輒推其說以獻<lb/>
　　　舉浦城北尉林贑孫奏狀<lb/>
臣非才將指職在觀風雖懷利人澤物之心常恐州縣<lb/>
間壅底扞格聖朝寛大好生之意無以宣於下下民沉<lb/>
<pb n="KR4d0327_WYG_004-21b"/>
抑不白之寃無以聞於上今有一尉之㣲平反美譽縉<lb/>
紳士大夫交口誦之其可稽於徹聞乎臣竊見迪功郎<lb/>
建寧府浦城縣北尉林贑孫膠庠之英才識老練其未<lb/>
至官也邑有黄氏女嫁祖氏不宜於姑暮夜與女奴負<lb/>
篋以逃旦則見其屍在坎水中痕傷遍體官則追其姑<lb/>
及其夫鞫之已誣服矣獨篋中衣未得耳贑孫始至而<lb/>
疑自出賞募告者又禱之神未數日獲一姓周者脫衣<lb/>
則篋中物也問之乃言丙夜至山中與一二惡少刼與<lb/>
<pb n="KR4d0327_WYG_004-22a"/>
汚焉復殺二婦以滅其口遂以舊所繫者盡釋之一邑<lb/>
驚服考之國史與錢若水同州事頗相類沉在底僚未<lb/>
有表而出者欲望聖慈特賜旌擢以為雪寃直枉者之<lb/>
勸亦是國家重惜人命之本意也<lb/>
　　　按通判興化軍江叔豫通判福州陳過知同安<lb/>
　　　　縣謝奕恭<lb/>
臣澄察一道首欲以廉化士大夫不敢輕以贓和罪加<lb/>
人其間有習與性成屢跌不改於訓化乎何有直當去<lb/>
<pb n="KR4d0327_WYG_004-22b"/>
其太甚者臣未離里門時固知朝奉郎通判興化軍事<lb/>
江叔豫之為人昨攝郡事補刺軍籍更易僧刹具有定<lb/>
價子婦女壻政出多門打造器皿更無虛日銀匠以不<lb/>
給工直訟之遇事納賄商量書判惟詞人所欲專任客<lb/>
將林某書司陳某為爪牙其始聞羣議輒止稍定則故<lb/>
態又作近者舊守將去猶懇易院猶攔截客人油麻船<lb/>
苛取於十里外廉恥喪盡對人可羞此以頑而行貪者<lb/>
也臣行部至福清縣則見邑人能言朝奉郎通判福州<lb/>
<pb n="KR4d0327_WYG_004-23a"/>
事陳過之謬政詰其故則漕司委追縣典吏株連前界<lb/>
各納漆數百緡得免既而聞每差人下縣托其買物無<lb/>
不白納終嵗造剔紅髹器所用朱黄率是苛取分差公<lb/>
吏窠座引問𣙜契吏貼非財不行兩造在庭鞭撻示威<lb/>
交通賄賂專信宅庫陳某㕔司胡某為心腹董試秋闈<lb/>
痛削事例非獨簾内外官以至吏卒亦然厨典有斃於<lb/>
笞者兩司在前鐫戒不改此以刻而行貪者也此二人<lb/>
者皆小有才使以廉潔行之豈不為州縣能吏而物慾<lb/>
<pb n="KR4d0327_WYG_004-23b"/>
深痼欲拔不能連汗白簡至於再至於三皆以不善丞<lb/>
郡去每試滋甚真負丞矣當攝郡時猶制於職官佐岳時<lb/>
猶壓於上官說僥倖脫去他日得肆其毒於千里之上<lb/>
為其民者何辜焉臣愚欲望聖慈將叔豫過並賜罷斥<lb/>
以為稔惡不悛者之戒<lb/>
　　　貼黄<lb/>
　臣聞莫難於今之縣上扼於州郡下脅於豪强多不<lb/>
　得自展布若夫有可以行志而反以行私如承議郎<lb/>
<pb n="KR4d0327_WYG_004-24a"/>
　知泉州同安縣謝奕恭者豈不可惜以貴胄來試邑<lb/>
　上下所共觀望豈非力行好事之時而乃玩視州家<lb/>
　期㑹不報輕視百姓縱吏誅求州委尉拘催零米縣<lb/>
　以奪其常利文帖十下不肯從州委官權稅務縣日<lb/>
　索常堂食錢至手揮權官於公㕔殊駭觀聽使上下<lb/>
　敢怒而不敢言臣愚欲望聖慈將奕恭免所居官俾<lb/>
　之稍知循省是乃所以為保全之道取進止<lb/>
　　　廣帥舉刺<lb/>
<pb n="KR4d0327_WYG_004-24b"/>
　　　舉知潮州劉克遜知循州趙彦珽知梅州楊應<lb/>
　　　　已知肇慶府林士燮奏狀<lb/>
照對臣分閫嶠東祇事四月庾漕擇使越俎暫司才短<lb/>
責叢莫知報稱深惟撫安逺氓之道惟以精别郡守為<lb/>
先聰察之吏患在鍥薄慈惠之長或不事事求其寛和<lb/>
而能舉職治辦而不病民者實難其人幸而有焉敢干<lb/>
蔽賢之罰竊見朝奉大夫知潮州軍州劉克遜從臣之<lb/>
子服襲義方以廉飭身以儒飭吏曩由班列出守樵川<lb/>
<pb n="KR4d0327_WYG_004-25a"/>
當冦攘蹂躪之餘行勞徠安集之政流離復業頑虣革<lb/>
心公朝疇其治行召丞外府力丐外補逺牧於潮抵郡<lb/>
之初鄰有嘯聚直偪近境克遜申嚴保障開諭禍福不<lb/>
畏怯而弛備不忿激而貪功賊知難犯逡巡退遁又能<lb/>
蠲月解無名之賦以寛縣計復丁錢自輸之規以惠户<lb/>
長千里懷仁已騰來暮之謡朝奉大夫知循州軍州趙<lb/>
彦珽公族之英更練世故端方有守悃愊無華策名幾<lb/>
四十年外庸甘於平進宰邑丞郡所至可稱循陽如斗<lb/>
<pb n="KR4d0327_WYG_004-25b"/>
之州前守竭澤之後彦珽樽節冗費而官用無乏省除<lb/>
横斂而民瘼以紓綏集保伍而境絶篁竹之虞率厲官<lb/>
僚而吏知簡書之畏庭無留訟圄無宿囚再朞報政綽<lb/>
有去思之愛臣所謂寛和而能舉職者也奉議郎知梅<lb/>
州軍州楊應已西州勝流嘗官學省器能宏逺操尚潔<lb/>
修程江僻陋之邦素號狼頑之俗繹騷末已拊御良難<lb/>
冬春之間監丁為暴應已厲兵屯而震以威通鹺禁而<lb/>
開以信冦不侵軼民以安全惜其長才局於斗壘使臨<lb/>
<pb n="KR4d0327_WYG_004-26a"/>
繁劇式究所長朝奉大夫知肇慶軍府林士燮東嘉名<lb/>
閥早著吏能有敏決之長無操切之過端守數更昏繆<lb/>
重以攝事致紛財竭不支民疲已甚士燮剔蠧縮浮而<lb/>
帑庾自足洗寃直枉而詞訴得平戢姦禁暴而閭閻無<lb/>
警曽未期月百廢具舉究其施設必大可觀臣所謂治<lb/>
辦而不病民者也是四人者所臨有劇易所尚有寛嚴<lb/>
所歴有久近而察其治狀俱有一日之長謹以名聞伏<lb/>
望睿慈特加甄録使遐陬逺郡知有理效靡不上徹天<lb/>
<pb n="KR4d0327_WYG_004-26b"/>
聽其於奬勸吏治實非小補<lb/>
　　　舉知博羅縣王旦奏狀<lb/>
照對廣南管下州十有四地多深阻邑寄尤難辦治者<lb/>
或不能無擾廉謹者或不見集事求其賦輸足乎上撫<lb/>
字行乎下二字並舉官民相安已足為賢令矣若乃平<lb/>
居而條教足以揉其俗有事而智畧可以衛其人則絶<lb/>
無而僅有者也竊見惠州諸邑博羅素號難治頃經兵<lb/>
火之殘燬繼苦鹽冦之出没户口蕭條財賦失陷葢難<lb/>
<pb n="KR4d0327_WYG_004-27a"/>
之而又難者也承直郎知惠州博羅縣事王旦適承其<lb/>
弊奮然語人天下豈有不可為之邑顧懦者不曉曉者<lb/>
不顓此民隱所以不通而姦吏易於為欺也於是苦心<lb/>
勞力如立家計㕔事之後置一榻焉治事於斯寢食於<lb/>
斯有赴愬者相與唯諾有輸送者且納且銷村民既得<lb/>
直達猾吏不敢為姦剔去宿蠧時出新例既為前官補<lb/>
久欠又積醋錢例巻七百緡代納五等丁將滿又以其<lb/>
纂剰五千二百餘緡代納明年夏稅他如増置學田整<lb/>
<pb n="KR4d0327_WYG_004-27b"/>
治橋道百廢俱舉一邑大治州家愛之如幹蠱子弟部<lb/>
民賴之如在堂父兄同官憚之如法家拂士盜賊避之<lb/>
如敵國長城至邑之初適值嵗荒饑民羣嘯揭竿借食<lb/>
旦以身彈壓極力捄療治其渠數人反側者旋定上司<lb/>
得其條具亟借義倉大家感其恩信爭發私廪活邑民<lb/>
數千口至今遂為樂土每嵗之冬例有鹽子入境小抄<lb/>
掠大焚蕩旦擇豪民之可用者授以方畧責之把守乗<lb/>
而為擾者必治勇於任責者有賞扼險阻置寨柵鹽子<lb/>
<pb n="KR4d0327_WYG_004-28a"/>
不敢過其境至迂路以出師邑其部勒隅總練閱保丁<lb/>
皆可推為他處永法非特一邑保障而已旦蓋習聞家<lb/>
世頗負勲業之傳不為腐儒口耳之學精神强可以效<lb/>
驅策幹畧優可以當事任而又廉介不茍取靜重不茍<lb/>
進試令蠻瘴之鄉能自植立其身功之所及雖有限惠<lb/>
之所留已不小入粗入細有用之材也當此時事之孔<lb/>
殷誠宜奬拔以待用臣等輒以其試邑治狀上聞伏望<lb/>
聖慈特賜陞擢差遣庶幾逺方小吏皆有不自棄夷之<lb/>
<pb n="KR4d0327_WYG_004-28b"/>
意非止為人材計亦足為國家用材計也<lb/>
　　　舉連州敎授周梅叟乞旌擢奏狀<lb/>
臣竊惟國朝人物輩出品樣俱髙然在前代亦有之軻<lb/>
死千五六百年間斯文之脉若存若亡漢舒唐愈不足<lb/>
以當而創明理學上接統緒世運㑹通始有伊洛之學<lb/>
出則歴代所未有而本朝之所獨有者孰啟其秘授之<lb/>
二程氏則舂陵周敦頤也不由師傅自得於天濂溪千<lb/>
古風月如存封域之名廣矣繇唐以來道之一字獨以<lb/>
<pb n="KR4d0327_WYG_004-29a"/>
名州至是而斯人生焉端豈偶然節惠之名多矣凡謚<lb/>
儒臣者元之一字擬議不到獨若留以待斯人焉又豈<lb/>
偶然可謂吾道之中興元氣之資始天勱相我國家於<lb/>
此時此地見之來為守者既崇其祠又即其地為書院<lb/>
選其族諸孫之有學行者以長斯堂吏部侍郎李韶比<lb/>
以太學博士至郡采諸旦評得今迪功郎連州州學敎<lb/>
授周梅叟而以書院事付之梅叟闡明家學以淑其鄉<lb/>
人皆曰周氏有人矣對策大廷陛下拔之稠中寘之甲<lb/>
<pb n="KR4d0327_WYG_004-29b"/>
科又皆曰周氏復興矣蓋自敦頤二子壽燾好學承家<lb/>
相繼登元豐元祐進士第一為郎曹一陞法從其後浸<lb/>
微梅叟乃能續響於百五六十年之後不以髙科自居<lb/>
汲汲焉惟學不足是憂惟羞先世是恐掌泮連山得熙<lb/>
寧中行部過郡之大雲留題既刻於巖又取太極圖通<lb/>
書大成集刋於學宫進諸生而語之此先元公之所以<lb/>
抽闗啟鑰者朱文公熹解說條分縷析殆無餘藴真知<lb/>
實踐則在乎人每講義出聽者咸有感發校士羊城衡<lb/>
<pb n="KR4d0327_WYG_004-30a"/>
鑒尤精臣與之語其踐修醖藉議論風㫖不忝厥宗今<lb/>
儒先之家其存而能自立者絶鮮嘉定中嘗訪求程氏<lb/>
後而官之識者疑於遺其師自言偃以吳人從食先聖<lb/>
庭東南儒者得俎豆其後自我朝舂陵周㪟頤始先一<lb/>
年其族人有夢其故居光熖上屬元公冕服東嚮立移<lb/>
書至連與梅叟言之梅叟又與郡士言之皆曰此何祥<lb/>
既而為祀典之應事雖近迂然升堂聞絲竹聲孔氏子<lb/>
孫亦自載之乃知其精神之在天者未嘗不在其故鄉<lb/>
<pb n="KR4d0327_WYG_004-30b"/>
然則家於其地而不肯去世於其學而不使墜如梅叟<lb/>
者可不因其能自立而遂褒表之乎臣愚欲望聖慈特<lb/>
賜甄擢或稍進之師儒之列使四方學者知焉非徒為<lb/>
科目得人之驗亦見聖朝扶植先賢故家之盛美實儒<lb/>
道幸甚<lb/>
　　　舉知河源縣夙子與狀<lb/>
臣等竊謂莫難於今之令有撫字焉有催科焉為嶺南<lb/>
之令尤難撫字催科之外有弭盜焉臣等所部四十縣<lb/>
<pb n="KR4d0327_WYG_004-31a"/>
於惠之屬邑得二人王旦之於博羅既以其治狀上聞<lb/>
夙子與之於河源垂滿矣邑人攀戀不忍其去相率以<lb/>
告於諸司者纍不絶儻不以聞是蔽賢也惠為邑四其<lb/>
壤地濶其生齒繁其版帳夥莫河源若從政郎特差知<lb/>
惠州河源縣主管勸農公事兼弓手寨兵軍正夙子與<lb/>
持學愛之心行愷悌之政聽訟平允兩造莫欺賦租有<lb/>
期輸者自至諭上户以和糴而擾不及衆課諸生以義<lb/>
理而學有所本皆書生本分事最是迫近贑之諸邑山<lb/>
<pb n="KR4d0327_WYG_004-31b"/>
徑深阻盜賊出没亦莫河源若子與合邑之人士與其<lb/>
父老講求備禦設寨柵結保伍明賞罰極有條理雖外<lb/>
之鹽徒每嵗假道殺傷相當卒不得志以去雖内之藍<lb/>
口客主相攻幾成大閧竟以撫捕而定非徒書生也而<lb/>
有仁者之勇焉三年勤勞邑人徳之既能不逺千里相<lb/>
率來告臣等廉得其實用敢合祠聞奏欲望睿慈將子<lb/>
與特賜旌擢非特為今日有民有社之勸亦將備他日<lb/>
有徳有才之選<lb/>
<pb n="KR4d0327_WYG_004-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0327_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻四<lb/>
</p>
<p>
</p>
  </div>
</body>
</text>
</TEI>
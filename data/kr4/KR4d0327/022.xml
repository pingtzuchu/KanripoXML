<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻二十二</head> <lb/>
    <p>
<pb n="KR4d0327_WYG_022-1a"/>
欽定四庫全書<lb/>
　鐵菴集巻二十二<lb/>
　　　　　　　　　　　　宋　方大琮　撰<lb/>
　書<lb/>
　　　趙倅<hi>善㚇</hi>
某猶是戊戌冬憂患中騶哄過莆聽教甚匆匆明春遣<lb/>
惠蘭二盆曰此漳之翁本也遺我以幽香而不勞我以答<lb/>
書僕亦欲作謝不果每對之如見其人去夏有一莖十<lb/>
<pb n="KR4d0327_WYG_022-1b"/>
餘葩方愛玩間迫于起家之命驅馳上道真俗駕也埋<lb/>
頭埃坌中所謂戢吏奸求民瘼未必有分寸益而已分<lb/>
之失已丘山矣如是一年又四閱月而猶不丐歸何耶<lb/>
某丙申丁酉間未去國前見府判上懸車之疏猶持其<lb/>
疏不與上而幹事者曰此府判意也今非鐘鳴漏盡者<lb/>
不肯止而年五十五更兩倅法當請佳郡迺辭寵于相<lb/>
迫逐之中乞身于正强健之時昔賢希有今書絶無亦<lb/>
可謂林下之見一矣某少府判一嵗更餘兩月則六十<lb/>
<pb n="KR4d0327_WYG_022-2a"/>
之叟不歸何待祠請將再上若猶未盡忘太倉粟者視<lb/>
高人有愧容昨有餽一鶴者離家時為年嵗約今已過<lb/>
期惟恐移文相及將歸而并與蘭問訊焉相見有日先<lb/>
此控露不敢效世俗掛冠等語以損動道心願珍愛自<lb/>
由之體則閒中一日勝于忙中一年矣<lb/>
　　　黄判官<hi>端已</hi>
先正莊定論語答問雖不多有味其言也詩春秋易記<lb/>
説必當精深莊定與林簡肅同邑同時簡肅有論語知<lb/>
<pb n="KR4d0327_WYG_022-2b"/>
新易春秋有全解二賢刻意經學如此雖貴顯不釋巻<lb/>
今世一第一官者幾廢經不談此某軰之所以愧也莊<lb/>
定遺書更兩世矣孫曽之賢收拾繕冩上之送官使前<lb/>
賢用心不没于世其有功甚多所問進書格式某在後<lb/>
省見有送下者繕寫端楷用朱界行而書之尺寸不拘<lb/>
然皆不甚小其裝背或黄綾亦有用紫者似以黄為是<lb/>
　　　李秘校<hi>復老</hi>
某日困京塵得賢伯仲注釋二十一卦讀之奚止一臠<lb/>
<pb n="KR4d0327_WYG_022-3a"/>
之甞義精詞暢嘆服不已易學無窮盡伊洛大儒只説<lb/>
七分其留以待後來者甚厚山林枯槁之士有獨得之<lb/>
心而不能語諸人者今家庭自為師友塤箎倡和更扣<lb/>
互質所謂至哉天下樂也上之送官藏之祕府不為不<lb/>
遇矣甞病科舉不足收異材操尺觚角晷刻苟一夫之<lb/>
目以為中程雖屠沽亦且溢收上之人不敢靳下之人<lb/>
不敢議有以古心讀古書幸而為世所知後省之看詳<lb/>
省闥之審訂廟堂之畫聞展轉斟量天下之官豈以狥<lb/>
<pb n="KR4d0327_WYG_022-3b"/>
故冗耶而必欲其羣禮部進士以前是斡天下豪杰盡<lb/>
歸一途不容有一士自拔于科舉外者亦本朝之法度<lb/>
大抵然也先儒屢欲議更之而未能也賢伯仲其如法<lb/>
度何世之治與否道之行與否身之達與否未有不囿<lb/>
于數者莫小于一試而其治其行其達係焉數之來也<lb/>
不可辭秘省校勘正為通今學古者設然此朝命也今<lb/>
本省所行則㸃檢書籍而已二帖拜納少需變化則瀛<lb/>
洲皆君家物何必校勘哉<lb/>
<pb n="KR4d0327_WYG_022-4a"/>
　　　趙講書<hi>彌應</hi>
某讀國史起敬清獻剛風勁節非一日三十餘年行役<lb/>
過門無從入兹因謁謝遂獲式旌表之閭拜齋之祠知<lb/>
昆仲七人同廬墓事又知用黄漆棹冩書成誦事前修<lb/>
讀書根本如此然則為子必孝者為臣必忠學者學為<lb/>
忠孝而已有不然者則入斯廬拜斯祠寧不泚其顙乎<lb/>
能知是泚也何從生則亦不徒入而徒拜矣其有闗風<lb/>
化甚大某徘徊感激不忍去者乆之非特識講書也又<lb/>
<pb n="KR4d0327_WYG_022-4b"/>
因而識令兄學士與其子若孫蓋三世雍穆儼然在目<lb/>
豈有盛徳之後而白丁者乎殆未易量也<lb/>
　　　韓秀才<hi>之㑹</hi>
某羅雀之門入春見永陽舊力鄭定者攜書來眎之則<lb/>
吾韓兄非庚寅秋以任重道逺為題得之以冠一邑多<lb/>
士者乎閱二科矣永乏文風登高為盛律聲小技耳多<lb/>
造詣語前一軰以此名者皆去為大夫賢者奚慮猶竊<lb/>
有疑焉昔人以置器鑄鼎知其有輔弼材言心聲也今<lb/>
<pb n="KR4d0327_WYG_022-5a"/>
後生能為此等壯語者有矣將何從而知之紹興初省<lb/>
題天子以徳為車黄司憲考功與陳應求丞相為魁亞<lb/>
皆莆人黄第一聯云端若安輿陳云廟堂注措有運動<lb/>
之成規厥後正獻為明輔而黄不進人遂指注措運動<lb/>
之語為活今有如此體帖者其不為主司所擲者幾希<lb/>
又將何從而識之豈其時舉子與主司其識趣皆非今<lb/>
人所可及耶然古今一也豪傑之識一也豈得指百年<lb/>
前為古而目前為今耶輒因來翰而憶七年前二補所<lb/>
<pb n="KR4d0327_WYG_022-5b"/>
取之文而有感焉<lb/>
　　　黄叔惠<lb/>
近盛族海陽少仙迂道相過竟夕道舊話又能言舊游<lb/>
士友動止聽之忘倦去未數日執事之書至殷勤滿紙<lb/>
誦之不寐所云濟時便宜千餘言剖析明白信乎通務<lb/>
之才也端平初置會稽録近又創國用司浙人有欲賣<lb/>
安邊所田閩人有欲賣寺院田安邊所乃嘉定初講解<lb/>
為増幣十萬設今新通鄰好而幣如舊則安邊田不可<lb/>
<pb n="KR4d0327_WYG_022-6a"/>
售矣寺院田惟閩為多非泛科敷不及百姓者寺院其<lb/>
保障也存其大而鬻其小似為得䇿如來説福一邑小<lb/>
刹約可易十萬券則合一道四十餘邑言之未必能四<lb/>
五百萬僅足當一月造楮之數亦知近科降之數乎動<lb/>
是欠人三千萬亦知楮之布滿天下殆三十千萬不止<lb/>
土地不加多而賦入幾倍于承平用度百費又幾倍于<lb/>
承平每言節用則曰所省幾何空四海以養兵而兵不<lb/>
可用又齎送之幣皆寔疋兩非虛楮也國力與民力俱<lb/>
<pb n="KR4d0327_WYG_022-6b"/>
敝矣今之財無復可生縱生之愈多而愈絀所願天心<lb/>
轉禍中外方睦和可堅戍可減乃上下一心别立規模<lb/>
稽攷滲漏節損浮冗而後兵以少而精財以少而給楮<lb/>
以少而昂此其本末未易言而國之命脈于此岌岌矣<lb/>
今士之高者恥言財其卑者謀身謀家不睱而暇謀人<lb/>
之國乎執事操觚弄筆之餘精思詳審以接于居鄉之<lb/>
所見茍利于公家而頌言之則儋圭析爵者不展一籌<lb/>
亦可以知愧矣<lb/>
<pb n="KR4d0327_WYG_022-7a"/>
　　　九三叔<hi>可行</hi>
季秋中瀚蓋一日而領兩叔雙汗之賜靈隠始祖之孫<lb/>
曽曰應之諫議或謂此未改官制前之階官耳然乾興<lb/>
天聖間舉充御史擢殿中改侍御則是正在臺矣其見<lb/>
于國史者遣籍丁崖州家取士夫所與闗通書焚不以<lb/>
聞世稱其長者他㪚見于雜記者猶有之至政和之副<lb/>
端史無取攷兼後嗣式㣲亦無有藏其文字者獨後因<lb/>
都官墓附見云以剛直稱又至紹興癸丑嵗公美宗卿<lb/>
<pb n="KR4d0327_WYG_022-7b"/>
為臺法旋改除戊午嵗為察官其後踰三京謁諸陵既<lb/>
歸泣奏其事胡澹菴集中屢言之必史所當載其家藏<lb/>
其奏議近已刻梓是則風節之最可觀者前乎居此職<lb/>
者三計其皆有嵗月故猶可以推其所立若某者六十<lb/>
八日拾遺耳後之人將何以推之涑水記諌院題名曰<lb/>
某也忠某也直某也回某也詐吁使為此官而得回與<lb/>
詐之名不若勿為之為愈矣大觀元年續通鑑載方軫<lb/>
上書論蔡京一疏幾二千字至今讀之凜然軫諫議之<lb/>
<pb n="KR4d0327_WYG_022-8a"/>
曽孫以一太廟齋郎而名輝青史如此要之茍有風節<lb/>
者固不在為言官也<lb/>
　　　念一兄<hi>公直</hi>
某之改除乃墮在至危至險之地官守與言責並稱曰<lb/>
守可也曰責云者去罪亡㡬學淺不足以禆補主缺力<lb/>
綿不足以彈壓官邪四方之責交集百世之責奚逃兄<lb/>
其何以救之陽尊其弟曰宗兄且援長公戲子由宛丘<lb/>
先生之詩非其正也先生者為陳人言也非其家唯諾<lb/>
<pb n="KR4d0327_WYG_022-8b"/>
語也觀其尺牘中長公不自名但曰老兄既字稱子由<lb/>
又稱以老弟如此而已子由為諫官時每以言勉之是<lb/>
所望于兄者浮稱虚譽卑者不敢當告後勿爾<lb/>
　　　小五叔<hi>
                        <graphic n="KR2454" url="https://raw.githubusercontent.com/kanripo/KR-Gaiji/master/images/KR2454.png" mimeType="image/png"/>
                    </hi>
前此答族書皆曰孤蹟將去盖自解言職後求去不勇<lb/>
况又大災求言叩閽者多盭氣未散之說于是副端獨<lb/>
唱非同氣之論其録黄過中舍議者以不當書行見責<lb/>
亦受責不辭臺諫公論所自出之地而草茅執之可痛<lb/>
<pb n="KR4d0327_WYG_022-9a"/>
可慮未㡬有兩士人揣摩希合反其說而用之果以此<lb/>
補官且至煩宸札其文不下中舍而補官之黄又過此<lb/>
到手事却不容放去繳章少遲至七月十日乃上言者<lb/>
聞其繳所以愈怒而併與其朋友俱擊也來翰教之以<lb/>
所以事君所以立身又曉之以為好官為好人說甚感<lb/>
甚感今既不善事君猶能善立身否既不為好官猶得<lb/>
為好人否恐皆未敢必也當歸而求誨于宗黨之有識<lb/>
見者其笑者不暇計也嘗讀國史見有方仲弓者請立<lb/>
<pb n="KR4d0327_WYG_022-9b"/>
劉氏七廟以媚章獻不知何許人每切憤之近得吳門<lb/>
一譜知其為唐中丞之子廷字行之裔孫也故今兹繳<lb/>
章亦引用其事不能為族人諱先四三弟鄉薦偶合其<lb/>
名使知之必不用又嘗讀殿撰大對䇿亦令人不滿足<lb/>
見人心之公處靈隠兄弟其後有散見于諸處者而在<lb/>
莆惟金紫一派最繁齊古待制却是别緒前書曰述古<lb/>
誤記爾昔在江西見清江同姓攜一譜以金紫之子増<lb/>
而為七而待制父居其一以偕與著作儀同一昭穆則<lb/>
<pb n="KR4d0327_WYG_022-10a"/>
徽倅叔所見者必此非特待制非靈隠之後而清江亦<lb/>
未必待制之後豈可以欺夫知者待制與諫議同時其<lb/>
留題南山泉亭詩可見又都官祖題待制所居詩自稱<lb/>
小姪盖其所居厚塘相對門故阿認耳其實非也諫議<lb/>
之曽孫軫自靖康復官後不知終于何官厥後何人前<lb/>
書所謂欲問之厚塘長上者姑云爾无符上書押歸本<lb/>
貫却在維揚想所居無定嗚呼直臣無後可痛雖諫議<lb/>
直下之存者亦不知其顛末厚塘何足以知之諫議之<lb/>
<pb n="KR4d0327_WYG_022-10b"/>
子最多當其盛時先官其從弟侄者非止一人侍郎光<lb/>
禄卿大理寺丞伯仲三人皆以子封其三登科理丞之<lb/>
子則殿丞也則奏議之職任也愛其弟以華其叔此義<lb/>
何居今理丞之後有知之者乎諫議之時多貴而今未<lb/>
續昔最繁而今甚微宗族稍涉錐刀之爭則兩弟房亦<lb/>
有推原其美意者否此固非賢者所逆料亦非今力所<lb/>
能挽而此意則吾輩不可以不知也非來書無以相觸<lb/>
發非賢叔不能盡吐露昨日舟中痁驟作今日無事走<lb/>
<pb n="KR4d0327_WYG_022-11a"/>
筆不體惜紙筆且止亦自笑其以多言掇禍而猶若此<lb/>
自今請黙矣<lb/>
　　　九二叔<hi>安行</hi>
某適䝉九二叔自隣墻來訪且言有族人自潮至亟問<lb/>
訊則鹽幹奉議曽叔祖之孫也係某之叔行也不覺喜<lb/>
曰殿院髙叔祖之後有人矣每痛念其事迹湮微雖近<lb/>
族無有能言者獨表都官墓者疏其子孫謂殿院剛直<lb/>
不撓稱于時然亦莫悉其由及見渡江百官年表政和<lb/>
<pb n="KR4d0327_WYG_022-11b"/>
三年癸巳嵗方某以言事失當罷其為殿中然未知其<lb/>
所言者何事前嵗記得後塘族中持出其告詞以與國<lb/>
是不合當時所謂國是者蔡氏借紹述之說以脇制臣<lb/>
子誰敢犯之獨嬰其鋒以此出臺其剛直亦可概見家<lb/>
傳不存且無有傳其疏者惜哉豈有直臣而無後乎其<lb/>
留鄉邦者已矣鹽幹卜居于潮一傳㡬困矣今如綫一<lb/>
縷寄于尊叔之身克自植立庶㡬死灰復然願勉旃<lb/>
　　　九叔<hi>楫孫</hi>
<pb n="KR4d0327_WYG_022-12a"/>
岳陽史君詩書之澤其必有傳者每讀艾軒集見其拳<lb/>
拳于小蜡者甚至詩筒之唱和簡牘之往還殆無虛日<lb/>
既輓之矣又銘之復誄之至再四前輩風流盡于此矣<lb/>
亦痛之深矣所以得此于艾軒者豈茍然哉所謂小蜡<lb/>
堂者似為㑹友與族設此意何可復見紹興戊戌和劑<lb/>
大父創一經堂其記文則史君倅京時筆也深以淬礪<lb/>
勉後學曽謂史君一傳三澤兩垂登員郎一垂通閨籍<lb/>
而竟如是前所謂詩書之傳有在者此澤未易歇也惟<lb/>
<pb n="KR4d0327_WYG_022-12b"/>
來者勉之<lb/>
　　　彦惠<hi>迪吉</hi>
所惠石刻諦觀之則吾宗前輩學士公守潮日所為也<lb/>
萬巻之扁疊翠之跋昌黎之像當建炎元和間最為倥<lb/>
偬而治郡所尚如此又不逺數千里走使至衡求韓像<lb/>
以示邦人既能不没先賢之蹟之像之真百年後來者<lb/>
又每每為學士公表而出之然則人亦何憚而不為君<lb/>
子哉<lb/>
<pb n="KR4d0327_WYG_022-13a"/>
　　　十一叔<hi>君采</hi>
某舊年過家留七十日營山房僅三楹未能斷手被驅<lb/>
使行入潮界抵羊石日與吏民接覺身不自由置家事<lb/>
不復問或更闌自顧其影有懷宗族又復上心少不肯<lb/>
入南髮種種乃來此鄉賢莊敏龔公所嘗臨流風善政<lb/>
猶有能言者尋其遺蹟昔劉氏採石為山于州堂之後<lb/>
莊敏避不居曰必如宋廣平者而後可名以廣平堂相<lb/>
傳如此扁額無名氏圖志不登載乃于石藂中見之某<lb/>
<pb n="KR4d0327_WYG_022-13b"/>
近于此峯前砌小徑細披苔蘚凡二百二字字盈二寸<lb/>
五六分隨其凹凸刻雖淺無欠缺自乾道戊子迄今淳<lb/>
祐癸夘七十六年隠然如新正使當時得豐碑刻之未<lb/>
必能如是盖質性堅宻淋灸不毁位置寛閒無損壞之<lb/>
厄不為樵夫牧䜿之所剝蝕而恒為學士大夫之所摩<lb/>
挲不知更可經㡬回七十六年雖千百年與天壤同敝<lb/>
可也其慮又過于峴山矣由此移鎮江西入參國柄晚<lb/>
復訪英山其氣視連帥時不衰也近吾宗巖仲廣文過<lb/>
<pb n="KR4d0327_WYG_022-14a"/>
此留兩旬約學官合唐子方蘇子瞻鄭介夫與公並祠<lb/>
且捜求舊聞于郡志詳焉巖仲知慕前修者也某去春<lb/>
將出門叔攜公所與其子帖乃新第成時買太湖石歸<lb/>
結山作小亭其中名曰繭菴世每稱公在言路兩月勇<lb/>
于去至行宰相事兩年有不見機之恨使羣憸得以造<lb/>
流共工于幽州之賦以快意觀此帖正坐都堂時曷常<lb/>
無終焉志惜其不遂而菴亦不復能常處焉已矣公之<lb/>
名奚傷清逺令尹滿有日邑人知為公孫而敬愛之所<lb/>
<pb n="KR4d0327_WYG_022-14b"/>
藏手澤必多此帖在外孫家其寶䕶之仕者之退何必<lb/>
待貴某竊慕昔人為二千石輒休之意來此將期栩栩<lb/>
之夢時到家山姪輩書報三楹已就亦欲如昔賢所謂<lb/>
鑿小池聚巻石焉歸之日取莊敏未及用之名掲之山<lb/>
房直成一繭菟裘未足喻也<lb/>
　　　巖仲<hi>之泰</hi>
某每疑得姓以來當有名人巨公相望于青史見前修<lb/>
書帖自全盛時迄中興後與中朝大儒往還惟白杜祖<lb/>
<pb n="KR4d0327_WYG_022-15a"/>
為賢心慕焉亦聞前一輩人云後塘與白杜長上曽叙<lb/>
昭穆有邦起問其說則曰似白杜者靈隠長官之遺腹<lb/>
子也心疑之嘗叩問而不得其說近聞賢宗修緝譜緒<lb/>
一問得之謂白杜舊譜相傳某翁乃靈隠支子出繼則<lb/>
此說通矣心喜之然猶疑傳寫如此兹承手帖貽示殿<lb/>
撰所撰節推志銘云嵗時邂逅拜伏起居行序不亂某<lb/>
于公服屬雖絶猶為兄弟行盖同出一本也此崇寜丙<lb/>
戌年石刻也則前輩所謂昭穆拜起之說信而有証然<lb/>
<pb n="KR4d0327_WYG_022-15b"/>
猶有小疑殿撰視靈隠為第六世視白杜節推為族兄<lb/>
則五服之屬甫盡不知支子出繼白杜者將烏山十二<lb/>
府君耶抑烏山之父耶此却當考訂若殿撰所云服屬<lb/>
行序此百三十年前石本所載固不當以人廢言也靈<lb/>
隠六房正科五十餘人念一房在白杜者半之固不勝<lb/>
敬歎况賢者方將卓然有立于世則前所謂得姓以來<lb/>
將有其人矣老者願觀焉<lb/>
　　　建陽尉<hi>崈祖平江</hi>
<pb n="KR4d0327_WYG_022-16a"/>
某固知有宗派在吳門者昨承令公與少仙聨轡相訪<lb/>
兹又告别且袖出珍汗見示有蘇兒綵牋之餽辭不見<lb/>
聴既領眷意矣有持連山史君銘刻以惠懸之壁間起<lb/>
立莊誦至三世符節破屋不悔則慨然曰此莆族素風<lb/>
投之吳㑹奢靡處而不改耶又至有聞于隠者有得于<lb/>
慈湖而皆不肯道則又悚然曰殆古之有道者今世安<lb/>
得斯人耶顧生晚不及拜牀下願于二難求典型焉求<lb/>
譜系焉<lb/>
<pb n="KR4d0327_WYG_022-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻二十二<lb/>
</p>
<p>
</p>
  </div>
</body>
</text>
</TEI>
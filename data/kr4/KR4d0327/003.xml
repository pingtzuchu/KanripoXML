<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻三</head> <lb/>
    <p>
<pb n="KR4d0327_WYG_003-1a"/>
欽定四庫全書<lb/>
　鐵菴集巻三<lb/>
　　　　　　　　　　　　宋　方大琮　撰<lb/>
　　西掖奏議<lb/>
　　　繳奏董琳差知滁州録黄<lb/>
臣切惟疆場多事武夫典城權也使其勇足以保境智<lb/>
足以衛民雖奴如季布僕如衛青用之無害也若董琳<lb/>
則厮𨽻中之號為無能者依人濟事驟致富貴但能掠<lb/>
<pb n="KR4d0327_WYG_003-1b"/>
奪貲財以媚舊閫奴顔也選造語言以間兩帥奴唇也<lb/>
去嵗求制檄入閩欲以沐猴之狀夸閭里而凌轢之猶<lb/>
曰小人無知耳其實害及民則多招無賴刼奪民舟而<lb/>
三山之人思食其肉所過海郡公肆剽掠而四民之城<lb/>
幾至晝閉蓋其假挾聲威蹈藉貧下真奴才也昔制臣<lb/>
嘗數其罪矣又臺臣嘗暴其惡矣今滁之為郡最闗風<lb/>
教使得素有氣節稍識義理者守之猶庶幾效死勿去<lb/>
之意如琳之間兩帥則不知有主擾平民則不知有鄉<lb/>
<pb n="KR4d0327_WYG_003-2a"/>
而望之以死封疆衛社稷萬無是也以歐陽修所臨之<lb/>
郡不幸而使腥臊鋒鏑者掛名其下又不幸而使庸奴<lb/>
如琳者繼之豈不重可歎哉欲望睿慈將琳寢罷新命<lb/>
姑仍本職别選材智以保滁城不勝邊方之幸所有録<lb/>
黄臣未敢書行<lb/>
　　　繳奏户部侍郎權兵部尚書兼知臨安府浙西<lb/>
　　　　安撫使趙與懽奏火災乞削奪竄斥奉聖㫖<lb/>
　　　　依累降指揮不得再有陳請録黄<lb/>
<pb n="KR4d0327_WYG_003-2b"/>
臣聞有大變故必有大懲創有大懲創必有大更張本<lb/>
朝以火徳王建炎中移蹕錢塘當其盛時七十餘年行<lb/>
都熙洽土氣尚厚火性亦順其久也功化薄而明與昌<lb/>
寢不及齒聚蕃而華與偽交相蹙先皇登位八年而有<lb/>
嘉泰辛酉之災蓋一焦土矣既而不復災陛下亦八年<lb/>
而有紹定辛卯之災又一焦土矣豈容更復災改元嘉<lb/>
熙議者欲以扶炎運之隆而失性轉甚乃夏五月延燎<lb/>
之家四萬七千有奇而邸第官舍營寨寺觀不與焉暴<lb/>
<pb n="KR4d0327_WYG_003-3a"/>
露之民為口二十九萬三千有奇而斃於虐熖者不與<lb/>
焉辛卯距辛酉猶三十年民漸忘其塗炭之苦矣今夏<lb/>
距辛卯秋纔六年耳創尚新痛未定何以又堪此禍市<lb/>
三日哭不足紓哀力薄氣焦地幾不勝戰矣此識者所<lb/>
素憂而言之今尤岌岌焉凡闤闠之區冨饒之室哀邑<lb/>
所宻恃以為緩急根本者一炬不留豈不貽識者之憂<lb/>
乎豈不烈於辛卯之禍乎此正陛下深自悔艾尅責之<lb/>
日也避殿之禮求言之典賑恤之政無不舉行辛卯故<lb/>
<pb n="KR4d0327_WYG_003-3b"/>
實獨未聞有大舉措有大施為足以慰答人心過於辛<lb/>
卯者曩權相之與輔弼猶知自為貶等殿步之與帥漕<lb/>
猶皆一切易置今月且半矣晏然無以異於常時但聞<lb/>
大臣累疏避位帥臣累章待罪今日曰不允明日曰不<lb/>
得再有陳請而已不惟不加罪而彈壓與扈衛之臣亦<lb/>
得同宰士樞掾並賜金焉其說不過曰禍雖烈於前而<lb/>
太室無恙也然則彼四萬七千餘家何辜焉孟軻曰民<lb/>
為貴社稷次之非民則廟社何所依而存此聖賢分明<lb/>
<pb n="KR4d0327_WYG_003-4a"/>
條貫也少知此義者亦可以愧矣辛卯帥臣林介罷曰<lb/>
謝太室也辛酉帥臣趙善堅罷時太室亦無恙蓋謝百<lb/>
姓也三紀之間火災者三其二易帥此先朝與今日的<lb/>
切證例也今何禍不然況其禍比辛卯尤烈少知此證<lb/>
者亦可惕矣故臣於與懽待罪之章見其懇切至到未<lb/>
嘗不嘆帥臣之能知恥而惜朝廷之不知權也與懽頗<lb/>
亦潔修疎財輕施人所共之不幸而遇非常之變抗疏<lb/>
自劾至於再三今轉徙之民敢於怨怒驚擾之衆易以<lb/>
<pb n="KR4d0327_WYG_003-4b"/>
動摇必須精神奮發規慮周宻有以鎮壓其心作新其<lb/>
耳目而强誘之欲去未能之身難矣臣愚望聖慈速賜<lb/>
區處勉從所請俾還槖班亦少見重民所以重廟社之<lb/>
意毋使或者謂懲創更張不惟不能過於前而反有不<lb/>
及者乎當使凡為臣子者皆宜引咎知恥況其責有大<lb/>
於帥臣者乎以隆尊綦貴猶深挹厚損方汲汲焉脩實<lb/>
徳行實政之不暇匪徒曰惔一憂心足以懼災也出一<lb/>
善言足以退舍也若燮調之地尤責望所叢更迭出闗<lb/>
<pb n="KR4d0327_WYG_003-5a"/>
旋入治事一表一答至三即休夫既寂然畧無施行毋<lb/>
怪觀者指為禮數何以回天譴何以塞民怨恐非止禍<lb/>
之道臣日侍威顔目覩災變救時無策愧見都人亦當<lb/>
在削奪竄斥之科席藁竢誅不勝隕越所有録黄臣未<lb/>
敢書行<lb/>
　　　繳奏御筆李子道鄒雲從應詔論事文理可采<lb/>
　　　　並特補將侍郎録黃<lb/>
臣聞有言遜志必求諸非道有言逆心必求諸道伊尹<lb/>
<pb n="KR4d0327_WYG_003-5b"/>
為萬世人君立聽言之法惟此二語蓋人言交至之初<lb/>
熟不喜順而惡違然而未遽喜也未遽惡也必歸而求<lb/>
之道則順者未必愛我而違者未必非愛我也乃至五<lb/>
壬申癸酉災京邑半燬求言有詔謀及臣民亦足見陛<lb/>
下側身修行舍已從人之盛徳矣扣閽不知其幾人獻<lb/>
策不知其幾說但聞有所謂臨安府類申學生李子道<lb/>
廣南額外攝官鄒雲從者特勤宸禮拔之衆中授以初<lb/>
命中外愕眙欲見二書不可得比數日來傳者始謂子<lb/>
<pb n="KR4d0327_WYG_003-6a"/>
道有援引齊唐之說雲從有假借春秋之說道路之言<lb/>
或得以竊窺聖意而愚臣臆度以為淵鑒精明必不出<lb/>
此也自唐人以家事何預外人之語遏絶人言醖成禍<lb/>
本本朝家法正大明白户庭之事與衆公之議濮園之<lb/>
爭請立國本之疏國史班班可覆也恭惟陛下以藝祖<lb/>
之子孫受寧考之付託薄海内外悉主悉臣十有四年<lb/>
于兹蓋天命之有歸人心之共戴也若夫一宗藩之淪<lb/>
謝使蚤出聖衷稍為經紀不過一常事耳奚至人言紛<lb/>
<pb n="KR4d0327_WYG_003-6b"/>
紛不已遂為今日一大議論彼頴封人田寖郎以片語<lb/>
感悟曷嘗費辭哉此亦羣臣之罪也閭閻小民其有家<lb/>
道浸衰病証交急必反思内省冥冥之中得無猶有愧<lb/>
負者乎醫藥之外不廢悔改愛家全身之道不得不然<lb/>
況國乎本朝以忠厚立國富强不及前代雖變故間興<lb/>
而緜緜不絶所恃者天也今之未盡合乎天者此特其<lb/>
一耳議者謂此事既舉立可回天立可弭禍或指以為<lb/>
儒生之談然置此不問於人理終有欠缺恐天亦未易<lb/>
<pb n="KR4d0327_WYG_003-7a"/>
回而禍亦未遽弭也故臣以為兵弱而土蹙財匱而國<lb/>
貧將帥乏而人材衰歇皆今日大患所當上下日夜相<lb/>
與汲汲圖之然亦宜舉措服人心修為合天理真意實<lb/>
徳既無一虧少於其内而復閫鉞之臣介胄之士得以<lb/>
殫智竭勞於其外上天悔禍宗社垂祐守固戰克而和<lb/>
可成兵息費省而國為吾國矣内之修外之助也采薇<lb/>
治外遣戍勞役是也天保治内大率皆人倫事君臣兄<lb/>
弟朋友何與昆夷玁狁古人豈若是之迂哉孔孟以來<lb/>
<pb n="KR4d0327_WYG_003-7b"/>
儒者所以舌腐唇敝以植世敎而扶世治者亦只此方<lb/>
法自夫論事而不論理計利害而不計是非設為危險<lb/>
之言陰肆脇持之術其始皆左右憸人耳今縉紳大夫<lb/>
或有從而和之若天人不相闗而内外不相為謀者聖<lb/>
賢救世之防始決於此豈不可懼世豈有理外之事是<lb/>
非外之利害哉今之窒礙特一闗耳此闗一透疏明洞<lb/>
達友愛復還天必悅人必服繇此漸弭諸禍豈復更生<lb/>
一疑是則真善計利害者豈若常人淺淺之計帝王之<lb/>
<pb n="KR4d0327_WYG_003-8a"/>
見與常人之見不同此臣所以深有望於陛下也昨者<lb/>
剽聞陛下嘗許大臣以改營其宅兆矣災變條來事及<lb/>
未舉羣臣不能紓徐將順言之或傷乎激遂使異論創<lb/>
興而窶人寒士揣摩以希必合恐喝以覬必聽彼豈真<lb/>
知陛下友睦之本心哉今反從而官之是本心終無以<lb/>
自明於天下矣若以本彼為真愛己也則向者徳秀諸<lb/>
臣之愛君曽二人之不若歟廣謀從衆善鈞從衆通國<lb/>
之人亦衆矣豈有通國誤陛下而二人獨為愛歟然則<lb/>
<pb n="KR4d0327_WYG_003-8b"/>
聽其言之違順孰若求其道之是非也當章憲太后垂<lb/>
簾時有方仲弓者乞立劉氏七廟后擲其奏於地曰不<lb/>
作此負宗祖事當濮議既定後有范亦顔者復唱稱親<lb/>
之說神祖出其疏命講讀官斷之於是言者論其矯誣<lb/>
經義縁飾姦言當岐王尚居禁中之日有章辟光者請<lb/>
出王於外神祖批示中書曰辟光小人離間至親而中<lb/>
丞吕誨乞以其疏付外治罪此三小臣者不過妄揣上<lb/>
意以規富貴耳而祖宗篤叙倫紀不為姦險動摇且以<lb/>
<pb n="KR4d0327_WYG_003-9a"/>
所言質之公論或監逺州稅或降下縣尉求合而忤求<lb/>
陞而黜然後見列聖之威斷過人且又見清朝之名器<lb/>
不可詭謀取也彼已仕者猶抑之不使進而況未仕者<lb/>
欲挾邪以徼倖得乎今邊方孔棘戰士暴露聞有妄男<lb/>
子以迎合得官之易緩急之際將有諉甲於鶴者矣臣<lb/>
愚欲望睿慈深入聖慮亟收一扎明出二書付之外庭<lb/>
參定可否果議論之無取豈爵命之可輕庶足杜冒濫<lb/>
之萌抑亦絶姦回之漸臣自知方命屢觸雷霆獨有寸<lb/>
<pb n="KR4d0327_WYG_003-9b"/>
忠可白天日茍以愛君而獲罪則雖九殞而不辭所有<lb/>
録黄臣未敢書行<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻三<lb/>
</p>
<p>
</p>
  </div>
</body>
</text>
</TEI>
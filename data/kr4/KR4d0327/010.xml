<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集卷十</head> <lb/>
    <p>
<pb n="KR4d0327_WYG_010-1a"/>
欽定四庫全書<lb/>
　鐵菴集卷十<lb/>
　　　　　　　　　　　　宋　方大琮　撰<lb/>
　啓<hi>將樂</hi>
　　　回交代曾宰<lb/>
被毳田間焉知美製鳴琴堂上遽辱好音恍將入於迷<lb/>
塗幸有導夫先路問期雖邈報賜敢稽恭惟交代某官<lb/>
南豐太史氏之家嘉定名貳卿之子生長聞見逈與人<lb/>
<pb n="KR4d0327_WYG_010-1b"/>
殊問學文章多得天分裏以冠裳而不住直於韋布以<lb/>
爭驅恬然算鞭漫爾哦竹盍趨玉筍屈試鏞川綰墨綬<lb/>
以臨民妙齡難及擁黄袖而出令老吏皆驚如偃愛人<lb/>
如由治賦不聞孔門此風久矣乃於龜山寓邑見之側<lb/>
聽郵傳新求縣最鄭人歌僑之政不待三年建武召密<lb/>
之封正當初載某懶逐時好閒居日多掌泮佐臺當謬<lb/>
參於賓客趨庭斂板乃下列於子男苟可親民不妨還<lb/>
俗㓜知有絃歌之訓近駭聞湯鑊之言博採旁詢審是<lb/>
<pb n="KR4d0327_WYG_010-2a"/>
邦之利病轉難為易經執事之整齊有坦然之規足以<lb/>
遵則冒焉而往有所恃為五斗米竊自憐其塵容持一<lb/>
瓣香預有請於忠告占酬語短締好意長<lb/>
　　　通劍守傅寺丞<lb/>
名門雅望鎮龍化之奥區隣壤小生忝龜山之鄉邑携<lb/>
扶祗戍熏祓䞇名恭惟某官挺特南土之奇源流北方<lb/>
之學自忠肅不與賊俱活而樂齋又抱志未申英氣鬱<lb/>
盤鍾作貳卿之傑諸賢凋落獨留一老之尊上欲起而<lb/>
<pb n="KR4d0327_WYG_010-2b"/>
相之公曰吾有子矣歴稽賢業超出輩流面命家庭尚<lb/>
古人鯁亮之節氣呑塲屋陋進士軟熟之風自奏中牟<lb/>
入陞左帑容臺議禮農扈宣勞孤忠敷陳親結知於帝<lb/>
幄衆目側視覺突立於班心掉臂不留把麾徑去七閩<lb/>
皆鄉國易報平安兩境爭使君各如愿欲肅軍心於鋤<lb/>
驕之頃寒吏膽於束濕之中撫柔此民愛䕶如子休聲<lb/>
熾甚識者憂焉初政圖回之方新善類離合之可畏盍<lb/>
歸大老更起名流並為司徒舉周家之令典親攬庶政<lb/>
<pb n="KR4d0327_WYG_010-3a"/>
翊漢室之中興伏念某自審迂愚不堪馳騖僅常掌泮<lb/>
亦漫佐臺癖雅慣於田廬居閒最久出祗宜於州縣須<lb/>
入何辭㓜知有絃歌愛人之言與習聞撫字催科之說<lb/>
以鹽為命則譜所無驚局面之生疎况心機之短拙包<lb/>
茅不貢則闕賦繭絲太甚則厲民斟酌圖惟厥中伸縮<lb/>
全繫乎上聞賢牧隆寛之易事白大人俱往而有辭敢<lb/>
借潤於脂膏輕犯名教願少寛其轡勒勉竭疲駑皈倚<lb/>
意長編摩字短<lb/>
<pb n="KR4d0327_WYG_010-3b"/>
　　　趙撫幹<lb/>
企首藩垣雅宜上客折腰巖邑謬號長官疇昔楚東之<lb/>
識賢為今閩裏之依芘僣陳短淺仰凟高眀恭惟某官<lb/>
禮樂宗英詩書帝冑好文博學如元祐之德麐對策鯁<lb/>
言如乾道之忠定未弱歲而自拔又前人之所無久已<lb/>
策掌泮之勲徐乃入佐戎之幕甌號奥壤海無驚波近<lb/>
交馳練士之文殆預為戍邉之備無事揮翰文章動摇<lb/>
於湖山有懐憂時念慮周匝於河洛入膺借筯益狀維<lb/>
<pb n="KR4d0327_WYG_010-4a"/>
城伏念某執别周星荒嬉送日骨凡如許敢作粗官之<lb/>
嫌材拙非長不堪劇邑之試山僻而習尚獷賦夥而供<lb/>
億艱綿薄自疑錦傷是懼天下之難唯縣為甚乃今知<lb/>
幕中之辨其意已傳庶知免矣所為皈嚮未易剡裁<lb/>
　　　李運管<lb/>
星軺賛饋亶資上客之賢雷土附庸謬竊長官之號僣<lb/>
陳短淺仰凟髙明恭惟某官秀孕嘉禾根蟠仙李少年<lb/>
科第直大呼以成盧壯歲宦途覺徐行之有味跨飛鳬<lb/>
<pb n="KR4d0327_WYG_010-4b"/>
而直上睨振鷺以不留為漕元僚愛閩佳地咄嗟餉辦<lb/>
談笑誦清列叢桂於臺前行吟香裏嗅新芽於堂上細<lb/>
品貢餘人疑其淹吾有以樂入備一歲錢榖之問匪但<lb/>
十年旌麾之持伏念某牢落地寒陸沉歲久固嘗倚席<lb/>
僅祖常談豈不佐軺了微奇畫不能自振毋怪徒勞幼<lb/>
知有學愛絃歌之言與習聞撫字催科之說以鹽為命<lb/>
在譜則無所闗下邑之慘舒全在上臺之操縱幸逢臭<lb/>
味敢吐依歸幕中之辨其意已傳毋庸可說天下之難<lb/>
<pb n="KR4d0327_WYG_010-5a"/>
唯縣為甚諒亦動心芘而全之深所望也<lb/>
　　　永福學職<hi>永福寄居</hi>
得地一同葢古子男之國去家三舍猶吾父母之邦愿<lb/>
友其士之仁曰師則吾豈敢伏惟某人先輩鄉閭之望<lb/>
學校之英筆挫風霜富胸襟之萬卷名髙月旦宜領袖<lb/>
於諸生試評三山莫盛一永十家而九書室七年而三<lb/>
掄魁俄焉甲子之周行矣壬辰之值當仁母遜嗣響奚<lb/>
疑某久矣杜門兹焉入境聽誦聲之盈耳覺喜色之上<lb/>
<pb n="KR4d0327_WYG_010-5b"/>
眉遊鄭校之鄉不妨議政接臨邛之客敢謬為恭率爾<lb/>
占酬幸甚垂照<lb/>
　<lb/>
　<lb/>
　<lb/>
　<lb/>
　<lb/>
　鐵菴集卷十<lb/>
</p>
<p>
</p>
  </div>
</body>
</text>
</TEI>
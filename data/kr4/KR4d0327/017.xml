<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集卷十七</head> <lb/>
    <p>
<pb n="KR4d0327_WYG_017-1a"/>
欽定四庫全書<lb/>
　鐵菴集卷十七<lb/>
　　　　　　　　　　　　宋　方大琮　撰<lb/>
　書<lb/>
　　　王尚書<hi>伯大</hi>
某庚寅春再試福之永福先入城謁帥始獲拜于里第<lb/>
僅匆匆片時而所聽皆憂世語在邑嘗沐賜書以憂去<lb/>
弗克報甲午春調選偶見留博觀中朝人物明公猶以<lb/>
<pb n="KR4d0327_WYG_017-1b"/>
麾節徜徉于外所至皆可書及與朝廷爭履畝納楮新<lb/>
令衆聞之愕然獨區區私念今所當爭者奚獨此曷不<lb/>
唤歸使之立殿陛乎久之不至大臣請于上曰是不肯<lb/>
為都司者不肯為臺諫者改命趣行至則登省闥旋俾<lb/>
導密㫖上引以自近矣匹夫之言可重泰山矧多事如<lb/>
此日侍清光隨事救正最易為力將興邦之言無不行<lb/>
乎葢旦旦以望亡何直前二疏逺外傳誦衆聞之耀然<lb/>
獨區區私念自謂知公最深者委曲而事濟諷諭而<lb/>
<pb n="KR4d0327_WYG_017-2a"/>
言行不忌不疑隠然之中命脉頼焉公本心也空其臆<lb/>
潔其身豈本心哉然當大昏睡中無一人醒覺有大聲<lb/>
疾呼其旁者雖睡者不樂而唤醒者亦有助公不知其<lb/>
論之髙也所言皆人所當知者豈不欲其行且濟哉至<lb/>
於當局者駭之以為髙而朝野交推之以為髙則公始<lb/>
大有感于世而不樂其名之見歸矣雖然某猶有望於<lb/>
世者上優容如天未始不知邪正所在始雖拂終未嘗<lb/>
不全之某亦容且全之一人也若以其言罪之在前代<lb/>
<pb n="KR4d0327_WYG_017-2b"/>
自無全理每念此恩至于感泣曩逐未嘗一毫怨讒者<lb/>
而呑噬不已朝拔一焉暮拔一焉浸及一世之名賢則<lb/>
實有不可曉者上以名藩穹職寵其行公辭未就乃改<lb/>
畀陳尚左成父成父十年辭聘召亦嘗以斯世望之將<lb/>
以郎對未及吐一語去以此觀之則今直前之疏雖若<lb/>
太遽抑豈可少哉成父不知肯為婺女一出否若諸賢<lb/>
始隨分寸以救時不必以固執為髙觀紹符後諸老其<lb/>
出或畀以外任皆無敢辭者豈本朝無罪言殺諫之法<lb/>
<pb n="KR4d0327_WYG_017-3a"/>
故運祚緜長亦終得忠言者之力聖上有敬言容諫之<lb/>
度若氣數復回安知亦不得忠言者之力為臣子者惟<lb/>
有敬怒畏威修身俟命以待天意之定以階世治之隆<lb/>
是所望於公輩人而某也素拙訥愈兢畏苟得養生送<lb/>
死為平世一無憾民則拜主上之恩益大與諸賢之賜<lb/>
益多復何求於世哉<lb/>
某生淳熙季及見故老說阜陵時事甚悉中外大勢有<lb/>
安而無危有周密而無罅漏自省事來見局面屢壊屢<lb/>
<pb n="KR4d0327_WYG_017-3b"/>
更壊不堪説當其更時布置安排未嘗不可觀及其久則<lb/>
日異而歲不如今金甌破缺甚矣東撐西拄前顧後慮<lb/>
身其餘幾端可寒心軍實未練招愈多而愈弱况未易<lb/>
多將非得實才則兵弱未易救猶曰閫外事也邊戍未<lb/>
撤財愈生而愈匱况未易生民不可復取則國貧未易<lb/>
救猶曰邦域内事也顧户内事猶有未能解人或者漆<lb/>
室隠憂言之熟爛未有豫建之實宫府一體不相統攝<lb/>
似有旁蹊之證祖宗天下碩輔迭扶豈必與一氏共<lb/>
<pb n="KR4d0327_WYG_017-4a"/>
之改元奚害或曰若留有待繼者又至或曰進此攔彼<lb/>
聞者惑焉有傳到公諫疏每斂衽端誦始則洒然以喜<lb/>
近又惕然以憂而今之患外耶内耶顯耶隠耶挈扶此<lb/>
世必人物如龍如虎乃足以當猶記辛丑夏驛車過建<lb/>
某以重任相責望公若曰必翕無異辭微有議則奈何<lb/>
某謂雖韓富馬吕不能使人皆同要之本領端正則發<lb/>
用條達在我者然矣其急在用人故曰集衆思廣忠益<lb/>
此賢相明效也其要在得君故曰一正君而國定惟大<lb/>
<pb n="KR4d0327_WYG_017-4b"/>
人為能格君心之非此聖賢格言也乾淳間其得名者<lb/>
侍從多輔相少惟所欲言為論思之官易必其可行居<lb/>
弼諧之地難後之輔相即前之論思非二人也豈其智<lb/>
不逮前哉行非果難信與不信耳今榻前剴切經闈密<lb/>
勿無非為啟沃之漸一旦精神㑹聚於一堂之上而功<lb/>
化流行於四方萬里之逺則其效也若曰不可則止一<lb/>
閙而散為身謀則善如吾君吾國何天若祚宋則必有<lb/>
濟<lb/>
<pb n="KR4d0327_WYG_017-5a"/>
　　　曹侍郎<hi>豳</hi>
某杜門屏處無雀可羅騎吏持寳翰至眎之則連帥所<lb/>
賜隣翁皆驚况小子乎前此聆逢人輒說項意偶然耳<lb/>
亦欲以氏名通賀又念明公之道行乎朝廷則四海受<lb/>
賜行乎方面則一道受賜某皆與焉崇閫邃嚴豈少閒<lb/>
人一紙書哉用是不敢詎圖挹損威重慇懃眷記乃不<lb/>
惜奬借拊存若猶比數于人者某生而僻左晩將湮沒<lb/>
曷嘗識中朝一人端平初偶綴于列則聆上將引公自<lb/>
<pb n="KR4d0327_WYG_017-5b"/>
近遽持近畿使節去而臨去一疏其吐露亦不少矣是<lb/>
時陽氣萌芽而言事一路洪舜俞王去非首有力中間<lb/>
諸人亦僅隨力撐持不敢墜嘉熙初氣脉幾歇明公大<lb/>
肆厥力于前有光言論風㫖天下後世有考焉既坐兩<lb/>
地者俱自外至則公之不得久居中也固宜以獻納論<lb/>
撰之班任保釐藩宣之寄豈徒然哉今帥材難四郊多<lb/>
壘與投壺雅歌之時不同全閩眎諸道為近裏稍號樂<lb/>
國然海道有蜑舟山嶮有鹽子猶部内事若外户敉寧<lb/>
<pb n="KR4d0327_WYG_017-6a"/>
則脉絡未有不相關係者於談笑暇豫之中有隂講密<lb/>
備之意非特屏䕶一道而已上之付公豈不以此公可<lb/>
不勉之哉<lb/>
　　　唐常卿<hi>璘</hi>
某西湖禀別又見春風昨自杭望昇雖不敢奏記聲跡<lb/>
猶可問而知今屏伏窮閭望之真在天表不勝江東暮<lb/>
雲之思三四年間所見居言路者皆積遷而入改遷而<lb/>
出若夫以豸冠徑入徑出惟察院一人可不失臺諫本<lb/>
<pb n="KR4d0327_WYG_017-6b"/>
來面目者方其招自外方不拘常格輒進便殿引對甚<lb/>
欵君臣之間雖馬周遇太宗不是過使盡用其言豈不<lb/>
足强國勢而懾敵情每疑閩士多弱自了齋後未易見<lb/>
察院雖家于福實在嵩溪上頭氣脉與劒溪接故峻拔<lb/>
如之某間謁于臺官宅未嘗見一日伸眉言必及十三<lb/>
廟之神靈請諫疏悉蒙賜教讀之凛然真所謂見剛者<lb/>
惜不留為朝廷掃盡姦邪收復元氣迺遽攬轡登車為漢<lb/>
之八使金陵國此門莫急於江防而淮京蜀其表也今<lb/>
<pb n="KR4d0327_WYG_017-7a"/>
藩籬多破闕何以為守胸中有全撫若早用其策亦豈<lb/>
不足强人意而救時危哉某杜門絶不知近事自浮光<lb/>
後常有異聞吾輩所望於陳制帥者何如為之累夕不<lb/>
能寐今聞其被召果否嘗疑天以生為徳豈忍借逺方<lb/>
以殘壊中國至此必將有悔禍之日使生靈復知有生<lb/>
之樂不然雖林下之人亦未知死所矣<lb/>
　　　趙侍郎<hi>涯</hi>
某前之月寅飭咫牋為建牙賀繼有自泉來者言壓境<lb/>
<pb n="KR4d0327_WYG_017-7b"/>
之初千里父老舉手加額曰仁人也若官若吏若邸第<lb/>
亦曰仁人也既而條教一頒莫不竦焉改視易聽曰是<lb/>
嘗正色立朝為天下彈擊大姦邪者也未可輕犯某聞<lb/>
而歎曰此侍郎之所以為仁人也太守以牧養小民為<lb/>
職若使汚官吮之滑胥齧之大姓漁之得無梗吾仁乎<lb/>
今也伐檀者重足刻木者束手拔薤者斂衽則仁行矣<lb/>
可賀也兹領誨翰誦味數過有費廣財殫官貪吏猾幹<lb/>
僕恣行之語侍郎非固忿嫉于頑也奉行天理而已矣<lb/>
<pb n="KR4d0327_WYG_017-8a"/>
然有輕重焉有先後焉胥蛇虺其性也其謹畏者少巨<lb/>
族盤根於此也其不仁者亦少若夫分曹列職佐太守<lb/>
為理者也宗支蕃而贍給艱仰舶舟與稅以佐費非一<lb/>
日前者有走弄舟數非特吏為之官實為之似不容不<lb/>
察聞近者治吏以驚官官又從而取於吏則無往非取<lb/>
也果得其實豈容不懲治道去太甚非此乎此特使善<lb/>
良吐氣田里閭閻相與涵濡於春風和氣中而官不敢<lb/>
饕民不敢豪皆相告語為善吏亦人耳其又何敢欺以<lb/>
<pb n="KR4d0327_WYG_017-8b"/>
自壊其身是所懲者寡而所全者多某又將聞而嘆曰<lb/>
此侍郎所以為仁人也中興後王倪真皆以貳卿至郡<lb/>
今為四賢矣局面日急無小大無内外皆當隨力救世<lb/>
而論思獻納之彦則與他人不同乃心宜無一日不在<lb/>
王室中外方有望焉某雖在畎畝而所以望大賢者尤<lb/>
切<lb/>
　　　徐右司<hi>鹿卿</hi>
某前冬還家山友朋問所以得罪之由則謹取名賢送<lb/>
<pb n="KR4d0327_WYG_017-9a"/>
行詩示之然則蔣之疏公之詩孰榮孰辱哉當衆人畏<lb/>
禍不敢出一語之時獨蒙表而出之因念隨從班行間<lb/>
聚首雖不數而心有相通處臭味同則議論有不期而<lb/>
同者方言者明設防禁犯者必逐項理簿對首犯之公<lb/>
又犯之而言尤切某時立坳陛所親見也偶以職事所<lb/>
闗又自犯之其見擯固宜猶幸諸賢有以重於朝異論不<lb/>
至遂熾未幾登樞掾兼宰士衆喜曰不惟能容之又峻<lb/>
遷之上曷嘗以言罪人哉又未幾項既去公亦去而異<lb/>
<pb n="KR4d0327_WYG_017-9b"/>
論者攘臂謂一網空矣然而上終念直臣以二千石起<lb/>
家信宿便藩坐平逺堂進千里若士若民若吏而宣布<lb/>
聖天子之徳意懽聲雷如也父老咸曰此顔魯公所臨<lb/>
之地所見太守多矣乃今得明公而又佐以國正湯公<lb/>
非所謂議論同而名節同者乎賢守貳同時千載佳話<lb/>
幸身見之政與教並行綱與目具舉其行有以慰滿父<lb/>
老之望者<lb/>
某日盱人張平仲素書對客走筆不知道何語一封雲<lb/>
<pb n="KR4d0327_WYG_017-10a"/>
錦翩其墮前慰藉良垕篤其為故舊忘其為罪戾也又<lb/>
以佩玉新堂命之使記非獨㤀其為罪戾殆若有取焉<lb/>
此意非敢望於今之人盱雖小亦曰道千乘之國豈不<lb/>
足行聖人之言若等以上之必不懲前事有犯無隠不<lb/>
可則止恐未必若今之猶可以行志可以及物然而未<lb/>
可厚誣世道也在州縣有盤根錯節之能在朝廷乏佩<lb/>
玉鏘鳴之度自已試者言之讒人未為不相知雖然彼<lb/>
烏足以知此雍雍于于規行矩步以順為正曽是足為<lb/>
<pb n="KR4d0327_WYG_017-10b"/>
鏘鳴乎温潤玉也縝栗非玉乎俱焚玉也不燼非玉乎<lb/>
疾徐中節非教琢者所能知實之正字奮然曰蔣之言<lb/>
何足以辱君子之堂奚其取某則曰此記禮者之言也<lb/>
蔣嘗言仁言義言敬仁義敬豈因一蔣而廢論語曽為<lb/>
姦禹竊取以亡漢矣而論語自若也某甚欲承命以憂<lb/>
患相仍情緒碎亂欲稍寛一限惟髙明亮之仲能國正<lb/>
初謂其自盱倅有校勘之召今知其未曾至盱而史館<lb/>
之命又或尼之邪正相攻久矣君子不幸一啟其罅乃<lb/>
<pb n="KR4d0327_WYG_017-11a"/>
亦爾耶閱報令人廢食久之濳夫得節實之贅貳皆拽<lb/>
陣過江西亦足稍寛家食之窘也<lb/>
　　　湯國正<hi>巾</hi>
某疇昔解后于泉于洪皆於西山先生之坐上又十四<lb/>
五年而端平之聚為最久當其聚時憂喜懽愕靡所不<lb/>
有喜懽能幾何而隠憂大愕有非議論所能回者則亦<lb/>
徒相與太息而已丁酉春親聆玉音念西山不已使先<lb/>
生而在非徒得眷必將委國以聽翕合羣材俾各致其<lb/>
<pb n="KR4d0327_WYG_017-11b"/>
力當有大可觀者西山已矣孔山不為不得位使上盡<lb/>
信其言而聽其得賢者以為助當猶有可觀者而惜其<lb/>
皆未能然也憶訪落初西山自長沙召轉竹隠喜曰此<lb/>
真禮部侍郎也可為妙選近之以小司寇兼此官者何<lb/>
人哉此古夷夔之任他復何言哉盱江蕞爾城徐泉谷<lb/>
為之長執事為之貳又同時俱上不知此地前乎有此<lb/>
賢守相比肩否某賦材最嗇亦非能言者今闒然卧病<lb/>
望之又似一木雞矣獨荷天度生全日望諸賢力扶世<lb/>
<pb n="KR4d0327_WYG_017-12a"/>
道以寛宵旰之憂使林下孤蹟得以安眠穏食而無恐<lb/>
則志願畢矣偶張兄平仲希季相訪聽其論誠奇士也<lb/>
其為蒙齋之客也不虚因其還里函寄一牋敘違離述<lb/>
嚮仰不勝卷卷之至<lb/>
　　　江古心<hi>萬里</hi>
某歲四日還家又旬日便郵中領賜翰函剖誦則頒教<lb/>
白鷺書院志記文講義皆精到程太中尉黄陂生二夫<lb/>
子朱文公既發之周程講道自江西始太中尉廬陵實<lb/>
<pb n="KR4d0327_WYG_017-12b"/>
為之先非古心其誰能發之偉哉其作古也所以惠吉<lb/>
士者甚厚葢自洙泗之門多齊魯人惟有子游為呉人<lb/>
餘未之見漢晉以來其獲從祀者於東南絶無聞至本<lb/>
朝此學復興皆曰伊洛也孰知其生於淮之南而師授<lb/>
則舂陵也州以道名而又以明道之元二生豈偶然哉<lb/>
當南北未分裂時何遽有道南之語龜山之後為羅為<lb/>
李遂鍾而為文公之集成又豈偶然哉去春臨雝列五<lb/>
儒於祀典惟張為闗人程洛耶淮耶周則楚人自蘭陵<lb/>
<pb n="KR4d0327_WYG_017-13a"/>
以不醇稱荆舒以邪說斥今元公則氣之始㑹也千百<lb/>
年僻左之閩乃今有朱文公皆我朝東南之盛者也近<lb/>
歲尤溪立韋齋父子祠堂裒集舊事為志俾某贅數語<lb/>
僭録以求教焉今家藏其書而實踐者少吉多文之邦<lb/>
古心一開發之必將有大可觀者或謂國初四書院皆<lb/>
先賢講學之地後人不欲沒其跡從而表出之今州縣<lb/>
學官有失其本意者而所在乃更創書院亦有盡體其<lb/>
意者乎獨不曰老佛之宫偏天下無有議其贅者使黨<lb/>
<pb n="KR4d0327_WYG_017-13b"/>
庠遂序講習增多又奚害申省援劍江涪潭信五賜額<lb/>
以為請獨不及洪之東湖豈以其師承來處不足張於<lb/>
言耶某向忝提督頗見士友說古心嘗學其間相語以<lb/>
為誇况請額者袁潔齋為庾使日也今古心繼潔齋之<lb/>
職任一道之寄儻併以惠吉者惠洪可乎因筆不覺覼<lb/>
縷惟賜亮幸甚<lb/>
　　　杜尚書<hi>杲</hi>
每憶壬戌擔簦邂逅劒津時洽四十年某食散人祿甫<lb/>
<pb n="KR4d0327_WYG_017-14a"/>
滿長者以五馬還故鄉其視向者一補試不能得不既<lb/>
多乎世謂老人喜言舊事信然若時事不當掛口如利<lb/>
害相迫何蜀危非一日遂墮渺茫中西陵建平呉所恃<lb/>
以為門户者敵皆據之虎卧在庭其起無時春水秋風<lb/>
舟與陸皆可憂閩廣最號僻陋自去歲已有指為堂奥<lb/>
者豈不異哉元日趙文仲移帥西廣或謂敵攻南詔與<lb/>
邕宜鄰有買馬驛程往往不能無震恐此正聖智馳騖<lb/>
之秋不知世有管樂乎不然朝市山林均為未穏來翰<lb/>
<pb n="KR4d0327_WYG_017-14b"/>
問栽花種竹之樂此平世事也某安得有此常恐不知<lb/>
死所常恐無葬地去臈于城南十里外葬婦首丘之計<lb/>
定矣把茅數間足以逃紛又念入山之不深耳示教書<lb/>
楞伽經序引尋繹敬歎真地位中人也竹湖答語則又<lb/>
微妙矣世謂蕭梁亡國之誤不知絶滅者乃佛本法非<lb/>
誤也至本朝諸公則用之以救世非反其鋒而用之乎<lb/>
非善用者乎韓忠獻諸賢猶共寫此經後進復何說以<lb/>
區區惡札綴北山竹湖大賢後以滿三十二人之數既<lb/>
<pb n="KR4d0327_WYG_017-15a"/>
無得於吾書姑附名於彼且依吾黨於不朽不亦榮乎<lb/>
偶記一事癸未夏過劒津遊道南書院見舊士友云去<lb/>
夏復齋先生於此寫孝經一書并文公刋誤三千餘字<lb/>
或以為勞復齋曰石經非思陵宸翰乎於學者何勞其<lb/>
間有舉前賢寫佛經事黙不答此某之所以不敢也復<lb/>
齋最敬慕竹隠風節獨於此事有疑世謂士大夫晩年<lb/>
以此消釋聲利念此特其末耳坡之勁直猶不曰自此<lb/>
出若了齋之不畏死生禍福則人直曰自内典得力吾<lb/>
<pb n="KR4d0327_WYG_017-15b"/>
書獨無殺身成仁之語乎今姑聽其借去猶無害若張<lb/>
無盡楊畏輩亡命做官職則佛之罪人者也北山與竹<lb/>
湖今之了翁也以此立身以此救世儒者見之謂之儒<lb/>
佛者見之謂之佛所謂心根於仁之說是也政宣之禍<lb/>
至今以不用了翁為恨然則救斯世者二賢之責也此<lb/>
某之所甚望者也<lb/>
　<lb/>
　鐵菴集卷十七<lb/>
</p>
<p>
</p>
  </div>
</body>
</text>
</TEI>
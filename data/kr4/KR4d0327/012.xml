<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻十二</head> <lb/>
    <p>
<pb n="KR4d0327_WYG_012-1a"/>
欽定四庫全書<lb/>
　鐵菴集巻十二<lb/>
　　　　　　　　　　　　　宋　方大琮　撰<lb/>
　啓<lb/>
　　　謝衛帥大參舉政績<lb/>
慕韓公之名葢嘗同海内士受歐陽之薦今遂為門下人<lb/>
出王公風裁之精非世俗露章之比許與嚴而人服力量<lb/>
大而言行欲謝何辭獨竊有感今之天下所憂葢在於本<lb/>
<pb n="KR4d0327_WYG_012-1b"/>
根譬之弱人其病毋求於理脉江東之王佐逺引客館之<lb/>
人流可覘諉曰乏才距不誣世杜衍用則所引皆知名輩<lb/>
司馬相則其徒有行道心還慶厯之休明見元祐之氣象<lb/>
人心歸嚮久有屬矣宗社靈長終將頼之近為北門守鑰<lb/>
而來咸曰山東歸衮之漸一鶴動興萬牛莫回野服與父<lb/>
老相從在公樂甚夾袋之姓名久悶如衆望何已動摇故<lb/>
鄉之思猶收拾數士而去如大琮者獨何人斯不能為時<lb/>
輩之重輕况足闗世數之消長少而奏賦壯夫望而恥之<lb/>
<pb n="KR4d0327_WYG_012-2a"/>
中亦説經弟子笑于列者無負郭之二頃凡閉門者徒以<lb/>
斗升驅之臺府紛文書之盈几隨掃隨生問芻粟之餉邊<lb/>
孰多孰寡事固有大於此位不容出而思若積薪未焚可<lb/>
為流涕者二幸執䞇而見毋慮吐哺者三不敢出尖<lb/>
於衆中若蔡小異於坐上幸官不曠奚績足言飛騰鶚表<lb/>
之書得尾羣彦持白鶴髪之老勸加一餐衮褒之語不虛<lb/>
鈞播之意有在某磨礱素志激勵深知方陳摧謝之私敢<lb/>
羾無厭之請選離坑塹望切庭闈與其黽勉仰面於他<lb/>
<pb n="KR4d0327_WYG_012-2b"/>
人孰若終始歸命於我相所舉四方士豈無才品之更<lb/>
髙莫難千載逢儻念狂愚之足取不負臨賀有如西江<lb/>
　　　上觀使衛大參<lb/>
濓溪嘗䝉清獻之知屢煩薦表明允既因韓公以進猶<lb/>
再投書愛之必曲成乃休求者至洊請則瀆然而前修<lb/>
所不免則於小子乎何嫌敢憑深恩盡露誠悃世何常<lb/>
乏賢者之用患無以受天下之才或吐哺以至三或旁<lb/>
招而在列尺度權衡之下有劑量焉毫毛絲粟之能無<lb/>
<pb n="KR4d0327_WYG_012-3a"/>
遺棄者否則用之不盡甚至散而莫收時事日新比貞<lb/>
觀初年而奚若舊弼家食宜貞元朝士之無多以公歸<lb/>
兮正天意也開翹材館盍日延於千人坐退思堂局歲<lb/>
舉者三士此固海内之所共覬既出門下亦又奚求重<lb/>
念某自初投入幕之身端不作通閨之夢才各有所限<lb/>
人豈不自知讀古人書未能津涯作俗士文不足金石<lb/>
習謟則方心難鑿欲辨而鈍舌莫摇不識中朝一貴人<lb/>
祗延座上五窮鬼才學功力世所有者咸無焉掩伏縮<lb/>
<pb n="KR4d0327_WYG_012-3b"/>
藏人不知之何愠也一榻自埋於案牘諸臺誤問其姓<lb/>
名偶然陸君交有孜孜薦引之心縁此侯喜輕重勃勃<lb/>
仕進之念物至終窮則反理宜大有所遭慕司馬洛中<lb/>
名自兒童始開范公陜西閫以賓客從登進從容受知<lb/>
感奮分合竭微勞於臺府亦欲陳半策於廟堂企望衮<lb/>
還庶幾鈞播名已在公車之列薦援是入東閣而有辭<lb/>
猶欲陳情豈不聒聽持寸管偶脫場屋累五剡乃出選<lb/>
坑浮屠合尖長繩結尾功須於一舉手世謂之再登科<lb/>
<pb n="KR4d0327_WYG_012-4a"/>
二老呼兒來前視吾髪白一相為世盟主待汝眼青試<lb/>
往束緼乞火其前斷無失節落枝之悔謹再拜受命退<lb/>
乃三熏修辭願武公之入相親見太平如任安之在門<lb/>
誓無叛去<lb/>
　　答士友<hi>江西計幕</hi>
　　　老熊解元入湖堂<lb/>
有儒峩冠以文衘袖斂而節奏則非流俗四六語肆其<lb/>
汪洋則為長書千餘言陳誼甚髙整容熟讀竊惟設書<lb/>
<pb n="KR4d0327_WYG_012-4b"/>
堂初意本以待場屋外人入而求性命各正之本原靜<lb/>
以觀喜怒未發之氣象湖光几案有浴沂舞雩之遺竹<lb/>
影庭除供唫風弄月之興自周孔顔曾以來所傳者凡<lb/>
闗洛朱張之書皆在焉能嚌其真有足以樂夫亦奚負<lb/>
於吾輩乃今又添於耆儒上寓公之舊遊名當路之推<lb/>
重衆欣私淑之有此老僕亦公餘而質所聞然深玩一<lb/>
篇陳情之詞猶覺抱萬里思子之痛<hi>死於蜀</hi>顔路不聞其<lb/>
過戚子夏或責其太傷達道順天乎何尤進德與年而<lb/>
<pb n="KR4d0327_WYG_012-5a"/>
俱邵所存逺矣幸領畧焉<lb/>
　　　漕貢臨江袁監押<lb/>
摩空作賦偕計策名愛筆硯而不投肯同噲伍羣衣冠<lb/>
而角戰本占盧前居亞偶然登先自此某官先輩西江<lb/>
秀氣東漢名家四世五公青氊尚矣一門八薦淡墨半<lb/>
之漫食濮邸之魴再翔漕闈之鶚光騰斗射䜟卜洲連<lb/>
<hi>隆興䜟云三洲連出狀元</hi>毋鶡吾冠擲舊衘如脫屣傳臚近陛收髙<lb/>
第於摘髭某佐幕休休入京去去及見趨省闈之日考<lb/>
<pb n="KR4d0327_WYG_012-5b"/>
官奚敢瑕疵儻遇新進士于塗老婆休說塗抹珍投非<lb/>
暗善禱何如<lb/>
　<lb/>
　<lb/>
　<lb/>
　<lb/>
　<lb/>
　鐵菴集卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻三十五</head> <lb/>
    <p>
<pb n="KR4d0327_WYG_035-1a"/>
欽定四庫全書<lb/>
　鐵菴集巻三十五<lb/>
　　　　　　　　　　　　宋　方大琮　撰<lb/>
　墓誌銘<lb/>
　　　判院方公孺人鄭氏壙志<lb/>
王母夫人鄭故虞部郎中倩之曾孫女貢士彦輔之女<lb/>
門族髙華三女皆賢淑相攸卜妻悉嬪于方夫人其仲<lb/>
也克盡婦道曾大母劉蚤嫠獨力夫人彌縫贊助協成<lb/>
<pb n="KR4d0327_WYG_035-1b"/>
祭祀定省無缺内得劉母懽心經營樽節豐潔賓饌外<lb/>
不以俗事入王父思慮故王父得專業講肄闢金鳯齋<lb/>
以教子架斗車樓以藏書創一經閣以垂訓一時齊名<lb/>
之友如王公恱林公宋可蔣公雝黄公庚李公繪林公<lb/>
䖍相繼登科第傳者歆羨初調一尉落増城醜地諸公<lb/>
憐才薦于廟堂改授行在太平恵民和劑局命下而卒<lb/>
實紹興三十二年正月二十一日年僅四十有一使天<lb/>
少假之事業固未易量也時諸孤幼稚夫人一意幼稚<lb/>
<pb n="KR4d0327_WYG_035-2a"/>
及大成人婚嫁以序晚嵗諸孫繩繩繞膝嬉戲怡弄懽<lb/>
洽亦及于成人以淳熙十一年慈烈覃恩封孺人子男<lb/>
四人遇進武校尉廣州都尉鹽場娶宣教郎福清知縣<lb/>
黄童之女繼正奉大夫陳與京之孫女先夫人卒過娶<lb/>
朝散郎審計院顧澣之女適娶朝散郎知昌化軍黄俅<lb/>
之女達娶朝散郎福州通判林雩之孫女女二人長適<lb/>
朝散郎梅州太守張熊次適文林郎南海知縣薛之穆<lb/>
孫男九人雲昇大輿大琮大鏞大鼎大磬大樞庚章大<lb/>
<pb n="KR4d0327_WYG_035-2b"/>
輿以鄉薦婚于趙氏奏補迪功郎初調餘干衛大琮忝<lb/>
開禧元年及進士第大鼎預開禧三年計偕皆楚楚嗜<lb/>
學一經之澤未艾當有相繼以大門户者夫人享年七<lb/>
十有九後王父四十年而卒實嘉泰二年六月二十二<lb/>
日其𦵏也後三十六年而祔以嘉定二年正月十五日<lb/>
掩壙王父諱萬字盈之世系載紹興三十年進士小錄<lb/>
云孫具位某謹誌<lb/>
　　　考致政制參宣義方公墓誌<lb/>
<pb n="KR4d0327_WYG_035-3a"/>
先君諱逵字由甫方在唐季金紫公諱廷範始居莆傳<lb/>
三世至慶厯郎官諱慎從自城析居垕塘又四世至崇<lb/>
寧居後埭則自曾祖諱祐始種徳好施以長者稱與妣<lb/>
鄭氏𦵏福平所謂福平公是已祖諱中妣留氏父諱萬<lb/>
第紹興庚辰進士監行在和劑局以一經名其堂今鄉<lb/>
人所謂一經方家是已先君生于紹興丙子三月二十<lb/>
九日甫七嵗而孤事母孺人鄭以孝聞嘗記和劑之語<lb/>
曰經為可貴漢人以金比之陋矣今之時文士鮮克通<lb/>
<pb n="KR4d0327_WYG_035-3b"/>
經漢儒之語殆未可輕讀書之法與其泛而疎不若一<lb/>
而專茍精其一欲罷不能將無往而不通誠通矣其處<lb/>
足以樂其出足以用此名堂之意先君中嵗不踐場屋<lb/>
良有以樂也既又語其子大輿大琮大鏞曰和劑勤苦<lb/>
得官不踰年汝曹勉之開禧乙酉携二子試禮部大琮<lb/>
幸不墜世科大輿亦因濮邸入仕先君歴舉前輩名臣<lb/>
策勵之大輿尉饒之餘干大琮分教延平贊漕江右皆<lb/>
侍以行其在饒僚友文肅劉公榘制置江淮檄攝參幙<lb/>
<pb n="KR4d0327_WYG_035-4a"/>
先君曰吾老矣豈復預人事然金陵六朝遺迹在焉因<lb/>
願往其在豫章愛西山翠岩每携家絶江必留宿又越<lb/>
境去訪廬阜者累月欣然有得而歸晚傷季子頗倦游<lb/>
野服家山自號方壺老人大輿以香山與循陽請先君<lb/>
曰吾壯年聞薛南海之戚義激于中觸隆暑涉黄茅取<lb/>
妹氏以歸今豈入南時耶汝第往善為之大琮以將樂<lb/>
請再三乃從寳慶元年乙酉嵗前一日至邑穿玉華洞<lb/>
登虎頭岩攀躋如飛未一年浩不可留歸數月一疾不<lb/>
<pb n="KR4d0327_WYG_035-4b"/>
救實三年丁亥三月十六日享年七十二大輿等奔歸<lb/>
母氏哭語曰汝父遺命汝等自忠孝外無他語葢先君<lb/>
卓犖有志尚不茍合重風義雅不信浮屠于世故無不<lb/>
諳然不用以治生産山經地志靡不究竟老校退卒問<lb/>
山川阨塞道里逺近手抄盈箧生平抱負不概見而所<lb/>
以訓飭其孤者皦如也嘉定己巳封承務郎今上御極<lb/>
轉承奉郎以子官升朝轉宣義郎夫人林氏偕封孺人<lb/>
同邑朝散雩之孫女也福平曾孫餘三十人伉儷白首<lb/>
<pb n="KR4d0327_WYG_035-5a"/>
獨吾家二老今奪一矣越千里歸正寢首丘之願毋憾<lb/>
病不甞藥殮不附棺如諸孫不天何大輿儒林郎前循<lb/>
州軍事推官將通閨藉娶温陵趙奉直不劬之女大琮<lb/>
奉議郎前知南劒州將樂縣賜緋魚袋娶福塘林簡肅<lb/>
栗之孫女大鏞先五年卒娶薛左史元鼎之孫女孫男<lb/>
四人演孫紹孫詒孫選孫女四人涓以紹定二年己丑<lb/>
正月三日壬申𦵏豐城里林店溪徐嶺大輿等惕焉惟<lb/>
恐墜先訓或他日有以自見然後乞銘于世之君子以<lb/>
<pb n="KR4d0327_WYG_035-5b"/>
明先君之心兹姑志嵗月梗概云<lb/>
　　　妣太安人林氏墓誌<lb/>
先君方壺老人以寳慶三年三月十六日棄諸孤後兩<lb/>
年大輿大琮奉母太安人命卜𦵏于所居莆田縣之豐<lb/>
成里林店溪徐嶺萬松如孩母夀未艾紹定四年三月<lb/>
二十九日太安人又棄其孤六月初五日穿而祔焉葢<lb/>
丁亥之三月距辛夘之三月僅四年餘百年怙恃之恩<lb/>
已矣天乎痛哉先妣林氏諱守貞生于紹興丁丑十一<lb/>
<pb n="KR4d0327_WYG_035-6a"/>
月二十八日通判福州諱雩之孫女甫能言父國諭諱<lb/>
天明教以女誡父卒每展巻感泣事母楊氏以孝謹稱<lb/>
年二十四于歸方氏以既不逮事和劑公事姑太孺人<lb/>
鄭氏益以孝謹稱自奉薄惟粢盛豐潔一錢不妄用至<lb/>
義所當為舉手無難色凡細大調度不以煩先君俾得<lb/>
專意教子大輿尉餘干大琮掌教延平贊漕江右侍二<lb/>
老季弟大鏞亦在行既而大鏞蚤世太安人哭之慟大<lb/>
琮轉令長樂請行太安人留拊孤孀獨先君行未一年<lb/>
<pb n="KR4d0327_WYG_035-6b"/>
歸遂又哭先君大琮自將樂奔歸幾欲無生既𦵏曰大<lb/>
事畢矣太安人曰門户責重汝父之望未也于是大輿<lb/>
注廣之增城大琮再注福之永福距家信宿屢迎乃得<lb/>
請乘軒入邑童顔夀質父老聚觀贊嘆葢還自江右不<lb/>
出者八年一出百餘日以柩歸邑人如失慈母路奠野<lb/>
哭相踵謂令拊我有恩嘉定甲申遇禋覃封孺人及是<lb/>
先君自宣義郎亦加贈通直郎誥甫下慈明太后夀覃<lb/>
恩太安人膺再封之寵大輿亦轉通直郎大琮朝奉郎<lb/>
<pb n="KR4d0327_WYG_035-7a"/>
安人曰吾婦人䝉恩曷報汝輩勉之疾將革誦佛聲不<lb/>
絶口大琮泣請曰先君年七十二母年七十五年髙養<lb/>
薄兒憾奈何太安人作而言曰毋妨我行汝知吾父母<lb/>
平日所以教汝輩者吾目瞑矣大輿等惕乎不足以顯<lb/>
揚敢不恪承先訓庶幾他日得以下見九原先君官諱<lb/>
洎諸婦諸孫已具前誌兹命長孫演孫敬書納于壙<lb/>
　　　隠君子方公壙志<lb/>
方為莆著姓自都官公諱慎從以儒學起三傳至福平<lb/>
<pb n="KR4d0327_WYG_035-7b"/>
公諱祐以長者稱其子孫之秀傑者出應世用朴茂者<lb/>
恬守家風若夫抱竒偉之姿而務隠約之操其人品豈<lb/>
不尤髙哉公諱史字直作長者之曾孫也祖諱恢父諱<lb/>
紹有潛德紹推其弟福清大夫諱士端俾任門户之寄<lb/>
公束髪下筆有竒語福清器之曰他日必瑞吾兄之門<lb/>
弱冠哭父事母陳拊弟及以孝友聞自是足不踐舉場<lb/>
于書無不讀手校唐詩數十家悲懽感慨一寓于諷詠<lb/>
居家未嘗出城市其甥林君寅官貴溪迎請數四乃曰<lb/>
<pb n="KR4d0327_WYG_035-8a"/>
吾聞信上有趙昌父韓仲止諸人兹行其有合乎酬唱<lb/>
尤多口不臧否人而談興亡成敗援古凖今罔不切中<lb/>
簡逺聲利周親友急難不計家之有無病垂革口心瞭<lb/>
然整襟而逝葢生于紹興乙巳九月十二日卒以嘉定<lb/>
十月二十九日享年六十三娶林氏子男三人伯震娶<lb/>
鄭氏仲益娶許氏叔弓娶黄氏再預嘉定丁夘庚午鄉<lb/>
書女一人嫁進士黄疇若與伯震鄭氏叔弓皆已卒黄<lb/>
亦不復留仲益繼及後孫男三人衛娶鄭氏斗郎超郎<lb/>
<pb n="KR4d0327_WYG_035-8b"/>
孫女一人嫁進士謝克時曾孫男二人俊生慶生女一<lb/>
人辛夘春仲益以書來告期曰將以十月三十日𦵏于<lb/>
興化縣興建里赤岐山之原奉伯母命也某㓜與仲<lb/>
益交獲從長上談論見其履行如孔門人其經綸如三<lb/>
國人其蕭散簡夷如晉宋人惜乎孝廉隠逸之科世無<lb/>
有舉行之者獨進士一科公又不能俛首其間其子既從<lb/>
之矣使公及見其成其出處庸何傷乃相繼以歿悲夫<lb/>
後二十年幾無有識之者觀公垂歿一詩筆力光門户<lb/>
<pb n="KR4d0327_WYG_035-9a"/>
心田種子孫之語必將有興者當裒其言論風㫖與其<lb/>
遺稿以請于世之有氣力者庶傳不朽<lb/>
　　　處士林君景詵墓誌銘<lb/>
余幼從母游林舅家猶逮事外王母楊氏初外王父國<lb/>
諭諱天明下世久楊自鄞來莆獨支門户拊孤接下以<lb/>
慈稱一子諱珪則余舅也胸次坦夷無寸械如其母㑹<lb/>
嘉定辛巳明禋賜髙年爵授迪功郎素為譙公令憲所<lb/>
知譙漕閩檄攝其屬不就景詵其長子也與余年相若<lb/>
<pb n="KR4d0327_WYG_035-9b"/>
少長同課社時出聲律警句一再試不利併倦游鄉校<lb/>
弟哲預嘉定己夘計偕景詵喜白其父曰崑可以逭場<lb/>
屋之責矣綜理家務過于父而持已寛厚如之每以不<lb/>
及事母鄭為大恨與人交無疾聲遽色雖童豎不欲失<lb/>
其意少得羸疾幾殆矣猶十餘年親友僉曰天不忍殄<lb/>
景詵如此及紹定戊子七月二十三日竟不起年止四<lb/>
十六悲夫娶余家族姑寺丞彬之孫女尤勤儉家漸肥<lb/>
先十有八年卒繼趙氏開府某之孫女男榮公聘王氏<lb/>
<pb n="KR4d0327_WYG_035-10a"/>
女四人長適蔡端明之孫簫公次許嫁其甥陳某餘未<lb/>
笄區畫細碎付趙氏甚悉始景詵好山游出家巷即太<lb/>
平山心樂之既𦵏方氏松柏皆手植其孤將以十二月<lb/>
二十日庚申合窆來索余銘余每病夫今之善惡名稱<lb/>
顛倒世人以善為拙稍黠者則諱善之名而不受嗟乎<lb/>
此秉懿至粹至美之物其名豈易得其功用豈易為哉<lb/>
必作而後有必積而後留若吾舅家累世以善聞庸可<lb/>
冺余又疑夫乘下澤御欵段使鄉里稱善人斯可矣景<lb/>
<pb n="KR4d0327_WYG_035-10b"/>
詵之卒距秋試不兼旬語其弟曰得毋妨汝試否豈馳<lb/>
騖功名之志猶未之銷葢林為鄉著譜自金紫公恱通<lb/>
議公深之朝散公雱三世通顯矣國諭接父祖文獻有<lb/>
聲太學積舍選垂奏名不克待運屬亦享年告與檄甫<lb/>
下而大期及之景詵以先業為念者名不遂併與年不<lb/>
享世之諱善者非耶天之報善者有在耶銘曰<lb/>
　全其歸從爾先人以游留其餘遺爾後人以休拙固<lb/>
　有在景詵何尤<lb/>
<pb n="KR4d0327_WYG_035-11a"/>
　　　伯父四一從事壙誌<lb/>
聚族垕埭自吾髙祖諱祐始積善好施至今莆人猶傳<lb/>
方長者之名𦵏福平山占者曰三世而後乃夀且貴曾<lb/>
祖諱中祖和劑諱萬皆蚤世非獨二祖其昆仲亦然既<lb/>
而諸父之羣從三十人稍有享年者和劑之子四察判<lb/>
伯父及希嵗先君通直又增之厖眉皓髪逾八望九開<lb/>
垕埭夀種自制幹伯父始占者之言不爽制幹諱過字<lb/>
仁甫氣禀完厚精悍絶人少而强記頗有場屋之志既<lb/>
<pb n="KR4d0327_WYG_035-11b"/>
不偶治家益力纎細皆有法度田廬闢婚嫁完蒔花植<lb/>
竹徜徉其間家人忘其為老也寳慶甲申以上登極恩<lb/>
封迪功郎文昌胡公榘制置沿海檄攝其屬不就竊自<lb/>
笑曰人生三十年為一世吾前三十年為舉子業中三<lb/>
十年為兒女役後三十年造物其貽我休乎抱子弄孫<lb/>
了不聞户外事後生有來者起立延坐說舊事不休葢<lb/>
八十三年不見有一日惰容紹定壬辰以東朝慶夀恩<lb/>
封從事郎誥將下卒于寝四月六日也娶顧氏同邑審<lb/>
<pb n="KR4d0327_WYG_035-12a"/>
計院澣之長女尤勤儉事姑鄭安人孝謹伯父賴之先<lb/>
二十年卒男二人大椿娶俞通判鳯之孫女大鈞娶李<lb/>
知縣晉之孫女女五人長適三山朝奉大夫通判汀州<lb/>
趙彦宜今封宜人次適儒林郎髙州僉判薛一新後一<lb/>
月卒次曰道全以黄冠先卒次適文林郎浙東提刑司<lb/>
幹辦公事鄭涇甫次適進士宋公縉孫男三人龎孫智<lb/>
孫信孫女十五人以十一月二十六日壬申𦵏豐城里<lb/>
八畝山之原視和劑之不夀每語子姪一經堂成延接<lb/>
<pb n="KR4d0327_WYG_035-12b"/>
師友考評道義吾時雖幼猶能歴記儒先姓名今老矣<lb/>
及見世科之有續户門之方興茍書種不斷則福平夀<lb/>
貴之種將世世有望二孤請識嵗月併及所以期望來<lb/>
者之意姪具位某謹誌<lb/>
　　　朝議大夫福建參議林公墓誌銘<lb/>
公諱致祥字公履家世長樂東林曾祖贈大中大夫諱<lb/>
某為福清鄭氏婿家焉祖兵部侍郎諡簡肅贈少師諱<lb/>
栗乾道淳熙間名臣六經皆有講解而長于易春秋出<lb/>
<pb n="KR4d0327_WYG_035-13a"/>
入中外林氏遂為福清聞家矣父行言生有異質弱冠<lb/>
入太學尤通經訓釋畧具為南劍州法曹而卒後以公<lb/>
贈中大夫公少孤母令人陳氏單持鞠養少師憐而愛<lb/>
之宦游必携既長端厚凝靜如成人見者曰是殆以器<lb/>
度承其家者耶用少師致仕恩補官調泉州永春尉捕<lb/>
盜賞如格不就監行在和劑局改秩知潮州海陽縣再<lb/>
知永春縣江東運司主管文字通判太平州知道州主<lb/>
管冲祐觀起為浙江帥司參議官秩滿改福建帥司參<lb/>
<pb n="KR4d0327_WYG_035-13b"/>
議命下卒于錢塘旅邸享年六十有八時嘉熙四年某<lb/>
月某日也晉階朝請大夫娶陳氏丞相正獻公孫女提<lb/>
舉中丞某之女封宜人男一人進禮迪功郎監慶元府<lb/>
昌國東監買納鹽場女一人適文林郎南雄州保昌縣<lb/>
主簿陳琢正獻曾孫也先卒公為政廉明勤恪詳整微<lb/>
宻莅官如家内外井井兩為宰一御以强敏一治以和<lb/>
易而下皆曰賢令也兩佐幕蚤稱為精辦晚更為清簡<lb/>
而長皆曰佳客也為倅而攝守也節浮費以廩采石之<lb/>
<pb n="KR4d0327_WYG_035-14a"/>
軍兵恱焉為守而隣永也捐俸入以平庫亭之路民徳<lb/>
焉而性簡嚴姿方重不吐剛于貴室不養交于游談在<lb/>
潮陽以刷産覈虚籍去在舂陵以救荒嚴泄米去既久<lb/>
仕再詘始漠然無營進心晚就浙幕有終焉志以子官<lb/>
昌國在海外難于迎侍黽勉之官便其養中朝貴人多<lb/>
親舊間有以相汲引意動公視之泊如也林氏自少師<lb/>
公以文學行義為世儒宗風流典刑世守不墜公自幼<lb/>
逮事而能忠厚昭前孝敬夀家族睦隣恤問病扶弱皆<lb/>
<pb n="KR4d0327_WYG_035-14b"/>
有前一輩遺意嵗晚紫紱金章鬚髪偉然人以林氏世<lb/>
徳表揚之自不求進世又無氣力能進之者故其可傳<lb/>
止于州縣間事其陛辭之舂陵也首言守臣以軍州給<lb/>
銜今軍政不理武備單弱恐無以為緩急之用次言常<lb/>
平既耗折義倉多移那蓄積消竭恐無以為凶荒之儲<lb/>
上嘉美之凡此皆當世大議論他人視為常談不暇建<lb/>
明者而公便便焉以為職業之所當勉諄諄焉以為理<lb/>
亂之所從出可以觀公志矣初公于中大墓左某山某<lb/>
<pb n="KR4d0327_WYG_035-15a"/>
原樂其風土曰必𦵏我于是進禮將以淳祐二年四月<lb/>
某日𦵏來請銘予曩為延平郡文學嘗從朋游間記一<lb/>
事雷公孝友分教時少師為守月朔詣學雷公講易至<lb/>
飛龍上不在天下不在田章少師卒然問曰是安在雷<lb/>
公乃徐荅或疑焉及公守京局雷公在政府恍然曰是<lb/>
林黄中孫耶極力揄揚之年嵗間京削及格一出雷公<lb/>
手殊非公所望也嗚呼雷公賢矣若少師之名徳在人<lb/>
足以燾後如此而公又引之勿替林氏其興未艾乎余<lb/>
<pb n="KR4d0327_WYG_035-15b"/>
婦公女弟也余從公游殆四十年親愛如一日斂不及<lb/>
哀窆不及視以此負公勒銘以圖長存其可焉銘曰<lb/>
　仕既巇蓄未施銘以碑惟簡肅公之思<lb/>
　　　徐母孺人趙氏墓誌銘<lb/>
余紹定二年夏免父喪涉秋偕揚兄謁選乘衢舡雨驟<lb/>
至漲桐江富春間所謂三江口者怒風駕濤來距邑治<lb/>
一舍半不可前望古木藂隂中有室翼然亟拿舟繫其<lb/>
下主人出迎問其姓曰徐名庭蘭相勞苦甚温遂留宿<lb/>
<pb n="KR4d0327_WYG_035-16a"/>
則九月三日也雞黍豐腆問其家長曰家嚴入京只老<lb/>
母在奉命謹事客庭户肅而和可敬也時吾友王實之<lb/>
邁以帥幙校嚴陵秋試能誦其諭士文發策語一字不<lb/>
遺且曰夙于莆士夫起敬其趨向益可喜越三夕漲未<lb/>
平恐久溷乃别去行里許又不可前復投一家覺有訑<lb/>
色還舟以待思徐氏之未易得洎至廟山知溺于浙江<lb/>
渡者以千計又至京知沒台城為魚者以萬計皆是日<lb/>
也至今言浙大水者必于是嵗蹙頞則余弟兄當洶湧<lb/>
<pb n="KR4d0327_WYG_035-16b"/>
中之得所依非幸歟再注邑以歸六年夏又免母喪冬<lb/>
又偕謁選過三江口欲訪故人風帆瞬息過望之憮然<lb/>
明年改端平元偶綴下士于朝其秋庭蘭來見喜甚訝<lb/>
余縞衣以哭兄對更道舊竟夕自是書疏不輟後二秋<lb/>
書來視緘題愕然曰吾母以七月九日棄不肖孤先生<lb/>
賜之銘以紓吾哀余痛母未已不忍下斯筆逾一年改<lb/>
嘉熙元入秋庭蘭奉命匍匐來告虞祭有日矣將以是<lb/>
月乙酉𦵏于西山之原某敢重請按其述孺人趙氏世<lb/>
<pb n="KR4d0327_WYG_035-17a"/>
臨安之富春人父鍾愛之年若干歸同邑徐與夫共處<lb/>
若干年無疾容遽色習勤苦整而辦家浸肥愛其子以<lb/>
學俾受師誨毋怠大夫士艤舟門外亟令迎肅退必問所<lb/>
得于名譚髙語有幾喜誦佛書助輿梁施寒飢雖量力<lb/>
無吝色以東朝夀覃恩授初品封垂殁指二幼孫曰是<lb/>
吾家所以傳者享年若干一子庭蘭也娶俞科院某之<lb/>
孫女孫男麒孫麟孫女一人以余曩所見肅而和者推<lb/>
之他可類信惟粥簮迎師剪髪待賓昔書傳賢婦人皆<lb/>
<pb n="KR4d0327_WYG_035-17b"/>
然今之豢養閨閤者有不盡然而山麓水濱如孺人者<lb/>
乃暗與之合是可書已或謂其得銘非好客之報乎余<lb/>
言奚足以不朽使其家篤此意不倦天之報徐未艾也<lb/>
銘曰<lb/>
　隆師待賓客啟其後之人兮將秀而文諸孫之繩繩<lb/>
　兮謂言不信西山之春兮<lb/>
　　　李母孺人霍氏墓誌銘<lb/>
李君伯玉狀其母太孺人霍氏之行來言曰痛哉悲乎<lb/>
<pb n="KR4d0327_WYG_035-18a"/>
吾母也昔吾先君子入太學既乃以末疾卧榻二年醫<lb/>
藥之奉賓祭之費一手經營無憂惋貧窶色葢其順至<lb/>
矣祖妣性嚴重侍側必得其懽容乃退疾亟刲股療焉<lb/>
葢其孝篤矣日課諸兒受學相其勤惰休沐叩所業誡<lb/>
訓諄如也治家為有法矣兄伯蚤世鞠其孤使有成立<lb/>
表蔣淪謝經紀之如家事族子某惸孤收誨子如己子<lb/>
待人為有恩矣輟餐飼餓者脫珥濟窮鄰乏匱中志未<lb/>
嘗不行也精識足以佐人之猝急緩語足以平里之忿<lb/>
<pb n="KR4d0327_WYG_035-18b"/>
争隠約中教未嘗不明也婦人之善止于一行一事而<lb/>
吾母兼之矣伯玉不天筮仕甫爾而失吾父庶幾母子<lb/>
相依以食此斗升也今若此菽水之懽不常風木之哀<lb/>
無已庚子四月丁巳卒日也辛丑九月甲寅𦵏日也惟<lb/>
有碣銘當世差足使地下慰意耳余讀而悲焉初端平<lb/>
乙未余校試殿廬得伯玉所對策異之批寘髙第且手<lb/>
抄本以出既以第二人賜第來見恂恂徳人君子也今<lb/>
觀太孺人之行與事纎細可紀如此所謂微之顯誠之<lb/>
<pb n="KR4d0327_WYG_035-19a"/>
不可掩者其有子宜哉四子長伯奮貢士先卒次伯玉<lb/>
也嘗為福建路常平司幹官余將指來建謂可朝夕相<lb/>
聞至則以憂去次伯正伯謙二女周應龍汪振為其婿<lb/>
孫男四長思復餘未名女四長適譚一鶚餘未字銘曰<lb/>
　夫人母李夫姓亦然為女而藝為婦而賢天報以子<lb/>
　不享以年生于番陽𦵏則臨川尚有後哉瀧岡之阡<lb/>
　<lb/>
　<lb/>
<pb n="KR4d0327_WYG_035-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集巻三十五<lb/>
</p>
<p>
</p>
  </div>
</body>
</text>
</TEI>
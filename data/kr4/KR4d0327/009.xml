<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集卷九</head> <lb/>
    <p>
<pb n="KR4d0327_WYG_009-1a"/>
欽定四庫全書<lb/>
　鐵菴集卷九<lb/>
　　　　　　　　　　　　宋　方大琮　撰<lb/>
　啓<lb/>
　　本道守倅<lb/>
　　　瑞守齊寺丞<lb/>
恭審起家二千石拜天朝之温言並江十一城得道院<lb/>
之名郡擁騎赴頒春之約羾牋愧賀厦之遲某官矯哉<lb/>
<pb n="KR4d0327_WYG_009-1b"/>
南强逺矣北學䕶蹕江左導見謂管氏之功執手周南<lb/>
遷欲了父談之志墨綬未離於江面緹屏徑上於邊頭<lb/>
從容對壘之邦輕裘鎮撫咨訪長淮之表沃轡驅馳賜<lb/>
環平踐於清班借箸敷陳於大畧論髙衆忌身退名香<lb/>
復把麾而承流局舞袖之太褊瑞今内地甫供錦水之<lb/>
吟青吾故家忽報齊疆之復聞之感舊重以籌思袴襦<lb/>
少聽於塗歌帷幄入陪於國論某管窺自陋幕辨焉能<lb/>
不足為一臺之重輕得竊窺諸郡之施設問訊喜來於<lb/>
<pb n="KR4d0327_WYG_009-2a"/>
名勝讙謡旁震於隣封欲作賀賓相望一葦之莫到竊<lb/>
知媺俗不與三州而並聲有大於斯如前所頌<lb/>
　　　隆興倅孔衍聖公裔<lb/>
恭審贊藩曰二錫命至三問厥世家正襲素王之統燁<lb/>
然公爵亶為洪府之輝邦之人曰未前聞臺有客欣然<lb/>
作賀某官代習過庭之禮宅存藏壁之書古來南面之<lb/>
帝王忽諸不祀天相東家之闕里施及無窮葢與乾坤<lb/>
合焉其賢堯舜逺矣五十一世之嫡嗣千六百年之正<lb/>
<pb n="KR4d0327_WYG_009-2b"/>
傳降材自殊從政何有屢監州皆以名顯今佐岳則其<lb/>
體尊百官之富出其門好官奚吝千乘之國可以道别<lb/>
乗太拘前代嘗起而輔相之本朝有挺然臺諫者等之<lb/>
而上疇曰不宜某仕於學之未優官相規而求益矧所<lb/>
從來者先聖今猶疑有於異聞節愛藹然公以贊為邦<lb/>
是急饋餉亟甚僕敢問去食何如誰謂之迂幸暢其說<lb/>
　　　交代馮運幹<lb/>
厠賓僚之末綴欲罷不能瞻賢躅之在前忽瞠其後手<lb/>
<pb n="KR4d0327_WYG_009-3a"/>
所植舊桃亡恙僕又種新竹以迎交代某官密探正宗<lb/>
蚤參諸老伊洛之書奚負錮絶影銷潯陽之校有師訓<lb/>
箋日出更瑟宏開於斯學拔茅獨遜於其徒畫諾幾何<lb/>
欠臺家之餘債淹留底處尋壁記之舊題相視而驚試<lb/>
問其故翹材館資賢于列羣從橐聨櫝以聞孰壊垂成<lb/>
正堪一笑彼進此退加燈火十年之功小窮大通了簡<lb/>
編千載之業垕齋滿牀之著述草堂謀野之經綸道待<lb/>
位而後行功與言之並立某久客疲厭辱公後先悠哉<lb/>
<pb n="KR4d0327_WYG_009-3b"/>
已分之工夫奪以吏家之案牘䑕窮於技鳥倦則還賛<lb/>
饋運籌已試毋庸告者攷徳問業欲歸將有請焉荷甚<lb/>
書先藏為世好<lb/>
　　　張帳幹<lb/>
轉輸列屬如推車之欲行臭味得賢覺同幕之増重昔<lb/>
相望各閩越隔今聮事如弟兄然厚甚襟期覘之眉目<lb/>
某官材雖天得業自父傳奏賦幾年至今膾炙人口明<lb/>
經有子恥與膏粱輩流警百里不以惠政縱夫姦据三<lb/>
<pb n="KR4d0327_WYG_009-4a"/>
尺不以人命媚其上又持此道來佐于臺凡我賓聮得<lb/>
賢使長有梓人者工得左右以趨如嚴君焉子之東西<lb/>
惟命然不壓下以勢皆得盡人之情既多所長何憚不<lb/>
告或曰笏鞭之算未免依人不如帷幄之籌自追乃祖<lb/>
某名為計屬祗是書生對案羣鶩滿前恐羞於應作吏<lb/>
一字無用是殆其然茍每事得因人成敢曰謀不自己<lb/>
出然吾黨和與同之道異而從長大若小之殊合此所<lb/>
聞悉以求教劉晏之客皆士類意者殆我輩人滕王之<lb/>
<pb n="KR4d0327_WYG_009-4b"/>
閣集賓僚恍焉猶前日事以心相與未面已孚<lb/>
　　　王船場<lb/>
凡我同舟均是計臺之客用汝作楫來從宰相之家江<lb/>
頭企足以須書裏承顔而笑某官寳婺秀傑淳熙典刑<lb/>
鍊石奇勲宛存槐䕃肯堂好手新立棘班衍三世青箱<lb/>
之傳俾諸郎白眉者出蜚輓給饋在江之西舳艫課功<lb/>
設場曰北吾事濟矣哲將在焉無夜半藏壑是虞將天上<lb/>
乗槎可到某自知短拙幸共寅恭問錢榖幾何叶賛蕭劉<lb/>
<pb n="KR4d0327_WYG_009-5a"/>
之績縱風波不動豈敢胡越其心行且盍簪敢稽報玖<lb/>
　　　葉船塲<lb/>
從計使後謬參蓮客之羣有大匠來敢問梓人之道雖<lb/>
貽牋謙不以告既㑹面請其何辭某官秀出相家昉遊<lb/>
宦海便合乗槎而直上却問刳木之何如建臺据大江<lb/>
之衝移局自外郡而至一道給饋舳艫之尾相衘兩塲<lb/>
課功斧斤之聲不絶觀其所指畫者信矣若素宦然昔<lb/>
者祖風嘗作濟川之楫久於父側習知轉漕之艘皇華<lb/>
<pb n="KR4d0327_WYG_009-5b"/>
以稱職聞青氊可指日復某念似人而見喜何接淅之<lb/>
來遲目斷欲穿早副幙下士之望心期相約勿作舟中<lb/>
人之疑欲吐甚多亟酬未盡<lb/>
　　帥司官<lb/>
　　　劉參議<lb/>
瞻婺女星射斗牛分新帥垣之號令有滕大夫問議幙<lb/>
之老成得劉賓客以同鄉同朝之雅好為此時此地之<lb/>
勝逰某官學積功深論有根據執經麗澤久從太史之<lb/>
<pb n="KR4d0327_WYG_009-6a"/>
逰筮仕清漳曾受紫陽之薦有大際遇聽小浮沉彈冠<lb/>
迂寄於京廂彯組徐躋於列院睦宗掌教入藩邸則漸<lb/>
清策士臨軒直殿廬而益近自此升矣誰歟忌之乘逺<lb/>
障浩不肯留持直道落其難合閩中素號無事聊復參<lb/>
謀江右近警可憂或請易地境上流比所報諜敵内擾<lb/>
何暇及人顧我自備者何如恃彼不來則誤甚既固吾<lb/>
圉推及軍國之大謀趣歸舊班請决廟堂之密議某敢<lb/>
說癡兒之了不勝嫠婦之懐輓粟督儲以歲旱告采薇<lb/>
<pb n="KR4d0327_WYG_009-6b"/>
備遣奈兵驕何周旋兩司之間倚頼一賢之重雖六奇<lb/>
計非他人所得聞問一編書或孺子之可教所慙䞇敬<lb/>
乃後隆謙<lb/>
　　　孫撫幹<lb/>
自閩涉江迭君兩幕以臺視閫如出一家唯居其上者<lb/>
無間語於父兄則為之屬者猶比肩之子弟得賢滋重<lb/>
拜賜多慙某官早以文嗚紛其内美孕毓三山之秀氣<lb/>
崢嶸六館之英聲如蜀兩蘇如吳二陸難昆既舒翹於<lb/>
<pb n="KR4d0327_WYG_009-7a"/>
亞榜執事合更放於一頭𦕈視科名絶不掛口相從問<lb/>
學銳欲名家既振鐸於宜春盍說經於廣厦視孫洪易<lb/>
與耳毋庸館賓昔烏公何人哉尚可羅士矧今國脉寄<lb/>
我詞臣自詭佐元戎之僚與密論當世之故赤白囊所<lb/>
至幾處碧油幢所畫奚先雖襟帶内維比邊陲而稍緩<lb/>
然籌帷促入當賓主以相從某自信其愚無庸於世冗<lb/>
不見治之博士貧又來客於皇華昔讀史至流馬之謀<lb/>
歎其有智今坐漕於羣鶩者對立而讀書驚時事之方<lb/>
<pb n="KR4d0327_WYG_009-7b"/>
殷聞公來而竊喜機籌所運者大計蜚輓特居其一端<lb/>
私竊疑之非止治文書而入幕所有請者或許陪友師<lb/>
以論心以意相孚有言則淺<lb/>
　　本府諸州官<lb/>
　　　謝教<hi>同年</hi>
謁選修門共作江鄉之約久巢下幕何遲泮水之來一<lb/>
笑相逢三同敘好某官合沙地望上蔡家傳淡墨氊書<lb/>
得春闈雋半青舍選由夏校來雅不愛於熱官殆未㤀<lb/>
<pb n="KR4d0327_WYG_009-8a"/>
於習氣潮接昌黎之治匪但文名洪為山谷之鄉不專<lb/>
詩𣲖曰教云者以道在焉凡衿佩所至來從意黌舍之<lb/>
緣未了毋填閒散更須入太學以誨諸生㑹有遭逢必<lb/>
將坐細旃而舉明主某厥初入仕以冷自嫌及今為案<lb/>
櫝所禽翻不若虀鹽之味飛雲畫棟相看宦海之漫逰<lb/>
細雨簷花共説慈恩之舊夢報稽於施言出乎真<lb/>
　　　趙僉判<lb/>
府幕元僚矧是冰壺之公子計臺一客自陳枌䕃之鄉<lb/>
<pb n="KR4d0327_WYG_009-8b"/>
人且相携為滕閣之逰未便要作閩山之夢剥緘喜甚<lb/>
空谷跫然某官藜燭觀書錦囊琢句棣華競顯夀獨殿<lb/>
於諸昆芝砌傳芳名相聮於累榜中有足樂官不必炎<lb/>
議臬活千人之多撫字方百里者二抱南陽之婉畫愛<lb/>
西江而重逰惟洪都舊號龍潜而元帥今得螭史凡百<lb/>
政事當舉者與衆賓佐密决之如公此來不孤其望大<lb/>
則平章於軍府暇焉題品於物華南浦髙吟了此詩債<lb/>
東平入侍歸歟詔音某仕偶為飢學未能飽莫裨轉粟<lb/>
<pb n="KR4d0327_WYG_009-9a"/>
漫隨羣隊走趨竊意泛蓮自有一輩名勝宗英如許府<lb/>
望頓增衆所稱者翕然僕之意則異是家山爾汝儻許<lb/>
為忘年交賓客東南或尚可同日語由衷之請未面已<lb/>
孚<lb/>
　　　譚節推<lb/>
洪府大藩鎮以二三之執政<hi>闕</hi>　　　　　　　　名<lb/>
卿其視賛輓粟者流奚足並泛蓮而語墜緘肯及拜賜<lb/>
多慙某官以學成家其傳有父三間坡故居之屋起儋<lb/>
<pb n="KR4d0327_WYG_009-9b"/>
郡之懐思百年譚太守之詩經誠齋之題品遺之來者<lb/>
是以似之材地更覺於寛餘民曹昉開於步武曽謂一<lb/>
再墨薦之書上不如數萬白粲之賞濃姑假塗乎奚傷<lb/>
至入幕則有體嗚鑾舊地懸榻遺風矧帥相與常時殊<lb/>
宜賓僚妙當世選笑談之頃休戚所闗公衡尺以量材<lb/>
當始其容持旌麾而出府宜昌而門某渇於見賢幸甚<lb/>
同宷滕閣髙朋之滿如僕奚為廬陵君子之多觀公益<lb/>
信交謹其始情浮於詞<lb/>
<pb n="KR4d0327_WYG_009-10a"/>
　　　南安余判官<lb/>
傳聞候客蓮新池上之衣多謝鄉人梅贈嶺頭之信顧<lb/>
縶在佐臺之逺不得與賀厦者俱某官粹然天資濟以<lb/>
世美壺中秀氣趾此山者多得之水南名家似其門者<lb/>
葢寡矣兩仕未離贊邑一邦之號元僚峒丁與省民錯<lb/>
居幕議藉大賢為重擕書寳界尋無垢倚柱之磚命駕<lb/>
平亭訪祖師置缽之石悠然川泳薦者瀾翻將繇大庾<lb/>
以召還添入吾莆之比事某里居素拙漕畫可知紛同<lb/>
<pb n="KR4d0327_WYG_009-10b"/>
寀而異鄉莫我告者隔似人於千里企予望之相與以<lb/>
情有如已面<lb/>
　　　袁州方録參<lb/>
飄然逺客入袁城羣寀之聨幸甚都曹自閩國同宗而<lb/>
至因念僕之臺長又為公之郡侯於此相逢良亦不偶<lb/>
某官天姿獨得世系有源元老叔興周緒出千年之逺<lb/>
太常儲在漢𣲖由三子而分久矣居河之南繼又渡江<lb/>
而左在上浙者嚴之建徳常出白雲原處士占吾閩者<lb/>
<pb n="KR4d0327_WYG_009-11a"/>
莆與合沙俱以烏石峯得名然試問夫材孰寡孰多抑<lb/>
所托之地有大有小舟楫方山之雄壯理宜大族之繁<lb/>
昌榜艷金花班髙玉笋至今猶說於名父有子克傳於<lb/>
當家合踵登朝今猶治獄所闗生人之命請盡君子之<lb/>
心民自不寃無貴踊之鬻市身享其報駕髙車而入門<lb/>
矧如大琮是乃同姓尚為此地留者葢以行司在焉西<lb/>
風愁攬於旅襟上日喜聆於賢轍進既例陳於寮好退<lb/>
又密敘於宗盟竊笑兩郡一嶺之交缺焉齒拜邈在三<lb/>
<pb n="KR4d0327_WYG_009-11b"/>
峽五臺之下得以譜通詞不當駢施所宜報<lb/>
　　　柳司理<lb/>
㑹府獄掾有三左獨居最名門家訓第一古來相傳移<lb/>
之官必有可觀得其書何以為謝某官毫端光熖書種<lb/>
源流在有唐號為禮法之庭至本朝有唱古文於世賢聲<lb/>
相續劇治不辭弭盗有方澄岳樓之烟浪詰囚何處問<lb/>
洪獄於斗牛自空囹之風不傳聞畫地之諺亦惴慮傷<lb/>
汝體竭盡吾心毋曰理官不在古三后之列有如司寇<lb/>
<pb n="KR4d0327_WYG_009-12a"/>
亦居今八座之尊某本是山人强名臺客出則相盍簪<lb/>
於寮寀坐焉翻飛輓之文書聞風而敬士師焉敢凂於<lb/>
下惠用字不當律令恐見嗤於儀曹何以教之是所望<lb/>
也<lb/>
　　　建昌朱司理<lb/>
樵水莆溪休作閩鄉之別李官蓮幙均為江國之遊賀<lb/>
上莫前由中有喜某官天資甚偉風裁不羣地近紫陽<lb/>
人謂考亭之族霜凝白簡家傳横榻之聲卑之不屑尉<lb/>
<pb n="KR4d0327_WYG_009-12b"/>
曹識者知為仙隠晉當畫接官以秋名汝往欽哉弼教<lb/>
惟明民散久矣得情勿喜所不若江河之易避有如盱<lb/>
川非固求門閭之必髙自報于德某漫佐軺之日久知<lb/>
珥筆之風成無補蜚芻徒勞積櫝然念搜求情偽或於<lb/>
故紙失之不若審聽色辭所活平人多矣非徒交施亦<lb/>
有味言<lb/>
　　　隆興朱監庫<lb/>
南豐有士足當此香吏部何官乃隠於酒笑僕之問粟<lb/>
<pb n="KR4d0327_WYG_009-13a"/>
奚味覽君之緘籐甚髙某官沉酣六經糟粕百氏詞塲<lb/>
苦戰寒花賸有晩香宦路徐行倒蔗漸逢佳境既脫簿<lb/>
領又營糟丘調度急於版曹𣙜酤至于江國若非為養<lb/>
兵設亦豈欲與民爭醇乎萬家之春是則諸庫者職為<lb/>
醖而仕耳竊議白眼之步兵縱意不在焉合作蒼顔之<lb/>
太守某出本為於飢迫念不到於醉醲徒自心勞謬參<lb/>
饋餉之百萬計儻以賢舉不如筦庫之七十家意之欲<lb/>
孚言所不盡<lb/>
<pb n="KR4d0327_WYG_009-13b"/>
　　　南昌周宰<lb/>
南昌冠八邑中有來賢尹濓溪去百年後得匪聞孫揩<lb/>
摩記壁之塵埃唤起銘心之德澤凡曰同寀傳為美談<lb/>
某官名壓羣英學推本統公生中古已矣不夢於周公<lb/>
道在本朝崛然有起於營道惠爾後學况其菑家精舍<lb/>
進修把通書而為的泮林講貫畫太極以示人三復立言<lb/>
一生受用今乃舊臨之邑入而首拜其祠議法常曰與<lb/>
民仁哉斯語爭獄不屈當路直以事人見者謂若存兮<lb/>
<pb n="KR4d0327_WYG_009-14a"/>
不然何其似也先生往矣局於持節秉麾執事成之繇<lb/>
此得時行道某幼常有志壯轉無聞輓粟塵中久之厭<lb/>
倦愛蓮亭上至則躊躇聆君兹來使我重感新政過人<lb/>
逺甚端有源流遺書與世共之儻容質難曷酬厚意盡<lb/>
去陳言<lb/>
　　　髙安余宰<lb/>
來從相閥號古子男之居言念臺家有小賓客者在肯<lb/>
告之至熟味而慙某官材雖天成美亦世濟源流甚逺<lb/>
<pb n="KR4d0327_WYG_009-14b"/>
嘗生慶厯之諫臣融結未休遂作紹興之魁輔將顯顯<lb/>
者為元成之子又駸駸焉及魏謨之孫冶者所為丞哉<lb/>
奚負庾節既參於上介花封又訪於髙安雖筠郡所領<lb/>
邑三然道院自負郭始治以聖書愛人之說質之縣譜<lb/>
藏家者同甚得斯民之心請借乃祖以頌巧於製錦歸<lb/>
我公是以衮兮譬之割雞宰天下如此肉矣某問其從<lb/>
出毋乃太寒强置之畫諾之間非素所討論而得想傳<lb/>
觀書檄豈不笑幙下人欲叩問典刑安得為座上客所<lb/>
<pb n="KR4d0327_WYG_009-15a"/>
幸密邇或可續聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0327_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集卷九<lb/>
</p>
<p>
</p>
  </div>
</body>
</text>
</TEI>
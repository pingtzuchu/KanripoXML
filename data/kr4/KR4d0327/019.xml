<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集卷十九</head> <lb/>
    <p>
<pb n="KR4d0327_WYG_019-1a"/>
欽定四庫全書<lb/>
　鐵菴集卷十九<lb/>
　　　　　　　　　　　　宋　方大琮　撰<lb/>
　書<lb/>
　　　吳侍郎<hi>濳</hi>
恭拜槧翰諭以陳制議之材愛惜人物不害其為公方<lb/>
朝廷大開使過之門又兩閫交上羅致之請區區者不<lb/>
復有疑即書行矣屋子之諭尤稔委曲諸公既以留蒙<lb/>
<pb n="KR4d0327_WYG_019-1b"/>
齋共請于朝則借其居亦非便特以一時未有棲寄耳<lb/>
雖得天府貼占一聞使㕔之榜不復作念兹荷推遜然<lb/>
亦須班堂先得所安乃可過而問焉不然終未敢也又<lb/>
未知劉郎中之榜如何一身一家自謀之難如此則一<lb/>
城三十萬口將奈何祝融之為禍慘矣侍郎救焚之功<lb/>
甚偉能全人之居法當得美居之報則某之轉徒靡定<lb/>
固其所也都人日傳下兼大尹事必沐賜念然頑鈍無<lb/>
恥之蹤當去久矣旦夕上祠請惟侍郎賛成之因謝控<lb/>
<pb n="KR4d0327_WYG_019-2a"/>
禀筆汗俱下<lb/>
　　　倪寺丞<hi>祖常</hi>
某愚不肖亦先正文昌先生閩中棠隂一士也起敬大<lb/>
節間得遺文一二讀之欲多求未易得適因侍坐知有<lb/>
所謂齊齋録與論說者輒敢以請特僅染翰出以為賜<lb/>
斂衽開卷皆闗涉國家大體使先生之言行於嘉定更<lb/>
化之初何待今日之再更歎息久之言言藥石今猶可<lb/>
用也<lb/>
<pb n="KR4d0327_WYG_019-2b"/>
某伏拜劄汙頒賜先正文昌齊齋先生行實巨編此十<lb/>
四五年前諸賢相顧不敢下筆者西山欲誌墓不果今<lb/>
蔣左史既表其行而誌則非鶴山誰屬世謂乾坤清明<lb/>
而後大賢之節白然當昏塞晦昧時舉世皆知瞻仰人<lb/>
心公論何時不存而一晦一明則於世道不能無傷焉<lb/>
此向來柄國者之罪所以不可贖有能用先生之言者<lb/>
不足為今日扶世之良劑乎某伏讀累日既掩復舒且<lb/>
歎且慕顧生晩不及事先生何幸監簿郎中以好修博<lb/>
<pb n="KR4d0327_WYG_019-3a"/>
記為今賢所稱將得以親炙而歴扣焉<lb/>
某伏拜劄汙寵示先正文節隧碑此鶴山先生之筆也<lb/>
哭鶴山甫旬餘掩巻感歎久之曩見執事以不得西山<lb/>
銘為恨猶幸其有鶴山焉自今觀之此銘豈易得哉孝<lb/>
子可以無恨矣傳筆良史事也某非其人不敢不勉遺<lb/>
奏跋語併容續呈<lb/>
　　　趙國器<lb/>
某於先生循陽史君四十年交遊辱愛如兄弟諸郎以<lb/>
<pb n="KR4d0327_WYG_019-3b"/>
銘墓請幾於至哀不能文然知史君為最深幼受母教<lb/>
如陶君身自教兒如謝公有相如不言人過之厚有王<lb/>
肅不阿上官之介至必興學校則文翁之風志在䕶貧<lb/>
弱則次山其人此猶人所知者至於論時事愛宗國懇<lb/>
切惻怛中壘輩流則某所謂深知者在此平生無㸃瑕<lb/>
蚤受西山先生之知特注浦城往依且學焉御史李知<lb/>
孝不樂西山遏之不使上端平初知孝逐西山召曰國<lb/>
器方了邑債耶將相料理而西山不起觀其所與者世<lb/>
<pb n="KR4d0327_WYG_019-4a"/>
之大賢其所不與者世之大姦可以斷使君之終身矣<lb/>
葢其學自敬自實入常以浦城失一行為恨得讀書記<lb/>
誦之忘老曰吾師在是或謂當東淮奏縣最時肯上邊<lb/>
從大幕入豈不方面乎又謂當朝家嘉康功時肯上京<lb/>
從漕僚入豈不班行乎然皆非使君所恨也苟不失其<lb/>
身有以全其歸則為循陽逺守為武夷散吏以老奚害<lb/>
使君之志逺矣可以傳矣某名為首藩不知前賢有帥<lb/>
臣體重之說日閱案牘實與州縣吏坐曹者無以異筆<lb/>
<pb n="KR4d0327_WYG_019-4b"/>
硯雖存塵埃可厭今歸閒有日容澡雪神思以表墓可<lb/>
乎遣惠十六尊者皆奇怪相使君所愛玩者殆自此果<lb/>
中來敢不受藏時展以寓見先友之思輒易水沈十兩<lb/>
旃檀各三十兩持為家廟一炷以白此情白金四笏<hi>四十</hi>
<hi>七兩</hi>或可相菴宇犒匠之需沐視至幸甚<lb/>
　　　陳教<hi>伯圭</hi>
舊秋鄉友逺來者以得賢師儒為誇僕亦以舊識誇之<lb/>
鼎來藻染詞㫖渠渠誦之欣感莆褊小名不掛農工商<lb/>
<pb n="KR4d0327_WYG_019-5a"/>
之版者為多每得明師則其一時所接引奬拔者可供<lb/>
數舉之用少聞長上說有三山楊永嘉鮑非徒為詞藻<lb/>
之學猶及見黄子野以善考校稱及能操筆時見任驤<lb/>
卿其後有黄景夷所稱亦考校也近有泉之蘇能浹洽<lb/>
朱門之說時復齋正里居故從遊者多可觀今何幸執<lb/>
事以理義之學根本之以法度之文發揮之感化之下<lb/>
將必有心恱誠服者豈徒以法為師生官府為學校哉<lb/>
了此則訪璧水之舊遊此其張本也某涉筆列寺書鈔<lb/>
<pb n="KR4d0327_WYG_019-5b"/>
手耳每見以學官稱者未嘗不自厭其塵俗不足玷兹<lb/>
選而知其為公等設也望家山二千里時入清夢曷日<lb/>
晤語願言珍重以昌斯文<lb/>
　　　范卿守<hi>鎔</hi>
某伏拜賜書兩事之教端誦數四體國愛民之意藹然<lb/>
於言辭之表其所闗繫非獨莆郡而已近得逺處書皆<lb/>
言官司造舟之擾秤楮之擾保社市井苦之而勇於奉<lb/>
行者不自知某則謂此正先儒寛一分之時莆民拜君<lb/>
<pb n="KR4d0327_WYG_019-6a"/>
之賜非此時乎戰艦援福漳減半已得之命今所請者<lb/>
見造四隻不失為真實減四從三尚存其一况給降有<lb/>
本可勉為之此子文都承之言也然陪貼猶可或恐多<lb/>
於大郡之數則成例又加以並緣之胥保則重擾尚可<lb/>
苦辭再請否秤楮照閩中諸郡之例出官鏹分卓鋪鄰<lb/>
邦所共行者烏得獨異始建劒之價頗昂下四郡次之<lb/>
纔及衢界則不然今所在多不知初令弟殿講左史自<lb/>
謂於書言之然權衡劑量在仁人必有處此嘉定行令<lb/>
<pb n="KR4d0327_WYG_019-6b"/>
初潘文叔攝漕事自出巡㸃邦人荷賢守之賜甚多父<lb/>
老猶有記其事者否雖然兩事與國脉相闗寧能相顧<lb/>
忌而不敢言乎蒙古造舟筏於上流意將何為而吾江<lb/>
防舟楫靡一足恃議者日苦口而行之輒擾金末持楮<lb/>
數十千博一椀麫竟坐此斃而吾中國皆紙鏹世界議<lb/>
者日寒心而行之又益擾不講求禦敵之實力而欲以<lb/>
和買靜有是理否一介使遣矣能保秋風之不動否不<lb/>
推考救楮之病源而欲以威刼勝有是理否四郡賞而<lb/>
<pb n="KR4d0327_WYG_019-7a"/>
一令罰矣能保威令之必行否今之患曰外敵曰内楮<lb/>
耳而𦕈然深逺之慮則有出於二者之外姑以粗言之<lb/>
曰敵與楮二而一也必敵無動兵無用而後邊可寧費<lb/>
可省邊寧則裏民之科甫可輕科自輕而至於無然後<lb/>
可以固根本費省則楮數之印造可少造自少而至於<lb/>
住然後可以議秤提不然兵未息楮未易言也何以息<lb/>
兵禍曰在天何以感天心曰在人此其事尤未易言也<lb/>
日立坳下無一語補報視令弟左螭有愧色將歸體為<lb/>
<pb n="KR4d0327_WYG_019-7b"/>
㕓下一氓帥子弟奉陽公教令以老以生下情惟有感<lb/>
愧之至<lb/>
某惶恐申禀艾軒先生文集二十卷近方編就此乃鄉<lb/>
邦闕典若有待於賢侯今距造朝不逺雖鋟梓非旬月<lb/>
可就然閣下試開端於前則後之君子必且緒而成之<lb/>
其書僣申呈儻蒙電覽發下郡庠置局仍委先生外孫<lb/>
新尤溪尉方之泰國子進士方涓孫監視刋本庶幾精<lb/>
實無誤斯文幸甚後學幸甚<lb/>
<pb n="KR4d0327_WYG_019-8a"/>
　　　趙宰<hi>㻀夫</hi>
某自著攝郎自郎登坡凡三遷皆沐貽書相慶皆於中<lb/>
秋一月得之詞㫖皆勤勤懇懇非愛厚不及此顧撰局<lb/>
微有刪改銓曹猶可殫勞若歐公所謂不繫一職一司<lb/>
者百世之譏猶在後四方之誚立至前今内而廟堂謀<lb/>
國則疎而相軋之謀則密以至倖門浸啟欲盡言之則<lb/>
内庭有非所樂聞者外而諸閫抗朝則强而抗敵之實<lb/>
則弱以至和戰互異欲盡言之則邊方事有非所悉知<lb/>
<pb n="KR4d0327_WYG_019-8b"/>
者此言責所以為難亦安敢以難為避哉葢論人猶易<lb/>
論事而合宜為難事莫急於邊而生長偏方仕宦内地<lb/>
甚哉書生之不武也來翰所述兩淮利病與録示上廟<lb/>
堂十策無非切中事機凡此皆所欲知者繼是無惜疏<lb/>
示<lb/>
　　　姜倅<hi>惟明</hi>
某屏逐東歸非不知遵陸之安其乘桴者非得已也望<lb/>
使郡五里許幾為大郎灘所厄當急流中維斷底漏差<lb/>
<pb n="KR4d0327_WYG_019-9a"/>
尺寸則魚腹矣亟依沙磧已沒膝及腰幸月明雨霽有<lb/>
小舟可呼遂獲全活人厭神怒之餘所過收聲匿影以<lb/>
有换舟之懇不容不掣鈴齋一見蒙賜之饋借之館命<lb/>
之舟然猶有禀者今早得一舟五十料又損漏衆謂其<lb/>
難於上灘不若更賜指揮差下二十料者兩隻以無損<lb/>
漏為上大凡浙江雇舟欲其大而此欲其小茍幸而濟<lb/>
雖跧伏篷下亦不暇計也因笑京城寓廨為鬱攸所驅<lb/>
擕家僑寄農寺者兩月又求言紛紛竟以一逐結局而<lb/>
<pb n="KR4d0327_WYG_019-9b"/>
鄉之朋友併及焉非池魚乎既去矣幾為江神所溺今<lb/>
歲火水見厄如此水厄其身幸脫矣火之禍甚廣必都<lb/>
人皆得所居而後去者之心始安此固吾輩凡為臣子<lb/>
之心也然水不厄則不應有賢使君之遇是亦一幸敢<lb/>
併以謝<lb/>
　　　董侍郎<lb/>
某甚幸獲同朝路雖聚首日淺而心之敬嚮者甚至得<lb/>
之諸公謂深醇之學當在經惟古雅之文當在詞苑等<lb/>
<pb n="KR4d0327_WYG_019-10a"/>
而上之則經綸之手也始所期者在此秋風漸髙上<lb/>
流最急見大夫無可使者上顧廷臣獨曰卿可於是<lb/>
以王人持使節賜之對而遣之閣下慨然無辭難片<lb/>
語在廷有愧色皆曰令通材也先儒所謂入麤入細<lb/>
者耶某嘗至北闕外餞兩使星入楚皆不遇而反未<lb/>
數日而孤蹟逐深伏閩底自是了不聞近事或傳西<lb/>
淮小衂則益蹙額荆湖得捷則又稍伸眉或又傳非<lb/>
北兵又謂來遲而數少目前尚可支柱要之勿恃彼<lb/>
<pb n="KR4d0327_WYG_019-10b"/>
之不來恃吾之所以自立者何如人之家有垣牆有<lb/>
門户而後堂奥可以安今歲有破缺豈能髙枕然則<lb/>
葺理自何始捍守自何先在提刑胸中必有全撫區<lb/>
畫布置一面事定使人謀無遺憾則天意有悔時還<lb/>
報天子坐運籌帷則前之所望經綸一世者展矣某<lb/>
懦不足用且閩人不盡識當世豪傑頃試邑福之永<lb/>
福識其邑人鄭君宅心者汀宼迫邑與之共議備守<lb/>
知其非近世科舉士葢奇材也今為常德推官欲望<lb/>
<pb n="KR4d0327_WYG_019-11a"/>
台慈進而和擊之察其果有足取則收拾薦進之他日有<lb/>
以自見於世則門牆士也<lb/>
　　　本軍張守<hi>友</hi>
某北聆郡齋刋先正傃齋文集方謀有請迺䝉真札與<lb/>
巨編俱賜剔燈開卷不勝大嚼之快疇昔所聞价菴薦<lb/>
其文誠齋賞其詩若四六則誠齋竊取而用之梁叔子<lb/>
辭魁柄除醴泉侍讀其麻制云珍臺閒館冠臯伊之倫<lb/>
魁廣厦細旃論唐虞之盛際聽麻日朝士皆服洪之精<lb/>
<pb n="KR4d0327_WYG_019-11b"/>
切葢二事皆西漢全語而不知洪召至都未入翰苑前<lb/>
先奉内祠兼經幄此一聨皆尚書賀啟中語也未兩月<lb/>
洪用之王言其捷如此使尚書用南澗諸公故事居文<lb/>
字之官又不當止此方淳熈文物最盛時雖前輩不免<lb/>
相資取今行世既廣其膏馥後輩又可知<lb/>
某比嘗拜先正文靖史傳之賜兹又併誌銘諡議合刻<lb/>
以為賜誌乃張魏公筆豈容不廣其傳觀其始末以知<lb/>
檜不早悔恨不已而嘆服文靖之先見甚矣知人之難<lb/>
<pb n="KR4d0327_WYG_019-12a"/>
也此一事最可觀而傳與議不收而紹興正論特載之<lb/>
然則併刻之其有益於互考者大矣昨得後村逓至使<lb/>
君所和讀邸報詩足見嫉惡之意賢士大夫所同後村<lb/>
與蔣同宗寺同郎省而不知悟且薦之西山而西山亦<lb/>
喜之檜之背魏公與文靖亦有蔣之背後村併及西山<lb/>
之子孫也後村今詩之悟晩矣要之賢者待人之意常<lb/>
厚而小人之自枉其身則可憐也<lb/>
　<lb/>
<pb n="KR4d0327_WYG_019-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集巻七</head> <lb/>
    <p>
<pb n="KR4d0327_WYG_007-1a"/>
欽定四庫全書<lb/>
　鐵菴集巻七<lb/>
　　　　　　　　　　　　宋　方大琮　撰<lb/>
　　表<lb/>
　　　謝秘撰福建運判到任表<lb/>
四年去國徒抱畆忠一節起家就將漕指靡覺周原之<lb/>
逺具宣漢詔之温竊以瓘出諫墀責監楊帑綱奪柱史<lb/>
黜掌沙征蓋好計者罪當誅妄言者法無赦若夫改遷<lb/>
<pb n="KR4d0327_WYG_007-1b"/>
已寵汰出仍輕曾流落之未幾又光華之狎至視往哲<lb/>
僥踰之太甚信我朝忠厚之相承臣某中謝伏念臣起<lb/>
自單寒素稱拙訥逢時清之更瑟偕髦士以彈冠先後<lb/>
無容分踵常途之役推遷偶及驟叨𦂳地之除非不願<lb/>
於得君亦深期於寤主方思陳善之謂敬敢曰言人之<lb/>
所難不自意全喘息以俟常立上側恩遇更親以見有<lb/>
聖人之容本無罪言者之意讒夫規進飛語横興巧援<lb/>
前代之深文欲中㣲臣以奇禍僅延孱弱盡出生成拜<lb/>
<pb n="KR4d0327_WYG_007-2a"/>
散吏於鏡湖時時仰祝縶幽人於槃澗念念不忘敢謂<lb/>
陸沉終蒙簡在寵以木天之論撰畀之枌部之將輸若<lb/>
蔡襄仕慶厯之時以氣節選至林枅在淳熙之世有廉<lb/>
介聲皆出臣鄉見稱記壁況事力已大殊於曩日而技<lb/>
能又莫並於前修控免弗俞感恩至泣兹蓋恭遇皇帝<lb/>
陛下思治如渴聽言若流兢兢世道之安危了了人才<lb/>
之邪正察臣雖嬰龍頷亦安有於他腸念臣久侍螭頭<lb/>
非不識其何狀責其驅馳之來效贖其狂瞽之往愆臣<lb/>
<pb n="KR4d0327_WYG_007-2b"/>
敢不肅戢吏饕講求俗蠧正身率下少新一道之精神<lb/>
悉意寛民庸䕶七閩之氣脉<lb/>
　　　漕使謝到任表<lb/>
支壘承流蔑聞善狀計軺乏使就拜除書不煩跋履之<lb/>
勞如被光華之選具宣隆㫖深激丹襟中謝臣譾焉書<lb/>
生懵於世故起家射策甫歴泮芹徒步登朝寢躋卿棘<lb/>
慙無補報自跪撫摩所領雙符袁視當塗為褊既逾兩<lb/>
載臣與斯民甚安將去如初曰節與愛才僅堪於小試<lb/>
<pb n="KR4d0327_WYG_007-3a"/>
夢不到於陞遷維江以西緜延至廣聨絡十有一郡舳<lb/>
艫百餘萬艘糴糓湟中克佐馬牛之運埋輪道上欲空<lb/>
豺虎之羣退惟何人當此隆委伏遇皇帝陛下厲精庶<lb/>
政申飭羣工知臣綴班於庭備體九重之仁儉謂臣叨<lb/>
試此土熟諸一道之戚休付以將輸責其課効臣敢不<lb/>
究心飛輓悉意咨諏稽財貨之源流務公取予察官吏<lb/>
之能否冀盡澄清<lb/>
　　　賀皇帝表<hi>立皇子祈國公</hi>
<pb n="KR4d0327_WYG_007-3b"/>
統紹鴻圖有永在躬之厯慮深燕翼迄成立子之謀典<lb/>
禮舉行人祇胥慶中賀伏以繼承有國所重明斷惟聖<lb/>
乃能稽嘉祐之舊章暨紹興之近轍選賢而長既愛且<lb/>
親播告四方翕然度越前代逺甚恭惟皇帝陛下儉慈<lb/>
守位剛健體天克勤於邦謹一祖六宗之託啓祐厥後<lb/>
邁三代千嵗之安蔽自宸衷誕登哲嗣丕建齋壇之節<lb/>
聿新公衮之華喜溢宫庭休綿社稷臣甫將隆指阻覿<lb/>
盛儀載驗震爻雷已開於一索仰觀乾象星預卜於重<lb/>
<pb n="KR4d0327_WYG_007-4a"/>
輝<lb/>
　　　賀皇后牋<lb/>
國重貽謀慮尤闗於坤毋恩隆立愛索允協於震男茅<lb/>
土疏封椒塗溢慶中賀恭惟皇后殿下徽音濬發柔徳<lb/>
夙全輔佐為心廣二南之風化贊成翼子衍百世之本<lb/>
支雖熙朝寵數之肇新然睿慈保育之惟舊邦基用壯<lb/>
壼範彌尊臣跡繫轉輸耳聽播告奉牋稱賀阻趨鴛序<lb/>
之班作頌對揚願繼螽斯之詠<lb/>
<pb n="KR4d0327_WYG_007-4b"/>
　　　慰皇帝表<hi>景憲太子薨</hi>
天低儲禁方嚴鶴駕之朝雲黲層霄忽報鳯笙之逺望<lb/>
乖寓内思切淵衷中慰伏以皇太子秉性川冲賦姿玉<lb/>
裕早親敎諭茂潛徳以夙成豫建治安卜慶基之未艾<lb/>
世偶無於盧扁人共惜於昭明恭惟皇帝陛下丕紹鴻<lb/>
圖永惟燕翼念蒼旻之降割慨少海之揚塵臣久玷皇<lb/>
華阻趨青殿承祧雖重願少抑於聖懷有道惟長宜益<lb/>
培於國本<lb/>
<pb n="KR4d0327_WYG_007-5a"/>
　　　景憲太子牋<lb/>
春宫定位罄中外以屬心宵駕凌空悵仙凡之異路臨<lb/>
淒風而攀遡涓柔日以追嚴恭惟皇太子仁孝著聞春<lb/>
秋鼎盛賔僚故在忍疎園綺之遊天意斯何靡念商周<lb/>
之繼望瑶山而雪涕即寶宇以繙經伏願登衆妙門主<lb/>
大乘器與道俱化吹笙竹於洛濵同佛往生涌寶蓮於<lb/>
地上<lb/>
　　　謝封爵邑表<lb/>
<pb n="KR4d0327_WYG_007-5b"/>
圜丘展采禮舉三年方國䝉恩爵開五等望楓宸而被<lb/>
寵執蒲璧以懷慚中謝欽惟熙朝最重禋事皇儀蒐舉<lb/>
大光前振後之圖祭澤周流無泄邇忘逺之意而臣久<lb/>
縻閫寄僻墮嶺陬既虛玷於筆槖供奉之聮又莫陪於<lb/>
籩豆奔走之列逮至宸廷之大賚亦叨井邑之光榮視伯視<lb/>
侯葢方五十里者不稼不穡胡取三百㕓兮兹蓋恭遇<lb/>
皇帝陛下道格顯幽仁周品物謂王者之尊必有父故<lb/>
陟配天而率土之濵莫非臣未嘗擇地肆推餘餕加賁<lb/>
<pb n="KR4d0327_WYG_007-6a"/>
遐蹤臣仰戴龍光俯殫駑鈍末繇奉職篚東國之𤣥黄<lb/>
或可歸鄉班莆田之朱紫<lb/>
　　　謝賜衣帶表<lb/>
侯蕃進職叨蒙命數之新宸闕頒恩爰賁身章之美瞻<lb/>
天感泣跼地凌兢中謝伏念臣拱北一心落南五載方<lb/>
叔甚慙於命服來試師干顓孫賴有於書紳可行蠻貊<lb/>
老欲愆於膂力病已減於腰圍何意洊領邃儲驟當異<lb/>
眷雙袖龍鍾而曵紫萬釘錯落以纒黄豈曰無衣不若<lb/>
<pb n="KR4d0327_WYG_007-6b"/>
吾君之賜可使束帶立於近侍之聮兹蓋恭遇皇帝陛<lb/>
下垂裳無為鳴佩中節謂設官分任有以功有以庸而<lb/>
制禮異宜昭其度昭其數既俾參於邇列則當辱於殊<lb/>
恩臣惟守治條莫禆衮線觀書有得思陳在笥之言讀<lb/>
易知非力鑒錫鞶之義<lb/>
　<lb/>
　<lb/>
　鐵菴集巻七<lb/>
</p>
<p>
</p>
  </div>
</body>
</text>
</TEI>
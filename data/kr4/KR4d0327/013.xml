<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鐵菴集卷十三</head> <lb/>
    <p>
<pb n="KR4d0327_WYG_013-1a"/>
欽定四庫全書<lb/>
　鐵菴集卷十三<lb/>
　　　　　　　　　　　　宋　方大琮　撰<lb/>
　正書<hi>江西計幕</hi>
　　監司守倅縣官<lb/>
　　　江西倉蕭著郎<lb/>
元日在璿璣整齊七政大慶受寳玉榮懐萬邦矧惟翠<lb/>
節之尊宜介青祺之輯某官陽和徳宇月潔詞華激濁<lb/>
<pb n="KR4d0327_WYG_013-1b"/>
揚清冰生羣吏之膽賑濟議貸春在萬姓之膚式舉椒<lb/>
觴入膺荷囊某受容漢部矧出韓門愿將汝水之烟波<lb/>
斟為美醁更指峩峯之松竹用祝修齡輒羾魚書少代<lb/>
燕賀<lb/>
　　　回臨江軍楊寺簿<lb/>
某伏以獻歲初吉端月始和某官剖竹策勲賜金褒最<lb/>
借留滿道扶翊有神台候動止萬福某遥瞻賀牀併羾<lb/>
謝櫝願加頤養之吉入赴泰通之交<lb/>
<pb n="KR4d0327_WYG_013-2a"/>
　　　葉主簿<lb/>
稱獻歲之觴頌椒有喜語向陽之木栖枳為多某官富<lb/>
有賢稱昉為世用髯鬚盡黑雅宜稱於青春簿領勾朱<lb/>
肯徒銷於白日靡不如願其始自今某燕幕凄然貂裘<lb/>
弊矣正一曰元日皆受歲以相懽四十是明朝獨流年<lb/>
之有感且與同輩交賀泰通<lb/>
　　　武寧樓尉<lb/>
桃符執厲式宣司警之威椒頌紀時茂介履端之慶某<lb/>
<pb n="KR4d0327_WYG_013-2b"/>
官宦隨業進道與時行千室安眠不聞夜吠四郊笑語<lb/>
已泛春聲惟北部愛少府深恐東君歸上苑去某居然<lb/>
幕破况又帳開念綈袍不能自完如僕寒甚若玉璽果<lb/>
朌大賚與君同之斐然奉酬還以為頌<lb/>
　冬書<hi>江西計幕</hi>
　　監司郡守<lb/>
　　　賀江西倉<lb/>
日書黄道聿增一線之長星驗清臺果協五珠之瑞維<lb/>
<pb n="KR4d0327_WYG_013-3a"/>
部使者自天祐之某官勁節凝霜英詞煥斗方立朝而<lb/>
正色挺特歲寒宜察部以鋤姦森嚴風采道豈容於久<lb/>
鬱陽至復而必亨入相明君密扶元氣某問漕下之冰<lb/>
未泮念帳中之風猶凄然夜半雪飛報嶺梅之消息朝<lb/>
來灰動併谷黍以吹嘘誦詠意深編摩字短<lb/>
某惟魯史五雲之書為外諸侯言周易七日之復為内<lb/>
君子言某官今之循吏邇者四隣以歳歉吿獨樂郊以有<lb/>
年書則宜春臺上書雲之日其又得祥必矣此外之已<lb/>
<pb n="KR4d0327_WYG_013-3b"/>
應者然今之端人乃心王室久勞于外消長往來之機<lb/>
於復見之有其象而無其驗可乎此内而當應者推而<lb/>
為泰之通晉之接則道長之效也某一寒最甚䝉温言<lb/>
以披拂之固知君子以氣類為念也不敢勞摭綺語請<lb/>
以經對惟領畧幸甚<lb/>
　　　興國軍李司直<lb/>
某恭以燕寢凝香報珠連於夜半熊幡憑軾看景至於<lb/>
日南宜有嘉祥式昭吉旦仰惟某官名髙瑞世之斗舌<lb/>
<pb n="KR4d0327_WYG_013-4a"/>
帶談兵之霜坐黄石城自延辟穀之算對赤壁岸潜息<lb/>
飛灰之塵乗此陽亨入而冬見某漕下之冰未泮帳中<lb/>
之風猶寒雲曷墜前粲然郇公朶翰春來底處知是司<lb/>
業酒錢既九頓以登藏又再拜而起祝勤拳之悃矜炤<lb/>
是祈<lb/>
　　　進賢王宰<lb/>
獻長踐之履聿嚴太史氏之書峩進賢之冠正應内君<lb/>
子之象屬時小至受福孔多某官三異休稱一同和氣<lb/>
<pb n="KR4d0327_WYG_013-4b"/>
圭景南至終餘北嶽之風聲書林日長飽讀初寮之文<lb/>
字合趂陽生之候入趨冬見之朝某遑恤下客之身寒<lb/>
且喜吾儕之道長放梅舒柳想成滿縣之芳剪水染雲<lb/>
少代登堂之賀因酬來施莫匪謡言<lb/>
　　　豐城林宰<lb/>
登魯觀之臺書雲禮也望豐城之邑有氣佳哉宜其主<lb/>
人介爾景福某官心同琴適政與錦新筆下粲花端是<lb/>
嘘枯之手江邉種栁扇成解凍之風圭景初長璽褒已促<lb/>
<pb n="KR4d0327_WYG_013-5a"/>
某材如韈短愁似線添癯然天賦之寒未遑身計屬此<lb/>
陽剛之長交慶道亨<lb/>
　　庚辰<lb/>
　　　東湖黄講書<hi>生日回贄</hi>
日困幕塵坐生逢於南斗神馳親舍正望逐於飛雲詎<lb/>
圖山谷之聞孫特借方壺而壽我稱重善禱鏗鏘妙詞<lb/>
誠可被之管絃慙無歌者謹珍藏於笥篋時出觀之<lb/>
　　辛已<lb/>
<pb n="KR4d0327_WYG_013-5b"/>
　　　東湖馮學錄<lb/>
羽檄在道慚無幕客之謀弧矢掛門竊感男兒之事念<lb/>
天生我以奚用愧皇揆予之有初敢謂博雅之醇儒亦<lb/>
出頌禱之妙語荷君厚意顧今何時必上則報君父之<lb/>
恥讐此學者說性命之根本吾生無補世何闕兹甲辰<lb/>
天運既周歲又逢再辛巳懐此已久觸之而言<lb/>
　　壬午<lb/>
　　　東湖堂長傅法師<lb/>
<pb n="KR4d0327_WYG_013-6a"/>
揆予初度笑南斗之不神有朋逺來為東湖而借重敢<lb/>
圖大雅亦費清吟某官味道之腴得詩之𣲖地孕麻山<lb/>
之秀屢見桑田家緜商傅之傳來從箕宿宜其得夀推<lb/>
以愛人某仕正及强志猶有惑夫子嘗不動心矣敢問<lb/>
何如後生所畏無聞焉願眀見告<lb/>
　　　東湖職事<lb/>
暮春五六人覺遊從之可樂明朝四十歲驚老大之相<lb/>
推入當為郎之年出合專城之日彼哉言也我則異焉<lb/>
<pb n="KR4d0327_WYG_013-6b"/>
問學就荒恐墮無聞之役友朋惠顧幸未見惡於人鏗<lb/>
鏘大篇褒拂初度生吾前者敢問不動心何知幸明告<lb/>
之亦足為强仕之助<lb/>
　　　三山郡解元<lb/>
我生悠哉三見西山之面客句佳甚併擕北海之尊且<lb/>
飲且哦以喜以愧枌榆共話於七聚蓬矢固在於四方<lb/>
子將决勝而行吾辦賦歸之計來春三月何處又得新<lb/>
詩避道長安善頌有如此酒<lb/>
<pb n="KR4d0327_WYG_013-7a"/>
　　　賀皇姪節使<hi>生日</hi>
某恭審仙源衍慶宗邸毓奇雅韻中涵貯金天之露氣<lb/>
祥光下燭先銀漢之星期宣錫獸樽和熏麟玉某欣逢<lb/>
盛旦倍劇懽悰贍太白之符豈無賀識誦秋陽之賦愧<lb/>
乏坡詞併凟菲儀仰祈采覽<lb/>
　　　回鄉守張秘閣<hi>友</hi>
白髮餘生已抱鰥夫之感雌堂雅好特貽㓜婦之詞方<lb/>
小人不知紀年而君子乃為善禱兢然捧戴允矣記存<lb/>
<pb n="KR4d0327_WYG_013-7b"/>
恭惟某官循良巨師醖藉賢牧心傳家學少通安世之<lb/>
書手擅文名見謂燕公之筆千里沐聲明之教一陶皆<lb/>
仁夀之風顧如羈蹤尤荷異眷豈寓士所至固國君之<lb/>
加禮抑勞民之首尤仁政之宜先欲寵綏以竹裏之庖<lb/>
且奬拂以花間之詠非獨門闌之私幸殆關風化之大<lb/>
端而某閒中聞車馬以驚猜老去任衣裳之顛倒攬迎<lb/>
不暇喜懼交并締觀麗以則之詩恐負愛欲生之德深<lb/>
藏為好時誦銷憂身隠白雲𤣥英不復出矣編傳黄石<lb/>
<pb n="KR4d0327_WYG_013-8a"/>
赤松儻可遇乎甚愧投珠若為報玖<lb/>
　　　王正字<hi>邁</hi>
枯槁餘生逢春已晩奇窮薄命任斗不神惟磨蝎所莅<lb/>
之宫有子卯相刑之說昌黎值之而掇謗坡老遇此以<lb/>
招讒而况晩生敢攀前哲或報蓬壺之巨擘特揮椽筆<lb/>
之長篇在常人為湯餅諛說之時而明公皆藥石苦硬<lb/>
之語益堅益壯如鐵漢之元城不辨不休如芻言之忠<lb/>
肅遂令衰懦亦或激昂然念少壯相期固將許國中間<lb/>
<pb n="KR4d0327_WYG_013-8b"/>
同出皆匪愛軀得非臣罪之當誅敢曰吾謀之不用今<lb/>
則自搔華鬢空耿丹心感劬勞之章二親已矣痛悼亡<lb/>
之賦隻影蕭然不復志桑矢於四方祗合旅樵漁於一<lb/>
壑醉鄉之酒山隂之鵝皆出君家以為僕惠矧重朌於<lb/>
地栗豈不勝於野薇自此哦臞軒甚富之詩與後村寡<lb/>
和之曲有足以樂復奚所求優游卒歲以不知生死太<lb/>
平而無憾笑方叔而已老安得壯身羡王喬之長存豈<lb/>
非仙種所願受延年之訣不敢開談命之書縮於賡酬<lb/>
<pb n="KR4d0327_WYG_013-9a"/>
見則愧謝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0327_WYG_013-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵菴集卷十三<lb/>
</p>
<p>
</p>
  </div>
</body>
</text>
</TEI>
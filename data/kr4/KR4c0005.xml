<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0005_SBCK_001-1a"/>
幽憂子集卷之一<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　賦<lb/>
　　秋霖賦<lb/>
覽萬物兮竊獨悲此秋霖風横天而瑟瑟雲覆<lb/>
海而沈沈居人對之憂不解行客見之思巳深<lb/>
若乃千井埋煙百㕓涵潦青苔被壁綠萍生道<lb/>
於時巷無人跡林無鳥聲野陰霾而因晦山幽<lb/>
<pb n="KR4c0005_SBCK_001-1b"/>
曖而不明長塗未半茫茫漫漫莫不埋輪據鞍<lb/>
銜悽茹歎借如尼父去魯圍陳畏匡將饑不爨<lb/>
欲濟無梁問長沮與桀溺逢漢隂與楚狂長櫛<lb/>
風而沐雨永棲棲以遑遑及夫屈平既放登高<lb/>
一望湛湛江水悠悠千里泣故國之長楸見玄<lb/>
雲之四起嗟乎子卿北海伏波南川金河别鴈<lb/>
銅柱辭鳶闗山夭骨霜木凋年眺窮隂兮斷地<lb/>
看積水兮連天别有東國儒生西都才客屋滿<lb/>
鉛槧家虚儋石茅棟淋淋蓬門寂寂蕪碧草於<lb/>
<pb n="KR4c0005_SBCK_001-2a"/>
園徑聚綠塵於庖甓玉為粒兮桂為薪堂有琴<lb/>
兮室無人抗高情以出俗馳精義以入神論有<lb/>
能鳴之鴈書成已泣之麟覩皇天之淫溢孰不<lb/>
隅坐而含嚬已矣哉若夫繡轂銀鞍金杯玉盤<lb/>
坐卧珠璧左右羅紈流酒為海積肉為巒視襄<lb/>
陵而與昏墊曾不輟乎此歡豈知乎堯禹之臞<lb/>
瘠而孔墨之艱難<lb/>
<pb n="KR4c0005_SBCK_001-2b"/>
<pb n="KR4c0005_SBCK_001-2b"/>
　　馴鳶賦<lb/>
孕天然之靈質禀大塊之竒工嘴距足以自衞<lb/>
毛羽足以凌風懐九圍之逺志託萬里之長空<lb/>
隂雲低而含紫陽景升而帶紅經過巫峽之下<lb/>
惆悵彭門之東既而摧頽短翮寥落長想忌䝉<lb/>
莊之見欺哀武溪之莫往進謝扶搖之力退慙<lb/>
歸昌之響腐食多懼層巢無像屈猛性以自馴<lb/>
抱愁容而就養於是傍眺徳門言栖仁路不踐<lb/>
髙梁之屋翔止吾人之樹聴鳴雞於月曉侣羣<lb/>
<pb n="KR4c0005_SBCK_001-3a"/>
鵲於星暮狎蘭砌之高低翫荆扉之新故循廣<lb/>
庭之一息歷長簷而逕度若乃風去雨還河移<lb/>
月落徘徊亂於雙燕鳴舞均乎獨鶴乍嘯聚於<lb/>
霞莊時追飛於雲閣荷大徳之純粹將輕姿之<lb/>
陋薄思一報之無階欣百齡之有託<lb/>
<pb n="KR4c0005_SBCK_001-3b"/>
　　窮魚賦<hi>并序</hi>
余曾有横事𬒳拘爲群小所使将致之深議友<lb/>
人救䕶得免竊感趙壹窮鳥之事遂作窮魚賦<lb/>
常思報德故冠之篇首云<lb/>
有一巨鱗東海波臣洗靜月浦涵丹錦津映紅<lb/>
蓮而得性戲碧浪以全身宕而失水届于陽瀕<lb/>
漁者觀焉乃具竿索集朋黨鳬趨雀躍風馳電<lb/>
徃競下任公之釣爭陳豫且之網螻蟻見而甘<lb/>
心獱獺聞而抵掌於是長舌利嘴曳綸爭鈎拖<lb/>
<pb n="KR4c0005_SBCK_001-4a"/>
鬐挫鬛撫背扼喉動搖不可騰躍無繇有懐纖<lb/>
潤寧望洪流大鵬過而哀之曰昔予為鯤也與<lb/>
爾遊乎自余羽化之後子其遺孤俄撫翼而下<lb/>
負之而趨南浮七澤東汎五湖是魚也巳相忘<lb/>
於江海而漁者猶悵望於泥塗<lb/>
<pb n="KR4c0005_SBCK_001-4b"/>
　　雙槿樹賦<hi>同崔少監作并序</hi>
日昨於著作局見諸著作競寫雙槿樹賦蓬莱<lb/>
山上即對神仙芸香閣前仍觀祕寳金懸秦市<lb/>
楊子見而無言𥿄貴洛城陸生聞而罷笑故知<lb/>
柔條朽榦吹噓變其死生落葉凋花剪拂成其<lb/>
光價方且傳石渠之故事得槿樹之新名足以<lb/>
脂粉仙臺丹青祕府者也若布衣藜杖巖栖藿<lb/>
食居周室而非史䖏漢代而無田學涉蕪淺文<lb/>
多瞽漏宜其屏竄用其靜黙盖窮而思達人之<lb/>
<pb n="KR4c0005_SBCK_001-5a"/>
情也卑而應髙物之理也故疾雷作而蟄蟲飛<lb/>
浮雲興而石舄潤不可廢也雖云聖朝多士而<lb/>
公實居之草澤有人亦國家之美事故復奨刷<lb/>
芻鄙作雙槿樹賦詞義猥薄退增慙靦賦曰<lb/>
方丈蓬萊邈矣悠哉芸扄石室圖天揆日若乃<lb/>
羲和掌日太史觀星銅渾玉策寳笥金銘地則<lb/>
圖書之府人則神仙之靈中有芳蕣鬱鬱亭亭<lb/>
徒觀其兩砌分植雙階並耀葉鏤五衢榮囘四<lb/>
照紛廣庭之靃靡隠重廊之窈窕青陸至而鶯<lb/>
<pb n="KR4c0005_SBCK_001-5b"/>
啼朱陽升而花笑紫蔕紅蕤玉蕊蒼枝露華的<lb/>
皪風色徘徊采粲照灼妸娜隈緌迫而視之鳴<lb/>
環動珮歌扇開遠而望之連珠合璧星漢迴狀<lb/>
仙人之羽盖疑佚女之瑶䑓寂寞攸利栖閑此<lb/>
地委命巻舒隨時榮悴外無嬰夭之禍内有逍<lb/>
遥之致朝朝暮暮落復開嵗嵗年年紅似翠若<lb/>
夫遊蜂戲蝶封其蕚輕煙弱霧絡其條去不謂<lb/>
之損來不謂之饒故能出君子之殊俗入詩人<lb/>
之舊謠齊顯昧於兩曜效生死於一朝同䘮我<lb/>
<pb n="KR4c0005_SBCK_001-6a"/>
之非我固雖凋而不凋則有亭伯儒門令思詩<lb/>
友翰苑擴其吞夣文鋒高而照斗詠蕪滋之朝<lb/>
夕悲積薪之先後縟繡起于緹紡煙霞生於灌<lb/>
莽豈與巖幽弱蓧澗底枯松徒冒霜而停雪空<lb/>
集鳳而吟龍詎得奉仙闈之廣價連筆匠之為<lb/>
容已矣哉東方生聞而嘆曰故年花落不留人<lb/>
今年花發非故春倐兮夕隕忽兮朝新侏儒何<lb/>
功兮短飽曼倩何負兮長貧聊寄詞於庭樹倘<lb/>
有感於平津<lb/>
<pb n="KR4c0005_SBCK_001-6b"/>
　　病梨樹賦<hi>并序</hi>
癸酉之嵗余卧病於長安光徳坊之官舍父老<lb/>
云是鄱陽公主之邑司昔公主未嫁而卒故其<lb/>
邑廢時有䖏士孫君思邈居之君道洽今古學<lb/>
有數術髙談正一則古之蒙莊子深入不二則<lb/>
今之維摩詰及其推步甲子度量乾坤飛鍊石<lb/>
之竒洗胃腸之妙則其甘公洛下閎安期先生<lb/>
扁鵲之儔也自云開皇辛酉嵗生今年九十二<lb/>
矣詢之鄉里咸云數百嵗人矣共語周齊間事<lb/>
<pb n="KR4c0005_SBCK_001-7a"/>
歷歷眼見以此參之不啻百嵗人也然猶視聽<lb/>
不衰神形甚茂可謂聰明愽達不死者矣余年<lb/>
垂強仕則有幽憂之疾椿囷之性何其遼哉于<lb/>
時天子避暑甘泉邈亦徵詣行在余獨病卧兹<lb/>
邑閴寂無人伏枕十旬閉門三月庭無衆木唯<lb/>
有病梨樹一株圍纔數握髙僅盈丈花實憔悴<lb/>
似不任乎嵗寒枝葉零丁絶有意乎朝暮嗟乎<lb/>
同託根於膏壤俱禀氣於太和而脩短不均榮<lb/>
枯殊貫豈賦命之理得之自然將資生之化有<lb/>
<pb n="KR4c0005_SBCK_001-7b"/>
所偏及樹猶如此人何以堪有感於懐賦之云<lb/>
耳<lb/>
天象平運方祗廣植挺芳桂於月輪横扶桑於<lb/>
日域建木聳靈丘之上蟠桃生巨海之側細葉<lb/>
枝連洪柯條直齊天地之一指任烏兔之棲息<lb/>
或垂陰萬𤱔或結子千年何偏施之雨露何獨<lb/>
厚之風煙愍兹珍木離離幽獨飛茂實于河陽<lb/>
傳芳名於金谷紫澗稱其殊㫖玄光表其仙族<lb/>
爾生何為零丁若斯無輪桷之可用無棟梁之<lb/>
<pb n="KR4c0005_SBCK_001-8a"/>
可施進無違於斤斧退無競於班倕無庭槐之<lb/>
生意有巖桐之死枝爾其髙纔數仞圍僅盈尺<lb/>
脩幹罕雙枯條每隻葉病多紫花凋少白夕鳥<lb/>
怨其巢危秋蟬悲其翳窄怯衡颷之搖落忌炎<lb/>
景之臨迫既而地歇蒸霧天收耀靈西秦明月<lb/>
東井流星憔悴孤影徘徊直形狀金莖之的的<lb/>
疑石柱之亭亭若夫西海夸父之林南海蚩尤<lb/>
之樹莫不摩霄拂日藏雲吐霧别有橋邉朽柱<lb/>
天上靈槎年年嵗嵗無葉無花榮辱兩齊吉㐫<lb/>
<pb n="KR4c0005_SBCK_001-8b"/>
同軌寧守雌以外䘮不修襮而内否亦猶縱酒<lb/>
髙賢佯彺君子為其脗合置其憂喜生非我生<lb/>
物謂之生死非我死谷神不死混彭殤于一觀<lb/>
庻筌蹄於兹理<lb/>
<pb n="KR4c0005_SBCK_001-9a"/>
<pb n="KR4c0005_SBCK_001-10a"/>
　五言古詩<lb/>
　　詠史四首<lb/>
季生昔未達身辱功不成髠鉗為䑓隸灌園變<lb/>
姓名幸逢滕將軍兼遇曹丘生漢祖廣招納一<lb/>
朝拜公卿百金孰云重一諾良匪輕廷議斬樊<lb/>
噲群公寂無聲䖏身孤且直遭時坦而平丈夫<lb/>
當如此唯唯何足榮<lb/>
大漢昔云季小人道遂振玉帛委奄尹斧鑕嬰<lb/>
縉紳邈哉郭先生巻舒得其真雍容謝朝廷談<lb/>
<pb n="KR4c0005_SBCK_001-10b"/>
笑奬人倫在晦不絶俗䖏亂不為親諸矦不得<lb/>
友天子不得臣沖情甄負甑重價折角巾悠悠<lb/>
天下士相送洛橋津誰知仙舟上寂寂無<hi>隣四</hi>
公業負竒志交結盡才雄良田四百頃所食常<lb/>
不充一爲侍御史慷慨說何公何公何為敗吾<lb/>
謀適不同仲穎恣殘忍廢興良在躬死人如亂<lb/>
麻天子如轉蓬干戈及黃屋荆棘生紫宫鄭生<lb/>
運其謀將以清國戎時來命不遂脫身歸山東<lb/>
凛凛千載下穆然懐清風<lb/>
<pb n="KR4c0005_SBCK_001-11a"/>
昔有平陵男姓朱名阿游直髮上衝冠壯氣橫<lb/>
三秋願得斬馬劒先斷佞臣頭天子玉檻折將<lb/>
軍丹血流捐生不肻拜視死其若休歸來教鄕<lb/>
里童蒙遠相求弟子數百人散在十二州三公<lb/>
不敢吏五鹿何能酬名與日月懸義與天壤儔<lb/>
何必披執㦸區區在封矦偉哉曠達士知命固<lb/>
不憂<lb/>
　　結客少年塲行<lb/>
長安重遊俠洛陽富才雄玉劔浮雲騎金鞭明<lb/>
<pb n="KR4c0005_SBCK_001-11b"/>
月弓鬪雞過渭北走馬向關東孫賓遙見待郭<lb/>
解暗相通不受千金爵誰論萬里功將軍下天<lb/>
上虜騎入雲中烽火夜似月兵氣曉成虹横行<lb/>
徇知已負羽遠從戎龍旌昏朔霧鳥陣捲胡風<lb/>
追奔瀚海咽戰罷陰山空歸來謝天子何如馬<lb/>
上翁<lb/>
　　贈李榮道士<lb/>
錦節銜天使瓊仙駕羽君投金翠山曲奠璧清<lb/>
江濆圓洞開丹鼎方壇聚綘雲寳<hi>資一作</hi>貺幽難<lb/>
<pb n="KR4c0005_SBCK_001-12a"/>
識空歌迥易分風揺十洲影日亂九江文敷誠<lb/>
歸上帝應詔佐明君獨有南冠客耿耿泣離羣<lb/>
遙看八㑹所真氣曉氤氲<lb/>
　　早度分水嶺<lb/>
丁年遊蜀道斑鬢向長安徒費周王粟空彈漢<lb/>
吏冠馬蹄穿欲盡貂裘敝<hi>故一作</hi>轉寒層氷横九<lb/>
折積石凌七盤重谿既下漱峻峰亦上干隴頭<lb/>
聞戍鼓嶺外咽飛湍瑟瑟松風急蒼蒼山月圓<lb/>
傳語後來者斯路誠獨難<lb/>
<pb n="KR4c0005_SBCK_001-12b"/>
　　三月曲水宴得樽字<lb/>
風煙彭澤里山水仲長園繇來棄銅墨本自重<lb/>
琴樽髙情邈不嗣雅道今復存有美光時彦養<lb/>
徳坐山樊門開芳杜逕室距桃花源公子黄金<lb/>
勒仙人紫氣軒長懐去城市髙詠狎蘭蓀連沙<lb/>
飛白鷺孤㠘嘯玄猿日影巖前落雲花江上翻<lb/>
興闌車馬散林塘夕鳥喧<lb/>
　　　王勃和詩得煙字附<lb/>
　彭澤官初去河陽賦始傳田園歸舊國詩酒<lb/>
<pb n="KR4c0005_SBCK_001-13a"/>
　間長筵列室窺丹洞分樓瞰紫煙縈囘豆津<lb/>
　渡出没控郊鄽鳯琴調上客龍轡儼羣仙松<lb/>
　石偏宜古藤蘿不記年重簷交宻樹複磴擁<lb/>
　危泉抗石晞南嶺乘沙渺北川傅巖來築䖏<lb/>
　磻磎入釣前日斜眞趣遠幽思夣涼蟬<lb/>
　　奉使益州至長安發鍾陽驛<lb/>
躋險方未夷乘春聊騁望落花赴丹谷奔流下<lb/>
青嶂葳蕤曉樹滋滉瀁春江漲平川看釣侣㣣<lb/>
逕聞樵唱蝶戲綠苔前鶯歌白雲上耳目多異<lb/>
<pb n="KR4c0005_SBCK_001-13b"/>
賞風煙有竒狀峻阻将長城髙標吞巨舫聫翩<lb/>
事羈靮辛苦勞疲恙夕濟幾潺湲晨登每惆悵<lb/>
誰念復芻狗山河獨偏䘮<lb/>
　　和王奭秋夜有所思<lb/>
寂寂南軒夜悠然懐所知長河落鴈苑明月下<lb/>
鯨池鳯臺有清曲此曲何人吹丹唇間玉齒妙<lb/>
響入雲涯窮巷秋風葉空庭寒露枝勞歌欲有<lb/>
和星鬢巳将垂<lb/>
　　望宅中樹有所思<lb/>
<pb n="KR4c0005_SBCK_001-14a"/>
我家有庭樹秋葉正離離上舞雙棲鳥中秀合<lb/>
歡枝勞思復勞望相見不相知何當共攀折歌<lb/>
笑此堂垂<lb/>
　　宿晉安寺<lb/>
聞有弦歌地穿鑿本多竒遊人試一覽臨翫果<lb/>
忘疲窓横暮捲<hi>落一作</hi>葉簷臥古生枝舊石開紅<lb/>
蘚新荷覆綠池孤猿稍斷絶宿<hi>百一作</hi>鳥復參差<lb/>
汎灔月華曉徘徊星鬢垂今日刪書客悽惶君<lb/>
詎知<lb/>
<pb n="KR4c0005_SBCK_001-14b"/>
　　于時春也慨然有江湖之思寄贈桺九隴<lb/>
提琴一萬里負書三十年晨攀偃蹇樹暮宿清<lb/>
泠泉翔禽鳴我側旅獸過我前無人且無事獨<lb/>
酌還獨眠遙聞彭澤宰髙弄武城弦形骸寄文<lb/>
墨意氣託神仙我有壺中要題為物外篇將以<lb/>
貽好道道遠莫致旃相思勞日夜相望阻風煙<lb/>
坐惜春華晚徒令客思懸水去東南地氣凝西<lb/>
北天闗山悲蜀道花鳥憶秦川天子何時問公<lb/>
卿本亦憐自哀還自樂歸藪復歸田海屋銀為<lb/>
<pb n="KR4c0005_SBCK_001-15a"/>
棟雲車電作鞭倘遇鸞將鶴誰論貂與蟬萊洲<lb/>
頻度淺桃實幾成圓寄言飛鳬舄嵗晏共聯翩<lb/>
　　至望喜矚目言懷貽劔外知巳<lb/>
聖圖夷九折神化掩三分緘愁赴蜀道題拙奉<lb/>
虞薰隠轔度深谷遙裊上高雲碧流遞縈注青<lb/>
山互紏紛澗松咽風緒巖花濯露文思北常依<lb/>
馭圖南每䘮羣<hi>上四句世本無以</hi>無繇召宣室何以答<lb/>
吾君<lb/>
　　赤谷安禪師塔<lb/>
<pb n="KR4c0005_SBCK_001-15b"/>
</p>
<p>
獨坐巖之曲悠然無俗氛酌酒呈丹桂思詩贈<lb/>
白雲烟霞朝晚聚猿鳥嵗時聞水華競秋色山<lb/>
翠含夕曛高談十二部細覈五千文如如數冥<lb/>
昧生生理氤氳古人有糟粕輪扁情未分且當<lb/>
事芝术從吾所好云<lb/>
　　贈益府裴錄事<lb/>
忽忽嵗云暮相望限風烟長歌欲對酒危坐遂<lb/>
停弦停弦變霜露對酒懷朋故朝看桂蟾晩夜<lb/>
聞鴻鴈度鴻度何時還桂晚不同攀浮雲映丹<lb/>
<pb n="KR4c0005_SBCK_001-16a"/>
壑明月滿青山青山雲路深丹壑月華臨耿耿<lb/>
離憂積空令星鬢侵<lb/>
　　贈益府羣官<lb/>
一鳥自北燕飛來向西蜀單棲劒門上獨舞崑<lb/>
<hi>民一作</hi>山足昂藏多古貌哀怨有新曲羣鳳從之<lb/>
遊問之何所欲答言寒鄉子飄颻萬餘里不識<lb/>
惡木枝不飲盜泉水常思稻粱遇願栖梧桐樹<lb/>
智者不我邀愚夫余不顧所以成獨立耿耿嵗<lb/>
云暮日夕苦風霜思歸赴洛陽羽翮毛衣短闗<lb/>
<pb n="KR4c0005_SBCK_001-16b"/>
山道路長明月流客思白雲迷故鄉誰能借風<lb/>
便一舉凌蒼蒼<lb/>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_002-1a"/>
幽憂子集巻之二<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　七言古詩<lb/>
　　失羣鴈<hi>并序</hi>
　温縣明府以鴈詩垂示余以為古之郎官出<lb/>
　宰百里今之墨綬入應千官事止鴈行未宜<lb/>
　傷歎至如羸臥空巖者乃可為失羣慟耳聊<lb/>
　因伏枕多暇以斯文應之<lb/>
<pb n="KR4c0005_SBCK_002-1b"/>
三秋北地雪皚皚萬里南翔渡海來欲隨石燕<lb/>
沈湘水試逐銅烏繞帝䑓帝䑓銀闕距金塘中<lb/>
間鵷鷺巳成行先過上苑傳書信暫下中洲戲<lb/>
稻粱虞人負繳來相及齊客虚弓忽見傷毛翎<lb/>
頻頓<hi>顦顇一作</hi>飛無力羽翮摧頽君不識唯有莊周<lb/>
解愛鳴復道郊歌重竒色惆悵驚思悲未已徘<lb/>
徊自憐中㒺極傳聞有鳥集朝陽詎勝仙鳬邇<lb/>
帝鄉雲間海上應鳴舞逺得鵾弦猶獨撫金龜<lb/>
全寫中牟印玉鵠當變萊蕪釡願君弄影鳳皇<lb/>
<pb n="KR4c0005_SBCK_002-2a"/>
池時憶籠中摧折羽<lb/>
　　行路難<lb/>
君不見長安城北渭橋邉枯木横槎臥古田昔<lb/>
日含紅復含紫常時畱霧亦畱煙春景春風花<lb/>
似雪香車玉轝恒闐咽若個遊人<hi>童一作</hi>不競攀<lb/>
若箇娼家不來折娼家寳袜蛟龍帔公子銀鞍<lb/>
千萬騎黄鶯一一向花嬌青鳥雙雙将子戲千<lb/>
尺長條百尺枝月桂星榆相蔽虧珊瑚葉上鴛<lb/>
鴦鳥鳯凰巢裏雛鵷兒巢傾枝折鳳歸去條枯<lb/>
<pb n="KR4c0005_SBCK_002-2b"/>
葉落任風吹一朝憔悴無人問萬古摧殘君詎<lb/>
知人生貴賤無終始倐忽須臾難久恃誰家能<lb/>
駐西山日誰家能堰東流水漢家陵樹滿秦川<lb/>
行來行去盡哀憐自昔公卿二千石咸擬榮華<lb/>
一萬年不見朱唇将白<hi>玉一作</hi>貌唯聞青棘與黄<lb/>
泉金貂有時須換酒玉麈恒搖莫計錢寄言坐<lb/>
客神仙署一生一死交情䖏蒼龍闕下君不留<lb/>
白鶴山頭我應去雲間海上邈難期赤心㑹合<lb/>
在何時但願堯年一百萬長作巢由也不辭<lb/>
<pb n="KR4c0005_SBCK_002-3a"/>
　　長安古意<lb/>
長安大道連狹斜青牛白馬七香車玉輦縱横<lb/>
過主第金鞭絡繹向矦家龍銜寳葢承朝日鳳<lb/>
吐流蘇帶晚霞百丈遊絲爭繞樹一羣嬌鳥共<lb/>
啼花啼花戲蝶千門側碧樹銀䑓萬種色複道<lb/>
交牕作合歡雙闕連甍垂鳳翼梁家畵閣天中<lb/>
起漢帝金莖雲外直樓前相望不相知陌上相<lb/>
逢詎相識借問吹簫向紫煙曽經學舞度芳年<lb/>
得成比目何辭死願作鴛鴦不羨仙比目鴛鴦<lb/>
<pb n="KR4c0005_SBCK_002-3b"/>
真可羨雙去雙來君不見生憎帳額繡孤鸞好<lb/>
取門簾帖雙燕雙燕雙飛繞畫梁羅幃翠被鬱<lb/>
金香片片行雲着蟬鬢纖纖初月上鴉黄鴉黄<lb/>
粉白車中出含嬌含態情非一妖童寳馬鐵連<lb/>
錢娼婦盤龍金屈膝御史府中烏夜啼廷尉門<lb/>
前雀欲棲隠隠朱城臨玉道遙遙翠幰没金堤<lb/>
挾彈飛鷹杜陵北探丸借客渭橋西俱邀俠客<lb/>
芙蓉劔共宿娼家桃李蹊娼家日暮紫羅裙清<lb/>
歌一囀日氛氲北堂夜夜人如月南陌朝朝騎<lb/>
<pb n="KR4c0005_SBCK_002-4a"/>
似雲南陌北堂連北里五劇三條控三市弱桺<lb/>
青槐拂地垂佳氣紅塵暗天起漢代金吾千騎<lb/>
來翡翠屠蘇鸚鵡杯羅襦寳帶爲君解燕歌趙<lb/>
舞爲君開别有豪華稱將相轉日回天不相讓<lb/>
意氣繇來排灌夫専權判不容蕭相専權意氣<lb/>
本豪雄青虹紫燕㘴春<hi>生一作</hi>風自言歌舞長千<lb/>
載自謂驕奢凌五公節物風光不相待桑田碧<lb/>
海須臾改昔時金階白玉堂即金惟見青松在<lb/>
寂寂寥寥揚子居年年嵗嵗一牀書獨有南山<lb/>
<pb n="KR4c0005_SBCK_002-4b"/>
桂花發飛來飛去襲人裾<lb/>
　　明月引<lb/>
洞庭波起兮鴻鴈翔風瑟瑟兮野蒼蒼浮雲捲<lb/>
靄明月流光荆南兮趙北碣石兮瀟湘澄清規<lb/>
於萬里照離思於千行横桂枝於西第繞菱花<lb/>
於北堂高樓思婦飛盖君王文姬絶域侍子他<lb/>
鄉見胡鞍之似練知漢劔之如霜試登髙而騁<lb/>
<hi>極一作</hi>目莫不變而迴腸<lb/>
　　懐仙引<lb/>
<pb n="KR4c0005_SBCK_002-5a"/>
若有人兮山之曲駕青虬兮乗白鹿徃從之遊<lb/>
願心足披澗户訪巖軒石瀬潺湲横石徑松蘿<lb/>
羃䍥掩松門下空濛而無鳥上巉巗而有㣪懷<lb/>
飛閣度飛梁休余馬於幽谷掛余冠於夕陽曲<lb/>
復曲兮煙莊邃行復行兮天路長修途杳其未<lb/>
半飛雨忽以茫茫山坱軋磴連褰攀石壁而無<lb/>
據泝泥谿而不前向無情之白日竊有恨於皇<lb/>
天迴行遵故道通川遍流潦迴首望羣峰白雲<lb/>
<hi>雪一作</hi>正溶溶珠為闕兮玉為樓青雲盖兮紫霜<lb/>
<pb n="KR4c0005_SBCK_002-5b"/>
裘天長地久時相憶千齡萬代一來遊<lb/>
<pb n="KR4c0005_SBCK_002-6a"/>
　五言律詩<lb/>
　　劉生<lb/>
劉生氣不平抱劔欲專征報恩爲豪俠死難在<lb/>
横行翠羽装劔<hi>刀一作</hi>鞘黄金鏤<hi>飾一作</hi>馬纓但令<lb/>
一顧重不恡百身輕<lb/>
　　隴頭水<lb/>
隴阪髙無極征人一望鄉闗河别去水沙塞斷<lb/>
歸腸馬繫千年樹旌懸九月霜從來共嗚咽皆<lb/>
是爲勤王<lb/>
<pb n="KR4c0005_SBCK_002-6b"/>
　　巫山高<lb/>
巫山望不極望望下朝氛莫辨啼猿樹徒看神<lb/>
女雲驚濤亂水脈驟雨暗峰文霑裳即此地况<lb/>
復遠思君<lb/>
　　芳樹<lb/>
芳樹本多奇年華復在斯結翠成新幄開紅滿<lb/>
故枝風歸花歴亂日度影參差容色朝朝落思<lb/>
君君不知<lb/>
　　雨雪曲<lb/>
<pb n="KR4c0005_SBCK_002-7a"/>
虜騎三秋入闗雲萬里平雪似胡沙暗氷如漢<lb/>
月明高闕銀為闕長城玉作城節旄零落盡天<lb/>
子不知名<lb/>
　　昭君怨<lb/>
合殿恩中絶交河使漸稀肝腸隨玉輦形影向<lb/>
金微漢地<hi>宫一作</hi>草應綠胡庭沙正飛願逐三秋<lb/>
鴈年年一度歸<lb/>
　　折楊桺<lb/>
倡樓啓曙扉楊栁正依依鶯啼知嵗隔條變識<lb/>
<pb n="KR4c0005_SBCK_002-7b"/>
春歸露葉凝愁黛風花亂<hi>落一作</hi>舞衣攀折将安<lb/>
寄軍中音信稀<lb/>
　　梅花落<lb/>
梅院<hi>嶺一作</hi>花初發天山雪未開雪䖏疑花滿花<lb/>
邉似雪迴因風入舞袖雜粉向粧䑓匈奴幾萬<lb/>
里春至不知來<lb/>
　　闗山月<lb/>
塞垣通碣石虜障抵祈連相思在萬里明月正<lb/>
孤懸影移金岫北光斷玉門前寄信閨中婦時<lb/>
<pb n="KR4c0005_SBCK_002-8a"/>
<hi>愁一作</hi>㸔鴻鴈天<lb/>
　　上之囘<lb/>
囘中道路險蕭闗烽堠多五營屯北<hi>右一作</hi>地萬<lb/>
乗出西河單于拜玉璽天子按雕戈振旅汾川<lb/>
曲秋風横大歌<lb/>
　　紫騮馬<lb/>
騮馬照金鞍轉戰入皐蘭塞門風稍急長城水<lb/>
正寒雪暗鳴珂重山頭噴玉難不辭橫絶漠流<lb/>
血幾時乾<lb/>
<pb n="KR4c0005_SBCK_002-8b"/>
　　戰城南<lb/>
将軍出紫塞冐頓在烏貪笳喧鴈門北陣翼龍<lb/>
城南琱弓夜宛轉鐡騎曉驂驔應須駐白日為<lb/>
待戰方酣<lb/>
　　十五夜觀燈<lb/>
錦里開芳宴蘭缸豔早年縟綵遙分地繁光逺<lb/>
綴天接漢疑星落依樓似月懸别有千金笑來<lb/>
映九枝前<lb/>
　　入秦川界<lb/>
<pb n="KR4c0005_SBCK_002-9a"/>
隴阪長無極蒼山望不窮石逕縈疑斷回流映<lb/>
似空花開綠野霧鶯囀紫巖風春芳勿遽盡留<lb/>
賞故人同<lb/>
　　文翁講堂<lb/>
錦里淹中館岷山稷下亭空梁無燕雀古壁有<lb/>
丹青槐落猶疑市苔深不辨銘良哉二千石江<lb/>
漢表遺靈<lb/>
　　相如琴䑓<lb/>
聞有雍容地千年無四隣園院風煙古池䑓松<lb/>
<pb n="KR4c0005_SBCK_002-9b"/>
檟春雲疑作賦客月似聴琴人寂寂啼鶯䖏空<lb/>
傷遊子神<lb/>
　　石鏡寺<lb/>
古墓芙蓉塔神銘松栢煙鸞沈仙鏡底花沒梵<lb/>
輪前鉢衣千古佛寳月兩重懸隠隠香䑓夜鐘<lb/>
聲徹九天<lb/>
　　辛法司宅觀妓<lb/>
南國佳人至北堂羅薦開長裙隨鳯管促柱送<lb/>
鸞杯雲光身後落雪態掌中廻到愁金谷晚不<lb/>
<pb n="KR4c0005_SBCK_002-10a"/>
怪玉山頽<lb/>
　　春晚山莊率題二首<lb/>
顧步三春晩田園四望通遊絲橫惹樹戲蝶亂<lb/>
依叢竹懶偏宜水花狂不待風唯餘詩酒意當<lb/>
了一生中<lb/>
田家無四隣獨坐一園春鶯啼非選樹魚戲不<lb/>
驚綸山水彈琴盡風花酌酒頻年華巳可樂高<lb/>
興復畱人<lb/>
　　江中望月<lb/>
<pb n="KR4c0005_SBCK_002-10b"/>
江水向涔陽澄澄寫月光鏡圓珠溜澈弦滿箭<lb/>
波長沈鈎搖兎影浮桂動丹芳延照相思夕千<lb/>
里共霑裳<lb/>
　　元日述懷<lb/>
筮仕無中秩歸畊有外臣人歌小嵗酒花舞大<lb/>
唐春草色迷三徑風光動四隣願得長如此年<lb/>
年物候新<lb/>
　　益州城西張超亭觀妓<lb/>
落日明歌席行雲逐舞人江前飛暮雨梁上下<lb/>
<pb n="KR4c0005_SBCK_002-11a"/>
輕塵冶服看疑畫妝樓望似春高車勿遽返長<lb/>
袖欲相親<lb/>
　　還京贈别<lb/>
風月清江夜山水白雲朝萬里同為客三秋契<lb/>
不凋戲鳬分斷岸歸騎别髙標一去仙橋道還<lb/>
望錦城遙<lb/>
　　至陳倉曉晴望京邑<lb/>
拂曙驅飛傳初晴帶曉涼霧歛長安樹雲歸仙<lb/>
帝鄉澗流漂素沫巗景靄朱光今朝好風色延<lb/>
<pb n="KR4c0005_SBCK_002-11b"/>
瞰極天莊<lb/>
　　晚渡滹沱敬贈魏大<lb/>
津谷朝行逺冰川夕望曛霞明深淺浪風卷去<lb/>
來雲澄波泛月影激浪聚沙文誰忍仙舟上携<lb/>
手獨思君<lb/>
　　和吳侍御被使燕然<lb/>
春歸龍塞北騎指鴈門垂胡笳折楊桺漢使採<lb/>
燕支戌城聊一望花雪幾參差闗山有新曲應<lb/>
向笛中吹<lb/>
<pb n="KR4c0005_SBCK_002-12a"/>
　　七夕泛舟二首<lb/>
汀葭肅徂暑江樹起初涼水疑通織室舟似泛<lb/>
仙潢連橈渡急響鳴棹下浮光日晩菱歌唱風<lb/>
烟滿夕陽<lb/>
風杼秋期至鳬舟野望開微吟翠塘側延想白<lb/>
雲隈石似支機罷槎疑犯宿來天潢殊漫漫日<lb/>
暮獨悠哉<lb/>
　　送梓州髙叅軍還京<lb/>
京落風塵逺褒斜煙霧深北遊君似智南飛我<lb/>
<pb n="KR4c0005_SBCK_002-12b"/>
異禽别路琴聲斷秋山猿鳥吟一乖青巗酌空<lb/>
佇白雲心<lb/>
　　大劒送别劉右史<lb/>
金碧禺山逺闗梁蜀道難相逢屬晚嵗相送動<lb/>
征鞍地咽綿川冷雲凝劔閣寒倘遇忠孝所為<lb/>
道憶長安<lb/>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_003-1a"/>
幽憂子集巻之三<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　五言排律<lb/>
　　同臨津紀明府孤鴈<lb/>
三秋違北地萬里向南翔河州花稍白闗塞葉<lb/>
初黄避繳風霜勁懐書道路長水流疑箭動月<lb/>
照似弓傷横天無有陣度海不成行㑹刷能鳴<lb/>
羽還赴上林鄉<lb/>
<pb n="KR4c0005_SBCK_003-1b"/>
　　西使兼送孟學士南遊<lb/>
地道巴陵北天山弱水東相看萬餘里共倚一<lb/>
征蓬零雨悲王粲清樽别孔融徘徊聞夜鶴悵<lb/>
望待秋鴻骨肉胡秦外風塵闗塞中唯餘劒鋒<lb/>
在耿耿氣成虹<lb/>
　　送鄭司倉入蜀<lb/>
離人丹水北游客錦城東别意還無巳離憂自<lb/>
不窮隴雲朝結陣江月夜臨空闗塞疲征馬霜<lb/>
氛落早鴻潘年三十外蜀道五千中送君秋水<lb/>
<pb n="KR4c0005_SBCK_003-2a"/>
曲酌酒對秋風<lb/>
　　綿州官池贈别同賦灣字<lb/>
輶軒遵上國仙珮<hi>氣一作</hi>下靈關樽酒方無地聯<lb/>
綣喜暫攀離言欲贈策高辯正連環野逕浮雲<lb/>
斷荒池春草斑殘花落古樹度鳥入澄灣欲敘<lb/>
他鄉别幽谷有綿蠻<lb/>
　　還赴蜀中貽示京邑遊好<lb/>
籞宿花初滿章䑓桺向<hi>尚一作</hi>飛如何正此日還<lb/>
望昔多違悵别風期阻將乖雲㑹稀歛袵辭丹<lb/>
<pb n="KR4c0005_SBCK_003-2b"/>
闕懸旗陟翠微野禽喧戍皷春草變征衣回顧<lb/>
長安道闗山起夕霏<lb/>
　　初夏日幽莊<lb/>
聞有高蹤客耿介坐幽莊林壑人事少風烟鳥<lb/>
路長瀑水含秋氣垂藤引夏涼苗深全覆隴荷<lb/>
上半侵塘釣渚青鳬沒村田白鷺翔知君振奇<lb/>
藻還嗣海隅芳<lb/>
　　山荘休沐<lb/>
蘭署乘閒日蓬扉狎遁棲龍柯疎玉井鳳葉下<lb/>
<pb n="KR4c0005_SBCK_003-3a"/>
金堤川光搖水箭山氣上雲梯亭幽聞唳鶴窓<lb/>
曉聴鳴雞玉軫臨風奏瓊漿映日携田家自有<lb/>
樂誰肻謝青谿<lb/>
　　山林休日田家<lb/>
歸休乘暇日饁稼返秋塲徑草疏王篲巗枝落<lb/>
帝桑耕田虞訟寢鑿井漢機忘戎葵朝委露齊<lb/>
棗夜含霜南澗泉初洌東籬菊正芳還思北窓<lb/>
下高臥偃羲皇<lb/>
　　宴梓州南亭得池字<lb/>
<pb n="KR4c0005_SBCK_003-3b"/>
</p>
<p>
二條開勝跡大隠叶沖規亭閣分危岫樓䑓遶<lb/>
曲池長薄秋烟起飛梁古蔓垂水鳥飜荷葉山<lb/>
蟲咬<hi>交一作</hi>桂枝遊人惜将晚公子愛忘疲願得<lb/>
迴三舎琴樽長若斯<lb/>
　　山行寄劉李二叅軍<lb/>
萬里烟塵客三春桃李時事去紛無限愁來不<lb/>
自持狂歌欲嘆鳳失路反占龜草礙人行緩花<lb/>
繁鳥度遲彼美參卿事畱連求友詩安知倦遊<lb/>
子兩鬢漸如絲<lb/>
<pb n="KR4c0005_SBCK_003-4a"/>
　　首春貽京邑文士<lb/>
寂寞罷将迎門無車馬聲横琴答山水披巻閱<lb/>
公卿忽聞嵗云晏倚杖出簾楹寒辭楊栁陌春<lb/>
滿鳯皇城梅花扶院吐蘭葉繞階生覽鏡改容<lb/>
色藏書畱姓名時來不假問生死任交情<lb/>
　　贈許左丞從駕萬年宫<lb/>
聞道上之囘詔蹕下蓬萊中樞移北斗左轄去<lb/>
南䑓黄山聞鳳笛清蹕侍龍媒曳日朱旗捲參<lb/>
雲金障開朝驂五城桺夕宴栢梁杯漢畤光如<lb/>
<pb n="KR4c0005_SBCK_003-4b"/>
月秦祠聴似雷寂寂芸香閣離思獨悠哉<lb/>
　　晚渡渭橋寄示京邑遊好<lb/>
我行背城闕驅馬獨悠悠寥落百年事徘徊萬<lb/>
里憂途遙日向夕時晚鬢将秋滔滔俯東逝耿<lb/>
耿泣西浮長虹掩釣浦落鴈下星洲草變黄山<lb/>
曲花飛清渭流迸水驚愁鷺騰沙起狎鷗一赴<lb/>
清泥道空思玄㶚遊<lb/>
　　羈臥山中<lb/>
臥壑迷時代行歌任死生紅顏意氣盡白璧故<lb/>
<pb n="KR4c0005_SBCK_003-5a"/>
交輕澗戶無人跡山窻聴鳥聲春色緣巗上寒<lb/>
光入溜平雪盡松帷暗雲開石路明夜伴饑鼯<lb/>
宿朝隨馴雉行度谿猶憶䖏尋洞不知名紫書<lb/>
常日閱丹藥幾年成扣鐘鳴天皷燒香厭地精<lb/>
倘遇浮丘鶴飄飄凌太清<lb/>
　　酬張少府柬之<lb/>
昔余與夫子相遇漢川隂珠浦龍猶臥檀谿馬<lb/>
正沈價重瑤山曲詞驚丹鳯林十年暌賞慰萬<lb/>
里隔招尋毫翰風期阻荆衡雲路深鵬飛俱望<lb/>
<pb n="KR4c0005_SBCK_003-5b"/>
昔蠖屈共悲今誰謂青衣道還嘆白頭吟地接<lb/>
神仙磵江連雲雨岑飛泉如散玉落日似懸金<lb/>
重以瑤華贈空懐舞詠心<lb/>
　　過東山谷口<lb/>
不知名利險辛苦滯皇州始覺飛塵倦歸來事<lb/>
綠疇桃源迷䖏所桂樹可淹留跡異人間俗禽<lb/>
同海上鷗古苔依井被新乳傍崕流野老堪成<lb/>
鶴山神或化鳩泉鳴碧澗底花落紫巖幽日暮<lb/>
餐龜殻天寒御鹿裘不辨秦將漢寧知春與秋<lb/>
<pb n="KR4c0005_SBCK_003-6a"/>
多謝青谿客去去赤松遊<lb/>
　　送幽州陳叅軍赴任寄呈鄉曲父老<lb/>
薊北三千里關西二十年馮唐猶在漢樂毅不<lb/>
歸燕人同黄鶴遠鄉共白雲連郭隗池䑓䖏昭<lb/>
王樽酒前故人當已老舊壑幾成田紅顔如昨<lb/>
日衰鬢似秋天西蜀橋應毁東周石尚全灞池<lb/>
水猶綠榆關月早圓塞雲初上鴈庭樹欲銷蟬<lb/>
送君之舊國揮淚獨<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
　　哭金部韋郎中<lb/>
<pb n="KR4c0005_SBCK_003-6b"/>
金曹初受拜玉地始含香翻同五日尹遽見一<lb/>
星亡賀客猶扶路哀人遂上堂歌筵長寂寂哭<lb/>
位自蒼蒼嵗時賓徑斷朝暮雀羅張書畱魏主<lb/>
閣魂掩漢家牀徒令永平帝千載罷撞郎<lb/>
　　哭明堂裴簿<lb/>
締歡三十載通家數百年潘楊稱代穆秦晉忝<lb/>
姻連風雲洛陽道花月茂陵田相悲共相樂交<lb/>
騎復交筵始謂調金鼎如何掩玉泉黄公酒壚<lb/>
䖏青眼竹林前故琴無復雪新樹但生烟遽痛<lb/>
<pb n="KR4c0005_SBCK_003-7a"/>
蘭襟斷徒令寳劔懸客散同秋葉人亡似夜川<lb/>
送君一長慟松䑓路幾千<lb/>
　　同崔錄事哭鄭員外<lb/>
文學秋天逺郎官星位尊伊人表時彦飛譽滿<lb/>
司存楚席光文雅瑤山侍討論鳯詞凌漢閣龜<lb/>
辯罩周園已陪東嶽駕將逝北溟鯤如何萬化<lb/>
盡空嘆九飛魂白馬西京驛青松北海門夜䑓<lb/>
無曉箭朝奠有虚尊一代儒風沒千年隴霧昏<lb/>
梁山送夫子湖水吊王孫僕本多悲淚沾裳不<lb/>
<pb n="KR4c0005_SBCK_003-7b"/>
待猿聞君絶弦曲吞恨更無言<lb/>
<pb n="KR4c0005_SBCK_003-8a"/>
　五言絶句<lb/>
　　登玉清<lb/>
絶頂横臨日孤峰半倚天徘徊拜真老萬里見<lb/>
風煙<lb/>
　　曲池荷<lb/>
浮香繞曲岸園影覆華池常恐秋風早飄零君<lb/>
不知<lb/>
　　浴浪鳥<lb/>
獨舞依盤石群飛動輕浪奮迅碧沙前長懐白<lb/>
<pb n="KR4c0005_SBCK_003-8b"/>
雲上<lb/>
　　臨堦竹<lb/>
封霜連錦砌防露拂瑤堦聊将儀鳳質暫與俗<lb/>
人諧<lb/>
　　含風蟬<lb/>
髙情臨爽月急響送秋風獨有危冠意還將衰<lb/>
鬢同<lb/>
　　葭川獨泛<lb/>
倚棹春江上橫舟石岸前山瞑行人斷迢迢獨<lb/>
<pb n="KR4c0005_SBCK_003-9a"/>
泛仙<lb/>
　　送二兄入蜀<lb/>
闗山客子路花栁帝王城此中一分手相顧憐<lb/>
無聲<lb/>
　　宿玄武二首<lb/>
方池開曉色圓月下秋陰已乘千里興還撫一<lb/>
弦琴<lb/>
庭搖北風栁院繞南溟禽累宿恩方重窮秋嘆<lb/>
不深<lb/>
<pb n="KR4c0005_SBCK_003-9b"/>
　　九隴津集<lb/>
落落樹陰紫澄澄水華碧復有翻飛禽徘徊疑<lb/>
曳舄<lb/>
　　遊昌化山精舍<lb/>
寳地乘峰出香䑓接漢高稍覺真途近方知人<lb/>
事勞<lb/>
<pb n="KR4c0005_SBCK_003-10a"/>
　七言絶句<lb/>
　　登封大酺歌四首<lb/>
明君封禪日重光天子垂衣暦數長九州四海<lb/>
常無事萬嵗千秋樂未央<lb/>
日觀仙雲隨鳯輦天門瑞雪照龍衣繁弦綺席<lb/>
方終夜玅舞清歌歡未歸<lb/>
翠鳯逶迤登介丘仙鶴徘徊天上遊借問乾封<lb/>
何所樂人皆夀命得千秋<lb/>
千年聖主應昌期萬國淳風王化基請比上古<lb/>
<pb n="KR4c0005_SBCK_003-10b"/>
無為代何如今日太平時<lb/>
　　九月九日登玄武山旅眺<lb/>
九月九日眺山川歸心歸望積風煙他鄉共酌<lb/>
金花酒萬里同悲鴻鴈天<lb/>
　　　王勃蜀中九日登玄武山旅眺附<lb/>
　九月九日望鄉䑓他席他鄉送客杯人今巳<lb/>
　厭南中苦鴻鴈那從北地來<lb/>
　　　邵大震九月九日登玄武山旅眺附<lb/>
　九月九日望遙空秋水秋天生夕風寒鴈一<lb/>
<pb n="KR4c0005_SBCK_003-11a"/>
　向南飛遠遊人幾度菊花叢<lb/>
<pb n="KR4c0005_SBCK_003-11b"/>
<pb n="KR4c0005_SBCK_003-11b"/>
　中和樂九章<lb/>
　　歌登封第一<lb/>
炎圖䘮寳黄歴開璿祖武類帝宗文配天玉鑾<lb/>
垂日翠華陵烟東雲干吕南風入絃山稱萬嵗<lb/>
河慶千年金繩永結璧麗長懸<lb/>
　　歌明堂第二<lb/>
穆穆聖皇雍雍明堂左平右墄上圓下方調均<lb/>
風雨制度陰陽四窻八達五室九房南通夏火<lb/>
西瞰秋霜天子臨御萬玉鏘鏘<lb/>
<pb n="KR4c0005_SBCK_003-12a"/>
</p>
<p>
　　歌東軍第三<lb/>
遐哉廟畧赫以台臣横戈碣石倚劒浮津風兵<lb/>
拂籜日域清塵鳬夷復祀龍伯來賓休兵㝢縣<lb/>
獻馘天闉斾海凱入耀輝震震<lb/>
　　歌南郊第四<lb/>
䖍郊上帝肅事圓丘龍駕四牡鸞旗九斿鐘歌<lb/>
晩引紫煬髙浮日麗蒼璧雲飛外求皇之慶矣<lb/>
萬壽千秋<lb/>
　　歌中官第五<lb/>
<pb n="KR4c0005_SBCK_003-12b"/>
祥遊沙麓慶洽瑤衣黄雲晝聚白氣宵飛居中<lb/>
履正稟和體微儀型赤縣演教椒闈陶鈞萬國<lb/>
丹青四妃河洲在詠風化攸歸<lb/>
　　歌儲宫第六<lb/>
波澄少海景麗前星髙禖誕聖甲觀昇靈承規<lb/>
翠所問寢瑤庭宗儒側席問道横經山賓皎皎<lb/>
國胄青青黄裳元吉邦家以寧<lb/>
　　歌諸王第七<lb/>
星陳帝子嶽列天孫義光帶礪象著乾坤我有<lb/>
<pb n="KR4c0005_SBCK_003-13a"/>
明徳利建攸存苴以茅社錫以犧樽藩屏王室<lb/>
翼亮堯門八才兩獻夫何足論<lb/>
　　歌公卿第八<lb/>
蹇蹇三事師師百寮羣龍在職振鷺盈朝豐金<lb/>
輝首佩玉鳴腰青蒲翼翼丹地翹翹歌雲佐漢<lb/>
捧日匡堯天工人代邈邈昭昭<lb/>
　　總歌第九<lb/>
明明天子兮聖徳揚穆穆皇后兮陰化康登若<lb/>
木兮座明堂池濛氾兮家扶桑武化偃兮文化<lb/>
<pb n="KR4c0005_SBCK_003-13b"/>
昌禮樂昭兮股肱良君臣已定兮君永無疆顔<lb/>
子更生兮徒皇皇若有人兮天一方忠為衣兮<lb/>
信為裳飡白玉兮飲瓊芳心思荃兮路阻長<lb/>
<pb n="KR4c0005_SBCK_003-14a"/>
<pb n="KR4c0005_SBCK_003-15a"/>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_004-1a"/>
幽憂子集巻之四<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　騷<lb/>
　　五悲<hi>并序</hi>
自古為文者多以九七為題目乃有九歌九辨<lb/>
九章七發七啓其流不一余以為天有五星地<lb/>
有五嶽人有五章<hi>常一作</hi>禮有五禮樂有五聲五<lb/>
者亦在天地之數今造五悲以申萬物之情傳<lb/>
<pb n="KR4c0005_SBCK_004-1b"/>
之好事耳<lb/>
　　　悲才難<lb/>
一悲曰恭聞古之君子兮將逺適乎百蠻何故<lb/>
違父母之中國從禽獸於末班將矯詞兮不徃<lb/>
將背俗兮不還寧曲成而薄喪不直敗以厚顏<lb/>
彼聖人兮猶若此況不肖與中間古徃今來邈<lb/>
矣悠哉嵇生玉折顔子蘭摧人兮代兮俱盡代<lb/>
兮人兮共哀至如左丘失明冉耕有疾兵法作<lb/>
而斷足史記脩而下室髙明者鬼瞰其門正直<lb/>
<pb n="KR4c0005_SBCK_004-2a"/>
者人怨其筆雖為鏡於前代終抱痛於今日别<lb/>
有漢陽計掾邠國䑓卿抗希代之奇節負超時<lb/>
之令名坎壈九死離披再生伊才智之為患故<lb/>
贒哲之所嬰若乃賈長沙之數奇崔亭伯之不<lb/>
偶思欲削魯史之髙行鉗楊墨之辯口為書為<lb/>
禮驅季俗於三古之前垂譽垂聲正頽綱於百<lb/>
王之後天子聞之而欲用羣公畏之而莫取徒<lb/>
窘蠢於泥沙竟龍鍾於塵垢异乎稽之古人則<lb/>
如彼考之今代又如此近有魏郡王君曰方華<lb/>
<pb n="KR4c0005_SBCK_004-2b"/>
陰楊氏曰亨咸能愽達奇偉覃思研精徵孔門<lb/>
之禮樂吞鬼谷之縱横岳秀泉澄如川如陵髙<lb/>
談則龍騰豹變下筆則煙飛霧凝王則官終於<lb/>
郡吏楊則官止於邑丞何異夫操太阿以烹小<lb/>
鮮飛夜光而彈伏翼灼金龜兮訪兆邀玉騏兮<lb/>
騁力雖勞形而竭思吾固知其不得余之昆兮<lb/>
曰杲之余之季兮曰昻之杲也杲杲兮如三足<lb/>
之鳥昻也昻昻焉如千里之駒杲之為人也風<lb/>
流儒雅為一代之和玉昻之為人也文章卓犖<lb/>
<pb n="KR4c0005_SBCK_004-3a"/>
為四海之隨珠並蘭馨兮桂馥俱龍駒兮鳳雛<lb/>
生於戰國則管樂之器長於闕里則游夏之徒<lb/>
以方圓異用遭遇殊時故才髙而位下咸默默<lb/>
以遲遲青青子衿兮時向晚黄黄我綬兮鬢如<lb/>
絲昆兮何責坐乾封兮老矣季兮何負横武陵<lb/>
而棄之舉天下兮稱屈何暗室之足欺為小人<lb/>
之所笑為通賢之所悲童子尚知其不可矧衡<lb/>
鏡與蓍龜故曰至道之精窅窅㝠㝠至道之極<lb/>
昏昏黙黙焚符破璽而人朴鄙剖斗折衡而人<lb/>
<pb n="KR4c0005_SBCK_004-3b"/>
不爭捩工倕之指而天下始巧膠離婁之目而<lb/>
天下始明然後除其矯黠之患安其性命之精<lb/>
太平之代萬物肫肫凢聖脗合贒愚淆昏公卿<lb/>
不接友長吏不迎尊當成康勿用何暇談其兵<lb/>
甲典謨既作焉得耀其書論雖有晏嬰子産將<lb/>
頓伏於閭巷雖有冉求季路且耕牧於田園彼<lb/>
尋常之才子又焉可以勝言命鸞鳳兮逐雀驅<lb/>
龍驥兮捕鼠使掌事者挍其功兮孰能與狸隼<lb/>
而齊舉金為舟兮瑇瑁檝不可以涉丘陵些珠<lb/>
<pb n="KR4c0005_SBCK_004-4a"/>
為衣兮翡翠裳不可以混樵蒸些何器用之乖<lb/>
刺兮悼斯人之勤奓倚長巖以為枕兮吸流光<lb/>
以髙臥見城市以虚盈若蚊蝱之相過當其時<lb/>
也巢繇滿野不知稷卨之尊周召盈朝莫救夷<lb/>
齊之餓若夫管仲不遇齊桓則城陽之贅壻太<lb/>
公不遭姬伯亦棘津之漁夫一仁一義柴也來<lb/>
兮由也醢一忠一孝微子去之箕子奴聖人百<lb/>
慮而一致君子同歸而殊塗推既焚兮胥既溺<lb/>
桀亦放兮文亦拘笙簧六籍則秦俗有坑儒之<lb/>
<pb n="KR4c0005_SBCK_004-4b"/>
痛黼藻百行則漢家有黨錮之誅鄴都傾覆飛<lb/>
禍纒於髙鼻洛陽板蕩横死坐其無鬚喔吚㗚<lb/>
嘶口含天憲睚眦蠆分屍僵路隅變化與屈伸<lb/>
交逐窮達與存亡並驅因其所有而有之則萬<lb/>
物無不有就其所無而無之則萬物無不無有<lb/>
竅而生寧惟混沌無用而飽何獨侏儒是以<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>
伯玉巻兮長巻寗武子愚兮更愚庭有樹兮樹<lb/>
有荆園有鳥兮鳥有鴒鴒其鳴矣思諸兄矣荆<lb/>
其顇矣思諸季矣巖有芳桂隰有棠棣枝巃嵸<lb/>
<pb n="KR4c0005_SBCK_004-5a"/>
兮相樛葉翩翻兮相翳天之生我胡寧不惠何<lb/>
始吉兮初征悲終㐫於未濟<lb/>
　　　悲窮通<lb/>
二悲曰淚流公子傷心久之厯萬古以抽恨横<lb/>
八荒而選悲有幽巖之臥客兀中林而坐思形<lb/>
枯槁以崎嶬足聫踡以緇釐悄悄兮忽愴眇眇<lb/>
兮惆悵迢遙兮獨蹇淹留兮空谷天片片而雲<lb/>
愁山幽幽而谷哭露垂泣於幽草風含悲於拱<lb/>
木徒觀其頂集飛塵凥埋積雪骸骨半死血氣<lb/>
<pb n="KR4c0005_SBCK_004-5b"/>
中絶四支萎墮五官欹缺皮襞積而千皺衣聫<lb/>
褰而百結毛落鬢秃無叔子之明睂唇亡齒寒<lb/>
有張儀之羞舌仰而視睛翳其若瞢俯而動身<lb/>
羸而欲折神若存而若亡心不生而不滅其所<lb/>
居也不爨其所狎也非人古樹為伴朝霞作隣<lb/>
下陰森以多晦傍恍惚兮無垠松門草合石路<lb/>
苔新公子方撫其背而曵其裾曰子非有唐之<lb/>
文士與燕地之髙門與昔也子之少則玉樹金<lb/>
枝及其長則龍章鳳姿立身則淹中不足言其<lb/>
<pb n="KR4c0005_SBCK_004-6a"/>
禮揮翰則江左莫敢論其詩每兢兢於暗室恒<lb/>
詡詡於明時常謂五府交辟三䑓共推朝紆㑹<lb/>
稽之綬夕獻長楊之詞痛私門之禍速惜公車<lb/>
之詔遲豈期晦明乖序寒燠愆度鱗傷羽折筋<lb/>
攣肉蠧離披於丹澗之隅觳觫於藪山之路巳<lb/>
焉哉巳焉哉崑山玉石忽摧頽事去矣事去矣<lb/>
古今聖贒悲何已天道如何自古相嗟項羽帳<lb/>
中之飲荆卿易水之歌何壯夫之懦抑伊兒女<lb/>
之情多借如蘇武生還温序死節王陵之母伏<lb/>
<pb n="KR4c0005_SBCK_004-6b"/>
劔𣏌梁之妻泣血事蓋迫於功名情有兼於貞<lb/>
烈若闗羽漢陰田橫海島孤城已迫疲兵尚老<lb/>
離離碣石之鴻羃羃江潭之草廻首永訣吞聲<lb/>
何道及夫獻帝偷生懐王客死哀西都之城闕<lb/>
憶南荆之朝市鳳凰樓上隴山雲鸚鵡洲前呉<lb/>
江水一離一别兮漢家宫掖似神仙獨坐獨愁<lb/>
兮楚國容華競桃李别有士安多疾顔竒不起<lb/>
馬援困於壺頭冉耕悲於牖裏平生書劔宿昔<lb/>
琴樽硏精殫於玉冊博思浹於銅渾思欲為龜<lb/>
<pb n="KR4c0005_SBCK_004-7a"/>
為鏡立徳立言成天下之亹亹定古今之諄諄<lb/>
一朝溘臥萬事寧論君徒見丘中之饒朽骨豈<lb/>
知陌上之有遊魂假使百年兮上夀又何足以<lb/>
存存<lb/>
　　　悲昔遊<lb/>
三悲曰竒峰合沓半隠天綠蘿䝉籠水潺湲因<lb/>
嵌巖以爲室就芬芳以列筵川谷縈廻兮迷徑<lb/>
路山嶂重復兮無人煙當谽谺之洞壑臨決咽<lb/>
之奔泉中有幽憂之子長寂寞以思禪暮色踳<lb/>
<pb n="KR4c0005_SBCK_004-7b"/>
踳朝思綿綿形半生而半死氣一絶而一連自<lb/>
言少年遊宦來從北燕淮南芳桂之嶺峴北明<lb/>
珠之川東魯則過仲尼之故宅西蜀則耕武矦<lb/>
之薄田舊鄉舊國白雲邊飛雪飛蓬暗逺天暫<lb/>
辭薊北千萬里少别昭丘三十年昔時人物都<lb/>
應謝聞道城隍復可憐忽憶揚州揚子津遙思<lb/>
蜀道蜀橋人鴛鴦渚兮羅綺月茱萸灣兮楊栁<lb/>
春煙波淼淼帶平沙閣棧連延狹復斜山頭交<lb/>
讓之木浦口同心之花嚴君平之卜肆戴安道<lb/>
<pb n="KR4c0005_SBCK_004-8a"/>
之貧家月犯少微弔呉中之隠士星干織女乘<lb/>
海上之仙槎長安綺城十二重金作鳳凰銅作<lb/>
龍蕩蕩千門如錦繡巖巖雙闕似芙蓉題字於<lb/>
扶風之柱繫馬於驪山之松㶚池則金人列岸<lb/>
太華則玉女臨峰平明共戲東陵陌薄暮遙聞<lb/>
北闕鐘洛陽大道何紛紛榮光休氣曉氛氲交<lb/>
衢近接東西署複道遙通南北軍漢帝能拜嵩<lb/>
丘石陳王巧賦洛川雲河水河橋木蘭栧金閨<lb/>
金谷石榴裙曽入西城㸔歌舞也出東郊送使<lb/>
<pb n="KR4c0005_SBCK_004-8b"/>
君一朝憔悴無氣力曝骸委骨龍門側當時相<lb/>
重若鴻鐘今日相輕比蟬翼代情兮共此何余<lb/>
哀之能得使我孤猿哀怨獨鶴驚鳴蘿月寡色<lb/>
風泉罷聲嗟昊天之不弔悲后土之無情松架<lb/>
森沉兮户内掩石樓摧折兮柱将傾竊不敢當<lb/>
雨露之恩惠長痛恨於此生<lb/>
　　　悲今日<lb/>
四悲曰傾蓋若舊白頭如新嘗謂談過其實辨<lb/>
而非真自高枕箕頴長揖交親以蕙蘭為九族<lb/>
<pb n="KR4c0005_SBCK_004-9a"/>
以風烟為四鄰朝朝獨坐惟見羣峰合沓年年<lb/>
孤臥常對古樹輪囷相弔相哭則有饑鼯啼夜<lb/>
相慶相賀則有好鳥歌春林麌麌兮多鹿山蒼<lb/>
蒼兮少人時向南溪汲水或就東巖負薪百年<lb/>
之中皆為白骨千里之外時見黄塵平生連袂<lb/>
宿昔銜杯談風雲於城闕弄花鳥於池䑓皆是<lb/>
西園上客東觀髙才超班匹賈含鄒吐枚一琴<lb/>
一書校奇蹤於既徃一歌一詠垂玅製於将來<lb/>
絃將調而雪舞筆屢走而雲廻自謂蘭交永合<lb/>
<pb n="KR4c0005_SBCK_004-9b"/>
松契長并通宵扼腕終日盱衡罵蕭朱為賈𥪡<lb/>
目張陳為老兵悲蒼黄兮驟變恨消長之相傾<lb/>
貴而不驕人皆共推晏平仲死且不朽吾每獨<lb/>
稱范巨卿及其蹇産摧聫支離括撮已濡首兮<lb/>
将死尚揺尾兮求活荘西貸而魚窮姬東徂而<lb/>
狼跋今皆慶弔都斷存亡永濶憑駟馬而不追<lb/>
寄雙魚而莫達向時之清談尚在今日之相知<lb/>
巳末則有河濱漂母隴上樵夫盤餐帶粟粥麵<lb/>
兼麩藜羮一簋濁酒一壺夫負妻帶男歡女娯<lb/>
<pb n="KR4c0005_SBCK_004-10a"/>
攀重巒之岝㟧歴飛澗之﨑嶇哀王孫而進饋<lb/>
問公子之所湏因謂余曰可憐可憐聖人之過<lb/>
久矣君子之罪多焉詩書禮樂適足衰人之神<lb/>
用宗族朋友不足駐人之頽年削跡伐樹孔席<lb/>
繇來不暖摩頂至足墨突何時有煙一朝至此<lb/>
萬事徒然自昔相逢把臂談玄横雕龍於翠瓦<lb/>
飛縞鳳於瓊筵各自雲騰羽化谷變鶯遷鳴香<lb/>
車於闕下曳珠履於君前豈憶荒山之幽絶寧<lb/>
知枯骨之可憐傳與千秋萬古寄言白日黄泉<lb/>
<pb n="KR4c0005_SBCK_004-10b"/>
雖有羣書萬巻不及囊中一錢<lb/>
　　　悲人生<lb/>
五悲曰禮樂既作仁義不愆死生有命富貴在<lb/>
天一變一化一虧一全去其外物歸於内篇儒<lb/>
與道兮方計於前其書萬巻其學千年鐘鼓玉<lb/>
帛蹩躠<graphic n="KR3711" url="https://raw.githubusercontent.com/kanripo/KR-Gaiji/master/images/KR3711.png" mimeType="image/png"/>躚金木水火混合推遷六合之内慕<lb/>
其風兮如市百代之後隨其流兮若川三界九<lb/>
地徃返周旋四生六道出没牽聯硠硠磕磕蠢<lb/>
蠢翾翾受苦受樂可悲可憐有超然之大聖歴<lb/>
<pb n="KR4c0005_SBCK_004-11a"/>
曠刼以為期戒定慧解非因人慈悲喜捨非見<lb/>
思聞儒道之髙論乃撞鐘而應之曰止止善男<lb/>
子觀向時之華說乃天下之辨士請弄宜僚之<lb/>
丸以合兩家之美若夫正君臣定名色威儀爼<lb/>
豆郊廟社稷適足誇耀時俗奔競功名使六義<lb/>
相亂四海相爭我者遺其無我生者哀其無生<lb/>
孰與乎身肉手足濟生人之塗炭國城府庫恤<lb/>
貧者之經營捨其有愛以至於無愛捨其有行<lb/>
以至於無行若夫呼吸吐納全身養精反於太<lb/>
<pb n="KR4c0005_SBCK_004-11b"/>
素飛騰上清與乾坤合其壽與日月齊其明適<lb/>
足増長諸見未能永證無生孰與夫離常離㫁<lb/>
不始不終恒在三昧常遊六通不生不住無所<lb/>
䖏不去不滅無所窮放毫光而普照盡法界與<lb/>
虚空苦者代其勞苦䝉者導其愚蒙施語行事<lb/>
未嘗稱倦根力覺道不以為功所言未畢儒道<lb/>
二客離席再拜稽首而稱曰大聖哉丘晩聞道<lb/>
𣆀今巳老徒知其一未究其術何異夫戴盆望<lb/>
天倚杖逐日蒼蒼之氣未辨昭昭之光巳失嗚<lb/>
<pb n="KR4c0005_SBCK_004-12a"/>
呼優優羣品遑遑衆人雖鑿其竅未知其身來<lb/>
從何道去止何津誰為其業誰作其因一翻一<lb/>
覆兮如掌一生一死兮若輪不有大聖誰起大<lb/>
悲請北面而趨伏願終身而教之<lb/>
<pb n="KR4c0005_SBCK_004-12b"/>
<pb n="KR4c0005_SBCK_004-12b"/>
　　獄中學騷體<lb/>
夫何秋夜之無情兮皎晶悠悠而太長圜户杳<lb/>
其幽邃兮愁人披此嚴霜見河漢之西落聞鴻<lb/>
鴈之南翔山有桂兮桂有芳心思君兮君不将<lb/>
憂與憂兮相積歡與歡兮兩忘風嫋嫋兮木紛<lb/>
紛凋落葉兮吹白雲寸步千里兮不相聞思公<lb/>
子兮日将曛林已暮兮鳥羣飛重門掩兮人徑<lb/>
稀萬族皆有所托兮蹇獨淹留而不歸<lb/>
<pb n="KR4c0005_SBCK_004-13a"/>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_005-1a"/>
幽憂子集巻之五<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　騷<lb/>
　　釋疾文<hi>并序</hi>
余羸臥不起行已十年宛轉匡床婆娑小室未<lb/>
攀偃蹇桂一臂連踡不學邯鄲步兩足匍匐寸<lb/>
步千里咫尺山河每至冬謝春歸暑闌秋至雲<lb/>
壑改色烟郊變容輒輿出户庭悠然一望覆幬<lb/>
<pb n="KR4c0005_SBCK_005-1b"/>
雖廣嗟不容乎此生亭育雖繁恩已絶乎斯代<lb/>
賦命如此幾何可憑今為釋疾文三篇以貽諸<lb/>
好事葢作易者其有憂患乎刪書者其有栖遑<lb/>
乎國語之作非瞽叟之事乎騷文之興非懐沙<lb/>
之痛乎吾非斯人之徒歟安可黙而無述故作<lb/>
頌曰<lb/>
　　粤若<lb/>
粤若稽古帝列仙兮逺矣大矣臣太岳矣欽哉<lb/>
良哉有太公兮巻舒龍豹奄經營乎四履有先<lb/>
<pb n="KR4c0005_SBCK_005-2a"/>
生兮乗騎日月期汗漫乎九垓尚書抗節兮屬<lb/>
炎靈之道喪中郎含章兮遇金行之綱頽彼聖<lb/>
賢之相續信古徃而今來人何代而不貴代何<lb/>
人而不才鬱律崛岉兮似崑陵之玉石泮渙粲<lb/>
爛兮象星漢之昭回爾其為廣也碧海雲蒸而<lb/>
地合爾其為峻也赤城霞起而天開暨中朝之<lb/>
顛覆家不墜乎良箕紹金柯而玉秀穆蘭馨而<lb/>
菊滋彌九葉而逮余兮代増麗以光熈清風振<lb/>
乎終古妙譽薰乎當時皇考慶余以弄璋兮肇<lb/>
<pb n="KR4c0005_SBCK_005-2b"/>
錫予以嘉詞名余以照隣字余以昇之余㓜服<lb/>
此殊惠兮遂閱禮而聞詩於是裹糧尋師褰裳<lb/>
訪古探舊篆於南越得遺書於東魯意有缺而<lb/>
必刋簡無文而咸補入陳適衞百舍不厭其栖<lb/>
遑累蠒重胝千里不辭於勞苦既而屠龍適就<lb/>
刻鵠初成下筆則煙飛雲動落紙則鸞廻鳳驚<lb/>
通李膺而竊價造張華而假成郭林宗聞而心<lb/>
服王夷甫見而神傾俯仰談笑顧盻縱横自謂<lb/>
明主以令僕相待朝廷以黄散為經及觀國之<lb/>
<pb n="KR4c0005_SBCK_005-3a"/>
光利用賓王謁龍旂於武帳揮鳳藻於文昌先<lb/>
朝好吏予方學於孔墨今上好法予晩受乎老<lb/>
荘彼圓鑿而方枘吾知齟齬而無當是時也天<lb/>
子按劒方有事於八荒駕風輪而梁弱水飛日<lb/>
馭而苑扶桑戈船萬計兮連屬鐵騎千羣兮啓<lb/>
行文臣鼠竄猛士鷹揚故吾甘栖栖以赴蜀分<lb/>
黙黙以從梁其後雄圖甫畢登封禮日方欲訪<lb/>
髙議於雲䑓考竒文於石室銷兵車兮為農器<lb/>
休牛馬兮崇儒術屢下蒲帛之書值余有幽憂<lb/>
<pb n="KR4c0005_SBCK_005-3b"/>
之疾盖有才無時亦命也有時無命亦命也時<lb/>
也命也自前代而痛諸道之乖也則賢人君子<lb/>
伏斧鑕而不暇時之來也則屠夫餓隸作王矦<lb/>
而有餘三人猖狂兮為奴為戮八子狼狽兮為<lb/>
醢為葅長劒以撝尚想華亭之鶴孤舟欲近遥<lb/>
憶閶門之魚史遷下於蠶室鄧艾徵於檻車康<lb/>
既幽而媿孫登宣屢困而慙甯蘧故有閉門少<lb/>
事蹈滄海而辭組開巻獨得歸茂陵而著書起<lb/>
清流之浩澷長願嗟乎靈胥重曰積怨兮累息<lb/>
<pb n="KR4c0005_SBCK_005-4a"/>
茹恨兮吞悲怨復怨兮坎壈乎今之代愁莫愁<lb/>
兮侘傺乎斯之時皇穹何親兮誕而生之后土<lb/>
何私兮鞠而育之何故邀余以好學何故假余<lb/>
以多辭何余慶之不終兮當中路而廢之彼有<lb/>
初而鮮克兮賢者其猶不欺况陶鈞之匠物胡<lb/>
不貞而諒之豈其始終爽徳蒼黄變色無心意<lb/>
乎簪履有悲哀乎楊墨巳焉哉天盖高兮不可<lb/>
問地盖廣兮不容人鐘鼓玉帛兮非吾事池䑓<lb/>
花鳥兮非我春寂兮寞嵗嵗年年長少樂慌兮<lb/>
<pb n="KR4c0005_SBCK_005-4b"/>
惚朝朝暮暮生白髮愴怳懭恨兮無所見宛轉<lb/>
聫踡兮獨向隅状若重狴圓扉之受絏又似乾<lb/>
池涸井之相濡鸞鳯之翮已鎩兮徒奮迅於籠<lb/>
檻騏驥之足已蹇兮空悵望於廷衢龍門之桐<lb/>
半死鄧林之木全枯苟含情而禀氣兮孰能不<lb/>
傷心而疾首乎歌曰嵗将晏兮歡不再時已晚<lb/>
兮憂來多東郊絶此麒麟筆西山秘此鳳凰柯<lb/>
死去死去今如此生兮生兮柰汝何<lb/>
　　悲夫<lb/>
<pb n="KR4c0005_SBCK_005-5a"/>
悲夫事有不可得而已矣是以古之聽天命者<lb/>
飲淚含聲而就死推不言兮焚于介山地不偶<lb/>
兮跂于嶷水仰天而嘆員憤骨於吴江下淚交<lb/>
頥卿悲歌於燕市天無雷兮聞蟻聚於床下家<lb/>
非牧兮見䍧生於奥裏支離疏之五官已敗哀<lb/>
駘駞之六骸不美求時夜兮求鴞炙何逼迫之<lb/>
如此爲鼠肝兮爲蟲臂　何鍜錬之如彼鬱拂<lb/>
沕滑兮中瞀亂蟠薄煩寃兮長憤惋出户庭兮<lb/>
遊息千萬里兮無極杳兮靄川綿曠兮水如帶<lb/>
<pb n="KR4c0005_SBCK_005-5b"/>
㟹兮籟山㟪螺兮雲似盖萋兮綠春草生兮長<lb/>
河曲試一望兮心斷續晚兮晼夕鳥没兮平郊<lb/>
逺試一望兮魂不返蘼蕪葉兮紫蘭香欲徃從<lb/>
之川無梁日云暮兮涕沾裳松有蘿兮桂有枝<lb/>
有美一人兮君不知氣欲絶而何為孟夏兮恢<lb/>
台楊桺散兮芙蓉開葉初成兮蠶宛轉花落盡<lb/>
兮燕徘徊望夫君兮不來形枯槁兮意摧頽天<lb/>
何為兮愁苦麥将秀兮多風梅将黄兮屢雨日<lb/>
色旰爛兮流金而爍石地氣燠煜兮滿室而充<lb/>
<pb n="KR4c0005_SBCK_005-6a"/>
户神翳翳兮似灰命綿綿兮若縷一伸一屈兮<lb/>
比艱難乎尺蠖九生九死兮同變化乎盤古萬<lb/>
物繁茂兮此時余獨何為兮腸邅廻而屢腐圍<lb/>
棋廢兮時不可乎再來鳴琴停兮人何時以重<lb/>
撫秋風起兮野蒼蒼兼葭變兮露為霜蟬悲翳<lb/>
兮聲斷鴈迷雲兮路長摧折蕭條兮林寡色顦<lb/>
顇芸黄兮草不芳停劒兮懐舊友天外兮思故<lb/>
鄉願一見兮終不得側身長望兮淚浪浪遙兮<lb/>
逺山谷縈廻兮屢轉狀若登薊門兮望胡苑㫁<lb/>
<pb n="KR4c0005_SBCK_005-6b"/>
兮連井邑丘墟兮知幾年又似登隴首兮見秦<lb/>
川木葉落兮長年悲紅顔謝兮鬢如絲王孫來<lb/>
兮何遲遲思公子兮涕漣洏風嫋嫋兮雨凄凄<lb/>
螢火飛兮烏夜啼牽牛西北兮星巳轉織女縱<lb/>
橫兮河欲低秋夜迢迢兮秋未極愁人耿耿兮<lb/>
愁不息有所思兮在天漢欲徃從之兮無羽翼<lb/>
欝金栧兮木蘭舟青莎裳兮白羽裘戲綠波兮<lb/>
坐芳洲歡不停兮人不留悵容與兮徒離憂玄<lb/>
冬慘兮隂氣凝沸泉結兮炎州冰郊野昏兮寒<lb/>
<pb n="KR4c0005_SBCK_005-7a"/>
沙漲河海暗兮繁雲興嚴風急兮密雪下墐户<lb/>
閉兮無留者盻城郭兮瓊為樹兮玉為樓瞻通<lb/>
路兮駕素車兮乘白馬時眇眇兮嵗㝠㝠晝杳<lb/>
杳兮夜丁丁庭有霜兮月華白室有人兮燈影<lb/>
青披重衾兮魂悄悄臥空床兮目熒熒御燻罏<lb/>
兮長不暖<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>巵酒兮憂恒滿悲繚繞兮從中來<lb/>
愁纒綿兮何時㫁重曰四時兮代謝萬物兮遷<lb/>
化聽春鳥於春朝聞秋蟲於秋夜花覆地兮無<lb/>
待河傾天兮不借無靈草兮駐朽質乎千年無<lb/>
<pb n="KR4c0005_SBCK_005-7b"/>
雕戈兮廻踆烏乎三舍夏日長兮繩繩炎風暑<lb/>
雨兮相蒸草木扶疏兮如此余獨蘭驒兮不自<lb/>
勝玄月兮祈寒窮急景兮摧殘霰雪雰雰兮長<lb/>
委積人事寥寥兮悵漫漫春秋冬夏兮四序寒<lb/>
暑榮悴兮萬端春也萬物熈熈焉感其生而悼<lb/>
死夏也百草榛榛焉見其盛而知其闌秋也嚴<lb/>
霜降兮殷憂者為之不樂冬也陰氣積兮愁顏<lb/>
者為之解歡聖人知性情之紛紏故嘆之曰余<lb/>
欲無言吾將焉徃而適耳箕有峰兮頴有瀾歌<lb/>
<pb n="KR4c0005_SBCK_005-8a"/>
曰嵗去憂來兮東流水地久天長兮人共死明<lb/>
鏡羞窺兮向十年駿馬停驅兮幾千里麟兮鳳<lb/>
兮自古吞恨無已<lb/>
　　命曰<lb/>
命曰昊天不傭兮降此鞠㐫昊天不惠兮降此<lb/>
大戾不先不後兮為瘥為瘵痛之撫兮孰知其<lb/>
厲木之柔兮緡之絲之人之温兮黼之藻之自<lb/>
天佑之兮無不利一者之來兮云何二野有鹿<lb/>
兮其角兟兟林有烏兮其羽習習余獨何為兮<lb/>
<pb n="KR4c0005_SBCK_005-8b"/>
悲攢欒兮憂戢孴南山巃嵸兮樹輪囷北津清<lb/>
泚兮石嶙嶙天之生我兮胡寧不辰少克已而<lb/>
復禮無終食兮違仁既好之以正直兮諒無負<lb/>
於神明何彼天之不吊兮哀此命之長勤百罹<lb/>
兮六極横集兮我身長攣圈以偃蹇永伊鬱以<lb/>
呻嚬天道何從自古多卭為臧兮匪祐匪仁兮<lb/>
覆庸蹻狼戾兮南氾跖叛渙兮東風並强大兮<lb/>
熏赫咸夀考以從容勛則天兮朱已矣韶盡美<lb/>
矣均忽焉公矦之系兮必復堯舜之後兮何愆<lb/>
<pb n="KR4c0005_SBCK_005-9a"/>
干執諫兮辛載蕃抗議兮靈年忠與貞兮何仇<lb/>
俱不得其死焉牛一變而為虎鱉三化而作鵑<lb/>
觸民居蝸而爭地龍伯釣鼇而訴天何變化之<lb/>
殊族而大小之相懸長無述焉将不死而為賊<lb/>
賢哉回也今不幸而蚤亡明夷何辜兮羑里洪<lb/>
範何恃兮佯狂我視於天兮亦孔之痒丘與溺<lb/>
兮殊貫單與張兮相詭紛紜總總兮若兹羗未<lb/>
得其玄已盛之孝兮姚何感而遂開合之恭兮<lb/>
昆何嫌兮不起聖人不議姬旦憤於鴟鴞君子<lb/>
<pb n="KR4c0005_SBCK_005-9b"/>
無憂周南歌於芣苡五鹿云折退守平陵之田<lb/>
三都已成歸入宜春之里乾不穆兮一爲戍一<lb/>
爲辰坤不恒兮三成田三成水何斯柱之危脆<lb/>
一夫觸之而云折東南眇其既傾西北豁其中<lb/>
裂有𣏌者國竟未掬其烏蟾有歴其都奄以成<lb/>
其魚鱉共何壯兮而損其盈媧何神歟而補其<lb/>
闕天且不能自固地且不能自持安得而有萬<lb/>
物安得而運四時彼山川與象緯其孰爲之主<lb/>
司生也既無其主死也云其告誰何必拘拘而<lb/>
<pb n="KR4c0005_SBCK_005-10a"/>
跼跼可浩然而順之吾知惡之不能為惡故去<lb/>
之曰群生之所蠧吾知善之不能為善故就之<lb/>
曰有生之大路雖粉骨而糜軀終不改乎此度<lb/>
重曰予既昧此杳㝠兮迷之不知其所届将寄<lb/>
命於六師訪真訣乎遐外見流星以為旗邀白<lb/>
雲而為蓋玉虬紛其旖旎青鸞儼其容裔霓為<lb/>
裳兮羽為旗雷為車兮電為斾噂噂兮上馳遙<lb/>
遙兮横厲忽若夢兮有覺與巫陽兮相㑹巫陽<lb/>
為予兮挈龜龜告予以䨇支朱雀搖而金躍青<lb/>
<pb n="KR4c0005_SBCK_005-10b"/>
龍發而火馳虵登栖兮雞入宂雲北走兮水西<lb/>
垂巫陽曰反兮覆兆不告靈蔡誠不能知造化<lb/>
之心數朽骨焉足以定古今之倚伏請導列缺<lb/>
之前旌部豐隆之後轂披上帝之玄鍵考中皇<lb/>
之秘籙於是排雲旌兮呌諸闕登紫翠兮伏瑤<lb/>
壇靈烏果其將駕東皇釐其既觀余敷衽而未<lb/>
决兮東皇頷而不言玉女申之以瓊蘂靈妃貺<lb/>
之以琅玕悵容與而不駐肅雲軿於南軒窈窕<lb/>
徘徊邈矣悠哉下臨兮星雨上絶兮氛埃彷徨<lb/>
<pb n="KR4c0005_SBCK_005-11a"/>
兮三清之舘縹緲兮八風之䑓俯觀兮故國洞<lb/>
崢嶸兮無極長懐兮故人涕潺湲兮霑軾横天<lb/>
苑歴北辰經瑤樓兮一息停余車之轔轔涉明<lb/>
河之清淺過織女而問津巫陽曰左招揺兮右<lb/>
天駟太乙之車兮無不利其道也楓為天兮棗<lb/>
為地盍徃從之兮導君意太乙方握髯低睂右<lb/>
手拄頥或以日臨命以嵗加時再轉兮再攷三<lb/>
命兮三推華蓋微明兮君子居貞之位太陽陰<lb/>
主兮天人厄運之期若夫一氣鴻濛萬化緇釐<lb/>
<pb n="KR4c0005_SBCK_005-11b"/>
此星精與木局又何足以知之巫陽曰太上有<lb/>
老君焉其名曰伯陽遊閬風之瓊圃䖏倒景之<lb/>
琳堂披拂日月咀嚼烟霜撫千載兮為朝為暮<lb/>
濟萬物兮若存若亡古之聰明愽達而不死者<lb/>
将與君子造崑崙之大荒迨而容與弭節翺翔<lb/>
俄參元而下降濟弱水之湯湯瞵軒䑓而右轉<lb/>
<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>玉檻之鏘鏘伯陽欣然見余曰昇之來何遲<lb/>
何故疲憊之如是何故枯槁之若兹吾適以爾<lb/>
小别今將千二百朞昔者爾為翟吾固知爾潔<lb/>
<pb n="KR4c0005_SBCK_005-12a"/>
潔焉無益其後爾為舟吾欲告爾休休焉不畱<lb/>
名已登乎仙格爾身常蹇乎中州噫哉甚可痛<lb/>
甚可哭多智也命之斧斤多才也身之桎梏爾<lb/>
形骸之在地也毎矍矍然求媒精魂之於天也<lb/>
又遑遑焉訪卜何異儀丹鳳於膠柱飼玄魚於<lb/>
森木何晩晤之逶迤何早計之觳觫嗚呼何異<lb/>
喪其親也揭竿而求諸海失其子也撃鼔而訪<lb/>
諸道途之逺矣曷其云蘇與影捕逐可不謂悲<lb/>
乎夫途之動也翂翂翐翐靜也若喪若失矘兮<lb/>
<pb n="KR4c0005_SBCK_005-12b"/>
不以死生為二塊兮若以天地為一生於萬物<lb/>
之後不為緩死於太古之前不為疾弊萬類也<lb/>
不謂之㐫利四海也不謂之吉夫如是則巨浸<lb/>
稽天而不溺鴻災冶地而不然生死不能為其<lb/>
夀夭變化適足寄其騰遷化而為魚也則躍龍<lb/>
門而横碣石化而為鳥也則陪羊角而負青天<lb/>
為社也則長無斤斧之患為瓠也則泛乎泱漭<lb/>
之川物無可而不可何必守固以拳拳余於是<lb/>
乎嗒然而喪其偶倐爾而失其知思故池之淥<lb/>
<pb n="KR4c0005_SBCK_005-13a"/>
水憶中園之桂枝栩栩然若有得茫茫然若有<lb/>
亡嘆彷彿兮覺悟魂已歸乎北鄉其徃也人皆<lb/>
為之避席其返也鳥不為之亂行歌曰茨山有<lb/>
薇兮頴水有漪夷為栢兮秋有實叔為栁兮春<lb/>
雨飛倐爾而笑汎滄浪兮不歸<lb/>
<pb n="KR4c0005_SBCK_005-13b"/>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_006-1a"/>
幽憂子集巻之六<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　序<lb/>
　　駙馬都尉喬君集序<lb/>
昔文王既没道不在於兹乎尼父克生禮盡歸<lb/>
於是矣其後荀卿孟子服儒者之褒衣屈平宋<lb/>
玉弄詞人之柔翰禮樂之道已顛墜於斯文雅<lb/>
頌之風猶綿聯於季葉痛乎王澤既竭諸矦爲<lb/>
<pb n="KR4c0005_SBCK_006-1b"/>
麋鹿之塲帝圖伊梗天下作豺狼之國秦人一<lb/>
滅舊章大愚黔首羣書赴火化崑岳之高煙儒<lb/>
士投坑變蓬萊之巨壑樂沈於海河間王初睠<lb/>
睠於古篇禮適諸夷叔孫通乃區區於綿蕝安<lb/>
國討論科斗五典叶從史遷祖述獲麟八書爰<lb/>
創衣冠禮樂重聞三代之風玉帛謳歌無墜六<lb/>
經之業鬱其興詠大雅於是為羣自此迄今年<lb/>
逾千祀聖門論賦相如為入室之雄闕里裁詩<lb/>
公幹即升堂之客陸平原龍驚學海浮天泉以<lb/>
<pb n="KR4c0005_SBCK_006-2a"/>
安流鮑叅軍鶴翥文塲代黄金之平埒臨曲䑓<lb/>
之上路面通衢之小苑蓮紅水碧堪釣叟之淹<lb/>
留桂白山青宜王孫之攀折香車貴士不掩龍<lb/>
闗縫掖書生時通驛騎坐蘭徑敞松扉北牖動<lb/>
而清風來南軒幽而白雲起欣然命駕弔曲江<lb/>
之隑淵興盡而歸聆伊川之笙吹三朝慶謁趨<lb/>
劒履於南宫五日歸休聞歌鐘於北里雍容車<lb/>
騎屢動雕章嘯傲煙霞仍涵寳思奢不敗徳笑<lb/>
金谷之羅紈儉不邀名悲蘭陵之芻布榮期三<lb/>
<pb n="KR4c0005_SBCK_006-2b"/>
樂君寔四之平子四愁我無一矣君教訓子弟<lb/>
不讀非聖之書撫愛家僮常恐名奴之辱婚嫁<lb/>
巳畢欲就金丹輪蓋非榮猶思道樹明霞曉挹<lb/>
終登不死之庭甘露秋團儻踐無生之崕凡所<lb/>
著述多以適意為宗雅愛清靈不以繁詞為貴<lb/>
足以傳諸好事貽厥孫謀故撰而存之凡為若<lb/>
干巻云爾<lb/>
<pb n="KR4c0005_SBCK_006-3a"/>
　　南陽公集序<lb/>
昔者龍蹲東魯陳禮樂而救蒼生虎據西秦焚<lb/>
詩書以愚黔首通其變參天二地謂之神合其<lb/>
機一隂一陽謂之聖是以楚漢方鬬蕭曹絳灌<lb/>
負長劔於此時袁曹已平徐陳應劉弄柔翰於<lb/>
當代聖人方士之行亦各異時而並宜謳歌玉<lb/>
帛之書何必同條而共貫文質再而復殷周之<lb/>
損益足徵驪翰三而始虞夏之興亡可及美哉<lb/>
煥乎斯文之功大矣自獲麟絶筆一千三四百<lb/>
<pb n="KR4c0005_SBCK_006-3b"/>
年游夏之門時有荀卿孟子屈宋之後直至賈<lb/>
誼相如兩班敘事得丘明之風骨二陸裁詩含<lb/>
公幹之奇偉鄴中新體共許音韻天成江左諸<lb/>
人咸好瓌姿豔發精博爽麗顔延之急病於江<lb/>
鮑之間疎散風流謝宣城緩步於向劉之上北<lb/>
方重濁獨盧黄門徃徃髙飛南國輕清惟庾中<lb/>
丞時時不墜嗟乎古今之士遞相毁譽至有操<lb/>
我戈矛啓其墨守三都既麗徵夏熟於上林九<lb/>
辯已髙責春歌於下里蹐駮之論紛然遂多近<lb/>
<pb n="KR4c0005_SBCK_006-4a"/>
日劉勰文心鍾嶸詩評異議蜂起髙談不息人<lb/>
慙西氏空論拾翠之容質謝南金徒辯荆蓬之<lb/>
玅拔十得五雖曰肩隨聞一知二猶為臆說俞<lb/>
曰未可人稱屢中化魯成魚曷云其逺非夫玅<lb/>
諧鐘律體㑹風騷筆有餘研思無停趣作龜作<lb/>
鏡聽歌曲而知亡為龍為光觀禮容而識大齊<lb/>
魯一變之道唐虞百代之文懸日月於胷懐挫<lb/>
風雲於毫翰含今古之制扣宫徵之聲細則出<lb/>
入無間麤則彌綸區宇逶迤綽約如玉女之千<lb/>
<pb n="KR4c0005_SBCK_006-4b"/>
嬌突兀崢嶸似靈龜之孤朴乘槎上漢誰問坳<lb/>
塘之淺深荷㦸入秦寧議長安之逺近是非未<lb/>
定曹子建皓首為期離合俱傷陸平叔終身流<lb/>
恨超然若此適可操刀自兹已降徒勞舉斧八<lb/>
病爰超沈隠侯永作拘囚四聲未分梁武帝長<lb/>
為聾俗後生莫曉更恨文律煩苛知音者稀常<lb/>
恐詞林交喪雅頌不作則後死者焉得而聞乎<lb/>
貞觀年中太宗外厭兵革垂衣裳於萬國舞干<lb/>
戚於兩階留思政塗内興文事虞李岑許之儔<lb/>
<pb n="KR4c0005_SBCK_006-5a"/>
以文章進王魏來褚之輩以材術顯咸能起自<lb/>
布衣蔚爲卿相雍容侍從朝夕獻納我之得人<lb/>
於斯爲盛虞愽通萬句<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>問不休李長於五言<lb/>
下筆無滯岑君論詰亹亹聽者忘疲許生章奏<lb/>
翩翩談之未易王侍中政事精宻明達舊章魏<lb/>
太師直氣鯁詞兼包古義禇河南風標特峻早<lb/>
鏘聲於冊府變風變雅立體不拘於一塗既博<lb/>
既精爲學遍遊於百氏自豸冠指佞雞樹登賢<lb/>
内掌機宻外脩國史晨趨有暇持綵筆於瑶軒<lb/>
<pb n="KR4c0005_SBCK_006-5b"/>
夕拜多閑弄雕章於琴席含毫顧盻漢家之城<lb/>
闕風煙逸韻縱横秦地之林泉魚鳥黄山羽獵<lb/>
幾奏瓊篇汾水樓船參聞寳思南津弔啒去逐<lb/>
蒼梧之雲西路悲昻來挽葱巖之雪江湖廊廟<lb/>
造次不忒其儀沙塞朝廷顛沛必歸於漢是使<lb/>
名流俱至兎翰闐門愛客相尋雞談滿席嚶嚶<lb/>
好鳥花欲白兮桺将菲　逰魚蓮將紅兮蘋<lb/>
可望綠樽恒湛齋閣臨霞綺札逾新園亭坐月<lb/>
凢所著述　千有餘篇今之刋冩成三十卷<lb/>
<pb n="KR4c0005_SBCK_006-6a"/>
早遊西鎬及周史之闕文晚卧東山憶漢庭之<lb/>
遺事平津矦之賓舘馬廏蕭條李司隸之仙舟<lb/>
龍門荒毁交交黄鳥集於栩兮集於桑營營蒼<lb/>
蠅止於藩兮止於棘九原可作松有隧兮兎有<lb/>
埏三湘不追川無梁兮鳥無徑輟斤之慟何獨<lb/>
荘周聞笛而悲寧惟向秀徒勤觀海未知渤瀚<lb/>
之倪永好談天莫究氤氲之數遂抽短翰為之<lb/>
序云<lb/>
<pb n="KR4c0005_SBCK_006-6b"/>
<pb n="KR4c0005_SBCK_006-6b"/>
　　樂府雜詩序<lb/>
聞夫歌以詠言庭堅有歌虞之曲頌以紀德奚<lb/>
斯有頌魯之篇四始六義存亾播矣八音九闋<lb/>
哀樂生焉是以叔譽聞詩驗同盟之成敗延陵<lb/>
聽樂知列國之典彜王澤竭而頌聲寝伯功衰<lb/>
而詩道缺秦皇滅學星琯千年漢武崇文市朝<lb/>
八變通儒作相徵博士於諸矦中使驅車訪遺<lb/>
編於四海發詔東觀縫掖成陰獻書南宫丹鉛<lb/>
踵武王風國詠共驪翰而升沈里頌途歌隨質<lb/>
<pb n="KR4c0005_SBCK_006-7a"/>
文而沿革以少卿長别起髙唱於河梁平子多<lb/>
愁寄遙情於壠坂南浦動闗山之役作者悲離<lb/>
東京興黨錮之誅詞人哀怨其後鼓吹樂府新<lb/>
聲起於鄴中山水風雲逸韻生於江左言古興<lb/>
者多以西漢為宗議今文者或用東朝為美落<lb/>
梅芳樹共體千篇隴水巫山殊名一意亦猶負<lb/>
日于珍狐之下沈螢於燭龍之前辛勤逐影更<lb/>
似悲狂罕見鑿空曾未先覺潘陸顔謝蹈迷津<lb/>
而不歸任沈江劉來亂轍而彌逺其有發揮新<lb/>
<pb n="KR4c0005_SBCK_006-7b"/>
題孤飛百代之前開鑿古人獨步九流之上自<lb/>
我作古粤在兹乎樂府者侍御史賈君之所作<lb/>
也君升堂入室踐龜字以長驅藏翼蓄鱗展龍<lb/>
圖以高視林宗一見許以王佐之才士季相看<lb/>
知有公卿之量南國蛟龍之燿下觸詞鋒東家<lb/>
科斗之書來游筆海朝陽弄翮即踐中京太行<lb/>
垂耳先鳴上路當赤縣之樞鑰作高䑓之羽儀<lb/>
動息無格於温仁顛沛安由乎正義玉堦覆奏<lb/>
謹依汲直之聞銅術埋輪先定雍門之罪霜䑓<lb/>
<pb n="KR4c0005_SBCK_006-8a"/>
有暇文律動於京師繡服無私錦字飛於天下<lb/>
九成宫者天子之殊庭羣仙之一都也五城既<lb/>
逺得崑閬於神京三山已沈見蓬萊於古輔紫<lb/>
樓金閣雕石壁而鏤群峰碧甃銅池俯銀津而<lb/>
横衆壑離官地險丹磵四周徼道天廻翠屏千<lb/>
仞衛尉寝蒙茸之署將軍無刁斗之警中巖罷<lb/>
燠飛霜為之夏凝大谷生寒層淮以之秋沍天<lb/>
子萬乘驅鳳輦於西郊羣公百僚扈龍軒而北<lb/>
輔春秋絡繹冠蓋滿於青山寒暑推移旌節喧<lb/>
<pb n="KR4c0005_SBCK_006-8b"/>
於黃首夕宿雞神之野朝登鳳女之䑓青鳥時<lb/>
飛白雲無極千年啓聖邈同汾水之陽七日期<lb/>
仙頗類緱山之曲經過者徒知其美揄揚者未<lb/>
歌其事恭聞首唱遂屬洛陽之才俯視前脩將<lb/>
麗長安之道平恩公當朝舊相一顧増榮親行<lb/>
翰墨之林光標唱和之雅於是懐文之士莫不<lb/>
嚮風靡然動麟閣之雕章發鴻都之寳思雲飛<lb/>
綺札代郡接於蒼梧泉湧華篇岷波連於碣石<lb/>
萬殊斯應千里不違同晨風之鴪北林似秋水<lb/>
<pb n="KR4c0005_SBCK_006-9a"/>
之歸東壑洋洋盈耳豈徒懸魯之音郁郁文哉<lb/>
非復從周之說故可論諸典故被以笙鏞爰有<lb/>
中山郎徐令雅好著書時稱愽物探亡篇於古<lb/>
壁徵逸簡於道人撰而集之命余為序時褫巾<lb/>
三蜀歸臥一丘散髪書林狂歌學市雖江湖廊<lb/>
廟賓廡蕭條綺季留矦神交髣髴遂復驅偪幽<lb/>
憂之疾經緯朝廷之言凡一百一篇分為上下<lb/>
兩巻俾夫舞雩周道知小雅之歡娯撃壤堯年<lb/>
識太平之歌詠云爾<lb/>
<pb n="KR4c0005_SBCK_006-9b"/>
　　宴梓州南亭詩序<lb/>
梓州城池亭者長史張公聽訟之别所也徒觀<lb/>
其巖嶂重複川流灌注雲窓綺閣負繡堞之逶<lb/>
迤澗户山樓帶金隍之繚繞信巴蜀之奇制也<lb/>
時鳯扆多閑上得和平之政鯷瀛有截下無交<lb/>
爭之人以公寄切上僚故久無州将連四千石<lb/>
之重任總十萬井之雄班職逾劇而道彌髙位<lb/>
逾崇而徳彌廣市獄無事時狎鳥於城隅邦國<lb/>
不空旦觀魚於濠上賓階月上横聨蜷之桂枝<lb/>
<pb n="KR4c0005_SBCK_006-10a"/>
野院風歸動葳蕤之萱草則有明珠愛客置芳<lb/>
酒於十旬羽服神交契仙㳺於五日圓潭寫鏡<lb/>
光浮落日之津雜樹開帷彩綴飛煙之路藤蘿<lb/>
杳藹挂疎陰以送秋鳬鴈參差結流音而將夕<lb/>
百年之歡不再千里之㑹何常下客悽惶暫停<lb/>
歸轡髙人賞翫豈輟斯文咸請賦詩六韻成章<lb/>
云爾<lb/>
<pb n="KR4c0005_SBCK_006-10b"/>
　　宴鳳泉石翁神祠詩序<lb/>
夫圯上黄公靈期巳逺湘中玄乙化跡難徵况<lb/>
乎神理巋然近帶青溪之路瓌資可望俯控丹<lb/>
巖之下予以歸骸空谷言隔市朝濯髪長川載<lb/>
罹寒暑心灰兩寂長無具爾之歡形木䨇枯将<lb/>
有終焉之志不悟喬鸎始囀喈喈於鶺鴒野蕚<lb/>
初開韡韡於棠棣命壺觴而引宴即沐新蘭尋<lb/>
磵戸以安歌仍攀野桂萋萋春草王孫游兮不<lb/>
歸秩秩斯干幽人去而忘返鼔我舞我修袖滿<lb/>
<pb n="KR4c0005_SBCK_006-11a"/>
於中巖神之聽之多祐興於觸石爰有嘉命咸<lb/>
遣賦詩請題四韻列之如右<lb/>
<pb n="KR4c0005_SBCK_006-11b"/>
　　七日綿州泛舟詩序<lb/>
諸公迹寓市朝心游江湖訪竒交於千里惜良<lb/>
辰於寸隂常恐辜負琴書荒涼山水於是脱屣<lb/>
人事鳴棹川隅言追挂犢之才用卜牽牛之賞<lb/>
邉生經笥送炎氣以濯纓郝氏書囊臨秋光而<lb/>
曝背似遇<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>山之客還疑星漢之游願駐景於<lb/>
髙天想乗霓於縮地繁絲亂響涼酎時斟戲翔<lb/>
羽於平沙釣潛鱗於曲浦乗流則逝不覺忘歸<lb/>
咸可賦詩探韻成作<lb/>
<pb n="KR4c0005_SBCK_006-12a"/>
　　楊明府過訪詩序<lb/>
夫清風動駕謁阮籍於山陽素雪乗舟訪戴逵<lb/>
於江路猶名髙好事迹標良史未有鶯臨綺月<lb/>
筵開許郭之談花聚繁星門枉荀陳之馭泛烟<lb/>
光於紫㶑翻露色於丹滋亭臯一望平蕪千里<lb/>
萋萋芳草童兒牧馬之塲亹亹晴川野老休牛<lb/>
之塔釣䑓隠隠先生之桑梓可知茨嶺巖巖隠<lb/>
士之風流尚在豈使臨卭樽酒歌賦無聲彭澤<lb/>
琴書田園寝詠<lb/>
<pb n="KR4c0005_SBCK_006-12b"/>
　<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>問<lb/>
　　<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>蜀父老問<lb/>
龍集荒落律紀蕤賓余自酆鎬歸於五津從王<lb/>
事也丁丑届於昇僊橋止送客亭即相如所謂<lb/>
不乘髙車駟馬不出汝下者也遇蜀父老皤然<lb/>
龎睂華髪者休於斯謂予曰子非衣冕之族歟<lb/>
文章之徒歟飾仁義以干時乎懐詩書以邀名<lb/>
乎吾聞諸夫子曰邦有道貧且賤焉耻也當今<lb/>
萬方日朗九有風靡主上垂衣裳正南面而已<lb/>
<pb n="KR4c0005_SBCK_006-13a"/>
矣庸非有道乎而子爵不登上造位不至中涓<lb/>
藜羮不厭短褐不全庸非貧賤乎吾視子形容<lb/>
顦顇顔色疲怠心若涉六經眼若營四海何其<lb/>
無恥也何其不一干聖主効智出奇何栖栖黙<lb/>
黙自苦若斯吾聞克為卿失則烹何故區區冗<lb/>
冗無所成名余笑而應之曰井魚不可以語於<lb/>
海者拘於墟也夏蟲不可以語於氷者篤於時<lb/>
也盖聞智者不背時而徼幸明者不違道以干<lb/>
非是以聖賢馳騖莫救三家之徹匹夫髙抗不<lb/>
<pb n="KR4c0005_SBCK_006-13b"/>
屈萬乘之威道在則簞瓢匪陋義存則珪組斯<lb/>
違或立談以邀鼎食或白首而甘布衣或委輅<lb/>
而仕屬論都之㑹或射鈎以相遇匡覇之機亦<lb/>
有朝爲伊周暮爲桀跖當其時也襲珩珮之鏘<lb/>
鏘失其時也委溝渠而喀喀故使龍丘先生羞<lb/>
聞擁篲鴈門太守不如縫掖孟軻偃蹇爲王者<lb/>
師范雎匍匐爲諸矦客富貴者君子之餘事仁<lb/>
義者賢達之常迹來不可違類鴻鴈之隨陽去<lb/>
不可畱同白駒之過隙行蘇張之辯於媧燧之<lb/>
<pb n="KR4c0005_SBCK_006-14a"/>
年則迂矣用韓彭之術於堯舜之朝則舛矣守<lb/>
夷齊之節於湯武之時則孤矣抱申商之法於<lb/>
成康之日則愚矣彼一時也此一時也易時而<lb/>
䖏失其所矣大唐之有天下也出入三代五十<lb/>
餘載月竁來庭風丘欵塞華旌巳偃羽檄巳平<lb/>
雖有㢘白之將孫呉之兵百勝無遺策千里不<lb/>
畱行無所用也社首既禪介丘既封創明堂立<lb/>
辟雍雖有闕里之聖淹中之儒叔孫通之蕝公<lb/>
玉帶之圖將焉設也咸英並作韶武畢用奏之<lb/>
<pb n="KR4c0005_SBCK_006-14b"/>
方澤而地祗登昇之圓丘而天神降雖有伶倫<lb/>
伯夔延陵子期操雅曲則風雲動激悽音則草<lb/>
木悲又何施也畵衣莫犯囹圄不修雖有咎繇<lb/>
仲甫之器釋之定國之儔金科在握丹筆如流<lb/>
非急務也人歸東户家沐南薰山澤無蹊隧雞<lb/>
犬不相聞雖有文翁黄覇之述職子游子賤之<lb/>
絃歌政成禮讓俗被雍和固無取也干戈已戢<lb/>
禮樂已興刑罰巳措梁父已昇公卿常伯庻政<lb/>
其凝雖有鴻才大略麗句<hi>藻一作</hi>豐詞發言盈乎<lb/>
<pb n="KR4c0005_SBCK_006-15a"/>
百代濡翰周乎四時畧無益於今日而適足以<lb/>
怫之是故天子恭已羣臣演成攘袂而陵稷卨<lb/>
撫掌而笑阿衡無為而萬物皆遂不言而品彚<lb/>
咸亨莫不稱贊鴻烈揄揚頌聲言殊者招累行<lb/>
危者相傾効智者輟談於草澤出竒者褁足於<lb/>
山楹許由去而堯臣不少善巻迯而舜徳不輕<lb/>
夫周冕雖華猨㺅不之好也夏屋雖崇騏驥不<lb/>
之䖏也載鼷以車馬不如放之於藪穴也樂鷃<lb/>
以鐘鼔不如栖之以深林也此數物者豈惡榮<lb/>
<pb n="KR4c0005_SBCK_006-15b"/>
而好辱哉蓋不失其天真也若余者十五而志<lb/>
於學四十而無聞焉詠羲農之化翫姬孔之篇<lb/>
周遊幾萬里馳騁數十年時復陵霞汎月搦札<lb/>
彈弦隨時上下與俗推遷門有張公之霧突無<lb/>
墨子之烟雖吾道之窮矣夫何妨乎浩然今將<lb/>
授子以中和之樂申子以封禪之篇終眇慙乎<lb/>
措地竊所慕於談天於是蜀父老再拜而謝曰<lb/>
鄙夫瞽陋長自愚惑習俗遐陬不遊上國聞王<lb/>
人之休音聽皇猷之允塞亦猶獻雉而遇司南<lb/>
<pb n="KR4c0005_SBCK_006-16a"/>
衘龍而光有北請終餘論永告卭𤏡<lb/>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_007-1a"/>
幽憂子集巻之七<lb/>
　　　　　　　唐范陽盧照隣昇之著<lb/>
　　　　　　　明閩漳張　爕紹和纂<lb/>
　書<lb/>
　　與在朝諸賢書<lb/>
昔張子房䖏太傅之尊自疏於南山隠公孫弘<lb/>
居丞相之位亦伏地於東方生伯喈已亡孔文<lb/>
舉將老兵而造膝方回尚在王羲之就倉奴而<lb/>
共談良史書之髙賢不以為累自古朝野曷常<lb/>
<pb n="KR4c0005_SBCK_007-1b"/>
以人廢言况下官抱疹東山不干時事借人唱<lb/>
和何損于朋黨延州子期聞音竊抃猶冀身膏<lb/>
丹壑脱寳劒於山阿骨掩黄塵罷瑤琴於天下<lb/>
捐金抵於山谷者非太平之美事乎幽憂子白<lb/>
<pb n="KR4c0005_SBCK_007-2a"/>
　　與洛陽名流朝士乞藥直書<lb/>
幽憂子學道于東龍門山精舎布衣藜羮堅卧<lb/>
於一巖之曲客有過而哀之者青囊中出金花<lb/>
子丹方相遺之服之病愈視其方丹砂二斤糓<lb/>
楮子則山中可有丹砂則渺然難致昔在闗西<lb/>
太白山下一隠士多玄明膏中有丹砂八兩予<lb/>
時居貧不得好上砂但取馬牙顔色微光淨者<lb/>
充用自爾丁府君憂每一號哭涕泗中皆藥氣<lb/>
流出三四年羸臥苦嗽幾至于不免復偶於他<lb/>
<pb n="KR4c0005_SBCK_007-2b"/>
方中見一說云丹砂之不精者服之令人多嗽<lb/>
訪知一䖏有此物甚佳兩必須錢二千文則三<lb/>
十二兩當取六十四千也空山臥疾家業先貧<lb/>
老母年尊兄弟祿薄若待家辦則委骨於巉嵓<lb/>
之峰矣意者欲以開嵗五月糓子熟時試合此<lb/>
藥非天下名流貴族王公卿士於仁惻之心達<lb/>
枯骨朽株者孰能濟之哉今力疾賦詩一篇遍<lb/>
呈當代博雅君子雖文不動俗事或傷心儻遇<lb/>
晏嬰脱左驂而見贖如逢孔子分秉粟以相憂<lb/>
<pb n="KR4c0005_SBCK_007-3a"/>
則越石原憲不辛苦於當年矣唯當坐禪念室<lb/>
以答深仁若諸君子家有好妙砂能以見及最<lb/>
為第一無者各乞一二兩藥直是庶幾也仲尼<lb/>
曰有能一日用其力於仁者乎未有力不足者<lb/>
又曰君子無終食之間違仁在坐則參於前在<lb/>
輿則倚於衡古人心可見矣又曰仁逺乎哉我<lb/>
欲仁斯仁至矣言能苟行之仁道不逺也朝英<lb/>
貴士愽濟而好仁者何必相識故知與不知咸<lb/>
送詩告請無案劔同掩體骸云爾<lb/>
<pb n="KR4c0005_SBCK_007-3b"/>
<pb n="KR4c0005_SBCK_007-3b"/>
　　寄裴舍人諸公遺衣藥直書<lb/>
山信至自都太子舍人裴瑾之太子舍人韋方<lb/>
賢左史范履冰水部員外郎獨孤思荘少府丞<lb/>
舍人内供奉閻知微符璽郎喬偘並有書問余<lb/>
疾兼致束帛之禮以供東山衣藥之費嗟乎代<lb/>
與道交喪其來尚矣殷揚州與外甥韓康伯别<lb/>
慨然而詠富貴他人合貧賤親戚離因泣下交<lb/>
頥不能自已余以其為人也名過其實然窮達<lb/>
之際則西狩獲麟所不能免斯亦古君子之大<lb/>
<pb n="KR4c0005_SBCK_007-4a"/>
悲也自鄶而下曷足譏焉余家咸亨中良賤百<lb/>
口自丁家難私門弟妹凋喪七八年間貨用都<lb/>
盡余不幸遇斯疾母兄哀憐破産以供醫藥屬<lb/>
多糓不登家道屢困兄弟薄遊近縣創巨未平<lb/>
雖每分多見憂然亦莫能取給海内相識亦時<lb/>
致湯藥恩亦多矣晚更篤信佛法於山下間營<lb/>
建所費尤廣本欲息貪寡欲縁此更使貪心萌<lb/>
生每得一物輙歡喜更恨不足嗚呼道惡在而<lb/>
奔競之若兹雖觀苦空無常而此業已就不可<lb/>
<pb n="KR4c0005_SBCK_007-4b"/>
中廢祈獲福澤思與士君子共之<lb/>
<pb n="KR4c0005_SBCK_007-5a"/>
<pb n="KR4c0005_SBCK_007-6a"/>
　賛<lb/>
　　相樂夫人檀龕讚<lb/>
相樂夫人韋氏者益州都督長史胡公之繼親<lb/>
也夫人寓跡蘭閨栖情香岫琢磨六行與三明<lb/>
而並驅馳騖四禪將十訓而齊駕粤以乾封紀<lb/>
嵗流火司辰敬造靈龕奉圖真相青蓮皓月爭<lb/>
華蚊睫之端寳樹天倡競爽鴻毛之際納須彌<lb/>
於纖芥嘗謂徒言置由旬於方丈今過其寔重<lb/>
宣此義敢爲讚云<lb/>
<pb n="KR4c0005_SBCK_007-6b"/>
猗歟寔相顯允神工規模鹿苑圖寫龍宫分身<lb/>
諦聽列坐談空羣天䬃纚衆寳玲瓏雕牕引月<lb/>
鏤網搖風一窺妙境髙謝塵蒙<lb/>
<pb n="KR4c0005_SBCK_007-7a"/>
　　益州長史胡樹禮為亡女造畵讚<lb/>
夫鎔金逞妙徒罄中人之産架寳崇奢未階大<lb/>
乗之化豈若圓徽紈素巻舒方丈之筵表裏丹<lb/>
青藻繪多林之色獨為先覺其在兹乎益州長<lb/>
史公道洽中孚履黄裳以貞吉寄隆分陜苴白<lb/>
茅而涉川猶為龜組相輝不離泡幻之域熊車<lb/>
結轍尚迷苦愛之津爰捨淨財幸求多福為亡<lb/>
女宇文氏敬造像等徵竒綃於水府採妙色於<lb/>
霞莊月面澄華疑金雲之夜敞蓮毫吐照狀珠<lb/>
<pb n="KR4c0005_SBCK_007-7b"/>
浦之晨開花寳參差眺鶴林其非逺仙雲盻蠁<lb/>
登鷲巖其可望窮形盡相陋燕壁之含丹寫妙<lb/>
分容嗤吳屏之墜筆式揚顯福俾讚幽魂其詞<lb/>
曰<lb/>
正教東漸遺像西至化格三天功超十地偉歟<lb/>
大士弘慈逺致追慟幽途載營檀施皎潔霜紈<lb/>
照影丹素果發金口蓮生玉步地寳天花星羅<lb/>
雲布慧炬長設迷津永渡<lb/>
<pb n="KR4c0005_SBCK_007-8a"/>
　碑<lb/>
　　益州至真觀主黎君碑<lb/>
若夫三清上列瑤闗控日月之圖八洞深居貝<lb/>
闕吐山河之鎮雖復扶桑大帝傳赤字於東華<lb/>
安寳神君受青符於南極猶未能發揮不宰復<lb/>
歸無物之功開鑿玅門言謝有為之業其馮馮<lb/>
翼翼百姓存焉而不知杳杳㝠㝠萬族死之而<lb/>
無愠獨為衆好之宗者其唯元始天尊乎暨乎<lb/>
蹩蹩為仁跂跋為義鴻臚傳小儒之具緘縢為<lb/>
<pb n="KR4c0005_SBCK_007-8b"/>
大盗之術堯禹生而天下火馳姬孔出而群方<lb/>
鼎沸則有氤氲祖帝發皓鬢於東周兆朕皇輿<lb/>
飛紫雲於西道鳳交開景返徐甲之營魂龍光<lb/>
照天杜宣尼之神氣得一吹萬有大造於蒼生<lb/>
把十蹈五樹靈基於寳祚能使始皇東指見赤<lb/>
舄而長懐漢帝北遊望青烟而下拜於是靈山<lb/>
水府俱為鍊玉之塲甲第離宫多入空歌之地<lb/>
青牛道士按錦節於中都白鹿仙人列瑤壇於<lb/>
八表乃劒門西拒卭闗南望星橋<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>斗像牛漢<lb/>
<pb n="KR4c0005_SBCK_007-9a"/>
之秋横月硤縈城疑兎輪之曉落武騎遷昇之<lb/>
路冠蓋雲飛文翁講肄之堂英靈霧聚巖開<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>
桂藴金碧之祥光磵吐夭桃積神仙之粹氣至<lb/>
真觀者隋開皇二年之所立也尋屬煬帝驕淫<lb/>
蜀王奢僭冕旒多事有慙七聖之遊几杖不朝<lb/>
未遑八仙之術紫䑓初構霜露霑衣碧洞新開<lb/>
蓬萊變海仙居制度與雲雷而共屯象帝威儀<lb/>
將市朝而猶梗皇家纂戎牝谷乗大道而驅除<lb/>
盤根瀬鄉擁真人之閥閱髙祖以汾陽如雪當<lb/>
<pb n="KR4c0005_SBCK_007-9b"/>
金闕之上仙太宗以峒山順風屬瑤京之下視<lb/>
武皇帝凝旒紫閣懸鏡丹䑓運璇極而正乾坤<lb/>
坐闓陽而調風雨變銅渾於九洛鱗羽登歌鳴<lb/>
玉鑾於四清烟霞變色焚符破璽更聞繩燧之<lb/>
初剖斗折衡重覩人倫之制銀書紀岱登日觀<lb/>
以論功玉牒封梁下雲丘而挍美千齡胎化申<lb/>
以駕羽之期萬嵗巖耆獻以華封之夀畊田鑿<lb/>
井者不知自然鼓腹擊壤者不知帝力嗚呼豈<lb/>
非道風幽贊之效與乃廻輿詔蹕親幸譙若奉<lb/>
<pb n="KR4c0005_SBCK_007-10a"/>
策老君為太上皇帝仍令天下諸州各置觀一<lb/>
所於是碧樓三襲上接虹蜺絳闕九成下交星<lb/>
雨乗雲御氣日夕於關山薦璧投金嵗時於岳<lb/>
瀆此觀地當樞要任切㑹昌南隣覆錦之城西<lb/>
逼吞珠之界使星連注皇華結轍既而綠地榛<lb/>
蕪朱宫板蕩非夫位膺金䇿名載瓊軒為紫帝<lb/>
之羣賓列黄庭之上格孰能居此棟梁平圃丹<lb/>
雘長樓大開流電之庭廣制明霞之宇觀主三<lb/>
洞法師姓黎諱某廣漢雒人也金天命秩即有<lb/>
<pb n="KR4c0005_SBCK_007-10b"/>
天地之官火正分司寔掌羲和之任夏殷之際<lb/>
代為伯相或食邑於魯或書社於衞故魯之黎<lb/>
城衞之黎陽即其地也魏晉之交或立功於呉<lb/>
剖符於蜀在吴者其後封於夀春黎將故城有<lb/>
黎氏之墓石文石闕之字在焉在蜀符堅時秦<lb/>
為蜀郡太守北齊時練山為益州刺史故子孫<lb/>
因家於蜀法師練山之六代孫也祖宗父泉並<lb/>
為州郡都主簿平正七職之任蜀文公之好智<lb/>
固讓朝恩秦子整之多才終從郡辟禮儀體制<lb/>
<pb n="KR4c0005_SBCK_007-11a"/>
鄉挍取式於公曹獄訟章程府主責成於平正<lb/>
時無畱事復聞坐嘯之談野有讓畊重聽行歌<lb/>
之樂玄珠結慶剖江漢之圓流紫胞貽祉動岷<lb/>
精之垂曜豫章七嵗非復常材朝陽五色豈云<lb/>
凢鳥初登小學笑孔墨之神勞一見玄書以彭<lb/>
𣆀為已任玉笈雲<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>之術龍緘鳳藴之圖莫不<lb/>
吞楚夢於胸中指魯城於掌上臨長水而飲犢<lb/>
不就堯徵卧巨澤而牧羊徒勞漢使㝠丘聳駕<lb/>
左肘符觀化之辰諄壑停装横目傳栖真之地<lb/>
<pb n="KR4c0005_SBCK_007-11b"/>
貞觀之末有昭慶大法師魁㟁堂堂威儀肅肅<lb/>
裂圓冠而焚俗制横大帳而抗山谷聲若坻頽<lb/>
辯均濤發仲尼河目飛電驚人子貢斗脣連環<lb/>
動坐昂昂不雜如獨鶴之映羣雞矯矯無䨇狀<lb/>
真龍之<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>芻狗于時三蜀耆老咸相謂曰興大<lb/>
道者其在兹乎初襲羽裠且莅貞陽小觀纔麾<lb/>
玉柄已馳天下大名尋而廣漢士人固請法師<lb/>
為靈集觀主去長桑之故苑臨隠弅之新丘經<lb/>
之營之既雕既琢銀䑓中天而孤岀珠樹匝地<lb/>
<pb n="KR4c0005_SBCK_007-12a"/>
而叢生同赤城之建標有黄房之貞構觀中先<lb/>
有天尊真人石像大小萬餘區年代寝深儀範<lb/>
凋缺沈沈寳座積萬古之塵埃邈邈瓊顔被千<lb/>
齡之苔蘚法師睹斯而流涕曰不圖先聖尊容<lb/>
零落至此乃重肱即路無胈永哀櫛沐幾於四<lb/>
時栖遑周於百舍誓将崇輯事畢然後寝食為<lb/>
期鄉曲爭持錢帛競施珍寳費餘巨萬役不崇<lb/>
朝還開紫翠之容更表圓明之色行益州刺史<lb/>
駙馬都尉喬君主壻懿親勲門盛族任髙方面<lb/>
<pb n="KR4c0005_SBCK_007-12b"/>
寄切西南法師道叶半千神凝正一而至真福<lb/>
地荒凉日久不有上徳其誰振之又表請師為<lb/>
至真觀主法師升堂慷慨吐納玄科攝齋寥亮<lb/>
分明紫訣詞峯雲鬱觸劍石以飛揚義壑泉奔<lb/>
横玉輪而浩蕩入其門者披烟霧於九天聞其<lb/>
音者聽咸韶於三月由是户外之履魚貫江水<lb/>
堂下之賓鴈行關塞黄老之學復於今矣則有<lb/>
王孫之黨都公之倫名亞春陵氣髙韓魏鸘裘<lb/>
玉劍散圓庭以陸離驥子銀鞍委山衢而沛艾<lb/>
<pb n="KR4c0005_SBCK_007-13a"/>
法師以兹衆施即於天宫後起大講堂并造長<lb/>
廊二十餘丈琳堂鬱其峙起星闈忽以環周仰<lb/>
<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱以嶙峋下崢嶸以廣朗陰娥假道窺玉女<lb/>
於南軒陽烏廻轡炤青禽於北閣又於觀内鑄<lb/>
銅鐘一口重七十斤立石壇三級週廻一百步<lb/>
懸黍璣於碧落明月流光建瓊乳於玄都飛霜<lb/>
蓄韻壇開錦砌類江浦之澄霞庭列瑤堦疑崑<lb/>
丘之積雪毎至三辰法㑹八景真遊霓裳蕩耀<lb/>
魄之華羽盖轉風雲之路通天亘景兼造化之<lb/>
<pb n="KR4c0005_SBCK_007-13b"/>
全模帶鳥銜虹連飛動之竒勢可謂德光而功<lb/>
濟道勝而名揚者也前長史范陽公一代羽儀<lb/>
門傾四海前長史譙國公兩朝肺腑威動百城<lb/>
並屈銀黄俱伸玄素法師雍容坐鎮嘯傲行藏<lb/>
雖郭先生之禮峻晉矦蒙莊子之身輕梁相不<lb/>
能尚也若夫言出於口龍驥所不能追行成於<lb/>
心王公所不能及悲懷狥物風雨晦而逾勤苦<lb/>
節横秋氷霜急而逾固尸居環堵而嵗計有餘<lb/>
道周稊稗而日用無竭又於學射靈山别立仙<lb/>
<pb n="KR4c0005_SBCK_007-14a"/>
居一所即至真之珠庭也栽松蒔栢與月樹而<lb/>
交輪刻角雕甍共星樓而接翼蒼郊却倚猶太<lb/>
行之北登錦肆前通似㶚陵之南望華表千年<lb/>
之鶴未見成都津亭八月之龍時歸鄉里法師<lb/>
出家入道三十餘年弟子所得襯施不可稱量<lb/>
盡入修營咸供衆用見諸疾苦便開五色之<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>
遇彼饑寒輙有千金之費巾拂之外餘無所畱<lb/>
凡所經過洪濟多矣法師又於咸亨二年正月<lb/>
十八日寢疾之際聞空中有聲曰天上今欲相<lb/>
<pb n="KR4c0005_SBCK_007-14b"/>
煩為玉京觀主法師辭以至真功徳未就固請<lb/>
不行少選之間所疾便愈左右侍者無不同聞<lb/>
自是逺近道俗咸共驚嗟曰天上知余不肖將<lb/>
棄余矣上座監齋某等並流廻左映策地景於<lb/>
丹田浩氣中升養天倪於紫室雖復同班玉籍<lb/>
並列仙宫每屈宗師之道仍修弟子之敬亦猶<lb/>
披衣齧缺同徳而相尊雲将鴻濛比肩而相下<lb/>
大弟子並仙庭十哲道家童師閉門錬火陪嘯<lb/>
父之髙烟卜肆驅筠記壺公之逺御咸用輯瓊<lb/>
<pb n="KR4c0005_SBCK_007-15a"/>
䑓之墜典正騫樹之頽風散在人間敷揚道教<lb/>
可謂庚桑畏壘致大壤以匡時范相鴟夷行計<lb/>
然而濟俗僉曰吾師也䪡萬物而不以為義利<lb/>
萬代而不以為仁逍遥乎有無之表彷徨乎塵<lb/>
垢之外東郭順子無擇存而不論伯昏瞀人禦<lb/>
冦論而不議豈使為山九仞道不列於珠庭築<lb/>
舘三休功未書於瑶版下官迷方看博邀赤斧<lb/>
於禺山失路乘槎問君平於蜀郡汾陽䖏子目<lb/>
撃而言忘漢陰丈人徳全而機謝是用搜竒井<lb/>
<pb n="KR4c0005_SBCK_007-15b"/>
絡題片石於靈丘觀藝恊晨見乗雲之飛將蒼<lb/>
蒼中野同銷地媪之魂耿耿太初獨昧天師之<lb/>
化其詞曰<lb/>
象帝之先其誰之子徒觀其玅莫究其始果而<lb/>
勿代為而不恃强為之名謂之道紀<hi>一其</hi>
太朴云季孝慈已彰邈邈帝祖繩繩帝鄉曰神<lb/>
曰聖為龍為光千年受籙萬古稱王<hi>二其</hi>
於鑠帝唐丕承天秩道風吹萬玄猷配一五載<lb/>
乘雲三山禮日薦璧延士投金訪術<hi>三其</hi>
<pb n="KR4c0005_SBCK_007-16a"/>
地分輿井城連劒闕錦瀬開霞嵋峰吐月白雲<lb/>
舒巻青山廻沒<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>閣香飛桃源花發<hi>四其</hi>
紫宸髙映丹宫洞開巖舒金碧地起樓䑓鶴飛<lb/>
龍度鸞歌鳳廻星雨交接風烟去來<hi>五其</hi>
寳龜涵影玉顔乃睠神劒九光華冠萬變日軒<lb/>
朝敞雲歌夕轉紫樹瓊鐘玄壇竹院<hi>六其</hi>
偉與上士昭哉至人笙簧道徳粉澤人倫汾陽<lb/>
䖏子箕山外臣遂荒白屋奄有玄津<hi>七其</hi>
玉扃将墜金堦無主草滋紅壁苔凝繡柱式佇<lb/>
<pb n="KR4c0005_SBCK_007-16b"/>
賢才崇其彠矩福庭霞煥仙徒霧聚<hi>八其</hi>
縹緲四真雍容十哲俱升紫宇並邀清節松子<lb/>
排煙焦君卧雪辨雲懸㝢神遊朗徹<hi>九其</hi>
玉壘庭坤珠鄉勝踐鐘鼎紛藹江山悠緬薛縣<lb/>
池平萊州水淺懸日月於鼇極播天人於鳳椽<lb/>
<hi>十其</hi>
</p>
<p>
</p>
  </div>
<div> <lb/>
    <p>
<pb n="KR4c0005_SBCK_008-1a"/>
　附錄<lb/>
　　盧照隣小傳　晉劉　昫<lb/>
盧照隣字昇之幽州范陽人也年十餘嵗就曹<lb/>
憲王義方授蒼雅及經史博學善屬文初授鄧<lb/>
王府典籤王甚愛重之曾謂群官曰此卽寡人<lb/>
相如也後拜新都尉因染風疾去官䖏太白山<lb/>
中以服餌爲事後疾轉篤徙居陽翟之具茨山<lb/>
著釋疾文五悲等誦頗有騷人之風甚爲文士<lb/>
所重照隣旣沈痼攣廢不堪其苦嘗與親屬執<lb/>
<pb n="KR4c0005_SBCK_008-1b"/>
别遂自投頴水而死時年四十文集二十卷兄<lb/>
光乗亦知名長壽中爲隴州剌史<lb/>
<pb n="KR4c0005_SBCK_008-2a"/>
　　盧照隣小傳　宋宋　祁<lb/>
照隣字昇之范陽人十嵗從曹憲王義方授蒼<lb/>
雅調鄧王府典籤王愛重謂人曰此吾之相如<lb/>
調新都尉病去官居太白山得方士玄明膏餌<lb/>
之會父䘮號嘔丹輒出由是疾益甚客東龍門<lb/>
山布衣藜羹裴瑾之韋方質范履冰等時時供<lb/>
衣藥疾甚足攣一手又廢乃去具茨山下買園<lb/>
數十𤱔疏潁水周舎復豫爲墓偃臥其中照隣<lb/>
自以當高宗時尙吏巳獨儒武后尙法巳獨黃<lb/>
<pb n="KR4c0005_SBCK_008-2b"/>
老后封嵩山屢聘賢士巳巳廢著五悲文以自<lb/>
明病旣久與親屬訣自沈頼水濱<lb/>
<pb n="KR4c0005_SBCK_008-3a"/>
　　豔情代郭氏答盧照隣　唐駱賔王<lb/>
迢迢芊路望芝田眇眇函關限蜀川歸雲巳落<lb/>
涪江外還鴈應過洛水瀍洛水傍連帝城側帝<lb/>
宅層甍垂鳯翼銅駝路上桺千條金谷園中花<lb/>
㡬色桺葉園花䖏䖏新洛陽桃李應芳春妾向<lb/>
雙流窺石鏡君住三川守玉人此時離别那堪<lb/>
道此日空牀<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>芳沼芳沼徒遊比目魚幽徑還<lb/>
生㧞心草流風廻雪儻便娟驥子魚文實可憐<lb/>
擲果河陽君有分貨酒成都妾亦然莫言貧賤<lb/>
<pb n="KR4c0005_SBCK_008-3b"/>
無人重莫言富貴應須種綠珠猶得石崇憐飛<lb/>
燕曾經漢皇寵良人何䖏醉縱橫直如循黙守<lb/>
空名倒提新縑成慊慊翻將故劒作平平離前<lb/>
吉夣成蘭兆别後啼㾗上竹生别日分明相約<lb/>
束巳取宜家成誡朂當時擬弄掌中珠豈調先<lb/>
摧庭際玉悲鳴五里無人問腸斷三聲誰爲續<lb/>
思君欲上望夫䑓端居懶聽將雛曲沈沈落日<lb/>
向山低簷前歸燕並頭栖抱膝當窻㸔夕兎側<lb/>
耳空房聽曉雞舞蝶臨階秪自舞啼鳥逢人亦<lb/>
<pb n="KR4c0005_SBCK_008-4a"/>
助啼獨坐傷孤枕春來悲更甚峨眉山上月如<lb/>
眉濯錦江中霞似錦錦字廻文欲贈君劍壁層<lb/>
峰自糺紛平江淼淼分淸浦長路悠悠間白雲<lb/>
也知京洛多佳麗也知山岫遥虧蔽無那短封<lb/>
卽疎索不在長情守期契傳聞織女<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>牽牛相<lb/>
望重河隔淺流誰分迢迢經兩嵗誰能脈脈待<lb/>
三秋情知唾并終無理情知覆水也難收不復<lb/>
下山能借問更向盧家字莫愁<lb/>
<pb n="KR4c0005_SBCK_008-4b"/>
<pb n="KR4c0005_SBCK_008-4b"/>
　　遺事<lb/>
孟詵盧照隣等師孫思邈照隣有惡疾不可爲<lb/>
感而問曰高醫愈疾奈何答曰天有四時五行<lb/>
寒暑迭居和爲雨怒爲風凝爲雪霜張爲虹電<lb/>
天常數也人之四支五藏一覺一寐吐納徃來<lb/>
流爲榮衛章爲氣色發爲音聲人常數也陽用<lb/>
其形陰用其精天人所同也失則蒸生熱否生<lb/>
寒結爲瘤贅䧟爲癰疽奔則喘乏竭則燋槁發<lb/>
乎靣動乎形天地亦然五緯縮贏孛彗飛流其<lb/>
<pb n="KR4c0005_SBCK_008-5a"/>
危診也寒暑不時其蒸否也石立土踊是其瘤<lb/>
贅山崩土䧟是其癰疽奔風暴雨其喘乏川瀆<lb/>
竭涸其燋槁高醫道以藥石救以䍇劑聖人和<lb/>
以至德輔以人事故體有可愈之疾天有可振<lb/>
之灾照隣曰人事奈何曰心爲之君君尚恭故<lb/>
欲小詩曰如臨深淵如履薄冰小之謂也膽爲<lb/>
之將以果决爲務故欲大詩曰赴赴武夫公矦<lb/>
干城大之謂也仁者靜地之象故欲方傳曰不<lb/>
爲利囘不爲義疚方之謂也智者動天之象故<lb/>
<pb n="KR4c0005_SBCK_008-5b"/>
欲圓易曰見㡬而作不俟終日圓之謂也復問<lb/>
養性之要答曰天有盈虛人有屯危不自愼不<lb/>
能濟故養性必先知自愼也愼以畏爲本太上<lb/>
畏道其次畏天其次畏物其次畏人其次畏身<lb/>
憂於身者不拘於人畏於巳者不制於彼愼於<lb/>
小者不懼於大戒於近者不侮於遠知此則人<lb/>
事畢矣<hi>邈傳孫思</hi>
盧照隣弱冠拜鄧王府典籤王府書記一以委<lb/>
之王有書十二車照隣總披覽略能記憶後爲<lb/>
<pb n="KR4c0005_SBCK_008-6a"/>
益州新都縣尉秩滿婆娑蜀中放曠詩酒故世<lb/>
稱王楊盧駱時楊之爲文好以古人姓名連用<lb/>
如張平子之略談陸士衡之所記潘安仁宜其<lb/>
陋矣仲長統何足知之號爲點鬼簿駱賔王文<lb/>
好以數<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>如秦地重關一百二漢家離官三十<lb/>
六時人號爲算博士如盧生之文時人莫能評<lb/>
其得失矣惜哉不幸有冉畊之疾著幽憂子以<lb/>
釋憤焉文集二十卷<hi>僉載朝野</hi>
<pb n="KR4c0005_SBCK_008-6b"/>
</p>
<p>
</p>
  </div></body>
</text>\m</TEI>
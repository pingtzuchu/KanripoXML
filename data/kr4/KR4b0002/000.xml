<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蔡中郎集</head>
    <p>
<pb n="KR4b0002_WYG_000-1a"/>
欽定四庫全書　　　　　集部二<lb/>
　蔡中郎集　　　　　　　别集類一<hi>漢</hi>
　　提要<lb/>
　　　　<hi>臣</hi>等謹案蔡中郎集六巻漢蔡邕撰隋志載<lb/>
　　　　後漢左中郎將蔡邕集十二巻註曰梁有二<lb/>
　　　　十巻録一巻則其集至隋巳非完本舊唐志<lb/>
　　　　乃仍作二十巻當有官書佚脱而民間傳本<lb/>
　　　　未亡故復出也宋志著録僅十巻則又經散<lb/>
<pb n="KR4b0002_WYG_000-1b"/>
　　　　亡非其舊本矣此本為雍正中陳留所刋文<lb/>
　　　　與詩共得九十四首證以張溥百三家集刋<lb/>
　　　　本多寡增損互有出入巻首歐静序論姜伯<lb/>
　　　　淮劉鎮南碑斷非邕作以年月考之其説良<lb/>
　　　　是張本刪去劉碑不為無見然以伯淮為邕<lb/>
　　　　前輩宜有邕文遂改建安二年為熹平二年<lb/>
　　　　則近于武斷矣張本又載薦董卓表而陳留<lb/>
　　　　本無之其事范書不載或疑為後人贋作然<lb/>
<pb n="KR4b0002_WYG_000-2a"/>
　　　　劉克莊後村詩話已排詆此表與揚雄劇秦<lb/>
　　　　美新同稱則宋本寔有此文不自張本始載<lb/>
　　　　後漢諸史自袁范二家以外尚有謝承薛瑩<lb/>
　　　　張璠華嶠謝沈袁崧司馬彪諸家今皆散佚<lb/>
　　　　亦難以史所未載斷其事之必無或新本刋<lb/>
　　　　于陳留以桑梓之情欲為隱諱故削之以滅<lb/>
　　　　其迹歟乾隆四十五年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4b0002_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4b0002_WYG_000-3a"/>
蔡中郎集原序<lb/>
漢蔡中郎傳邕博學辭章為靈紀十意及雜文凡百四<lb/>
篇傳於世傳所載者釋誨幽冀刺史闕疏陳政要七事<lb/>
金商門答灾異疏被收時表及世傳獨斷女訓文選陳<lb/>
太丘等碑文初學記短人賦纔十數篇而已按唐書藝<lb/>
文志洎吳氏西齋書目並云邕集十五巻今之所傳纔<lb/>
十巻六十四篇其中可疑者宗廟頌賛述武皇風昊天<lb/>
眷祐我魏之句盖以宗廟指魏也又魏武帝祠橋太尉<lb/>
<pb n="KR4b0002_WYG_000-3b"/>
文稱丞相冀州牧魏王操又姜伯淮碑稱建安二年卒劉<lb/>
鎮南碑建安十三年薨太和二年葬按邕傳董卓被誅<lb/>
邕為王允所害時年六十一據邕金商門答灾異被收<lb/>
表云臣今年四十八靈帝光和元年也董卓被誅獻帝<lb/>
初平三年也光和元年戊子至初平三年壬申邕正六<lb/>
十一矣又初平至四年改興平二年改建安至五年正<lb/>
月薨操薨三月改延康十月禪于魏王丕即初平四年<lb/>
是為二十六年太和二年乃魏明帝之二年至是又八年<lb/>
<pb n="KR4b0002_WYG_000-4a"/>
計邕死已三十六年矣按初平誅卓之嵗操始為東郡<lb/>
太守破黄巾於夀張至建安十三年操自為丞相二十<lb/>
一年操自進為魏王始有魏宗廟而操不得先稱魏王<lb/>
武帝及武皇也其姜伯淮劉鎮南薨塟先後年代差逺<lb/>
邕安得紀述耶集既缺五巻今所傳者盖後人好事者<lb/>
雜以他人之文非本編也建安黄初文體多相類復不<lb/>
逮廣披衆集固不可知其誰之作也因叅證事跡識於<lb/>
帙末天聖紀號龍集癸亥餘月哉生明後八日海陵西<lb/>
<pb n="KR4b0002_WYG_000-4b"/>
齋平陽歐静識之序<lb/>
</p>
<p>
</p>
  </div>
</body>
</text>
</TEI>
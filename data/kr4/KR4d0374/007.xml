<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>須溪集巻七</head>
    <p>
<pb n="KR4d0374_WYG_007-1a"/>
欽定四庫全書<lb/>
　須溪集巻七　　　　　　宋　劉辰翁　撰<lb/>
　　墓誌銘<lb/>
　　　黄純父墓誌銘<lb/>
歳庚辰子初與純父遇風雪東湖之上驚相弔曰賈鹿<lb/>
泉見君文問古人耶今人耶或者亦以君為古矣君在<lb/>
此耶語雜悲喜至甚夜不絶未眀復撼予語拊髀浩然<lb/>
曰吾平生慕湯東澗近年慕君亦欲從君後耳君豈從<lb/>
<pb n="KR4d0374_WYG_007-1b"/>
古心公致誤耶識君慷慨叙寄不淺因擁衾而起以所<lb/>
聞於江先生者為君言之如東澗何可及也未第時與<lb/>
其兄客徐景說標致已不相合既第待信州户闕一日<lb/>
有趙尚書出參賛督府視事首見簿姓名歎曰余識之<lb/>
真西山時湯某乃猶為此官哉即拜疏薦之代主象山<lb/>
從是隠然出徐徑畈上自端平至景定三年出入諸老<lb/>
皆成履歴即小人扳引及當國所忌惡皆不足為全名<lb/>
之累不待辯某事忤某人而大節自不可及此如陳太<lb/>
<pb n="KR4d0374_WYG_007-2a"/>
丘黄叔度公論常身為之地故樹立矯矯不肯為人稱<lb/>
門生也亦各其時命也言未既君淚沾余衾獨舉徃年<lb/>
麻姑山夢夢一籍題忠孝二字而某在焉孝不敢言也<lb/>
忠特若此予亦喟然于少年州縣不自試一二因舉子<lb/>
房天授沛公他多疑拒獨縣悟如子房意此所謂漢事<lb/>
將成也誦出師表至引喻失義以垂忠諌想見庸人自<lb/>
用故傷心元徳之不見身世何長今人喜言四方上下<lb/>
孰知言不見竒竒而不用不用而驗驗而悔悔而恨恨<lb/>
<pb n="KR4d0374_WYG_007-2b"/>
且見禍其進退偪仄復非前古君臣之比哉君曰世事<lb/>
勿復言即文字何等不足存而魏鄭公以此楊大年以<lb/>
此憾至死因泛論鄴侯山人髙致魏延與淮隂膽畧相<lb/>
似李伯紀張魏公成敗天意語不必有出出不必有謂<lb/>
未嘗及心事彼此直歔欷徃復不知出於君之口與余<lb/>
口也於是相知深矣復欲與君談不可得矣前年猶寄<lb/>
余詩去年有持書來視緘題若不可識則君死矣余以<lb/>
嵗初謝客嗚咽而入問耿蘭以故至舉扶病中相屬語<lb/>
<pb n="KR4d0374_WYG_007-3a"/>
腸痛欲絶海内人物風流略盡託君筆墨相䕃映後死<lb/>
猶有講學之望顧不樂人間世如此念前冬有沅湘老<lb/>
人以君文求余記曰黄先生雖不能飲尚健坐余謂純<lb/>
父長七尺年五十生世大有事在迄如此而止造物復<lb/>
何以我輩為哉讀門人狀君行豈不整宻婉至然不如<lb/>
君前夕劇談盡予著君語語而俯仰浩蕩人物著㣲心<lb/>
跡纒綿功名蹉跌後有君子可以想見而歎若狀所難<lb/>
言又有人不及知者江閫貴人與邊守將不相接君代<lb/>
<pb n="KR4d0374_WYG_007-3b"/>
書宻付語見赤心指授得宜又多軍情所鬱不得達者<lb/>
繇是感泣思效倉猝用意勝謝東山自異顧内幕所左<lb/>
右能此而已其苦言節費見于賞募得淮卒三千備逰<lb/>
擊為淮捷營改䥫鷂小舩為艨艟大艦取勝議諸郡閉<lb/>
絶流民如他盗請城外築堡居老弱而各選其壯者從<lb/>
軍便為閫帥釋當路之怨馳從約之書共圖國憂胸懐<lb/>
磊磊出於人所不望而人亦知惟君所為嗟乎使君得<lb/>
乗一障亦當逺勝一閫雖九江事去相府逋虛諸司䝉<lb/>
<pb n="KR4d0374_WYG_007-4a"/>
茸君猶力勉以私財招軍撫溪峒為用至獨松失守庚<lb/>
牌暮下速援行者議饒信道梗盍徑崇安繞出三衢兵<lb/>
夜發君與家人不相顧至石門遇長幼相泣君曰國事<lb/>
至此暇顧爾輩耶自是言之有傷心者矣國家養兵三<lb/>
百年體羣臣子庶民三宫仁儉一朝有難人懐顧望徒<lb/>
擁烏合盗府庫君以書生志氣感動言必稱君父乃爾<lb/>
然至盱而盱閉入閩而閩潰盱城閉有投擊城下至斃<lb/>
者諸將欲屠之君正色不可曰我輩以路梗假道致疑<lb/>
<pb n="KR4d0374_WYG_007-4b"/>
耳若屠一城三宫聞必震駭諸將已瞋目謀不利君不<lb/>
為動既又具軍行宿次啓奏有笑者曰君猶謂有通進<lb/>
所耶君慨然泣下曰誠不忍以為無也聞者始掩涕歎<lb/>
息及入閩有狠將以衣糧乏咄咄謀刼主帥以出語已<lb/>
逼君又不動一日坐水閣有飛矢掠項過著柱跡所由<lb/>
來忌君者出此明日君行軍亦潰生亂世無及於救又<lb/>
不自為政故所就止爾然積誠所至在建而勸分分建<lb/>
昌而祈雨雨皆以客館係人望得天意亦何嘗有一日<lb/>
<pb n="KR4d0374_WYG_007-5a"/>
得行其志而惜之者如已試世自有盡君名方興有西<lb/>
園八十之老傅太史自得以君來為賦詩喜曰碑無龎<lb/>
老名又曰能威兵處在真誠其志慮風采何如也自咸<lb/>
渟第授静江府臨桂簿嘗辟泗州淮平尉不就後五年<lb/>
辟建康府鳯臺酒庫自是始與幕議又五年辟臨安府<lb/>
徳清酒庫徳祐初差幹辦江西制司復帶行禮兵架閣<lb/>
未幾復帶行國子正眀年除宗正簿督機特改宣教郎<lb/>
初筮交代違年不願上仍待闕淮平界北得遥授曰不<lb/>
<pb n="KR4d0374_WYG_007-5b"/>
敢欺及登畿有銜命鈎致者自免徑歸諸司舉削常片<lb/>
紙書所聞亷介有政聲者請以已所應得者舉之受舉<lb/>
者不知也或知而謝輒避去此事亦近年所罕見余出<lb/>
仕十五年未嘗受人一削君自謂出處與余同謂此自<lb/>
其父得聞象山之學於其諸大父益貫徹朱陸授學者<lb/>
懇惻窮至所至老成欽動諸所識予不能盡知而尤於<lb/>
丹徒陸君實秀夫耿耿焉君實大節可哀君實文不多<lb/>
見見君文識君實宜君實之所納贄也君文不蹈襲諸<lb/>
<pb n="KR4d0374_WYG_007-6a"/>
作不為時文議論講義註疏而辭事義理俱至清整酣<lb/>
暢足自為家詩亦有思致竭目前意樸厚雅馴視他人<lb/>
能此復少彼至於家庭講授人物大意倫紀親切廪廪<lb/>
見之千峰陳公宗禮嘗對人云吾欲得一客如黄純父<lb/>
清苦不可得其文之有本又如此士常患不第一第足<lb/>
自致誼能以去就易民命争國事彼權倖險姦貪懦狠<lb/>
僣辭能闢意能誠也世狹道迂而環轍如陪臣坐臏如<lb/>
車中及其窮蹙無能有甚於魯男子之不得去而南霽<lb/>
<pb n="KR4d0374_WYG_007-6b"/>
雲之不能食也嗚呼微斯人斯世之不幸斯言也亦孰<lb/>
知其可悲君臨川黄氏居崇仁東里諱丙炎初字文炳<lb/>
晩更字漢翁予誄之曰純父其鄉稱之曰思梅先生生<lb/>
丙申卒丙戌曽祖儼祖邦基父應辰梅牕公也思梅思<lb/>
公也妣陳夫人娶陳氏子男六慶孫興孫鳯孫翼孫暉<lb/>
孫慈老翼孫繼婣黨陳慈老以治命後鳯孫慶孫筆墨<lb/>
可愛皆如思梅復生婿趙次愚孫男五女二葬崇仁鄉<lb/>
西隠里雷公山實丁亥三月丙午君厚重不妄語疎闊<lb/>
<pb n="KR4d0374_WYG_007-7a"/>
無餘懐及所委曲傾盡若自營收致後進有豪氣乙丑<lb/>
自京歸安仁道中有盗殺人逸累居者既誣服君以過<lb/>
客得盗名告使者使者得實謝曰君乍脫場屋洗寃如<lb/>
此可量哉其後避難得便舟出溪洞各䕶送皆所嘗盡<lb/>
力有恩意者亦若有助焉乃銘曰嗚呼國之初也材不<lb/>
必其如君世之甚也憂不必其如臣莫不幸於以身從<lb/>
人又不幸而以文致身故雖有孔眀公瑾而用之如陳<lb/>
琳阮瑀又如温石二子而不得為許逺與張廵豈非命<lb/>
<pb n="KR4d0374_WYG_007-7b"/>
云<lb/>
　　　丁守亷墓誌銘<lb/>
士不幸而用所學於科舉其得失飢渇升沉勝敗曽不<lb/>
如庶人之常業雖有寛易静篤之君子十上五黜幸不<lb/>
黜愈恨恨乃甚于黜使夫憐傷太息者猶惑于其命則<lb/>
所以煩瞀摧廢當何如而益退然確然死而浩然蓋奪<lb/>
精失營者莫科舉之為累而其阨窮不悶者必學道之<lb/>
有得也余於記禮家老儒丁守亷之塟若不知時世之<lb/>
<pb n="KR4d0374_WYG_007-8a"/>
已易慨然道之如新亦士之不幸舎此無可言者復於<lb/>
斯墓也不知何云吾猶獨為斯墓恨也嗚呼科目之負<lb/>
人也多矣由今言之亦何恨于科目哉口授之徒心相<lb/>
似之友今年某某薦眀年某某第又眀年如某年或喜<lb/>
曰桷榱收梁棟宜有待或喟曰廣豈不當侯不侯君曰<lb/>
不然吾先鞭為有人矣當丙午猶朝日也掲焉而首選<lb/>
不及送戊午且四十矣再選輒再屈已而甲子復然甲<lb/>
子至癸酉復然問誰貢貢二人止徃徃門弟子而止也<lb/>
<pb n="KR4d0374_WYG_007-8b"/>
吾州多士貢額多臨江數倍每榜後考者為言某巻得<lb/>
復失能使人出狂况一經屢試白首洴澼學雖吾事而<lb/>
世貌譁名殉者成路觀其死之前日猶眀牕就曉抄書<lb/>
自課如兒子死之日復大書示其子云死非所畏何必<lb/>
張皇學問不衰死生不變又實有得如此其視徃年場<lb/>
屋間夢不類芥雞之相踐而木雞之微視耶然昔之憐<lb/>
傷太息者至是猶不置則書生之清論世道之遺思也<lb/>
君之子敬直脩謹有禮稱其家聲屢至請銘凡求銘其<lb/>
<pb n="KR4d0374_WYG_007-9a"/>
先者茍不得志於利達必鄙絶科目自附前輩余嘉敬<lb/>
直用意真取名淺又見髙安辛拱辰叙其同門受業身<lb/>
通者以十數且云先生貧而介視富貴人無足動其意<lb/>
無妄言笑鄉黨穆然敬之其自叙殖禮齋則云先大父<lb/>
潜山先生出蜀載書數千巻曰使吾子孫免為俗子之<lb/>
歸亦免為勢家所奪繇是自號殖禮以學殖易貨殖懲<lb/>
訓嚴甚潜山事慶元諸老猶及章雲山葉水心劉後溪<lb/>
如楊西巖恢項雲叟寅孫輩又其徒也義理浸淫有自<lb/>
<pb n="KR4d0374_WYG_007-9b"/>
來矣近見其禮記集解三十巻手藁如蟲蝕葉蓋老是<lb/>
經者初名里字守亷晩猶稱守亷世居西江新喻曽祖<lb/>
公逸祖居易紹熙進士奉議郎宰宜春潜山先生也父<lb/>
昱生嘉定庚辰年六十七娶歐陽氏子四人敬直行直<lb/>
養直友直養直以丙子走間道省親遇兵死孫男二本<lb/>
度復春社山其祖墓也距家二里祔焉其卒以丙戌二<lb/>
月塟以十二月丙申銘曰貢不貢為槐夢丘蓋多於謳<lb/>
誦羿之彀而不中名淹中何必用涕斯沾安致鳯<lb/>
<pb n="KR4d0374_WYG_007-10a"/>
　　　蕭夀甫墓誌銘<lb/>
曩學禁時海内名號未起吾廬陵之南須山之北有大<lb/>
儒先生曰黄宗魯其子為叔豹吾先人師宗魯而友叔<lb/>
豹叔豹以文名六館接慶元諸老自是從吾先人㳺者<lb/>
彬彬如二黄間而朱氏甥父子實先後諸生復轉授為<lb/>
資余七八歳時表氏抱余學稱堯章先生後改名埴字<lb/>
聖匋號古平官至太學博士倅袁州如西昌蕭夀父大<lb/>
徳少聖匋一歳耳於時事聖匋如弟子又以弟子俱見<lb/>
<pb n="KR4d0374_WYG_007-10b"/>
吾先人先人厚之如厚吾出先人死吾十歳概未嘗知<lb/>
其人也晩而聖匋以賦奏南宫第一又甲科其名位之<lb/>
興赫然欲掲當年叔豹上士争相藉寄自謂出朱氏門<lb/>
下師其父者亦詭得師其子矣乃夀父則未嘗知其人<lb/>
而其人亦莫之知也此布衣師友之畧也日夀父死而<lb/>
其子來泣曰芳春之登門晩若吾父之登門則不可謂<lb/>
不早也今吾子愷又館於朱教古平子之子是斯文四<lb/>
世之澤如泉脉脉徃徃自公家始也幸存弟子世家示<lb/>
<pb n="KR4d0374_WYG_007-11a"/>
萬世子孫母忘其初予以其言篤厚繫流風又知夀父<lb/>
朴茂似前輩雖其存若不願人知者不當為衆人道乃<lb/>
其所以可稱者亦不能不為衆人道也嗚呼其忍不銘<lb/>
余以徳祐歳逃空虛干戈反覆之交望蕭氏秋嶺如一<lb/>
葉凡流離接境者必此焉依而後得寜宇已而盗四起<lb/>
已而官軍北方且為風林為疑幟然盗過之曰母犯官<lb/>
倚之掎而角喜之者以為造物之報而君子則歸之徳<lb/>
言之著云鄉人之至於鬬者重其言如季路季布或陷<lb/>
<pb n="KR4d0374_WYG_007-11b"/>
於義衆推戶削跡甚者希購市雍容親黨之間無怨無<lb/>
怵勉其子盡力友賴以完此其事在近年耳目者平生<lb/>
執贄如其邑之温帥幹英臣鄉先達敖適軒陳念齋陳<lb/>
静齋所交楊景堯蔡濟父陳鳴道蕭清父康行可或得<lb/>
之隠約或託之歳寒相敬愛終其身非以其六七貴人<lb/>
也嘗試場屋不大效即棄去所校讐把翫愈老愈篤子<lb/>
孫多所嚴事而自教者居多襟懐春意見於日渉嗜酒<lb/>
好客力有不足而性嘗有餘吾雖不及識如見其人如<lb/>
<pb n="KR4d0374_WYG_007-12a"/>
聞其語况以吾童子時先人之好徴吾言千載而吾於<lb/>
古平復自有兄弟師友之誼於古平之所教如古平焉<lb/>
故曰如見其人夀父號静安其死以丙戌十月十九日<lb/>
曰雞鳴吾行矣雞鳴而逝年七十三曾祖某祖某父某<lb/>
娶某子孫壻某是年某月甲子𦵏某鄉銘曰有冠而後<lb/>
有緌有苓而後有絲孰謝其藍箕以傳箕繄教父誰父<lb/>
父是思式榖爾孫稷而食之<lb/>
　　　鞠華巖墓誌銘<lb/>
<pb n="KR4d0374_WYG_007-12b"/>
去年春客有自東來者以取得書籍相問遺中有華巖<lb/>
講義一編視其篇質而辨攻其理法而不争考其人鞠<lb/>
氏本吾鄉人也予於是心識之矣居數月豫章鞠昇孫<lb/>
求銘其先人甚懇余固昧其由來取行狀讀之華巖也<lb/>
前客殆非適為之地耶然昇孫橐其遺文乃無講義者<lb/>
而客并隊其吟藁數篇因得信其壯遊至老與所嘗贄<lb/>
謝知已異哉鞠氏多吉人永豐有華巖諱巖字驤父永<lb/>
豐西門里人也去吉留洪少慕師友母死葬洪為洪人<lb/>
<pb n="KR4d0374_WYG_007-13a"/>
倚墓築廬種鞠繞巖曰吾姓吾味也號鞠花巖俾巖我<lb/>
如呼名異日履齋吳丞相字之然學者喜稱華巖逮事<lb/>
包宏齋之先人克堂而宏齋又謂其從象山之子薦堂<lb/>
久說經極自得而不為新巧以亂至當故愈近不厭程<lb/>
訥齋嘗稱其律已嚴事親孝二三公非徃徃䛕布衣者<lb/>
至吳丞相尤厚嘗受白金買木即以嫁葛氏孤女二官<lb/>
之校尉以覔舉幾得而失者四暨吳丞相當國始得舉<lb/>
亦不第繇其所棄以得舉若第者不必其報晩得山地<lb/>
<pb n="KR4d0374_WYG_007-13b"/>
百畆而食之髙松萬株耕雲種雨自謂樵蘓織絍盤飣<lb/>
粗備門徑鬱盤栽花補空家臨孔道飯芻送日山人夫<lb/>
婦豁如也子娶陳遂初姪女遂初其門弟子咸淳徳祐之<lb/>
間遂初之名節髙世隠然有相髙者其平生言論於朋<lb/>
友講踐猶多不滿倦牕談枕教人以治生用智風流疎<lb/>
伉海内知名者無不愛而與曽蒼山為詩多鄉校前席<lb/>
縶維不聽去者先後帥漕逾十年起東湖植門徑最後<lb/>
理學租犯風雪出歳晩扺巖邑不數宿而返當科舉未<lb/>
<pb n="KR4d0374_WYG_007-14a"/>
廢之前年也猶惓惓請貢額三學有研知狀其出語不<lb/>
欺世空意足自達強公議展故素有山林處士之風嘗<lb/>
愛昌黎誌王適翁壻媒媪間意意是翁迂闊必多談笑<lb/>
可畫恨昇孫不及而謹飭過之亦佳子也其為書援三<lb/>
代之毁譽以求問其先人又何其獨行有家法翁配田<lb/>
氏亦洪人本葛氏婦前甲子卒翁自誌始娶田年四十<lb/>
華巖加三老成相遇未嘗反目即少忤彼此一笑其真<lb/>
如此冠昏用古禮家祭以季月曰吾庶人也於書至隂<lb/>
<pb n="KR4d0374_WYG_007-14b"/>
陽地理無不習塟兆皆自卜曽祖某妣某氏塟東門坪<lb/>
頭祖某妣某氏塟東門雙橋英潭皆永豐父某妣某氏<lb/>
洪人也塟洪之新建曰榮岡生慶元戊午年八十四以<lb/>
某年月𦵏馬耳山田夫人左去家三里子昇孫孫某曾<lb/>
孫某姬有鞠陶名從手文轉名為氏華巖譜鞠始燕丹<lb/>
師傅復不通鞠允輩似遺論入宋祖天章待制詠則然<lb/>
其後又有先整仲謀登科未必非族出惜未考也銘曰<lb/>
蘓翁種菜東湖之上儻無幣聘卒以傭塟是翁言耄偃<lb/>
<pb n="KR4d0374_WYG_007-15a"/>
蹇數相淒其黄花是亦相望<lb/>
　　　陳禮部墓誌銘<lb/>
寳祐丙辰之䇿士也既日昃再駕臨軒有少年首上對<lb/>
徹親覽巻首有臨御以來如日正中語及唱第進呈次<lb/>
第七上手擢易首唱第七既又不滿寘首唱第四第四<lb/>
則三山陳俞也于是寳慶三十又三年矣特諱言久前<lb/>
别院命賦題久于道以忤聞故草茅附㑹如再中然前<lb/>
徹覽後易寘皆命也而俞䇿亦實有及霅丘者舜卿嘗<lb/>
<pb n="KR4d0374_WYG_007-15b"/>
語余考官不能使俞第一天子不能使俞第七其自信<lb/>
無怨如此而亦從是退飛矣初君授静江軍節度推官<lb/>
開慶與吉州推兩易故君以已未東至廬陵辦守禦眀<lb/>
年江上清軍閒得余詩于它許疑不屬余為舉子美丸<lb/>
藥流鶯囀君瞿然曰是在俞術中而不悟自是莫逆于<lb/>
心每坐尚友齋倚梧竹極談世事成壊即使長急召不<lb/>
顧幕辨粲然無所回屈其辭可著為令李肯齋芾健吏<lb/>
事稱不及不及去之日有誓心録三巻取歐公夷陵語<lb/>
<pb n="KR4d0374_WYG_007-16a"/>
也人生至今徳之而媢者謗者為不少矣有以科斗竹<lb/>
書獻當國者喜且驚曰彼白屋安得此必平園公家物<lb/>
也詎止此獻者懼詭曰我出陳推官後矣語由是喧不<lb/>
辨遲歳年得監庫稍遷太學録咸淳除博士竟坐前語<lb/>
逐不辨它日謝丞相啓云人之云云謂盗周公之寳玉<lb/>
蕭然坦迤玩世無悶如此而亦從是老矣又四年而差<lb/>
充福建帥幹闕至此鄉嫌改添差不釐務久之又改添<lb/>
差福建運幹待次于是咸淳八年矣復除太博十月免<lb/>
<pb n="KR4d0374_WYG_007-16b"/>
廼徳祐前予湖州别駕徳祐改建寜于是國事非矣肯<lb/>
齋李公之為湖南也强起君君亦浩然以身許之㑹文<lb/>
丞相脫身渡淮歸行都建督景炎以大著除君督機君<lb/>
請據汀摇贑出江西毋緩君本赴湖南至是哭湖南歳<lb/>
盡以所部福安軍發谷口道病至汀卒有趙同舎文自<lb/>
君歸能言巷居人夢綘紗籠甚盛迎陳禮部去旦果然<lb/>
文公哭之慟𦵏伏虎山題曰草亭先生之墓君年二十<lb/>
九出文榜至是四十九又眀年文公北日門人林達可<lb/>
<pb n="KR4d0374_WYG_007-17a"/>
始以行狀來請銘則君死十九年矣其言正羽檄徴兵<lb/>
時居蕭夫人憂苫塊寱語于用武之無地最後作蒼雪<lb/>
林辭二叠不可忍聞李公期君以管葛之事君亦賛文<lb/>
公以張李之功其反覆䇿軍事謀家基語如史騐如卜<lb/>
當未行夢丞相予黒筆視黒籍如軍書少焉登一舟若<lb/>
之貶所風月凄冷殆非人世境也吾死已夫親友共畱<lb/>
其行不可曰士為知已死茍利社稷何恨吾登草亭望<lb/>
風雨欲一人共死不可得嗚呼我知舜卿使朝坐燕與<lb/>
<pb n="KR4d0374_WYG_007-17b"/>
誼肯棄老母弱子遯荒在人間哉星言赴難縞素為資<lb/>
得君軍師尚不甚敗臨河救溺不卜命之短長每誦郭<lb/>
元瑜此語悲之其乗飛至屋天也傷哉吾友生不得志<lb/>
于前死無知已於後其心之所樂直文字耳而文史亦<lb/>
絶嗚呼吾欲觀乎九京也其有恨乎無恨乎以君自言<lb/>
其死為不恨則知如余者不死而恨也悲夫景定末余<lb/>
畱建君畱京君畫二龍寄余題曰甲子上元日并賛每<lb/>
展誦後死何為吾所知所厚離合何限求仙才與靈氣<lb/>
<pb n="KR4d0374_WYG_007-18a"/>
惟舜卿古心江公嘗薦君館職不合黄華甫國云臺中<lb/>
日月論公客添一客耶十五年間夷溷跖亷衣冠道盡<lb/>
君不惟少合亦少可閒居日長奪虎豅起草亭俯晴晦<lb/>
其在下種梅數百長歌入雲俗子無足還顧頽然自愛<lb/>
韻度乃出蘓子美上為文達大家數四六尤髙宕詩本<lb/>
荆公而每見每進雖在怨誹有桞州南澗之風初學六<lb/>
一公帖卒自為體如閒花異草風日清美皆余所不及<lb/>
嘗手冩楞嚴圓覺金剛三經去廬陵日棄之先死七年<lb/>
<pb n="KR4d0374_WYG_007-18b"/>
塟其妻鄭氏般若山面草亭中為夀藏君死子弱不克<lb/>
歸塟每歳寒食馳僕裹飯灑伏虎丘而已既十五年辛<lb/>
邜乃啓而合諸鄭宜人之兆陳氏長樂世次見石室翁<lb/>
碑二子瑒環環為族父企後君兄㑹弟龠皆同舎㑹先<lb/>
二年卒龠後六年卒瑒謀銘于達可達可曰有先生之<lb/>
友㑹孟顧道逺日廹請刻之墓上其可由是林君之請勤<lb/>
矣林君之誼髙矣吾銘成則塟後之五年乙未四月也<lb/>
君著述多壙誌傳之矣此不載銘曰長歌兮莽蒼青松<lb/>
<pb n="KR4d0374_WYG_007-19a"/>
闗兮白玉堂奄塵昏兮夕陽我不起兮不如彼童汪君<lb/>
墨縗兮何壯操余彗兮彗霣光忽反顧兮魁淪降君不<lb/>
歸兮猶塟湖山兮朝行蘭萎蕙絶兮諂子浪浪信終古<lb/>
兮誰芳君余銘兮宰上余麟兮不祥行倀倀兮不得四<lb/>
方蹇思君兮天望君為龍兮奚傷<lb/>
　　　樂丘處士墓誌銘<lb/>
安成古長沙郡吾廬陵之劉未嘗不本長沙也而譜多<lb/>
不可考多故不可考也按唐思禪師塔碑思劉氏長沙<lb/>
<pb n="KR4d0374_WYG_007-19b"/>
定王後是為七祖而龍須山擔嶺二塔化身相望皆其<lb/>
家兄弟他日見石勲石材石礱三廟亦兄弟思同祖云<lb/>
而安成有興泰劉氏神者又長沙來也荒山野水之間<lb/>
時時出於殘碑斷系如此吾故家在須山之陽而祖墓<lb/>
在擔嶺之下嘗欲考而同之嫌其特出於往往不可知<lb/>
今安成西四十五里曰湯市有何年處士墓由湖南徙家<lb/>
焉自處士失其名以下至可仕字達仲凡十世皆可考<lb/>
則廬陵自漢以來為一劉益信達仲有子翼甫嘗銘同<lb/>
<pb n="KR4d0374_WYG_007-20a"/>
姓之墓曰郡士族半劉宜劉吾鄉而歐吾鄉者俗也其<lb/>
論可謂偉異然不知長沙一本其流溢於東南者皆非<lb/>
某氏比也雖後來濶逺有他賜姓亦如士范蔡墨所言<lb/>
然終不得與安成比安成古長沙為近達仲樂丘翁也<lb/>
余嘗記樂丘知其賢且達已記之後三年而樂丘翁死<lb/>
年七十鄉人士惜之是年翼甫又死其中子應登将以<lb/>
丁亥某月日𦵏樂丘請曰應登與弟及門舊也而弟已<lb/>
矣知樂丘者記也𦵏樂丘以此記可也顧家庭庸行有<lb/>
<pb n="KR4d0374_WYG_007-20b"/>
記所不及而宜書者願并志而銘之則幽明之望也余<lb/>
惟是父是子今人間所少其所言槩常事而得古人史<lb/>
傳語意此自可傳吾傳之以其子應登之言曰吾翁庶<lb/>
祖母羅氏出也而後嫡兄暨祖父死父死而庶弟怨翁<lb/>
曰吾惟不能逃祖父命以及此今遜可也舉惟其弟所欲<lb/>
而興受其所不取間者媿焉先墓之𦵏舍南且嵗久相<lb/>
者曰水啟視之不騐卒改𦵏三十里而近然終其身以<lb/>
為恨每對客持杯呼孫温卷偶語及此則澘然不可仰<lb/>
<pb n="KR4d0374_WYG_007-21a"/>
視生母再殯病不能送慟為絶凡當祭與適墓嗚咽如<lb/>
新藏先世故書敝履謹逺親執友下至閽僕異視之有<lb/>
加割産為衆祀嵗興發捐直籍貧者賦與之或籍而不<lb/>
至莫夜歉焉不能食以為怪甃夷道焚負劵即郡有守<lb/>
望阡陌之事必翁也乃可保故開慶移民咸淳覈賦公<lb/>
私無後患餘責尤多材畧屢興作所指畫必不可改應<lb/>
變尤審憂世若已責教其子有身法毋以竒險擅鳴曰<lb/>
為文不當爾也應鳳甲戌條對第五得建昌判官馳書<lb/>
<pb n="KR4d0374_WYG_007-21b"/>
預戒以姑取教官母未習與人郡事雖書至已授選而<lb/>
言不可廢故傳閲世俛仰尤戒逺塟僻塟險塟利塟訟<lb/>
塟樂丘其所自卜癸未春亷使滏陽馬徳昌以鄉飲召<lb/>
應登應鳳問翁日用大書樂丘二字寄亡恙予讀應登<lb/>
行述至須髯音吐左顧稍下樂丘抱合狀髙下茅屋皆<lb/>
夕陽人影如見其人踐其處歎曰是能言者復何以余<lb/>
銘記為應登之從曽祖通直公夢才字乗可嘉熈戊戌<lb/>
第力學博文清若有志行號巢林先生暮年無子在側<lb/>
<pb n="KR4d0374_WYG_007-22a"/>
惟達仲能左右無細大謀焉作本亭於八世祖墓下買<lb/>
田立石皆其餘事湯村古安復城水北城隍廟故在劉<lb/>
氏墓號五處士處士生珫珫生讚讚生繼文繼文生臻<lb/>
臻生士昌士昌生師望師望生繼繼生克正克正生三<lb/>
徳三徳生有俊有俊生可仕是為樂丘一號桂林生嘉<lb/>
定丙子十一月二十八娶羅氏三子應牛應登應鳳登<lb/>
江西漕進士翼甫鳳也見别誌二女六孫十二孫女<lb/>
樂丘在其鄉永福里銘曰斯丘之上兮拱木皆春斯丘<lb/>
<pb n="KR4d0374_WYG_007-22b"/>
之下兮樂友古人不仰媿而俯怍兮初返乎吾貞百世<lb/>
之下猶百世之上兮其復得為晉無懐葛天氏之民<lb/>
　　　古愚銘<lb/>
世道交䘮謂古人愚首陽事拙金谷名俱離黍何求懐<lb/>
沙惑志自傷為傳以至憔悴結纓而進執簡為三程嬰<lb/>
誰報黒子誰慙哀哉古人寧不見與其戅其惷孰通孰<lb/>
魯九京可作我則誰歸逺矣姚公于訓有遺凡今之人<lb/>
曰詐而已色莊吐訥形垢文泚咨爾後嗣母愧前人欲<lb/>
<pb n="KR4d0374_WYG_007-23a"/>
知生直尤貴情真如愚不愚不愚何罪母以其如而示<lb/>
其外<lb/>
　　雜著<lb/>
　　　祭師江丞相古心先生文<lb/>
嗚呼自詔勤王予心獨苦平生師友嵗晚伊阻人之訛<lb/>
言訛言不祥厥或告我主番陽湯居然傳聞百不一實<lb/>
何獨於公如見隕越晝思難平夜夢屢驚猶聞靈光乃<lb/>
卒奠楹蒼天蒼天夫子何罪死何倉卒誰斂誰襚體膚<lb/>
<pb n="KR4d0374_WYG_007-23b"/>
如何如何血枯我欲見公淚洗糢糊公非無子有子有<lb/>
弟其存其亡訊莫予寄疇昔之言歴歴托孤門生滿眼<lb/>
責獨在予念公守吉予甫十嵗焉知其後十五年事上<lb/>
書窮途祭酒諸生欣然起我文特峻清公闈來朝或獻<lb/>
宿士公迎謂曰此必劉子相期第一策及兵謀掃除學<lb/>
步摸索暗投太學半年受知再面公歸同野實始往見<lb/>
攜提反覆於建於閩我如處女公我父兄公寧少予曰<lb/>
我畏友每書渠渠君母予母修門出走風雨對牀執手<lb/>
<pb n="KR4d0374_WYG_007-24a"/>
奈何别淚浪浪逝將棄官終老黄石豈畏簡書聊永今<lb/>
夕江東辟召實匪前期暨還初服不從衮歸位置稱觴<lb/>
亦豈公意遭罹酷罰公撰銘誌八年出處於誌有之斯<lb/>
文大老寜為爾私外人不知公以我累公曰不然我實<lb/>
子媿哀哉已矣明不負幽七年又見無約不酬昨秋三<lb/>
宿言餞江畔怪公異遇後約春半風塵𣺌迷共擬迎公<lb/>
孰知昔别三至愈凶玉色金聲光風霽月峩峩千仭柱<lb/>
折維絶我有死母公實塟之我有稚子公實奬之身後<lb/>
<pb n="KR4d0374_WYG_007-24b"/>
之盟可質九地掛劍心存葢棺事異悠悠穹壤𣺌𣺌八<lb/>
紘公非無徃死不離城曰我重臣無所逃死生而被執<lb/>
為國之恥亭名止水左手擕孫白刃紛紜哭入九泉人<lb/>
言全歸顧得死所死而若此尚庶無負使公守土使公<lb/>
柄朝堂堂守節魂不待招公母棄我我公慕子魂而可<lb/>
招於我歸只<lb/>
　　　丞相莽哈岱美棠碑文<lb/>
至元二十七年秋九月丞相莽哈岱以江西省治廬陵<lb/>
<pb n="KR4d0374_WYG_007-25a"/>
凡四十日薨於位又二日䘮行居民望過車罷市長慟<lb/>
至不可忍聞闔城士大夫哭於野者不約而集無不相<lb/>
嚮而弔依依憔悴無聊之色田野聞之驚頓踊絶至有<lb/>
負販之人不自知棄其所求望廬垂涕而返既數月有<lb/>
自北方來者號於馬上兒童父老聞其聲者喟然而哀<lb/>
痛之如新今朞年矣省還迹逺燧改情遷而語及當日<lb/>
猶為之飲泣而悲哽咽而歎也方公之未至也掲竿滿<lb/>
野環贑及汀歴歴無墟煙吾郊闗之禦奪者混相濁如<lb/>
<pb n="KR4d0374_WYG_007-25b"/>
市公之來也悄乎其容肅然而無聲不惟貪夫股戰軍<lb/>
伍旗幟改觀而盗賊望風禠魄凜焉以消者復不知其<lb/>
幾不惟城無囂塵里無夜驚而昔之門扃戸棘者蟄見<lb/>
天日熈然其如初不惟長亭短堠行歌逆旅而深山長<lb/>
谷婦人孺子與荷戈之士雜踵而無何近邑近州行者<lb/>
達曙皆曠十數年所未見雖太平全盛不過如此也或<lb/>
謂公之在事四十日止耳即四十日間有所誅罰聳動<lb/>
亦何能家至戸到未嘗按一貪吏也又未嘗殺一無道<lb/>
<pb n="KR4d0374_WYG_007-26a"/>
也而民之畏之愛之如將見之赤眉黄巾之不可勝殄<lb/>
雖血之於此猶懼其復生於彼從古然也乃不待草芟<lb/>
獸獮不用三令五申不必形格勢禁而威信之如此民<lb/>
之思斁朝暮四三使公猶存饑食渇飲政未必人人而<lb/>
濟也前乎公者有矣後乎公者亦未必不尤賢於公也<lb/>
而推論斯人有一日生聚之安若浮若沉以至今此譬<lb/>
諸荒墾實自公始獨吾儕小人竊欲求公之所以致此<lb/>
者而不可得也或者其福也嗟乎余讀坡公所為温國<lb/>
<pb n="KR4d0374_WYG_007-26b"/>
文正公碑中言何自知之何自知之極古人詞辯反覆<lb/>
形容之盛徴今日之事則亦不以為過耳所謂立之斯<lb/>
立道之斯行綏之斯來動之斯和非七日司冦見之行<lb/>
事雖夫子猶疑之因是使人思前史區區必有不盡得<lb/>
於言者余以憂患餘生延喘民間親見甘棠角弓之誦<lb/>
欲備言其美則不可盡欲參論其事乃無一有蓋矯然<lb/>
為之躊躇逺想若尹長安之桓東虎穴朱子元之奮髯<lb/>
抵几李臨淮之斬將立威此人皆疾聲厲色以勝之僅<lb/>
<pb n="KR4d0374_WYG_007-27a"/>
濟公於斯民有百年之愛而無一日之功雖善論者莫<lb/>
能述也茲非古之君子不言而信不怒而民威於鈇鉞<lb/>
者與桞子厚謂吕衡州之死哭之者逾月哀聲交於北<lb/>
南舟船之上下必呱呱然又有謂化光何以得此者以<lb/>
今揆昔容復過之哭死而哀非為生者也我觀九京而<lb/>
譽武子百世而下故當識其何心晉人望羊叔子之碑<lb/>
而墮淚則叔子自為也公之没也若士若民請於省府<lb/>
祠之省曰吾責也府亦曰吾責也其門生故吏則又曰<lb/>
<pb n="KR4d0374_WYG_007-27b"/>
吾責也民士因不敢為至二十九年春復請府經厯濟<lb/>
南孫某以其俸獨倡成之孫蓋公所辟以自輔者民士<lb/>
共髙其誼曰我則何力於斯則相與植碑於學以其詩<lb/>
來請嗚呼後之人有讀是碑而不墮淚者乎余亦何足<lb/>
以發之系之以詩曰衮衣繡斧來旬來撫里門晝開官<lb/>
路夜旅繡斧衮衣今以䘮歸寘予中道卒誤疇依悠悠<lb/>
行舟慘慘四野亡羊不知狹路悲啞鼎饕釋懼林嘯伏<lb/>
興山哀浦思虎逝龍升蜀懐孔眀寒食祭路魏感梁公<lb/>
<pb n="KR4d0374_WYG_007-28a"/>
聚哭碑下誰歟祠者公有門生我徃營之衆志乃平甘<lb/>
棠憩只杕杜逝只峩峩此碑亦墮淚只<lb/>
　　　答劉英伯書<lb/>
辱贄書巻巻自清溪陳君來自是每見清溪輒愧愧不<lb/>
能報于是踰年又二月矣非獨藥冗客冗顧亦欲致君<lb/>
一來或勝報書云云耳而聞諭教興國恐愈久不復可<lb/>
望清溪歸亟草草圖之英伯髙才妙年又雅致絶俗嗜<lb/>
好不倦不惟文古字又古蓋得書三過讀讀罷急欲識<lb/>
<pb n="KR4d0374_WYG_007-28b"/>
英伯極談而異邑相望懐抱如塞非甚相愛則不敢言<lb/>
凡文必成章自孟子莊子皆成章之文也故其辨博反<lb/>
覆必自極其意不極亦不容釋然每章干累百而止而<lb/>
力常有餘若大篇江河雜以風波起伏竭人情之所欲<lb/>
言窮事勢之所必至則秦漢與諸名家合辨賦而為一<lb/>
人又非區區之辭令應對叙述間比也如此而又不達<lb/>
則不達矣今人髙韓文亦其自稱道特甚在唐人衆多<lb/>
中最甚達若循其意之所欲言言適盡意亦不過如時<lb/>
<pb n="KR4d0374_WYG_007-29a"/>
文止耳間有數字數句費人講說及得其用意槩不得<lb/>
不爾又非如子雲輩數數可厭為遁辭為蔽意終亦不<lb/>
得為竒耳然亦未得如歐蘓歐蘓坦然如肺肝相示其<lb/>
極無不可誦回思宋初時用意為古文者與同時負學<lb/>
問自為家者欲一篇想像不可得近耳如葉水心洪容<lb/>
齋愈榛塞矣文猶樂也若累句換字讀之如斷弦失譜<lb/>
或急不暇舂容或緩不復収拾胸中嘗有咽咽不自宣<lb/>
者何為聽之哉栁子厚黄魯直說文最上行文最澀三<lb/>
<pb n="KR4d0374_WYG_007-29b"/>
百篇情性皆得之容易如駕言出逰以冩我憂知我如<lb/>
此不如無生道之云逺曷云能來雖婦人自道亦能此<lb/>
而不朽亦以此若皆如懰兮燎兮實所未喻况首尾聫<lb/>
複不自厭如左傳所謂艱難其心而有名章徹豈不悲<lb/>
哉願英伯從是一掃削去若百行中有十行是能自喻<lb/>
處快讀一過亦足以不負白日矣曩在場屋時欲令考<lb/>
官憒憒中警發况千載而下求其文者知其心非眀白<lb/>
痛快何以哉此自英伯所易直過之耳尚有一恨恨英<lb/>
<pb n="KR4d0374_WYG_007-30a"/>
伯好竒字六經自劉歆傳冩外無一難字豈可謂無竒<lb/>
哉舊見魏鶴山取篆字施之行書常笑其自苦無益近<lb/>
年如楊慈湖畫心字文本心畫雲字在邯鄲匍匐中曲<lb/>
折愈不相似自書學以來鍾王眉目可喜何嘗顛倒横<lb/>
竪自不可及若如彼所自為于字體則謬于經傳則乖<lb/>
不知何所取也三十前見文宋瑞取古文集墓誌行狀<lb/>
當時雖不能讀心甚異之後見石經本方悟何物杜撰<lb/>
而晁公武輩不知也必欲字字為異亦難必欲字字篆<lb/>
<pb n="KR4d0374_WYG_007-30b"/>
就亦難仿篆文作今體為古書易不易于竹簡乎科斗<lb/>
乎秦𨽻人無識不至此也蓋世有狂道人喜為左字彼<lb/>
見篆體一二如秌如咊遂欲壹施之使見者駭以為異<lb/>
甚可笑也聞北方蒙古冩通鑑儻識之乎即用此古六<lb/>
經何不可者作文作字皆一種意見諒好古甚以為賢<lb/>
于不好者然不若不好也豈有英伯記問洋溢竒字填<lb/>
胸顧能彼不能此每有來者皆俗子得清溪又得英伯<lb/>
誠所願以老者故復復出此欲言豈此而止短紙行筆<lb/>
<pb n="KR4d0374_WYG_007-31a"/>
素不喜作小字牽强殊未傾倒便舟過我作數日客并<lb/>
進所聞唐突見絶未可知惟巻卷如此不宣備<lb/>
　　　乞致仕牒<hi>代盧摯</hi>
當職伏自去嵗到任未幾感觸風寒宿疾發動病態叢<lb/>
集實慮難勝職任具呈江南諸道行御史臺及移文貴<lb/>
司備申憲臺以求醫歸田為請者屢矣亦已疊奉臺檄<lb/>
不䝉准申自惟選耎闒葺重以疾病支離猥荷睠存揣<lb/>
已揆分何以得此慙悚之餘徒有䇿勵疲駑黽勉朝夕<lb/>
<pb n="KR4d0374_WYG_007-31b"/>
顧雖涓流塵坌無益崇深而庶幾圖報萬分之一者似<lb/>
亦不可棲遲㝠黙寂然遂已也自爾以來力疾治事又<lb/>
經八九箇月終見大病之後精力難於平復飲啖無味<lb/>
不食自飽皮膚皴慢不能充實兀坐少頃已復昏睡今<lb/>
方首夏尚未炎熱腠理不宻動輙自汗南土氣候不常<lb/>
時或風雨稍覺凉冷衆皆絺綌已獨衣裌衆皆衣裌已<lb/>
獨挾纊但遇隂晦腿膝注膇歩履蹣跚目視昏近兩耳<lb/>
重聴心思憒憒事多遺忘當職年雖未及六十其衰瘁<lb/>
<pb n="KR4d0374_WYG_007-32a"/>
癃老之狀雖年踰七十者未必至此欲望憲臺許准致<lb/>
仕養疴山藪别選賢能以代其處公私之間俱為便益<lb/>
雖古者大夫七十致政郤縁禮經所載四十始仕摯在<lb/>
稚幼特䝉世祖皇帝天地大造教育作成年及弱冠疵<lb/>
賤姓名已登仕版今上皇帝嗣登寳位圖任舊人以摯<lb/>
遭際先朝服勤帷幄多歴年所擢置侍從居無幾何選<lb/>
任方岳敡歴中外垂四十年儒者之榮至是極矣由是<lb/>
而言較之古四十始仕七十致仕者從政之年已過禮<lb/>
<pb n="KR4d0374_WYG_007-32b"/>
經所言者已數年矣又近代熙豐間范蜀公鎮年六十<lb/>
四遂致仕而歸援以為例彼以論事不合而歸摯以謝<lb/>
病得請而歸酌古凖今何不可者雖摯於范鎮無能為<lb/>
役欽惟主上聖神武文逺追勛華尚何區區宋氏熙豐<lb/>
之君所敢擬倫而豈可使宋獨有六十四致仕之鎮而<lb/>
吾堂堂聖元獨無五十餘致仕之摯也又縁御史肅政<lb/>
俱為風憲之司肅清風俗條格具在即允所請其為風<lb/>
俗之助誠於大體有所闗繫當職陳乞之言初非好竒<lb/>
<pb n="KR4d0374_WYG_007-33a"/>
矯俗蓋古有以退為進飾讓釣名者當職涉閲載籍凡<lb/>
有此類每撫巻嗤笑以為可恥今兹移文求醫致仕既<lb/>
無規避又有故常欲望憲臺鑒其悃欵雖年未及因病<lb/>
有請懸車之典得從摯始實為榮幸<lb/>
　　　至聖像賛四則<lb/>
六經未足孰為夫子天尊地卑乾坤定矣<lb/>
如岳之隆如日之威如川之不測周公未衰曷不觀此<lb/>
司冦衮衣國不用儒以儒目之<lb/>
<pb n="KR4d0374_WYG_007-33b"/>
岐山鳳逝西極麟來在陳去齊失鯉慟回匡人陽虎武<lb/>
叔桓魋轍環迹削木壊山頽生懐殷奠没悼秦灰論其<lb/>
衰暮不見榮哀孰知萬世國祀家陪孔林草木鬱鬱佳<lb/>
哉<lb/>
六經萬世如日在天四時行焉百物生焉孰云軻死不<lb/>
得其傳<lb/>
　　　老子像賛<lb/>
孔徳之容惟道之從坦坦施施温温恭恭萬世之下復<lb/>
<pb n="KR4d0374_WYG_007-34a"/>
有一夫子而後識其猶龍<lb/>
　　　病維摩賛<lb/>
衆生皆病安得不病更欲何言視我麈柄<lb/>
　　　莊子像賛<lb/>
無他變化有語皆囁何日花間作兩蝴蝶<lb/>
　　　古心文山賛<lb/>
此宋二忠如國亡何開卷熟視龍泉太阿塵蜕六合浴<lb/>
于天河下視萬鬼腐為蟻窠千秋遺像涕泗滂沱空餘<lb/>
<pb n="KR4d0374_WYG_007-34b"/>
後死作尹公他<lb/>
　　　滕玉霄賛<lb/>
似不似在阿堵同不同在裏許其落筆也如箕其出神<lb/>
也如杵其得於酒狂也為劍俠而得於獨醒也為處女<lb/>
固不得與二陸三豈不可與四䕫五嗟乎使吾得而客<lb/>
之亦何至嘲子雲而責子羽也<lb/>
　　　文文山先生像賛<lb/>
閒居忽忽萬古咄咄天風慘然如動生髪如何尋約亦<lb/>
<pb n="KR4d0374_WYG_007-35a"/>
念續芻豈可英爽猶累形軀同時之人能不顙泚昔忌<lb/>
其生今妬其死<lb/>
焉有如此而在人下焉有如此而獲令終其像不下欽若其<lb/>
量不及魏公所以為世之重者為宋五忠鳴乎此廬陵之風<lb/>
　　隆興路學題書籍<lb/>
聖人經綸天下不越詩書六藝之文君子教育英才盖<lb/>
為宇宙千載之計自家塾黨庠術序國學之制不如古<lb/>
惟經義治事計算水利之科得其宜凡異時棟梁榱桷<lb/>
<pb n="KR4d0374_WYG_007-35b"/>
之資皆前日燈火簡編之士盖材者徳者私淑艾者落<lb/>
落如霜木辰星彼挑兮闥兮在城闕兮駸駸為潢汙行<lb/>
潦今六龍御極一札成文取徳行道藝而賔興之則山<lb/>
林巖穴自此升矣伊欲侈大絲綸之寵當為作新規矩<lb/>
之圖願分善和五千巻之藏以備圜橋億萬人之選公<lb/>
卿適子衆子皆得覽觀春秋大書特書必無靳惜<lb/>
　　謝有山黄提舉唘<lb/>
公卿乆不下士可謂輕先才能不逮中人顧堪聞上獨<lb/>
<pb n="KR4d0374_WYG_007-36a"/>
安取此亦使知之公求士甚於士求公上援下不以下<lb/>
援上何汙而為之洗耳何嫌而至于絶交彼將不屑以<lb/>
為名我乃無言而不報但存交際亦是風流如某者枯<lb/>
木朽株死灰復溺文好文景好老已不如人公不公孔<lb/>
不丘又何有我同年四海足下家君相結淺而相知深<lb/>
其身死而其言立父為九州伯兒為五湖長光逺有它<lb/>
上有百尺絲下有千嵗苓夤縁無路建臺三四月薦士<lb/>
第一人豈曰秦無特從隗始棲輪生角固知推挽之不<lb/>
<pb n="KR4d0374_WYG_007-36b"/>
前繫帶還珠愈覺綢繆之無益茲葢伏遇某官英才妙<lb/>
選雅望髙情不倒屣於雁門守而倒屣于王潜夫激揚<lb/>
甚逺未下車則荀慈明既下車則孔文舉講貫已多肆<lb/>
先鶚表之翔又重鶴書之堕然而近觀所主稱匪其人<lb/>
雖大夫薦不聞與之大夫自無過慮國士遇則當報以<lb/>
國士未知所為<lb/>
　　　回劉守招啓<lb/>
伏承張燈元夕領客公堂民樂遨頭願聽春氷之鐵馬<lb/>
<pb n="KR4d0374_WYG_007-37a"/>
坐招續尾共看火樹之銀花某夙戴二天欣陪午夜豫<lb/>
想妙曲笙歌之外得聞豐年語笑之觀有懐謝私尚容<lb/>
稟控<lb/>
　　　贈王國鈞歸燕啟<lb/>
馬周獨酌一斗八升誰識翹林之貴孟子不受兼金百<lb/>
鎰若為旅瑣之供愛之能勿勞乎兆也足以行矣憭慄<lb/>
兮登山臨水胡能無情富貴者送人以財請以為贈<lb/>
　　　贈滕玉霄入京啟<lb/>
<pb n="KR4d0374_WYG_007-37b"/>
有一男子長歌楚澤之中乗萬里風自致燕臺之上蹇<lb/>
十年不調逾三月聚糧何衆口誦佳句諠而萬言不一<lb/>
杯直阮籍駕車窮途哭而返豈達者哉王郎拔劍斫地<lb/>
歌莫哀有知我者方今官無買價賢有聘書行而過東<lb/>
馬嚴徐之間亦不在秦黄晁張之下騎将軍馬已㸔當路<lb/>
之同升愛文人烏更在諸賢之樂與<lb/>
　　　贈士人入京干飬親啟<lb/>
三釡及親人生之至願五十當貴世俗之美談聊行黄<lb/>
<pb n="KR4d0374_WYG_007-38a"/>
塵烏帽<hi>一作紗</hi>之間期遂縢簥繡簾之樂時哉不可失聿<lb/>
觀衣錦之榮敝予又改為請致黄金之贈使題椽筆高<lb/>
掲氷銜<lb/>
　　　贈蜀人陳定叟赴學官選啟<lb/>
風簷卧雪久如鄭老之冷官春水濯纓忽報山公之啟<lb/>
事自古京塵化衣不得者一日唐肆建鼓以來之我後<lb/>
子先時難機易鳥有飛而六翮亦在毳毛骨而買之千<lb/>
金况其生馬使冉子與之粟即祖生着我鞭善孺子為<lb/>
<pb n="KR4d0374_WYG_007-38b"/>
宰平久知其器大丈夫志天下何愛吾言<lb/>
　　　贈劉恭叔問屋啟<lb/>
南村羣兒欺子美何可復言東頭一間著士龍亦云不<lb/>
惡去女去女莫顧違之違之何如居然卜三兩作隣亦<lb/>
或笑五十歩止剝牀闕足移具借車是雖彈鋏而得廬<lb/>
也須束縕而請火温公若干省宣微若干省少者數千<lb/>
伯通第幾橋丁夘第幾橋存之異日<lb/>
　　　贈家古劉教干米啟<lb/>
<pb n="KR4d0374_WYG_007-39a"/>
擔簦負笈共知古學之入官毁瓦畫墁自愧童䝉之求<lb/>
我弟子笑妻啼之在列從者愠糧絶而莫興長此安窮<lb/>
薄言往愬雖三年不至于榖但當求干禄之書然三日<lb/>
弗食則飢殆見索枯魚之肆乃為乞米之帖以代采薇<lb/>
之歌令壺齟伊優亞尚亡恙者訥籠那鉢剌薩惟所與<lb/>
之<lb/>
　　　贈同舍水後聚糧啟<lb/>
蓬居及溺幾為東海之浮漚秋至啼飢又見西江之涸<lb/>
<pb n="KR4d0374_WYG_007-39b"/>
轍蕭然缾粟已罄意者褁糧而来種荳荳為萁何以卒嵗<lb/>
采薇薇亦暮不如無生苐欲一囊之如侏儒遂以三餐<lb/>
而適莽蒼舊時指廩與之與之辭今日叩門嗟來嗟來<lb/>
食士而至此誰不慨然<lb/>
　　　賀㕘政入新府啟<lb/>
潭府新成上公卜宅黄河帶泰山礪一朝柱石之尊安<lb/>
新甫柏徂來松千載棟梁之負荷樂衆人之同樂居天<lb/>
下之廣居履此髙華伏惟慶懌某叨承一障政切萬間<lb/>
<pb n="KR4d0374_WYG_007-40a"/>
祝君子之攸寧與皇家而有永祥開朱芾豈帷占夢於<lb/>
熊羆恩捲珠簾更喜棲身於燕雀<lb/>
　　　賀遷入山居啟<lb/>
聒耳市㕓每恨入山之晚藏身林壑要為避地之謀相<lb/>
望無頃歩之遥回視有塵囂之隔松下不妨喝道花前<lb/>
自可啜茶幽興相闗雜聲不到我輩忝友朋之舊今朝<lb/>
逢好事之新倍裒阮杖之錢大作漢脯之㑹<lb/>
　　　賀造竹亭啟<lb/>
<pb n="KR4d0374_WYG_007-40b"/>
開洲栽竹恍如淇澳之風肆筵剏亭隠若渭川之勝盖<lb/>
有此則門清可欵若無此則人俗可憎故子猷不可一<lb/>
日無此君而蔣詡所以三徑待良友顧我賢主人之氣<lb/>
習而有古君子之風期亭已落成竹増觀美亟馳草檄<lb/>
以約良朋倍裒阮杖之錢滿置孔樽之酒春風共往可<lb/>
人㕘玉版禪秋月偕遊滿地看金鎖碎<lb/>
　　　賀造花庵啟<lb/>
深巖絶峒曽聞竹徑之通小圃層坡近有花庵之剏何<lb/>
<pb n="KR4d0374_WYG_007-41a"/>
心機之巧運與智匠以精營春則桃李覆簷夏則楦榴<lb/>
映室秋則芙蕖繞徑冬則梅竹横牕其餘百卉之駢羅<lb/>
未可一名而槩盡燕逰其下滿身紅影交加髙卧其中<lb/>
撲鼻清香旖旎是為樂事可乏慶儀約詩友以攜壺期心<lb/>
朋之覽勝座間行令任情摘取以傳枚月下醉歸乗興<lb/>
折來而簮帽時不可失檄以偕行<lb/>
　　　賀造水閣啟<lb/>
畫棟朱簾不羡滕王之西捲翠簷碧瓦未饒漢相之東<lb/>
<pb n="KR4d0374_WYG_007-41b"/>
開况此中有綠沼之迴環更向上接紅樓之縹緲規模<lb/>
壮麗輪奐鼎新信經營不日而成必富足多財乃就賢<lb/>
者亦有此樂君子不可虛拘是用醵金少伸賀禮<lb/>
　　　賀造船亭啟<lb/>
昔有隠君曽造射齋而燕處今聞長者亦為船閣以居<lb/>
遊葢以世路險若驚濤人情激於駭浪每切臨淵之懼<lb/>
時興泛海之思曩逐浮沉左右若亡維之楫近方勇退<lb/>
安閒如不繫之舟乃剏小亭深求此義既畢工而就搆<lb/>
<pb n="KR4d0374_WYG_007-42a"/>
須澆酒以落成用斂芳樽以成樂事酒罏茶竈不妨為<lb/>
鷗侣之盟釣具漁蓑可以效魚鄉之態<lb/>
　　　二月請人啟<lb/>
九十春光已入平分之景二三公子可無半餉之娛與<lb/>
歡伯以共謀屈賢人而同集雖非勝賞聊可清談閒日<lb/>
樽前欲相從於竹葉春風洞口莫見笑於桃花甚愧坐邀<lb/>
専容侍謝<lb/>
　　　答赴啟<lb/>
<pb n="KR4d0374_WYG_007-42b"/>
坐看斗柄春移二月之辰笑捧雲箋日有羣賢之集方<lb/>
欲長夀千金於此際乃命抗塵一介於其間鐘鼓園林<lb/>
幸得歡娱於暇日門牆桃李何慙依倚於春風畧具禀<lb/>
酬即容㑹晤<lb/>
　　　花朝請人啟<lb/>
親朋落落慨今雨之不來節序匆匆撫良辰而孤往輙<lb/>
修小酌敬屈大賢固知治具之荒涼所願専車之焜燿<lb/>
春光九十又看二月之平分人生幾何莫惜千金之一<lb/>
<pb n="KR4d0374_WYG_007-43a"/>
笑引領以俟原心是祈<lb/>
　　　答赴啟<lb/>
燕語春光半老東風之景蟻浮臘味特開北海之尊紀<lb/>
樂事於花前置陳人於席上相從痛飲但慙口腹之累<lb/>
人不醉無歸幸勿形骸而索我<lb/>
　　　社日請人啟<lb/>
自同田父日逢五戊之期乃命麴生時復一中之意可<lb/>
無名勝相與笑談請篤叙於乆要望過從於半餉春風<lb/>
<pb n="KR4d0374_WYG_007-43b"/>
花栁與鶯燕以何闗新雨桑麻話雞豚而具樂率然申<lb/>
禀幸甚丙原<lb/>
　　　答赴啟<lb/>
駒隂過隙甚嗟浮世之流光燕子來時又是去年之風<lb/>
物吾聾政甚佳召賁然感軫念之良勤敬奔趨而敢後邀<lb/>
我賞春酒况當花栁之辰願為同社人長共枌榆之樂<lb/>
　　　上已請人啟<lb/>
光景長虛擲上已甫臨人生能幾何良辰難再敢屈羣<lb/>
<pb n="KR4d0374_WYG_007-44a"/>
賢之雲集共娱三月之春和鳥羽飛觴猶紀蘭亭之舊<lb/>
金環壓轡願為蓬舍之光<lb/>
　　　答赴啟<lb/>
三月三日清明天氣之新一咏一觴少長風流之舊極<lb/>
知厚意以及陳人蘭亭賢咸集之時賔酬主唱金谷詩<lb/>
不成之罰吾戴頭來<lb/>
　　　清明請人啟<lb/>
清明節物之來春光欲老榖雨茶香之嫩風味方新欲<lb/>
<pb n="KR4d0374_WYG_007-44b"/>
為欵教之圗敢致屈尊之請棃花䦨外恐空負此良辰<lb/>
蓬蓽門前敬肅迎於明日仰祈恵顧容罄謝言<lb/>
　　　答赴啟<lb/>
無花無酒方歎興味之蕭然一咏一觴逺想幽情之暢<lb/>
叙忽承雲翰如對風儀且過辱乎寵招敢敬承茲佳恵<lb/>
杏花村裏何須更指於牧童竹葉尊中行即相従乎歡<lb/>
伯<lb/>
　　　遊春請人啟<lb/>
<pb n="KR4d0374_WYG_007-45a"/>
問栁尋花又動少年之興提壺挈榼擬為明日之遊可<lb/>
惜歡娱幸承閒暇願竊有請寵為賔席之光寧適不來<lb/>
苐發春風之笑<lb/>
　　　答赴啟<lb/>
岸花汀草無限風流春樹暮雲有懐故舊忽拜瑶箋之<lb/>
貺許從金谷之遊召命有嚴㑹言敢後每蒙一笑知與<lb/>
物以為春如有隠憂豈微我之無酒不幾屑屑更復云<lb/>
云<lb/>
<pb n="KR4d0374_WYG_007-45b"/>
　　　送春請人啟<lb/>
綠暗紅稀春色已随流水去黄封清酌風光宜作掃花<lb/>
遊篤叙蘭金屈臨葱玉人生行樂為仰天拊缶之歌酒<lb/>
債尋常盡每日典衣之興<lb/>
　　　答赴啟<lb/>
風雨閉門想落紅之狼藉雲烟滿紙來翰墨之淋漓且<lb/>
䝉燕集之招敢後鳬趨之至浮仍臘味故知綠蟻之相<lb/>
親作送春詩但愧吟貂之難續<lb/>
<pb n="KR4d0374_WYG_007-46a"/>
　　　初夏請人啟<lb/>
摘青梅而薦酒日切懐人撫綠樹以成帷春歸如客公<lb/>
等一笑人生幾何野蔌山肴願無嫌於蕝禮綠隂幽草<lb/>
更當勝於花時<lb/>
　　　答赴啟<lb/>
午隂嘉樹政荏苒以驚心秋月華牋忽嬋娟而在手且<lb/>
承寵命猶及良辰願偷一日之閒來共羣賢之集枇杷<lb/>
初薦恰當首夏之清和楊栁新條更向餘春而擾亂<lb/>
<pb n="KR4d0374_WYG_007-46b"/>
　　　端午請人啟<lb/>
五日甫臨誰復有獨醒之趣諸賢咸集可能無一笑之<lb/>
歡輙開桑落之尊少屈葱裾之佩甚相思之如渴政重<lb/>
綢繆共痛飲以讀騷何妨酩酊<lb/>
　　　答赴啟<lb/>
葛含風羅叠雪不到閒人蒲切玉黍包金有來雅命既<lb/>
䝉呼召敢不共承試浴蘭湯况是金蘭之同氣仰㸔艾<lb/>
虎也随蒿艾以上門<lb/>
<pb n="KR4d0374_WYG_007-47a"/>
　　　三伏請人啟<lb/>
坐甑蒸炊難消長夏解衣盤礴得及閒時聊為浮𤓰沉<lb/>
李之歡非有烹羊炰羔之具相與共此尚望恵然清風<lb/>
來故人掃我一涼之地濁醪有妙理問渠隔壁之家<lb/>
　　　答赴啟<lb/>
政愁炎熱撫長日以蒸人忽有清涼挹好風而在手且<lb/>
承河朔之飲以及山中之逰擁篲及門當不嫌於褦襶<lb/>
脱帽露頂幸勿責其疎狂<lb/>
<pb n="KR4d0374_WYG_007-47b"/>
　　　七夕請人啟<lb/>
跂晥女牛又是雙星之遇灑掃斗室輒謀一夕之歡嘉<lb/>
與英標共談靈匹亦一年而一㑹曽幾見而幾回固知<lb/>
乞巧之兒癡未能免俗將以屬饜於情話寧適不來<lb/>
　　　答赴啟<lb/>
𤓰果盈庭想見西樓之樂梧桐落葉自憐南阮之貧以<lb/>
斗杓七夕之時乃爼豆諸賢之後七襄為報愧無織女<lb/>
之章一笑相歡敬佩主人之意<lb/>
<pb n="KR4d0374_WYG_007-48a"/>
　　　秋社請人啟<lb/>
節物匆匆八月之五戊朋遊落落一代不數人聊因分<lb/>
胙之餘香輙欲屬饜於情話牽率鄭重慙媿蕭條燕去<lb/>
雁來能幾堪於離别雞肥酒熟且相與以從容<lb/>
　　　答赴啟<lb/>
鴻雁秋風乆疎芳訊雞豚社日忽辱佳招感主禮之殷<lb/>
勤念田翁之牢落即容趨赴拱侍笑談孺子無能不是<lb/>
陳平之意氣細君可惠無嫌方朔之滑稽<lb/>
<pb n="KR4d0374_WYG_007-48b"/>
　　　中秋請人啟<lb/>
千里共明月起故人何處之思幾日又中秋動老子南<lb/>
樓之興有懐數友還酬一尊欲買桂華撫少年兮不再<lb/>
庶幾如願共此夜以相歡<lb/>
　　　答赴啟<lb/>
今夕秋期正羡十分之明月可人風度忽來五朶之祥<lb/>
雲甚感故情不忘俗客南樓之興非淺既辱相招北海<lb/>
之尊不空願同一醉<lb/>
<pb n="KR4d0374_WYG_007-49a"/>
　　五言古詩<lb/>
　　　初晴<lb/>
初日入髙樓歸雲雜江樹魚逰新雨晴鳥語晨光吐天<lb/>
容朗復清烟色轉輕素墻草麗車前巷溝映泥路牕明<lb/>
祛宿潤礎泫滑微歩㑹朝有宿客過午無來屨沿砌上<lb/>
蠙衣虛庭竿犢袴人生足無事世故非所慮彼語吾不<lb/>
聞清風有時度<lb/>
　　　山中雨行<lb/>
<pb n="KR4d0374_WYG_007-49b"/>
雨行如漏蓬側身半車中風翻荷葉白難可為芙蓉向<lb/>
來三重茅仰屋嘆穿空已經亂離苦志念常從容<lb/>
入城過新雨路静市人稀吾家林塘間水鴨狂欲飛門<lb/>
闌稚子笑隔樹見翁歸何人無此樂頽暮樂知希<lb/>
　　七言古詩<lb/>
　　　沙苑箭<lb/>
道人不在無人茶空房惟有菖蒲花偶留壁上一枝箭<lb/>
熟視恍惚令人嗟箭頭年月去如電吹向空中再相見<lb/>
<pb n="KR4d0374_WYG_007-50a"/>
亦知近事不偶然汝亦當時負吾箭神仙一劍在吾手<lb/>
萬事空驚一搔首馬嵬重過雨淋鈴異日臨卭是君否<lb/>
　　　月下<lb/>
月色為酒吾為壺仰天吸盡欲更沽世界如入流離珠<lb/>
東南大半江海湖微風白浪如摇鬚子從我也有意無<lb/>
跳身作勢與泪俱嘗試入此觀何如惜哉畏死非吾徒<lb/>
嘔出還爾桑田枯仙人嗔我涴六銖醉中無力能分疏<lb/>
汝自失脚如逃逋彈指咄咄汝負吾<lb/>
<pb n="KR4d0374_WYG_007-50b"/>
　　　題墨竹長巻與汪遂良<lb/>
摩訶池上龍千年化為匹練横曳煙拔石數莖衝蒼天<lb/>
我見其面何必全<lb/>
　　　送李鶴田遊古杭<lb/>
天下南北車書通行人㸃㸃過汴宫空餘艮嶽一拳土<lb/>
黯惨如雪吹不融平乘樓上王夷甫一灑中州淚如雨<lb/>
西風羽扇不障塵更自蓮子随根去政事堂上三相公<lb/>
徃徃退食如䕫龍少年慟哭不見用一語不合面發紅<lb/>
<pb n="KR4d0374_WYG_007-51a"/>
八年流落無處所合眼當朝遽如許忠魂不到海門潮<lb/>
别殿芙蓉廢為圃茫茫古路日平西不信金銅不淚垂<lb/>
浮沉親故懶相問白髪惟有春風知李侯髀肉堪流涕<lb/>
同谷哀吟越州第買絲刺繡刺未成公子翩翩雁書至<lb/>
飄飄起望白雲閒裘雪牛山度赤山亂餘七十能幾見<lb/>
我且欲往窮當還平生髙李經行處寂寞㫁橋漂落絮<lb/>
不知到日似枯魚淚入黄河别魴鱮當空殿閣宻雲團<lb/>
曽和薫絃接羽翰至今尚留花石否杜鵑再賦長恨端<lb/>
<pb n="KR4d0374_WYG_007-51b"/>
蘇州正念東隣女傷心更遇楊開府憔悴語言敢分明<lb/>
買酒行澆茂陵土<lb/>
　　　寄别孫潜齋<lb/>
嘗笑唐衢生一慟可以死焉能流涕被面日日别知己<lb/>
又嘗笑朝鮮無淚可霑巾悲歌兩語為我異媍人平生<lb/>
鍾情重離别一聽陽闗腸一絶銅駝陌上㑹逢君誰料<lb/>
相忘如永訣憶昔攜手青青春水邊一笑禊吏塵醉能<lb/>
狂歌醒能賦滿座惟有孫堯文酒䦨歌㫁如轉燭寒食<lb/>
<pb n="KR4d0374_WYG_007-52a"/>
纍纍新鬼哭丞相書桐異烏巢曽園仙市芳郊綠海棠<lb/>
三徑無根株敗瓦頽垣亦已鋤舊遊多感有至此獨為<lb/>
吾黨懐區區我欲與君重一到化為長瓶酹荒草早知<lb/>
世事去如風只合黄公壚下倒當時一醉鍤埋我不見<lb/>
興亡應更好且復止此休云云我有陳子髙能文令其<lb/>
讀罷日就君就君歸日誦所聞吾貧吾老不足念君鬚<lb/>
君髪何年變幼安九十愁更愁空羡一生長樂傳嗚呼<lb/>
斯人斯世不相見綠樹鶯啼淚如霰<lb/>
<pb n="KR4d0374_WYG_007-52b"/>
　　五言律詩<lb/>
　　　夜雨<lb/>
夜半起雷車天門報曉衙何消如此雨又有未開花繡<lb/>
被人中酒茅簷客夢家一晴天地濶稽首見重華<lb/>
　　　留京<lb/>
逺夢孤難到憑髙烟景微重留山僕怨數别里人稀病<lb/>
用寒衣盡書無定日歸十年行役事俯首輒歔欷<lb/>
　　　輓劉明國<hi>死於寇</hi>
<pb n="KR4d0374_WYG_007-53a"/>
浮丘成一夢如此哭斯人宇宙真如醉風霆若有神湼<lb/>
槃空萬刼懸解總微塵有子承千載堂堂麟筆新<lb/>
　　　輓朱文公<lb/>
皇天開太極庚戌聖人生六籍文將絶千年道復明淵<lb/>
源羅仲素師友李延平遶舍閩溪急潺湲洛水聲<lb/>
　　　輓蔡西山<lb/>
四海朱夫子徴君獨典刑青雲伯夷傳白首太𤣥經有<lb/>
客憐孤憤無人問獨醒瑶琴空寳匣絃誦不堪聽<lb/>
<pb n="KR4d0374_WYG_007-53b"/>
　　七言律詩<lb/>
　　　錢秀才要社日呈漢宰詩書以予之錢以長句<lb/>
　　　為謝饒秀才又用社日韻作詩見投復用韻并<lb/>
　　　答二君<lb/>
知津積雨坡云爾故並培翁快閣晴投贈更欣佳士識<lb/>
眵昏寧待好山眀浩然放逐縁多病東野窮愁坐不平<lb/>
萬歳千秋有何得一杯㫁勿換浮名<lb/>
　　　餘興<lb/>
<pb n="KR4d0374_WYG_007-54a"/>
江國遲歸二十年十年兩繫峽江船身如梅子半晴雨<lb/>
路入栁花相後先堠短堠長春繫馬江南江北夜聞鵑<lb/>
人生老大空無用寄語羣兒早着鞭<lb/>
　　　咏西湖偉觀樓<lb/>
舉目看來皆畫屏只因䦨檻接蒼㝠江湖二水一般白<lb/>
吳越兩山相對青雲北雲南何處没潮生潮落幾時停<lb/>
西偏不被斜陽碍直見家山與洞庭<lb/>
　　　重陽<lb/>
<pb n="KR4d0374_WYG_007-54b"/>
風流九日勝前期誰把茱萸壓桂枝天地盡從騷國老<lb/>
風煙何似蔣陵時故人四海知誰健白髪黄花總奈吹<lb/>
滿座衣冠陳迹逺明年復憶去年詩<lb/>
　　　周耐軒見訪<lb/>
麥徑紆斜縮寄蝸傳呼驚倒望前牙能忘特進羣公表<lb/>
來訪尋常百姓家草市波喧騰竹馬柴門路隘簇鞍花<lb/>
屏窺不信雌同甲為倍髙明兩鬢華<lb/>
　　　夀段知事<lb/>
<pb n="KR4d0374_WYG_007-55a"/>
曉立斕斒拜二親擁門賀客半詩人月三十斛菊花水<lb/>
秋八千年椿樹春每有傳聞須説項明當召入定留恂<lb/>
南來北去多陳迹惟有聲名日日新<lb/>
　　　夀城山六十五<lb/>
留得八千唐刺史看成百億宰官身不争一月大小閏<lb/>
猶是兩朝耆俊人今嵗兩翻初度日明年三十六宫春<lb/>
近來化得鄉君子為報麻姑不更塵<lb/>
　　　夀周耐軒府尹<hi>時方歸自燕</hi>
<pb n="KR4d0374_WYG_007-55b"/>
去日江南梅未花歸來芳草漲天涯驅馳斥堠八千里<lb/>
夢寐青原十萬家白叟倚門清燕寢黄童騎馬學胡笳<lb/>
八陵盡是燕京路想為孤楸訊暮鴉<lb/>
　　　夀王按察<lb/>
試手東風第一杯江南知已是寒梅山中四老衣冠起<lb/>
野外諸生爼豆開天運又從今日始江空如見古翁來<lb/>
清平笑語皆文物早起書雲認魯臺<lb/>
　　五言絶句<lb/>
<pb n="KR4d0374_WYG_007-56a"/>
　　　戲題<lb/>
無人知坦腹水影半簾苔驚謂青蟲堕垂絲忽上來<lb/>
　　六言詩<lb/>
　　　春歸<lb/>
留春一日不可種樹十年未成芳草㫁腸花落綠牕擕<lb/>
手鶯聲<lb/>
　　　梅<lb/>
花前速到速到月下一盃一盃好語被人道盡簮花步<lb/>
<pb n="KR4d0374_WYG_007-56b"/>
月歸來<lb/>
　　七言絶句<lb/>
　　　許煉師擕手求題<lb/>
飬就金童姹女精松風蘿月寄閒情廣寒桂樹商飈起<lb/>
咫尺浮黎白玉京<lb/>
　　　春晴<lb/>
江栁長天草色齊新晴何物不芳菲無因化作千蝴蝶<lb/>
西蜀東吳欵欵歸<lb/>
<pb n="KR4d0374_WYG_007-57a"/>
新燕池塘綠雨肥初晴未暖日光微角巾猶帶花梢濕<lb/>
纔倚䦨干見絮飛<lb/>
　　　夀王太守<lb/>
鱗鱗鴛瓦試新霜斗帳寒輕夜漏長天上玉麟來瑞世<lb/>
夢餘奎壁燦星光<lb/>
韶華瑞籥應黄鐘六葉階蓂舞舜風袖有西山童子藥<lb/>
清霜夜映玉顔紅<lb/>
龍飛天子禹湯明收拾英才共太平寄語吳興賢太守<lb/>
<pb n="KR4d0374_WYG_007-57b"/>
亟将霖雨濟蒼生<lb/>
八千秋與八千春此語繇來未識真曽共麻姑擗麟脯<lb/>
笑㸔滄海幾揚塵<lb/>
月中桂斫夜琅琅搗就瓊花絶粒方繇是蟾宫折雲路<lb/>
願持雲粉薦霞觴<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>須溪集巻八</head>
    <p>
<pb n="KR4d0374_WYG_008-1a"/>
欽定四庫全書<lb/>
　須溪集巻八　　　　　　宋　劉辰翁撰<lb/>
　　詞<lb/>
　　　望江南<hi>晩晴</hi>
朝朝暮雲雨定何如花日穿牕梅小小雪風灑雨柳疎<lb/>
疎人唱晩晴初<lb/>
　　　前調<hi>元宵</hi>
春悄悄春雨不須晴天上未知燈有禁人間轉似月無<lb/>
<pb n="KR4d0374_WYG_008-1b"/>
情村市學簫聲<lb/>
　　　前調<hi>秋日即景</hi>
梧桐子㸔到月西樓醋釅橙黄分蟹殻麝香荷葉剥雞<lb/>
頭人在御街遊<lb/>
梧桐子人在御街逰鳯宿雲綃金縷帶龍池翠帳玉香<lb/>
毬宫女後庭秋<lb/>
　　　雙調望江南<hi>賦所見</hi>
長欲語欲語又蹉跎已是厭聽夷甫頌不堪重省越人<lb/>
<pb n="KR4d0374_WYG_008-2a"/>
歌辜負水雲多　羞拂拂懊惱自摩挱殘燭不教人徑<lb/>
去斷雲時有涙相和恨恨欲如何<lb/>
　　　前調<hi>夀謝夀朋</hi>
前之夕織女渡河邊天上一朝元五日人間小住亦千<lb/>
年相合降神僊　當富貴掩鼻正髙眠欲語㑹稽仍小<lb/>
待不知文舉更堪憐蔗境在頑堅<lb/>
　　　前調<hi>夀趙松廬</hi>
添一嵗減一嵗愁眉苦待一生婚嫁了更須采藥十年<lb/>
<pb n="KR4d0374_WYG_008-2b"/>
遲婚嫁已随時　東家者俎豆伴兒嬉幸自少年場屋<lb/>
了誰能掬淅數還炊千嵗是靈龜<lb/>
　　　前調<hi>胡盤居生日</hi>
盤之所春蝶舞晴萱溪傍野梅根種玉墻圍脩竹筍生<lb/>
鞭深院待囬僊　嘉熙好四十二年前猶記五星丁夘<lb/>
聚更遲㡬嵗甲申連快活共千年<hi>丁酉生奎其名</hi>
　　　前調<hi>夀王秋水</hi>
齊眉舉綵侍紫霞巵天上九朝鳬冉冉尊前一笑玉差<lb/>
<pb n="KR4d0374_WYG_008-3a"/>
差人唱自家詞　籬下菊醉把一枝枝花水乞君三十<lb/>
斛秋風記我一聫詩留看晚香時<lb/>
　　　前調<hi>夀張粹翁</hi>
七日後重會是星前二月之間渾似此餘年何止萬三<lb/>
千日擬醉華筵　歌白雪除是雪兒傳看取長生瓢屢<lb/>
倒眼前橘栗木何𤣥自唱鵲橋仙<lb/>
　　　南鄉子<hi>乙酉九日</hi>
髙處畧從容華水華山自不同舊日諸賢携手恨匆匆<lb/>
<pb n="KR4d0374_WYG_008-3b"/>
只説明年甚處重㡬嵗避遼東茅竹秋風一併空欲<lb/>
望遼東何處是濛濛也似秦樓一夢中<lb/>
　　　前調<hi>木犀花下因憶永陽宣溪與故鄉族子門逕之盛而其人皆適在此感歎復賦</hi>
香雪碎團團便合枝頭帶露餐笑倒那人和玉屑金丹<lb/>
不在僊人掌上盤　千樹碧闌干山崦朱門夢裏殘花<lb/>
下主人都在此誰看天上人間一様寒<lb/>
　　　前調<hi>即席紀逰</hi>
去似賞花移處處開尊亦不辭棃栗又空醅又盡方知<lb/>
<pb n="KR4d0374_WYG_008-4a"/>
舊日驪駒勸客歸　歸路月相随兒子門生箇箇遲坐<lb/>
久不知無可待堪疑向道兒癡直是癡<lb/>
　　　浪淘沙<hi>秋夜感懐</hi>
無葉著秋聲凉鬢堪驚滿城明月半忩横惟有老人心<lb/>
似醉未曉偏醒　起舞故無成此恨難平正襟危坐二<lb/>
三更除卻故人曹孟徳更與誰爭<lb/>
　　　前調<hi>大風作</hi>
捲海海翻杯傾動蓬萊似嫌到處馬頭埃雨洗御街流<lb/>
<pb n="KR4d0374_WYG_008-4b"/>
到我吹向潮回　寒似雪天梅安石榴開繡衾重煖笑<lb/>
爐灰料想東風還憶我昨夜歸来<lb/>
　　　前調<hi>有感</hi>
無謂兩睂攢風雨春寒池塘小小水漫漫只為栁花無<lb/>
一㸃忘了臨安　何許牡丹殘客倚屏看小樓面面是<lb/>
春山日暮不知春去路一帶欄干<lb/>
　　　如夢令<hi>題四美人畫</hi>
比似尋芳嬌困不是弓彎拍衮無物倚春慵三寸襪㾗<lb/>
<pb n="KR4d0374_WYG_008-5a"/>
新𦂳羞褪羞褪忽忽心情未穏<hi>褪履</hi>
寂歴栁風斜倚錯莫夢雲難記花影為誰重一握鮫人<lb/>
絲涙何事何事歴歴臉潮羞起<hi>托腮</hi>
睡眼青隂欲午當户小風輕暑倦近碧欄干斜影却扶<lb/>
人去無緒無緒落落一襟輕舉<hi>欠伸</hi>
落葉西風滿地獨宿瓊樓丹桂孤影抱蟾寒寄與月明<lb/>
千里休寄休寄粟粟蘂珠心碎<hi>折桂</hi>
　　　江城子<hi>西湖感懐</hi>
<pb n="KR4d0374_WYG_008-5b"/>
湧金門外上船場湖山堂衆賢堂到處凄凉城角夜吹<lb/>
霜誰識兩峯相對語天慘慘水茫茫　月移疎影傍人<lb/>
墻怕昏黄又昏黄舊日朱門四望暗飄香驛使不來春<lb/>
又老南共北斷人腸<lb/>
　　　前調<hi>春興</hi>
一年春事㡬何空杏花紅海棠紅看取枝頭無語怨天<lb/>
公幸自一晴晴太暖三日雨五更風　山中長是憶城<lb/>
中到城中望水東説盡閒情無日不匆匆昨日也同花<lb/>
<pb n="KR4d0374_WYG_008-6a"/>
下飲終有恨不曽濃<lb/>
　　　前調<hi>和黙軒初度韻</hi>
書題拂拂洞庭香孕雲黄粲珠光喚謫仙人除是賀知<lb/>
章未老得閒閒到老無一事和詩忙　是中曽著老人<lb/>
雙送千觴樂誰妨世上輸贏不似爛柯長晚入耆英年<lb/>
最少空結客少年場<lb/>
　　　前調<hi>海棠花下燒燭詞</hi>
紅欹醉袖殢闌干夜將闌去難拚燒蜜調蜂重照錦團<lb/>
<pb n="KR4d0374_WYG_008-6b"/>
欒春到洞房深處煖方知道月宫寒　枝枝紅涙不曾<lb/>
乾背人彈語羞檀欲睡心情一似夢驚殘政自朦朧花<lb/>
下好銀燭裏㡬人看<lb/>
　　　㸃絳唇<hi>瓶梅</hi>
小閣横忩倩誰畫得梅梢逺那回半面曽向屏間見<lb/>
風雪空山懐抱無荀倩春堪戀自羞片片更逐東風轉<lb/>
　　　前調<hi>和訪梅</hi>
一雪蹉跎蹇驢不載吟鞭去夜聽春雨踏雪差無苦<lb/>
<pb n="KR4d0374_WYG_008-7a"/>
待得花晴總是逰人處梅應許小橋延佇蜂蝶先成路<lb/>
　　　前調<hi>寄情</hi>
醉裏懵騰昨宵不記歸時候自疑中酒耿耿還依舊<lb/>
恨不能言只是天相負天知否卷中人瘦一似章臺栁<lb/>
　　　前調<hi>和鄧中甫晚春</hi>
燕子池塘亂紅過盡鞦韆晚絮飛欲倦正是簾初捲<lb/>
睡起無情猶到天涯逺羞勻面乍驚紅淺夢自無人見<lb/>
　　　前調<hi>題畫</hi>
<pb n="KR4d0374_WYG_008-7b"/>
韝指春寒隴禽一片飛來雪無言可説暗啄相思結<lb/>
隻影年深也作闗山别翻成拙落花時節倩子規聲絶<lb/>
虹玉横簫纎纎指按新聲作參差重約昨夜梁伊錯<lb/>
㡬許閒愁品字都忘却沈吟覺一聲哀角滿院殘花落<lb/>
　　　浣溪沙<hi>三月三日</hi>
髙卧何須説打乖小籬過雨翠長街緗桃定有踏青鞵<lb/>
　晴日又思花處所東風絶是栁情懐人間安得酒如<lb/>
淮<lb/>
<pb n="KR4d0374_WYG_008-8a"/>
　　　前調<hi>壬午九日</hi>
身是去年人尚健心知十日事如常眼前杯酒是重陽<lb/>
　破帽簮萸携素手長歌藉草慰寒香兒童怪我老來<lb/>
狂<lb/>
　　　前調<hi>虎溪春日</hi>
春日春風掠鬢鬚亂山相對擁寒爐綵鞭金勝一時無<lb/>
　自縷青絲成細栁更堆殘雪當凝酥兒童且莫唱皇<lb/>
都<lb/>
<pb n="KR4d0374_WYG_008-8b"/>
　　　前調<hi>夀陳敬之推官</hi>
身是髙人欲寢氷引年可待進豨苓無憂無患也身輕<lb/>
　雪裏放囚天亦喜平安騎鶴到家庭今年春早為長<lb/>
生<lb/>
　　　前調<hi>闕題</hi>
十日千機可復諧郭郎感運豈仙才人間自是少行媒<lb/>
　直上扶搖須九萬滿前星斗共昭回又傳賈客向曽<lb/>
來<lb/>
<pb n="KR4d0374_WYG_008-9a"/>
　　　前調<lb/>
暮暮相望夕甫諧針樓巧巧似身材下頭無數老人媒<lb/>
　昨夜竹林那得見朝來乾鵲是空回人間五日後能<lb/>
來<lb/>
　　　攤破浣溪沙<hi>潭上夜歸</hi>
醉裏微寒著面醒天風不展帽欹傾行過溪深松雪下<lb/>
夜三更　白白野田鋪似月鏦鏦沙路踏如氷不見剡<lb/>
溪三百曲一舟横<lb/>
<pb n="KR4d0374_WYG_008-9b"/>
　　　前調<lb/>
淡淡臙脂淺著梅温柔不上避風臺若比杏桃真未識<lb/>
奪銀胎　汗面拭來慵傅粉酒香濃後暗潮腮嬌嫩不<lb/>
應醒似醉倩誰猜<lb/>
　　　霜天曉角<hi>初春即事</hi>
栁梢欲雪十里烟明滅曲曲欄干轉影教人憶夜來月<lb/>
　家人相對説燈花還又結凍雨村村鼓鼓終不似上<lb/>
元節<lb/>
<pb n="KR4d0374_WYG_008-10a"/>
　　　前調<hi>中秋對月</hi>
烏雲汗漫濁浪翻河漢過盡千重魔障堂堂地一輪滿<lb/>
　秋光還又半簷聲初漏斷不管滿身花露已辦著二<lb/>
更看<lb/>
　　　前調<hi>中和齊九日</hi>
騎臺千騎有菊知何世想見登髙無處淮以北是平地<lb/>
　老來無復味老來無復涙多謝白衣迢逓吾病矣不<lb/>
能醉<lb/>
<pb n="KR4d0374_WYG_008-10b"/>
　　　前調<hi>樓下梅一株經冬無一花春半忽開一萼梢頭出萬紅中因賦之</hi>
經年寂寞已負花前約忽向紅梅側畔開㸃雪有人覺<lb/>
　不開何似莫百梢纔一萼却問夀陽宫額兩三蘂怎<lb/>
能著<lb/>
　　　前調<hi>夀吳䝉庵</hi>
臞然如竹自是天仙福小小畫堂錦様聽人唱鶴飛曲<lb/>
　橙橘黄又綠蟹到新篘熟便做月三十斛飲不盡菊<lb/>
潭菊<lb/>
<pb n="KR4d0374_WYG_008-11a"/>
　　　前調<hi>夀陳敬之</hi>
朝來微雪又近長生節造就一枝清絶梅與雪怎分别<lb/>
　兩年心似月除是天知得手種春風千樹一顆顆待<lb/>
兒摘<lb/>
　　　前調<hi>夀張古岩</hi>
明年七十歌彩橋僊夕見説嚴君平道年年是月初一<lb/>
　同時同里宻後今今又昔便做伏生年紀也未到蹇<lb/>
吃吃<lb/>
<pb n="KR4d0374_WYG_008-11b"/>
　　　前調<hi>賀賈教</hi>
良宵七七又近中元日橋上老人有約後五日重來覔<lb/>
　嬋姢銀海出木犀新雨濕惟有延平劍氣箕斗外廣<lb/>
寒逼<lb/>
　　　前調<hi>夀蕭靜安時歸永新</hi>
歸来把菊春甕今朝熟苦苦留君不得携孺子到汾曲<lb/>
　廬山真面目氷清還映玉長笑歐公老嬾君且住飲<lb/>
螺綠<hi>其子昏燕氏</hi>
<pb n="KR4d0374_WYG_008-12a"/>
　　　前調<hi>夀康臞仙</hi>
問春來未也似辛壬癸如此男兒五十又過卻孔融二<lb/>
　畫堂孫子子新桃如故壘不管明朝後日春滿眼是<lb/>
千嵗<lb/>
　　　卜算子<hi>元宵</hi>
不是重看燈重見河邊女長是蛾兒作隊行路轉風吹<lb/>
去　十載廢元宵滿耳畨腔鼓欲識尊前太守誰起向<lb/>
尊前舞<lb/>
<pb n="KR4d0374_WYG_008-12b"/>
　　　前調<hi>夀郡守</hi>
蚤已是三年父老依依借願與天公借㡬年保我鷄豚<lb/>
社　治中心似佛治中心似日人祝治中千嵗似翁福<lb/>
似翁徳<lb/>
　　　菩薩蠻<hi>秋興</hi>
芭蕉葉上三更雨人生只合随他去便不到天涯天涯<lb/>
也是家　屏山三五疊處處飛蝴蝶正是菊堪看東籬<lb/>
獨自寒<lb/>
<pb n="KR4d0374_WYG_008-13a"/>
　　　前調<hi>湖南道中</hi>
黄鷄喔喔催人起困不成眠忩似水清露不曽寒朝來<lb/>
起自難　家人當睡美又憶歸程㡬不管濕闌干芙蓉<lb/>
花自看<lb/>
　　　前調<hi>春曉</hi>
畫梁語透簾櫳曉折桐風送楊花老細雨綠隂寒羅襟<lb/>
只似單　青門三里道箇箇逰芳草比似嫁來看踏青<lb/>
難更難<lb/>
<pb n="KR4d0374_WYG_008-13b"/>
　　　前調<hi>春日山行</hi>
江波何似西湖曲村烟相對峯南北何處不青青青青<lb/>
是漢塋　長亭芳草路寒食誰家墓舊日厭殘紅人行<lb/>
九里松<lb/>
　　　前調<hi>丁丑送春</hi>
殷勤欲送春歸去白首題將斷腸句春去自依依欲歸<lb/>
無處歸　天涯同是寓握手留春住小住碧桃枝桃根<lb/>
不屬誰<lb/>
<pb n="KR4d0374_WYG_008-14a"/>
　　　前調<hi>題醉道人圖</hi>
八仙名姓當時少汙尊牛飲同傾倒惟有我公榮旁人<lb/>
笑獨醒　多年村落走泥飲無升斗入了玉門闗人生<lb/>
一醉難<lb/>
　　　好事近<hi>中齊恵念賜詞俾夀不勝嵗寒兄弟之意</hi>
後百年間𤣥度自傷來暮打破虛空無礙共乗龍飛去<lb/>
　更㕘末後句如何此事未能付前遇小橋風雪是君<lb/>
詩成處<lb/>
<pb n="KR4d0374_WYG_008-14b"/>
　　　謁金門<hi>風乍起約㢲吾同賦海棠</hi>
嬌㸃㸃困倚春光欲軟滴盡守宫難可染濃欺紅燭艷<lb/>
　寂寂露珠啼臉翠袖不禁風颭芳徑相逢驚笑靨日<lb/>
長初睡轉<lb/>
　　　前調<hi>和㢲吾重賦海棠</hi>
花露濕紅淚裛成珠粒比似朝陽思未得睡來添醉色<lb/>
　一笑嬌波滴滴再顧羞潮拂拂恨血千年明的礫千<lb/>
年人共憶<lb/>
<pb n="KR4d0374_WYG_008-15a"/>
　　　前調<hi>和㢲吾海棠韻</hi>
遊賞競看取落紅陳陳花睡不成嬌似病春寒空受盡<lb/>
　舊日不知繁盛欲飲如今無興恨滿東風無綠鬢東<lb/>
風還自恨<lb/>
　　　長相思<hi>喜晴日</hi>
上元晴上元晴待得晴時坐觸屏山禽三兩聲　欲歸<lb/>
城未歸城見説城中處處燈明年處處行<lb/>
　　　憶秦娥<hi>中齋上元客□感舊賦秦娥見屬一讀凄然随韻寄情不覺悲甚</hi>
<pb n="KR4d0374_WYG_008-15b"/>
燒燈節朝京道上風和雪風和雪江山如舊朝京人絶<lb/>
　百年短短興亡别與君猶對當時月當時月照人燭<lb/>
淚照人梅髪<lb/>
　　　前調<hi>昨和次又作収燈節未遣早見古巖四疊又得中齊别梅遂并冩寄</hi>
驚雷節梅花冉冉消成雪消成雪一年一度為君腸絶<lb/>
　古人長恨中年别餘年又過新正月新正月不堪臨<lb/>
鏡不堪垂髪<lb/>
梅花節白頭卧起餐氊雪餐氊雪上林鴈斷上林書絶<lb/>
<pb n="KR4d0374_WYG_008-16a"/>
　傷心最是河梁别無人共拜天邊月天邊月一尊對<lb/>
影一編殘髪<lb/>
収燈節霖鈴又似鰲山雪鰲山雪今宵清絶今宵愁絶<lb/>
　老人似少終然别癡癡更望春三月春三月花如人<lb/>
面自羞余髪<lb/>
　　　前調<hi>為曽氏燕脂閣歎</hi>
春如昨曉風吹透燕脂閣燕脂閣滿園芳草冷烟城郭<lb/>
　青山淚盡樓頭角佳人夢斷花間約花間約黄昏細<lb/>
<pb n="KR4d0374_WYG_008-16b"/>
雨一枝零落<lb/>
　　　西江月<hi>新秋寫興</hi>
天上低昻似舊人間兒女成狂夜來處處試新粧却是<lb/>
人間天上　不覺新凉似水相思兩鬢如霜夢從海底<lb/>
跨枯桑閲盡銀河風浪<lb/>
　　　前調<hi>憶仙</hi>
曽與回翁把手自宜老子如龍懐胎不敢問春冬等待<lb/>
鞭鸞笞鳯　昨夜又遲黄石今朝重叩鴻濛碧桃花下<lb/>
<pb n="KR4d0374_WYG_008-17a"/>
醉相逢説盡鵬逰蝶夢<lb/>
　　　前調<hi>石竒儀嘗授吾竒門式局以為兵法至要日持扇圜自衞</hi>
玉帳傳心如鏡青龍繞指成輪塵中多少白頭人乾裏<lb/>
尋壬難認　世事説來都了鬼神見也須嗔迷槎問我<lb/>
是何津向道先生書困<lb/>
　　　清平樂<hi>石榴</hi>
深紅半面一似墻頭見草樹池塘青一片獨倚闌干㡬<lb/>
遍　更誰絳袖朱脣火雲相對英英笑殺牡丹正午離<lb/>
<pb n="KR4d0374_WYG_008-17b"/>
披不任看承<lb/>
　　　前調<hi>夀某翁</hi>
君詞為夀絶妙孫辛婦但恨盃無露添酒空等待梅花<lb/>
久　喜君白首還𤣥人間合信天緣如此相從至此我<lb/>
亦何倦餘年<lb/>
　　　歸國遙<hi>暮春遣興</hi>
初雨歇照水綠腰裙帶熱楊花不做人情雪　風流欲<lb/>
過前村蝶羞成别囬頭卻恨春三月<lb/>
<pb n="KR4d0374_WYG_008-18a"/>
　　　昭君怨<hi>玩月</hi>
月出東山之上長憶御街人唱恨我不能琴有琴心<lb/>
徙倚秋波平瑩漸久玉肌清冷待更下闌干起來看<lb/>
　　　浣溪沙<hi>春日即事</hi>
逺逺遊蜂不記家數行新栁自啼鴉尋思舊事即天涯<lb/>
　睡起有情和畫捲燕歸無語傍人斜晚風吹落小瓶<lb/>
花<lb/>
　　　前調<hi>感别</hi>
<pb n="KR4d0374_WYG_008-18b"/>
㸃㸃疎林欲雪天竹籬斜閉自清研為伊憔悴得人憐<lb/>
　欲與那人携素手粉香和涙落君前相逢恨恨總無<lb/>
言<lb/>
　　　減字木蘭花<hi>玩月答䝉庵和詞</hi>
何須剪紙依舊一團圓照水莫倚空寒栁下池邊也只<lb/>
般　君何忽忽宇宙人生都是客月在雲端人自愁人<lb/>
不解看<hi>䝉庵詞有忽忽早睡語併及之</hi>
　　　前調<hi>甲午九日牛山作</hi>
<pb n="KR4d0374_WYG_008-19a"/>
舊逰山路落在秋隂最深處風雨重陽無蝶無花更斷<lb/>
腸　天知老矣莫累門生與兒子不用登髙髙䖏風吹<lb/>
帽不牢<lb/>
　　　前調<hi>有感</hi>
東風似客醉裏落花南又北客似東風携手斜陽一笑<lb/>
中　佳人怨我不寄江南春一朶我怨佳人憔悴江南<lb/>
不似春<lb/>
　　　前調<hi>□望初晴月佳甚有上元花栁意不能忘情</hi>
<pb n="KR4d0374_WYG_008-19b"/>
臘銷三五月向雪山雲外吐烟水黄昏梅栁依稀笛斷<lb/>
魂　今宵豫賞便作香塵随步想莫待元宵燈火零星<lb/>
雨寂寥<lb/>
　　　前調<hi>乙亥上元</hi>
無燈可看雨水從教正月半探蠒推盤探得千秋字字<lb/>
看　銅駝故老説著宣和似天寳五百年前曽向杭州<lb/>
看上元<lb/>
　　　前調<hi>庚辰送春</hi>
<pb n="KR4d0374_WYG_008-20a"/>
送春待曉春是五更先去了我醉方知春正憐伊怕别<lb/>
伊　留君不可歸到海邊方憶我做盡花歸欲贈君時<lb/>
少一枝<lb/>
　　　前調<hi>尚學林己丑夀旦適歸廬陵其先世相州人居永和今家臨川</hi>
相州錦好待到相州人已老潁水歸田白鷺驚猜己十<lb/>
年　太師尚父晚遇明時方用武大笑相逢把酒家鄉<lb/>
是客中<lb/>
　　　前調<hi>自述</hi>
<pb n="KR4d0374_WYG_008-20b"/>
不能管得欲雨能教天地黒待得開晴不用吾言也自<lb/>
行　一杯亦醉萬事無能吾欲睡舊亦能詩説舊時詩<lb/>
問是誰<lb/>
　　　前調<hi>再用韻戲古岩出妾</hi>
清歡昨日十事不如人六七試數從前素素相從得㡬<lb/>
年　子兮子兮再楝一枝何處起翠釡峯駝客好其如<lb/>
良夜何<lb/>
　　　前調<hi>夀詞</hi>
<pb n="KR4d0374_WYG_008-21a"/>
脾神喜樂夀酒一杯勝服藥過却明朝頭上新霜也合<lb/>
銷　小春三日便覺春暄梅影出醉把梅看比似茱萸<lb/>
更耐寒<lb/>
　　　山花子<hi>春暮</hi>
東風解手即天涯曲曲青山不可遮如此蒼茫君莫怪<lb/>
是歸家　閶闔相迎悲㝡苦英雄知道鬢先華更欲徘<lb/>
徊春尚肯己無花<lb/>
此處情懐欲問天相期相就復何年行過章江三十里<lb/>
<pb n="KR4d0374_WYG_008-21b"/>
涙依然　早宿半程芳草路猶寒欲雨暮春天小小桃<lb/>
花三兩處得人憐<lb/>
　　　栁梢青<hi>春感</hi>
鐡馬䝉氊銀花灑涙春入愁城笛裏畨腔街頭戲鼓不<lb/>
是歡聲　那堪獨坐青燈想故國髙臺月明輦下風光<lb/>
山中嵗月海上心情<lb/>
　　　南歌子<lb/>
搔困麻仙爪含暄忍客衣夜長牕月露成幃不説明朝<lb/>
<pb n="KR4d0374_WYG_008-22a"/>
風雨自當歸<lb/>
篘熟雙投美香飄一縷絲霜前鴈到蟹螯持自試小牕<lb/>
醉墨作新詩<lb/>
　　　朝中措<hi>勸酒</hi>
鍊花為露玉為瓶佳客為頻傾耐得風霜滿鬢此身合<lb/>
是金莖　墻頭竹外洞房初就畫閣新成嚼得梅花透<lb/>
骨何愁不㑹長生<lb/>
　　　太常引<hi>和香巖上元韻</hi>
<pb n="KR4d0374_WYG_008-22b"/>
便晴也似不曽晴不怕金吾禁行風雨動鄉情夢燈火<lb/>
揚州化城　少年跌宕誰家嬌小繞帶到天明昨夜月<lb/>
還生但驚破霓裳數聲<hi>時夜月蝕</hi>
　　　前調<hi>夀李同知</hi>
此公去暑似新秋吏毒毒一勾勾行縣勝監州覺随車<lb/>
甘雨應求　鷺清為酒螺清為夀起舞祝君侯急召也<lb/>
須留廿四考中書到頭<lb/>
　　　玉樓春<hi>侯仲澤約飲螺山靈泉寺余與鄧中甫候久欲暮歸歸而侯至寺相失</hi>
<pb n="KR4d0374_WYG_008-23a"/>
霜風不動晴明好探梅有約城東道橋邊失卻老仙期<lb/>
城門落日人歸早　野田一望迷衰草除是騰空君後<lb/>
到立馬三周黛佛頭參差中路令人老<lb/>
　　　前調<hi>乙酉九日</hi>
龍山歌舞無人道只説先生狂落帽秋風亦是可憐人<lb/>
要令天意知人老　菊花不為重陽早自受古人詩句<lb/>
惱與君鄭重説殘年殘年惟有重陽好<lb/>
　　　烏夜啼<hi>初夏</hi>
<pb n="KR4d0374_WYG_008-23b"/>
猶疑薰透簾櫳是東風不分榴花更縢一春紅　新雨<lb/>
過綠連空蝶飛慵閒過綠隂深院小花濃<lb/>
　　　前調<hi>中秋</hi>
素娥醉語曽留又中秋待得重圎誰妬兩悠悠　向愁<lb/>
旱今愁水沒中洲看取明朝晴去不須愁<lb/>
　　　前調<lb/>
何年似永和年記湖船如此晴天無處望新煙　江南<lb/>
女裙四尺合鞦韆<hi>北粧短後露骭秋千合面並起</hi>昨日老人曽見久澘<lb/>
<pb n="KR4d0374_WYG_008-24a"/>
然<lb/>
　　　行香子<hi>和北客問梅白氏長安人</hi>
雪履無痕溪影傳神著坡詩請自清温<hi>松風亭韻</hi>朝朝不去<lb/>
惜惜空勤似夢中雲雲外雪雪中春　四野昏昏匹馬<lb/>
廵廵揀一枝寄與芳尊更誰興到於我情真是白家賓<lb/>
江南路隴頭人<lb/>
　　　前調<hi>次草牕憶古心公韻</hi>
玉立風塵光動黄銀便談文也到夜分無人燭下壁上<lb/>
<pb n="KR4d0374_WYG_008-24b"/>
傳神記老婆心寒士語道人身　極意形容下語難親<lb/>
更萬分無一分真醉翁去後往往愁人願滴山泉銜丘<lb/>
塜化龍雲<lb/>
　　　前調<hi>疊韻</hi>
海水成塵河水無銀恨幽明我與公分青山獨往囬首<lb/>
傷神歎魏闕心磻石魄汨羅身　除却相思四海無親<lb/>
識風流還賀季真而今天上笑謫仙人但病傷春愁厭<lb/>
雨淚看雲<hi>公嘗謂余仙風道骨不特文字為然故屢著之不敢忘草忩其族子也</hi>
<pb n="KR4d0374_WYG_008-25a"/>
　　　前調<hi>探梅</hi>
月露吾痕雪得吾神更荒寒不傍人温山人去後車馬<lb/>
來勤但夢朝雲愁暮雨怨陽春　説著東昏記著南廵<lb/>
涙盈盈檀板金尊憐君素素念我真真歎古來言新様<lb/>
客舊時人<lb/>
　　　品令<hi>聞鶯</hi>
滿庭芳草更昨日落紅如掃緑隂政似人懐抱一聲睍<lb/>
睆春色何曽老　幸自不須人起早寂寞如相惱舊時<lb/>
<pb n="KR4d0374_WYG_008-25b"/>
聞處青門道禁烟時候栁下人家好<lb/>
　　　鵲橋仙<hi>題陳敬之扇</hi>
乗鸞著色癡蠅誤拂不及羲之醉墨偶然入手送東陽<lb/>
便看取薰時清適　清風去暑閒題當日宰相紗籠誰<lb/>
識封丘門外定何人這一㸃瞞他不得<lb/>
　　　前調<hi>夀臞仙母</hi>
看人擲果看人罷織難得團圞七夕蟠桃只在屋東頭<lb/>
慶西母年開八袠　去年今日今年今日添箇曽孫抱<lb/>
<pb n="KR4d0374_WYG_008-26a"/>
膝人間樂事有多般算此樂人間第一<lb/>
　　　前調<hi>自夀二首</hi>
輕風澹月年年去路誰識小年初度橋邊曽弄碧蓮花<lb/>
悄不記人間今古　吹簫江上霑衣微露依約凌波曽<lb/>
步寒機何意待人歸但寂歴小忩斜雨<lb/>
天香吹下煙霏成路颯颯神光暗度橋邊猶記泛槎人<lb/>
看赤岸苔痕如古　長空皓月小風斜露寂寞江頭獨<lb/>
步人間何處得飄然歸夢入梨花春雨<lb/>
<pb n="KR4d0374_WYG_008-26b"/>
　　　一剪梅<hi>和人催雪</hi>
萬事如花不可期花不堪持酒不堪持江天雪意使人<lb/>
迷剪一枝枝歌一枝枝　歌者不來今㡬時姜影無詞<lb/>
張影無詞不歌不醉不成詩歌也遲遲雪也遲遲<lb/>
　　　前調<hi>和敖秋厓為小孫三載夀謝</hi>
人生總受業風吹三嵗兒兒八十兒兒深閨空谷把還<lb/>
持啼看人知啼怕人知　客中自種緑猗猗月下横枝<lb/>
雪下横枝尊前百嵗且開睂今嵗今時前嵗今時<lb/>
<pb n="KR4d0374_WYG_008-27a"/>
　　　夜飛鵲<hi>七夕</hi>
何曽見飛渡年又年癡今古相望猶疑朱顔一去似流<lb/>
水斷橋魂夢參差何堪更嗟遲暮聽旁人説與此夕佳<lb/>
期深深代籍盼悠悠北地臙脂　誰寄揚州破鏡遍海<lb/>
角天涯空待人歸自小秦樓望巧吳機逥錦歌舞為誰<lb/>
星萍耿耿算歡娛未省流離但秋衾夢淺雲間曲逺薄<lb/>
命同時<lb/>
　　　疎影<hi>催雪</hi>
<pb n="KR4d0374_WYG_008-27b"/>
香篝素被聽花犯低低瑤花開未長記那時熾炭圍爐<lb/>
瘦妻換酒行試黨家人在銷金帳約莫是打圍歸際又<lb/>
誰知别憶烹茶冷落故家愁思　聞道滕驕㢲懶今朝<lb/>
待檄與飜雲須易白白不成又不教晴做盡黄昏情味<lb/>
銀河本是氷氷底怎忍向東風成水待滿城玉宇瓊樓<lb/>
却報卧廬人起<lb/>
　　　摘紅英<hi>賦花朝月晴</hi>
花朝月朦朧别朦朧也勝簷聲咽親曽説令人悅落花<lb/>
<pb n="KR4d0374_WYG_008-28a"/>
情緒上墳時節　花隂雪花隂滅栁風一似千秋掣晴<lb/>
未决晴還缺一畨寒食滿村啼鴂<lb/>
　　　千秋嵗<hi>和尚學林夀筵即席</hi>
新篘熟也借問誰家早梅影裏蜂兒繞三更殘月上一<lb/>
夜霜天曉溪橋小春風有意年年到　當年青鳥去落<lb/>
葉無人掃銅柱仄瑤池老殘鐘長樂樹墜馬咸陽道空<lb/>
囬首御街人賣南京棗<lb/>
　　　捉拍醜奴兒<hi>辛已除夕</hi>
<pb n="KR4d0374_WYG_008-28b"/>
送嵗可無詩得團欒忍不開睂不記去年今夕夢江東<lb/>
懐抱江西信息舍北妻兒　五十扊扅炊待五十富貴<lb/>
成癡百年苦樂乗除看今年一半明年一半更似兒時<lb/>
　　　前調<hi>有感</hi>
世事莫尋思待説來天也應悲百年己是中年後西州<lb/>
垂涕東山携手㡬个斜暉　也莫苦吟詩苦吟詩待有<lb/>
誰知多少不是無才氣文時不遇武時不遇更説今時<lb/>
　　　㝡髙樓<hi>夀秋水</hi>
<pb n="KR4d0374_WYG_008-29a"/>
銀河水洗得世間清山色雨餘青老子綸巾棊别墅人<lb/>
家鼾睡折秋城定誰勞定誰福定誰能　常恨著景升<lb/>
兒不似又恨著景升牛小耳空相望愧平生我欲臨風<lb/>
扶玉樹自攀承露酌金莖㸔昆明鱗石長海桑晴<lb/>
　　　前調<hi>壬辰夀王城山八十</hi>
朱頂字八十正平頭添作八千休無能也自収郿塢到<lb/>
今恨不貶潮州看㡬人炎又冷老還羞　也不學太公<lb/>
忙把火也不學申公輪轉磨休莫莫莫休休小遲授業<lb/>
<pb n="KR4d0374_WYG_008-29b"/>
何曽吃更遲食乳不須愁且從容某水釣某丘逰<lb/>
　　　前調<hi>和詠雪</hi>
非是雪祇是玉樓成屑不盡雲英東邊老樹頽然折西<lb/>
頭穉栁爆然聲試平安松丈丈竹兄兄　有誰向金船<lb/>
呼小玉又誰憐紙帳夢飛瓊怪疎影墜娉婷喚起老張<lb/>
寒䔩䔩好歌白雪與君聽但黨家人笑道太麄生<lb/>
　　　前調<hi>再和</hi>
花上雪信手捻來成屑不就瓊英昨朝己見詩成巻今<lb/>
<pb n="KR4d0374_WYG_008-30a"/>
朝又試曲成聲更催催莫不做水僊兄　終須待晴時<lb/>
攜斗酒更須待老夫吟數首休更疊疊娉婷已無翠鳥<lb/>
傳花信又無羯鼓與花聽更催催遲數日是春生<lb/>
　　　桂枝香<hi>寄揚州馬觀復時新舊侯交惡甚思去年中秋泛月感恨雜言</hi>
吹簫人去但桂影徘徊荒杯承露東望芙蓉縹緲寒光如注<lb/>
去年夜半横江夢倚危檣參差曽賦茫茫角動回舟盡興未<lb/>
驚鷗鷺情知道明年何處漫待客黄樓塵波前度二十<lb/>
四橋頗有杜書記否二三子者今如此㸔使君角巾東路<lb/>
<pb n="KR4d0374_WYG_008-30b"/>
人間俯仰悲歡何限團圎如故<lb/>
　　　臨江僊<hi>代賀丞相兩國夫人生日並序</hi>
　　　　甲子之秋九月吉日大丞相國公夀母兩國<lb/>
　　　　太夫人初度謹上小詞用獻為王母三千年<lb/>
　　　　之曲<lb/>
丞相衮衣朝戲綵年年慶事如新尊前一笑共兒孫人<lb/>
間傳夀酒天上送麒麟　縹緲祥烟連北闕天顔有喜<lb/>
生春蓬萊清淺海光平今年初甲子重試碧桃根<lb/>
<pb n="KR4d0374_WYG_008-31a"/>
　　　前調<hi>夀劉教</hi>
聞道城東鶴會欣然一笑乗風不知一鶴在墻東神仙<lb/>
人不識未始出吾宗　弟子有年於此先生之道如龍<lb/>
碧桃花子落壺中化為三五粒元是北邊松<lb/>
　　　前調<hi>壬午七夕</hi>
天際何分南與北五更縱又成横夜來拾得斷河星化<lb/>
為一片石持去問君平　老大㸔天一笑兒童問我須<lb/>
應向來牛女本無名要知天上事亦似謗先生<lb/>
<pb n="KR4d0374_WYG_008-31b"/>
　　　前調<hi>将孫生日賦</hi>
二十年前此日女兄慶我生兒簮萱弄綵聽孫啼典衣<lb/>
沽美酒數待冠婚時　亂後飄零獨在紫荆墓棘風吹<lb/>
尊前萬事莫尋思兒童看有子白髪故應衰<lb/>
　　　前調<hi>賀黙軒</hi>
舊日詩腸論斗酒風流懐抱如傾㡬年不聽渭城聲尊<lb/>
前無賀老巻裏少彌明　聞説語言都好便應步履全<lb/>
輕長生第一是風僧額前書八十能説又能行<lb/>
<pb n="KR4d0374_WYG_008-32a"/>
　　　前調<hi>訪梅</hi>
西曲罥衣迷去路雪銷斷岸無痕尋花不擬到前村暖<lb/>
風初轉袖小徑忽開門　却憶臨塘橋下馬<hi>古心舊居</hi>暗香不<lb/>
是黄昏人生南北與誰論嶺梅花樹下閒聽蜜蜂喧<lb/>
　　　前調<hi>謝友人</hi>
老去尚呼張丈醉中自惜熊兒越王臺上鷓鴣啼三朝<lb/>
臣不遇無復好文時　情緒幽幽似結鬢絲索索禁吹<lb/>
病來魂不到相思散人腰已散倚杖嘆吾衰<hi>時苦腰滯</hi>
<pb n="KR4d0374_WYG_008-32b"/>
　　　前調<hi>曉晴</hi>
海日輕紅通似臉小忩明麗新晴滿懐著甚是真情不<lb/>
知春睡美為愛曉寒輕　説似吳山樓萬疊雪銷未盡<lb/>
宫城湖邊栁色漸啼鶯纔聽朝馬動一巷賣花聲<lb/>
　　　前調<hi>有感</hi>
過鴈天邊信息兩宫池上心情沈思海角憤難平山風<lb/>
欺客夢耿耿到天明　幸自不爭名利閒愁夜夜如驚<lb/>
明朝鬢白兩三莖世人都不念似汝復何成<lb/>
<pb n="KR4d0374_WYG_008-33a"/>
睡過花隂一丈愁深酒力千鍾夢魂不得似逰蜂瓶花<lb/>
無宻約到處自神通　天上西湖似錦人間嬌馬如龍<lb/>
今年不與去年同飄零終不恨難與故人逢<lb/>
　　　前調<hi>端午</hi>
幸自不須端帖子閒中一句如無愛他午日午時書惟<lb/>
應三五字便是辟兵符　久雨石鯨未沒小風紈扇相<lb/>
疎邀朋一笑共菖蒲去年初禁酒今日漫提壺<hi>適滿城無酒酤</hi>
<hi>去年此日初賣官酒</hi>
<pb n="KR4d0374_WYG_008-33b"/>
　　　前調<hi>坐悟</hi>
我去就他甚易他來認我良難悟時到處是壺天古詩<lb/>
尋一句危坐看香烟　金玉滿堂不守菁華嵗月空遷<lb/>
從今飽飯更安眠丹經都不看閒坐一千年<lb/>
　　　前調<hi>辛已端午和陳簡齊韻</hi>
舊日采蓮羞半面至今囬首匆匆夢穿斜日水雲紅癡<lb/>
心猶獨自等待鄭公風　海上頽雲潮不返側身空堕<lb/>
遼東人間天上㡬時同宫衣元不遇無語醉醒中<lb/>
<pb n="KR4d0374_WYG_008-34a"/>
　　　前調<hi>閒居感舊</hi>
昔走都門終夜雨明朝泥淖堪驚疎疎㸃㸃忽雞鳴數<lb/>
峯青似染快活早來晴　十五年間春夢斷亂山寒食<lb/>
清明無人挑菜踏青行青鳩啼雨外閒聽寺中聲<lb/>
　　　鷓鴣天<hi>九日</hi>
白白江南一信霜過都字不到衡陽老嘉破帽并吹却<lb/>
未省西風似此狂　攀北斗酌天漿月香滿似菊花黄<lb/>
神仙暗度龍山刼鷄犬人間百戰場<lb/>
<pb n="KR4d0374_WYG_008-34b"/>
　　　前調<hi>夀康教</hi>
白髪平津起褎然燕飛定逺望生還世間㝡有團欒樂<lb/>
又是平平過一年　銀信近玉鞭先東來西去爵銜鱣<lb/>
人生有命遲遲好且喜稱觴夀母前<lb/>
　　　前調<hi>夀趙松廬</hi>
占得春風五日先至今住處是開元寫真若遇丹元子<lb/>
只著當時宫錦船　松戴雪自蒼然八公花下少如前<lb/>
㸔來天上多辛苦且住人間五百年<lb/>
<pb n="KR4d0374_WYG_008-35a"/>
　　　前調<hi>和謝胡盤居貺橘為夀</hi>
自入孤山分外香南枝不改舊時粧為曽盤裏承青眼<lb/>
一見溪頭道勝常　商山樂又相羊上方不復記傳觴<lb/>
橘中箇箇盤深窈依倚東風局意長<lb/>
　　　前調<hi>迎春</hi>
去年太嵗田間土明日香烟壁下塵馬上新人紅又紫<lb/>
眼前歌妓送還迎　釵頭燕勝金紃燕歌趙舞動南人<lb/>
遺民植杖唐巾起閒伴兒童看立春<lb/>
<pb n="KR4d0374_WYG_008-35b"/>
　　　前調<hi>立春後即事</hi>
舊日桃符管送迎燈毬爆竹鬬先贏鹿門亂走團欒久<lb/>
纔到城門有鼔聲　梅弄雪栁窺晴殘年猶自冷如氷<lb/>
欲知春色招人醉須是元宵與踏青<lb/>
　　　前調<hi>贈妓</hi>
暖逼疎枝漸漸融雙飛誰識蝶雌雄歌聲己逐行雲去<lb/>
花片偏來酒琖中　睂月冷畫樓空酒闌猶未見情鍾<lb/>
直須把燭穿花幛方見佳人玉面紅<lb/>
<pb n="KR4d0374_WYG_008-36a"/>
　　　青玉案<hi>微晴渡觀桃非復前日彌望之盛獨可十數樹耳蓋以此間人摘實之苦自伐</hi>
　　　<hi>去也歸途悄然念之作此以示同行</hi>
稠塘舊是花千樹曽泛入溪深誤前渡劉郎重喚渡漫<lb/>
山寂寂年時花下往往無尋處　一年一度相思苦恨<lb/>
不抛人過江去及至來時春未暮兔葵燕麥冷風斜雨<lb/>
長恨稠塘路<lb/>
　　　前調<hi>用辛稼軒元夕韻</hi>
雪消未盡殘梅樹又風送黄昏雨長記小紅樓畔路杵<lb/>
<pb n="KR4d0374_WYG_008-36b"/>
歌串串鼓聲疊疊豫賞元宵舞　天涯客鬢愁成縷海<lb/>
上傳柑夢中去今夜上元何處度亂山茅屋寒爐敗壁<lb/>
漁火青熒處<lb/>
　　　前調<hi>夀老登八十六嵗戊午六月十七日</hi>
里中上大人誰大人上大仁難作八十六翁閒處坐小<lb/>
生懶惰近來髙臥忘却今朝賀　甲申還是連珠麽剰<lb/>
有老人星一箇白髪朱顔堪婆娑靈光殿火昆明刼過<lb/>
甪綺園黄我<lb/>
<pb n="KR4d0374_WYG_008-37a"/>
　　　前調<hi>暮春旅懐</hi>
無腸可斷聽花雨沈沈己是三更許如此殘紅那得住<lb/>
一春情緒半生羈旅寂寞空山語　霖鈴不是相思阻<lb/>
四十平分猶過五漸逺不知何杜宇不如歸去不如歸<lb/>
去人在江南路<lb/>
　　　踏莎行<hi>雨中觀海棠</hi>
命薄佳人情鍾我輩海棠開後心如碎斜風細雨不曽<lb/>
晴倚闌滴盡胭脂涙　恨不能開開時又背春寒只了<lb/>
<pb n="KR4d0374_WYG_008-37b"/>
房櫳閉待他晴後得君來無言掩帳羞憔悴<lb/>
　　　前調<hi>上元月明無燈明日霰雨屢作</hi>
璧彩籠塵金吾掠路海風吹斷樓臺霧無人知是上元<lb/>
時一夜月明無著處　早是禁烟朝來凍雨東風自放<lb/>
銀花樹雪晴須有踏青時不成也待明年去<lb/>
　　　前調<hi>九日牛山作</hi>
日月跳丸光隂脱兔登臨不用深懐古向來吹帽挿花<lb/>
人盡随殘照西風去　老矣征衫飄然客路炊烟三兩<lb/>
<pb n="KR4d0374_WYG_008-38a"/>
人家住欲携斗酒荅秋光山深無覔黄花處<lb/>
北望蝶山西迷鳯苑匆匆醉裏題詩滿黄花只似去年<lb/>
黄去年人去黄花逺<hi>謂周秋陽同登雲騰</hi>　雨壓城荒丘園路斷<lb/>
却暗又恨公來晚依稀自唱古人詩明年此㑹知誰健<lb/>
　　　前調<lb/>
松偃成隂荷香去暑過溪似是東林路不知宿昔有誰<lb/>
來寺門同聽催詩雨　北馬依風凉蟬咽暮城門半帶<lb/>
東陵圃江南不是米元暉無人更盡滄洲趣<lb/>
<pb n="KR4d0374_WYG_008-38b"/>
　　　前調<hi>櫻桃詞</hi>
珠靨相於燕脂同傅樊家更共誰家語梢頭結取一春<lb/>
愁玉簫不㑹雙雙侣　風送流鶯前歌後舞並桃欲吐<lb/>
含來住雙飛燕子自相銜㑹教唇舌調鸚鵡<hi>李商隠詩流鶯猶故</hi>
<hi>在爭得諱含來</hi>
　　　燭影搖紅<hi>嘲王槐城獨賞無月</hi>
老子婆娑那囬也上南樓去素娥有恨隠雲屏元是嬌<lb/>
癡故鸞扇徘徊未許耿多情為誰堪訴使君愁絶獨倚<lb/>
<pb n="KR4d0374_WYG_008-39a"/>
闌干後期無據　有酒如船片雲掃盡霓裳露他時與<lb/>
客更携魚猶記臨臯路<hi>余前夜船酒觴客月明槐城登樓余不及赴月暗殊敗興</hi>因<lb/>
念南羈北旅醉烏烏憑君楚舞問君不見璧月詞成樓<lb/>
西沈處<lb/>
　　　前調<hi>丙子中秋泛月</hi>
明月如氷亂雲飛下斜河去旋呼艇子載簫聲風景還<lb/>
如故嫋嫋予懐何許聽尊前嗚嗚似訴近年潮信萬里<lb/>
隂晴和天無據　有客秋風去時留下金盤露少年終<lb/>
<pb n="KR4d0374_WYG_008-39b"/>
夜奏胡笳誰料無歸路同是江南倦旅對嬋姢君歌我<lb/>
舞醉中休問明月明年人在何處<lb/>
　　　前調<hi>立春日雪和秋崖韻</hi>
春日江郊素娥吹下銀幡舞東風㸃㸃亂茶烟留到明<lb/>
朝否掩袖凝寒不語漫粘酥枝枝縷縷斷腸何似飛絮<lb/>
多時落梅深處　仙掌擎來翠眉斂半看成露驚沙馬<lb/>
上面簾輕誰貴氈廬主多少髙陽伴侣到如今沈冥㡬<lb/>
許乗槎相問萬里銀河欲歸無路<lb/>
<pb n="KR4d0374_WYG_008-40a"/>
　　　念奴嬌<hi>槐城賦以自夀又和韻見夀三和謝之</hi>
先生自夀擁衾寒重賦凌雲逰意我有大兒孔文舉弱<lb/>
冠駸駸暮齒桃己三偷樹猶如此前度花開㡬蓬萊可<lb/>
塞還童却老無計　為此援筆翩翩大江東去好似歌<lb/>
頭起寄與兩家孫又子長看以文為戲某所某公同年<lb/>
同月誰剪招魂紙前三例好不須舉後三例<hi>槐城廿一日生</hi>
枯寒生晚復何似張緒少年時意薄命不逢何至此滿<lb/>
眼啼粧齲齒城是城非年來年去萬八千能㡬半癡半<lb/>
<pb n="KR4d0374_WYG_008-40b"/>
了更癡兒計孫計　囬首仕己半生仕何如己己矣羞<lb/>
拈起幸有橘丸丸日大且復從公圍戲若論彈文更書<lb/>
謗箧吾厯無餘紙多年致仕大都有甚恩例<lb/>
吾年如此更夢裏猶作狼居胥意千首新詩千斛酒管<lb/>
甚何侯侯齒貟嶠波翻瀛洲塵敗吾屐能消㡬經丘尋<lb/>
壑是他早計遲計　猶記辰已嗟嗟故人賀我且勉呼<lb/>
君起五十不來來過二方悟人言都戲以我情懐借公<lb/>
篇韻恨不天為紙餘生一笑不須邴曼容例<lb/>
<pb n="KR4d0374_WYG_008-41a"/>
　　　前調<hi>和臞仙用槐城韻見夀</hi>
滄洲一葉徒借君囬我爐亭春意突兀靈光無立壁八<lb/>
面江風寒齒響屐廊深籠門檻赤數月今纔㡬千年未<lb/>
論豈無數十年計　我本髙卧墻東何知人事推枕為<lb/>
君起憔悴庚寅何足記不覺聫翩賓戲白雪陽春黄鷄<lb/>
唱日絶少澄心紙我歌草草和章有例還例<lb/>
　　　前調<hi>酬王城山</hi>
兩丸日月細看來也是樊籠中物㸃㸃山河經過了㧞<lb/>
<pb n="KR4d0374_WYG_008-41b"/>
幟㡬畨殘壁白是沙堤蒼然吳楚一片成氊雪此時把<lb/>
酒舊詞還是坡傑　歌罷公瑾當年天長地久栁與梅<lb/>
都發㡬許閒愁斜照裏掌上漚生漚滅滄海桑枯東陵<lb/>
𤓰逺總不闗渠髪簮花起舞可憐今夕無月<lb/>
　　　乳燕飛<hi>王朋益僉事夜坐文江之上屢稱赤壁之逰樂酒餘索賦因取坐間語㕘差述</hi>
　　　　　　<hi>之</hi>
赤壁之逰樂但古今風清月白更無坡作矯首中州公<lb/>
何許共我横江孤鶴把手笑孫劉寂寞頗有使君如今<lb/>
<pb n="KR4d0374_WYG_008-42a"/>
否看青山似我多前卻㡬見我伴清酌　江心舊豈非<lb/>
城郭撫千年桑田海水神逰非昨對影三人成六客<hi>皆坐</hi>
<hi>間語</hi>更倚歸舟夜泊尚聽得江城愁角渺渺美人兮南浦<lb/>
耿余懐感淚傷離索天正北繞飛鵲<lb/>
　　　前調<hi>夀周耐軒</hi>
曽授茅山記共當年二百七十又三甲子昨上雲臺占<lb/>
雲物占得景風南至又恰是封侯千嵗行遍神州河洛<lb/>
外早歸來庭下槐隂翠春萬戸共生意　溪翁圖是參<lb/>
<pb n="KR4d0374_WYG_008-42b"/>
同契想金丹圓成功行活人相似顧我尊前歌赤壁生<lb/>
子當如此耳笑華髪東坡年㡬弟不如人今老矣看龍<lb/>
頭霄漢雌龍尾呼白石為公起<lb/>
　　　前調<hi>飲海棠花下説放翁記劍南宣華園日報開及㡬分聞五分亟往因美放翁記此足</hi>
　　　<hi>為後人開遊賞之趣葢花開三日色變五日則後半開者盛先半開者落矣歌述此意使觀者</hi>
　　　<hi>有省</hi>
遇雨城西路看輕雲弄日花開微寒如霧誰是宣華門<lb/>
守者報我十分開五便痛飲能消㡬度寄語後來看花<lb/>
<pb n="KR4d0374_WYG_008-43a"/>
客待看花莫待開成樹成樹也半為土　佺巢蜀錦今<lb/>
何許記西湖聚景村庄<hi>韓侂胄村庄今名聚景</hi>王亭謝墅冷落柯<lb/>
丘二三子更問何園韓圃悄一笑回車竹所<hi>東坡自柯丘賞海棠</hi>
<hi>復過何氏韓氏詩云竹間老人不讀書留我閉門誰教汝蓋市人好事者也適過某氏園園閉因記義之嘗造</hi>
<hi>竹主人主人避不見其子獻之肩輿入人園復為驅出囬車竹所併記其父子賓主一笑</hi>㸃㸃守宫<lb/>
包紅淚縱傾城一顧傾城顧家國事政何與<lb/>
　　　瑞鶴仙<hi>夀翁丹山</hi>
正丹翁初度對此滿江城曉鶯欲語崆峒在何處漸雨<lb/>
<pb n="KR4d0374_WYG_008-43b"/>
過農郊勸耕問路州人爭覷問坡老重來是否把看燈<lb/>
傳説風流八境畫圖新句　如許老子文章揮毫立馬<lb/>
脱鞾嫌汙太平易作聽父老歌襦袴願使君小住五風<lb/>
十雨重見一粰三黍又天邊飛詔殷勤説相將去<lb/>
　　　髙陽臺<hi>和㢲吾韻</hi>
雨枕鶯啼露班燭散御街人賣花窠過眼無情而今魂<lb/>
夢年多百錢曳杖橋邊去問㡬時重到明河便人間無<lb/>
了東風此恨難磨　落紅㸃㸃入頽波任歸春到海海<lb/>
<pb n="KR4d0374_WYG_008-44a"/>
又成渦江上兒童抱茅笑我重過蓬萊不漲枯魚泪但<lb/>
荒村敗壁懸梭對殘陽往往無成似我蹉跎<lb/>
　　　聲聲慢<hi>九日泛湖逰夀樂園賞菊時海棠花開即席命賦</hi>
西風墜緑唤起春嬌嫣然困倚脩竹落帽人來花艷乍<lb/>
驚郎目相思尚帶舊子甚凄涼未忺粧束吟鬢㡳伴寒<lb/>
香一朶並簮黄菊　却待金盤華屋園林静多情怎禁<lb/>
幽獨蛱蝶應愁紅日落紅難觸那堪鴈霜漸重怕黄昏<lb/>
欲睡未足翠袖冷且莫辭花下秉燭<lb/>
</p>
<p>
</p>
  </div>
</body>
</text>
</TEI>
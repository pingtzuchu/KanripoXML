<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>須溪集巻一</head>
    <p>
<pb n="KR4d0374_WYG_001-1a"/>
欽定四庫全書<lb/>
　須溪集巻一　　　　　　宋　劉辰翁　撰<lb/>
　　記<lb/>
　　　臨江軍新喻縣學重修大成殿記<lb/>
喻學丙戌之修禮殿為大教官呉鳳孫以丁學諭敬直<lb/>
來請曰老生無能為於鄉黨視前楹碑吾宋紹定戊子<lb/>
李侯仁任所修也於今六十年矣柱崩梁壊風雨巋然<lb/>
迺乙酉十月亷部真定趙公秉政既定先聖弟子籍百<lb/>
<pb n="KR4d0374_WYG_001-1b"/>
又二十人復其終身常調不征縣旌别有加命修學於<lb/>
是令丞簿尉各以其力為倡士之經營勸相者奔走來<lb/>
㑹月三望而功畢廣闢丈餘靈星翼張越佚貫舊夐焉<lb/>
出於震蕩殘缺之後葢勞於創造而大於興繼鳳孫則<lb/>
承乏視成而已此部使者奉宣之實意而諸大夫邑人<lb/>
受學之大誼也於念茲敢請余惟是邑名公多士非猥<lb/>
逺凡陋者之所敢及既辭不獲讓則受言載之于篇道<lb/>
猶天也凡干戈潰亂之出於宇宙如雷霆風雨危不可<lb/>
<pb n="KR4d0374_WYG_001-2a"/>
處而天體霽然不待明日光復其舊必歸於禮樂情性<lb/>
道徳風俗知使古聖人之所以為天下國家者不用而<lb/>
一出於兵與刑則民之類滅乆矣孰非命也繇周公而<lb/>
上千有餘嵗命世而為君繇孔子至今亦千有餘嵗<lb/>
命世而為儒君道未嘗非儒儒者實輔是君以明其道<lb/>
故誦堯之言行堯之行是亦堯而已矣誦夫子之言行<lb/>
夫子之行是亦夫子而已矣居敬行簡以臨其民南面<lb/>
之夫子也敬事而信節用愛人千乘之夫子也一日無<lb/>
<pb n="KR4d0374_WYG_001-2b"/>
是道則國非其國矣而儒者猶歉然曰不用道未嘗不<lb/>
用於世而世有無用之儒代之所以絶續存亡民之所<lb/>
以死生利病特繫於理之是非而不在其人之用舍得<lb/>
乎道而為天得乎天而為命道命一物也古今一日也<lb/>
道在是則夫子在是夫子在是則君道在是故事道如<lb/>
夫子事夫子如事君記曰能為師而後能為長能為長<lb/>
而後能為君夫子教為君者也律有煩有省令有遷有<lb/>
改惟經之為訓毋敢畔是故春秋者撥亂反正萬世太<lb/>
<pb n="KR4d0374_WYG_001-3a"/>
平之書也利欲之横流也甚於洪水然平成之後不聞<lb/>
復有洪水也由今之俗望春秋猶治世非春秋之世治<lb/>
也所以為春秋者治也刑之而有不懲也兵之而有不<lb/>
遏也君君臣臣父父子子受之天為中國受之王為嘉<lb/>
師必有推明人極之立與天地並其效常得於世教之<lb/>
所不及而後知今之致隆者容有未盡昔之蹔廢者本<lb/>
未嘗亡也夫視學告朔豈直觀美哉諸生低回習禮具<lb/>
瞻冕服其亦思夫東家之匹夫陳蔡之環轍時君遺之<lb/>
<pb n="KR4d0374_WYG_001-3b"/>
鄉國違之而所以致此者亦其遯世無悶不怨不尤屈<lb/>
於一時者為教父父故必以迂晦為世守阨窮為家法<lb/>
而况上之人優重之作成之當路簡擢之著定之闔邑<lb/>
茂異之顧其踽踽凉凉一或不能專志於道而終安於<lb/>
命則所以為天下國家者又未見其有可望而天下國<lb/>
家亦卒若外之者未必皆世之咎也余既言三代餘民<lb/>
受罔極之賜如夫子者又欲陋巷時賢以身之貧賤學<lb/>
其為夫子者葢進取之事不在科舉而在學術與人品<lb/>
<pb n="KR4d0374_WYG_001-4a"/>
此世道之古也<lb/>
　　　吉水縣修學記<lb/>
曲阜遺履千餘年自漢髙過魯祠始盛開元詔通祀則<lb/>
又盛慶厯置州縣學則又盛余嘗執俎豆於辟雍祭酒<lb/>
攝三公以衮衣北面庭燎煌煌佩玉鏘鏘工奏樂章搏<lb/>
拊笙簧其行事視先代帝王社稷宗廟上近年黜陟配<lb/>
饗復増曽子子思下逮先儒與一時遊從通祀在列東<lb/>
南徧書院官建御書禮殿不特校庠序止皆古所未嘗<lb/>
<pb n="KR4d0374_WYG_001-4b"/>
有也此一時也奎運飈回而講堂興董養之嗟𤣥圃懷<lb/>
敬容之感鷹揚馬上儒緩披離慨城闕之園蔬傷綿蕝<lb/>
之何日吉又郡邑之一在多士為最在賦籍為小江岸<lb/>
漂搖壬午稽天學存亡不計水後三年邑有仁侯曰平<lb/>
陽劉煥至之日即有意教養簿朱憲魯人材足達志每<lb/>
春秋上丁與紱麟之旦有事于先聖如魯而他廟上元<lb/>
之燈民間江南之樂所以崇祀淫威者易彼於此觀聽<lb/>
異焉峩峩而㑹者巖穴常數百拔奉充庖勸侑禮飲閲<lb/>
<pb n="KR4d0374_WYG_001-5a"/>
嵗且滿大議修學由長暨尉捐竭禆畫自殿而門自堂<lb/>
而序精廬臚分列祠興秩開徑旁來星明㦸幽規制聿<lb/>
新乃像闕里初見睟容作㑹閟嚴馮負致美又以社壇<lb/>
接壤修復種樹風雩遊息與學為家或曰靡矣非制也<lb/>
將無與燈樂似余曰異教土木窮妖極麗賢侯不以正<lb/>
徇邪不以儉廢隆尊教父息巫俗脩廢官作恭孚先郡<lb/>
他邑有乎不彼疾而此議焉黨慝也杜子美於衡山孔<lb/>
廣詩以為十年掃地唱恢大義壓戎馬氣况多文大邑<lb/>
<pb n="KR4d0374_WYG_001-5b"/>
動容逺慢以中州之盛復百官之富豈比衡山小邑屋<lb/>
加塗塈而已三年之間士不見役所以存奬吾道甚備<lb/>
此又王裒負擔攜持步送門生而僅免於安丘之役者<lb/>
也吾亦有門生故人不待送而免方願負耒之滕之不<lb/>
暇而教諭蕭惟清實來請記因為之言教嗟乎此一時<lb/>
也又三百年所未有也樂始於蕢桴土鼓祭起於掃地<lb/>
燔兔豈不求諸野哉因三百年之盛而又盛焉非過也<lb/>
而後有三歎於此者矣魯雖周禮然絃歌不輟亦繇武<lb/>
<pb n="KR4d0374_WYG_001-6a"/>
城餘風邑何可無賢宰之澤哉事君者不敢忘其君亦<lb/>
不敢忘其祖古之得天下者必問其所以失猝有問得<lb/>
失於子大夫者亦知之乎其何以言之三代之得天下<lb/>
也以仁其失天下也以不仁又非其所以失也學與政<lb/>
不相待也文與行不相應也其排擊也强而負荷也怯<lb/>
則諸君子亦不得不任其責矣我有先正身為盛時慶<lb/>
厯歐公中興忠襄淳熙以來二楊端平剛簡間者濶焉而<lb/>
遂至於此人人自愧自悔之無及而紛紛者方肆於平<lb/>
<pb n="KR4d0374_WYG_001-6b"/>
世則亦樂其所以亡矣夫余也豈敢以往事咎諸君子<lb/>
哉均是學也顛也或以為非一繩所維興也亦以為非<lb/>
一木之力一與一同而興壞分進退决强弱異也聞之<lb/>
夫子慈與愛者冝歌商明乎斷者宜歌齊今之興於禮<lb/>
者齊矣然而諸君子宜何歌也教者勉焉<lb/>
　　　南劍龜山書院記<lb/>
建炎中冦毁將樂獨題楊文靖公之門曰此龜山先生<lb/>
屋不可焚由是宅故在為祠復齋陳公宓守劍又即祠<lb/>
<pb n="KR4d0374_WYG_001-7a"/>
為書院至元三十年春蜀某府判以郡督至縣求先生<lb/>
之廬拜焉則燬矣燬又五年矣徬徨得故基草間捐俸<lb/>
鋤修邑士慨然適溪漲木刋來中梁柱不半月堂成乃<lb/>
白總府臺省為書院如舊殿門祭器踵就以記請或疑<lb/>
先生當不可為之時為世麟止而胡文定公謂其時能<lb/>
用猶半可救安在其為半也余曰噫士以處為髙不知<lb/>
聖賢之皇皇也豈以一身重於天下當其際㑹亦豈謂<lb/>
家國之事直由一書生反手為哉任有大小大任可為<lb/>
<pb n="KR4d0374_WYG_001-7b"/>
也求之吾君而非其任焉求之吾相而非其任焉如知<lb/>
其不可而為之何也畏天命也吾能為其半而巳古所<lb/>
謂以身為時者未有非其半也自非險傾戰國之士安<lb/>
能使盡變其素而惟吾所欲為哉春秋者天道之半也<lb/>
譬猶寒也以暑易之幾何其不為異物也夫所謂綏來<lb/>
動和者類非後人力量之所能也惟立乎人之本朝而<lb/>
歌者之田止不幸而與小人比染鼎者如有所憚而不<lb/>
敢發放麑者亦往往有其意焉而世道之可為者從是<lb/>
<pb n="KR4d0374_WYG_001-8a"/>
兆矣此則先生之所能為也所謂半也非耶且先生嘗<lb/>
議六館矣獨請擇祭酒徳望以靖諸生而已甚哉文定<lb/>
公之論為自有見也黨錮之諸賢欲以一日為平生而<lb/>
不能半元祐之經筵又欲以一身為千古而過其半龜<lb/>
山逺矣後人尊之其必有以信夫文定之論而龜山之<lb/>
道為不廢也抑吾因是而重有感焉自古徳行之士朝<lb/>
廷不知也州里不知也而盜賊小人嘗知之物論之不<lb/>
齊乆矣此不齊而彼齊何也鼎也追蠡也亦魑魅者畏<lb/>
<pb n="KR4d0374_WYG_001-8b"/>
之耳人乃以為玩也異哉斯文之絶續則有命矣河畀<lb/>
洛陳而書院復起此世道之盛也雖然微今之役則君<lb/>
子之澤如可巳也豈不悲哉凡循舊易繼絶難是間雖<lb/>
小其有功於杞宋文獻葢甚大又非如塗塗附者也<lb/>
　　　雙溪書院記<lb/>
古心江公之門人鄱陽趙倅界如以書介廬陵之為雙<lb/>
溪長者曹質抵余曰界如之事先生也後而亦老矣為<lb/>
雙溪者再矣溪梁故未有書院也自察使鄂吞公希魯<lb/>
<pb n="KR4d0374_WYG_001-9a"/>
來余以貢莊請建雙溪經營十年屋成而邑燬惟孔顔<lb/>
像在明年亷使姚公燉以分司至改為之余有别業於<lb/>
北湖胥卜之合遷焉明年二月中賦工十月中舍菜燕<lb/>
居睟容皆公手所是正如孔林舊左講堂右齋序堂後<lb/>
為仰髙祠祠先賢回翔髙下如鑑湖曲折為沂上亭春<lb/>
風中種栁為堤衣冠浩然於是聚而謀曰芝山之上同<lb/>
門後死我無他人其屬之廬陵乎吾子有意於鄱也則<lb/>
願以壬辰之記為請余葢矯焉念之而未有以復也或<lb/>
<pb n="KR4d0374_WYG_001-9b"/>
曰有其舉之廢興之故未有若此其遽也敢問邑無學<lb/>
乎余曰不然無行而不與二三子者燕居之謂也故曰<lb/>
天何言哉千年學校敝而入於科舉以處前名備州縣<lb/>
朔望而已灑掃進退之不講而應對疏容貌辭氣之不<lb/>
親而籩豆逺以至門人為臣一躋一否而長幼之節廢<lb/>
學政不可為也庶幾者其書院乎自古心公為鷺洲而<lb/>
吾鄉之友達於理每公退深衣行水竹間撫諸生兒子<lb/>
優游自得不知氣至而質化其後余至滄洲規制宛然<lb/>
<pb n="KR4d0374_WYG_001-10a"/>
如鷺洲初而闕里三重外勝内矣夫嚴威儼恪非所以<lb/>
事親也故書院之道事夫子如事生愚嘗謂燕居之次<lb/>
一顔子而足聖門鑄人博約深淺唯顔子為可考四非<lb/>
四勿是并心思耳目納之罏錘之中使人恍然而失其<lb/>
為己變鄭為韶又并㑹古帝王於尊俎之頃使人粲然<lb/>
確然而識其為用退省其私見其未正則候之者復甚<lb/>
於步趨者不遷不貳顔子不自知也若無若虛顔子不<lb/>
自知也亦候之者知之耳仰髙鑽堅前日之顔子猶有<lb/>
<pb n="KR4d0374_WYG_001-10b"/>
所用其力也瞻前忽後今日之夫子吾無所容吾力也<lb/>
未嘗違也而亦以違為累從是而識其如愚者焉樂矣<lb/>
夫子不可學惟學顔子謂顔子未嘗言者非也顔子之<lb/>
學正在於不言顔子之學夫子葢時時言之諸生過堂<lb/>
下其亦思夫聖人之所稱可者多於其所自言者則其<lb/>
用心與力之次第豈不可證可信而亦有可希者乎抑<lb/>
顔子聖門之禹稷也簞瓢屢空者也簞瓢屢空非足以<lb/>
為顔子乃其為禹稷者志常在此而不在彼也斯堂美<lb/>
<pb n="KR4d0374_WYG_001-11a"/>
輪奐繼粟肉其又思夫昔之陋巷者終其身而不可得<lb/>
則諸公大人所為皇皇汲汲一仆一起者豈不可以興<lb/>
懐而屢嘆者乎其亦以為學校之故常者乎幾道典刑<lb/>
壽俊其同列皆江東人望余所敬者意者亦非學校之<lb/>
所能致也余也承幾道之命獨復以所關於先生者為<lb/>
後之顔子誦之耳若夫諸老則非禮也敢<lb/>
　　　西昌重修快閣記<lb/>
西昌快閣在黄太史前二百年間又獨以太史重致愈<lb/>
<pb n="KR4d0374_WYG_001-11b"/>
新此人心也人心之好徳宜如此也兵後不廢亦頽比<lb/>
年乃徙他廏今夏郡治中公行邑治閣上屬乆旱禱雨<lb/>
雨迺慨然於斯閣之志喜以己俸倡邑民修之陵圮復<lb/>
完墁治如初神觀遂還吾州蘇黃之跡多矣廢臺荒草<lb/>
斷碑殘礎至其上者徒躊躇靡徙誦二公之語而悲吾<lb/>
嘗欲復清都不能復清涼軒不果豈惟余不能與不果<lb/>
自郡邑地主過使客且千百訟牒筐篋之外有適動其<lb/>
心為興壞補敝傳逺地者乎無也治中於此一過而倡<lb/>
<pb n="KR4d0374_WYG_001-12a"/>
再過而新通薪蕪穢之餘乃有風流談笑寵光昔賢藻<lb/>
繪江山取髙分表如此者雖欲不記不可得也名者實<lb/>
之賓也有其實而名歸之人以是公為名曷不他屬迺<lb/>
歌曰風月之千年兮太史過之井莝之不可飲兮使君<lb/>
可之更千百年毋廏我兮鼓我歌我風月分我<lb/>
　　　大梵寺記<lb/>
異時遊豫章者必問秋屏列岫意其廣大觀也然出新<lb/>
城道衢巷如城中又四五里而倦而後得三門敞然於<lb/>
<pb n="KR4d0374_WYG_001-12b"/>
民居鱗鱗間者大梵寺也乃周遭殿廊不見所謂秋屏<lb/>
列岫者已而入於僧房則秋屏黯然小牕欄楯容數客<lb/>
止而西山在焉忽焉如登丘出於屋極又如幻維摩臂<lb/>
取諸江外何其蒼然几案間也於是徘徊徙倚轉而得<lb/>
列岫於天寜鐵普賢之側誦山谷二甥四靈紫芝之作<lb/>
者未嘗不喜而賦也承平内地湖山千里鐘鳴鼓應刹<lb/>
刹如如豈知世有清野哉一日戎衣起登城樓治藺石<lb/>
渠荅城下環萬數千鱗鱗者必不使遺一甓而屏岫與<lb/>
<pb n="KR4d0374_WYG_001-13a"/>
焉葢自盛唐以來四百餘年之跡滅向之鐵者收為流<lb/>
金人亦何所不至然開關之日兵如合符晏不易肆斯<lb/>
人仰棟俯寢左江右湖如昨而大梵丘墟不可復識矣<lb/>
寺僧飄颻客栖乆之東湖謝墅者何寳祐相君瀆山惠<lb/>
國之手築也規制邃嚴髙下横斜倣昭文第而麗都一<lb/>
城勝處望環瀛藐仙集焉何塵埃踽踽之所敢望至是<lb/>
無人乎其間馬糞荒涼病者居之其名為安樂堂瓠落<lb/>
大方草樹寒煙林燕悽然法印大師則大梵之一僧也<lb/>
<pb n="KR4d0374_WYG_001-13b"/>
在謝公姻婭間如髙屐道人泛而言於公孫曰前欽翹<lb/>
後馬廏可化馬廏為梵宮可乎府判某曰噫吾志也總<lb/>
管某曰噫公志也猶半山公志也厥既得請則白之執<lb/>
政當塗下至史胥徒可者半又白之軍司馬走馬則誰<lb/>
曰不可葢茫如垂槖而歸者累月一夕印夢神人納之<lb/>
旦而告李公如夢曰果然妙聖壽山也奈何其敢弗力<lb/>
如是又數月病者去餘者徙嵗丁丑月正元日新大梵<lb/>
掲焉皇皇日于其垣墉之不給明年修法堂又明年扶<lb/>
<pb n="KR4d0374_WYG_001-14a"/>
樓閣僧官間之毁焉又一二年遡而得武寜周府於廬<lb/>
陵為之起殿若門如制是為耐軒公自是莊嚴諸好集<lb/>
施少多而其徒亦各自竭唯印最盛哉金碧輝輝如第<lb/>
新成又為諸方最既告成巳丑求文為記嗟乎世道亦<lb/>
多態巳東湖者吾不知其初由開闢以來章亥之所步<lb/>
神禹之所經營孰非夫佛之所謂清淨法身是湖也曾<lb/>
不當礨孔之一其鞠為民蔬不知幾何年而化為髙明<lb/>
閉為窈窕東湖不與知也書生辛勤建立傳子又孫而<lb/>
<pb n="KR4d0374_WYG_001-14b"/>
反乎復者飄茵墮溷至使人指公塾而歎而公塾不與<lb/>
知也佛之為道至是有可言矣今其頹垣斷礎嵗修嵗<lb/>
異復如王侯邸第以此易彼更比於昔之秋屏者而勝<lb/>
回視同時故家陳跡有願為如此而不可得人以為遊<lb/>
觀春服之始而不知太空變幻乃且從壊得之方其顙<lb/>
駒瘴卒呻吟滿目嘔泄汚穢有肯顧而有之者乎物莫<lb/>
垢於此矣人亦何用存垢淨於心今之所成未有非壞<lb/>
也使其不寂是壞者猶在也夫必壞而後歸於寂寂亦<lb/>
<pb n="KR4d0374_WYG_001-15a"/>
壞也而自是無壞矣吾以壞觀色以色觀世而知佛身<lb/>
之所以存彼弔其所亡而又幸其不終廢者未必非達<lb/>
道者之所憫然笑而騷人羈客猶區區過是而不釋也<lb/>
嗚呼其真以為理亂有關於天地與印號可山能賦地<lb/>
大心勞出於其力者十七八吾儒能事有不能及顧睠<lb/>
焉慊焉託於言語文字以乆雖然數世之後賦東湖者<lb/>
蒼苔夕照得吾文讀之猶如西山笑墮淚方悟昔之秋<lb/>
屏者徒以綺語習業係人心如此亦不得不憮然失也<lb/>
<pb n="KR4d0374_WYG_001-15b"/>
　　　建昌軍普潤寺記<lb/>
普潤廢普潤興君子以為天道而佛之説從是勝焉是<lb/>
豈不亦有人事哉寺創五代時在江南為小在旴為盛<lb/>
在其鄉為尤盛當其盛時非有彌天釋嗣祖印傳四方<lb/>
也直據上腴席美蔭撞鐘而食利死孝生怖信耳昌黎<lb/>
氏廬居之直道未試乃有富民邇封狡焉藉是日闢而<lb/>
有之擴如也由五季歴治平由治平錫普潤至嘉定而<lb/>
廢當其廢時雖欲為其守冡不可得也詎謂七八十年<lb/>
<pb n="KR4d0374_WYG_001-16a"/>
老僧猶存拄錫而起向之主人墳荒而鬼饑乃其頽梁<lb/>
壞礎猶寺故物去宅為田亦無慮數姓俯拾如初平疇<lb/>
蒼莽之間一日萬瓦煙霏雲合隨取隨足四野遺民聞<lb/>
鼓聲而歎微佛力不至是嗟乎吾儕小人營闔廬以避<lb/>
寒暑長數年積材木治基址大略具矣獨謹時日審面<lb/>
向人獻其良洎欲就而身不待二千石之居百里之國<lb/>
稽赤籍避清議或坐視棟橈避堂而去以遺後人甚至<lb/>
無忌憚者掃焉飾焉塗未乾而植壞此寺一隅又山水<lb/>
<pb n="KR4d0374_WYG_001-16b"/>
深處有大比丘曰燈雪壁住鳳山城中有年為諸方所<lb/>
仰故法施衆法施衆故授業廣由燈得大大曰無外見<lb/>
謂魁梧有演儼風故能力復其舊由大得聞聞吾鄉人<lb/>
遇燈撫憐超悟頓異由聞得智智者聞弟自是子子孫<lb/>
孫為鳳山别出此則今之普潤非昔之普潤也所謂人<lb/>
事也其為之易也成之美也燈故也佛何有焉或曰佛<lb/>
力吾不論且其荒草野田建大宮室復為荒草野田在<lb/>
太虛亦一息耳風輪變壊文獻皆空悟塵影之何縁撫<lb/>
<pb n="KR4d0374_WYG_001-17a"/>
人間者如彼而能從力所及轉為盛麗將未忘情者亦<lb/>
如太虛不能不有物乎此其為持幻之幻則誠有礙然<lb/>
者矣雖然礙者何也去礙為通通亦礙也竺深道人遊<lb/>
於朱門或問之荅曰君自見其朱門我自如遊蓬户人<lb/>
能以蓬户之見視之則是寺也猶如未有物時而亦何<lb/>
礙之有雖然亦屬覺礙謂夫以朱門為蓬户則朱門者<lb/>
猶在也若生長朱門則美者自不知其美巳又以朱門<lb/>
視朱門則無之非我亦無入而不自得巳故髙屐忘形<lb/>
<pb n="KR4d0374_WYG_001-17b"/>
未忘乎屐也鳥窠離患未離乎窠也舜居深山之中與<lb/>
木石居與鹿豕遊其所以異於深山之野人者幾希及<lb/>
為天子被袗衣鼓琴二女果舜未嘗異也使當為天子<lb/>
之時而必易地而為野人之事則亦與其心著物其人<lb/>
改操者無異今夫普潤之當復也則復普潤者其所也<lb/>
亦所謂佛法也燈固通乎儒者故以儒者喻之<lb/>
　　　龍須禪寺記<lb/>
未至龍須蒼翠逼人至其下獺逕如縈並山委蛇長亭<lb/>
<pb n="KR4d0374_WYG_001-18a"/>
四三又屢憩而後能至入山門匾碣横縱無非李梁谿<lb/>
者使人徘徊逺想如見同時此則過江以來封殖位置<lb/>
之舊也自龍須重修改步旁通促數武蹴為亭廢徑荒<lb/>
蕪甚密深游者及門而盡而亦無所得矣壑翁之來夢<lb/>
僧數百繞牀如林三夢三轉一日登山植杖見遷塔焉<lb/>
井塌草生喟然曰六百七十年於此矣播之新塘斯慘<lb/>
亟構故基復為普通歸僧骨焉自是為普濟修白雲為<lb/>
山門古路栽松道迎甃如修鱗復亭山光望招雲立參<lb/>
<pb n="KR4d0374_WYG_001-18b"/>
栢榜龍須佳處迤邐可畫巳而及祖師伽藍大小山門<lb/>
復梁谿諸匾巳而及行堂浴院山前㑹所最後徹大殿<lb/>
新之罄空買田為燈長明則住山之九年巳丑十有二<lb/>
月也壑翁之言曰吾所至如以身為常住徧廬山間間<lb/>
華亭上上住且十山大者如能仁起廢羅漢莊嚴玉澗<lb/>
之橋大林華光之閣靈湯鐘樓藏殿南禪昭慶法堂佛<lb/>
堂雖辛勤建立無數而未嘗留一字其處兹山之修復<lb/>
淺矣記復何為不記古人之跡滅凡余之所為皆古也<lb/>
<pb n="KR4d0374_WYG_001-19a"/>
不記又將遷余曰須吾鄉也非為師記也亦不能不為<lb/>
師記也士大夫建一祠修一塾類以為先賢不世之業<lb/>
傳圖經著碑些少年經營州縣豈無遺愛如桐鄉名聲<lb/>
如潁川者稍易他處則不可復勉强此老出即為人鴻<lb/>
冥雪印皆如撞千石鐘樹五丈旗事大心勞既成去之<lb/>
江還浙倦晚栖須山復何如香爐一峯湖邊一小寺而<lb/>
睠焉用之如棲賢萬杉南禪北禪吾行諸方穹龜昂然<lb/>
負石如山就而讀之稱意希有師於平生不立片石豈<lb/>
<pb n="KR4d0374_WYG_001-19b"/>
獨賢於求名者而巳作所無作作亦非礙也宇宙之道<lb/>
惟因為無窮昔之門焉捷徑者豈不欲便且利後人哉<lb/>
古今成敗若此多矣大空大巧莫非理勢之自然雖吾<lb/>
為記豈能増益於師之所無言語文字之在天地猶天<lb/>
地之在目前隨其心量滿足常新即羅漢見身則不知<lb/>
有靈湯矣及至華亭又不知有廬山矣須山雖小華亭<lb/>
廬山一時俱失凡吾所作亦復如是惟泉石之光草木<lb/>
之香去之千里摩挲蘇刻甘潤頤舌葢穆如清風者世<lb/>
<pb n="KR4d0374_WYG_001-20a"/>
未嘗絶所謂法事也是諸法事全提千古不知誰為而<lb/>
於其間仁仁知知不屬一法是亦名為無所得法知此<lb/>
則靈湯以來無記有記何待龍須而記始出問記如何<lb/>
亦無一字何以故無作意故不知所説故雖然不可以<lb/>
莫之戒也自吾行須山千章如雲藤蘿蔽天再過呀然<lb/>
三過襟見時矣今壑翁興葺大備種植方新來者豈不<lb/>
可以巳乎木之存者如古人小者不百年又未得為材<lb/>
也謹毋曰來者笑人無能而旦旦焉夢之且診<lb/>
<pb n="KR4d0374_WYG_001-20b"/>
　　　空相院記<lb/>
佛以一麻一麥興而為其徒者皆安受人施至撞鐘伐<lb/>
鼓列食萬鉢號稱禪林其下者猶説縁説果致俗傾信<lb/>
如食租衣税又不耕食又不幸水旱然猶不失業未有<lb/>
受田於人而空奪於官府幾廢寺不贍日求於無何有<lb/>
以待還定者二十有七年如吾廬陵曲瀨之空相院者<lb/>
至其克復舊物則又難於天雨而苦於日闢矣葢彼失<lb/>
而我復之為戒後人雖欲不記不可得也院不知起何<lb/>
<pb n="KR4d0374_WYG_001-21a"/>
年而賜額治平又不知何年何許蕭氏舍田百石人世<lb/>
長短不可知以三十年為一世計僧幾臘蕭幾世絶續<lb/>
又未可知㑹有他楊攘袂起曰吾祖嘗施是敢以上學<lb/>
官而増貢士莊籍繇是没入如巻地盡院於此時所有<lb/>
獨治平額耳有僧紹隆得大法忍甘受其苦爰貸爰粥<lb/>
慨然曰吾屋不脩且廢衆謂無田不廢亦廢嵗敝嵗脩<lb/>
萬縁難備僧佛共依指廩何俟起戊午歴丙子而貢士<lb/>
莊亦廢廢且十年隆冒霜露敝衣縷頂天而額地曰士<lb/>
<pb n="KR4d0374_WYG_001-21b"/>
復安取此郡以例如其請歸之甫前年乙酉事也壁則<lb/>
故壁而隆亦老且病矣懲曰是田也壞於寺兄弟之不<lb/>
協而後間者託焉非施奪異也迺合雲散收雁序戒尚<lb/>
臘白傳次燈葉混然大同業習一空又以其銖積衆施<lb/>
者為田可八十石合於前如干不私其更事老人顧而<lb/>
嘆曰施易得也耕易穫也孰能饑腹以待人之餘飽孰<lb/>
能取之其懐而不墮甑棄以及此須溪居士問之笑曰<lb/>
然然非也衆生壽者必起於人我我故彼彼非我不爭<lb/>
<pb n="KR4d0374_WYG_001-22a"/>
故我為患若平其心以平不平之物似矣平者其誰與<lb/>
非我之我與今夫得田以遺子孫惟恐其不多也是衆<lb/>
生相也又惟恐其不乆也是壽者相也當其得時貪認<lb/>
巳有展轉必至諸將並生如爾所爭復從舍起今復誰<lb/>
舍斛百幾何代閲廢興指冡為薪芳臭同盡長荒涼乏<lb/>
絶而不困者獨此心耳而此心亦我也夫知物之空矣<lb/>
而我猶在也是田也非我則不復未復我責既復我忘<lb/>
蕭然付之無町無畦見爭者之非我既又慊然曰由我<lb/>
<pb n="KR4d0374_WYG_001-22b"/>
而復則亦未忘之我也夫知我之空矣而空空者猶在<lb/>
也於是老隆失然而起曰院名空相非空空相法法皆<lb/>
盡惟記獨存是空空巳空相不空居士㸃頭如是如是<lb/>
　　　多寳院記<lb/>
業識貪為第一而佛號多寳莊嚴色身非大貪何云何<lb/>
化誨能使衆生見寳不貪即佛即貪是大方便當知不<lb/>
貪不在貪外譬如渇水少飲愈渇置諸河邊恣得盡否<lb/>
則彼飲量有盡還巳又如少年羅求美色不知厭足佛<lb/>
<pb n="KR4d0374_WYG_001-23a"/>
見是人無可諫救即為女子從彼願欲世間絶世得未<lb/>
曽有罷精竭富不念更求一旦病弊色衰鬒變而可惡<lb/>
穢甚如濃血逃避影絶畏見鬼疰生計困乏追尤積怨<lb/>
身病耗憊展轉自憐念佛求救聞是女死不能復顧以<lb/>
其纒染焚之野外但見火蓮中擁妙質飛煙而去萬口<lb/>
贊歎於是少年悼痛悔悟方知色空色空即佛而此悟<lb/>
性即在迷處若使如來如出山時形體枯瘁是同貧子<lb/>
人見嘔噦誰肯髙屋奉如兠率諸言寳者皆屬地上如<lb/>
<pb n="KR4d0374_WYG_001-23b"/>
其天上一物應無佛幻世人示紫金光備諸異相瓔珞<lb/>
華鬘山河棟宇類是世間難得之寳遂使國王太子回<lb/>
視巳有歉然自喪雖空國捨施不見有益一世妄庸瞻<lb/>
相羨慕顛倒夢想忽然反悟佛亦是空如意大珠只在<lb/>
衣内身是寳中無物非寳欣喜滿足方便第一一切衆<lb/>
生未識即貪識巳如常如大富人不數府庫多故如常<lb/>
當其如常即貪即佛廬陵白沙有寺濵江古額曰再興<lb/>
在唐曰多寳嘗為灰埃無復有佛僧可度者忠簡公族<lb/>
<pb n="KR4d0374_WYG_001-24a"/>
求吾先師歐陽㢲翁作疏重興精邃勝前崇逺増修髙<lb/>
堂廣倍凡十八年辛勤願力求記嵗月夫鎮圭九鼎神<lb/>
禹之所不能藏帝王之所不能守也彼以位為寳耳失<lb/>
其寳者未聞復得寳也佛以無位之尊兼衆人之富長<lb/>
曠大刼不見乏絶由其蕭然得之無用是以常有之也<lb/>
何必佛僧者出於其家常芘蓬蓽而床闕足安知三門<lb/>
廣厦不見寒暑一日居之禪林髙明萬間出有鐘鼓入<lb/>
有泉石披磨衲浴香霧然視其色求其心遇其四方常<lb/>
<pb n="KR4d0374_WYG_001-24b"/>
如有所不足貪故也嗚呼孰知其如有不足者即不貪之<lb/>
本耶何則彼視其所居猶過客雖飛來絶境猶以為非<lb/>
我有也以其非我有而遊世間世間猶足戀耶今之多<lb/>
寳者為金為碧矣來者羨之以為好矣居者不知也不<lb/>
知至矣彼見其為寳者固礙以為不足寳者亦礙其惟<lb/>
不居而亦不去物雖寳寳雖多不礙也海在天地間大<lb/>
者龍珠夜光小者珊瑚成林古今無窮佛法海也而求<lb/>
者不之此而之彼及其居於此者又有所不居則其心<lb/>
<pb n="KR4d0374_WYG_001-25a"/>
之所欲有大於海矣而亦不知其誰之寳也葢宇宙以<lb/>
來若此者多矣<lb/>
　　　紫芝道院記<lb/>
曩日余方道廬山之上林紅磵碧髙下横斜曳行竹間<lb/>
漸秀而野踈籬映路得二精廬時聞風香直上二百餘<lb/>
步即山半為紫芝道院又上為九子亭其顛余問主人<lb/>
其紫芝何主人呼僮以其芝視余曰箕山斸松得之松<lb/>
根其葉重暈而堅澤其幹交植而騰拏髙餘二寸通明<lb/>
<pb n="KR4d0374_WYG_001-25b"/>
扶輿色如鼎砂按石芝髓土芝爪肉芝嬰兒惟木芝出<lb/>
於茯苓者為威喜芝生枝節間龍形為飛節芝又五芝<lb/>
五色惟得之中氣而火成之紫為燕胎芝由芝有道院<lb/>
由道院有人物東海而一異人生南海而一異人生其<lb/>
來遊其偕隠皆不可知而蟄焉者巳知之矣子亦知之<lb/>
乎此英雄氣志之所不能有國朝圖瑞之所不能無也<lb/>
而以為非耶則巳見貴於昔人矣將以其小為不足則<lb/>
將必有過此者焉王氏之珊瑚猶是也惟其出於應感<lb/>
<pb n="KR4d0374_WYG_001-26a"/>
漠乎自然達乎際㑹則赤水之𤣥珠猶是也是道院獨<lb/>
不當吾記也抑是芝也以為寳不如玉以為用不如糓<lb/>
顧得而食之不饑其始許由服之不以天下易一芝之<lb/>
大其後四老人服之以其身為四百年宇宙之身芝者<lb/>
不常有於人間未有此人巳有此芝及其為天下也又<lb/>
若以此芝為此人有者然子雲以為世無許由吾亦以<lb/>
為漢無四老何則子房在焉東海君亦在焉其為四老<lb/>
者此人也其為黄石亦此人也不然商於之野劉項之<lb/>
<pb n="KR4d0374_WYG_001-26b"/>
際豈其近於人而不聞於人而其君臣者獨知之也子<lb/>
房每以世外用髙祖千載之下惟杜子美如見其志曰<lb/>
時清猶茹芝謂必如是而後足以寤人主也嵗三秀而<lb/>
芝無窮時閉隠而身有待夷齊采於山而不得故餓故<lb/>
太史公於傳首無故而歎曰余登箕山其上有許由冡<lb/>
云説者謂箕山多芝許由不饑葢傷夷齊不遇不得如<lb/>
許由也於是世道人物出處係之矣吾嘗與主人登髙<lb/>
而望九子玉笥其西梅子真是其選自子真而下之八<lb/>
<pb n="KR4d0374_WYG_001-27a"/>
子者猶子真也仙道往來一屈伸肘如春木之芚五百<lb/>
嵗而猶存又千嵗而一成純後人想見眉宇如聞歌聲<lb/>
在此猶彼因相視而笑曰與子為二老亦足願也<lb/>
　　　南岡寺藏記<lb/>
欲離諸相而求空相猶蜕衣而後悟四體之本無屏塵<lb/>
而後識明鏡之不染空雖非境實不離境茍知空之即<lb/>
我即我即佛非我無佛自飛潛動植皆熾然為我而作<lb/>
佛事亦猶莊嚴諸好無不可愛又焉有礙我遊南岡見<lb/>
<pb n="KR4d0374_WYG_001-27b"/>
古大藏瓠落如海想見盛時滉蕩華光電柱二龍委蛇<lb/>
廣博頽崩岌嶪轉動豪縱自在空濶方還目怒視南岡<lb/>
語我是嘗有異相傳夜光去復來者後亦如前厥或疑<lb/>
問有是事否余曰顧虎頭以癡入神當其得意反覆畫<lb/>
耳雖未㸃睛猶欲飛去况殫精刻削憑虛示現亦與女<lb/>
媧摶土范人之形以至神明聖智彼華藏諸佛如是如<lb/>
是有差别否或又問曰是何不去余謂女非龍安知龍<lb/>
彼其天飛雲騰變化不測而謂是形體之區區者為之<lb/>
<pb n="KR4d0374_WYG_001-28a"/>
乎九淵之沈潛不知何時起而不動且不躁也此其藏<lb/>
神精妙微視六合乃亦與上木無異喑嗚欠噫志動氣<lb/>
隨葢神遊九天之上而九淵之塊然者固自若也龍耶<lb/>
非耶我夢彼夢無諸揑怪今人語神異則如龍極矣不<lb/>
知龍之為物有甚不得志者雷風之驅馳江湖之跼蹙<lb/>
為鱗為介豈可與吾等逍遙人間世同日語哉吾意其<lb/>
願為此龍長守藏而不可得而子顧欲其去耶雖然自<lb/>
其光怪變異以來巳入諸趣惟其能超是以不去而或<lb/>
<pb n="KR4d0374_WYG_001-28b"/>
病其不去也吾請有以喻子嘗試以宇宙而觀之昔之<lb/>
蜕者飛者王封而廟食者其猶有存焉者乎毋亦與人<lb/>
類同盡也使其不盡則其年壽卵育亦且動於滿盈而<lb/>
不可為數是龍也在鐘鼓之間不變不去無往無來謂<lb/>
為無所得亦可謂為得法實無所得亦可南岡喟然曰<lb/>
吾安能有法以及此龍哉吾昔者欲縮而小之賴公之<lb/>
言此龍得展布其體至今有餘地也而吾力亦從是憊<lb/>
矣吾亦欲為此龍之癡而不可得也此龍在我法中復<lb/>
<pb n="KR4d0374_WYG_001-29a"/>
逃一刼余歎曰壞固刼也修亦刼也古人於一藏地復<lb/>
著四藏地故地大於水旁足迴旋修不能不壊壊不容<lb/>
不修復有吝於力而狹於材未可知而此龍無轉身處<lb/>
矣能曰奈何吾為爾記之則為修第二藏以至於無窮<lb/>
如是如是前年過仰山不留藏問何故欽為吾言龍畏<lb/>
地動吾笑謂欽是龍猶轉此境不過耶遂持此轉作南<lb/>
岡藏記亦如説法能謝曰㸃睛竟<lb/>
　　　臨江軍閤皁山玉像閣記<lb/>
<pb n="KR4d0374_WYG_001-29b"/>
江西葛仙跡為多閤山最著閤山玉像閣最大像最小<lb/>
按熙寜雙漸記隋開皇中基靈山館得玉像三尊遂建<lb/>
臺殿隋亂以鐵鐘覆而埋之至唐貞觀復出而吾鄉周<lb/>
益公記謂玉石像尺餘馮几而坐二人跣足侍咸通大<lb/>
火像僅存視鐵鐘則咸通鑄也與漸記巳不合余遊屬<lb/>
徳祐火後再創問三尊巳無有獨小像可古尺半鬚眉<lb/>
宛然馮几欲言玉色通明琢製精絶而又與益公記不<lb/>
合此穆陵所書玉像閣者因問道人尚方之所錫耶鑿<lb/>
<pb n="KR4d0374_WYG_001-30a"/>
地之所得耶葢老宿莫能言然棟炎絶天墜地地墳鐘<lb/>
銷柏廩無一物之覆以及此此於吹萬刼燼末矣難哉<lb/>
今臨江道録李頴孫堂構舊基其髙六丈廣七間霄極<lb/>
加隆繚繞雄深或謂閣至髙像至尊也藐山中之玉人<lb/>
纔髣髴乎冠裾不似人中之有瞳子耶安用神明通天<lb/>
而樓居若是嗟乎為是説者復何足以知至細之倪與<lb/>
至大之域哉道生於一一者微塵之為體而毫末之為<lb/>
倫以至一身一國一天下亦一耳而以蒼蒼之色為有<lb/>
<pb n="KR4d0374_WYG_001-30b"/>
物於其間亦如世有大人在乎中洲者耶則雖鼓金銅<lb/>
以軒若士之臂却龍伯以布巨人之跡自達者觀之乃<lb/>
亦與牽絲摶土同戲而何以相劣大莫大於元氣而人<lb/>
間為小廣莫廣於人心而天為小由元氣為人由人為<lb/>
天得其精為赤子得其道為嬰兒昔之為賢為聖為不<lb/>
可知之神無不以此是故玉女以黄英為黍米元始又<lb/>
以黍米為𤣥珠自其大者而大之則雖崇髙效天下建<lb/>
五丈之旗而不為侈自其小者退藏於密則雖華葢之<lb/>
<pb n="KR4d0374_WYG_001-31a"/>
下北辰尊居仰而視之猶如一星子焉惟肖不待大愈<lb/>
大似不肖而况混沌之與形太素之與樸亦猶蚌隠泥<lb/>
沙而孕補陀之相石含委核而獻龜蛇之符真復有物<lb/>
在帝之先而非人力所能就者而自咸通火熙寜火徳<lb/>
祐火宫觀無遺而睟容儼然頴孫以道力負荷翼為千<lb/>
載傑麗無前則近世老聃之役不大於此矣通達之中<lb/>
有魏魏之中有梁梁之中有王近故小也王何與於虛<lb/>
空之數虛空亦豈知有梁魏哉如葛翁者飄然六合猶<lb/>
<pb n="KR4d0374_WYG_001-31b"/>
其壺中在在而見之矣重來偃腹毋拂梁塵<lb/>
　　　善寂大城記<lb/>
雪巖老禪與鐵船癭師繙經之次指其中善寂大城者<lb/>
示之曰是宜名歸藏之墟鐵船欣然歸志其處而求文<lb/>
為記曰記即銘我城就癭且滅吾如鳩摩什不自醫也<lb/>
余謝曰奚病病而病病乃益病也大塊者虛空之疣贅<lb/>
也人又疣贅大塊者也故衆濁聚為癭雖惡是焉得而<lb/>
去諸一日潰然瓜爛疈裂還與大塊者同於虛空昔吾<lb/>
<pb n="KR4d0374_WYG_001-32a"/>
有患今有何患幻身報盡得大法身此則懸瓠之所不<lb/>
能怒宿瘤之所不能羞也彼畏景而求去猶奉恫而圖<lb/>
存雖非學佛同以為惑况其學佛夫行者欲休負者欲<lb/>
釋懐甕盎之大戚而墮甑去之似矣乃復為城以處之<lb/>
為記以銘之其來也有是耶無是耶不可得而知也有<lb/>
名耶有姓耶不可得而知也逝將去矣睠焉回顧猶剖<lb/>
之以為尊而封之以為雨我以城雉為害女胡不以城<lb/>
甓為礙彼不可去此獨不當去耶船曰不然吾之生也<lb/>
<pb n="KR4d0374_WYG_001-32b"/>
中土中土此城也自吾行於世三里城七里郭而不為<lb/>
限則夫遊於大荒大荒猶是也出乎壙垠壙垠猶是也<lb/>
吾形軀之不校而地上者顧區區吾目中耶城誠陋矣<lb/>
中五之一小九之一復何以異此方其未為此也自某<lb/>
至某且不知其為何無城無我世無天地我可不生由<lb/>
天地有安成由安成有瀘溪王氏而我為之族自族出<lb/>
家而王於是絶絶而復癭則吾屬於癭葢不佛不我而<lb/>
入於物物一病也吾醫四方有可為者有不可為者忘<lb/>
<pb n="KR4d0374_WYG_001-33a"/>
可為也潰不可為也潰而保猶城而守吾不城彼而城<lb/>
此猶不為漚而為幻孰非幻也天者地之城也人者天<lb/>
之城也我以實際語空而夫子以空際語實笑曰以為<lb/>
不可為而必為於此猶未滅求滅未滅求滅亦妄也吾<lb/>
聞汝人多癭未嘗以為病也見有延鶴頸而高結喉者<lb/>
焉則必以為怪矣是不求滅也茍至於不求滅則滅矣<lb/>
癭且不能為之害城者亦不能為之礙矣萬古一寂也<lb/>
一寂即萬古也寂滅為樂不在乎滅不滅是謂善寂師<lb/>
<pb n="KR4d0374_WYG_001-33b"/>
名復濟吾號癭師癭不常有有之常無聞生予之名則<lb/>
不必死辭其累然亦離乎彼而立於獨矣彼無此累亦<lb/>
無此名或曰濟師連於頰也贅也非癭也余笑曰癭亦<lb/>
贅耳贅小癭也癭大癭也楓有癭藤有癭菜亦有癭豈<lb/>
皆繫於頸耶凡長髭白足赤眼矮師亦以異得名耳贅<lb/>
非所以名也鐵船癭葢大可名<lb/>
　　　永慶寺記<lb/>
謂佛以離日用為道著虛空為性則佛亦將笑之故千<lb/>
<pb n="KR4d0374_WYG_001-34a"/>
餘年間稍知道識性者必以禪為晚合非其涉閲究竟<lb/>
有出於吾心之所同然者則雖父兄師友莫能强也若<lb/>
蕭氏之子從則年甚少趣甚髙獨以其餘力起廢寺如<lb/>
館幽客既成過之亦若觀他人有而巳無與者此由禪悟<lb/>
夙契得之本然不然孰無事而勸主張是吾以世外觀<lb/>
出世聞是言也隠几而笑亦為欣然是為永慶禪寺在<lb/>
永新城中縣西南唐名新興有銅佛金光應真感夢藏<lb/>
輪自轉圖經云迺至元丁丑之燬邑無靈光棊路草青<lb/>
<pb n="KR4d0374_WYG_001-34b"/>
又十三四年而僧逺來挿竹逺無求於則則亦無求於<lb/>
佛彼實不知其何縁然披榛而起明日而呼吸合荒度<lb/>
改圖既除數尺乃與古基四履不失尺寸類非人力勉<lb/>
强如此由是樹法座樓方丈與華光之堂羅漢之閣崛<lb/>
然不三月而就雖績成宿構待嵗而舉亦未易至此使<lb/>
竢他日由逕及門見者矯然盛哉亦舊所未睹也余謂<lb/>
是間有邑以來未嘗有陵谷之變如此其極者而諸方<lb/>
建立嵗異亦未見有掃地勃興如此其易者此一人之<lb/>
<pb n="KR4d0374_WYG_001-35a"/>
力也而非一人之力也如以為一人之力則吾與有焉<lb/>
葢昔者井田之世吾與子並耕乎百畝今其入於十百<lb/>
千萬且不可知此則禄之所不能均物之所不能齊也世<lb/>
壞佛興損此益彼我則何事於斯而施亦等矣庸詎知<lb/>
吾之有力不勝於子之無心者乎抑語稍闊當斯邑盛<lb/>
時髙者儗封君下者擅鄉井使推此心以及舉火之士<lb/>
則起在此敢煩他人必不至食有魚而出無車也使推<lb/>
此心以舒其國之難則牧也輸財助邊乃出於人情之<lb/>
<pb n="KR4d0374_WYG_001-35b"/>
藹然不自已者亦何至舍其金玉而窖其粟也吾以世<lb/>
法閲世間而有以識斯人之不可及矣悲夫難卒者業<lb/>
也有終身而不能成一日之事者有數世而不能繼前<lb/>
人之志者許𤣥度以後身緋衣補浮圖是兩身浮圖半<lb/>
也夫得用一世衆人所不及之力以為其當身之美且<lb/>
完雖前古猶難之吾又以佛法撫世間而有以知其福<lb/>
之過人也逺矣雖然盡大地如忉利兠率皆人天小果<lb/>
向非此語一掃而空則其所修崇者崢嶸皆在胷次亦<lb/>
<pb n="KR4d0374_WYG_001-36a"/>
可謂塞乎天地之間矣彼梁武區區賴是而後悟今從<lb/>
則蕭然不由聞見舍所嘗舍不惟財粟塵也刹亦塵也<lb/>
即有功業大於天地天地亦塵也兹非儒者之所謂過<lb/>
化者乎人能知塵之為量大於天地則知空之為性亦<lb/>
不能離於日用矣吾以言語文字為施故竭所見以告<lb/>
從則猶如從則於永慶之為葢鳶飛魚躍在在見之矣<lb/>
或曰從則嘗見子乎曰不識曷求記曰識未悟不識者<lb/>
識<lb/>
<pb n="KR4d0374_WYG_001-36b"/>
　　　五顯華光樓記<lb/>
繇南粤道贛右而下繇蜀江轉重湖而上左衡右廬舟<lb/>
車百貨之㑹惟樟鎮華光樓者樟鎮之鉅觀也五王居<lb/>
之五王祠新安婺臺最盛而赫然清江之上者則以風<lb/>
波厚載數路跋涉赴利之夫臨深之子操心危而望走<lb/>
近也然大兵大刼與世同燼乙亥六月華光火斯人憔<lb/>
悴之餘萬無復舊理矧勝舊樓故依寺寺僧師茂往來<lb/>
廬陵二州間不知其幾卒起故基高前樓數尺壓江西<lb/>
<pb n="KR4d0374_WYG_001-37a"/>
夸婺臺複道旁聨麗似華萼為琴棊書畫閣四為鐘鼓<lb/>
閣二入市而市子來叩逺而逺響集寜惟靈場翕張所<lb/>
致亦此僧堅苦求者不多而信者衆也僧以予言語音<lb/>
聲為倡至此請復記其成予欲求五玉之興而不可得<lb/>
也乃且通宇宙而言之而不見夫陸終氏之同乳六者<lb/>
乎而非也神者陰陽之不測者也物莫大于五行天而<lb/>
星地而嶽如指于掌孰非自然雖星與嶽之有名未有<lb/>
非人為之也故謂此五者其初一人之身亦可其存神<lb/>
<pb n="KR4d0374_WYG_001-37b"/>
合變者遂以為五人五姓亦可達則古今六合為同氣<lb/>
不達則五藏氷炭其形其色且皆不可得而知也吾不<lb/>
能知五王之為人而知其所以神所以神者未嘗不與<lb/>
人同也遂以其神也為靈于人靈于我耶則吾見夫神<lb/>
之為靈有不通者矣故有以幽陰血食神者有以淫威<lb/>
禍福神者王則異于是其車馬衣服雍容文雅宜與南<lb/>
面王者同其崇高富貴然西州之灌口江東之昭明人<lb/>
貌而天非不與王同而王猶出入光塵遊戲人物幾無<lb/>
<pb n="KR4d0374_WYG_001-38a"/>
所不同其憂亦無所不同其慶則其神也非獨神于彼<lb/>
也宜乎仙矣吾以其仙也豈非備帝王之福出乎世而<lb/>
未離乎世者歟則報盡重來雖古之列仙有通乎命而<lb/>
不通乎性者矣其仙猶未得為至也仙之與佛如隔一<lb/>
塵而獨王之所在必依于佛其在佛也亦命之為五通<lb/>
仙人意者王之超然又有非仙之所得第其高下也是<lb/>
合陰陽五行古今侯王帝子神仙諸佛一視而無間然<lb/>
者也其于性命福智不幾于全矣乎雖然吾不能知王<lb/>
<pb n="KR4d0374_WYG_001-38b"/>
之仙耶佛耶其猶未得為佛耶而嘗見其復出于人矣<lb/>
在昔道君得之在宥惟肖而紹陵之夢丕顯大神之字<lb/>
其靈爽又近而可證也是何其往來變化之不可測如<lb/>
此其神而明之亦存乎其人耶老茂不逾中人而所建<lb/>
立勞費萬計在人天小果耳何足陳于其前獨王之通<lb/>
行千載未有深著其何以通者葢理有自然而非必荒<lb/>
幻之謂也<lb/>
　　　吉水洞巖朱陵觀玉華壇記<lb/>
<pb n="KR4d0374_WYG_001-39a"/>
因泰山升中於天近也地載神氣而産五行其尢髙且<lb/>
大者風雨之所交雲龍之所興僊聖之所往還故柴望<lb/>
通請雩切登封極陟配隆况第為洞天三百六十之一<lb/>
古之真人嘗修煉于此後之學者又冲舉于此則壇為<lb/>
飾焉植圭璧焉其増高據勝如東方明如四郊合豈直<lb/>
佳時逺集俯落帽以興懐遲暮同遊顧沈碑而横涕也<lb/>
洞巖在吾州南東吉水西自貞元六年閻使君寀棄吉<lb/>
州錫名遺榮隠兹山唐㑹要云今巖石有若扉半闔霤<lb/>
<pb n="KR4d0374_WYG_001-39b"/>
飛瀑者相傳入巖中石合繇使君前有謝仙後有彭劉<lb/>
又後有此山道童曽俱無名俱得道而南唐徐鍇開寳<lb/>
初記稱浮丘王郭嘗遊此道家紫𤣥實録遂稱王郭洞<lb/>
為小華葢指此古洞巖名實壽觀治平改朱陵澗水出<lb/>
東西兩洞入東洞道古華葢閣至瀑下未至瀑數步逕<lb/>
絶頂迂迴騰拏出瀑上今為玉華壇壇在曽仙童昇處<lb/>
夜有光按江西惟撫州華葢山巢三仙而吾州稍髙山<lb/>
輒稱華如瑞華佑華南華者不一惟中華盛然稽其實<lb/>
<pb n="KR4d0374_WYG_001-40a"/>
如上所記無一有而洞巖自閻使君外不見稱數方民<lb/>
之求福草野勃興亦猶履巨跡而疑雨星聞雊音而希<lb/>
陳寳雖鴻濛之與語而汗漫之與期要皆不可致詰然<lb/>
仙驥未歸隠然下記其處虹光上燭夜中猶際于天則<lb/>
兹山之為玉華又近也其不可誣也凡人間世質左契<lb/>
彼鑿空望走此隠佚沈淪則亦居其所者之有能不能<lb/>
也而人物顯晦猶是矣使衆真雜遝者非浮丘翁與其<lb/>
丹猶在是歟吾嘗挾二三子與父老爭道指山而問在<lb/>
<pb n="KR4d0374_WYG_001-40b"/>
薌城五峯忠簡胡公在其下居永和清都東坡山谷遊<lb/>
焉佛塔其陰釣臺涓涓之所自出前望快閣章貢横陳<lb/>
想見安期老人自此而入海周王南征蟲沙猿鶴之後<lb/>
先也僊好樓居樓莫尚于此矣既下道人請記余笑曰<lb/>
宇宙兹山謂自今日始可乎道人曰兹山宇宙自今日<lb/>
耳余謂二三子具筆墨余為玉華記今日自閻使君至<lb/>
今日四百九十二年自寳壽觀至今日三百三十一年<lb/>
自朱陵至今日二百二十五年自為玉華至今日乙丙<lb/>
<pb n="KR4d0374_WYG_001-41a"/>
丁二十有三月凡六百三十有三日嵗在娵訾月旅㽔<lb/>
賔丙丁統日庚子御辰余遊山并記<lb/>
</p>
<p>
</p>
  </div>
</body>
</text>
</TEI>
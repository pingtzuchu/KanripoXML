<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青山續集巻五</head> <lb/>
    <p>
<pb n="KR4d0097_WYG_005-1a"/>
欽定四庫全書<lb/>
　青山續集巻五<lb/>
　　　　　　　　　　　宋　郭祥正　撰<lb/>
　律詩<lb/>
　　聞登萊大雪<lb/>
聞説登萊雪一尺此中晴色更無雲安得北風從海上<lb/>
滿天吹過玉紛紛<lb/>
　　集于昌齡之舍<lb/>
<pb n="KR4d0097_WYG_005-1b"/>
一醉昏昏萬不知黄昏促席夜深歸明朝唯見家人説<lb/>
昨夜歸時雪滿衣<lb/>
　　隨倅入京師答同官贈别<lb/>
揮鞭西指鳳皇城疎野之心無所營預約牡丹花下酒<lb/>
歸時節物近清明<lb/>
　　途中口占<lb/>
兩歲東州不自知人情全在欲分時餞行連夕侵銀燭<lb/>
送别臨流駐玉羈望見䝉山思馬耳路經沂水憶清淇<lb/>
<pb n="KR4d0097_WYG_005-2a"/>
歸來定得從容否寄語庭前紅藥枝<lb/>
　　寄内<lb/>
試説途中景方知别後心行人日暮少風雪亂山深<lb/>
　　省謁有日<lb/>
捧檄忻然喜可知輕裘淺鐙去如飛親庭一别今三載<lb/>
即得從容戯綵衣<lb/>
　　不雨<lb/>
雨意竟寥寂浮雲如湧泉商羊空自舞霹靂謾加鞭溽<lb/>
<pb n="KR4d0097_WYG_005-2b"/>
暑煩揮箑荒灣久住船何時出汚濁洗悶向清川<lb/>
　　昔時<lb/>
昔時過此心何如今時過此心何如回波為我將雙淚<lb/>
逆上三江轉五湖<lb/>
　　詠蘆<lb/>
地近長蘆蘆已深舟行兩岸蔚森森能藏蛇虺連山澗<lb/>
强庇蛙蟇接水隂疑汝此君無勁節使吾終日隔遙岑<lb/>
春風暑雨多情思霜霰峥嶸想不禁<lb/>
<pb n="KR4d0097_WYG_005-3a"/>
　　郭公<lb/>
枉渚潮初落平岡日又西蘆叢深處泊惟有郭公啼<lb/>
　　芙蓉堂<lb/>
芙蓉堂下花如錦記得當年此泊舟今日重來皆蔓草<lb/>
水紅無數强排秋<lb/>
　　弄水亭<lb/>
弄水垂吾手圓波觸石堤夜深翻斗極秋霽把虹蜺鳥<lb/>
泛閑相得煙生望稍迷問源思杖策人指白雲西<lb/>
<pb n="KR4d0097_WYG_005-3b"/>
　　趙屯寺<lb/>
﨑嶇自牛徑蕭洒得僧房壊壁題名滿幽軒背日凉澗<lb/>
花時委地隣竹稍過墻歸路風猶𦂳垂楊作意狂<lb/>
　　揚子道中寄陳君佐<lb/>
别我如不忍念君方索居蕭然對松竹獨自理圖書擊<lb/>
鉢詩無敵連環辯有餘驊騮志萬里那久困鹽車<lb/>
　　又<lb/>
㑹合未云久笑言今若賖山空愁夜鶴野濶沸春蛙雨<lb/>
<pb n="KR4d0097_WYG_005-4a"/>
漲新陂滿煙昏故壘遮輸君官守佚吟遍郡園花<lb/>
　　天長道中<lb/>
柔桑滿野麥平川晴色連坡雨在田顧影寂寥誰與語<lb/>
據鞍閑暇不妨眠塵勞可厭非今日老大無堪異昔年<lb/>
此去聊為上都客行當貨馬覔歸船<lb/>
　　至盱眙作<lb/>
郵亭繫馬日西斜却向盱眙望白沙春色淡中惟有栁<lb/>
曉風狂過已無花古人出處真難一吾道窮通未可涯<lb/>
<pb n="KR4d0097_WYG_005-4b"/>
白水黄梁不須具呼奴挈榼取流霞<lb/>
　　寓目<lb/>
枝上餘花脱盡紅行人驅馬綠隂中青春裁剪應辛苦<lb/>
不凑東南一夜風<lb/>
　　汴上行<lb/>
芳草連坡掛栁錦春風巻地落榆錢時光解與行人别<lb/>
若有離情應泣然<lb/>
　　發青陽驛<lb/>
<pb n="KR4d0097_WYG_005-5a"/>
悠悠驅馬汴河灣幾處郵亭畧解鞍春盡榆錢堆狹路<lb/>
曉隂花雨作輕寒山川相背圖中畫日月雙移板上丸<lb/>
行役漸多身漸老詩題聊寄旅程難<lb/>
　　登靈驛作<lb/>
晨裝獨入古河堤杜宇無端向客啼昨夜東風吹猛雨<lb/>
綠隂遮合不成泥<lb/>
　　河亭獨酌寄林次中<lb/>
沙岸朝來雨乍晴東風舒巻栁條輕消愁亦有旗亭酒<lb/>
<pb n="KR4d0097_WYG_005-5b"/>
誰與當樽唱渭城<lb/>
　　偶書<lb/>
季子縣頭思越國越王嘗膽望呉城少年莫念紛華事<lb/>
功業多從辛苦生<lb/>
　　入亳州界<lb/>
贏糧襆被望都門路出符離日未曛清汴横飛天上浪<lb/>
方塘穏鎖鏡中雲淮南風物多相似江上音書久不聞<lb/>
寄語此山姑待我莫因西去勒移文<lb/>
<pb n="KR4d0097_WYG_005-6a"/>
　　濟陽作<lb/>
曾浮輕舸下長江依舊東風巻綠楊往事山川空滿目<lb/>
新年鬚鬢欲成霜煙塵莽蒼隨長路雲日蕭條隔舊鄉<lb/>
膂力四方男子事不須彈鋏苦悲傷<lb/>
　　榆錢<lb/>
鏤雪裁綃箇箇圓日斜風定穏如穿慿誰細與東君説<lb/>
買住青春費幾錢<lb/>
　　栁絮<lb/>
<pb n="KR4d0097_WYG_005-6b"/>
風定漫漫雪不飛忽然飄去幾時歸瓊林金谷知多少<lb/>
半入樓臺半拂衣<lb/>
　　廢廟<lb/>
靈宇何年置荒臺漸欲平丹青多冺㓕苔蘚太分明棟<lb/>
宇非難復威靈想不行長林相蔽翳惟有暮鴉鳴<lb/>
　　雍丘驛作<lb/>
京塵漠漠稍侵衣秣馬雍丘日未西驛舍蕭然無與語<lb/>
逺墻閑覔故人題<lb/>
<pb n="KR4d0097_WYG_005-7a"/>
　　寄蘓子由<lb/>
厯下攀逰今幾年相逢顔鬢覺蒼然西齋羙錦窺詩軸<lb/>
北郭濃霞入酒船别思忽隨春浩蕩還期已過月團圓<lb/>
君家早有為霖望莫學隆中但穏眠<lb/>
　　入陳留界<lb/>
青青麥隴鳥相呼淡淡長空尺靄無驛道寛平人語好<lb/>
共知明日到皇都<lb/>
　　自雍丘取别路至陳留界較汴堤徑二十里<lb/>
<pb n="KR4d0097_WYG_005-7b"/>
平生羞㨗徑到此尚狐疑望斷澹臺路登髙賦所思<lb/>
　　次韻偶書<hi>自此至和子瞻西掖種竹詩皆先生少時作</hi>
淒風下殘葉疎雨滴黄昏山氣先冬冷江流入夜渾無<lb/>
兵誅二鄙有策濟羣元欝欝平生志慿誰薦一言<lb/>
　　有感<lb/>
末俗皆趨利貧心獨惡華葛衣冬已晏黍飯日將斜岳<lb/>
重淵騫伍毫輕許史家浩然忘世慮書劍一生涯<lb/>
　　諭意<lb/>
<pb n="KR4d0097_WYG_005-8a"/>
楚天隂易久顔巷意何孤貧賤身雖因英雄膽未枯西<lb/>
山縻虎足北海拔龍鬚一劍何時起功成泛五湖<lb/>
　　秋夜偶書<lb/>
擊劍悲歌涕滴胸清時一向老英雄白狼黑犬如相犯<lb/>
願詔南山矍鑠翁<lb/>
　　贈王吉甫<lb/>
項王戰敗恥歸東仗劍南遊寂寞中<hi>吉甫去秋失鄉舉役遊學於外</hi>雨<lb/>
雪蕭條千里暗乾坤浩蕩一身窮文章未屬清時用論<lb/>
<pb n="KR4d0097_WYG_005-8b"/>
議徒多烈士風四海望霖龍折角為君悲絶訴蒼穹<lb/>
　　其二<lb/>
生計簞瓢少鬱陶談經千古見秋毫神驅筆下詞鋒俊<lb/>
天縱胸中氣馬豪事業今朝心孔孟功名他日踵蕭曹<lb/>
行行努力牽牛餌北海波中釣巨鼇<lb/>
　　其三<lb/>
嗟予困羈旅雨昏蕭寺中客情隨日淡詩思入秋雄目<lb/>
斷故鄉路心飛黄葉風文軒又將去坐覺笑談空<lb/>
<pb n="KR4d0097_WYG_005-9a"/>
　　秋夕<lb/>
月色清餘睡寒霜入病軀漏隨詩思急燈伴客心孤匣<lb/>
鎖劍三尺身沉天一隅蛟龍困勺水永夜憶江湖<lb/>
　　十月寒<lb/>
初寒十月終凜烈若窮冬隂谷凍猛虎氷潭僵老龍風<lb/>
威刷六合雲影暗千峯孤客坐無火悲吟聽暮鐘<lb/>
　　别介之<lb/>
歸去白雲居山行百里餘腰藏三尺劍腹載五車書暮<lb/>
<pb n="KR4d0097_WYG_005-9b"/>
雨添隂重秋風落翠疎此時離别興滴泪滿襟裾<lb/>
　　談道亭覺而成<lb/>
松竹晝隂環清風枕席間夢隨啼鳥散心伴白雲閒漁<lb/>
艇歸前浦樵歌下逺山徘徊明月夜髙興向忘還<lb/>
　　呈介之<lb/>
鐵面嵌巖鬼亦驚世間兒女敢相輕文章自古傳周爕<lb/>
徳行當時貴滅明四海生靈雖帖泰兩邊豺虎尚縱横<lb/>
胸中久畜平戎策不日敷施報太平<lb/>
<pb n="KR4d0097_WYG_005-10a"/>
　　呈介之求禮部唱和一閲<lb/>
金紫相摩上玉堂南宫詩戰鎮相將毫端寫出青春色<lb/>
窻下吟銷白晝長辭艷迸開昆嶂火文章翻出鐵林鎗<lb/>
愁中欲得神仙句更藉夫君不閉藏<lb/>
　　夜坐舟中偶成<lb/>
臲卼扁舟抱寒水逍遙野客坐孤篷一天星月清吟外<lb/>
萬里江山極望中塵迹未能離草莽機心唯欲破羌戎<lb/>
此情未遂難為語負劍長吁氣滿空<lb/>
<pb n="KR4d0097_WYG_005-10b"/>
　　送郭聖原歸廬陵<lb/>
文章豪逸難為敵格志孤髙自出凡兩歲論交重金石<lb/>
今朝泣别倚松杉滿江春碧圍仙棹入曉風輕送錦帆<lb/>
此去天涯皆獨立寂寥相望隔溪巖<lb/>
　　蹇叔以登亭有感示予因以答之<lb/>
何處登臨可極觀危軒隠在碧雲端千年古樹少春態<lb/>
一片江山帶暮寒人似神仙君自好心如鐵石我難干<lb/>
花紅栁綠休多語且把詩書子細看<lb/>
<pb n="KR4d0097_WYG_005-11a"/>
　　清明雨不果出<lb/>
雷勢黑飛天馬陣雨聲狂播鐵林鎗清明節物都誰賞<lb/>
寂寞無聊戀故鄉<lb/>
　　和酬介之<lb/>
筆刃詞鋒劒㦸稠千金明月暗相投君鷄已勇誇長觜<lb/>
我豕徒勞詫白頭清似愁中聞玉笛羙如饑後嘬蘭羞<lb/>
伯牙未老鍾期在再寫孤音謾繼酬<lb/>
　　書齋獨坐有懷<lb/>
<pb n="KR4d0097_WYG_005-11b"/>
孤燈夜自明四壁冷無聲欹枕清無寐思時憤不平林<lb/>
中多虎豹天上有攙搶匣劒蟠龍氣何時伏汝評<lb/>
　　呈介之<lb/>
古豹青黄若暗凋怪松千尺老嶕嶢詞源浩浩聲連海<lb/>
筆刃衝衝氣逼霄賈賦任雄難作敵杜詩雖健亦相饒<lb/>
英豪自古非塵物他日峩冠立漢朝<lb/>
　　登談道亭<lb/>
為厭紅塵觸目生與君擕手上幽亭波光碎碧瑠璃地<lb/>
<pb n="KR4d0097_WYG_005-12a"/>
竹影疎青翡翠屏雲惹閒心歸逺岫風吹詩思入滄溟<lb/>
名機利械都忘去才得人間醉一醒<lb/>
　　和介之<lb/>
井邑喧囂不忍行捲簾終日愛江亭竹聲滿耳蕭蕭雨<lb/>
山色挨簷曲曲屏連夜劍光摩北斗幾時鵬翼起南溟<lb/>
與君分義尤相合有酒頻來此醉醒<lb/>
　　别館春<lb/>
别館無人迹春歸空綠蕪落花深不掃啼鳥静相呼坐<lb/>
<pb n="KR4d0097_WYG_005-12b"/>
想龍山景方淹瘴海隅幾因北窻卧一夢到西湖<lb/>
　　清夜<lb/>
夜久景逾清行吟到小亭梨花帶明月銀漢淡疎星渡<lb/>
水漁歌逺巡山鬼火青此時塵慮息豁若醉初醒<lb/>
　　中夜口占<lb/>
晴漢疑收練隂雲忽湧濤山空鬼聚嘯月黑虎長號露<lb/>
偪睡魔走風飄詩膽豪静中余所樂六印一鴻毛<lb/>
　　求言<lb/>
<pb n="KR4d0097_WYG_005-13a"/>
人多䕶所短孰肯告之言不自聰明廣何由道義尊知<lb/>
非君子趣文過鄙夫存安得同心友相扳至聖門<lb/>
　　口號<lb/>
今日朱顔客明朝白髮人莫教行樂晚須惜少年春<lb/>
　　西軒偶書<lb/>
蕭洒無俗韻登臨紓逺情吟題紅葉滿卧看白雲生山<lb/>
色差屏翠溪流瀉鏡明優㳺此終日其樂勝公卿<lb/>
　　寛恤民力<lb/>
<pb n="KR4d0097_WYG_005-13b"/>
天地清明日君臣際㑹秋雷霆大號徧雨雪湛恩流士<lb/>
卒休羣戍耕桑勸九州中邦節賜予下吏省誅求物繼<lb/>
由庚詠民喧擊壤謳泰寧堪坐致寛恤此良謀戸曉為<lb/>
今失官詢較古羞愚言惟聖擇神斷戒優㳺<lb/>
　　覽鏡<lb/>
拂拭菱花試一臨貌隨年改歎光隂朱顔慘淡塵埃滿<lb/>
白髮蕭疎瘴霧侵自笑腐唇因苦學誰知瘦骨為愁吟<lb/>
平生履行無人識嗟爾頑銅豈照心<lb/>
<pb n="KR4d0097_WYG_005-14a"/>
　　偶書<lb/>
經歲留南戍頻時思故邦青山又薄暮斜日滿西窻遣<lb/>
憤詩千首逃愁酒百缸何緣幸免去歸棹破長江<lb/>
　　近乾元節方教樂而雨<lb/>
半月新調樂府班佳期今近遘隂顔歌喉斷續微風外<lb/>
舞隊差池細雨間坐賞賔朋愁不解來遊士女半皆還<lb/>
人心共望晴明景嗟爾乖龍獨阻艱<lb/>
　　城樓晚眺<lb/>
<pb n="KR4d0097_WYG_005-14b"/>
華閣倚青空凭欄嘯逺風溪光梅雨後山影夕陽中細<lb/>
草傷心綠餘霞照眼紅此身歸計未客棹自西東<lb/>
　　余得文竹寸餘上有仙翁神女像相偶而坐異之<lb/>
　　　作詩<lb/>
千載皇英恨未平淚沾湘竹錦文成我收寸管尤竒異<lb/>
上有羣仙無姓名乍見偶同神女夢静看獨認赤松迎<lb/>
世間此物真難滯它日相從上太清<lb/>
　　即事<lb/>
<pb n="KR4d0097_WYG_005-15a"/>
久病情懷已索然况當景氣似秋天書窻静滴芭蕉雨<lb/>
吟砌輕籠薜荔煙雲結繁隂低逺岫風排白浪滿平川<lb/>
多愁無計堪消遣斗酒澆成一覺眠<lb/>
　　陶侃<lb/>
梭作龍飛應自喜指將針决欲何求賴君乍覺登天夢<lb/>
不爾王敦一輩流<lb/>
　　扶蘓<lb/>
天下精兵掌握間便宜長嘯入秦闗奈何伏劍區區死<lb/>
<pb n="KR4d0097_WYG_005-15b"/>
不辨書從趙李奸<lb/>
　　屈平<lb/>
進居卿相謀何拙退卧林泉道未降堪笑先生不知命<lb/>
褊心一斥便沉江<lb/>
　　平津侯<lb/>
待士聲名畫餅虚天資多忌與人疎未聞東閣升賢者<lb/>
已見膠西置仲舒<lb/>
　　和人見贈<lb/>
<pb n="KR4d0097_WYG_005-16a"/>
少年有志慕軻雄十載潜心黄巻中富貴未來嗟命蹇<lb/>
文章多妙嘆童䝉駑材尚藉鞭驅力頑璞須資刻琢功<lb/>
誘掖相成期在子可慚誇詠枉清風<lb/>
　　王秀才謀歸作詩留之<lb/>
相邀盂飯與盤蔬坐偶行從半歲餘夜倚松窻詠風月<lb/>
晝揮玉麈講詩書論交切切初謀協告别怱怱晚甚疎<lb/>
須亮主人攀惜意挽回歸袖欲投車<lb/>
　　戲呈葉秘校求薔薇栽<lb/>
<pb n="KR4d0097_WYG_005-16b"/>
今歲花開應笑君對花都不召嘉賔東隣乞種歸封植<lb/>
明春自為花主人<lb/>
　　葉晦之送薔薇栽仍貽詩因以韻和<lb/>
曾約種花為主人花開猶在隔年春只應未賞君先去<lb/>
自是芙蓉幙下賔<hi>君為廉從事倅</hi>
　　秋晚懷晦之<lb/>
宿鳥窺簷日漸昏徘徊顧眎少埃氛髙杉結陣鳴秋雨<lb/>
叠嶂争歊出暝雲愁病㠝岏誰省我笑談磊落獨憐君<lb/>
<pb n="KR4d0097_WYG_005-17a"/>
遙思静坐西窻下只與何人治典墳<lb/>
　　晦之病酒因書以戒之<lb/>
本為情耽飲翻成病染身今朝髙枕處應羡獨醒人<lb/>
　　月夕待人不至<lb/>
故人相約一訪我東望不見心躊躇清風滿袖月千里<lb/>
此處苦吟誰和予<lb/>
　　偶書<lb/>
羇旅淹南戍栖遲繞塞垣海氛朝自暗山氣晝長昏蟲<lb/>
<pb n="KR4d0097_WYG_005-17b"/>
穴風來毒蠻溪水出渾故鄉方逺想斜日更啼猿<lb/>
　　寄中淵<lb/>
我行君在家南北各天涯恨别三秋久悲思萬里賖歸<lb/>
心瀧浪急逺目嶺雲遮相見何時再青山日又斜<lb/>
　　十月梨花<lb/>
皓質輕盈粉乍勻小園初見一枝新意嫌開在梅花後<lb/>
先吐香心不待春<lb/>
　　重到山寺<lb/>
<pb n="KR4d0097_WYG_005-18a"/>
人迹少到此山扉長悄然空庭但噪雀古木自青煙䑕<lb/>
走頹墻穴蝸粘腐棟涎登臨未窮覽斜日促歸鞭<lb/>
　　介之惠詩言斥於禮部欲自此髙退丘園且招予<lb/>
　　　㳺故答此章<lb/>
角藝辭場欲進身混然誰辯玉并珉無常勝負如六慱<lb/>
不幸沉淪知幾人君已自甘龍退蟄我猶有待蠖求伸<lb/>
未腰相印男兒恥他日功成方卜隣<lb/>
　　寓目<lb/>
<pb n="KR4d0097_WYG_005-18b"/>
雲慘天如褐山横日易昏寒鵶啼古木饑雀噪空園紅<lb/>
葉風翻勢蒼苔雨滴痕行吟有清興寂寞與誰論<lb/>
　　歲暮作<lb/>
目極天地曠心悽原野荒髙梧脱葉瘦凍雀抱伎僵松<lb/>
柏凌寒在鵰鴻得意翔平時豈相溷此日辨風霜<lb/>
　　冬晚懷介之<lb/>
竄迹南荒歲再侵思歸望逺久沉吟風敲古木寒聲碎<lb/>
雲合江天暝色深飲可滌愁誰伴醉詩徒寫恨少知音<lb/>
<pb n="KR4d0097_WYG_005-19a"/>
想君笑語如饑渇何日相逢慰此心<lb/>
　　偶書<lb/>
窮骨支離甚卮腸感激多人間易日月世路苦風波素<lb/>
志償由未朱顔顧幾何不如都棄置對酒且髙歌<lb/>
　　春隂<lb/>
慘淡春隂久蕭條客望中愁雲抱孤嶺宻雨暗長空草<lb/>
色萋已綠花枝開半紅何時見晴景携酒趂東風<lb/>
　　寒食宴北山席上走筆得松字<lb/>
<pb n="KR4d0097_WYG_005-19b"/>
駘蕩禁烟節相隨上北峯雨餘澄逺水風細韻長松栁<lb/>
影搖歌席花香入酒鐘南州富閒暇行樂且從容<lb/>
　　春歸<lb/>
春到强娯樂春歸心寂然夕陽芳草地梅雨落花天梁<lb/>
舌獨調燕林聲漸噪蟬朱顔隨物改誰與駐流年<lb/>
　　晦之猒州縣之勞作詩奉勉<lb/>
踠足驊騮鎩羽鴻似君今日歎途窮濯纓空有滄浪志<lb/>
歛板猶趨塵土中論議最宜陪鳳沼文章獨可直鼇宫<lb/>
<pb n="KR4d0097_WYG_005-20a"/>
暫時淹䘏寧非命得失須觀塞上翁<lb/>
　　旦夕北歸徵晦之詩為别<lb/>
殊邦㑹遇喜親依聚散參差志願違君屈清才尚南戍<lb/>
我隨流水欲東歸沉吟晚日愁堪掬顧盼江雲淚滿衣<lb/>
冀得佳篇慰離苦且令行色有餘輝<lb/>
　　回王秀才二賦<lb/>
郭璞長江宋玉風君才可與角豪雄織成故典文之巧<lb/>
琢就新辭學者工昔日貌觀輕子羽今朝頴出喜毛公<lb/>
<pb n="KR4d0097_WYG_005-20b"/>
頻煩投我勤多矣疏决䝉泉使向東<lb/>
　　族人春飲<lb/>
栁榭隂隂春半時相邀閒暇賞芳菲家人共釂榴花酒<lb/>
蠻妓争歌金縷衣火熖髙低紅躑躅繡籠濃淡小薔薇<lb/>
此中莫惜長歡醉自古人生七十稀<lb/>
　　雲<lb/>
白雲髙潔倚愁空本謂無心與我同奈何一夕陽風發<lb/>
吹到巫山十二峯<lb/>
<pb n="KR4d0097_WYG_005-21a"/>
　　自和諭意四首<lb/>
寒夜風雨細隂房燈火孤一身無羽翼萬事有榮枯壯<lb/>
志斷鼇足雄謀編虎鬚蛟龍困尺水夢想在江湖<lb/>
　　其二<lb/>
青山望不極落日意偏孤生計一瓢足秋風雙鬢枯顧<lb/>
予蘭紉佩笑子帛纒鬚别有相同處胸中萬頃湖<lb/>
　　其三<lb/>
千里聲相應平生徳不孤豹文方霧隠松節豈霜枯壯<lb/>
<pb n="KR4d0097_WYG_005-21b"/>
志横磨劍衰顔早皓鬚莫同魚鳥態忘我向江湖<lb/>
　　其四<lb/>
好静心常爽慿髙興愈孤山雲長掩翠原火漸燒枯雨<lb/>
竹雙妃淚霜松四皓鬚猶嫌望中隘思泛洞庭湖<lb/>
　　夏夜書事<lb/>
空庭愁寂一蟬鳴齋閣隂隂夏簟清鳥背送回殘照去<lb/>
林梢看得晚凉生歸鴉映水繽紛黑淡月穿簾㸃滴明<lb/>
一夜渇心不得曉唯聽深井轆轤聲<lb/>
<pb n="KR4d0097_WYG_005-22a"/>
　　和子曕西掖種竹<lb/>
西垣種竹滿庭隅正值天街小雨初漸引凉風侵夢覺<lb/>
已留清露滴吟餘卜隣近喜蒼苔滿託跡方驚上苑疎<lb/>
昨夜青藜光照席綠隂相對小除書<lb/>
　　又<lb/>
此君安可一朝無請看西園種竹初嶰谷正當吹鳳後<lb/>
葛陂猶是化龍餘風搖夢枕秋聲碎月滿吟窻夜影疎<lb/>
它日如封管城子莫緣老禿不中書<lb/>
<pb n="KR4d0097_WYG_005-22b"/>
　　題女媧山女媧廟二首<lb/>
㩜轡金房道﨑嶇難具陳浮嵐長作雨冷氣不如春少<lb/>
見寛平野多逢臃腫民欲知來處逺巫峽是西隣<lb/>
　　又<lb/>
突兀隘空虚它山摠不如君看路旁石盡是補天餘<lb/>
　<lb/>
　<lb/>
　青山續集巻五<lb/>
</p>
<p>
</p>
  </div>
</body>
</text>
</TEI>
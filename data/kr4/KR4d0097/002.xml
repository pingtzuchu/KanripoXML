<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青山續集巻二</head> <lb/>
    <p>
<pb n="KR4d0097_WYG_002-1a"/>
欽定四庫全書<lb/>
　青山續集巻二<lb/>
　　　　　　　　　　　宋　郭祥正　撰<lb/>
　古詩<lb/>
　　浪士歌<lb/>
　郭子棄官合肥歸隠姑孰一吟一酌婆娑溪上自號<lb/>
　曰醉吟先生居五年或者謂其未老可仕以事薦於<lb/>
　上上即召之復序於朝俾監閩汀郡尋攝守漳南上<lb/>
<pb n="KR4d0097_WYG_002-1b"/>
　復召之行至半道閩使者狀其罪以聞遂下吏留於<lb/>
　漳幾三年郭子一吟一酌逍遥乎一室之中未嘗有<lb/>
　憂色又自號曰漳南浪士客或疑而問焉郭子曰士<lb/>
　有可以憂有不足以憂者仰愧於天俯愧於人内愧<lb/>
　於心此可以憂矣反是夫何憂之有作浪士歌以釋<lb/>
　客問<lb/>
江上浪如屋海中浪如山浪士乘浪舟兀兀在浪間浪<lb/>
頭幾時息士心殊自閒死生生死爾浪歌聊破顔<lb/>
<pb n="KR4d0097_WYG_002-2a"/>
　　戴氏鹿峯亭二首呈同遊<lb/>
開亭面鹿峯白鹿每經過忽銜落花去還來卧青莎仙<lb/>
者不可見孤峯但嵯峨疎篁映秀木好鳥鳴相和飛泉<lb/>
洒天窗六月凉氣多賓朋四五輩飲酒朱顔酡璆琳粲<lb/>
明質芝术芬長哦皆為廊廟器偶㑹林泉阿潘溪與桐<lb/>
廬囘旋竟如何却笑晉右軍弄筆憐白鵞<lb/>
　　又<lb/>
未能騎黄鶴高飛出塵寰且來跨白鹿隠見蒼崕間誰<lb/>
<pb n="KR4d0097_WYG_002-2b"/>
為鹿峯亭名聞戴氏園仙者去已逺巻簾對青山秀木<lb/>
染深塢鳴泉掛危欄春風吹緑鬢皓月頽朱顔賓朋合<lb/>
簪履昆季芬芝蘭黄鶴安足騎白鹿不須跨但願有濁<lb/>
酒長嘯此峯下醉醒醒復醉黄金任髙價<lb/>
　　陳安止遷居三首<lb/>
陳子勇於退退無十椽屋鄰家頗好事借宅竝<hi>蒲浪切</hi>山<lb/>
隩堂廡稍寛靜垣墻亦新築春渠漲朝雨涓涓潄寒玉<lb/>
呼兒種𤓰果教僕洗松竹身雖在城郭志實寓磎谷誦<lb/>
<pb n="KR4d0097_WYG_002-3a"/>
持方廣經一飡止蔬粟所喜逺羶腥佛事要清肅弗學<lb/>
陶長官持盃媚秋菊弗學屈大夫含悲葬魚腹唯慕金<lb/>
粟老不二常具足若許浪士遊時時跨黄犢<lb/>
　　二<lb/>
陳子貧無居東家借茅屋達士寧羞貧四方所居隩平<lb/>
臺荔陰下天匠資爾築青分一畦蘭緑種萬竿玉幸遭<lb/>
文明運志豈效孤竹又非逺人音欲以逃空谷翛然置<lb/>
藤榻示疾肖金粟呪飯施諸鬼夜來風肅肅嗟予在羅<lb/>
<pb n="KR4d0097_WYG_002-3b"/>
網未暇親杞菊憂愁無端來刀劍攪胷腹渺思泛滄浪<lb/>
期君濯雙足時或臨大野泥耕㸔健犢<lb/>
　　三<lb/>
彼美隠官隠蒼林映深屋俗駕逺庭除佛像鎮堂隩蘭<lb/>
芷稍扶疎荆榛已鋤築沉思第一義修持若礱玉覺城<lb/>
開迷雲魔軍當破竹接人有餘地抜我出坑谷齋羞復<lb/>
招要甘香蒸黍粟永與羶葷辭既飽精神肅石坐襯枯<lb/>
蒲茶甌泛新菊醍醐灌諸頂飢火滅空腹昔聞居士飯<lb/>
<pb n="KR4d0097_WYG_002-4a"/>
一鉢萬人足君若乘三車願為車下犢<lb/>
　　喜雨<lb/>
陰雲海上來飄風亦隨至填空翻猛雨溢溜迸平地豈<lb/>
惟滋稼穡髙視掃瘴癘羣山各藏晦萬壑恣吞噬蚊蠅<lb/>
暫驅除草木起憔悴榕枝碧如染荔子紅欲墜呼兒索<lb/>
杯盤四體襲涼氣豐年固有兆此雨信嘉瑞一人堯舜<lb/>
聖三公䕫卨備陰陽兹調和樂飲真吾事<lb/>
　　寄題留二君儀田園碁石亭叠韻二首<lb/>
<pb n="KR4d0097_WYG_002-4b"/>
磐石發天巧新亭君所營席展瑶琪滑坐久寒隂生逺<lb/>
瀑曵修幔他山列蒼屏水田白鷺下霜樹青猿鳴囘首<lb/>
同安縣殘陽樓觀横不逢車馬來時愛牛羊經童僕種<lb/>
穫畢父老樽罍傾昇平信難遇歡笑聊舒情况歌李杜<lb/>
吟字字無淫聲春來成幾章想有碁石銘<lb/>
人世無百嵗塵勞枉營營豈知田園樂歌嘯送餘生况同<lb/>
盤石上開亭石為屏巻簾春雨足洗耳松風鳴孤鳥望中没<lb/>
淡烟山際横時復命兒息講道或傳經經罷哦五言珠璣江<lb/>
<pb n="KR4d0097_WYG_002-5a"/>
海傾嗟我無羽翼往適幽憂情<hi>原缺二韻</hi>
　　同蕭英伯登陳安止嘯堂<lb/>
食訖雨初霽相將陟高臺縹緲臨諸峯幔巻濃雲開秀<lb/>
特不可躋擎天碧崔嵬漳流欲赴海澎湃西南來陰陰<lb/>
荔子木合抱何年栽幽鳥轉枝語清風與春囘佛宫四<lb/>
面出紺碧疑蓬萊寓隠得斯地足以攄君懷方庭有蘭<lb/>
芷近郭無虎豺萬事不掛慮長年效僧齋一為孫登嘯<lb/>
而與數子諧顧我病且老况復時運乖兒歸半道死旅<lb/>
<pb n="KR4d0097_WYG_002-5b"/>
棺未葬埋破甑已棄物乃非君子儕從遊得無玷冺黙<lb/>
甘擯排<lb/>
　　送廣東漕孫知損失官歸汶上<lb/>
平生愛東州土厚人不罄見公惜已晚達論聳予聽五<lb/>
馳使者車中道罹陷阱開懷無怨尤得失兩以正歸程<lb/>
萬餘里翛然一烟艇鄉關今非遥踴躍理三逕進則仗<lb/>
忠義退則樂温凊高卧固無必求才堯舜聖亭亭南澗<lb/>
松愈老節愈勁柔柔水中蒲涵春自嚴靜百年未闔棺<lb/>
<pb n="KR4d0097_WYG_002-6a"/>
安之吾有命<lb/>
　　讀陶淵明傳二首<lb/>
我愛陶淵明超然遺世想一奏無弦琴妙曲寄元響翛<lb/>
然聽以氣萬籟應諸掌舟車就所便丘壑信孤往泉涓<lb/>
木欣欣酌酒助俯仰酣醉頽雲烟舒嘯逸羅網斯人孰<lb/>
可見夢寐期髴髣兀如南山松亭亭植千丈<lb/>
　　二<lb/>
陶潛真達道何以避俗翁蕭然守環堵褐穿瓢屢空粱<lb/>
<pb n="KR4d0097_WYG_002-6b"/>
肉不妄授菊杞欣所從一琴既無弦妙音黙相通造飲<lb/>
醉則返賦詩樂何窮宻網懸衆鳥孤雲送㝠鴻寂寥千<lb/>
載事撫巻思冲融使遇宣尼聖故應顔子同<lb/>
　　普利寺自周上人髙明軒<lb/>
世人孰無累貴彼方外人超然雲霞趣迥脱生死輪周<lb/>
也漳南釋開軒瞰漳濱山光并水影二物長清新尤愛<lb/>
明月夕蒼林變金銀焚香坐軒上時或要靜賓幸無歌<lb/>
吟喧得與麋鹿馴嘗茶煑山藥長養菩提因豈慕富且<lb/>
<pb n="KR4d0097_WYG_002-7a"/>
貴寧憂賤與貧我來勿厭數從爾陶天真<lb/>
　　同留二君儀登髙明軒<lb/>
羈客厭卑濕登軒喜髙明紅日簷下度白雲窗半生并<lb/>
吞山川秀映帶樓殿平舟航濟吳楚笑語落蓬瀛春風<lb/>
時一來百鳥相和鳴隔墻酒可沽千金為君傾既絶世<lb/>
上趣雅遂林中情勿云暮靄合更望孤蟾升<lb/>
　　同陳安止登髙明軒<lb/>
有客樂清淨喜為林下遊兹軒髙且明駐策同其休目<lb/>
<pb n="KR4d0097_WYG_002-7b"/>
界既朗徹心官欣自由棄禄慕居士讀經親比丘雲樹<lb/>
樵聲逺石層春水流鳥羽瑩可數花光暖爭浮已知隔<lb/>
人寰日落山更幽適此悟無生餘事安足求<lb/>
　　題淨惠寺<lb/>
方塘水未漲荷芰新展綠遊子愜輕衣步與孤雲逐初<lb/>
臨寺外橋已聽鐘聲肅徐登山後亭蔥蒼翳松竹諸峯<lb/>
却羅列龍虵互奔觸紅綃巻晴霞白雲落孤鶩了然身<lb/>
世忘豈念冠帶束平時謬持節善地甘厚禄更窮泉石<lb/>
<pb n="KR4d0097_WYG_002-8a"/>
樂曾未伸啓沃何以報君恩堯天漫凝目<lb/>
　　題淨衆院贈蒙禪伯<lb/>
南州三百寺此寺最輝煥石開千丈渠泉飛日華亂供<lb/>
僧無定員連牀接雲漢經營始十載物物悉已換上人<lb/>
固多才不獨悟禪觀其師老黄蘖簡肅衆所憚承音既<lb/>
親切妙頂醍醐灌登門已清凉定步濟彼㟁融融接軟<lb/>
語羣疑自消泮每遊即忘還微風洒塵汗<lb/>
　　題月淵亭<lb/>
<pb n="KR4d0097_WYG_002-8b"/>
仰攀明月輪俯瞰滄海淵乾坤惜形勝此地何其偏靈<lb/>
溪九龍躍仙山一峯圓微紅散晴綺逺碧襯瑶烟幽香<lb/>
發野秀接語皆老禪縁何近城郭了無人世諠邂逅攝<lb/>
邦守所樂多林泉唯憂代者至不得經殘年老矣寧復<lb/>
來吟哦强留連他時考陳跡不滅斯亭篇<lb/>
　　送范端仲推官<lb/>
范君建陽客讀書過萬巻下筆又神速數預賢能薦省<lb/>
闥復擅塲聲名動海縣一投紅蓮幕阻上金鑾殿志氣<lb/>
<pb n="KR4d0097_WYG_002-9a"/>
老不衰苦栢冒霜霰當塗少知已薄禄勢所戀君子困<lb/>
下僚佞士即華選顧我駑散才攝守頗優便公庭可羅<lb/>
雀雲山復對面坐卧臨清風吟哦揮羽扇相逢始相樂<lb/>
瞥去若驚電君行我幽獨送君聊自喭<lb/>
　　池上晚景分得上字<lb/>
秋風何處來蕭然洗炎瘴時要二三子臨池倒嘉釀逢<lb/>
辰既昇平覽景又清曠寂無人世喧頗覺神魄王雪鷺<lb/>
集滄洲金烏没青嶂悠悠漁笛還漫漫潮痕漲黄蜂立<lb/>
<pb n="KR4d0097_WYG_002-9b"/>
蓮葉頳鯉吹萍浪始信莊生言觀魚樂濠上<lb/>
　　漳南書事<lb/>
元豐五年秋七月十九日猛風終夜發抜木壞廬室須<lb/>
臾海濤翻倒注九溪溢湍流崩重城萬户競倉卒萬牛<lb/>
豈復辨涯渚恍已失嬰老相攜扶迴首但悽慄憂心漫<lb/>
如焚救疹竟無術憶昨攝印初嵗望頗云吉田疇時雨<lb/>
足秔糯各秀實胡為兆陰怪平地遭潏汨尤嗟梁棟材<lb/>
中道摧折畢日月有常度金行正蕭瑟疇咨風雨師殘<lb/>
<pb n="KR4d0097_WYG_002-10a"/>
害皆天物天心本好仁忍眎久不惜况今大上聖治具<lb/>
嚴且宻騎馬藏民間教兵授神筆四夷還舊疆百辟奉<lb/>
新律固宜集和氣祥瑞為時出縁何漳南民憔悴抱愁<lb/>
疾終當呼長鯨一吸見蓬蓽<lb/>
　　臨漳亭觀水分得大字<lb/>
憂民登危亭注眎萬里外溟濛雲氣浮勢與江海滙蒼<lb/>
山恐低沉况復問畎澮禾麻安更論老稚念顛狽蛟鼉<lb/>
自出没牛馬失向背雨師恣侵凌人理亦可罪殷殷非<lb/>
<pb n="KR4d0097_WYG_002-10b"/>
雷聲逺近屋廬壞君臣正逢時上下宜交泰驅雲清白<lb/>
日朗徹照幽怪一雨即瀰漫孰謂乾坤大<lb/>
　　送孫公素朝奉還臺<lb/>
暑雨正鬱陶流汗坐深甑忽聞公素來清風先滿徑高<lb/>
談别後事琳瑯發吾聽聽之復何如五月氷雪瑩况逢<lb/>
至治朝日月開二聖大臣用老成羣辟要方正如公亦<lb/>
幾人尚未擢諫諍浮舟每經年山川寓幽興皇皇嵗華<lb/>
晚曳屣漫吟咏行矣勿徘徊金門待新命<lb/>
<pb n="KR4d0097_WYG_002-11a"/>
　　題妙勝院西軒并贈權師<lb/>
老木不知年蒼藤已垂地髙枝生晚陰低枝散凉氣好<lb/>
鳥時復來鳴聲似絃吹道人開小軒幽庭增廣庇龎眉<lb/>
霜雪頂休焉釋塵累餘功又及物丹砂和<hi>去聲</hi>靈劑一粒<lb/>
愈沉疴求者四方至應接運真悲平等均我施相逢惜<lb/>
已晚殘光念如寄何當擇深山同師樂禪味<lb/>
　　清江臺致酒贈范希逺龍圖<lb/>
攜手出烟霧致酒清江臺水淺横沙露林疎逺山來白<lb/>
<pb n="KR4d0097_WYG_002-11b"/>
鳥一雙落青猿三呌哀誰展摩詰圖而把淵明桮妙娥<lb/>
始七嵗彈箏殷晴雷或如鸞鳳吟唤得陽春囘主人亞<lb/>
父孫卓犖王佐才髙談使我聽明珠欲傾懷爽魄超太<lb/>
虚月窟無飛埃一飲不知醉浩歌忘草萊遲明繫雙櫂<lb/>
囘首安在哉尺水公自養以待天門開<lb/>
　　贈陳師道判官<lb/>
自從梅老死詩言失平淡我欲囘衆航力弱不可纜栖<lb/>
遲二十年時時漫孤噉忽逢陳夫子兩目海水湛為我<lb/>
<pb n="KR4d0097_WYG_002-12a"/>
聊一吟粹芳超俗艷又如趙氏璧毫髪絶瑕玷愈多愈<lb/>
精好璀璀摘驪頷借令李杜在决敵未應敢低頭亟趨<lb/>
降吞聲就誅貶招來君尚謙且曰吾與㸃窮朝把樽酒<lb/>
金斚銀浪颭胡為眷幕府半百尚坎壈幽蘭没蕭艾明<lb/>
珠混野芡何當叩相閣斯人願收斂置之翰林中萬丈<lb/>
看光焰<lb/>
　　鳳凰驛<lb/>
晚泊鳳凰驛得名知謂何鳳凰不可見篁竹空婆娑四<lb/>
<pb n="KR4d0097_WYG_002-12b"/>
旁俱石崖一逕縈雲蘿慘慘陰欲雨淙淙澗跳波驛吏<lb/>
指英州兩舍皆平坡久寒無瘴癘虚市饒雞鵞我行既<lb/>
已逺樂少憂常多過江紅葉舞度嶺黄鸝歌時序逼衰<lb/>
老羽翰驚網羅一夕得佳處休焉聊獨哦<lb/>
　　輪石<lb/>
輪石如車輪削立萬丈壁湍流走其根倒影翠霧滴天<lb/>
公不推去此意人莫識雖無載輓功免有圓轉迹隔江<lb/>
欲登臨賃舟終不得既乏官長威人事輕逺客胡為秀<lb/>
<pb n="KR4d0097_WYG_002-13a"/>
絶姿往往在幽僻童僕驚日晚策馬若相逼哀哉攜妻<lb/>
子未暇往棲息沉吟復囘首舍旃欲何適<lb/>
　　題清逺峽廣慶寺壁<lb/>
平明下荒落晚投清逺峽銀潢注地來翠壁連天挿中<lb/>
含五峯秀寺載三車法龍歸石有痕犀躍無遺柙直鈎<lb/>
誰得魚危磯待鷗狎長廊覽前題習之最為甲物理求<lb/>
其全用材無乃狹渾詩亦可取小雨纔一霎未能臻甫<lb/>
白源長流不乏持盃聊酌茗清風為停箑超然望日下<lb/>
<pb n="KR4d0097_WYG_002-13b"/>
嵐翠忽頽壓忍涕上孤舟低頭隨雁鴨<lb/>
　　次韻頴叔修撰游朱明及字<lb/>
朱明洞天門元戎要客入誰云蓬萊逺浮丘果相挹如<lb/>
超頓地禪曾不假梯級緑篁隔蔥蒨沆瀣朗呼吸玉山<lb/>
有嘉禾鳳凰乃來集桃李爾何知濯濯紅露泣應嗟塵<lb/>
世人牕間白駒急行樂如之何不樂嗟何及<lb/>
　　五仙謡<lb/>
畨禺五仙人騎羊各一色手持六秬穗翺翺遶城壁翩<lb/>
<pb n="KR4d0097_WYG_002-14a"/>
然去乘雲諸羊化為石至今留空祠異像猶可識曽聞<lb/>
經猛火毫髪無痕迹五仙寧復來三説頗難測只憂風<lb/>
雨起半夜隨霹靂君不見羗廬劉越之洞天萬象森羅<lb/>
無一尺<lb/>
　　誌游呈蔣帥頴叔<lb/>
焚香瞻五仙登樓瞰滄海題軒名雙林却酒飯蔬菜<hi>五仙</hi>
<hi>觀小海樓興化寺二軒</hi>還趨法性寺爛漫登幽晦房公潤經處蘭<lb/>
茝遺芳在<hi>房融潤色楞嚴之地</hi>老木已千年成林播佳話<hi>藥止所種云此</hi>
<pb n="KR4d0097_WYG_002-14b"/>
<hi>樹下當有菩薩受戒度人成林</hi>危壇半頽缺曾傳祖師戒<hi>即六祖也今為乾明禪師</hi>
達多與藥止古像各瀟灑歸時已殘陽心淵生沆瀣蘭<lb/>
亭世俗飲尚足傳異代佛境清淨縁浩劫永不壞聊誌<lb/>
一日遊結交向方外<hi>是日與頴叔二人者同遊</hi>
　　再和頴叔誌遊<lb/>
君為五羊仙我效退之拜黙契如來禪安用傳畫繪滄<lb/>
海雖云濶萬里有限際<hi>音債</hi>諸從造物論一瞬即破碎靈<lb/>
龜胡為乎鑽灼爛腹背生能發幽寃神理助奇怪<hi>見五羊天</hi>
<pb n="KR4d0097_WYG_002-15a"/>
<hi>慶觀龜事</hi>曉投古寺食葷味不如菜摩挲庭下碑百嵗蒼蘚<lb/>
晦忽逢潤經處房公儼如在度人要成林今已播禪話<lb/>
勿為殺盜淫佛勅所告戒種子積無明應須法雨灑幸<lb/>
陪蓮社縁彼此吸清瀣噫嗟縶軒冕憔悴塵垢態一朝<lb/>
趨地獄苦惱孰肯代瑩如摩尼珠誰使濁水壞與公誌<lb/>
斯遊浩蕩形骸外<lb/>
　　獨遊藥洲懷頴叔修撰<lb/>
驅車何所適獨往觀藥洲荒蘆喧鳥雀怪石森龍虬大<lb/>
<pb n="KR4d0097_WYG_002-15b"/>
亭挿層城玉虹跨深溝雙門控西渚<hi>石門也</hi>九星聚中流<lb/>
<hi>九曜石也</hi>其名何壯哉像貎儼可求鋹王巻國去故物惟此<lb/>
留滄溟霸氣滅落日孤烟浮空畦已無藥草蔓春柔柔<lb/>
常年一百五載酒傾城遊炎炎二聖作徳澤覃海陬大<lb/>
帥用文儒靜鎮十五州諸公握鴻筆剗蘚揮戈矛仍要<lb/>
水宫月一笑挹浮丘蓬萊自兹往稳踏金鼇頭<lb/>
　　九曜石奉呈同遊蔣帥頴叔呉漕翼道<lb/>
畨禺西城偏九石名九曜危根挿滄浪古魄鎮臨眺何<lb/>
<pb n="KR4d0097_WYG_002-16a"/>
人試巧手鑿此混沌竅森森毛髪散偉偉儀形肖蔥蒼<lb/>
翠霧濕玲瓏秋月照痕添海潮上聲酸朔風叫龍歸憂<lb/>
利劍鼇泣怖長釣曽非借霹靂安得離巖嶠菱溪與太湖<lb/>
所得信未妙誰將置濠隍我願植廊廟堅貞以類舉邪<lb/>
僻令遁跳濡毫勒隂崕卑語君莫誚<lb/>
　　和頴叔遊浮丘觀<lb/>
潭潭洞天門孰出朱明右突疑雲翼張竦見氷骨痩飛<lb/>
仙時往來别有通海竇此事僅傳聞世人豈能覯欹簷<lb/>
<pb n="KR4d0097_WYG_002-16b"/>
榛棘合壞壁青紅舊汲泉煉丹處頽廢無完甃不逢博<lb/>
物人妙跡誰復究黄冠禀使者乘時力營搆飛閣凌滄<lb/>
波誅林逐羣狖松蘿翠欲滴蘭茝芬可嗅秋蟾助餘皓<lb/>
蓬島分小岫披披宿靄散泠泠諸籟奏超然俗慮息揮<lb/>
手出宇宙况逢老集仙氣奪天下秀落筆誠千言霹靂<lb/>
震白晝于兹惜分攜作心須摻袖<lb/>
　　頴叔招飲吳圃<lb/>
五鼓開畫㦸平明出重闉小橋分野徑吳圃㑹衆賓畨<lb/>
<pb n="KR4d0097_WYG_002-17a"/>
禺二月尾落花已無春唯有薔薇水衣襟四時薰短垣<lb/>
乃浮丘樓觀何斬新我公發幽晦輸金走車輪蓬萊飛<lb/>
一島雲外拖晴紳此景在眉睫圖繪未必勻從來不彈<lb/>
弋傍砌鳥雀馴寄語北海若停風䕶松筠負才詩傲敵<lb/>
縱酒吞湖漘酩酊安足辭不飲終成塵逍遥一日事浮<lb/>
脆百年身何須跨黄鶴追彼瑶池人但當聽公歌賣交<lb/>
斥張陳達道齊生死筆端真有神揮灑十八韻一一無<lb/>
價珍老彼杜工部𤣥哉揚子雲<lb/>
<pb n="KR4d0097_WYG_002-17b"/>
　　鵠奔亭呈帥漕二公<lb/>
新江自南來西與端江滙寒光入靈羊一碧浸羅帶屹<lb/>
然鵠奔亭遺音溢千載羽儀莫可見窈窕想殊態遭戕<lb/>
瘞同坎襦布久不壞訴寃如生平隠顯一何怪讐人闔<lb/>
户戮化質摶風快且將憂患辭浩蕩烟霄外舄飛并劍<lb/>
躍類與神靈㑹物變固難窮撫事增感慨周侯昔行部<lb/>
美績此尤最江生引為言建平平捐罪宋興跨唐虞乾<lb/>
坤正交泰皇華命俊哲枉横無纎芥琳瑯斯亭篇證古<lb/>
<pb n="KR4d0097_WYG_002-18a"/>
欲陳戒殺人貴滅口覆族竟自敗姦諛誅既死潜德發<lb/>
幽晦堅珉可磨鐫榮光庻長在<lb/>
　　端州逢故人劉暐光道致酒鵠奔亭作<lb/>
貴池昔分袂端江復傾盖屈指十六秋華髪驚老大雲霄<lb/>
邈功名荆榛森患害衆人皆欲戮出門即有礙<hi>上杜句下孟句</hi>咄哉不<lb/>
復道致酒强髙㑹蒼梧帝魂寂鵠化遺亭在翠葆攖玉<lb/>
簮金鱗躍羅帶<hi>韓云江似青羅帶山如碧玉簮</hi>風澄嵐靄散櫂擊天影<lb/>
碎徃古忽已空來今竟何待勞形百年間投足萬世内秋水正<lb/>
<pb n="KR4d0097_WYG_002-18b"/>
瀰漫醉瞻逐澎湃一絲擕六鼇猛擲滄溟外<lb/>
　　將歸三首<lb/>
春田豈不美春園亦可佳田水流决决園禽語喈喈荷<lb/>
笠復擕鋤動作頗自諧隣叟三五輩擊壤歡無涯膴仕<lb/>
四十年志運良已乖許國既無補陷阱幾沈埋皇恩湛<lb/>
昭洗印綬䝉優差内循齒髪衰愧彼英俊偕休焉保其<lb/>
終飛章乞殘骸將歸樂復樂清風埽孤懐<lb/>
　　二<lb/>
<pb n="KR4d0097_WYG_002-19a"/>
結廬謝山下門荒蘿逕深寂無車馬跡而有猿鳥音髙<lb/>
峯落日盡逺壑歸雲沉死生一吾趣長嘯忘頭簪勇往<lb/>
復此樂俯仰安可任<lb/>
　　三<lb/>
垂老度庾嶺西江守端州逾年忝禄食歸思忽驚秋結<lb/>
廬丹湖邊種橘菓屢收掛冠已不早懸花隨兩眸休休<lb/>
保殘齡擊壤歌皇猷有兒集吏選餘事復何求囘首天<lb/>
地恩瞑目終難酬<lb/>
<pb n="KR4d0097_WYG_002-19b"/>
　　贈上藍晉禪師<lb/>
泐潭月公晦其禪妙諸方傳之晉伯明獨步入豫章一<lb/>
登上藍座日月迥輝光問法瞻丈室方廣不可量人人<lb/>
得甘露灌頂心清凉又通世俗書落筆皆文章衆鳥難<lb/>
悉名卓然唯鳳凰羽儀下雲霄五色在山岡先帝昔臨<lb/>
御京城開寶坊明詔求法才衆老爭低昻惟師不妄念<lb/>
安之如太行乃知北逺師駕幸不下牀所傳信非訛千<lb/>
載兩相望篁竹駕清風喬松裛寒霜囘心剃鬚髪永願<lb/>
<pb n="KR4d0097_WYG_002-20a"/>
陪翺翔<lb/>
　　望廬山懷陶淵明<lb/>
𦍑廬初在望復憶柴桑翁醉來卧磐石悶黙天地通不<lb/>
入惠逺社自彈無絃桐悠悠出谷雲漠漠栖林風傍巖<lb/>
片月白落磴寒泉紅此意非眺聽遥知與君同<lb/>
　　追和韋應物廬山西澗瀑布下作<lb/>
徘徊西澗下聽泉濯煩襟煩襟遂蕭爽妙音非世音不知岐<lb/>
路絶貪玩烟蘿深斧斤未嘗入髙材自成林鶴鳴豈有<lb/>
<pb n="KR4d0097_WYG_002-20b"/>
怨雲去本無心寥寥陵澗寂古意難追尋<lb/>
　　宿栖賢寺<lb/>
遥憐李太白吟望瀑布水不知三峽流翠灑虚烟裏雄<lb/>
聲雷雨驟逺響松風靡誰留千丈虹長在雲根倚遂令<lb/>
車馬來朗瞻樓殿啓明明銀色界浩浩蟾波洗居中梵<lb/>
天衆聞思悟𤣥理長老乃摩詰取供在彈指普薰毛孔<lb/>
香真寶超凡鄙病夫寄一榻清泠濯心耳飄然睡鄉去<lb/>
策杖中夜起不能跨鯨魚揮筆信非美<lb/>
<pb n="KR4d0097_WYG_002-21a"/>
　　宿歸宗寺<lb/>
曠懷王逸少宅地如翔鸞池水至今黒云是墨未乾施<lb/>
作金仙宫樓殿排羽翰銀牓留飛鳥玉唇吐驚湍耶舍<lb/>
寶墖近筆挿青雲端貝葉五千書兩藏龍鱗蟠鐘磬遞<lb/>
虚籟松杉扶嵗寒䕶持不變滅鑪烟晝漫漫暫遊寄僧<lb/>
榻翛然心界寛愧無驚絶草付與蒼崖刋<lb/>
　　送許栖墨道士<lb/>
結廬守親塜淡食畢喪制焚香誦寶經傾悲抜冥滯神<lb/>
<pb n="KR4d0097_WYG_002-21b"/>
明扶孝思肌髪保陽氣支離僅不死鄰里為歔欷倏然<lb/>
叩予門殷勤謝銘誌袖攜一幅圖離坎備形勢明堂正<lb/>
丘穴松檟列新翠身雖離塜旁披圖即流涕拏舟遽言<lb/>
别諱日仲春至酌水採嘉蔬藉草具嚴祭又言廣栽植<lb/>
薄取嵗時利事死如事生終焉達斯志儒者似君稀况<lb/>
復褐冠類誰為孝子傳吾詩信無偽<lb/>
　　新昌吟寄頴叔待制<lb/>
元祐丙寅冬新昌有狂冦名探其姓岑厥初善巫咒南<lb/>
<pb n="KR4d0097_WYG_002-22a"/>
民欣尚鬼來者爭輻輳經年惑羣衆詭術遂潛搆摧城<lb/>
止三闞排鋒唯撒豆竹竿變鎗旗鋭兵莫吾鬭此事古<lb/>
未聞造意無乃陋蚩蚩彼何知丁壯擁前後長驅向城<lb/>
郭塵土翳白晝刺史亟閉户神理黙垂祐城頭無百兵<lb/>
坐待五羊救賊中衆所見戢戢羅甲胄須㬰薄<hi>音博</hi>寒陰<lb/>
凍立多僵仆平明若鳥散賊本未遑究權帥計倉卒遣<lb/>
將速誅蹂貪功恣殺戮原野民血溜嬰兒與婦女屠割<lb/>
僅遺脰傳報及南昌新帥若烟走<hi>穎叔至洪聞報即星馳度嶺有詩云六日</hi>
<pb n="KR4d0097_WYG_002-22b"/>
<hi>聞賊報七日走如烟</hi>入境亟止殺渠惡用機購逾旬果獲深腰斬<lb/>
餘悉宥朝廷方好仁帥畧實能副臺章請褒賞詔語優<lb/>
以懋撫綏聊借才侍從爾來復身居江湖上名近日月<lb/>
右<hi>已上畧制詞中語</hi>麟兒隨飛龍<hi>戊辰季嗣遂登科</hi>陰隲資貴富彼美<lb/>
南山松落落千丈秀終為廊廟器未許連城售吳毛持<lb/>
漕節文彩爛錦繡發為新昌行洪鐘待誰扣我將磨蒼<lb/>
珉為公悉鑱鏤<hi>運判吳翼道毛正仲皆作此詩為帥賦之並刻石立於新昌之使㕔</hi>
　　送胡推官赴無錫丞<lb/>
<pb n="KR4d0097_WYG_002-23a"/>
愛山不離山君來訪山間山間只欠水聽君語潺潺滋<lb/>
我山色秀洗我塵心煩如何遽言别鸞驂欲翩翩試才<lb/>
得佳邑割雞鳴刀鐶雙親尚未老伯氏趨朝班藍田玉<lb/>
一雙浮出濡湏灣天作王者瑞寧獨名鄉關自憐困已<lb/>
甚風流邈難攀新詩倘可寄秋鴈無空還<lb/>
　　送胡與幾被召赴闕<lb/>
嗟我老已疲掛冠歸舊廬素乏二頃田無可把犁鋤窮<lb/>
年小山下獨伴千巻書作止隨古人襟懷稍欣如又無<lb/>
<pb n="KR4d0097_WYG_002-23b"/>
樽中酒能延故人車感君數相過氣豁眉宇疎天馬出<lb/>
月窟囘薄萬里餘其才無不宜禄仕猶拘拘忽聞明廷<lb/>
詔一節馳輕輿往必陟臺省公言壯皇圖潛心救世弊<lb/>
㫖意為身謨法宻吏愈偷食衆財益虚末大本漸弱豈<lb/>
在專防胡指瑕一二人此事尤可吁細碎何足論綱舉<lb/>
民不踰譬彼脉已病其身尚膏腴要當速内究珍九應<lb/>
時須良醫望數公潤澤囘焦枯願如范文正挺持真丈<lb/>
夫老死見太平委棄甘路衢<lb/>
<pb n="KR4d0097_WYG_002-24a"/>
　　送馬東玉朝散還朝<lb/>
秋空若明鏡雲物瑩可數臨髙送逺發况復瞰牛渚崔<lb/>
嵬水帝宫半出燃犀浦橋基挿波瀾王氣逐龍虎歸艎<lb/>
豈能留兩漿幾欲舞重光瞻舜日羣材入天罟𥅆𥅆馬<lb/>
東玉松柏耐寒暑五載佐吾邦大匠善規矩仁民而愛<lb/>
物巨細各有補宴閒集賓朋風流照樽俎能詩又敏速<lb/>
往往造險語交章久薦達名聲動寰宇胷中蟠虹蜺行<lb/>
矣須一吐伊予百無堪投老尚好古垂竿魚未食茹蘗<lb/>
<pb n="KR4d0097_WYG_002-24b"/>
口忘苦唯君最相知稱謂等鮑庾君歸我何適形影守<lb/>
溪滸時寄一行書焦枯望霖雨<lb/>
　　謝涇川宋宰惠近詩<lb/>
不到涇上邑倏忽二十載環山敞樓閣金碧想未改長<lb/>
溪拖翠玉洗月發光彩秋聲咽松杉夜氣馥蘭茝白鳥<lb/>
自成羣黄猿行作隊仙人控鯉去巖下遺跡在猶疑深<lb/>
雲中彈琴尚相待唐儒工翰墨石壁露璀璨意有神明<lb/>
憐塵蘚不得凂地勝來俊哲宋子今出宰公餘綴吟筆<lb/>
<pb n="KR4d0097_WYG_002-25a"/>
爛漫排珠琲又如崆峒兵百千森甲鎧寄我數十篇翛<lb/>
然起沉痗胷中强搜抉舊學久荒餒欲追天馬蹤蹇蹶<lb/>
竟難逮撫巻懷昔遊魂魄飛黤黯何當裂雲牋看君吐<lb/>
江海<lb/>
　　寄杭州天竺辨才大師<lb/>
我聞辨才師解空稱第一病子得摩頂其疾頓若失救<lb/>
物運真悲了心非幻術聲名動寰宇退身性愈宻峩峩<lb/>
龍井峰篁竹不透日終朝無來賓笻枝自横膝此道何<lb/>
<pb n="KR4d0097_WYG_002-25b"/>
寥寥差肩佛摩法無生無不生一以貫禪律安得兩羽<lb/>
翰歸飛參丈室稽首慕髙峯天地相終畢<lb/>
　　送外甥法真一師<lb/>
仕禄不及養勇往學金仙棄家如脱屣壞衣披稻田見<lb/>
汝若見母令我涕泗漣我方齓齠時巨獄遭摧顛汝母<lb/>
挈我往西江赴臨川愛育比其兒衣食無頗偏追隨二<lb/>
三載思親我言還是時汝未産顧今三十年汝壯我已<lb/>
老死者歸重泉悠悠記昨夢幻妄真可憐汝能逃世累<lb/>
<pb n="KR4d0097_WYG_002-26a"/>
趣尚固已賢京華勿久棲還當擇深淵返窮生死本勿為<lb/>
言句纒拭我衣上淚贈汝金石篇<lb/>
　　送甥沈濟秀才下第南歸<lb/>
炎風吹黄塵去興不可止丈夫固有命得失致悲喜何<lb/>
當永相將錫山酌泉水<lb/>
　　送胡子企大夫還臺<lb/>
聨鑣出梅山倐然二十載君常佐天府我遂泛雲海音<lb/>
書魚鴈絶夢寐想風采高車忽來過笑語殊璀璀故交<lb/>
<pb n="KR4d0097_WYG_002-26b"/>
悉相忘而君獨不改天王堯舜資化柄付良宰網羅收<lb/>
鴻鵠臺閣茂蘭茝君歸必殊顯發策救民痗形容入凌<lb/>
烟丹青永無凂使我觀太平白首甘凍餒<lb/>
　　投宿繁昌徐氏水閣<lb/>
東池種蓮子西池養肥魚盈缸釀美酒滿盤具新蔬客<lb/>
來徑一醉疑是桃源圖此事未足議弟兄皆業儒大弟<lb/>
已登科髙名動鄉閭季弟復連薦豹變應時須長兄恬<lb/>
自養雲卧隨巻舒物至我則應隠徳良有餘客有醉吟<lb/>
<pb n="KR4d0097_WYG_002-27a"/>
叟六月騎蹇驢避暑尋名山遂登君子居飲弄池上月<lb/>
一宿能清虚相看不相厭欲去且踟蹰<lb/>
　　和姜伯輝見贈醉吟畫詩<lb/>
蒼崖一萬丈中寫白玉泉飛鳥度不得而我長攀縁洗<lb/>
盡心地垢吟成元化篇更復有何物一樽當我前忽逢<lb/>
姜伯輝爽量涵水淵開談了無跡所得全於天便欲脱<lb/>
青衫泛我江東船結交要終始相忘復頽然徑呼妙手<lb/>
畫秋江霜景全氷輪正卓午照影無頗偏誰能騎蹇驢<lb/>
<pb n="KR4d0097_WYG_002-27b"/>
世路空留連咄哉可以往揮手從飛仙<lb/>
　　觀唐植夫所藏古墨<lb/>
黒龍蟠黒雲久蟄黄金闕縁何落人間數餅若古月蝦<lb/>
蟆不敢蝕利刀豈能截温潤比方玉芬香麝臍裂乃知<lb/>
廷珪名桓桓久不滅植夫名世俊<hi>彦範之子</hi>所蓄號奇絶䕶<lb/>
以紫錦囊篋之復扄鐍渺思五季亂江南頗偷逸三主<lb/>
皆能書撥鐙聳痩骨一朝歸大明流散餘故物金華座<lb/>
右銘清凉自題佛二寶藏予家時時一披拂及睹植夫<lb/>
<pb n="KR4d0097_WYG_002-28a"/>
墨清風愈飄忽異國想塵勞精靈豈沉没聊為識古篇<lb/>
分手各蕭瑟<lb/>
　　酬富仲容朝散見贈因以送之<lb/>
牧之吟齊天太白詠秋浦至今三百年光焰不埋土我<lb/>
朝文愈盛往往出前古仲容生相門璨然鳳凰羽作鎮<lb/>
薄書閒盈編金玉吐牧之何足論白也真爾汝一朝解<lb/>
符歸暫泊采江滸肩輿過蓬蓽髙談辰及午洗我塵坌<lb/>
聽不覺歡欲舞又如熟黄粱連飡釋飢苦昔聞鄭國公<lb/>
<pb n="KR4d0097_WYG_002-28b"/>
片言靖疆圉廟食配神宗昭昭仲山甫今逢族弟賢家<lb/>
法中規矩郎省寧淹囘徃自結明主不惟蕭唐家繼踵<lb/>
登相府請驅千里雲時作三日雨<lb/>
　　宿鍾山贈泉禪師<lb/>
夜半松柏響繞巖鸞鳳音披衣送遐盼明月方庭深樓<lb/>
殷遍瑶層寶塔樓中岑定分付赤刀世故仍癡滛六朝<lb/>
遺破塜四聖崇幽林香㕑飯玉粒千歲閒于今况逢大<lb/>
道師妙傳諸佛心其徒五百人坐忘靜沈沈寶光泳琉<lb/>
<pb n="KR4d0097_WYG_002-29a"/>
璃永無塵垢侵何以明歸仰頓首興微吟<lb/>
　　送倪敦復往池州决獄<lb/>
忽領外臺檄離家不辭艱破雪渉逺道侵星出重闗提<lb/>
刀聊四顧决獄談笑間旦經五峯寺遂發九華山朗飲<lb/>
雲泉秀妙依松石間琳瑯如得句先寄南風還<lb/>
　　送敦復至觀音寺再用前韻囑别<lb/>
太道既如砥安輿寧險艱通溝水決決出林鳥闗闗紫<lb/>
詔下天外黄氣生眉間歸當趨玉階豈容眷名山接物<lb/>
<pb n="KR4d0097_WYG_002-29b"/>
齊彼分存誠肅吾閒我心如路草願君與春還<lb/>
　　陶然軒呈孔掾<lb/>
我醉不在酒心常醉扵天出處無固必四時任陶然世<lb/>
網誰拘拘㝠鴻自翩翩隠凡樂吾樂陶然名此軒採掇<lb/>
富菊杞芬香籍蘭荃啼鳥助春喜相呼語涓涓好風集<lb/>
清㣲時寫朱絲絃秋月瑩池上臘雪堆簷前客来亦把<lb/>
酒客去醉還眠為君發短調意將千載傳<lb/>
　青山續集巻二<lb/>
</p>
<p>
</p>
  </div>
</body>
</text>
</TEI>
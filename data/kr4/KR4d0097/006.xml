<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青山續集巻六</head> <lb/>
    <p>
<pb n="KR4d0097_WYG_006-1a"/>
欽定四庫全書<lb/>
　青山續集巻六<lb/>
　　　　　　　　　　　宋　郭祥正　撰<lb/>
　律詩<lb/>
　　初三夜作<lb/>
曉色漫漫看雪下溪流脈脈見潮生船窻静坐無賔客<lb/>
樽酒相從只弟兄㑹合都來能幾日留連遮莫到三更<lb/>
何如徑就舟中宿岸斗深泥不可行<lb/>
<pb n="KR4d0097_WYG_006-1b"/>
　　再用元韻<lb/>
小舟衝雪魚新買濕荻吹烟火旋生一笑兼留青眼客<lb/>
半年不見白頭兄厭厭劇飲罍頻恥衮衮髙談僕屢更<lb/>
故使移船相近住幾番潮信不能行<lb/>
　　十夜作<lb/>
泱泱積水遶亭基月白風清夜坐時轉柁開船即千里<lb/>
袛應重到解相思<lb/>
　　真州元夕<lb/>
<pb n="KR4d0097_WYG_006-2a"/>
擾擾州城一彈丸燈光疎冷月光寒杖行猶恐人相識<lb/>
紫褐圓絛着道冠<lb/>
　　㳺江寧天慶觀久視軒見梅已落有寄常父兄<lb/>
記得東齋折小梅數枝寒色未全開江上别來今幾日<lb/>
暖風吹逕雪成堆<lb/>
　　造王館公第馬上作<lb/>
濯濯春容在栁梢野梅相壓吐香苞日邊明晦雲無定<lb/>
雨後寒暄氣欲交抱蘂懸蟲猶帶蠒衘枝飛鳥已營巢<lb/>
<pb n="KR4d0097_WYG_006-2b"/>
髙懷不愛三公府白水青山滿近郊<lb/>
　　呈館公<lb/>
磻溪莘野亦初閒去逐功名逺不還豈有太平辭將相<lb/>
却來髙卧對湖山冥心真出三千界注想長虚第一班<lb/>
踽踽朱門舊時客冐寒衝雨到郊闗<lb/>
　　滕元發龍圖以程公詠三園詩見示亦成一篇<lb/>
名園有一已堪誇勝事三園屬一家杖策可㳺緣近宅<lb/>
得春最久為多花人居玉府真仙格地占錢塘最物華<lb/>
<pb n="KR4d0097_WYG_006-3a"/>
見説江湖堂更好煙波清興浩無涯<lb/>
　　題姑熟堂<lb/>
青山便是元暉宅采石相傳李白墳誰使浪仙來此住<lb/>
姓名輝映少知聞<lb/>
　　戲寄葉縣黄魯直<lb/>
西山曾夢巫山雨南浦常迷洛浦珠古縣寂寥官况冷<lb/>
不知還憶舊觀無<lb/>
　　贈武科胡七<lb/>
<pb n="KR4d0097_WYG_006-3b"/>
三尺青蛇丈二矛崛然來應武科求東南近出人才羙<lb/>
西北當寛帝顧憂戰馬夜嘶榆塞月征衣寒犯玉闗秋<lb/>
古今將相皆無種好取班超萬里侯<lb/>
　　和常父<lb/>
平生苦厭家為累今日應如痛定人羣婢喧譁寧復有<lb/>
孤燈蕭灑自相親温尋簡策評三豕㸃綴文章學受辛<lb/>
誰謂丹楓㑹愁客深秋清思滿江濵<lb/>
　　喜經父閣試第一<lb/>
<pb n="KR4d0097_WYG_006-4a"/>
决起南溟近北辰風雷含蓄待經綸殿前欲奏三千字<lb/>
閣下先為第一人擢等定如唐處厚封侯終似漢平津<lb/>
應嫌有弟真癡絶抱甕區區自苦辛<lb/>
　　喜經父制策第一<lb/>
過閣程文推首出臨軒親策復先鳴大科江左未嘗有<lb/>
此事吾家真最榮獨步以才髙宇宙横飛不日到蓬瀛<lb/>
翩翩斥鷃蒿萊下豈識鵬摶九萬程<lb/>
　　又<lb/>
<pb n="KR4d0097_WYG_006-4b"/>
親策賢良第一畨吾家羽翼蔚髙鶱當時棄祿嫌民掾<lb/>
此日登科勝狀元四海望風期將相三親聞榜慶兒孫<lb/>
台州已有公台兆預約當行必踐言<lb/>
　　初食鱭魚蔞蒿<lb/>
魚從網師得蒿自麥田求斫繪嘗鮮羙調羔享滑柔江<lb/>
南見春物野䔩助晨羞人各甘鄉味鱸蓴未易侔<lb/>
　　題夏大初大髙居<lb/>
入門已可愛庭戸覆清隂更有池臺䆳相連花木深山<lb/>
<pb n="KR4d0097_WYG_006-5a"/>
川供隠几風月伴抽簮七十鬚渾黑知公但養心<lb/>
　　萃勝亭<lb/>
蕭灑東堂傍野坰思尋一徑上幽亭天生喬木為歌盖<lb/>
地借羣山作畫屏有志休官頭未白多情好客眼偏青<lb/>
知公故欲來髙處目送飛鴻在杳冥<lb/>
　　滕元發池州蕭相樓<lb/>
相國當時此建旄正如今日擁三刀規模忽起凌千尺<lb/>
意氣相期在一陶柱礎下連坤軸壯簷牙斜挿斗杓高<lb/>
<pb n="KR4d0097_WYG_006-5b"/>
觀公磊落真人傑莫向江山賦楚騷<lb/>
　　再賦蕭相樓<lb/>
廊廟之才守一州暮年名位等鄼侯簮纓七葉皆當軸<lb/>
棟宇千章為起樓撫事蕭條人已逺臨風慷慨意相投<lb/>
期公便握機衡去留取餘光照斗牛<lb/>
　　哭張子禮<lb/>
漾檝貴池郡傷心甘澤園笑言成死别風味想生存花<lb/>
木春無主蒿萊晝掩門尚思歌舞㑹些語為招魂<lb/>
<pb n="KR4d0097_WYG_006-6a"/>
　　出郊<lb/>
田下泉鳴春雨晴新秧無數已齊生一年農事從今始<lb/>
㑹見西風玉粒成<lb/>
　　松花<lb/>
曾聞髙節冐氷霜三月開花滿路香風鬛龍鱗今老大<lb/>
學他挑弄門輕黄<lb/>
　　蓮葉<lb/>
蓮葉田田出水齊清香已有曉風吹物華光景人誰覺<lb/>
<pb n="KR4d0097_WYG_006-6b"/>
便是花開結子時<lb/>
　　清暉館<lb/>
湖山秀氣合庭樹綠隂初吹臘新嘗酒鳴桹旋取魚青<lb/>
蒲諫官疏丹轂使臣車醉尉無儀檢將軍莫怪渠<lb/>
　　花望之弄璋亭<lb/>
開亭面峯島來客慶桑弧屢種藍田玉新還合浦珠海<lb/>
邊桃結子天外鳳生雛莫笑軒楹陋髙門即似于<lb/>
　　西軒<lb/>
<pb n="KR4d0097_WYG_006-7a"/>
新作朱門向水開雖臨行路少塵埃久藏勝境行人發<lb/>
盡放青山入坐來樹影轉簷棋未散荷香飄枕夢初回<lb/>
晚年事事皆疎懶賴得閒官養不才<lb/>
　　夏晝<lb/>
落花寧是穢啼鳥不為喧野水從侵道青山任塞門吏<lb/>
身閒似隠官舍静於村開巻何嘗讀風來只自翻<lb/>
　　和唐林夫㳺家園<lb/>
荒園忽報枉髙旌旋設屏帷當小亭重複江山天外逺<lb/>
<pb n="KR4d0097_WYG_006-7b"/>
回環松竹坐中青勸斟羙酒罍頻恥看跋名書墨尚馨<lb/>
莫笑區區身未退待公鵬擊我鴻㝠<lb/>
　　庾樓<lb/>
髙城枕浩渺層宇壓崔嵬路繞清隂上山分爽氣來天<lb/>
低風動幕室逈月浮杯逺眼征帆盡凉襟細雨開行人<lb/>
望蓬島㳺客比春臺豈獨登臨勝扶傾不易才<lb/>
　　夏夜<lb/>
小雨初收深夜凉杖藜徐步立回塘一天星月清人意<lb/>
<pb n="KR4d0097_WYG_006-8a"/>
四面芙蕖遺我香大隠嘗聞在朝市昔人何必濯滄浪<lb/>
應官粗了心無事便是逍遥物外鄉<lb/>
　　種花口號<lb/>
幽居裝景要多般帶雨移花便得看禁奈久長顔色好<lb/>
繞堦更使種鷄冠<lb/>
　　又<lb/>
蜀葵萱草陳根在金鳳雞冠着地栽併作暑天庭户景<lb/>
深叢時見一花開<lb/>
<pb n="KR4d0097_WYG_006-8b"/>
　　池上<lb/>
汲水添池池已深小魚無數亂浮沉綠萍荷葉皆凉冷<lb/>
更有庭柯百尺隂<lb/>
　　又<lb/>
羣魚散漫吸新水好鳥間闗啼翠隂悠然物我俱自得<lb/>
一霎南風吹我襟<lb/>
　　桂堂<lb/>
團團濃綠隔窻紗曾見叢生瘴海涯太守作堂真好事<lb/>
<pb n="KR4d0097_WYG_006-9a"/>
謫仙題榜更增華孤根直節非今日秀氣清香自一家<lb/>
氣候人間應較晚月中子落此開花<hi>此桂八月花始盛開</hi>
　　通判成郎中生日人送香合壽星皆不受獨以詩<lb/>
　　　獻<lb/>
和似陽春静似山謳謡千里祝公年暫留卑濕江城地<lb/>
且應舒長夏景天盛徳自當増壽考髙才行且復藩宣<lb/>
香奩畫軸知無用只有詩篇不直錢<lb/>
　　詩致卓道士靈坐<lb/>
<pb n="KR4d0097_WYG_006-9b"/>
隂陽藻鑑兩俱優落落髙談氣自秋仙馭晚留山水國<lb/>
客心曾入帝王州却乗眇莽歸三島空葬衣冠付一丘<lb/>
作頌馳書謝人世知君平昔悟浮休<lb/>
　　次韻王通叟<lb/>
春生湘浦即當還窮覽雲山得據鞍灑落文章終不俗<lb/>
從客談笑尚能歡千金駿馬將辭主一曲胡琴遂掩棺<lb/>
世事相因古如此誰知魯國累邯鄲<lb/>
　　夏日甘寢<lb/>
<pb n="KR4d0097_WYG_006-10a"/>
迴風動水葉細雨濕蛛絲心下無閒事人間有此時微<lb/>
凉紗半捲幽夢角徐吹此興惟吾解兒曹莫使知<lb/>
　　晚興<lb/>
驟雨行荷葉嘈嘈如語言髙齋正薄暮宴坐不知喧極<lb/>
静開心地新凉入鬢根交㳺何用絶自罕到吾門<lb/>
　　張子明自廬山歸云十五夜桂子落於太平觀鄉<lb/>
　　　人謂之大熟子豐年之兆也<lb/>
誰撼月宫丹桂枝墮階圓實似珠璣山中道士拾不盡<lb/>
<pb n="KR4d0097_WYG_006-10b"/>
湖上仙人携得歸半夜香風飄澗壑一時甘雨徧郊圻<lb/>
與公寄籍皆江國且喜田園歲不饑<lb/>
　　寄康林<lb/>
北音融結本輕清欲學含糊想未能晚節弦歌應自笑<lb/>
終朝簿領更相仍九江土壤多卑濕三伏雲氛正鬱蒸<lb/>
宴坐知君無暑氣風標自敵玉壺氷<lb/>
　　詠蜀葵<lb/>
綽約佳人淡薄粧天真自恃不熏香低頭無語嬌尤甚<lb/>
<pb n="KR4d0097_WYG_006-11a"/>
更著新翻淺色黄<lb/>
　　詠荷花<lb/>
一花一葉自相連待得花開葉已圓應為施朱嫌大赤<lb/>
故將嫩綠間嬋娟<lb/>
　　晚興<lb/>
展簟當簷卧微風送晚凉雲移自徐疾蕉舞更低昂結<lb/>
網蛛縈足歸巢鳥亂行支離聊度日那復論行藏<lb/>
　　送吳全甫中舍倅無為<lb/>
<pb n="KR4d0097_WYG_006-11b"/>
海沂歌舞待王祥喜得淮南一道堂軍號無為已閒暇<lb/>
地連秋浦更清凉進趨黽勉心應懶退食優㳺策最長<lb/>
我住廬山欲招隠為君先去種松篁<lb/>
　　晚凉<lb/>
晚凉睡覺欲何之散步徜徉曲沼西更上曹亭望江水<lb/>
畫船都檥白龍堤<lb/>
　　又<lb/>
晚凉睡覺坐前軒悄寂無人供語言近見南山片雲起<lb/>
<pb n="KR4d0097_WYG_006-12a"/>
滿塘荷葉雨聲喧<lb/>
　　賦程氏雲庵<lb/>
蕭然隠几坐終日白雲間觸石未全起無心聊與閒幽<lb/>
篁相映帶絶頂有躋攀最稱侵寒望淮南雪滿山<lb/>
　　常父相率作吳丞相挽詞<lb/>
久勸調羔手新尋辟糓方謂還周衮繡重補舜衣裳忽<lb/>
報中台坼同嗟一鑑亡森然棟梁氣今此揜黄腸<lb/>
　　又<lb/>
<pb n="KR4d0097_WYG_006-12b"/>
鳴玉東西府藏舟辰巳年鹽梅捐鼎實箕尾返星纒隂<lb/>
徳元豐政遺書太史編後人瞻髣髴圖像在凌煙<lb/>
　　霽夜<lb/>
寂厯簾櫳深夜明睡迴清夢戍墻鈴狂風送雨已何處<lb/>
淡月籠雲猶未醒早有秋聲隨墮葉獨將凉意伴流螢<lb/>
明朝凖擬南軒望洗出廬山萬丈青<lb/>
　　晚望<lb/>
秋江水自壯更值雨霶沱落日增野興連天吹細波城<lb/>
<pb n="KR4d0097_WYG_006-13a"/>
依湓浦近舟傍栁湖多吾已忘清濁安知孺子歌<lb/>
　　禾熟三首<lb/>
百里西風禾黍香鳴泉落竇糓登場老牛粗了耕耘債<lb/>
齧草坡頭卧夕陽<lb/>
　　其二<lb/>
豐年氣象慰人心鳥雀啾嘲亦好音玉食兒郎豈知此<lb/>
田家粒粒是黄金<lb/>
　　其三<lb/>
<pb n="KR4d0097_WYG_006-13b"/>
雨足川原還驟晴天心斷送此秋成糓收顆顆皆堅好<lb/>
想見新炊照盌明<lb/>
　　深夜<lb/>
閴寂方深夜清凉别一天臨風但獨立愛月不成眠戍<lb/>
漏傳聲小庭柯轉影圓露寒侵背側移榻近堂前<lb/>
　　和朱君况卜居<lb/>
吾身當老此園中世路﨑嶇幾萬重且飽稻梁隨雁鶩<lb/>
盡將雲雨付蛟龍求閒有志終須得招隠何人肯見從<lb/>
<pb n="KR4d0097_WYG_006-14a"/>
且為莆田朱處士比隣先種七株松<lb/>
　　和項元師見遺栁書<lb/>
古今諸栁孰為强矯矯誠懸術最良自富詩才堪繼惲<lb/>
兼深儒學有如芳當時屢獻箴規益末世惟傳翰墨光<lb/>
石刻見遺真雅賜峥嶸筆力有餘剛<lb/>
　　雞冠花<lb/>
萌芽澆灌已成叢一一深紅間淺紅偏近黄昏顔色好<lb/>
分明秋景畫圖中<lb/>
<pb n="KR4d0097_WYG_006-14b"/>
　　睡起<lb/>
睡起西風掠鬢輕蕭然庭院晚寒生浮雲便作飛鴻意<lb/>
細雨仍兼落葉聲物不求餘隨處足事如能省即心清<lb/>
山林朝市皆相似何必﨑嶇隠釣耕<lb/>
　　送郎祖仁奉禮<lb/>
碧落聲華蓋世髙哀烏才業亦時豪靈淵自出駒千里<lb/>
丹穴今看鳳一毛方畧從容能處事精神灑落見揮毫<lb/>
東行想足資清興江上秋風捲怒濤<lb/>
<pb n="KR4d0097_WYG_006-15a"/>
　　次韻孫亨甫見寄<lb/>
進多齟齬退為安未省乗軒勝抱闗半世青衫貧為祿<lb/>
新秋明鏡老催顔紛紛江上風吹葉漠漠淮南雨暗山<lb/>
欲和佳篇寄相憶韻嚴詞峭不容攀<lb/>
　　唐林夫累惠書字法絶精以詩頌之<lb/>
每承勞問意何窮尤喜真行學頗工蕭散正如君子性<lb/>
頡頑兼得古人風曾經廷諍毫端直自有家藏硯色紅<lb/>
雅稱玉堂詞翰手枉留山邑簿書中<lb/>
<pb n="KR4d0097_WYG_006-15b"/>
　　至城南别祖仁未歸約文之不至<lb/>
送客栁亭晚倚欄秋雨酣風煙滿湖上景物似江南蕭<lb/>
灑憐神况從容憶手談老來心易折離緒已難堪<lb/>
　　對菊有懷郎祖仁<lb/>
庭下金鈴菊花開已十分多情能惠我對景獨思君秀<lb/>
色三秋好清香一室聞扁舟今夜雨何處宿江雲<lb/>
　　寓興<lb/>
薄寒初着裌衣裳曰景中分不短長池館虚明開水石<lb/>
<pb n="KR4d0097_WYG_006-16a"/>
園林搖落受風霜黄花滿檻金鈴秀白酒盈樽玉液香<lb/>
未老不須雲母粉且教絃筦奏清商<lb/>
　　和郡大博臨宴公宇詩以為謝唐林夫在席<lb/>
春深賢守已忘形肯屈旌旗到小亭坐有嘉賔天骨秀<lb/>
門無俗客暮山青薦樽旋遣供疏甲秉燭相隨看菊鈴<lb/>
欲識主人書館淡短檠燈火漆函經<lb/>
　　秋夕旅館談禪用元韻呈林夫<lb/>
義以酬和不顧形孤標直氣蔚亭亭天涯調宦頭將白<lb/>
<pb n="KR4d0097_WYG_006-16b"/>
江上論交眼倍青自性本空觀水月外塵相染喻風鈴<lb/>
昨宵共説無生話勝讀西來一藏經<lb/>
　　林夫訪及書室夜話又用原韻<lb/>
珠玉相輝媿我形正如朽壤附雲亭宦情已比春雲薄<lb/>
交義猶期老柏青坐久北窻號過雁談餘荒戍咽疎鈴<lb/>
知君不厭寒宵景世上風霜已屢經<lb/>
　　至城東作<lb/>
地形磅礴接𦍑廬曠野人煙乍有無栖畝稻梁方待穫<lb/>
<pb n="KR4d0097_WYG_006-17a"/>
識家鷄犬各隨呼農耕半嶺如僧衲牧跨羸牛似畫圖<lb/>
官守投閑省墳柏滿林霜露涕沾濡<lb/>
　　又<lb/>
出郭二十里依山八九家茅岡風捲燒土井雨推沙凍<lb/>
蝶依殘菊幽禽立卧槎路邊桃李木猶發小春花<lb/>
　　惜菊<lb/>
碧玉枝條手自分花開晚節最憐君斜簮短髮能迴老<lb/>
滿泛清樽要助醺著雨半荒猶爛熳繞欄三嗅倍氤氲<lb/>
<pb n="KR4d0097_WYG_006-17b"/>
更收殘蘂縫為枕長得好香深夜聞<lb/>
　　西齋冬夕<lb/>
平生疎野得江湖歲暮西齋擁一爐雨滴空堦如自語<lb/>
風吹長木更相呼世間寵辱收棊局樓上光隂入酒壺<lb/>
近日睡時全少夢攀緣狂想自知無<lb/>
　　冬夕即席作<lb/>
燭滴胡桃淚香蟠春蚓灰酒花隨煖聚酥蘂帶寒開自<lb/>
有清歌送惟聞畫角催隔簾疑曉色雪壓數枝梅<lb/>
<pb n="KR4d0097_WYG_006-18a"/>
　　至日作<lb/>
年光吹盡任飛灰且慶舒長舉壽杯積晦彌旬三尺雨<lb/>
新陽半夜一聲雷家人環坐相酬勸賀客先期戒往來<lb/>
熟醉騰騰成小睡晚寒更起恥殘罍<lb/>
　　小庵初成奉酬元師<lb/>
伐竹誅茅挂織蒲半規小榻一方爐不隨徤鶻摩空去<lb/>
且免窮猿失木呼自有琴書增道氣别開世界在仙壺<lb/>
幽人欲到知何意若説真庵彼豈無<lb/>
<pb n="KR4d0097_WYG_006-18b"/>
　　口占<lb/>
東皇旌節下蓬壺一夕芳菲偏海隅紅破露花將引蝶<lb/>
綠深煙栁已藏烏異鄉旅食頻年久故國風光此日殊<lb/>
常是登髙牽望眼醉吟今喜在江湖<lb/>
　　寄常父<lb/>
紅蓮綠水本優㳺清絶東南七寳州見説新書亦多事<lb/>
每聞㳂檄少歸休少年共計駒千里末路堪嗟貉一丘<lb/>
正是江邊桃李月鷄鳴度曲寄離憂<lb/>
<pb n="KR4d0097_WYG_006-19a"/>
　　和劉江寧韻送張天覺同年三首<lb/>
傾蓋逢吾喜開樽為子斟笑談天下事忠義古人心戢<lb/>
翼丹霄逺藏鱗赤壁深彈冠行且起朝列遲華簮<lb/>
　　其二<lb/>
酒可平孤悶無辭滿滿斟劍横牛斗氣松抱雪霜心澤<lb/>
國波濤壯春天霧雨深清哀記風采白筆舊曾簮<lb/>
　　其三<lb/>
戲挹東溟水期將北斗斟大鵬誰折翼老鶴未償心巻<lb/>
<pb n="KR4d0097_WYG_006-19b"/>
箔江天静停檣野岸深晨羞聊一飽荻筍正如簮<lb/>
　　寄題蕭升之姨夫竹軒<lb/>
開軒君子意種竹歲寒心髙節凌雲秀孤根得地深秋<lb/>
喧溪上雨暝宿嶺頭禽預約疏三徑他時伴醉吟<lb/>
　　席上送孫知損通直廣東漕<lb/>
度峽經瀧行路難嶺猿越鳥避旌竿身從日下恩光暖<lb/>
聲落天南暑氣寒事國以忠寧計逺與人為福莫如安<lb/>
觀公才大宜髙位豈復區區久外官<lb/>
<pb n="KR4d0097_WYG_006-20a"/>
　　春晚遣興<lb/>
紛紛栁絮入簾飛正是酴醿花發時斷送日長惟有睡<lb/>
留連春去可無詩狂鞭迸筍偏當戸綠葉成隂巧覆墀<lb/>
百舌聲中饒晚興翛然霜鬢任風吹<lb/>
　　上已飲於湖上<lb/>
城南春已老湖上雨初晴草作忘憂綠風為解愠清楊<lb/>
花輕欲下菱葉細方生酒影低雲木歌聲伴畫鸎賞心<lb/>
殘蘂在幽曲小舟横却笑蘭亭㑹吟詩半不成<lb/>
<pb n="KR4d0097_WYG_006-20b"/>
　　口占<lb/>
積水深踰丈髙林繞若城蝦蟇朝合吹鸜鵒夜傳更難<lb/>
轉長沙袖空塵孺子纓生涯吾尚闕俋俋羡農耕<lb/>
　　寄題蕭文照閣<lb/>
虚明敞髙閣清淺對方塘軒冕忘懷久江湖寓興長紅<lb/>
渠開細雨白鳥下殘陽不挂人間事逍遙自一鄉<lb/>
　　謝郟正甫<lb/>
當年輦轂參農正今日江湖望歲星冷局自安心有素<lb/>
<pb n="KR4d0097_WYG_006-21a"/>
故人相汲眼偏青幅巾舒散殊官屬華衮騰襄入帝庭<lb/>
一薦未為門下徳荷公敦篤始忘形<lb/>
　　送周文之主簿<lb/>
俊逸駒千里孤髙桂一枝清才比栖棘餘事付枯棋小<lb/>
邑今官滿當塗半已知揚舲發江浦策馬望京師待詔<lb/>
須金馬支床笑玉龜都塵亦可畏莫遣素衣緇<lb/>
　　夏日㳺湖亭<lb/>
漫漫湖水拍堤浮欲到南亭泛水舟平日登臨如别境<lb/>
<pb n="KR4d0097_WYG_006-21b"/>
後來語笑尚中流採菱斫鯉皆新羙賭酒圍棋自獻酬<lb/>
對面火雲髙萬丈誰知此地有清秋<lb/>
　　倦夜<lb/>
滅燭恐招蚊迎風罷揜門讀書都已廢就枕益加煩缺<lb/>
月籠煙淡羣星帶暑昏徐行得住處荷葉滿南軒<lb/>
　　與張子明飲湖亭<lb/>
小艇衝湖過幽亭枕水虚風來荷氣外人在木隂餘濕<lb/>
印浮新酒長茭族貫魚遙看鶴歸處便是謫仙居<lb/>
<pb n="KR4d0097_WYG_006-22a"/>
　　大暑<lb/>
澤國已炎暑夏天仍永朝炙床爐𦦨熾薰野水波揺飛<lb/>
鳥不敢度鳴蟬應自焦可憐花葉好顦顇若霜凋<lb/>
　　入山馬上口占<lb/>
奕奕秋光照眼明野香山秀互相迎路穿䝉宻無人見<lb/>
天借隂凉助我行小竇濺流如貝玉松風疎韻作韶莖<lb/>
一重一揜塵埃逺故比城中分外清<lb/>
　　再用元韻呈熊伯通<lb/>
<pb n="KR4d0097_WYG_006-22b"/>
一望膺門眼已明欣然倒屣辱公迎林泉久作仙人宅<lb/>
杖屨容參長者行道論風生揮玉麈渇心塵積飲金莖<lb/>
怱怱短棹依城去連夕西齋夢寐清<lb/>
　　寄熊伯通<lb/>
南山九叠勢干霄中有長松䕃寸苖好景常聞太平觀<lb/>
謫仙更住上清橋風吹石徑秋聲早泉落雲根暑氣消<lb/>
方外相期䝉雅眷只應心隠不須招<lb/>
　　再用霄字韻<lb/>
<pb n="KR4d0097_WYG_006-23a"/>
豁然披霧睹青霄沛若為霖灑旱苖身逐歸雲朝傃洞<lb/>
心隨流水暮縈橋人情不用相輕重物理從來互長消<lb/>
器業如公合廊廟佇聞尺一有嘉招<lb/>
　　初伏夜坐<lb/>
露坐已侵夜炎威猶未收何言百蟲噪無故一星流苦<lb/>
渇須漿解微凉以扇求頒氷是今日堆玉想神州<lb/>
　　池上作<lb/>
寂厯人初定逍遥物已齊夜凉天似水月在小橋西<lb/>
<pb n="KR4d0097_WYG_006-23b"/>
　　午眠<lb/>
雨盪炎天氣風生喬木隂清凉一枕睡勝得萬黄金<lb/>
　　早秋<lb/>
一雨洗煩熇凉風開早秋散行身覺快甘寢夢相求已<lb/>
作黄花意誰為墮葉愁南山青似染凖擬更登樓<lb/>
　　七夕<lb/>
髙列𤓰華結綵樓半空燈燭照清秋袛應用盡人間巧<lb/>
更欲逺從天上求<lb/>
<pb n="KR4d0097_WYG_006-24a"/>
　　送馬朝請使廣西<lb/>
海水揚波今合清秋風千里使華行言皆有道非徒發<lb/>
事若無心更不生談笑從容懷逺俗琴書蕭灑寄髙情<lb/>
佇聞静勝諸蠻服何必樓船十萬兵<lb/>
　　八月十六日翫月<lb/>
團團氷鏡吐清輝今夜何如昨夜時只恐月光無好惡<lb/>
自憐人意有盈虧風摩露洗非常潔地濶天髙是處宜<lb/>
百尺曹亭吾獨有更教玉篴倚欄吹<lb/>
<pb n="KR4d0097_WYG_006-24b"/>
　　送郭明叔分寧<lb/>
西安蕭灑我嘗㳺去自修川泛小舟民本豐饒矜氣節<lb/>
士多儒雅出公侯梅山晚翠屏當户茶井春芽雪滿甌<lb/>
預想弦歌富閒暇白雲深倚鳳凰樓<lb/>
　　送提舉太平觀熊舍人<lb/>
未歸西掖掌絲綸且面南譙作守臣三已何嘗觀愠色<lb/>
一鳴從此却驚人朱轓暫去求民瘼黄闥行當秉國鈞<lb/>
記取廬山公舊隠幾多草木待青春<lb/>
<pb n="KR4d0097_WYG_006-25a"/>
　　其二<lb/>
江州幾日到滁州風送征帆暮不收幽谷水聲先入夢<lb/>
爐峯山色逺隨舟素無公事多閒暇當有新詩自唱酬<lb/>
寂寞舊居誰復顧桂花深鎖一堂秋<lb/>
　　其三<lb/>
髙才諭蜀策擕𦍑凛凛威名動四方栽正稷官新法度<lb/>
發揮詞掖好文章暫還紫府煙霞冷却上青霄道路長<lb/>
寄語吏民休浪喜使君寧久在滁陽<lb/>
<pb n="KR4d0097_WYG_006-25b"/>
　　熊伯通阻風未發挐舟就謁留飲數杯<lb/>
清晨已送君南浦薄暮未行天北風此别謂言千里逺<lb/>
笑談還此一樽同鐵山重叠雲垂地玉馬騰驤浪駕空<lb/>
涉險臨危須自戒且維舟楫莫怱怱<lb/>
　　送沈行奉議赴辟陜西<lb/>
除詔移闗陜征塗半斗牛落帆江浦月躍馬戍垣秋葱<lb/>
嶺霜吹劒龍堆雪㸃裘兵家破竹勢幕府湧泉謀且作<lb/>
從軍樂安知出塞愁觀公頗豐下努力取封侯<lb/>
<pb n="KR4d0097_WYG_006-26a"/>
　　送覺兹住鳳山<lb/>
十年虎谿老却上𦍑山岑今回江西去與人傳法音谷<lb/>
虚聊應物雲出本無心猿鶴空相怨舊庵松檜深<lb/>
　　九月十八日作<lb/>
秋來常苦熱今日令方行浩浩風吹木冥冥雨壓城薄<lb/>
寒如解愠殘序亦闗情曉鏡須甘老催人白髮生<lb/>
　　蘓子由寄題小庵詩用元韻和<lb/>
官身粗應三錢府吏隠聊開一草庵擁砌幽篁從月映<lb/>
<pb n="KR4d0097_WYG_006-26b"/>
覆簷喬木與天參畏人自比藏頭雉老世今同作蛹蠺<lb/>
豈獨忘言兼屏息舌津晨漱不勝甘<lb/>
　　陶寺丞挽詩<lb/>
清徳如彭澤髙名繼隠居弦歌非我志泉石愛吾廬世<lb/>
事㝠心外門風積慶餘魚軒偕鶴髮歸葬引雙車<lb/>
　　黄道士求詩戲為口號贈之<lb/>
黄君有術吾將面不似尋常問進身二頃良田數間屋<lb/>
幾時得作一閒人<lb/>
<pb n="KR4d0097_WYG_006-27a"/>
　　冬晝作<lb/>
霜隂收欲盡班駮意初晴漸喜山將出只愁雲更生鳥<lb/>
窺晡後屋雞唱午間城灰拆紅爐火微煎傍耳鳴<lb/>
　　十一月<lb/>
欲雪還成雨垂霜却變隂封疆五嶺近甲子二冬深宻<lb/>
葉猶低戸微風尚快襟松筠雜蕭艾都有歲寒心<lb/>
　　冬曉<lb/>
城上猶吹角官㕔已罷更粗疎知我性懶惰亦人情入<lb/>
<pb n="KR4d0097_WYG_006-27b"/>
被嚴霜冷横窻半月明翻身更甘寢雞唱第三聲<lb/>
　　正月三日唐林夫舟中醉題<lb/>
屢伏青蒲地嘗登羣玉山家貧甘逺適語直得生還瘴<lb/>
癘謳吟外風波笑傲間今朝一樽酒萬事付酡顔<lb/>
　　四日郡集於景徳寺<lb/>
冷鐸殘香僧舍開斜風細雨坐中來使君豈是憎歌舞<lb/>
自出胡琴送酒杯<lb/>
　<hi>是日督闕使者錢公在焉着令禁樂公家有妾善胡琴彈以娛賔</hi>
<pb n="KR4d0097_WYG_006-28a"/>
　　馬上口占<lb/>
澗底泉初動山頭雪尚深凍條桑破眼燒地草抽心搖<lb/>
落殊非昔芳菲想自今浮雲多意思已解作春隂<lb/>
　　守倅自開兀觀食起欲往紫極宫道過余之家園<lb/>
　　　乃屈同㳺太守自以為能知地形余故議卜居<lb/>
　　　之處也以詩謝焉<lb/>
東已窺丹井西將造嘿軒半途留使騎枉道至家園敗<lb/>
葉深埋砌清隂宻擁門生涯為廢宅景物似荒村經始<lb/>
<pb n="KR4d0097_WYG_006-28b"/>
藏謀拙臨軒肯屈尊竹間煩佇立髙誼見公存<lb/>
　　據桉小睡<lb/>
春氣已回人困頓雨聲不斷夜潺湲四支退食昏如醉<lb/>
兩眼看書澀有煙散帙横經那肯讀埋頭曲肘即成眠<lb/>
只愁稚子窺吾懶豈畏諸公誚腹便<lb/>
　　南軒<lb/>
細雨紛紛不見山巻簾煙霧畫圖間一池平水風吹皺<lb/>
戲鴨鳴鷗作隊閒<lb/>
<pb n="KR4d0097_WYG_006-29a"/>
　　戲為難韻同官和之<lb/>
稚栁將成線殘梅尚有柎破春寒料峭送晚角喑嗚地<lb/>
僻閒賔榻泥深隔酒壚此時愁寂寞幽悶寄操觚<lb/>
　　賈誼<lb/>
措置由來有後先運行無迹盍觀天色黄數五疑非急<lb/>
此事知君正少年<lb/>
　　子瞻子由各有寄題小庵詩却用元韻和呈<lb/>
二公俊軌皆千里兩首新詩寄一庵大隠市朝希柱史<lb/>
<pb n="KR4d0097_WYG_006-29b"/>
好竒兄弟有岑參雪天凍坐癡於雀雨夕春眠困若蠺<lb/>
不是本來忘世味便投閑寂亦難甘<lb/>
　　久雨不止二月半以勅醮廬山真君殿入夜星月<lb/>
　　　皎然<lb/>
連朝苦隂雨入夜月華新清醮當今夕真君信有神燈<lb/>
光想如晝香氣自生春水旱多為害當思今為民<lb/>
　　寄題蕭丈止亭<lb/>
削迹忘當世開亭枕近郊情非惡冕紱樂不似衡茅静<lb/>
<pb n="KR4d0097_WYG_006-30a"/>
看雲歸岫閒知雀在巢春風動幽興植杖數花苞<lb/>
　　春夜<lb/>
酒醒殘月在西廂悄悄重城春夜長何物與人清意思<lb/>
瑞香花發一亭香<lb/>
　　和經父寄張繢<lb/>
蕭蕭木落洞庭湖一葉扁舟盡室居吾道已衰投直筆<lb/>
人情難合巻長裾重輕自繫朝廷勢褒貶猶存史策書<lb/>
所遇於天皆有分未將鯢鮒羡鯨魚<lb/>
<pb n="KR4d0097_WYG_006-30b"/>
　　阻風呈經父<lb/>
風響翻空若疾雷舟行值此頗淹回坐看鷗鷺浮波去<lb/>
近見蛟龍帶雨來春色未還江上栁雪香誰寄嶺頭梅<lb/>
欲收羙景陪清唱恨乏當時子建才<lb/>
　　詠㯭<lb/>
以小能行大天機寄物形㳂流最有助深壑屢嘗經迅<lb/>
速功無比謳呀韻可聽江空挿羽翼水府散雷霆駕浪<lb/>
來湘浦搖風過洞庭侵凌秋島霧破碎暮灣星雁鶩驚<lb/>
<pb n="KR4d0097_WYG_006-31a"/>
羣起蛟龍睡一醒浩然乗此興東去絶滄溟<lb/>
　　詠柁<lb/>
厥初誰創物似此亦難求擺合千尋浪回旋萬斛舟行<lb/>
如一卧扇力敵九氂牛出沒居相半東西勢自由髙風<lb/>
當絶倚淺瀨亦徐收軋軋微鳴曉峩峩逈浸秋隨灣掉<lb/>
轉尾避石掣開頭自有施功地何嘗厭下流<lb/>
　　至日阻風飲於轉運行衙呈經父<lb/>
杜渚停風棹華堂置酒壺雲低岳陽市雪滿洞庭湖醉<lb/>
<pb n="KR4d0097_WYG_006-31b"/>
眼看梅景歡心合棣柎去年今夕夢江國面京都<lb/>
　　和經父寄張繢<lb/>
解縱梟䲭啄鳳凰天心似此亦難詳但知斬馬慿孤劍<lb/>
豈為摧車避太行得者折腰羞下列失之垂翅合南翔<lb/>
不知長揖塵埃去同老逍遥物外鄉<lb/>
　　又<lb/>
半通官職萬人才巻蓄經綸未得開鸞鳳託巢雖枳棘<lb/>
神仙定籍已蓬萊但存漆室葵心在莫學荆山玉淚哀<lb/>
<pb n="KR4d0097_WYG_006-32a"/>
倚伏萬端寧有定塞翁失馬尚歸來<lb/>
　　和經父登黄鶴樓<lb/>
複霧重沙望不窮坐收千里一樽中天邊江漢波濤濶<lb/>
地下神仙窟宅通窻影偷來湓浦白簷光飛入沔城紅<lb/>
豁然已盡登臨興雲閣章亭謾在東<lb/>
　　詠氷<lb/>
厚薄因風結方圓隨器成黄河白馬渡大澤老狐行暖<lb/>
曲流雲液隂隅甃水精皎然心一寸願比玉壺清<lb/>
<pb n="KR4d0097_WYG_006-32b"/>
　　和詠網<lb/>
已向晴漪下還於晚架張鱗餘銀皎皎目帶淚浪浪細<lb/>
入詩人詠輕隨釣叟裝結繩相效久遺象本歸藏<lb/>
　　瑞香花<lb/>
去年荆楚賞芳菲今歲江淮水渺瀰綠髮方當少壯日<lb/>
清樽不負艷陽時風波此去猶千里桃杏何緣見一枝<lb/>
猶有瑞香花兩檻逺將春色自相隨<lb/>
　　李白祠堂<lb/>
<pb n="KR4d0097_WYG_006-33a"/>
灑落風標真謫仙精神猶恐筆難傳文章若出斯人手<lb/>
壯浪雄豪一自然<lb/>
　　又<lb/>
太白之精生李白詩中元帥酒家豪軒然眉目已如此<lb/>
况著當年宫錦袍<lb/>
　　雙頭牡丹<lb/>
牡丹意態已無窮况是連房鬬淺紅曉色競開雙蕚上<lb/>
春光分占一枝中娥英窈窕臨湘浦姊妺輕盈倚漢宫<lb/>
<pb n="KR4d0097_WYG_006-33b"/>
只為多嬌便相妬芳心相隔不相同<lb/>
　　寄經父<lb/>
借問東來常太晚富春亭下檥扁舟隂天漠漠行梅雨<lb/>
寒色蕭蕭報麥秋曲渚浪平猶未渡隔江風𦂳不勝愁<lb/>
此中望斷相思眼家在蓬萊更倚樓<lb/>
　　選官圖口號<lb/>
環合官圖展歡呼象子圓飛騰隨八赤摧折在雙𤣥已<lb/>
貴翻投裔將薨却上天須臾文换武俄頃後馳先錯雜<lb/>
<pb n="KR4d0097_WYG_006-34a"/>
賢愚品偏頗造化權望移情欲競患失膽俱懸愠色觀<lb/>
三已豪心待九遷寧知即罷局榮辱兩茫然<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0097_WYG_006-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青山續集巻六<lb/>
</p>
<p>
</p>
  </div>
</body>
</text>
</TEI>
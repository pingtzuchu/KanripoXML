<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青山續集巻四</head> <lb/>
    <p>
<pb n="KR4d0097_WYG_004-1a"/>
欽定四庫全書<lb/>
　青山續集巻四<lb/>
　　　　　　　　　　　宋　郭祥正　撰<lb/>
　古詩<lb/>
　　陶然軒呈孔掾<lb/>
吾醉不在酒心常醉於天出處無固必四時任陶然世<lb/>
網誰拘拘冥鴻自翩翩隠几樂我樂陶然名此軒好風<lb/>
集清微時寫朱絲絃秋月瑩池上臘雪堆簷前客來亦<lb/>
<pb n="KR4d0097_WYG_004-1b"/>
把酒客去還醉眠為君發短調意將千載傳<lb/>
　　迎神<lb/>
木摵摵兮若有聞風囘囘兮吹塵神之來兮何暮斗斜<lb/>
月落兮夜將向晨跪捧香兮謹以俟久注目兮山雲<lb/>
　　酌神<lb/>
不敢吿勞兮山之盤盤祀事孔修兮誠心亦殫陳肴羞<lb/>
兮堂下奠㫖酒兮石之間神庶幾兮享此既醉且飽兮<lb/>
留聽余言<lb/>
<pb n="KR4d0097_WYG_004-2a"/>
　　禱神<lb/>
嵗且大旱兮田事甚荒疫癘將作兮火菑流行循神之<lb/>
名兮其徳有常靈鑒不逺兮照此忱誠出雲洩洩兮零<lb/>
雨其雱庶幾此民兮不乏粢盛<lb/>
　　送神<lb/>
巫傴僂兮告神將歸屏息再拜兮儼若初來神之樂兮<lb/>
游衍風為車兮雲為旂槁者待蘇兮瘠者需肥自今往<lb/>
兮余日望之<lb/>
<pb n="KR4d0097_WYG_004-2b"/>
　　大風吟<lb/>
昨宵月暈大如輪邪氣來逼金波渾嫦娥怨泣帝所䎹<lb/>
飛符北方起風神聲如驅濤洗陰雲欲以快意乃自昏<lb/>
紛紛欲盡南山土散作彌天萬里塵<lb/>
　　兄長舟次㑹稽以十月九日發書清江親故以此<lb/>
　　　日遣使仍以十一月十二日同到去嵗㑹稽書<lb/>
　　　清江人亦同日到嘗有詩記其事<lb/>
清江在何處限以龍王大孤磅浪之險阻鄱陽彭蠡淮<lb/>
<pb n="KR4d0097_WYG_004-3a"/>
海之波濤㑹稽在何處錢唐江邊風浪惡金山寺下黿<lb/>
鼉驕大冬雪霜道路塞飢年往往多盜賊如何兩處發<lb/>
書日月同至此亦不差頃刻開緘讀訖更反復兩處久<lb/>
不通消息丁寧勞問若相見滿堂歡喜動顔色枝間鵲<lb/>
噪今幾日總報平安豈非吉年年嵗宴享異味牛狸黄<lb/>
雀并金橘從容進僕問鄉閭歸心倏起成蕭瑟<lb/>
　　十一月二十日徳音<lb/>
敇書夜半至主者不敢發星辰稍低囘萬里收落月平<lb/>
<pb n="KR4d0097_WYG_004-3b"/>
明宣帝詞軫慮極慘怛所憂在愆陽雨澤嗟久竭周王<lb/>
望雲漢湯后訟女謁又聞泰一馭已駐黄金闕所至為<lb/>
福祥行當掃災孽因兹四大青洗滌如海濶上刑脱窀<lb/>
穸輕繫弛縲絏生還幸可期向者或長訣讙呼滿行道<lb/>
感泣有白髪茍非皇恩深安得汝輩活千城聚和氣散<lb/>
作連天雪<lb/>
　　宿澇澤<lb/>
出城雲物好更聽歌聲發行路已微陰暮村逢霰雪衾<lb/>
<pb n="KR4d0097_WYG_004-4a"/>
寒不成寐奄奄殘燈滅<lb/>
　　召伯水落<lb/>
朝落一寸水暮落一寸水巻水去入湖更值南風起舟<lb/>
行意雖急滯礙乃如此矗磯在吾前千艘正銜尾<lb/>
　　舟行却囘<lb/>
清晨移舟出沙觜宿氛巻盡天如洗日髙五丈行十里<lb/>
白雲之中黑雲起囘舟急趨舊泊處四山沉沉日色死<lb/>
逆風颯颯初尚微浪頭已髙白參差又聞西南崩崖陷谷<lb/>
<pb n="KR4d0097_WYG_004-4b"/>
有異聲大風横擊波如陵操舟之子雖習貫掣柁才開<lb/>
又投岸有如磁石引針去時時颭撲愁中斷長篙勁艣<lb/>
不易勝僅得入口如再生迴望後舟尚出没使人淚落<lb/>
肝膽驚昨日廟中奠㫖酒巫語甚吉許我行奈何中路<lb/>
輒反覆欺誕何者為神明豈非風者天號令必欲逆知<lb/>
非汝能浪傳消息得醉飽萬一猶足為威靈<lb/>
　　長蘆詠蝗<lb/>
飛蝗乎飛蝗乎誰使汝為飛蝗而如此之孽也一氣所<lb/>
<pb n="KR4d0097_WYG_004-5a"/>
生乃自然百蟲之中何為者若嵗大旱汝則多人雖畏<lb/>
之可奈何來時漫不見首尾往往蔽日連數里河南却<lb/>
集河北岸東村西村閙如螘捕逐千百才十一入地如<lb/>
錐又生子山林所過為一空萬口颯颯如雨風稻粱黍<lb/>
稷復何有田疇已盡腹未充農夫去嵗望得雪千耦輩<lb/>
作乘春發耕耘喜及苗已長與汝何寃乃遭齧忍見深<lb/>
冬痩如腊徵賦繁興蓄積缺我有薄田在江州五嵗之<lb/>
中三不收流災得無及彼土摶手安敢期髙秋陰陽調<lb/>
<pb n="KR4d0097_WYG_004-5b"/>
和非我事凍餒逼迫同民憂有生所往隨有累不及飲<lb/>
啄波中鷗<lb/>
　　金陵觀雨<lb/>
丞相初下車憂勤到南畝旱乾為祈禱甘雨輒盈缶氣<lb/>
從鍾山發浪入秦淮吼崩騰與擺蹙執熱復何有我時<lb/>
在舟中清爽浮户牖垢衣得浣濯快意一搔首深宵對<lb/>
明月滅燭坐更久昨日見投龍于今慰枯朽至誠必有<lb/>
答况乃調元手<lb/>
<pb n="KR4d0097_WYG_004-6a"/>
　　觀暴雨<lb/>
怒雷殷殷西南天黑氣一抹如長烟鯨噓鼇噫<hi>去聲</hi>蛟吐<lb/>
涎龍呼其儔相後先散為飛雲葢蜿蜒以尾巻海灑百<lb/>
川河伯乃在坎底眠震驚掉動憂不全白浪湧起髙於<lb/>
船岡馳隰舞山囘旋崩衝擺落蔚髙騫聲勢烈烈孰使<lb/>
然須㬰寂靜又改前餘氛倚漢猶青𤣥小鰕奮頭如自<lb/>
賢神龍歸宫魚出泉<lb/>
　　太平<lb/>
<pb n="KR4d0097_WYG_004-6b"/>
長江巻波作沙色中有數頃如潑墨是為望夫之髙山<lb/>
沉沉影落江心黒操篙下探不見底側行牽挽難為力<lb/>
疾風為我西北來打鼓張帆何快哉百夫呼噪絶水府<lb/>
心膽壯敵山崔嵬須㬰已入大信口囘聽怒浪聲如雷<lb/>
姑熟堂前溪水清扁舟夜泊已三更微微雨過有秋意<lb/>
漠漠雲開對月明<lb/>
　　觀牛渡江<lb/>
荷蓑而騎彼牧童驅牛亂流江水中徐行不復用鞭箠<lb/>
<pb n="KR4d0097_WYG_004-7a"/>
母當其前犢後從濁波沄沄出頭角見者往往疑蛟龍<lb/>
牛身千鈞水不測步步乃與丘陵同天機自然有所解<lb/>
物理如此誰能窮君不見軋犖山腹垂至膝一馬不能<lb/>
載其躬帝前每作胡旋舞翩翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㨗如旋風<lb/>
　　太平<lb/>
溪行曲入四五里乃見州城大如斗人烟疎少白日靜<lb/>
風物澄明新雨後古來豪俊多在此悵望千秋一囘首<lb/>
謝家青山空自髙李白扁舟復何有<lb/>
<pb n="KR4d0097_WYG_004-7b"/>
　　泊舟姑孰堂<lb/>
﨑嶇遵狹港託庇倚葭蘆泊舟姑孰堂乃在溪上居此溪來<lb/>
處逺東引丹陽湖微風起天外爽氣得秋初而我尚厭<lb/>
暑巻簾心不舒蓬頭赤兩脚躑躅遶四隅坐砌未為愜<lb/>
偃身卧碑趺中宵倦揺箑流汗落衣裾因觀今則然自<lb/>
問昔何如情自有不足不見有有餘<lb/>
　　于將軍<lb/>
長安遣兵百勝强意氣何有漢中王七軍之心俱猛鷙<lb/>
<pb n="KR4d0097_WYG_004-8a"/>
虎兕挿翼將翺翔睥睨荆益可席巻白帝城高如堵牆<lb/>
秣馬蓐食朝欲戰雷聲殷殷山之陽沉陰苦雨十餘日<lb/>
漢水溢出高騰驤蒼黄不暇治步伍攀縁蹙踏半死傷<lb/>
計窮豈不欲奔走四望如海皆茫茫鼉鳴魚躍尚恐懼<lb/>
萬一敵至誰敢當遥觀大船載旗鼓聞説乃是關雲長<lb/>
蒙衝直繞長堤下勁弩强弓無敵者雖有鐵騎何所施<lb/>
排空白浪如犇馬將軍拱手就縶縛咋舌無聲面深赭<lb/>
㨗書一日到錦城隻輪不返皆西行將軍疇昔負朋友<lb/>
<pb n="KR4d0097_WYG_004-8b"/>
若此昌豨猶得生循環報復雖天意壯士所惜惟功名<lb/>
曹瞞相知三十年臨危不及龎徳賢歸來頭白已顦顇<lb/>
泣涕頓首尤可憐髙陵畫像何詭譎乃令慙痛入九泉<lb/>
淯水之師勇冠世英雄成敗皆偶然<lb/>
　　紫髯將軍<lb/>
華容女子哭幽囚吉利如虎入荆州縛其孤雛斂貔貅<lb/>
長驅水步八十萬欲獵于吳吳主憂羣臣勸迎同一説<lb/>
拔刀斫案心膽裂揆彼之量豈我容開門納狼計何拙<lb/>
<pb n="KR4d0097_WYG_004-9a"/>
魯家狂兒策最長倡而和者有周郎區區黄蓋乃乞降<lb/>
龍幡遮火燒赤壁東南風急天綘色江中戰舸岸上營<lb/>
烟焰飛騰半焚溺雷鼓大進聲滿川輕鋭迫逐皆崩奔<lb/>
紫髯將軍更歡喜曹公挫翅不得騫子布元表何齪齪<lb/>
成敗之決在一言君不見甘露寶鼎間典午受禪吳猶<lb/>
存青蓋入洛雖可惜猶勝俛首臣老賊<lb/>
　　武宗<lb/>
武宗惟雄俊有臣委用專徳裕才畧大感恩罄所宣是<lb/>
<pb n="KR4d0097_WYG_004-9b"/>
時巖廊上六合氣可吞論兵决勝負萬里在目前一平<lb/>
回鶻兇再洗上黨昏楊弁不知時迺敢盜太原豈信明<lb/>
光甲遣人斬其元廷謀昧知幾唯有君相然成立三大<lb/>
功慷慨在一言風霆運不測日月朗髙懸李唐勢已去<lb/>
至此岌復綿外内已息兵崇卑定乾坤遂令河北師弭<lb/>
耳如孤豚事書史册上讀之快心魂千載若信宿凜凜<lb/>
風烈存世人多説劍不見斫伐痕玩弄反自傷何用飾<lb/>
璵璠迂哉賈生餌果爾房琯奔施為貴實效詎止衒空文<lb/>
<pb n="KR4d0097_WYG_004-10a"/>
　　奉天行<lb/>
蒼蒼行露出苑門孤城偪仄不可存賊兵之來若風雨<lb/>
頃刻城下皆雲屯紛紛矢石蔽空黑天子垂泣對將軍<lb/>
將軍提筆書滿背城中白丁久奪氣草軍之焚雖巳矣<lb/>
雲橋百尺虹蜺起下瞰城中笑飲酒乾陵赭袍擁朱紫<lb/>
朔方大將來赴急彷徨中路不敢入豺狼合從堪慟哭<lb/>
翠華﨑嶇又巡蜀聖神文武何至此堂上有人面如鬼<lb/>
　　天門山<lb/>
<pb n="KR4d0097_WYG_004-10b"/>
惟天莽蒼蒼乃立此門闕山本如城連剖鑿中斷裂兩<lb/>
峯競秀倚千古勢相戛大江方東來逼束不得洩瀦為<lb/>
無底深散作萬頃濶想當割據時閉固孰敢發夕陽坐<lb/>
荒亭詩思摹峭㧞清晨放舟出回首見呀豁西梁尚局<lb/>
促壯觀心頗闕安得呼化工努力更一揠<lb/>
　　靈璧東<lb/>
明珠大貝玉玲瓏美人營營出深宫清矑一盼失英雄<lb/>
羽觴行酒樂未終胡陵殺氣迴飛鴻投盃擲筯自挽弓<lb/>
<pb n="KR4d0097_WYG_004-11a"/>
麾兵大戰靈璧東血流爭波入海紅何為羈孤鐵馬中<lb/>
搗沙折木天北風突圍而出追失蹤四五年間蛇作龍<lb/>
　　題贑州嘉濟廟祈雨感應<lb/>
江東禱雨真靈跡香火未收簷溜滴城中到此夜五更<lb/>
渡口歸時水三尺高田流滿入低田萬耦齊耕破曉烟<lb/>
但願吾民得飽飯年年嵗嵗是豐年<lb/>
　　答陳君佐戲吟<lb/>
與君居兩郡如隔萬里道相從得旬日所恨大不早清<lb/>
<pb n="KR4d0097_WYG_004-11b"/>
談已解憂大笑時絶倒贈我以古風應手拾瓌寶間亦<lb/>
藏戲言顧我欲高蹈答子以不答羡子富文藻滄溟在<lb/>
人外中有羣仙島相約逍遥遊飱霞食瑶草<lb/>
　　遊子吟<lb/>
逺遊如飛蓬漂泊天之涯不及百尺樓繫在垂楊堤琉<lb/>
璃為鍾玉為斚繁絃促管花陰下青春此樂輸幾人容<lb/>
身皇皇一羸馬<lb/>
　　汴堤行<lb/>
<pb n="KR4d0097_WYG_004-12a"/>
長堤杳杳如絲直隠以金椎宻無跡當年何人種緑榆<lb/>
千里分陰送行客波間交語船上下馬頭揖别人南北<lb/>
日輪西入鳥不飛從古舟車無斷時<lb/>
　　酒帘<lb/>
百尺風外帘常時懸髙閣苦誇酒味美聊勸行人酌但<lb/>
澆愁腸寛奚畏守犬惡客心方揺旌逢此慰寂寞<lb/>
　　書驛舍壁<lb/>
巍巍使館開華堂行人舊題詩滿堂去年讀之多好語<lb/>
<pb n="KR4d0097_WYG_004-12b"/>
今嵗重尋在何處驛吏却云官長來堊以赤白漫青灰<lb/>
銀鈎錯落應手没當時嘲謔誰為才嗚呼萬事祗如此<lb/>
古人豪强安在哉寄語征途往還客不如揮手落金石<lb/>
金石雖堅有時滅君不聞海波成田淮水絶<lb/>
　　發虹縣<lb/>
驅馬汴河西從此游帝鄉瞻言驛堠短喜及春日長碧<lb/>
瓦映茅茨人烟宻相望芻茭足供馬亦有酒可嘗旁觀<lb/>
波瀾起萬柁攢舟航一跌性命已豈惟肌骨傷不如榆<lb/>
<pb n="KR4d0097_WYG_004-13a"/>
栁堤中路隠騰驤去家漸及旬猶走淮楚疆却視故山<lb/>
隠忽在天一方東軒復難到蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>媚幽香馳光不可留<lb/>
游女已採桑<lb/>
　　水頭<lb/>
荒灣斗轉河如束千古癡龍卧空谷公然收水入毫茫<lb/>
萬里崑崙傾不足春妍睡醒鱗甲開頃刻已放波頭來<lb/>
衝稍掠槮何迅速噴雲濺雪爭崔嵬舟人傳呼隘兩岸<lb/>
駭若百蟄逢驚雷連樁繫纜猶恐脱不爾船碇俱傾頽<lb/>
<pb n="KR4d0097_WYG_004-13b"/>
須㬰水面平如掌客子棹歌船下上<lb/>
　　峴山行<lb/>
驅馬峴山南磴滑不能上惆悵石城人秋風揺兩槳<lb/>
　　寄王彦昭教授<lb/>
别君已經年相見如一日分教淮南生中路忽相失我<lb/>
志如栁惠何嘗厭三黜君才似叔夜猶苦不堪七趣向<lb/>
大抵同離合何不一輕裝入隋堤正值栁陰宻倉庚交<lb/>
交飛布穀命其匹壯嵗甘逺遊豈暇念家室永城去亳<lb/>
<pb n="KR4d0097_WYG_004-14a"/>
近馬足翩翩逸我往何時還君處不能出新詩近應多<lb/>
爛熳排古律黄花不可見誰為子鳴瑟交遊固難得㑹<lb/>
面那易必作詩寄秋風以寫胸中鬱<lb/>
　　書所見<lb/>
昻昂林邊鶴何事不天飛徘徊方塘面獨啄青苔衣得<lb/>
非戀其旁修竹無芳菲高竿擢春秀清影弄朝暉曽於<lb/>
畫圖見恍若迷是非興與佳景㑹悠然久忘歸<lb/>
　　村鼓<lb/>
<pb n="KR4d0097_WYG_004-14b"/>
潭潭村鼓鳴羡爾田家樂閃閃緑榆叢風清如葦籥我<lb/>
懷物外趣世味久零落焉得太古民相攜去耕鑿<lb/>
　　酇陽觀棊<lb/>
繫馬酇陽岸湍波怒奔霆却坐南軒上曠若耳目清兩<lb/>
翁方圍棊玉石相分爭初味若恬淡鋒交漸縱横攻南<lb/>
意窺北翻覆乃人情計慮臨危出或從死中生勇者喜<lb/>
見色怯者噤無聲誰云一秤小鬬智亦已精昔有爛柯<lb/>
者棄俗遊崢嶸彼實方外人嵗月固可輕我今則異此<lb/>
<pb n="KR4d0097_WYG_004-15a"/>
久為世網嬰一官猶坎軻三徑尚未耕妻子寄異縣飄<lb/>
飄望東京寸晷猶可惜客子當念程飲水上馬去兩翁<lb/>
任輸贏<lb/>
　　蝴蝶行<lb/>
蝴蝶飛渡河來河北花已落河南花正開盈盈採花女<lb/>
撲打還家去推身飛入粉奩中芳草綿綿舊時路<lb/>
　　枯栁<lb/>
嵌枯路旁栁種挿從何年枯條不可見人立何巍然輕<lb/>
<pb n="KR4d0097_WYG_004-15b"/>
脆豈耐久心腹俱空穿上無一鳥巢下繫萬里船想見<lb/>
方濃時飛花舞青天行人多攀折慘淡駐征鞭今也傲<lb/>
突兀東西過誰憐陋質非焦桐難試朱絲絃英華餘嵗<lb/>
許白蟻爭囘旋雷公飛火試一照深處恐有怪龍眠<lb/>
　　戲寄邵瞻逺<lb/>
道人養金丹笑我飱芝术青瞳何皎然照應氷雪質壺<lb/>
中玉樓好天外鸞驂逸境清莫回顧世味甜如宻<lb/>
　　車班班<lb/>
<pb n="KR4d0097_WYG_004-16a"/>
車班班入函關馬蕭蕭渡渭橋關下遊人不相識橋邊<lb/>
美酒留行客海濶天高雲滿空風吹日暮還南北<lb/>
　　發穀熟縣寄揚州同寮<lb/>
清晨出古縣獨遇賣花翁芍藥三數朶瓊苞出漸紅皎<lb/>
如情人未梳洗朱簾半掩嬌春風去年維揚陪勝賞此<lb/>
花開謝旬月中名園勝刹處處有深畦淺壟無西東流<lb/>
品已多搜絶異若數英俊遺凡庸邇來新花更竒巧造<lb/>
化彫琢何時窮離家今日已千里雲雨浩蕩迷淮東而<lb/>
<pb n="KR4d0097_WYG_004-16b"/>
今又及賞花月因循不賞花更空寄語維揚好相識花<lb/>
時勉泛黄金鍾<lb/>
　　别二友<lb/>
鶴棲萬年松孤音夜號霜雙鳳想其悲一來助翺翔㑹<lb/>
合歡未已離别慘可傷驚風動地起彼此隨飄揚鶴飛<lb/>
望南去鳳亦歸故鄉囘頭失舊侣雲路徒蒼蒼<lb/>
　　東樓置酒賞桃花<lb/>
朱樓直瞰清池灣池上彩翠多奇山春山爛漫桃李發<lb/>
<pb n="KR4d0097_WYG_004-17a"/>
倒影照映澄波間逺看已好重攀折堆積金盤霞間雪<lb/>
促拍更歌金縷衣不辭醉倒花時節歸來酒醒夢闌時<lb/>
袖上餘香猶未滅<lb/>
　　寄勉甫<lb/>
猛虎不伏櫪摶鵬笑韝鷹丈夫志四海羞愧守門庭君<lb/>
實豪傑士貧賤鄉人輕憤發策蹇驢西走遊玉京負書<lb/>
入太學大帶參諸生文章逸莫控學問驟以升曾未年<lb/>
嵗餘譁譁得聲名定知有所立俯拾紫與青顧我孤陋<lb/>
<pb n="KR4d0097_WYG_004-17b"/>
者聾瞽其聰明譬如山下泉碍險尚未行無人為激進<lb/>
安得歸滄溟所願明君游揚波浩東傾此志何日遂長<lb/>
吁涕淋纓北望風誼美心焉如斾旌<lb/>
　　落花<lb/>
嶺南冬深花照灼比至春初花已落乘閒攜酒到西園<lb/>
鳥散蜂歸春寂寞江南此際春如何紅杏海棠開正多<lb/>
歸期不及春風日猶見池塘著緑荷<lb/>
　　送客到江亭<lb/>
<pb n="KR4d0097_WYG_004-18a"/>
春江碧波渺天去兩岸紅桃落如雨主人到此送行人<lb/>
落日留連㑹歌舞渡頭楊栁正依依拂水揺風千萬絲<lb/>
看看亦整東歸棹誰折長條贈我歸<lb/>
　　翦玫瑰寄晦之仍書此為戲<lb/>
去年君嘗寄薔薇今年我亦寄玫瑰薔薇赭赤未足愛<lb/>
玫瑰瑩赬花草魁南園春深桃杏落但見芳草連莓苔<lb/>
唯兹皎潔滿欄檻玉冠瑶佩天邊來主人愛惜屢顧眄<lb/>
賞心未暇攜樽罍寄君憑君巧吟詠仍須對景傾金杯<lb/>
<pb n="KR4d0097_WYG_004-18b"/>
莫令薔薇竊見此恐遂羞愧不復開<lb/>
　　寄鄒蹇叔<lb/>
西園春深百草長殘花紛紛緑葉光蜂歸蝶散情已薄<lb/>
獨我遶樹行如狂亟令沽酒藉地飲卧嗅落蘂傾金觴<lb/>
醉來意氣頗脱略睥睨天地如毫芒狂歌大笑誰對值<lb/>
山猿谷鳥啼斜陽却思髙陽舊徒侣安得飛至坐我旁<lb/>
登城引望不可見雲峯古木徒蒼蒼<lb/>
　　南卒<lb/>
<pb n="KR4d0097_WYG_004-19a"/>
坐食者南卒驕與子弟俱負甲則俯僂荷戈不能趨嘈<lb/>
然金鼓鳴氣駭失所圖固無一技良徒有七尺軀吾聞<lb/>
孫子教弱女成武夫吾欲練汝輩使之虓虎如奈何天<lb/>
子詔苦禁蓄兵書軍旅非素習壯士心踟蹰羣蠻屢騷<lb/>
動主將復佐除有急何以報思之可驚吁<lb/>
　　夜聞蒼鶴唳<lb/>
為鶴不能白安用蒼其形厥頂又不朱無乃盜虚名雌<lb/>
雄守枯木絶意冲太清夜號如嬰兒聒我夢寐驚日欲<lb/>
<pb n="KR4d0097_WYG_004-19b"/>
火其巢念汝雛方生亟宜罷吻噪報我存養情<lb/>
　　愍囚<lb/>
囚豈不樂有父母囚豈不樂有室家公行刼掠自取死<lb/>
迫于窮餓情非他腥膻所得能幾許哭入東市肩相摩<lb/>
嗚呼法令難力救囚乎囚乎奈若何<lb/>
　　移石<lb/>
誰言磐石堅勢不可動揺健犢引大車載行速如飄良<lb/>
因植根淺未免遷徙勞觸類當自省我今慎所操<lb/>
<pb n="KR4d0097_WYG_004-20a"/>
　　春夕寄兄長<lb/>
南北萬里道弟兄隔年别嬉鸞雙翺翔病馬隻羈紲反<lb/>
關危坐久顧影愁腸絶清夜不可晨吟殘半窓月<lb/>
　　養虎<lb/>
西鄰養虎已被齧東鄰養虎計何拙哺之既久爪牙强<lb/>
定看一日難羈紲寄語東鄰宜早圖野心變態在須臾<lb/>
壯志匣中有神劍欲斬虎頭君許無<lb/>
　　折楊栁<lb/>
<pb n="KR4d0097_WYG_004-20b"/>
江頭楊栁春依依主人此時傷别離留連祖席日欲晚<lb/>
風弄緑影揺金巵手攀長條贈君歸紛紛閒愁如絮飛<lb/>
人生聚散似魚鴈此栁春深有幾枝<lb/>
　　王昭君<lb/>
昭君十五入漢宫自倚花艷如芙蓉黄金不買畫者筆<lb/>
西子變作嫫女容羊車忽畧久不幸夜夜月照羅幃空<lb/>
嬌癡怨恨掩袂泣常恐蘭蕙摧霜風不堪坐守寂寞苦<lb/>
遂願將身嫁胡虜神仙縹緲下朝陽再拜玉墀辭漢主<lb/>
<pb n="KR4d0097_WYG_004-21a"/>
天顔驚顧初相識自起欲留留不得吁嗟拂袖歸禁中<lb/>
却看飛燕無顔色嬋娟去去陰山道幾日風沙貌枯槁<lb/>
千秋萬古恨何窮墳上春風無寸草<lb/>
　　春日行<lb/>
鸎啼花笑清明天黄金買酒斗十千良時恣意一酩酊<lb/>
醉倒扶起南堂眠須㬰更深淺酒醒明月當忩風起冷<lb/>
閒愁萬緒從中來幾欲長號淚如綆<lb/>
　子夜四時歌<lb/>
<pb n="KR4d0097_WYG_004-21b"/>
　　春<lb/>
二月春色來三月春色老東風收花去滿地留芳草<lb/>
　　夏<lb/>
火雲堆長空赤日沸岩瀑芙蓉已焦死不減篔簹緑<lb/>
　　秋<lb/>
慘淡秋雲高蕭瑟西風起坐感嵗華遷悲歌淚如水<lb/>
　　冬<lb/>
風凄薄愁雲雨冷成飛雪莫作苦寒吟行行桃李月<lb/>
<pb n="KR4d0097_WYG_004-22a"/>
　　和經父秋夕<lb/>
爽籟愛蟲吟凄音悲漏永青燈無定焰照此心耿耿風<lb/>
生蕙帳寒月滿松窓靜萬慮歸寂寞都亡榮辱境<lb/>
　　宿鍾山贈泉禪師<lb/>
夜半松栢響繞巖鸞鳳音披衣送遐盼明月方庭深樓<lb/>
殿遍層瑶寶塔棲中岑定分付刀赤世故仍癡淫六朝<lb/>
遺破塜四聖崇幽林香厨飯玉粒千嵗同于今况逢大<lb/>
導師妙傳諸佛心其徒五百人坐忘靜沉沉寶光詠琉<lb/>
<pb n="KR4d0097_WYG_004-22b"/>
璃永無塵垢侵何以明歸仰頓首興微吟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青山續集巻四<lb/>
</p>
<p>
</p>
  </div>
</body>
</text>
</TEI>
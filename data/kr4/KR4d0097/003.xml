<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青山續集巻三</head> <lb/>
    <p>
<pb n="KR4d0097_WYG_003-1a"/>
欽定四庫全書<lb/>
　青山續集巻三<lb/>
　　　　　　　　　　　宋　郭祥正　撰<lb/>
　古詩<lb/>
　　越州飛來山<lb/>
物之體性重惟有石最堅迴風捲黄沙直下萬丈淵如<lb/>
何崔嵬山乃解飛青天瑯琊趨㑹稽道理固甚懸想當<lb/>
初來時詭異可得言豈非巨靈擘或謂秦帝鞭雷公挾<lb/>
<pb n="KR4d0097_WYG_003-1b"/>
電母歘霍相後先夸娥負崖脚天帝撮其顛北斗借神<lb/>
兵虎豹下九關海王驅魚送百里聞腥羶悲號與憊喘<lb/>
灑汗成流川呼雲以自蔽日月不得宣棲鳥失其巢哀<lb/>
哀啼白猿草木困擺撼枝葉半不全置之秦望陰百怪<lb/>
散寒烟有龍走不輟化作錦色鰻攢身入竅穴噴出清<lb/>
泠泉都人駭相報平地見巍然既來亦能去惟恐復騰<lb/>
騫浮屠鎮其上副以屋蟬聨朝吟諸佛經暮講西方禪<lb/>
以此相縶縛羇孤幾千年我聞已有日今朝始攀縁髙堂<lb/>
<pb n="KR4d0097_WYG_003-2a"/>
置美酒逺目凌孤鳶老僧為我説指畫當我前是否難<lb/>
致詰且進黄金船<lb/>
　　和常父寄經父<lb/>
候得早潮來江邊風又起錢塘與海接浩渺無涯涘長<lb/>
鯨呼鱷魚蛟龍正掉尾豈惟波浪聲號泣半溺鬼臨流<lb/>
不敢渡尋尺如千里儌幸亦可往無力觸萬死蕭然古<lb/>
山根客棹於此艤吳亭明可數游觀信為美安敢慕紛<lb/>
華而不重行止囘首卧龍居想在青雲裏相思寂寞晚<lb/>
<pb n="KR4d0097_WYG_003-2b"/>
誰伴西樓倚<lb/>
　　見潮<lb/>
朝亦見潮來暮亦見潮來維舟不敢渡西望興悠哉<lb/>
　　秋夜舟中<lb/>
昨夜强風萬弩過舟中側聽披衣坐秋來已覺陰氣繁<lb/>
晨興更見波濤大衰梧弱栁不足數脩篁摧折幾百箇<lb/>
飛廉鬱然方用事一威能令萬物挫人言風怒未渠央<lb/>
我觀暴忽勢不長㑹見平川凈如鏡刀魚鳴㯭過錢塘<lb/>
<pb n="KR4d0097_WYG_003-3a"/>
　　和常父望吳亭<lb/>
深灣謂無風試向江頭望混混過新潮峩峩起層浪前<lb/>
驤復後踊極力不相讓踣落皆有聲擺觸頗用壯游龍<lb/>
出鬐鬛怒馬軒頸項紛綸白雪外疊去不知向勢將銀<lb/>
漢接髙與海門抗吳城挂水墨越佑増怊悵我欲絶横<lb/>
流忠信固可仗丈夫七尺軀魚腹豈易葬緬懷馮河戒<lb/>
艤棹未敢忘夜夢大樽浮東行視溟漲入宫謂陽侯舉<lb/>
袂揖伍相問其孰呼吸乃使此倔强謝云天所為兹語<lb/>
<pb n="KR4d0097_WYG_003-3b"/>
吾恐妄却欲詰蒼蒼無梯不能上<lb/>
　　和常父初五日渡江<lb/>
半旬治西陵霖雨注船屋昨日風更豪江邊抜長木初<lb/>
宵尚哮吼海水皆倒蹙向晚稍蕭條飛廉想遭戮重雲<lb/>
掃陰晦皎皎見星宿大哉天地内變化反手速我行不<lb/>
憚早畏此潮信促刀魚頗輕㨗舟子短結束十夫共一<lb/>
艣喜噪若趨陸船頭列火炬幕下燒綘燭蛟龍睡方醒<lb/>
水陸駭竄伏吟哦未及終已在吳堤曲青山繞逶迤樓<lb/>
<pb n="KR4d0097_WYG_003-4a"/>
閣媚初旭錢塘雖舊遊夢想常在目便當跨月輪俯耳<lb/>
聽清瀑重陽復不逺共采巖前菊<lb/>
　　遊六和寺<lb/>
同尋六和寺去旁蒼崖行崢嶸石林氣㶁㶁流水鳴見<lb/>
此俗慮減入門心更清盤空到窈窕小憩山前亭天晴<lb/>
修竹外颯有風雨聲僧云金魚池近日秋雨足餘波落<lb/>
清壁散作雪色瀑徐興視其流登髙穿屈曲忽逢白練<lb/>
飛碎㸃濺珠玉清冷振毛髪瀟灑盪心腹金魚在何處<lb/>
<pb n="KR4d0097_WYG_003-4b"/>
演漾戲平緑鱗鬛老愈黄㸃漆作雙目憶為兒童時嘗<lb/>
戲此池旁聞人説金魚已謂百嵗强今踰二十年僧死<lb/>
草木荒此魚尚無恙纎質不改常謂魚非靈物安得擅<lb/>
久長四海波浪髙三江網羅宻長鯨喪明珠幽暗無白<lb/>
日我疑龍變化就此溪中逸紛綸乾坤爭浩蕩風霆出<lb/>
何如守一泓無得亦無失<lb/>
　　和常父湖州界中<lb/>
常民踏車將納水今民踏車將出水大田不復見溝塍<lb/>
<pb n="KR4d0097_WYG_003-5a"/>
洪潦汗漫連千里昨在㑹稽固已聞湖州春雨夏不止<lb/>
吹堤巻石冐城郭餘波之瀦此乃是至今蒲嬴在民屋<lb/>
塜樹伐盡生葭葦茅簷破漏不暇完父子㷀㷀痩相倚<lb/>
西風揺落天地秋下汙上萊無所收新田今已不可種<lb/>
問民出水將安求水乾魚鰕或易得且以咀嚼充飢喉<lb/>
貧者往往鬻兒女征繇紛紛復不休我從農夫遺斗米<lb/>
自顧飽食誠堪羞四方近日窮苦乏嗟我有意奚能周<lb/>
　　戲張子厚<lb/>
<pb n="KR4d0097_WYG_003-5b"/>
子厚誇善棊益我以五黒其初示之羸良久出半策波<lb/>
衝與席巻揉攘見敗北我師如𤣥雲汗漫滿八極子厚<lb/>
若殘雪㸃㸃無幾白是時秋風髙萬里鷹隼擊鷦鷯伏<lb/>
深枝顧視頗喪魄勒銘亭碑陰所以詫棊客<lb/>
　　泛漣水<lb/>
漣漪二十里清淡得我性微風不復揺天水相與淨秋<lb/>
容入崖栁晚色依漁艇髣髴㑹稽遊南湖似明鏡<lb/>
　　楊道中同行而追隨不可及聞先生在海州<lb/>
<pb n="KR4d0097_WYG_003-6a"/>
紫芝眉宇不可見一葉小舟如掣電青山雲外半出没<lb/>
白鳥溪邊空絢練朝行蒼莽帶殘月暮宿蕭條聞落霰<lb/>
豈無斗酒為君傾起望滄波隔長堰<lb/>
　　日出<lb/>
仲冬十一月我行赴髙宻路出東海上晨起駭初日騰<lb/>
騰若車輪只向平地出較於昔所見得此十之七蟾蜍<lb/>
尚弄影皎皎横參畢輝光一迸散夜氣掃若失扶桑想<lb/>
可到俗慮苦難訖壯觀曾未厭側歎流景疾<lb/>
<pb n="KR4d0097_WYG_003-6b"/>
　　早行<hi>此篇文鑑所載稱經父詩據孔氏遺藳乃毅父作遺藳毅父親筆當以為是</hi>
客興謂已旦出視見落月痩馬入荒陂霜花重如雪海<lb/>
風吹萬里兩耳凍幾脱嵗宴已苦寒近北尤凛冽况當<lb/>
清曉行遡此原野濶笠飛帶繞頸指强不能結農家烟<lb/>
火微炙手粗可熱豈能迂我留而就苟且活仰頭視四<lb/>
宇夜氣亦漸豁苦心待正晝白日想不闕<lb/>
　　夢錫惠墨答以蜀茶<lb/>
墨者質自黒黒者墨之宜所以陳𤣥號聞之於退之近<lb/>
<pb n="KR4d0097_WYG_003-7a"/>
世工頗拙取巧惟見欺摹成古鼎篆團作革靴皮揮毫<lb/>
見慘淡色比突中煤誰最畜佳品鄭君真好奇贈我以<lb/>
所貴有不讓金犀堅如雷公石端若大禹圭研磨出深<lb/>
黝落紙光陸離較之囊中舊相去乃雲泥辱君此賜固<lb/>
以厚何以報之乏瓊玖不如投君以耆好君性耆茶人<lb/>
罕有建谿龍鳳想厭多越上槍旗不禁久我收蜀茗亦<lb/>
可飲得我峨眉髙太守人情或以少為珍心若喜之當<lb/>
適口更憐此物來處逺三峽驚波如電巻江湖重覆千<lb/>
<pb n="KR4d0097_WYG_003-7b"/>
萬里淮海浩蕩漣漪淺舍舟登陸尚相隨今以答君非<lb/>
不腆開緘碾潑試一嘗尤稱君家銅葉盞<lb/>
　　夜聚楊節之秘校廨㕑<lb/>
雲亂海天低風吹馬耳破黄昏訪主人同向幽齋坐談<lb/>
資緑酒長歡敵紅裙坐倒載夜深歸雪花如掌大<lb/>
　　止謁宣聖廟者<lb/>
髙宻古名城其地近闕里絃歌聲相聞往往重夫子學<lb/>
宫雖荒凉廟貎頗嚴偉上元施燈燭下俗奠醪醴髙焚<lb/>
<pb n="KR4d0097_WYG_003-8a"/>
百和香競爇黄金紙所求乃福祥此事最鄙俚朝廷謹<lb/>
庠序五路兹焉始建官以主之不肖實當此澆敝皆掃<lb/>
除安可循舊軌丁寧戒閽人來者悉禁止嘗聞諸魯論<lb/>
丘之禱久矣生也既無求没豈享淫祀夜亭甚清虚古<lb/>
栢自風起悦之以其道吾祖當亦喜<lb/>
　　還楊秘校賦<lb/>
楊君示我賦一編讀之百復不能已新詞琢就若瑶琨<lb/>
故實織成侔錦綺可憐苦心自少年近日改科無用此<lb/>
<pb n="KR4d0097_WYG_003-8b"/>
雖然君才頗富贍貫穿縱横惟所使有如安車馳大道<lb/>
左驂驊騮右騄駬東西南北皆可往但顧欲適何如耳<lb/>
勉旃力習以待舉尺一佇聞招特起他時名望壓盧駱<lb/>
濶步青雲此焉始<lb/>
　　常父寄蕈<lb/>
此物固已美採之從歴山蒙兄逺相寄深意在加飱冷<lb/>
落虀鹽地蕭條蓬艾間書云次越品寧復昔時歡<lb/>
　　讀莊子<lb/>
<pb n="KR4d0097_WYG_003-9a"/>
損此以錙銖益我以千金豈足為輕重徒能勞爾心覆<lb/>
彼以狐貉蒙此以絺綌豈足為厚薄徒能損卿徳南山<lb/>
有鷙鳥睥睨天地秋有意横八極固非守一丘老鴟嚇<lb/>
腐䑕安可施於此鴛雛尚不屑况非鴛雛比<lb/>
　　郡官送楊文思獨以事不赴<lb/>
怱怱行人行車馬已在坂主人留客止客畏白日晚陽<lb/>
關發哀唱春物况滿眼城中流水長離恨不可浣我雖<lb/>
居學宫不往若疎懶斯心獨揺揺送客千里逺<lb/>
<pb n="KR4d0097_WYG_003-9b"/>
　　夢錫楊節之孫昌齡見過小飲<lb/>
夢錫更時事恢然君子儒節之瓊樹枝秀氣發扶疎昌<lb/>
齡出相家謙謹乃繩樞三人于交游得一固有餘日暮<lb/>
俱訪我止駕共躊躇四天忽陰沉風聲若江湖寒色尚<lb/>
可畏促膝同附爐髙宻酒雖貴為君開一壺拳栗自東<lb/>
越殷榴從上都羮烹歴山蕈膾斫注溝魚鮮蛤實海錯<lb/>
肥羊非市屠後食淮南蓴此皆比所無主人不敢愛且<lb/>
以為賓娛夢錫飲中豪節之亦其徒昌齡稍姦黠我勸<lb/>
<pb n="KR4d0097_WYG_003-10a"/>
勢頗麄左手扼其肩右手進觥盂勉强為我盡淋漓滿<lb/>
衣裾醉坐各忘去蓬燭已見跗幽談入鬼怪巧謔相揶<lb/>
歈勿言輕此樂此樂勝笙竽明朝酒醒後相對禮如初<lb/>
　　夢錫遺蔗<lb/>
憶昔遊五嶺甘蔗彌野濶一來瑯琊城此味久所闕商<lb/>
人自東南駕海連天筏所致雖不多愛養尚如活旁求<lb/>
未得之分遺意特達中凝甘露漿外削紫玉滑漸欣入<lb/>
佳境仍喜對髙節應知方著書持此解消渴<lb/>
<pb n="KR4d0097_WYG_003-10b"/>
　　呈宋思叔縣丞<lb/>
宋君我未識名譽素講聞海上一邂逅歡然如故人相<lb/>
交但數語所見已終身固非輕許與亦有白頭新之官<lb/>
頗迫促折栁長亭春馳情自今始悵望西南雲<lb/>
　　寄舍弟<lb/>
西園草碧色南湖水緑波五意亭上意爭奈艷陽何<lb/>
　　二月一日<lb/>
春時雖已半春色猶尚淺海上氷霰多城中花木晚今<lb/>
<pb n="KR4d0097_WYG_003-11a"/>
朝天氣始微晴萬里東風照眼明南河截水共遊眺好<lb/>
約扁舟載酒行<lb/>
　　收家書<lb/>
早承㑹稽信晚接清江使兩地千里餘尺書同日至既<lb/>
知骨肉安復得鄰里事丁寧問兒女委𤨏及奴婢開包<lb/>
視封題親故各有寄牛狸與黄雀路逺不易致東人罕<lb/>
曾識專享無所遺豈徒抵萬金鼓腹快異味<lb/>
　　春天<lb/>
<pb n="KR4d0097_WYG_003-11b"/>
春天酣酣睡最美日轉花陰猶未起須㬰夢覺聞風聲<lb/>
波濤翻空千萬里出門四望氣慘慘寒色射人如潑水<lb/>
旋見大雪落交加向晚綏綏尚不止游絲栁絮復何有<lb/>
百鳥巻舌愁欲死陰陽變化固有漸乃何暴忽有如此<lb/>
清江野客心傷悲寂寞無言對桃李<lb/>
　　觀舞<lb/>
宴館簇金絲繡茵呈舞旋雲鬟應節低蓮步隨歌轉勢<lb/>
多體不犯妙絶乃習慣含笑有餘情小揖更微盼<lb/>
<pb n="KR4d0097_WYG_003-12a"/>
　　寧采<lb/>
寧采糞上英莫折園中栁人情愈薄惡變態在回首紛<lb/>
紛苦相攻把臂曾締友陰機多鬼禍似此奚可久巧言<lb/>
奮南箕定籍挂北斗豺虎雖不食且使鳥啄口<lb/>
　　城南<lb/>
宻州三月猶有寒地平更在大海上昨朝雨上氣已晴<lb/>
今日繁陰北風壯城南蹙水傍城流幾處垂楊繫小舟<lb/>
傳聞寂寂無車馬紅杏夭桃各自稠<lb/>
<pb n="KR4d0097_WYG_003-12b"/>
　　諸君送王仲勉户曹予以事不預遣人送緑楊一<lb/>
　　　枝贈别<lb/>
不能送行客贈以緑楊枝試看青青眼此心當自知<lb/>
　　春風<lb/>
春風掃浮雲萬里青天出三星次第陳明月入我室昨<lb/>
宵苦陰雨並坐不見膝相去能幾時皎皎如白日<lb/>
　　送夢錫往齊州<lb/>
望君之行車既逺目亦收惟有隨君心千里不能休我<lb/>
<pb n="KR4d0097_WYG_003-13a"/>
兄在歴城相别嵗已周音問月三四東西交置郵豈如<lb/>
一相見君今涉其州為我道亡恙深言致綢繆先馳魂<lb/>
夢往迎子鵲山頭<lb/>
　　晚出<lb/>
空城鳥欲棲漸夕收寒暑槐葉緑生風椿花落如雨出<lb/>
門何所適有口不敢語披豁向青天望銷雲一縷<lb/>
　　常父寄半夏<lb/>
齊州多半夏採自鵲山陽纍纍圓且白千里逺寄將新<lb/>
<pb n="KR4d0097_WYG_003-13b"/>
婦初解包諸子喜若狂皆云已法製無滑可以嘗大兒<lb/>
强占據端坐斥四旁次女出其腋一攫已半亡小女作<lb/>
蟹行乳媪代與攘分頭各咀嚼方愛有所忘須㬰被辛<lb/>
螫棄餘不復藏競以手捫舌啼噪滿中堂父至笑且驚<lb/>
亟使啖以薑中宵分稍定久此燈燭光大鈞播萬物不<lb/>
擇窳與良虎掌出深谷鳶頭蔽髙岡春草善殺魚野葛<lb/>
挽人腸各以類自蕃敢問孰主張水玉名雖佳神農録<lb/>
之方其外則皎潔其中慕堅剛奈何藴毒性入口有所<lb/>
<pb n="KR4d0097_WYG_003-14a"/>
傷老兄好服食似此亦可防急難我輩事感惕成此章<lb/>
　　送董監簿赴舉<lb/>
西風槐半黄行客車馬動揚鞭望都城壯氣不可控朝<lb/>
廷新改科詩賦斥無用君能通古書義理頗折衷先鋒<lb/>
陳典謨後騎出歌貢以兹趨大敵坐可圖百中青春聞<lb/>
喜處醉弁宫花重去矣當自强勿作思歸夢<lb/>
　　惜别為從道作<lb/>
嘗聞直諒冠三友自古才難非特今今世脅肩事諂笑<lb/>
<pb n="KR4d0097_WYG_003-14b"/>
君獨苦口工規箴我常從之求過失箕踞慢罵猶甘心<lb/>
其言未必俱中理披沙往往逢黄金今將去矣誰復嗣<lb/>
已覺别恨凌秋陰胸中抖擻宜一盡留作更見相思深<lb/>
　　送從道<lb/>
去年風雪攪天暗君馬區區之海涯今年苦寒又訪别<lb/>
正是去年行役時信陽雖逺重來得小桃常探春消息<lb/>
如今官滿去不返又見花開誰記憶乾坤浩蕩歸無鄉<lb/>
嵗月崢嶸老相逼一官奔走隨所使後期㑹合知南北<lb/>
<pb n="KR4d0097_WYG_003-15a"/>
篇詩惜别人少和須知此别真可惜黄髯半醉舌若蜚<lb/>
它日樽前無此客<lb/>
　　出城<lb/>
駐馬河之西送車皆已返郊原人漸少風物秋將晚身<lb/>
如獨鳥輕意與青山逺<lb/>
　　迷途<lb/>
吹燈治行裝戴月即前路深村苦多岐乃使行者悞東<lb/>
西皆可往曲折何所遇泥中虎鬭跡草木新封墓陰雲<lb/>
<pb n="KR4d0097_WYG_003-15b"/>
忽以興四顧增恐懼及今亦誰咎初失在跬步林木杳<lb/>
崢嶸丘原莽囘互雖聞叱牛聲欲問不知處<lb/>
　　費縣<lb/>
涂經古費邑遺堞草萊平東瞻龜蒙出西望顓臾城不<lb/>
擾以畔召仲尼猶欲行許由亦有塜孑孑何獨清<lb/>
　　遇雨<lb/>
客行日暮飢且渴况值漫山雨未絶蜀黍林中氣慘淡<lb/>
黄牛岡頭路曲折狂風亂掣紙傘飛痩馬屢拜油裳裂<lb/>
<pb n="KR4d0097_WYG_003-16a"/>
記得黙齋端坐時唯愛霶𩃱洗煩熱<lb/>
　　宵興<lb/>
宵興視星斗側身坐長歎秋風忽已至萬木鳴珊珊垂<lb/>
髫初執巻結髪乃彈冠功名當及時一失何由還丈夫<lb/>
惜少壯日月如走丸念躬累尚寡筋力無所難白首佩<lb/>
黄金意氣亦已闌所以飛騰心顧盼生羽翰詩人詠嵩<lb/>
髙不爾歌考槃胡為兩未决碌碌守一官<lb/>
　　呈夢錫<lb/>
<pb n="KR4d0097_WYG_003-16b"/>
妻孥能相期每出必遽還如其歸稍晚必謁鄭推官<lb/>
　　又<lb/>
與君來往半嵗餘三日不見已為疎入門褫帶不相揖<lb/>
下馬且復休僕夫形骸禮數不足問但論肝鬲之何如<lb/>
昨朝萬事俱撥置與子齋中同附爐去時苦寒冒風雪<lb/>
歸路清輝踏霜月但取樽前笑語歡豈知門外陰晴别<lb/>
　　韓大夫城<lb/>
大夫今安在唯有廢城存流水抱沙曲依依楊栁村居<lb/>
<pb n="KR4d0097_WYG_003-17a"/>
者五六家荆榛深閉門青青麥隴直藹藹桑枝繁牛羊<lb/>
任所適僮稚更不喧啼鳥靜逾逺落花風自翻昔稱老<lb/>
農賤吾意埜人尊謀身莽無定太息視乾坤<lb/>
　　青州作<lb/>
京東地平夷自古四戰國九州此居三山海在封域北<lb/>
趨京洛近南巻江淮直富饒足魚鹽飽暖徧牟麥英雄<lb/>
欲飛騰假此為羽翼隆凖蹙秦亡金蟇伺唐隙方今不<lb/>
憂此所重只西北兵防最寡少主帥失銓擇蒿萊蔽城<lb/>
<pb n="KR4d0097_WYG_003-17b"/>
隍繡澁滿戈㦸慢為盗之資忽者禍所植吾視士大夫<lb/>
赳赳半雄特謌謡尚慷慨濶達本多匿腹心宜先安豫<lb/>
備乃長策衆方頌太平我乃虞盗賊雖言亦誰聽痛哭<lb/>
損肝鬲<lb/>
　　立秋日呈夢錫<lb/>
今日纔立秋凉風已蕭瑟我不感時節念子行有日憶<lb/>
初同赴官相後惟一月子先脱然去我獨不得發江邊<lb/>
舍未完汴上生計足古之仕為榮今則富者福子隨鴻<lb/>
<pb n="KR4d0097_WYG_003-18a"/>
鵠髙我戀升斗食豈徒别離悲更有長太息<lb/>
　曾子固令詠齊州景物作二十一詩以獻<lb/>
　　閲武堂<lb/>
開拓乾坤逺歡娛嵗序深堂前猶閲武自是太平心<lb/>
　　閲武堂下新渠<lb/>
東萊細溜長西去餘波漲能收四海心樂此一渠上<lb/>
　　凝香齋<lb/>
東郡經年久西齋一事無蕭然靜相對惟有博山爐<lb/>
<pb n="KR4d0097_WYG_003-18b"/>
　　芍藥㕔<lb/>
芍藥花初發牽公詩思濃露紅烟紫句全勝緑盤龍<lb/>
　　仁風㕔<lb/>
太守政如何兹焉名可見齊州一萬家揮以袁宏扇<lb/>
　　竹齋<lb/>
淅淅風敲韻亭亭日轉陰公應喜來此相得嵗寒心<lb/>
　　水香亭<lb/>
龍頭落潺湲雁齒駕清淺夜闌氣益佳雨霽香尤逺<lb/>
<pb n="KR4d0097_WYG_003-19a"/>
　　采香亭<lb/>
芙蓉近可搴香草供幽賦公才奴命騷此是冥捜處<lb/>
　　靜化堂<lb/>
四境靜山川一枕閒風月野水抱城幽青天垂木末<lb/>
　　鵲山亭<lb/>
老杜詩猶在重華事已無千秋陵谷變塵起鵲山湖<lb/>
　　芙蓉橋<lb/>
出城跨岧嶤驚目見花艷飛蓋每來游佳境此其漸<lb/>
<pb n="KR4d0097_WYG_003-19b"/>
　　芙蓉臺<lb/>
漾舟入芙蓉花亂舟欹側安稳此凭欄清香生履舄<lb/>
　　環波亭<lb/>
瀟灑塵埃外崔嵬清淺中四軒春水濶兩岸畫橋通<lb/>
　　水西橋<lb/>
景物此清淡幽尋當細論恐人容易過常鎖水西門<lb/>
　　水西亭<lb/>
河流春已深野色晚更靜生計慕園畦歸心俯魚艇<lb/>
<pb n="KR4d0097_WYG_003-20a"/>
　　西湖<lb/>
芙蕖十頃濶藻荇一篙深晚日江鄉景秋風澤國心<lb/>
　　百花橋<lb/>
花滿紅橋外尋芳未渡橋春風相調引已有異香飄<lb/>
　　北湖<lb/>
塵汚逺已留渌淨此不雜僻招水鳥棲清數游魚鬛<lb/>
　　百花臺<lb/>
南瞻復北顧春水緑漫漫此地尋花栁全勝别處看<lb/>
<pb n="KR4d0097_WYG_003-20b"/>
　　百花堤<lb/>
花發紅雲合公來醉玉頽傍城行怯逺却泛小舟迴<lb/>
　　北渚亭<lb/>
髙深極前臨蒼莽接迴眺齊州景物多于此領其要<lb/>
　　又寄夢錫<lb/>
自君卧漳濱我意恍若疾無人與笑言兀兀守一室當<lb/>
寢或不寢當食或不食有思氣填膺可駭幾戰栗想君<lb/>
端在家比我乃安逸妻孥以嬉遊簿領久閣筆南城趨<lb/>
<pb n="KR4d0097_WYG_003-21a"/>
北城道路無所隔我豈無僕馬子不見賓客哦亭足清<lb/>
風林木助蕭瑟葵花無數開蓮葉亦已出起來定何時<lb/>
幸㑹能幾日已經篘白醪待子歡促膝<lb/>
　　寄王達夫髙宻令<lb/>
髙城已吹角月暗星河落與子語不休青燈同寂寞平<lb/>
明車馬去怱怱一飯相邀不得同交情世契兩皆厚東<lb/>
望白雲千萬重<lb/>
　　謁夢錫見几上粉箋援筆書此<lb/>
<pb n="KR4d0097_WYG_003-21b"/>
飄飄<hi>一作靉靉</hi>雲容髙慘慘日色薄此時駕君車去意不可<lb/>
縛鳴蟬送凄切白露催揺落山城更海上觸目添蕭索<lb/>
　　晚集城樓<lb/>
髙樓百尺脩木尾面對南山翠相倚凭欄談笑青雲裏<lb/>
秋標摩空日色死海風蕭蕭東萬里吹襟洗髩清如水<lb/>
下視黄埃濁波起車馬紛紜只螻蟻<lb/>
　　陰山七騎<lb/>
青氊作帽黒藥靴進退颯颯生風沙胡歌胡舞兩拜跪<lb/>
<pb n="KR4d0097_WYG_003-22a"/>
問胡何為乃至此象胡之人假為之朱顔的皪秀兩眉<lb/>
手操弓矢仰視天如見飛鴈馳平川主稱此樂直萬錢<lb/>
坐客競飲黄金船世人見識無百年追歡取快貴目前<lb/>
當時被髪祭於野自非辛有誰知者<lb/>
　　君住<lb/>
君住水西我水東東岸波生西岸風哀哉中截錦繡段<lb/>
上襦下裳冬一半小星隆隆怒且鳴前驅貪狼後攙搶<lb/>
何如盡遣收芒角惟放當天皓月行<lb/>
<pb n="KR4d0097_WYG_003-22b"/>
　　雞冠<lb/>
我初種雞冠其小乃毫芒曾未得幾時忽已過我長根<lb/>
株既猥大枝葉亦開張吐花凌朝曦生意殊未央陰風<lb/>
自西來憯淡驅清霜一夜忽變故葉萎花已黄當此繁<lb/>
盛時為爾償壺觴及今乃腐草好玩安可常呼童盡翦<lb/>
抜昔恐踐踏傷庭除稍曠濶耳目加清凉竹枝久蒙蔽<lb/>
迥立獨蒼蒼<lb/>
　　月三章<lb/>
<pb n="KR4d0097_WYG_003-23a"/>
夜如何其月在隅問行何為乃躊躇海波壓輪不得驅中<lb/>
庭有客心不樂欲挽玉兎鞭蟾蜍<lb/>
夜如何其月正美起視萬物如明水山魈避人鬼火死中<lb/>
庭有客立不移何暇眼力看箕尾<lb/>
夜如何其月落愁光輝奄奄星益稠白雲擁漢波不流中<lb/>
庭有客心不樂放志萬里誰能收<lb/>
　　代小子廣孫寄翁翁<lb/>
爹爹來宻州再嵗得兩子牙兒秀且厚鄭鄭已生齒翁<lb/>
<pb n="KR4d0097_WYG_003-23b"/>
翁尚未見既見想懽喜廣孫讀書多寫字輒兩紙三三<lb/>
足精神大安能步履翁翁雖舊識伎倆非昔比何時得<lb/>
團聚盡使羅拜跪婆婆到輦下翁翁在省裏大婆八十<lb/>
五寢膳近何似爹爹與嬭嬭無日不思爾每到時節佳<lb/>
或對飲食美一一俱上心歸期當屈指昨日又開爐連<lb/>
天北風起飲闌却蕭條舉目數千里<lb/>
　　詠無核紅柿<lb/>
林中有丹果壓枝一何稠為柿已軟美嗟爾骨亦柔風<lb/>
<pb n="KR4d0097_WYG_003-24a"/>
霜變顔色雨露加膏油大哉造化心于爾何綢繆荆筐<lb/>
載趨市價賤良易求剖心無所有入口頗相投為栗外<lb/>
屈强老者所不收為棗中亦剛飼兒㦸其喉衆言咀嚼<lb/>
快惟爾無所憂排羅置前列圓熟當髙秋且以悦一時<lb/>
長久豈暇謀咄哉潰爛速弃擲將誰尤<lb/>
　　寄從道<lb/>
憶初撫掌笑嘗謂子猿猱斑然武而文譏罵舌若刀髭<lb/>
黄喉骨結内敏見秋毫論官則甚微意氣一何髙今思<lb/>
<pb n="KR4d0097_WYG_003-24b"/>
乃麟鳳百十未易遭子行白日靜囘首常蕭騷聞子在<lb/>
定州深山坐披毛何如東海上萬疊觀波濤不見嵗再<lb/>
晚北風方怒嘷圍爐奏美酒思子持蟹螯<lb/>
　　食桃<lb/>
翦彼十圍木架此百尺梁十圍不加大百尺不加長胡<lb/>
為被錦繡空爾飾文章根斷膚已剥至朽不復昌<hi>一作榮</hi>
食桃棄其核下與糞壤藏<hi>一作并</hi>雨露之所濡發生乃微<lb/>
芒囘首枝榦大冉冉出我牆開花又結子意態何煌煌<lb/>
<pb n="KR4d0097_WYG_003-25a"/>
　　出郭<lb/>
出郭十里餘蒼莽迎逺目柔枝强崢嶸榆柳已老秃誰<lb/>
言禾黍熟飢鳥不滿腹平時想郊居至此思邑屋北風<lb/>
吹層陰冉冉白日速及歸已云暮景色異初矚去年十<lb/>
二月踏雪兹往復嗟今再見冬囘首如信宿<lb/>
　　太守視新堂<lb/>
遥遥元崇胄藹藹東州守留心學校事遇我若寮友蔽<lb/>
空起新堂鼛鼓百夫走枉駕親視之丁寧到榱枓北風<lb/>
<pb n="KR4d0097_WYG_003-25b"/>
沙眯眼佇立相與久宴我登哦亭推我居席首初嘗百<lb/>
花釀肴簌無不有是日十月中新霜脱人肘醺酣一消<lb/>
鑠和氣囘物朽昔人歌魯侯在泮嘗飲酒我今作此詩<lb/>
亦綴以厥後美哉姚侯政豈弟民父母此詩所不歌先<lb/>
已載民口<lb/>
　　日月<lb/>
月行一何速暫上青山還復落衆星厥弛不肯休參横<lb/>
畢直爭頭角日行比月更疾馳一日一夜繞天圍光輝<lb/>
<pb n="KR4d0097_WYG_003-26a"/>
所燭萬里同墻邊炙背快老翁<lb/>
　　孤雁<lb/>
空城夜已寂一雁度雲端汀州亦可至何不怯霜寒豈<lb/>
非防暗禍驚矯失自安孤音訴明月天髙路漫漫以鶉<lb/>
置懷袖比汝乏羽翰蒙恩傍温暖豈念宵征難<lb/>
　　祈雨<lb/>
皇天久不雨旱風滿東國春田廢鉏犂秋事闕牟麥縣<lb/>
官𦂳租税守令抱憂責交馳謁羣望不敢愛牲帛而我<lb/>
<pb n="KR4d0097_WYG_003-26b"/>
處學宮于郡乃賓客霜寒怯早起卧聽車馬適方兹祈<lb/>
求急不預奔走役精誠獲蒙報豈不沾潤澤古有支離<lb/>
形亦有支離徳而我頗施施支離在官職雖然憫元元<lb/>
覽鏡見顔色髙詠雲漢篇千秋意悽惻<lb/>
　　墻東新圃<lb/>
平時乃糞壤此日遣把鋤豈徒植花卉兼列果與蔬去<lb/>
家無百步幽境若村墟君公兹避世聊慰憶荒廬春風<lb/>
尋細草夜月倚髙梧穿垣置小户直接東城隅<lb/>
<pb n="KR4d0097_WYG_003-27a"/>
　　食鰒<lb/>
風流東武鰒三月已看花及冬稍稍盛來日滄海涯味<lb/>
腴半附石體潔不藏沙被之以火光何幸掛齒牙一舉<lb/>
連十頭不復録魚鰕海物類多毒惟汝性則佳漬水洗<lb/>
病眸七九為等差况今咀其肉課效想更佳劉邕最可<lb/>
怪辛苦剥瘡痂<lb/>
　　食梨<lb/>
東方早寒雪霜摰新梨十月已滿市削成黄蠟圓且長<lb/>
<pb n="KR4d0097_WYG_003-27b"/>
味甘骨冷體有香芳尊命友先衆果百十磊砢升君堂<lb/>
贈君玉壺層冰之皎潔副以金莖皓露之清涼奈何撥<lb/>
火取煨栗梨雖至美或不嘗顰眉三嚥手摩腹謂此發<lb/>
病為第一奪之兒口餳止哭君不記南方無此物五更<lb/>
酒渴喚水時思此千里莫致之及今乃以多見賤南方<lb/>
橘柚東方梨<lb/>
　　十月二十一日夜<lb/>
紞紞有如打兩鼓星河漫漫參在户百鳥已栖人不行<lb/>
<pb n="KR4d0097_WYG_003-28a"/>
西南洶洶有異聲有若鬼神移山嶽又如戰敗百萬兵<lb/>
出門望見乃火起椽落瓦裂咫尺鳴問之相去一里間<lb/>
紅光灼灼侵天明長烟涌波月魄死其間有物如撒星<lb/>
是時久旱水泉竭髙屋一燎如毛翎小兒但知聚看笑<lb/>
不知擾擾人縱横皇皇奔走最可念耿耿不寢心飛驚<lb/>
明朝出視火起處焦木頽垣不知數白頭老姥啼向天<lb/>
歎息之聲滿行路<lb/>
　　觀馬騎<lb/>
<pb n="KR4d0097_WYG_003-28b"/>
馬軍上馬挾角弓東西排列次序同鳴金一敲馳且射<lb/>
七十二疋囘旋風黄塵紛紛有殺氣得雋聲呼動天地<lb/>
想見陰山血戰時出没飛騰千萬騎<lb/>
　　㑹食<lb/>
學宫不置酒相聚惟一飯公家事何多客至日已晚乘<lb/>
飢騁大嚼美惡寧復揀僕夫無所餘顧我色不滿潑茶<lb/>
旋煎湯就火自哄盞從容共談謔熟視笑而睆昌齡豈<lb/>
其愠策馬獨先返<lb/>
<pb n="KR4d0097_WYG_003-29a"/>
　　集于昌齡之舍<lb/>
初筵悄無語良久歡意發就爐自温盃覺此飲量濶既<lb/>
觀舞袖垂又聽歌聲闋醉心徒紛紜醉眼成恍惚勿輕<lb/>
栢直狗所負尚可悦當年入績事今日逼華髪愈令坐<lb/>
客心感歎惜時節夜長更恐曉起挽青天月<lb/>
　<lb/>
　<lb/>
　<lb/>
<pb n="KR4d0097_WYG_003-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青山續集巻三<lb/>
</p>
<p>
</p>
  </div>
</body>
</text>
</TEI>
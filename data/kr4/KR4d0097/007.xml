<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青山續集巻七</head> <lb/>
    <p>
<pb n="KR4d0097_WYG_007-1a"/>
欽定四庫全書<lb/>
　青山續集巻七<lb/>
　　　　　　　　　　　宋　郭祥正　撰<lb/>
　律詩<lb/>
　　中秋<lb/>
月滿光尢好秋殷氣更清頻年苦隂雨此夜獨晴明後<lb/>
閣羅甥妺前堂合弟兄團圓最相稱盡飲至深更<lb/>
　　和韻送行至宻州<lb/>
<pb n="KR4d0097_WYG_007-1b"/>
一覽鳳凰句况當鴻雁秋雲山回倦首烟雨上扁舟土<lb/>
俗京東陋官居學舍幽蓬萊醉中夢尋我海邊州<lb/>
　　次韻和弟發越州<lb/>
北堂相送出城西忍見臨分獨自歸日暮荒村一回首<lb/>
秋風吹涕各沾衣水通鑑曲行將盡山似稽隂認却非<lb/>
薄宦牽攣不得已此心何以報春暉<lb/>
　　渡淛江未得<lb/>
辭家已四日三日雨兼風海水飛天上江雲入坐中愁<lb/>
<pb n="KR4d0097_WYG_007-2a"/>
腸寒更結歸夢濕難通未有淹留恨封圻尚淛東<lb/>
　　西興<lb/>
舟行頗濡滯累日驛前溪大雨翻盆盎狂風作皷鼙兩<lb/>
潮空早晚一水限東西憶昔㳺湖棹新晴傍㑹稽<lb/>
　　懷越<lb/>
城隍壓髙峻樓觀抱青蒼東磴迎風細西池引步長蓬<lb/>
萊山刻畫清白水甘凉海内行幾半兹游最不忘<lb/>
　　次韻和常父渡江寄經父<lb/>
<pb n="KR4d0097_WYG_007-2b"/>
江風初息浪花低軋軋扁舟犯曉雞想得蓬萊秋睡覺<lb/>
煖寒方索玉東西<lb/>
　　新開湖<lb/>
湖應與海接歲暮水猶多净色平蒼野餘香積敗荷舟<lb/>
行依累石鳬起散圓波誰似漁翁樂鳴榔作楚謌<lb/>
　　題清斯堂<lb/>
河流與淮接於此一堂成水色已可愛主人心更清魚<lb/>
潛晚日静栁落秋空明本自無塵土何須歌濯纓<lb/>
<pb n="KR4d0097_WYG_007-3a"/>
　　發山陽<lb/>
黄昏飲官酒半夜解扁舟鈎簾得清景風月滿淮流天<lb/>
垂與波接野静更烟浮深有乘槎興銀河或可求<lb/>
　　送登州太守出城馬上作<lb/>
匆匆送客出城闉霜意方髙日漸曛青嶂倚空先有雪<lb/>
黄沙匝地半和雲旌旗明滅隨車逺鼓角悲凉隔水聞<lb/>
正是無聊一回首兩行白馬映紅裙<lb/>
　　呈夢鍚節推林思永察推<lb/>
<pb n="KR4d0097_WYG_007-3b"/>
﨑嶇寒苦逺騰裝喜得髙才共此方當以清談銷日月<lb/>
更將和氣敵氷霜堂前絳帳慙容迹幕下紅蓮幸借香<lb/>
閒夕肯來相伴否小窻殘燭厭更長<lb/>
　　適值劉從道供奉往信陽鎮用前韻送之<lb/>
君馬匆匆赴信陽雖云同郡似它方村沙巻盡黄昏日<lb/>
海水吹成半夜霜别恨不須青草色歸期當及小桃香<lb/>
閒官冷局遙相望兩覺迢迢歲月長<hi>君約春中還城下</hi>
　　夢錫同逰賀園題詩云誰知清淡者冬月亦登臨<lb/>
<pb n="KR4d0097_WYG_007-4a"/>
寒景峥嶸歲已深誰知清淡亦登臨雨吹廢館苔添暈<lb/>
霜落空城樹减隂向曉旋留題葉句隔年先有探花心<lb/>
相期紅藥濃開日一醉東風費萬金<lb/>
　　新作書室夢錫示詩羡其清坐<lb/>
新闢西垣小室城開編静得古人情峥嶸老柏寒尤徤<lb/>
窈窕幽窻雪更明我愧濫巾居此地君能傾蓋似平生<lb/>
篇詩何必深相羡渌水芙蓉豈不清<lb/>
　　呈幕客<lb/>
<pb n="KR4d0097_WYG_007-4b"/>
夜雨曉未歇清寒侵客顔雲昏天帶海風濶地無山蓮<lb/>
幕君籌畫茅齋我閉闗新書正多事何幸擁爐閒<lb/>
　　寄從道<lb/>
相逢苦不早相别又匆匆祖席侵華燭征車傍北風車<lb/>
斜酬唱闕爾汝笑談空遙想支頥處孤村海霧中<lb/>
　　晚晴見雪呈夢錫<lb/>
東北風聲急西南日景斜斷雲方散錦飛雪忽成花見<lb/>
落初猶少量深久漸加逺天明映玉晴地濕團沙浩蕩<lb/>
<pb n="KR4d0097_WYG_007-5a"/>
隨隂氣須臾變月華清輝迷粉蝶寒色帶昏鴉又是流<lb/>
年暮同居滄海涯寂寥求自遣小詠寄詩家<lb/>
　　立春<lb/>
春風不擇地亦到海邊城衮衮衣冠㑹喧喧鼓吹迎為<lb/>
牛一何苦舉世盡相争有客心偏静停杯想耦耕<lb/>
　　春雪<lb/>
纔喜春風昨夜歸凌晨又見雪飄衣綴林似惜梅花落<lb/>
撲地争先栁絮飛寒氣却迴侵暖律隂雲徐上蔽晴暉<lb/>
<pb n="KR4d0097_WYG_007-5b"/>
近來四序都無主欲向東皇問是非<lb/>
　　正月十四日夜<lb/>
都人行正樂天氣忽微隂盡恐明朝雪如何此夕心輪<lb/>
蹄迷道逺鼓吹亂更深我獨甘幽静青燈照苦吟<lb/>
　　十五夜<lb/>
今霄好元夕去歲大豐年委巷通車馬髙臺奏管絃燈<lb/>
光照人煖月色為時圓此樂真難得無辭酒滿船<lb/>
　　十六夜<lb/>
<pb n="KR4d0097_WYG_007-6a"/>
明夜更無今夜燈都人為此不勝情皆云隔歲期猶逺<lb/>
共約追歡直到明君飲露臺春易醉我眠書館月同清<lb/>
東風亦有相撩意夢覺猶傳絃管聲<lb/>
　　春陽<lb/>
春陽已出地氷雪尚峥嶸半作泥塗濕尤妨車馬行溪<lb/>
流成小派海氣亂新晴湮鬱須披豁誰同上古城<lb/>
　　古來<lb/>
古來豪傑起大半在山東甚矣承平久蕭然武備空封<lb/>
<pb n="KR4d0097_WYG_007-6b"/>
疆瀕北狄士卒戍西戎器械悟兒戯城隍駭土功朝廷<lb/>
急掃敝草莽許輸忠自恨天門逺無由半策通<lb/>
　　次韻和常父二首<lb/>
卧龍當日醉吟身吟落天涯一旅人早夕思親增悵望<lb/>
嘯歌懷古更愁辛角吹海上千山月草入江南萬里春<lb/>
欲去尚留心未决夢魂長在越谿濵<lb/>
赴官並出江湖上講學聯居海岱中㑹合尤嗟别離促<lb/>
音書何似笑言同黄鸎度曲争催曉紅杏薰香半倚風<lb/>
<pb n="KR4d0097_WYG_007-7a"/>
景物佳時憶相見恨無雙翅逐飛鴻<lb/>
　　寄常父<lb/>
厯城未到已常聞文綵魚鹽市不貧千里山川齊故地<lb/>
百年風俗舜遺民泉聲滑滑常如雨海氣昏昏説得春<lb/>
北渚環波皆好景為兄詩筆長精神<lb/>
　　春色最佳呈夢錫三首<lb/>
小雨初收物象新日華徐上氣氤氲欲知春色最佳處<lb/>
萬里青山無片雲<lb/>
<pb n="KR4d0097_WYG_007-7b"/>
探遍名園花未紅髙臺極目興何窮欲知春色最佳處<lb/>
盡在綠楊深淺中<lb/>
紅日遲遲晝未央北窻髙枕傲羲皇欲知春色最佳處<lb/>
啼鳥一聲幽夢長<lb/>
　　春閨六言二首<lb/>
夢迴紅玉孤枕日上真珠半簾雲影隂晴不定栁梢濃<lb/>
淡相兼雁柱怨慿曲寄獸爐愁逐香添更倚危樓目斷<lb/>
却訴東風淚沾<lb/>
<pb n="KR4d0097_WYG_007-8a"/>
燕子舞開烟綠杜鵑啼破花紅滿地夕陽芳草有時細<lb/>
雨斜風錦帳尚寒夢短彩牋雖逺情通淚痕染在襟上<lb/>
愁緒織向機中<lb/>
　　登資聖閣<lb/>
平時嘗仰望今日一登臨海岱封疆小乾坤氣象深廢<lb/>
城增古意疊嶂起詩心逺目方馳騁春雲還自隂<lb/>
　　上已<lb/>
上已陪㳺騎城南俯落暉溪山俱可愛花木自相依佳<lb/>
<pb n="KR4d0097_WYG_007-8b"/>
節雖行樂它邦未得歸蘭亭應禊飲回首白雲飛<lb/>
　　八日<lb/>
花下飲餘留晚轡溪邊行處把春衫東風作惡波微起<lb/>
不得移舟滴水巖<lb/>
　　寄常父<lb/>
繚繞龍山半府隂春來漂泊阻登臨蓬萊閣下花多少<lb/>
清曠亭前水淺深暮靄漫天迷望目東風絶海送歸心<lb/>
新詩亦有思家意應記當年共醉吟<lb/>
<pb n="KR4d0097_WYG_007-9a"/>
　　行香<lb/>
枕上杜鵑啼怱怱早起時出行天未曉月在杏花枝<lb/>
　　次韻和昌齡落梅<lb/>
玉摧繁艷蕙消香漸見園林綠葉光莫誚春風少情思<lb/>
為君開徧萬紅芳<lb/>
　　登賀園髙亭<lb/>
東武名園數賀家更於髙處望春華深紅淺白知多少<lb/>
直到南山盡是花<lb/>
<pb n="KR4d0097_WYG_007-9b"/>
　　戯促二幕客<lb/>
寄語紅蓮幕當歌金縷衣探春曾有約今日已春歸<lb/>
　　晝眠呈夢錫<lb/>
百忙之際一閒身更有髙眠可詫君春入四支濃似酒<lb/>
風吹孤夢亂如雲諸生弦誦何妨静滿席圖書不廢勤<lb/>
向晚欠伸徐出戸落花簾外自紛紛<lb/>
　　初食䍧牱菜<lb/>
九仙山中䍧牱菜幾日春風長綠苖有客提擕到深巷<lb/>
<pb n="KR4d0097_WYG_007-10a"/>
自言采掇下青霄口嘗異味雖珍羙目斷孤雲却寂寥<lb/>
千里思親不獨飽慨然食罷一長謡<lb/>
　　呈王子髙殿丞<lb/>
天上人間事不同相思何日却相逢芙蓉城在蓬萊外<lb/>
海濶波深千萬重<lb/>
　　接通判于邸氏園園人獻牡丹太守不收余私取<lb/>
　　　其絶好者以歸<lb/>
薄暮歸來何所携牡丹初翦半開時濃香盛色俱堪愛<lb/>
<pb n="KR4d0097_WYG_007-10b"/>
占得春風第一枝<lb/>
　　兄長寄五詩依韻和寄詩各有所懷<lb/>
憶昔西尋山下園芙蓉香裏醉頺然幽篁送筍無餘地<lb/>
老木交隂不計年徹幕旋迎秦望雨汛杯旁引鑑湖泉<lb/>
舊㳺寂寞今誰到應有秋苔長綠錢<hi>懷西園</hi>
昔同訪客到山隂馬上相隨不廢吟平視溪流綠煙逺<lb/>
回看府宅白雲深紛紛落麈陪髙㑹艷艷浮蛆勸滿斟<lb/>
賔主如今各分散詩成長詠作呉音<hi>懷山隂館謂沈司封</hi>
<pb n="KR4d0097_WYG_007-11a"/>
蓬萊彼此一閒身把酒臨風送晚春城邑萬家供氣象<lb/>
湖山千里助精神深林鳥語留連客野徑花香着莫人<lb/>
今日天涯共怊悵歸心夜夜轉車輪<hi>懷蓬萊閣</hi>
憶昔幽尋到井儀繁花落盡綠隂時雲迷步武多相失<lb/>
風入襟懷只自知金斗倒垂交勸飲玉蟾分面各題詩<lb/>
淋浪醉墨留西壁好事於今刻作碑<hi>懷井儀堂</hi>
昔尋小隠到王家早出歸時逼晚衙勝奕髙亭弄紋局<lb/>
擷芳深徑採新茶竹邊雲過隂相得蓮外風來氣益嘉<lb/>
<pb n="KR4d0097_WYG_007-11b"/>
夜坐西堂有餘興解酲更進一銀𤓰<hi>懷王家小隠莊莊有勝奕亭擷芳徑</hi>
　　郡聚<lb/>
幕府多閒暇城臺避鬱蒸金杯揮落日銀椀嚼寒氷老<lb/>
婦歌猶好雙鬟舞最能深宵紅燭短坐客醉忘興<lb/>
　　正月七夜飲節之廨舍<lb/>
草草杯盤具喧喧笑語親浩歌回白雪醉眼失青春梨<lb/>
栗無遺顆肴羞屢乞隣頺然極樂際心迹兩俱冺<lb/>
　　六月五日<lb/>
<pb n="KR4d0097_WYG_007-12a"/>
灑汗通宵已廢眠起來猶覺眼生烟黄埃衮衮人行地<lb/>
赤氣騰騰日出天紈扇急揮風亦熱銀瓶空掛井無泉<lb/>
狂心於此思霜雪安得師文扣羽絃<lb/>
　　喜雨上太守<lb/>
曽佩金章禱象龍滂沱飛雨出無窮泰山吐霧連朝暗<lb/>
東海驅波半夜空爽壓炎蒸民少病潤流枯涸歲將豐<lb/>
黄堂下視相歡意助以袁宏一扇風<lb/>
　　晚霽<lb/>
<pb n="KR4d0097_WYG_007-12b"/>
夜雨百泉響晚晴風報秋雲歸青山去水入平川流疫<lb/>
癘且不作稻梁行亦稠吾徒今則喜向者為民憂<lb/>
　　雙門<lb/>
崔嵬城闕倚雲端萬里天風襟袖間更有清凉無限意<lb/>
坐看飛雨出南山<lb/>
　　送蔡充道赴宻院召<lb/>
彈劍常為猛虎吟掃清夷虜丈夫心迹留海上煙花老<lb/>
夢入塞垣氷雪深千里樞庭馳召節幾年家府探歸音<lb/>
<pb n="KR4d0097_WYG_007-13a"/>
此行儻未封侯貴一策猶能綰萬金<lb/>
　　寄常父二首<lb/>
六月凉泉聲似雨千家修竹勢凌雲齊州瀟灑共閒暇<lb/>
洗耳清流對此君<lb/>
紅蓼最宜秋雨濕綠槐無奈晚風吹向來不用憂煩暑<lb/>
庭戸清凉自有詩<lb/>
　　七月二十六日<lb/>
蘄州小簟琴光枕學館無人日午時睡去沈酣本避暑<lb/>
<pb n="KR4d0097_WYG_007-13b"/>
夢來展轉却添詩倐忽雲雷出天意清凉風雨報秋思<lb/>
世間此味宜無比只説羲皇已自卑<lb/>
　　謝夢錫見臨<lb/>
雪月交光夜正寒何人相伴語更闌惟君枉駕時能慰<lb/>
顧我幽居意解歡小僕旋來營火燭病妻無力治盃盤<lb/>
清談已勌還觀史冷淡相看不厭難<lb/>
　　送張通判<lb/>
清若氷壺斷若金孜孜長見恤民深三年佐郡神明政<lb/>
<pb n="KR4d0097_WYG_007-14a"/>
一旦歸朝父老心遺愛海波無斷處去思秋色有餘隂<lb/>
臨行曲為留旬日少慰攀轅淚滿襟<lb/>
　　西行<lb/>
繚繞西行入亂山白雲深處據征鞍蕎花著雨相争秀<lb/>
棗頰迎陽一半丹鞅掌未能逃物役乾坤何處託身安<lb/>
莒臺東嚮情無恨那更秋風作暮寒<lb/>
　　荆林館<lb/>
古木森然滿驛庭繁隂凌亂月分明千枝萬葉誰拘管<lb/>
<pb n="KR4d0097_WYG_007-14b"/>
攪作秋風一片聲<lb/>
　　馬上<lb/>
秋山剥棗熟野水漚麻香鳥倦投空木蟬悲送夕陽去<lb/>
程猶未幾歸興一何長應為西齋睡疎慵意不忘<lb/>
　　近兖<lb/>
龜䝉山上泉如湧白石河邊雨已流喬木煙深迷故國<lb/>
黄蘆風急戰髙秋新科一變人方鋭舊學都忘我可羞<lb/>
驅馬逺來徒自苦敢將衡鑑定三州<lb/>
<pb n="KR4d0097_WYG_007-15a"/>
　　毛陽<lb/>
客路方投轡郵亭獨掩門無人共燈火秋雨更黄昏<lb/>
　　次韻和張道濟長官立秋後作<lb/>
萬里悄然若有霜南山秋色雨蒼蒼已經晚雨驅除熱<lb/>
更得西風斷送凉瀚海天空雲弄白吳江波濶葉吹黄<lb/>
知君昨夜書帷夢半在親亭半在鄉<hi>君蘓人親帥秦</hi>
　　飲夢錫官舍出文君西子小小畫真<lb/>
西施蘓小卓文君畫筆相傳窈窕真雖有金珠并粉黛<lb/>
<pb n="KR4d0097_WYG_007-15b"/>
恨無笑語與精神一尊羙酒留連客千載香魂著莫人<lb/>
醉眼怳然迷不覺自慚心地尚埃塵<lb/>
　　走筆三首<lb/>
霽雪如泉滴荒城作阜遮買猴裝野景挿栁待春華終<lb/>
日開黄巻諸生望絳紗王官勌奔走何幸獨安家<lb/>
種竹禁當雪栽花凖擬春詩書最閒局寢食自由身淛<lb/>
外音題數齊州問訊頻郵筒煩郡縣此外不干人<lb/>
觸目方多事栖身獨此堂窻迎先得日簷送曉留霜散<lb/>
<pb n="KR4d0097_WYG_007-16a"/>
漫皆書帙逍遥或道裝墻東雖可隠林下未能忘<lb/>
　　寄常父二首<lb/>
欲和來詩詩未就恍然心在厯山陽寒燈一㸃静相照<lb/>
風雪打窻冬夜長<lb/>
不得家書又幾朝思親夢斷不堪招欲歸每恨川途逺<lb/>
久客空驚歲月消雪意尚濃雲黯淡角聲吹絶晚蕭條<lb/>
相知惟有兄相近回首誰能慰寂寥<lb/>
　　送董少卿<lb/>
<pb n="KR4d0097_WYG_007-16b"/>
莊重邦之望疏明衆所欽守符頻握虎使節屢頒金天<lb/>
子東州幸時䝉皁蓋臨名鄉鎮以静循吏見于今豈弟<lb/>
民無擾廉隅俗不侵清樽但談宴和氣入謳吟盛徳推<lb/>
先進髙懷在直尋兩忘兼寵辱一笑寄浮沉積雪留行<lb/>
色朱輪挽去音夢回雙闕表愛結小棠隂賤子非良器<lb/>
經年託泮林清暉瞻畫㦸諄誨俯華簮與進恩尤厚臨<lb/>
分戀最深送公無外飾終始古人心<lb/>
　　哦亭<lb/>
<pb n="KR4d0097_WYG_007-17a"/>
㸃檢花芽撥草根深春終日在東園烟筠冉冉隂相亂<lb/>
燕雀啾啾語自繁倚伏萬端寧有定是非一致亦何言<lb/>
誰能伴我哦亭上爛熳同斟濁酒樽<lb/>
　　中和節<lb/>
二月中和節海邊猶積隂風雷失春信霜雪損花心挾<lb/>
纊誰能禦圍爐興愈深寒暄地氣異故國想如今<lb/>
　　晨興<lb/>
清閒薄體不成眠起步庭除思悄然正是雨晴寒食夜<lb/>
<pb n="KR4d0097_WYG_007-17b"/>
杏花枝上月嬋娟<lb/>
　　以事往齊州初發宻<lb/>
怱怱行色犯晨雞起見荒坡落月低多謝使君相送厚<lb/>
已將歌舞出城西<lb/>
　　折栁亭<lb/>
楊栁已藏鴉髙亭望物華平時常送客此日自離家别<lb/>
酒杯何滿征途日欲斜醉行三十里春思滿鸎花<lb/>
　　里伏驛<lb/>
<pb n="KR4d0097_WYG_007-18a"/>
去家一日已思家浩渺歸期未有涯滿眼春風最多恨<lb/>
無言似笑小桃花<lb/>
　　將至青州<lb/>
磅礴西南萬疊山屈盤飛舞意相闗天形地勢俱雄壯<lb/>
人指青州在此間<lb/>
　　青州席上<lb/>
笙歌相引入東園二月青州花正繁銀幕四圍香獸煖<lb/>
繡茵十幅舞靴翻㳺人見此心應樂野客頽然思已煩<lb/>
<pb n="KR4d0097_WYG_007-18b"/>
向晚凭欄得瀟灑狂風吹雨出雲門<lb/>
　　馬上小睡<lb/>
夾路桃花眼自醉昏昏不覺據鞍眠覺來已失初時景<lb/>
流水青山忽滿前<lb/>
　　王舍人莊<lb/>
西出齊州似不逺晚留逆旅尚徘徊泰山一夜興雲雨<lb/>
洗出流泉待我來<lb/>
　　上曾子固<lb/>
<pb n="KR4d0097_WYG_007-19a"/>
海邦窮僻想知音疋馬春風入岱隂千里山川忘道逺<lb/>
一門兄弟辱恩深發揚底滯先生徳振拔﨑嶇長者心<lb/>
更以詩篇壯行色東歸勝挾萬黄金<lb/>
　　和常父見寄<lb/>
濟南風物稱閒官兄弟偕逰意益歡幽圃水聲從地涌<lb/>
畫橋山色逼人寒别來夢想猶相接它處塵埃不足觀<lb/>
寂寞東齋又經夏落花新葉共誰看<lb/>
　　呈夢錫<lb/>
<pb n="KR4d0097_WYG_007-19b"/>
結綬本何意浩謌今欲歸從君卧病去使我出門希燕<lb/>
領新雛出鴟盤落景飛何時起相見一笑兩忘機<lb/>
　　銀河詠<lb/>
江湖有客卧孤城每見銀河眼亦明萬里長風吹不斷<lb/>
一畨微雨洗尤清星辰白石參差亂雲氣飛梁倐忽生<lb/>
織女東西波浪隔夜寒天濶不勝情<lb/>
　　學舍<lb/>
簿領如棼處處忙日華偏向此中長吟餘林表孤雲改<lb/>
<pb n="KR4d0097_WYG_007-20a"/>
夢覺窻間小雨凉珮玉上趨承斗極棹歌深入釣滄浪<lb/>
何如瀟灑詩書局不在山林不廟堂<lb/>
　　風雨有秋色率然成小詩呈道濟長官<lb/>
學館人歸静若山久隂海濕上衣冠酣酣雨意牽愁逺<lb/>
颯颯秋聲吹夢寒竹笋解苞堆屋角蓼花抽穗出墻端<lb/>
此時最憶吳江上千頃烟波一釣竿<lb/>
　　㳺田氏池亭<lb/>
磅礴青山入望長古城東下見回塘雲隂更雜梧桐影<lb/>
<pb n="KR4d0097_WYG_007-20b"/>
野氣仍連菡蓞香久處塵埃思浣濯忽逢虚曠自清凉<lb/>
主人華髮能談笑猶撫歸鞍恨夕陽<lb/>
　　雨中戯夢錫<lb/>
雲横金嶺迷驅轍水溢沂河巻斷梁預祝愁霖貫秋序<lb/>
留君行色到重陽<lb/>
　　寄常父<lb/>
秋風又揺落厯下意何如學館人歸後山城月上初東<lb/>
西各引領咫尺但通書難共重陽醉黄花日向疎<lb/>
<pb n="KR4d0097_WYG_007-21a"/>
　　白日<lb/>
白日無所適况兹秋夜深青燈可自照缺月强相侵糺<lb/>
纒觀時事﨑嶇見俗心退藏無乃幸矍起捧吾襟<lb/>
　　錢夢錫於折栁亭醉中倚柱<lb/>
折栁亭邊栁已衰送行猶抝最髙枝西風黄葉蕭蕭地<lb/>
多少傷心為别離<lb/>
　　楊慎之著作孫正甫推官毆陽甫長官隨詔使東<lb/>
　　　來併㑹齋中<lb/>
<pb n="KR4d0097_WYG_007-21b"/>
故人得㑹合况復有鄉閭静失秋天幕幽忘海上居留<lb/>
連且徹曉分散即如初笑語同燈火還思逺寄書<lb/>
　　經社<lb/>
經社無甘雨深秋已肅霜鋤犁心最切牟麥事尤妨比<lb/>
屋何緣飽天時固不常自吾來此土連歲見豐穰<lb/>
　　熈寧口號五首<lb/>
日坐明堂講太平時聞深詔下青㝠數重遣使詢新法<lb/>
四面興師剪不庭<lb/>
<pb n="KR4d0097_WYG_007-22a"/>
萬戸康寧五糓豐江淮相接至山東須知錫福由京邑<lb/>
天子新成太一宫<lb/>
袛因𦍑落久紛紛砥礪廉隅自聖君能使普天無賄賂<lb/>
此風曠古未嘗聞<lb/>
近聞冦盜理戈殳萬戸輸金入大爐百鍊剛刀斫西夏<lb/>
萬鈞强弩射單于<lb/>
百姓命懸三尺法千秋誰恤兩端情近聞崇尚刑名學<lb/>
陛下之心乃好生<lb/>
<pb n="KR4d0097_WYG_007-22b"/>
　　大風<lb/>
不雨今已久北風還起埃聲搴海嶽動寒挾雪霜來落<lb/>
羽髙千丈修筠折幾枚未應由虎嘯吾欲訟春雷<lb/>
　　新霜<lb/>
皎皎寒月白清晨霜滿林萌芽至今日肅殺爾何心入<lb/>
水成氷暈迷天作雪隂自兹開火閣却坐小窻深<lb/>
　　寄常父<lb/>
海上窮秋白日隂霜飈獵獵稍相侵手持黄菊江南意<lb/>
<pb n="KR4d0097_WYG_007-23a"/>
目送征鴻萬里心每想清談真麗矚欲彈流水少知音<lb/>
東山兄弟非難繼誰敢先為招隠吟<lb/>
　　十月旦懷夢錫<lb/>
去歲圍爐郡中起芙蓉幕下醉相邀今年兩事俱蕭索<lb/>
白石孤城轉寂寥緣飾新茶烹小鳳咨嗟名畫展蒼鵰<lb/>
長篇髙出依然在千里思君不可招<lb/>
　　知郡桃駕部十月三日生日<lb/>
氷為清潔玉為淳籍籍名家第一人皁蓋已頒東郡政<lb/>
<pb n="KR4d0097_WYG_007-23b"/>
綵衣猶侍北堂親遐年此去隨長景和氣生來得少春<lb/>
何以獻公今日壽仙山不朽海無津<lb/>
　　寄板橋卞進之主簿<lb/>
以才牽挽自由身歲暮無家寄海濵擾擾滿前人一把<lb/>
紛紛趨事抱千鈞風掀駝島波聲壯雲倚蓬山雪意新<lb/>
回首髙城已搖落菊花羞逼小陽春<lb/>
　　步日<lb/>
步日問吾影汝何為此留天寒歲云暮地僻海之陬涉<lb/>
<pb n="KR4d0097_WYG_007-24a"/>
世心彌壯逢人語或收蛟龍得雲雨千丈拔靈湫<lb/>
　　寄蕭虚中<lb/>
平川摻袂屢星霜楚尾畿東各一鄉安得便風傳訊問<lb/>
只應明月共輝光茅齋夜出猶能記古觀秋吟最不忘<lb/>
近日詩成無和者思君才俊似青陽<lb/>
　　蜀夜<lb/>
徘徊相思夜夜長猶未眠出門還復入無語月空圓<lb/>
　　晨雨<lb/>
<pb n="KR4d0097_WYG_007-24b"/>
經秋久不雨既雨只紛紛氣入書帷暖聲從紙尾聞問<lb/>
人凝落霰出戸見行雲亭午全開霽青山逺可分<lb/>
　　訪道濟<lb/>
出門已晚鼔訪客傍西城無事詩書局相過寮友情風<lb/>
來稍塵暗日落更寒生歸路逢燈火喧喧馬屢驚<lb/>
　　月夜<lb/>
出戸憐清景循除擁敝裘霜寒方年夜月色似中秋丹<lb/>
桂何常有蟾娥為我留竹隂如壁畫更助眼前幽<lb/>
<pb n="KR4d0097_WYG_007-25a"/>
　　寄常父<lb/>
台州與京邑中有泰山隂誰謂三隅逺長分一寸心南<lb/>
陔戒已舊棠棣興更深思作團圓計囊無買舍金<lb/>
　　再用前意<lb/>
台州雲海闊梁苑雪天低地隔書來少心分夢去迷惟<lb/>
兄最憐近同路隔東西常欲投簮笏相招傍虎溪<lb/>
　　雨中<lb/>
江南梅已熟塞北杏初黄颯颯連朝雨蕭蕭滿眼凉海<lb/>
<pb n="KR4d0097_WYG_007-25b"/>
山隂不斷節物意何長生想蕭灘景烟波對𣺌茫<lb/>
　　試墨<lb/>
長夏人雖厭兹晨物所遭鳴蜩抱枝急新燕出巢髙衣<lb/>
葛寧嫌薄驅蚊亦憚勞時時得一雨蒸濕地生毛<lb/>
　　有感時夢錫尋醫而思求免官<lb/>
去歲城門坐徹晚前年火閤飯連宵當時已是嫌羈束<lb/>
今日那堪轉寂寥綠水紅蓮非舊客清風明月想同寮<lb/>
不知比我離髙宻誰向長亭抝栁條<lb/>
<pb n="KR4d0097_WYG_007-26a"/>
　　久雨<lb/>
一日三日雨雨中有青天未能舒靉靆何苦弄潺湲巻<lb/>
海長風裏傾湖白日邊泥鳴萬丸躍瓦破百繩穿烏雀<lb/>
深依舍蛟龍痛着鞭醉隂昏翠巘走濁亂青川急灑隨<lb/>
奔電餘霏倚斷烟興居愁濕熱行步阻流泉憫僕衣為<lb/>
障看兒板作船稍移茶近火更且帶添緜僻陋無人迹<lb/>
幽閒足晝眠夢回聞㸃滴垂晚興蕭然<lb/>
　　訓聶察推<lb/>
<pb n="KR4d0097_WYG_007-26b"/>
昔年隨宦在筠陽總角頻趨數仭墻綠水近經王儉府<lb/>
錦衣今見買臣鄉能談舊事情何厚忽枉新詩味更長<lb/>
里閭優㳺正多暇幸君時訪讀書堂<lb/>
　　食氷<lb/>
又見頒氷出曾看帶雪收清輝分積玉爽氣忽髙秋盡<lb/>
室雖同享吾親獨異州淮南地卑濕安得代蘭羞<lb/>
　　郡聚<lb/>
促坐留賔醉傳呼放晚衙門庭少公事節物正秋華齋<lb/>
<pb n="KR4d0097_WYG_007-27a"/>
釀新篘羙官奴逺興佳歸時雖落月銀蠟照紅紗<lb/>
　　陳宗聖縣丞往登州問有所幹以此託之<lb/>
北望登州馬匹馳駝裘孤扇任風吹才聞使者方相委<lb/>
事屬公家不敢辭聚落蕭條宿山縣波濤浩蕩瞰天池<lb/>
煩君一上蓬萊閣歸説扶桑日出時<lb/>
　　郡集<lb/>
旋徹銀杯泛海螺故人相遇樂如何東西合作雙雙舞<lb/>
工拙分為一一謌吹角共驚冬晷短添爐更覺晚寒多<lb/>
<pb n="KR4d0097_WYG_007-27b"/>
不須苦鍊登州語大抵東音唯與阿<lb/>
　　送段從道司戸<lb/>
擾擾東來又西去風霜驅薄勝賢勞請君飲馬沂河上<lb/>
徐看家山萬疊髙<lb/>
　　早隂<lb/>
青女隨明月來時夜已深霜花結不就散作海天隂<lb/>
　　寓目<lb/>
倐此年華晚蕭然學館幽常閒心却悶極静景多愁葉<lb/>
<pb n="KR4d0097_WYG_007-28a"/>
走堂階響雲依殿吻浮黄茅日西下戯犬在城頭<lb/>
　　初雪即霽<lb/>
紛紛千里暗雪下海邊城方與冬為瑞如何晚即晴竹<lb/>
枝微覺重瓦口未能平深夜庭前看尤添月色明<lb/>
　　夜觀殘雪<lb/>
墻隂留得雪爛斑小閣更深獨自看江上落梅人不掃<lb/>
山頭明月夜初寒清心直與神仙比好景只應圖畫難<lb/>
宇宙之中無一物碧天如水静漫漫<lb/>
<pb n="KR4d0097_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青山續集巻七<lb/>
</p>
<p>
</p>
  </div>
</body>
</text>
</TEI>
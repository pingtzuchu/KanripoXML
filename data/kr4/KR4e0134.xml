<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>鬱洲遺稿卷一</head> <lb/>
    <p>
<pb n="KR4e0134_WYG_001-1a"/>
欽定四庫全書<lb/>
　鬱洲遺稿卷一<lb/>
　　　　　　　　　　　　　明　梁儲　撰<lb/>
　　奏疏<lb/>
　　　乞致仕疏<lb/>
臣梁儲謹奏為自劾不職乞恩休致事臣才微徳薄素<lb/>
多疾病今年踰六十病日益増而久叨重位瘝曠無補<lb/>
其為可去無可疑者顧舊歲二三月及十一月間曽三<lb/>
<pb n="KR4e0134_WYG_001-1b"/>
次自劾求退俱未䝉聖恩俞允今歲正月間又同大學<lb/>
士楊廷和等以災異之故具疏乞休亦未䝉俞允之㫖<lb/>
臣伏自惟念尤有不勝其惶懼者請更以臣宜去之義<lb/>
重為皇上陳之臣聞君父之恩無窮而大臣之分有限<lb/>
為大臣者若昧其止足之戒冥行而不自顧則折足覆<lb/>
餗之凶咎隨之矣況今内閣三臣之中惟臣年最老病<lb/>
最多才最短輔導最無狀欲求因災異䇿免以警戒于<lb/>
有位宜無有先於臣者皇上縱存念舊物未遽捐棄然<lb/>
<pb n="KR4e0134_WYG_001-2a"/>
其如臣之私願未遂何哉如天下之公論未協何哉臣<lb/>
之此情實尤懇切伏望皇上特垂睿察即日容臣以禮<lb/>
致仕别選賢能以充任使庶幾盡脩徳弭災之實以回<lb/>
天意而臣於林下亦得以終被無疆之澤矣臣無任待<lb/>
罪祈恩激切懇請之至為此具本親齎謹具奏聞伏候<lb/>
勅㫖正徳九年二月初四日奉聖㫖卿職司宻勿勞勩<lb/>
著稱正方倚任才識老成豈可引年輙求休致所辭不<lb/>
允吏部知道<lb/>
<pb n="KR4e0134_WYG_001-2b"/>
　　　問安疏<lb/>
臣梁儲等謹題二十九日早司禮監太監蕭敬等節該<lb/>
傳奉聖㫖朕躬偶爾違和暫免朝參數日臣等聞命下<lb/>
情不勝瞻戀伏望聖明慎起居節飲食頥養天和茂膺<lb/>
洪福以慰臣民之望謹具題問安正徳十年四月三十<lb/>
日<lb/>
　　　請停工疏<lb/>
臣梁儲等謹題前日欽䝉發下工部一本為修理殿宇<lb/>
<pb n="KR4e0134_WYG_001-3a"/>
添盖房屋等事大意以為見今營建乾清坤寧二宫工<lb/>
程浩大財力匱乏將内官監所奏修理太素殿及天鵞<lb/>
房船塢等項房屋工程停止臣等已擬㫖進呈未䝉批<lb/>
出中心惶惑不知所為竊惟陛下宫寢未建中外臣工<lb/>
日夕不安工部職掌工作已經㑹計查䖏派徵差官分<lb/>
投前去各處採取大木燒造磚瓦但値民窮財盡之時<lb/>
猝難辦集非惟工部以為憂臣等皆切憂之恨無方略<lb/>
以佐經費今大工方興若將前項不急之工一併整理<lb/>
<pb n="KR4e0134_WYG_001-3b"/>
則合用錢糧將何取給取之官則官無蓄積取之民則<lb/>
民已困敝況此役一興大工未免為其妨誤夫以可緩<lb/>
之役而妨當急之務深為未便該部計無所出利害切<lb/>
身事勢窘廹言非得已伏乞聖明乾斷速賜批行將前<lb/>
項殿宇房屋工程暫且停止待後大工就緒民力稍舒<lb/>
之日該衙門另行具奏定奪臣等不勝懇悃之至謹題<lb/>
請㫖正徳十年閏四月日<lb/>
　　　勸止臨幸疏<lb/>
<pb n="KR4e0134_WYG_001-4a"/>
臣梁儲等謹題日者竊聞聖駕自西安門出外經宿而<lb/>
回不知臨幸何所臣等初聞未敢遽信既而道路相傳<lb/>
衆口藉藉使臣等心志憂惶神魂飛越輾轉思惟莫知<lb/>
所䖏竊惟天子出入必偹法駕必傳警蹕衛士環列百<lb/>
官扈從所以嚴至尊之分而防意外之虞也且如南郊<lb/>
大祀不過一宿虎賁之旅鷹揚之將周旋左右而直廬<lb/>
拱衛官軍萬餘警柝之聲夜以達旦至於皇城各門又<lb/>
令勛戚重臣守把祖宗之法至為詳偹今聖駕之出不<lb/>
<pb n="KR4e0134_WYG_001-4b"/>
知環衞者何人居守者何官文武羣臣茫不與聞若徒<lb/>
無故輕身而出率意而徃擾擾塵埃中萬一車馬驚蹷<lb/>
之虞奸盜竊發之變出於意料之所不及未知何以偹<lb/>
之雖然天神協相决無是事而臣等私憂過計實切寒<lb/>
心夫千金之子尚不肯垂堂而坐陛下一身乃宗廟社<lb/>
稷之主縱不為身惜獨不為宗廟社稷計乎仰惟聖性<lb/>
髙明天資英邁洞燭天下之事機已非一日必不輕易<lb/>
舉動竊恐左右羣小貢諛希寵之徒倡引事端蠱惑聰<lb/>
<pb n="KR4e0134_WYG_001-5a"/>
明陛下偶未深思而遽從之上累聖徳下駭人心凡此<lb/>
導引之人其罪殆不容誅但事在秘宻非臣所知不敢<lb/>
妄有指議伏望陛下念祖宗付託之重體臣民瞻戴之<lb/>
情自今以後端拱穆清以保威重節宣勞逸以頥天和<lb/>
嚴内外出入之防正堂陛尊卑之分戒非時之宴逰屏<lb/>
無益之玩好仍乞查究導引出外之人置之於法以彰<lb/>
剛斷之徳以解臣民之疑宗社幸甚天下幸甚臣等偹<lb/>
員輔導平時既不能調護聖躬弼亮治理兹有所聞若<lb/>
<pb n="KR4e0134_WYG_001-5b"/>
復忌避不言則欺君負國之罪死不足贖儻以為所聞<lb/>
不的干冒天威眀示黜罰不敢辭避臣等不勝忠愛懇<lb/>
悃惶愳廹切之至謹具題知正徳十年六月十六日<lb/>
　　　議邉務疏<lb/>
臣梁儲等謹題為邉務事近因陜西地方節報邊宼聲<lb/>
息特命大監張忠監督軍務帯領參將宋贇湛臣部下<lb/>
官軍三千員名從北路去都督張洪掛印充縂兵官帯<lb/>
領京營官軍五百員名遼東官軍三千員名從南路去<lb/>
<pb n="KR4e0134_WYG_001-6a"/>
都御吏陳天祥提督軍務各調度陜西將官殺賊臣等<lb/>
仰見皇上憫念闗陜軍民重被荼毒故欲大彰天討以<lb/>
靖地方古帝王安夏攘夷伐罪救民之心不是過也竊<lb/>
惟陜西自去冬北敵入套今年由夏徂秋不次入境宼<lb/>
剠各該總制鎮廵等官不能設䇿防禦致今八月以來<lb/>
擁衆深入腹裏平涼鳯翔地方又侵犯延綏米脂綏徳<lb/>
等䖏大肆擄剠我軍曽無斬獲之功上廑聖慮逺勞王<lb/>
師固非得已但敵人故智入套則西寇闗陜過河則東<lb/>
<pb n="KR4e0134_WYG_001-6b"/>
窺宣大今在套已及一年入掠不止一次飽其所欲滿<lb/>
載而歸腹裏地方孳畜已空無可復掠此後水冷草枯<lb/>
似難再入冬深凍堅必將蹈氷過河為大同宣府偏頭<lb/>
闗等䖏之患及照陜西守臣初未嘗請兵該部原擬設<lb/>
主將一員帯領京營官軍五百員名限十日内起程星<lb/>
馳前去調度征勦本欲救陜西目前之急已䝉聖明俞<lb/>
允深合事宜今張洪受命月餘機㑹已過若復統領重<lb/>
兵紆回數千里以至陜西冬令已深河氷已合腹裏恐<lb/>
<pb n="KR4e0134_WYG_001-7a"/>
無可尋之賊徒勞士馬徒費芻糧何益於事至於亦卜<lb/>
刺餘宼逼近洮岷則又逃難殘兵守臣自足當之且陜<lb/>
西邉徼之賊四肢之疾也宣大門庭之宼腹心之疾也<lb/>
況近日朶顔夷人屢犯我邉與小王子結親其奸黠未<lb/>
可窺測臣等私憂過慮不在陜西而在宣大竊謂宣府<lb/>
及遼東官軍正宜養威蓄銳以防意外之虞以剿門庭<lb/>
之宼今乃逺調西陲為後時之舉徼難成之功恐非至<lb/>
計倘或宣府以東烽火有警士馬單弱又將征調何地<lb/>
<pb n="KR4e0134_WYG_001-7b"/>
之兵以應之乎伏望聖明乾斷合無令張忠張洪俱從<lb/>
宣府大同前去一面差人馳徃延綏探訪如果敵兵尚<lb/>
在陜西地方搶掠鎮廵官飛報速即前進督同各鎮將<lb/>
官㑹兵征剿若潛伏套内勢將過河前項軍馬且在宣<lb/>
大駐劄休息聽調待其過河各官應否改命提督宣大<lb/>
山西或敵衆北遁歸巢相應班師俱聽兵部議奏定奪<lb/>
惟復照依兵部原擬先令張洪帯領京營官軍五百從<lb/>
山西石州地方過河張忠亦先帯令奏討團營官軍五<lb/>
<pb n="KR4e0134_WYG_001-8a"/>
百員名與陳天祥俱徃赴延綏相機行事其遼東并宋<lb/>
贇等部下官軍俱暫在宣府操候本䖏有警可以調用<lb/>
若陜西果有緊急聲息方纔催調前去庶免徒勞人馬<lb/>
亦不虚費供給況陜西延寧二鎮兵馬俱素稱勇銳而<lb/>
大同逰竒等兵又見在彼䖏得人調度足可成功何至<lb/>
逺勞遼東之兵以示弱於敵人乎臣等又思得宣大二<lb/>
鎮及山西偏頭闗等䖏節被敵人宼擾地方凋殘士馬<lb/>
疲敝而宣府軍威屢挫失事最多比之他鎮尤為狼狽<lb/>
<pb n="KR4e0134_WYG_001-8b"/>
切近京師與宻雲古北口一帯唇齒相連尤宜保護伏<lb/>
願皇上申敕三鎮守臣及時修飭牆塹操練軍馬禁剥<lb/>
削之弊以養兵力時糧賞之頒以作士氣一應防邉禦<lb/>
敵事宜預為區䖏賊來有以待之使地方不至重貽患<lb/>
害以貽九重北顧之憂臣等偹員輔導知而不言是為<lb/>
欺君畧陳所見如此伏惟聖明裁擇謹題請㫖正徳十<lb/>
年十月初九日<lb/>
　　　請明敕遣中官疏<lb/>
<pb n="KR4e0134_WYG_001-9a"/>
臣梁儲等謹題為傳奉事該兵部掲帖開稱正徳十年<lb/>
十一月十三日該司禮監太監温祥傳奉聖㫖司設監<lb/>
太監劉允着他前去四川等䖏公幹寫勅與他該衙門<lb/>
知道欽此欽遵傳奉到部合具掲帖赴翰林院請寫勅<lb/>
書等因照得内外官員欽奉勅内必湏偹開所行事務<lb/>
今太監劉允前去四川未知幹理何事該部掲帖内不<lb/>
見開載臣等無憑撰寫仰惟聖明在上事遵成法兹欲<lb/>
勅遣近臣於數千里之外公幹必是事情重大伏乞明<lb/>
<pb n="KR4e0134_WYG_001-9b"/>
諭臣等知之庶使所撰勅文有所憑據謹題請㫖正徳<lb/>
十年十一月十七日<lb/>
　　　修書籍疏<lb/>
臣梁儲等謹題為修理書籍事照得内閣并東閣所藏<lb/>
書籍年歲既久殘缺頗多必湏專委官員用心管理方<lb/>
可次第修補今推得見在誥勅房辦事中書舍人胡頥<lb/>
序班劉偉俱堪委用合無令胡頥仍舊職劉偉改典籍<lb/>
與同原管主事李繼先專一管理前項書籍臣等仍督<lb/>
<pb n="KR4e0134_WYG_001-10a"/>
令逐一查對要見某書原數若干見在完全者若干殘<lb/>
缺應修補者若干待查明之日再行奏請裁䖏縁係修<lb/>
理書籍事理未敢擅便謹題請㫖正徳十年十一月日<lb/>
次日奉聖㫖是吏部知道<lb/>
　　　留逺人疏<lb/>
臣梁儲等謹題暫留逺人教習以便審譯事據提督四<lb/>
夷舘太常寺卿沈冬魁等呈該回回館教習主簿王祥<lb/>
等呈竊照本館專一譯寫回回字凡遇海中諸國如占<lb/>
<pb n="KR4e0134_WYG_001-10b"/>
城暹羅等䖏進貢来文亦附本館帯譯但各國土語土<lb/>
字與囬囬不同審譯之際全憑通事講說及至降勅回<lb/>
賜等項俱用回回字今次有暹羅國王差人來京進貢<lb/>
金葉表文無人識認節次審譯不便及查得近年八百<lb/>
大甸等䖏夷字失傳該内閣具題暫留差來頭目藍者<lb/>
哥在館教習成效合無比照藍者哥事例於暹羅國來<lb/>
夷人内選留一二名在館并選各館官下世業子弟數<lb/>
名送館令其教習待有成之日將本夷照例送回本王<lb/>
<pb n="KR4e0134_WYG_001-11a"/>
等因實為便益據此臣等㸔得習譯夷字以通朝貢係<lb/>
是重事今暹羅夷字委的缺人教習相應䖏置合無著<lb/>
禮部行令大通事并主簿王祥等將本國差來通曉夷<lb/>
字人再加審譯暫留一二在館教習待教有成效奏請<lb/>
照例送回庶日後審譯不致差誤縁係暫留逺人教習<lb/>
事理未敢擅便謹題請㫖<lb/>
　　　請重大祀疏<lb/>
臣梁儲等謹題為大祀事照得本年正月十三日皇上<lb/>
<pb n="KR4e0134_WYG_001-11b"/>
大祀天地於南郊初十日百官聽受誓戒十二日聖駕<lb/>
晨出至壇視具省牲乃御齋宫百官叩頭至晩分獻并<lb/>
執事等項官生人等各於西天門外候開進入是夜子<lb/>
時上恭詣大祀殿行禮禮畢還齋宫百官先回於承天<lb/>
門候駕隨至奉天殿慶成稱賀此祖宗舊制朝廷至重<lb/>
至大之禮盖人君至尊無對所當敬畏者惟天地此而<lb/>
不用其誠何所復用其誠仰惟皇上嗣極以來祗畏天<lb/>
顯率由舊章故未嘗有所違越一念之誠自能上通於<lb/>
<pb n="KR4e0134_WYG_001-12a"/>
天羣臣將順之不暇夫復何言但比歲駕出鑾回或至<lb/>
暮夜竊恐爼豆陳設不能蠲潔禮樂儀容不能整偹無<lb/>
以稱聖明敬天之意且扈從供事數十萬人若至暮夜<lb/>
則警蹕不嚴兵衛不肅百官失趨蹡之容班行無等級<lb/>
之分甲馬或交馳於輦道羣衆或喧呼於御街非所以<lb/>
壯臣民之觀瞻而啓四夷之尊戴也況塵埃昏暗之中<lb/>
慮有不測禁門出入之際尤難闗防雖聖徳格天百神<lb/>
訶護萬無他虞而臣子之私憂過計不能不拳拳於此<lb/>
<pb n="KR4e0134_WYG_001-12b"/>
也伏願皇上深思大祀之重慎惜至聖之體駕出廻鑾<lb/>
悉遵故事俱在清晨使禮官得以周旋百僚得展誠敬<lb/>
則天地歆鑒臣民懽恱和氣致祥實宗社萬萬年無疆<lb/>
之休也臣等偹員輔導不忍緘黙謹具題知伏惟聖明<lb/>
留意正徳十一年正月初八日<lb/>
　　　請定大本疏<lb/>
臣梁儲等謹題為定大本以繋人心事仰惟陛下嗣登<lb/>
大寳十有二年敬天法祖愛民任賢謹兵戎之練以制<lb/>
<pb n="KR4e0134_WYG_001-13a"/>
邊陲奮威刑之施以懲奸宄如正徳五年以前賊臣擅<lb/>
權毒流天下陛下一變色而大奸伏誅矣正徳八年以前<lb/>
羣盜稱亂逺近騷然陛下一指示而地方底寧矣今萬<lb/>
姓仰徳四夷向風臣等承望清光之不暇夫復何言顧<lb/>
事有至大至急中外臣民同懐隱憂而不能一日釋然<lb/>
者不敢不昧死言之陛下儲嗣未建宫坊尚虚比年以<lb/>
來兩京大小羣臣屢以為請雖䝉涵納未見施行臣等<lb/>
偹員輔導獨未敢言及者盖以祖宗功徳深厚慶祉延<lb/>
<pb n="KR4e0134_WYG_001-13b"/>
綿陛下以鼎盛之年綏方至之福螽斯麟趾之兆行將<lb/>
見之未足為晩荏苒因循又復數歲而椒寢之慶未徵<lb/>
甲觀之祥未著臣民憂惶日甚一日臣等若復忌避不<lb/>
言則是負君悮國罪不容誅矣竊惟自古帝王既纘大<lb/>
業即建儲貳上以承乎宗廟社稷而下以繋屬天下之<lb/>
心絶覬覦之念塞禍亂之源實在乎此其或儲嗣未育<lb/>
則必求同姓親賢以為之輔詩曰宗子維城故儲貳者<lb/>
天下之根本而同姓者朝廷之屏翰也今大夫士庶叨<lb/>
<pb n="KR4e0134_WYG_001-14a"/>
一命之榮席百金之産如未有嗣必圖所以繼其後陛<lb/>
下富有四海之廣貴膺萬乘之尊而左右無屬籍之親<lb/>
京師無藩屏之託比者妖言不軌之徒徃徃藉以為詞<lb/>
雖旋即事露伏法而意外之虞不可不慮此臣等之心<lb/>
所以食不下咽而寢不貼席也然此事重大秘密臣下<lb/>
固當言之若夫慎而行之則在君上非人臣所敢與聞<lb/>
伏願陛下斷自聖衷祗循成憲逺念前朝已行之故事<lb/>
近採兩京臣下之進言宜早擇宗藩近屬之賢者二三<lb/>
<pb n="KR4e0134_WYG_001-14b"/>
人召至京師置諸左右使之供問安視膳之禮代奉先<lb/>
晨謁之勞簡謹厚之人與之居命儒宿之臣以導之學<lb/>
使萬方臣庶知朝廷有屬籍之親有藩維之重憂疑之<lb/>
心自此而釋覬覦之姦無自而萌且聖徳格天多男有<lb/>
頌必當不逺待皇子誕育主鬯有人然後優其禮遇使<lb/>
各歸藩邸事體無嫌理義俱順如此則天地豫恱百神<lb/>
歆饗宗廟社稷並受其福况百官兆民有不歡呼蹈舞<lb/>
於光天化日之下者乎陛下所以延萬年統緒之傳而<lb/>
<pb n="KR4e0134_WYG_001-15a"/>
迓四海平康之治者莫急於此矣臣等一念忠悃發自<lb/>
肺肝觸犯雷霆罪當萬死伏惟聖明留神詳察正徳十<lb/>
一年三月日<lb/>
　　　請罷遣中官疏<lb/>
臣梁儲等謹題為傳奉事先該兵部手本開稱司禮監<lb/>
太監溫祥傳奉聖㫖司設監太監劉允着他前去四川<lb/>
等䖏公幹寫勅與他該衙門知道欽此欽遵臣等看得<lb/>
内外官員欽奉勅内必湏偹開所行事務今太監劉允<lb/>
<pb n="KR4e0134_WYG_001-15b"/>
前去四川未知幹理何事不見開載無憑撰寫已經具<lb/>
題未䝉明示近該禮部手本開稱司禮監太監秦文傳<lb/>
奉聖㫖司設監太監劉允着照永樂宣徳年差鄧成侯<lb/>
顯等事例去烏思藏地方齎送畨供等物寫勅與他該<lb/>
衙門知道欽此欽遵傳奉到部開具手本赴翰林院請<lb/>
寫勅書等因續於户部覆本内看得太監劉允奏要帯<lb/>
太監等官劉宗等八員錦衣等衛官舍指揮同知韋禄<lb/>
等一百三十三員名應付廪給口糧馬匹車輛馬快船<lb/>
<pb n="KR4e0134_WYG_001-16a"/>
隻該用過番物件欲令四川鎮廵三司聽其便宜措置<lb/>
及選差驍勇官二員量帯官軍計程支偹糧料直抵彼<lb/>
䖏徃回䕶送又稱撫犒各夷湏用食茶金帛絹布等物<lb/>
無從措辦乞將長蘆運司見鹽一萬引兩淮運司見在<lb/>
正課塩六萬引給與變賣應用等事情乞賜勅内開載<lb/>
等因荷䝉俞允臣等愚昧心有未安不敢不言竊惟西<lb/>
畨本夷狄之教邪妄不經古先聖王之世未聞有此顧<lb/>
其說流入中國浸淫已乆未能遽革永樂宣德年間雖<lb/>
<pb n="KR4e0134_WYG_001-16b"/>
嘗有遣使之舉我祖宗之意以天下初定特藉之以開<lb/>
導愚迷鎮服戎狄非真信其教而崇奉之也承平之後<lb/>
累朝列聖止是因其年例遣人朝貢厚加賞賚答其勤<lb/>
劬未嘗輕辱命使逺涉夷境陛下今遣近侍内臣前去<lb/>
齎送畨供朝野聞之相顧駭愕以為堯舜在上不應有<lb/>
此輕舉而太監劉允奏討塩引數萬動撥馬快船至於<lb/>
百隻又欲聽其便宜䖏置錢物若撥官軍䕶送等項於<lb/>
法例俱不相應盖開中塩引本為供邉今外患未寧三<lb/>
<pb n="KR4e0134_WYG_001-17a"/>
邉糧草缺乏帑藏空虚緩急接濟惟此一䇿且各運司<lb/>
該年塩課俱開中盡絶若許其帯塩不過收買私塩發<lb/>
賣射利乗機夾帯之弊不知幾何塩法為之大壞邉方<lb/>
何以仰給況京儲歲運與營建大木併在裏河議者猶<lb/>
恐不能疏通若又添此等塩船徃來其間挾勢騷擾不<lb/>
止地方受害而粮運大木二事被阻滯妨碍又照四川<lb/>
地方大盜初息民困未蘇所奏便宜措置錢物在官已<lb/>
無積蓄未免科派軍民民窮盜起將來事變殆不可測<lb/>
<pb n="KR4e0134_WYG_001-17b"/>
且自天全招討司出境涉歴數萬里之程動經歲年方<lb/>
得到烏思藏地方今帯去官軍人役數多沿途俱是化<lb/>
外非有驛傳供給人馬芻糧俱要馱載而行所費鉅萬<lb/>
難以逆料途間倘有不給不知何以為䖏又聞番地多<lb/>
與黄毛邊裔相隣時出剽掠為患使臣所至萬一被其<lb/>
突出有所傷害虧中國之體納外夷之侮此事理所有<lb/>
不可不慮夫以無益之事而妨至要之事且貽意外之<lb/>
虞舉朝皆知其不可此臣等不能已於言也縁劉允受<lb/>
<pb n="KR4e0134_WYG_001-18a"/>
命逺出畨境利害切身亦非得已臣等深見事勢之難<lb/>
前項勅書委實不敢撰寫伏望皇上慎重國體憫恤人<lb/>
窮收回成命不必差官番貢等物止照節年事例就令<lb/>
彼䖏朝貢使臣齎回則禮意不失事體無碍物議不興<lb/>
外患不作而聖徳益光治功無累矣臣等偹員輔導此<lb/>
等事情心知不可若隠黙不言他日陛下追悔前事之<lb/>
失責臣等不能匡正其罪莫逃謹昧死言之伏惟留神<lb/>
省覽臣民幸甚天下幸甚臣等不勝待罪俟命之至謹<lb/>
<pb n="KR4e0134_WYG_001-18b"/>
題請㫖正徳十一年三月日<lb/>
　　　災異求免疏<lb/>
臣梁儲等謹奏為不職妨賢致生災異乞賜罷黜以答<lb/>
天譴事臣等章句腐儒才非經濟誤䝉皇上簡入内閣<lb/>
與聞幾政今官躋一品位列三孤文臣恩遇殆罕倫比<lb/>
臣等其敢不勉圖報稱顧嘗切自思之以學術則不足<lb/>
以代王言以謀猷則不足以裨國論徒冒輔導之名全<lb/>
無啓沃之效況國家之大本未立中外之疵政尤多有<lb/>
<pb n="KR4e0134_WYG_001-19a"/>
司之征歛益緐生民之困苦已極凡若此類未易枚舉<lb/>
臣等雖知之而不能言或言之而不盡跡其不職之罪<lb/>
決當罷黜無疑矣又況冬無瑞雪春有風霾小雨初零<lb/>
隨即晴霽祈請雖切甘霖未降今二麥已枯五榖未種<lb/>
災害疊見邉報屢至若使雨再愆期年更荒歉則將來<lb/>
可憂之禍殆有不可勝言者伏望皇上深思天戒裁以<lb/>
大義即將臣等削去官職罷歸田里别選天下才賢入<lb/>
閣辦事庶幾猶有回天之望天下之事必將尚有可為<lb/>
<pb n="KR4e0134_WYG_001-19b"/>
者若復顧惜優容不令臣等亟去直待事變已極然後<lb/>
改圖用賢則不惟無益於事而臣等之獲罪於公論益<lb/>
又深矣臣等迫切陳詞實由衷曲聖明在上必祈垂察<lb/>
而曲成之盖臣等一退之後既可少逭乎罪愆而羣賢<lb/>
彚進之初必有以大毗乎新政是不惟臣等之幸而亦<lb/>
天下之大幸也臣等下情無任激切屏營祈望之至為<lb/>
此具本親齎謹具奏聞伏候勑㫖正徳十一年四月初<lb/>
八日具官云云初九日奉聖㫖上天示戒正宜交修卿<lb/>
<pb n="KR4e0134_WYG_001-20a"/>
等職居輔導調元贊化以裨至治豈可自引求退所辭<lb/>
不允着安心辦事該衙門知道欽此<lb/>
　　　請補缺官疏<lb/>
臣梁儲等謹題為缺官事照得詹事府翰林院左右春<lb/>
坊司經局等衙門各有額設官員俱以文字講讀考試<lb/>
等事為職業累朝以來或以詹事少詹事庶子諭徳等<lb/>
官兼翰林院官或以學士侍讀學士等官兼春坊官近<lb/>
年各該官員多有陞任及事故等項去訖見今詹事止<lb/>
<pb n="KR4e0134_WYG_001-20b"/>
有尚書蔣冕掌管印信翰林院堂上止有侍讀學士顧<lb/>
清一人春坊司經局止有左右中允劉龍李廷相二人<lb/>
各掌管印信況今年順天應天二府鄉試及明年禮部<lb/>
㑹試又例該用學士庶子等官充考試官誠恐差用不<lb/>
敷合無着吏部查照先年事例將前項衙門量擬應補<lb/>
員數并開具年深官員職名上請陞用以便差遣縁係<lb/>
缺官事理臣等未敢擅便謹題請㫖正徳十一年四月<lb/>
日<lb/>
<pb n="KR4e0134_WYG_001-21a"/>
　　　議邉務疏<lb/>
臣梁儲等謹題為邉務事近日北敵糾衆深入白羊口<lb/>
等地方搶掠今青邉等口又報大勢敵兵入境皇上大<lb/>
彰天討已命太監張忠監督軍務都督劉暉掛印充總<lb/>
兵官侍郎丁鳯提督軍務都督桂勇都指揮賈鑑充左<lb/>
右參將各統領京營遼東官軍調度各鎮守臣征勦天<lb/>
威所臨敵兵聞風震懾若不逺遁必然駢首就戮獻俘<lb/>
奏凱刻日可期但兵事甚重難以逆料地方安危在此<lb/>
<pb n="KR4e0134_WYG_001-21b"/>
一舉臣等任忝股肱一得之愚不敢緘黙謹條陳如左<lb/>
伏乞聖明省覽俯賜施行謹題請㫖<lb/>
一師克在和宜令張忠丁鳯劉暉等務以朝廷付託為<lb/>
重凡軍中一應大小事務湏要同心協盧㑹議停當而<lb/>
行至於用兵機宜還用責成劉暉桂勇等聽其進止庶<lb/>
幾號令專一成功可必不可各狥已見互相執拗彼此<lb/>
乖違致誤事機<lb/>
一帝王之師貴在萬全無弊邊隅有警來則薄伐去則<lb/>
<pb n="KR4e0134_WYG_001-22a"/>
勿追況敵人在邉已久今草盛馬肥其鋒必銳而我軍<lb/>
趨之於數百里之外未免困乏宜令張忠養威持重凡出<lb/>
兵遇敵不可驟與之戰輕遏其鋒若見零散逰走之兵<lb/>
切勿輕易尋趂陣前佯敗之卒亦勿輕易追逐須要哨<lb/>
看的確審度事勢見可而進庶不墮其姦計倘或畏威<lb/>
逺遁地方不致受苦即係各官功績不必貪圖斬獲首<lb/>
級功次輕進逺追勞我師旅恐陷不測<lb/>
一紫荆闗等處兵部已奏行廵撫都御史臧鳯速來附<lb/>
<pb n="KR4e0134_WYG_001-22b"/>
近地方駐劄與分守將官同心協力操練人馬其所管<lb/>
達官達舍宜令支與口粮給領馬匹委官管領約束遇<lb/>
警即便發去與守闗官軍協力戰守仍行沿邉一帯分<lb/>
守守偹兵備防守等官各慎固邉闗剗削山崖挑穵賺<lb/>
坑嚴謹烽堠秣馬厲兵常如敵在目前一䖏有警即便<lb/>
傳塘走報隣境官軍互相應援不可自分彼此推托誤<lb/>
事<lb/>
一山西鎮廵官宜令嚴督偏頭寧武等關分守守備等<lb/>
<pb n="KR4e0134_WYG_001-23a"/>
官嚴加防禦恐敵不得利於東而窺我之西又蹈前年<lb/>
故轍以為山西腹裏之害<lb/>
一延綏兵馬素為敵人所憚近聞副總兵安國所領竒<lb/>
兵㳺擊將軍朱鑾所領土兵大同俱已調來恐數少不<lb/>
敷應援宜作急將㳺擊杭雄所領逰兵星夜調來三枝<lb/>
㑹合當有七千餘人隨敵向徃截殺勝於他䖏兵馬但<lb/>
此兵連年征調已極疲困宜令延綏巡撫官毎員名賞<lb/>
銀一二兩以作其氣且大同宣府地方比之他鎮不同<lb/>
<pb n="KR4e0134_WYG_001-23b"/>
仍宜令延綏總兵官王勛挑選戰鋒人馬三千員名前<lb/>
來清水營駐劄若聲息十分緊急即便統領過河䇿應<lb/>
若套内尚有餘黨即調寧夏陜西兩鎮逰兵分布按伏<lb/>
防守此皆先年已行故事<lb/>
一用兵以賞罰為先今軍中止是斬獲首級者方得給<lb/>
與銀牌數亦不多其論功行賞徃復覈勘動經歲年夫<lb/>
鋒刃之下與死為隣況常人之情見利則趨以速為貴<lb/>
邉軍終歲勤苦日不聊生欲作其勇敢之氣必須以重<lb/>
<pb n="KR4e0134_WYG_001-24a"/>
利激之合無令兵部於太僕寺馬價銀内再借支五萬<lb/>
兩作急差官齎送提督軍務官䖏分發宣府大同管糧<lb/>
郎中處收貯於内量支若干差委的當官領在軍前隨<lb/>
宜給賞有功官軍使之樂於用命事寧餘剰銀兩仍解<lb/>
送兵部轉發該寺交收<lb/>
一大同宣府偏頭闗等處土著軍民舍餘人等中間多<lb/>
有材力勇悍輕生善鬭之人若激之以利自能使之鼓<lb/>
舞用命勝於逺調客兵查得先年兵部題行宣大二鎮<lb/>
<pb n="KR4e0134_WYG_001-24b"/>
事例該本部議稱各邉土人有能奮勇設䇿斬獲敵首<lb/>
一顆隨即賞銀三十兩願陞者給與冠帯名為義勇永<lb/>
免本身差徭若能糾習鄉丁截殺敵衆斬首至五顆以<lb/>
上為首者加陞署所鎮撫奪獲被擄牛羊等項以四分<lb/>
充賞等因題奉孝宗皇帝聖㫖是便鋪馬齎文與各該<lb/>
巡撫官着好生省諭鄉村軍民人等果有設謀奮勇斬<lb/>
獲敵級的照例重加陞賞欽此欽遵通行外但原擬事<lb/>
寧停止不為常例今敵勢猖獗比前尤甚合無令兵部<lb/>
<pb n="KR4e0134_WYG_001-25a"/>
查照前例通行宣府大同偏頭關等處三鎮掲示一<lb/>
應人等知㑹有功照例施行盖敵騎初入勢合而強官<lb/>
軍既不敢輕與争鋒及其分散搶掠軍馬猝難調集應<lb/>
援若此策一行人人踊躍庶幾隨地寓兵敵人知懼不<lb/>
敢恣肆正徳十一年月日<lb/>
　　　議處代府䟽<lb/>
臣梁儲等謹題近日該司禮監官傳諭聖意以代府切<lb/>
臨邉境天氣苦寒又將軍以下人等類多不法欲下廷<lb/>
<pb n="KR4e0134_WYG_001-25b"/>
臣議擇他處空閒府第遷代府居住臣等竊以為祖宗<lb/>
以來分封藩國規制已定不宜輕易遷改永樂初年雖<lb/>
有寧府自大寧遷江西遼府白廣寧遷湖廣之舉盖其<lb/>
時百姓殷富府庫充實公私用度徵發不難況分封未<lb/>
久宫眷不多所居宫室亦易營辦一應事體比之今日<lb/>
大不相同臣等查得代府宗派十餘年前所生子已五<lb/>
百七十餘人女已三百餘人歲増一歲今益衆多若要<lb/>
遷居他處其親王郡王宫眷子女必須盖造殿宇將軍<lb/>
<pb n="KR4e0134_WYG_001-26a"/>
中尉儀賓親戚人等亦須給與居址房屋大約言之雖<lb/>
得銀二三百萬餘兩尚恐不能濟事見今公私耗竭軍<lb/>
民困憊不知此銀從何出辦且如𢎞治年間夀王自四<lb/>
川保寧遷於湖廣當時宫眷亦多又只將見成宫室畧<lb/>
加修飾居住然費用已是不貲民心已多嗟怨况今營<lb/>
建乾清坤寧二宫大役方興百需未備若一旦又有此<lb/>
舉民力決不能堪非惟逼廹逃亡抑恐激成他變伏望<lb/>
皇上念國家大計利害不小特賜採納停止前議天下<lb/>
<pb n="KR4e0134_WYG_001-26b"/>
生靈不勝至幸又該太監張淮等勘得代府潞城和川<lb/>
二王府奉國將軍聰濯等違法事情刑部㑹多官覆奏<lb/>
臣等已謹擬一票封進以為如此處治已足示戒宗藩<lb/>
亦合在廷衆論之公尤望聖明詳察近該太監張淮等<lb/>
勘問過代府奉國等將軍聰濯等違法事情刑部㑹官<lb/>
議奏䝉發下臣等議擬隨已擬票并掲帖封進未能仰<lb/>
合聖意仍欲再下廷臣從重議處臣等㸔得勘官所㕘<lb/>
多官所議惟聰濯聰灍二人罪過為甚義當處置遷徙<lb/>
<pb n="KR4e0134_WYG_001-27a"/>
次則聰洎聰溫等其罪輕重不同亦當量加罰治至如<lb/>
代王及潞城和川二王其過失只在不能鈐制宗室非<lb/>
有别項奸惡今若不憑勘官及多官勘議事理輙慮本<lb/>
府他日或有意外之虞一槩欲遷之他處如此處置自<lb/>
代王以下心必不服天下臣民亦必以為朝廷所處欠<lb/>
當各處王府聞之或有援引祖訓具疏來問在廷内外<lb/>
臣僚何人作此奸謀立此議論仍守闕索取奸臣不知<lb/>
朝廷何以應之此事干係不小是以臣等雖再䝉聖諭<lb/>
<pb n="KR4e0134_WYG_001-27b"/>
仍不敢别有所擬伏望聖明裁察將所擬前票早賜批<lb/>
出以釋羣疑不然竊慮欲除禍患反生禍患他日悔之<lb/>
噬臍莫及臣等雖萬死亦不足以贖誤國之罪矣臣等<lb/>
下情無任惶懼懇切之至<lb/>
　　　請罷中官鹽引等疏<lb/>
臣梁儲等謹題為陳愚見以裨聖治事臣等竊見天下<lb/>
賦稅歲入有常而國用日増無有限制雖年榖豐登尚<lb/>
難支持一遇荒歉尤為可慮況今敵患未寧軍需糧草<lb/>
<pb n="KR4e0134_WYG_001-28a"/>
在在缺乏太倉毎歲解去各邉銀兩常不足以供一歲<lb/>
官軍之費所頼以接濟者惟有鹽課一事可以備飛芻<lb/>
走粟之用然徃日開中引鹽如正徳十年則開中正徳<lb/>
元年以前課額今數年以來各處運司該年正課俱以<lb/>
開中盡絶凡有奏請開中者未免預先支給鹽法因此<lb/>
大壊猝有邉警召募客商多不上納盖因公差人員奏<lb/>
討引目數多一時就要盡數支賣本等客商皆守支維<lb/>
艱日漸貧困以至如此夫以太倉有限銀兩既不足以<lb/>
<pb n="KR4e0134_WYG_001-28b"/>
給各邉軍馬之需而鹽課成法又日益廢壊無以接濟<lb/>
急用萬一復報有重大聲息勢須多用糧草不知朝廷<lb/>
將何以處之近該太監劉允差徃烏思藏齎送畨供等<lb/>
物奏討長蘆運司見鹽一萬引兩淮運司見鹽六萬引<lb/>
跟隨人役類多挾勢謀利或至各支一萬引乃夾帯至<lb/>
八九萬引以此載鹽船隻填滿河道南北官民商旅舟<lb/>
楫一切阻塞不容徃來其所用拽船人夫二三千名威<lb/>
勢逼迫役及婦人所過之處怨聲載道非惟有壊鹽法<lb/>
<pb n="KR4e0134_WYG_001-29a"/>
抑恐激成他變臣等實切憂之夫朝廷之所以遣允齎<lb/>
供以取佛徒者盖欲崇尚其教也然彼佛氏之教本以<lb/>
慈悲不殺憫念衆生為心今允等所過地方軍民供億<lb/>
乃至於顛仆道途死亡相繼就使佛尚有靈聞此苦事<lb/>
亦將蹙額不樂而不忍見矣如此而欲奉佛求福其可<lb/>
得乎又況烏思藏乃西畨化外之教其徒飲酒食肉不<lb/>
知戒律亦佛氏之所耻言者聖明在上正宜申嚴禁戒<lb/>
逺斥其人豈宜崇信供奉浪費國計以貽天下生民無<lb/>
<pb n="KR4e0134_WYG_001-29b"/>
窮之害也哉再照陜西延綏甘肅等處連年災傷米榖<lb/>
薄收人多饑饉加以去年敵騎便入搶掠又有回賊累<lb/>
次作耗瘡痍之民尚未甦息地方十分艱苦錢糧十分<lb/>
窘乏彼處官司計無所出見行奏乞賑濟方患無以應<lb/>
之今該司禮監傳奉聖㫖差御馬監太監張玉前去彼<lb/>
處造辦應貢各様土宜物件其合用錢糧茶品等項欲<lb/>
令陜西鎮巡三司等官及甘肅地方官員計處交與張<lb/>
玉置辦凡百大小事情悉聽張玉便宜處治所在大小<lb/>
<pb n="KR4e0134_WYG_001-30a"/>
衙門母得違阻令臣等備以此意撰寫勅書臣等躊蹰<lb/>
惶懼未敢仰承聖意縁前項地方既值兵荒貧窘民不<lb/>
聊生前項措辦錢糧欲取之於官則庫藏匱乏欲取之<lb/>
於民則閭里空虚其太監以下人員至彼之日所費又<lb/>
復不貲為彼處官員者若欲撫恤軍民則恐以違詔致<lb/>
罪若欲奉行詔㫖則恐嚴刑峻法之下民窮盜起别生<lb/>
意外之患此固為人臣子者皆宜為國深慮者也而況<lb/>
忝居内閣義同休戚如臣等者乎又況甘肅切近土魯<lb/>
<pb n="KR4e0134_WYG_001-30b"/>
畨諸界設若内地盜起彼必乗機入為邉患地方安危<lb/>
闗繋非小至於便宜處治惟統兵官員臨機濟務得以<lb/>
行之尋常公幹豈可援引為例伏望皇上俯垂天聽亟<lb/>
將劉允取回今後凡有奏討鹽引者一槩不與重念陜<lb/>
西歲荒民貧錢糧無處出辦仍將張玉停止不差前項<lb/>
勅書免令臣等撰擬地方生靈不勝幸甚臣等無任懇<lb/>
切顒望之至謹題請㫖正徳十一年月日<lb/>
　鬱洲遺稿巻一<lb/>
</p>
<p>
</p>
  </div>
<div>
<head>鬱洲遺稿卷二</head> <lb/>
    <p>
<pb n="KR4e0134_WYG_002-1a"/>
欽定四庫全書<lb/>
　鬱洲遺稿卷二<lb/>
　　　　　　　　　　　　　明　梁儲　撰<lb/>
　　奏疏<lb/>
　　　勸止逰翫以重大祀疏<lb/>
臣梁儲等謹題連日該司禮監太監蕭敬等於左順門<lb/>
宣諭聖意欲於郊天之後暫徃南海子逰翫臣等與同<lb/>
五府六部都察院通政司大理寺錦衣衛六科十三道<lb/>
<pb n="KR4e0134_WYG_002-1b"/>
等官衆口一詞皆謂朝廷至大至重之事莫有過於郊<lb/>
祀之禮今祀禮未舉而先有意於逰獵則精誠已分矣<lb/>
何以感格天心籲祈歆饗而望其錫福降祥於天下哉<lb/>
况自祖宗列聖以來一百五十餘年皆未嘗有此舉動<lb/>
今一旦忽然有之臣等乃不能極力諫阻以致皇上輕<lb/>
改祖宗之舊章怠忽郊祀之大禮縱耳目之細娱忘宗<lb/>
社之至計則臣等之罪大矣又況塵埃草野之中車馬<lb/>
叢雜之際等威莫辨警蹕不嚴萬一可虞之事或有出<lb/>
<pb n="KR4e0134_WYG_002-2a"/>
於意料之所不及者則臣等雖萬死亦不足以贖誤國<lb/>
負君之罪矣以此不敢茍為阿順曲從皇上採納羣議<lb/>
斷在不行則聖徳益光而聖治益隆矣宗社生靈不勝<lb/>
至幸臣等下情無任激切俟命之至謹題請㫖正徳十<lb/>
二年正月初四日<lb/>
　　　作飬人材疏<lb/>
臣梁儲等謹題為作養人材事近該内閣題欲將正徳<lb/>
十二年進士照先事例㑹同吏部禮部考選庶吉士等<lb/>
<pb n="KR4e0134_WYG_002-2b"/>
因奉聖㫖是該衙門知道欽此欽遵於本年三月二十<lb/>
九日㑹同吏部左侍郎等於東閣前出題彌封考選得<lb/>
汪佃等三十四名俱各文理優長年嵗相應堪以教養<lb/>
合照例改翰林院庶吉士與第一甲三名進士舒芬倫<lb/>
以訓崔桐俱於翰林院一同讀書進學令掌詹事府事<lb/>
禮部尚書兼翰林院學士毛紀詹事府少詹事兼翰林<lb/>
院學士顧清教習文章内閣仍按月考試以騐進益合<lb/>
用桌凳筆硯紙墨酒飯皁𨽻等項仍照例行各該衙門<lb/>
<pb n="KR4e0134_WYG_002-3a"/>
給發縁係作養人材事理未敢擅便謹題請㫖正徳十<lb/>
二年三月三十日本年四月初一日奉聖㫖<lb/>
　計開<lb/>
　　汪　佃江西弋陽縣人　余承勛四川清神縣人<lb/>
　　黄　易江西弋陽縣人　江　暉浙江仁和縣人<lb/>
　　王廷陳湖廣黄岡縣人　汪應軫浙江山隂縣人<lb/>
　　劉世盛直𨽻趙州人　　曹　懐直𨽻無錫縣人<lb/>
　　儲　昱直𨽻上海縣人　葉貴章四川名山縣人<lb/>
<pb n="KR4e0134_WYG_002-3b"/>
　　葉　式浙江永嘉縣人　馬汝驥陜西綏徳州人<lb/>
　　汪　思直𨽻婺源縣人　王三錫山東曹州人<lb/>
　　史于光福建晉江縣人　陳　沂南京太醫院人<lb/>
　　鄺　灝直𨽻任丘縣人　史　道順天府涿州人<lb/>
第三甲<lb/>
　　劉　穆山西臨汾縣人　楊士雲雲南太和縣人<lb/>
　　張　星廣西桂林中衛人　蕭與成廣東潮陽縣人<lb/>
　　林　時河南汝陽縣人　鄭自璧順天府大興縣人<lb/>
<pb n="KR4e0134_WYG_002-4a"/>
　　劉世揚福建閩縣人　　曹　嘉河南扶溝縣人<lb/>
　　閻　閎山東臨清州人　季　方山西振武衛人<lb/>
　　湯推學江西安仁縣人　黎　貫廣東從化縣人<lb/>
　　席　春四川遂寧縣人　王邦瑞河南宜陽縣人<lb/>
　　許宗魯陜西咸寧縣人<lb/>
　　　修書籍疏<lb/>
臣梁儲等謹題為修理書籍事照得内閣及東閣所藏<lb/>
書籍卷帙浩繁但歴歲既久殘缺頗多臣等已督令典<lb/>
<pb n="KR4e0134_WYG_002-4b"/>
籍等官劉偉等逐一查對明白欲行禮部轉行福建書<lb/>
坊等處照依開去各書内所缺篇數印寫解京以慿委<lb/>
官修補今訪得聽選等項監生王嵒諸華殷甫王瀚俱<lb/>
寫字端楷合無着吏部將王嵒等四名并於監生及鑄<lb/>
印局習字人員内再考選四五員名開送前來供應書<lb/>
寫待書完之日仍奏請送部選用未敢擅便謹題請<lb/>
㫖正徳十二年四月二十四日奉聖㫖是該衙門知道<lb/>
欽此<lb/>
<pb n="KR4e0134_WYG_002-5a"/>
　　　作養人材疏<lb/>
臣梁儲等謹題為作養人材事照得翰林院庶吉士原<lb/>
有教書官二員内毛紀已奉欽依陞任内閣辦事訖所<lb/>
有教書員缺合當推補今推舉得禮部左侍郎石珤原<lb/>
任翰林院檢討修撰累陞侍讀學士及南京祭酒以至<lb/>
今官學行老成堪教庶吉士合無令本官兼翰林院學<lb/>
士專管教書未敢擅便謹題請㫖正徳十二年六月十<lb/>
一日<lb/>
<pb n="KR4e0134_WYG_002-5b"/>
　　　災傷求免疏<lb/>
臣梁儲等謹題為自劾不職乞賜罷黜以弭災患事今<lb/>
年四五月以後各處地方水患非常南京國家根本之<lb/>
地陰雨連綿歴兩三月不止且又雨中雷擊神機營旗<lb/>
杆鳯陽祖宗興王之地雨久而多水驟發臨淮天長五<lb/>
河盱眙等縣軍民房屋牲畜穀麥盡被衝塌田野禾稼<lb/>
淹沒無存老稚男婦溺死甚衆蘇松長鎮嘉湖等府財<lb/>
賦所出之地四五十日内大雨如注夏麥秋稻盡皆淹<lb/>
<pb n="KR4e0134_WYG_002-6a"/>
死淮揚等處又南北襟喉之地自儀真以北至於清河<lb/>
逺近一壑茫無畔㟁髙低禾稼俱無形迹房屋倒塌人<lb/>
畜漂溺難以數計淮安新舊城内駕船行走居民老小<lb/>
半棲城上河隄決口阻壊船隻後幫糧運無計前行湖<lb/>
廣荆襄䖏霪雨連旬江水泛漲人民困苦不减去年至<lb/>
若京城内外并順天河間真定保定等府連日驟雨數十<lb/>
年來未嘗有通州張家灣一帯彌望皆水衝壊糧船漂<lb/>
流皇木不知其幾且毎年漕運糧米就使盡數運到通<lb/>
<pb n="KR4e0134_WYG_002-6b"/>
京二倉尚慮不足供用今先到糧船既已沈溺數多後<lb/>
來糧船又未知何日可到況大同宣府三鎮毎歲主客<lb/>
兵馬除草束之外該用糧餉大約共用一百五六十萬<lb/>
今欲查議足勾四五年糧草之用又未知設何方法作<lb/>
何處置乃可以充足前數又況山東登萊二府及遼東<lb/>
地方自春至夏雨澤少降二麥既缺秋稼未登前項各<lb/>
處地方水災旱災並在一時民將何以堪命竊恐民窮<lb/>
盜起勢所必至萬一或有如徃年劉六劉七齊彦明軰<lb/>
<pb n="KR4e0134_WYG_002-7a"/>
起而倡亂勢又不得不調兵征剿一欲調兵必先糧草<lb/>
今既公私匱竭又將何以處之將來事勢誠有大可慮<lb/>
者臣等輔導無狀實切憂慚輾轉以思不能緘黙伏望<lb/>
皇上念祖宗創業之艱難思今日保守之不易新徳勤<lb/>
政以回天意布澤施恩以安人心特勅有司將被災州<lb/>
縣一應徵派盡行蠲免被災人户量行賑䘏更望皇上<lb/>
特按前代異災策免大臣故事將臣等罷歸田里别求<lb/>
經濟偉才代居重任則臣等今日雖難逭夫瘝官曠職<lb/>
<pb n="KR4e0134_WYG_002-7b"/>
之罪而他日猶幸免夫妨賢誤國之誅矣臣等不勝激<lb/>
切俟命之至謹具題知伏候勅㫖正徳十二年七月十<lb/>
八日<lb/>
　　　請回鑾疏一<lb/>
臣梁儲等謹題臣等昨日在閣辦理文書見午本未散<lb/>
候至申刻始出閣門及至長安門外則道路相傳皆謂<lb/>
聖駕清晨已輕騎徑徃教塲隨去天夀山等處臣等聞<lb/>
之心膽戰驚莫知所措今儲嗣未建人心危疑車駕既<lb/>
<pb n="KR4e0134_WYG_002-8a"/>
出誰與居守又各衙門一應題奏本并太常寺該奏大<lb/>
祀社稷并遣祭先師孔子此等禮儀尤為重大不知何<lb/>
以上達天聽臣等職叨輔導實不遑安謹詣行在俯伏<lb/>
面奏恭請聖駕即回以安人心臣等不勝恐懼待罪祈<lb/>
恩俟命之至正徳十二年八月初二日<lb/>
　　　請囬鑾疏二<lb/>
臣梁儲等謹題近日聖駕逺出廵幸臣等先至沙河奏<lb/>
請還宫至今未䝉賜允臣等憂思廹切罔知攸措伏望<lb/>
<pb n="KR4e0134_WYG_002-8b"/>
皇上念皇城之内居守無人機密事務不可徃來傳奏<lb/>
即日旋駕回京以上解兩宫太后之憂下副中外臣民<lb/>
朝夕之望不勝幸甚臣等職居近禁輔導無狀先是不<lb/>
能積誠諫正今又不能力請回鑾罪該萬死尚當乞恩<lb/>
罷黜以謝天下此情先具題知伏乞聖明鑒察正徳十<lb/>
二年八月初六日<lb/>
　　　請回鑾疏三<lb/>
臣梁儲等謹題臣等伏見聖駕逺出廵幸本月初六日<lb/>
<pb n="KR4e0134_WYG_002-9a"/>
早該司禮監太監蕭敬等於左順門傳諭聖意命文武<lb/>
百官不必迎駕一二日即回自初六至今已經三日恭<lb/>
候回鑾未有定期中外臣民不勝瞻戀臣等偹員内閣<lb/>
義闗休戚匡輔無能徒切慚畏伏望皇上俯納微忱即<lb/>
日回鑾以安衆心宗社幸甚生靈幸甚臣等不勝懇切<lb/>
仰望之至正徳十二年八月初九日<lb/>
　　　請回鑾疏四<lb/>
臣梁儲等謹題伏自今月初一日聖駕逺出廵幸跋渉<lb/>
<pb n="KR4e0134_WYG_002-9b"/>
數百里經旬未返臣等雖職忝輔導不獲與扈從之列<lb/>
連日出郊迎請未睹聖顔下情懸懸曷勝瞻戀謹待罪<lb/>
俯伏上請伏望皇上思宗社之重寄念居守之無人上<lb/>
體兩宫太后倚望之深下憫中外臣民仰戴之切即日<lb/>
回鑾以慰人心天下幸甚臣等不勝懇切俟命之至正<lb/>
徳十二年八月初十日<lb/>
　　　求免疏<lb/>
臣梁儲等謹題為自劾不職久妨賢路乞賜罷黜以謝<lb/>
<pb n="KR4e0134_WYG_002-10a"/>
天下事臣等本無才識誤䝉皇上簡置内閣累次陞授<lb/>
官至一品顧平日碌碌曾無毫髮補報近日聖駕逺幸<lb/>
近郊經旬不返臣等又不能直言極諫恭請回鑾以慰<lb/>
中外臣民之望臣等負國之罪大矣伏望聖明裁斷即<lb/>
將臣等所授官職盡行削去罷歸田里以為人臣不能<lb/>
盡職之戒仍亟選賢能入閣辦事庶幾尚有格心之學<lb/>
濟時之效如此則臣等雖終身疏食水飲亦且不朽矣<lb/>
臣等下情不勝懇切願望之至為此具本親齎謹具奏<lb/>
<pb n="KR4e0134_WYG_002-10b"/>
聞伏候勑㫖正徳十二年八月十三日<lb/>
　　　問安疏<lb/>
臣梁儲等謹題為問安事伏見聖駕歸自近郊上有以<lb/>
解兩宫聖母之憂下有以慰中外臣民之望臣等不勝<lb/>
慶幸但自駕出以至鑾回經歴旬又三日跋渉二百餘<lb/>
里在臣下尚且不勝其勞況以萬乘之主躬御鞍馬朝<lb/>
暮寢膳豈能不減於舊伏望皇上自今以後慎重起居<lb/>
勿輕出入以益延國家億萬載無疆之福臣等不勝懇<lb/>
<pb n="KR4e0134_WYG_002-11a"/>
切祈望之至謹具題知正徳十二年八月十四日<lb/>
　　　請視朝疏<lb/>
臣梁儲等謹題昨者皇上廵幸回鑾中外人心無不歡<lb/>
慶臣等伏望皇上斟酌古禮特於奉先奉慈殿親行祭<lb/>
告次詣兩宫謁見聖祖母聖母然後御門視朝使大小<lb/>
臣工瞻拜天顔得以遂其依戀之誠臣等不勝幸甚謹<lb/>
具題知正徳十二年八月十四日<lb/>
　　　宗社大計疏一<lb/>
<pb n="KR4e0134_WYG_002-11b"/>
臣梁儲等謹題為宗社大計事伏自聖駕謁陵之後中<lb/>
外臣民懸望回鑾莫不心懐憂懼寢食靡寧近日獲覩<lb/>
聖駕還宫視朝聽政又莫不歡忻鼓舞交相慰賀臣等<lb/>
見羣心如此已有不勝其慶幸者矣然尚有葵藿微誠<lb/>
未能上達謹為君父懇切言之盖今前星未耀儲位尚<lb/>
虚上未有以慰兩宫聖母之心下未有以副百官萬民<lb/>
之望此天下之大事宗社之大計不可不早定而預䖏<lb/>
者也伏望皇上先白於兩宫聖母次召皇親公侯駙馬<lb/>
<pb n="KR4e0134_WYG_002-12a"/>
伯并五府六部都察院通政司大理寺及翰林院詹事<lb/>
府六科十三道等官羣集於朝詔以大義俾於宗室中<lb/>
推舉近屬之相應者一人具奏上請然後皇上斷自聖<lb/>
心告於天地宗廟社稷迎取來京教養成就俾之問安<lb/>
侍膳司香内殿以待他日元子誕生然後出封藩服如<lb/>
此則恩至義盡言順事行人心恱而天意從矣國家萬<lb/>
萬年無疆之休實在於此臣等偹員輔導義同休戚事<lb/>
有闗於安危大計者安敢不昧死言之伏望聖明俯垂<lb/>
<pb n="KR4e0134_WYG_002-12b"/>
鑒納即賜施行天下幸甚宗社幸甚臣等下情不勝恐<lb/>
懼顒望俟命之至謹題請㫖正徳十二年八月十八日<lb/>
　　　修書籍疏<lb/>
臣梁儲等謹題為修理書籍事照得翰林院原有習字<lb/>
秀才周一元章鳴鳯又該臣等題准取到監生王嵒等<lb/>
四名并吏部考送監生儒士劉髙等五名俱各供應書<lb/>
寫所有月糧飯食并紙劄筆墨合無照依先年謄録監<lb/>
生王琪等事例行移各該衙門支給應用未敢擅便謹<lb/>
<pb n="KR4e0134_WYG_002-13a"/>
題請㫖正徳十二年八月十九日<lb/>
　　　誥勅官疏<lb/>
臣梁儲等謹題為誥勅事照得在京在外文職官員應<lb/>
得誥命勅命該臣等通行掌管又有尚書兼學士李遜<lb/>
學專一管理但其間查對手本創寫草稿開具掲帖等<lb/>
項俱係翰林編修潘辰獨任其事本官先因大學士徐<lb/>
溥等具本奏保欽䝉除授本院待詔歴陞典籍博士以<lb/>
至今官其文學老成操履端慎既為輿論所推且能勤<lb/>
<pb n="KR4e0134_WYG_002-13b"/>
於職業不少懈怠又為臣等素所委用但今年過七十<lb/>
累疏求退未䝉俞允倘一旦得請而去後來繼之者或<lb/>
非其人未免誤事臣等亦不能辭責今訪得尚寳司司<lb/>
丞劉銳性質安静學行勤謹曾在制勅房辦事有勞無<lb/>
過堪以繼理前事合無勅吏部將潘辰量擬陞秩以酬<lb/>
其勞仍令照舊辦事并將劉銳改送内閣誥勅房與同<lb/>
潘辰習學管理庶幾他日得人任用事無稽誤未敢擅<lb/>
便謹題請㫖正徳十二年八月二十四日<lb/>
<pb n="KR4e0134_WYG_002-14a"/>
　　　宗社大計疏二<lb/>
臣梁儲等謹題為乞賜聖斷早定宗社大計事臣等偹<lb/>
員内閣叨受寵恩尸位素餐萬無一報近以宗社大計<lb/>
冒昧上請欲冀聖明俞允早賜施行庶上以慰兩宫聖<lb/>
母之心下以副中外臣民之望顧恭俟旬日未奉眀㫖<lb/>
盖由臣等平日不能盡職以致不能少回天聽至於如<lb/>
此負國之罪益又大矣然區區犬馬之忱終有不能自<lb/>
已者用是再瀝丹𠂻仰祈聖眀鑒納即日達於兩宫聖<lb/>
<pb n="KR4e0134_WYG_002-14b"/>
母隨召左右心腹重臣示以臣等前後章奏與之宻切<lb/>
計議斷自聖心特於至親宗派中照依編序欽定年行<lb/>
相應者一人差官迎取到京俾之司香内殿以待元子<lb/>
誕生然後出封藩服如此則人神胥恱而宗社永安矣<lb/>
臣等不勝忠誠懇切祈恩俟命之至謹題請㫖正徳十<lb/>
二年八月二十六日<lb/>
　　　請廻鑾疏<lb/>
臣梁儲等謹奏為恭請廻鑾以慰人心仍乞特賜罷黜<lb/>
<pb n="KR4e0134_WYG_002-15a"/>
以光聖政事臣等數日以前聞之道路皆云聖駕將復<lb/>
有出郊之行當時殊未之信昨日及今日進閣辦事俱<lb/>
未見文書發下臣等始信所聞不妄竊見我皇祖憲宗<lb/>
純皇帝皇考孝宗敬皇帝當時雖建有皇儲人心安靖<lb/>
然猶思患預防不肯輕出逰獵今元子未生九重大内<lb/>
無人居守一日萬幾誰與裁決中外臣民之心實皆驚<lb/>
惶無地寢食不安况鞍馬之上勞苦百端雖天保聖躬<lb/>
必無他患然意外之虞亦有不可不深加防慮者臣等<lb/>
<pb n="KR4e0134_WYG_002-15b"/>
既沗職輔導安敢緘黙不言伏望聖眀鑒其愚悃即日<lb/>
廻鑾永為羣生造福首將臣等削奪官職罷歸田里以<lb/>
為輔導無狀者之戒别選賢才代居重任庶得盡忠啓<lb/>
沃以裨聖徳以光聖政則天下幸甚而臣等亦幸甚矣<lb/>
臣等不勝忠懇激切祈恩俟命之至謹具奏聞伏候勅<lb/>
㫖正徳十二年八月三十日<lb/>
　　　請廻鑾疏二<lb/>
臣梁儲等謹題為恭請廻鑾以慰人心事前日聖駕還<lb/>
<pb n="KR4e0134_WYG_002-16a"/>
宫之後京城内外官員軍民人等無不歡欣喜慶祝頌<lb/>
聖徳不意近日以來又有此出闗廵幸之舉大小人心<lb/>
比前尤加惶懼臣等及府部以下各衙門官員俱日詣<lb/>
左順門跪進章疏伏請廻鑾但因未奉明㫖以致一應<lb/>
章疏俱無由上達況皇城都城無人居守毎日護衞官<lb/>
軍及辭見官員人等自朝至暮俱不敢輒自退出此事<lb/>
闗係不小臣等職居輔導與國家義同休戚不得不昧<lb/>
死為皇上再三言之伏望聖明宥臣等之罪察臣等之<lb/>
<pb n="KR4e0134_WYG_002-16b"/>
心俯垂天聽降㫖䖏分俾各衙門官員人等皆得有所<lb/>
遵守仍即日廻鑾視政以衍宗社萬萬年無疆之休臣<lb/>
等不勝戰慄待罪俟天俟命之至謹具題知伏候勅㫖<lb/>
正徳十二年九月初一日<lb/>
　　　請用人隨侍疏<lb/>
臣梁儲等謹題為乞賜明㫖以慰人心等事臣等竊見<lb/>
乗輿在外夙夜勤勞内外文武百官皆當隨侍左右以<lb/>
偹使令今内閣并府部等衙門俱各開具堂上官姓名<lb/>
<pb n="KR4e0134_WYG_002-17a"/>
上請伏乞於内各㸃一員隨侍以盡臣子之心臣等謹<lb/>
并將所擬㫖意掲帖封進伏乞一經聖覧御筆批下施<lb/>
行庶使各知遵守人心賴以安慰謹題請㫖正徳十二<lb/>
年九月初四日<lb/>
　　　請廻鑾疏三<lb/>
臣梁儲等謹題本月初八日早該司禮監太監蕭敬等於<lb/>
左順門傳諭聖㫖云廵幸數日即廻着府部等衙門官<lb/>
員各用心辦事欽此臣等聞之不勝喜慰然聖駕之出<lb/>
<pb n="KR4e0134_WYG_002-17b"/>
今已旬日邉塞險危之地鞍馬跋涉之勞臣子之心不<lb/>
能不朝夕憂慮況今聖節在邇天下王府并文武衙門<lb/>
及外國四譯人員進表朝賀到京皆欲拜稽闕廷瞻仰<lb/>
天顔以遂其山呼祝頌之誠此尤為國家大禮不可廢<lb/>
闕伏望聖明留念早賜廻鑾以全盛典以安衆心臣等<lb/>
不勝至願謹題請㫖正徳十二年九月初九日<lb/>
　　　請廻鑾疏四<lb/>
臣梁儲等謹題為再陳愚悃早乞廻鑾事伏自聖駕出<lb/>
<pb n="KR4e0134_WYG_002-18a"/>
京以來已經二十餘日今恭遇萬夀聖節凡親而宗藩<lb/>
逺而外國其奉表來京與臣等在京在外各衙門官員<lb/>
人䓁皆不得一望天顔山呼舞蹈以盡其惓惓敬仰祝<lb/>
頌之誠況孟冬伊邇禮當時享太廟若不及早廻鑾躬<lb/>
親奠獻其何以慰祖宗在天之靈亦何以盡皇上報本<lb/>
追逺之意又況近京各䖏衙門多抄奉總督軍務威武<lb/>
大將軍總兵官印信鈞帖凡調遣軍馬支給錢糧槩以<lb/>
此帖行之臣等伏見祖宗舊制一應軍馬錢糧非該部<lb/>
<pb n="KR4e0134_WYG_002-18b"/>
奉有勅㫖俱不許擅行支應今乃一旦以此行之他日<lb/>
設有奸人乘機詐冒軍衞有司不能辨别真偽一槩奉<lb/>
行安能保無他患伏望皇上思祖宗付託之重念兩宫<lb/>
懸望之深即日廻鑾以安中外今後凡欲調遣兵馬支<lb/>
給錢糧仍遵舊制而行前項印信鈞帖俱乞停止以防<lb/>
意外之虞且毋使天下之人他日指為口實以為臣等<lb/>
之罪宗社臣民不勝慶幸謹題請㫖正徳十二年九月<lb/>
二十日<lb/>
<pb n="KR4e0134_WYG_002-19a"/>
　　　議處國計併請廻鑾疏五<lb/>
臣梁儲等謹題為議䖏國計事近該户部節奉聖㫖邉<lb/>
兵寒苦着户部上緊處置銀一百萬兩差委的當堂上<lb/>
官一員管領親到該鎮交收以偹犒勞欽此臣等仰窺<lb/>
聖心軫念邉士欲加犒賞以慰其勞是即天地覆育之<lb/>
仁但今日事勢則有大可憂者盖天下歲入錢糧自有<lb/>
定數分毫不可増添一遇水旱災傷又當優恤蠲免難<lb/>
以充足前數況朝廷經費日増月益無有紀極即今宣<lb/>
<pb n="KR4e0134_WYG_002-19b"/>
大二鎮城堡糧草處䖏缺乏鎮廵等官節次奏討銀兩<lb/>
該部題准已差侍郎鄭宗仁前去整理但帯去銀兩不<lb/>
多隨買隨放旋復告乏今復奉有前㫖不知該部又將<lb/>
何以計䖏臣等聞得太倉銀庫正收銀兩動支已盡其<lb/>
逓年積下餘銀僅有十五萬兩該部見在折糧折草等<lb/>
銀亦止有二十萬兩又係見該給與在京軍官夏秋二<lb/>
季折俸之數今該部欲將前項銀兩暫借那用仍開生<lb/>
員納銀事例以冀暫應一時之命臣等竊見在京軍官<lb/>
<pb n="KR4e0134_WYG_002-20a"/>
俸糧寡薄專一仰給此銀用度若過期不行給與身家<lb/>
養贍不敷未免致生嗟怨是誠不可不慮及照生員納<lb/>
銀事例本非美政先年或因緊急用兵及賑濟饑民不<lb/>
得已偶一舉行近歲以來行之太頻以致人材冒濫選<lb/>
法阻滯尤有傷於治體伏望聖明深惟宗社生靈至計<lb/>
俯從臣等所言特勅該部將前二項所開銀三十五萬<lb/>
兩以一半發與二鎮添充買草之用存留一半發與軍<lb/>
官養贍免令解送以弭衆怨所擬生員納銀事例亦併<lb/>
<pb n="KR4e0134_WYG_002-20b"/>
不行仍乞早廻聖駕以安天下之心以防意外之變臣<lb/>
等惓惓愚衷不勝懇切瞻戀俟命之至謹題請㫖正徳<lb/>
十二年九月二十八日<lb/>
　　　宗社大計併請廻鑾疏六<lb/>
臣梁儲等謹題為宗社大計事伏自聖駕廵邉至今已<lb/>
三十餘日臣等三人義應輪流一人常詣行在左右朝<lb/>
夕奉問起居因得少伸啓沃為因居庸闗把守人員奉<lb/>
有㫖意不容官員人等徃來是以臣等不能如願至於<lb/>
<pb n="KR4e0134_WYG_002-21a"/>
邉警重務亦一切不得與聞臣等輔導無狀致令皇上<lb/>
待之疏薄如此罪已不容於自逭矣二三日來始傳聞<lb/>
駕在順聖城内駐蹕又聞敵人擁衆去陽和邉外不逺<lb/>
且分營深入搶掠即今京城内外人心揺揺臣等下情<lb/>
尤不勝憂懼之至竊料北敵之計難測且覘知聖駕在<lb/>
外日久月深彼将陸續而來聚衆甚多却乃藏形匿影<lb/>
外示寡弱使我易而無偹是誠不可忽畧尤宜周防逺<lb/>
慮者也乞勅隨駕官軍持重堅守切不可輕出接戰及<lb/>
<pb n="KR4e0134_WYG_002-21b"/>
貪功逐利以致墮彼計中仍勅各該㳺擊將官分布要<lb/>
害去䖏隨宜分合相機戰守彼雖出境逺去亦宜哨探<lb/>
的確方可整衆星夜廻鑾如此則計出萬全保無他患<lb/>
天下臣民皆知稱頌睿謀神算實有出於尋常萬萬者<lb/>
矣此乃宗社安危之機天下治亂之本伏惟聖明深<lb/>
加之意謹題請㫖正徳十二年十月初三日<lb/>
　　　請廻鑾疏七<lb/>
臣梁儲等謹題為懇請廻鑾以安人心事近日大同地<lb/>
<pb n="KR4e0134_WYG_002-22a"/>
方被敵人擁衆深入直至應州等䖏搶剠伏䝉皇上獨<lb/>
運神謀分遣將士追襲勦殺擒斬數多敵衆畏威遁出<lb/>
境外臣等始雖憂懼既而不勝喜慰意以為邉患既寧<lb/>
廻鑾有日不惟使百官萬民即得以遂其瞻天仰聖之<lb/>
心而隨行將士亦得以遂其振旅還家之願此誠皇上<lb/>
之盛徳宗社之洪庥兩宫太后之大慶也今禮部具本<lb/>
奏請欲考求先朝故事舉行迎駕及朝賀之禮縁司禮<lb/>
監朱經齎奏未曽奉有㫖意以此未敢擅行擬進伏望<lb/>
<pb n="KR4e0134_WYG_002-22b"/>
皇上速示回期仍降明㫖令該部遵奉議擬具奏定奪<lb/>
庶臨時不致違悮至於各衙門近日題奏一應文書今<lb/>
次經司禮監面奏者亦乞照依擬票發下毋令壅滯如<lb/>
或遇有緊急軍情應用軍馬糧草等項尤乞特勅各部<lb/>
即時查議䖏置許其徑自差人馳奏行在庶不有悮事<lb/>
機臣等忝職輔導不稱任使有所見聞不敢隱黙謹具<lb/>
題知伏候勅㫖正徳十二年十月二十四日<lb/>
　　　請廻鑾疏八<lb/>
<pb n="KR4e0134_WYG_002-23a"/>
臣梁儲等謹題為速請廻鑾看牲以成大禮事今日早<lb/>
該司禮監太監蕭敬等於左順門傳奉聖㫖今特差太<lb/>
監張永魏彬張忠趙林齎帖傳與司禮監太監蕭敬等<lb/>
知道即今尚有邉報未寧目下不得便行所有閏十二<lb/>
月初一日起照舊差官輪流看牲不誤大祀天地爾各<lb/>
衙門大小官員各要安心辦事該衙門知道欽此臣等<lb/>
竊惟人君之道莫大於敬天敬天之禮莫大於郊祀是<lb/>
以我祖宗列聖百五十餘年以來毎遇郊祀必於前一<lb/>
<pb n="KR4e0134_WYG_002-23b"/>
月躬徃看牲歲之首月卜日行禮所以天心克享而天<lb/>
下久安仰惟皇上為天之予受祖宗列聖之天下果然<lb/>
上體祖宗列聖之心以事天則天之眷我皇上亦將無<lb/>
異於祖宗列聖之時矣今駐蹕闗外久未廻鑾顧謂邉<lb/>
報未寧便欲差官先行輪看臣等愚昧心竊未安況邉<lb/>
報縱有未寧自有各該鎮廵等官分任其責皇上但當<lb/>
專其委任明信賞罰則邉境自爾無虞豈可以是為詞<lb/>
遂欲廢此百五十餘年盛典萬一天下臣民及各䖏宗<lb/>
<pb n="KR4e0134_WYG_002-24a"/>
藩有疑於此而具奏問故則將何説以應之此事係國<lb/>
安危利害不小伏望皇上俯從臣等所言收回新命即<lb/>
日廻鑾躬徃南郊看牲以成大禮則人心安而天意恱<lb/>
宗社萬萬年無疆之慶端在是矣臣等不勝懇切俟命<lb/>
之至正徳十二年十二月二十二日<lb/>
　　　勸止廵幸併求免疏<lb/>
臣梁儲等謹題臣等竊見旬日以來風霾大作日色無<lb/>
光道路相傳又云聖駕將有廵狩之舉中外臣民莫不<lb/>
<pb n="KR4e0134_WYG_002-24b"/>
心懐憂畏此皆臣等康濟無能輔導無状之所致也今<lb/>
科道官伏闕陳奏乃其一念忠誠所發伏望皇上俯從<lb/>
其言以安人心以回天意仍將臣等即賜罷黜以謝天<lb/>
下别選賢能之臣光輔聖政用收桑榆之效則臣等感<lb/>
恩戴徳益深益厚終身飯疏飲水亦無復有遺憾者矣<lb/>
臣等下情不勝瞻天仰聖懇切祈望之至正徳十四年<lb/>
三月十四日<lb/>
　　　辭免恩命疏<lb/>
<pb n="KR4e0134_WYG_002-25a"/>
臣梁儲謹奏為辭免恩命事臣於正徳十四年七月初<lb/>
八日九年考滿該吏部具題節該奉聖㫖大學士梁儲<lb/>
今已一品九年考滿寫勅奬諭加特進兼支大學士俸<lb/>
照舊辦事還與誥命賜宴禮部欽此臣聞命兢惕㒺知<lb/>
攸措伏念臣起自逺方才識寡陋平日仕宦雖稍希前<lb/>
輩長者之風然氣禀所拘實深乏濟時適用之器伏䝉<lb/>
皇上篤念春宫舊臣自正徳元年以來九轉臣官以至<lb/>
今職中間駢蕃之賞賚廕叙之恩榮尤有不一而足者<lb/>
<pb n="KR4e0134_WYG_002-25b"/>
臣捫心揣已輾轉思惟有何功徳而受恩至此兹當九<lb/>
年考滿之際正擬推譲賢能力求休致庶上不累聖主<lb/>
知人之明下以全臣子知止之義顧值時方多事未敢<lb/>
遽言已私姑欲更俟旬日方可決陳前懇豈意今日乃<lb/>
復䝉此殊常恩典此臣之所以捫心揣已尤不敢循例<lb/>
祇受者也臣之此情實出肺腑伏望皇上體臣微誠恕<lb/>
臣罪戾凡諸恩典俱容臣一切辭免姑令臣暫且照舊<lb/>
辦事候日下時事頗寧即許臣力辭求退則臣之受恩<lb/>
<pb n="KR4e0134_WYG_002-26a"/>
愈益深重矣為此具本親齎謹具奏聞伏候勅㫖正徳<lb/>
十四年七月日<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0134_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬱洲遺稿卷二<lb/>
</p>
<p>
</p>
  </div>
<div>
<head>鬱洲遺稿巻三</head> <lb/>
    <p>
<pb n="KR4e0134_WYG_003-1a"/>
欽定四庫全書<lb/>
　鬱洲遺稿巻三<lb/>
　　　　　　　　　　　　　明　梁儲　撰<lb/>
　　奏䟽<lb/>
　　　請廻鑾䟽<lb/>
臣梁儲等謹題為聖武既彰乞及時廻鑾以安羣心以<lb/>
答天譴事仰惟皇上為社稷大計不得已率師南征今<lb/>
罪人既得駐蹕未歸雖因臣等屢諫奉有秋後振旅之<lb/>
<pb n="KR4e0134_WYG_003-1b"/>
㫖而近日以來都民惶惶或云每至夜間彼此相傳以<lb/>
為耳目有所聞見互相驚恐不能安寢及行質問來歴<lb/>
則又各相推托莫知流言所自臣等竊惟聖駕所經萬<lb/>
靈擁護豈宜有此或者因今嵗郊祀報本之禮尚未舉<lb/>
行天地之心容有未安自去年八月至今年七月宗社<lb/>
祭祀俱未親行祖宗之心亦容有未安太皇太后大祥<lb/>
已過升祔之禮亦尚未舉太皇太后神靈又容有未安<lb/>
凡近來所傳人心驚疑之事其實非人心之自驚自疑<lb/>
<pb n="KR4e0134_WYG_003-2a"/>
也安知非天地祖宗及太皇太后在天之靈特欲用此<lb/>
驚動以促廻鑾之期也哉況今所獲反賊宸濠等各項<lb/>
船隻灣泊江上已經數月事乆變生難保必無又官軍<lb/>
衆多馬疋草料日漸缺乏畿内府縣供給尤艱且南自<lb/>
儀真北至張家灣沿途迎候人夫數十萬計俟候月乆<lb/>
不敢輒散吞聲忍苦莫由上達而延綏地方每報敵騎<lb/>
縱横擁衆出入臨邊居民自相驚動是皆臣等日夕憂<lb/>
惶皇上所宜深憂逺慮再不可遲延玩愒而不肯即歸<lb/>
<pb n="KR4e0134_WYG_003-2b"/>
者也伏望聖明上體天地祖宗太皇太后皇太后之心<lb/>
下念行在兵民萬方黎庻舉首蹙額朝夕喁喁之望深<lb/>
維大計即日班師俾人心無復驚疑則傳聞之事自然<lb/>
止息歸以成功告於郊廟社稷以澤天下則國家萬年<lb/>
無疆之福端在是矣臣等扈從無狀平日入告之言罕<lb/>
蒙信用今兹所陳于繫尤重若復不蒙聽納則臣等死<lb/>
有餘罪矣臣等下情不勝惓惓懇切祈望之至<lb/>
　　　議郊祀䟽<lb/>
<pb n="KR4e0134_WYG_003-3a"/>
臣梁儲臣蔣冕謹題今月初十日該司禮監太監魏彬等<lb/>
傳諭聖意以明年正月郊祀天地日期既近欲暫於南京<lb/>
行禮命臣等詳議可否臣等聞命之餘不勝驚懼反覆思<lb/>
維決以為不可謹以愚見條列於後伏望聖明采納停止<lb/>
前議早賜廻鑾以成大禮使天下後世無得而議宗社生<lb/>
靈不勝慶幸<lb/>
一我太祖髙皇帝每遇郊祀大禮前期已行慎重臨事尤<lb/>
加敬謹聖言諄諄備載祖訓諸書列聖相承守而弗失况<lb/>
<pb n="KR4e0134_WYG_003-3b"/>
我太宗文皇帝臨御之日雖因國有大事不得已親征巡<lb/>
狩及至郊期將近隨即先事廻鑾未嘗廢禮在於今日尤<lb/>
當遵守<lb/>
一我孝宗敬皇帝嘗因聖體違和未能出朝不得已暫改<lb/>
郊祀日期然中心兢業甚不自安每語近侍羣臣以此為<lb/>
歉及至聖體康復躬成大禮然後聖情悦豫在於今日尤<lb/>
所當法<lb/>
一臣等考得南京郊壇配位洪武時止有徳祖一位自遷<lb/>
<pb n="KR4e0134_WYG_003-4a"/>
都以後京師郊壇止以太祖太宗并配今若欲於南京舊<lb/>
壇行禮既不可除去徳祖配位又不可擅設太宗配位此<lb/>
事體至重至大臣等尤不敢妄議<lb/>
一郊禮以敬為主其犧牲制帛等項皆須預養素辦樂器<lb/>
舞生儀節等項皆須預謹素習不然不敢行禮今若倉卒<lb/>
措置取具一時鹵莽茍簡徒為䙝凟其為不敬孰大於此<lb/>
臣等豈敢阿䛕茍從以速天譴<lb/>
一皇天眷佑我國家篤生我皇上以為天下民物之主今<lb/>
<pb n="KR4e0134_WYG_003-4b"/>
皇上父天母地繼體祖宗正宜法祖敬天子育黎庻以盡<lb/>
報本之道若郊祀一事或有不謹則報本不誠天心不享<lb/>
天下臣民何以蒙福是以臣等不敢不攄誠盡言冀囘天<lb/>
聽頋前所陳事宜一時愚昧不能盡意罪該萬死伏惟皇<lb/>
上宥察<lb/>
　　　議郊祀再疏<lb/>
臣梁儲臣蔣冕謹題連日該司禮監太監魏彬等傳諭<lb/>
聖意謂欲暫於南京郊祀舊壇增減配位以便行禮臣<lb/>
<pb n="KR4e0134_WYG_003-5a"/>
等聞命兢惕莫知所為竊惟自古帝王郊祀天地而以<lb/>
祖宗配以盡報本反始之道皆天地之常經古今之通<lb/>
義未有輒以已意擅為增減者也我朝郊祀之禮初都<lb/>
於南京而奉德祖以為配繼都於北京而奉太祖太宗<lb/>
以並配皆百世不遷之祀舊壇配位則有德祖太祖京<lb/>
壇配位則有太宗德祖配位既不可遷而北太宗配位<lb/>
又不可奉移而南不知今日倉猝欲行郊祀於我二祖<lb/>
一宗果將何以奉配天地臣等反覆思之決然知其不<lb/>
<pb n="KR4e0134_WYG_003-5b"/>
可況二祖一宗奉配之初既博考於聖經又詳集乎廷<lb/>
議既詔諭於宗藩又詔諭於天下不知今日欲有此舉<lb/>
亦能如祖宗之時從容廷議詔告否乎此臣等所以始<lb/>
終決然不可也伏乞皇上俯從臣等先後所言停止前<lb/>
議早賜廻鑾恪遵舊制躬成大禮宗社生靈不勝慶幸<lb/>
　　　議郊祀三䟽<lb/>
臣梁儲臣蔣冕謹題臣等竊考我朝郊祀配享之禮在<lb/>
洪武年則遵奉德祖以配天地在永樂年則並尊德祖<lb/>
<pb n="KR4e0134_WYG_003-6a"/>
太祖同配天地盖德祖配位居上太祖居次此南京壇<lb/>
位之制也至洪熈宣德以來並尊太祖太宗以配天地<lb/>
盖太祖配位居上太宗居次此京師壇位之制也今皇<lb/>
上偶因討賊之故欲於南京舊壇倉猝行禮且又有增<lb/>
減配位之諭豈非欲奉遷德祖配位於他所而增設太<lb/>
宗之配位於太祖配位之次也耶若然則失禮甚矣盖<lb/>
德祖配位乃太祖當時躬自奉安者太祖配位乃太宗<lb/>
當時躬自奉安者子孫萬年所同瞻仰今若擅遷德祖<lb/>
<pb n="KR4e0134_WYG_003-6b"/>
配位而奉太祖居其處又奉增太宗配位居太祖之處<lb/>
則太祖太宗在天之靈豈能自安乎祖宗之靈既不自<lb/>
安而皇上之心亦豈能自安乎況人臣變更舊制朝廷<lb/>
自有明法臣等二人安敢輒便輕議自貽誅戮伏望聖<lb/>
明斷在不疑勿徇浮議以紊舊章早速班師囬京以行<lb/>
大禮則天地祖宗無不歆饗萬方臣庻同被慶成之澤<lb/>
臣等下情不勝懇切願望之至<lb/>
　　　乞致仕疏<lb/>
<pb n="KR4e0134_WYG_003-7a"/>
臣梁儲謹奏為乞恩休致事臣久居内閣職業罔<lb/>
修扈從南征尤無寸補及罪人既得未覩迴鑾倍<lb/>
切憂惶莫知所措幸賴聖心頴悟亟命班師萬衆<lb/>
望之歡聲載道皆謂聖明天縱德政日新還京之<lb/>
後必能深處穆清増修德政化成天下羣黎百姓<lb/>
自此有息肩之望矣臣積憂既久魂魄未招聞此<lb/>
好音始有生意豈不欲再陪鵷侣拜舞殿廷飽食<lb/>
安居望覩太平之治也耶顧行年七十疾病乗之<lb/>
<pb n="KR4e0134_WYG_003-7b"/>
心既健忘耳猶重聽以此卜之決無久生之理此<lb/>
福過災生之兆亦德不稱位之所致也臣雖愚陋<lb/>
豈不自知敢以至情控於君父伏望皇上特垂睿<lb/>
察容臣致仕别選賢能以充任使臣無任瞻恩激<lb/>
切之至<lb/>
　　　乞休疏<lb/>
臣梁儲謹奏為老病不職乞恩休致事臣猥以庸<lb/>
才誤蒙擢用濫竽内閣荏苒十年祿秩益増瘝曠<lb/>
<pb n="KR4e0134_WYG_003-8a"/>
愈甚妨賢誤國之罪盖已無可言者若更不求速<lb/>
退其何以稍全晩節於將来哉顧頻年已来鑾輿<lb/>
屢駕既逺巡闗後復討賊江南方聖躬勤動之時<lb/>
非臣子自圖便安之日臣是以有懷耿耿末由陳<lb/>
乞今幸天心助順聖武惟揚罪人既得回京有日<lb/>
逺近臣民咸知歡慶臣之愚懇亦可以具陳於君<lb/>
父之前矣況臣以七十之年當百憂之㑹驚魂未<lb/>
定災疾横生心最健忘耳尤重聽夢寐顛倒有兆<lb/>
<pb n="KR4e0134_WYG_003-8b"/>
不祥以此占之決無久生之理就使黽勉入京亦<lb/>
決不能趨朝供事矣伏望皇上哀憐舊物即容致<lb/>
仕俾臣得以服其命服生入鄉閭展敬先祠祭掃<lb/>
墳墓謄累頒之誥命上告先代之靈不敢期望久<lb/>
長但得少延數月而後辭世則臣所以蒙被恩澤<lb/>
者愈益無窮矣臣之此情甚是窘迫若復不蒙睿<lb/>
察不容即去徒使臣淹留卧病受人嗤笑忠孝既<lb/>
於焉兩負身名亦従此俱䘮則皇上之所以留臣<lb/>
<pb n="KR4e0134_WYG_003-9a"/>
者無乃適所以益臣之疾而重臣之罪也哉臣情<lb/>
迫詞促不敢文飾無任懇切祈望之至<lb/>
　　　　辭免恩廕疏<lb/>
臣梁儲謹奏為自揣無功乞容辭免恩廕事嘉靖<lb/>
五年正月初八日該兵部差人齎送咨文一角到<lb/>
臣開拆内開嘉靖四年十一月二十日該司禮監<lb/>
太監戴永傳奉聖㫖朕入繼大統致仕大學士梁<lb/>
儲與定大策又逺至安陸迎扈来京其功難泯照<lb/>
<pb n="KR4e0134_WYG_003-9b"/>
蔣冕毛紀例還廕他一子做世襲錦衣衛指揮同<lb/>
知兵部知道欽此臣八十衰年茍延殘喘温然天<lb/>
語忽至林泉臣感激之餘繼以涕泣顧惟自念實<lb/>
愧無功豈可以昔時一日之微勞受今日踰涯之<lb/>
世賞此臣之所以百拜陳情決然辭免不敢祗承<lb/>
者也臣請具言之昔武宗皇帝大漸之時深惟宗<lb/>
社大計實有我叔父興獻王長子宜入繼大統之<lb/>
命臣等既趨至角門該司禮監太監温祥等八人<lb/>
<pb n="KR4e0134_WYG_003-10a"/>
御馬太監谷大用等三人同傳奉慈夀皇太后懿<lb/>
㫖令臣等欽遵遺命撰冩詔書頒布各王府及中<lb/>
外文武等衙門并天下臣民知㑹當是時也臣等<lb/>
但有含哀抆淚同詞翊戴而已但有循用累朝典<lb/>
故以慎終正始之義載諸詔中以慰安上下逺邇<lb/>
人心以明示天下後世而已但有續擬合行事宜<lb/>
與内外文武諸司各供其事以竢鑾輿之至而已<lb/>
臣等夫何功之有哉迨至次日臣即與迎駕諸臣<lb/>
<pb n="KR4e0134_WYG_003-10b"/>
星言速發經旬而至安陸既仰瞻天日之表旋侍駕辭<lb/>
陵而行當是時也臣等但知恭扶日轂翼龍以飛而已<lb/>
但知夙夜匪懈以事一人而已但知視於無形聽於無<lb/>
聲或先警而馳或後蹕而至庶少盡其區區周防過慮<lb/>
之微忱而已況鑾輿所至風日清明庶民子來百神擁<lb/>
䕶貔貅夾道靡敢怠遑舟涉大河如履平地此天與人<lb/>
歸之明驗祖宗在天之靈佑啓致然也臣等又何功之<lb/>
有哉且自昔内閣大臣中間豈無功德懋盛之人然其<lb/>
<pb n="KR4e0134_WYG_003-11a"/>
子孫未嘗有越受錦衣三品之職者近蔣冕毛紀等雖<lb/>
䝉特㫖授之終亦辭而不拜盖以舊章成憲不敢違越<lb/>
故耳況臣素乏才猷尤無功徳昔年致仕已叨承廕子<lb/>
之恩今日家居又安敢冐武功之廕臣是以不避斧鉞<lb/>
陳此至情伏望皇上體老臣戒得之心宥塵凟不恭之<lb/>
罪容臣辭免前項恩典以保全林下晩節則臣之所以<lb/>
感戴聖恩者益無窮盡矣臣下情無任瞻天仰聖誠惶<lb/>
誠懼懇切屏營之至<lb/>
<pb n="KR4e0134_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬱洲遺稿巻三<lb/>
</p>
<p>
</p>
  </div>
<div>
<head>鬱洲遺稿巻四</head> <lb/>
    <p>
<pb n="KR4e0134_WYG_004-1a"/>
欽定四庫全書<lb/>
　鬱洲遺稿巻四<lb/>
　　　　　　　　　　　　　眀　梁儲　撰<lb/>
　　記序<lb/>
　　　廣州新開西河記<lb/>
吾廣州城濠之水出入舊有二道在東南隅者由永安<lb/>
橋而北入中折而西至歸徳橋而止在西南隅者由太<lb/>
平橋而北入中折而東亦至歸徳橋而止及潮汐既退<lb/>
<pb n="KR4e0134_WYG_004-1b"/>
則二水中分而出若相背馳然者談者病之久矣今巡<lb/>
按廣東監察御史南昌涂公相之始出京也則嘗聞其<lb/>
語于廣之士夫矣答曰某未至仙城是未可以懸度也<lb/>
既而使車至則有監臨鄉試䇿試武舉巡按當行之務<lb/>
盖未遑也既而登鎮海南望慨然嘆曰此固嶺以南一<lb/>
都㑹之地然水中分而出非一方悠久之利也三司諸<lb/>
公皆曰然歸而以地圖呈公既諦觀之曰夫歸徳之水<lb/>
中分而出者以太平之水直流迅急今移建太平橋於<lb/>
<pb n="KR4e0134_WYG_004-2a"/>
城西十四舖之東滸而用其疏鑿之土填實橋南北之<lb/>
水道則環城之水自然合流東注而併歸於一道矣於<lb/>
是從此橋之西而益鑿之或因其窪下以為深或順其<lb/>
地勢以為曲深皆丈二尺廣皆七丈長直過十八舖栁<lb/>
橋舘迤西之南滸而水由橋中入以出焉長可四百餘<lb/>
丈其疏鑿之處或有與民居相礙者則别以官地官帑<lb/>
償之他日東滸之橋宜仍曰太平存舊額也南滸之橋<lb/>
宜扁曰大觀侈新制也大觀之坤隅又宜鎮以觀海之<lb/>
<pb n="KR4e0134_WYG_004-2b"/>
樓於以觀風問俗望氛祲而察災祥無不可者衆咸對<lb/>
曰然又明日則通判劉君瓘李君公信推官孫君益徃<lb/>
視事焉歸而以財用所需為請公曰府庫不可妄費民<lb/>
勞不可煩役近歲有官鬻淫祠之值有問刑罰贖之餘<lb/>
皆貯庫以俟用其支此以顧役乎三君應曰諾未幾知<lb/>
府范君禄至又從而綜理之於是良工受直而克勤耆<lb/>
民分曹而勸勞費用節故財雖少而不匱用財當故事<lb/>
雖半而功倍比公至自南巡則役已告完矣廣人士迺<lb/>
<pb n="KR4e0134_WYG_004-3a"/>
拏舟而縱觀之見水之環城東注者有顧我欲留之意<lb/>
見水之出入西濠者有縈迴旋繞之勢其外又得珠江<lb/>
鉅刹而左鎮之昔之僻地今即通津居賈行商徃來絡<lb/>
繹脫遇風濤驟作則千艘萬舫皆可以銜艫而入避喜<lb/>
曰兹固昔無而今有者也既而范君洎同知朱君鼐軰<lb/>
偕來以記為屬予謹追惟往事而并志之曰斯河也昔<lb/>
巡撫都御史姑蘇葉公盛韓公雍俱嘗有志於改為矣<lb/>
葉公欲修文以致治故先斥鹽司廢倉之故地以大開<lb/>
<pb n="KR4e0134_WYG_004-3b"/>
府學之黌舍韓公欲講武以衛民故先作南門歸徳之<lb/>
重樓以新當時之耳目然修學成而葉公遷重樓作而<lb/>
韓公去故改為之議輟焉厥後都御史桂陽朱公英始<lb/>
委官議作之議者以為帑金非萬兩計倉糧非萬石計<lb/>
丁夫非數千名計日月非假之以週歲則土木金石之<lb/>
功未易就朱公憮然歎曰吾方節用以愛人可遽勞民<lb/>
而傷財乎竢力役寛民心恱乃徐議之耳嗚呼朱公謙<lb/>
讓未遑於四紀之前志在安民公今審度于一心協謀<lb/>
<pb n="KR4e0134_WYG_004-4a"/>
于諸司擇二三賢守佐而委任之曾不踰三月而一方<lb/>
悠逺無疆之利肇於此又未始傷財勞民也豈非所謂<lb/>
殊途同歸者乎公又嘗奏設三水縣以寛三縣迎送之<lb/>
民力别建鄉賢祠于府學之西俾吾邦士夫有專祠不<lb/>
至與名宦相混淆似此之類不一而足其有功于廣人<lb/>
甚大予老矣儻更一二年而不死尚當為廣人嗣書之<lb/>
嘉靖丙戌九月戊子<lb/>
　　　送陳文用任潮州推官序<lb/>
<pb n="KR4e0134_WYG_004-4b"/>
陳文用拜潮州推官之明日進見於天官冢宰尹公尹<lb/>
公語之曰大郡明刑之任非豪傑士不可今天子好生<lb/>
之徳洽於民心正有司以人事君之日而亦豪傑自盡<lb/>
之日也其不知所愼可乎於是文用將闕辭閩中同年<lb/>
以不肖與文用相得為深而潮州之地于南海東或能<lb/>
知其風土誼不容黙而為之言曰潮州自韓吏部為刺<lb/>
史之後易治之俗至于今是頼宋有陳堯佐通判洪天<lb/>
錫司理亦有徳于民者文用行矣將仰止韓吏部繼二<lb/>
<pb n="KR4e0134_WYG_004-5a"/>
君而益大之乎文用之為人予知之矣通今博古旁及<lb/>
諸書平易一心吾軰推重不肖與之㳺一載未見其暴<lb/>
慢之容不易得之材也聞其尊府君抑齋先生為志不<lb/>
欲多上人諸父如侍讀先生憲副先生皆遷自柱史有<lb/>
名稱今三老之典刑猶存而伯兄憲使公薦揚中外又<lb/>
行且大用矣文用之所得者其家庭之所養者深乎以<lb/>
文用而潮之刑不足明矣且文用之所學者非吾夫子<lb/>
之春秋乎六經之有春秋猶法律之有斷案是固吾夫<lb/>
<pb n="KR4e0134_WYG_004-5b"/>
子之刑書也春秋之時美惡隱矣其君臣父子夫婦長<lb/>
幼朋友之間皆失其敘為俗者既惟知事小慧而忘大<lb/>
道為國者又惟知背公義而市私恩則其于政刑之間<lb/>
所謂欽哉惟恤之意利用聽斷之明者其不見于世也<lb/>
可知矣發擿為明與姑息為愛之惑後世其不免乎夫<lb/>
子假魯史而修之其屬辭比事微而顯隱而彰其事存<lb/>
乎正一王之法其心存乎垂萬世之律其微辭奥義雖<lb/>
或時為三子者所隱晦而學者果能以平心正意讀之<lb/>
<pb n="KR4e0134_WYG_004-6a"/>
而設以今日之身處之則其大義之數十者炳然在目<lb/>
而是非邪正得失之鑑在我矣文用以此學取魁天下<lb/>
其講之熟矣舉而合之於當今之律令引而伸之於凡<lb/>
物之大情其于明刑也何有哉竭其力以稱吾君相之<lb/>
心以副吾諸友相望之意君家之所傳固如是乎<lb/>
　　　愛菊翁輓詩序<lb/>
吾友陳大理成齋子謂予曰愛菊翁者錫山華處士也<lb/>
翁生世七十有九年才智有餘而不肯過用其心貲財<lb/>
<pb n="KR4e0134_WYG_004-6b"/>
有餘而不肯過享其奉凡所以孝友于家敦睦于族洽<lb/>
比親友而周恤鄉黨者足以厚風俗裨政教綽然君子<lb/>
也用是故鄉邦人士庶尊卑小大咸敬而慕之没之日<lb/>
至空市以奔哭賻弔或又作為歌詩以寄其哀思之意<lb/>
是固翁之徳有以感之子其惠一言余乃取方伯陳公<lb/>
所作行状與匏菴吴公所作墓銘篁墩程公所作家傳<lb/>
而合觀之始知翁所以見知前軰者固自有素不特吾<lb/>
成齋子獨稱重之而已也且夫太平之世未應無隱逸<lb/>
<pb n="KR4e0134_WYG_004-7a"/>
之人然所謂隱逸者豈必深山空谷託版築漁釣杳然<lb/>
絶俗而離世始足稱其名哉凡邱園城市抱闗擊柝皆<lb/>
可隱也今翁之居鵞湖也所居者邱園也然嘗過鍾阜<lb/>
登泰山入瞻六陵返觀震澤浩然有長徃之志雖謂之<lb/>
通隱可也豈與夫拘攣枯槁之士自以為潔者哉余既<lb/>
重成齋之請而知翁之賢因為序諸巻首以慰鄉人之<lb/>
思翁者<lb/>
　　　送白秋官還南都序<lb/>
<pb n="KR4e0134_WYG_004-7b"/>
僕從士大夫聞南京刑部郎中白君輔之之名屢矣前<lb/>
歲君來覲闕下僕始於大司宼庭下見之及客歲君再<lb/>
至復數得接焉聽其話言接其矩度喜其忠厚周愼而<lb/>
知其𦙍祚未艾也君還留秋曹諸君屬言為贈猥以及<lb/>
僕僕聞之自古太平盛治之世天恒為之鍾和毓秀篤<lb/>
生俊賢使其用志忠良為國黄髮既以夀乎國脉亦足<lb/>
以裕其後昆是皆天實為之有人力不得而與者我國<lb/>
家功成治定克當天心受福無疆延及臣庶凡忠良黄<lb/>
<pb n="KR4e0134_WYG_004-8a"/>
髮之出後先相望所謂可以夀國脉裕後昆如司宼公<lb/>
者不少矣然求其子孫之賢不違父志為士大夫所稱<lb/>
道如輔之者又何其不易得也豈公之所以示法于家<lb/>
者有道而君之所以敬承於後者有非尋常所得而與<lb/>
聞者耶世常言世禄之家如再實之木其根必傷使皆<lb/>
如君也則正所謂世濟其羙耳庸何傷乎君行矣叔氏<lb/>
方南歸未返而太夫人尤思君不忘君何時當將母復<lb/>
來乎他日西階肅客雨窓論舊君如續有所叩尚當次<lb/>
<pb n="KR4e0134_WYG_004-8b"/>
第敶之<lb/>
　　　錦里椿榮詩序<lb/>
陳留劉養拙先生由正統辛酉貢士授山西平定司訓<lb/>
轉山東黄邑教諭遷南京國子助教至成化癸夘始以<lb/>
吾司直考績恩受封翰林院編修文林郎而解職焉前<lb/>
後在職餘四十年居都城又十餘年中間雖亟得還家<lb/>
然凡所以築室而嗣祖開徑而怡老者力未暇以為也<lb/>
今秋忽動歸興適司直當奉命出使得隨侍而過家焉<lb/>
<pb n="KR4e0134_WYG_004-9a"/>
此錦里椿榮之什所以作也或曰先生少秉清操平生<lb/>
惟惓惓以忠孝正直教人炫耀夸毗固非素志如前史<lb/>
郊迎負弩之說恐未足以為先生榮也答者曰在先生<lb/>
則奚榮於斯然鄉里生賢實不易得生福夀人亦不易<lb/>
得陳留既古名郡而有莘里者又伊尹氏所以處而興<lb/>
也入國朝百餘年來尚未有翹然顯者山川靈淑始于<lb/>
先生父子乎發之今徳星使節歸照里門是雖一草一<lb/>
木亦將沾被光采而況其父老子弟有不自以為慶者<lb/>
<pb n="KR4e0134_WYG_004-9b"/>
乎是則先生之榮固陳留鄉里之光而亦非特先生門<lb/>
户之慶也詩曰豈弟君子邦家之光余請于先生父子<lb/>
亦復云然因筆之為詩序<lb/>
　　　送蕭縣掌教鄺先生之任序<lb/>
某昔從伯氏學主羊城鄺中美先生家時伯氏與先生<lb/>
甫逾弱冠而某裁總角伯氏與某隨領鄉薦而數年先<lb/>
生亦得舉今從乙榜受蕭縣教諭追念疇昔忽忽若前<lb/>
日事而月征日邁不覺過人間世已二十載矣悵焉太<lb/>
<pb n="KR4e0134_WYG_004-10a"/>
息者久之載念先生於爾時文學已為儕軰推重某方<lb/>
學為應舉文字而先生亟稱譽之是無亦引進之云耳<lb/>
非某眞有過人可喜者也今先生數竒又如此乃使某<lb/>
得着鞭先焉豈非命也哉然先生處此未嘗有不平之<lb/>
鳴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>衆人之得䘮若飛鳥之過目無嘆羨詆毁之意而<lb/>
於某也加親愛戀戀焉瀕行又以贈言見屬何先生之<lb/>
落落無忮心也推是心徃將他日居要道容天下之賢<lb/>
而推轂接引之無不可而何有於一邑之教哉昔三代<lb/>
<pb n="KR4e0134_WYG_004-10b"/>
盛時其君子盖莫不以仁智為學而其為仁智也盖莫<lb/>
不以愛人與知人為務後之君子其文章政事足自見<lb/>
於世者衆矣何其能知人與能愛人者之寡見也豈非<lb/>
以人為異乎已之撰而又預恐其足以妨已之所為乎<lb/>
先生之於某也識之於童丱之年以至於今而愛慕之<lb/>
情不替不肖不足以當之然先生知人與愛人之實于<lb/>
此亦可以窺見其一斑矣蕭之人士其必有廣徳心而<lb/>
興焉者若徒志於文章政事求自見於世而已豈先生<lb/>
<pb n="KR4e0134_WYG_004-11a"/>
急望於諸賢者哉于先生行姑書此以俟<lb/>
　　　奉賀大方伯琴山王公序<lb/>
去歲我皇上承先帝遺命入繼大統厲精圖治百度維<lb/>
新中外臣工咸稱厥任時廣東右布政使缺上命按察<lb/>
使淳安王公為之未幾而左布政使之命復下盖盛事<lb/>
也公視篆未期月而政行惠流廣之諸生咸謁予而言<lb/>
曰公昔長行臺有激濁揚清之任今官行省有承流宣<lb/>
化之責而皆㢘勤公慎匪亟匪徐嶺海旄倪更願借宼<lb/>
<pb n="KR4e0134_WYG_004-11b"/>
君一二年而惟恐不易得今執事髙居林下獨不能為<lb/>
生等揄揚之以慰吾鄉黨祝頌之意乎予曰諸君之言<lb/>
是也然公家世徳之長與福州士民前此去思之實諸<lb/>
君亦嘗聞之否乎予昔過嚴州愛其山水明秀聞去淳<lb/>
安十里所有鄉曰環水者尤風氣融結之地而公之逺<lb/>
祖始居之英靈鬱積之氣鍾為竒傑二十餘世始發于<lb/>
公之父叔俱為良二千石再發于公與其仲弟少參君<lb/>
俱為方面重臣名位功業尚未可量也是豈偶然之故<lb/>
<pb n="KR4e0134_WYG_004-12a"/>
哉予又得閩人去思碑而讀之知公在正徳年自省出<lb/>
守福州時瑾賊方亂政害民逺近岌岌公獨能端勤安<lb/>
靖民不擾而事亦集既遷福建參政貴州按察使闔郡<lb/>
士庶猶思之不能忘是豈聲音笑貌所能為哉夫以公<lb/>
家世徳之長如彼而福州始政之善又如此則公之今<lb/>
日所以顯揚光大悠久無疆者夫豈無自而然哉然則<lb/>
古人所謂源深者流逺積鉅者發遲基厚者室堅令終<lb/>
者有俶其言盖不謬矣諸生既聞予言遂作而謝曰不<lb/>
<pb n="KR4e0134_WYG_004-12b"/>
亦善乎生等已幸沾公徳澤又因執事獲聞所未聞請<lb/>
書之為公贈予曰諾<lb/>
　　　送張本充京行序<lb/>
先生去南海教仁化滿九年而歸兩閱月矣仰椿萱之<lb/>
偕夀俯棣蕚之聮芳目庭階芝蘭之秀思丘壟水木之<lb/>
恩甘㫖方將親知己集肆筵甫爾隣里俱來兩月之間<lb/>
匆匆猶一日也尊甫公曰凡吾今所以優㳺卒歲者帝<lb/>
力於我何如王事有期綜家有人汝不可以家事稽王<lb/>
<pb n="KR4e0134_WYG_004-13a"/>
事先生領命遂行親友十七人飲餞之於石門之下執<lb/>
爵而進者曰仁化僻在韶石之陽士不舉有司已非一<lb/>
日先生考績乃舉二人其間縣令佐缺當道攝以先生<lb/>
亦克有治先生何道致之以為先生賀從前而贊者曰<lb/>
運先生此心令一縣可也守一郡可也宰天下可也請<lb/>
以為國家賀復舉白而揚言者曰賀先生以賀國家先<lb/>
生之能吾軰之光也獨不為吾軰賀乎山水長存好事<lb/>
不偶斯㑹也石門之靈其有黙相者耶固可為石門山<lb/>
<pb n="KR4e0134_WYG_004-13b"/>
水賀也于是執爵者導先生飲諸在坐者以次飲舉爵<lb/>
無筭從侑以詩不能詩者罰予因序以為羣玉前驅云<lb/>
　　　送馮時雍之任序<lb/>
戊戌之春禮官㑹試天下士居乙榜者三百有竒人制<lb/>
若曰諸士其各為予學官式用養成予多方士禮官咨<lb/>
之銓部時南海馮時雍署袁州府學司訓事人且有為<lb/>
時雍不足者時雍獨蹙然曰驊騮騄駬蝇附尾者且千<lb/>
里然而垂耳鹽車曽不得與凡馬齒古豪傑之士不得<lb/>
<pb n="KR4e0134_WYG_004-14a"/>
於世者則然矣吾何為有不足之嘆非分之冀哉吾之<lb/>
所以不足者特以生全盛時得讀先人書作清閒官恐<lb/>
無徳業可以導人悠悠九載間遂白駒過隙耳未知他<lb/>
日得人有如菁莪茂材如漢之陳重者否所至有治聲<lb/>
如唐之盧肇者否奉行荒政為朱紫陽深噐重如宋之<lb/>
趙善堅者否陳盧軰生漢宋間為袁先哲名人磊落卓<lb/>
犖之士生今世獨無天下名人者哉無之吾固不足有<lb/>
之吾尤不足吾何以不足吾未有諸已也問者偉其言<lb/>
<pb n="KR4e0134_WYG_004-14b"/>
而多之翰林吉士梁儲其親友也筆之為時雍逺行送<lb/>
庶幾哉袁之人相與懋成其好事云<lb/>
　　　賀閣老西涯李公七十詩序<lb/>
正統丁卯六月九日吾西涯李公實始生于京師𤣥武<lb/>
湖之西滸是時也我國家方重熙累洽之日而是湖也<lb/>
尤京師委祉發祥之地公之先少師又積善存仁實家<lb/>
于此有克昌厥後之道是三者相與㑹合而無間故公<lb/>
之生也鍾和毓秀全備衆美仁義忠孝樂善不倦自少<lb/>
<pb n="KR4e0134_WYG_004-15a"/>
至老徳無二三雖道不相謀者亦必以公為君子至公<lb/>
秉鈞握軸謨猷宻勿口不言功以人事君常若不及弼<lb/>
諧先帝身致時雍受遺詔輔訪落鞠躬盡瘁不避艱險<lb/>
不幸值權姦干政時事一變又能處之以巽而行之以<lb/>
漸包荒持重圗善厥後卒能感悟明主殄除元惡舊章<lb/>
成憲率由罔墜反正之功于兹為大然則天之所以憖<lb/>
遺元老與先帝之所以顧命舊學者夫豈偶然之故哉<lb/>
乃若根本六經沈浸子史作為文章其書滿家若入告<lb/>
<pb n="KR4e0134_WYG_004-15b"/>
奏議之文代言應制之文纂修筆削之文其所以用之<lb/>
朝廷邦國以訓敕臣工敷賁四海傳之于千萬世而不<lb/>
泯者其為用也大而博矣若夫碑志序記聲詩詞賦在<lb/>
公文章中又為餘事然敘事如書銘贊如詩簡嚴如春<lb/>
秋雄深雅健如司馬氏或清新俊逸而有餘味或紆徐<lb/>
含蓄而可深思或至足之餘溢為竒怪沛然莫禦而皆<lb/>
安流盖不專一能兼具諸體傳之後學皆可為法古人<lb/>
所謂一代不數人者是固宜然矣儲無似獲侍教于公<lb/>
<pb n="KR4e0134_WYG_004-16a"/>
今且四十年近歲又辱公推轂起從南部入居内閣與<lb/>
聞機政自公謝事後儲則無所依歸矣然猶知遵用公<lb/>
畫一守而勿失早晩欲編緝公閣中二十年小大製作<lb/>
以類相從請公再經目而以一語識之庶俾後來有所<lb/>
矜式使畢此志則儲亦且歸老于南嶺之南矣明年此<lb/>
際雖欲再從吾䆳菴戒軒諸公作為詩歌以祝公夀且<lb/>
不可得而況至公百歲之年又安得再從杖屨侍公逰<lb/>
乎兹因公初度之辰述公徳業文章之盛與儲區區景<lb/>
<pb n="KR4e0134_WYG_004-16b"/>
慕之情庶幾與諸公之作亦互有相發云<lb/>
　　　俞堯卿夀七十詩序<lb/>
江都俞堯卿先生居人間世七十年八月十四日其誕<lb/>
辰也嗣子指揮敏自寧夏還京師將南歸稱慶膝下于<lb/>
是大司宼閔公而下凡八人皆先生從叔憲副公之朋<lb/>
舊也翰林學士王公而下凡三十二人皆敏京師所過<lb/>
從之羣彦也咸相與作為歌詩登之圖軸附敏歸致頌<lb/>
禱而余獲遍觀之重稱嘆焉詩之言人人殊然所以稱<lb/>
<pb n="KR4e0134_WYG_004-17a"/>
夀贊徳道几筵衣冠之盛期傳家𦙍祚之長者其意固<lb/>
不異也予復何言哉顧予為舉子時實出吾憲副公門<lb/>
下後徃返江都數四受愛先生者不淺凡先生之夀且<lb/>
富而多子孫者予知之詳矣請復言之先生雖武弁家<lb/>
自少厭投石超距之習孝親友弟勤生節用以殖其財<lb/>
凡憲副公之所以獲專心問學無内顧憂得為清白良<lb/>
有司者盖先生之所助者多矣況先生聰明闓爽舒曠<lb/>
坦夷雖終日燕笑未嘗失色于人當其周窮恤患排難<lb/>
<pb n="KR4e0134_WYG_004-17b"/>
解紛時能竭力為之無倦意盖緩急危疑之際有足倚<lb/>
仗者則其獲福于天而見稱於士大夫者非偶然之故<lb/>
也今從孫百户蘭既足嗣先公之業而敏之才猷膽氣<lb/>
復能輸績于官效勞于邉若倪寛卜式班定逺之所為<lb/>
者其季子攻從子敦軰又俱已嶄然見頭角于庠序中<lb/>
他日繼吾憲副公芳躅而起者庸不在兹乎然則先生<lb/>
福祉其尚未艾也余又將泚筆書之<lb/>
　　　送大司空李公之任南京序<lb/>
<pb n="KR4e0134_WYG_004-18a"/>
今士大夫宦于兩京者或自北而擢于南或自南而轉<lb/>
于北未嘗有定制也然常欣于北轉而病于南遷豈留<lb/>
都安逸之福不足以當近幸之榮也哉意者大江之南<lb/>
其風土爾殊北産者或嫌于將息之異宜而久宦中朝<lb/>
者亦厭于江湖之逺渉盖或然耳然吾觀大司空李公<lb/>
之意則不如是公固北産也由都御史為侍郎亦既有<lb/>
年以一時人望歴數之公宜在六卿之列矣今既拜南<lb/>
司空之命顧無幾微不足之意見于言面其噐識豈易<lb/>
<pb n="KR4e0134_WYG_004-18b"/>
量也哉儲聞公昔在成化時適安南與占城交惡公以<lb/>
給事中被命充正使奉璽書徃廣藩議處其事人多為<lb/>
公憂之者公恬然就道卒能以檄書之詞得安南要領<lb/>
其風節如此矧江南風土雖異中州較之殊方孰為難<lb/>
處公在吾廣三年猶未嘗戚戚今正位上卿奠天子留<lb/>
都公其肯以為不滿乎且留都萬年根本之地大蠧宿<lb/>
弊豈曰無之張弛從違最宜中適士論固難此久矣公<lb/>
兹行也能不以易心視之則主恩之報庶其在此矣大<lb/>
<pb n="KR4e0134_WYG_004-19a"/>
司徒何公少司徒王公顧公屬儲言為公贈聊為公僭<lb/>
書之如此<lb/>
　　　送毛廷用司斷中都序<lb/>
鳯陽根本重地國家建中都焉設指揮之衞七千户之<lb/>
所三十六皆于留守司焉統之留務既繁其獄訟之不<lb/>
易齊可知矣而留守司例不自聽斷則又惟斷事司焉<lb/>
專之夫以留司斷事之為重也如是茍畀之匪其人又<lb/>
奚可也𢎞治辛亥八月所司以斷事缺告銓曹得廣東<lb/>
<pb n="KR4e0134_WYG_004-19b"/>
副斷事毛廷用而遷用之以君九年績最也當矣而士<lb/>
大夫之識君者又以君經歴龍驤典署上林既洊有能<lb/>
名至於副斷廣東則職務之餘併能旁及他務可謂能<lb/>
也已今不加顯擢而但畀兹任或者未慊然于中乎然<lb/>
予一再見君君既無喜辭亦無懟色方惓惓求一語為<lb/>
勸戒其所存者又何如也因為之歌以詒之曰繄中都<lb/>
其何所兮在長淮之間矣胡鬱葱其朝暮兮䕶萬載之<lb/>
山矣杳吾望之弗及兮羨子牽之間闗矣尚祥刑之有<lb/>
<pb n="KR4e0134_WYG_004-20a"/>
暇兮寄吾什之餘刪矣再歌曰惟古聖之敷教兮曰明<lb/>
刑以弼之何後代之淫逞兮併原意而失之易明慎而<lb/>
弗究兮書欽恤而拂之所貴人之厚徳兮思解弦而易<lb/>
之庶豐沛之遺黎兮尚嗷嗷而今一之歌竟酒䦨余懐<lb/>
未巳又告之曰司刑者下民之命也昔于公治獄有隂<lb/>
徳子孫果克稱其門閭聞君有二丈夫子方采芹頖水<lb/>
君行矣尚加勉之矣<lb/>
　　　送梁克龍之平樂序<lb/>
<pb n="KR4e0134_WYG_004-20b"/>
直廣州之南五十里山之如倉如囷如圭如笏如釡鍾<lb/>
屏障者衆矣獨抱旗之卓然秀異者實為之宗居抱旗<lb/>
之四垂兼山水之羙具禽魚竹樹之勝有衣冠文物之<lb/>
懿者惟泮浦一鄉為然克龍之先實世居其間自其大<lb/>
父與伯父亦嘗以科目出仕矣而人以為未足以當山<lb/>
川之秀意者其大發于克龍乎克龍自領鄉薦入太學<lb/>
今二十年始從吏部選得一平樂知縣以行又何其蘊<lb/>
之大而發之遲已所遇與人所期者未合也余則以為<lb/>
<pb n="KR4e0134_WYG_004-21a"/>
噐大者晩成徐行者逺到君子其亦勉之而已且夫握<lb/>
七品之符任專城之寄有父母之道焉勞心以撫字之<lb/>
畢力以扶持之雖由此而躋崇陟要可也他日雖以姓<lb/>
名配兹邑亦可也然則平樂雖小安知其不為克龍大<lb/>
用之地哉昔卓太傅之在漢固嘗位三公封列侯矣然<lb/>
後世所稱者宻縣之政云耳非以至三公封侯也此在<lb/>
克龍加勉之耳余不佞以克龍之素知于我也恐其未<lb/>
釋然於兹行也故以此言期之<lb/>
<pb n="KR4e0134_WYG_004-21b"/>
　　　賀曹侍御考績受恩序<lb/>
御史古官也在我朝職任尤重盖自郊廟朝廷以達于<lb/>
四方萬里其供事于内與將命于外凡所聞見皆得究<lb/>
而言之至于糾違貞度舉賢律貪宣上徳而達下情茀<lb/>
豐草以培黄茂皆其分之所得為者也士有志用世而<lb/>
居是職豈不足以罄其所蘊耶竊嘗聞之御史者湏嚴<lb/>
重平恕不激不隨其人也毋求其赫赫表暴之名而毎<lb/>
究其有體國愛民之實如是者始為得體若夫露才揚<lb/>
<pb n="KR4e0134_WYG_004-22a"/>
已喜擿瘢疵所以自任者輕而所求于人者甚重此其<lb/>
于時譽得矣不知于治道有裨乎否也新蔡曹君鳴岐<lb/>
始以進士出宰祁門蒞政五年部使者薦其賢能至于<lb/>
再四迨陞兹職勵志彌堅嘗被命糴粟于邉不三月間<lb/>
平糴至六億餘石盖事集而人不知擾歸而巡視甲乙<lb/>
諸庫再巡視東城與京倉所至風裁凛然既三載考績<lb/>
吏部得受敕封其父母及妻于時士君子之知君者皆<lb/>
以為君之為御史殆所謂嚴重平恕不激隨而務實者<lb/>
<pb n="KR4e0134_WYG_004-22b"/>
也其受錫命也宜哉其僚宷來屬予文賀之且曰君之<lb/>
所宜賀者三能舉職一也禄逮親二也今將出按南畿<lb/>
得便道過家稱觴膝下三也公能無一言以道之行乎<lb/>
余因舉我國家所以重任御史與士夫所以評論治體<lb/>
而推重曹君之意併以諸公屬序之語而書之于巻如<lb/>
此君今年力方剛萬里修途發軔伊始他日當為君續<lb/>
書之<lb/>
　　　送馬廷羙復任安東序<lb/>
<pb n="KR4e0134_WYG_004-23a"/>
大臣子姓筮仕者大抵皆樂居内職而不屑外任盖生<lb/>
長富貴之中力不任于奔走才不嫺于吏治一旦寘身<lb/>
州縣簿領間前有追呼迎接推讞之煩而後無宿昔朋<lb/>
舊過從之樂所以不惬然于外任者亦無怪乎其然也<lb/>
鈞州馬君廷美以今大司馬友松公長子蚤承家庭之<lb/>
訓讀書胄監殆二十年方謁選吏部公語之曰凡臣工<lb/>
無内外大小其所治所食者皆天職天禄雖君相猶未<lb/>
敢視為私物用為私惠人其可有覬幸于其間哉但當<lb/>
<pb n="KR4e0134_WYG_004-23b"/>
盡吾道以俟之耳既而得安東大尹以行公又命之曰<lb/>
凡臣子以不欺為忠養志為孝汝辭親作宦寄兹民社<lb/>
但當竭忱敬事庶幾古人不欺之義則夫所謂以志養<lb/>
者亦于是乎在矣可不勉哉君承命之官不敢違墜泊<lb/>
然布素以示民儉蚤作暮思以示民勤循行阡陌勸相<lb/>
不倦積粟至十餘萬石以為邑民水旱預備計他邑獄<lb/>
訟不決或有望君而來控者是亦可謂能其官豈止于<lb/>
與貴胄子姓不同而已哉先是君考績至京師御史何<lb/>
<pb n="KR4e0134_WYG_004-24a"/>
君仲衡劉君宗敬曹君鳴岐嘗属余一言為贈既兩月<lb/>
君又以述職至重申前請余嘗讀史見遷固諸公所傳<lb/>
循吏事未嘗不追思慕其為人今天下太平百餘年敢<lb/>
謂無循良守令若前史所述者愧余寡陋未獲盡見乃<lb/>
幸於良臣家見此賢令尹豈非國家盛美之事而余軰<lb/>
所宜籍記不忘者乎惟君勿怠宦成益圖報稱古之所<lb/>
謂循吏是則三君所為殷勤屬贈之意而亦余區區愛<lb/>
助之意也<lb/>
<pb n="KR4e0134_WYG_004-24b"/>
　　　送四川僉憲張彦充序<lb/>
自井田制不行後世如屯田之法猶有寓兵於農之意<lb/>
然大抵出於一時作於一人隨起隨廢未有立為法守<lb/>
貽之永世者也我祖宗創制立法在外都指揮使司所<lb/>
轄多有屯種之田其制盖百人為一屯種田若干畆嵗<lb/>
課糧若干石居常自力於農無坐食之費一方有警亦<lb/>
可調以從征其逓相統帥既各有人又慮夫軍民雜糅<lb/>
文武難相禀攝特置按察司僉事一貟往提督之盖總<lb/>
<pb n="KR4e0134_WYG_004-25a"/>
其綱紀平其曲直不特考其課最而已也近四川按察<lb/>
司員缺張君彦充以兵部司務陞補其任士大夫聞者<lb/>
徃徃稱為得人而吾鄉里諸君又惜以吾彦充之遽去<lb/>
使吾曹無與為善也余竊以其言為過矣昔予侍大司<lb/>
馬樸菴余公坐公言吾㑹廣中諸賢固少然見吾本部<lb/>
司務張彦充與眉州知州許天爵二人者皆不易得之<lb/>
才也以二人者占之廣固多竒士乎余時唯唯歸而識<lb/>
之公今去部且三年而彦充果有兹擢許君亦陞太平<lb/>
<pb n="KR4e0134_WYG_004-25b"/>
知府去矣豈非宰司之知人與士大夫之輿論有不可<lb/>
掩者哉彦充兹行冠豸執法旬歴乎東西川之間寛猛<lb/>
相濟使民庶聴命軍伍乂安國家良法美意不至有偏<lb/>
而不舉之弊則所以増光于鄉里而惠其友朋者多矣<lb/>
何必朝夕聚首乃能相與為善乎始余家食時見民田<lb/>
與屯田相參錯率多被侵蟊之累控訴纔已旋復被侵<lb/>
蟊如故此民訟之所由不置也倘此弊在東西川亦然<lb/>
則夫所以處之者又豈無其道乎況今敕㫖丁寧所以<lb/>
<pb n="KR4e0134_WYG_004-26a"/>
屬望乎使臣者甚重彦充其勉之矣司馬公之所期宰<lb/>
司之所推公論之所歸尚求無負焉可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0134_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬱洲遺稿巻四<lb/>
</p>
<p>
</p>
  </div>
<div>
<head>鬱洲遺稿巻五</head> <lb/>
    <p>
<pb n="KR4e0134_WYG_005-1a"/>
欽定四庫全書<lb/>
　鬱洲遺稿巻五<lb/>
　　　　　　　　　　　　　明　梁儲　撰<lb/>
　　序<lb/>
　　　送郭天錫知徳興縣序<lb/>
中國當典午與趙宋南渡時衣冠避地多自北而南者<lb/>
今江浙閩廣之士皆昔賢之後是雖山川英靈融結之<lb/>
氣鍾於人物然亦豈非積厚流光之所致耶郭君天錫<lb/>
<pb n="KR4e0134_WYG_005-1b"/>
盖有唐中令公後宋末有經幹府君肇遷於廣逮天錫<lb/>
之世則十數傳於此矣中間譜乗殘缺仕不聞有甚顯<lb/>
者唯宣徳正統間太守府君始起家進士出宰金華民<lb/>
心恱之留十餘年遂守金華以沒則天錫之世父也維<lb/>
天錫積學於家舉秀於鄉偕計至京師屢試於禮闈不<lb/>
遇乃就選天曹得宰饒州之徳興徳興江右壮邑也天<lb/>
錫將復紹金華之烈而追配乎古循吏之政不難也而<lb/>
天錫且撝謙不已猥以贈言見屬愚嘗怪天下英才如<lb/>
<pb n="KR4e0134_WYG_005-2a"/>
此其衆平居譏評商確髙自儗倫者不少至於臨民涖<lb/>
政徃徃有不能滿人意者此其故何也豈其智識之不<lb/>
足以趨時而才力之不能集事歟然夷考太守君之在<lb/>
當時亦惟平易近民悃愊無華而歲計有餘固未嘗露<lb/>
才揚已以干譽于人也愚獲交天錫有年其開明樸茂<lb/>
盖有前軰長者之風而能世其家學異日政平民恱聞<lb/>
望四馳百姓雖欲借宼君不可得使人知臨民涖政可<lb/>
慰滿人意者唯懇懇愛民者能之其虛驕張皇髙自儗<lb/>
<pb n="KR4e0134_WYG_005-2b"/>
倫者或未必能之也若是則凡所以補於士習者不既<lb/>
多乎愚聞昔中令在朝以一身用舍繋天下安危然功<lb/>
髙而主不疑位極而行無毁說者以為公所以能如此<lb/>
非有他術亦出于誠心直道是豈獨郭之後人所當取<lb/>
法哉天錫䋲厥祖武其於治民有餘裕矣<lb/>
　　　送林給事使暹羅序<lb/>
皇明天覆萬國既正方域以安黎元至於四譯君長之<lb/>
當嗣位而來請命者亦為之遣近臣往封之非以勤逺<lb/>
<pb n="KR4e0134_WYG_005-3a"/>
略也置其君所以安其民古所謂王者無外之義也於<lb/>
成化十八年七月甲子暹羅國王臣某遣陪臣表貢方<lb/>
物言臣某老倦於政將傳位于臣世子某惟陛下命之<lb/>
上可其奏於是有司舉禮典以正副使請上命刑科給<lb/>
事中臣霄充正使以行臣霄承命兢惕尚圖所以宣德<lb/>
意而安逺人者臣與之言子能如是可以為子賀矣昔班<lb/>
彪有言匈奴多變詐交接應對得其情則却敵折衝後<lb/>
人常以此為得使逺之要然愚以為徒求之交好應對<lb/>
<pb n="KR4e0134_WYG_005-3b"/>
其末也五方之人雖道里殊風俗異皆可以誠而撫御<lb/>
之可以禮而信懐之焉耳彼其星散居海中者且數十<lb/>
百國去京師不可以里計王人駕萬斛舟張如雲之㠶<lb/>
一日夜趠千餘里然且累月始至其境彼或比年一世<lb/>
而貢于中國此豈吾任智數以致之哉又況暹羅世修<lb/>
職貢乃心中國自祖父以來無有二心者是固宜推心<lb/>
以待之而為使臣者亦惟俯從國俗簡其禮數雖曰等<lb/>
威當辨亦惟當嚴於自治無以修飾邉幅為也則其君<lb/>
<pb n="KR4e0134_WYG_005-4a"/>
恱服而其民亦受多福之庇矣子溫柔敦厚疏通知逺<lb/>
於此固將舉而措之耳而又奚俟愚言之贅乎抑聞之<lb/>
飛走之族有所謂鳯與麟者逰其國則其國熟五穀而<lb/>
蕃六畜人不逢其害菑今子以威鳯之儀服麒麟之服<lb/>
銜天詔自天而下以辱臨逺國人將争先覩之以為快<lb/>
是即所謂鳯麟者矣其國人又得無有焚香籲天欲使<lb/>
星之早至者乎吾固預知子之能宣徳意而安逺人也<lb/>
而又何慮乎臣霄既起拜祝辭而在廷諸臣又多作詩<lb/>
<pb n="KR4e0134_WYG_005-4b"/>
以送之編而成帙總若干首翰林國史編脩梁儲為之<lb/>
序<lb/>
　　　送都憲韓公序<lb/>
巡撫江西副都御史韓公前以江西左方伯守制還<lb/>
家暨服闋尚未忍遽離祠墓吏部以聞復除廣東左方<lb/>
伯下車始一月即有巡撫之命于是吾廣人相與語曰<lb/>
朝廷豈遐棄我耶甫惠我以良牧而旋為西江移去朝<lb/>
廷豈遐棄我耶至士大夫相與語者則曰韓公名徳為<lb/>
<pb n="KR4e0134_WYG_005-5a"/>
中外屬望久矣早晩當歸朝秉鈞軸大慰羣生雖江西<lb/>
亦不足以久淹轍跡而豈若廣人所得專望攸暨者哉<lb/>
儲聞而兩是之盖吾廣去天最逺被朝廷恩澤毎在後<lb/>
民聞公風采覩公徳政所仰恃于公者深矣而竟不獲<lb/>
如所願中情伊鬱能不悵然然公豈遂忘廣人者哉他<lb/>
時巡撫政成歸朝秉軸是必有以處吾廣人者矣又何<lb/>
為不豫哉儲不敏近持使節歸過羊城聞廣人與士大<lb/>
夫言嘗道其愚衷如此前大參姜君王君少參劉君張<lb/>
<pb n="KR4e0134_WYG_005-5b"/>
君屬言贈公行遂不辭而併書之<lb/>
　　　送少司空盛公赴召序<lb/>
蕭山張公吳江盛公相繼奉命總督兩廣軍務論者以<lb/>
為人之氣禀不同有剛善者有柔善者二公其皆以剛<lb/>
勝者歟人之政事不同有以嚴治者有以寛治者二公<lb/>
其皆尚嚴者歟故張公蒞政甫三載而有除宼安民之<lb/>
績盛公蒞政未期月而有威愛並行之效皆所謂識治<lb/>
之長才也然張公以南京掌院召而盛公以易州山厰<lb/>
<pb n="KR4e0134_WYG_005-6a"/>
召愚意有不能自解者既而曰兩廣之地去京師渉萬<lb/>
里易州之地宻邇畿輔去京師逺則入覲未有期邇則<lb/>
歲得入朝而議政然則易州之召其無乃以近地而處<lb/>
公也耶況兩廣之政其事似難而易易州之政其事似<lb/>
易而難盖兩廣軍務雖繁吏治雖劇然而舊貫不逺憲<lb/>
章具在兵甲可用財賦未乏上張其綱下理其紀所謂<lb/>
似難而易者也易州之政則異於是盖山厰之設百有<lb/>
餘年林木之取于逺山者益少薪炭之供於内府者日<lb/>
<pb n="KR4e0134_WYG_005-6b"/>
益多民已疲而力役不可休財已匱而征求不可廢侵<lb/>
牟百起奸蠧叢生所謂似易而難者也然則易州之召<lb/>
其無乃以難事而委於公也耶夫處公以近地委公以<lb/>
難事朝廷之待公者厚矣公將何以為報稱乎予請即<lb/>
向之所謂剛與嚴者為公陳之盖公之剛也匪直乎剛<lb/>
其外而實能剛乎其中能剛乎其中則其剛也有體今<lb/>
獨不能時出乎九卦之所謂㢲者而與時偕行乎公之<lb/>
嚴也匪直嚴之於人而實能嚴之於已能嚴之於己則<lb/>
<pb n="KR4e0134_WYG_005-7a"/>
其嚴也有道今獨不能時出乎二典之所謂寛者以濟<lb/>
于其用乎剛以巽而益行嚴以寛而益濟如此則胡禁<lb/>
不止曷令不行夫亦何難之不可易而公亦何入而不<lb/>
自得哉此固吾曹之所以厚望於公而公之所以始終<lb/>
圖報者也<lb/>
　　　順天府鄉試録序<lb/>
我國家鄉試取士之法自兩京達之天下無不同者然<lb/>
而考試官之出于上命監試官之由于臺選掌巻至對<lb/>
<pb n="KR4e0134_WYG_005-7b"/>
讀官則吏部擇之巡綽及監門官則總戎官擇之司提<lb/>
調者俱先疏上聞至期乃偕徃供事若是者乃兩京鄉<lb/>
試隆重之舊典非天下諸藩鄉試所得而並焉者也若<lb/>
夫三塲題目司提調者既毎㳄進呈及試録已成復率考<lb/>
試等官同進呈于丹陛之下至于放舉人之榜赴鹿鳴<lb/>
之宴亦皆同時聞奏而後退歸府蒞事焉若是者則惟<lb/>
順天郷試為然雖應天府亦不得而並也國家之所以<lb/>
優崇京邑而異待其人士者固如是哉臣儲不肖前𢎞<lb/>
<pb n="KR4e0134_WYG_005-8a"/>
治壬子已沗順天府考試之命今𢎞治辛酉八月壬子<lb/>
復沗與侍講臣燦同被命焉伏自惟念實有不任其兢<lb/>
惕者翌日癸丒遂陛辭以行迨入院門俛仰至公堂上<lb/>
則見夫棘牆板屋百爾具備盖府尹臣重府丞臣琦所<lb/>
以豫為提調者有道矣防閑周慎内外肅然盖御史臣<lb/>
完臣崇熙所以竭誠於監試者有道矣臣于此復何求<lb/>
哉遂與臣燦及同考試官臣聰等同入内簾精白供事<lb/>
毎命題之夕必瓣香上祝曰國家將以此求賢才吾軰<lb/>
<pb n="KR4e0134_WYG_005-8b"/>
亦以此圖報稱今所擬經書題目則取其有傳註明白<lb/>
者曰無為以一端之說而取人也嗟爾多士安得沈潛<lb/>
經傳約文㑹理如吾前輩諸君子者乎于詔誥論䇿表<lb/>
判題目則取其典故易知有闗于王體國論民生日用<lb/>
之常者曰無為以隱僻之說而困人也又安得博雅不<lb/>
雜辭尚體要如前輩諸君子者乎已而朝夕不遑更相<lb/>
戒飭分房閱巻裁定去留其中果有如所謂約文㑹理<lb/>
辭尚體要者則喜且不寐持以自賀曰是亦足多矣不<lb/>
<pb n="KR4e0134_WYG_005-9a"/>
知他日施于官守言責者亦能如前輩諸君子盡忠修<lb/>
職不自負其言也哉間或有問於臣者曰諸生皆誦法<lb/>
孔子其用志盖髙逺矣今一則曰前輩二則曰前輩無<lb/>
乃非所以進諸生于道乎臣以為不然何則前輩作事<lb/>
多周詳後輩作事多闊畧前輩多雅實不為華貌後輩<lb/>
則文過其質言過其行浮譽過其實徳邉幅過其官理<lb/>
者多矣是豈憂國家毗世道求有益于修身治人者所<lb/>
宜爾哉孔子忠信篤敬下學而上達之道其殆且不如<lb/>
<pb n="KR4e0134_WYG_005-9b"/>
是矣前輩之思不亦宜乎或者既以臣之言為然臣故<lb/>
於序試録之末而併及之盖以見臣等區區今日所以<lb/>
為國求賢勉圖報稱之意而亦以少為諸士之勸也嗚<lb/>
呼京邑天下之表也京邑所貢人士亦天下士之表也<lb/>
國家平日之所為異待汝者其意何在而何可不敬承<lb/>
懋勉以求無愧于天下之士也哉主司相屬望之心猶<lb/>
未可以一言而盡也是為序<lb/>
　　　㑹試録後序<lb/>
<pb n="KR4e0134_WYG_005-10a"/>
國家建學育才設科取士道徳既一風俗攸同士學于<lb/>
家塾者可用之於鄉學國學學於鄉學國學者可用之<lb/>
於鄉試㑹試用于鄉試㑹試者可用以對揚於天子之廷<lb/>
由此而用之於居官任職無不可者顧其所以用之者<lb/>
何如耳為法之善既如此至於科塲條貫則又綜理周<lb/>
宻品式具偹百爾執事各有司存内與外相成人與法<lb/>
相維較然畫一可以行之永久而無弊其防範之嚴復<lb/>
如此士之抱利噐而就試者患己業不精而巳爾而豈<lb/>
<pb n="KR4e0134_WYG_005-10b"/>
患有司之不明也哉正徳三年春復當㑹試天下士上<lb/>
命臣鏊臣儲為考試官既入院所以語夫簾外諸臣者<lb/>
無他辭惟曰成憲具存吾儕圖所以報稱者庶其在此<lb/>
尚相與慎之及乎三試既畢硃巻並入所以屢語乎簾<lb/>
内諸臣者無他詞亦惟曰一敬怠之間而鑒别之精否<lb/>
取去之當否係焉吾儕圖所以報稱者庶其在此尚相<lb/>
與加慎之自是窮日夜盡心力經義求其醇以正者論<lb/>
判求其明以暢者詔誥表求其能宣上徳達下情者五<lb/>
<pb n="KR4e0134_WYG_005-11a"/>
䇿求其能學古適用者于三千八百餘巻内拔其尤而<lb/>
登之録者三百五十人鑒别盖庶乎其不謬去取盖庶<lb/>
乎其稍當而臣等亦庶乎其可以藉手而見上矣然臣<lb/>
竊復有憂之盖天下之事言之非難而行之為難自古<lb/>
聰明文學之士能慎乎其始者常多能不渝乎其後者<lb/>
甚少今諸士子始以文學見録于有司旬日後遂將入<lb/>
對大廷馴有官守言責之寄其亦能言行相顧慎終如<lb/>
始致國家收得士之實而無貽有司不明之誚也耶主<lb/>
<pb n="KR4e0134_WYG_005-11b"/>
司今日所為深憂而過計者盖將為國家憂之為職事<lb/>
憂之不獨為諸士子憂之而已也嗚呼其可不慎歟掌<lb/>
詹事府事吏部尚書兼翰林院學士梁儲謹序<lb/>
　　　㑹試録序<lb/>
我聖祖髙皇帝臨御之初立賢無方自洪武三年至五<lb/>
年毎歲皆開科取士既而謂所舉未足以盡得人六年<lb/>
以後姑罷之越十有一年為洪武甲子始復詔禮部與<lb/>
儒臣重議定科舉成式頒行天下永為遵守今四仲與<lb/>
<pb n="KR4e0134_WYG_005-12a"/>
四季年鄉試㑹試之制是也則其法比前加宻而取士<lb/>
之道視唐宋以來科舉之制尤盡善矣聖子神孫守為<lb/>
成憲後先豪傑胥此焉出豈不由聖祖詒謀之逺而致<lb/>
然哉抑嘗聞聖祖有言朕毎觀天象自洪武初有黒氣<lb/>
凝于奎壁間奎壁乃文章之府心甚異之今年春暮其<lb/>
間黒氣始消文運自此當興矣時二十七年九月也當<lb/>
是時左右侍臣聞者盖無不拜稽稱慶嗚呼是豈非儒<lb/>
道之大幸而亦豈非科目復行慶延百世之嘉兆也哉<lb/>
<pb n="KR4e0134_WYG_005-12b"/>
正徳九年春正月禮部尚書臣劉春侍郎臣李遜學臣<lb/>
吳儼以㑹試之期伊邇預戒厥屬各慎事無怠至二月<lb/>
已亥則知貢舉臣遜學暨監試御史臣平世用臣汪賜<lb/>
等先陛辭入貢院蒞事加慎焉又二日辛丑臣儲及學<lb/>
士臣毛澄既恭承考試之命而右中允臣李廷相編修<lb/>
臣黄瀾臣李時臣趙永臣翟鑾臣景暘臣余本臣許成<lb/>
名臣張璧臣張潮檢討臣孫紹先左給事中臣張雲給<lb/>
事中臣髙淓臣王爌署員外郎臣黄鞏臣陳槐主事臣<lb/>
<pb n="KR4e0134_WYG_005-13a"/>
夏良勝等亦均有同考之責又相與陛辭入院涖事于<lb/>
簾内益加慎焉盖自三試既畢硃巻續入之後臣等各<lb/>
鞠躬盡瘁夜以繼日惟恐簡閱或不當無以稱上意㫖<lb/>
及乎簡閱既久甄别既明于三千八百餘巻中奉宸斷<lb/>
取其文之中式者四百人第其姓名列為正榜又擇其<lb/>
其文之明暢者二十篇刻之試録將以進呈乙覽而傳<lb/>
之于四方逺邇以昭科目盛事凡姓名之見録于此者<lb/>
亦云榮且遇矣況旬日間又將入覲大廷對揚清問登<lb/>
<pb n="KR4e0134_WYG_005-13b"/>
科釋褐馴有官守言責之寄他日之都髙官任大事為<lb/>
國家建無窮勲業其本皆肇於此不知諸士子平日之<lb/>
所以抱負與他日之所以施為圖報者其果皆能為麟<lb/>
為鳯以瑞世為雨為露以潤物為楩柟松栢以成大廈<lb/>
為桑麻菽粟以濟人利物用求無愧于科目且無負於<lb/>
國家培養恩徳否乎有則請為諸士子喜之幸之且屬<lb/>
望之不然則非爾主司之所知也亦非我國家今日之<lb/>
所以求賢之意也嗚呼諸士子其尚勉之哉光禄大夫<lb/>
<pb n="KR4e0134_WYG_005-14a"/>
柱國少傅兼太子太傅吏部尚書謹身殿大學士梁儲<lb/>
謹序<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0134_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬱洲遺稿巻五<lb/>
</p>
<p>
</p>
  </div>
<div>
<head>鬱洲遺稿巻六</head> <lb/>
    <p>
<pb n="KR4e0134_WYG_006-1a"/>
欽定四庫全書<lb/>
　鬱洲遺稿巻六<lb/>
　　　　　　　　　　　　　明　梁儲　撰<lb/>
　　墓碑墓表<lb/>
　　　龍虎將軍上護軍左軍都督府都督僉事前掛<lb/>
　　　　印充總兵官致仕張公神道碑<lb/>
正德戊寅二月甲子公既卒於大同致政之私第其子<lb/>
副總兵協同鎮守大同都指揮同知輗大同左衛右所<lb/>
<pb n="KR4e0134_WYG_006-1b"/>
正千户軏將以<hi>闕</hi>年<hi>闕</hi>月甲子葬公於郡城窑子岡祖<lb/>
塋之次而託其親友都督朱君周具行狀請紀績於神<lb/>
道之碑公諱安字定之姓張氏直𨽻之和州人髙祖興<lb/>
累從太祖髙皇帝征伐授大同左衛百户曾祖考政妣<lb/>
余氏安人祖考源正千户妣趙氏宜人考英指揮同知<lb/>
妣<hi>闕</hi>氏淑人後以公貴得推恩三代考俱贈驃騎將軍<lb/>
都督僉事妣俱夫人公於成化某年以神木等處功陞<lb/>
指揮使再以威寧海子功陞山西行都司都指揮僉事<lb/>
<pb n="KR4e0134_WYG_006-2a"/>
又以守備大同左衛地方功陞都指揮同知加都指揮<lb/>
使𢎞治己酉改守備朔州又守備天城庚戌奉敇充大<lb/>
同游擊將軍乙卯充副總兵協守寧夏從賀蘭山境破<lb/>
敵陞都督僉事掛靖邊副將軍印再掛鎮西將軍印俱<lb/>
充總兵官鎮守延綏屢有白金文綺蟒衣之賜正德戊<lb/>
辰以寧夏有警掛征西將軍印巳己以大同有警復掛<lb/>
征西前將軍印俱充總兵官鎮守其地庚午以年踰六<lb/>
十疏乞休致既得請遂優游林下垂十年而始卒距其<lb/>
<pb n="KR4e0134_WYG_006-2b"/>
生正統甲子享年七十有五元配盛氏繼李氏潘氏各封<lb/>
夫人子男二即輗軏也女四長適都指揮劉漢次㕘將<lb/>
李淳次都指揮李澤次應襲舍人畢漢孫男一本也女<lb/>
一尚在室洪惟我國家聖治宏敷右文宣武至西北二<lb/>
邉選用將帥尤難其人有如公者生長代北天資凝重<lb/>
家傳韜略才兼智勇結髮與敵人戰常衣皁甲乗黑馬<lb/>
執鐵簡出入敵陣徃來如飛人以張益德尉遲敬德比<lb/>
之尤能簡練士卒知幾料敵自偏裨至鎮將四五十年<lb/>
<pb n="KR4e0134_WYG_006-3a"/>
間大小數十餘戰未嘗敗北前後巡撫總制多以可大<lb/>
用薦之大司馬馬公以為天下鎮將第一我孝皇尤喜<lb/>
任之我皇上臨御以來方以邉事倚重公而公則引躬<lb/>
求退矣豈不惜哉然公遺績在邉陲勛名在國史餘慶<lb/>
在其子若孫今輗身自積功歴陞副將卓有令望足繩前<lb/>
烈他日兄弟所樹立皆未可量也是豈非忠孝之報也<lb/>
哉公訃聞上悼念不已賜齋粮五十石麻布五十疋命<lb/>
工部如例治葬事自聞䘮至周年遣官諭祭者五稽之<lb/>
<pb n="KR4e0134_WYG_006-3b"/>
故事尚當有崇報之典云銘曰<lb/>
孰奮其武克紹其祖孰有大勲而克退身人亦有言晩節難<lb/>
保孰克似公始終完好弱年秉志萬夫之雄横戈躍馬以奏<lb/>
膚功官以序遷恩由功致萬里長城於焉是寄明明制敕公<lb/>
洊奉之桓桓征徒公迭總之四十餘年有勞不伐身既閒居<lb/>
子仍繼發窯子之藏上有雲章𦙍祚繩繩邦家其光<lb/>
　　　福建參政馮公神道碑<lb/>
成化癸夘七月二十六日亞中大夫福建等處承宣布<lb/>
<pb n="KR4e0134_WYG_006-4a"/>
政使司右參政南海馮公卒于官又六年為𢎞治已酉<lb/>
儲始克拜其貴門岡之墓於是其松栢拱矣而平生一<lb/>
二逺者大者慮將忘失今不圖咎將誰執敢用據實而<lb/>
書之碑初公之以進士選吏部也冡宰塩山王公異之<lb/>
退而曰是貌古而心直石而玉者也除驗封主事踰年<lb/>
署員外郎王公没公竟守一節不變屢以職守忤其上<lb/>
官上官至奬同列以抑公公亦不為之動坐是頗淹滯<lb/>
歲戊戍乃以郎中久次出參藩政人或謂之晩暮公獨<lb/>
<pb n="KR4e0134_WYG_006-4b"/>
以為報稱不易末始怨得之之遲也公性簡質又甚謹<lb/>
畏平居室無長物惟積書至數千巻嘗避逺嫌疑非其<lb/>
人不妄與交談毎旦趨朝雖風雨必先朝而至騐封掌<lb/>
勛臣襲爵與文臣封贈誥勅吏員撥歴諸事動必視例<lb/>
簿而行一不茍以狥人盖十五年無毫髮公私過歲丙<lb/>
申嘗以郎中副駙馬都尉王増授冊伊王府頒賚稠疊<lb/>
獨辭不受道州縣有一二舊識欲致贐贈行公知其意<lb/>
遽趣駕不顧而去幾於辭暮夜者矣在福藩奉勅書巡<lb/>
<pb n="KR4e0134_WYG_006-5a"/>
視海道及督沿海倉糧守哨諸武人歲晏輙厚餉上以<lb/>
行其私以為舊例也公聞笑曰吾亦有不受一例欲用<lb/>
之以革此弊海道以是肅然興福漳泉之人至今稱之<lb/>
卒之日蕭然行李所貽厥子孫者惟清白耳公雅知人<lb/>
士夫嘗有譽某可人者公曰非逺到噐也已而果然於<lb/>
鄉里稱東莞祁公順與吾邑何公淡之為人二公皆以<lb/>
文學行誼為世推重不負所知公之取人盖出于識好<lb/>
之正而或見其竒中以為骨相占之者豈知公者哉公<lb/>
<pb n="KR4e0134_WYG_006-5b"/>
之先盖禮部尚書元之後族譜言尚書父式客廣州卒<lb/>
𦵏南海之潯岡今里人指所謂丞相墓者是也尚書既<lb/>
幼隨母北歸至子某倅南雄老而即南海之何村居焉<lb/>
依祖墓也傳幾葉為公之九世祖畿又自何村遷今沙<lb/>
丸曾祖諱泰初祖諱觀復鄉里稱善人考諱旻勤於課<lb/>
子以公貴再贈吏部驗封清吏司員外郎妣盧氏室陳<lb/>
氏俱再贈宜人繼室李氏封宜人公當遣子焚黄先壠<lb/>
時語子澤等曰吾昔與而族叔遜逰學其俊爽吾不及<lb/>
<pb n="KR4e0134_WYG_006-6a"/>
也既二叔領一薦而卒而吾獨後凋受上恩賁先人於<lb/>
吾足矣富與貴汝曹當力學自致不能為汝作馬牛也<lb/>
其深知止足類如此自公顯後族弟遇歴南康教諭逾<lb/>
任福建市舶提舉姪浩歴國子博士治歴浮梁訓導其<lb/>
始皆一經傳授之力也而尚書之宗至是再亢矣公三<lb/>
子澤克家濟郡庠生洋尚幼女七人儲即其次壻也公<lb/>
諱遵字宗轍别號蹊山生洪熈乙已二月癸丑居人間<lb/>
世五十有九年墓於貴門岡從先兆也銘曰<lb/>
<pb n="KR4e0134_WYG_006-6b"/>
在可推移尚克自持勿謂公遲處身膏腴不肯自肥吾義<lb/>
如斯當適意時西山支頥如脱縶羈今子樸茂而孫嶷岐<lb/>
若有所為盖天無私報人匪欺尚致疑者視此銘詩<lb/>
　　　故金吾左衞百户贈眀威將軍指揮僉事王君<lb/>
　　　　墓表<lb/>
君諱成字徳成姓王氏先世有居山後全寧鄉落馬河<lb/>
之新寨者其始祖也傳五世至覽全翁當國初時從中<lb/>
山武寧王牧馬涿鹿充燕山左䕶衞勇士後從太宗皇<lb/>
<pb n="KR4e0134_WYG_006-7a"/>
帝奉天征討累功陞總旗娶李氏生三子君其長也性<lb/>
英敏卓犖自幼矻然如成人稍長承父䕃為總旗居常<lb/>
習武藝講求古今兵法兾以功名自表見正統己已詔<lb/>
選武士禦邊寇公從大兵戰敗彰義門外㧞箭復入卒<lb/>
勝之陞金吾左衞試百戶英宗皇帝復登大寳重録前<lb/>
功遂實授百戶君在官亷慎不苟取予待士卒有恩恵<lb/>
卒有李欽者嘗欲售其奸而不遂搆公以不法事賴當<lb/>
道燭其誣坐卒罪徙之邉君尚贐以金而贍其家其仁<lb/>
<pb n="KR4e0134_WYG_006-7b"/>
厚如此于時上下咸敬服紀綱振舉凡軍需利害之當<lb/>
興革者君隨事有所建白督府及本衛多行其議其處<lb/>
家也事親有甘㫖之奉而自奉甚儉約宗族鄉黨故舊<lb/>
凡有求者皆量力濟助之至於教子孫接賓友待僮僕<lb/>
多可以為後人法者武弁有若人是亦可以為難矣元<lb/>
配夏氏繼汪氏子男三長曰雄夏氏出也次曰佐曰佑<lb/>
汪氏出也雄既襲職而卒其子岱孫璽相繼襲亦俱卒<lb/>
佐有文武才初以輸粟濟邉恩授武徳衛指揮僉事改<lb/>
<pb n="KR4e0134_WYG_006-8a"/>
騰驤左衞嘗援例襲雄職其官階則曰明威將軍僉金<lb/>
吾左衞指揮使司事云孫十一人嶅嵤岊峻[啟-口+山]峘崧崑<lb/>
岑佐出也宻崈佑出也君生於永樂巳丑七月一日卒<lb/>
於成化辛夘四月十有二日𦵏順義縣龍山村祖塋之<lb/>
次今四十有九載矣近以佐之貴始得賜誥贈公如佐<lb/>
官二母及妻胡氏俱恭人佐受恩感極而泣乃状君行<lb/>
請予表諸墓予與佐故人也遂不辭而書之銘曰<lb/>
人有恒言積鉅發遲君家世徳人罕及知迨君奮發效用於<lb/>
<pb n="KR4e0134_WYG_006-8b"/>
時没餘四紀聞者興思子今克肖階至明威天恩下逮<lb/>
贈典斯貤松楸愈茂門户増輝追原所自致者其誰我<lb/>
拜君祠載作銘詩庶幾來裔紹述無違<lb/>
　　　眀奉政大夫刑部四川司郎中桂陽朱中孚墓<lb/>
　　　　表<lb/>
君姓朱氏諱守孚字中孚號竹園太子少保都察院右都<lb/>
御史誠菴公之子也其家世行實見于鄧御史宗周之<lb/>
状詳矣其弟舉人守䝉來京師重求儲表其墓曰先兄<lb/>
<pb n="KR4e0134_WYG_006-9a"/>
遺意也嗚呼儲敢不摭實為君言之惟誠菴公歴仕中<lb/>
外餘四十年徳政被吾廣尤為久且厚億萬維生視公<lb/>
猶父也儲因縁兹義與君處且七八年不敢謂盡知君<lb/>
要之君盖有志通練而介潔者也少為貴胄公子能知<lb/>
力學以進士第自秋官主事歴郎中階奉政大夫貴顯<lb/>
矣然居常節飲食戒侈靡公退恒讀書求益不止也謂<lb/>
為有志者非耶當浙東陸公閩中林莊公相繼為司宼<lb/>
時不特諸司奉牘委之君而已如恤刑雲貴録獄南畿<lb/>
<pb n="KR4e0134_WYG_006-9b"/>
皆朝廷所頼以洗寃澤物者咸請以命君至於推覈徐<lb/>
杭一二難事亦惟君是任謂為通練者非耶君當官常<lb/>
擇交游愼取與嘗從雲貴道廣省誠菴公之故人下吏<lb/>
聞君嚴毅雖蔬果不敢言獻不特無暮夜金而己君没<lb/>
後其子瑶所存唯舊田廬自餘無别積固為仁不富之<lb/>
效也謂為介潔者非耶凡人好惡自古不齊君當時聲<lb/>
聞四馳然辛鹹甘苦異嗜豈謂無訾君者至跡其所以<lb/>
為說則固未嘗以簠簋事汙君以不渉歴少君者也豈<lb/>
<pb n="KR4e0134_WYG_006-10a"/>
非公道自不可泯乎哉歲甲辰公自廣歸掌院政有巡<lb/>
按甚狼藉自肆者羣御史醜之當路有極力維持以屬<lb/>
公者君以清議白公事竟格不行今國史已入公傳而<lb/>
於君雲貴南畿徐杭之命亦繋於年月之下可謂西平<lb/>
有子矣惜公卒逾年成化乙已八月君亦病於家大事<lb/>
未襄母胡夫人在堂君銜憂以没事業不大施於世年<lb/>
纔五十有三耳非命乎然守䝉方舉進士有名瑶也樸<lb/>
茂亦克稱其家天其以弟若子示為善之報也歟銘曰<lb/>
<pb n="KR4e0134_WYG_006-10b"/>
朱在桂陽始由徐徙幾世幾年種福于此君家治獄隂<lb/>
徳實多尚徵孫子天道豈譌君固通才復厲清操誰敢<lb/>
過諛允矣君蹈明明國史傳信萬年如君父子輝映後<lb/>
先人亦有言五十非夭君死有知亦復誰少君於文字<lb/>
素辱眷予予之不文曷應君需顧屬纊言不敢遺堕謹<lb/>
摭所知列於墓左維英靈骨葬楚一鄉是山松栢相與<lb/>
為長<lb/>
　　　毅菴蕭君墓誌銘<lb/>
<pb n="KR4e0134_WYG_006-11a"/>
成化辛丒九月二十六日潮陽蕭公卒於家越眀年正<lb/>
月二十三日其家人始得以凶問告其嗣泰於京師大<lb/>
夫君子知泰者皆徃弔之泰纍然持其親友吳地官主<lb/>
事裕之状詣儲請銘公墓曰先人將托此以不朽拜且<lb/>
泣儲與泰領鄉薦同年居京師相與之日久視公丈人<lb/>
行也義不可終辭按公先江右人曰國梁宋乾道進士<lb/>
第一守福之漳州子煜仕至左司郎中孫洵知廣之潮<lb/>
陽縣初家潮陽洵生昭元昭元生進士規規生憲僉禦<lb/>
<pb n="KR4e0134_WYG_006-11b"/>
疾禦疾生唐福唐福生程鄉教諭徳俊徳俊之季子曰<lb/>
星星之四子曰正四正四五子公其嗣也母袁氏公生<lb/>
於望族長而通敏有智謀昻然自奮思有立於世恥碌<lb/>
碌隨人後事父母盡孝正統丙寅父出粟千石賑民飢<lb/>
有詔以義民旌之公代赴闕庭謝恩徃返萬里若之東<lb/>
西家無難色景泰辛未舉宗為横逆誣搆世業半入于<lb/>
官父因没於官邸公申雪於朝復其業間闗奉柩歸𦵏<lb/>
内輋壠上聞者稱嘆之其事先于忌諱日若歲伏臘祭<lb/>
<pb n="KR4e0134_WYG_006-12a"/>
薦酌古今禮以行晩作祠堂一區用嚴祀事未就而卒<lb/>
公善處諸弟諸弟毎禀命而行於臧獲軰嚴涖而慈畜<lb/>
之于宗戚鄉黨有恩意相接吉凶慶弔禮無不及其弱<lb/>
不能自存與大婚急䘮貧不能卒事者時溫存相助之<lb/>
至于踰越禮分桀黠為鄉里患苦不可長者則未嘗茍<lb/>
為遜避直前與之角必使之不獲逞而後已故此軰雖<lb/>
未免有小言而感徳者甚衆是非曲直有不訟于官而<lb/>
必之公之堂者至或為之具酒食和觧之尤善用人有<lb/>
<pb n="KR4e0134_WYG_006-12b"/>
所營建若誅茒墾土之事佃丁趨其役者或數十百人<lb/>
指授方略而善飲食慰勞之故人樂効力而事亦隨集<lb/>
性不喜奢靡然於所當用者即倒囷不顧故雖田連阡<lb/>
陌而家無厚藏亦可以見積而能散者之效也天順巳<lb/>
夘公又出賑濟飢米八百斛詔義之賜七品秩為承事<lb/>
郎嘗語泰曰吾頼先人餘慶以有今日抑此未足為汝<lb/>
曹道夫竒男子當以濟時行道為賢顯親揚名為孝爾<lb/>
其勉之泰自戊戌乙榜不就南歸復敦遣挈孥入太學<lb/>
<pb n="KR4e0134_WYG_006-13a"/>
博文廣業以成其志泰今歴事春官將取捷于甲辰之<lb/>
㑹試道有可期而公不待矣悲夫公諱鈴字景鏘號毅<lb/>
菴生永樂戊戌十月三十日卒距生之歲享年六十有<lb/>
四配韋氏側室鄒氏子男三長即泰次鼎次䕫泰䕫韋<lb/>
氏出䕫先逝女二長壻陳賔次荘旭孫男及見者二曰<lb/>
良輔良弼泰歸將以某月日𦵏於西岩山前之原銘曰<lb/>
繄維公昔年時渉艱危憂路岐亦既壮卓有為驅田禽<lb/>
披草萊人不足吾所裨輸家粮荒年麋帝曰都義如斯<lb/>
<pb n="KR4e0134_WYG_006-13b"/>
官其身勸羣黎服寵光報何期願子賢國是毗志方長<lb/>
髮短而樹永安風動之潮山髙水漣漪佳城完公來歸<lb/>
誰氏銘太史辭慰重泉無後菑<lb/>
　<lb/>
　<lb/>
　<lb/>
　<lb/>
　鬱洲遺稿巻六<lb/>
</p>
<p>
</p>
  </div>
<div>
<head>鬰洲遺稿巻七</head> <lb/>
    <p>
<pb n="KR4e0134_WYG_007-1a"/>
欽定四庫全書<lb/>
　鬰洲遺稿巻七<lb/>
　　　　　　　　　　　　　明　梁儲　撰<lb/>
　　墓誌銘<lb/>
　　　武定侯郭公夫人許氏合𦵏墓誌銘<lb/>
昔在天順辛己武定侯郭公昌卒朝廷賜𦵏于西直門<lb/>
外廣源閘之原自成化乙酉其元配夫人曳氏卒合𦵏<lb/>
于左方今正徳壬申八月十五日次室夫人許氏卒又<lb/>
<pb n="KR4e0134_WYG_007-1b"/>
以是年某月甲子合𦵏于右方是時也夫人之嗣子曰<lb/>
武定侯諱良者已前卒其嗣孫太保武定侯曰某者又<lb/>
奉命鎮守兩廣不得以家事辭官事次孫勲衛勩及弟<lb/>
勣勸勅曾孫房同竭力襄事仍具疏乞恩哀請上命賜<lb/>
𦵏祭如例且有齋糧麻布之賜亦盛典也既又奉翟編<lb/>
修鑾之狀請銘於余按夫人諱某字某姓許氏宣徳壬<lb/>
子正月初五日生于南京之大功坊幼有淑質夙聞内<lb/>
則父諱旺南京留守衛同知及其母羅氏鍾愛之為擇<lb/>
<pb n="KR4e0134_WYG_007-2a"/>
所從得公而受聘歸焉時公尚為南京錦衣衛指揮僉<lb/>
事夫人佐理内政睦于上下公及曳夫人甚宜之至天<lb/>
順戊寅公始以世嫡應襲祖爵於是族人有爭襲者結<lb/>
黨誣構奏訴公亦抗章自理事下錦衣獄兩夫人親抱<lb/>
幼子良就獄置對艱苦萬狀後鞫辯已白始置諸誣奏<lb/>
者于法然自此再踰嵗公亦不幸即世矣曳夫人以子<lb/>
良襲爵優給請而彼爭襲者仍誣奏不已朝廷遂兩罷<lb/>
之命良為錦衣僉事又三十餘嵗為𢎞治壬戌時公議<lb/>
<pb n="KR4e0134_WYG_007-2b"/>
益昭朝廷閔開國元勲大宗之後封爵乆不嗣始以夫<lb/>
人之奏下廷議而命良襲封焉良謝恩于廷歸拜家慶<lb/>
夫人以良見家廟退坐内寢勞良而語之曰昔吾與汝<lb/>
嫡母抱汝就獄置對時汝方患痘疹幾瀕死幸不死自<lb/>
汝父及汝嫡母相繼即世後吾專理内政絶葷茹素日<lb/>
訓敕汝曹子若孫今四十餘年惟以汝大宗未復為念<lb/>
今汝能如此吾雖死亦可以此以見汝父汝母矣喜極<lb/>
復繼之以泣子良軰皆拜泣不能興其後良以誥命請<lb/>
<pb n="KR4e0134_WYG_007-3a"/>
朝廷遂贈曳夫人為武定侯夫人而封夫人為太夫人夫<lb/>
人復以兹意反復為良言之論者以為夫人在婦女中<lb/>
有烈士之行其於郭氏也有興衰起廢之功天將念營<lb/>
國威襄公元勲不可忘也耶不然孰能使夫人秉徳貞<lb/>
堅相其後嗣八旬康健貽法子孫而終能安靖厥家垂<lb/>
慶来裔也耶余請即事以為銘焉銘曰<lb/>
烈烈夫人徳音不已既相所天復成厥子厥子伊何為<lb/>
寶竹君始雖藏晦終乃大申施于孫曽載多受祉允矣<lb/>
<pb n="KR4e0134_WYG_007-3b"/>
公侯必復其始夫人之徳其孰儗之維爾雲仍百世祀<lb/>
之<lb/>
　　　封太安人李氏合𦵏墓誌銘<lb/>
安人諱某錦衣百户李侯璟之長女成化乙巳歸為京<lb/>
衛武學生葉君蘭之配蘭字文賢錦衣衛都指揮僉事<lb/>
文盛之介弟也兩家既乆有交游之義而安人又早有<lb/>
宜家之徳凡所以事舅姑相夫子和妯娌逮羣下者咸<lb/>
有其道於是舅姑稱重之以為使吾兒今日得以積勤<lb/>
<pb n="KR4e0134_WYG_007-4a"/>
問學無内顧憂而他日得以發身成名者將於是婦焉<lb/>
有頼矣詎意文賢竟於𢎞治庚申齎志而沒年纔三十<lb/>
有四耳是時安人欲捐其生以相従以舅姑父母力慰<lb/>
喻之而止然嗣是猶終身傷慕不替教其子鳳翔鳳岐<lb/>
以勤儉為常訓遂克底于成立鳳翔今為錦衣百户得<lb/>
贈文賢如其官安人亦榮受恩典葢受封者凡幾年而<lb/>
始卒今正徳已夘六月十日也享年止五十有二亦平<lb/>
日哀傷成疾而致然云鳳翔等將以是年七月已酉扶<lb/>
<pb n="KR4e0134_WYG_007-4b"/>
安人柩於都城門外祖塋七里舖之原開文賢壙而合<lb/>
𦵏焉乃匍匐偕其従兄叅將鳳儀奉僉都御史寗君仲<lb/>
升之狀来請銘銘曰<lb/>
初卜笠兮告吉祥合琴瑟兮偕鳳凰中胡為兮割肝腸<lb/>
二十二載兮稱未亡命雖薄兮義則長于夫與子兮咸<lb/>
有光生同室兮死同藏昔志願兮今乃償嗟盛事兮寧<lb/>
可忘庶奕葉兮傳餘芳<lb/>
　　　大明髙都督妻夫人蘇氏墓誌銘<lb/>
<pb n="KR4e0134_WYG_007-5a"/>
高夫人蘇氏涿州義官英之淑女為今榮禄大夫後軍<lb/>
都督府右都督朴齋高公得林之元配生天順庚辰春<lb/>
正月八日卒於正徳丁丑夏五月四日朴齋悼亡不已<lb/>
思所以永其傳者乃令厥弟錦衣叔慶以刑部侍郎張<lb/>
公綸所為行狀来請銘謹為叙而銘之初夫人之于歸<lb/>
也朴齋尚未貴顯然門族髙大家政素繁惟夫人能以<lb/>
勤儉相之於是舅姑安其志養宗戚式其禮節僮僕感<lb/>
其慈惠隣里上下稱其義讓舅克齋翁每喜為人言曰<lb/>
<pb n="KR4e0134_WYG_007-5b"/>
吾兒有良相矣吾後庶其逺大乎後朴齋累有軍功自<lb/>
錦衣百户厯都指揮使以至今官夫人亦累受封誥自<lb/>
宜人以至一品夫人每嵗時令節夫人嘗如例乗輶軒<lb/>
服入大内朝賀三宫屢荷寶鈔帑幣之賜其恩榮福履<lb/>
一時殆罕倫比然夫人之所以事上率下省費節財恤<lb/>
窮樂施者比之前時不異也不賢而能之乎以故士大<lb/>
夫之與朴齋善者嘗以為朴齋之所以累立戰功官躋<lb/>
極品恩遇隆重是固若祖考垂裕之休至論其門庭雍<lb/>
<pb n="KR4e0134_WYG_007-6a"/>
睦人無間言内政孔修職業修舉則夫人之助固不可<lb/>
誣也夫人生二子長早卒次傑以恩廕授錦衣千户近<lb/>
亦卒娶徐氏婦有共姜之節夫人傷子早卒不釋于懐<lb/>
遂成疾以致大故亦其命也訃聞上遣官賜祭𦵏以是<lb/>
嵗六月某日𦵏於阜城門外玉河鄉<hi>闕</hi>向之原從先墓<lb/>
也銘曰<lb/>
吁嗟夫人徳宜有子子既云亡夀亦止此吁嗟夫人勿<lb/>
怨勿恫後来諸子必亢乃宗吁嗟夫人不亡者在生有<lb/>
<pb n="KR4e0134_WYG_007-6b"/>
餘榮後有遺愛吁嗟夫人歸藏于兹尚永厥傳太史之<lb/>
詞<lb/>
　　　封承徳郎吏部考功司主事馮公暨配李安人<lb/>
　　　　合𦵏墓誌銘<lb/>
蠡縣馮氏其始未詳所自徙元時有西臺御史曰守道<lb/>
者従其父始家于蠡即公之二世祖也公諱經字淑文<lb/>
曾祖彦舉富平縣主薄祖吉以季父南京工部尚書貫<lb/>
貴贈至大理寺卿父懽以入粟補義官母劉氏君生于<lb/>
<pb n="KR4e0134_WYG_007-7a"/>
正統辛酉五月二十二日由監生除松江上海縣丞丁<lb/>
外艱復除蘇州嘉定縣丞既而乞致仕以嗣子司勲郎<lb/>
中蘭初任恩封承徳郎吏部考功清吏司主事而沒焉<lb/>
𢎞治壬戌四月五日也配李氏繼張氏俱先公卒已封<lb/>
贈為安人子一即蘭也由進士除考功主事遷司封員<lb/>
外郎厯今官女二長適長沙呉汝梅次適舉人劉潮張<lb/>
安人女一適庠生劉汝霖蘭之子長曰修次未名女一<lb/>
適儒士王復古始李安人之沒實先公二十有一年𦵏<lb/>
<pb n="KR4e0134_WYG_007-7b"/>
于縣之大百尺鎮北之原蘭常以儀文未稱為慊兹卜<lb/>
以八月二十一日啓其壙奉公柩而合𦵏焉凡分所得<lb/>
為而力能為者蘭固將殫厥心莫之有悔焉耳矣銘曰<lb/>
我昔與公過従再四既偉公容亦逺公器古稱長者公<lb/>
殆近之孝友之實驗于色詞疏戚卑尊咸知敬愛僮僕<lb/>
訢訢趨事無怠始焉作宦不卑小官兩丞劇縣志在元<lb/>
元晩念慈闈就封歸養蘐草尚榮公胡告䘮公先哭弟<lb/>
哀痛實多今日伯兄抱恨如何公之閨門實維雍睦賢<lb/>
<pb n="KR4e0134_WYG_007-8a"/>
配既徂恩義猶篤比于繼室不替徽音鄉閭之美傳及<lb/>
士林六十二年未云中夀天之報公益昌厥後維公祖<lb/>
考贈過其封公有令子後將無同公昔之官期余再見<lb/>
公今亡矣敢藏公善先室之穴公此同歸嗣有贈儀尚<lb/>
無窮期<lb/>
　　　明故資善大夫禮部尚書致仕贈太子少保石<lb/>
　　　　城李公墓誌銘<lb/>
昔成化戊戌常熟李石城先生始自翰林院編修遷侍<lb/>
<pb n="KR4e0134_WYG_007-8b"/>
講又九年丁酉遷侍讀學士後孝宗登極以先生有青<lb/>
宮講讀舊勞稍遷左春坊左庶子學士如故既而憲廟<lb/>
實録成與先生同職纂修者遷少詹事或太常少卿仍<lb/>
兼學士惟先生遷南京國子祭酒以去雖燕賚加禄之<lb/>
禮不缺焉然出入逺近之間禮意不侔矣説者謂當道<lb/>
厭人好直故用意沮尼於其中豈其然乎既而先生連<lb/>
遭内外艱俱特賜𦵏祭洎服闋起為太常少卿兼侍讀<lb/>
學士遂遷南京禮部右侍郎轉左侍郎拜南京吏部尚<lb/>
<pb n="KR4e0134_WYG_007-9a"/>
書復召為禮部尚書時中官劉瑾亂政受某府親藩重<lb/>
賂欲以鎮國將軍為郡王怒先生執成法議之將中以<lb/>
危法頼上心垂察止令致其事以歸劉瑾既誅詔吏部<lb/>
疏起舊臣有才識為瑾所擯斥者先生雖名在首列然<lb/>
雅意林泉無復有仕進意矣嗚呼當道者能尼人於祭<lb/>
酒之時而不能尼人於宗伯之日劉瑾能怒人於議禮<lb/>
之際而不能怒人於疏起之時况先生幼學壯行克全<lb/>
晩節名遂身退貽福無疆是固平生好直之報天定固<lb/>
<pb n="KR4e0134_WYG_007-9b"/>
能勝人也豈瑾輩所干與哉先生諱傑字世賢以世居<lb/>
常熟石城里别號石城雪樵生正統癸亥卒正徳丁丑<lb/>
家譜遭元季䘮失無所考今以曾大父居仁府君為始<lb/>
祖云既貴獲贈大父濟父希潤俱禮部左侍郎祖妣徐<lb/>
氏郭氏妣徐氏元配章氏俱淑人側室曹氏生長子曰<lb/>
而達應例授七品散官繼配戈氏生次子曰而進授光<lb/>
禄寺署丞曰而遇授中書舍人皆先生廕也女五人錢<lb/>
奎趙原錫劉夢錫顧榮華翰其壻也孫男四元紹元貴<lb/>
<pb n="KR4e0134_WYG_007-10a"/>
元顯元望初先生為編修侍講時嘗充經筵及青宮講<lb/>
讀官三為㑹試同考官兩同兵部侍郎及都察院副僉<lb/>
都御史為清理武職貼黄為學士時嘗主考順天府鄉<lb/>
試及為殿試讀巻官又為纂修實録兼校正官為少卿<lb/>
學士時經筵講讀以舊臣仍首為青宮講讀又為纂修<lb/>
大明㑹典副總裁官後闕里孔廟災命奉香帛往祭告<lb/>
為禮部侍郎時因夏旱命祭禱天夀山而雨又為泰陵<lb/>
山陵使既沒蒙賜諭祭二壇有司為造墳安塟凡此皆<lb/>
<pb n="KR4e0134_WYG_007-10b"/>
闗係朝政大體故並書之公自幼頴悟至老猶手不釋<lb/>
巻在仕路四十年歸田又十餘年有文集若干巻藏于<lb/>
家今其子某等皆淳雅有文行足以增光而裕後先生<lb/>
之澤固未艾也銘曰<lb/>
惟公尚直匪徐與亟雖為當路所抑晩而際遇出入皆<lb/>
榮宗伯歸来道若可行虎豹九闗莫達鴻飛竟爾冥冥<lb/>
予之斯言亦豈足以槩公之平生也耶<lb/>
　　　明故南雄府同知致仕進階奉議大夫介菴鄭<lb/>
<pb n="KR4e0134_WYG_007-11a"/>
　　　　公墓誌銘<lb/>
昔成化甲午冬予與郡人呉美中璉李元善祥同㑹試<lb/>
京師至弋陽又邂逅莆田鄭元美徽鄱陽胡大聲韶相<lb/>
與偕行其後雖仕路出入不齊然始終交誼不替今四<lb/>
十有餘載矣見存而仕者則惟胡大聲為八閩方伯予<lb/>
亦尚竊禄於此元美則以府同知美中以縣尹數年前<lb/>
以自請致仕而元美近亦亡矣厥子嚴州通判相既專<lb/>
人走書告訃復以鄉人林大夫見素先生之狀請墓銘<lb/>
<pb n="KR4e0134_WYG_007-11b"/>
曰此執事之舊約亦先生之遺囑也遂哭而為之書序<lb/>
曰惟鄭氏為莆田舊族始祖淑唐州别駕以文義鳴于<lb/>
鄉髙祖玉曾祖福祖璿自國初以来皆隠徳弗耀父諱<lb/>
立始仕至饒州府學教授以元美考績恩贈大名府通<lb/>
判并贈母林氏妻張氏俱安人元美性仁厚周慎居家<lb/>
以孝友稱與人交情禮備至於慎終追逺敬老慈幼念<lb/>
舊恤貧之義尤惓惓加之意初釋褐為南昌府通判職<lb/>
專管糧民俗既憙訟而豪右糧入多後期前倅每坐此<lb/>
<pb n="KR4e0134_WYG_007-12a"/>
去官雖元美毅然清白臨之後尚為所搆竟調判髙州<lb/>
府既丁憂服闋復改判大名府專管馬政三府人士至<lb/>
今以潔已愛民稱之用廵撫廵按薦陞南雄府同知後<lb/>
乆不之任臬司遽以員缺報吏部據其言遂以王中補<lb/>
之洎元美到一月王中亦繼至藩司兩以上請吏部檄<lb/>
下元美當起送改用既而有新例凡先常調官俱致仕<lb/>
元美亦在例中有勸其更自理者元美不理竟歸莆既<lb/>
歸家無厚積泊然自守非公事不到府縣門其後權姦<lb/>
<pb n="KR4e0134_WYG_007-12b"/>
死新例格不行吏部復有文移起用元美而元美竟亦<lb/>
不起遂以原職進階奉議大夫致其事于時郡守張君<lb/>
琦曾有詩美之云吾欲相依時考徳瘦藤稀見郡齋行<lb/>
去嵗元美生辰予亦寄詩為夀云歸田曽未買良田誰<lb/>
似淩江貳守賢皆非過許也嗚呼當王中始至南雄時<lb/>
元美視事已月餘及王中死人謂元美必當補之然監<lb/>
于上者或有求賂意而元美不肯従往来士大夫每喜<lb/>
人善將迎而元美不肯為之屈以故事多齟齬竟使浩<lb/>
<pb n="KR4e0134_WYG_007-13a"/>
然有歸志曾不獲少安于位以遂平生之志是豈非命<lb/>
也哉相前来自嚴州予嘗與之言及相謝曰老父今家<lb/>
居亦自無怨尤意惟以亡弟彬未仕而卒為痛耳然相<lb/>
今有子二人曰一彦一竒孫一人曰嚴彬亦有子一人<lb/>
曰一鳳異日稍承庭訓居官涖政有一可取則老父之<lb/>
志願畢矣予聞相言重為元美慰於地下也因并書於<lb/>
此以志予哀云元美生正統辛酉八月初二日卒正徳<lb/>
甲戌十月初十日相將以丙子十二月二十六日𦵏于<lb/>
<pb n="KR4e0134_WYG_007-13b"/>
鳳凰山乙向之原其地葢元美所自擇云銘曰<lb/>
吁嗟元美家學有源百年隠徳昔閟今宣惟教授公仁<lb/>
厚正直元美繼之一心翼翼謂宜大振以究厥施誰令<lb/>
中阨竟止於斯十載歸莆曾靡怨懟視力行仁鄊有遺<lb/>
愛有子有孫以續其傳唐賢之𦙍永勿替焉鳯凰山前<lb/>
生芻未束既誌此詞復繼以哭<lb/>
　　　院孺人黎氏墓誌銘<lb/>
封大理寺右評事代州院君某之配孺人黎氏陜西按<lb/>
<pb n="KR4e0134_WYG_007-14a"/>
察僉事賔之母也早従封君于後京師用勤勵謹約處<lb/>
其身以裕其家肆子姓服其慈訓鄰里慕其禮則朝廷<lb/>
封敕褒其敬慎葢所以為婦為母者具有道矣𢎞治<hi>闕</hi>
　賓考其評事之績孺人與封君始同拜敕命踰二年庚申<lb/>
孺人隨僉憲之官陜西辛酉四月五日卒于陜之莊浪<lb/>
享年六十有二嵗<hi>闕</hi>月<hi>闕</hi>日返𦵏于京師轎亭原之左<lb/>
賔以其友田中書佑所狀行實求予銘予與賔有塲屋<lb/>
過從之舊誼不能却也銘曰<lb/>
<pb n="KR4e0134_WYG_007-14b"/>
人之生子恒欲其多多而不淑其懼如何猗嗟孺人一<lb/>
子惟肖女數如子壻官亦耀嘗聞封君舊買南珠後售<lb/>
于賈利什于初孺人贊言此原某物請召伊人各分其<lb/>
一僉憲命下母病未痊子欲遲遲永倚膝前母曰不可<lb/>
王事靡盬我其同行汝行毋阻至于莊浪病復乗之猶<lb/>
舉古訓為子勉之人亦有言利能昏智死生之際夫豈<lb/>
小事孺人於此所見何明今聞其語尚有餘清轎亭之<lb/>
原勢来形止歸櫬攸藏過者式只<lb/>
<pb n="KR4e0134_WYG_007-15a"/>
　　　亡室贈一品夫人馮氏墓誌銘<lb/>
夫人諱徳坤姓馮氏故福建叅政南海馮公遵之次女<lb/>
母陳繼母李皆宜人成化甲午公為吏部司封郎中嘗<lb/>
報書我先君許締親焉明年予㑹試不第始親迎南歸<lb/>
時予在具慶兄及弟怡怡如也家用雖不豐然夫人能<lb/>
同甘苦無戚戚意處諸妯娌亦無間言後以予貴封孺<lb/>
人再封宜人𢎞治己未予有使交之行夫人隨至吉安<lb/>
遇疾以卒五月<hi>闕</hi>有<hi>闕/</hi>日也距所生景泰丙子四月<hi>闕</hi>
<pb n="KR4e0134_WYG_007-15b"/>
日得年四十有四子六人時存者三次攄由軍功今任<lb/>
廣東都司都指揮僉事次揆授中書舍人次掲國子生<lb/>
後沒亦授其子宸中書舍人女一適廣西右布政使陳<lb/>
公稶之子勲今亡矣夫人沒予續娶歐氏髙氏為繼室<lb/>
各有子次挹歐氏出京學生次摠髙出亦中書舍人孫<lb/>
六人長即宸次敷敞孜徹教嗚呼予幸承祖宗餘慶得<lb/>
至顯官使夫人而未卒則三品以上之誥命皆當次第<lb/>
受之矣今止能令次攄輩焚黄告祠墓而巳況自始卒<lb/>
<pb n="KR4e0134_WYG_007-16a"/>
至於今已多厯嵗年顧今雖蒙恩遣官治祭𦵏榮被存<lb/>
沒然孰若昔年早𦵏之為禮哉葢由予竊禄于朝乆不<lb/>
能歸而時師風水之説又有以疑誤諸兒輩以致於是<lb/>
悔無及矣尚何言銘曰<lb/>
辛已之臘其日甲申有来天使𦵏我夫人其地伊何石<lb/>
梗南村勢来形止風氣頗全凡附於棺庶其無悔尚俟<lb/>
他年我同歸於此乎<lb/>
　　　大明閔司寇夫人王氏墓誌銘<lb/>
<pb n="KR4e0134_WYG_007-16b"/>
夫人諱玉浙之歸安義官王伯璋女幼有淑質伯璋竒<lb/>
愛之語其配錢曰吾是女必不以儷凡子後得今太子<lb/>
太保刑部尚書閔公而許聘焉公時為郡庠生志必欲<lb/>
領鄉薦而後有室及領鄉薦親迎則與夫人俱年二十<lb/>
有四矣公後由進士為監察御史為按察副使累擢都<lb/>
御史侍郎以至今官夫人由孺人累封至一品夫人始<lb/>
終五十餘年凡公之所以致孝庭闈垂休後嗣親睦族<lb/>
黨禮遇僚寀徳望隆重巋然為朝野一時名臣者雖由<lb/>
<pb n="KR4e0134_WYG_007-17a"/>
公平生勉强行道之力然亦豈非夫人之賢徳實有以<lb/>
相於内而致然哉其尤可稱述者當公為御史巡按河<lb/>
南時夫人留處京邸其姻有至自浙中遣舊僕来餽香<lb/>
粳白金為嵗節常禮者夫人固却之曰公瀕行時實有<lb/>
戒今不敢違也自公為侍郎以来夫人每嵗時服命服<lb/>
入内禁朝賀清寧仁夀坤寧三宮薦被寶鈔綵段之賜<lb/>
其顯榮崇重至矣而夫人自處謙約與平昔不異且每<lb/>
有止足之戒洎公再疏陳情得致仕夫人尤喜動顔色<lb/>
<pb n="KR4e0134_WYG_007-17b"/>
既還家益佐公為光前裕後之計如是甫半載而有疾<lb/>
又二載而疾不可起矣正徳戊辰九月甲午也夫人生<lb/>
宣徳庚戌閏十二月四日有子二人誾聞俱應詔輸粟<lb/>
于邊授薊州衛指揮使女一適臧顔亦指揮使而誾先<lb/>
夫人卒孫八宜勤南京前軍都督府都事宜勛宜勵俱<lb/>
國子生宜朂早夭宜勣宜効宜劭曾孫男九餘慶重慶<lb/>
嘉慶延慶福慶徳慶積慶長慶大慶孫女四曾孫四其<lb/>
盛如此自夫人卒後屬時有厲禁有司乆不敢舉行舊<lb/>
<pb n="KR4e0134_WYG_007-18a"/>
典近禮部為之請乃得㫖命賜祭二壇有司如式治𦵏<lb/>
事於是卜以壬申年十二月二十日庚申𦵏夫人於烏<lb/>
程金葢山之鳳凰原亦歐陽子所謂葢有待焉者也銘<lb/>
曰<lb/>
金葢之原苕水之陽有鬰其林是為閔夫人之藏噫夫<lb/>
人之藏其尚與斯山髙而斯水長也哉<lb/>
　　祭文<lb/>
　　　祭李西涯文<lb/>
<pb n="KR4e0134_WYG_007-18b"/>
正徳十一年八月庚戌朔越九日戊午後學南海梁儲<lb/>
謹以少牢庶品清酌之奠致祭于特進光禄大夫少師<lb/>
兼太子太師華葢殿大學士西涯李公之靈嗚呼儲晩<lb/>
進末學無所肖似其始也辱公知顧竟引置于内閣論<lb/>
思之列其中也公乃以直道勇退使儲也不得有所則<lb/>
傚以為依歸其終也公又忽然長逝使天下蒼生無復<lb/>
有東山之望然則儲之憂慟夫豈直一已之情而已哉<lb/>
不盡之詞尚當嗣布於几筵之下兹但畧陳其一二公<lb/>
<pb n="KR4e0134_WYG_007-19a"/>
獨不能鑒我之隠憂心曲也耶<lb/>
　　　祭倫迂岡親家文<lb/>
維正徳九年嵗次甲戌六月壬辰朔越八日已亥少傅<lb/>
兼太子太傅吏部尚書謹身殿大學士同郡梁儲謹以<lb/>
少牢庶品清酌之奠祭于親家故奉直大夫右春坊右<lb/>
諭徳兼翰林院侍講倫君伯疇之靈而言曰甲科之榮<lb/>
㑹元殿元況在嶺海士孰克兼君克兼之大福可占眷<lb/>
此良材早優文學平歩詞林徳音濯濯宮僚既陟逺到<lb/>
<pb n="KR4e0134_WYG_007-19b"/>
有期後来公輔舍此奚之駟馬初馳六轡如組税駕中<lb/>
途於何控苦去年將命試士南畿歸而病作遂至於斯<lb/>
天乎命乎誰其尸責老我衰頽可任悲愕靈輀將發薄<lb/>
奠告心他日生芻俟更矢音嗚呼哀哉<lb/>
　　　祭陳侍郎文<lb/>
維𢎞治十四年嵗次辛酉七月丁未朔越二十日戊辰<lb/>
翰林院學士梁儲謹以清酌庶羞之奠祭于故亞卿仲<lb/>
濓年兄先生之靈昔我同年名餘三百入滿鵷班出聨<lb/>
<pb n="KR4e0134_WYG_007-20a"/>
紫陌難齊者命易失者時悠悠二紀幾切懽悲或異升<lb/>
沈或隔生死沈者未量死則已矣如何今者復哭我公<lb/>
感今懐昔為恨何窮公之秉心實維良淑車攻御能逺<lb/>
到可卜近登卿佐清譽藹然今春㑹面樂意難宣别冀<lb/>
好音忽聞凶訃兹對靈輀可任攀慕惟公瞑目實有佳<lb/>
兒維公不朽復有銘詩公年未六十斯二者固亦可以<lb/>
無窮期矣是尚不足以塞儲之深悲也耶英靈如在庶<lb/>
幾鑒此嗚呼哀哉<lb/>
<pb n="KR4e0134_WYG_007-20b"/>
　　　祭昌國張公文<lb/>
猗彼楩楠其生有自枝條既茂亦庇本根維公之先徳<lb/>
垂後嗣肆生淑姒以儷至尊如古邑姜功毗内治匪公<lb/>
積善曷啓慶源慶源既長帝念不已髙官大爵洊沐推<lb/>
恩恩出不貲人無異議知公於國葢有功存謂享期頥<lb/>
以觀至治胡祝在路胡弔在門夀雖不遐哀榮終始皇<lb/>
恩百世畀爾子孫公死有知復何憾止秖應戀國尚有<lb/>
忠魂儲等職忝近臣於公存歿義存戚忻一觴致酹侑<lb/>
<pb n="KR4e0134_WYG_007-21a"/>
以藻蘋神之聽之鑒此蘭薰<lb/>
　　　祭許世昌文<lb/>
維嘉靖三年嵗次甲申三月丙寅朔越四日已巳南海<lb/>
石溪病叟梁儲謹遣小孫晨以清酌庶羞之奠詣故人<lb/>
許世昌先生靈之次而致辭曰前年臘日君至羊城自<lb/>
春徂夏疾病相仍茫茫瓊海觸熱南征途經髙要遂殞<lb/>
厥生嗚呼痛矣人尚忍聆之哉君生世胄乆擅才名功<lb/>
髙謗至位顯身傾死生命耳柰此孤<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>迢迢萬里日泣<lb/>
<pb n="KR4e0134_WYG_007-21b"/>
銘旌魂其歸國𦵏祔先塋知君賢子必敬以誠庶㡬來世<lb/>
後禄可憑君其勿憾鑒我哀情嗚呼痛矣人尚忍聆之<lb/>
哉<lb/>
　　　祭逺齋文<lb/>
維𢎞治三年嵗在庚戌四月癸未朔越八日庚寅弟儲<lb/>
等謹以羊豕清酌庶羞之奠告祭于伯氏叔逺先生之<lb/>
靈嗚呼吾兄弟六人當成化丙午嵗叔孚既先吾二親<lb/>
而卒今三月辛已兄又繼二親與先叔而亡吾祖宗積<lb/>
<pb n="KR4e0134_WYG_007-22a"/>
數百年吾先人又嘗救二千餘人之命何吾兄之長材<lb/>
逺器而竟駕厄于中路夀止於四十有八不及見男婚<lb/>
女嫁時也謂之何哉儲等今尚當相與扶植次掄輩使<lb/>
之有樹立於世庻幾以慰吾兄不昧之魂焉耳吾兄其<lb/>
幸聽此言否於乎哀哉於乎痛哉<lb/>
　　　祭黎翠峰封君文<lb/>
忝戚少師兼太子太師吏部尚書華葢殿大學士梁儲<lb/>
謹以少牢庶品之奠致祭于敕封文林郎陜西道監察<lb/>
<pb n="KR4e0134_WYG_007-22b"/>
御史翠峰黎先生之靈曰跡公平生養髙田里聞達不<lb/>
求而富書史鄉稱善人曾無怨訾卒不顯隆以昌孫子<lb/>
恩典初隆宜綿夀祉胡遽山頽七十而止今拜新墳情<lb/>
何能已嗚呼哀哉<lb/>
　　　又代兒次揆作<lb/>
嘉靖三年九月丙子吾親家黎一卿侍御將奉其先君<lb/>
封陜西道監察御史翠峰公之柩自羊城返𦵏於従化<lb/>
韶山之原眷生中書舍人梁次揆謹以少牢之奠先二<lb/>
<pb n="KR4e0134_WYG_007-23a"/>
日甲戌敬詣柩前三獻酒而致詞曰惟公先世奕葉清<lb/>
風惟公徳宇冬嶺孤松嗣箕裘而肯構垂善慶以無窮<lb/>
黄髮無疆藹爾著家邦之譽白眉既貴居然受柱史之<lb/>
封于以副鄉里衣冠之願望于以啓郎君異日之勲庸<lb/>
一時盛事孰與比隆次揆猥以蔦蘿獲施松柏昔每拜<lb/>
嘉今何報徳翩翩靈斾悵百里以將歸鬰鬰佳城痛九<lb/>
原之可作我酒非馨我殽亦薄神其聽之鑒此誠恪嗚<lb/>
呼哀哉<lb/>
<pb n="KR4e0134_WYG_007-23b"/>
　　　祭遲菴府君文<lb/>
正徳十六年嵗次辛巳八月庚辰朔越十九日已亥孝<lb/>
男儲敢昭告于顯考誥贈特進光禄大夫左柱國少師<lb/>
兼太子太師吏部尚書華葢殿大學士遲菴府君曰儲<lb/>
越從曩嵗銜命使交獲拜先塋不遑乆駐日月逾邁載<lb/>
越廿年萬里家鄉長懸夢寐幸逢明聖得請歸休汎掃<lb/>
寒蕪可勝永慕謹以少牢庶品之奠用伸䖍告尚享<lb/>
　　　祭呉美中主事文<lb/>
<pb n="KR4e0134_WYG_007-24a"/>
維嘉靖三年嵗次甲申三月壬辰朔越二十七日丙申<lb/>
少師兼太子太師吏部尚書華葢殿大學士致仕梁儲<lb/>
謹以清酌庶羞之奠致祭於明故江西進賢知縣封户<lb/>
部福建司署員外郎事主事加四品服呉君美中先生<lb/>
之靈曰昔在郡庠氣求聲應君易我詩更相是正同膺<lb/>
鄉薦同赴春闈自是厥後始恨多違君後登科出宰百<lb/>
里撫字心勞其直如矢人誰辨玉抱璞何施浩然歸志<lb/>
騄駬難追適意林泉餘三十載天道有知鳳雛藹藹載<lb/>
<pb n="KR4e0134_WYG_007-24b"/>
承封誥重進官階名完福備兹世孰儕今幸獲歸頻瞻<lb/>
徳宇謂始自今勤陪笑語有懐莫遂有恨難伸詞以告<lb/>
情君聞不聞嗚呼哀哉<lb/>
　<lb/>
　<lb/>
　<lb/>
　<lb/>
　鬰洲遺稿巻七<lb/>
</p>
<p>
</p>
  </div>
<div>
<head>鬰洲遺稿巻八</head> <lb/>
    <p>
<pb n="KR4e0134_WYG_008-1a"/>
欽定四庫全書<lb/>
　鬰洲遺稿巻八<lb/>
　　　　　　　　　　　　　明　梁儲　撰<lb/>
　　詩<lb/>
　　　金門待漏院試作<lb/>
十年丹扆夢中情幾向長安對月明鳳闕未曾開曙色<lb/>
龍池先已聽鐘聲焉知落落孤踪士獨抱區區萬里誠<lb/>
却恨相如獻詞賦不將憔悴及蒼生<lb/>
<pb n="KR4e0134_WYG_008-1b"/>
　　　元夜<lb/>
四方民瘼已無憂聖主宵衣正御樓萬嵗山前黄道轉<lb/>
九層臺上紫烟浮星環鳳扆高居處雷動鰲山最上頭<lb/>
此夕歡娯知幾許霓裳誰羨月中遊<lb/>
已遣金吾弛夜廵更將休沐賜羣臣一年月向今宵好<lb/>
萬國春從此後新王豫庇民徵夏諺薰風調律叶韶鈞<lb/>
踈虞乆濫瀛洲客竊禄年年未致身<lb/>
尊前休問夜如何且聽佳人達曙歌圓月向人偏皎潔<lb/>
<pb n="KR4e0134_WYG_008-2a"/>
緒風吹面正清和星従左个將春至雁向南樓帶字過<lb/>
翹首五雲冣深處千觴應助聖顔酡<lb/>
萬年枝上雪初晴千歩回廊月轉明天為良辰留美景<lb/>
風傳和氣作歌聲廣寒自昔身難到弱水今宵浪已平<lb/>
願向大庭歌此曲巻阿詩句合先賡<lb/>
　　　夀劉閣老夫人<lb/>
何處飛来海鶴姿白頭金紫照清時天教椿樹長如此<lb/>
身是神仙自不知膝下綵衣丞相舞花邊春酒上公持<lb/>
<pb n="KR4e0134_WYG_008-2b"/>
年年入奏昇平曲不道禎祥正在兹<lb/>
　　　送李守正吉士引疾還家<lb/>
西風吹雨濕窓紗堦下決明纔着花人在玉堂看起草<lb/>
病辭仙仗喜還家舟移潞水天初逺馬入聊城路不賖<lb/>
預約明年當此日板輿隨母覲東華<lb/>
　　　夀崔太常次䆳菴韻<lb/>
聖明親簡太卿賢重疊恩光照暮年惟學后䕫能典樂<lb/>
不隨方朔更求仙瑤琴待月成三友珠唾隨風落九天<lb/>
<pb n="KR4e0134_WYG_008-3a"/>
明日藥欄招手地也知吾得預賔筵<lb/>
　　　送倪尚書<lb/>
東曹居第冷如冰共喜公來聚徳星諸老入門時秉燭<lb/>
晩生投謁亦分庭髙才司馬休歸洛白首侯芭願執經<lb/>
慚愧淺才同甔石臨岐猶擬挹滄溟<lb/>
　　　和張元昇宗伯遊西湖見寄<lb/>
春風飛鞚帝城西楊栁隂隂夾御堤寺外斷雲千里目<lb/>
壁間流水十年題禪談有味風生席詩思無邊月在溪<lb/>
<pb n="KR4e0134_WYG_008-3b"/>
老衲不須留玉帶百篇端已重招提<lb/>
　　　挽周司寇<lb/>
未老辭官帝未俞七旬方得賦閒居却憐陽曲無歸宅<lb/>
翻使臺城有卧廬三尺龜趺莊懿墓萬年金匱史臣書<lb/>
槐庭雨露今如許猶是當時積慶餘<lb/>
　　　夀座主彭閣老<lb/>
乞歸先伴赤松遊甲子今来又一週髮白已憐身早退<lb/>
心閒還與國同憂書成東里終篇後名冠西江第一流<lb/>
<pb n="KR4e0134_WYG_008-4a"/>
薑桂自憐偏性在當時藥籠愧同收<lb/>
　　　夀丘閣老七十二<lb/>
瓊山前度降神時初報寒梅第一枝麟出九真曾瑞世<lb/>
鳳翔千仞更来儀蒼生正喜歸仁夀黄閣于今有俊耆<lb/>
淺薄幸隨鄉里後願輸忠悃荅無為<lb/>
　　　送叔永如金陵<lb/>
車輪此去願遲遲莫惜頻頻有和詩前度嵗華方共惜<lb/>
後来風雨莫愆期誰令别酒初醒地正值飛鴻獨下時<lb/>
<pb n="KR4e0134_WYG_008-4b"/>
今夜秣陵春草色想應先滿謝家池<lb/>
　　　中元謁陵次屠東湖韻<lb/>
松栝蒼蒼望不迷五陵風露已淒淒立當明月頻驚雁<lb/>
行過荒村只聽雞原廟尚聞藏劍履闗門何用借封泥<lb/>
不堪馬上成歸夢還繞東華綵仗齊<lb/>
　　　頃以事至留都舊寅諸老用詞林故事燕于吏<lb/>
　　　　部後堂歸成二首<lb/>
故人交誼重南金畫省風流許重尋千里雲宵違比翼<lb/>
<pb n="KR4e0134_WYG_008-5a"/>
十年江漢阻知音祥鸞自合歸阿閣倦鳥惟思返故林<lb/>
多謝北堂今夜月後来應照我遐心<lb/>
停觴休訝飲遲遲蠟炬分行照翠眉頭白尚憐公記憶<lb/>
力微虚負主恩私鵷鸞天上終相逺魚鳥江邊定不疑<lb/>
他日鳳凰樓畔客相逢還更語相思<lb/>
　　　蕭總制致仕西歸予亦自嶺外至相㑹話别<lb/>
河橋柳色正絲絲故國逢君又别離江海論交惟此日<lb/>
山林歸隠又同時公如白璧心何忝我戀青山力已疲<lb/>
<pb n="KR4e0134_WYG_008-5b"/>
從此側身西望地年年空憶采華芝<lb/>
　　　次三老閣前迎春草<lb/>
二月羣芳尚未花獨憐仙草已抽芽風傳紫禁香初逺<lb/>
月到瑤堦影未斜泉石故知慚小草江湖何處寄瑤華<lb/>
祗應待到重陽日猶有餘香共菊誇<hi>此草二月至九月猶花</hi>
　　　送陳亞卿冊封<lb/>
吟罷霞天菊未花驅車明日是天涯留人初攬淮南桂<lb/>
奉使還乗漢水槎八座官聨班最貴維城宗子頌非誇<lb/>
<pb n="KR4e0134_WYG_008-6a"/>
歸来獻賦明光殿依舊彤雲繞翠華<lb/>
　　　送傅北潭宗伯致仕<lb/>
水蒼為佩錦為袪長照天家白玉除北闕早年仍聽履<lb/>
東門今日已懸車尊前緑綺風吹斷望裏丹梯畫不如<lb/>
此去若逢闗令尹好將道徳著成書<lb/>
　　　和楊䆳菴郊壇齋居之作楊民部舊僚也<lb/>
寶炬光中夜漏深萬行珠樹肅蕭森陽回左个迎雕輦<lb/>
人在東壇整玉簪伐木尚憐求友義傾葵偏切侍臣心<lb/>
<pb n="KR4e0134_WYG_008-6b"/>
懸知扈從歸来日應有文思頌徳音<lb/>
　　　夀三原王太宰<lb/>
翹首班行八座尊清風歸去隠三原為霖望切人心在<lb/>
調鼎功多國史存心逺尚憐思魏闕身閒聊得卧丘園<lb/>
庭前藂桂髙千丈應是明時雨露繁<lb/>
　　　代夏景述懐<lb/>
小麥青青大麥柔榴花開遍殿東頭日長麋鹿惟依輦<lb/>
波靜魚龍不負舟家國有賢天所鑒生靈無事我何求<lb/>
<pb n="KR4e0134_WYG_008-7a"/>
堪嗟漢武神仙意誤却當年尚未休<lb/>
　　　次西涯韻<lb/>
十年身已到璇霄開閤猶聞引下僚𤣥圃㑹須呈璞玉<lb/>
終南當復賦梅條人才孰可追三代文字君應歎六朝<lb/>
試問澄江靜如練何如澎湃浙江潮<lb/>
　　　和蔡東軒駙馬自夀<lb/>
一代豪華稱戚畹百齡風骨似神仙舊聞朱邸隣珍館<lb/>
新賜黄封出御筵塵榻每縁佳客下清風還許後生傳<lb/>
<pb n="KR4e0134_WYG_008-7b"/>
欲知簫史酬恩地惟以忠貞照暮年<lb/>
　　　使節榮歸為江文源侍讀作<lb/>
為因銜命到蘄陽還得承歡向北堂金冊手持歸赤社<lb/>
緑衣身著到錢塘鵷鸞一别思仙侣書劍何時返帝鄉<lb/>
聞道江南民瘼甚願裁封事上明光<lb/>
　　　李程二學士被命教庶吉士唐大夫有作奉柬<lb/>
　　　　予次其韻<lb/>
奎璧光芒夜徹天兩公新命領羣仙金堤曉日聨絲鞚<lb/>
<pb n="KR4e0134_WYG_008-8a"/>
玉署春風醉錦筵鸞掖文章瞻具美鯉庭詩禮屬多賢<lb/>
中丞賸有新篇紀明日都城作話傳<lb/>
　　　東園次陳以道評事<lb/>
老来心事樂幽栖看竹憐君逺見擕初輟班行来入社<lb/>
舊栽花木已成蹊東籬誰送陶潛酒半夜還分太乙藜<lb/>
從此過逢知不倦帝鄉今已隔雲泥<lb/>
　　　夀鄭介菴為其子通判作<lb/>
歸来猶未買良田誰似淩江二守賢心已忘機猶愛國<lb/>
<pb n="KR4e0134_WYG_008-8b"/>
身無侈累却求仙聽殘曙鳥眠初覺吟對秋英句倍妍<lb/>
明發阿郎歸省地豈無庭鶴共蹁躚<lb/>
　　　送唐給事出使侍母還鄉<lb/>
朝回長得奉慈闈又却乗軺侍逺歸江水自饒魚入饌<lb/>
門閭偏稱錦為衣君親恩重知難報江海情深念乆違<lb/>
驅遍羊腸無畏處也應持此報春暉<lb/>
　　　送曾大尹<lb/>
宿雲收盡好風来令尹㠶檣此日開人為循良添悵望<lb/>
<pb n="KR4e0134_WYG_008-9a"/>
詩因離别句難裁楓宸玉帛千官㑹花縣琴書幾日回<lb/>
家近河陽春尚淺滿城桃李更須栽<lb/>
　　　遊海珠寺<lb/>
是誰驅石到江心天為羊城鎮古今風月不隨人共老<lb/>
鶯花寧藉我登臨詩情肯與珠爭麗酒興還憐海共深<lb/>
恠得蘭橈歸去晩佇看靈雨遍山林<lb/>
　　　江上作<lb/>
江月霧中明孤舟觸浪行吹笳知逺浦沽酒聽寒更旅<lb/>
<pb n="KR4e0134_WYG_008-9b"/>
雁依依去霜風落落鳴故園松與菊今夕倍闗情<lb/>
　　　送冬官王申之<lb/>
郎署念庭闈秋来病乞歸鳥烏心正切江海念無違衣<lb/>
帶前時減燈花昨夜輝髙堂十月景猶待老萊衣<lb/>
　　　北堂雨露詩為侍御曹汝學作<lb/>
天上恩波逺人間慶澤長慈闈初拜命先子重增光賀<lb/>
客朝朝滿綸音字字香欲知圖報地葵藿正傾陽<lb/>
　　　端午賜扇<lb/>
<pb n="KR4e0134_WYG_008-10a"/>
寶月輝周製銀鈎燦禹謨九重新澤出萬夀小臣呼天<lb/>
上清風好人間暑氣無願言均此施蕩滌到樵蘇<lb/>
　　　敬軒何君頃以公事至京師事訖言歸索詩為<lb/>
　　　　别因為之賦此<lb/>
王事有程期居京越一時不愁春易盡惟恨路多岐白<lb/>
酒先秋熟黄柑帶雨垂故園歸興好莫惜寄來詩<lb/>
　　　孝貞皇太后王氏輓章<lb/>
南有烏衣巷生祥舊不休文王初御極太姒已歸周明<lb/>
<pb n="KR4e0134_WYG_008-10b"/>
發詩篇在闗雎徳澤流孰知從此去長夜竟悠悠<lb/>
二十三年内恭勤奉至尊心猶憂治世恩不厚私門中<lb/>
饋思民瘼端居念化原黄童兼白叟歌頌至今存<lb/>
四海雍熈極重闈孝養深宮中無遂事天下有徽音夀<lb/>
祝千千嵗恩沾萬萬尋那知遺詔下哀動聖皇心<lb/>
聖徳那能紀風謠豈易聽悲笳纔一動羣淚已千零舊<lb/>
事留編簡餘音入杳冥秪應松柏路還有五雲扄<lb/>
　　　次簡正郎韻<lb/>
<pb n="KR4e0134_WYG_008-11a"/>
幾嵗乞歸休銜恩尚勉留形容空自老松菊為誰秋病<lb/>
豈堪朱紱天應念白頭秋鴻莫先去期傍我行舟<lb/>
　　　次春日述懐韻<lb/>
南國東風早鶯花動客情故鄉難夢到覉客易愁生白<lb/>
髮行俱變丹心秪自明不知従此去何處憶韓荆<lb/>
　　　元夜應制<lb/>
雲中珠翠壓鼇頭雉尾雙雙䕶冕旒聖主經年少巡幸<lb/>
春来方覩屬車遊<lb/>
<pb n="KR4e0134_WYG_008-11b"/>
絲管紛紛醉上元萬家燈火映乾坤内庭别有光明燭<lb/>
留與人間照覆盆<lb/>
一曲陽春四海同君王猶自祝年豐不縁烟月娯清夜<lb/>
為采歌謠獻兩宫<lb/>
　　　無題<lb/>
千門萬户總光風别有昭陽一様紅誰道翠華遊幸逺<lb/>
又移春色醉重瞳<lb/>
　　　月雁圖送韓廷宣兄南歸<lb/>
<pb n="KR4e0134_WYG_008-12a"/>
蘆葦蕭蕭月明裏飛鴻正值秋風起今宵暫喜栖息同<lb/>
明日茫茫隔烟水<lb/>
　　　春草圖<lb/>
漠漠春風緑遶池王孫何日是歸期緇塵一隔江南路<lb/>
滿眼青青亦自疑<lb/>
　　　送鄉人<lb/>
西風吹雁客還鄉黄菊初開别思長南望石橋霜後橘<lb/>
不知何日對君嘗<lb/>
<pb n="KR4e0134_WYG_008-12b"/>
　　　老子<lb/>
主善為師道正隆宣尼此意正無窮如何後代相師者<lb/>
不及巫醫與百工<lb/>
　　　恭題宣宗御筆扇面上有宣徳六年字<lb/>
淇園湘水萬千枝不似君王筆下竒髙者拂雲低拂地<lb/>
想應重有鳳來儀<lb/>
　　　題畫<lb/>
登山臨水送將歸去住心情只自知明日紅塵車馬地<lb/>
<pb n="KR4e0134_WYG_008-13a"/>
可能無念出山時<lb/>
　　　題畫魚<lb/>
水蘋多處着遊魚不應人間罟網須莫道市朝無吏隠<lb/>
試看堂壁有江湖<lb/>
　　　題畫花<lb/>
向来曾作看花人長恨花無十日春何似入君花譜内<lb/>
經年紅豔不沾塵<lb/>
　　　挽黄門林克翀其子任中書舍人<lb/>
<pb n="KR4e0134_WYG_008-13b"/>
黄門舊日讀書齋堦下孤桐手自栽今日孫枝長百尺<lb/>
幾時仙馭復歸来<lb/>
　　　四皓<lb/>
已為留侯定漢儲舊山松桂未蕭踈如何復向他山去<lb/>
應恐重勞使者車<lb/>
四賢心行可誰如垂老猶堪定漢儲従此班行絶踪跡<lb/>
史臣何事不重書<lb/>
　　　徐孺子<lb/>
<pb n="KR4e0134_WYG_008-14a"/>
不入東都黨錮羣自於南畆卧閒雲可憐一束生芻奠<lb/>
不負交情只有君<lb/>
　　　呂洞賔<lb/>
煉得丹成欲度人江湖来徃意殷勤如何世上求仙者<lb/>
不似枯楊觧識真<lb/>
　　　御筆畫禽鳥<lb/>
誰抱遺弓望翠華臨池曽憶掞雲霞碧桃枝上雙雙鳥<lb/>
立盡東風幾度花<lb/>
<pb n="KR4e0134_WYG_008-14b"/>
俛啄依依在野田竒毛偏得聖恩憐龍媒一去無消息<lb/>
猶戀雕籠記昔年<lb/>
　　　鬼谷子<lb/>
紛紛兵法漫相傳鬼谷書成秪數篇不見濟民兼利物<lb/>
只聞孫氏蹙龎涓<lb/>
　　　黄石公<lb/>
一自橋邊半夜逢幾従天上翊飛龍當時一策無人用<lb/>
嵗晚歸来訪赤松<lb/>
<pb n="KR4e0134_WYG_008-15a"/>
　　　紅梅為東宮伴讀段君賦<lb/>
羅浮仙子玉為容移入宫墻便不同應為嵗寒心事好<lb/>
天將朱紫答元功<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0134_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鬰洲遺稿巻八<lb/>
</p>
<p>
</p>
  </div></body>
</text>\m</TEI>
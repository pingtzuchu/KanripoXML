<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0496_SBCK_005-1a"/>
范徳機詩集卷之五<lb/>
　歌行曲類<lb/>
　　　　釣臺歌<lb/>
吾慕嚴子陵隐居富春山故人乗六龍身随魚鳥閒<lb/>
羊裘大澤雪在湏忽来導從入皇都掉頭不受諌大<lb/>
夫髙風逸節何代无慎勿滄浪輕釣徒<lb/>
　　　　首陽山圖<lb/>
山漠漠兮谷逶迤中有二士形容饑問之不畣告者<lb/>
誰在昔父死人致國弟譲兄辭俱去之一朝隐居北<lb/>
海北去亂就治歸人師遇世偶有戦伐事叩馬垂血<lb/>
<pb n="KR4d0496_SBCK_005-1b"/>
陳愧辭君王如名臣義直直不退聴将疑為見兵不<lb/>
果事乃定恥食其粟隐扵斯終然飢死兹山下到今<lb/>
稱誦猶當時白旄黄鉞不可追功業甚盛徳甚衰救<lb/>
民水火事誠危三綱一失誰扶持是以聖人表其怨<lb/>
謂彼仁者良由兹首陽之墳髙幾尺自古富貴埋没<lb/>
野草空累累我欲酧北斗薦以黄金巵展圖涕漣洏<lb/>
此意畫者宜不知<lb/>
　　　　贈余相師<lb/>
幽人本自居<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>壑誤上青天飬黄鶴長敖四海不知<lb/>
歸幾見珠玄襍花落厭原山下遇余君語余世事徒<lb/>
紛紛書眼猶如牖中日宦情正似嶺頭雲<lb/>
<pb n="KR4d0496_SBCK_005-2a"/>
　　　　張明徳經歴松石圖<lb/>
張君畫手天下竒往者京城曽見之濟南参議最博<lb/>
雅每為送酒題長詩深山大澤生喬松緘封寄我章<lb/>
江湄問君安得致此本吏櫝政類麒麟覊又費臨川<lb/>
百日假不爾能事何能施澗阿无人白石爛飛泉但<lb/>
見下漣漪老夫對此神慘惻况近歳寒霜霰垂髙齋<lb/>
展玩意未已便欲共赴青雲期搔首弦歌白駒操悠<lb/>
悠四海将誰知<lb/>
　　　　二韓詩為韓吏部作<lb/>
太行青雲城上頭城下亂水亦東流誰家烟中楊栁<lb/>
樹鳴鳥一佀黄栗㽞是時東風蕩瀛州瀛州冠帯集<lb/>
<pb n="KR4d0496_SBCK_005-2b"/>
英游有客抱琴来海岳罷弹爲我誇韓侯韓侯家慶<lb/>
䢴晋始異代㳸風尚能耳九十丈人住丹<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>猶子類<lb/>
翁翁類子一門两世百八十更問千年今有幾余係<lb/>
生子子生孫錦衣爛照晴空裏我向瑶臺聴洞簘靈<lb/>
風浩蕩迷宮徴桂枝翠㺯月光寒一時秋滿夫容水<lb/>
神仙中人無俗賈說似青天天爲喜往年初識吏部<lb/>
君吏部有子才絶羣與我同僚内相府給事朝夕均<lb/>
勞勤是則知君莫如我作歌盛徳况所欣皇都二月<lb/>
花紛紛美酒斗倍錢萬文把酒欲醉春日醺爲君却<lb/>
日呼流雲此歌此事今罕聞<lb/>
　　　　懐舊㳺贈别杜君還益津<lb/>
<pb n="KR4d0496_SBCK_005-3a"/>
往與羽人曽結滄洲期醉騎鯨魚躍天池北走幽都<lb/>
摩碣石所歴至今皆見之澤國波光秋㶑灔津亭月<lb/>
色曉参差山夾踈鐘和雪度楼栖㫁角引霜吹蘭園<lb/>
坐送流鶯亂革觀行聞住鶴悲别来幾度斜陽裏平<lb/>
曲風烟勞夢思安得狂心化為浪去随流水到天涯<lb/>
偶向烟城逢杜子為我立馬歡相持自言家在碣石<lb/>
西易水清淪漪易州風㠶日日至佳人何事重来遟<lb/>
重来易遟去易逺便欲従君川路返嵗年冉冉思無<lb/>
限詩成鴈過雲濤晚<lb/>
　　　　用韻酬鎦茂才<lb/>
弱冠従逰狎山水三十餘年屈伸指南隨粤鳥北燕<lb/>
<pb n="KR4d0496_SBCK_005-3b"/>
鴻秪今甚矣吾衰矣學問無成不了事况望清名照<lb/>
書史得歸重賦茅屋春青眼相㸔頼吾子丹鉛曽近<lb/>
更生閣但惜案頭螢亂死世情浩蕩何足云髙人不<lb/>
厭席為門百丈山前秋屡過九州外事憶重論昔傷<lb/>
萍梗流滄海蹔喜梅花侑翠尊制古直湏追左契聲<lb/>
英必合紹前聞昨朝示我清江作洶如壘壁瞻風雲<lb/>
媿我徒當大敵怯此陳何止摧千軍流離天驥志速<lb/>
道悲鳴往往思其羣<lb/>
　　　　㽞諸生<lb/>
凌晨風雨踰山樹把書對酒聴鳴扈牡丹初茁栁新<lb/>
芽復逐春光向何處元舅曽聞白水誓婦翁更審清<lb/>
<pb n="KR4d0496_SBCK_005-4a"/>
氷譽二家<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>好信無匹四海交㳺加有数我扵卿門<lb/>
誼不薄况此阻陿泥中路元宵只在数日間天氣未<lb/>
佳湏少住<lb/>
　　　　凌雲篇<lb/>
往與凌雲山人披乕豹謁太清是時東風滿瑶京綠<lb/>
楊三月聴流鸎君隨挂席湘江行予亦騎馬趍承明<lb/>
手把宮袍厭縛身却憶南溟有縦鱗四年辭海岳一<lb/>
舉上星辰逢君却向凌雲下心上經綸甚瀟洒半夜<lb/>
清猿四合啼長松古月照囘溪桃花原上路一去意<lb/>
都迷我本凌雲峰畔客何日相從卜其宅早服還丹<lb/>
生羽翼共脫朝衣挂青壁<lb/>
<pb n="KR4d0496_SBCK_005-4b"/>
　　　　舟下龍舒望九華有懐秋浦守集賢周使君<lb/>
長淮初四月照見九華山不見秋浦人使我心怡然<lb/>
昨者蓬莱闕下相周旋白雲冉冉招歸船余亦泛海<lb/>
追羣仙未知成道何因緣可怜柂頭月咫尺成胡越<lb/>
安得馮夷半席風疾似南飛寄書鴈泛君今夜過江東<lb/>
　　　　小孤行<lb/>
小孤有石如乕蹲西望屹作長江門洪濤萬古就繩<lb/>
墨雖有劲勢不敢奔大哉禹功悉經理何必有志今<lb/>
能存大者為綱小者紀不徒百谷知王尊靈祠正在<lb/>
石壁下我来適值秋風昏明朝東行吊碣石更與尋<lb/>
河問九源<lb/>
<pb n="KR4d0496_SBCK_005-5a"/>
　　　　張吏部宅山水壁歌<lb/>
髙堂秉燭見翠㣲巖厓突兀當两扉庭前繋馬霧露<lb/>
集老木倒挂藤蘿衣問誰妙手能至此筆墨蕳古世<lb/>
所稀天官主人為我言翰林供奉精天機憶我尋山<lb/>
客南粤地暖四時皆芳菲眼中得此了不易便覺宇<lb/>
宙揚清暉旅人獨行歌采薇滄洲茅屋何年歸安得<lb/>
峰頭置㕠鶴相逐蓬莱頂上飛<lb/>
　　　　贈李山人<lb/>
平生慕事華葢君四海孤蹤隨白雲峨眉山人住旴<lb/>
水駐馬重逢帝城裏别来相問意悠悠北走南飛又<lb/>
幾秋昔向貴溪尋講鼔又従薊郡攬征裘展圖示我<lb/>
<pb n="KR4d0496_SBCK_005-5b"/>
青山屋山在旴城小江曲東風日日蕩人歸明發行<lb/>
歌載黄鵠憶昔上帝勑㳺華子岡中道勒囘俗駕賔<lb/>
炎方是行倘或如私願華子岡頭定相見麻姑應觧<lb/>
索題詩碧桃花發報人知<lb/>
　　　　已未行<lb/>
二年六月已未朔京城五更大地作臥者顛衣起若<lb/>
吹起者環庭眩相愕室宇無波上下揺乾坤有位東<lb/>
西却自我南来覩再震依㣲初震不今若昨朝展席<lb/>
坐堂上躭翫圖書坐元覺堂下羣兒又驚報方饌<graphic n="KR1776" url="https://raw.githubusercontent.com/kanripo/KR-Gaiji/master/images/KR1776.png" mimeType="image/png"/>
人䘮杯勺櫛者倉皇下牀榻門屋鏗鏘振鈴鐸秪今<lb/>
猶自騰妖譌旦暮殊言共郛郭大家夜卧張穹廬小<lb/>
<pb n="KR4d0496_SBCK_005-6a"/>
家露坐瞻星落焉知恠變不可屡安巢盡有南飛鵲<lb/>
昔聞上帝憂瀛洲親勅巨鰲十二頭特為羣臣舉手<lb/>
戴萬古不與水東流豈其九州亦類此此事或誕或<lb/>
有由上帝甚神吾甚愚戴者勿動勿優㳺<lb/>
　　　　次韻賦呉尊師漱芳亭白紅梅花二首<lb/>
梅仙之宫在何許五尺青天隔風雨氷雪肌膚綽約<lb/>
人鐵石心腸軟媚語行藏一粒粟中寄品格百花頭<lb/>
上数所以商廷和鼎功大濩登之六代舞烏呼安得<lb/>
東皇錫白社胙以金陵為爾土<lb/>
惟梅本是羣仙侣别有芳姿照微雨人甞悞作杏花<lb/>
㸔我亦戯作蓮花語即色非空還是色遽数不終湏<lb/>
<pb n="KR4d0496_SBCK_005-6b"/>
悉数偷服丹砂忤玉唇赬顔謫向春風舞烏呼安得<lb/>
東皇錫赤社胙以朱陵為爾土<lb/>
　　　　贈陳兄<lb/>
侍御諸孫美絶儔辝我逺行逰桂州道路炎暑正足<lb/>
畏山水清凉湏蹔㽞昔我效官滄海上歸棹春前拂<lb/>
青嶂極知兹郡烟景樂欲往終然背晴浪送君此去<lb/>
倍傷悲萝寐梅花雪片詩故舊相逢慿問信何時重<lb/>
與覔安期<lb/>
　　　　奉酬叚御史登岳陽楼之作時分理盜賊<lb/>
　　　　至海康<lb/>
誰能手鋪湘水平剗却君山㸔洞庭昔人已騎黄鶴<lb/>
<pb n="KR4d0496_SBCK_005-7a"/>
去楼前亂正春蘭青豈知綉衣後千載逺違鳳闕来<lb/>
江城凭髙吊古落日紫領客置酒開雪屏酒酣點筆<lb/>
賦新句薄海傳誦令人驚憶我初㳺白玉京與君聨<lb/>
歩趍承明手宣皇猷敖帝績濟濟學士如登瀛一行<lb/>
竟堕萬里外囘首滄茫思濯纓守官區區事無補惟<lb/>
有白髮欺人生䍧牱水外萬竹底四時鳥語烟送鳴<lb/>
忽忽此地𣸪相見恍如幽萝求仙靈中宵秣馬不遑<lb/>
暇君又北鄊予南征如兹後會復何日念之使我㕠<lb/>
涕零宫中聖人總四溟所過海岳湏澄清䥫冠峨峨<lb/>
望天下青霄快展皆脩程由来豺乕伏仁獸况有鷹<lb/>
凖當秋横明夜相思隔雲島月落髙臺聞笛聲<lb/>
<pb n="KR4d0496_SBCK_005-7b"/>
　　　　贈荅楊顯民四方采詩<lb/>
今人論學古人詩事皆天者非人為文章由来貴爾<lb/>
雅但顧有法何妨竒六經固已殊緩急樂子飛騰自<lb/>
兹入國賈寕懐大寳疑宫工肯效㣲綃泣志至言従<lb/>
意自足何必王風繋流俗觀變時時到黍離宗周思<lb/>
近西郊哭十道使者明如水閭閻盡在氷壺裏觀風<lb/>
本是使之職太息幽人為之起昨雨緑苔生晚閣黄<lb/>
菊花前共秋酌采采芳英不盈掬月落樹聲連萬壑<lb/>
去去牛馬汗如泉既别勿計歸来年治平之音㫁可<lb/>
傳无庸使我心煩悁<lb/>
　　　　題冷架閣脩原圖<lb/>
<pb n="KR4d0496_SBCK_005-8a"/>
曾泛脩江入海昬更数百里緣人村道至常州四㫳<lb/>
夕猶未遂得窮河源山人世世原上住示我畫圖聨<lb/>
秀句安得移家向碧峰釣磯長倚沙頭樹<lb/>
　　　　䔥錬師<lb/>
若有羽人吹洞簘拂手不拾松門樵身披破笠褐一<lb/>
瓢獨携雪霧通青霄幼曽逢人越領椒敎襲造化為<lb/>
科條坐致雷雨不終朝㒺两不習持斧焼其徒夸者<lb/>
長嘵嘵時夏汗流金石焦山川圭壁走乗軺大巫結<lb/>
舌小巫嬌但見空宇行肖翹人謂䔥師服神僚胡不<lb/>
試手湏人邀師乃含思坐中宵謂患不禦猶助妖便<lb/>
以誠意畣狎調至期發號湜不驕閉户赤脚飛招揺<lb/>
<pb n="KR4d0496_SBCK_005-8b"/>
白鬛倐忽朱鱗超赤日卷上青天潮四郊泠泠蘓旱<lb/>
苗列缺一去天迢遥喁噞曲士蹔顔銷何且坎皷更<lb/>
煩嚻争以爼豆相呼招誰知玄功坐不要師方歛手<lb/>
歸雲寮卧聴流水鳴朱橋采詩觀外給空謡我負師<lb/>
約秋光凋昨莫敗葉西風飄相思无由警岑寥我作<lb/>
此詩比鉤琱誰其和者以報䔥<lb/>
　　　　登君堂酌君酒為張氏順堂賦<lb/>
登君堂酌君酒願君有親千嵗壽有蟠者木嶷彼堂<lb/>
前越女能舞秦女能弦羽觴流月翠幙張天粲粲在<lb/>
側羅列庶鮮登君堂酌君酒願君有親千歳夀昔屈<lb/>
生去芰君子貴之鄭荘循爱終悔其為先師遺言戒<lb/>
<pb n="KR4d0496_SBCK_005-9a"/>
爾從令至孝有道豈不在敬酌君酒登君堂願君有<lb/>
親千嵗壽歲嵗壽且康<lb/>
　　　　贈别清夫還呉<lb/>
新雨不作泥鉤輈樹上啼征夫懐逺路家在太湖西<lb/>
别家今幾度楊栁江邊樹念鄊車輪下漸是中年路<lb/>
萬事中年尚可期人生且莫長别離長别離向何方<lb/>
九江落花清浦香玉睢班班鳬乳黃南望不見三髙<lb/>
堂奈何逰子思故鄉我家諸公濟時早功成身退合<lb/>
天道當時未必知者賢挽不廻之卧烟島後来閱盡<lb/>
虧成事始識従之去時好我不能赤手縛虹霓又不<lb/>
能委身同草木生逢堯舜世肯受泥塗辱昨者誤奮<lb/>
<pb n="KR4d0496_SBCK_005-9b"/>
龍門雷蝘蜒嘲之自云足憂来舉觴酹白日惟有皇<lb/>
天照空谷張公子呉江生我有千載意不羡身後名<lb/>
為君寫作贈行曲曲中鏗戞難為明君行不聴我意<lb/>
平明日買船擢秋聲亦欲東下窺蓬瀛飄然始去白<lb/>
玉京湏卿禹穴来相迎相迎未見湏相待客行雖遟<lb/>
心未改<lb/>
　　　　城南諸園觀牡丹<lb/>
燕然牡丹絶世嘉名園是處列如麻清晨歩騎醉暮<lb/>
歸胸中稍得一萬花青雪長銜若木日緑水亂泛天<lb/>
台霞神功天巧奮心目依稀半在侯王家欲持此花<lb/>
表衆芳斗大亦有欹與斜堂堂不動吾所敬似者何<lb/>
<pb n="KR4d0496_SBCK_005-10a"/>
得争豪奢我從年少過花下雖有車馬不敢譁未知<lb/>
時人作意否俛仰宇宙思深遐<lb/>
　　　　奉和效古意醉歌<lb/>
憶我初年三四齡當客唯對聲令令夜誦漢賦一千<lb/>
字朝来千字仍心㝠自許英年逼華葢豈信流光不<lb/>
相待秪今四十少二年坐念立忘足悲慨我當贈君<lb/>
金縷羅君當荅我黄鵠歌呉南水逺春似畫欲行未<lb/>
行可奈何莫使風雷寄鳴鋏莫嘆羊裘墮烟雪人生<lb/>
萬事如春花璚花雖晚君湏折<lb/>
　　　　二月行<lb/>
二月欲半春風顛對食廢飡心黯然排沙蕩沙忽到<lb/>
<pb n="KR4d0496_SBCK_005-10b"/>
眼湏臾几席无光鮮昨者出門吹欲倒乗黄不病不<lb/>
得前百圍大木㧞莫動决折㫁榦追烏鳶驚雷萬車<lb/>
碾空過倐歘卷地散百川未知何自蛟龍怒坐使老<lb/>
屋如流船先生老屋十五椽寄住主人從昔年崩騰<lb/>
真為居者惜過客東西何用怜幸自環堵无足樂屋<lb/>
雖朴陋形製堅但念素衣髮如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>白黒變盡思歸田<lb/>
勉焉守之易勿地㑹且風止天清妍君不見列禦宼<lb/>
御之還得同飛仙<lb/>
　　　　送蕭二十兄<lb/>
東郊蕭條生事㣲快馬日日趂朝歸黒頭逰宦吐梁<lb/>
肉青眼髙人歌蕨薇儂家旅食強甘苦何物俗流輕<lb/>
<pb n="KR4d0496_SBCK_005-11a"/>
是非百嵗乾坤消屐屦三江風浪隔庭闈栁根臘雪<lb/>
春猶凍沙上晴雲暖更飛昔擬此時具呉榜送行何<lb/>
故不沾衣<lb/>
　　　　雲林歌為貢供奉作<lb/>
朝望宣城夕企雲林掃花釣月清我閒心城東之山<lb/>
倚天碧手捫南斗近咫尺幽人築堂面山坐絶似謝<lb/>
公故時宅謝公今何在蒼苔翦行跡調笙誦新詩流<lb/>
水照白石㸔水作明鏡年光静来往夜深敬亭雨坐<lb/>
見南湖長清風𬒳長阪鳥度菱葭響雲之林兮不可<lb/>
攀中有青猿白鶴相盤桓雲之林兮不可縛時未宿<lb/>
我青<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>端昻藏老仙人抱劍卧山側憶在中華時相<lb/>
<pb n="KR4d0496_SBCK_005-11b"/>
逢髮未白問之不笑亦不言阿客中子瀛州客卻起<lb/>
遺我寳字書依稀攝精錬魂魄相期後天无極年共<lb/>
爾守之合自然專氣還得同飛仙未登雲林堂試作<lb/>
雲林歌嗟我乆客意衰邁雲林雲林奈若何<lb/>
　　　　芝山歌<lb/>
自公習隐華山<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>園公既未相清乾坤三光廻明五<lb/>
秀閟儲靈肆啓忠孝門昔在至元侍潜藩出佐刾史<lb/>
窺江源二十年間躡台輔即𣸪拂衣辭紫垣憶昔尋<lb/>
真度海岳騎鯨相見芝山根手抛仙人緑玉杖傾笑<lb/>
為之顔色温芝山嵯峨熊乕奔屏風百疊翠波飜青<lb/>
天夫容翦秋水髙堂宴罷浮嵐分醉陪藜杖陟山榭<lb/>
<pb n="KR4d0496_SBCK_005-12a"/>
桑麻𬒳逕松滿原此時細属方外里但覺泉石多深<lb/>
恩帝思舊臣振頽弊下詔明言徴吏煩使車日歴林<lb/>
澗曲復携白雲朝至尊觀公出處握至要自許當有<lb/>
古道存方今明堂力更化頗陋周漢追堯軒蠻夷来<lb/>
庭百辟享聖心正欲嚴天元黄鐘九奏樂萬舞廟薦<lb/>
无月无爱膰大脯精神葢六合民物自爾能豊蕃功<lb/>
成次第勒彛鼎歸去欵委尋笙尊此是英䧺千載事<lb/>
慎勿輕與常人論只恐門墻少壮客白頭猶是芝山<lb/>
村且持此山為公壽願益公壽如崐崘<lb/>
　　　　奉和李監丞醉贈羽人之作<lb/>
自従堕地爱名山五岳尋真去不還青山无津度日<lb/>
<pb n="KR4d0496_SBCK_005-12b"/>
月旦莫御氣行其間九江西来赴海門中有道路古<lb/>
来難笑談觧入蛟蜃腹脫此命與松喬班吾甞左揖<lb/>
三茅君右手真接髙飛翰至今空濛偃翠葢望雲懐<lb/>
我㕠珮環君從茅山来青衣白霓裳肝膽出古劍剸<lb/>
裁光甚揚玄元皇帝雲與仍<hi>李武昭王暠之孫</hi>稱世舉徳朝<lb/>
未央偶吹龍笛過九市共君斟酌北斗傍浪轉北斗<lb/>
不可揖酹之昨以白玉觴百觴未已已𣸪醉援此織<lb/>
女天機章舉頭眼送南歸鴻秋自滯㽞君逺翔眇眇<lb/>
美人絳珠宮弦白雪兮歌清風浮萍流水相遭逢何<lb/>
獨不在岐路中何獨不在岐路中相思昨夜春缸紅<lb/>
　　　　官河曲<lb/>
<pb n="KR4d0496_SBCK_005-13a"/>
官河人世居河水邉嚴冬二月河氷堅響厨待汲烹<lb/>
庶鮮朝朝投壺先衆女十指凍墯貂金蝉今日出門<lb/>
又苦早行人争惜少夫怜鑿氷難得水上堂飬姑欲<lb/>
姑喜<lb/>
　　　　元城行<lb/>
元城郭使君爱母不逮飬刻木䫉慈母去官西山濆<lb/>
上堂示甘㫖下堂候寒温人見使君孝作書細討論<lb/>
我論使君政亦由孝所敦虞周雖已逺此道今幸存<lb/>
嗟乎使君天壌何茫茫此道誰與期天雖髙孝心本<lb/>
自逹天徳地雖厚孝心當有徹地時何必邦人子弟<lb/>
能化之致之家圖天下皆爾為秋風吹庭樹樹葉秋<lb/>
<pb n="KR4d0496_SBCK_005-13b"/>
如雨秋樹則有枯烏生長顧雛<lb/>
范徳機詩集卷之五<lb/>
</p>
<p>
</p>
  </div>
</body>
</text>
</TEI>
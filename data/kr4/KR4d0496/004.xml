<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0496_SBCK_004-1a"/>
范徳機詩集卷之四<lb/>
　歌行曲類<lb/>
　　　　贈海康舉進士者<lb/>
聖主徴儒用文學翩翩五士起海角元戎乕帳飛薦<lb/>
鶚泮水成材玉新琢吉日舉薦鐘鼓作皇華大夫繡<lb/>
朱襮快馬鑿蹄輪脫斵相送西風出郊郭問君此行<lb/>
事何若扵莵要是赤手縳候鴈南飛不踰岳洞庭山<lb/>
秋木葉落詞場先鋒奪霜鍔萬里青山上黃鶴明光<lb/>
宮中問礼樂董生策有經濟略一朝聲名動河朔往<lb/>
取青紫如六博前年礼闈開峻擢明當接武絲綸閣<lb/>
<pb n="KR4d0496_SBCK_004-1b"/>
歸来錦衣照<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>壑人生無如進士樂烏乎人生無如<lb/>
進士樂朂爾髙歩翔寥廓<lb/>
　　　　送鞠<lb/>
卧病髙秋㽞海浦明日重陽更風雨杜門不出長蒼<lb/>
苔令我天涯心獨苦籬角黄花親手栽近節如何獨<lb/>
未開含芳閟采亮有以使君昨暯徴詩来凌晨試遣<lb/>
霜根送畚玉雖微甚珎重極知無意競秋光往作横<lb/>
窗歲寒供憶我初客天子都西垣植此常千株結花<lb/>
年年應吹㡌始信南邦事盡殊願得封培自今日何<lb/>
間朱厓萬家室秋香端不負乾坤但願簫管亂疇匹<lb/>
歸去来兮雖淂歸念歸政自莫輕違他日采英林下<lb/>
<pb n="KR4d0496_SBCK_004-2a"/>
酌誰向清霜望翠㣲<lb/>
　　　　奉新縣楼對月望浮雲山李八百洞超然<lb/>
　　　　有懐<lb/>
白露浥宵桂月滿浮雲山遥想山中人與我身俱閑<lb/>
少日曽陪供奉班流浪三千隨百蠻海水接天㸔不<lb/>
足却歸萬壑聴潺湲累土成岳諒非艱蚤服玄英勘<lb/>
大還金闕玉清名籍在不應猶自戀人間<lb/>
　　　　閩州歌<lb/>
閩州土俗户不分生子数歳學繍文圍綳坐肆襍男<lb/>
女誰問小年曽識君古来夜行斯秉燭今者衢路走<lb/>
紛紛那更誅求使者急鞭箠一似雞羊群古来閨閣<lb/>
<pb n="KR4d0496_SBCK_004-2b"/>
佩箴管今者女工徴六軍雖復太平少征戦設有備<lb/>
豫将何云去年居作匠五千耗費府藏猶烟雲官胥<lb/>
掊克常十八况以鳩歛奪耕耘秪今棄置半不用民<lb/>
勞竟是誰懽忻歳歳條章省煩費幸且不省無方殷<lb/>
唐虞在上儉且勤後王猶復錦綉焚豈有䕫龍譲姚<lb/>
宋不言忍使憂心熏觀風自是使者職作歌雖逺天<lb/>
應聞<lb/>
　　　　奉陪京城諸友逰南城尋<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>尊師道場作<lb/>
我本漁釣清江濵三生自是華葢君往從竹浦拾明<lb/>
月初向芝山尋白雲聞有仙人姓<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>者舊廬正在燕<lb/>
城下杖藜歩歩躡天梯千尺雲門净如<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>門前水流<lb/>
<pb n="KR4d0496_SBCK_004-3a"/>
清且深朗如石鏡開煩襟中有幅輪碾浩刼多見聴<lb/>
者無知音髙莫髙兮嵩山之中岑幽莫幽兮壺嶠之<lb/>
雲林萬金買間不易得一到城市無歸心堯舜之事<lb/>
俱寂寞獨劉一人在<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>壑問渠羽駕来仙壇夜夜踈<lb/>
星迷皓鶴我為長春行興在碧草間白日又欲暮浮<lb/>
雲无時還十年住天都塵土汙客顔扵此意不惬泠<lb/>
然遂懐山更将携手上烟蘿曽是軒轅弓劔過我来<lb/>
正値五月半青天漸少緑隂多每思東山公興来恣<lb/>
婆娑左持玉麈揮俗客右引采扇遍天娥明時豪逹<lb/>
盡如此逝且不樂今如何我亦欲喚細腰舞白馬䭾<lb/>
酒金叵羅誠恐道人嗔我慢空遣弟子来相㸔上堂<lb/>
<pb n="KR4d0496_SBCK_004-3b"/>
椎皷日色晏孤我青精白石飰黄金臺前春已歸海<lb/>
榴花發乳燕飛同行佳人莫相違相思更贈女蘿衣<lb/>
　　　　贈劉山人逰湖南<lb/>
楚山髙髙楚水清之子西還𣸪逺行手持空縣寳月<lb/>
鑑人中到處測公卿楚有覊臣面如削千載姦䛕膽<lb/>
驚落誰能早向太平年識得聲名䓁光岳洞庭湖上<lb/>
莎草生湘娥祠下鷓鴣鳴與人言必㨿忠孝豈獨賣<lb/>
卜嚴君平子言亦是蜀州士家寄錢塘小江涘九野<lb/>
飛鴻逐便風行色将我泛湖水湖水上幾時来自古<lb/>
生才湏世用試為今人青眼開<lb/>
　　　　搗練圖<lb/>
<pb n="KR4d0496_SBCK_004-4a"/>
深宮佳人白日長夜感蟋蟀鳴中房起視河漢心囘<lb/>
皇雲鬂籠鬆分作行清水如天收素練翠蛾帯月杵<lb/>
玄霜轆轤无繩金井悄邊頭不見梧桐黄裁縫熨貼<lb/>
㘴在牀載玄載黄公子裳制成不逺煩寄将但見寒<lb/>
暑彫三光身体甚適平時康君不見古来邊庭士雪<lb/>
<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>関河征戦多折盡衣裘淚如水<lb/>
　　　　題李白郎官湖<lb/>
當時郎官奉使出咸原仙人千里来相迎畫船吹笛<lb/>
弄緑水何意芳洲遺舊名唐祠蕪没知何代惟有東<lb/>
流水長在黎侯獨起梁棟之彷彿雲中昔軒葢南飛<lb/>
越鳥北飛鴻今古悠悠去住同富貴何如一杯酒愁<lb/>
<pb n="KR4d0496_SBCK_004-4b"/>
来无地貯西風大别山髙幾千尺隔城正與祠相直<lb/>
青猿夜抱月光啼挂在東湖之石壁黎侯本在斗南<lb/>
家枕戈猶自憶烟霞秪擬将身報天子不負胸中書<lb/>
五車昨者相逢玉闕下别来幾日秋瀟洒黄葉當頭<lb/>
亂打人門前繋着青驄馬君今歸去釣晴湖我亦明<lb/>
年辭帝都君過湖邊定相見為問仙人安穏無<lb/>
　　　　王氏能逺楼<lb/>
逰莫羡天池鵬歸莫問遼東鶴人生萬事湏自為跬<lb/>
歩江山即寥廓請君得酒勿少㽞為我痛酌王家能<lb/>
逺之髙楼醉捧勾呉匣中劍斫㫁千秋萬古愁滄溟<lb/>
朝旭射燕甸桑枝正搭虚牕面昆崙池上碧桃花舞<lb/>
<pb n="KR4d0496_SBCK_004-5a"/>
盡東風千萬片千萬片落誰家願傾海水溢流霞寄<lb/>
謝尊前望鄊客底湏惆悵惜天涯<lb/>
　　　　梁掾枉敎冬菊之歌仍韻荅貺<lb/>
中書省郎梁茂才嗜好雅與時流乖休衙歸来緊閉<lb/>
户剥啄或爲幽人開屋前枯楊千萬樹屋後官槐傍<lb/>
官路别起新亭翼瓦間晝閱黄花夜吟句自别仙城<lb/>
白兎公采英泛菊九秋同江清木落寒鴈逺我思古<lb/>
人煙浪中彼美人兮無此美不見憂兮見之喜本是<lb/>
千嵓萬壑姿如何肯落君家裏昨夜遣詩兒過門挑<lb/>
燈三誦月黄昏更酬迭唱未足報要湏共倒花前尊<lb/>
君不見長安富兒買歌笑意擲千金惜年少桃李如<lb/>
<pb n="KR4d0496_SBCK_004-5b"/>
今不似春朂子含和保貞曜<lb/>
　　　　錢舜舉畫馬歌<lb/>
錢君畫人勝畫馬安得名驄妙天下青雲隱約見龍<lb/>
紋有意軒昻駃華夏圉官山立頎而髯朱衣黒帯髙<lb/>
帽尖問渠掌握詎有此牽控寕知人女嫌君不見才<lb/>
士受束縛往往因之縦寥廓<lb/>
　　　　杏葉黄<lb/>
杏葉黄天雨霜穹窿携日照八荒囘光照見白玉堂<lb/>
堂中美人㕠鳴璫中宵抱𬒳直西廂忠君爱親兩不<lb/>
忘奈何零露沾衣裳清曉楼頭見征鴈不如謝官歸<lb/>
故鄊<lb/>
<pb n="KR4d0496_SBCK_004-6a"/>
　　　　題姑蘓丁氏一樂齋<lb/>
人生開口日幾何一日所得亦已多請君為我酌美<lb/>
酒我當為君歌樂歌堂上仙翁紫錦𫀆堂中碩人冠<lb/>
嵯峨瑶池日遟眩五色椿樹春生交萬柯借問綵衣<lb/>
行者誰丁家令緒如絲蘿兄弟無故父母存此語未<lb/>
必慙鄒軻况昔知君在朝列賛敎國胄懸瑲珂當時<lb/>
權倖悉故舊青紫可拾不肯阿扁舟一去江海逺事<lb/>
實由已非由他他人束縛我掉手此又一樂信所過<lb/>
要當髙名日益昇使廉如華分如河歸掩茅齋坐清<lb/>
杳松竹交䕃花成窠丈夫所就類如此劍絶即與浮<lb/>
雲摩聊題長歌送君去出門咥笑臨鷗波<lb/>
<pb n="KR4d0496_SBCK_004-6b"/>
　　　　贈彭生<lb/>
自来西垣二月吉品裁良士無虚日上感天子大聖<lb/>
明下知朝政靡闕失耳聞目見心所然莫此名郡彭<lb/>
君賢辭官歸飬終二親流水二十有四年古人作官<lb/>
計百世今人動作晦朔計赤面持籌舞銓吏哀哉賢<lb/>
愚同一致豈知彭生後時寵更二十年猶如至耕田<lb/>
足雨稲刺波種樹繞天花照地未知羲和多少事但<lb/>
願堯舜一萬嵗千鍾有待亦人情尺璧無瑕乃士貴<lb/>
四牡以之不為傷蓼莪以之不為廢王人若徴雅道<lb/>
闕清廣朱弦倚三二美哉彭生㳤慶源孝子亦在忠<lb/>
臣門幾人嘆嗟向穹昊下馬指點銅臺村<lb/>
<pb n="KR4d0496_SBCK_004-7a"/>
　　　　侏儒行<lb/>
君不見東方朔長九尺餘不如侏儒長三尺朝捧一<lb/>
嚢錢夕竟飽死𣸪何益死者不可作飢者食有餘堂<lb/>
堂之軀天所命生之短者續則悲嗟哉世之人羡彼<lb/>
侏儒復何為<lb/>
　　　　轆轤怨<lb/>
門前水揚聲似雨幽人當牕碧弦語東里征夫去不<lb/>
歸一㕠蛾眉鏡中舞年年井上攀轆轤勞心只恐秋<lb/>
葵枯他家種得長生草梅花落盡青青好<lb/>
　　　　田君寫真<lb/>
田君力幹成霜鐡一筆能開萬豪傑總是人間敵海<lb/>
<pb n="KR4d0496_SBCK_004-7b"/>
愁但自不忘泓頴别我所思兮大江濆欲往致之道<lb/>
路分安得煩君寫作巫山與洛中有美人兮泛波上<lb/>
之逰鴻行巖巔之素雲烏乎此君不可見獨立乾坤<lb/>
淚如霰<lb/>
　　　　贈鄭元澤别<lb/>
燕城閉門百花節鄭郎騎驢索我别示我髙人王右<lb/>
丞輞川之圖澹明滅一従辭山去呉越寤寐鄊関五<lb/>
情熱偶逢此卷即欣然人間何處無竒絶虞生敎授<lb/>
司成舘文字精神萬人傑品題一百二十言一言不<lb/>
作溪山說卿云亦有溪山趣事與虞言當合轍贈朋<lb/>
與親各有義頗媿紅塵驅蹇拙更欲相㽞度小春夜<lb/>
<pb n="KR4d0496_SBCK_004-8a"/>
深縞杏都成雪平旦何以畫荅圖爲觧臨江㕠珮玦<lb/>
　　　　張月梅子昻竹石圖歌<lb/>
近来海内寫竹石集賢學士有李衍呉興翰林公更<lb/>
神大抵不令石作板半幅䔥蕭烟霧枝如卷中有千<lb/>
尺竒洞穴常起鬼神疑嵩華衡岱狎童兒金溪處士<lb/>
清似鶴携此隨秋訪幽壑我憶爲公故寮吏細撫遺<lb/>
書㕠淚落吁嗟翰林今世無一筆猶可重江湖鳴鳳<lb/>
之下出瑾瑜髙風况足勵頑夫<lb/>
　　　　西黎歌<lb/>
一十三縣海之州四城結帯相綢繆中有羣黎集百<lb/>
峒耕鑿不知堯舜憂手扶長弓架鈎箭白馬白似雪<lb/>
<pb n="KR4d0496_SBCK_004-8b"/>
花片此又外黎漸漢習仇殺従前如旅勸春花滿山<lb/>
禾滿皐婦饋壺漿夫血戦曾不如深居不識礼敎人<lb/>
又誰使之郡若縣黎霧山髙裹白雪哀猿驚鹿夜深<lb/>
聞下瀬戈舡今已逺行人猶說路将軍<lb/>
　　　　掘塜歌<lb/>
昨日舊塜掘今朝新塜成塚前两翁仲送舊還迎新<lb/>
舊魂未出新魂入舊魂還對新魂泣舊魂丁寕語新<lb/>
魂好地不用多子孫子孫綿綿如不絶曾孫不掘玄<lb/>
孫掘我今掘矣良可悲不知君掘又何時<lb/>
　　　　望瀛海一首送危太樸之四明兼蕳㢘訪<lb/>
　　　　鄧使君翰林袁侍講<lb/>
<pb n="KR4d0496_SBCK_004-9a"/>
危君英妙年獨往志千載天馬出名駒空行見風采<lb/>
昨日銜書到空谷甚欲㽞之不能得九月開㠶指四<lb/>
明要逐髙秋望瀛海海水上接天漫漫世人不知此<lb/>
别難當君夷山碧嶼日是我對月永夕猿狖啼青巒<lb/>
江樹葉飛天雨霜江上吴歈思㫁腸窈窕徐家兒與<lb/>
女却望蓬莱如故鄊君行却向三山望雲霧軒窗六<lb/>
鰲上東方雖樂不可以乆㽞歸獻仙公白雲唱西過<lb/>
錢塘遇順風為拜湖南持斧翁㑹稽學士臥雲島朱<lb/>
絃流水鳴孤桐道我寄語莫忽忽送君有情亦如海<lb/>
海水有盡别意無終窮<lb/>
　　　　重登興真觀小楼<lb/>
<pb n="KR4d0496_SBCK_004-9b"/>
　　　　舊倒顛新起小楼明且鮮道人不慣飬白<lb/>
鶴食豕却来堂下眠偶聞使者薄暮至攷鼔撾鐘吟<lb/>
昊天春茶煑就且莫試慷慨慿髙詢往年<lb/>
　　　　至日行<lb/>
長安夜半通明光羣公冠佩列鴈行秦壇三成樂萬<lb/>
舞布衣類得齊鳴璫小官需次秪自賤當日再拜謝<lb/>
日長多少朱門圍艶質何當起視東方白<lb/>
　　　　得黄太史重碧拈春酒輕紅擘荔枝十字<lb/>
　　　　扇面以歸友人<lb/>
豫章先生行孝友作書往往心應手想當揮汗臨風<lb/>
時不在荔枝與春酒竹枝歌中喜鵲鳴食蓮感秋思<lb/>
<pb n="KR4d0496_SBCK_004-10a"/>
弟兄素紈便面大如斗送與君家作千夀<lb/>
　　　　孟先生<lb/>
孟先生爱青山㸔山累月出不還蹇驢長笑天地間<lb/>
杖頭酒壺時取酌身湏飢病多容顔往時佳句動明<lb/>
主富有聲名無比数先生遇之亦不驚去卧南山紫<lb/>
蘿雨嗟吾豈是先生徒朝朝飽飯謁禁廬暮歸却向<lb/>
衡門趍刻畫造化論錙銖但有千載名衆人不知而<lb/>
已獨信非其愚未知吾師先生先生師吾孔子不師<lb/>
周公吾亦聊以自娛嗟哉先生獨不得相與扵同世<lb/>
雲龍上下逰八區<lb/>
　　　　十月一日颶風後奉和㢘訪使<lb/>
<pb n="KR4d0496_SBCK_004-10b"/>
海上颶風久不来一日示我破柱雷乗此便欲歸蓬<lb/>
莱炎州四時无落葉大木不效軀榦折恠事何止犬<lb/>
吠雪蓬門土銼雖足怜日月晝夜行青天借爾楚竹<lb/>
洗蠻烟<lb/>
　　　　奉觀許尊府遺墨<lb/>
奉常許君玉色立手抱父書紅錦襲紛茫蜀令九霄<lb/>
神抉摘郢州千首<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>鍾張雖云世已逺任趙未可肩<lb/>
相及葉滿天地雨聲急我縦覧之重扵邑却憶風雷<lb/>
昨夜顛萬壑起盡蛟龍蟄不然尺素尋常耳何日䔥<lb/>
䔥百靈集草堂驚怪不敢㽞至寳豈復能輕酬還君<lb/>
子孫世善收扁舟歸㺯江湖秋<lb/>
<pb n="KR4d0496_SBCK_004-11a"/>
　　　　夜上烏巗<lb/>
扁舟夜傍烏巗宿然火上巖尋古祠老巫輟睡啓神<lb/>
户牽幌請官窺漢儀漢家将軍利扵鶻征行往往皆<lb/>
良竒當時光武皇帝聖舉以善馭皆周知将軍再出<lb/>
定竆粤忠義耿耿光精垂不然夷祀已千載何定至<lb/>
今歌舞之髙縣銅鼔五獸缺以手摩拂增深悲娯蚣<lb/>
霄行蛛網結不識欵書何歲時庭中蕉葉照石面猛<lb/>
乕出谷靈風吹澤魚導従吏扶掖欲㽞頗復愳深危<lb/>
登臨有客動必戒况此星露景倭遟獨立蒼茫問横<lb/>
浦明日江山勞萝思<lb/>
　　　　朱錬師洪厓丹井歌<lb/>
<pb n="KR4d0496_SBCK_004-11b"/>
城西山相鈎連隔水照見欎藍天中有夫容碧　然<lb/>
真人手持緑玉杖瀛州一去茫无邊谷巗歴落挂飛<lb/>
斗楼閣崔嵬凌紫烟古松當道石作根松下寒瀬萦<lb/>
潺湲百花盡遶諸峯前前有神龍藏九淵赤鱗蜿蜒<lb/>
過千尺四海豐登長晏眠堯舜在上位佐命皆惠宣<lb/>
豈如秦漢王焼丹學飛仙白玉之牒黄金編楼舡美<lb/>
人去不旋窮極耳目欲思比松肩焉知清静化乃可<lb/>
與長年<lb/>
　　　　古杉行<lb/>
丹陵觀有古杉屹如㕠闕當雲門云是鍾君之手植<lb/>
君去此樹餘空村尾揺翡翠梢八表根結蛇蛟行九<lb/>
<pb n="KR4d0496_SBCK_004-12a"/>
原幽邊豈無鬼神護深處直形天地㤙一方拆裂引穿<lb/>
<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>猶是百年燒火㾗蒼皮樹裏漸欲合始知草木有<lb/>
道存或云下有丹火伏四時地底皆春温神還𣸪壮<lb/>
此其驗疑是自此無傳喧平生政坐嗜竒古来㸔適<lb/>
值寒冬昏長歌沈思遶其下夜半月髙松露繁飄摇<lb/>
葉縣鳬舄影牢落豐城龍劍魂何當喚起博物者共<lb/>
騎黄鵠凌昆侖<lb/>
　　　　題皮野逸亭<lb/>
方丈新亭隐藂篠下有長風䕃清沼杖間白日漏逰<lb/>
絲空外青烟送飛鳥人生百嵗今半之更百千歳将<lb/>
奚為麻姑自是好風骨按行蓬島歸何時<lb/>
<pb n="KR4d0496_SBCK_004-12b"/>
</p>
<p>
范徳機詩集卷之四<lb/>
</p>
<p>
</p>
  </div>
</body>
</text>
</TEI>
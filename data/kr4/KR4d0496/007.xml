<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0496_SBCK_007-1a"/>
范徳機詩集卷之七<lb/>
　七言律詩<lb/>
　　　　正月節日上寳暦寺行礼退述事<lb/>
朝參不見承明廬夢想三更尚是初窅窅重山遮列<lb/>
炬泠泠流水逐行車柴関響接羣僧磬草澤心馳上<lb/>
帝居聖壽延長天廣大固應涵飬及樵漁<lb/>
　　　　晚經皮使君江居不見賦簡<lb/>
使君直節更無㕠又拜濃恩出海邦絶域朱旛兼皂<lb/>
葢名園碧樹倚清江山明殘雪當松隖㟁㫁斜暉射<lb/>
石矼愧殺㑹稽王子敬過門未遂此心降<lb/>
<pb n="KR4d0496_SBCK_007-1b"/>
憶得去年尋藥圃甚怜此日負花時挐舟况説㸔燈<lb/>
及叩閣應煩把酒思浩浩古今奚我獨悠悠江海足<lb/>
吾師西墻倘遂殘年願来往風流或可期<lb/>
　　　　松湖渡亭子夕眺懐西山朱錬師<lb/>
不觧無愁秪遣愁慿髙試㸔水東流一天鷺影摩仙<lb/>
闕两岸蝉聲送客舟肯信先生居錦里不将夫子敬<lb/>
丹<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>如聞舊按蓬莱節松下時時省釣㳺<lb/>
　　　　題阮茂材詩卷<lb/>
炳炳人間阮嗣宗能詩化動每愁儂九霄䴡日開鳴<lb/>
鳳六月深淵起卧龍前軰文章工祖述後生師友係<lb/>
遭逢一編欲反明珠寄寳匣㸔君不敢封<lb/>
<pb n="KR4d0496_SBCK_007-2a"/>
　　　　贈熊處士還山房<lb/>
　　　　廬山中有山房宋季尚書公擇藏書處今<lb/>
　　　　廢矣海昬李氏為其先作書堂扵建昌州<lb/>
　　　　亦曰山房并記尚書焉葢有慕廬山者矣<lb/>
　　　　聞熊脩業是間故作此記之<lb/>
尚書舊隱在匡廬亂後傳聞宅已墟祠宇秪今誰薦<lb/>
鞠鬼神猶自䕶遺書石泉宛宛輸池細川樹芒芒映<lb/>
日踈不識海昬熊處士㝠棲消息近何如<lb/>
　　　　贈傅汝礪北㳺<lb/>
十年身不到瀛洲江上逢君又素秋行李秪今何處<lb/>
在㸔花湏及俊年㳺滄波逺去浮三隖白日髙縣照<lb/>
<pb n="KR4d0496_SBCK_007-2b"/>
九州大旱若将敷説命賢良記取舊弓裘<lb/>
　　　　贈熊文學<lb/>
江東閥閲冠羣倫多士如君𣸪幾人庠序弦歌時雨<lb/>
潤廟堂爼豆徳風淳甞因矯舉思鴻鵠何幸升平覩<lb/>
鳳麟黄葉薊門寒色早佇㸔天上紫泥新<lb/>
　　　　送馬掾遷湖南<lb/>
聞君蹔與故交違去逐西風落葉飛㸔劍未成今夕<lb/>
會挐舟定復幾時歸雲開帝子黄陵廟月過将軍赤<lb/>
壁磯事業還湏各努力収名即用繡為衣<lb/>
　　　　八月二十日晩試院得雨次時作<lb/>
彤庭下詔蕳賢良大府新開藝戦場一道風雷嚴號<lb/>
<pb n="KR4d0496_SBCK_007-3a"/>
令九霄星斗煥文章求材正合隆天爵發策應當急<lb/>
嵗荒昨夜雨聲傳数點争燒銀燭待新凉<lb/>
　　　　贈李宣使<lb/>
故園雲卧四三年府署依然念子賢莫為馳驅傷逺<lb/>
道但将忠孝感皇天湖南政譽聞争薦日下絲綸竚<lb/>
近傳為報津頭黄鞠蘂明當照我上江船<lb/>
　　　　大明殿退朝<lb/>
曉星寥落動晴霄㕠闕香雲近眼飄警蹕西来天影<lb/>
近衣冠北上海光揺閒因正笏知春漏忽報簘聲押<lb/>
晝朝忝後詞人雖寡陋極知聖主體軒堯<lb/>
　　　　清讌奉教<lb/>
<pb n="KR4d0496_SBCK_007-3b"/>
日上髙城烟霧多玉簫前路散鳴珂開筵逈出清川<lb/>
上對酒其如綠樹何南極有星朝玉闕中天佳氣掖<lb/>
鑾坡長年不負經綸寄願及昌時飬太和<lb/>
　　　　四月十六日指東華門奉迎香輿<lb/>
天香曉報出宫城已辨隅頭合樂迎黄鳥低斜衝隊<lb/>
過紫騮踈蕩著班行百王盛祀無遺典萬乗深居有<lb/>
至情失喜快傳湯沐賜礼官識姓未知名<lb/>
　　　　禮成還齊宮<lb/>
九重雅有舜儀刑猶遣精神接杳冥朱户瞻星扶帝<lb/>
坐清天分月下齊庭周旋宛若羹墻見薦裸徒聞黍<lb/>
稷馨掃舎何人彂新詠卻兼鳴珮雨邉聴<lb/>
<pb n="KR4d0496_SBCK_007-4a"/>
　　　　至夏庄懐平坡舊㳺<lb/>
平坡谷前桃杏花年時著屐到君家秪今可買惟村<lb/>
酒無復能来試石茶簾幙髙髙通紫燕溪潭欵欵伏<lb/>
青蛇同游昨有虞公子卻為盧郎得浪誇<lb/>
　　　　贈王主事如上都<lb/>
天官幕府盛諸卿又従皇輿赴上京觧后同為逺道<lb/>
客比鄰猶有故鄊情秋風響近弹琴峽夜月懸當直<lb/>
斗城湏記今年上馬日麟蒲杯裏試長生<lb/>
　　　長春瓢奉同夏楊二編脩為九宫道人作<lb/>
妙絶新亭九宫下似杯非杓異山罍昔從樹杪冷風<lb/>
去今向天邉洒雨来芥子量應容宇宙黍珠境不外<lb/>
<pb n="KR4d0496_SBCK_007-4b"/>
楼臺從師斟酌行藏事小閱㝠靈一萬廻<lb/>
　　　　送梁知事之婺州<lb/>
皓月青雲若箇邉送行恨不共呉船新官浙下皆名<lb/>
郡舊宅山東有賜田禮樂固應張盛代簿書勿用嘆<lb/>
流年經時不見曺貟外今日因君重惘然<lb/>
　　　　追和盧脩撰張平章園亭觀花飲<lb/>
白藕花邊香已秋西郊風物野亭幽未湏短杖扶持<lb/>
病且遣孤尊㫁送愁紫氣近連飛鳳闕青山遥隔釣<lb/>
魚舟勝㳺縦在招要外猶觧因詩頌醉侯<lb/>
　　　　秋日集詠奉和潘李二使君浦編修諸公<lb/>
　　　　十韻<lb/>
<pb n="KR4d0496_SBCK_007-5a"/>
古薊城邉白露零秋聲不任旅人聴差差乳燕朝辭<lb/>
舎嚦嚦髙鴻暮過庭以病酬閒翻自惡将愁抵醉秪<lb/>
難醒何人觧擬匡廬賦千仭岡頭瀑瀉鈴<lb/>
将身跳出市間壺美賈由来不用沽大地騎鵬湏共<lb/>
化中宵上鸐倩誰扶庻幾未老投簮去尚可長生折<lb/>
簡呼此軰終非塵土物明朝種橘學諸蘓<lb/>
生也無涯死有涯抛書幾擬問南華要知立志非多<lb/>
事但使成言自一家寒樹接天霜映鶻<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>蕪滿地雨<lb/>
生蛙相過倘遂携尊酒檢按墻東野菊花<lb/>
逈無江左管夷吾誰𣸪能稱晉宋書運本関天聊尔<lb/>
耳力能葢世復奚歟百年草草雲龍地四海悠悠法<lb/>
<pb n="KR4d0496_SBCK_007-5b"/>
象廬曾向鐘山酹芳草至今心死及菑畬<lb/>
流落移家白帝都低頭魏盡馬相如題橋一字終何<lb/>
益賣賦千金竟或無風月長㽞前輩詠塵沙滿載古<lb/>
人書此身汎寄空江上已異當時舊鬂鬚<lb/>
浮世有由虚尺寸明時無伎畣㳙埃偶随青瑣湏髙<lb/>
歩欲綴丹書甚寡才㫁壁雲過溪笛逝虚林映雨寺<lb/>
鐘来幾年閒卻持鰲手強為清秋送酒杯<lb/>
潘公墻角樹連亭曽是笙簧晝夜聴門巷秪今埋糞<lb/>
壌輪蹄自昔走雷霆長因午睡思茶竈卻為朝吟欵<lb/>
竹扄若續濟南名士録莫令憔悴鵲湖亭<lb/>
李侯髙朗若空晴論議詩書滿腹撑期接仙舟應少<lb/>
<pb n="KR4d0496_SBCK_007-6a"/>
便偶分宫硯亦多情蠻荒異俗中年歴河漢頻秋向<lb/>
夕傾此去蹔煩南郡守旗旄勿用野人驚<lb/>
浦君髙價本璠璵多幸蒹葭得所扵學道初輕千里<lb/>
驥収功直到九州魚詩探飯顆尤難測賦疑蘭陵定<lb/>
不虚月月西垣更夜直還應共我惜居諸<lb/>
秋入江山錦繍開白雪紅葉盡詩才句成秪用三年<lb/>
得槎在應湏八月囘自是每為浮客累非関不受故<lb/>
人催慿将寄語詞林老風雨重陽又近来<lb/>
　　　　送白無咎太守之郡<lb/>
瀟洒中書舊省郎排雲曽攬舜衣裳一麾况𣸪守名<lb/>
郡萬事不如歸故鄊馬首漸違燕闕雨鴈聲欲度晋<lb/>
<pb n="KR4d0496_SBCK_007-6b"/>
城霜漢廷擇相皆良吏蚤奉潘輿謁建章<lb/>
　　　　奉同陳應奉訪友人不遇<lb/>
翰林小暇出西城京國餘秋晚更明鷗度折磯心已<lb/>
熟馬逢危石眼偏生疾風稍定楼臺色微照猶含鼓<lb/>
角聲㑹合何因得惆悵潜夫秪愧未潜名<lb/>
　　　　夜坐有懐舎弟在江右别来凡閱九冬<hi>至矣</hi>
天邉此夜逢冬至江表頻年望客還謬戴詞林深雨<lb/>
露卻怜棣蕚逺河山周流本已違長策趋走那堪益<lb/>
厚顔何日求田歸計定一尊松下詠間関<lb/>
　　　　寄别倪大同<lb/>
知君乆住玉真壇日與飛仙㺯紫環従此便令行地<lb/>
<pb n="KR4d0496_SBCK_007-7a"/>
縮逢誰不説上天難鶴邉紅日浮觴送馬首青山抱<lb/>
檄㸔相好何因不相别寄詩應到暮雲端<lb/>
　　　　将赴雷陽送羅提舉之任廣東<lb/>
松滋蹔泊薊門船復指番　路幾千茉莉香深和酒<lb/>
露桄榔葉暗煑塩烟齊人舊算無遺䇿漢史新藏有<lb/>
剰錢莫為遐荒心力怠朱崕更在海南邉<lb/>
　　　　休日出郊三首<lb/>
上方鐘皷晝依稀出定諸僧綰法衣迎客猶能下殿<lb/>
赱訪人更有待尋歸秃鶖近水行仍啄危燕當梁乳<lb/>
更飛自古旅懐煩尉藉並㳺萬事莫相違<lb/>
承相祠西椰子園新開湖舘見遥邨風含碎羽珊珊<lb/>
<pb n="KR4d0496_SBCK_007-7b"/>
過浪湧長干剡剡翻止息幸然無鶴爵去来應或有<lb/>
鵾鵬江邉栁樹晴相倚秪爲行人作㫁魂<lb/>
歇馬髙林烟霧開感今傷古獨登臺遷臣逐客皆前<lb/>
輩幙長郎官盡上才放浪已聞竆九域飛騰終合近<lb/>
三台謝公自有青雲屐且與従容歩紫苔<lb/>
　　　　寄友人<lb/>
繍衣行部直南州幙府英名蚤歲收如此一臺兼二<lb/>
妙令人萬里破千愁桄榔葉暗潮聲暮薜荔花懸岳<lb/>
影秋此去三湘寕九住近天湏應蠒書求<lb/>
　　　　題燕山僉事綵繡堂<lb/>
海康城下白雲飛南部觀風使者歸督郡湏持直指<lb/>
<pb n="KR4d0496_SBCK_007-8a"/>
斧歴階尚掛老莱衣髙堂見月思丹檄逺路逢春憶<lb/>
翠㣲賴有勝流詞翰在定随華榜照林扉<lb/>
　　　　贈余使君致仕還江東<lb/>
九華山下女羅衣使者旌旗發粤中昔至本膺丹詔<lb/>
重今歸唯頌白頭公百年自喜行藏定千里何當語<lb/>
笑同門口侍船應有待大江西即大江東<lb/>
　　　　焚楼鎮志曰漢大将焚船處也今為文昌<lb/>
　　　　縣懐古奉蕳邑文學<lb/>
龍節迢迢去不歸漢家将軍建國威當時曾見楼櫓<lb/>
集異代空聞塵土飛風<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>春潮吞亂嶼㟁分古木轉<lb/>
斜暉旁人猶觧祠神女何故功臣廟䫉稀<lb/>
<pb n="KR4d0496_SBCK_007-8b"/>
　　　　立春日<lb/>
今辰春節喜新晴况是山堂此日成畦菜撥餘傳葉<lb/>
美迳桃㽞在著花明雲開葛井蛟龍動雪盡蕭巖<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>
鶴鳴失喜浪傳京邑信未閒鄰舎識髙情<lb/>
　　　　寄題何處士竹閣<lb/>
呉漢仙翁丹井西君家髙閣俯清溪泠泠脩竹鶯時<lb/>
到井井空烟<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>晝啼觧帯欲圍蒼雪逺敲門待㸔綠<lb/>
隂齊何當試畣登臨願繋馬宅前楊栁枝<lb/>
　　　　屈原廟前觀雨雨止渡口觀魚<lb/>
乍来倐去峰前雨半落未開沙際花春逺客懐淹燕<lb/>
雀年荒民命<graphic n="KR4395" url="https://raw.githubusercontent.com/kanripo/KR-Gaiji/master/images/KR4395.png" mimeType="image/png"/>魚蝦徒聞黄霸能為郡豈識張騫苦<lb/>
<pb n="KR4d0496_SBCK_007-9a"/>
泛查早謂仙人無世慮山深往往飯胡麻<lb/>
　　　　送毛練師奉祠礼成還京<lb/>
仙官持節下青㝠海瀆嚴祠衞百靈行為治平循禹<lb/>
服礼從禋祠想虞廷東風到處随神雨南極歸来奏<lb/>
壽星致福要當宣室問鶴書先報白雲扄<lb/>
　　　　黿潭墋<lb/>
征夫魚貫渉秋㫳樹底照見石磷磷攀緣唯有千古<lb/>
意揺落獨如三月春天清過澗猿飲子日晏嘇林鷄<lb/>
警人七曲櫂歌誰按得它年重問墋頭津<lb/>
　　　　題黄隐君秋江釣月圖<lb/>
舊識先生隐者流倘因圖畫想滄洲㫁雲滿路碧窗<lb/>
<pb n="KR4d0496_SBCK_007-9b"/>
晚明月何年青嶂秋世故風塵㕠短屐生涯天地一<lb/>
扁舟何由白石空磯畔招得人間萬户侯<lb/>
　　　　寄上甘粛呉右承三首<lb/>
要使唐虞化逺覃玉門關下屈征驂多憂總爲民心<lb/>
苦有喜唯聞郡姓甘日晚邊沙黄浼浼天晴隴樹碧<lb/>
毶毶國風不繋秦州外自此西人識召南<lb/>
歴数先朝輔弼賢如公孰可語同年二童一馬臨荒<lb/>
鎮百感千憂倚上天深厚已聞鸞詔趣平安不用鴈<lb/>
書傳别来濯濯春城栁誰信秋風慰目前<lb/>
塞上孤鷹白雪毛塞門風物静䔥騷黄河西去従天<lb/>
下秦華東来拔地髙枸杞莫将如薏苡醍醐足飲勝<lb/>
<pb n="KR4d0496_SBCK_007-10a"/>
蒲萄遥瞻圭衮還舟日正属江湖心緒勞<lb/>
　　　　郭茂才要飲舎下忽報董中丞靈柩自上<lb/>
　　　　都至出城迎之遂負此約戯題奉謝<lb/>
相期把酒對秋暉忽報中丞旅櫬歸遂逐城東朝騎<lb/>
發遥怜江口夕鴻飛陶潜宅隐波吞石謝傅山寒雨<lb/>
打扉人事雖殊風物在笑談豈可眼中稀<lb/>
　　　　九月十九日京東門與董右軍諸公别至<lb/>
　　　　通州還寄在京朋㳺<lb/>
臨分強顔作笑言上馬慟哭投烟村十年緫仗舊交<lb/>
力萬里獨懐明主㤙南極下頭星象少東風近便栁<lb/>
梅緐時人秪恠丹砂令曾以虚名細討論<lb/>
<pb n="KR4d0496_SBCK_007-10b"/>
　　　　山齋二首<lb/>
山齋朝雨竹光匀茶竈催添石火新對語黄鸝真不<lb/>
俗飛来無鷺浄無鄰辭榮豈敢要時論賞静猶應愧<lb/>
古人報道林河春漲起少湏重理舊絲綸<lb/>
幽栖自是少經過藥裹書嚢奈癖何仙井朝来雲氣<lb/>
重洞房夜盡雨聲多江湖耆舊深思憶臺舘風威尚<lb/>
琢磨自爾索居増固陋負苓誰問首陽阿<lb/>
　　　　送陳従事歸江東二首<lb/>
長年京下送人歸初及扁舟指翠微豈意遂聞鴻鵠<lb/>
操卻湏同製芰荷衣清江碧樹重重見紫燕黄鸝處<lb/>
處飛如此交㳺二三軰何因中嵗毎相違<lb/>
<pb n="KR4d0496_SBCK_007-11a"/>
呉儂呼劍毎通神鑄作由来極苦辛天下縦無増價<lb/>
士夜中湏有識光人即今况躡青雲地何日重翻紫<lb/>
陌塵令弟两街清顯甚定應携手接星辰<lb/>
　　　　傅之經歴謁告還湘中未語别而宵征翌<lb/>
　　　　日與俺友追送生居亭中<lb/>
美人歸思落滄波昨者論心肯重過寒盡極知春意<lb/>
在夜深無奈月明何海隅雖蹔違霜幕天上應湏接<lb/>
玉珂如此才賢移病去瘴烟端的為誰多<lb/>
北風盡日破南溟行客經年倚壽星子有全家依翠<lb/>
岳我猶萬里隔青㝠山田鹿下投書去水舘猿啼却<lb/>
坐聴王事馳驅知有素何由重見此郵亭<lb/>
<pb n="KR4d0496_SBCK_007-11b"/>
　　　　十月九日詣天光門上進三朝寔録<lb/>
儀鸞簇仗滿雲端玉鑰初開衆樂攅三后龍光周典<lb/>
冊羣臣鵠立漢衣冠爐香著日浮晴靄宮樹班香試<lb/>
曉寒千騎前頭都不避秪傳學士拜金鑾<lb/>
　　　　畫馬<lb/>
一自房星下渥洼龍媒多在玉皇家赤毛洒血微生<lb/>
汗黒暈搏雲整作花不待老能知失道固應来是渉<lb/>
流沙如今豈少真神駿猶有丹青𥿄上誇<lb/>
　　　　石氏壽母<lb/>
鶴髮西風尚健身綵衣天上四麒麟爾門皆可二千<lb/>
石此母何妨五百春露下齊山紅樹曉雨生灤浦緑<lb/>
<pb n="KR4d0496_SBCK_007-12a"/>
波匀勝筵偶覩諸賢詠盡敬東州學士醇<lb/>
　　　　歸来<lb/>
十載歸来問草堂入門喜見葛山蒼慈親已尉占烏<lb/>
鵲稚子行㸔詠鳳凰新理園池幾瓶物小移松柏且<lb/>
分行卜居未是居難卜為恐傍人議楚狂<lb/>
　　　　和栁提學贈危太檏<lb/>
伐木丁丁秋滿山詩筒忽到與開顔當時有客諳花<lb/>
洞此地經年上竹関絶域尚懐身倚劍深居曽夢手<lb/>
持環文章政類龍多變識察能通豹幾班<lb/>
　　　　題新喻呉氏浩然堂遺事<lb/>
釣磯西畔問宜州囘首空山又数秋曽見龍蛇飛敗<lb/>
<pb n="KR4d0496_SBCK_007-12b"/>
壁毎疑魚鳥逐扁舟風雲一變衣冠地城郭重来水<lb/>
石幽傳得眉山遺記在呉家子弟更風流<lb/>
　　　　過鄰人園林<lb/>
隐者園林晝不譁冠山楼閣護青霞平安日上琅玕<lb/>
竹富貴春行錦綉花髙鳥時排朱檻過逺溪正帶白<lb/>
雲斜江城只觧聴絲管何處能来玉女車<lb/>
　　　　金鳯<lb/>
金鳳階前只漫生移栽行列甚方平新来两本當軒<lb/>
出各吐幽花照眼明夏雨要将蘓衆槁朝陽端已瑞<lb/>
先鳴勿云小草精神短毎論韶簫記爾名<lb/>
　　　　贈楊茂才<lb/>
<pb n="KR4d0496_SBCK_007-13a"/>
西風淅淅風雨生南塘䔥䔥楼觀清玄蝉抱樹一時<lb/>
息老鶴懐山終夜鳴放形海岳䓁雲水託好音書猶<lb/>
弟兄未知此别會何日為子商歌無限情<lb/>
　　　　贈王文學<lb/>
法樂洞天曾一㳺君家聞在水西頭石潭宻映藤蘿<lb/>
月山葉深藏乕豹秋豈意呉城祠下路共尋楊子崕<lb/>
邊舟胸中富有天官學莫為東南乆滯㽞<lb/>
　　　　到京之七日親祀礼成聞喜有作蕳曹<hi>奉常</hi>
南征𬒳命過柴荆瘴土歸来濕病嬰行撥烟霞歸上<lb/>
界卧聴風雪打長更侍祠想重鳴珂宻出次知先警<lb/>
鼓清拂曉齋宮聞好語誰人不賀㤗階平<lb/>
<pb n="KR4d0496_SBCK_007-13b"/>
　　　　辛酉歲元日<lb/>
西山千仭欎崔嵬山下楼臺紫翠開玉帛會同来萬<lb/>
囯璣衡縣運属三台甞聞海客談金鼎更見祠官進<lb/>
玉杯慙愧辭臣今白首乆無賦頌獻蓬莱<lb/>
　　　　次韻送人之五羊<lb/>
豫章逺接五羊城白鳥飛還道路明昔我乗桴㳺汗<lb/>
漫今君攬轡度峥嶸湖堧夕下潮聲轉斗角寒深寳<lb/>
氣横總為觀風揚職業有時才不負兹行<lb/>
　　　　七月一日度毛竹山<lb/>
毛竹山髙風物幽夜宿白雲新雨收沿溪而上鐘鼔<lb/>
導自昔以来仙聖㳺乆知地逈飛猿黠新喜天空鳴<lb/>
<pb n="KR4d0496_SBCK_007-14a"/>
鳥稠折嶮縈危盡吾力此行聊不負司秋<lb/>
　　　　曾敎授趨韶州<lb/>
荔子紅邉五月初廣文去住定何如報㤙豈戀将軍<lb/>
馬治盜聊迂太守車多近藤蘿安吏舎少慿椒葛附<lb/>
音書到官定有佳聲薦瘴雨蠻烟細祓除<lb/>
　　　　獲鹿西郊在樵舎下十里鹿脫穽走山麓<lb/>
　　　　余驅騎者踣之以縛自随時藩兵方燎原<lb/>
　　　　靡得觀者傳訝<lb/>
獵人大火布江磯凖備平章旦出闈麀鹿齊㸔赤手<lb/>
獲鷙鷹猶傍碧雲飛<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>尚想山居縦麌麌寕忘野<lb/>
食肥天上神仙不得力心安束縛從吾歸<lb/>
<pb n="KR4d0496_SBCK_007-14b"/>
　　　　靖海縣<lb/>
海縣春深沙氣暄居人生事不離邨上梯取斧料桑<lb/>
尾抽橛移舟繋栁根已過清明違帝里不妨紅白遍<lb/>
江園持杯試與酬風物深媿樊遅學圃言<lb/>
　　　　百丈春日紀懐三首<lb/>
江墅羣芳手自栽春前相次<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>蒼苔鄰僧昨許山蘭<lb/>
送社嫗新分圃藥来本為聖情思共濟更饒生事得<lb/>
相催粤王溪畔韶光好誰想經年逝不囘<lb/>
東風乆不到新堂生意雖微未卒荒草上葫荽偏挺<lb/>
特花間蘆菔故髙長時来豈盡栽培力物化湏知長<lb/>
飬方葵藿有心終莫奪毎間支笏照滄浪<lb/>
<pb n="KR4d0496_SBCK_007-15a"/>
飛飛燕子守繩樞爱爾由来似鳯雛肯謂撩人嗔坐<lb/>
對向曽去我憶巢孤塗泥湏責經營苦爪觜無供啄<lb/>
哺娛春社風光時有再天生品彚各應殊<lb/>
　　　　太檏緘至君静清詩讀之尉快斯又凋弊<lb/>
　　　　之餘安得見二桀然者敬嘆敬嘆一詩寄<lb/>
　　　　謝并蕳君瑞要知扵二賢傾倒之至也<lb/>
元豐宗匠是吾師幽夢江湖每見之在昔才名真盖<lb/>
代秪今子弟好能詩六經更待黄麻擬㕠劍終因紫<lb/>
氣知衰疾連秋猶長物扁舟未到謝相思<lb/>
　　　　吊張錬師<lb/>
名家接武依丹陛壮歲招魂入翠微遂使老聃成自<lb/>
<pb n="KR4d0496_SBCK_007-15b"/>
吊不知丁令竟何歸蛇蝉豈戀尋山蛻雞犬曽聞挾<lb/>
日飛獨有皇恩無以報昨傳天語慰松扉<lb/>
　　　　李原李翁<lb/>
魯國先生九十餘百年消息定何如世情㸔作東流<lb/>
水天地㽞㤙下澤車隴西供奉豈無酒河上丈人空<lb/>
有書見説鄊鄰問何事扣門語及莫鐘初<lb/>
　　　　寄題集賢周司直悠然閣<lb/>
畨陽東下萬山圍魁閣峥嶸面翠微雲接大荒廻古<lb/>
色波涵落水動晴暉䆠情静與逰魚逝詩思長随夕<lb/>
鳥飛乆待倚闌成獨酌癡兒了事各湏歸<lb/>
　　　　徐聞縣懐京下舊㳺<lb/>
<pb n="KR4d0496_SBCK_007-16a"/>
平生不識張廷尉中嵗方逢馬伏波昨見山川皆膽<lb/>
落稍侵霜露始心和皇㤙逺荷優隆至旅况深慚慨<lb/>
惜多天上故人安好在西風遲暮意如何<lb/>
　　　　㤗定二年丙寅歳元日<lb/>
閩藩傑構入青雲簫鼔聲髙萬壑聞甌粤誰存封建<lb/>
業唐虞真是聖明君蓬莱瑞氣皇居正太液㤙波御<lb/>
席分身逺秪懐歸委珮絲綸閣近最<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
　　　　自戎府出還珠門晚歸𪠘舎<lb/>
光迎署府千花樹秀入河橋萬桞梢春日楼臺圍翠<lb/>
巘夜晴燈火接青郊升平舊俗今猶在浩蕩流年又<lb/>
過交董奉接官何處宅相依願與結衡茅<lb/>
<pb n="KR4d0496_SBCK_007-16b"/>
　　　　閩山神光寺西厓上觀唐李陽氷篆篆為<lb/>
　　　　山僧架屋掩所壞居始二十二字云<lb/>
城西有寺忽如林伏地印霄苔蘚侵古人題字㸔欲<lb/>
遍今我杖藜来相尋潜蛟在<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>不多見飛鳥過巖時<lb/>
一吟斫破荒祠山鬼怪秪饒㳺覧重千金<lb/>
　　　　㳺南澗寺寺乃唐節度使王審知所建<lb/>
閩山東面啓松門梯石層層見梵尊題表尚存唐節<lb/>
鎮地圖渾似洛林園亭因聚逺開幽逕棧至臨危出<lb/>
小軒最是躋攀宜健歩病身無羽亦飛騫<lb/>
　　　　伏覩中書以内郡飢遍行拯捄新令感激<lb/>
　　　　有作<lb/>
<pb n="KR4d0496_SBCK_007-17a"/>
江南往歲旱連州河北今年水逆流恭體朝廷寛大<lb/>
意少紓田里散離憂表章有道誠長䇿衣食無功本<lb/>
拙謀國制由来重農畆太平政不在他求<lb/>
　　　　憲司㕠榕輪囷数十圍其芘数畆雨止觀<lb/>
　　　　白鷺<lb/>
榕樹庭中翠欲曛飛来白鷺動如雲每當弹射思傷<lb/>
物忽到裵徊感離羣護子烏鴉來辟易附人<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鵲漫<lb/>
<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛要知得失都何與含育無由報聖君<lb/>
　　　　歸思<lb/>
陶公歸思定如何山郭春風長薜蘿直道當官唯任<lb/>
拙庸才負祿秪慙多江山實自辭家隔日月虚随閉<lb/>
<pb n="KR4d0496_SBCK_007-17b"/>
户過點點飛鴻向天末憂端不類澤中歌<lb/>
　　　　到官<lb/>
陶公到官八十日今我到官踰半朞勸農省俗了何<lb/>
補暖衣飽食将何爲常思在山深乕豹幾曽當道假<lb/>
狐狸英雄見義尤飢渴可使文人有愧辭<lb/>
　　　　風止聞鵲<lb/>
荒山逺水放輕刀頓雨㒹風戒弊袍五六月餘鄊問<lb/>
絶二千里外客心勞樹間烏鵲聲頻好天上麒麟格<lb/>
自髙獨有武夷㸔未了野人寄語<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>香醪<lb/>
　　　　奉和呉宗師退朝<lb/>
栁外朝冠古進賢雲間觀户舊通仙蓬莱豈隔三千<lb/>
<pb n="KR4d0496_SBCK_007-18a"/>
里華頌宜過一萬年香並衮龍浮瑞日聲随簫鳳下<lb/>
晴天文臣不願金莖賜但想黄封到竹邉<lb/>
　　　　奉觀郊廟禮成蕳曹禮部<hi>元用</hi>
西山半壁影鈎陳晴雪新銷路馬塵兩歲通行三大<lb/>
禮千官中稱一閑身伊臯事業何當下管樂才名不<lb/>
用真遥憶南宫舊詞伯退歌清廟属生民<lb/>
　　　　和馬貢士元夕同觀鐙之作<lb/>
已戒金吾夜不譁西山又被雪㣲遮飢年禁醸知誰<lb/>
力到處㸔鐙佀我家旅夢比甞經赤甲病身尤欲戀<lb/>
黄芽雲端此日煙霏暖遥想仙人立露華<lb/>
　　　　答李泂<lb/>
<pb n="KR4d0496_SBCK_007-18b"/>
客居離索感芳晨頗耐物色惱詩人花心盡逐陽和<lb/>
動柳眼宜於故舊新萬里清江家共逺九春皓雪夢<lb/>
兼頻鹿門自有龐夫子長往煙林秋復春<lb/>
　　　　調馬君<lb/>
平時有酒不觧醉愁至方知酒道尊一萬里程兼雪<lb/>
霰三千年事隔朝昏何因洗盡花間屿更与停鞭柳<lb/>
下墩寄語東鄰馬貢士今㫳琴筑好温存<lb/>
　　　　獨立<lb/>
能詩不得靜中師又是天涯獨立時髙帝夕陽人影<lb/>
亂曲河新水棹聲遟一身慷慨家仍逺十口凄凉歲<lb/>
荐飢偶爾凭䦨感風物臨流先被白鷗知<lb/>
<pb n="KR4d0496_SBCK_007-19a"/>
　　　　張㽞公母<lb/>
山風遥引紫雲車樓閣春深阿母家更五十周重甲<lb/>
子後三千歲一桃華綵衣故綰封㽞印白璧新随蜀<lb/>
使查見說麻姑舊行處至今源上有丹沙<lb/>
　　　　奉和王繼學懐濟南舊逰<lb/>
前輩風流逐斷澌濟南舊錄故人詩遥知靈運初遊<lb/>
日正是元方後載時青社寥寥成異物丹丘皛皛属<lb/>
遐思壮年易動離居感繾綣花前金屈巵<lb/>
樓上㸔山翠黛浮樓前沽酒錦纏頭登臨試與詢湖<lb/>
雁豪傑親曽侶海鷗沙領曉晴雲散出野亭春盡水<lb/>
交流意中故舊那能得強擬偷生賦逺逰<lb/>
<pb n="KR4d0496_SBCK_007-19b"/>
每愁大手不如燕多見公侯勝昔年計拙欲求千户<lb/>
等心勞政類十洲仙㡬囬見月思歸去蹔到臨風復<lb/>
惘然剪盡綠楊三萬樹多應無處著啼䳌<lb/>
手接新詞絶底清一雙白眼為君青寰區政待新年<lb/>
穀江漢徒傳赤日萍斷雨潜蛟虚水榭逺波廽鷺寔<lb/>
雲汀此情可在齊州外不觧無人問獨醒<lb/>
　　　　和田師孟郎中寒夕西曹即事<lb/>
正是西曹遣翰初落花寒食柳微舒毎因作者㽞心<lb/>
苦多恨時人守法疎詩思偶闗緜上史刑脩正在腹<lb/>
中書平生萬卷蘇居士皓首東坡雪不如<lb/>
　　　　上真應寺觀寺後龍湫湫在厓上盖由寺<lb/>
<pb n="KR4d0496_SBCK_007-20a"/>
　　　　北下馬並髙数十折得之又数歩許得巨<lb/>
　　　　石有僧龕其中云即唐盧叟所隐成道處<lb/>
　　　　時日斜方焚香誦經間聞客至乃能輟誦<lb/>
　　　　相迎作茶去<lb/>
慿髙窈窕辨精籃濯佩還思訪古潭字貶孟家題處<lb/>
碣洞㽞盧叟去時龕近人野鳥如曽識問客山精不<lb/>
敢談聞說平坡猶在上登臨雖倦且停驂<lb/>
　　　　雨後坐郝大叅亭子<lb/>
每見人来問草堂偶従燕坐憶滄浪地形逺競朝霞<lb/>
爽林氣清分宿雨香移石旋成行藥迳障泉思引釣<lb/>
魚航它年紫綬歸黄閣几杖苔生儘不妨<lb/>
<pb n="KR4d0496_SBCK_007-20b"/>
　　　　雨後過王長史<lb/>
省郎近佐三公府想得深懐似故山風急㳺絲當院<lb/>
静雨餘芳草閉門閒未離塵土長思蜕已近江湖不<lb/>
論還自爾相㸔慰岑寂不聞朝署有新班<lb/>
　　　　挽劉提舉<lb/>
逝川無力可能攀又送先生葬碧山化鶴不歸華表<lb/>
上鳴雞倘在白雲間空歌楚水巫陽些不見蓬洲使<lb/>
福還畢竟修文隂有待玉楼何許淚潸潸<lb/>
范徳機詩集卷之七<lb/>
<pb n="KR4d0496_SBCK_007-21a"/>
</p>
<p>
</p>
  </div>
</body>
</text>
</TEI>
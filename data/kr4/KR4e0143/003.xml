<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西村集巻三</head>
    <p>
<pb n="KR4e0143_WYG_003-1a"/>
欽定四庫全書<lb/>
　西村集巻三　　　　　　　明　史鑑　撰<lb/>
　　五言律<lb/>
　　　送莫同知弟北歸赴試<lb/>
省墓纔南下辭家又北征淮山臨驛路易水遶都城夜<lb/>
雨鴒原夢春風雁塔名遙知曲江畔騎馬看花行<lb/>
　　　送吳鐡峯<lb/>
春色濃如酒行行勸一杯送君嗟此别執手問重來野<lb/>
<pb n="KR4e0143_WYG_003-1b"/>
鳥迎人語林花著雨開維舟未忍發日暮更徘徊<lb/>
　　　竹房<lb/>
愛此竹房好偏宜方外情前村江動月清梵晝銷聲講<lb/>
後雨花亂風來天籟鳴與師分半榻高卧盡餘生<lb/>
　　　送母舅朱漁隱<lb/>
十年纔一見離合動悲傷授璧投河水驅車送渭陽青<lb/>
山明夕照黃菊欵秋光莫惜頻來過慈親鬂已霜<lb/>
　　　哭何以高<lb/>
<pb n="KR4e0143_WYG_003-2a"/>
少日才名重平生分誼親酒多應是病金盡未為貧往<lb/>
事成春夢殘花逐市塵天涯空悵望零落轉傷神<lb/>
　　　斗室為澄道巖賦<lb/>
斗室開幽處雲門俯水涯四方裁十笏一座演三車簷<lb/>
短容明月窻低映襍花休言此中小世界亦恒沙<lb/>
　　　梅軒為李天瑞賦<lb/>
愛此梅花好移來對草堂水邊㣲見影雪裏只聞香庾<lb/>
嶺春如海西湖月似霜從教日吹笛無夢到含章<lb/>
<pb n="KR4e0143_WYG_003-2b"/>
　　　樂清<lb/>
未老成歸計房開祇樹林青山塵外相明月定中心近<lb/>
水行秋影焚香坐夜深世人尋不見惟聽海潮音<lb/>
　　　呉溪草堂<lb/>
繼志能歸璧貽謀在肯堂重來山不改舊種樹加長燕<lb/>
雀曉相賀芝蘭春更芳還聞放雞犬猶自認門墻<lb/>
　　　和吕别駕九日登姑蘇臺韻<lb/>
偶遇登高節相為弔古遊砧聲吳苑暮雁影太湖秋得<lb/>
<pb n="KR4e0143_WYG_003-3a"/>
句頻催和行杯更旅酬風流堪入畫妙手學營邱<lb/>
　　　一鶴為南京唐道士賦<lb/>
愛爾仙家驥蒼松映縞衣一聲清夜唳片影上天飛赤<lb/>
壁横江過青城被箭歸飄然遊物外幾見世人非<lb/>
　　　泊虎山橋<hi>曹太史名亭曰擅勝</hi>
雨後水初漫日斜山更明地居吳下勝人似越中行掃<lb/>
石看題字臨流試濯纓橋南一亭好新得翰林名<lb/>
　　　憇奉慈菴<lb/>
<pb n="KR4e0143_WYG_003-3b"/>
松頭孤鶴下石罅亂泉鳴入隖疑無路逢山屢問名客<lb/>
行忘逺近僧老廢將迎一笑出門去五湖風浪生<lb/>
　　　送范世良<lb/>
弱柳不堪折相攜話水邊離杯傳日暮歸路在春先凍<lb/>
雪寒欺馬空江曉渡船永懐交際久况是昔人賢<lb/>
　　　菊莊<lb/>
種菊久成莊門前水亦香花時常把酒日暮擬為糧正<lb/>
色純無雜遐齡老未央何當事筐筥來此采餘芳<lb/>
<pb n="KR4e0143_WYG_003-4a"/>
　　　送王静深還合州<lb/>
風波纔定日舟楫又歸程月冷巴猿嘯人悲蜀道行陣<lb/>
圖依舊壘山勢接孤城最是臨岐别秋高斷雁鳴<lb/>
　　　挽蕭以信<lb/>
人道從軍樂誰知悞一生元戎歸旅櫬邊將失干城草<lb/>
檄今無敵封侯竟不成空遺舊提劍淪落海西營<lb/>
　　　送康驛丞還廬陵<hi>有金魚白鷺二洲</hi>
握手獨相送君行我自歸風波千里逺烟樹一村㣲地<lb/>
<pb n="KR4e0143_WYG_003-4b"/>
勝金魚近江清白鷺飛鴒原應在念囘首思依依<lb/>
　　　吳興道中有懐汝其通曹顒若<lb/>
杳杳長途異悠悠逝水流江村孤宿夜風雪逺行舟寒<lb/>
重偏欺客凌浮逈結愁故人應在念日暮尚登樓<lb/>
　　　夜宿奉先寺洪上人房<lb/>
孤舟薄暮宿古寺奉先名地逈諸天近樓高片月明爐<lb/>
香清作供漏水凍消聲愛此無生説流連過二更<lb/>
　　　題吳鐡峯家假山<lb/>
<pb n="KR4e0143_WYG_003-5a"/>
仲子為山處容人得屢過峯巒平地起水木到門多欲<lb/>
雨生雲霧經春長薜蘿流鶯如愜意百囀襍笙歌<lb/>
　　　飲烏歩顧氏村居<lb/>
去郭逾千歩淳風自一鄉日斜魚市集嵗久水祠荒草<lb/>
色遙連浦花枝半出墻西南山更好欲渡苦無梁<lb/>
　　　喜張子静見過詩以送之兼柬沈彦祥<lb/>
擾擾百年内相逢能幾囘折麻空有意抱病强登臺苕<lb/>
水太湖接故人今雨來因風問東老何日共深杯<lb/>
<pb n="KR4e0143_WYG_003-5b"/>
　　　寄慈感寺一峯上人<hi>其師圓如規號蘭公</hi>
能詩蘭谷老化去已多年霅上一峯秀燈前三昩傳蓮<lb/>
花滴漏水月色照歸船記得長松下曾參玉版禪<lb/>
　　　孤山<lb/>
一上孤山望春波帶夕曛西來千嶂合南下兩湖分路<lb/>
遶前朝寺雲埋處士墳畫船歸去晩歌吹月中聞<lb/>
　　　送靈隱書記浄無瑕遊京師<lb/>
披衣新得戒杖錫又登程世路隨緣去空門為法行浮<lb/>
<pb n="KR4e0143_WYG_003-6a"/>
雲上國逺片月故山明心地平如水風波自不驚<lb/>
　　　與汝其通觀錢塘江<lb/>
渺渺春江逈無風亦有聲地平波動石海接氣浮城戰<lb/>
馬屯砂磧潮頭也世情臨流將喚渡南向越中行<lb/>
　　　將遊金陵夜泊震澤<lb/>
朝飲平湖酒宵停震澤航從兹登逺道猶未出吾疆月<lb/>
隱星光爛花穠露氣香路人初不識笑問客何方<lb/>
　　　遊天申宫<hi>張公洞旁</hi>
<pb n="KR4e0143_WYG_003-6b"/>
問訊天申路期尋福地遊風林松子落石竇乳泉流溪<lb/>
女行隨伴山花揷滿頭道人能好客炬火不須求<lb/>
　　　遊報忠寺<hi>善權洞旁</hi>
選佛開名刹因山號善權地深青嶂合天近白雲連門<lb/>
對長松樹池分小洞泉不知楹上篆雷震是何年<lb/>
　　　經下菰城<hi>春申君所築</hi>
靡懐函谷敗却事下菰營蕞爾非天險當時盛甲兵空<lb/>
城烏鳥樂廢堞野雲平不獨吳宫裏離離蔓草生<lb/>
<pb n="KR4e0143_WYG_003-7a"/>
　　　溧陽道中<lb/>
水盡行舟止途平抗策宜車聲來往道天氣雨晴時赤<lb/>
阪黃塵起青山碧草滋居人當路語留客飯松<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>
　　　經瀬水<hi>即伍子胥乞食之所</hi>
匍匐昭闗下倉皇瀬水潯飯賢同漂母報德異淮隂一<lb/>
死名無忝千金漫爾沉停車弔遺跡長嘆不成吟<lb/>
　　　魯廷瞻葉廷縉徐憲之送至龍江而别夜坐有<lb/>
　　　　懐<lb/>
<pb n="KR4e0143_WYG_003-7b"/>
晩泊龍江上君歸我未行乘流喜風順看月待潮生水<lb/>
市浮舟賣漁燈入夜明鄉心與離思擾擾夢難成<lb/>
　　　華容十詠為毛同府賦<lb/>
渺渺江南夢英英雲上生緒風吹不㪚懸火照還明涼<lb/>
沁臯蘭被晴連湖水平時飛傍親舎遊子若為情<hi>夢澤晴雲</hi>
全楚疲興築諸侯賀落成侈心滋未足大屈好非誠往<lb/>
事不可問野花空復情秋禽委毛羽猶似斷王旌<hi>章臺古跡</hi>
利渉在崇朝沱溪一水遙誰能須我友多是就人招乘<lb/>
<pb n="KR4e0143_WYG_003-8a"/>
月影零亂傍舩波動搖晨雞猶喔喔客路正迢迢<hi>沱溪曉渡</hi>
山峯儘竒絶雪羃更精神玉筍抽當震瑤簮出奠寅高<lb/>
低同一色草木借三春欲訪仙廬跡漫漫認未真<hi>東山雪霽</hi>
湖水流無際山形蕩欲漂雲生齊北斗脉衍自南條朱<lb/>
鳳高飛盡蒼梧别望遙禹功垂萬古祠宇亦蕭蕭<hi>山有禹廟</hi>
<hi>南山逺翠</hi>
横木為梁處舟車日夜過彩虹垂飲渚靈鵲下填河雪<lb/>
水西從蜀湖流北受沱吞崖溷牛馬鳴瀬失蛟鼉<hi>板橋春漲</hi>
<pb n="KR4e0143_WYG_003-8b"/>
斜日章臺下杏花猶自紅古今皆過客開落盡春風楚<lb/>
芉腰支細息媯言笑通那能久容冶相映酒帘中<hi>杏村夕照</hi>
水月原同氣高卑特異形運行常不息流動亦無停象<lb/>
緯昭天闕容光小洞庭浮槎失南北隱隱數峯青<hi>青湖夜月</hi>
亭廢獨遺基靈蹤托雨師湖山元自勝風月故相宜龍<lb/>
駕雲中度鸞笙嶺上吹世人空想像齎酒日來嬉<hi>赤亭遺址</hi>
驛路長松樹風來作萬呺龍吟翻翠葢鳳舞奏琅璈列<lb/>
陳初嚴鼓連營乍竪旄猶疑宋飛將水上戰方鏖<hi>驛路松風</hi>
<pb n="KR4e0143_WYG_003-9a"/>
　　　荻溪道中<lb/>
搖搖理舟楫杳杳事徂征溪姓猶緣荻村名半帶城凍<lb/>
雲含雪意老樹挾風聲霜月欺寒雁嘹嘹中夜鳴<lb/>
　　　遊三茅觀<lb/>
山勢西來盡江流北望遙神仙長在世日夜再聞潮藥<lb/>
采新生术籬編舊種椒不須句曲逺聊此永今朝<lb/>
　　　夜投殊勝寺真上人房<lb/>
春風苦無頼野寺暫相依静夜名香遍空堂漏水㣲語<lb/>
<pb n="KR4e0143_WYG_003-9b"/>
投機自息坐久世疑非愛爾東林月流光照客衣<lb/>
　　　元日<hi>𢎞治六年</hi>
流年今六十壯志日蹉跎得此已為幸更來能幾何青<lb/>
山遊未徧白髪在無多去去不須道逢春且嘯歌<lb/>
　　　立春日<lb/>
北向梅開未東行月建寅有生皆自樂無處不冝春似<lb/>
我容顔老逢兹氣象新百年今大半猶是未閒人<lb/>
　　　謁張子静墓<lb/>
<pb n="KR4e0143_WYG_003-10a"/>
弭棹鴻村道來尋處士墳淚痕沾宿草悲思接愁雲繫<lb/>
樹嗟無劍名家幸有文東風吹野水流響不堪聞<lb/>
　　　碧巖<hi>在弁山之隂</hi>
問路捫蘿上遙尋鐘磬聲雲流看棟濕樹挺識人行澗<lb/>
水晴懸瀑松風巧韻筝山蒼與湖綠㸃染自天成<lb/>
　　　瀑布泉<hi>在碧巖之右</hi>
愛此巖頭瀑分明白練垂被風吹不斷得雨灑尤竒流<lb/>
出有來處散開無盡期廬山亮同此只欠謪仙詩<lb/>
<pb n="KR4e0143_WYG_003-10b"/>
　　　鴨綠漾<lb/>
近接太湖水倒涵蒼弁峯地無高麗險色比漢江醲蕩<lb/>
漾數十頃嵐霏三四重碧巖長在望日暮忽聞鐘<lb/>
　　　大雷小雷<lb/>
雙螺浸湖水萬古鎮龍宫小大名形異東西奠位同嘗<lb/>
聞出光怪於此驗凶豐欲往嘆無翼憑誰學御風<lb/>
　　　與沈啟南從徐亞卿何中丞相度水道<lb/>
濟世未為術逢人聊用情海桑惟日變水土幾時平逺<lb/>
<pb n="KR4e0143_WYG_003-11a"/>
雁和雲杳寒潮趂月生茫茫不相識沿路問鄉名<hi>渡吳淞江</hi>
暫出靡行役隣封非異鄉偶因停泊處始定往來方海<lb/>
逈月浮水夜寒天雨霜終宵成輾轉歸夢與途長<hi>宿徐公浦</hi>
岸崩橋易圮水闊渡難招浦溆遙通海舟航半趂潮市<lb/>
聲先旦集野樹未霜凋明月如相識依依伴寂寥<hi>經上海縣</hi>
不到雲間久於今四十春山川仍舊物交友半陳人梵<lb/>
井鰻光泯華亭鶴唳新扁舟有歸興斜日下通津<hi>至松江府</hi>
　　　和石田自壽詩韻<lb/>
<pb n="KR4e0143_WYG_003-11b"/>
流年今四紀强半在城中畫好能名世文成擬送窮趨<lb/>
庭懽令子勿藥喜而翁昨夜燈前飲清吟對阿同<lb/>
　　　登呉山絶頂<lb/>
古廟經年久荒臺落葉深江湖分向背城市遶山林盡<lb/>
道迎秋榜誰同坐夕隂樵歌歸滿路驚散暮栖禽<lb/>
　　　哭林侍御五首<hi>并序</hi>
　　侍御莆田人也成化間皇儲未定用事之臣有謀<lb/>
　　為殷道親親之説以市權者人以事為未著而不<lb/>
<pb n="KR4e0143_WYG_003-12a"/>
　　敢言公獨謂著則事成不可止矣乃先劾時宰以<lb/>
　　折之雖以忤㫖受杖然其事竟議格不行矣宰啣<lb/>
　　之公謝病免宰去再起廵按浙之東西不以形迹<lb/>
　　自拘好賢下士詢訪不倦且不避權要吏民愛之<lb/>
　　亡何移疾代者未至乃上詔勅納印符絶乘傳而<lb/>
　　歸歸三年卒哀哉初公之歸也<hi>某</hi>别於平望公屢<lb/>
　　誦李商隱他生未卜此生休之句悽然泣下者久<lb/>
　　之嗚呼公歿矣仰公高風偉公竒節感公知遇詩<lb/>
<pb n="KR4e0143_WYG_003-12b"/>
　　以哭之<lb/>
逺聞林侍御一夢掩泉宫隴樹猶森栢山靈已避驄禍<lb/>
消未萌際勇退急流中無限憂時淚因君泣未窮<lb/>
雲掩前星位人心去就間惟公上封事深斥柄臣奸㶚<lb/>
上空留説梁王竟出闗大功安社稷瞻望孰能班<lb/>
解綬歸田日相呼在驛樓共嗟臨水别真作此生休忽<lb/>
得莆中問今為地下遊空揮兩行淚寄與海波流<lb/>
酸風射眸子南望淚盈襟曾枉下車揖敢同行路心隻<lb/>
<pb n="KR4e0143_WYG_003-13a"/>
鷄千里弔匹馬萬山深此意未能遂凄涼轉不禁<lb/>
繩愆共所職下士出常情茶譜羞充貢醫方欲衛生人<lb/>
間不久住世外若為行想溘埃風起乘雲掩上征<lb/>
　　　題旌功廟<hi>并引</hi>
　　少保于公廟在西湖墓上成化二年復公官爵遣<lb/>
　　人諭祭廵按劉魁立祠於故第曰憐忠今上賜謚<lb/>
　　賜廟額曰旌功有司嵗祀<lb/>
萬馬環行幄平沙走控弦萬方三日臨九鼎一絲懸不<lb/>
<pb n="KR4e0143_WYG_003-13b"/>
有維藩議將為舉國遷救時平禍亂功業冠羣賢<lb/>
李綱纔仗鉞謝傅尚圍碁廟議如羮沸都城累卵危維<lb/>
公際艱歩異世若同時指授諸戎帥從容盡合宜<lb/>
二聖𢎞興繼綸音賁貺同易名維一惠賜廟錄元功精<lb/>
爽風雲接恩光雨露濃公神如不死感荷九原中<lb/>
　　　過横塘<lb/>
西向横塘過風涼天又晴兩山沿路轉一舸問津行野<lb/>
水飛雲度斜陽去鳥明采蓮人不見遙聽唱歌聲<lb/>
<pb n="KR4e0143_WYG_003-14a"/>
　　　久客無礙方丈贈覺源講師<lb/>
碧殿明秋水香臺下夕隂堂空蓮漏逈徑轉竹房深習<lb/>
静疑忘世含虛已定心何時謝塵鞅來此事幽尋<lb/>
　　　中秋聞諸弟宴集湖上有懐<lb/>
樂事愁邊減流年客裏過桂香秋色好天逈月明多欲<lb/>
共嫦娥語其如良夜何遙知湖上飲達曙尚酣歌<lb/>
　　　蕉窻<lb/>
愛此禪房好芭蕉綠滿庭雪中疑入畫定起自翻經曉<lb/>
<pb n="KR4e0143_WYG_003-14b"/>
色和雲動秋聲襍雨聽心源有甘露一滴可通靈<lb/>
　　　冬夜逢臨川聶雲章話舊<lb/>
頻年違晤語此日賁林坰鬂髪緣愁白家山入夢靑功<lb/>
名成潦倒書劍尚飄零明發松陵道離歌惜共聽<lb/>
　　　登多景樓<lb/>
客裏一登臨長歌愜壯心江山自今古人物幾消沉潮<lb/>
落淮南近天垂海外深改之詩尚在讀罷欲沾襟<lb/>
　　　遊甘露寺<lb/>
<pb n="KR4e0143_WYG_003-15a"/>
清晨遊古寺雲氣晝昏昏列嶂環京口長江赴海門平<lb/>
臨當北斗特立見中原無限興亡事傷心不忍論<lb/>
　　　與沈繼南登虎邱天開圖畫閣奉柬其兄啟南<lb/>
投閒倚高閣林莾半斜曛山勢東南盡河流逺近分鳴<lb/>
泉亂秋雨落葉下寒雲欲賦不能道空慚對卯君<lb/>
　　　送趙孟昻歸吳興<lb/>
不到霅中久登高空自嗟好山多近郭有客喜還家一<lb/>
帶白鷗水幾枝寒食花故人如見問愁鬂已霜華<lb/>
<pb n="KR4e0143_WYG_003-15b"/>
　　　登江淮勝槩樓<lb/>
逺水際長天逢春更可憐鐘鳴褁山寺人喚渡江船漁<lb/>
隖夕陽裏酒家疎雨邊因悲客程事俯仰欲澘然<lb/>
　　　𤓰歩阻雨<lb/>
客裏逺經遊那堪有滯留雲山幾千里風雨一孤舟樹<lb/>
影連江動潮聲撼地浮故園歸未得南望使人愁<lb/>
　　　至通州<lb/>
孤城控一區形勢扼東隅海水分鹹淡民風襍楚呉蜃<lb/>
<pb n="KR4e0143_WYG_003-16a"/>
樓凝復㪚沙島漲還無問道尋魚客中宵望斗樞<lb/>
　　　其二<lb/>
絶域經遊少重闗啟閉嚴官租兼菽粟民業盡魚鹽海<lb/>
氣朝成市潮聲夜入簾狼山渺何許空翠逺浮尖<lb/>
　　　天目山<lb/>
岧嶤古道前一上思茫然廢井存遺跡殘碑記往年巖<lb/>
隂交草色林薄起炊烟南望鄉闗逺浮雲何處邊<lb/>
　　　和徐天泉劉完菴同過沈石田友竹居韻<lb/>
<pb n="KR4e0143_WYG_003-16b"/>
去湖三里近種竹萬竿餘徑轉通幽處朋來問索居散<lb/>
金時買畫補屋為藏書千古王摩詰輞川應不如<lb/>
　　　過沈繼南墓<lb/>
寂寞空山下凄涼野水濱易名嗟有日掛劍愧無人月<lb/>
冥猿啼夜天寒草未春素車來較晩灑淚忽盈巾<lb/>
　　　謁徐武功墓<lb/>
絮酒來何暮凄涼百感生文名推獨歩相業沮垂成才<lb/>
大人多忌功高謗易行只應墳下水流恨去難平<lb/>
<pb n="KR4e0143_WYG_003-17a"/>
　　七言律<lb/>
　　　分題得太湖送鄔用明還鄞<lb/>
一水遙遙與海通舟行疑似入虛空三江共接朝宗勢<lb/>
萬古長懐底定功茂苑人烟帆影外洞庭山色浪花中<lb/>
登瀛有客頻來往欲駕雲濤趂便風<lb/>
　　　贈金本清中翰<lb/>
少將詞賦繼班揚館閣周爰嵗月長朝罷獨書天上詔<lb/>
使歸那有槖中裝齊棺古𨽻先秦出岐鼓遺文後世光<lb/>
<pb n="KR4e0143_WYG_003-17b"/>
乞得鑑湖三十里四明原是賀公鄉<lb/>
　　　寄震澤道士沈長春<lb/>
春風歸騎柳邊停一上仙臺思杳冥苕水逺從天目下<lb/>
弁山長遶太湖青片雲孤鶴吹笙度千樹啼鶯把酒聽<lb/>
最愛籠鵝能好客無人援筆寫黄庭<lb/>
　　　翫月和教諭陳啟東韻<lb/>
閩嶺岧嶤路幾層孤舟載雪興難乘中秋月好應同見<lb/>
近海樓高不共登千里信音囘旅雁半生心事對寒燈<lb/>
<pb n="KR4e0143_WYG_003-18a"/>
悲歌莫倚能彈鋏衣馬輕肥讓五陵<lb/>
　　　吳廷暉令子領舉予往賀以詩見贈次韻答之<lb/>
渺渺韭溪居上流相思無奈駐行舟天香和月浮丹桂<lb/>
秋水到門來白鷗教子今為探花使憂君欲起見京樓<lb/>
留連故有新詩贈高誼難將雜珮醻<lb/>
　　　和吳益之留題接待寺之作<lb/>
旅寓松陵厭市聲偶從蘭若暢幽情水邊行道來僧影<lb/>
壁上籠紗䕶客名荷葉補衣秋色浄竹房清暑夜燈明<lb/>
<pb n="KR4e0143_WYG_003-18b"/>
廟堂雖與江湖接未許投閒老此生<lb/>
　　　送吳澤民歸梅堰<hi>澤民家有芝秀堂</hi>
賓館窮經獨下帷吾家同叔每相資青山折簡招歸隱<lb/>
白首逢人在别離此日梅花應待雪新年芝草又生池<lb/>
溪邊無數垂楊柳欲綰行舟住少時<lb/>
　　　留别胡有夲<lb/>
秦溪分手各天涯燈市相逢喜又嗟逺地故交能幾㑹<lb/>
滿城春雪向誰家川原近海潮多應光景催人日易斜<lb/>
<pb n="KR4e0143_WYG_003-19a"/>
明發歸舟渺烟水思君雙鬂欲成華<lb/>
　　　西園八詠<hi>為三原廵撫王公賦</hi>
牙籖縹帶滿堂垂未許沂公獨擅竒請俸寫來還自校<lb/>
借人看去豈為痴晴窻露展虞生蠧浄几潛披矢下帷<lb/>
培養真成濟時具又將餘力教家兒<hi>藏書屋</hi>
試擕宫硯洗洄瀾漬墨淋漓最可觀龍尾蘸波𤣥玉浄<lb/>
馬肝浮水紫雲寒風飄科斗文難定月射方諸濕未乾<lb/>
頭白上卿臨帖罷又書封事獻金鑾<hi>洗硯池</hi>
<pb n="KR4e0143_WYG_003-19b"/>
長松户外欝蒼蒼巻幔蛟龍勢欲翔韓起曾經譽嘉樹<lb/>
召公今又憇甘棠風生隱几聊聞籟雨後呼童試采肪<lb/>
君子由來善居室吾鄉亦有嵗寒堂<hi>范文正公舊宅有嵗寒堂堂下種松</hi>
<hi>松蒼  軒</hi>
内家叢裏許分移富貴應為造化私承露玉杯和月冷<lb/>
惜春羅幄䕶風吹紫臺姓魏猶循故紅蕚名鞓似較竒<lb/>
一自旬宣江漢後花開多不在家時<hi>秦府賜紅紫白三色樓子  牡丹圃</hi>
隴頭雲氣如車葢變化油然去復留起處四方沾潤澤<lb/>
<pb n="KR4e0143_WYG_003-20a"/>
乘時六合可浮游風吹度影迷親舍日映成文捧御樓<lb/>
楚水秦山千萬里停車北望思悠悠<hi>隴頭雲</hi>
亭亭如葢挺孤標先世遺來匪一朝色借綠袍榮及第<lb/>
枝嬌黃鳥愜遷喬長承雨露當霄漢逈出風烟帶驛橋<lb/>
不似㶚陵原上樹管人離别半無條<hi>門前柳</hi>
渭水園林尺五天繡衣筆勢更翩翩能文况是同年好<lb/>
叙事還期後世傳坐見華風生草木端知采色畫山川<lb/>
長安紙價應增貴到處令人快覩先<hi>繡衣記</hi>
<pb n="KR4e0143_WYG_003-20b"/>
當朝太史漢中郎曾誌先公百世藏指事特書彰直筆<lb/>
為銘傳後發幽光從教雨日長淋炙莫遣風雷下取將<lb/>
試檢平生信無媿穹碑不獨妙文章<hi>太史銘</hi>
　　　和秦太守廷韶遊虎邱韻<lb/>
虎邱寺裏相逢處柳嚲花嬌路不分澤畔紉蘭為雜珮<lb/>
壁間剜蘚讀遺文清吟羨得江山助老懶思將筆硯焚<lb/>
晩潄餘酣泉上立萬家烟火隔松雲<lb/>
　　　登呉興慈感寺閣<lb/>
<pb n="KR4e0143_WYG_003-21a"/>
亭亭高閣倚斜暉廿載曾從此地歸往事已隨春草換<lb/>
重來似覺故人稀孤城近水青山映逺樹和雲去鳥㣲<lb/>
欲繫扁舟嗟未得蘼蕪新綠釣魚磯<lb/>
　　　曹顒若載酒過訪以詩贈别<lb/>
一樽相對思依依老大空悲始願違華髪鏡中看漸短<lb/>
故人天際信全稀黄梅雨少河流澁綠樹隂多日影㣲<lb/>
欲把漁竿江海上却愁風浪濕荷衣<lb/>
　　　與姚視卿遊鴛鴦湖<lb/>
<pb n="KR4e0143_WYG_003-21b"/>
鴛鴦湖上蕩舟過鐘鼓聲稀擁楫歌落日亭亭經逺樹<lb/>
涼風嫋嫋動㣲波孤村近水聞雞犬小駟穿花見綺羅<lb/>
暝入芙蓉弄秋色滿身香霧月明多<lb/>
　　　夜宿嘉興漏澤寺寧慶山房<lb/>
訪舊天涯未即歸且來林下叩禪扉孤城暮雨沉更漏<lb/>
二月餘寒勝客衣近市不眠人語雜隣僧齊出夜燈稀<lb/>
中宵忽作還家夢無奈鐘聲下翠㣲<lb/>
　　　春陰<lb/>
<pb n="KR4e0143_WYG_003-22a"/>
浮雲蔽日不舒光那更東風故作狂宿雨未収添積水<lb/>
餘隂猶在閟諸陽山林有約空勞望桃李無言也自傷<lb/>
園柳鳴禽俱寂寞只生春草滿池塘<lb/>
　　　訪呉廷暉偶成<lb/>
訪君還作看花行宛宛溪流兩岸平久雨閉門芳草徧<lb/>
亂禽栖樹莫烟生更籌夜送人皆醉童子春深服已成<lb/>
明日新晴天氣好相攜臨水濯塵纓<lb/>
　　　遊勝果寺赴沈文伯之招<lb/>
<pb n="KR4e0143_WYG_003-22b"/>
天地茫茫幾廢興中峯依舊有巖亭江流到海逢潮轉<lb/>
山勢如城遶寺青仙洞隔花春寂寂野雲將雨樹冥冥<lb/>
幽禽似惜韶光暮頻喚提壺笑客醒<lb/>
　　　遊南峯寺<hi>支遁道場有放鶴亭馬跡石</hi>
擾擾浮生鬂已星南峯此日始來經真僧化後今無馬<lb/>
野鶴飛歸尚有亭清梵消聲蓮漏永夕陽鳴磬石門扄<lb/>
登車欲去猶延竚滿樹啼鶯正好聽<lb/>
　　　送智天然住嘉興東塔<lb/>
<pb n="KR4e0143_WYG_003-23a"/>
山中晩學修禪定又出升堂了世因漢守故居今入寺<lb/>
<hi>寺故朱買臣宅</hi>呉僧新住舊為隣<hi>智先住白蓮在東塔之東</hi>池分二水心同<lb/>
浄<hi>寺有青白二池</hi>塔近諸天供獻頻我亦鴛鴦湖上客<hi>予先世嘉興人</hi>
欲來松下問前身<lb/>
　　　沈啟南與余約遊金陵而先余至又先余歸嘗<lb/>
　　　　聞余談義興山水之勝故舍大江與丹陽而<lb/>
　　　　不事竟取道於兹將審余之説也因詩以送<lb/>
　　　　之<lb/>
<pb n="KR4e0143_WYG_003-23b"/>
草綠鶯啼淮水流柳花如雪暗行舟來期自信成先後<lb/>
為客那堪有去留此地片時還獨住他山佳處已曾遊<lb/>
東歸若遇鄉人問春盡乘潮下石頭<lb/>
　　　呉元玉招賞牡丹以無都扶圖呼為韻<lb/>
洛陽花事久應無勝賞今逢在舊都春色祗緣人自惜<lb/>
衰顔還藉酒相扶時無永叔誰重譜座有徐熙合寫圖<lb/>
夜静更持紅燭看滿庭如晝鳥驚呼<lb/>
　　　遊靈谷寺<lb/>
<pb n="KR4e0143_WYG_003-24a"/>
緩轡吟行紫禁中襍花千樹映禪宫山藏靈谷聲疑應<lb/>
水出皇陵勢自東池上泛杯脩故事松間掃石坐清風<lb/>
老僧延客無他語只數前朝有誌公<lb/>
　　　登獅子山遊盧龍觀<hi>高皇帝駐蹕指揮六軍敗陳友諒</hi>
玉輦宸遊事已遙尚遺臺觀在山椒長江自古為天塹<lb/>
王氣於今屬聖朝四海乂安兵久息千年豪傑恨應消<lb/>
徘徊忽動西遊興欲借東風駕晩潮<lb/>
　　　登甘露寺多景樓<lb/>
<pb n="KR4e0143_WYG_003-24b"/>
滿目山川又獨來白頭懐抱易興哀郡城宜此開江嶂<lb/>
佛殿何緣化刼灰萬里中原勞悵望千年鳴鶴自飛囘<lb/>
東浮西泛無窮艦總被潮聲日夜催<lb/>
　　　沙溪夜泊柬沈啟南<lb/>
有約東遊乆未齊孤舟終日住囘溪行厨火斷從人乞<lb/>
中夜潮生覺岸低風急海雲迷去雁雨深沙市悞鳴雞<lb/>
明朝應得隨君後遮莫春泥汚馬蹄<lb/>
　　　沈啟南訪汝其通不遇寫畫賦詩寄之率爾次<lb/>
<pb n="KR4e0143_WYG_003-25a"/>
　　　　韻<lb/>
虛室塵埃滿榻生故人來往惜空行剡溪莫謂終無對<lb/>
震澤從今重得名山寺水村和夢逺渚花汀葉趂江清<lb/>
題詩冩畫遙相贈未必王郎有此情<lb/>
　　　夢草哀海鹽王輅<lb/>
一枕遊仙夢復醒無端芳草最闗情生時不惜春風力<lb/>
見處偏驚夜雨聲原野緑齊疑蝶化華胥調引亂蛙鳴<lb/>
西堂睡起成陳迹佳句長留萬古名<lb/>
<pb n="KR4e0143_WYG_003-25b"/>
　　　哭武功伯徐公<lb/>
星霣中庭夜已分始知天欲䘮斯文導河猶有隨山迹<lb/>
鑄鼎誰銘取日勲四海故人空許劍萬家歸馬舊從軍<lb/>
東吳不是西州路也學羊曇哭暮雲<lb/>
　　　聚逺樓<lb/>
新起高樓九溪上無邊風景在虛櫺太湖一水際天綠<lb/>
洞庭兩山終日青帆帶夕陽來冉冉雁拖秋影入冥冥<lb/>
何人巻幔吹簫坐明月滿空涼露零<lb/>
<pb n="KR4e0143_WYG_003-26a"/>
　　　于府尹景瞻張太守靖之劉邦彦沈明德寳峯<lb/>
　　　　宴集<lb/>
瀕湖樓閣少風塵勝日登臨屬縉紳北道且依山作主<lb/>
南飛又見雁來賓霜㣲嶺樹紅猶淺水落江蘺綠未匀<lb/>
老我已忘歌舞樂只將談笑欵杯廵<lb/>
　　　謝沈彦祥茶魚之貺二首<lb/>
新采雷鳴寄草堂未開先作滿林香囊裁白絹封三印<lb/>
芽茁黄金露一槍鬬處連塲誇得雋烹時比屋㪚分嘗<lb/>
<pb n="KR4e0143_WYG_003-26b"/>
睡魔渴病俱消却欲報慙無織女章<lb/>
釣得魴魚碧浪中逺煩分惠到吳東漢江縮項本同調<lb/>
松水細鱗斯下風鰭鬛亂欺林筍綠腹腴㣲帶法糟紅<lb/>
珍藏不敢成私享留待先祠薦麥同<lb/>
　　　問劉邦彦疾<lb/>
遙聞末疾漸加瘳時向湖山續舊遊杯酒尚須行樂用<lb/>
花枝多為養生休春風楊柳迷歸騎秋水芙蓉隱釣舟<lb/>
何日從君柁樓底卧聽横笛起中流<lb/>
<pb n="KR4e0143_WYG_003-27a"/>
　　　遊黃山隖<hi>湖州長興縣吕山山中</hi>
行行東去欲何依為愛禪房入翠㣲山在不知陵谷變<lb/>
鶴歸應見世人非烟中草樹含春色嶺外雲霞斂夕霏<lb/>
自笑逺人眉目異野禽驚起遡風飛<lb/>
　　　留别呉興諸君子<lb/>
楊柳風和溪水平掉頭歸去趂春耕青山滿眼渾相識<lb/>
白鳥隨人似送行逺地幾時重握手孤城今夜獨聞更<lb/>
離心好是秋霜劍無數塵埃拂又生<lb/>
<pb n="KR4e0143_WYG_003-27b"/>
　　　戊子嵗秋夜泊松陵與沈啟南慶雲飲别<lb/>
城隂分手即天涯嶺樹江雲别路賒未到故園猶是客<lb/>
忽聞鄉語似還家燈前今夜愁無寐鏡裏明朝鬂有華<lb/>
欲問歸舟何處宿月明和雁在蘆花<lb/>
　　　送吳禹疇之廣東憲副任<lb/>
持節遙遙五嶺行瘴烟蠻雨避前旌已知吏戢無漁獵<lb/>
莫倚時平弛甲兵詩句擬從官長學舶船多候海風生<lb/>
隱之自是君家事不為貪泉易此情<lb/>
<pb n="KR4e0143_WYG_003-28a"/>
　　　送鄒師孔遊維揚<lb/>
憐君失意向天涯雨歇虹亭日已斜對酒不須嗟往事<lb/>
渡江知是客誰家孤城猶繫揚州郡四海空傳后主花<lb/>
莫過雷塘弔陳迹只今殘柳尚啼鴉<lb/>
　　　喜舎弟鐸病起得子<lb/>
卧病經旬為爾憂今朝最喜是全瘳子雖生晩終延後<lb/>
菊縱開遲尚係秋杯酒諒隨詩共廢田禾無奈雨來収<lb/>
故交頼有宗人在<hi>宗人指正夫也</hi>時肯相過盡日留<lb/>
<pb n="KR4e0143_WYG_003-28b"/>
　　　送汪世望還吳興<lb/>
頻年踪跡遍天涯書劍蕭條興味賒楓冷呉江人執手<lb/>
月明苕水客還家霜前黃菊驚寒早湖上青山易日斜<lb/>
落魄布衣今白首也將詩酒度年華<lb/>
　　　送韓綮丞河内<lb/>
領得除書下九重翩翩花縣去哦松吏人呈案無鉗紙<lb/>
星駕行春屢勸農河内水流城外過太行山色雨餘濃<lb/>
寇恂去後今陳迹千古遺民説再逢<lb/>
<pb n="KR4e0143_WYG_003-29a"/>
　　　鶴舟<hi>為陳良佐賦</hi>
幽人養鶴愛風標行動常令載近橈丹頂映波春泛雨<lb/>
縞衣籠月夜乘潮幾聲篷底清宜聽片雪船頭白未消<lb/>
我欲從君渡江水扣舷歌罷又吹簫<lb/>
　　　次進士馬中錫呉淑遊京師西山韻八首<lb/>
同年期集鳳城西盡日吟遊信馬蹄河水合流滄海接<lb/>
山陘囘繞白雲齊<hi>連山中斷曰陘太行山第八陘在幽州</hi>離離逺樹行人<lb/>
杳渺渺平沙去鳥低共幸成名今刻石不須重向塔前<lb/>
<pb n="KR4e0143_WYG_003-29b"/>
題<lb/>
繡幰朱輪駕曉風青山行盡見離宫水通河漢浮天碧<lb/>
雲䕶蓬萊映日紅千里闗城臨絶塞萬家園圃灌連筒<lb/>
登高作賦忘歸去薄暮纔云馬首東<lb/>
訪水尋山幾日程清明時節喜新晴太行天限幽并域<lb/>
靈物人呼大小靑花雨霑香迷蝶夢松風鳴籟和泉聲<lb/>
九重垂拱廵遊少已廢前朝避暑亭<lb/>
西山遙望日氤氳矯矯東馳萬馬羣固國已知天設險<lb/>
<pb n="KR4e0143_WYG_003-30a"/>
為霖還頼石生雲根盤鉅野河流繞勢接諸陵王氣殷<lb/>
聞道朋遊多樂事春風吹酒不成醺<lb/>
渺渺西湖映綠袍相攜臨水試連鰲已教潁上居風下<lb/>
未許杭州索價高波接玉河通御氣雲流銀浦見秋毫<lb/>
芙蓉萬頃皆蒙澤不信東風在杏桃<lb/>
瓊林宴罷出瑤京勝水佳山處處行鄉使南歸金帖寄<lb/>
日華東上慶雲横人間富貴春三月天上中和樂九成<lb/>
自笑無媒林下客白頭猶未濟文明<lb/>
<pb n="KR4e0143_WYG_003-30b"/>
北望居庸萬仞闗重重深鎖白雲間金湯塞險都城壯<lb/>
亭障乘邊苑馬閑田畯勸農春茇野虞人校獵曉罝山<lb/>
郊行祗擬觀形勝不為韶華久未還<lb/>
天風吹送上雲梯羅襪生塵草被隄黃榜題名雙闕下<lb/>
青山迎馬九門西花明禁苑春初媚柳拂宫袍綠未齊<lb/>
幾度醉歸更漏永銀河斜轉玉繩低<lb/>
　　　送曲主簿運糧之京<hi>曲登州人將便道還鄉其人好獵</hi>
贊公新董嵗漕行舸艦乘風五兩輕𤓰歩寒潮中夜落<lb/>
<pb n="KR4e0143_WYG_003-31a"/>
潞河春水及時生禁門聽漏朝天闕歸路還鄉入海城<lb/>
此地從來好畋獵臂鷹驅馬少年情<lb/>
　　　挽黃夢熊<lb/>
湖山嘉遯謝塵纓纔入中年命忽傾舊宅一區猶令子<lb/>
遺文千首付諸生詩名到處人争誦墓上逢春草又萌<lb/>
後死從來未相識聞風也自不勝情<lb/>
　　　送張世鴻還杭州<lb/>
酒盡歌停夜静時醉看明月上花枝神交已恨相逢晩<lb/>
<pb n="KR4e0143_WYG_003-31b"/>
老至方知送别悲野店聞雞舟發早海天零雨雁來遲<lb/>
呉山翠滴西湖水水逺山長不盡思<lb/>
　　　送計正言<lb/>
元夜燒燈送酒頻共憐明發有行人情知白首偏傷别<lb/>
莫信青袍已誤身歸棹遡流溪路狹東風和雨柳條新<lb/>
從今一去相逢少夢裏尋君恐未真<lb/>
　　　和沈啟南登鳯凰臺韻<hi>并引</hi>
　　嗟予以後至金陵不獲從啟南先生登斯臺也但<lb/>
<pb n="KR4e0143_WYG_003-32a"/>
　　能於詩畫之間想慕勝遊戀戀而已因賦以續貂<lb/>
春草萋萋被路生荒臺空有鳳凰名三山二水固長在<lb/>
四海一家將再鳴津樹故迷桃葉渡江流今避石頭城<lb/>
謫仙賦後君斯和落日浮雲無限情<lb/>
　　　送徐憲之選貢入京<lb/>
朔風吹雪水流澌嵗晏逢人别更悲呉㑹民饑猶病税<lb/>
洛陽年少正憂時徂征漸覺川途異草對應忘刻漏遲<lb/>
自笑臨岐空執手贈君無地覔松枝<lb/>
<pb n="KR4e0143_WYG_003-32b"/>
　　　次沈履德集古詩韻<lb/>
休文孫子錢塘住日日笙歌湖上聞花映酒盃邀夜月<lb/>
山行衣袂濕春雲逢人傾葢能如故集古詩成自不羣<lb/>
知我無聊逺相慰一篇直欲掃千軍<lb/>
　　　贈張太守靖之<lb/>
龍去孤臣泣抱弓平生心事有誰同青春甚惜居閑地<lb/>
白首相逢在客中雲氣冥冥山寺晩花時冉冉野亭空<lb/>
殘衣留取休沽酒嵗暮還堪禦北風<lb/>
<pb n="KR4e0143_WYG_003-33a"/>
　　　遊天界寺<hi>有僧道成者高皇帝命住兹寺辭以不能參禪上乃頒㫖不許參禪</hi>
聯騎春遊入化城松風澗水自泠泠山門迎日諸方仰<lb/>
刼火何年此地經故事放參僧不語遺基猶在草長青<lb/>
西菴看竹流連久歸路冥冥暮雨零<lb/>
　　　春夜仝汝其通曹顒若呉永年宴魯廷貴别館<lb/>
病起逢人笑口開春江花月共追陪離家未逺難云客<lb/>
㑹面無多暫接盃浮雲富貴今何在樂事平生得幾囘<lb/>
正爾厭厭賞清夜鐘聲又自水南來<lb/>
<pb n="KR4e0143_WYG_003-33b"/>
　　　哭沈繼南<lb/>
去年曾約看山行誰道重來隔死生身後未成妻子計<lb/>
水流難盡父兄情交遊屈指嗟無幾修短令人怨不平<lb/>
下馬哭君斜日裏西風斷雁共悲鳴<lb/>
　　　哭完菴劉僉憲<lb/>
嗟君一夢入槐宫囘首平生事已空闕下論刑親上殿<lb/>
河東行部舊乘驄湖山曾有遲來嘆朝野猶聞男退風<lb/>
年少自憐交最晩幾番揮淚夕陽中<lb/>
<pb n="KR4e0143_WYG_003-34a"/>
　　　送俞大尹欽取御史之京<lb/>
徴賢詔下五雲深鸞鳳齊飛入上林驄馬候朝趨闕下<lb/>
繡衣聽漏立花隂登車素有澄清志簮筆寧忘獻納心<lb/>
寄語行人且相避漢廷桓典重於今<lb/>
　　　其二<lb/>
詔許推賢送上天此行真不異登仙郡中豈獨聞三異<lb/>
囊底何曾受一錢已解銅章辭外補定持霜簡拜新遷<lb/>
長洲苑裏甘棠樹留與呉民説往年<lb/>
<pb n="KR4e0143_WYG_003-34b"/>
　　　許克大分教桐城道過余家留詩見柬賦以謝<lb/>
　　　　之<lb/>
翰墨論交嵗月賖朱顔今已鬂成華兩囘經見曾因客<lb/>
三度相過不在家芳草伴人吟道上亂雲隨鶴渺天涯<lb/>
歸來讀罷留題句搔首無言對落花<lb/>
　　　秦淮夜泊<lb/>
滿地月明淮水流帝城南畔大航頭鑿山曾費前人力<lb/>
逐利今宜過客舟六朝舊事消磨盡四海安生割據休<lb/>
<pb n="KR4e0143_WYG_003-35a"/>
玉樹哀音已亡國更無人在隔江謳<lb/>
　　　與金仲和飲别和沈啟南韻<lb/>
尋醫兼作送春行又遇離人問去程深夜欲眠還起坐<lb/>
老年為别最闗情楚雲將暝呉鄉杳蜀雪初消漢水生<lb/>
北望中原應不逺可能從此駐行旌<lb/>
　　　西郭<lb/>
幽居西郭且婆娑古屋年深老薜蘿門對寒塘秋色早<lb/>
城平斜日晩隂多施林罝兔時丁祭教子明經世甲科<lb/>
<pb n="KR4e0143_WYG_003-35b"/>
除目一來須强起野花啼鳥奈君何<lb/>
　　　聞汝行敏之京不及往餞賦此以送<hi>時寓杭州</hi>
偶接家書喜復驚故人今作上都行呉山淛水非吾土<lb/>
薊樹燕雲費客程投老每傷千里别向風難致一杯情<lb/>
銓衡今是王司馬應念頭顱白漸生<lb/>
　　　寄劉有隆<lb/>
窮居久與故人違始覺平生事盡非兩地風波驚乍息<lb/>
十年鴻雁惜分飛花穠野寺山行逺草綠閑門巷出稀<lb/>
<pb n="KR4e0143_WYG_003-36a"/>
令子能來慰愁寂可堪臨水送將歸<lb/>
　　　送凌漢章赴秦王之招<hi>王號賓竹道人</hi>
老大辭家西入秦㶚陵原上柳條新毉和自得生斯地<lb/>
扁鵲於今見後身設醴且陪花作友曵裾還伴竹為賓<lb/>
一鞭已被君先著悵望咸陽渭水春<lb/>
　　　題扇寄閻尚温<lb/>
鴻雁秋來春復囘音書兩地各徘徊夢中不道闗山逺<lb/>
鏡裏空嗟嵗月催呉苑朋遊非舊雨秦川車轂轉輕雷<lb/>
<pb n="KR4e0143_WYG_003-36b"/>
相逢驛使無相贈聊托清風當隴梅<lb/>
　　　登長安龍祠道院閣<lb/>
函香來禮玉宸君試上仙臺日已曛㶚上地名重此出<lb/>
浙西河水又平分天垂螮蝀光流渚風振琳琅響入雲<lb/>
黄葉滿亭秋色浄洞猿林鶴自成羣<lb/>
　　　淩天羽要遊臨平湖之讀書堆呈在席諸君子<lb/>
無量聲光已陸沉書堆猶得住湖心山<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>落日天將暝<lb/>
人鑑寒潭水尚深開塞舊聞闗治亂覊遊今幸與登臨<lb/>
<pb n="KR4e0143_WYG_003-37a"/>
明年擬趂桃花入只恐仙源未易尋<lb/>
　　　又和徐肅夫原韻<lb/>
蜩鳩何用羨鵬飛自分林泉老布韋青鳥不傳王母信<lb/>
白鷗能識海翁機荷鋤隴上躬耕出倚杖門前數畜歸<lb/>
衣食茍充吾願足浩歌乘月掩荆扉<lb/>
　　　送稽揮使還長安<lb/>
落花時節子規啼中㪚還鄉馬首西漢苑别來為日久<lb/>
秦川行到覺天低雲程逺見三春雁闗法今無半夜雞<lb/>
<pb n="KR4e0143_WYG_003-37b"/>
不獨銷魂㶚橋上闔閭城外亦凄凄<lb/>
　　　其二<lb/>
行行西邁古函闗到處鶯聲似故山當代名藩推陜石<lb/>
今王大雅繼河間香凝命服趨朝罷樂奏軒縣勞使還<lb/>
戚里由來居肺腑咨詢長得侍宫班<lb/>
　　　送楊宗周歸維揚<lb/>
江亭酒盡客登舟落木紛紛下未休南路風波偏覺險<lb/>
北方裘馬正宜秋天垂逈野山横接潮入平川海倒流<lb/>
<pb n="KR4e0143_WYG_003-38a"/>
二十四橋行樂處月明歌吹在層樓<lb/>
　　　都𤣥敬見訪夜話<lb/>
跫然歩履忽聞聲喜極翻成倒屣迎一别五年如轉眼<lb/>
重來信宿見交情溪雲杳杳隨流去池月娟娟入牖明<lb/>
夜半孤燈挑欲盡更傳餘爝在薪荆<lb/>
　　　歩出閶門書事<lb/>
街巷泥融屐齒侵臘藏春色未堪尋路逢故舊顔多改<lb/>
城受氷霜剝漸深世自隨時成變易天應無意在晴隂<lb/>
<pb n="KR4e0143_WYG_003-38b"/>
歸來獨坐篷窻底笑引春醪度越吟<lb/>
　　　哭崔淵甫<lb/>
績學攻文豈致災花時無柰雨相催天公似欲讐斯道<lb/>
山木由來夀不材千里霜蹄中路蹶九霄雲翼下風催<lb/>
忘年誼重今何望淚灑青山日幾囘<lb/>
　　　贈頤浩寺辨如海上人<lb/>
行徧江湖老始歸故山猶有佛相依裝輕惟貯吾徒贈<lb/>
緣淺難留刺史衣貝葉編成看獨久曇花拈出笑曾㣲<lb/>
<pb n="KR4e0143_WYG_003-39a"/>
相尋欲了神交念非是來叅不二機<lb/>
　　　從徐侍郎相度水道過呉興寄沈彦祥呉汝琇<lb/>
碧苕溪上暫維舟行役匆匆不自由使者擬平洪水患<lb/>
聖王時軫下民憂非才敢任求賢責傳食難忘怠事羞<lb/>
目斷滄洲烟樹外故人能不為時謀<lb/>
　　　還家有作<lb/>
杖策相從使者行欲除民瘼豈求名言㣲難解旁人惑<lb/>
才弱空期洚水平公論有時還自定浮雲於世本無營<lb/>
<pb n="KR4e0143_WYG_003-39b"/>
西風吹動歸歟興笑對滄浪咏濯纓<lb/>
　　　遊報恩寺<lb/>
祗樹隂隂輦路通禪林遙在百花中龍宫湧出疑天造<lb/>
人力裝成象鬼工仙梵入雲聞下界寳光浮日現虛空<lb/>
長廊畫壁看難遍忽聽鳴鐘憶逺公<lb/>
　　　送諸立夫還杭<hi>時聞西鄙有兵</hi>
月斜霜冷夜烏鳴匹馬蕭蕭候曉行黄葉闗河今日淚<lb/>
青燈風雨故人情山連海岸孤城近潮入錢塘古渡平<lb/>
<pb n="KR4e0143_WYG_003-40a"/>
聞道秦川新有警可能談笑去休兵<lb/>
　　　送表兄凌太常省親還京<lb/>
綵服寜親暫乞歸思君行復上王畿孤雲囘首頻南望<lb/>
旅雁逢春又北飛水驛月明人語静禁門風細漏聲稀<lb/>
宫中入覲天顔喜日日含香侍瑣闈<lb/>
　　　寄陜西干布政<lb/>
襄陽出守遂休兵<hi>曾任襄陽知府時流民作亂討平之</hi>藩屏攜家陜右行<lb/>
化雨又生秦地草遺民猶住漢時城函闗西據河山險<lb/>
<pb n="KR4e0143_WYG_003-40b"/>
渭水東流日夜聲聞道王師新定亂<hi>時王師西征干在行間</hi>論功<lb/>
應在一書生<lb/>
　　　送沈上舍省墓復還靖州<hi>沈呉江人今戍靖州</hi>
巴陵南面古沅湘背嶺孤城閉夕陽地接五溪蠻洞襍<lb/>
水通三峽楚雲長去時車馬經來路到日兒童問故鄉<lb/>
聞道元方新出戰<hi>時其兄以戰功陞千户出征廣西</hi>功成相與沐恩光<lb/>
　　　送中竺佑禪師還杭州<lb/>
片雲孤鶴共閑身杖錫南歸逺問津山水别來頻入夢<lb/>
<pb n="KR4e0143_WYG_003-41a"/>
江湖行盡不逢人中峯古寺松枝轉東院禪房草色新<lb/>
試看西湖舊梅樹花開何似故園春<lb/>
　　　送傅上人住杭州保叔<lb/>
瓶錫隨緣去入杭湖山今已屬支郎前朝古寺多南渡<lb/>
下界空華出上方滿地白雲朝入定孤峯片月夜焚香<lb/>
明年不負登臨約應叩禪扉借竹房<lb/>
　　　弔内閣陳某<lb/>
何事先生早葢棺薤歌聲裏路人嘆填門客㪚恩何在<lb/>
<pb n="KR4e0143_WYG_003-41b"/>
負郭田多死亦安鹽海已無前日利氷山誰障舊時寒<lb/>
九原若見南陽李為道羅生已復官<lb/>
　　　之通州與吳永年飲别於垂虹亭<lb/>
王事馳驅賦逺遊野亭杯酒為君留湖山有約憐同社<lb/>
楊柳多情拂去舟花下歌聲催越女斗間精氣解吳鈎<lb/>
明朝兩地相思處江北江南各倚樓<lb/>
　　　晩次吳門<lb/>
扁舟晩泊古城隂野店吳歌攪客心蝴蝶夢中春草逺<lb/>
<pb n="KR4e0143_WYG_003-42a"/>
杜鵑聲裏落花深漁燈隱隱明沙岸江雨霏霏濕布衾<lb/>
一曲瑤琴許誰聽江湖隨處有知音<lb/>
　　　泊楓橋<lb/>
千古楓橋尚有名孤舟來泊最闗情江村漁火愁仍對<lb/>
山寺疎鐘夜不鳴兩岸帆檣春水上萬年樓閣月華明<lb/>
夢囘試向篷窻聽無復烏啼繞樹聲<lb/>
　　　錫山道中聞子規<lb/>
行行西上竟何依一片春帆帶落暉歸夢獨隨流水逺<lb/>
<pb n="KR4e0143_WYG_003-42b"/>
客程惟覺故人稀飛花小圃鵑聲急芳草平原樹影㣲<lb/>
惆悵鄉闗渺何許東風囘首欲沾衣<lb/>
　　　至京口<lb/>
北上南徐艤畫橈欲將興廢問前朝依山城郭高低堞<lb/>
近水人家早晩潮風到海門鷗社散草青江路雉媒嬌<lb/>
夢溪風物今何在故壘離離細柳凋<lb/>
　　　遊鶴林寺<lb/>
潤州城外古招提杖策來尋日向低林廢不堪黄鶴怨<lb/>
<pb n="KR4e0143_WYG_003-43a"/>
花空惟聽杜鵑啼香臺草長迷行迹竹院苔深漫石題<lb/>
坐對青山無一語出門蹊路失東西<lb/>
　　　渡江<lb/>
解纜朝離鐡甕城倚篷偏使客心驚雲連極浦千山繞<lb/>
風轉危檣五兩輕淮甸日斜春草綠海門潮落大江横<lb/>
興亡盡付東流水日夜滔滔似不平<lb/>
　　　郭璞墓<lb/>
一石巉巖似琢成何年此地卜佳城<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>刀自信難逃禍<lb/>
<pb n="KR4e0143_WYG_003-43b"/>
撒豆徒聞可化兵雨過隧前無草色月明江上有潮聲<lb/>
鵲巢雙樹南崗路千古人傳死後名<lb/>
　　　廣陵懐古<lb/>
滅項誅秦始剖符江東千里盡封呉鑄銅為鏹山仍在<lb/>
煮水成鹽海未枯几杖未能慙賜賚干戈何事起謀圖<lb/>
到頭兵敗身隨殞贏得功名屬亞夫<lb/>
　　　其二<lb/>
黷武窮兵未肯休都將覇業葬揚州迷樓珠翠雲間出<lb/>
<pb n="KR4e0143_WYG_003-44a"/>
内苑笙歌月下遊眉掃逺山螺黛盡風生流水妓航浮<lb/>
江淮欲據仍無策引鏡堪羞嘆斫頭<lb/>
　　　其三<lb/>
龍舟行樂到蕪城極侈何愁四海兵神器共傳歸李子<lb/>
樂章先識去宫聲鳳池有水鷗常下螢苑無人草自生<lb/>
寂寞西園明月夜只今惟有草蟲鳴<lb/>
　　　其四<lb/>
何遜能詩最有聲思梅還復到蕪城風臺徙倚看花繞<lb/>
<pb n="KR4e0143_WYG_003-44b"/>
月觀徬徨對影横粉蝶已無春曉夢翠禽時聽夜深鳴<lb/>
客愁此日醲如酒安得寒香為解醒<lb/>
　　　其五<lb/>
北風吹霧晝昏昏獨守孤城節義存一劍身持惟有死<lb/>
四郊兵合竟無援烟生睥睨焚降詔血濺旌旗灑淚痕<lb/>
落日重遊弔陳迹買絲空欲繡平原<lb/>
　　　其六<lb/>
淮海名花世所尊當年培植徧諸園玉盤盂小春光淺<lb/>
<pb n="KR4e0143_WYG_003-45a"/>
金帶圍偏曉露繁卿相昔聞千古賞子孫今見幾家存<lb/>
東風掃地城南路蔓草寒烟欲斷魂<lb/>
　　　其七<lb/>
淮海維揚鎮楚郊江山環抱勢岧嶤月明十里珠簾捲<lb/>
風度千門翠幙飄羽客腰纒思駕鶴玉人攜手教吹簫<lb/>
於今風景多蕭索原草離離野火燒<lb/>
　　　其八<lb/>
春風孤棹逺經過千古繁華逐逝波楚地江山今尚在<lb/>
<pb n="KR4e0143_WYG_003-45b"/>
隋堤楊柳已無多璚花臺古遊仙往芍藥㕔荒牧竪歌<lb/>
二十四橋明月夜吹簫人去奈愁何<lb/>
　　　狼山<lb/>
狼山一上思依依烟景蒼茫入望㣲江水東流千里去<lb/>
海天南望幾人歸雲迷逺樹啼鶯杳麥秀平原獵騎稀<lb/>
寄語沙鷗莫相避客懐蕭索久忘機<lb/>
　　　劍山<lb/>
水流花落送殘春偶逐漁郎一問津山頂著鞭猶有迹<lb/>
<pb n="KR4e0143_WYG_003-46a"/>
海濱驅石已無人風來野戍邊聲起雨歇平原草色新<lb/>
欲覔麻姑探消息弱流清淺幾揚塵<lb/>
　　　軍山<lb/>
軍山東望逺依依芳草平蕪客去稀風急海鯨吹浪過<lb/>
月明神女弄珠歸孤峯縹緲青天逺弱水茫洋白鳥㣲<lb/>
欲賦壯遊無警句令人重憶謝元暉<lb/>
　　　龜田<lb/>
經界分明出化工寳龜形狀儼相同荆州納錫充王貢<lb/>
<pb n="KR4e0143_WYG_003-46b"/>
洛水呈祥助聖功千嵗不巢蓮葉上一秋長入稻花中<lb/>
野人共信神靈在豚酒時來卜嵗豐<lb/>
　　　海<lb/>
浩浩洋洋望欲迷風帆無路認東西一丸地據中央小<lb/>
萬里天垂四面低元氣淋漓浮日月洪波洶湧起鯨鯢<lb/>
堪嗟秦漢求仙者幾望蓬萊竟莫躋<lb/>
　<lb/>
　西村集巻三<lb/>
</p>
<p>
</p>
  </div>
</body>
</text>
</TEI>
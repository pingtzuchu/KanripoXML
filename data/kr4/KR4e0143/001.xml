<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西村集巻一</head>
    <p>
<pb n="KR4e0143_WYG_001-1a"/>
欽定四庫全書<lb/>
　西村集巻一　　　　　　　明　史鑑　撰<lb/>
　　賦<lb/>
　　　望泮樓賦<hi>為何中丞作</hi>
㑹稽名邦新昌望邑沃州前陳天姥左翼奕奕學宫多<lb/>
士斯集猗歟先生世家其側其側伊何夏屋渠渠於寢<lb/>
之西爰樓以居匠石掄材史皇畫圖因揆地之不足乃<lb/>
借天之有餘重簷㵼注八窻洞虚外靡飾乎丹艧中惟<lb/>
<pb n="KR4e0143_WYG_001-1b"/>
藏乎簡書至若風和日美冬溫夏涼天宇朗豁雲容斂<lb/>
藏先生乃峩爵弁罥葱衡<hi>叶</hi>被純衣揄纁裳或登左墄<lb/>
或由右平<hi>叶</hi>唯意所適徘徊翺翔既徙倚以流睇復招<lb/>
搖而永望偉宫墻之岌嶪囿泮水之汪洋左涵右奫前<lb/>
疏後閼<hi>叶</hi>如月之弦如環之玦泓渟淵瀯汨隱蕩潏白<lb/>
虹之來流衍青鳥之徴源發忽掀風而觸石舉灑雨而<lb/>
跳沫叶其旁則有蘭杏棠樝<hi>叶</hi>樅桂楠欏璀璨荂榮掩<lb/>
冉交柯其中則有蘋荇蘩蒓芹藻蘺蓀應風靡靡揜水<lb/>
<pb n="KR4e0143_WYG_001-2a"/>
田田若夫禮殿東建講堂西抗絫石崇基疏峯列障憲<lb/>
星宿而經營法隂陽而背向其為形也瓌譎豐隆其為<lb/>
勢也暌罛宏壯飛梁搏負而蜿蟺刻桷參差而矯伉丹<lb/>
青煒煌光彩曄暀蛟龍騰而夭矯禽鳥飛而翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靈異<lb/>
竒怪莫可名狀又若廊廡對<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>黌舎類區直如矢棘張<lb/>
如羽舒循循如接武纍纍如貫珠莫不俎豆兹設詩書<lb/>
是儲或先賢之所從祀或弟子之所攸居乃有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>儒敷<lb/>
教髦士窮經爰游爰息允脩允藏或處於室或造於堂<lb/>
<pb n="KR4e0143_WYG_001-2b"/>
校藝肄業問疑啟蒙<hi>叶</hi>分刌節度剖析毫芒當春服之<lb/>
既成時夜漏之未央詠歸兮其行濟濟絃誦兮其聲洋<lb/>
洋是故月課其成嵗獻其良巍科甲第後先相望器之<lb/>
為瑚璉才之為棟梁任方隅者為岳牧贊政化者為公<lb/>
卿<hi>叶</hi>罔不由此宫而出豈不為賢才之大方也哉若其<lb/>
行告報節春秋筮從日戒羣寮<hi>叶</hi>命滌為酒宿賓為期<lb/>
<hi>叶</hi>至日東方未明辰次於子大夫朝服其袂有袳至於<lb/>
廟門肅肅戾止博士相之䇐此羣士視殺既畢摡器斯<lb/>
<pb n="KR4e0143_WYG_001-3a"/>
已乃馨黍稷亦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>羊豕山物具登澤鮮備有<hi>叶</hi>血腥上<lb/>
同乎古初燅孰聿兼乎人鬼遂乃爟火舉牲體升簠簋<lb/>
饌籩豆陳工祝致告佐食駿奔於是大夫即位庻士綴<lb/>
行爵觶具獻燔炙畢從<hi>叶</hi>馨香苾芬光景輝煌爾乃麾<lb/>
旛舉升龍翔柷具擊軒縣鳴鐘鼓鏜鍠金石鏗鏘絲竹<lb/>
繁而不亂匏土劌而不傷迨升歌之一出衆音比而低<lb/>
昂是皆宣中和而感神人竅幽渺而調隂陽又若華冠<lb/>
紛羽籥入行八風舞六佾或俯或仰或徐或疾奮褎翩<lb/>
<pb n="KR4e0143_WYG_001-3b"/>
翩頓趾秩秩泛而不浮沉而不窒張而不縱翕而不抑<lb/>
氣洽形和神暢志得於是神具醉止祝告利成<hi>叶</hi>祭之<lb/>
明日尋繹於祊維道原之不已求神在之無方是知聖<lb/>
朝之所以尊師重道豈徼一時之福報一世之功也至<lb/>
若賓興之期蜡通之祀因民聚之時行鄉飲之禮或序<lb/>
賓維賢或正位以齒欲使民尚徳而敬長觀化而興起<lb/>
於是主人謀賓介誓有司戒且肅敬甚卑拜辱於館拜<lb/>
至於階<hi>叶</hi>賓席南向牖南是基兩階之上主阼介西有<lb/>
<pb n="KR4e0143_WYG_001-4a"/>
降必從有洗必辭主人獻賓薦脯設俎<hi>叶</hi>嚌肺興加啐<lb/>
酒告㫖乃酢乃酬百拜成禮獻介如之遂及衆賓衆賓<lb/>
之長升者三人坐祭立飲肆席其西<hi>叶</hi>若夫位於堂下<lb/>
亦辯薦而必均猗一人之舉觶助主人而樂賢<hi>叶</hi>有遵<lb/>
維公大夫實從公席三重位於賓東大夫再席主北西<lb/>
容維升降與獻酬繄介賓之是同乃有樂正先升羣工<lb/>
次入歌之三終比以二瑟依特磬以為聲吹笙和而應<lb/>
律遂乃間歌雅什合樂風詩嘅大音之猶在美王化之<lb/>
<pb n="KR4e0143_WYG_001-4b"/>
始基然後正歌備工告悉主人降司正陟奠觶飲旅酬<lb/>
畢徹俎脱屨揖讓就席爵行無算樂奏維欲<hi>叶</hi>樂湛無<lb/>
荒醉止不失及夫禮既成賓辭出陔夏奏牘聲作<hi>叶</hi>應<lb/>
偕鳴雅合節<hi>叶</hi>主人拜送以明有卒逮夫孟春之月合<lb/>
射學宫祗用觀德亦以和容飲禮倡其始燕禮衎其終<lb/>
其為職也則有賓而無介其為樂也則釋雅而歌風采<lb/>
侯既彰照質攸設特磬徙東其簨捷業<hi>叶</hi>司射適堂袒<lb/>
而遂決有司請射三耦維<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>□弓既彀羽簇斯棘景如<lb/>
<pb n="KR4e0143_WYG_001-5a"/>
星流聲如帛裂<hi>叶</hi>有旌負侯樹羽幢幢諾聲振乏唱獲<lb/>
奏功釋者報算委於鹿中用祈爾爵取飲於豐獻獲於<lb/>
侯乃用折俎獲者負侯北靣拜受<hi>叶</hi>初適右介終中亞<lb/>
左<hi>叶</hi>遂當侯以三祭立既爵而竢後<hi>叶</hi>維大夫之與公<lb/>
士亦拾發而為耦<hi>叶</hi>揖皆進以當物取乘矢而順羽爾<lb/>
乃樂以騶虞應以懸鼓采蘋間之其終咸五越三射之<lb/>
既周辯受酬而旅語恍若子路執弓序㸃揚觶而相與<lb/>
習於矍相之圃乃知先王之教所以習容儀知賢否<hi>叶</hi>
<pb n="KR4e0143_WYG_001-5b"/>
可以文可以武非以之逸時而尚膂也曠千古而難兼<lb/>
乃一樓而畢覩匪慈母之三遷由擇居之得所於是朝<lb/>
之縉紳鄉之黃耉咸喟然而稱若出一口曰夫樓觀者<lb/>
所以廣心目宣鬱滯暢精神覽風氣史不勝書文不勝<lb/>
記然求如我望泮之飫道醉德漸仁浹義慕聖思賢育<lb/>
才游藝是殆猶霄壤之殊固不可甲乙而第然而先生<lb/>
憮然若驚瞿然若悸思其所未能不自以為至也客去<lb/>
乃援琴而歌之歌曰日月光華兮不逺伊邇其來無終<lb/>
<pb n="KR4e0143_WYG_001-6a"/>
兮其被亡已再歌曰明明在天兮人皆見之運行有常<lb/>
兮匪獨我私樂此終我生兮又將何求<lb/>
　　　結微賦<hi>送呉修撰原博起復</hi>
繄青春之獻嵗兮和氣周浹而流行白日昭晰於上天<lb/>
兮微風動物而發生惟美人離此故居兮將騰駕夫逺<lb/>
道榜艅艎之長舟兮濟江湖之淼淼紛賓從以馳騖兮<lb/>
咸出祖乎河之梁蒸蕙蘭以為殽兮精瓊瑶以為漿羗<lb/>
升歌而比竽瑟兮音博衍以疏越獻羽觴而旅酬兮行<lb/>
<pb n="KR4e0143_WYG_001-6b"/>
徘徊而未發睠囘視夫舊鄉兮情鬱悒而内傷念王事<lb/>
之靡盬兮懲懐與安之敗名<hi>叶</hi>忽交手以前行兮曾不<lb/>
能須臾處也望雲旗之委蛇兮順埃風而輕舉也經中<lb/>
原之千里兮覩邑野之蕭條喟憂心其忉忉兮哀民病<lb/>
之曷瘳<hi>叶</hi>凌吕梁之洪濤兮指天津以徑度日皇皇而<lb/>
不暇息兮恐年嵗之遲暮曼流目以遙睇兮偉皇都之<lb/>
赫戲騰王氣於中天兮儼神明之所居<hi>叶</hi>旦將入覲於<lb/>
六儀兮宿澡袚而致齊<hi>叶</hi>聞鸞聲之將將兮起視夜之<lb/>
<pb n="KR4e0143_WYG_001-7a"/>
何其戴切雲之高冠兮帶長劒之陸離被夜光與明月<lb/>
兮檻椒蘭以充幃當闕門之未啟兮聊假寐以潜婧魂<lb/>
營營而靡適兮豈斯須之忘乎敬忽雞人之唱曉兮命<lb/>
天閽其啟闗爛煌煌之庭燎兮紛炫燿乎崇班風泠然<lb/>
而轉爐香兮芳菲菲其滿殿奏中和之韶樂兮鳯翔鳴<lb/>
於霄漢望重曈而舞蹈兮折璚枝以為獻亮君用之不<lb/>
乏斯兮冀少伸其慕戀惟玉署之清華兮在人間而天<lb/>
上備顧問而獻納兮掌絲綸之密命<hi>叶</hi>葢將儲將相於<lb/>
<pb n="KR4e0143_WYG_001-7b"/>
禁林兮豈辭藻之為優遡紫霄而容與兮凌玉清以逍<lb/>
遥<hi>叶</hi>啟北扉而鄉浴室兮紛召對以無時總史筆之婉<lb/>
微兮發金匱以抽思誕帝心之簡在兮秉化權其有日<lb/>
也沛德音之浹行兮周四海而靡息<hi>叶</hi>也勒金石而播<lb/>
聲詩兮又何古人之不可及<hi>叶</hi>也嗟予生之賤且逺兮<lb/>
固幽獨而傷懐<hi>叶</hi>也茍願言之不孤兮雖槁死山澤其<lb/>
何悲也亂曰黄鵠一舉翔千里兮其羽可儀洵且美兮<lb/>
罻羅高張莫我以兮下視鶉鷃栖棘枳兮其鳴咬咬其<lb/>
<pb n="KR4e0143_WYG_001-8a"/>
飛靡靡兮顧瞻徘徊不知所止兮高下異勢固其所兮<lb/>
匪不爾慕不可易處兮翩翩獨征無疇與兮庻幾永日<lb/>
以安所受<hi>叶</hi>兮<lb/>
　　　惜愍賦<hi>送莫景周赴新昌訓𨗳</hi>
秋風蕭條夕起兮白雲變而為霜原野寂寥無色兮草<lb/>
木為之不芳嗟夫君去國而逺逝兮將往遵夫行路謇<lb/>
徘徊而不進兮歩十舉其九顧望皇居而不見兮涕浪<lb/>
浪以霑衣情侘傺而莫釋兮何須臾能忘之繄願忠而<lb/>
<pb n="KR4e0143_WYG_001-8b"/>
慕義兮冀少伸其㣲志胡壅遏而不通兮曾不能以一<lb/>
試彼蕙纕與蘭珮兮宜日切乎君身忽棄捐於山谷兮<lb/>
豈將惠夫南之人覩江湖之浩浩兮紛日夜而東流駐<lb/>
駟馬於山臯兮乘舲船而下浮去故鄉之日逺兮路險<lb/>
囏而多牾濟錢塘而上稽山兮跽陳辭於神禹慨聖功<lb/>
之無間兮民日用而至今仰昭回於上天兮儼光華之<lb/>
照臨入浦江以南徂兮眷新昌之所治俗儉嗇以憂勤<lb/>
兮乃風氣之所㑹山嵸巃以多雲兮晝冥冥其若雨林<lb/>
<pb n="KR4e0143_WYG_001-9a"/>
幽深以行迷兮疑非人之所處虎豹穴處而咆嘷兮猿<lb/>
狖跳梁而嘯啼溪谷嶄巖而險阻兮草莾委被而萋迷<lb/>
茍衆芳之不乏君用兮雖僻逺其何悔也羗好修以為<lb/>
常兮矢初心之靡改也昔賈誼以才見嫉兮卒逺竄於<lb/>
長沙<hi>柔何切</hi>終焉宣室之召對兮語前席而忘罷<hi>叶</hi>茍其<lb/>
言之見用兮身不必在乎君側繄貴寵之與賤疏兮諒<lb/>
由命之所出惟定心而廣志兮寧時俗之能從撟兹媚<lb/>
以潤身兮豈將愁苦而終窮亂曰鳯凰集於高崗兮世<lb/>
<pb n="KR4e0143_WYG_001-9b"/>
已見其文章固非時俗之所好兮然共以為嘉祥托靈<lb/>
風而上浮兮俾翺翔於帝鄉<lb/>
　　　甘泉賦<hi>為吳汝琇作</hi>
維皇天之流澤兮降靈津於厚地隨洪纎以成形兮滋<lb/>
萬物以攸利阨於川而不為隘兮放於海而不為泰<hi>叶</hi>
浮元氣之淋漓兮長如斯而靡竭<hi>叶</hi>猗高源之汨汨兮<lb/>
實異名而同類孕湛露之餘潤兮毓圓魄之凝精發脉<lb/>
於至密兮而演派於無垠挹之斯不虧兮貯之斯不盈<lb/>
<pb n="KR4e0143_WYG_001-10a"/>
超濁世之埃滓兮沁沆瀣之華英彼美人之嘉遯兮心<lb/>
澹泊而無所樂獨於斯之鍾情兮將夙夜以從吾好朝<lb/>
酌之以自甘兮暮飲之而屬厭彼芻豢之羶腥兮固無<lb/>
與乎享燅羗疏食之與太羮兮紛胥是以為具庻幾日<lb/>
周旋兮以永夫終譽餐至和而咽真液兮濯臟腑而澡<lb/>
精神除粗穢而沃内熱兮思飄飄之上渰乎浮雲眇六<lb/>
合之密邇兮舉集於吾之目前託餘音於商歌兮儼金<lb/>
石之相宣歌曰泉之涘穹然可以栖吾之宇兮泉之流<lb/>
<pb n="KR4e0143_WYG_001-10b"/>
悠然可以漑吾之鬴兮泉之味泊然可以潔吾之茹兮<lb/>
終吾生而靡他保兮願見君子而譽處<lb/>
　　辭<lb/>
　　　桂嵓辭<lb/>
桂樹連蜷兮巖之幽有美一人兮於焉逍遥<hi>叶</hi>履嶄巖<lb/>
兮日延佇嗟所思兮在中路謇何為兮不來恐年嵗兮<lb/>
遲暮採芳馨兮遺之逺莫致兮愁予<hi>去聲</hi>結桂枝兮為房<lb/>
芳菲菲兮滿裳矯厥美兮自媚日欣欣兮樂康<lb/>
<pb n="KR4e0143_WYG_001-11a"/>
　　　雲松辭<hi>夀誥封禮部楊景芳</hi>
長松兮蒼蒼白雲兮英英<hi>叶</hi>上有女蘿兮下有苓駕飛<lb/>
龍兮行四方蹇夫君兮惟顧懐<hi>叶</hi>日徜徉兮澹忘歸結<lb/>
松枝兮為葢攬雲氣兮為衣雲衣飄飄兮儵輕舉仙之<lb/>
人兮紛紛而從女朝蒼梧兮夕縣圃君長生兮樂無苦<lb/>
又重之兮有美子松宜棟梁兮雲宜雨潤乾枯兮庇寒<lb/>
暑<lb/>
　　頌<lb/>
<pb n="KR4e0143_WYG_001-11b"/>
　　　慈竹頌<hi>壽王節婦</hi>
維坤德厚竹挺生兮貫歷四時常青青兮中虛外直類<lb/>
秉志兮色潤而貞不嫵媚兮材為世用調律吕兮和樂<lb/>
定時萬事舉兮翠實羅生鳳斯集兮五色離襹映朝日<lb/>
兮恒幹亭亭執峻節兮愈老而堅傲霜雪兮抑之不撓<lb/>
撼不<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>兮允矣碩人可比德兮挺立不遷如勁特兮娟<lb/>
静潔清其儀不忒兮秉節好修遇變靡易兮其萌夭夭<lb/>
耿有光兮為民之則爛文章兮令名令望日孔昌兮千<lb/>
<pb n="KR4e0143_WYG_001-12a"/>
百其世未可量兮<lb/>
　　樂府<lb/>
　　　褚公廟樂章<lb/>
天蒼蒼兮九重神皇皇兮雲中乘飛龍兮翺翔覽宇宙<lb/>
兮無窮臨睨舊鄉兮顧懐載雲旗兮下來飄風屯兮零<lb/>
雨慰我民兮夙思民思兮焉極意恍惚兮有奕鼓鐘將<lb/>
兮和鳴神既留兮為民飲食<hi>迎神</hi>
庭燎有輝兮夜向明雲掩冉兮光晶熒神其醉飽兮欲<lb/>
<pb n="KR4e0143_WYG_001-12b"/>
旋溘埃風兮上征駕雲車兮駟玉虬聳長劍兮揮厹矛<lb/>
斬䕫魖兮屠蚩尤廓妖氛兮無外匪獨賁兮此州<hi>送神</hi>
　　　烏啼曲<lb/>
慈烏夜夜啼啼我門前樹今年復明年生兒不飛去返<lb/>
哺鳴相呼旁人莫驚起兒大還生雛烏兒尾畢逋<lb/>
　　　敬宗操<hi>并引</hi>
　　敬宗美凌孝子也孝子能愛敬其嫡有加於生可<lb/>
　　謂知所重矣嗟乎世之人私其所出而薄其嫡者<lb/>
<pb n="KR4e0143_WYG_001-13a"/>
　　比比而是甚至貴為大夫士而於贈送之典有亂<lb/>
　　其分者不知蔑其父而誣其宗廟自䧟於非禮聞<lb/>
　　孝子之風可以媿矣余故假其詞而寓諸音授操<lb/>
　　縵者弦而歌之庻觀民風者有所擇采焉<lb/>
少生我兮兒寧不知兒奉嫡兮將尊父為父為尊兮宗<lb/>
廟斯敬兒於所生兮豈忍忘之嗚呼天高以尊兮地順<lb/>
以卑兒心孔悲兮知者其誰<lb/>
　　　圖塋致思四首<hi>并引</hi>
<pb n="KR4e0143_WYG_001-13b"/>
　　林侍御誠莆田人也生十八日䘮其父進士公輝<lb/>
　　七齡䘮其祖兵部郎英侍御貴以言忤時相歸日<lb/>
　　畚土樹木墳成迨復用以諸隴之不能朝夕斯也<lb/>
　　乃繪為圖詩之以洩其哀思云<lb/>
　　　　寳澗操<hi>兵部初葬穀城山既遷寳澗之西題曰寳澗西原</hi>
羣山巃嵸孕厥靈兮維石林林粲列星兮水泉交流樹<lb/>
羅生兮匪無穀城可以藏兮不如此之安且臧兮公孫<lb/>
獨賢行四方兮誰捍牧采無毀傷兮瞻望弗及涕泗滂<lb/>
<pb n="KR4e0143_WYG_001-14a"/>
兮<lb/>
　　　　象山操<hi>進士之墓在象峯題曰象峯東麓</hi>
瞻彼象峯兮維麓陂陀考昔早亡兮托體其阿兒焚黃<lb/>
兮親知不知兒樹未兮日益以多嗚呼謂天匪高兮謂<lb/>
地不那生不父識兮悲其奈何<lb/>
　　　　鳳山操<hi>進士之配封孺人吳氏葬地也題曰鳳山北隴</hi>
高哉鳳凰山下有夀母墳孤兒日種樹嵗久皆成林林<lb/>
成使墳好利爾非兒心一朝受王命舎之登要津慈烏<lb/>
<pb n="KR4e0143_WYG_001-14b"/>
飛來樹上栖啞啞反哺鳴聲悲爾烏有母伸其私我獨<lb/>
行役未能歸側身南望涕漣洏<lb/>
　　　　塗嶺操<hi>侍御夀藏題曰塗嶺南窩</hi>
塗嶺崔嵬深谷逶迤營彼中藏厥土攸宜象峯東委鳳<lb/>
山北峙去父母居不逺伊邇瑕邱云樂蘧瑗請前子高<lb/>
復事擇不食焉君子之與惟中道處觀於九原吾其歸<lb/>
汝<lb/>
　　　冠禮圖<hi>為鄴人余懐明</hi>
<pb n="KR4e0143_WYG_001-15a"/>
大賓初戾止贊者相其儀主人迎入門揖讓共升階<hi>叶</hi>
鋪筵在東序櫛纚為施笄降升授緇布進客前致辭適<lb/>
房服𤣥端爵韠亦從加<hi>叶</hi>幼志既云棄成徳斯慎之孝<lb/>
友其時格多福由兹基努力永勿替萬夀以為期<hi>始加</hi>
出房欲何之南面示容體大賓降西階盥卒升正纚皮<lb/>
弁親執之乃申再加禮爾德茍能慎威儀斯濟濟眉夀<lb/>
萬斯年受祉兹其始素積既陽陽素韠還委委服之永<lb/>
無斁夙夜斯敬止<hi>再加</hi>
<pb n="KR4e0143_WYG_001-15b"/>
三加禮彌尊欲使諭其志爵弁高峩峩純衣美而袲纁<lb/>
裳遵古法韎韐非新制兄弟咸具來孝友期無替厥德<lb/>
斯有成禮儀兹既備甘醴受而祭孔嘉昭爾字黄耉與<lb/>
台背俾爾耆而艾<hi>叶</hi>天休永保之克昌惟世世<hi>三加</hi>
　　歌行<lb/>
　　　靈芝歌<lb/>
靈芝生<hi>叶</hi>粲若英<hi>叶</hi>來百福世其昌<lb/>
靈芝生光且奕慶斯鍾象乃德<lb/>
<pb n="KR4e0143_WYG_001-16a"/>
靈芝生<hi>叶</hi>銅池中<hi>叶</hi>和致祥夀無疆<lb/>
靈芝生氣之粹配慶雲象華葢<hi>叶</hi>
靈芝生受天祜祜維何錫爾祚<lb/>
靈芝生<hi>叶</hi>何輪囷子孫兮宜振振<lb/>
　　　豐城篇<hi>喜汝其通秋㨗</hi>
豐城孕靈異古劍淪獄中高牗以為域厚土以為封匪<lb/>
無用世意守在得其從光芒不可揜精氣化為虹融然<lb/>
静夜中上貫牛女宫遂令愽物人候望訊竒蹤啟鑿發<lb/>
<pb n="KR4e0143_WYG_001-16b"/>
深錮拂拭去塵蒙肅肅白鷴尾濯濯青芙蓉所遇無堅<lb/>
物蛟螭莫嬰鋒時時吼匣中恍若鳴雙龍尚方信多珍<lb/>
神物不世逢行當獻天子持之授元戎時興薄伐師一<lb/>
掃烟塵空塞徼靖無塵邊民業耕農坐銷冗食衆良由<lb/>
用劍功<lb/>
　　　去婦怨<lb/>
少婦顔如花嫁來十五六辛勤養姑嫜紡績事衣服一<lb/>
朝顔色衰鏡中非舊時夫壻本輕薄恩愛變成疑大姑<lb/>
<pb n="KR4e0143_WYG_001-17a"/>
猶似可小姑讒殺我去我不敢啼啼時當及禍囘頭告<lb/>
故夫妾去看妾雛寄語後來人善事大小姑<lb/>
　　　孀妾詞<lb/>
妾家住鴛湖花容映雪膚深閨不能閉一朝嫁金夫金<lb/>
夫内寵非一人衆中最愛惟妾身並馬章䑓光照路同<lb/>
舟蘭浦影搖春春光可惜不長久昨日紅顔今白首金<lb/>
夫一夕夢不醒零落殘粧猶在手雲情雨性難自持畫<lb/>
眉再受他人綏嬌兒幼女棄若遺望母嗷嗷泣路岐泣<lb/>
<pb n="KR4e0143_WYG_001-17b"/>
路岐母不來<hi>叶黎</hi>行人見之相為悲地下金夫知不知<lb/>
　　　静女篇贈張靖之<lb/>
静女姝且好采香谿水邊容顔若華月流光正嬋娟黃<lb/>
金為步揺明珠間琅玕霧縠翳方空長袖拂翩翩美目<lb/>
騰光彩靨輔宜笑嘕凌波動㣲步旋轉何便嬛令色天<lb/>
下稀遂為君所憐選擇升椒除燕婉侍君前雞鳴戒盈<lb/>
朝辭輦願推賢君心重賢淑寵倖冠三千逍遥赤墀畔<lb/>
游戲青蒲端衆女嫉蛾眉善淫生巧言遂令絶世姿擯<lb/>
<pb n="KR4e0143_WYG_001-18a"/>
棄不復延寂寞閉長門蹉跎過盛年君門深九重虎豹<lb/>
衛嚴闗望幸固已絶求通良獨難彈琴和悲歌淚下空<lb/>
汍瀾薄命古來有君恩故如天<lb/>
　　　一鸛鳥篇<lb/>
鸛生雛在祠宇雄飛為求食雌鳴相煦嫗羣雛日云長<lb/>
離離半生羽客子升屋危攀巢探雛去　鸛亡雛鳴聲<lb/>
悲飛上復飛下似訴監州知監州民父母仁民當見推<lb/>
聞聲為咨詢知是宕子為立命笞宕子送雛還故栖<lb/>
<pb n="KR4e0143_WYG_001-18b"/>
鸛還雛飛且驚引領復呼羣旋繞監州庭上感監州恩<lb/>
下全父子情監州有惠政外嚴中則仁遇物且能然臨<lb/>
民斯盡心誅彼暴惡徒全此蚩蚩氓豈獨鸛還雛洋洋<lb/>
多頌聲<lb/>
　　　仙人篇<lb/>
仙人何翩翩來自芙蓉城蒼龍駕羽葢白鹿夾雲軿飄<lb/>
揺紫霞裾旖旎彩霓旌揚言語世人吾道可長生鼎中<lb/>
養鉛汞火候日抽增龍虎得交媾丹成化黃金<hi>叶</hi>服之<lb/>
<pb n="KR4e0143_WYG_001-19a"/>
生羽翼輕舉昇天行歷覽周八極飛行不暫停赤松與<lb/>
王喬揖手來相迎徘徊雲路側翺翔朝太清上帝休北<lb/>
牖羣仙集南楹楹間兩玉女雲璈襍鸞笙飲爾流霞杯<lb/>
侑爾歩虛聲不生亦不滅倐爾數千齡俯首觀下世塵<lb/>
霧杳冥冥我聞仙人語太息淚沾纓秦皇與漢武學仙<lb/>
盡無成輼輬鮑魚腥茂陵松栢青此時仙人在胡不救<lb/>
其傾仙人言雖好掩耳不能聽<lb/>
　　　舊巢燕<lb/>
<pb n="KR4e0143_WYG_001-19b"/>
舊巢燕尾涎涎秋去如别離春來復留戀前年主人賓<lb/>
客多滿堂笑語沸笙歌百鳥盡入籠中養猶引虞人日<lb/>
綱羅今年主人忽貧賤客㪚鳥飛門户變燕兮猶向舊<lb/>
巢歸依舊年年一相見一相見空復悲此生相守期不<lb/>
移不學百鳥被人籠養在華屋華屋自來多反覆一朝<lb/>
食盡别家行往來徒為人所輕舊巢燕葺爾巢育爾雛<lb/>
爾雛大來為我徒翟公門下舊遊客不及爾心終不渝<lb/>
　　　狐綏綏<hi>并引</hi>
<pb n="KR4e0143_WYG_001-20a"/>
　　中使與妖人相為表裏毒流海内言之可為於邑<lb/>
　　司馬三原王公奮不顧身抗疏上陳有犯無隱卒<lb/>
　　能感悟君心誅戮凶黨以謝天下斯正孟軻氏所<lb/>
　　謂一正君而國定者也因託物引喻以頌豐功盛<lb/>
　　德之萬一云<lb/>
狐綏綏鬼為侣夜嘯叢祠作神語戲舞跳梁從社䑕雲<lb/>
凝月黑天冥冥尾搖隂火光如炬興妖作孽天不知指<lb/>
顧㶁㶁雷風隨社公土伯望塵拜白望橫行九州界萬<lb/>
<pb n="KR4e0143_WYG_001-20b"/>
民皇皇訛且驚市肆晝閉空其城羣巫四出假神命搜<lb/>
括逮捕何縱橫巫言神君去天咫民命由來主張是神<lb/>
今下界來求珍敢有不共隨殛死明月珠夜光璧瑪瑙<lb/>
之盤大逾尺婆律旃檀蘇合香珊瑚琅玕亞姑石此物<lb/>
何由在山澤巫傳神言許輸直厚估高評動千萬破産<lb/>
傾家責難塞黃龍大舶行迷津櫃帛囊金無紀極江南<lb/>
真宰哀民窮封章上奏天皇宫天教六丁攝狐䑕貫以<lb/>
大索囚鐵籠斷狐頭斮狐趾磔䑕之皮肆諸市妖巫殄<lb/>
<pb n="KR4e0143_WYG_001-21a"/>
滅厲鬼亡四海清寧萬邦喜真宰之功一言耳囘格天<lb/>
心正人紀<lb/>
　　　山中采菖蒲壽安晩老仙<lb/>
山中采菖蒲澤中采雕胡雕胡持作飯菖蒲持作菹問<lb/>
君將何為言就仙人居<hi>一解</hi>仙人居安在震澤東南隅門<lb/>
前有長路青松間白榆舎後有清池蓮葉巢神龜<hi>叶二解</hi>
高樓臨水起縹緲隣太虚木蘭為軒檻桂樹為門樞黄<lb/>
金為寳葢八角埀流蘇<hi>三解</hi>仙人山澤癯為樂自愉愉長<lb/>
<pb n="KR4e0143_WYG_001-21b"/>
身且高顴紅顔白髭鬚潜光飲夕氣眺景含朝霞<hi>叶四解</hi>
有子兩三人才名皆丈夫朝莫問平安濟濟庭中趨諸<lb/>
孫八九人溫溫玉不如出門逺行遊所業在詩書經年<lb/>
一來歸銀鞍照驪駒<hi>五觧</hi>夀星何煌煌照我仙人居賀客<lb/>
來滿途仙人舊懸弧請客坐堂上布地紅氍毺<hi>六解</hi>促令<lb/>
辦中㕑品物事事殊山珍間海錯肥羊和笋蒲玉壺湛<lb/>
清酒金盤鱠鯉魚<hi>七解</hi>名娼出邯鄲窈窕世絶無頭上翠<lb/>
琅玕耳懸明月珠紫綺為下裙紅羅為上襦上堂拊琴<lb/>
<pb n="KR4e0143_WYG_001-22a"/>
瑟下堂吹笙竽清歌按妙舞行雲隨巻舒<hi>八解</hi>坐中黄眉<lb/>
翁向前持一桮<hi>叶</hi>三千一洗髓九千一伐毛<hi>叶</hi>請看目<lb/>
瞳子清光果有不<hi>叶</hi>金石未為固喬松真吾徒崑崙閬<lb/>
風上與爾長嬉遊<hi>叶九解</hi>
　　　廣州督<lb/>
廣州督行勿遲苖獠正猖獗攻城及湮池廣民授甲日<lb/>
登陴將軍呼酒賞花枝廣民析骸還易子將軍停舟看<lb/>
山水廣州督勿遲遲戕民命尸者誰<lb/>
<pb n="KR4e0143_WYG_001-22b"/>
　　　北風歌送徐時晦<lb/>
北風凄厲兮凛盛寒之中人嵗忽忽其欲暮兮鳥寂寂<lb/>
而無聲繄美人之不留兮將問津而徂征傷予心之懮<lb/>
懮兮滑予魂之營營望前旌而太息兮曾不能從之以<lb/>
行惟德音之孔昭兮恒佩服於予身茍中心之靡他兮<lb/>
雖在逺而日親<lb/>
　　　烈風七章憫吳孝子廷用<lb/>
烈風無停柯凝霜變青草年命苦相催夀者何其少惜<lb/>
<pb n="KR4e0143_WYG_001-23a"/>
哉延陵孫無奈徂謝蚤孤兒未能行寡妻年尚小含凄<lb/>
教詩書灑淚相擕抱矢志期自持有如白日皦<lb/>
白日出東北暮向西南流誰知貞烈名亦應宫掖求郡<lb/>
縣苦見廹强命登行舟慟哭與兒訣相見永無由生當<lb/>
長戚戚死當長悠悠<lb/>
悠悠復戚戚哀怨無終極有詔屬藩王隨例之封國寂<lb/>
寞掩長門彷徨思故域邱壠不復知孤兒長在憶夢中<lb/>
或見之覺後那可得相離三千里安能來母側<lb/>
<pb n="KR4e0143_WYG_001-23b"/>
母側兒不來<hi>叶</hi>兒悲無已時升高望母居路逺莫見之<lb/>
浮雲暗邦國逺樹含悲颸白日忽西昃景在桑榆期顧<lb/>
瞻起長歎呑聲淚漣洏<lb/>
漣洏竟何益誓將求四方﨑嶇指東廣迢遞轉西江<hi>叶</hi>
行行異川陸冉冉變溫涼層巒翳雲日巨浸騰蛟龍<hi>叶</hi>
畏途良險艱十步九徬徨誰謂君門逺萬里終能通<hi>叶</hi>
陳情叩閽陛昩死干賢王<lb/>
賢王任孝理下令許迎歸誰知病已革不絶僅如絲籲<lb/>
<pb n="KR4e0143_WYG_001-24a"/>
天代以身刲股持作糜張目忽能視言動如有知瀕死<lb/>
得一見驚號更相持哀聲徹天地旁人亦酸悲<lb/>
酸悲復嗚咽哀哉終隕絶本圖得生還豈料是死别啣<lb/>
哀理歸柩水舟仍陸轍江湖多風濤谿谷深雨雪間闗<lb/>
幾千里終焉祔先穴山高亦有崩水深亦有竭孰知哀<lb/>
慕心終天不可滅<lb/>
　　　桃莊行<lb/>
桃莊西頭多古墓下冇死人常不寤墓前松栢盡為薪<lb/>
<pb n="KR4e0143_WYG_001-24b"/>
墓下牛羊時滿路牛羊下上牧䜿歌古碑無字空峩峩<lb/>
棺中白骨縈爛草殉瑶知入豪門多豪門豪門心未巳<lb/>
猶課僮奴日侵毀輦石取泥無厭時古墓為田新墓起<lb/>
勸君為墓當益固願君莫學桃莊墓<lb/>
　　　畫馬歌<lb/>
房星之精化為馬肉騣連錢滿天下世俗寧知驥與駑<lb/>
善相方臯一何寡君看畫馬自有真能通相法方入神<lb/>
驪黄牝牡不足辨天機内觧斯其人騰驤飲齕逐水草<lb/>
<pb n="KR4e0143_WYG_001-25a"/>
筆端幻出龍駒島雄姿矯矯長風生逸氣稜稜飛電掃<lb/>
老眼摩挲忽驚起便欲驅之渉長道君不見曹韓已往<lb/>
不復生吳興死後無丹青天閑龍媒十萬匹誰能起之<lb/>
圖爾形<lb/>
　　　秦淮歌送陳文振<lb/>
停君金叵羅聽我秦淮歌長江西來幾千里沿回直入<lb/>
臺城裏浮青蕩緑南北流至今猶號秦淮水秦淮之水<lb/>
能容舟秦淮之上花滿樓美人捲簾垂玉鈎太白仙人<lb/>
<pb n="KR4e0143_WYG_001-25b"/>
清夜遊酒酣乘月往石頭棹歌渡淮水倒披紫綺裘英<lb/>
風撼五岳豪氣溢九州邇來四千四百九十五甲子無<lb/>
人繼此移山倒海之風流水光依然月如故斷雲零落<lb/>
令人愁豈無清歌與美酒與子碌碌誠堪羞我歌秦淮<lb/>
歌送君秦淮去城西酒樓在何處主人今非舊孫楚且<lb/>
須痛飲歌達曙達曙歌醉方寢笑壓吳姬股為枕滿身<lb/>
糢糊覆官錦明年我亦泛秦淮手解金龜就君飲<lb/>
　　　澉浦楊將軍歌<lb/>
<pb n="KR4e0143_WYG_001-26a"/>
楊將軍才且武作鎮邊城勇貔虎海波㵿溔南風生日<lb/>
夜登陴按樓艪揚兵耀武天欲傾驚雷破山震鼙鼓震<lb/>
鼙鼔縣斾旌紀律肅步伍精止如山峙來如風行戰無<lb/>
前陣攻無堅城倭夷逺竄海道平坐令四野無交兵黎<lb/>
民久安堵不見寇盜驚楊將軍好士無與倫胡公老去<lb/>
蕭生死康生羅之為幕賓倚馬作露布揮戈浄風塵謂<lb/>
予好竒節論交握手意氣親平生慕魯連輕世肆志不<lb/>
羞賤與貧射書直欲諭燕將蹈海不肯為秦臣方今三<lb/>
<pb n="KR4e0143_WYG_001-26b"/>
邊用師旅我將持書告當宁佐君徂征固吾圉功成不<lb/>
受茅土封笑指雲山是歸處<lb/>
　　　觀潮歌<lb/>
雞聲喔喔天未明大家盡説觀潮行騎輿徒歩相䢔遝<lb/>
袨服靚裝街市盈江頭日高潮未生秋風獵獵笳鼓鳴<lb/>
美人狎坐臨前楹嬌歌婉轉調嗚筝須臾讙呼笑相指<lb/>
一線遙從海門起潮頭崛起高於城萬雷齊轟駭人耳<lb/>
排山倒海天欲傾囘波激射竒態生兩陣合戰兵力勍<lb/>
<pb n="KR4e0143_WYG_001-27a"/>
戈甲晃晃秋空明羣兒弄水夸巧捷撆旋蹙踏如浮萍<lb/>
人言潮來信有時我言潮來不可期君不見胡兵營沙<lb/>
人有待潮乎此時信何在徒勞日後來不休萬古莫洗<lb/>
錢唐羞<lb/>
　　　紀遊歌別崔望宗丁公耀<lb/>
憶昔辭家同作客千里遥遥事行役姑蘇臺下榜人歌<lb/>
萬頃湖光浸空碧慧山隱隱雲欲連山靈謝客心茫然<lb/>
吁嗟鴻漸不可作扣舷空賦招魂篇延陵祠前春草綠<lb/>
<pb n="KR4e0143_WYG_001-27b"/>
再拜陳詞獻<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁九原焉得使重生為振高風轉衰俗<lb/>
犇牛閘下多飛濤打鼓發船奚憚勞樓臺晩映丹陽郭<lb/>
卧聞笑語聲嗷嘈南徐山水鍾竒秀壓酒吳姬逺招袖<lb/>
寉林寺裡杜鵑花不見妖紅更如舊酒酣走上江邊樓<lb/>
樓名多景還多愁古來豪傑竟何在但見江海朝宗流<lb/>
大江茫茫與天接三老開頭敢矜捷長風浩浩自天來<lb/>
吹落寰瀛秋一葉金山屹立江之中水天浮出青芙蓉<lb/>
絶頂浮圖絢金碧兩岸往往聞晨鐘中泠之泉冠今古<lb/>
<pb n="KR4e0143_WYG_001-28a"/>
旋汲還歸鳳團煮碧雲零亂白花浮傾入詩腸浣塵土<lb/>
維揚自古稱繁華陵遷谷變重咨嗟高駢樓廢今生草<lb/>
煬帝池荒但聚蛙看花偶入蕃釐觀物態人情幾移換<lb/>
當年仙種已無存尚有穹碑可尋按二十四橋春水平<lb/>
紅亭圮毀赤闌傾鳳簫無聲玉人去惟見夜月依然明<lb/>
海陵蕭索人家少城郭依㣲望中小五更茅店雞一聲<lb/>
露冷烟濃逺山曉崇川乃在海東涯參差雉堞鳴悲笳<lb/>
海山樓高切霄漢故鄉南望浮雲遮海上潮聲信朝夕<lb/>
<pb n="KR4e0143_WYG_001-28b"/>
四海無人事禾麥逺浦風多海味鯹沙場雨少鹽花白<lb/>
狼山巍巍高挿天五㸃螺鬟凝紫烟東風多情野芳發<lb/>
胭脂滿地遊人眠半山亭外春如酒愛聽啼鶯坐來久<lb/>
行行更上青嵯峨白石無塵不須帚馬鞍之峯形與同<lb/>
龜田幻出波濤中溝堘秩秩宛如甲乃知造化非人工<lb/>
西上坭山幾千丈鐵杖還敲洞門響東看鞭迹劍山頭<lb/>
俯仰令人動遐想海門水與天河通乾坤上下涵空濛<lb/>
樓船采藥去不返蓬萊應在虛無中斯遊隨處得竒遇<lb/>
<pb n="KR4e0143_WYG_001-29a"/>
記逰可惜無佳句林間子規催我囘解維更泛南來路<lb/>
南來喜到鶯湖西湖亭小飲離思迷越女含嬌唱楊柳<lb/>
羅巾淚濕蛾眉低沙頭酒乾玉壺側黄鸝其奈臨風啼<lb/>
　　　金臺行送吳進士汝礪之京<lb/>
送君松陵道逺上黄金臺黄金之臺在幽薊燕山易水<lb/>
相瀠洄燕昭栖栖本弱國郭隗瑣瑣非雄才時移運改<lb/>
真主出廓増基構崇高哉下瞰中原撫五岳上摩北斗<lb/>
羅三台維皇建極明堂大開縣爵待士四方風來羨君<lb/>
<pb n="KR4e0143_WYG_001-29b"/>
前年取高第名掛天曹粲星麗歸寧不見倚門人淚盡<lb/>
呼天血斯繼三年讀禮心惸惸祥禫相循䘮服更素琴<lb/>
鼓罷笙歌成仰望青天東北征洞庭嫋嫋涼風生秋水<lb/>
芙蓉滿陂澤日色照耀千花明大艑小艖相逐行雙櫓<lb/>
夾舷鵝鸛鳴持觴挹酒勸君飲去留各含無限情無限<lb/>
情長悠悠人生豈為離别愁丈夫得意有如此仗劍出<lb/>
門何所求賈生痛哭更流涕憂在國事非身謀君今此<lb/>
行給史可立致遇事盡言斯職修毋令吾徒戚戚長抱<lb/>
<pb n="KR4e0143_WYG_001-30a"/>
江湖憂<lb/>
　　　貞女行送汝其通<lb/>
貞女昔未字脉脉處深閨容顔美如玉中門未嘗窺軋<lb/>
軋機杼聲朝斯復夕斯所志在女紅辛苦安得辭媒氏<lb/>
豈不營所適匪其宜衆口徒囂囂矢心終不移冉冉嵗<lb/>
云暮芳馨愈菲菲君子慕高誼寤寐以求之幣交既成<lb/>
禮桃夭良及時諸娣如雲從百兩送于歸川澤靡韓土<lb/>
孔樂乃王畿令居且燕譽永久以為期<lb/>
<pb n="KR4e0143_WYG_001-30b"/>
　　　殺虎行<lb/>
城西之山舊無虎草淺林疎少依阻白日咆嘷忽見之<lb/>
横行食人難指數官兵捕虎争負戈上下陵谷交張羅<lb/>
一虎跳梁悉驚潰何况衆口騰其多怒視耽耽猶負嵎<lb/>
山民攖之摏以殳黃斑紛披血膏野相與屠戮殘其軀<lb/>
嗚呼養兵資禦侮見虎何為怯無武龍沙茫茫天四垂<lb/>
走馬胡兒猛於虎君不見肉食軒乘將門子遇敵幾人<lb/>
能致死<lb/>
<pb n="KR4e0143_WYG_001-31a"/>
　　　鳳求凰送張教諭子還鄉娶親<lb/>
孤鳳何翩翩四海求其凰誰知無所遇翺翔歸故鄉故<lb/>
鄉南海上梧桐産高崗醴泉出其下竹實生其旁鳳飛<lb/>
且栖息五色成文章相從效于飛和鳴為朝陽音聲何<lb/>
噦噦恍若調宫商豈惟偕老願瑞世昭文明<hi>叶</hi>
　　　鸂鶒吟送余大尹<lb/>
鸂鶒何雙雙飛來水中央使君入臺去官為繡衣郎黄<lb/>
金為馬鞍青絲為馬韁馳驅道路上到處生輝光<lb/>
<pb n="KR4e0143_WYG_001-31b"/>
鸂鶒何雙雙飛來水中渚傾城送使君使君入臺去旁<lb/>
人盡相羨吾儂泣無語使君挽不留烏啼天欲曙<lb/>
鸂鶒何雙雙飛來水中洲使君入臺去翩翩天上遊鳳<lb/>
凰覽德輝一鳴三千秋下以成文章上以昭皇休<lb/>
　　　雙鳳吟送吳汝礪汝器兄弟秋闈<lb/>
翩翩雙彩鳳和鳴復齊飛齊飛何所止西北有高臺<hi>叶</hi>
高臺高無極上與青雲齊竹實為鳳食梧桐為鳳栖映<lb/>
日弄光景翥風揚羽儀音聲調律吕文彩耀陸離幸逢<lb/>
<pb n="KR4e0143_WYG_001-32a"/>
命䕫日佐以雲和師笙磬既同音簫韶亦間吹聞聲自<lb/>
相感應節舞徘徊<hi>叶</hi>上昭帝王瑞下彰畿甸輝信蒙主<lb/>
司愛遂命虞人羅<hi>叶</hi>持為大廷貢張樂迎來茲聞有鳳<lb/>
凰閣復有鳳凰池翔遊永朝夕人間徒爾思<lb/>
　　　行臺燕别歌<lb/>
行臺老栢枝相糾羣鳥暮集聲啾啾臺端吏㪚晩衙畢<lb/>
相送使君天上遊初筵濟濟月未出滿堂笙鏞間琴瑟<lb/>
流光迸彩天際來上下通明若朝日金盤玉案相叠高<lb/>
<pb n="KR4e0143_WYG_001-32b"/>
黃<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>白肪凝乳膏衆中持杯捷先得哄堂大笑聲謷嘈<lb/>
興來投壺明月下有行其觴慶多馬宵寒不入𤣥狐裘<lb/>
㣲霜凄凄在鴛瓦分曹探韵題新詩波濤入筆争雄竒<lb/>
扶搖擊水海神泣大鵬怒翼雲天垂酒酣樂極成悲謌<lb/>
謌聲感人哀怨多今夕共樽酒明朝各山河一去與一<lb/>
留倐忽如飛梭行勞居逸寧不顧我言此理良無他使<lb/>
無行者職乃闕使無居者民如何民如何仰公輩廟堂<lb/>
與江湖到處咸有待從今燮理及旬宣總是臺中舊寮<lb/>
<pb n="KR4e0143_WYG_001-33a"/>
宷<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0143_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西村集巻一<lb/>
</p>
<p>
</p>
  </div>
</body>
</text>
</TEI>
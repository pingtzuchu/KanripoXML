<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西村集巻首</head> <lb/>
    <p>
<pb n="KR4e0143_WYG_000-1a"/>
欽定四庫全書　　　　　集部六<lb/>
　西村集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案西村集八巻明史鑑撰案憲宗孝<lb/>
　　　　宗時有兩史鑑其一長洲人宏治己未進士<lb/>
　　　　見太學題名碑其一吳江人字明古號西村<lb/>
　　　　隠居不仕即撰此集者也鑑留心經世之務<lb/>
　　　　三原王恕巡撫江南時聞其名延見之訪以<lb/>
<pb n="KR4e0143_WYG_000-1b"/>
　　　　時政鑑指陳利病恕深服其才以為可以當一面<lb/>
　　　　所著詩四巻文四巻嘉靖間其孫周裒而刋<lb/>
　　　　之以墓表及諸人哀挽之詩附於後周用盧<lb/>
　　　　襄各為之序其文究悉物情練達時勢多闗<lb/>
　　　　於國計民生而於吳中水利言之尤詳第五<lb/>
　　　　巻皆明初諸人列傳叙次簡明疑其欲為野<lb/>
　　　　史而未就也其詩亦落落無俗韻惟古詩不<lb/>
　　　　知古音所註叶韻多謬誤文中祭徐有貞文<lb/>
<pb n="KR4e0143_WYG_000-2a"/>
　　　　及文後跋一篇以私恩之故為力辯奪門一<lb/>
　　　　事未免曲筆耳案王士楨香祖筆記曰吳江<lb/>
　　　　門人徐翰林電發<hi>案電發乃檢村徐釠之字</hi>寄西村集二<lb/>
　　　　十八巻其鄉前輩史鑑明古著也集中有曽<lb/>
　　　　祖文質府君行狀<hi>案文質乃史彬之子</hi>祗言洪武中縳<lb/>
　　　　貪吏詣闕事無一語及靖難集是陳繼儒仲<lb/>
　　　　醇選云云是鑑集本二十八巻尚非完帙然<lb/>
　　　　今未見繼儒所選本故仍以此本著録而附<lb/>
<pb n="KR4e0143_WYG_000-2b"/>
　　　　載其巻帙之異同備考證焉乾隆四十一年<lb/>
　　　　十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　<hi>官</hi>　臣　陸　費　墀<lb/>
<pb n="KR4e0143_WYG_000-3a"/>
欽定四庫全書　　　　集部六<lb/>
　西村集總目　　　　　别集類五<hi>明</hi>
　　巻首<lb/>
　　　徴聘詔<lb/>
　　　隱逸傳<lb/>
　　　墓表<lb/>
　　　薦疏<lb/>
　　　申文<lb/>
<pb n="KR4e0143_WYG_000-3b"/>
　　　挽詩<lb/>
　　巻一<lb/>
　　　賦<lb/>
　　　辭<lb/>
　　　頌<lb/>
　　　樂府<lb/>
　　　歌行<lb/>
　　巻二<lb/>
<pb n="KR4e0143_WYG_000-4a"/>
　　　五言古<lb/>
　　　七言古<lb/>
　　　雜言古<lb/>
　　巻三<lb/>
　　　五言律<lb/>
　　　七言律<lb/>
　　巻四<lb/>
　　　五言排律<lb/>
<pb n="KR4e0143_WYG_000-4b"/>
　　　七言排律<lb/>
　　　五言絶句<lb/>
　　　六言絶句<lb/>
　　　七言絶句<lb/>
　　　聯句<lb/>
　　　詩餘<lb/>
　　巻五<lb/>
　　　書<lb/>
<pb n="KR4e0143_WYG_000-5a"/>
　　　尺牘<lb/>
　　　序<lb/>
　　巻六<lb/>
　　　跋<lb/>
　　　考<lb/>
　　　議<lb/>
　　　贊<lb/>
　　　銘<lb/>
<pb n="KR4e0143_WYG_000-5b"/>
　　　對<lb/>
　　　相喻<lb/>
　　　字詞<lb/>
　　　啟<lb/>
　　　傳<lb/>
　　　志<lb/>
　　巻七<lb/>
　　　記<lb/>
<pb n="KR4e0143_WYG_000-6a"/>
　　　墓表<lb/>
　　　墓碣<lb/>
　　　墓版文<lb/>
　　　誄<lb/>
　　巻八<lb/>
　　　墓誌銘<lb/>
　　　行狀<lb/>
　　　祭文<lb/>
<pb n="KR4e0143_WYG_000-7a"/>
西村集原序<lb/>
莊周有言曰刻意尚行離世異俗高論怨誹為亢而已<lb/>
矣此山谷之士非世之人枯槁赴淵者之所好也語大<lb/>
功立大名禮君臣正上下為治而已矣此朝廷之士尊<lb/>
主强國致功并兼者之所好也夫仁義忠信以為學出<lb/>
則朝廷處則山谷人徒以為為亢也以為為治也而不<lb/>
知亢之未始不為治治之未始不為亢也故曰夫人幼<lb/>
而學之壯而欲行之行則君子欲之然能必其行乎哉<lb/>
<pb n="KR4e0143_WYG_000-7b"/>
欲之而不可得則其學猶是也是故亢而不為倍治而<lb/>
不為矜則固世之所謂通儒者已西村先生自少好學<lb/>
於書無所不讀卓然舉大義不掇拾以為文辭而尤攻<lb/>
於史學於古今治亂之端官府政事名物數紀縱横上<lb/>
下指掌論説莫不有肯綮歸宿以為學者宜如是而不<lb/>
屑以求一試聲名隱然起東南成化中三原王公巡撫<lb/>
江南以百姓之利病坐先生而問焉則歷歷語所以退<lb/>
復疏其事以道諸所宜更置公嘆曰子之才可當一面<lb/>
<pb n="KR4e0143_WYG_000-8a"/>
乃今得先生所著述自詩歌文辭之外其與旬宣大臣<lb/>
臺部諸使郡縣長吏往復論白及於政事者居其三之<lb/>
一焉莫不適常變盡利害里閭韋布之所推遜而無有<lb/>
選擇縉紳大夫之所以嚮用致理而不能舎去者皆是<lb/>
也則所謂通儒者非先生歟吾吳中經生學士講求時<lb/>
務水利莫先焉決塞變遷大要委諸海而已殆難按迹<lb/>
而求復其舊也職方禹貢以來互為援据夫人而能之<lb/>
舉而加諸水則悖矣不然則又吏於兹土者大發在官<lb/>
<pb n="KR4e0143_WYG_000-8b"/>
之葢藏而以畚鍤從事壊廬舍弊腓脛掘地數十里引<lb/>
旁流内其中而曰水去矣明年不幸而恒雨曾不能損<lb/>
水之分寸其如浮而不實費而無功何哉至讀先生論<lb/>
水利書首以謹隄防其大法有司者使田者因地勢豫<lb/>
為防以擬水於是立之表以程其功課之藝以益其厚<lb/>
貸之粟以傅其力夫民水也大為之坊民猶踰之况不<lb/>
為之坊乎裕民成賦之道未有能行之者其有用之學<lb/>
可以畫一而論也余生也晩不獲操几杖以從讀其書<lb/>
<pb n="KR4e0143_WYG_000-9a"/>
而每有感焉先生既歿其冡孫進士臣裒其稿為集余<lb/>
曰是集也約而達勤而節謀而有徴不獨論水利若是<lb/>
矣可以傳也余所嘗欲見先生所著禮纂若干巻尚不<lb/>
在集中先生史氏諱鑑字明古吳江人學者稱西村先<lb/>
生吳文定公表其墓家世行實具可考也周用撰<lb/>
<pb n="KR4e0143_WYG_000-10a"/>
欽定四庫全書<lb/>
　西村集巻首<lb/>
　　徴聘詔<hi>成化十六年八月</hi>
朕承丕緒用人圖治亦有年矣永惟勞於求賢然後成<lb/>
無為之治樂於忘勢乃能致難進之英聞爾處士沈周<lb/>
史鑑沉酣經史博洽古今藴經緯之逺猷抱君民之宏<lb/>
畧顧乃遯跡邱園不求聞達朕眷懐高誼思訪嘉謨茲<lb/>
特遣使徴爾赴用隱期同德出宜彚征以副朕翹企之<lb/>
<pb n="KR4e0143_WYG_000-10b"/>
意<lb/>
　　隱逸傳<hi>載吳江縣志</hi>
史鑑字明古邑黃溪人學士仲彬之曾孫也鑑年十二<lb/>
三天才敏妙語即驚人守祖訓不願仕進隱居著書吉<lb/>
凶之禮動遵古法論事慷慨人莫能屈錢榖水利無不<lb/>
周知世居穆溪擅園林之勝客來訪者陳彜鼎圖書古<lb/>
色照耀不減顧瑛玉山草堂喜交遊持信義遊其門者<lb/>
不絶性尤直諒有過必面規之成化中王恕巡撫江南<lb/>
<pb n="KR4e0143_WYG_000-11a"/>
聞其名延禮之諮以政務鑑接席抗論未嘗及私恕深<lb/>
器重焉吳文定公寛李太僕應禎沈布衣周皆交契倡<lb/>
和甚富晩嵗舉修憲廟實錄不行𢎞治丙辰卒年六十<lb/>
三鑑於書無所不通尤長史學文章雄深古雅卓然成<lb/>
家五言詩力追晉魏所著有西村集西村雜言小雅堂<lb/>
日抄禮疑禮纂凡若干巻時黎里尹寛平望曹孚練塘<lb/>
凌震並敦學行與鑑為詩酒交成𢎞間號四大布衣<lb/>
　　墓表　　　　<hi>㑹狀元東閣大學士兼禮部尚書謚文定</hi>吳　寛<hi>長洲</hi>
<pb n="KR4e0143_WYG_000-11b"/>
吳江穆溪之上有隱士曰史明古其為人足跡不出百<lb/>
里之外然江淛間人知其名至於郡縣大夫亦皆禮下<lb/>
之而予取以為友葢四十年於此矣其志正而直其言<lb/>
確而厲其所為無弗依於禮者當其壯時患閭里之人<lb/>
以巫覡惑衆上書縣中欲盡除之曰此皆不容於先王<lb/>
之世者不除則風俗不正禮教何由而行耶與人論事<lb/>
辯説超踔坐客莫能屈至有所感奮詞氣益峻雖達官<lb/>
貴人衝突不顧見依違狥情者心輒鄙之其治家辨内<lb/>
<pb n="KR4e0143_WYG_000-12a"/>
外定上下嚴若官府然凡吉凶之事悉違世俗而行必<lb/>
倣於古知禮者取之其學於書無所不讀而尤熟於史<lb/>
論千載事歴歴如見而剖斷必公葢有宋劉道原之精<lb/>
至於時事人言得於聞見往往筆之成編則有洪容齋<lb/>
之博焉若其才如錢榖水利之類皆知其故使得郡縣<lb/>
而治之恢恢乎無難者為文章紀事有法醇雅如漢人<lb/>
語詩則不屑為近體興至吟聲咿咿冥搜苦索欲追魏<lb/>
晉而及之家居甚勝水竹幽茂亭館相通如入顧辟疆<lb/>
<pb n="KR4e0143_WYG_000-12b"/>
之園客至陳三代秦漢器物及唐宋以來書畫名品相<lb/>
與鑒賞好著古衣冠曵履揮塵望之者以為列仙之儒<lb/>
也間與親友吳鐵峯數人扁舟往來月為雅集以觴詠<lb/>
相娛樂又嘗與劉僉憲沈石田諸公遊武林經月忘返<lb/>
所至為文記之曰此未愜吾志也㑹當絶大江北遊中<lb/>
原覽岱華渉河濟循王屋廬阜而歸其思致之高如此<lb/>
晩嵗益務清曠室無姬侍築小雅之堂方牀曲几宴坐<lb/>
其中或累月不至城郭至則止宿僧舎而已前二年予<lb/>
<pb n="KR4e0143_WYG_000-13a"/>
家居一日忽冒暑見過飲氷數椀而去又二旬而疾作<lb/>
家人進藥俾持去曰吾治棺待盡久矣且吾年六十三<lb/>
又夭耶竟卒𢎞治丙辰六月庚子也明古狀貌竒偉鬚<lb/>
髯奮張平生喜交遊惟其持信義四方之士過其門者<lb/>
不絶於所厚者有過尤好面折故人尤以直諒稱之少<lb/>
謁武功徐公公與談史即許其有識遂數從議論而識<lb/>
益進今致仕三原王公巡撫江南時聞其名延見之詢<lb/>
以政務尤許其才然未嘗言及私事公益重之且恨其<lb/>
<pb n="KR4e0143_WYG_000-13b"/>
老而不用於世也其諱鑑初字未定後始字明古自號<lb/>
西村人稱西村先生曾祖彬祖晟父珩母凌氏繼母朱<lb/>
氏娶李氏子男二人曰永錫太學生曰永齡縣學生女<lb/>
一人適鄉貢進士吳鎣孫男四人曰曾同曾繼曾遇曾<lb/>
逵曾同縣學生孫女二人曾孫男一人曰夢禎當明古<lb/>
卒之明年予與文溫州宗儒往哭之其二子哭拜即以<lb/>
墓文請予念失此良友方切悲傷而何文之能為耶顧<lb/>
有終不得而已者乃卒之四年己未三月庚申葬於吳<lb/>
<pb n="KR4e0143_WYG_000-14a"/>
縣西山之博士塢為表之曰嗚呼世有信古執禮如斯<lb/>
人者乎世有博洽好學如斯人者乎有才之達論之正<lb/>
如斯人者乎亦有剛直好義高曠絶俗如斯人者乎有<lb/>
如斯人當觀其終達生順命能保其躬嗚呼明古庶無<lb/>
愧乎其中<lb/>
　　薦疏<lb/>
欽差巡撫南直𨽻地方總理糧儲兵部尚書兼都察院<lb/>
右都御史臣王恕謹奏為薦舉賢良以裨聖化以光盛<lb/>
<pb n="KR4e0143_WYG_000-14b"/>
治事臣聞唐虞咨詢務存採納周文好士恒若渴飢用<lb/>
能成雍和之化故臣子效忠不惟勤勞其身尤必多所<lb/>
引薦以底績勩史魚不忘蘧瑗鮑叔請召夷吾自昔公<lb/>
篤之慮類然也臣待罪南都咨訪遺逸竊見蘇州府吳<lb/>
江縣儒生史鑑天資超縱藝才標植文采英暢議論條<lb/>
貫慤有端緒耳聽目覽瞥見不遺墳典邱索竹素以來<lb/>
無不淹誦遇所著述下筆不休義理由其手出精深博<lb/>
敏沉雄藻繪詞賦可相如比肩書奏則嚴安徐樂不能<lb/>
<pb n="KR4e0143_WYG_000-15a"/>
過也且烈亮有聞忠直成性雖周昌謇諤汲黯誠直以<lb/>
今方古未見其差若其經國匡俗水利錢榖慮變圖難<lb/>
抗力矯志必能輯寧邦夏宣靖四方適時宜緩急陳安<lb/>
攘富强之計誠文武克允貞幹負荷之器也伏願拔擢<lb/>
陛下臨軒親試其可畀以方面之重必能究盡事情行<lb/>
且大濟武功益隆文治三年之任而不能大有益於時<lb/>
政臣當受罔上之誅無所辭避伏惟陛下埀神亮察幸<lb/>
甚幸甚不勝恐懼云云<lb/>
<pb n="KR4e0143_WYG_000-15b"/>
　　鄉賢申文<lb/>
蘇州府吳江縣<hi>尹詹文光</hi>為崇祀鄉賢闡幽德以激後進事<lb/>
據儒學廩增附生員李炫梅禹錫錢乾沈瀚等呈稱沒<lb/>
世不忘君子盛德之效奉嘗有紀古人尚賢之方故經<lb/>
重法施於民之文令著嵗列於祀之典此古今通例風<lb/>
化攸闗者本邑已故徴君先生史鑑字明古號西村自<lb/>
詩書衍族本忠孝傳家事繼母以孝聞待諸昆以友著<lb/>
超然出塵世之表卓乎具古人之風博學無窮篤行不<lb/>
<pb n="KR4e0143_WYG_000-16a"/>
倦年幾杖國非公事不至公門身有席珍擅儒名而廣<lb/>
儒業志非鴻漸羽足為儀行不同人分甘於野治家有<lb/>
訓別内外而辨上下處世不流立綱紀而布經綸冠婚<lb/>
䘮祭四端輯四禮以行古道衣冠宫室等制遵㑹典以<lb/>
合時宜廣祭田以備春秋禮嚴宗族設義塾以淑子弟<lb/>
教普親疎兩朝以賢良徴上書而固辭也一邑以巫覡<lb/>
惑建言而盡除之内閣吳文定公寛篤以朋情取謨猷<lb/>
而建調元之績巡撫王端毅公恕待以賓禮藉經畫以<lb/>
<pb n="KR4e0143_WYG_000-16b"/>
成治水之功憲廟纂修覈而不鄙西村文集古而益深<lb/>
左傳編禮經疑禮經纂明文約博古考功懋先儒運河<lb/>
志水利議小雅日抄武林紀事司馬年譜文開後學輯<lb/>
逺祖廢塚清隔府浮糧實三吳之高士誠一代之偉人<lb/>
鄉黨稱揚口碑尚在縉紳傳述心法猶存借使不能著<lb/>
行於前曷克流芳於後當時仰瞻山斗今日想見羮墻<lb/>
舊業遺文動如存之感流風餘韻闗沒後之思驗此行<lb/>
實之詳允協褒崇之典禮應申請送入鄉賢祠一體同<lb/>
<pb n="KR4e0143_WYG_000-17a"/>
祀庶使德化薰蒸風聲感召足以彰顯㣲闡幽之意且<lb/>
造移風易俗之端事闗公典理合備由<lb/>
　　登小雅堂哭故友西村史先生　　吳　寛<lb/>
路繞黃家溪水長春風灑淚復登堂草荒求仲常來徑<lb/>
塵滿元龍舊卧牀分手死生嗟契闊傷心聚散覺凄涼<lb/>
高邱數尺棲神地碧樹争凋不待霜<lb/>
　　哭史西村先生　　　　　　　　文　林<lb/>
百里乘舟淚不乾堂登小雅倍辛酸高臺月上人何在<lb/>
<pb n="KR4e0143_WYG_000-17b"/>
曠世風流骨未寒好古有心真自許貽謀無地不為安<lb/>
偉哉尚覺聞雄辯漫展遺文一再看<lb/>
　　登小雅堂哭西村史姻家先生　　沈　周<lb/>
築臺高住似神仙恰好堂成及已年歌哭於斯人忽耳<lb/>
死生無度事茫然青山底處尋藏史白雪從今付絶絃<lb/>
此夜獨登惟見月清光依舊石闌前<lb/>
　　哭西村回雪中過鶯脰湖有感再悼一章<lb/>
不復見此叟歸哉空雪湖低雲接清淚逺浪激長吁骯<lb/>
<pb n="KR4e0143_WYG_000-18a"/>
髒老博士峥嶸偉丈夫明廷虛購玉滄海實遺珠雄辯<lb/>
長翻口衰痕未滿鬚斯人竟㣲疾我輩强孱軀一邑人<lb/>
皆愕三年夢已殊妙篇留膾炙還與不亡俱<lb/>
　　登小雅堂哭西村夫子　　　　　文　璧<lb/>
六十三年葢代豪掀髯想見氣横濤鄉閭總識衣冠古<lb/>
流俗空驚論議高前輩似公何可少英雄終老亦云遭<lb/>
凄涼小雅新堂上曾把文章朂我曹<lb/>
　　登墓哭故友西村史先生　　　　都　穆<lb/>
<pb n="KR4e0143_WYG_000-18b"/>
紙灰飛雪滿墳臺知是家人拜掃回交誼忘年吾敢望<lb/>
東風吹淚濕青苔<lb/>
　<lb/>
　<lb/>
　<lb/>
　<lb/>
　<lb/>
　西村集巻首<lb/>
</p>
<p>
</p>
  </div>
</body>
</text>
</TEI>
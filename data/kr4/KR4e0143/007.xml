<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西村集巻七</head>
    <p>
<pb n="KR4e0143_WYG_007-1a"/>
欽定四庫全書<lb/>
　西村集巻七　　　　　　明　史鑑　撰<lb/>
　　記<lb/>
　　　記臨平山一<lb/>
錢塘山水名天下四方之人不逺千里以一遊為快何<lb/>
况吾蘇與之名相亞地相望徐行四日疾行三日皆可<lb/>
達然而足跡未嘗一至者何也葢無名人勝士可依藉<lb/>
以行故徘徊顧望而不即遂者將以有待焉耳前三四<lb/>
<pb n="KR4e0143_WYG_007-1b"/>
年鄉先生劉僉憲友人沈啟南與予訂為斯遊因竊自<lb/>
賀以為平生所待而藉者兹遂矣又各以事縻不果行<lb/>
成化辛卯嵗二月乃始克踐之先是一月與沈啟南定<lb/>
行日其仲繼南聞之欲同往予欣然諾之是月四日三<lb/>
君子過予家留信宿而行踰嘉興歷石門始望見有山<lb/>
隠隠出天際人指云臨平山也又行餘五十里乃至山<lb/>
下時快雪新霽重崗複嶺積素凝華上下一色寒光皓<lb/>
彩奪人目睛瓊林玉樹布列巖崖上玲瓏玓瓅絶可愛<lb/>
<pb n="KR4e0143_WYG_007-2a"/>
凡斷齶之狀蒼翠之色俱蒙被皎白斂巧藏竒一返太<lb/>
朴如仙姝玉女不為世俗艶媚態而淡粧素服風韻髙<lb/>
潔終異凡人僉憲歎曰始吾之南也以斯景為不及見<lb/>
而今兹遇之豈天將全吾觀乎雖然仲春之雪非時也<lb/>
吾何敢遊觀之樂為哉宜不忘吾憂不溺吾樂者吾其<lb/>
為心樂至而憂或忘者吾其為迹君子之道也二三子<lb/>
其識之作望臨平山記<lb/>
　　　記寶石山二<lb/>
<pb n="KR4e0143_WYG_007-2b"/>
自臨平指西南行將六十里至杭山皆在城西舟不得<lb/>
至其處命家僮持槖自山後先往客皆肩輿入市訪劉<lb/>
邦彦他出不遇投刺而去入北闗門至洪福橋飯諸立<lb/>
夫家相與舍輿步出錢塘門度石函橋湖水自橋下出<lb/>
屈曲衝盪有聲倚闌聽者久之遂與持槖者㑹寶石山<lb/>
下山之僧傅上人予鄉人也其住山時予曽送之有明<lb/>
年不負登臨約應叩禪扉借竹房之句至是聞予實來<lb/>
候道左迎謂曰前言可不食矣相與撫掌一笑遂導客<lb/>
<pb n="KR4e0143_WYG_007-3a"/>
躡石磴數十級至寺為房皆負隂向明重叠在山半顧<lb/>
見羣山自天目來環湖之西北南三面南止巽為鳳凰<lb/>
山宋故宫在其麓北止艮即寶石山也今保叔寺踞其<lb/>
冢崗嶺連屬蜿蜓委蛇髙下嶔岑凡三十里不斷郡城<lb/>
横截其東西之三門皆俯臨湖水南曰清波道湖隂者<lb/>
出焉北曰錢塘道湖陽者由焉中曰湧金復分道於南<lb/>
北湖幅員可十里許泓渟淵瀯蓄細洩大納汙流惡蘇<lb/>
公堤如蛟龍出水拏雲捲雨横亘湖面城中官府居民<lb/>
<pb n="KR4e0143_WYG_007-3b"/>
軍師之署舍與夫浮屠老子之宫皆棟宇櫛比榱桷鱗<lb/>
次氣欝欝如霧東望淛江如白練曵城下繚南縈東連<lb/>
接海氣蒼茫無際不騖逺不窮髙一舉目而得其大都<lb/>
焉傅上人出酒飲客衆樂甚惟啟南時起倚欄檻語之<lb/>
不應飲之不舉穆然若忘凝然若寂疑其神與造物者<lb/>
往遊而不息也日欲暮立夫將辭歸客挽留同宿修師<lb/>
房燈下相對如夢不意此身之直在山水間也<lb/>
　　　記參寥泉鄂王墓飛來峯三<lb/>
<pb n="KR4e0143_WYG_007-4a"/>
山寺日髙劉邦彦來訪握手相問勞已即謀入西山前<lb/>
時遊者皆朝往夕返而幽勝處多在深僻往往迫日暮<lb/>
而莫得竟也於是置重累於保叔獨従家僮輦食飲舍<lb/>
頓具偕往餘百步有寺峩然臨湖上云智果也入門循<lb/>
東廡行過佛殿稍北一小亭甚幽閴中有泉曰叅寥讀<lb/>
徐一䕫碑云東坡在黄州時嘗夢與叅寥子道潛賦詩<lb/>
覺時記寒食清明都過了石泉槐火一時新兩句後官<lb/>
杭聞叅寥住智果寺有泉宜茶寒食日汎湖尋之忽憶<lb/>
<pb n="KR4e0143_WYG_007-4b"/>
舊夢因以名泉云云頃之從者舁酒至遂列飲泉上各<lb/>
賦一詩觴至則歌以侑之飲散登輿西經葛嶺訪賈似<lb/>
道故居則已鞠為瓦礫塲矣噫擅威福窮逸樂身不欲<lb/>
危家不欲敗國不欲亡得乎又行二三里許至棲霞嶺<lb/>
過岳鄂王墓下下輿趨入僉憲拜衆皆拜嗚呼髙宗忍<lb/>
忘其父兄之仇其忍扵殺王也宜矣然墓上木今猶南<lb/>
向則王之忠義豈以寃死而有間哉悲慨者久之折而<lb/>
南行度洪春橋見蒼松夾路大皆連抱而髙或百尺依<lb/>
<pb n="KR4e0143_WYG_007-5a"/>
依如人立道旁肩摩武接或拱或揖自此至靈隠及三<lb/>
天竺不間他族故曰九里松云上則枝鬛偃葢下則石<lb/>
甃夷潔雨不沾衣泥不塗足每風自山頂下則龍鳳飛<lb/>
舞翺翔霄漢濤鼓籟鳴淙錚鏗鍧響應山谷如聆廣樂<lb/>
於洞庭之野也少焉陟芝嶺遊普福寺愛其清雅欲止<lb/>
宿而寺僧皆出遊未歸乃進次飛來峯峯在西山中始<lb/>
由天目山發源東來至湖止不可去其氣欝積融結為<lb/>
此峯故其秀為諸山冠重崗如城圍合無間惟東北稍<lb/>
<pb n="KR4e0143_WYG_007-5b"/>
隙所謂九里松者路所従入有橋曰回龍宋南渡後名<lb/>
也行又數十步復有橋曰合澗峯南北有泉至橋下同<lb/>
入於湖兩寺夾立峯下而中分之陽曰靈山隂曰靈隠<lb/>
臺殿重㳫掩映前後如畫故白樂天有一山門作兩山<lb/>
門之詩葢指此也峯之石無秋毫土壤皆紺碧膩滑攅<lb/>
蹙疊皺峛崺磈礧俯若頽雲仰若偃葢峙者獸踞鶱者<lb/>
鳥騰望其顛如圭璋呈露即其址如瓊瑰委積神設鬼<lb/>
施千態萬狀而莫有同者焉其上則異木竒卉不辨其<lb/>
<pb n="KR4e0143_WYG_007-6a"/>
名穿透崖石根露蔓延而膚理光澤枝葉葳蕤華盛美<lb/>
好類人力所灌治也其下則巖洞空豁容納光景東曰<lb/>
龍泓西曰呼猿皆曲暢連貫窈然若窮忽又明朗縦横<lb/>
出入恍不知其端倪客環行交錯卒與衆遇則大呼笑<lb/>
以為樂家僮伺主者出亦竊入馳逐洞中互相持驚呌<lb/>
聲如甕葢中響久未能出冷泉澗如一玉帶抱峯背流<lb/>
至靈隠寺前有亭翼然臨之名與泉同磵底皆小石平<lb/>
布圓潔如鳬雁子泉軋其上紋如織縠聲如鳴佩使人<lb/>
<pb n="KR4e0143_WYG_007-6b"/>
目駭耳聳岸址則蘭芷叢生搖青曵紫蕊拆苞敷香氣<lb/>
薆咇凡此皆其畧耳他勝殆不可為狀方舉酒欲飲亭<lb/>
上而靈隠詳禪師歸自城中見輿上挾書冊遙呼曰客<lb/>
非常人也不問名而就飲焉衆皆引滿不辭頽然就醉<lb/>
邦彦以事不可留辭歸予五人者皆露坐寺前石上融<lb/>
然神釋快然心暢萬慮俱息直欲身世兩忘也久之日<lb/>
没林影外暮色蒼然暝無所見覺露濕衣上乃始入詳<lb/>
禪師面壁軒中夜深月上時時開南牖望之如見故人<lb/>
<pb n="KR4e0143_WYG_007-7a"/>
與語而不忍休也<lb/>
　　　記韜光庵三天竺寺四<lb/>
環西湖之山凡三面西山為最佳據西山之佳惟四寺<lb/>
靈隠為最勝領靈隠之勝有吾亭韜光為最幽韜光在<lb/>
寺後之北髙峯下其始由西北隅上山路險峻曲折虵<lb/>
行兩旁皆巖崖陡絶數里中連屬不斷嘉樹美竹森其<lb/>
上兔絲女蘿之屬蔓延而羅生枝䕃交加蒼翠蒙密日<lb/>
光漏木葉下瑩淨如琉璃可愛禽鳥聞人聲近輒飛鳴<lb/>
<pb n="KR4e0143_WYG_007-7b"/>
翔舞若報客狀峯回路轉客或先後行相失望見樹隙<lb/>
中微有人影往往遙相呼應遇㑹心處則倚樹而息藉<lb/>
草而坐悠然遐想者久之起而行行而止猶徘徊不忍<lb/>
去道中聞梵音泠泠如金石出林杪因徐步聽之久方<lb/>
及門堂宇因山為髙下明淨整潔一塵不生周圍峯巒<lb/>
環抱勢極奥曲窈然深秀乳泉交流屋上下隨處充滿<lb/>
晝夜常如風雨聲老僧八九人皆擁衲趺坐閉目靜觀<lb/>
客至不起惟融庵主者出肅客坐小軒中焚香供茗菓<lb/>
<pb n="KR4e0143_WYG_007-8a"/>
甚䖍復引客出屋後見大竹數萬竹盡西一小邱髙可<lb/>
數丈攀援而登其上望見西湖湛然在城下南北兩山<lb/>
繞湖如雙龍抱一銀盤晃漾不定使人心目蕭爽神思<lb/>
飄逸疑乗雲御風浮遊於灝氣上也吁快矣哉復循舊<lb/>
路下山而傅上人追客及飛來峯下同往遊三天竺初<lb/>
慧理法師自西域來見峯之秀拔有靈鷲小朶飛來之<lb/>
嘆葢言其形似而未必有實也既建靈隠於峯後次建<lb/>
靈鷲於峯左又次建靈山於峯前靈山一名天竺靈鷲<lb/>
<pb n="KR4e0143_WYG_007-8b"/>
己久廢靈隠地勢又窮惟靈山之右山益深地益髙勢<lb/>
綿延未已後人乃於其隙相繼建二寺并靈山為三三<lb/>
寺並列同名天竺而上中下别之以髙下言先上竺後<lb/>
下竺以久近言先下竺後上竺中竺則介乎其兩間三<lb/>
竺皆臨絶磵限連山深秘密勿疑若無路惟其左有所<lb/>
入處署曰佛國山張即之書也長松參天半路平坦無<lb/>
上下之險無陟降之勞行不甚逺人不甚困而舉盡其<lb/>
遊觀之美焉上竺既深邃在五峯之間雙桂乳竇白雲<lb/>
<pb n="KR4e0143_WYG_007-9a"/>
磈礧獅子其目也寺有鴛鴦殿葢重而合之中藏沈香<lb/>
大士像人捐寶玉為供至建閣貯之雖多而無絶異者<lb/>
寺僧瓛秉中名能詩出稿示客惟絶句頗佳耳中竺稍<lb/>
荒廢僧有寶楚瑛者自言其師吳僧也故視客為尤親<lb/>
延入千嵗巖下登曲水亭亭有巨石上鑿為蜿蜒形引<lb/>
水注之屈折行其間因呼酒實觴而流焉至則接取以<lb/>
飲客甚歡洽下竺多古跡葛公井理公巖三生石香桂<lb/>
林翻經臺跳珠磵東坡煮茶亭咸具在無恙方丈負飛<lb/>
<pb n="KR4e0143_WYG_007-9b"/>
來峯其背不施户牖恒與峯面石之秀者與冷泉同中<lb/>
有王叔明畫壁甚佳但恨其未畢委去有沈士偁者補<lb/>
之老僧禄萬鍾年八十餘而好客觴於小朶軒中客已<lb/>
先醉不能飲惟徜徉泉石間㑹日暮天黑祥師又頻遣<lb/>
人促回乃行歌過合磵橋月已出東山掛青松頂矣遂<lb/>
乘月歸直指堂上師復出酒飲客問遊事余曰三竺下<lb/>
竺勝啟南應聲曰四僧此僧髙因大笑飲散啟南秉燭<lb/>
作圖相與賦詩其上留山中為故事皆冥搜苦思務出<lb/>
<pb n="KR4e0143_WYG_007-10a"/>
竒語以相勝夜將半猶吟聲嗚嗚然不休<lb/>
　　　記風篁嶺靈石山煙霞洞五<lb/>
西山之勝既盡將理輿南遊傅上人引治裝者先往六<lb/>
通寺候僉憲與客辭飛來峯出路口猶時時回顧至不<lb/>
見乃已因指而誓曰自此當嵗一相見也遂經集慶寺<lb/>
過夕佳樓歷梅坡園皆荒坵草舍遺跡無幾存者豈𢎞<lb/>
大侈麗之觀為天道所惡而然耶抑廢興别有數耶相<lb/>
與一嘅道中見古墓在山半立夫指云此句曲外史張<lb/>
<pb n="KR4e0143_WYG_007-10b"/>
天雨葬其下惜榛莾荒穢不果登又行數百步始至風<lb/>
篁嶺下福邸園龍井寺正據其上嶺甚髙大上下純嵌<lb/>
空大石玲瓏挺秀萬怪千竒無以為之狀近年有中貴<lb/>
人將事搜剔則愈出愈竒度不可窮乃止園廢久垣屋<lb/>
卉木已蕩然惟水樂洞在水自頂溜洞中潨然有聲如<lb/>
合節奏儼乎宫商之相宣也坐洞口聽久不能去龍井<lb/>
在山頂窪然石眼也刻石為龍頭吐之頦下濯濯然如<lb/>
鬚鬛動水中寺僧以泉煮茶飲客味絶勝他水自此南<lb/>
<pb n="KR4e0143_WYG_007-11a"/>
行出荆篠間上靈石山磴道危險如登梯輿人皆喘汗<lb/>
欲仆客前行者覺有異則指示大呼笑後行者亦呼而<lb/>
應之聲振林壑不已連山綿谷萬石如林竒恠迭出大<lb/>
者小者側者正者瘦者壯者皺者滑者枯者潤者方者<lb/>
圓者奮者斂者青者紺者黝者起者仆者蹲踞者偃蹇<lb/>
者蜿蜒者突怒者透漏者人立者羊觸者牛眠者虎摶<lb/>
者仰而欹者俯而屈者騰而上者頽而下者如人之面<lb/>
目皆具而無一相似信天設其巧地發其秀以表異於<lb/>
<pb n="KR4e0143_WYG_007-11b"/>
兹邦也歟然嶺上無水雖鑿井亦不得意其下皆空洞<lb/>
穿漏故不能渟蓄乎轉東行二里許至一寺有洞在西<lb/>
北山上以煙霞名之寺又以洞名名之僉憲倦步欲不<lb/>
往衆强輿至洞約髙二丈中窅然深黒不知所止溜水<lb/>
下滴石上嵗久成波浪粼然洞頂及兩壁皆鍾乳凝結<lb/>
青碧黄白相間其紋如雲氣如雨脚如蓮花龍鳳不可<lb/>
勝計雖甚巧莫能角其技焉欲一飲従者咸不在寺僧<lb/>
慧無自㩗山蔬新釀來供而傅上人在六通遲客久不<lb/>
<pb n="KR4e0143_WYG_007-12a"/>
至遣治裝者賫酒肴隨路訪之﨑嶇歷數處問樵者始<lb/>
追及山下立夫望見懽呼曰酒至矣予喜舞僉憲笑曰<lb/>
是生未醉先狂矣乃列飲洞中令童子歌竹枝詞以侑<lb/>
觴客従而和之悠揚飄颻如步虛聲鳴雲霄上也於是<lb/>
飲酒樂甚醉後猶連索未己不復言他往矣俄有言象<lb/>
頭峯始撤而往觀有鼻蜷然下垂甚肖似也撫玩者久<lb/>
之噫今世之名有力者往往逞志於泉石窮險阻竭工<lb/>
費以聚其秀且異者於私苑之中務在盡取必得而後<lb/>
<pb n="KR4e0143_WYG_007-12b"/>
已然求如彼自然之竒曽不能彷彿其萬一今乃知造<lb/>
物者之巧與力豈區區私智所可擬倫哉<lb/>
　　　記石屋虎跑玉岑山六通寺六<lb/>
遊烟霞洞後客相與並輿語道中以為斯洞之竒不可<lb/>
復得輿人有沈安者進曰石屋洞當不下此且甚近盍<lb/>
往遊乎客聞喜甚因移輿指之洞在山麓前臨平地約<lb/>
髙三丈許深如髙而濶倍之爽塏明徹可容數十人坐<lb/>
洞口竒石倒懸危欲下墮下突起一石向之連比昵接<lb/>
<pb n="KR4e0143_WYG_007-13a"/>
儼然若二故人附耳語也洞底如螺殻新蜕旋轉深入<lb/>
愈下愈小窺之甚黑莫測其淺深西南有小穴上出漏<lb/>
光納明遙望見青天如紫雲中懸一碧玉盤耳石壁上<lb/>
有賈似道題名乃咸淳中往天竺禱雨回經此後附廖<lb/>
瑩中翁應龍名葢賈專政時廖為館客翁為堂吏事一<lb/>
切委之於此可見二人則無時不従他人雖賢者不得<lb/>
預耶轉而上山有二洞相望東曰天然西曰隠身天然<lb/>
則上平下坦如怒猊張吻哆然未收俯首乃可入隠身<lb/>
<pb n="KR4e0143_WYG_007-13b"/>
一名蝙蝠直石罅耳是日微安幾失之出坐道旁樹下<lb/>
因共論二洞優劣予推烟霞啟南推石屋爭辨莫能決<lb/>
僉憲方面山吟哦初若不聞乃相與質之徐曰烟霞麗<lb/>
石屋竒要亦不相上下衆乃大笑起去度小石橋南行<lb/>
田野間兩山谷夾道連綿起伏如二陣並進為犄角天<lb/>
衡地軸鶴列魚麗靡不畢備而縦横變化出竒無窮使<lb/>
人心目蕩駭左顧右盻得此失彼直應接不暇也又西<lb/>
南行五里許覺山益竒路益曲水泉多交流乃虎跑寺<lb/>
<pb n="KR4e0143_WYG_007-14a"/>
也風氣藏納竹樹掩映窈然而深欝然而隂後之行人<lb/>
望前行者如入緑雲中倐忽不見如此者又二里餘方<lb/>
至重門内有方池水清如鏡俯見天影石橋跨之水従<lb/>
門竇中出轟然雷鳴澗中也樓殿宏麗疊處山上下門<lb/>
廡堂室無不整齊完好南山中之最清處也敬祖規上<lb/>
人導客往觀虎跑泉泉在佛殿西階上覆以畫亭䕶以<lb/>
朱闌泉流階除下汨汨然云性空中法師開山時患無<lb/>
水將遷他處忽二虎跑地出泉師遂止不去東坡蘇學<lb/>
<pb n="KR4e0143_WYG_007-14b"/>
士守杭時曽於此養疾所賦詩石刻猶在延入滴翠軒<lb/>
壁間有求無已禪師畫像因憶鑑為兒時聞先君子言<lb/>
虎跑之勝杭郡諸山無以過之且甚愛求師之為人别<lb/>
後不能忘懷至形於詩詞然以事阻不及再遊俯仰隔<lb/>
世悽然久之復遊翠濤軒上軒内外花木几格種種皆<lb/>
可愛有倪雲林樹石圖上書為徳常畫題二絶句云春<lb/>
雨春風滿眼花夢中千里客還家白鷗飛去江波緑誰<lb/>
採西園榖雨茶燕子低飛不動塵黄鶯嬌小未勝春東<lb/>
<pb n="KR4e0143_WYG_007-15a"/>
風緑盡門前草細雨寒烟愁煞人詩佳而畫非真蹟其<lb/>
戴文進摹歟亦亂真矣此葢啟南所云出門見夕陽在<lb/>
山山色盡紫松枝上有鳥如山雀毛羽蒼緑見客不驚<lb/>
意甚閒雅頃之經南高峯至玉岑山下遊慧因寺寺又<lb/>
名髙麗像塑繪畫皆神采生動故宋時名手也遂往六<lb/>
通寺與傅上人㑹寺僧慧天澤亦予之鄉人設酒樂客<lb/>
客困不甚飲夜就宿焉<lb/>
　　　記南屏山玉泉寺紫雲洞七<lb/>
<pb n="KR4e0143_WYG_007-15b"/>
客遊虎跑時立夫即欲别去衆不許乃偕至六通寺先<lb/>
時連榻同寢是夕忽他宿晨起逕歸衆怪之予曰飫於<lb/>
飲食者固異夫飢渴之人也山水日接乎其目非若吾<lb/>
徒來遊之為樂方未饜也其去也固宜遂往法相法因<lb/>
兩寺皆少憇自此以東至南屏山遊淨慈寺寺甚大佛<lb/>
殿羅漢堂尤宏敞新整五百應真像皆面相向背相負<lb/>
環坐無端遊者多周行其間寺門外有池前有雷峯塔<lb/>
類炎上鑿此以厭之樟樹四株大各數圍髙七八丈拳<lb/>
<pb n="KR4e0143_WYG_007-16a"/>
曲擁腫與他生者不類湖山勝槩樓藕花莊皆近湖上<lb/>
樓以供監司郡守宴遊莊則有僧居之但名佳耳僧言<lb/>
故老云杭之諸寺靈隠秀氣虎跑清氣淨慈市氣信然<lb/>
遂道六橋往湖北歸湖光山色映帶左右而六橋横界<lb/>
乎其中客連輿循行若駕飈車驅羽輪凌弱水而遨遊<lb/>
乎蓬瀛方丈間也亦樂矣哉道中見流水下石子多金<lb/>
色可愛人云金沙灘也俄入北山後訪玉泉寺地勢益<lb/>
進益下泉在西北有二池作石梁限之大者可一畝小<lb/>
<pb n="KR4e0143_WYG_007-16b"/>
者亦數十步水瑩徹明淨如汞沙土盡碧色日映風動<lb/>
光景盪漾疑露珠走大荷盤上也人撫掌則泉脉湧發<lb/>
勃勃作湯沸狀巨魚可百餘頭類若遊行鏡中鱗鬛可<lb/>
數見客怡然不驚若與之相忘客亦坐是不去時主僧<lb/>
仁上人出遊吳興其守舍者以客之樂乎此也為汛掃<lb/>
池西小閣客呼酒坐飲其上戲以餅餌投之皆噞喁就<lb/>
食或趨而奪之其已得者則悠然逺逝若畏避狀因忽<lb/>
自悟人之懷利自私者其亦何以異於是乎為之一笑<lb/>
<pb n="KR4e0143_WYG_007-17a"/>
客飲酒不已皆至醉俄而僧歸共舉酒勸之亦醉遂由<lb/>
山背南上舍輿步往紫雲洞初入低甚轉西稍寛已而<lb/>
忽髙曠洞頂斜卓石色純紫類畫家所謂斧劈皴者益<lb/>
上有穴西出臨大野見落日在其下乃自山前下去由<lb/>
栖霞嶺西出路口歸保叔寺中<lb/>
　　　記西湖八<lb/>
錢塘為東南佳麗而西湖為之最重山環之名籓枕之<lb/>
凡峯巒之連絡城郭之逶迤臺殿亭榭之叅錯舉凌虛<lb/>
<pb n="KR4e0143_WYG_007-17b"/>
乗空以臨其上天光水色顛倒上下烟雲起滅其狀萬<lb/>
殊而酒棹遊艦往來交互歌吹之聲相聞自春而夏夏<lb/>
而秋秋而冬無日而息也其盛矣哉客來錢塘時僑寓<lb/>
寶石山上湖之勝盡在几席下然猶以未即其中為恨<lb/>
故連為三遊焉雖所遇之景不同而所得之樂無不同<lb/>
也二月望日其始遊也主則邦彦客則僉憲啟南繼南<lb/>
立夫沈明德暨予凡七人時春日妍麗湖水明淨萬象<lb/>
在下栁色微緑梅花猶繁盛㸃綴逺近篙師刺船紆回<lb/>
<pb n="KR4e0143_WYG_007-18a"/>
宛轉傍湖徐行而賣花獻技之人皆乗小紅船鳬飛水<lb/>
上迎前尾後由東之南由南之西之北復之東而休焉<lb/>
遇勝而登適興而返感今悼昔形諸詩歌有倡斯和雖<lb/>
寄興不同然皆渢然成音可諷詠也凡所履歷并記之<lb/>
孤山在湖北去岸猶二里許無所連系林和靖墓在其<lb/>
上後人建祠肖白香山蘇東坡并和靖曰三賢堂慶樂<lb/>
園在湖南今廢惟太湖石在耳園昔為韓侂胄山莊初<lb/>
名勝景即趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>於此效鷄鳴犬吠者後侂胄誅莊入<lb/>
<pb n="KR4e0143_WYG_007-18b"/>
官更今名云後五日其再遊也主則杭人歸生客則惟<lb/>
邦彦明徳不至餘咸在凡六人是日風雨交作船不得<lb/>
出外湖惟在斷橋内迤邐行耳顧望四山雲霧蒙□霮<lb/>
<graphic n="KR0584" url="https://raw.githubusercontent.com/kanripo/KR-Gaiji/master/images/KR0584.png" mimeType="image/png"/>淋漓儼如水墨畫中繼南笑指曰天殆欲别出一竒<lb/>
乎然對此無言恐山靈亦將笑人矣因共聨一律又後<lb/>
二日其終遊也合始遊再遊之主與客凡八人妓則碧<lb/>
玉簫翡翠屏二人時宿雨新止天宇朗然日光漏雲影<lb/>
中乍明乍滅羣山淨洗絶無塵土氣空翠如滴衆壑奔<lb/>
<pb n="KR4e0143_WYG_007-19a"/>
流水色瀰漫湖若加廣草木亦津津然有喜色焉遙望<lb/>
雲氣出山腹如白浪在大海中洶湧不定方欲賦一詩<lb/>
紀之而僉憲赴臬司招不終飲而去邦彦立夫又間與<lb/>
二妓為諧謔竟不及成章而散噫客志此久矣私心以<lb/>
一至為足而今乃三焉天又隨所至輒改張其觀以示<lb/>
若使盡識之况主客多能言清而不固麗而不侈樂而<lb/>
不流其可謂無負賞酬者矣因次第書之<lb/>
　　　記銀瓶祠紫陽庵三茅觀九<lb/>
<pb n="KR4e0143_WYG_007-19b"/>
客恒往來湖山間而城中之遊則未也始遊西湖之明<lb/>
日乃相與詣之由錢塘門入至立夫家竹下少憇共往<lb/>
遊銀瓶聖女祠祠故岳鄂王所居也王遭誣時家屬俱<lb/>
徙嶺南惟女抱銀瓶墜井死杭人義而祀之迄今香火<lb/>
猶盛豈其貞烈之性死而猶靈歟徘徊顧嘆共舉酒酹<lb/>
之由祠東轉南入一尼院觀所藏巴延畫像魁然偉丈<lb/>
夫也遂循街南行數里過朝天門復西上吳山之鰲峯<lb/>
廼紫陽庵也前後左右皆大石怪怪竒竒如蛟龍如虎<lb/>
<pb n="KR4e0143_WYG_007-20a"/>
豹如麒麟如鳳凰如獅子如羅漢如夀星如蓮花如芝<lb/>
草如鄉雲如蜂房如燕巢如車葢如馬鞍如浮屠如蝦<lb/>
蟇又如牛如鹿如鐘如磬如鼓如鼎彞如筆架如屏風<lb/>
者甚衆客循行其間常若上墜旁仆戰懼失色毛髪森<lb/>
竪道士顧本清出陪客談故事云昔徐洞陽夢紫陽張<lb/>
平叔授丹訣故以名庵復導客往登丁仙亭有遺蜕一<lb/>
軀云丁野鶴也予應曰神仙家以為得道可不死野鶴<lb/>
其已得者歟將未得者歟道士與客皆大笑因取酒飲<lb/>
<pb n="KR4e0143_WYG_007-20b"/>
亭上索紙筆共聨一詩僉憲倡之啟南繼之予與繼南<lb/>
又繼之詩成酒盡遂由庵後竹林中出往三茅觀觀雖<lb/>
大然不逮庵之勝多矣迺不顧而去<lb/>
　　　記鳳凰山勝果寺淛江潮十<lb/>
杭人每春遊盛時嘗苦多雨為之廢者什六七今年雨<lb/>
獨少客來遊時鮮或值之邦彦詩有南遊半月無風雨<lb/>
之句葢紀實也遊城中後之三日天宇忽黯然雲氣自<lb/>
山谷中出上接太空頃刻瀰布欲雨不雨客顧笑曰天<lb/>
<pb n="KR4e0143_WYG_007-21a"/>
殆將促吾遊乎乃始整頓為遊事然以邦彦明徳咸在<lb/>
逺猝未能致惟立夫居稍近因紿之來相與循城下南<lb/>
行歷錢塘湧金清波三門凡數里乃折而西行登萬松<lb/>
嶺鳳凰山之左翼也可二三里許至絶頂見怪石數十<lb/>
株竒秀挺拔無與比屹立相向中止通一人行路盡有<lb/>
草屋一間僧一人居之而巖下有石龕可坐然皆類人<lb/>
鑿而成者僧言舊有羅漢居此不烟火食惟茹黄精耳<lb/>
客相視竊笑以為其言近於妄遂循磴南下轉西有坊<lb/>
<pb n="KR4e0143_WYG_007-21b"/>
曰萬松宋故宫也然陵谷變遷城邑改移非復往時氣<lb/>
象矣前有岡嶺白塔在其上昔元君令番僧楊璉真伽<lb/>
發宋之諸陵盜珣瑤焚尸取骨葬此建塔鎮之復因故<lb/>
宫為報國寺葢以厭勝云自是益西行松徑中盤旋曲<lb/>
折將數十轉至勝果寺鳳凰山之右翼也寺創始於唐<lb/>
至宋規為苑今復之背山臨江風景殊絶主僧茂古林<lb/>
迎客松樹下歡然如舊相識因導客登寺後之髙閣遙<lb/>
望見江波浩渺東連大海與天為際而㑹稽佳山水層<lb/>
<pb n="KR4e0143_WYG_007-22a"/>
見叠出縈帯如畫客安得與浮邱廣成輩乘鸞鶴徃遊<lb/>
乎壁間有僧處黙詩云路自中峯上盤囘出薜蘿到江<lb/>
吳地盡隔岸越山多古木叢青靄遙天浸白波下方城<lb/>
郭近鐘磬襍笙歌是詩盡之矣後雖有賦者未見其能<lb/>
踰此也復下觀洗馬池看月巖宋之遺跡可見者僅此<lb/>
耳西南一嶺甚平坦云女教塲也嗟乎髙宗有臣如岳<lb/>
飛者而殺之乃欲教女子以兵用圖恢復難矣哉方列<lb/>
席欲飲繼南走報曰邦彦至矣葢過立夫家聞客為此<lb/>
<pb n="KR4e0143_WYG_007-22b"/>
遊遂南度慈雲嶺追至天龍寺不見復東踰嶺阨始及<lb/>
寺中也客歡甚競舉酒勸之飲散將西遊天龍邦彦不<lb/>
欲往乃至江上觀錢武肅王所築捍海塘厥功甚偉而<lb/>
杭人今猶追思之葢以此也適潮自海門上初如牽一<lb/>
綫白久之有聲轟然萬人鼓也俄見潮頭如雪山移來<lb/>
震蕩天地噴薄日月可駭可喜江中之船欲西往者反<lb/>
東向迎之潮與船相搏向天欲立者數四若與之角力<lb/>
鬭技須臾潮過乃旋艫隨之其往如箭轉眼已不見矣<lb/>
<pb n="KR4e0143_WYG_007-23a"/>
是日竟不雨明日乃雨客曰天之成全吾者至矣可不<lb/>
知止乎因共謀為歸計僉憲命鑑記之噫錢塘山水古<lb/>
今之名士遊覽探索盡發其勝者多矣以鑑不才乃欲<lb/>
抗顔而厠名耶然其足之所及目之所見心之所感不<lb/>
容以不書姑記之僉憲名珏字廷美以鄉薦為秋官屬<lb/>
僉山西憲事五十即致政啟南名周繼南名召長洲人<lb/>
邦彦名英立夫名中明徳名宣皆錢塘人鑑字明古吳<lb/>
江人史氏<lb/>
<pb n="KR4e0143_WYG_007-23b"/>
　　　菊花記<lb/>
余友汝其通嘗言其隣顧氏藝菊之盛約余往觀焉然<lb/>
各縻所役屢訂而屢廢也成化丁未嵗十月乙亥始克<lb/>
往踐之顧氏喜客至以酒觴客俄而其通之厨饌繼至<lb/>
相與對花樂飲而醻之以詩主人曰今兹多雨且風大<lb/>
為花病竢花無恙時君能再觀而記之否乎余曰諾後<lb/>
閲月以巻軸至𢎞治元年九月余家燬於火不及往且<lb/>
并其巻亡去顧氏不以為憾又從而繼之明年己酉秋<lb/>
<pb n="KR4e0143_WYG_007-24a"/>
其通舉於鄉將與計偕粤十月戊子余從賓客之後往<lb/>
與之别而顧氏之花方盛開因得以飫觀而徧識焉有<lb/>
花大瓣密而色黄者深曰赤金盤淺曰佛面金有花小<lb/>
瓣密而色黄者深曰黄木香毬淺曰白木香毬此花同<lb/>
而色有淺深之異其名有不同焉有色如荔枝而花敷<lb/>
者曰荔枝紅花巻者曰荔枝毬此色同而花異其名不<lb/>
同焉有花瓣如爪甲而微黄色者曰黄金瓣瑩白者曰<lb/>
白玉盤有花圓瓣密而深黄色者曰金毬瑩白者曰玉<lb/>
<pb n="KR4e0143_WYG_007-24b"/>
毬有心紅而花黄者曰黄鶴頂白者曰白鶴頂有花大<lb/>
瓣鬈而黄色者曰黄鶴翎正白者曰白鶴翎有濶瓣線<lb/>
紋而深黄色者曰金芙蓉白者曰玉芙容有花瓣修索<lb/>
而深黄色者曰金絞絲正白色者曰銀絞絲有花大無<lb/>
心而黄色披拂者曰金絡索白色者曰銀絡索有花大<lb/>
心抽如臺而白色者曰白牡丹紫色者曰紫牡丹此花<lb/>
同而色異其名之又不同焉有花大無心而色黄鎣者<lb/>
曰御袍黄有花小而色深黄者曰黄羅繖有花小瓣密<lb/>
<pb n="KR4e0143_WYG_007-25a"/>
而色微黄者曰西番蓮有花大而色嬌黄者曰鶯羽黄<lb/>
有花小而色鎣黄者曰内家金有花大而色渾紅黄者<lb/>
曰黄玉蓮有花大而無心色正白者曰清心蓮有花小<lb/>
而色初紅後白者曰玉繡毬有花小而色皎白者曰賽<lb/>
月明有花瓣密而色鮮紅者曰狀元紅有花嚲而色微<lb/>
紅者曰金蓮寳相有花瓣密而深紅者曰大紅毬有花<lb/>
瓣密而色匀紅白者曰粉香毬有花紅而心黄者曰錦<lb/>
香毬有花紅而純以金線心黄而標以紅臺者曰金帯<lb/>
<pb n="KR4e0143_WYG_007-25b"/>
圍有花小而淡紅者曰瑪瑙圍有花甚大而色紅嫩者<lb/>
曰佛座蓮有花小而色紅暈者曰醉楊妃有花小瓣密<lb/>
而嬌紅者曰勝緋桃有瓣少而色紫心黄者曰紫袍金<lb/>
帶有花大而色淺紫者曰紫寳相有花與色皆如瑞香<lb/>
者曰瑞香毬有花大而色兼紅紫者曰水戀紅有花深<lb/>
紫而純者曰鷄冠紫有花紅紫而間者曰紫霞觴有花<lb/>
小而色渾紅白者曰檀香毬此花之與色俱異而其名<lb/>
益不同焉然其間有以形言有以蕊言有以香言有以<lb/>
<pb n="KR4e0143_WYG_007-26a"/>
色言有以風神言有以韵度言有以標格言或兼之以<lb/>
述其全或離之以舉其盛其亦善於取譬也夫最黄之<lb/>
色十有八白之色十有一紅之色十有二紫之色七亦<lb/>
可謂多且佳矣顧氏乃猶以為未足父子恒皇皇焉以<lb/>
求而不得為恨其用志不亦專乎且求觀之賓日盈其<lb/>
門而不厭有章縫之士輒畚花贈之無吝色其取之以<lb/>
貨者拒而不受率以為常則其為人又豈特藝夫菊也<lb/>
哉昔人推洛陽牡丹廣陵芍藥甲於天下咸以為由土<lb/>
<pb n="KR4e0143_WYG_007-26b"/>
之宜今二郡之花無幾存者而菊則隨人致力不擇地<lb/>
而盛然則在人而不在土亦明矣因記其所寓目者如<lb/>
右且為更定其名之不雅馴者竢其後有得當續為之<lb/>
記余又聞吏於蜀之威州者言嘗以事至松潘松潘之<lb/>
地甚寒盛夏雨雪諸花皆遲惟菊先花於内地者十日<lb/>
於是益信其傲風霜秀搖落耐荒寒有非百卉之所能<lb/>
幾也因併記之<lb/>
　　　同里社學記<lb/>
<pb n="KR4e0143_WYG_007-27a"/>
吳江之東有市曰同里舊設征商之署邑大夫金侯請<lb/>
諸朝罷之因其址以建社學𢎞治八年春命里人顧寛<lb/>
董其役越三月學成壬子侯率博士諸生與大夫士之<lb/>
仕而歸造而進者釋奠於先聖先師禮也事竣大合樂<lb/>
以落成之邑人史某請紀其事俾來者知作之所始其<lb/>
辭曰惟兹同里距江帶湖聚落㕓居實盛於厥初商貨<lb/>
駢集肆為賈區開局置吏以籠商税匪曰利之抑末攸<lb/>
宜盛衰靡常嗟日就於涼昔焉貨藏今焉牧塲昔焉貿<lb/>
<pb n="KR4e0143_WYG_007-27b"/>
舍今焉草野凡厥吏胥求濟其税率羣行匄取日罔於<lb/>
利抉剔剗刮利盡商敝川舟斷行市肆晝閉公私交病<lb/>
罔有攸濟惟金令君聿有隠憂謂此不去民病曷瘳告<lb/>
於御史御史韙之以聞於天子天子曰都惟爾言是俞<lb/>
乃省吏函章還之於京以其廢址俾作學宫繚以周垣<lb/>
奠以講堂門廡齋舍靡不中程爰聘儒先以養蒙士爼<lb/>
豆於是詩書於是誦聲洋洋禮容蹌蹌侯來視學逺近<lb/>
咸作觀者從之填郛溢郭謂昔之地惟利是計鈎錙較<lb/>
<pb n="KR4e0143_WYG_007-28a"/>
銖如火之方熾惟吾令君是艾於今兹邦向義之方誦<lb/>
詩讀書如水之成章惟吾令君是營吳江洋洋此特一<lb/>
方專而不均民能無望我告言者侯將徧舉舉必有初<lb/>
繼之以序伐石鐫辭其倣於兹以毋忘緝熙侯名洪字<lb/>
惟深世家於鄞賜同進士出身<lb/>
　　　榮夀堂記<lb/>
國家之制凡吏於朝者率三載推封其父母如其子之<lb/>
銜與階而在外者則必歴九載始得葢所以尚功徳念<lb/>
<pb n="KR4e0143_WYG_007-28b"/>
勞勩别逺近也仕者由是多重内輕外夫豈故為是之<lb/>
殊哉良以常人之情近輦轂則戒而自修其放蕩不覊<lb/>
者多在逺也則夫人子之欲榮顯其親者非痛自繩約<lb/>
不可也然人之夀夭不齊命下之日或存或否而其子<lb/>
往往有拜恩而呼捧制而泣者矣當其得全於所遇則<lb/>
舉天下之願欲皆無與為比士之為親而仕者至此亦<lb/>
樂矣哉此吾監察御史朱君榮夀之堂所由作也君瀘<lb/>
人以博學能文章取進士為天子耳目之臣以年以勞<lb/>
<pb n="KR4e0143_WYG_007-29a"/>
聿有封鍚而其父母皆髙年令徳享兹備福君告省來<lb/>
歸幸親之夀樂已之榮而侈上之賜也乃相乃築乃斵<lb/>
乃陶爰作斯堂髙明靖深華采堅密爰寧其親以饌鼎<lb/>
爼以陳饋食鐘磬既和笙瑟間作工入升歌君率其婦<lb/>
與子奉觴上夀徧舉旅酬慈該孝備烝為太和容容與<lb/>
與其樂無涯也於是州之黄耉與其壯且少者聞而往<lb/>
觀焉曰吾州之宫室相比也求之堂上之親堂下之子<lb/>
莫榮夀若也是不可以不書使來請記予以為君方出<lb/>
<pb n="KR4e0143_WYG_007-29b"/>
自南臺監憲西江大振風紀在令式又當得封將見入<lb/>
佐聖天子立功立事文宣武襄功在社稷鼎彛銘焉史<lb/>
䇿書焉并親之榮名流千萬世豈止夀一時榮一鄉而<lb/>
已哉兹特紀其所聞者以如瀘人之志<lb/>
　　墓表<lb/>
　　　故永寧縣主簿諸君墓表<lb/>
江西吉安府永寧縣主簿諸勝受檄治一府九縣盜以<lb/>
景泰四年巡撫江西都察院右僉都御史韓雍上疏曰<lb/>
<pb n="KR4e0143_WYG_007-30a"/>
臣聞去姦以制任人以才古之善教也江西十有三府<lb/>
地大而多險人衆而雜居地大則襟帶江湖包絡山澤<lb/>
姦宄易於亡匿人衆則善惡混淆無賴之徒萌蘖其間<lb/>
盜賊斯出矣今法禁彰明比嵗豐給猶竊發若此倘不<lb/>
幸有水旱之災物力匱竭則强者奮臂而倡呼弱者聞<lb/>
風而響應恐饒信以西安袁以東未有寧居也於時始<lb/>
警而謀之其可及乎臣深為此懼故府委一官專令逐<lb/>
捕盜賊以防其微以杜其漸然人之賢否不齊才力亦<lb/>
<pb n="KR4e0143_WYG_007-30b"/>
異故有出此入彼不能窮其巢穴也惟吉安府永寧縣<lb/>
主簿臣勝受任以來夙夜在公至不顧省其家勞心盡<lb/>
力不避艱險故能時月之間擒戮渠魁徒黨解散民安<lb/>
常業而又精爽詳審人不能欺既無濫及亦無倖免人<lb/>
稱為平葢其才畧信有大過人者臣愚以為宜令專督<lb/>
屬府之盜然職分素卑人不凛畏謹按江西布政司故<lb/>
有捕盜經歴間者缺於選補今臣勝屢著勞效第以詘<lb/>
在下寮上無由知臣請授勝兹職俾之巡徼管内不惟<lb/>
<pb n="KR4e0143_WYG_007-31a"/>
少旌其勤使人知勸而盜賊亦可以漸而戢矣臣雍昩<lb/>
死以聞制下吏部吏部以勝資淺寢不行明年始有文<lb/>
綺之賜用前奏也當是時吉安人多當道文淵閣則陳<lb/>
循蕭鎡大學士吏部則王直尚書都察院則蕭維禎羅<lb/>
通左右都御史餘以侍従卿丞給史布列清要者不可<lb/>
勝計其子弟親屬僮奴率怙權使氣恣横部中輒槖盜<lb/>
以居利守令莫敢誰何君獨持法直行無所假借推情<lb/>
立義尋繹鈎探窮竟根柢衆以是大怨君乃共為蜚語<lb/>
<pb n="KR4e0143_WYG_007-31b"/>
誣之於巡按御史項聰聰時與韓巡撫以鄉曲更相責<lb/>
望不相能欲去君以快忿念無以為之罪乃攟摭修學<lb/>
時減剋穀價坐之奪其職當逮讞京師君聲寃事下都<lb/>
察院維禎入私言望君不與辯君遂持維禎隂事維禎<lb/>
恐使所親槖白金賂君蘄解君弗許上書告其居喪時<lb/>
受郡縣貨財具有左驗維禎大懼盡用其貲求救於中<lb/>
貴人興安興安教其上章自愬従中下其事錦衣衛捕<lb/>
君繫詔獄與刑部大理寺雜治之諸大臣咸詬君莫肯<lb/>
<pb n="KR4e0143_WYG_007-32a"/>
白其枉者惟鎮撫門達於衆中責數君曰此豈爾求直<lb/>
時耶故事當參請置對今是何等時也卒成案傅以誣<lb/>
詆大臣上請報可戍銕嶺時七年三月二十八日也明<lb/>
年改元天順其年三月二十六日君卒於戍所年六十<lb/>
二家人負其遺骸歸其子中即葬於錢塘東山衕後二<lb/>
十年君配馮氏卒中以成化十四年九月二十四日自<lb/>
東山衕啟葬君於太慈鄉資崇塢丁家嶺之西馮従葬<lb/>
焉君字廷義其先祥符人宋南渡居仁和祖嚞徙鹽官<lb/>
<pb n="KR4e0143_WYG_007-32b"/>
父敬復居仁和君有吏才負直尚氣常慷慨思樹功業<lb/>
吏杭州従事工部尚書李友直采官材四川典史鉛山<lb/>
父喪去官卒喪改桃源考滿遷主簿永寧所至皆能興<lb/>
利除害恭勤不懈愛民如子桃源當南北要衝民疲於<lb/>
挽送死傷滿道君身任之煦嘔噢咻民忘其死其在永<lb/>
寧尤剛腸嫉惡故不容於權臣竟以戍死悲夫中以改<lb/>
葬之墓未有刻語其友史某曰子雖不與吾父接然詳<lb/>
吾父事業者莫如子子又辱與中遊墓上之石將子是<lb/>
<pb n="KR4e0143_WYG_007-33a"/>
託焉某辭不獲乃為之書曰嗚呼人能自視重則外物<lb/>
輕當五六公柄用時噓枯吹生傾動海内自藩憲以下<lb/>
莫不曲意事之以規進取君寧不知能少詘其志以比<lb/>
阿之則髙官要職可坐致也而守正不撓至罹毒蠚卒<lb/>
之劘其牙而膏其吻身死名僇為流俗笑者由其自視<lb/>
重也嗚呼賢哉屬者有巡撫使臣奏江西盜倚大臣家<lb/>
為捍蔽時李孜省之黨方盛諱惡其言立貶斥居外則<lb/>
其姦王法亂吏治賊民生者有不待君一人之言而具<lb/>
<pb n="KR4e0143_WYG_007-33b"/>
也傳有之深山大澤實生龍蛇又曰觸犯人主罪或見<lb/>
原牴牾勢臣死在不救信然是用表之於墓覽者將哀<lb/>
君之不幸且為世道慨焉嗚呼蹈此轍者微獨西江哉<lb/>
　　墓碣<lb/>
　　　桐村薾室葢石文<hi>先生諱字父母妻年夀葬地已見記中兹不書者懼再告</hi>
　　　<hi>也惟郡邑姓氏父祖諱外祖姓諱則詳書之以補記之未備云</hi>
維成化二十有二年疑舫先生周氏自記其桐村薾室<lb/>
之成葢絶筆也以十一月二十一日卒哀子有庠卜先<lb/>
<pb n="KR4e0143_WYG_007-34a"/>
逺日得明年九月二十四日葬焉則是記也當為坎中<lb/>
之藏及門之士咸以為先生澡行焯華聲實流著光逺<lb/>
有耀者自謙而不言不可以不載也謂某宜論次其後<lb/>
某人微而言淺續之則似伉銘之若以尊自居皆不可<lb/>
也用敢取栁宗元之説假託之葢石而書焉先生敏叡<lb/>
夙成生五六年客有舉其名戲曰周鑄九鼎則應聲曰<lb/>
舜彈五絃識者固知其不凡矣稍長學春秋於鄉貢進<lb/>
士蔡應祥不數月悉通其義例然厭科舉之習益務博<lb/>
<pb n="KR4e0143_WYG_007-34b"/>
極羣經汜及史子摉獮刳剔以涵以揉儲為已有山峙<lb/>
海含發為文章汪洋恣肆遒厲峭絶蛣屈盤紆如山澤<lb/>
氣升蒸而為雲霍忽騰㳫彌布六合雷轟電掣萬怪呈<lb/>
露須臾廓然消散天宇朗豁泯無一迹焉讀者初莫知<lb/>
其端倪徐而察之其有不合乎法度者葢鮮矣學者連<lb/>
州跨邑交走道中先生隨其材之髙下誘掖摩厲率多<lb/>
有成正統六年淛江柯察使屈先生為子弟師乃寘先<lb/>
生名承差籍中以避嫌先生固辭竟不許滿三年上吏<lb/>
<pb n="KR4e0143_WYG_007-35a"/>
部時沐陽榮襄伯金濓方尚書刑部初設奏議科辟先<lb/>
生従事其中且使二子師之凡政之未允獄之有疑常<lb/>
與密議焉例止得驛丞先生固不樂乃謝病歸十三年<lb/>
閩宼鄧茂七作亂攻圍延平時僉都御史張楷參二劉<lb/>
一陳三都督軍以討之栝賊葉宗留咋諸途陳都督敗<lb/>
死請濟師制詔寧陽侯陳懋拜征夷將軍帥保定伯梁<lb/>
瑤平江伯陳豫都督同知范雄都督僉事董興左右副<lb/>
叅四將軍刑部尚書金濓叅賛軍務大發兵往討之金<lb/>
<pb n="KR4e0143_WYG_007-35b"/>
尚書乃聘先生寘幕下凡籌䇿號令調度賞罰文檄悉<lb/>
以委之先生殫竭心膂彌縫匡賛知無不言十四年春<lb/>
師次建寧而鄧茂七先為延平官軍所殺餘黨推其兄<lb/>
鄧伯孫為主幕府議進取諸將言人人殊先生曰閩地<lb/>
林叢深阻山石磽确曽不得方丈之平以托足其勢不<lb/>
可成列以趨接軫以驅也而賊竄伏草莽伺間竊發官<lb/>
軍單行星散首尾縣絶卒然遇之將坐致潰敗矣宜軍<lb/>
便地為營遣人四出招降降者復縦令相招明立賞格<lb/>
<pb n="KR4e0143_WYG_007-36a"/>
能擒殺其黨與斬敵同其有負固不服者然後進軍劋<lb/>
之誅其首惡舍其脅従其衆可不攻自破矣幕府如先<lb/>
生䇿多所擒斬降者相繼衣冠之族汚衊於賊者先生<lb/>
為之湔洗全活甚衆有老人言賊在尤溪山中欲降宜<lb/>
遣人往可撫而有也衆疑憚之莫敢往惟先生與千户<lb/>
龔遂竒毅然請往率數騎入深山中可五六十里至老<lb/>
人家或言老人亦賊也遂竒恐欲起去先生不為動徐<lb/>
呼老人諭以禍福老人闔家叩頭謝無有且設草具先<lb/>
<pb n="KR4e0143_WYG_007-36b"/>
生飲食意氣揚揚如平時食竟徐起就馬抵巢穴盡降<lb/>
其衆而還是日遂竒食幾不能正匕箸道謝曰某生長<lb/>
行伍身經戰者亡慮十數常自謂天下健兒今日乃為<lb/>
儒者服矣葢初發難時凡不従賊者皆死老人先従作<lb/>
賊賊屢敗乃請降耳又賊將張留孫勇而健鬬自茂七<lb/>
起事常在行間伯孫尤倚仗之先生乃寓書留孫告之<lb/>
逆順許其自新使諜佯若悞者傳致之伯孫伯孫果疑<lb/>
留孫殺之由是賊將人人自疑棄伯孫來降伯孫竟敗<lb/>
<pb n="KR4e0143_WYG_007-37a"/>
走被執賊衆遂散閩地悉平師還幕府上功兵部時新<lb/>
被兵難用事者方大保䕶京師之功格其賞勿行久之<lb/>
始授沐陽典史初僉都御史王竑董漕事而巡鹽兩淮<lb/>
監察御史陳綱與竑不相下揚州知府邱陵素為竑所<lb/>
厚綱每以吏事責陵輒舉先生以為况陵以愬於竑竑<lb/>
銜之未發也景泰四年先生以漕行道中竑令人録先<lb/>
生行槖得白金三數錢文致為民財先生度不可與辯<lb/>
引垢誣服家人訟諸朝事下法司讞天順元年更化先<lb/>
<pb n="KR4e0143_WYG_007-37b"/>
生事白復官因致仕歸先生年益髙徳益卲文益竒四<lb/>
方求文者日集其門崖鐫野刻照映山澤部使者籓布<lb/>
叅憲使副時具書幣走吏卒候起居先生往謝則處以<lb/>
賓位送迎必及門儒者榮之先生孝友誠慤事親色養<lb/>
備至親卒身親負土為墳畚鍤不去手鄉人義而助之<lb/>
逾年墳髙數尺廣千數百步樹皆成林用古人族葬之<lb/>
法令兄弟子孫叙昭穆以葬不限居之同異曰吾寡宗<lb/>
族吾親所生惟吾兄弟二人吾何愛數尺之地而令逺<lb/>
<pb n="KR4e0143_WYG_007-38a"/>
吾親乎苹川先廬火遷居大桐村先廟而後寢嘗疑朱<lb/>
子家禮四龕以西為上之説循習唐制非古禮也乃為<lb/>
三龕中祀所繼之宗而祖禰以昭穆處左右門人問先<lb/>
生曰此固朱子意也其祭用古今禮先生天分絶人書<lb/>
一過目則背誦如流終身不忘為文章未嘗檢書一字<lb/>
不悞竟死聰明不變燈下能蠅頭細書詩文數千篇皆<lb/>
手自選録其立意造語往往出人所不到學之者弊精<lb/>
苦思終莫能近之嗚呼天之降材也得其全者寡惟先<lb/>
<pb n="KR4e0143_WYG_007-38b"/>
生之修於身行於時傳於後者不專乎一本末咸具可<lb/>
謂茂徳懿材矣然以前跋後㚄與時相齟齬竟弗克大<lb/>
究厥施惜哉將葬有庠前數日死哀孫賜既以是日葬<lb/>
先生及費孺人且奉其父柩祔之先生之祖農圃先生<lb/>
諱徳行其府君號耕鑿諱復觀稼徴士姓凌氏諱孟復<lb/>
乃其外祖也苹川里大桐村桐崗阡舊属嘉興今分為<lb/>
嘉善疑舫亭寓居在邑中好事者構屋名借舫亭候其<lb/>
至迎居之桐村牧者葢倣太史公牛馬走之説云龔遂<lb/>
<pb n="KR4e0143_WYG_007-39a"/>
竒好學善屬文居貧授徒自給征閩回口不言功黙黙<lb/>
守故職貧益甚時叡皇帝北狩歸景帝尊為太上皇居<lb/>
南宫一時用事諸大臣方倡與子之説遂竒獨草疏請<lb/>
還政叡帝未上而語泄景帝大怒下遂竒獄將殺之㑹<lb/>
赦猶杖之幾死攣不能行者數年叡帝復辟始授指揮<lb/>
僉事云<lb/>
　　墓版文<lb/>
　　　亡姑張烈婦墓版文<lb/>
<pb n="KR4e0143_WYG_007-39b"/>
烈婦諱慕貞姓史氏我祖考谿隠府君之長女也谿隠<lb/>
諱晟娶黄氏烈婦長嫁里中張俊俊之父譽譽父孝安<lb/>
皆有名鄉曲譽為府從事終考京師當得官以不樂仕<lb/>
進丁憂歸服闋不肯起為人所訟時法禁甚重譽乃逃<lb/>
奔京師郡縣械俊兄弟往代譽㑹赦得釋俊歸死邳州<lb/>
道中從者火其屍負函骨歸烈婦號慟氣欲絶者一晝<lb/>
夜始蘇即惡衣醜形以死自誓於時年始二十六也其<lb/>
二子長曰安六嵗次曰寧纔三周皆撫教之以成安改<lb/>
<pb n="KR4e0143_WYG_007-40a"/>
名塤寧改名箎為娶而生子矣箎尋瘵塤溺水相繼死<lb/>
又為教其孤孫男女凡六人悉婚嫁之孤苦勞瘁自少<lb/>
至老未嘗少寧家空業殫所居不蔽風雨而堅確之志<lb/>
潔白之操始終不渝嵗大飢某嘗欲迎養烈婦曰我張<lb/>
氏老婦也分死於是他非所知也卒不許君子以為知<lb/>
禮成化二十年丁未以疾卒年七十五其孫麟卜以十<lb/>
二月壬午葬大陳原張氏墓中從俊之兆嗚呼某少失<lb/>
母族親無憐者惟烈婦哀之恩勤鬻閔有同其子而頑<lb/>
<pb n="KR4e0143_WYG_007-40b"/>
鄙無狀見棄於人力不能致吾姑之節以白於世痛其<lb/>
有窮耶遂濡血以書其酷不能為之辭<lb/>
　　誄<lb/>
　　　淵孝先生誄<lb/>
維年月日東原先生杜氏卒於吳郡之樂圃里第旋殯<lb/>
於如意堂之西階明年夏四月乙酉將葬於横山禮也<lb/>
縉紳大夫與夫及門之士僉以為賢者死有昜名今先<lb/>
生學問精深至行純備有合諡典私諡曰淵孝先生後<lb/>
<pb n="KR4e0143_WYG_007-41a"/>
學史某為作誄曰唐堯禪舜受命於天<hi>叶</hi>惟彼<hi>𦙍</hi>子遂<lb/>
為虞賓世有明徳啟其後人流衍日滋族姓振振篤生<lb/>
劉累天畀多知學於豢龍能求欲嗜乗龍在夏資之飲<lb/>
食夏后嘉之御龍賜氏以更豕韋傳國歷世自商徂周<lb/>
又更為唐成王滅之邦族散亡遷封於杜絶而復昌赫<lb/>
赫杜伯巋然允臧保姓受氏以守宗祊世不絶祀於後<lb/>
益光光之伊何代有明哲漢晉揚聲唐宋滋烈立宣定<lb/>
䇿平吳杖節少陵詩史睢陽相業<hi>叶</hi>族大以繁枝分派<lb/>
<pb n="KR4e0143_WYG_007-41b"/>
别君之高祖自蜀來吳安其土俗登此版圖曰曽曰祖<lb/>
爰處爰居謹厚自修保族宜家<hi>叶</hi>伊君顯考洵美且都<lb/>
才與徳稱名與行符省弟南都奄忽告殂君生甫月其<lb/>
泣呱呱母氏聖善守節字孤猗歟夫子年弱體孱譬彼<lb/>
泉水原出於山越澗度壑衝瀨激湍小受大歸始克成<lb/>
川穎悟之名著自髫齔如珠在淵如玉在韞明潤内含<lb/>
光耀外隠稚不好弄乃克務敏務敏維何篤於求師處<lb/>
端始造孟功繼之晩從嗣初究厥指歸抉隠探賾鉤深<lb/>
<pb n="KR4e0143_WYG_007-42a"/>
摘微其進不已其得不訾融㑹貫通萃而為資發為文<lb/>
章浩浩穰穰大包邱壑細析毫芒聲詩可咏金石琅琅<lb/>
不務綺麗乃在和平<hi>叶</hi>博綜材藝諳悉舊章畫宗氣韻<lb/>
書究偏旁孝友之性本乎天賦痛父早亡終天永慕慨<lb/>
想容儀宛然如覩念母劬勞孝養備具家雖屢空羞無<lb/>
不飫和氣婉容依依若孺徳尊行隆蔚為儒宗講授於<lb/>
鄉以開羣蒙從者日多來自逺方<hi>叶</hi>屨滿户外席交室<lb/>
中禮容秩秩徳音渢渢太守下車求賢是崇聞君才名<lb/>
<pb n="KR4e0143_WYG_007-42b"/>
謂世無雙<hi>叶</hi>將獻天子以登以庸君拜稽首告於太守<lb/>
守實過聽我躬何有無實而尸懼忝我后守誠愛徳小<lb/>
人有母保孤嗣宗為徳孔厚守能白之死且不朽守曰<lb/>
為政風教是圖<hi>叶</hi>矧兹節義為訓實多有子如此何可<lb/>
滅磨拜疏上陳帝命乃嘉<hi>叶</hi>肇鍚嘉名用表厥家<hi>叶</hi>龍<lb/>
光有赫川澤増華<hi>叶</hi>性樂山水甚於渴飢鹿冠峩峩野<lb/>
服是宜躋險造幽樂以忘疲葺宇竹間命名延緑朝暉<lb/>
成隂夕霏滿目於焉逍遙以寫心曲甲午之嵗君年及<lb/>
<pb n="KR4e0143_WYG_007-43a"/>
耆仲子請舉雋於有司謁省告歸將與計偕<hi>叶</hi>君胡遘<lb/>
疾運極在兹山頽木壞吉往㐫來<hi>叶</hi>嗚呼哀哉邦無老<lb/>
成後生失援弔者塞途揮淚如霰大夫視歛操文致奠<lb/>
好徳考終於何聞見諡以實稱傳無虛撰嗚呼哀哉吾<lb/>
與夫子人品固殊辱視忘年不尊自居屈已下交屢枉<lb/>
吾廬周旋懇欵奬譽吹噓疇昔有言吾衰子少人夀幾<lb/>
何莫忘久要士感知已此恩未報如何嘯歌竟成悲嘂<lb/>
嗚呼哀哉横山之麓筮人告從<hi>叶</hi>日吉辰良喪柩啟行<lb/>
<pb n="KR4e0143_WYG_007-43b"/>
<hi>叶</hi>悲風凄急飛鳥翓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>送者雨泣白驥哀鳴<hi>叶</hi>嗟嗟夫<lb/>
子永安斯藏視不見形呼不聞聲<hi>叶</hi>人孰無死身名永<lb/>
喪嗟嗟夫子其有不忘嗚呼哀哉<lb/>
　<lb/>
　<lb/>
　<lb/>
　<lb/>
　西村集巻七<lb/>
</p>
<p>
</p>
  </div>
</body>
</text>
</TEI>
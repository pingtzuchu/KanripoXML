<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西村集巻八</head>
    <p>
<pb n="KR4e0143_WYG_008-1a"/>
欽定四庫全書<lb/>
　西村集巻八　　　　　　明　史鑑　撰<lb/>
　　墓誌銘<lb/>
　　　張子靜墓誌銘<lb/>
成化二十二年十一月十日吳興張先生卒年五十八<lb/>
明年正月二十日葬為字原其嘗所往來松陵史某為<lb/>
誌與銘門人史鐸買石而刻之誌曰先生姓張氏名淵<lb/>
字子靜歸安人也曽祖明二祖秀一父恭二世力耕稼<lb/>
<pb n="KR4e0143_WYG_008-1b"/>
恭二娶沈氏生先生自幼喜讀書年十四五即抗顔為<lb/>
里中童子師里中童子皆畏敬之如嚴師久之有浮屠<lb/>
氏請先生教其徒郡中時邱大祐唐惟勤方倡為詩先<lb/>
生時質所業勁果踔絶往往出流輩上大祐亟稱於人<lb/>
曰張淵之進日以加吾未見其止也惟勤亦曰子靜之<lb/>
才如驟驥絶塵奮迅騰躍殆不可控御先生益自刻勵<lb/>
探隠擿微抉嵬拾𤨏居蓄委積無所不有然後引而伸<lb/>
之大放於辭雲蒸川湧翕張斂散激射旋轉殊形異態<lb/>
<pb n="KR4e0143_WYG_008-2a"/>
層見叠出觀者心顫目慴不能言其狀先生之於詩可<lb/>
謂進乎技矣郡中有富人以財自雄慕先生名覬一至<lb/>
門為榮數遣客鈎致先生謝不往富人乃取便過先生<lb/>
家先生又不往最後梁參議以閻復詩集為名强先生<lb/>
往取之而先生不得已始為一往然非其志也先生長<lb/>
髯秀目儀貎朴野㕦㕦作湖語見者未之竒及其微酣<lb/>
發興以手拄頰瞠目直視且思且草俄盈十數紙人始<lb/>
嘆服其見人文章議論有槩於心者則感激流涕或至<lb/>
<pb n="KR4e0143_WYG_008-2b"/>
抗聲慟哭世以比之唐衢云初娶朱氏生子曰鼎再娶<lb/>
徐氏生子曰彛曰卣初先生嘗夢東坡性又嗜坡詩故<lb/>
號夢鶴杜用嘉更為夢坡從用嘉言晩年挈幼穉徙烏<lb/>
程水北又號水北村農嗚呼先生奮自農畮家無一札<lb/>
卒能崛起成一家之言名葢郡邑蔚為儒宗豈非所謂<lb/>
豪傑士歟銘曰河之流兮活活土之封兮閉閉<hi>叶</hi>其上<lb/>
暴然其下闕嗟哉張君閟斯穴更千萬年亡爾撥<lb/>
　　　沈希明墓誌銘<lb/>
<pb n="KR4e0143_WYG_008-3a"/>
沈先生吳人也性嗜學於書無所不讀尤長於易及老<lb/>
𣆀莊周列禦宼之言縦横鈎貫汜濫浸漬大得也其性<lb/>
靜其志專其行潔性靜故居四通五達之逵望其門悄<lb/>
然履其庭寂然上其堂闃如在山澤也志專故自壯至<lb/>
老守道彌篤不惑志於富貴不改節於貧賤不吝情於<lb/>
去就其介然之分確乎不移也行潔故一介之利不以<lb/>
取諸人一力之役不以煩諸人人請教子弟則往請與<lb/>
燕遊則未嘗往也其見先生者不與之言先生終日不<lb/>
<pb n="KR4e0143_WYG_008-3b"/>
言與之言則世道之升降物理之變遷人事之得失若<lb/>
決江疏河而注之海滔滔汨汨莫有終極也中嵗常用<lb/>
薦者言起試禮部一不利即歸杜門不復肯出市人罕<lb/>
識之惟鄉先生少詹事劉文恭太僕少卿李貞伯南安<lb/>
守汝行敏陳留令王抑夫布衣杜用嘉賀美之時與交<lb/>
往初先生遇秦僧𢎞慈濟授禄命及飛白術秘其書不<lb/>
肯示人間與一二知者衍其説自以為天下之人莫能<lb/>
踰其禄命曰格局格之數三百有六十局之數萬有一<lb/>
<pb n="KR4e0143_WYG_008-4a"/>
千五百二十格有相同局人人異且世運無窮造化迭<lb/>
變前乎甲子之一周後乎甲子之一周其間干支雖同<lb/>
夀夭富貴貧賤不同也而今之術者以一定之説槩之<lb/>
宜其不驗矣余之所謂八字者元㑹運世年月日時也<lb/>
非世人所謂八字也曰五星自唐一行創為十三家之<lb/>
言其應各有時在唐為歷象在五代為轆轤在宋為殿<lb/>
駕南渡為喬奥在元為邪律在國朝為空實往者如彼<lb/>
來者可知也其飛白曰定位曰飛流曰直殿曰交㑹得<lb/>
<pb n="KR4e0143_WYG_008-4b"/>
此失彼未為全利也若吉㐫參焉則以其要者為用舍<lb/>
世之所行惟紹興數即定位耳其三者無聞焉此其大<lb/>
較也其它因事徴驗觸類引喻更千數百條辭多不能<lb/>
盡紀𢎞治六年先生年七十七正旦忽謂妻子曰吾將<lb/>
死矣問其故不答至三月盡焚所秘書囊其灰投横澤<lb/>
水中五月病作預尅死日曰我必以乙卯日寅時死既<lb/>
而果然先生諱誠字希明父諱彦中母某氏初娶周氏<lb/>
生子一曰孟母子皆前死再娶邱氏生二子曰雍曰泰<lb/>
<pb n="KR4e0143_WYG_008-5a"/>
以某年月日葬先生於太平鄉梅家灣先塋其門人都<lb/>
穆哀師之道不行恐死遂冺滅無聞買石請銘於史某<lb/>
某最為知先生且數接其言論者也銘曰衡門卑樓其<lb/>
蓄不訾從者如雲虛往實歸先生已矣人將誰諮太虛<lb/>
冥冥不死者神招之或來莫聞其言我銘無愧以告後<lb/>
人<lb/>
　　　李夢陽墓誌銘<lb/>
李之姓有二一出唐虞理官皋陶後為理氏至商有名<lb/>
<pb n="KR4e0143_WYG_008-5b"/>
微者改理為李一出周柱下史老𣆀生李下因氏之皆<lb/>
其始也三代以下氏族之法廢二氏漫不可别歷秦漢<lb/>
三國晉南北朝至隋代有顯官令人要盡其後也唐有<lb/>
天下李氏為最盛然降將叛臣往往賜姓以懐柔之由<lb/>
是李姓遂大亂君之始莫詳其所自出元時有秉彛者<lb/>
為國子學録居松陵澄源鄉子孫至今居之此君之先<lb/>
也曽祖九成祖仲圭咸隠於農無廣厦以居無髙貲以<lb/>
雄於人然邑中推為衣冠故家大姓富人其貲出李氏<lb/>
<pb n="KR4e0143_WYG_008-6a"/>
上逺甚至論列家世則第其下莫敢望君諱熊吉端重<lb/>
靜黙誠敬孝友稱其家不幸以成化十年九月丙辰年<lb/>
三十九卒九族之親與夫友而姻者來弔哭皆失聲識<lb/>
不識有語及君者皆為流涕嗚呼君可謂善人矣天乎<lb/>
何不稍與之夀而使其至此極也為之父者老而不逮<lb/>
養為之子者幼而不得教窮天下之悲而莫與為伍也<lb/>
且世俗之説以為夀夭富貴貧賤皆善惡所致嗟夫君<lb/>
豈有不善哉又自其先世以來率脩身謹行非有勢位<lb/>
<pb n="KR4e0143_WYG_008-6b"/>
氣力可以驅迫人而君卒止此非命也夫昔劉虞恭已<lb/>
愛民卒為公孫瓚所敗縛日中曰天茍雨吾不殺爾天<lb/>
竟不為雨姚萇以臣叛君苻堅親往攻之絶其汲道而<lb/>
天雨營中由此觀之謂天道有耶無耶此皆理之不可<lb/>
曉者或者又以堅殺萇兄萇復其仇故天佑之然則虞<lb/>
何為不道瓚復何仇耶此又理之不可曉者至若耳目<lb/>
所聞見有蹈道依仁與物無競而罹横夭或窮困至死<lb/>
不振者比比皆是其或姦回詐險嗜利無厭流毒殃民<lb/>
<pb n="KR4e0143_WYG_008-7a"/>
者反貴夀富盛其故何哉然君子期於盡其在我終不<lb/>
以此易彼也君父廷芳母計氏配錢氏子二曰來復七<lb/>
嵗曰來賓纔四周以明年二月甲申葬天字原仲圭君<lb/>
兆右君初字伯陽嘗以為雷於柱下史將改而卒其妹<lb/>
壻史某追成君志請易之為夢陽又買石而納諸墓銘<lb/>
曰為惡而夀謂天匪明<hi>叶</hi>為善而天於君何傷我銘不<lb/>
私尚永無亡<lb/>
　　　亡妻李孺人墓誌銘<lb/>
<pb n="KR4e0143_WYG_008-7b"/>
亡妻姓李氏諱桂清吳江人也五世祖秉彛仕元國子<lb/>
學録曽大父九成大父仲圭父廷芳母計氏李故邑中<lb/>
名族吾妻生又與某同嵗我顯考桂軒府君顯妣凌孺<lb/>
人為某聘之既納幣而孺人殁兩家持成約不變某免<lb/>
喪受醮於廟往迎諸李氏以歸端靜柔懿謙約畏謹罔<lb/>
有過失居先君喪義不顧私訖三載始歸寧父母嘗以<lb/>
不逮養先姑為恨故禮姑之家特加厚焉凡嵗時問遺<lb/>
俾李氏悉後之不得與為比某所交多當世知名士每<lb/>
<pb n="KR4e0143_WYG_008-8a"/>
相過從笑語窮日夜不止供給不問有無吾妻嘗極力<lb/>
營辦僮僕頗厭苦之輒戒曰凡人鮮不有所好第主君<lb/>
能好此視他好不既多乎家小大事必以咨某未嘗自<lb/>
決一錢尺帛不妄有所與所親或譏病之謝曰專擅非<lb/>
婦人事也成化十二年二月十日暴得疾不能言惟引<lb/>
首觸子婦身是日某偶他出歸張目注視淚涔涔弗收<lb/>
羣醫䄂手莫能療又三日暝年僅四十三某哭之慟初<lb/>
吾妻弗娠先君為嗣續憂命某卜妾得蕭氏吾妻能惠<lb/>
<pb n="KR4e0143_WYG_008-8b"/>
無妬心生二男一女男曰永鍚永齡女歸吳鎣嗚呼吾<lb/>
妻與某同憂患服勞苦者二十有七年今衣食粗給男<lb/>
婚女嫁亦抱孫矣而竟以夭死可痛也夫天未悔禍我<lb/>
繼祖母蘇孺人又卒銜哀茹毒杖而將事故吾妻之葬<lb/>
也緩明年九月二十日始克葬於小旬原虛其左以俟<lb/>
祔銘曰坤道順婦道從使有聞家乃凶繄爾徳靖且恭<lb/>
在中饋維女紅胡夭札夀止斯子失母夫失妻坎以藏<lb/>
掩虆梩尚永世無害菑<hi>叶</hi>
<pb n="KR4e0143_WYG_008-9a"/>
　　　亡妾叔蕭氏墓誌銘<lb/>
某之亡妾叔蕭氏名蘭徴同邑黎川人父曰宗母陸氏<lb/>
初某妻伯李氏無子某以先君之命内叔蕭焉生子二<lb/>
永鍚永齡女子一嫁吳鎣伯李卒攝内事者十有八年<lb/>
𢎞治六年八月乙亥日病以死年六十三明年十二月<lb/>
壬申葬翳字圩之原叔蕭性柔婉精女紅事舅姑及女<lb/>
君無違禮舅姑視之如嫡焉女君親之如娣焉愛敬交<lb/>
盡訖無間言女君卒後其禮女君之黨逾已親喪焉哭<lb/>
<pb n="KR4e0143_WYG_008-9b"/>
之婚焉相之乏焉賙之雖政自某出然由其先意而啟<lb/>
臨事而贊不靳費不後時某獲免忘故妻之誚叔蕭之<lb/>
助也故卒之日女君之黨哭之如已親而其子復悲思<lb/>
嫡母之亡虐識者有以知二婦矣其他可推也其待二<lb/>
子若子之妻子禮秩如一愛憎無偏宗姻每舉以為况<lb/>
前數年予家燬於火亡片瓦尺椽之庇叔蕭相予𢎞濟<lb/>
於艱難拮据卒瘏未嘗自寧今幸麄就緒而死不克享<lb/>
悲夫自始死至於葬使其子主之禮也不訃於親友非<lb/>
<pb n="KR4e0143_WYG_008-10a"/>
伉儷也不反哭於祖弗與祭也不祔於祖姑祀别室也<lb/>
子之喪十五月而禫既禫而除屈於尊也猶持心喪伸<lb/>
其私也銘曰女婦之徳無聞斯賢矧為人妾處之猶艱<lb/>
寵則為嬖疏則致愆若叔蕭者卑以下人慈以畜已得<lb/>
夫以為家有子以為侣斯焉永藏其尚何傒<lb/>
　　　石橋居士史君墓誌銘<lb/>
史氏之孤端將以𢎞治三年十二月庚申合葬其顯祖<lb/>
考石橋居士顯祖妣伯嬴孺人於大洛原某書石以誌<lb/>
<pb n="KR4e0143_WYG_008-10b"/>
之辭曰居士諱昻字公望吳江范隅鄉石橋里人父曰<lb/>
廷用由學宫弟子員貢禮部入太學歷事秋官選知桂<lb/>
陽縣縣故多豪有朱楚達者其魁也羣黨更數十家羽<lb/>
翼之奸禁亂法倔强深山中吏莫敢闖其門縣務廢不<lb/>
治前長吏往往坐罪去而豪益驕揚自如桂陽君亷知<lb/>
楚達當過近郊伏吏卒擁之至楚達猶抗倨庭中桂陽<lb/>
君手捽之踣鞭撲亂下并擒其助亂者五六人悉死於<lb/>
杖下由是桂陽始可理然其黨懐怒伺間竟縛桂陽君<lb/>
<pb n="KR4e0143_WYG_008-11a"/>
至京師時方厲縛官之禁羣凶十餘人悉論戍遼左猶<lb/>
免桂陽君為庻人桂陽君生七子居士其仲也當家破<lb/>
産析之後躬節儉務耕織兼廢舉家用再起為上農時<lb/>
斥羨餘葺垣屋具器用有衣冠家故習人謂桂陽君為<lb/>
有子成化十八年三月癸巳夀八十四而卒伯嬴氏黎<lb/>
川里人秦𢎞毅之女𢎞毅秦王府審理正𢎞昭舊同桂<lb/>
陽君遊學故伯嬴歸史氏甚宜其家先一年卒夀七十<lb/>
八生四男一女男曰俊傑英雄女有歸皆前死惟一庻<lb/>
<pb n="KR4e0143_WYG_008-11b"/>
女在孫男女十三人端俊子也某與居士同姓而異出<lb/>
桂陽君之姑嫁黄氏生子中某之顯祖妣中女也故先<lb/>
君子舅居士而端視余以兄銘其可辭耶系曰豐不終<lb/>
斯渥凶節有卒乃貞吉微兮妙兮賢者效兮不肖者誚<lb/>
兮<lb/>
　　　二殤孫墓誌銘<lb/>
二殤皆予孫也仲曰曽大叔曰曽立成化十八年冬皆<lb/>
病疹以死於時大生六年矣立後其生一年而先病十<lb/>
<pb n="KR4e0143_WYG_008-12a"/>
九日死予哭之傷心大為人頎首秀目惟沈靜寡言笑<lb/>
未死前六月忽自詣從鄉先生學授之書與字皆能記<lb/>
立則廣額大口豐下爽朗解人意嘗抱置膝上教以詩<lb/>
輒隨口成誦意其長皆可教之以成今不幸盡夭可惜<lb/>
也已可惜也已初六安衛經歷顧永芳善相人澉浦軍<lb/>
士胡日章妙禄命術余以二孫叩之顧曰大也夭立也<lb/>
夀立也頂骨有異必然亢而宗胡之言則反是嗚呼今<lb/>
已矣豈禍福無定言祥者不讐言不祥竟讐耶抑余之<lb/>
<pb n="KR4e0143_WYG_008-12b"/>
不淑致夭及兹耶抑史氏之不振天故弱其後耶是皆<lb/>
不可知也是年十一月廿六日予帥其父曰永鍚者葬<lb/>
於小旬原祖墓北三步之外東上南首刻磚而銘銘曰<lb/>
嵗丁酉大實茁維戊戊立乃達壬寅冬胡盡奪孟月廿<lb/>
弟先折仲月十兄復滅小旬原葬並穴<lb/>
　　　處士朱君墓誌銘<lb/>
君諱忠字思誠姓朱氏其先吳江同里人也大父福洪<lb/>
武中徙居嘉興思賢鄉宣徳五年割思賢鄉等數鄉為<lb/>
<pb n="KR4e0143_WYG_008-13a"/>
秀水今為秀水人父達務本業致富長其鄉税娶翁氏<lb/>
生二子君其長也甫弱冠見其父以税殿被笞即流涕<lb/>
走縣官白以身代民聞咸奮曰不可累吾孝子繦屬以<lb/>
輸不絶税入更居最初浙右多豪猾尚兼并茍利人田<lb/>
宅子女則百計圖之必得乃已至有殺人者郡縣多為<lb/>
所餌陽黜而隂縦之民死齰舌莫敢吐一語根盤蔓繚<lb/>
牢不可解君獨以非義不為其儕輩皆笑之俄有聞於<lb/>
上上怒詔遣大理卿熊公偕中使來按民前被虐取者<lb/>
<pb n="KR4e0143_WYG_008-13b"/>
多自枝以訟熊公悉草薅而株送之重者戮死收其帑<lb/>
輕者猶謫戍邉君管内以君故訖無一人訟者獨得免<lb/>
於禍家人輩竊相謂曰微乃公吾屬盡坐死矣君平生<lb/>
事父母孝能不違其志雖白首猶嬉嬉如孺子父母卒<lb/>
號哭不舍晝夜聞者莫不灑泣妻殁後十年方繼士論<lb/>
尤多之成化辛卯十二月二日以疾卒春秋八十初娶<lb/>
同邑張完女前君四十六年死生一子廷瓛女二長歸<lb/>
先君為繼室次贅張壆再娶呉江孟盛女後君二年殁<lb/>
<pb n="KR4e0143_WYG_008-14a"/>
君天性整潔終日衣冠而坐如見賓客汛掃室内外一<lb/>
塵不生朋遊飲宴嵗時問遺寧厚無薄未嘗計家有無<lb/>
其視財利漠如也或推與人不惜家用是頗落有張某<lb/>
者嘗貸人百金蘄得君一言成要約後其人負約不償<lb/>
君代之償昆弟或相怨尤君笑曰是誠在我也遇之如<lb/>
初廷瓛卜以卒後五年丙申二月十日葬君於中李原<lb/>
張孺人墓中而祔孟孺人於左命其子源來請某銘某<lb/>
義居君外孫分卑而無文辭不敢銘繼母曰禮雖不為<lb/>
<pb n="KR4e0143_WYG_008-14b"/>
吾黨服然詳我父行業者汝也汝其毋庸辭乃不果辭<lb/>
既為之誌又銘曰人競取以為多君獨少也彼凶於其<lb/>
家<hi>居何切</hi>爾宗克保也世無淵明徒<hi>唐何切</hi>往行莫能道也<lb/>
　　　鴻村居士張氏墓誌銘<lb/>
張氏之孤曰淵將葬其父泣告於嘗所往來史某曰嗚<lb/>
呼先君不逮養而卒也不肖孤淵不敢稱述先徳惟是<lb/>
窀穸之事宜有刻敢以累吾子又泣曰昔吾祖困於役<lb/>
庾死獄中家破先君無一椽之居一金之産倀倀皇皇<lb/>
<pb n="KR4e0143_WYG_008-15a"/>
拮据勤勩積四十餘年乃克有濟也依於人而不負其<lb/>
徳復先業而不有其分成孤姪而不望其報與所以葢<lb/>
覆其子若孫者無所不盡其心今則已矣吾子名能文<lb/>
辭且辱與淵友其賜之銘是先君得不朽之託亦少逭<lb/>
孤淵不孝於萬一也某以為近世呉興詩人惟淵最晩<lb/>
出君子以其言雅馴一時作者莫能及是居士為有子<lb/>
矣斯可銘遂叙而銘之叙曰居士諱恭二歸安縣泰原<lb/>
鄉後巷里人晩家鴻村人稱為鴻村居士諱明二者其<lb/>
<pb n="KR4e0143_WYG_008-15b"/>
祖諱秀一者其父姓朱氏者其母成化十二年十二月<lb/>
十八日卒年八十一妻沈氏先二十有七年卒居士不<lb/>
再娶故其子無繼母子男一即請銘者女一孫男三葬<lb/>
為字原用明年十一月十六日銘曰嗚呼居士其生也<lb/>
難其成也難有子有年銘以永傳<lb/>
　　　何以髙墓誌銘<lb/>
成化十有一年嵗乙未冬十二月戊戌金陵何以髙卒<lb/>
明年丙申春正月丙辰其家即葬於江寧縣新亭鄉王<lb/>
<pb n="KR4e0143_WYG_008-16a"/>
墓村岳家山之原後閲月友人松陵史某始聞君之訃<lb/>
既為位哭亟使人以幣走弔何氏且寓書告於府軍衛<lb/>
千户姚世昌曰以髙吾子之友也今不幸死其子幼未<lb/>
能乞銘敢以累吾子又曰凡今之得銘於墓者率多有<lb/>
勢力之家其貧而與無後者葢闕如也夫以髙之賢而<lb/>
不獲銘使天下後世無知以髙者吾黨之責也吾子茍<lb/>
出而圖諸是不惟以髙之為亦以為吾黨説也越十年<lb/>
某克走金陵訪而問焉見其二子曰瑭與琳者瑭之言<lb/>
<pb n="KR4e0143_WYG_008-16b"/>
曰吾父死時瑭生九年矣尚能記其執瑭手泣曰為吾<lb/>
謝史君不可復見也矣問其居曰貧不能存已售諸人<lb/>
矣問其墓曰邱木為族人所斬矣墓田為他人所奪矣<lb/>
嗚呼生不能周其困喪不能致其哀殁不能恤其孤吾<lb/>
負吾友矣夫乃從瑭録其族世名字買石而誌其墓辭<lb/>
曰何氏之先江都人有諱海者以閭右衛南京尋調北<lb/>
京而其子諱清者實從焉今有為府軍衛指揮其孫也<lb/>
清之弟諱信者留家南京是生君君諱昂以髙其字也<lb/>
<pb n="KR4e0143_WYG_008-17a"/>
性聰敏好讀書初事舉子業尋棄去學為詩造語清麗<lb/>
嗜酒善音酒酣悲歌慷慨旁若無人家素多財嘗懋遷<lb/>
江湖間所至與其賢豪相徴逐嘯咏窮日夜不厭父卒<lb/>
君不能自出畀所親往賈而共其利信而不疑不與較<lb/>
盈縮故所資日損晩年度不自振益肆意縱敖酒館間<lb/>
以取適遂成疾以死夀五十二配石氏無子先君卒而<lb/>
妾産子男即瑭琳女長嫁馮玉留守後衛千户次尚幼<lb/>
姚世昌諱福一字天錫於時號能古文與以髙交最厚<lb/>
<pb n="KR4e0143_WYG_008-17b"/>
以髙死後亦死故不克銘今年乙已實二十有一年云<lb/>
系曰學不求仕資以為詩賈不競餘乃喪其持得則為<lb/>
譽失則取譏嗟哉何君竟藏於斯<lb/>
　　　呉廷貴妻董氏墓誌銘<lb/>
董氏其先呉興人世傳其家有十丈梅當宋髙宗居徳<lb/>
夀宫日嘗候其華輒駕幸視之故號曰梅林董云國朝<lb/>
永樂間梅林之後有字廷章者贅呉江錢氏為之壻遂<lb/>
為呉江人碩人考妣也碩人諱如玉嫁為同邑呉廷貴<lb/>
<pb n="KR4e0143_WYG_008-18a"/>
妻性慈孝貞靜事舅姑無違禮婢使小有過差未嘗笞<lb/>
之其聲氣笑言不聞屛幃呉氏方聚居羣從兄弟十數<lb/>
人一時娣姒多出諸大家咸以侈麗相尚錢與董又富<lb/>
傾邑中而碩人泊然無好其被於首服於身者皆嫁時<lb/>
所具不少益也廷貴性喜客餽贈飲燕務過於厚家或<lb/>
不足至假貸給之其季中書舍人朝用久宦不歸諸女<lb/>
之既嫁者凡嵗時問遺暨吉凶慶弔廷貴率顧恤之如<lb/>
已女碩人相之無難色朝用喪其妻京師書來欲廷貴<lb/>
<pb n="KR4e0143_WYG_008-18b"/>
往商家事廷貴為之往以疾卒碩人惟慟哭而已無怨<lb/>
言婚嫁諸子女以家有無大小適稱無私厚成化二十<lb/>
三年九月二十四日以疾卒年五十五生四男四女男<lb/>
曰銘曰釗曰鉞曰鈇女長三人皆有歸其幼未嫁而殤<lb/>
孫男四人孫女七人將葬銘來請銘予惟世之女歸專<lb/>
恣者往往逞其才辨蘄自表見雖其夫與子共存皆莫<lb/>
能制之故有接賓客縱燕遊涖僮僕以為能殊不自知<lb/>
其非使聞碩人之風宜若少媿矣然有見而不悛者獨<lb/>
<pb n="KR4e0143_WYG_008-19a"/>
何人哉則碩人之賢其可不銘之以警若所為者是為<lb/>
銘銘曰維成化二十三年其嵗丁未其月癸丑其日壬<lb/>
申哀子銘奉其母董氏之柩祔於父呉廷貴之墓鄉曰<lb/>
范隅川曰韭溪原曰亢字既寧且利以永昌於世世<lb/>
　　　殤孫曽懋銘<lb/>
維史之先太史後命氏以官去上久其遷呉江自仁叟<lb/>
禾水之隂世相保有永齡兮沈為婦子生命名曰曽懋<lb/>
<hi>叶上聲</hi>𢎞治八年嵗在卯生始四周疹斯咎六月癸亥爾<lb/>
<pb n="KR4e0143_WYG_008-19b"/>
其夭小旬之原祖墓道殯於歸安墓之右明年三月日<lb/>
丁卯葬從先人厥南首生不夀兮死速朽銘以藏之庶<lb/>
知有<lb/>
　　行狀<lb/>
　　　曽祖考清逺府君行狀<lb/>
府君姓史氏諱仲彬字文質清逺其號也逺祖崇以功<lb/>
封溧陽侯遂家溧陽傳世二十有一而清河令諱惟肖<lb/>
徙終南又七傳而翰林集賢院學士諱懐則始遷呉中<lb/>
<pb n="KR4e0143_WYG_008-20a"/>
為嘉興縣思賢鄉人族貴而蕃里中數十百家不間他<lb/>
姓人謂之史家村元季有黄翁者居呉江范隅鄉穆溪<lb/>
里史與黄雖異府縣然其居皆在兩境上往來甚密黄<lb/>
無子止一女故南齋府君以仲子壻焉實東軒府君也<lb/>
入國朝占籍呉江遂為呉江人而嘉興今亦分為秀水<lb/>
矣東軒生清逺府君府君幼佚宕不覊任俠行權喜趨<lb/>
人之急洪武中法制未定貪縦者多勦民以自潤民怨<lb/>
苦之府君因民之欲與諸少年縛其魁獻闕下敷奏詳<lb/>
<pb n="KR4e0143_WYG_008-20b"/>
敏天子嘉之為戮其罪人特賜食與鈔給驛舟傳歸於<lb/>
家逺近稱快而豪猾始歛手不敢為非矣東軒公憂之<lb/>
曰我家世醇厚汝所為若是非史氏之福也府君謝曰<lb/>
兒幼尚氣耳長當悛也亡幾忽謝遣故所與遊者改行<lb/>
自勵務為恭謹每出入遇人無貴賤必先下之以儉自<lb/>
持常時一錢尺帛不妄用至所當為雖甚費不靳也用<lb/>
能以力田起家甲其鄉推擇為税長時連嵗水旱加以<lb/>
軍興調發劇甚民敝或逃去田多汙萊税不入往往累<lb/>
<pb n="KR4e0143_WYG_008-21a"/>
及長府君曰田不闢而望税之入得乎故所設施一以<lb/>
農事為本又以為農出於人力務愛養之使其不撓庶<lb/>
得盡力焉乃約束管内自己以下不得取民毫毛利民<lb/>
多感悦轉相告語流亡復歸當春則令田甲檢視耕墾<lb/>
五日一具報躬自考課有未闢者則召其人詰責之若<lb/>
缺農器及人力種子則賙助之更諭親戚假貸之計畝<lb/>
至秋責償或惰慢不肅則杖而狥於衆由是人相勸戒<lb/>
墾田大増府君又勞來不倦為相視原隰所宜指授種<lb/>
<pb n="KR4e0143_WYG_008-21b"/>
樹之法糞治之方斂穫之節秋果倍收民皆有餘税入<lb/>
居最縣官譽之薦之為下其法諸鄉終洪武之世治水<lb/>
諸使行縣則推使居前應對遇有干生民利病必反覆<lb/>
申論之不以威愓而止洪熈初詔天下户絶而田蕪者<lb/>
除其額許民自墾而薄税之然法令重失實者官與長<lb/>
連坐死胥吏輩舞文要求百端譁者又持短長以快其<lb/>
私他人搖手觸禁不敢報府君獨慨然曰此天子徳意<lb/>
也可懼禍以殃民乎遂條上奏可得減税若干府君家<lb/>
<pb n="KR4e0143_WYG_008-22a"/>
無私焉老幼泣謝曰微公吾屬不沾上賜矣有黠民當<lb/>
運糧負其才力百計求賂冀一脱府君執不許其人憤<lb/>
且恥乃誣府君不法事臺下御史治㑹御史當代任逮<lb/>
府君下獄不即治府君竟死後御史至辯所告事無纎<lb/>
毫實即坐告者以死府君寃始白府君沈厚寡言人不<lb/>
見其喜慍時臨事不計利害惟義之趨居家孝友待人<lb/>
不欺人亦樂為之輸誠重然諾自結髮至老死未嘗食<lb/>
言春秋六十有七卒之日宣徳二年三月十日也配孺<lb/>
<pb n="KR4e0143_WYG_008-22b"/>
人沈氏諱淑寧澄源鄉上沈村沈徳載女少府君一嵗<lb/>
生擇對不嫁年二十始嫁相府君大其家後三載卒合<lb/>
葬於小旬原子五人晟旻昊昌昂孫十有一人先君珩<lb/>
居長嫡府君嘗曰在禮嫡庶異禮秩吾當推行之一家<lb/>
故析産俾諸子不得與長子齒且曰後世子孫守此家<lb/>
法毋廢也嗚呼府君之所以劬宗燾後保我子孫於長<lb/>
久而墓上之石未有刻辭葢將有待也今諸祖諸父殂<lb/>
謝畧盡<hi>鑑</hi>屬當府君小宗之繼而不肖無似不能以致<lb/>
<pb n="KR4e0143_WYG_008-23a"/>
顯揚使有聞於時追維先徳之在人猶耿耿未泯雖不<lb/>
逮事以考徳論業然内侍家庭外詢故老亦畧備矣用<lb/>
敢狀其萬一托立言君子以圖其不朽焉成化十五年<lb/>
三月曽孫男<hi>鑑</hi>謹狀<lb/>
　　　先考友桂府君行狀<lb/>
先考諱珩字廷貴姓史氏號友桂人或稱桂軒居吳郡<lb/>
松陵邑范隅鄉穆溪里瀕溪多黄姓故又為黄溪里其<lb/>
先世居浙之嘉興自東軒府君館甥於黄遂為黄溪人<lb/>
<pb n="KR4e0143_WYG_008-23b"/>
至清逺府君力田起家為税長義不倍取治税如治家<lb/>
事名籍甚生五子溪隠府君冢嫡也性至孝不渝先志<lb/>
家事又甚理先君幼端重靜黙不事事咸目以不慧清<lb/>
逺獨竒愛之嘗抱置膝上誇謂客曰他日佳器也第吾<lb/>
不及見耳瀕終析産諸子命不得與長子齒意欲以次<lb/>
傳及之且曰後世守此法毋變也十嵗母黄氏殁祖母<lb/>
躬撫之稍長嶄然露頭角出語驚人甫冠即代父在官<lb/>
時郡縣多逋負朝廷遣使督之員衆館傳不能容散處<lb/>
<pb n="KR4e0143_WYG_008-24a"/>
祠寺中悉滿供廩日靡不貲邑又當要衝道過者無寧<lb/>
日求索不問有無咸取辦於長長復箕斂民以應不寧<lb/>
厥居往往遁去税入愈不充督者繼至吏卒手文檄日<lb/>
呌囂道路間逮捕盈獄凡為長多家破先君善應之無<lb/>
滯事亦無病民家得免於毁邑長貳曰彬有孫矣推繼<lb/>
為長不貸豪猾茍犯約必痛治繩削乃已至細貧則時<lb/>
有縱舍未始肯獵民毫毛利民故畏其嚴懐其恕而服<lb/>
其亷爭如期集税為一邑最居久之竟謝免强起之訖<lb/>
<pb n="KR4e0143_WYG_008-24b"/>
不肯就尚書比部謝郎中巡撫東南嘗召問利病先君<lb/>
條對甚悉因訪以學以不學辭曰汝富家子年少今不<lb/>
學何待先君聞語痛自勵日取諸書課讀雖甚冗不廢<lb/>
間從明師友相質問凡有關倫理則黙識思踐行之餙<lb/>
章繪句之習一不加之意也又善記資治通鑑論上下<lb/>
數千年間治亂賢不肖如指諸掌初谿隠嘗作祠堂甫<lb/>
成而卒先君考禮作祭器務合乎古不詳備不止將有<lb/>
事得日則宿其族人昆弟臨事爨濯必親視鼎器必親<lb/>
<pb n="KR4e0143_WYG_008-25a"/>
饌羮胾葅醢必親薦慤而信如見其所祭者卒事㑹餕<lb/>
獻酬畢各就位爵行無算盡歡乃罷或一事不盡則不<lb/>
懌累日擇鎗字圍常稔田八十餘畝以供祀事既徴文<lb/>
示子孫又定約若干條併刻石祠下大抵以嚴嫡庶盡<lb/>
誠敬務豐潔為教尤懇懇於怠忘之戒闢家塾延周伯<lb/>
器夏原善主之命<hi>鑑</hi>從之遊里中來學者不計也二女<lb/>
兄蚤寡家業復凋謝姻親無一闖其門先君撫成諸甥<lb/>
於凌氏甥尤加意焉為之冠為之娶為之田為之室廬<lb/>
<pb n="KR4e0143_WYG_008-25b"/>
葢張氏甥稍自樹也重然諾茍一語出口雖百費不為<lb/>
惜或譏笑之曰財可得信不可失也嘗與人期將行適<lb/>
貴客至行則傲客弗行則失期曰吾豈可負成約乎訖<lb/>
謝客以行尚氣敢言遇可言處雖王公大人不為屈人<lb/>
有過面數之至頸赤毛䜿不少恕然不訐以私故人亦<lb/>
不甚怨閭里間交惡者咸來詣先君先君出片言決之<lb/>
即定其用心平持論公好惡無所偏一以義為準不期<lb/>
服人而人自服之故不為義者毎相謂曰史桂軒得毋<lb/>
<pb n="KR4e0143_WYG_008-26a"/>
知之乎知之將不直我乎士有挾一藝者造門識不識<lb/>
皆賓禮使人人得盡其情其學行名海内者尤慕之如<lb/>
飢渇隨所至折節下之不敢以年望故驕士士以此益<lb/>
親附之故先君名得士酷不信佛老巫覡斥絶之使裹<lb/>
足不入門尤嫉堪輿家言以為興廢貴賤夭夀天也豈<lb/>
術所能移初祔葬母於姑側及葬谿隠將遷柩合葬議<lb/>
者謂不利後人譬止之先君一不聽曰吾得朝合葬父<lb/>
母即夕死無憾矣利不利勿論也嘗作亭道旁買田具<lb/>
<pb n="KR4e0143_WYG_008-26b"/>
漿茗飲道暍者為棺槥以葬貧者不喜飲而喜客客至<lb/>
無不留或三日客不至則悵然如有所失有呉某者嘗<lb/>
坐事亡抵先君衆為之懼先君曰其兄吾友也茍事覺<lb/>
吾當連坐卒脱之於死竟不一詣謝衆為怒先君曰吾<lb/>
豈責報哉遇之如初隣郡無賴者數輩日凌轢吾土輒<lb/>
飛文以誣得賄則已與較則連結奸吏為夤縁多不得<lb/>
直遂大為奸利奴視吾人指取所欲得如已有先君屢<lb/>
使人諭之自若也度不懲艾不已遂白諸官咸伏法父<lb/>
<pb n="KR4e0143_WYG_008-27a"/>
老泣謝曰微君吾屬盡矣邑大夫聞先君名屢招赴鄉<lb/>
飲辭曰齒與徳俱未奚可哉卒不赴邑大夫屢虛其席<lb/>
嵗大祲出粟七千石以實邉及賑飢天子嘉之鍚之命<lb/>
服仍詔有司旌其門曰尚義先君拜命退避若不敢當<lb/>
一日忽為書召嘗所往來者與飲告以付家事於<hi>鑑鑑</hi>
泣涕辭不許衆為<hi>鑑</hi>固辭先君曰當容我以娯老遂不<lb/>
敢辭自是日婆娑於宜晩樓中不復問人間事琴詩自<lb/>
娯甫一年忽得疾疾三日家人禱不使知先君微聞曰<lb/>
<pb n="KR4e0143_WYG_008-27b"/>
我未死汝曹遂欲壊家法耶死生命也鬼神何心哉又<lb/>
六日暝成化丁亥六月七日上距其生之年永樂甲午<lb/>
四月十日夀五十四先是與數客避暑瞻緑亭各賦詩<lb/>
刻竹上客有張子靜者末二句云白髪侵侵人昜老南<lb/>
風亭館幾回來先君歎賞以為有理諷詠至再三客去<lb/>
疾作竟不復一登不虞其為䜟也未五十時已預治後<lb/>
事棺槨衣衾之屬無不具至是盛暑中得以斂弔者皆<lb/>
嘆其識之過人先君修髯長身風度凝逺每出入道路<lb/>
<pb n="KR4e0143_WYG_008-28a"/>
咸指目之其胸次豁如也内外一致不謟笑不作媚人<lb/>
語不匿情餙貌待人不欺人亦不能欺不干人以私人<lb/>
亦不可干以私也家衆數千指一以至公馭之賞當其<lb/>
功罰當其過信任當其才無甚愛亦無甚憎者垣屋什<lb/>
器不茍作作必工緻朴古下至草木几格食飲器亦斬<lb/>
斬中繩墨雖有疾衣冠見人坐立整如也初娶張氏即<lb/>
先妣同邑爛溪里人本凌姓今太常卿信從姊也因大<lb/>
父霄壻張氏父昱冒焉永樂甲午十一月十日生生十<lb/>
<pb n="KR4e0143_WYG_008-28b"/>
七年歸先君歸如其生之年以正統丙寅十一月二十<lb/>
九日卒繼娶朱氏嘉興人遺孤二長即不肖<hi>鑑</hi>娶麻溪<lb/>
李氏次曰鐸妾張氏出也未娶孫三人男曰永鍚永齡<lb/>
女曰素潤卜以明年九月四日葬所居南小旬圍之原<lb/>
祖塋西二十武遷祔先妣嗚呼我先君志希乎古人行<lb/>
出乎今人澤及乎後人而不獲膺大任享榮名躋上夀<lb/>
天乎天乎而有是耶而有是耶孤不肖不敢即死泣血<lb/>
以狀其萬一哀不能文質不敢誣惟立言君子矜而賜<lb/>
<pb n="KR4e0143_WYG_008-29a"/>
之銘庶幾永傳不朽嗚呼哀哉嗚呼痛哉謹狀成化三<lb/>
年七月晦日<lb/>
　　　繼母朱孺人行狀<lb/>
繼母姓朱氏諱淑清嘉興秀水縣思賢鄉人也大父達<lb/>
父忠母張氏正統十二年繼母年三十二矣歸先君為<lb/>
繼室先君家故營蠶事然不能嵗盡善間一二嵗輒有<lb/>
敗者繼母業善蠶其初收也以衣衾覆之晝夜程其寒<lb/>
煖之節不使有過過則傷是為䕶種其初生也則以桃<lb/>
<pb n="KR4e0143_WYG_008-29b"/>
葉火炙之散其上候其蠕蠕而動濈濈而食然後以鵝<lb/>
羽拂之是為攤烏其既食也乃熾炭於筐之下并其四<lb/>
周剉桑葉如縷者而謹食之又上下抽番晝夜巡視火<lb/>
不可烈葉不可缺火烈而葉缺則蠶飢而傷火致病之<lb/>
源也然又不可太緩緩則有漫漶不齊之病矣編經曰<lb/>
蠶薦用以圍火恐其氣之散也束秸曰葉墩用以承刀<lb/>
惡其聲之著也是為看火食三四日而眠眠則擿眠一<lb/>
二日而起起則餧是為初眠自初而之二自二而之三<lb/>
<pb n="KR4e0143_WYG_008-30a"/>
其法盡同而用力益勞為務益廣是為出火葢自此蠶<lb/>
離於火而葉不資於刀矣又四五日為大起大起則薙<lb/>
薙則分箔薙早則足傷而絲不光瑩薙遲則氣蒸而蠶<lb/>
多濕疾又六七日為熟巧為登簇巧以葉葢曰貼巧驗<lb/>
其猶食者也簇以藁覆曰冒山濟其不及者也風雨而<lb/>
寒則貯火其下曰炙山晴暖則否三日而闢户曰亮山<lb/>
五日而去藉曰除托七日而采絸為落山矣凡蠶之性<lb/>
喜溫和而惡寒熱太寒則悶而加火太熱則疏而受風<lb/>
<pb n="KR4e0143_WYG_008-30b"/>
蠶房宜卑卑則溫蠶簇宜髙髙則爽又其収種時須在<lb/>
清明後穀雨前大起須在立夏前過此不宜也至於蠶<lb/>
葉尤宜乾而忌濕少則布挹之多則箔晞之凡此成法<lb/>
而繼母獨得其妙他人效者莫能及又能節其寒煖時<lb/>
其飢飽調其氣息常使先不踰時後不失期而舉得其<lb/>
宜一時任事諸女僕又相興起率勵咸精其能故所收<lb/>
率倍常數傳者始而驚中而疑終而信也其後益加講<lb/>
求為法愈密所産益良前後幾二十年嵗無敗者時咸<lb/>
<pb n="KR4e0143_WYG_008-31a"/>
謂吾家有養蠶術焉嵗時得以充賦税供衣服佐婚嫁<lb/>
者葢不少也而禄命家之言又以先君始生之日為癸<lb/>
丑嵗在午月建己巳午火為癸之財蠶命屬午死於己<lb/>
繼母年月日皆為丙申其干與納音盡屬火故宜蠶云<lb/>
然徒委諸命不資人功非所以為訓也初繼母無子愛<lb/>
某如已出後側室生子曰<hi>鐸</hi>均其愛於<hi>鐸</hi>又聘其妹之<lb/>
女張氏為<hi>鐸</hi>婦先君卒<hi>鐸/</hi>幼繼母所以為<hi>鐸</hi>慮者無所<lb/>
不至也成化十九年三月二十八日卒夀六十八卜以<lb/>
<pb n="KR4e0143_WYG_008-31b"/>
是年十二月二十五日奉柩葬於小旬原從先君兆先<lb/>
君姓史氏諱某字廷貴號桂軒世家蘇州呉江縣范隅<lb/>
鄉穆溪里先十有六年卒子男二不肖<hi>鑑鐸</hi>孫男二<hi>永</hi>
<hi>鍚永齡</hi>孫女三曽孫男二<hi>曽同曽大</hi>嗚呼我繼母之殁<lb/>
不肖孤某不敢稱述先徳惟是墓中之石宜有刻也謹<lb/>
掇其大者著於狀<lb/>
　　　故中憲大夫江西南安府知府汝君行狀<lb/>
君諱訥字行敏蘇州呉江黎里人也姓汝氏肇自商之<lb/>
<pb n="KR4e0143_WYG_008-32a"/>
汝鳩汝方賜姓受氏其後晉大夫叔齊以知禮寛以善<lb/>
諫見於春秋魯相郁以徳化人著名後漢降及魏晉南<lb/>
北朝由隋歷唐至於五代下逮宋元未聞有顯者國朝<lb/>
汝氏居呉江者最多惟黎里為然十室其五他處所無<lb/>
也君之先故巨室以貲長鄉税至璣丁嵗荒民窮負税<lb/>
不能輸乃毁家以紓責底於貧乏思逺自幼能樹立與<lb/>
其弟旻同心戮力經營外内𢎞濟艱難家用再起於前<lb/>
有加君生未齔思逺卒祖母吕碩人念其子之不克享<lb/>
<pb n="KR4e0143_WYG_008-32b"/>
也與旻撫教君兄弟尤篤稍長補學宫弟子員景泰四<lb/>
年領應天府鄉薦四試禮部皆不中然其間卒業胄監<lb/>
入禮部書奏牘厯滿將選矣㑹選書英宗叡皇帝實録<lb/>
君試在優等成化三年實録成進御授中書舍人初考<lb/>
滿錫之勅命階徴仕郎又贈君父思逺如君官階君嫡<lb/>
母黄氏為孺人封君少母許氏為太孺人君妻陸氏為<lb/>
孺人舍人之職以書誥勅為政績寮寀輪次當直蔑有<lb/>
多寡於是朝之公卿大夫士重君書迹多蘄君書以為<lb/>
<pb n="KR4e0143_WYG_008-33a"/>
榮故其書倍於他人者十數然能不辭勞不伐善且却<lb/>
其潤筆不受時人莫不多之十四年陞南京兵部武選<lb/>
員外郎十八年誥進君階奉直大夫加贈思逺為員外<lb/>
郎黄氏為宜人加封許氏為太宜人陸氏為宜人尋遷<lb/>
郎中銓叙公平甄别精審人無間言尚書三原王公標<lb/>
望絶人凡所與奪人以為衮鉞獨器許君每退公則召<lb/>
君從容雅論無所不至君亦感其知遇報之以不欺二<lb/>
十三年陞汀州府便道歸省丁少母憂觧任持服服除<lb/>
<pb n="KR4e0143_WYG_008-33b"/>
赴銓𢎞治三年改知南安府南安居嶺徼下郡小土瘠<lb/>
而廣貨所由細民仰荷負為食大姓則居積致貨不貲<lb/>
且多與要官貴人交利出入郡縣為聲勢君斥去以絶<lb/>
有犯顧法何如耳迄無所下上至於細貧尤加意拊䘏<lb/>
愛之如子欲置鞭撻於無用必不得已而後施之厲而<lb/>
不苛容而不弛君子以為得體六年朝京師時以外官<lb/>
年滿六十者罷君即日引歸未幾得疾患腰痛不能起<lb/>
面赤唇燥咸疑有内瘍而醫者執為痰火以補劑主之<lb/>
<pb n="KR4e0143_WYG_008-34a"/>
完聚滋毒竟以死七月七日也年六十有一君襟度夷<lb/>
曠行履完潔好賢樂善凡知名之士無不與之交惟於<lb/>
貴勢若將凂之者避之如不及平易坦率表裏一致善<lb/>
謔以和畧無貴宦習氣尤好成就後進有顧景祥者貧<lb/>
而好學夜或不能具燈燭則露誦星月下為常質魯且<lb/>
鈍教者多謝遣君獨憐之館於家躬親指授久而不倦<lb/>
景祥感奮成業卒登進士第由是學者日至稱為周菴<lb/>
先生君生長富貴諸凡美麗皆其所固有而天性節儉<lb/>
<pb n="KR4e0143_WYG_008-34b"/>
服御飲食取給而已其於財利漠如也居官處家未嘗<lb/>
枉已干人茍一介之取有鬻田既受值臨當過冊輒背<lb/>
約人為之不平勸君訟君曰與小人較自失多矣卒讓<lb/>
與之故仕宦三十年田園第舍無所増益卒之日家無<lb/>
遺財君為文最長於詩格韻清和興趣悠逺論者許為<lb/>
合作有學鳴集北遊藁千餘篇藏於家陸宜人先君十<lb/>
年卒葬於某原至是君之子以明年某月某日奉君柩<lb/>
合窆焉三丈夫子曰舟曰礪皆業進士曰霖尚幼五女<lb/>
<pb n="KR4e0143_WYG_008-35a"/>
子長嫁工部主事呉鋆次嫁金澤餘在室孫男一人某<lb/>
與君世通家少君一嵗交於君者四十有三年始以友<lb/>
而終以姻鉅細隠見無不悉也故狀君行之實者托立<lb/>
言君子用圖其不朽焉<lb/>
　　　故奉訓大夫工部營繕清吏司員外郎呉君行<lb/>
　　　　狀<lb/>
蘇州府呉江縣范隅鄉韭溪里呉君璠字朝用五世祖<lb/>
某讀書能文時邑人張淵以文辭字畫為元趙文敏公<lb/>
<pb n="KR4e0143_WYG_008-35b"/>
所知許某與之交莫逆故其子肅壻於淵君之高祖也<lb/>
曽祖衡祖為皆隠德弗耀至君之世父敏始大其家為<lb/>
税長而君之父以季弟為之服勞應役勤幹過人尤善<lb/>
於應對長吏説之事多得請生三子君其最少也甫九<lb/>
嵗即補邑庠弟子員以勤自課誦習不怠考輒列前茅<lb/>
景泰七年以書經領應天鄉薦天順元年試禮部中乙<lb/>
榜辭卒業太學八年選書英宗叡皇帝實録成化三年<lb/>
實録成進御詔賜宴禮部授中書舍人而君之父母咸<lb/>
<pb n="KR4e0143_WYG_008-36a"/>
得食其禄同官以為榮六年初考滿吏部以最聞皇帝<lb/>
勅曰國家命令所以播告四方訓飭有位布徳惠而行<lb/>
信義者也而中書舍人實掌之職親地密不輕畀人爾<lb/>
中書舍人呉璠發身科目擢任今官歷年既深益勤不<lb/>
懈宜錫恩寵以旌其勞兹特晉爾階徴仕郎錫之勅命<lb/>
以為爾榮夫居近侍典文翰士之位乎此者可謂榮矣<lb/>
然朝廷懸爵禄以待士葢進進未己爾尚專心致志以<lb/>
成其名式副訓詞母隳後效欽哉又封君父政為中書<lb/>
<pb n="KR4e0143_WYG_008-36b"/>
舍人封君母楊氏為孺人封妻范氏為孺人十三年君<lb/>
歷任三考矣待選吏部久未得調例予告歸而先後丁<lb/>
外内艱十九年服闋起復之京明年拜工部營繕司員<lb/>
外郎董理神木六厰神木厰掌大營造有宦者主之諸<lb/>
工匠咸屬焉役大人衆老奸巨蠧多窟其中皆根柢盤<lb/>
結枝輪糾繚不可動部官往涖者先以利啖之則牽掣<lb/>
操縦任其所為往往鉗口噤聲莫敢誰何否則使其徒<lb/>
衊染文致宦者又從中搆之輒罪敗由是相率為容黙<lb/>
<pb n="KR4e0143_WYG_008-37a"/>
詭隨不可否事君獨能先機迎候探隠鈎深破其關紐<lb/>
奸黨計窮氣沮訖不得施而陳少監者知稍自戢凡所<lb/>
隠占還之於官矣二十一年陜西大飢人相食廷議以<lb/>
太倉之積足支幾數年而河南偃師縣東所謂孫家灣<lb/>
者即隋唐之洛口倉也故窖猶在宜減漕米之未過淮<lb/>
者八十萬斛令叅將都勝往輸之移秦隴之民就食於<lb/>
彼而漕舟從淮入汴從汴入河東南舟人不習河事先<lb/>
往者多遭覆溺宜選清强廷臣先往相視水道疏淺濬<lb/>
<pb n="KR4e0143_WYG_008-37b"/>
淤及調習沿河水手分布漕舟使避河險於是工部尚<lb/>
書劉昭奏君名迹中選君受詔即日上道馳至河南往<lb/>
來相度靡有寧居而河水苦淺漕舟阻閡處處停留遷<lb/>
延數月猶未能達秦民又不時至君乃詢訪父老僉云<lb/>
大河之水其生有時正月曰信水三三月曰桃花水四<lb/>
月曰菜花水五月曰麥黄水六月曰礬山水七月曰𤓰<lb/>
蒂水八月曰荻苗水九月曰登髙水十月曰復漕水十<lb/>
一十二月曰蹙凌水君建議以為瓜蒂水生猶膠淺若<lb/>
<pb n="KR4e0143_WYG_008-38a"/>
此常年荻苗水微所仰者登髙一水耳水若不時秋髙<lb/>
氣寒風水皆逆舟益濡滯延及嚴冬益不可行此一病<lb/>
也秦人壯者已散之四方矣弱者飢困成疾又顧戀老<lb/>
幼多不肯來假令能來關隘連屬路非坦平登頓顛踣<lb/>
多致殞斃此二病也米停在舟久不輸瀉動移氣序烝<lb/>
熱隠盜耗失必多此三病也夫救荒之䇿利在急速今<lb/>
天時地利咸有所阻當為權宜以濟之近來米商多從<lb/>
河南販往陜西故河南米益翔貴貧者苦之今宜減價<lb/>
<pb n="KR4e0143_WYG_008-38b"/>
糶米易銀齎徃陜西令彼自糴免其往復之勞為利之<lb/>
一販者賤糴貴糶坐獲厚利其來必多不煩勸督載輓<lb/>
至彼不得不糶則陜西米價亦漸就平為利之二此既<lb/>
減價糶米河南貧民亦霑其賜為利之三漕舟既瀉運<lb/>
卒獲歸為利之四若堅守前䇿不知變通恐澤不施公<lb/>
利俱困進退失據矣羣官多是之即署奏如君議詔曰<lb/>
可逺近稱便先是户部侍郎李衍以提督陜西糧儲奏<lb/>
以漢唐建都關中自河入渭並通舟楫漕運轉輸以給<lb/>
<pb n="KR4e0143_WYG_008-39a"/>
京師遺跡俱在但三門集津河水[泳-永+旱]急漕舟苦之請差<lb/>
官相度疏鑿以通轉運天子併以命璠璠乃躬自按行<lb/>
浮汴入河厯澠池履峽石抵陜州循砥柱觀三門考隋<lb/>
唐轉運遺跡盡得其説上疏曰臣愚不佞承乏任使周<lb/>
爰汴洛已厯十旬茫無寸效日夜憂惶方將歸罪司宼<lb/>
而詔命疊至令臣相度河渭將通漕舟聞命驚悸不知<lb/>
所為但陛下愍念秦民軫其飢餓若切於躬而臣過為<lb/>
退托非効忠盡力之義也敢不奔問官守罄竭狂愚臣<lb/>
<pb n="KR4e0143_WYG_008-39b"/>
自汴至河自河至洛自洛至陜中間登渉水陸相視山<lb/>
川稽諸故實參以民俗乃知三門集津之險天造地設<lb/>
有非人事所能盡也肇自神禹始鑿龍門河流東注懸<lb/>
水如障流沫成雨砥柱横截中流衝波蹙濤震蕩天地<lb/>
南曰鬼門中曰神門北曰人門鬼門神門尤為險惡自<lb/>
古及今未有行者惟人門稍通木筏乗流直下人伏筏<lb/>
上與渦俱入與波偕出一遇崕石立為虀粉矣故隋唐<lb/>
以來皆不能通但於水次置倉轉相灌注而已至唐裴<lb/>
<pb n="KR4e0143_WYG_008-40a"/>
耀卿創始於前劉晏講行於後為法轉密人習河險乃<lb/>
於河隂置河隂倉三門東置集津倉西置鹽倉陜州太<lb/>
原倉使江船不入汴汴船不入河河船不入渭江船之<lb/>
運輸揚州汴船之運輸河隂河船之運輸渭口渭船之<lb/>
運入太倉又於三門兩倉之間鑿山刋道凡十八里河<lb/>
船既輸於東倉而陸運轉輸於西倉以避三門之水險<lb/>
復以舟漕西至太原倉渭船始從受之也耀卿三嵗漕<lb/>
米七百萬石晏嵗漕米百十萬石無升斗溺者然水陸<lb/>
<pb n="KR4e0143_WYG_008-40b"/>
之值増以函脚營窖之名亦糜耗不貲矣故當時有斗<lb/>
錢運斗米之説豈故為是勞費哉良以天險不可以人<lb/>
力勝也其間非無一二欲通三門者有燒石沃醯鑿山<lb/>
通道棄石入河水益湍怒有舟經砥柱覆者幾半河中<lb/>
有山號曰米堆舟入三門百日始上執標指揮名曰門<lb/>
匠諺云古無門匠墓謂皆溺死也夫隋唐之君皆都長<lb/>
安務廣儲蓄以備水旱當時物力豐羨才智之臣後先<lb/>
柄用莫不規為久逺之計講求區畫經數十年而卒不<lb/>
<pb n="KR4e0143_WYG_008-41a"/>
能通今乃欲一旦創行古人之所不能及者其亦難矣<lb/>
又况漕廢已久河不行舟岸崩木奓所在斷絶山石鋭<lb/>
利芒如劍鋒若欲通漕並須修治為費甚鉅不可以日<lb/>
月計也今關陜之民死亡畧盡蕭條千里鬼哭獸遊寂<lb/>
無烟火河南之民亦困於供饋瘡痍未瘳就加保育猶<lb/>
懼不支乃復驅其傷殘使赴勞役此何異於迫而投諸<lb/>
水火也伏望明詔諸司以大饑之後當務安養毋興徭<lb/>
役以重其困則關洛之民生其死而肉其骨也若以為<lb/>
<pb n="KR4e0143_WYG_008-41b"/>
關中要地屯戍相望當廣儲以足其食但擇才智之臣<lb/>
而任之使得推行耀卿晏法自足集事何必勞人益費<lb/>
以求不可必得之效乎疏上詔従其請初河南之民聞<lb/>
興此役皆恐懼愁嘆及令下莫不大悦明年工部奏以<lb/>
君與監察御史監抽蕪湖竹木二十三年代還京師以<lb/>
邸舍未定寓崇文門外暴卒時四月十七日也君素强<lb/>
無疾是日朝退赴友人飲座客以年推君處首席君飲<lb/>
酒為笑樂甚觀莫歸而寢不見其有異也夜漏未上歘<lb/>
<pb n="KR4e0143_WYG_008-42a"/>
然而起仆於地則已不能言而子金在太學郝孺人亟<lb/>
令人走報城門下鑰不得入而還氣已絶矣哀哉君為<lb/>
人嚴毅居官有幹局家事甚治井井然聲嗟氣嘆僮僕<lb/>
畏之有甚於鞭撻者然知人善任人亦為之盡力在中<lb/>
書時嘗頒慈懿皇大后遺詔至山東山東運率方伯憲<lb/>
使皆厚君以貨君却不受尋副駙馬都尉周景往平涼<lb/>
冊加彰化王為韓王王享於承運殿嘉其無違禮有使<lb/>
乎之褒君又能力辭其贈賄人以此多之范孺人君之<lb/>
<pb n="KR4e0143_WYG_008-42b"/>
元配也同邑人卒先於君十年父大中蚤卒母凌氏以<lb/>
節自守詔旌其門節婦父顯工部主事弟信太常少卿<lb/>
於孺人為大父舅也繼室郝氏東安人子男四人出范<lb/>
氏者曰金曰鑾俱太學生曰鎮曰某郝所生也女五人<lb/>
皆有歸金以𢎞治元年月日葬君於里之亢字原君之<lb/>
赴蕪湖也道歸呉江某從問陜洛事甚詳今乂得君之<lb/>
遺事於其家請書其大者為狀以授君之友為誌其墓<lb/>
謹狀<lb/>
<pb n="KR4e0143_WYG_008-43a"/>
　　祭文<lb/>
　　　祭董仲舒文<lb/>
嗚呼天之將喪斯文也秦滅之天之未喪斯文也漢復<lb/>
之然學者殊途不合不公世主時臣隨見迎合相如以<lb/>
詞賦幸方朔以詼諧進惟夫子之所為在天人之三䇿<lb/>
論治人則本於明道語修已則原於正心徳刑取喻乎<lb/>
隂陽風俗推原於教化尊仁貴義黜利賤功使得謨謀<lb/>
廊廟則漢業庶幾乎三代豈止襍覇而已哉守正不阿<lb/>
<pb n="KR4e0143_WYG_008-43b"/>
權臣忌嫉將置死地連相外藩卒使驕王革心動遵禮<lb/>
法此又人之所難能也故嘗論之王覇之不分由夫子<lb/>
之言不用也禮樂之不興由夫子之道不行也<hi>鑑</hi>去聖<lb/>
逾逺欲學無師千載一時道出祠下徘徊廟陛慨然興<lb/>
悲行旅悠悠儀物弗備敢以誠薦神其享之<lb/>
　　　祭武功伯徐公文<lb/>
維成化九年嵗次癸巳冬十一月戊子朔越二十九日<lb/>
丙辰諸生長洲沈周松陵史鑑謹以柔毛剛鬛之奠敢<lb/>
<pb n="KR4e0143_WYG_008-44a"/>
昭祭於故武功伯天全先生徐公之靈曰嗚呼丙子丁<lb/>
丑之際天理亦幾乎熄矣惟公不顧殺身滅族之禍起<lb/>
而救之然後君臣父子兄弟之倫一反乎正此葢天生<lb/>
我公以相皇明無疆之祚也功髙受謗逺竄南服乃天<lb/>
下之不幸豈獨公之不幸也哉竊嘗論之自有生民以<lb/>
來撥亂反正之功惟唐之狄梁與公而已然狄保其身<lb/>
公罹其禍此特出於身存身亡之異耳非智有淺深功<lb/>
有大小也使狄在當時與五王俱存其能免於三思之<lb/>
<pb n="KR4e0143_WYG_008-44b"/>
殺否耶悠悠之談論人已然之迹以為監國病篤不日<lb/>
當薨神器自有攸屬何必公之生事邀功哉羣議附和<lb/>
如出一口嗚呼為此説者其亦不仁甚矣夫大寳不可<lb/>
以久虛姦雄之人常利國家有釁當此之時厯月不朝<lb/>
中外危疑咸懼生變萬一有亂臣賊子窺伺其間則生<lb/>
民之禍未有涯也故公獨決大䇿翊戴先帝宗社危而<lb/>
復安彛倫斁而復正四海亂而復治三光晦而復明此<lb/>
所謂萬世之功也而談者反有以病之其亦不仁甚矣<lb/>
<pb n="KR4e0143_WYG_008-45a"/>
且唐之武氏年已八十旦暮入地中宗已正位東宫民<lb/>
無異望彼易之昌宗輩直狐䑕耳非有絶倫之才過人<lb/>
之力也張崔之流胡不待其自斃而奉之顧乃旦夕聚<lb/>
謀稱兵宫禁汲汲以迎復為事哉葢其所慮實有與公<lb/>
一轍者唐之諸臣既不見非於後世則公豈宜得罪於<lb/>
天朝哉今天不佑善竟奪公夀某等荷公之知痛公之<lb/>
殁用敢論公之大節侑此一觴靈其鑒之尚饗<lb/>
　　　祭梁都事文<lb/>
<pb n="KR4e0143_WYG_008-45b"/>
維年月日呉江史某謹以清酌庶羞之奠敬祭於承事<lb/>
郎大寧都指揮使司經歷司都事梁公之靈曰嗚呼天<lb/>
順之初我公來丞某從諸生旅見於庭獨偉視余俾進<lb/>
而詢其接以禮其與以誠公之為政既平且直吏無呌<lb/>
囂民無驚惕事令惟敬而不茍從待簿惟容而不阿同<lb/>
十載於兹克滿厥秩無怨在民去如至日民相上請蘄<lb/>
公令兹例不見許佐戎京畿南北悠邈我民其思曾未<lb/>
幾何柩忽來斯遲公莫覩叩公莫知死生遐隔徳音永<lb/>
<pb n="KR4e0143_WYG_008-46a"/>
違受恩罔報孰知我悲聊陳薄祭哭之以辭嗚呼哀哉<lb/>
尚饗<lb/>
　　　祭白茅塘文<lb/>
東南之水呉淞既塞滿為交流由塘入江以注於海久<lb/>
而上流壅滯水波微弱潮泥淤積而不通水乃不流農<lb/>
人告病使者躬奉天子明命爾疏爾決神其相之俾無<lb/>
災害蚤既厥事尚享<lb/>
　　　祭家廟文<lb/>
<pb n="KR4e0143_WYG_008-46b"/>
某嗣先業二十八年而不肖荒嬉無所增益為祖宗羞<lb/>
今倦於勤將以明日癸已傳家政於嫡子永錫介子永<lb/>
齡出居浜東新居不敢不告謹告<lb/>
　　　祭外舅南莊李公文<lb/>
維年月日女壻京兆史某謹以柔毛剛鬛之奠敢昭告<lb/>
於外舅南莊李公之靈曰嗚呼外舅鄉之善人樸而不<lb/>
雕質而少文孝友力行聲譽日聞嗟我先君夙昔相與<lb/>
氣分投合好以縞紵媒氏成言妻我愛女公女柔懿家<lb/>
<pb n="KR4e0143_WYG_008-47a"/>
室甚宜事親奉祭相助靡遺嬰疾累年蕃華不滋彼蒼<lb/>
罔䘏夭閼奄兹嗟嗟我公秉此髙誼不以女亡遂相捐<lb/>
棄撫我有加愛我無替戊戌之夏某遊郡西留連山澤<lb/>
經旬忘歸而公遘疾病甚不醫瀕死猶呼欲與我辭匍<lb/>
匐奔還已殯西階<hi>叶</hi>抗聲慟哭悔恨曷追門衰祚薄滿<lb/>
目孤嫠死如有知公寧不悲天字之原以為公藏卜於<lb/>
廟門日吉辰良斂弗及與葬焉相襄鑽石陳辭以發幽<lb/>
光一觴永訣雨淚其滂庶幾有神來格來嘗哀哉尚饗<lb/>
<pb n="KR4e0143_WYG_008-47b"/>
　　　祭外姑計孺人文<lb/>
嗚呼念昔委禽獲娶愛女遂由瓜葛托以肺腑嵗時問<lb/>
遺屢厪行人不較往復以廢懿親賢女不育加惠妾媵<lb/>
篤生子女夀我宗𦙍冠笄婚嫁煩於外家稠叠焜燿其<lb/>
禮有加某之不天奪其内助雖所愛亡眷念如故嗟嗟<lb/>
孺人逢此百罹喪其家督三女夭摧以朂孀婦淑慎其<lb/>
儀以教孤孫夙夜其規丙午之冬遘疾莫救原始要終<lb/>
僅得中夀寒暑變易奄踰嵗年夫君舊藏曰天字原啟<lb/>
<pb n="KR4e0143_WYG_008-48a"/>
殯往祔異穴同瘞有無靡齊禮不克備挽者喪歌聲哀<lb/>
雨淚非其子孫則在親懿當柩叙哀陳此薄祭魂兮有<lb/>
知降此啐嚌嗚呼哀哉尚饗<lb/>
　　　祭唐醫官文<lb/>
維年月日故人松陵史某謹以清酌庶羞之奠致祭於<lb/>
亡友半隠先生唐君之靈曰嗚呼成化之元余來苕溪<lb/>
將延名士為弟子師與君相見意氣一時握手傾倒倐<lb/>
如故知某得子靜君實尸之自爾以來情好遂篤我詩<lb/>
<pb n="KR4e0143_WYG_008-48b"/>
君和君書我復我願為雲與龍相逐道里阻修人事反<lb/>
覆歷年雖多曽不再覿<hi>叶</hi>引領西望攪我心曲庚子之<lb/>
冬子靜有喪匍匐往送乃與君逢<hi>叶</hi>大愜所望其喜欲<lb/>
狂秉燭夜話同一慨慷數其暌年十又六更<hi>叶</hi>人夀幾<lb/>
何而此參商來日苦短去日苦長及時行樂此言不忘<lb/>
君顔益少君髪未蒼仁者多夀其算莫量為别未幾訃<lb/>
至云亡夭回夀跖天理茫茫嗟嗟夫子名滿浙右風流<lb/>
文采後進領袖天與之才而不與夀乃令我輩猶言猶<lb/>
<pb n="KR4e0143_WYG_008-49a"/>
走疇昔有盟當遊苕中終奉誨言以開我䝉孰知此來<lb/>
乃遘愍凶祗見子柩不見子容抗聲慟哭涕淚無従薄<lb/>
奠在前君其鑒𠂻尚饗<lb/>
　　　祭陳味芝先生文<lb/>
嗚呼人莫不有死奚夫子之殁而獨悲當雅道之陵遲<lb/>
胡哲人之竟萎峻潔無虧之行既不可復見矣中和不<lb/>
偏之氣又安得而承之後生小子於何而取法微辭奥<lb/>
義無従而質疑往古來今之學已廢而不講窮精探𤣥<lb/>
<pb n="KR4e0143_WYG_008-49b"/>
之論其存葢無幾惟洞庭之山東西而並峙太湖之水<lb/>
日夜而交馳彷彿乎浩然之氣旁礴而欝積沛然之辭<lb/>
浩瀚而淋漓此後死者不能不抗聲而慟哭涕泗而交<lb/>
頤某等少侍夫子故非等夷辱忘其年比於舊知覩光<lb/>
儀者有時飫道義者無涯莫不亢然乎其中暢然乎其<lb/>
支然夫子之病既不及執燭以照易而夫子之殮又不<lb/>
克持紾以奉侇惟寓哀於一奠魂庶幾乎歆斯尚饗<lb/>
　　　祭張氏姑文<lb/>
<pb n="KR4e0143_WYG_008-50a"/>
嗟嗟我姑逢此百罹生而失恃嫁而蚤嫠保孤嗣宗全<lb/>
節靡虧天道無知天其兩兒不絶如線曰維孫枝教養<lb/>
婚嫁顛沛流離維昔顯妣來歸我氏與姑分合有類同<lb/>
氣解衣相披徹食交饋天胡降虐母也遘厲姑來視之<lb/>
頻復無替憂心忉忉傷悲出涕臨終之訣託以藐孤執<lb/>
手相命就瞑猶呼姑奉初言信而弗渝劬勞顧復口瘏<lb/>
手据彼譖人者肆以巧誣東西責言實以某故<hi>叶</hi>嗟嗟<lb/>
我姑天命不祐居貧最久遭凶孔疚不肖如某愚而在<lb/>
<pb n="KR4e0143_WYG_008-50b"/>
幼乏不能周危不能救受恩實深懐之罔報<hi>叶</hi>此心莫<lb/>
遂訟言誰告<hi>叶</hi>嗟嗟我姑年命永終大陳之原惟夫子<lb/>
宫輒云其良卜云其従髙上坎中異穴同封奠以致哀<lb/>
號天致慟<hi>叶</hi>其泣有盡而情無窮尚饗<lb/>
　　　祭張子靜文<lb/>
嗚呼我生尚少獲誦君詩厥後數年始與君知維弟若<lb/>
子禮君為師君不我鄙惠然肯來曽未幾時先人即世<lb/>
相之涖之繄君是恃論撰先徳以倡其類美無不傳譽<lb/>
<pb n="KR4e0143_WYG_008-51a"/>
無不試南入於杭徴為聲詩川浮陸走雨沐風翍邱園<lb/>
在望君爰告歸厚徳未報中心懐之爾後廿年不忘舊<lb/>
好吉凶賀弔往來於道君詩我和我疑君攷髙情雅韵<lb/>
病藥垢澡山顛水涯月夕花朝呼酒嘯歌於以逍遙醉<lb/>
後狂吟誇竒競髙窘難往復其聲啁啁丙午之春君主<lb/>
於弟我孫従君庶幾謀始譁民惡君誣之塞水主者罔<lb/>
察置君於理羣公交言猶以罪歸含垢引瑕弗辯於辭<lb/>
君既受侮歸而遘疾猶來余家力正師席醫藥罔功乃<lb/>
<pb n="KR4e0143_WYG_008-51b"/>
廢朝夕舁歸待盡怡然易簀書來告訣託我以銘疇昔<lb/>
有言敢渝此盟目眚禍余幾於㝠行斂不及與棺不及<lb/>
憑日月不居往葬於墓鐫石埋辭以永君譽君譽孔多<lb/>
銘不盡言記其大者以告後賢君如有知鑒此微意瀝<lb/>
觴叙哀莫掩余涕尚饗<lb/>
　　　祭疑舫周夫子文<lb/>
維年月日門人史某謹以特羊斗酒之奠敢昭祭於疑<lb/>
舫先生周夫子之靈曰嗚呼富貴一時文章百世猗歟<lb/>
<pb n="KR4e0143_WYG_008-52a"/>
夫子獨得其最淛河東西墓碣祠碑具出公手神設鬼<lb/>
施商尊渾然周彛文備不利於飱乃宜於祭强記不忘<lb/>
白首猶然回文倒誦屈其少年王師征閩往與厥選公<lb/>
在行間左籌右畧功成受賞僅幕沐陽不卑其官視民<lb/>
如傷當路信䜛置公司宼公辭上陳有詔讞候赦恩汪<lb/>
濊其寃亦伸復官不居情在駿奔優游桑梓其文愈昌<lb/>
請者日來陸走川航監司郡守待若賓友字難義疑資<lb/>
以論剖公年既髙公徳益茂經營繭室在禰之肘爰俟<lb/>
<pb n="KR4e0143_WYG_008-52b"/>
考終亦葬其耦文成絶筆公忽告殂有同自祭無異挽<lb/>
歌昔我先君薄遊燕市愛好人倫謁公旅邸歸命小子<lb/>
爾其識之平生見士未獲逾斯逮公南歸始獲委贄公<lb/>
曰異哉此子之至凡今之人率放於利子獨不然有立<lb/>
其志褒凡奬庸謂為有知緒言奥論動為我師仰其盛<lb/>
大探其精微叩隨響應虛往實歸公卒之日某目廢視<lb/>
病不致問斂不及檖負公厚徳慙愧天地公柩在殯公<lb/>
子又亡藐然孤孫舉此三喪及門之士向哭交傷謂天<lb/>
<pb n="KR4e0143_WYG_008-53a"/>
不仁作善降殃公墓未銘公文未刻撰集校行後死之<lb/>
責公所著者名世弗疑空青丹砂人不用遺是區區者<lb/>
曷用淆之捧觴永訣哭余之私尚饗<lb/>
　　　祭業師菊軒夏夫子文<lb/>
嗚呼夫子徳巨量宏涵容無際來斯受之教無不類雖<lb/>
某之愚辱收蚤嵗晨光夕膏課督靡替曰爾為學當體<lb/>
諸身匪在多聞以竊此名愛物仁民本之親親其本或<lb/>
蹶其末莫振初聞是言信而未篤迨乎成童始知佩服<lb/>
<pb n="KR4e0143_WYG_008-53b"/>
自是以來恒以自朂孰非此言為之長育庚午之春某<lb/>
實新婚出公入私服徭應門譬彼禾苗怠而弗耘荒穢<lb/>
蕪塞雖存莫伸夫子憂之賜詩諷諭千里之行止於中<lb/>
路廢其前功其追若禦溫習舊聞庶幾無斁聞命感發<lb/>
乃知其非日居月諸有能不墮修辭居業與人偕馳使<lb/>
非善誘終愚不移嗟嗟夫子僅躋中夀咸望期頤有疑<lb/>
斯叩天不憖遺一病莫救蠢爾後生孰與成就嗟嗟夫<lb/>
子今也則亡聞者慟哭豈惟吾徒教詔靡聞魂魄先殂<lb/>
<pb n="KR4e0143_WYG_008-54a"/>
嗟嗟夫子往葬於野匍匐送之涕泗如雨築室獨居斯<lb/>
義莫舉負恩弗報雖痛何補嗟嗟夫子人孰不亡身死<lb/>
名滅不啻朝霜瓢溪之水其流湯湯千載尚名曰公之<lb/>
鄉不亡者存繄維耿光寫哀薦陳神其饗嘗尚饗<lb/>
　　　祭李夢陽文<lb/>
嗚呼君之明慤賦畀自天繄外若愚在中實淵通不為<lb/>
流止不為邅宗族稱孝鄉黨推賢具兹衆美而不永年<lb/>
鵩集座隅鶴下堂前大夢不醒長逝弗還哭者裂腸弔<lb/>
<pb n="KR4e0143_WYG_008-54b"/>
者摩肩回賢而促跖盗而延天道茫茫何致使然嗚呼<lb/>
哀哉嗟余内人實君伯姊君不鄙余視猶兄弟我往君<lb/>
迎君來我竢握手嬉遊聨床卧起我愚無能遇事多否<lb/>
男婚女嫁惟君為理相通有無何分彼此君徳多有不<lb/>
勝其紀望開我䝉以保餘齒胡為厭世棄我先死嗚呼<lb/>
哀哉日月不居自秋徂春將即幽宅以従先人栁車既<lb/>
駕明器前陳悲風撼樹落日生隂送子于邁興我酸辛<lb/>
路隔幽冥欲見無因昔與人羣今與鬼隣撫棺慟哭子<lb/>
<pb n="KR4e0143_WYG_008-55a"/>
寧不聞銘子之徳碣於墓門奉觴永訣哀不能文嗚呼<lb/>
哀哉尚饗<lb/>
　　　呉江縣三里倉上梁文<lb/>
伏以城江陽而置縣爰自昔人屋水次以為倉始於今<lb/>
日事體關一方之興建規模肇百世之權輿睠此呉江<lb/>
允稱壯縣賦税為甸圻之冠轉漕供軍國之需川浮以<lb/>
輸既曰貯儲之有所露積而受恒憂燥濕之非時况廩<lb/>
庾之費嵗取乎民而典守非人例居乎貨前政諒流於<lb/>
<pb n="KR4e0143_WYG_008-55b"/>
姑息後賢盍費夫經營天假其時人宣厥效負隂向陽<lb/>
而定位地形正據江湖之交審曲面勢以成圖匠氏聿<lb/>
勤斧鋸之事約之閣閣而千倉斯立築之登登而百堵<lb/>
皆興如翬斯飛其繩則直中涵巨沼將虞水火盜賊之<lb/>
災周濬長濠用限内啟外窺之患斯葢胸中具全室故<lb/>
能格外成大功爰相東隅乃規中奥如歸亭復古之廢<lb/>
將以宴賓偕樂堂志民之従聊為退食是葢有資於望<lb/>
察固非專事乎游觀財皆斥經費之餘於民無取力不<lb/>
<pb n="KR4e0143_WYG_008-56a"/>
奪農功之棘信役以時惟令君非百里之才故寒士得<lb/>
萬間之庇太平氣象鼎盛春秋如坻如京自此無煩有<lb/>
髙廩多黍多稌従今更為賦豐年咨爾郢人聽余巴唱<lb/>
　梁之東百里舟航一水通升斗也知皆貢賦願天不<lb/>
起石尤風　梁之西王山石湖高又低山下湖邉人蚤<lb/>
起糧船將發候鷄啼　梁之南江湖交滙水如藍灌注<lb/>
圍田豐稼穡髙低齊説畮收三　梁之北舸艦迷津漕<lb/>
上國由來滄海轉雲帆河道無虞今帝力　梁之上舉<lb/>
<pb n="KR4e0143_WYG_008-56b"/>
頭紅日葵心向淞江西畔太湖東夏屋渠渠新氣象<lb/>
梁之下波光照見鱗鱗瓦大田多稼樂豐年伐鼔逢逢<lb/>
人作社伏願上梁之後朝清道泰政舉人和四郊絶壁<lb/>
壘之虞萬室被弦歌之化江山自今古在官詠清暉能<lb/>
娯人之章風雨無震凌藏粟免紅腐不可食之嘆自今<lb/>
以往永久如斯<lb/>
　<lb/>
　西村集巻八<lb/>
</p>
<p>
</p>
  </div>
</body>
</text>
</TEI>
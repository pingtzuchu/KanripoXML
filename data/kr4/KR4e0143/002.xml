<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西村集巻二</head>
    <p>
<pb n="KR4e0143_WYG_002-1a"/>
欽定四庫全書<lb/>
　西村集巻二　　　　　　　明　史鑑　撰<lb/>
　　五言古<lb/>
　　　芙蓉<lb/>
皎皎芙蓉花盈盈出秋水美人蕩舟來容顔宛相似采<lb/>
之欲為衣離居有君子路逺莫致之引領徒為爾但恐<lb/>
秋風生零落從此始<lb/>
　　　夜宿吳原博修竹書館時與玉汝别<lb/>
<pb n="KR4e0143_WYG_002-1b"/>
嵗暮入城郭攬衣獨裴徊<hi>叶</hi>晩過修竹園主人故所知<lb/>
所知誼不薄執手言相思復有青雲士逺行從此辭相<lb/>
延入中林呼童啟雙扉<hi>叶</hi>北風何烈烈萬籟鳴參差向<lb/>
夕燭繼之壺觴相為持初月出雲間殘雪擁寒堦<hi>叶</hi>獨<lb/>
鶴失其雌中夜鳴聲悲㑹面不可常况逢生别離共言<lb/>
盡今夕鷄鳴各東西<hi>叶</hi>出處自有時人生安得偕<hi>叶</hi>顧<lb/>
慙鶉與鷃不隨黄鵠飛<hi>叶</hi>各各重自愛冀以奉前規<lb/>
　　　懐古貽朱堯民<lb/>
<pb n="KR4e0143_WYG_002-2a"/>
晉氏昔奔潰<hi>叶</hi>中原亂如沸區區廣陵相亦欲盜江介<lb/>
<hi>叶</hi>不有顧元公<hi>名/榮</hi>禍亂斯其殆<hi>去聲</hi>旣成揮扇功終定繼<lb/>
牛位盛德百世祀胡為忽云廢古墓逼耕犂荒祠雜妖<lb/>
厲過者豈無人誰能一留睇遙遙千載間哀哉日陵替<lb/>
陵替信有由好古無其人請看王侯墓十樹九無存<hi>叶</hi>
謝公<hi>名應芳字子蘭毘陵人</hi>避地士栖栖不遑寧<hi>叶</hi>時無戡亂才<lb/>
干戈日相尋<hi>叶</hi>九原今不作䀌然傷我心<hi>叶</hi>上書告縣<lb/>
令<hi>周舜臣</hi>祭掃除淫昏<hi>叶/</hi>碣石永其傳<hi>周伯溫撰</hi>栽梧表其名<lb/>
<pb n="KR4e0143_WYG_002-2b"/>
<hi>叶</hi>同時文章家頌咏費敷陳廢興如循環旋復委荆榛<lb/>
荆榛易永久百嵗等須臾守令檢文法長年惟簿書一<lb/>
為高世談舉俗笑其迂纍纍道路邊誰復賁斯墟朱君<lb/>
志好古覩此興長吁輯錄匪求名庻幾能者須遺祠幸<lb/>
見復廢墓未應蕪雖非令式載允為名教圖君其加勉<lb/>
㫋慎毋忘厥初<lb/>
　　　讀楊君謙古樂府<lb/>
去古日已逺雅樂久沉淪桑間與濮上靡靡多哀淫<hi>叶</hi>
<pb n="KR4e0143_WYG_002-3a"/>
楊君媚學子高志故不羣<hi>叶</hi>一聞世俗音謂非吾所湛<lb/>
<hi>叶</hi>冥心太古初識樂得其真律吕既調協五音和且平<lb/>
<hi>叶</hi>咸英與韶頀曠世今再聞<hi>叶</hi>豈惟以自娯擬將獻吾<lb/>
君奏之郊廟上庻以和神人<lb/>
　　　謨無猷邀飲於南虛室讀壁間馮明府詩有感<lb/>
獨客困泥雨閉門愁索居天晴氣㣲和欲出嗟無輿隣<lb/>
僧念孤寂招邀過精廬緒風泛林條溜水鳴階渠良友<lb/>
四五人壺觴聊爾娛陶情匪絲竹冥心遊古初為樂苦<lb/>
<pb n="KR4e0143_WYG_002-3b"/>
不常奈此年嵗徂一適非偶然且復少躊躇興懐舊遊<lb/>
者由來心迹俱風波一分散判然區域殊精神莫與通<lb/>
夢寐時交胥願言此浮雲隨風往㣲軀<lb/>
　　　韜光庵<lb/>
韜光古精舍逺迹西山岑岡岫屢囘複雲嵐杳深沉流<lb/>
泉激修竹綠蘿被青林密葉翳朝陽芳柯承夕隂杖策<lb/>
遵㣲徑逝將支遁尋行行未易即遙聞鐘磬音徙倚絶<lb/>
塵想冥思諧道心搴芳咏招隱松風和悲吟<lb/>
<pb n="KR4e0143_WYG_002-4a"/>
　　　臨清軒為吳士延賦<lb/>
達人尚幽勝葺宇臨清流清流宜濯纓深渚可容舟周<lb/>
流元不息晝夜恒滔滔<hi>叶</hi>㣲風蕩生瀾木葉下驚秋流<lb/>
響歸空房浮光映高樓芙蓉緣極浦杜若被芳洲於焉<lb/>
事栖息駕言聊出遊榜舟張水嬉擁楫和長謡<hi>叶</hi>犀然<lb/>
窮怪物蓮折傾龜巢<hi>叶</hi>鳴更出靈鼉媵予躍文魚<hi>叶</hi>境<lb/>
勝良自愜慮淡信無求惟應素心人來此共逍遙<hi>叶</hi>
　　　贈沈啟南<lb/>
<pb n="KR4e0143_WYG_002-4b"/>
椅梧生南岳枝葉交相加<hi>叶</hi>孤生不自異衆木何其多<lb/>
鳯凰翔中天時來息其柯中郎久不作奈此良材何誰<lb/>
能為琴瑟奏曲諧雲和遂令清廟器寂寞捐山阿<lb/>
　　　贈汝其通<lb/>
江南有淑女婉孌美清揚芳馨振㣲風容華耀朝陽被<lb/>
服鮮且麗不殊古姬姜蹇修來何遲幽獨處蘭房匪無<lb/>
室家願夙以禮自防一朝君子求玉帛以時將御車迎<lb/>
百兩道路宛生光和鳴合琴瑟宴衎吹笙簧顧兹待年<lb/>
<pb n="KR4e0143_WYG_002-5a"/>
者後處亮無忘<lb/>
　　　寄許克大<lb/>
春風布寥廓萬卉咸華滋灼灼滿中園娩綠還抽緋芙<lb/>
蓉抱幽獨兀兀空江湄誰云發生晩無乃未逢時一朝<lb/>
秋節至盈盈花滿枝囘看艷陽質孰與孤高姿時來即<lb/>
成就晩達奚足悲<lb/>
　　　丙午初度題像<hi>時年五十三</hi>
自我得爾來忽忽已三載憂樂不相闗貧病安能凂兹<lb/>
<pb n="KR4e0143_WYG_002-5b"/>
晨遇初度舉酒一相灑我貌日就衰爾顔常不改過此<lb/>
復幾時應知愈不逮觀者問為誰曰我咸疑紿惟餘舊<lb/>
親識追想為爾拜茫茫天地間嵗月不相待終當委運<lb/>
去誰亡復誰在謂是無所知言非亦何觧一笑兩茫然<lb/>
浮萍渺滄海<lb/>
　　　送梅刑部彦常<lb/>
臨江理舟檝駕言辭故鄉故鄉非不安憂君未能忘握<lb/>
手一長嘆出門何慨慷所遇無險夷行行盡周行老驥<lb/>
<pb n="KR4e0143_WYG_002-6a"/>
志千里遊子懐四方豈知轅下駒局促徒悲鳴<hi>叶</hi>聖朝<lb/>
雖致治庻事未盡康江南多苦雨江北多愆陽遺民日<lb/>
啼飢已空糟與糠救荒豈無政何能補流亡秋高塞馬<lb/>
肥徴師守邊疆行者犯鋒鏑居者共餱糧遣使出監䕶<lb/>
冠葢恒相望未聞奏捷功聲勢徒張皇君昔在郎署明<lb/>
刑凛秋霜仁聲久洋溢逺追于與張兹行定高擢指日<lb/>
登巖廊願𢎞濟時具拯斯昏墊民<hi>叶</hi>莫以合燭故愛此<lb/>
東壁光丈夫得行道離别何足傷<lb/>
<pb n="KR4e0143_WYG_002-6b"/>
　　　過梅花道人墓<hi>元吳仲圭嘉善人</hi>
問津武塘下攬衣獨吟行徘徊古道旁纍然見孤塋荆<lb/>
榛竄狐兔牧䜿時來登橡樹半無枝曲池猶未平哀哉<lb/>
梅花菴一仆不復興空遺水墨踪允為後世程高風董<lb/>
巨間不得名丹青古碑亡文章但銘卒與生生前狥名<lb/>
教豈樂浮屠名將非有深識季世多兵争愚人信因果<lb/>
庻幾保其形同時富豪家厚葬侔山陵毀盜殆無餘遺<lb/>
骸縱復横珠柙去已久蔓草來相縈何如一抔下晏然<lb/>
<pb n="KR4e0143_WYG_002-7a"/>
無震驚取重亮在人信非山水靈采芳薦清醑日落風<lb/>
悲鳴遙遙望遐躅感歎有餘情<lb/>
　　　遊寳石山有懐舊遊劉廷美沈啟南繼南兼柬<lb/>
　　　　徐時用仲彦輝諸立夫<lb/>
山靈謝逋客隂雲故瀰漫<hi>叶</hi>淫雨日潺潺朝來稍停倦<lb/>
出門望西湖如見故人面眷兹寳石峯樓臺憶曾館<hi>叶</hi>
老僧擁破衲松下一笑粲<hi>叶</hi>興懐舊遊者零落已將半<lb/>
<hi>叶</hi>凄然不成歡臨風發長嘆<hi>叶</hi>主人逺追隨况乃集文<lb/>
<pb n="KR4e0143_WYG_002-7b"/>
彦共言春將歸與子同飲餞徙倚被層闌逍遙寄華燕<lb/>
暢心風振衣屬耳泉鳴澗無端霧雨霏須臾益零亂<hi>叶</hi>
初疑水氣浮復訝山林暗<hi>叶</hi>佳景能娛人過眼無留盼<lb/>
一適乃云可得䘮非所患<hi>叶</hi>嗟彼牛山遊胡為淚如霰<lb/>
　　　南山道中<hi>約劉邦彦諸立夫虎跑相㑹</hi>
我行南山中忽忽日將午連岡兀如城盤回抱林隖嵐<lb/>
氣鬰以深原田何膴膴長松挺人立怪石驚獸怒道旁<lb/>
何青青幽蘭間芳杜古洞閟烟霞流泉瀉風雨緬懐如<lb/>
<pb n="KR4e0143_WYG_002-8a"/>
玉人先期在幽阻停車望白雲光儀渺何許<lb/>
　　　送節推華公謫官<lb/>
張飲春江湄送此倦遊客冠葢何營營臨行紛贈策吳<lb/>
人感恩深攀路隨充斥行藏固由命但為公論惜楩柟<lb/>
棄中野蘭蓀槁深澤良時難再遇杳然山海隔黄鳥嚶<lb/>
其鳴青驪逝安適浮雲忽歸山霖雨不成滴湛湛長江<lb/>
水粲粲水中石風波汨其泥所遇非故迹惟其有本性<lb/>
居然自清白勿以窮自卑徽音慰離析<lb/>
<pb n="KR4e0143_WYG_002-8b"/>
　　　頃以多故絶不作詩春暮霖潦為灾榖未入土<lb/>
　　　　恐有過時之憂聊命紙筆以諗同志云<lb/>
生生本陽德萬物咸華滋窮隂忽為咎積雨無晴時顛<lb/>
風泛洪濤蕩決渰畬菑溝壑有遺民憔悴半流離空林<lb/>
少烟火晨膳夕無炊縣官急租稅督責煩鞭笞但知赴<lb/>
期㑹誰能恤寒飢日月更相送春事奄無遺過時而不<lb/>
耕秋成安可期雖有勸農令文具亦何為傳聞盜賊起<lb/>
民窮多致斯咄唶有深憂豈惟漆室葵<lb/>
<pb n="KR4e0143_WYG_002-9a"/>
　　　賀其榮病京師吳原博舁歸第中而卒為之殮<lb/>
　　　　殯其榮父作感義詩謝之要予同賦<lb/>
翩翩宦遊子抱疾居京師俗習有由來病者栖簷垂一<lb/>
命亮莫延孱哉斯兩兒<hi>時携子姪同往</hi>夫君數往視念彼形神<lb/>
離舁歸以待盡後事經營之封書告其家殮服飾其尸<lb/>
塗殯就客位受弔居東階<hi>叶</hi>且為錄行槖以俟歸葬期<lb/>
死者如反生不媿臨訣辭朋友居五倫幾人能弗虧勢<lb/>
利相驅合禍衰隨背馳况乎死生際避逺固其宜有能<lb/>
<pb n="KR4e0143_WYG_002-9b"/>
聞斯舉其顙泚乎而題詩頌高誼且以箴吾儕<hi>叶</hi>
　　　鍾希哲者台州人也妙於傳神成化二十年春<lb/>
　　　　沈君啟南偕余訪之欣然命筆咸云甚似因<lb/>
　　　　賦詩記之是嵗四月十二日余初度也書於<lb/>
　　　　豫章堂<lb/>
人生無百年五十又過一去者日以多來者日以偪情<lb/>
慾與寒暑晝夜相剽賊徒行已須杖短髪不任櫛顧茲<lb/>
孱弱軀那為久存物一朝隨化盡形容不復識鍾生妙<lb/>
<pb n="KR4e0143_WYG_002-10a"/>
傳寫為我聊把筆傅染藉丹青經營自胸臆精神與形<lb/>
似毫髪無所失端如鏡中影恍若水底石大均斯賦形<lb/>
其理固莫測孰知毫采功妙奪造化力我聞先正言自<lb/>
治不外飾求真既為妄望久寧非惑君看古人像存者<lb/>
百無十惟能慎厥修庻幾為永則<lb/>
　　　遊飛來峯<lb/>
久圖山澤遊苦為風雨欵驚雷破重陰及晨光已顯逶<lb/>
迤入幽深厲揭度清淺靈山傳飛來合澗互囘轉蘿垂<lb/>
<pb n="KR4e0143_WYG_002-10b"/>
手可捫松高葢惟偃陽厓丹霞凝隂洞蒼雪滿秀色如<lb/>
可攬絶巘竟誰棧衆竅因風號羣芳遲春衍追念平生<lb/>
歡歷歷猶在眼匪無新相知已少舊遊伴老僧久見招<lb/>
相攜集閒館解衣任盤礴覽物適蕭散形忘慮則消情<lb/>
至心莫展寄言同懐人對酒歌勿緩<lb/>
　　　夜宿虎跑蘭若<lb/>
我昔遊虎跑旋歸一何蚤奄忽逾十年尋常掛懐抱題<lb/>
詩寄尊宿平生緣未了<hi>予前嵗曽寄詩僧敬祖規有翠濤軒上重遊約此是平生未了</hi>
<pb n="KR4e0143_WYG_002-11a"/>
<hi>緣之句</hi>兹遊非偶然歷境極深窈山靈喜客至隨方故呈<lb/>
巧鐘梵鳴雲間樓臺出林杪涓涓石中泉天遺潤枯槁<lb/>
瀹茗味更佳煩勞頓如掃載咏坡仙詩翛然出塵表夕<lb/>
陽下高樹暝色栖芳草攜被卧重巖山空寂以悄神清<lb/>
不能寐轉輾達昏曉晨光忽熹㣲啁哳聞啼鳥攬衣出<lb/>
烟蘿從人問周道<lb/>
　　　落景村<hi>為沈啟南賦</hi>
羲和駕驟驥杳杳經天衢向夕廹崦嵫弭節少躊躇餘<lb/>
<pb n="KR4e0143_WYG_002-11b"/>
光爛未収冉冉下桑榆歸雲栖逺岫暝烟生廢墟野雉<lb/>
雊中林牛羊下城隅囘風忽復來灌木吹笙竽野老耦<lb/>
耕倦盥濯歸茅廬曵杖數雞豚引水灌畦蔬達人尚真<lb/>
意寫圖聊自娛天機宛流動匪為形似拘<lb/>
　　　一木<hi>為李思式賦</hi>
木以棄而壽人以晦自全君看櫟與樗蔽牛非偶然乃<lb/>
知為世用孰若全天年覽物有深感悠悠復何言<lb/>
　　　題劉大參<hi>名欽謨</hi>所藏蘭圖<hi>圖上逐段摘書離騷句</hi>
<pb n="KR4e0143_WYG_002-12a"/>
秋蘭何青青羅生湘水旁芳馨隨風發菲菲久彌章嗟<lb/>
哉好修士采襭紉為纕人多貴蕭艾謂斯為不芳草木<lb/>
猶未得珵美奚能當若人寫毫素鍳之宜不忘靈修茍<lb/>
見察萎絶亦何傷毋為翫形似無實徒空長浩歌離騷<lb/>
經余襟涕浪浪<lb/>
　　　余自病目閒居寡歡丁未嵗初度試展余真命<lb/>
　　　　酒相對嗟嵗月之不留悼面目之非舊因戲<lb/>
　　　　為問答以自釋焉<lb/>
<pb n="KR4e0143_WYG_002-12b"/>
形體本天賦全生無少缺去冬嬰禍罹一眚肆㣲孽藥<lb/>
石豈不良終焉左其眜譬彼陽光㣲有星俄爾孛子雖<lb/>
我寓形自來相附結如何視得䘮曾不致悲説將非坐<lb/>
斯累乃與子乖别恝然如無情黙爾斯結舌子應狥世<lb/>
情盛衰因改節有情與無情畢竟同歸滅慷慨奏清謠<lb/>
輕雲蔽明月<hi>問真</hi>
我生非孕育因君試經營形神日相向如影長隨身君<lb/>
惟昩調爕氣淫斯疾臻胡為不自省乃獨尤我云我不<lb/>
<pb n="KR4e0143_WYG_002-13a"/>
與君厚舉世誰復親改節或他人匪為我與君我雖具<lb/>
形似生而無性情休戚殊不知是非安得言病目固為<lb/>
患未足傷君生勵志茍不衰存賢沒稱神廢視傳春秋<lb/>
聖門名素臣視日能不瞬亡宋實斯人乃知善與惡豈<lb/>
由盲不盲君其務自朂我亦同令名<hi>真答</hi>
　　　送劉德美之京<lb/>
風吹大河水晝夜無停流嗟君萬里行且復須臾留王<lb/>
命自有程安能顧朋儔執手兩茫茫日暮登行舟皇家<lb/>
<pb n="KR4e0143_WYG_002-13b"/>
重賢才一藝咸見収况茲衛生功妙與元化侔譬彼照<lb/>
乘珠所往無不售<hi>叶</hi>願言進明徳流光被中州<lb/>
　　　神樂觀送沈啟南<lb/>
暮春和氣暢冠紳集城隅振策闖竒蹤流目盻靈區圜<lb/>
邱鬱中天皇矣神明居飛宇入浮雲光景曄朝霞<hi>叶</hi>交<lb/>
龍麗瑤砌摰獸緣金鋪川梁駕流虹靈泉激深渠嘉樹<lb/>
夾道生芳柯綴丹敷奏風何泠然鈞天張清都娛戲易<lb/>
永日列筵湛清酤宣和頼聲樂間以嘯且歌<hi>叶</hi>彼美邱<lb/>
<pb n="KR4e0143_WYG_002-14a"/>
園客逝將賦歸歟羈縈怨遲暮臨風發長吁<lb/>
　　　十八日登含虛閣<lb/>
圓景光漸闕海溢秋生潮禪林敞高閣勢欲凌雲霄老<lb/>
僧敬逺客良夜相招要焚香足清供舉酒聊逍遙河漢<lb/>
西南流㣲風忽刁調夜氣悄且清川原何寂寥悠然動<lb/>
遐想凭闌發長謠商聲出金石餘音一何嘹願隨瑤臺<lb/>
鶴高舉椉飄颻<lb/>
　　　遊金粟寺<hi>在澉浦西北</hi>
<pb n="KR4e0143_WYG_002-14b"/>
我行為尋山言至東海隅連峯盡成童黃茆彌所如於<lb/>
焉載瞻矚盎然風氣殊杖策試探討聿來金粟居山形<lb/>
既環合土壤還膏腴澗水絃鳴琴松風簧亂竽蒼龍與<lb/>
青鳳聯翩戲庭除好鳥鳴高枝嚶嚶如有須老僧聞足<lb/>
音延客入精廬名香手自焚茗供與之俱言論即契合<lb/>
不異相煦濡向夕猶未歸欲别更踟蹰兹遊幸一適如<lb/>
此良非虛浩歌下山去人生電影如<lb/>
　　　贈支硎山人<lb/>
<pb n="KR4e0143_WYG_002-15a"/>
幽人戀墳墓搆此山澤居層巒代屏障積石當階除飛<lb/>
泉潄瓊瑤靈籟鳴笙竽清音度囘風頽響栖芳株入耳<lb/>
盡成曲喈喈良不殊臨軒睇冥鴻坐石見游魚飛潛各<lb/>
有適悠然忘所如緬懐放鶴人不得同交娯商歌滿天<lb/>
地如與金石俱富貴非吾欲逍遙真有餘<lb/>
　　　送周元基之京<lb/>
孟冬寒氣肅鴻雁飛南翔嗟我同心人翩翩翻北行<hi>叶</hi>
朔風捲征斾轅馬忽悲鳴<hi>叶</hi>僕夫在門前親賓張道旁<lb/>
<pb n="KR4e0143_WYG_002-15b"/>
心知生别離取醉暫相忘君昔負竒志少年懐四方廹<lb/>
促未得施所業但文章兹行騁良圖騏驥超康莊行道<lb/>
在濟時豈惟名譽揚野人幸東壁冀願承餘光<lb/>
　　　謝吳鐡峯法酒糟魚<lb/>
秋水滿陂澤高榆䕃村墟閉户動經旬未能忘索居足<lb/>
音何跫然忽枉故人書欵曲念暌違况有庭實俱法醖<lb/>
出上尊海魚離糟邱<hi>叶</hi>香味良薆然夐與常調殊懐惠<lb/>
欲報之顧無瓊與琚惟於引觴際頗覺愁思祛分甘餉<lb/>
<pb n="KR4e0143_WYG_002-16a"/>
吾兒俾知君意劬努力茍能珮免為人所尤<hi>叶</hi>
　　　經玉遮山<lb/>
夜宿光福里晨行玉遮山玉遮何深秀岡岫相囘環古<lb/>
來賢達人纍纍塚其間碑文半磨滅松栢多摧攀子孫<lb/>
不復來存亡非所闗感此成獨立臨風涕潺湲<lb/>
　　　登鳳岡<lb/>
睠兹鄧尉山盡日窮吟行<hi>叶</hi>晩登鳳岡頂四顧何蒼蒼<lb/>
羣山如列城峯嶺互低昂杳杳西日下澄湖浮練光野<lb/>
<pb n="KR4e0143_WYG_002-16b"/>
鳥相和鳴涼風吹我裳梵宇襍民居樓閣鬱相望聞有<lb/>
賞心人疇昔此徜徉况當梅花時玉雪被連岡題詩動<lb/>
幽興寫畫在遊蹤<hi>叶</hi>去後訂重來中為事所更<hi>叶</hi>乃知<lb/>
百年内為樂安能常興懐發孤咏浮雲共悠揚<lb/>
　　　聽鶴<lb/>
明月出滄海流光照中庭翩翩青田姿深夜時長鳴一<lb/>
聲聞於天露白涼風生鏗鏘激金奏悠揚協鸞笙達人<lb/>
厭絲竹隱几冥心聽高低盡成律入耳通心靈沉吟不<lb/>
<pb n="KR4e0143_WYG_002-17a"/>
知味恍若聞韶韺但恐衆仙至驅之遊太清<lb/>
　　　送郭訓導<lb/>
仲秋百卉腓旅雁思南翮涼風吹客衣嗟君事行役三<lb/>
調不徙官依然在儒籍皇朝重文教此任故精擇諸生<lb/>
得造就疑義資剖析入室與升堂煌煌盡圭璧冷熱固<lb/>
人情於君自無斁浩歌菁莪篇芳塵滿瑶席<lb/>
　　　送魯舉人廷瞻廷對<lb/>
秋風動地起原野忽蕭條之子逺行遊心旌自搖搖中<lb/>
<pb n="KR4e0143_WYG_002-17b"/>
夜視明星鳴雞正嘐嘐晨興戒徙御四牡一何驕傾城<lb/>
此送别張席俯西郊杳杳即長路依依謝故交故交從<lb/>
此别執手未能發向夕起重雲白日光明滅維兹大廷<lb/>
對盡言斯效節效節自吾分過此非所缺不聞劉去華<lb/>
沒世名愈烈努力景前修徽音慰薄劣<lb/>
　　　訪沈啟南中道相遇既示斐章且形繪事賦答<lb/>
病起言出遊行行入吳苑懐我同心人去此苦不逺安<lb/>
能待折麻始為情可展榜舟泝川流疾進猶言緩天寒<lb/>
<pb n="KR4e0143_WYG_002-18a"/>
鴻雁哀水落灣碕淺顧望念何深獨行畏日晩日晩將<lb/>
何之風悲雨凄凄君子枉前途引領見容儀精神亮相<lb/>
契遇此如有期何必造門屏然後盡中懐<hi>叶</hi>君行當入<lb/>
城余亦從此歸方舟且容與未忍言别離别離悵悠悠<lb/>
於焉聊寫憂暝投蘭若中宴衎叙綢繆起坐臨前除彈<lb/>
琴和清謠<hi>叶</hi>重隂翳明月寒風振山邱慷慨令心悲欲<lb/>
罷不能休沉吟出門去雞鳴忽嘐嘐<hi>叶</hi>
　　　蓬壺道人<lb/>
<pb n="KR4e0143_WYG_002-18b"/>
登高望瀛海弱水何茫茫巨鰲戴三山屹立水中央金<lb/>
銀為宫闕玉樹森成行㣲風振其柯泠然奏琳琅中有<lb/>
遺世士餐霞仍𠻳陽飛龍為我駕瓊糜為我粻容顔若<lb/>
嬰孩不老凋三光悲哉世間人年命如朝霜<lb/>
　　　遺橘吳鐡峯<lb/>
中園有佳橘結實何纍纍經霜不盡采時為窮嵗資念<lb/>
此難獨有一朝遺所思所思亮不乏聊用致我懐<hi>叶</hi>
　　　雲巖書屋<lb/>
<pb n="KR4e0143_WYG_002-19a"/>
幽人厭城市言就雲嵓居嵓居杳且深所藏惟簡書五<lb/>
車未為富萬巻良有餘白雲出巖間俄來集窻虛風吹<lb/>
去復來似為君子娯於焉日容與庻幾名實俱<lb/>
　　　挽吳安晩<hi>即鐡峯</hi>
徂謝易永久奄忽移隂陽涖卜告門東日月得其良祖<lb/>
載出中庭送子歸山崗愁雲結重隂白日黯無光前旌<lb/>
御廣柳丹旐隨風翔徒御皆涕零素驥亦悲鳴<hi>叶</hi>行行<lb/>
適幽宅税駕斯焉藏明器雜前陳苞筲瘞柩旁顧視但<lb/>
<pb n="KR4e0143_WYG_002-19b"/>
漫漫長夜永無明<hi>叶</hi>骨月行當化魂氣杳飛揚慟哭不<lb/>
復聞祭奠安能嘗送者各自歸誰為少徬徨狐兔如有<lb/>
情時來戲𤣥堂千秋萬古後猶悲思故鄉<lb/>
　　　慈節吟<lb/>
薄命嬰禍罹良人忽摧夭哀哉襁中兒呱呱泣昏曉殉<lb/>
死非所難奈此孤而藐宗祊與族姓所繫良不小忍死<lb/>
少須臾辛勤撫而保盛年謝膏澤潛身處深窈近市媿<lb/>
軻親延賓慕陶媪兒成奉祠祀春秋薦蘋藻身為朱氏<lb/>
<pb n="KR4e0143_WYG_002-20a"/>
婦庻幾以終老榮名靡所圖節義乃常道<lb/>
　　　讀釣臺集<lb/>
子陵遯世士因亂在齊邦羊裘物色中三徴往帝鄉傲<lb/>
睨帝王尊唾視名利場辭榮良足欽適用非所長觀其<lb/>
卧床對豈不由衷腸願從巢父流接跡潁水陽詔許放<lb/>
還山於焉漁且耕君臣義交盡故舊情靡忘希文守兹<lb/>
郡披榛弔頽荒飾詞薦蘋藻伐石銘文章節禮兩言立<lb/>
日月可争光如規莫加圓如矩莫加方後賢務新竒論<lb/>
<pb n="KR4e0143_WYG_002-20b"/>
議太低昻遂令禮賢舉造化聚訟端<hi>叶</hi>唯陵固漢人清<lb/>
節起東京<hi>叶</hi>况之三代士斯言殊未當逝者如有聞應<lb/>
亦以為平<hi>叶</hi>遙遙望雲山永言多慨慷<lb/>
　　　秋日襍興和程學士克勤韻<lb/>
㶁㶁澗下水蕭蕭竹間風愛此幽且深葺宇當其中旣<lb/>
無紛囂雜且有静省功吾道在方策雋永將無窮至理<lb/>
茍冥㑹萬象咸昭融悠然起遐思忘彼南山崇<lb/>
　　　其二<lb/>
<pb n="KR4e0143_WYG_002-21a"/>
率溪有精舍是為咸買居所惡乃聲利所好在詩書閉<lb/>
闗謝往來長年味道腴衣食常不給舉世笑為愚孰知<lb/>
南山翁懐此久踟蹰魚鳥雖可樂獨行無與俱惟應浴<lb/>
沂者庻幾為我娯<lb/>
　　　答沈彦祥賀生孫作<lb/>
生兒免無後未别為賢愚日夜望成人粗令業詩書兒<lb/>
今復有子頭角宛相如得孫固云喜無乃添吾憂<hi>叶</hi>痴<lb/>
兒不好學枵然腹空虛未知為人子徒令尊自居故人<lb/>
<pb n="KR4e0143_WYG_002-21b"/>
繆相愛遺我瓊琚詞<hi>叶</hi>上言由先德下言擕掌珠何時<lb/>
得良晤看此庭中趨<lb/>
　　　贈王文冕<lb/>
少懐四方志乘時逺遊嬉西經宜興市落魄無人知夫<lb/>
君何自喜枉駕與之歸華燈坐良夜高論露中懐古今<lb/>
無窮變亹亹解人頤雷驚蟄斯啟鐘鳴霜乃飛相知苦<lb/>
不久旋復成乖離出門即長路驅車獨栖栖浮雲蔽闗<lb/>
山洪流帶邦畿可望不可親悠悠勞我思秋蘭抱幽香<lb/>
<pb n="KR4e0143_WYG_002-22a"/>
寒松挺孤枝芳華信能保應無遲暮悲<lb/>
　　　再疊圖塋致思四首<lb/>
遙遙天馬山羣行出城外<hi>叶</hi>澗水東南流禾黍資灌溉<lb/>
<hi>叶</hi>地幽抱神界穴秘聚生氣繡衣念厥祖營為卜遷計<lb/>
謂彼穀城藏於中猶有悔兹焉事改作辛勤閲年嵗種<lb/>
樹皆十圍畚土非一簣魂氣無不之體魄永攸利夏官<lb/>
如有知含笑於下地載誦思亭章令人發深嘅<hi>叶寳澗  西原</hi>
茫茫天地間壽者何其少哀哉象峯麓孤墳埋百草下<lb/>
<pb n="KR4e0143_WYG_002-22b"/>
有潜寐人長夜無時曉當其葢棺日孤兒未離褓抱道<lb/>
竟不施策名空太蚤郡守解憐才於焉卜其兆穿中既<lb/>
深錮營旁亦高燥兒今立要津英名流四表褒封賁泉<lb/>
壤奎章掞天藻夫君身後名有如白日皦<hi>象峯東麓</hi>
莆中地濱海羣山多象形眷兹鳳凰山名之斯稱情盤<lb/>
廻若飛舞峙止疑栖停五隴相起伏形勝由天成林侯<lb/>
卜其吉為母開佳城樹檟匪求材礱石斯為銘五患既<lb/>
盡除一抔期永寧雨濡與霜降春履仍秋行感此狐兔<lb/>
<pb n="KR4e0143_WYG_002-23a"/>
迹况聞風木聲凄然淚承睫寒泉亦悲鳴<hi>鳳山北隴</hi>
死生晝夜理在人皆善言及乎處其際變色不能前徬<lb/>
徨顧妻子事事成悲憐請看塗嶺穴中有長生天上書<lb/>
論國憂志欲除其姦天人與順逆大義何昭然玉工昩<lb/>
其理反為和氏愆營兹以待終將歸要領全聖皇重直<lb/>
諫再命居臺端直氣不可囘風節故桓桓容悦亮非歡<lb/>
忠義素所安豈如莊列輩呴呴談神仙<hi>塗嶺南窩</hi>
　　　介子永齡遘厲頻死味芝陳先生實生之用求<lb/>
<pb n="KR4e0143_WYG_002-23b"/>
　　　　姻家沈君啟南冩圖復系之以詩聊報萬一<lb/>
　　　　云<lb/>
愛子本天性少者亦何深念兹成童年苦為瘧所侵寒<lb/>
熱日交戰孱弱詎能禁人云鬼之為毋乃隂陽淫先生<lb/>
希聖流用推仁者心一投去其苦再服保其真寢食如<lb/>
平時竒功妙入神老南冩斯圖為是平生親種杏固寓<lb/>
言况此及物仁圖亦有時旣言亦有時泯<hi>叶</hi>惟應受賜<lb/>
者身存恩亦存<hi>叶</hi>
<pb n="KR4e0143_WYG_002-24a"/>
　　　舒嘯亭為東林山陳氏賦<lb/>
淵明一代士所懐在本朝棄官歸去來舒嘯登東臯將<lb/>
為憤懣渫豈以音節超亦有逸羣人葺宇此逍遙發口<lb/>
忽成音逸響一何嘹長風集萬里游雲薄九霄幽深比<lb/>
琴瑟清激超竽簫綿駒䘮其精王豹亡其謠眷兹自然<lb/>
妙何須鍾律調遙遙蘇門山至人當見招<lb/>
　　　三天竺<lb/>
浮屠善幻化利益誇羣愚未能空諸有亦復崇其居巍<lb/>
<pb n="KR4e0143_WYG_002-24b"/>
巍金銀宫湧出空山隅興廢固由人無乃法所驅眷兹<lb/>
天竺名古來封域殊移之被此地欲表神靈區地勢既<lb/>
形勝人情亦奔趨我來適閒曠二三同志俱登頓雖云<lb/>
勞逍遙還足娯仰睇羣峯秀俯循流水迂㣲風動靈籟<lb/>
滿耳聆笙竽徘徊將日暮浩然賦歸與<lb/>
　　　一愚為沈廷望賦<lb/>
人以智自衒子以愚自矜愚智盡天賦有無何重輕紛<lb/>
紛效愚者卒獲詐以名外飾中或殊居然汨其真子能<lb/>
<pb n="KR4e0143_WYG_002-25a"/>
慎自踐斯名方稱情俞也不可及囘也言如之險艱致<lb/>
其力退省發其私愚於此何有聖言當不欺<lb/>
　　　折楊柳送張子静歸呉興<lb/>
下馬折楊柳春淺條未長東風吹落日行人歸故鄉朝<lb/>
發閶門道暮宿碧瀾堂仰看天上月千里共流光<lb/>
　　　贈李中翰貞伯<lb/>
層城多甲第朱門赫峩峩曲水起飛橋樓觀相陂陀何<lb/>
人拊瑤琴獨坐當中阿朱絃激清商慷慨和悲歌囘風<lb/>
<pb n="KR4e0143_WYG_002-25b"/>
振叢薄游魚躍靈波大雅久不聞舉世尚淫哇知音既<lb/>
云少笑者亦已多沉吟下階陛感嘆將如何<lb/>
　　　贈陳玉汝<lb/>
少婦婉清揚當户織𤣥黃朝朝弄機杼曄曄成文章筐<lb/>
篚逺貢之裁為君衣裳衣裳近玉體衣被自生光茍非<lb/>
尺寸益焉能置君旁<lb/>
　　　有懐沈啟南吳廷暉二姻家<lb/>
日落照高樹枝葉何輪囷上有嚶嚶鳥鳴聲如索羣與<lb/>
<pb n="KR4e0143_WYG_002-26a"/>
君别離久邈若參與辰結交非不多何如兒女親河水<lb/>
盡日流浮雲盡日行行雲與流水不及思君情<lb/>
　　　賦泰伯祠送李舍人<lb/>
行行閶門道清廟臨通津借問此何居至德垂鴻名<hi>叶</hi>
疇兹商周際天命固難諶<hi>叶</hi>避狄始寧居翦商志將萌<lb/>
<hi>叶</hi>聖孫天所啟周道方日新夫君見其㣲逺竄來蠻荆<lb/>
<hi>叶</hi>冠冕化文身禮義開吳民讓國非求名此意難具陳<lb/>
顧惟君臣誼况乃父子親向無宣尼言誰能識其心<hi>叶</hi>
<pb n="KR4e0143_WYG_002-26b"/>
李膺吳中彦懐古意何深<hi>叶</hi>行當侍帷幄揚芳播清塵<lb/>
　　七言古<lb/>
　　　題沈啟南畫月下杏花<lb/>
我昔慶雲看杏花春雲壓樹埋晴霞無端風雨中夜作<lb/>
狼藉滿地同泥沙十年蹭蹬不復見無乃天意於吾賖<lb/>
老南忽往花正好兩株繁華對晴昊白日苦短看不足<lb/>
更向良宵事幽討月明照花花在地恍若清波漾文藻<lb/>
夜深露下花更佳汗濕蛾眉淡於掃巫山神女朝夢雲<lb/>
<pb n="KR4e0143_WYG_002-27a"/>
洛水靈妃夜當道知君好事不可當遶樹行吟被花惱<lb/>
詩成得意難具陳片紙再與花傳神品高意逺迹逾妙<lb/>
反覺樹上花非真須臾喧傳動城郭借看累月紛蹄輪<lb/>
君不見虎頭曾圖瓦棺壁觀此雜㳫輸其珍老僧老僧<lb/>
收拾去且莫出示無錢人<lb/>
　　　紫陽庵<lb/>
玉光薫天天帝怒勅遣天丁劈雷斧電掃霆驅葬海中<lb/>
散落南山把山補龍血淋漓凝紫璚玉枝瑶草交瑩英<lb/>
<pb n="KR4e0143_WYG_002-27b"/>
桂影蘭香泣秋色仙妾坐花吹玉笙千年老鶴噤不語<lb/>
蕭颯蛾眉怨神嫗<hi>有丁野寉遺蜕其妻亦出家於此</hi>東望蓬萊一水間<lb/>
黄塵霏霏正如雨<lb/>
　　　梅月<lb/>
老兔爬天團玉生山河影動參星横羿妻潛奔姑射笑<lb/>
霜氣作華凝珮纓痩影寒香塞天地茅店村醪冷無味<lb/>
翠禽忽聽啼一聲凍雲零落東方明<lb/>
　　　秋江客思<lb/>
<pb n="KR4e0143_WYG_002-28a"/>
洞庭嫋嫋涼風起木葉驚飛下江水江水悠悠烟景微<lb/>
江頭有客未成歸身經北渚雲山杳家住南京音信稀<lb/>
乍見霜前飛塞雁還聞月下搗寒衣寒衣作就家家寄<lb/>
可是儂家逺難致男兒出門不返顧直欲浪遊天盡地<lb/>
輕舟短棹恣經過水逺山長風浪多花艷驚郎大隄女<lb/>
聲諧流徴郢城歌歌聲入雲花滿堂夜夜朝朝樂未央<lb/>
勸君莫上瞿塘去兩岸猿啼能斷腸<lb/>
　　　送樊司理考滿<lb/>
<pb n="KR4e0143_WYG_002-28b"/>
東方日出城門開雨灑道路無塵埃傾城出送使君去<lb/>
前車後車相逐來路旁弱柳不堪折秖把新詩贈離别<lb/>
使君巖巖廊廟姿三尺由來能自持平反不待慈母問<lb/>
考課行對尚書期最君治行當第一一蹴登臺不為疾<lb/>
君不見漢朝任人尚法律獄吏往往為公卿釋之世謂<lb/>
寃民少定國人稱用法平况君明經取高第比擬不能<lb/>
無重輕更將古義決疑獄莫謂明時無董生<lb/>
　　　澄上人房紫牡丹開觴予以酒因詩以記<lb/>
<pb n="KR4e0143_WYG_002-29a"/>
入春風雨長交作水波遶舍如湖濼桃李沾泥海棠謝<lb/>
負却人家看花約追呼聞欲檢民數愁疾强扶來縣郭<lb/>
市中湫隘不可居却向禪林借高閣忽驚妖艷破寂寞<lb/>
况乃駢花與重蕚芳心暈露金粟敷嬌態迎風紫綃薄<lb/>
初疑僧伽演妙義天女來聽鬘瓔珞又如洞庭張廣樂<lb/>
仙姝聯翩揚戍削傳聞此種出羅山未必分根盡河洛<lb/>
姚家荒蕪魏家廢總有華容亦非昨品題何須較優劣<lb/>
但得相娯不為惡老夫睹此喜欲狂遶花吟行不停脚<lb/>
<pb n="KR4e0143_WYG_002-29b"/>
只愁兩日損顔色好事誰能致油幕又無仙家漆姑汁<lb/>
可使濃華不凋落老僧破戒為儂喜斗酒沽來對花酌<lb/>
掃除熱惱得清涼攪就醍醐出酥酪人生真賞貴適意<lb/>
不在歌鐘始云樂夜深秉燭更相照春城月暗鳴宵柝<lb/>
　　　送浦汝方訪姚侍御<lb/>
君家寫山樓上住<hi>浦樓名</hi>掃盡雲山入毫素扁舟六月泝<lb/>
吳江欲向丹邱最深處丹邱主者繡衣人年來畫筆如<lb/>
有神逺慕荆闗探妙訣旁尋呉盛接芳隣與君舊日相<lb/>
<pb n="KR4e0143_WYG_002-30a"/>
知久握手無言驚白首怒呼銀鹿掃庭花笑倩瓊姬獻<lb/>
杯酒酒酣鬭畫為歡娯峯巒歘來當座隅摩挲老眼識<lb/>
真趣脱帽席地驚相呼我欲從君往盤礴無奈塵紛苦<lb/>
纒縛臨江送君君不留離情直與江東流<lb/>
　　　送康驛丞之京<lb/>
皇天不雨江欲枯有客棹鞅遊南都南都煌煌在天上<lb/>
虎踞龍蟠屹相向城中美酒斗十千臨行請君沽百錢<lb/>
鳳凰臺頭弄明月拍手醉唱名都篇<lb/>
<pb n="KR4e0143_WYG_002-30b"/>
　　　渡奔牛閘<lb/>
下河水低上河漫春雷吼閘奔流悍鼓聲鼕鼕催發船<lb/>
百丈牽連若魚貫船頭水湧沉且浮順風張㠶那可留<lb/>
行人來往日南北惟有水聲千古流<lb/>
　　　過吕城<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>
河水湯湯向東注壘土横河障波住往來舟檝恒苦停<lb/>
首尾相銜纔得渡車聲轔轔綆痕急船頭向天如欲立<lb/>
龍門一躍直下來灘聲雷吼鮫人泣<lb/>
<pb n="KR4e0143_WYG_002-31a"/>
　　　題可菴老人寫竹<lb/>
國初寫竹王舍人筆端生動妙入神風流太常繼其後<lb/>
片紙一出人争取可菴老人得此傳聲價在人尤赫然<lb/>
江南賢豪動百數家家屏障生風煙前年寄我雪竹圖<lb/>
天地慘淡雲糢糊大枝橫斜小枝亞金鞭擊折青珊瑚<lb/>
今年寫竹吳江見寫出千人萬人羨鸞鳳盤空雲日翻<lb/>
蛟龍出海風雷變鷓鴣無聲錦瑟稀湘娥披雲未遮面<lb/>
老人老人勿自珍筆力轉多方絶倫高山流水志有在<lb/>
<pb n="KR4e0143_WYG_002-31b"/>
莫謂識面無其人<lb/>
　　雜言古<lb/>
　　　秋林㑹友圖<lb/>
青山巃嵸凝紫霞飛泉如虹飲渥洼楓林接葉紅於花<lb/>
上有鸞鶴下麏麚玉樓珠箔仙人家仙人顔色常美好<lb/>
瑶池桃花得春蚤門前石楠秋葉香滿地綠雲風不掃<lb/>
有客來逺方驅車渉羊腸車聲到門止揖讓升高堂高<lb/>
堂奕奕凌雲漢瑤爵金盤青玉案華燈煌煌照宴嬉漢<lb/>
<pb n="KR4e0143_WYG_002-32a"/>
女為生洛妃旦浮雲不行天欲低囘風動地飛花亂悲<lb/>
歡離合樂未央起視明星夜將半夜將半舞且歌發激<lb/>
楚奏陽阿巧笑兩頰生㣲渦蛾眉曼睩光騰波平生樂<lb/>
事良蹉跎對此轉覺哀情多明朝忽驚雙鬢皤其奈流<lb/>
光如箭何<lb/>
　　　許子厚約遊石湖余以事沮詩以謝之<lb/>
杭州擅西湖烟花瀰漫天下無石湖在吳苑佳麗亦足<lb/>
雄吾蘇青山巃嵸抱湖涘呉臺越城兩荒址紫薇舍人<lb/>
<pb n="KR4e0143_WYG_002-32b"/>
天上歸乞得天書賁湖水湖水東西流世人相續遊古<lb/>
人不可見今人來不休古人今人日更改湖上青山鎮<lb/>
長在梵宇琳宫幾廢興湖波依舊東流海許君約客為<lb/>
春遊繡被錦㠶青翰舟攀巖踐穴肆探討□洄擊汰相<lb/>
夷猷山嵐湖淥可手掬大笑拂入杯中浮舉杯仰天作<lb/>
鯨吸沃溉胃腎資冥搜時時得句輙嘔出錦囊錯落驪<lb/>
珠投暮歸列炬照湖上水波湧沸魚龍泅蹇余汲汲塵<lb/>
中走與約誰知此言負想像清歡寤寐間側身西望長<lb/>
<pb n="KR4e0143_WYG_002-33a"/>
搔首作詩聊寓不平鳴有命重遊尚須後<lb/>
　　　題沈啟南西林唱和<lb/>
故人訪我來長洲半道却入西林遊西林蕭蕭倚絶壁<lb/>
仰見白日西南流林僧晝眠開北牖驚呼謂是吾師友<lb/>
遣人四出招良朋露坐中庭接杯酒東方月出星滿天<lb/>
抗褎起舞心茫然白璧無由報知已丹砂不復延流年<lb/>
延流年真浪語何如飲美酒沉酣不知暑曇花菲香充<lb/>
佛廬爝火流光駭仙鼠既歌且謠其樂陶陶不有君子<lb/>
<pb n="KR4e0143_WYG_002-33b"/>
那能逍遙詩成寫圖徐隱几頃刻雲烟生滿紙天機到<lb/>
處人莫知明日喧傳動城市<lb/>
　　　萬竹亭賦贈吳汝琇<lb/>
我家竹林在平地土淺叢疎葉顦悴君家萬竹連高崗<lb/>
儷美瀟湘與清渭崖光谷色相吐吞石澗潺湲瀠復奔<lb/>
鷓鴣啼秋白日暝蛟龍捲雨翻滄溟紅泥亭子開中央<lb/>
朱闌碧甃周為防孔屏翠帳齊騰光秋蘭羅生瑤徑旁<lb/>
光風泛轉菲菲香翠隂滿地凝不散綠水蕩漾雲茫茫<lb/>
<pb n="KR4e0143_WYG_002-34a"/>
美人挾瑟調清商朱絃高張分雁行一彈再鼓發浩倡<lb/>
清聲入雲哀怨長鳳凰翺翔下寥廓帝子不見山蒼蒼<lb/>
我為萬竹歌歌長唾壺缺平生不飲今醉之醉後不禁<lb/>
雙耳熱夜深起舞月明中猛虎一聲山石裂<lb/>
　　　暮春訪沈啟南道中作<lb/>
姑蘇城中桃李花風吹雨批成泥沙離羣客子正無頼<lb/>
對此不飲空咨嗟美人别來應瘦生思之忽泛婁江行<lb/>
芳洲杜若何青青青林隔岸啼春鶯春鶯嚶嚶求友聲<lb/>
<pb n="KR4e0143_WYG_002-34b"/>
人之聽之無限情無限情在今夕疑義竒文賞還析大<lb/>
勝山隂興盡囘道路空留往來迹<lb/>
　　　重陽庵<hi>道家謂王重陽修煉之所</hi>
我遊重陽庵不見重陽子丹成飄然與世辭騎龍遨遊<lb/>
太清裏三山等鰲簮四海猶杯水萬里一瞬間千年片<lb/>
時耳後人作屋青山頭重陽不來人自遊長風蕭蕭日<lb/>
杲杲醉卧白石臨清流青衣洞深且幽衘花野鹿鳴呦<lb/>
呦仰招浮雲喚白鶴吾將與爾仍丹邱<lb/>
<pb n="KR4e0143_WYG_002-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0143_WYG_002-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西村集巻二<lb/>
</p>
<p>
</p>
  </div>
</body>
</text>
</TEI>
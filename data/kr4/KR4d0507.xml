<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>閑居叢稿卷一</head>
    <p>
<pb n="KR4d0507_WYG_001-1a"/>
欽定四庫全書卷<lb/>
　閑居叢稿卷一　　　　　元　蒲道源　撰<lb/>
　　古賦<lb/>
　　　雪軒賦<hi>并序</hi>
延祐四年余與牛君楚臣同官于翰林國史院始獲相<lb/>
識君京師人宰相知其賢而有文以白衣辟用授國史<lb/>
院編修官未幾求去余私謂從君遊者檢閲宋文郁曰<lb/>
第語牛先生云今司文柄者徒欲得君之賢以為此職<lb/>
<pb n="KR4d0507_WYG_001-1b"/>
非責以朝夕奔走期㑹姑少留得俸金以給饘粥可乎<lb/>
文郁以告君曰蒲之意甚厚然吾以早衰不能勉強非<lb/>
不樂此職也但食人之食而不事其事吾不為也遂决<lb/>
辭余聞之深有愧其言暨余承乏國學君使人持雪軒<lb/>
卷求余序引余竊思君之取義於雪其必有深意焉今<lb/>
試以君平昔觀之則夫雪之皓然一色皎而不汚者庸<lb/>
非君之潔乎其掩穢覆瑕者庸非君之有容乎其倐然<lb/>
而集忽爾而釋與時變化者庸非君之出處乎若夫為<lb/>
<pb n="KR4d0507_WYG_001-2a"/>
䅘麰之瑞則君之孜孜講學以善及人者可知矣至如<lb/>
天葩繽紛匪雕匪刻作止疎密飛舞之態而其文章之<lb/>
妙天機所到非有意而為之者似焉宜君之以雪名軒<lb/>
而識者亦以為然也向所謂賢而有文與其翻然而去<lb/>
不以窮達累其心者於兹而益信噫君子樂道人之善<lb/>
而欲播于歌詠者觀此有以識其大方云既以為之序<lb/>
又從而賦之<lb/>
牛君楚臣以雪名軒太常陳子悉著于篇而又徵文于<lb/>
<pb n="KR4d0507_WYG_001-2b"/>
余也余掇取陳子之所棄者以為言方其𤣥㝠用事白<lb/>
晝將夕嚴風乍止同雲坌集天花散墜彌望如一飄然<lb/>
而入吾之户忽爾而縞吾之室余乃掩關退處蟄坏其<lb/>
居蕭蕭騷騷鳴吾竹牕之紙皎皎潔潔映吾棐几之書<lb/>
怳虚白之漸生𣺌俗慮之絶無當此時也或倚蒲團以<lb/>
聽其聲或據槁梧以觀其色神魂灑然而昭蘇肝膽以<lb/>
之而瑩徹如生乎鴻濛之世與澆風之懸隔如獨立萬<lb/>
物之表脱垢氛而超邈此伯夷采薇於西山求仁而有<lb/>
<pb n="KR4d0507_WYG_001-3a"/>
得而顔子躬四勿之訓已私之盡克之時也歟噫微斯<lb/>
人而與言啜茗飲以冲黙<lb/>
　　四言古詩<lb/>
　　　贈宗石泉相士<lb/>
石以為甃泉居其中塵滓莫染渟滀涵空粤有道人瞭<lb/>
然雙瞳覽物無遁與泉則同氣色顯晦骨相窮通我亦<lb/>
何心爾賦斯容挾術見訪奈予已翁水落石出一笑相<lb/>
逢<lb/>
<pb n="KR4d0507_WYG_001-3b"/>
　　五言古詩<lb/>
　　　送鄧明仲之察司書吏<lb/>
鄧生鄉曲英行業雅修整遇事膽輪囷折𠂻言骨鯁匹<lb/>
馬走京師載筆上臺省櫝玉正求沽囊錐初脫穎相<lb/>
望五千里寄聲問幽屏去秋鮮鞍馬過我情味永誰知<lb/>
離别久復此遊從幸一朝忽徵詩遽以行期請云承憲<lb/>
司檄欲往親簿領青雲有餘地白日無停景滿意取功<lb/>
名歸來娛定省<lb/>
<pb n="KR4d0507_WYG_001-4a"/>
　　　張教授盆池石山種梅<lb/>
曲江安靜退閉門但却掃精心砭□餘頗復事幽討巉<lb/>
嵓一拳石愛惜如至寳種梅於其巔磽确費天巧慇懃<lb/>
十二冬要看花實好傍人笑我癡我意真自保南枝氷<lb/>
的皪今果慰懷抱無勞歎春遲似比蟠桃早吾聞橘中<lb/>
樂不減商山皓况此大觀中覿面即蓬島何須窮弱水<lb/>
墊没死枯槁持酒壽先生一醉洗衰老<lb/>
　　　次王仲禮九日感懷韻<lb/>
<pb n="KR4d0507_WYG_001-4b"/>
佳節成虚擲悵如損百金秋菊夕可飡徒為楚騷吟獨<lb/>
有淵明家足以供幽尋淵明家所愛興同無古今眼<lb/>
中人豈乏然各懷其心所以子期没伯牙應輟琴東籬<lb/>
景依舊白衣奚再臨無酒須謀賖滌此塵埃襟誰能起<lb/>
廢㑹庻令朋盍簪<lb/>
　　　九月十五日李子文席上佳節若為酬分韻得<lb/>
　　　　節若<lb/>
書生時時愁富家日日節乘此閒暇時不飲何怡悅樽<lb/>
<pb n="KR4d0507_WYG_001-5a"/>
前三四友年少文愈傑新詩落筆成句句皆清絶酒來<lb/>
不須辭要使頳吾頰<lb/>
菊節過六日友人邀小酌我時適無事來意已不卻賓<lb/>
主情况熟笑談應自若欣然具肴核不豐亦不約沿溪<lb/>
共徘徊秋景正蕭索留連興未闌野鴉啼日落<lb/>
　　　逸題<lb/>
駃騠千里心奔馳追電掣一朝羈維中不能前跛鼈士<lb/>
生天地間出語比稷契豈知與世謬舉足便差跌當途<lb/>
<pb n="KR4d0507_WYG_001-5b"/>
爛羊封空谷白駒潔胡弗事諂諛苦自完氣節曲肱陋<lb/>
巷貧炙手權門熱行藏道所係去取今已决倘佯復何<lb/>
為歌詠自怡悅惟知詩語工遑恤生涯拙<lb/>
　　　閑居紀事二首<lb/>
客從長安回敘濶訪鄰里貌悴於去時因而問所以客<lb/>
悲向我言此行幸脫死長安遭飢荒食盡到糠粃升合<lb/>
貴不貲珠金何足恃凌晨出求糴于于如櫛比暮歸持<lb/>
空囊菜色皆相似老弱困且羸行隨墻壁倚邨墟向昏<lb/>
<pb n="KR4d0507_WYG_001-6a"/>
黑剽掠羣兇起咸云田中麥苗枯無雨水今年如弗收<lb/>
炊爨當易子予聞重歎嗟禍及乃至此八政食為先周<lb/>
書寓微㫖天下苟有飢稷思若由已梁惠戰國時民粟<lb/>
知移徙一夫不獲所古人心愧耻如何填溝壑遽忍立<lb/>
而視此邦麤偷生唇亡寒及齒嗷嗷食口衆身不親耒<lb/>
耜今朝聽此言徒増驚悸耳<lb/>
古人制昏禮所貴在人倫冠笄年既邁受幣方交親後<lb/>
世雖偷薄十中五猶遵如何至今日彛典俱湮淪男癡<lb/>
<pb n="KR4d0507_WYG_001-6b"/>
已合配女幼皆成姻安知慮夭壽奚暇占吉辰媒妁走<lb/>
市井鼓吹喧城闉百年祗倉卒大事為因循問之何遽<lb/>
然詔云選佳人傳聞至太甚意失非本真正道難化俗<lb/>
訛言易惑民於初苟不慎其末弊將臻寄聲秉鈞者風<lb/>
俗何時淳<lb/>
　　　送齊府判北行<lb/>
北風天欲雪欵樞君話别袖出諸公篇意不容我缺蹇<lb/>
余適丁艱離况轉悲咽情深詎可辭政美難悉説君才<lb/>
<pb n="KR4d0507_WYG_001-7a"/>
信更綀民瘼亦究徹正論當風霜始怒終見恱侯邦居<lb/>
末僚用未盡施設頗聞求閑局此行計已决謀此行云<lb/>
善許國奚自潔况今訪落初求治正急切肯將棟梁具<lb/>
小用為扂楔秉鈞方得人此語宜中節<lb/>
　　　送府史竇彦立遷奉元<lb/>
藹藹府中英夫誰可屈指竇君長安人衆論共推美氣<lb/>
和更敏才志銳方壯齒留胷無芥蔕出語有綱紀一朝<lb/>
過我辭試問其所以廟堂新立法為吏互遷徙簡書迫<lb/>
<pb n="KR4d0507_WYG_001-7b"/>
程期信宿不容止門當道途旁所幸還鄉里聞之心惘<lb/>
然别緒紛莫理一杯送歸韉一言贈吾子人生重名節<lb/>
不義深可恥青雲路雖高欲致由踐履去去宜勉旃好<lb/>
音行洗耳<lb/>
　　　次德衡弟韻五首<lb/>
古道不可作轉覺澆風長人心所去就但與時炎凉燕<lb/>
石藏十襲連城遺路傍汝賢乃迂濶汝直成狂徉世味<lb/>
鼎一臠人爭染指嘗伊我澹無慮簞瓢身世忘處汚奚<lb/>
<pb n="KR4d0507_WYG_001-8a"/>
害潔視變皆為常彼哉聲利徒末路空皇皇<lb/>
羲和破凛冽可愛固其宜晨興盥漱罷茅簷與相期晴<lb/>
光亂錦繡口有難言詩温然寓天理令人蕩邪思苦恨<lb/>
白晝短忽忽光隂移冬者歳之餘為學當及時禮樂三<lb/>
千字他年對丹墀<lb/>
萬物長養極歸根以成冬四時只如此鬱鬱南山松猶<lb/>
人内主敬外貌嚴而恭肯隨桃李花嬌靚為君容澗壑<lb/>
老不悔工師非願逢<lb/>
<pb n="KR4d0507_WYG_001-8b"/>
用心欲剛明為學貴專靜人之不已知於吾奚所病風<lb/>
月自清閑篇章足歌詠鐘鼎與山林從來各天性其肯<lb/>
枉尺尋獲罪於前聖蓍龜無庸决去取予能定<lb/>
古人進道心如水朝東勢滔滔晝夜間欲已而不已明<lb/>
德與新民顛沛必于是吁嗟朱子没道統誰能嗣年馳<lb/>
志弗立豈不増驚悸學而徒為人固非分内事區區斗<lb/>
筲才恃彼詞鋒利<lb/>
　　　簡德衡弟戒飲<lb/>
<pb n="KR4d0507_WYG_001-9a"/>
人生有秉彛尤物害之極麯蘖本致和為禍亦云劇夏<lb/>
后防其源遂見疎儀狄周公戒淫湎作誥何諄悉大則<lb/>
國政隳小則家業失甚則遭戮辱否則成痼疾書傳之<lb/>
所載厯厯記疇昔如何後來者乃循覆車迹吾弟頗涉<lb/>
獵豈不増夕愓憶余自童幼杯杓素所嫉無何人強勉<lb/>
頗亦開涓滴當其下喉時惡藥與沙礫方知酩酊中特<lb/>
賴扶持力苟若輕放肆野馬恣奔逸聞汝以此戒令我<lb/>
喜折屐雖能勇于始其末烏可必莫學醉伯倫婦言非<lb/>
<pb n="KR4d0507_WYG_001-9b"/>
所恤<lb/>
　　　餞杜仲正經厯美解東歸<lb/>
脫屣蘭省掾曵裾蓮幕賓胷中自水鏡筆底皆陽春面<lb/>
無喜愠色口不臧否人餘事及文翰出語清絶塵佳篇<lb/>
屢貽我玉唾光猶新寒齋坐移晷傾冩見情真𤓰期遽<lb/>
云代歸意浩無垠𣺌𣺌關山路皚皚霜雪晨留之不肯<lb/>
住握手但酸辛後㑹知何時别離宜自珍<lb/>
　　　題竹雀圖<lb/>
<pb n="KR4d0507_WYG_001-10a"/>
昔聞丹穴雛棲梧而食竹要看五色羽輝映森森玉歳<lb/>
晚不一逢黄雀乃見辱此君初無心汝得暫棲宿<lb/>
　　　壽甫教授徵余文漫成二首<lb/>
人生天地間分定不可移得亦胡為喜失亦胡為悲我<lb/>
今兩俱置順適了無疑惟餘樂善心蚤夜以孳孳<lb/>
我本空疎人虚名謾驚俗外誇實未充内省恒自恧已<lb/>
然知奈何勤學補不足庶用期寡過慕榮非所欲<lb/>
　　　贈雪梅相者<lb/>
<pb n="KR4d0507_WYG_001-10b"/>
天爵人不脩妄意希富貴縱然貌可取其中復何謂道<lb/>
人慎許可更當窮本原子游裴行儉予乃無間言<lb/>
　　　贈月軒日者<lb/>
月軒挾術㳺言論非剽竊星筴相命書一理皆貫徹為<lb/>
人推禍福脗若合符節豈比浮誇徒枯中但饒舌<lb/>
　　　寄太子賓客王山木<lb/>
公昔解郡紱漢中久盤桓江山發令姿草木有榮觀逸<lb/>
興超物表清辭落毫端而予等燕雀何幸隨鳳鸞閑居<lb/>
<pb n="KR4d0507_WYG_001-11a"/>
侍函丈議論驚層瀾或時舉玉趾乘興看藥欄優哉聊<lb/>
卒歲俯仰天地寛胡為召檄至去住處尤難義有不可<lb/>
辭促裝對金鑾儲君得正士學問資甘盤固知神明相<lb/>
獲遂寢食安恨無飛仙藥使我生羽翰一往見顔色晨<lb/>
昏奉清歡<lb/>
　　　題田氏壽母詩卷<lb/>
啜菽胡可樂列鼎胡可悲蓋以親為心貧富安足移田<lb/>
君偉男子母老鶴髮垂立身掾冬官祿養諧心期金巵<lb/>
<pb n="KR4d0507_WYG_001-11b"/>
獻壽祉綵服為兒嬉慈顔自怡悅堂上春熙熙八秩又<lb/>
四稔康寧殊未衰晚福方川増㑹當慶期頥<lb/>
　　　題袁氏忍恕堂<lb/>
袁氏敞華構而以忍恕名求詩發其義為子且細評治<lb/>
家苟不忍觸事成乖爭待人苟不恕施舍違常情癡聾<lb/>
可作翁和順無操兵立心務寛綽絜矩皆方平同族歡<lb/>
弗問在邦怨奚生朂哉事斯語千古垂芳聲<lb/>
　　　陜州盧知事服闋從仕<lb/>
<pb n="KR4d0507_WYG_001-12a"/>
忠孝欲俱立在人良亦難歸養失委質出仕曠問安進<lb/>
退求一可重輕察兩端見危當致命處常易休官盧君<lb/>
佐戎幕陟岵時長歎豈以升斗祿而忘菽水歡挂冠奉<lb/>
甘㫖具衣適燠寒愛日既云乆號天復呑酸終制始從<lb/>
調國光再來觀識面詢所履敢為武弁看資爾事父敬<lb/>
葵傾寸心丹庶完終始節令名垂不刋<lb/>
　　　額森特穆爾承㫖先塋樹碑<lb/>
堂堂開府公接士如不及天教長詞林聲譽何洋溢收<lb/>
<pb n="KR4d0507_WYG_001-12b"/>
羅得英彦燦若瑚璉質載筆登鑾坡賛助誠有益念切<lb/>
知己報此身寧自惜矧兹武穆王帝室勲業岌詔許樹<lb/>
豐碑文章爛星日君行從所主光彩動鄉邑便私非素<lb/>
心相事無遺力歲晚期斾還扶摇看摶翼<lb/>
　　　題泣麟圖<lb/>
孔子不得位麟出非其時感而作春秋絶筆亦在兹拭<lb/>
面固無取心亦含深悲麟名自此著聖為百世師彼皆<lb/>
草木腐此獨日星垂仰德罄終古不冺惟民彛<lb/>
<pb n="KR4d0507_WYG_001-13a"/>
　　　萱春堂<lb/>
寸草至微物發生待春暉惟人有此身豈不感慈闈育<lb/>
我顧復我須臾無暫違教誨至成立獲此食與衣罔極<lb/>
恩難報竭力猶庶幾三復郊也句餘情重依依緋衣兩<lb/>
昆季純孝知所希有賴憲幕賢扁堂乃發揮令我撫卷<lb/>
歎遥瞻白雲飛噫歟微斯人吾誰與同歸<lb/>
　　　題雍氏通𤣥類證續編<lb/>
為醫本濟世不善或費人弗學亦云已學則窮本真有<lb/>
<pb n="KR4d0507_WYG_001-13b"/>
生羅衆疾傷寒最危身隂陽及虚實務要識所因毫釐<lb/>
少差失生死分夕晨雍君業難素授若岐黄親類證著<lb/>
續編張門有忠臣百問指諸掌條理細敷陳刋之使行<lb/>
世信無夭折民斯人用心溥奚問越與秦始知天地間<lb/>
通貫乃為仁撫卷重歎息我志何時伸<lb/>
　　　送翰林沙知印之武州倅<lb/>
沙君西域英言動安且詳久矣被推擇登兹白玉堂日<lb/>
與羣彦集職恭持印章年滿當補外五馬分輝光豈惟<lb/>
<pb n="KR4d0507_WYG_001-14a"/>
我志得要覩斯民康異時樹風猷無愧漢循良<lb/>
　　　題何氏孝友義士詩卷<lb/>
人生天地間萬殊一本原由親洎疎逺施有隆殺恩我<lb/>
觀曹溪何衮衮來慶源相承盡積徳仁念心所根四世<lb/>
弗異爨一家無間言孝養厥父母友愛于弟昆波及顛<lb/>
連者為義勇勝賁平糶救荒歉出貲周嫁婚黔敖食餓<lb/>
者翳桑命能存病藥死給櫬衆善難具論餘力宇仙釋<lb/>
並列孔聖尊上表祝釐懇敢隨俗趨奔聲名達淵聰褒<lb/>
<pb n="KR4d0507_WYG_001-14b"/>
詔如春温彼哉嗜利徒欲蔽靈臺昏既自厚封植復思<lb/>
窮并呑私吝守愈固豈思同化元題詩重歎息不覺辭<lb/>
已繁要期引勿替傳之子若孫<lb/>
　　　題林氏義井詩卷<lb/>
寒泉天一生苦惡其性死譬諸人之身涕汗棄物耳惟<lb/>
餘玉池液潄嚥内充美海濱斥鹵田鹺司所經紀民聚<lb/>
井味惡逺汲汗流泚林君丞于斯人渇視猶已積誠致<lb/>
懇祈濬地泉湧起冽寒異尋常烹餁倍甘㫖捐金具塼<lb/>
<pb n="KR4d0507_WYG_001-15a"/>
甓砌甃䕶崩圮綆罌四駢集老稚悉驚喜滿慰塵土心<lb/>
挹彼仍注此昔君因歳荒施粟救鄉里乃今興惠利隂<lb/>
德重積累既收勿幕功名記千百祀<lb/>
　　　題僧石隱詩卷<lb/>
道本費而隱似無乃真實放則彌六合卷則退藏密求<lb/>
其所以然了不見形迹師從讀書來此理諒能識身行<lb/>
京塵中名隱聊自適天地如許寛豈求石罅隙蚩人莫<lb/>
說夢不必深致詰<lb/>
<pb n="KR4d0507_WYG_001-15b"/>
　　　題許魯齋慰狄子昭亡子書<lb/>
聖學繼者誰本朝許文正詵詵門人中修短孰非命向<lb/>
來慰亡書今日深起敬細觀遺翰墨滿紙皆情性<lb/>
　　　送逸姓氏還奉元<lb/>
憶昔寓京日所接罕可人裒然有竒士充賦來西秦金<lb/>
鍼五色線黼黻期補紉知者喜收錄如磬獲泗濱當年<lb/>
行輩中齒髮尤青春天馬不受羈海犀能辟塵九載此<lb/>
重覯喜色含津津贈我移蘭篇辭翰俱足珍臭味既云<lb/>
<pb n="KR4d0507_WYG_001-16a"/>
同千里猶比隣還歸有公論主人方肅賓<lb/>
　　　謝蔡叅政惠寄甘州枸杞<lb/>
來自酒泉郡殷紅色尚新去家不食此逺寄住家人住<lb/>
家人老矣獨愛芳甘味欣然親解包咀嚼感珍惠<lb/>
　　　春晚山茶始開示德衡弟<lb/>
山茶本冬花憔悴遂開晚儕輩鬭芬芳已獨尚息偃及<lb/>
兹春事深渥丹始赫烜叅列姚魏前正色無婉娩因之<lb/>
觀我生平昔匪驕蹇衡門自棲遲臨老遇摧挽朱紫皆<lb/>
<pb n="KR4d0507_WYG_001-16b"/>
少年跡親心自逺華顛豈懷榮田里幸得返功名船上<lb/>
灘歳月輪下坂撫樹三歎息歳寒同繾綣<lb/>
　　　壬戌五月一日題所贈扇<lb/>
小惠乃人為等此一扇材大德天地功及物無邊涯摇<lb/>
時熱暫去停手熱還來早晚秋風至洒然心目開<lb/>
　　　為扇解嘲次前韻<lb/>
朱明天地爐得此解愠材知君力所及如我生有涯但<lb/>
當錄小善勿遽期方來朂爾竹帛功相兹橐籥開<lb/>
<pb n="KR4d0507_WYG_001-17a"/>
　　　菊欄邊金錢盛開<lb/>
黄菊未開時金錢為前驅顔色頗同調節操乃爾殊地<lb/>
産富百鎰天質成五銖鮮明宜露洗黯淡愁霜枯芳姿<lb/>
甚可愛藥品時亦須連茹多或厭滋蔓久難圖不以時<lb/>
湔沸恐隨凡草俱體弱雖自植頭重還相扶<lb/>
　<lb/>
　<lb/>
　<lb/>
<pb n="KR4d0507_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷一<lb/>
</p>
<p>
</p>
  </div>
<div>
                <head>閑居叢稿卷二</head>
    <p>
<pb n="KR4d0507_WYG_002-1a"/>
欽定四庫全書卷<lb/>
　閑居叢稿卷二　　　　　元　蒲道源　撰<lb/>
　　七言古詩<lb/>
　　　為西軒先生賦冬日葵花<hi>并引</hi>
丁亥歳十月西軒先生園中葵花忽開諸君子皆有詩<lb/>
愚謂葵雖凡卉然詩人尚其有傾日之義且常開于盛<lb/>
夏今反見于冬何耶抑亦為主人負堯舜君民之志而<lb/>
處於幽閑之地其畎畆不忘之意未始少衰為發此祥<lb/>
<pb n="KR4d0507_WYG_002-1b"/>
或庶幾其理可得而推也因為詩以獻諸先生且以識<lb/>
一時之事云<lb/>
飛霜萬瓦方皚皚西園蜀葵何為開余愛此花當盛夏<lb/>
滿眼旌節森亭臺芳心見日常傾向依依有類朝君状<lb/>
古來風雅託草木屢遣詩人勞意匠窮隂閉塞成嚴冬<lb/>
忽驚散火氷雪中世間萬物凍欲死獨許凝笑依墻東<lb/>
旁人省見皆咨愕余將以理解其惑西軒先生花主人<lb/>
此祥有為非虚得主人抱負經濟才合居鼎鼐調鹽梅<lb/>
<pb n="KR4d0507_WYG_002-2a"/>
祗今白髮置散地瀹彼伊洛傳將來樂天知命年七十<lb/>
豈以用舍為憂懌惟餘堯舜君民心至老不衰猶宿昔<lb/>
對花洗盞壽先生先生有意須當傾愚雖不敏亦非諂<lb/>
作詩聊頌肺肝情<lb/>
　　　賀白良甫兵後再聚<hi>并引</hi>
白良甫子善卿兵後四十年死生契濶今復再聚作詩<lb/>
以賀并錢善卿之行善卿家屬在忠州欲先挈之錦城<lb/>
然後迎其父為莵裘之計<lb/>
<pb n="KR4d0507_WYG_002-2b"/>
香山先生已華顛老去無兒真可憐一朝有客拜牀前<lb/>
顧之不識誰使然慇懃欲語聲哽噎眼睫淚迸如流泉<lb/>
忍悲細為剖根原自昔普疑飛兵烟子南父北各分散<lb/>
屈指經過四十年但知骨肉成死别豈意今日皆生全<lb/>
我初聞之玉堂仙撫膺擊節宵不眠鄧攸隂徳竟無報<lb/>
仲孺遺體知有緣趨庭詩禮絶復傳事出意表寧非天<lb/>
問君忠州盍言還云挈妻孥錦水邊迎我雙親歸老焉<lb/>
甘㫖奉養俱團圓感君純孝真可賢終始更願心常堅<lb/>
<pb n="KR4d0507_WYG_002-3a"/>
因合墨卿書之牋會有三嘆讀此篇<lb/>
　　　送周羽士<lb/>
仙翁出塵貌竒古紫陽真人應乃祖功德方升居下土<lb/>
亦知上界多官府神遊八極隘崆峒一雙青鳬翔漢中<lb/>
𤣥都笑指心怱怱萬里還隨鶴駕風<lb/>
　　　仲春十三日大風雪<lb/>
兩日東風何作惡横將桃李花吹落陽和歘忽變寒威<lb/>
曉來陡覺春衫薄紛紛撲面飛蟲亂細㸔六花驚雪作<lb/>
<pb n="KR4d0507_WYG_002-3b"/>
須臾眼界失舊觀玉殿瓊林起沙漠細思節物恐差謬<lb/>
始信化工難測度初遷喬木悔新鶯乆屈重泉愁尺蠖<lb/>
仰天致詰不我酬運會果誰司橐籥便當努力戰客隂<lb/>
一掃晴空開六幕<lb/>
　　　與漢中道尚書吏<lb/>
古人世利莫能誘千駟萬鍾不屑受至今凛然有生氣<lb/>
名字烜赫垂星斗彼雖富貴德匪稱一死真同草木朽<lb/>
尚君結髮從簿書妙選已居風憲乆持身信若璧無瑕<lb/>
<pb n="KR4d0507_WYG_002-4a"/>
遇事何妨衣浣垢朅來漢中兩見之循視初終自撡守<lb/>
願言此去加勉旃仰止前賢期尚友<lb/>
　　　題南褒草亭圖手卷<hi>并序</hi>
褒邑之東宫曰玉虚旁有溪園地形爽塏仲巖道錄取<lb/>
乾坤一草亭語意誅茅搆其上西鄉令絅齋先生李進<lb/>
臣為寫此圖大尹山木公及名士品題成巨軸故并及<lb/>
之<lb/>
君知上界足官府故葺衡茅在江滸離喧氣象接鴻濛<lb/>
<pb n="KR4d0507_WYG_002-4b"/>
昭儉規模存簡古玉虚連延清境同勝地雅屬<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙主<lb/>
東西日月自縈繞高下乾坤時仰俯晚山蒼翠鳥知還<lb/>
秋水空明魚可數沉香富貴走太白浣花岑寂留工部<lb/>
神游八極初不羈稅駕聊須憇兹宇絅齋一見心目舒<lb/>
老筆淋漓注風雨流傳文士爭品題短韻長篇聨繡組<lb/>
牛腰詩卷固不惡尚惜竒觀墮塵土<lb/>
　　　送廖通判亨甫解職歸秦<lb/>
廖君雖曰黄冠流頎然特出衆罕儔踐履道行清而修<lb/>
<pb n="KR4d0507_WYG_002-5a"/>
姓名乆已登瀛洲宗師令作漢中游掌判羽藉三年留<lb/>
平心待人不忮求冲徳應務知剛柔一家無間誰操矛<lb/>
九折弗厯何摧輈鶴長鳬短非我謀孰居無事生贅疣<lb/>
以此繕性諸緣瘳愛君不置况為仇一朝告别催行騶<lb/>
黄鵠高舉攀莫留浩歌把酒紓離憂他日有懷元丹丘<lb/>
　　　贈龍巖上人草書<lb/>
韓云浮屠多技能祗今復見龍巖僧高閑懷素去已乆<lb/>
肯向死灰求續燈手追心慕忽有得筆底渙然無滯凝<lb/>
<pb n="KR4d0507_WYG_002-5b"/>
雲烟結暝鬼神泣雷電索怪蛟龍騰懸崖百尋㵼瀑布<lb/>
老樹千歳垂寒藤鐵為門限自兹始但恐紙價相仍増<lb/>
我聞雪菴亦工此好事往往輸縑繒都城顔扁妙天下<lb/>
驟得榮寵非階升龍巖更須追三昧無俾斯人專美稱<lb/>
　　　賀董宜卿得子又得乃尊拜漢州太守之信<lb/>
丹山鳳凰五色雛渥洼龍馬千里駒春風年少董公子<lb/>
入掌英物初何殊閭里相傳真盛事玉菓犀錢供利市<lb/>
蘭湯浴罷錦䙀濡頥頰豐盈胎髮膩自慙湯餅先得嘗<lb/>
<pb n="KR4d0507_WYG_002-6a"/>
續補新詩書弄璋君家好事重併至此兒賦命尤宜良<lb/>
查查乾鵲噪庭止一幅親書來萬里開緘預報得官歸<lb/>
到家便有添孫喜玉牙珠顆嬌嚶咿乃翁開顔笑熙熙<lb/>
飛騰它日姑置之萬金難博此一時<lb/>
　　　壽德衡弟<lb/>
春風來處元無跡但見梅梢氷的皪臘醅沽得亦自醲<lb/>
滿注梨花浮重碧眼明見此兩清竒便欲一醉哦新詩<lb/>
側聞鴒原傳好語借此為君稱壽祺<lb/>
<pb n="KR4d0507_WYG_002-6b"/>
　　　題赫舎哩總管夫人貞節卷<lb/>
柏舟清風能啟予世雖相後如合符平生不失歳寒節<lb/>
健婦果勝大丈夫繁華一洗脂粉氣蕭閒自有琴書事<lb/>
國家恩澤不負人已見門楣刋大字<lb/>
　　　送瓜爾佳多羅台同知<lb/>
守能清白行無礙肥馬輕裘亦何害内實空疎外示優<lb/>
褒衣博帶良足羞人知翩翩貴公子誰料胷中藴經史<lb/>
倅州出手聊小試律已知人俱可紀<lb/>
<pb n="KR4d0507_WYG_002-7a"/>
國初忠靖為功臣其子作牧龔黄倫孫今卓然乃如此<lb/>
世澤既久彌光新願君植志不少屈洗眼青天看横翼<lb/>
我窮無錐有此筆能為諸公聲偉績<lb/>
　　　送呉閑閑真人<lb/>
天風吹衣雨浥塵盧溝曉别詩境新石梁雄據天下津<lb/>
羣峯迤邐西北垠草未㸃綴生精神驕馬駐足車停輪<lb/>
紛紛追逐皆朝紳相與祖餞為何人閑閑嗣師方外臣<lb/>
貌雖老氏心儒珍恩許還家壽乃親翁媪年皆八十春<lb/>
<pb n="KR4d0507_WYG_002-7b"/>
饒國啟封降絲綸上尊分賜光祿醇道旁見者咨嗟頻<lb/>
此行豈為思鱸蓴觚稜逺瞻戀巖宸青雲我亦忝致身<lb/>
先世贈典蒙深仁但恨不及生存辰因君此圖淚霑巾<lb/>
　　　送巨徳新郎中之蜀省<lb/>
白頭相見又分襟遥指坤維出禁林依水泛蓮三省幕<lb/>
飲氷餐蘗一生心行裝雖謝糢糊錦束帶猶横錯落金<lb/>
撫蜀賛襄謀素定過家榮耀渥殊深鄉民戴白歡爭迓<lb/>
先隴焚黄愴曷禁報國不將知己累如君合向古人尋<lb/>
<pb n="KR4d0507_WYG_002-8a"/>
前驅負弩初何效逺慮籌邊夙所欽賢似嚴揚懷曩昔<lb/>
學同齊魯勸方今里中試採王褒頌溪上聊追子美吟<lb/>
倘有北來馳馹使丁寧佳信莫浮沉<lb/>
　　　再送巨郎中<lb/>
官厯三省幕家無一囊錢玉堂方少憇趣裝又西川憶<lb/>
昔從遊童稚年别時青鬢今華顛相逢京輦傾肺腑恍<lb/>
若隔世俱茫然愛君真淳復通敏韓國援引同周旋帝<lb/>
心簡在自潜邸呼以姓名稱其賢此行賛畫制全蜀跡<lb/>
<pb n="KR4d0507_WYG_002-8b"/>
未及到聲先傳劍關無險錦城樂憂歡分却西南天職<lb/>
思第一固邦本要使民庶沈痾蠲綏懷蠻徼得安靜百<lb/>
廢具舉綱維聨興學與薦士當務尤所先不羨十萬矜<lb/>
腰纏不願一日官九遷但期報國兼不負知己石有可<lb/>
泐心彌堅<lb/>
　　　題凖提菩薩詩卷<lb/>
東坡當年笑羅什臨死徒然求呪術豈如姑也得神授<lb/>
一念只已衆生疾莫非補陁𢎞誓深借口勝出方千金<lb/>
<pb n="KR4d0507_WYG_002-9a"/>
我雖未解浮屠法且喜能施濟物心<lb/>
　　　盧溝橋苻氏雅集亭<lb/>
盧溝石梁天下雄正當京師來徃衝紛紛行旅半英彦<lb/>
掉鞅振策無停蹤苻家介側敞亭搆坐對竒趣供醇醲<lb/>
雖云好客成雅集問孰車騎真從容<lb/>
　　　題承慶堂詩卷<hi>孫宣慰家</hi>
祖宗神武定九圍先正以勤耀皇威于時善敇犀兕衣<lb/>
惟恐傷人與仁依一念若此福所歸紀功三葉照常旂<lb/>
<pb n="KR4d0507_WYG_002-9b"/>
爵皆錫公世云稀他姓子孫或已微君家燁燁猶光煇<lb/>
顔堂承慶要發揮開卷爛然盈珠璣如松栢茂充前徽<lb/>
籍用白茅其庶幾<lb/>
　　　贈傳神李肖巖<lb/>
人生天地洪爐中形色散殊俱不同畫師筆底要真似<lb/>
妙想乃與天機通肖巖後出獨超詣睥睨衆史如兒童<lb/>
京師摹冩富箱篋竒龎福艾多王公神情所賦各臻極<lb/>
千變萬化無終窮遂為當代顧陸手足配向來褒鄂雄<lb/>
<pb n="KR4d0507_WYG_002-10a"/>
明牕副本得寓目起敬毛髮森寒風祗今聲價愈増重<lb/>
姓字已徹明光宫塵容俗狀亦何者年齒未及先成翁<lb/>
既無開朗謫仙韻又無圖畫凌煙功君胡惠然肯相過<lb/>
坐對熟視心神融煤黳紙上畧㸃畫稍類雲月猶朦朧<lb/>
須臾壁間出幻影恍若面映新磨銅人能肖吾不自肖<lb/>
内發感愧顔生紅聖賢體貌等人爾所貴踐履惟能充<lb/>
作詩荅謝肖巖貺但恨意逺辭難工<lb/>
　　　題苗氏孝義旌表<lb/>
<pb n="KR4d0507_WYG_002-10b"/>
昆季易世親疎分祖宗視之均子孫譬猶樹木散枝葉<lb/>
氣脉由來同本根集寧苗止心悟此和睦族黨懷深恩<lb/>
父與仲季生異居季没生理難為存代償逋負猶未已<lb/>
綴離合異仍相屯迎歸仲父撫諸弟一家生意春温温<lb/>
賢王嗟賞為旌表煌煌大書孝義門作詩稱頌遍寰宇<lb/>
從今庶化薄夫敦<lb/>
　　　題雲中郝克謙君讓孝義卷<lb/>
雲中習俗尚豪武執徳君無愧鄒魯事親曲盡愛敬心<lb/>
<pb n="KR4d0507_WYG_002-11a"/>
送死何堪茹荼苦三年衰絰廬墓餘化被鄉閭非小補<lb/>
復辭旌表恥徼名誰道今人不如古<lb/>
　　　題孝則衛奉常詩卷<lb/>
日衛尊公留漠北千里孝思初不隔一朝白首果來歸<lb/>
俱慶送終情兩獲庭闈天許壽康寧子佐南省官詳刑<lb/>
問安博得平安笑回顧頎然四寧馨<lb/>
　　　長庚書院<lb/>
謫仙讀書桃花巖人去已逺餘松杉李侯宦遊憇此地<lb/>
<pb n="KR4d0507_WYG_002-11b"/>
絶愛境勝超塵凡買田意欲成卜築墾闢蒼莽觀空嵌<lb/>
偶隨計偕到京國塵土滿馬緇素衫白雲老人雅相厚<lb/>
導以良策出至諴謂宜仙隱置書院名字不朽蒼崖劖<lb/>
侯聞其言即許諾義氣勇往先風㠶割田四百充廩餼<lb/>
内視炯炯神明監要令菁莪助樂育豈憚草棘勞薙芟<lb/>
太羮𤣥酒知正味一洗舊嗜偏酸鹹行看弦誦殷山谷<lb/>
有似春意開機緘千秋有客訪遺跡刮剔苔蘚尋書銜<lb/>
　　　九日翰林薛學士出舊寄李述之長句次韻<lb/>
<pb n="KR4d0507_WYG_002-12a"/>
翰林寓舍無往還所幸侍公函丈間日聞清論已足慰<lb/>
意外得失何相干兹辰雄篇肯見示要使詩社盟無寒<lb/>
憶昔在家逢九日聊應故事登高山菊萸且復繼桓景<lb/>
絲竹豈能希謝安只今節物若無有但和佳句消餘閑<lb/>
去家非同迫宛葉山川相繆工障隔曉來搔首望西南<lb/>
長風吹我蕭蕭髮一杯莫為老親壽良愧尚作京師客<lb/>
羈愁眼底可奈何忍㸔明日黃花蝶<lb/>
　　　題錢舜舉畫煙江叠嶂圖<lb/>
<pb n="KR4d0507_WYG_002-12b"/>
江山竒絶呉楚鄉畫史又與生錢郎錢郎下筆得天趣<lb/>
意象髣髴開衡湘浮空水光接巨波隔岸嵐翠摩穹蒼<lb/>
幽巖梵宫半隱見老樹樵舍相迷藏中流一葉泛小艇<lb/>
逺澗千尺橫脩梁山居熈熈自太古下視擾擾徒奔忙<lb/>
我來京國行九軌塵土眯目鬚眉黃困餘偶作林壑夢<lb/>
歸計未遂驚彷徨明牕豁然㸔此畫便覺胷次生清凉<lb/>
何時拏舟徑成往長嘯振衣千仭岡<lb/>
　　　題中書掾王景先祖母八十詩卷<hi>景先母與其祖母兩世早</hi>
<pb n="KR4d0507_WYG_002-13a"/>
　　　　<hi>寡</hi>
孀居兩世茹荼毒惟善處之能受福王家祖母八十餘<lb/>
眼見孤孫今食祿蘭省歸來日未斜綵衣三釡清歡足<lb/>
人生榮親固已稀何况詩書繼芳躅<lb/>
　　　題呉城廟<lb/>
維人依神神依人呉城之廟宜明禋禳禬祈禱不汝嗔<lb/>
水旱疾疫方顰呻應若桴鼓臂屈伸尸其祝者惟張君<lb/>
脩完祠宇囊資貧金碧煥爛還一新為君徼福非為身<lb/>
<pb n="KR4d0507_WYG_002-13b"/>
黄冠濟世知無因庶幾以此為求仁<lb/>
　　　中秋日寄四川王克紹憲僉<lb/>
秋風索索吹庭梧有美一人西南隅我欲致之路云逺<lb/>
延頸搔首空長吁若人温粹天球質少日挾策游京都<lb/>
家庭詩禮固有自師友磨琢誠不誣紫芝眉宇消鄙吝<lb/>
黄憲度量難澄汙聲名籍甚滿璧水羽翼還起飛雲衢<lb/>
蠶叢持憲乏指使烏府遷秩勞馳驅鷹鸇擊強雖所職<lb/>
麟鳯化惡尤良圖劍關連雲固天險目可隔斷心能踰<lb/>
<pb n="KR4d0507_WYG_002-14a"/>
今朝有客索詩寄老筆信手慚糊塗况當中秋月色好<lb/>
兩地光彩初何殊舉杯屬君不可得夢寐倘能相見無<lb/>
　　　和薛秉彛冬菊二首<lb/>
貞心自與竹梅友正色不知桃李妍孤芳後殿復誰右<lb/>
衆卉前驅從汝先天道循環純不已生意几行霜雪裏<lb/>
欲將此理指示人思我親友看停雲<lb/>
花中惟菊存晚節不比凡蘂分媸妍可憐一種更傑出<lb/>
霜雪貿貿誰敢先先生愛花心未已妙選都入詩囊裏<lb/>
<pb n="KR4d0507_WYG_002-14b"/>
分付此事今得人薛家有收詞如雲<lb/>
　　　三用韻和前冬菊<lb/>
黄衣綠裳秉貞德天地閉塞無妖妍正如陶翁當晉季<lb/>
五斗棄擲知幾先諸君佐命我獨已酌酒嗅英三徑裏<lb/>
大書徵士乃斯人可惜美新揚子雲<lb/>
　　　題李右丞明之孝感卷<lb/>
君不見王祥昔日孝純至魚雀供養皆可致又不見董<lb/>
生召南孝且慈狗乳雞來哺其兒李公視昔孝尤大瑞<lb/>
<pb n="KR4d0507_WYG_002-15a"/>
鶴翔簷亦可怪父誤當誅請代之聖恩憐憫俱全貸無<lb/>
何母亦晦雙瞳以舌䑛之昭發矇方其勇救豈復計一<lb/>
念誠實能感通天與其壽登九秩帝與其爵右丞弼惟<lb/>
天惟帝庸可報但守此志同金石祥曽有傳董有行至<lb/>
今煒燁存勞跡翰林諸公詩已多留待他年垂史筆<lb/>
　　　聞木犀香示德衡弟<lb/>
木犀清芬何所似有如浩氣塞天地羣芳馥郁雖可憐<lb/>
差等猶為一國士四時已愛碧團團着蘂黄金萬粟攅<lb/>
<pb n="KR4d0507_WYG_002-15b"/>
天與世間香十日西風收拾上高寒<lb/>
　　　老人星壽德衡弟<lb/>
煌煌南極老人星精氣下降為仙靈儼然被服清癯形<lb/>
盤石兀坐松蓋青金童玉女供使令神龜曵尾鶴梳翎<lb/>
鹿亦闖首如諦聽隨緣分貺裕齋庭裕齋起敬嚴中扃<lb/>
㫋檀一炷兼徳馨錫以上壽仍康寧不用保嗇飡芝苓<lb/>
黙存内景黄庭經翁兄放言如建瓴拊掌大笑三千齡<lb/>
　　　題米孝亷詩卷<lb/>
<pb n="KR4d0507_WYG_002-16a"/>
米君孝亷節獨完教授鄉里不求官養似曽參必有肉<lb/>
清如閔叔寧無肝玉潔制行風俗化柴毁執䘮天性安<lb/>
高門何必事旌表錫類要使人人觀<lb/>
　　　新麯米酒歌<hi>梅隱先生命作就為壽</hi>
驕陽行空勢方烈刈麥農夫寧憚熱天旋雷動飛玉塵<lb/>
霧渤雲蒸成麯蘖麥秋方罷還揷秧䆉稏西風千頃黄<lb/>
腰䥥肩擔行相逐共趂晴色催登塲碓舂糠粃光如雪<lb/>
汲泉淅米令清潔炊糜糝麯同糅和元氣絪緼未分裂<lb/>
<pb n="KR4d0507_WYG_002-16b"/>
甕中小沸微有聲魚沫吐盡秋江清脫巾且漉仍且飲<lb/>
陶然自覺春風生君不見淵明有田惟種秫醉裏作詩<lb/>
聊自述又不見豳風十月穫稻忙春酒介壽俱徜徉但<lb/>
願年年遇豐稔更須三萬六千場<lb/>
　　雜言<lb/>
　　　題鄧州宣差射虎圖<hi>時貢虎晴</hi>
猛虎在深山藜藿為不採編鬚履尾非人能託喻而言<lb/>
至危殆况欲决眼取其晴無乃未得先葅醢伻來責貢<lb/>
<pb n="KR4d0507_WYG_002-17a"/>
將何如南陽太守膽滿軀山間勇往蒐索見馬上注矢<lb/>
彎雕弧一聲霹靂射命中怒踊即仆挾乙無雙珠入手<lb/>
電光滅獻于公所供藥需願侯無狃此一舉褒鄂龔黄<lb/>
當自許用之敵愾與除苛立收竒勲報明主<lb/>
　　　觀王維畫<lb/>
摩詰本詩人精思詣元化緒餘臻畫妙遂方呉子駕冩<lb/>
成高士奕棊圖意態蕭然各閒暇儒冠羽服對紋楸老<lb/>
僧傍睨誠可詫形如槁木心死灰豈識枰子有機擭抑<lb/>
<pb n="KR4d0507_WYG_002-17b"/>
亦至人聊自適肯效澆風生變詐厯庚黙計五百年一<lb/>
着指間猶未下樵丁不獨爛斧柯閲世紛爭幾王覇乃<lb/>
知非人㸔畫畫㸔人今古滔滔等晨夜陳迹真成俯仰<lb/>
間如掣電光明隙罅宣和殿中曽寳玩品題愈重千金<lb/>
價當時内府收欲觀誰敢借流落長存天地間在在䕶<lb/>
持宜有神物為慿藉<lb/>
　　　送李文鼎教授兼簡侯伯正<lb/>
關中耆宿儒比嵗多不幸惟餘侯奉常今始識文鼎青<lb/>
<pb n="KR4d0507_WYG_002-18a"/>
山匹馬度崔嵬白髮蕭蕭已垂領問其所事笑不言但<lb/>
云此行特造請政猶欲水沃渇焦不赴源泉目眢井欵<lb/>
曲詢知盤谷孫文獻風流尚修整春宵不寐聞鵑聲曉<lb/>
起理裝趣歸程到家會我奉常兄莫將涇渭分濁清要<lb/>
期健飯保脩齡九十傳經如伏生<lb/>
　　　重陽被酒戲書多金謡<lb/>
麤衣糲食留汝到華顛厚味美姝催汝歸黃泉人言多<lb/>
金可治生我道多金只買死君不見兒孫笑擁老田翁<lb/>
<pb n="KR4d0507_WYG_002-18b"/>
姬妾悲啼貴公子<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷二<lb/>
</p>
<p>
</p>
  </div>
<div>
                <head>閑居叢稿卷三</head>
    <p>
<pb n="KR4d0507_WYG_003-1a"/>
欽定四庫全書<lb/>
　閑居叢稿卷三　　　　　元　蒲道源　撰<lb/>
　　五言律詩<lb/>
　　　壽趙經厯<lb/>
崧洛居中土人才自間生星躔動芒角金氣與高明芹<lb/>
泮規模好蓮帷議論清黑頭長健在洗眼望雲程<lb/>
　　　贈韓知事<lb/>
近喜紅蓮幕人才又一新青春能奮達素節豈緇磷自<lb/>
<pb n="KR4d0507_WYG_003-1b"/>
恨摳趨緩多慙邂逅頻詩成供莞爾聊欲話情真<lb/>
　　　餞洋州長官<lb/>
監郡初交篆洋人遽索詩以兹無厭斁知昔有施為喬<lb/>
木百年在甘棠再世思青雲前步濶穏駕未為遲<lb/>
　　　將至中山<lb/>
中山何處是隱隱望孤城逺靄青林暗斜陽白塔明韓<lb/>
蘇名不朽遼宋恨應平策馬長途晚風沙老客情<lb/>
　　　題禇鑑先明逺亭<lb/>
<pb n="KR4d0507_WYG_003-2a"/>
危亭擇竒勝登賞寄遐觀隱几月華入出門天宇寛面<lb/>
墻嗟壅塞坐井笑欺謾表裏須同致休成兩様㸔<lb/>
　　　餞禇鑑先<lb/>
臨行方識面未暇細論心但見求詩切從知好徳深宦<lb/>
㳺應已久鄉思自難禁莫把牛腰卷歸裝當槖金<lb/>
　　　偶書<lb/>
入樹秋風早驚心節序遷晚雲兼去鶴凉雨靜鳴蟬得<lb/>
句因新意耽書是宿緣平生愛冲澹何事亦華顛<lb/>
<pb n="KR4d0507_WYG_003-2b"/>
　　　閏七月十五夜月<lb/>
玉宇明如洗銀盤爛不收今年非閏月此夜即中秋名<lb/>
實難相副隂晴豈豫謀及兹清景好且為一樽酬<lb/>
　　　中秋雨次前韻<lb/>
掛鏡光何在懸麻雨未收不成千里共虚度一年秋剪<lb/>
紙無仙術藏樽有婦謀却將前日句飲罷自賡酬<lb/>
　　　乾州學正牟中行訪叔于蜀<lb/>
勤子闖幽石欣然識面初蜀天留季父秦地敢寧居正<lb/>
<pb n="KR4d0507_WYG_003-3a"/>
想成歡際應忘厯險餘明年歸有約還為赴新除<lb/>
　　　月蝕詩次晏耕叟教授韻<lb/>
滿盈不可恃消鑠暫成昏人心一時懼天眼萬古存妖<lb/>
蟇尚逋劍餓虎方守閽言高無乃罪括囊取諸坤<lb/>
　　　不寐<lb/>
不寐情尤耿聞更夜向深撫牀驚鼠嚙欹枕厭蛩吟擾<lb/>
擾無窮事悠悠未了心華胥真樂國合眼試追尋<lb/>
　　　挽鳳翔馬氏賢母<hi>馬嘗出粟濟大德荒</hi>
<pb n="KR4d0507_WYG_003-3b"/>
明德服大練文淵生女賢至今雖已逺末裔尚依然子<lb/>
訓嚴逾愛閨儀後若先嵗荒蒙惠者洒淚遍新阡<lb/>
　　　洋州儒學正劉敏道得代歸<lb/>
設科時未暇學校餼羊存亦以循資例聊為入仕門羨<lb/>
君由此進求贈尚奚言勿以筌蹄㸔頻將舊業温<lb/>
　　　題人慶八十詩卷<lb/>
身是七朝民年登八袠春伴行鳩杖瘦介壽蟻醅新祿<lb/>
養孫能逮家居志得伸遥持玉堂詠歸詫晉州人<lb/>
<pb n="KR4d0507_WYG_003-4a"/>
　　　題國子生張行修歸養卷<lb/>
不待陽城告歸心勇决餘祗縁親向老豈為士懷居此<lb/>
是真知學應勝謾讀書朂哉儒事業天報定無虚<lb/>
　　　送拜特穆爾之天台治中<lb/>
西域雄豪逺南州惠愛多繭絲非雅志襦袴聽新歌仙<lb/>
境閑追訪民情自浹和會因龎驥展回轡接朝珂<lb/>
　　　和秋谷平章上都寄示韻<lb/>
公論何嘗冺浮言枉自侵明公之出處善類以升沈導<lb/>
<pb n="KR4d0507_WYG_003-4b"/>
日功非淺回天力尚任於昭有神鑑偏燭老臣心<lb/>
獨樂今司馬忠誠世所推帝心元簡在史事實優為此<lb/>
自隂存數餘非我敢知願公攄素志黽勉荅明時<lb/>
　　　晉寧房秀才下第<lb/>
近閲賓興士多君氣質淳鷁飛雖暫退蠖屈定求伸勿<lb/>
羨囊中穎還輕席上珍三年姑少待鳴即看驚人<lb/>
　　　題漢州多勝亭<lb/>
金雁亭邊景難將一字褒江山雖衆美人境亦相高解<lb/>
<pb n="KR4d0507_WYG_003-5a"/>
紱栽籬菊開樽擷澗毛令人生逺思聲利等秋毫<lb/>
　　　題王仲寛餘慶堂卷<lb/>
諼草開偏耐蘭芽植已稠安榮欣此日積累繼前修惠<lb/>
迪宜逢吉勤耕乃有秋堂名非溢美微意要深求<lb/>
　　　送滎澤張縣令<lb/>
人說張明府胷襟自八牕脱身曹史局試手子男邦樂<lb/>
易民情悅公亷物議降㑹聞滎澤政前後號無雙<lb/>
　　　題陜省都事薛君英好古軒卷<lb/>
<pb n="KR4d0507_WYG_003-5b"/>
聖賢去已逺義理存諸言篤信有斯人簡册開明軒食<lb/>
寐或忘廢朝夕恒討論好而至於樂踐履尤可尊<lb/>
　　　題莊氏見山樓<lb/>
白眼憎俗物紅塵逺市廛高居得如此雅興自悠然翠<lb/>
挹慿欄外吟成拄笏邊相看兩無斁誰似主賓賢<lb/>
　　　題劉孝子卷<hi>生喪明業隂陽失母有父</hi>
人說劉君孝供需只五行可憐書月蝕何害性天明血<lb/>
淚既哀死甘腴惟養生清時公論在門表足光榮<lb/>
<pb n="KR4d0507_WYG_003-6a"/>
　　　送劉宰之官温縣<lb/>
昔日亷能簿曽聞去後思懸知温縣政不負冷官師製<lb/>
錦心優解鳴琴化易施民安即循吏何用更求竒<lb/>
　　　送胥秀才赴雲南教授<lb/>
詔下開文治君歸得教官讀書酬雅志旋斾詫榮觀勿<lb/>
以居夷陋當思稱職難方知誤身者初不在儒冠<lb/>
　　　送人赴教官<hi>逸姓氏</hi>
學職無卑小能𢎞亦在人升高須自下温故可知新勿<lb/>
<pb n="KR4d0507_WYG_003-6b"/>
慕囊中穎還輕席上珍他時看成就一振舊衣塵<lb/>
　　　送劉彦讓山北憲史<lb/>
俗吏固不可腐儒良足嗤明經先植本讀律貴知時還<lb/>
自士林秀陞從憲府宜更將清慎字座右作箴規<lb/>
　　　送人之憲史<hi>逸姓氏</hi>
讀書期有用出仕愧無名擢自儒林秀陞陪憲府英持<lb/>
身先玉潔用法貴衡平萬里雲霄路權輿在此行<lb/>
　　　山西宣慰司扎巴經厯辭御史不就<lb/>
<pb n="KR4d0507_WYG_003-7a"/>
顔色未頗識聲華今藹聞栢臺辭要職蓮幕賛竒勲惠<lb/>
及山西道才空冀北羣更兼忠義節仰答聖明君<lb/>
　　　題江南醫者王道人卷<lb/>
荆國來芳裔草廬為序文清修真不忝許可固宜云玉<lb/>
筯臻神妙金丹脫垢氛地行仙亦樂何必躡青雲<lb/>
　　　題節婦賈氏傳<lb/>
刲股已親病髧髦垂我儀九原如可作百歳以為期皦<lb/>
日言猶在秋霜節不虧子成門有表天道豈無知<lb/>
<pb n="KR4d0507_WYG_003-7b"/>
　　　九月十八日黄菊始開時且禁釀謾成示德衡<lb/>
　　　　弟<lb/>
苒苒秋事杪幽叢花始黄直須凋衆卉纔許見孤芳重<lb/>
露洗金質嚴風吹綠裳陶翁如有酒何日不重陽<lb/>
　　　走筆與德衡弟<lb/>
茗椀忘言處相㸔俱白頭情知天下樂各向意中求鳥<lb/>
語彼能解花開春自謀寓形霄壤内俯仰亦何憂<lb/>
　　　陽月十日旦起示薛生<lb/>
<pb n="KR4d0507_WYG_003-8a"/>
深得閑中趣何求身外名晨香生凈想午茗滌餘酲習<lb/>
氣書難捨風光句偶成天公於我厚自用豈宜輕<lb/>
　　　食苦蕎糕<lb/>
穀中偏早熟濟歉未渠厭農舍勤相饋盤食得共霑羊<lb/>
肝堪比色蜂蜜已輸甜苦盡甘來語於兹亦可占<lb/>
　　　偶記少時小年能綴文詩<lb/>
彼美誰歟子嶄然早見稱綴文當世有惟汝小年能稚<lb/>
齒為星鳳清姿秀玉氷聨章成脉絡緝句合規繩穎悟<lb/>
<pb n="KR4d0507_WYG_003-8b"/>
過長吉推揚自少陵可憐東魯客頭白短檠燈<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷三<lb/>
</p>
<p>
</p>
  </div>
<div>
                <head>閑居叢稿卷四</head>
    <p>
<pb n="KR4d0507_WYG_004-1a"/>
欽定四庫全書<lb/>
　閑居叢稿卷四　　　　元　蒲道源　撰<lb/>
　　七言律詩<lb/>
　　　上察司亷使二首<lb/>
栢臺聲望久聞亷驄馬西來得具瞻正笏垂紳存大體<lb/>
奮髯扺几走羣纎官無饕濫威風凛物有生成化雨霑<lb/>
勲業共推家世舊鳳池平地不須占<lb/>
自任當今捨我誰敢將直道進匡時事來肯避風波惡<lb/>
<pb n="KR4d0507_WYG_004-1b"/>
判重寧聞海嶽移相漢韋賢真有子興周姬旦豈無兒<lb/>
赤心報國遵家訓忠孝方能兩不虧<lb/>
　　　憲副王公重到興元<lb/>
驄馬西巡又隔年袖詩兩度得趨前翰林風月文章手<lb/>
憲府氷霜政事權出語無疵皆白璧消閑何物止青編<lb/>
聲名霹靂驚天上已聽喧騰萬古傳<lb/>
　　　送梁君章<hi>梁因兵失姑後得于興元景氏團聚後復回臨洮</hi>
最憐姑姪鬢俱華兵後相望道路賖幾載睽離應有數<lb/>
<pb n="KR4d0507_WYG_004-2a"/>
一朝團聚喜無涯歸心又逐秋風起别後那堪晚日斜<lb/>
樽酒平安須滿飲馬頭西向是君家<lb/>
　　　代送梁君章<hi>去嵗君章子先見姑</hi>
賢郎去歳省姑還今日親行冒險難覿面共嗟成白髮<lb/>
認聲無復識朱顔瀟瀟牕外鳴疎雨厯厯燈前話故山<lb/>
終擬移家居漢上暫歸不用唱陽關<lb/>
　　　史繼甫錄事司典史<lb/>
千載明時獲遇遭丰姿挺秀氣尤豪華峯秋隼精神𦂳<lb/>
<pb n="KR4d0507_WYG_004-2b"/>
溟海風鵬羽翮高政美自寛烟火禁才長聊屈簿書勞<lb/>
期君騰達興門閲不愧春秋一字褒<lb/>
　　　趙和之壽<lb/>
慶源初發自玻瓈流𣲖深長未可涯教子義方無愧怍<lb/>
待人和氣亦謙卑良辰又際懸弧旦佳境渾如食蔗時<lb/>
五福壽惟仁者得垂蓮千嵗飲芳巵<lb/>
　　　丁錄事之仕<lb/>
白髮叅軍赴任新歡聲喜氣滿城闉老成練事明三尺<lb/>
<pb n="KR4d0507_WYG_004-3a"/>
煙爨安居樂四民宴室香凝松入夢公庭訟簡棘生春<lb/>
寒儒共作斯文賀釋奠今秋已得人<lb/>
　　　座上壽鄧明仲<lb/>
汗血權竒志已遒駸駸殆欲度驊騮可人玉樹丰姿秀<lb/>
與我金蘭氣味投一脉斯文知有永寸心天爵在能修<lb/>
祝君具慶年年好直着班衣到白頭<lb/>
　　　閑居讀四將傳有感<lb/>
宋鼎中遷僅未亡奮然四傑擅鷹揚江東已幸開新主<lb/>
<pb n="KR4d0507_WYG_004-3b"/>
河朔終期復舊疆時相姦邪工沮撓中興事業竟凄凉<lb/>
至今凛凛有生氣三復遺編為感傷<lb/>
　　　亢府判宅落成<lb/>
美哉輪奐照康莊盛事爭誇晝錦堂魏證枉教移帝殿<lb/>
姚崇何苦住僧房青雲路穩鶯遷好畫㦸門深燕寢香<lb/>
不特新居為可賀克家猶喜見諸郎<lb/>
　　　覺和尚菴賞白蓮<lb/>
氷雪肌膚出淤泥伶俜寒影照漣漪曉風浮冷夢初醒<lb/>
<pb n="KR4d0507_WYG_004-4a"/>
夜月嬋娟清更宜未要露濃垂别淚先㸔水滑洗凝脂<lb/>
陶詩近體驚兒女大笑廬山逺法師<lb/>
　　　壽鄧載之<lb/>
深喜安居託里仁獲從賓客賀佳辰眼前秀發班衣子<lb/>
堂上康寧白髮親和氣自應浮壽斚行年更為數靈椿<lb/>
直須釀取如澠酒剰醉梅花十月春<lb/>
　　　郭某席間賦<lb/>
喔喔晨雞喚夢醒牕啣好月壁啣燈宦情嚼蠟淡無味<lb/>
<pb n="KR4d0507_WYG_004-4b"/>
世路登天吁可憎十載飄零都是客一廛寂寞靜于僧<lb/>
調羮事業無勞說深謝諸公愧不能<lb/>
　　　察司陳知事<hi>次翁斫雲陳先生之子</hi>
生遲不見斫雲翁嵇紹昻昻有父風設榻憲臺為上客<lb/>
揚旗詩壘作元戎讀書素負匡時志正已應多及物功<lb/>
今日朝廷用賢急早聞催赴大明宫<lb/>
　　　和史儒首重九韻二首<lb/>
籬菊花開却為誰最憐不負九秋時興來惟用詩篇遣<lb/>
<pb n="KR4d0507_WYG_004-5a"/>
吟就喜將塵硯吹但有金英浮蟻醁從無玉斚捧蛾眉<lb/>
猶勝杜老傷流落謾憶茱萸賜一枝<lb/>
龍山故事始於誰歳歳登高定此時菊朶滿將頭上揷<lb/>
秋風從向鬢邊吹酒狂不管欹烏帽詩好還須讓白眉<lb/>
寂寞東籬兩寒蝶翩翩猶戀可憐枝<lb/>
　　　餞蜀憲僉王元亨<lb/>
一柱西南儘力扶已教餘子愧非夫歸來衰絰終憂制<lb/>
豈料絲綸到倚廬疇昔憲綱曽整頓此行蜀道不﨑嶇<lb/>
<pb n="KR4d0507_WYG_004-5b"/>
春風驄馬經過處父老遥知識故吾<lb/>
　　　餞曹侯之憲使任<lb/>
稅駕侯藩尚未遑已聞西憲促提綱眼前逕路從來濶<lb/>
度外功名不用忙麟鳯固知非搏擊豺狐未信敢跳踉<lb/>
旁人莫訝春風過凛凛威稜㸔肅將<lb/>
　　　與學士劉希載二首<hi>時為採訪司至興元</hi>
照人丰度絶纎埃黼黻皇猷得異才簡拔正為今日用<lb/>
巡行快覩使星來勝栽桃李清英滿力剗荆榛公道開<lb/>
<pb n="KR4d0507_WYG_004-6a"/>
願借飛仙一丸藥不憂弱水隔蓬萊<lb/>
向歆經術自淵源召入承明藉討論已為文盟執牛耳<lb/>
肯容晚學造龍門異時但慕聲名重此日能陪笑語温<lb/>
尊主庇民知有策更將諮訪答明恩<lb/>
　　　和耶律奉使寄山木公詩韻<lb/>
兩公姓字徹穹蒼隨處棠隂蔽芾凉許國肺肝同皦日<lb/>
憂時鬢髮各微霜徳星共喜來京國太史應占聚古梁<lb/>
更有翰林同唱和鼎分文陣各堂堂<lb/>
<pb n="KR4d0507_WYG_004-6b"/>
　　　上耶律左丞二首<lb/>
掃退隂霾日正中天心方責太平功臨軒遣使非常例<lb/>
為國披肝乃至忠萬里遼東驚鶴至一朝冀北見羣空<lb/>
豈容閑袖調元手黄閣還歸眷倚隆<lb/>
昨宵李郃候星躔此日軺車入漢川烏府舊曾稱鐵面<lb/>
鳳池到底是青氊霜髯憂國遽如此月眼看書尚瞭然<lb/>
六轡諮詢有餘暇錦囊定賦紀行篇<lb/>
　　　送馬教授美解東歸<lb/>
<pb n="KR4d0507_WYG_004-7a"/>
學與時行不悖差况兼才器出名家太羮𤣥酒有真味<lb/>
璞玉渾金無㸃瑕一再話間官秩滿四千里外客程賖<lb/>
晚成看取文淵器莫對秋風重嘆嗟<lb/>
　　　賀瓜爾佳副使弄璋二首<lb/>
忠靖公家世澤存况君積善更培根相承自合緜瓜瓞<lb/>
必復行㸔在子孫豈為中情憐絡秀已將英物許桓温<lb/>
北堂盼徹今初見肯避含飴哺育恩<lb/>
一念初萌病涉憂天教熊夢稱心求海中仙果原遲結<lb/>
<pb n="KR4d0507_WYG_004-7b"/>
掌上明珠豈暗投丹穴有雛還得鳳青渠留語果騎牛<lb/>
<hi>君以嗣故出錢為橋王青渠臨終以騎牛祝故及之</hi>君家湯餅初開局衮衮從今<lb/>
莫厭稠<lb/>
　　　總判覩佛光于雞頭山次韻<lb/>
雞頭孤聳翠連空雌伏羣山獨讓雄須信地靈光有異<lb/>
定應人到意先通幽微更出三綱外真妄端生一念中<lb/>
懶我無由㸔竒特曉牕擁被月華東<lb/>
　　　送趙君錫之秦州吏目<lb/>
<pb n="KR4d0507_WYG_004-8a"/>
十年為吏困無貲平昔操存便可知精悍不妨身短小<lb/>
笑談足了郡支持宗資主諾應多暇儀狄裁書且暫辭<lb/>
贈别一言君記取莫教人作腐儒嗤<lb/>
　　　壽任壽之<lb/>
清逺堂中酒泛巵森森蘭玉照階除論年孰與諸任齒<lb/>
尚德優為一縣師芹藻漪漪春澤滿桑榆戀戀夕陽遲<lb/>
相望兩舍難趨賀謾遣書奴為致辭<lb/>
　　　贈月軒日者<lb/>
<pb n="KR4d0507_WYG_004-8b"/>
胷中珠緯自分明月滿秋軒夜氣清靜處要將身體驗<lb/>
說時奚尚口縱横立爻演畫皆臻妙候色占年亦造精<lb/>
知我生辰宿南斗一詩何惜送行程<lb/>
　　　送王茂先赴憲府選擢<lb/>
臨事剛明接物和眼中如子豈能多清流已許優充選<lb/>
公論方知久不磨疇昔稔聞仙注籍此行何異士登科<lb/>
離腸飲罷宜催發不用驪駒更緩歌<lb/>
　　　挽任壽之<lb/>
<pb n="KR4d0507_WYG_004-9a"/>
前輩凋零嘆曉星可憐配月獨長庚梓州家世餘文獻<lb/>
華屋丘山隔死生年及耄期夫復憾葬從古禮足為榮<lb/>
緬懷清逺堂中像東望潸然欠一行<lb/>
　　　餞楊同知任滿西歸<lb/>
道傍笳鼓記迎新又作長亭惜别人千里畏途成雅俗<lb/>
一言寒谷變陽春朝廷有意歸楊震父老無從借冦恂<lb/>
金印此行如斗大西還遥望使君塵<lb/>
　　　寄張允濟憲史<lb/>
<pb n="KR4d0507_WYG_004-9b"/>
脫身府史簿書叢榮選西臺得鉅公立已立人施有漸<lb/>
讀書讀律用無窮高風舉翮孤騫逺何日掀髯一笑同<lb/>
莫惜橫霜案頭筆常題數字寄征鴻<lb/>
　　　挽趙伯範亷副<lb/>
一門卿相自蟬聨攬轡君方志慨然忍見黃泉埋白璧<lb/>
不教清廟奏朱絃霜寒鴻雁行新斷日暮驊騮路莫前<lb/>
絮酒隻雞何處奠西風哀挽寄靈筵<lb/>
　　　餞太子賓客王山木赴召三首<lb/>
<pb n="KR4d0507_WYG_004-10a"/>
龍飛天表廓羣隂小毖求賢正自今已分引年無仕志<lb/>
何勞新貴有知音詢諮國論須黃髮報答君恩亦素心<lb/>
休沐歸來宴私第免教手足歎商參<lb/>
星馳使傳趣曹裝北望觚稜上帝鄉豈為一身辭溽暑<lb/>
要令萬國變清凉燮和正藉鹽梅味事業終歸汗簡香<lb/>
疎傅功成還有疏桑榆留取日餘光<lb/>
大經大法幾能知愚陋從公稍質疑餘事從旁觀灑翰<lb/>
有時乗間獲聞詩寵恩固與人同喜别恨情知我獨私<lb/>
<pb n="KR4d0507_WYG_004-10b"/>
此去藥欄誰枉顧碧雲凝睇暮秋時<lb/>
　　　和竹軒道錄見贈<lb/>
綆短何由望汲深清詩為我滌塵襟雖披風袂投仙藉<lb/>
時吐天葩照士林偶爾笑談成撫掌淡然𤣥黙久忘心<lb/>
南褒自謂棲遲客誰識希聲是太音<lb/>
　　　冬菊開於盛寒簡仲章益友<lb/>
陳跡東籬一片荒歳寒驚喜見鮮黃叢依徑竹分將翠<lb/>
蘂鬭江梅讓與香只道卓為霜下傑豈知更有雪中芳<lb/>
<pb n="KR4d0507_WYG_004-11a"/>
陶公已逺名尤著可是兹花節愈剛<lb/>
　　　次竹軒道錄桃接梅韻二首<lb/>
曽是𤣥都舊日栽半生夢斷却為梅蒸霞方艷依稀帶<lb/>
傲雪清姿取次開佳實要期和鼎鼐瘦株安忍伐條枚<lb/>
老仙月下頻吟繞豈為升章步斗魁<lb/>
奪胎換骨雪中開尚有妖紅淺暈腮芳樹合供和靖繞<lb/>
仙根原自武陵來風過幽户傳香信月挂橫枝作鏡臺<lb/>
褒拂好花須好語主人况是足清才<lb/>
<pb n="KR4d0507_WYG_004-11b"/>
　　　寄挽李宅馬氏賢母<lb/>
半生自號未亡人素節高風孰與鄰教子不將恩掩義<lb/>
推財能以富周貧風霜共嘆庭萱悴雨露空餘宰木春<lb/>
挺挺諸郎如玉立向來懿範更光新<lb/>
　　　節婦劉氏挽章二首<lb/>
栢舟高表照城闉素節孤風久更新雅羨松筠堅晚歳<lb/>
陋嗤桃李再陽春敬姜慟哭深知禮謝藴清言自絶塵<lb/>
今日九原同穴處我知應不愧良人<lb/>
<pb n="KR4d0507_WYG_004-12a"/>
夫天不幸早為憂白璧持身反見尤簪服從權期取信<lb/>
琴書適意復何求可憐桂逐秋風殞又嘆萱隨夜雨休<lb/>
留在蘭孫一芽好莫將天道付悠悠<lb/>
　　　次韻答竹軒道錄見寄二首<lb/>
　　　　其一褒莊即事<lb/>
稻梁饒足水邊莊竹樹因依野外堂詩老歸來尤鄭重<lb/>
鄰翁歡慰絶厖凉犬能識主還相迓鳥解知名祗自揚<lb/>
久矣城居厭塵土解纓欲擬濯滄浪<lb/>
<pb n="KR4d0507_WYG_004-12b"/>
　　　　其二冬日即事<lb/>
消息應從日下來姓名知己徹丹臺門前朝士爭投刺<lb/>
爐畔麻衣但畫灰白髮莫言疎世味黃冠元自隱珍才<lb/>
閑中袖手搜佳句野馬誰知本是埃<lb/>
　　　九月八日賦二種芙蓉二首<lb/>
　　　　其一紅芙蓉<lb/>
豐肌弱骨與秋宜宿酒酣來不自持豈為嚴霜成槁質<lb/>
要慿初日發妍姿燕姬入畫猶嫌陋蜀錦團窠未足竒<lb/>
<pb n="KR4d0507_WYG_004-13a"/>
獨對芳叢寄幽興子高真是遇仙時<lb/>
　　　　其二轉觀芙蓉<lb/>
露凉風冷見温柔誰挽春還九月秋午醉未醒全帶艷<lb/>
晨粧初罷尚含羞未甘白紵居寒素也着緋衣入品流<lb/>
若信牡丹南面貴此花應是合封侯<lb/>
　　　贈杜亷訪<lb/>
豸冠諤諤盡英賢時論尤推尺五天身正豈容姦在側<lb/>
法行能自内為先迅雷掩耳嗟何及明月當頭照不偏<lb/>
<pb n="KR4d0507_WYG_004-13b"/>
正際元貞求治日可能持祿但圖全<lb/>
　　　錄事司廨宇新成<lb/>
不費公帑不斂民眼中輪奐一時新編氓亦喜司存定<lb/>
胥吏何憂轉徙頻戒石有銘槐共古公庭無訟草留春<lb/>
從今宴坐觀心處餘庇須教溥及人<lb/>
　　　賀楊世英治中新除<lb/>
兩省聲華著望郎歸來未許便韜藏青天寳墨下新寵<lb/>
白日錦衣行故鄉曽捋虎鬚非苟合得伸驥足更奚量<lb/>
<pb n="KR4d0507_WYG_004-14a"/>
四書儘有工夫在仕學從兹道愈光<lb/>
　　　送李道錄<lb/>
德業清高體性純𤣥門三載博施仁祖庭稔聽聲名舊<lb/>
漢郡欣瞻氣宇新識量不同凡俗客襟懷還是謫仙人<lb/>
明朝跨鶴乗風去日月壺中且自珍<lb/>
　　　壽李推官<lb/>
愛重寒儒禮蔑加情知孔李是通家精金百鍊元存性<lb/>
美玉重磨本不瑕眼底雲仍天有報樽中風味日無涯<lb/>
<pb n="KR4d0507_WYG_004-14b"/>
期君壽考如松茂老幹蒼髯閱歳華<lb/>
　　　餞王某入省椽<lb/>
晉産英竒見若人紫髯郁郁照青春脂韋豈羨常情悦<lb/>
骨鯁須教正論伸不負相君平日顧坐令田賦此時均<lb/>
回轅早慰梁民望一簣誰能繼後塵<lb/>
　　　餞齊節使入蜀<lb/>
去歳如京乞水衡歸來遷秩便專城自甘進取輸英妙<lb/>
天遣功名屬老成坐看蠶叢皆樂土肯教烏喙毒窮氓<lb/>
<pb n="KR4d0507_WYG_004-15a"/>
漢中遺愛人猶說更要西風送好聲<lb/>
　　　餞王同知美解東歸<lb/>
眼中㸔熟幾楸枰出貳侯邦信老成悃幅無華忘吏巧<lb/>
設施有道合人情歸心梓里胡為切彈指𤓰期已及更<lb/>
筋力未衰時任舊且須黽勉助升平<lb/>
　　　和李之晦<lb/>
書齋兀兀度朝曛載酒相過賴有君自為凡禽難比鳳<lb/>
更慙蕕草敢同薰七年旱渇逢甘雨萬里風清破宿雲<lb/>
<pb n="KR4d0507_WYG_004-15b"/>
芝宇瞻依慰平昔情知所見勝於聞<lb/>
　　　贈康案牘之任<lb/>
年來案牘閲人多一見知君氣宇和久向蘭臺推俊爽<lb/>
且教蓮幕暫經過簿書事了無煩冗官長心閑得嘯歌<lb/>
休嘆功名尚卑薄為山覆簣即嵯峨<lb/>
　　　臘月八日王縣尹壽<hi>時監修文廟</hi>
遺愛曽歌令尹賢未容投劾徑歸田泮宫宣力猶如已<lb/>
吾道諸公肯結緣晚景桑榆春尚好嵗寒松栢老彌堅<lb/>
<pb n="KR4d0507_WYG_004-16a"/>
吉人為善天昌後兩地雲仍慶壽筵<lb/>
　　　贈張亷訪回漢中時張見過<lb/>
騶從傳呼陋巷中忽驚御史駐青驄便教蔀屋光相照<lb/>
始信韋編道不窮感激肝腸明皦日笑談牙頰潄清風<lb/>
今朝攬轡人應去漫刺何緣再一通<lb/>
　　　色目亷訪與張亷訪見過<lb/>
繡衣將指到梁庭丰采峩峩見典刑白簡久嚴晨案事<lb/>
青燈不廢夜傳經忽聞聨轡來卿月深愧衡門聚德星<lb/>
<pb n="KR4d0507_WYG_004-16b"/>
吾道自今増九鼎詩奴聊為表中扃<lb/>
　　　次張亷訪見寄<lb/>
事君無意復還鄉此日明堂要棟梁鸞鳳豈能稱鷙鳥<lb/>
蟾蜍安敢望飛黃人欣霽月三秋滿目送歸雲萬里長<lb/>
更有新詩壓元白章程未可議張蒼<lb/>
　　　題開成路晚景亭<lb/>
西邸葭莩意自闌不求榮利衆稱難靈椿丹桂皆天理<lb/>
古栢蒼松閲歳寒蔗本有甘因倒啖芸編無蠧為長㸔<lb/>
<pb n="KR4d0507_WYG_004-17a"/>
未能杖屨相從樂遥為先生賦考槃<lb/>
　　　與蒙古教授馬良卿<lb/>
澶淵名族伏波孫時務通明氣質温兄弟白眉推秀傑<lb/>
公卿青眼合量論冷官隨分三年滿大器成名異日存<lb/>
未得相從見顔色寄詩徵取友人言<lb/>
　　　雨中走筆書<lb/>
四集雲容鐵騎來俄然空際黶煤炱滂沱幾陣江湖合<lb/>
霹靂一聲天地開生意豈惟回草木煩襟亦為洗塵埃<lb/>
<pb n="KR4d0507_WYG_004-17b"/>
化工神妙雖難測也要調元得上才<lb/>
　　　宋錄判仁卿祈雨有感<lb/>
潔齋徒步陟雲岑<hi>一作穿雲徒步陟﨑嶔</hi>閔雨知君用意深旱挹<lb/>
靈泉清似玉澤均農畆勝於金他年定卜為霖手此日<lb/>
端能簡帝心禾秀秧齊成樂歳民将歌舞替呻吟<lb/>
　　　次王仲禮韻<hi>仲禮生朝大雪次日詩來荅之</hi>
惠我新詩見至情風簷披讀眼増明祗知大雪袁安卧<lb/>
誰料長庚李白生先施固慙今日報後凋元有嵗寒盟<lb/>
<pb n="KR4d0507_WYG_004-18a"/>
知君賸有如川酒定為來遲舉罸觥<lb/>
　　　贈王秀才歸葬二親<lb/>
秋風兩鬢已華顛兵後鄉書涕泫然桑梓歸期寒復暑<lb/>
松楸寸念日如年滯留莫訝來何暮拜掃誰知夢獨先<lb/>
親舊此行成㑹語巴渝江上月應圓<lb/>
　　　耶律總管自西蜀還漢中<lb/>
儒館丹青氣象雄諸生咸詠浴沂風永懷昔日成功最<lb/>
如見賢侯在眼中未問甘棠思召伯且先泮水頌僖公<lb/>
<pb n="KR4d0507_WYG_004-18b"/>
舊轅蜀道重趨謁滿慰塵心喜曷窮<lb/>
　　　賀何提領開惠民局<lb/>
岐黃至蓺久精研霄漢飛騰正妙年深羨一朝膺寵渥<lb/>
豈知三世得真傳民沾實惠仁應博親及光榮孝克全<lb/>
從此大施醫國手隂功陽報理昭然<lb/>
　　　代題賀延安李氏八十二卷<lb/>
皇元七葉太平民八秩康寧見在身神理要教全五福<lb/>
妙齡稔說孝雙親<hi>曽刲臂巳父疾又䑛母目二載復明</hi>桑榆門巷偏留景<lb/>
<pb n="KR4d0507_WYG_004-19a"/>
蘭玉階庭更可人遥想鄜延萬家邑誰如李氏一堂春<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷四<lb/>
</p>
<p>
</p>
  </div>
<div>
                <head>閑居叢稿卷五</head>
    <p>
<pb n="KR4d0507_WYG_005-1a"/>
欽定四庫全書<lb/>
　閑居叢稿卷五　　　　　元　蒲道源　撰<lb/>
　　七言律詩<lb/>
　　　與蒙古經歴<lb/>
幕中郁有古風還畫諾須教刺史閑但得胸襟清似水<lb/>
何憂簿領疊如山四書至味沉潛外三歎遺音雅淡間<lb/>
大器晚成天意在不勞驚訝鬢毛斑<lb/>
　　　與金州唐節使<lb/>
<pb n="KR4d0507_WYG_005-1b"/>
少年交結盡名流氣壓元龍百尺樓曽出竒謀清朔漠<lb/>
更教遺愛及西州百篇囊有珠璣積一話胸無芥蔕留<lb/>
早晚漢城催報政定將興學占先籌<lb/>
　　　餞張南發兵後求姪孫<lb/>
淚灑鴒原惟一息魂消鳯嶺更諸孫崑山焚玉刼灰冷<lb/>
合浦還珠天理存䟦渉可能嗟嵗暮團欒猶及見春温<lb/>
當途果有成人美愛助須教薄俗敦<lb/>
　　　賀扈宰樂山亭<lb/>
<pb n="KR4d0507_WYG_005-2a"/>
面對終南第一亭光芒時動少㣲星心閒老去稀華髪<lb/>
眼净朝來望翠屛拄笏雅知多爽氣移文何用託山靈<lb/>
欲參靜壽無言荅萬古相看只麽青<lb/>
　　　晉卿叅軍美解<lb/>
悃幅無華語最真慈祥融作滿城春官期已代寧堪客<lb/>
鄉思難裁正為親秦嶺雲寒凝别恨鄜州月滿望歸人<lb/>
劇談曽美茲風土傾葢他年定有因<lb/>
　　　送謝書吏入察院<lb/>
<pb n="KR4d0507_WYG_005-2b"/>
年來覿面記凡三傾寫今囬得細談吏習豈容甘窘束<lb/>
聖經似欲苦竒探置身清要期無負著跡廉能自不慙<lb/>
擬託梅花泥行色驛胥門外報征驂<lb/>
　　　與張彦雄典史<lb/>
簿領生平已白頭漫漫宦海嘆沉浮乆拚袖手閒中過<lb/>
未肯馳心分外求自昔事人惟直道祗今起廢得賢侯<lb/>
不虧公賦舒民力賛畫須看第一籌<lb/>
　　　白鬚一莖戲示徳衡<lb/>
<pb n="KR4d0507_WYG_005-3a"/>
世間涅白成緇易髭鬢還能黒變皤萬事塵埃常作惱<lb/>
一莖霜雪總嫌多倩人欵鑷真堪笑顧我耽吟已被魔<lb/>
五五青春猶見此不知衰老更如何<lb/>
　　　和雲南張叅政韻<lb/>
一泓止水湛天君妍醜須教物自分明月照開蠻徼地<lb/>
清風吹破瘴江雲絲綸方重當今選竹帛終垂異日勲<lb/>
擬藉墨卿修刺謁自慙庸陋豈能文<lb/>
盤盤襟量見夫君涇渭清渾次第分道徳餘光禆日月<lb/>
<pb n="KR4d0507_WYG_005-3b"/>
才名晚節際風雲救時雅負姚崇志奉使曽竒陸賈勲<lb/>
㑹看徳星明絶徼不妨清夜候天文<lb/>
雖居畎畆不忘君行止難將一語分貧陋自甘門挂席<lb/>
明光誰奏賦凌雲宦㳺海内寧容跡翰墨塲中擬䇿勲<lb/>
函丈今朝接餘論我知天未䘮斯文<lb/>
　　　同知禱雨殊應<lb/>
去冬新歲旱堪憂賢倅精誠力禱求設次致齋先㓗己<lb/>
出郊徒歩為迎湫一犁甘澤應無負萬頃來麰看有秋<lb/>
<pb n="KR4d0507_WYG_005-4a"/>
老弱免為溝壑慮定將何物報吾侯<lb/>
麥針塊底渇春膏旱暵經時土不毛致此精神何愧怍<lb/>
沛然甘㴻解焦勞寸心巳自孚天意一飽端能及我曹<lb/>
欲賛賢侯霖雨手賦詩自笑乏風騷<lb/>
　　　石節使漢中改𦵏二親<lb/>
子平情事未能忘得告歸來辦歛藏問具直須如古制<lb/>
興哀猶得似初䘮便教閣雨深知孝不待移辰始克襄<lb/>
明日宦程又回首聲詩聊為發幽光<lb/>
<pb n="KR4d0507_WYG_005-4b"/>
　　　與徐伯𢎞廉使<lb/>
柏臺蘭省見清規廉問西來未及朞憲府宏綱方日舉<lb/>
秋官召節已星馳寸心天地殊無愧千載風雲自有時<lb/>
山澤癯儒雖乏用尚能歌咏得賢詩<lb/>
身退明時重挽留肯將富貴自為謀才名應是世間傑<lb/>
心志當先天下憂鵰鶚擊强猶易見鳯麟呈瑞更難求<lb/>
此行台斗終須踐海内沉疴庶有瘳<lb/>
　　　與郝僉事<lb/>
<pb n="KR4d0507_WYG_005-5a"/>
人物當今比數中故家喬木逈難同釋寃正得真卿雨<lb/>
疾惡方驚伯厚風忠義至誠知不負文章餘事亦能工<lb/>
此行足慰斯民望但惜匆匆馬首東<lb/>
小齋容膝為誰開䞉喜分司使者來此日寵光生白屋<lb/>
他年盛事記烏臺清風亹亹聞餘論霽月溶溶絶㸃埃<lb/>
甚欲搜枯伸謝臆斐然成句不知裁<lb/>
　　　仲章分送雙鴨以詩為謝<lb/>
飼雛分食顧䲭盤黒白成花見羽翰作對恍疑王令舄<lb/>
<pb n="KR4d0507_WYG_005-5b"/>
能言新出陸家闌穿籬正恐比鄰惱蒸瓠寧供好客餐<lb/>
思我且寛庖宰限堦前短足任蹣跚<lb/>
　　　次耶律奉使鎮南樓詩韻<lb/>
雄視坤維有此樓恍疑八表繼神㳺山連秦蜀相鄰際<lb/>
水接襄樊不盡頭隂闔陽開増偉觀月明風冷怯清秋<lb/>
百年豪傑登臨處詩興飄飄隘九州<lb/>
　　　壽西軒王先生七十<lb/>
當代聲名重泰山天教後學見衣冠老來已向從心悟<lb/>
<pb n="KR4d0507_WYG_005-6a"/>
閒裡何憂致仕難松栢交隂同種徳子孫承候數傳安<lb/>
一杯滿為先生壽宗主文盟閲歲寒<lb/>
　　　金州王節使惠茶<hi>王因論鹽法至府</hi>
一緘雲翰識謙和紫餅相兼厚意多惠我喜從金郡牧<lb/>
報辭愧乏玉川歌風生曉鼎清詩興日永晴忩戰睡魔<lb/>
豈止吾儕得真况更期良法論鹹鹺<lb/>
　　　趙叅政寄墨<lb/>
子墨客卿新見歸尚書賢相舊曽依人間鈞寵憐寒陋<lb/>
<pb n="KR4d0507_WYG_005-6b"/>
天上台光接少㣲九鼎鴻毛真借重一珪𤣥玉爛生輝<lb/>
情知造物留椽筆勲業猶能為發揮<lb/>
　　　壽山木王國賓時縂尹興元<lb/>
早擅雄文直禁林晚年隨處種棠隂一言恕得聖賢印<lb/>
萬物生同天地心華髪元龜惟舊徳紫泥丹詔聼新音<lb/>
道山日月春長在且為梅花滿意斟<lb/>
　　　與曹總管<lb/>
魯齋授受得精㣲已際風雲見發揮平昔功夫該體用<lb/>
<pb n="KR4d0507_WYG_005-7a"/>
只今事業信光暉吏民與我傾心乆人物如公屈指稀<lb/>
前日泮宫聆一話情知吾道有依歸<lb/>
　　　餞雷豫<lb/>
鼎湖龍去已踰年聖徳神功付史編四海遺文須紀録<lb/>
一時妙選及英賢才華合起明光草聲價曽依幕府蓮<lb/>
東閣官梅春正好肯稽王事少留連<lb/>
　　　送金州宣差<lb/>
當代雄豪磊落人一州蕞爾豈容身恩懐甿俗猶親子<lb/>
<pb n="KR4d0507_WYG_005-7b"/>
禮貌儒生若大賓飽看江山三載滿促歸勲業一時新<lb/>
我言有證非諛頌曽問甘棠戴白民<lb/>
　　　餞趙總管之蜀省叅政<lb/>
江漢承流近五年榮陞執政入西川三朝再世忠誠著<lb/>
雙相一門昆弟賢徳量廟堂應不負勲名鐘鼎更須傳<lb/>
春風到處隨旌斾坐覺坤維已晏然<lb/>
　　　賀大参趙公榮陞蜀省<lb/>
先公忠孝有天知昆仲青氊復鳯池榮捧白麻瞻北闕<lb/>
<pb n="KR4d0507_WYG_005-8a"/>
前驅畫㦸鎮西陲賓僚共仰今朝賀父老難忘後日思<lb/>
收拾五年寛惠政忍教冩入送行詩<lb/>
　　　鞏昌城隍廟古槐<hi>樛枝壓屋修葺莫可郡同知禱於神次日樛枝已剪移置</hi>
　　　　<hi>地了無聲聞郡人美其誠感徴詩文以識之遂求予作因賦以寄</hi>
古廟庭槐已十圍樛枝壓屋礙修治公輸雖巧技莫展<lb/>
别駕至誠神自知靜夜不聞聲與臭平明忽見剪還移<lb/>
威靈豈但驚凡目要索詩人為賦詩<lb/>
　　　御香至文廟<lb/>
<pb n="KR4d0507_WYG_005-8b"/>
莫將灰冷歎斯文星使來添寳鼎薰晉邸祝釐皆有謂<lb/>
泮宫行事未前聞要慿明徳通三聖已見祥煙結五雲<lb/>
但説天功非已力二君不解代慇懃<lb/>
　　　贈武康楊吏目茂卿<lb/>
簿領邅回兩鬢絲三年州幕嘆衰遲耽書癖於左氏傳<lb/>
覔語工似唐人詩休憚朔風行役苦要看晚節復榮時<lb/>
寧馨好在長安乆想為親來出董帷<lb/>
　　　送桂時可教授<lb/>
<pb n="KR4d0507_WYG_005-9a"/>
排雲閶闔叩天聦名動朝紳一日中旅困五年非敗北<lb/>
水流萬折竟朝東喜聞鱣序恩初沛須信麟經道未窮<lb/>
却似當年新及第馬前惟欠杏園紅<lb/>
　　　劉君舉迎母陜西就養<lb/>
鶴髪慈闈暮景長豈辭王事不遑將簿書曉出趨西省<lb/>
<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>髓時歸奉北堂餘日固知當愛惜孤雲無用更彷徨<lb/>
他年厚禄回鄉里要著萊衣捧壽觴<lb/>
　　　贈日者朱月潭<lb/>
<pb n="KR4d0507_WYG_005-9b"/>
朱子胸中五緯學古潭霜後一輪秋談天有口逢清賞<lb/>
印月無心異濁流淅玉不堪江漢住挑囊又作錦城游<lb/>
臨行苦要新詩句為問饑來煮得不<lb/>
　　　題趙秀才鳩錢贖伯團聚卷<lb/>
父兮生我已歸泉伯也為俘未出樊地下有知寧瞑目<lb/>
天涯無奈只銷魂可憐孝子能承志所幸東人不寡恩<lb/>
故里團欒燈火夜此行真足慰亡存<lb/>
　　　寄徳衡弟同僚子安賢友<lb/>
<pb n="KR4d0507_WYG_005-10a"/>
我亦聞弦解賞音未瞻眉宇識君心脂韋肯與時情混<lb/>
鐵石應知歲月深千里神交同晤語三年吾弟辱良箴<lb/>
得朋乆向西南望何日相逢話續今<lb/>
　　　九月同李子文羅壽甫行城南溪上<lb/>
溪水泠泠玉佩聲沿溪路轉忽川平襟懐鬰滯得開豁<lb/>
腰足痺頑時散行㡬樹霜紅明夕照數峰煙碧倚寒晴<lb/>
兹逰勝友相酬和殆與秋光欲鬬清<lb/>
　　　與阿齊同知<hi>時任興元</hi>
<pb n="KR4d0507_WYG_005-10b"/>
氣如<hi>闕</hi>　貌敦龎胸次玲瓏三八忩曽盡小心叅禁闥<lb/>
合膺髙爵貳侯邦民知愷悌情先得吏見廉明氣已降<lb/>
宣化承流何所似溶溶新緑漲春江<lb/>
　　　送瓜爾佳權府赴幷州同知<lb/>
平生踐履用功深中歲名塲見陸沉萬事已拚閒不問<lb/>
一官能與老相尋涇源盼盼焦勞望漢水悠悠去住心<lb/>
後日征驂杳西北更期珍重保千金<lb/>
　　　送張知事任滿回奉元<lb/>
<pb n="KR4d0507_WYG_005-11a"/>
蓮花幕下盡儒珍談笑風流獨數君歸路不妨乘欵段<lb/>
簿書何足較紛紜與人有約泉邊月同我無心嶺上雲<lb/>
此去終南定髙卧好音時遣數相聞<lb/>
　　　送經歴王元亨赴憲幕任<lb/>
西軒老子笑顔開喜見鵷雛眼底來可是官程還有限<lb/>
又教行色苦相催刀圭小試趨蓮幕書檄旋聞赴柏臺<lb/>
清譽如今塞朝野誰云吾道乏人才<lb/>
　　　賀張尹新除<hi>舊西鄉簿</hi>
<pb n="KR4d0507_WYG_005-11b"/>
除書捧讀謝恩歸脱却荷衣便著緋百里陽春能煦物<lb/>
九霄郎宿更増輝徴科有道追胥少聼决無私訟牒稀<lb/>
食禄固知男子事可能榮養及庭闈<lb/>
　　　與張録事<hi>先任平凉經歴</hi>
吏能曽試幕中賓此日叅軍姓字新百雉肅清應奠枕<lb/>
九衢生聚少㳺民政寛定使征徭薄公退何妨笑語頻<lb/>
近歲疲氓遭歉惡可無竒術弭吟呻<lb/>
　　　李子文得雄<hi>子文集名南溪類槀</hi>
<pb n="KR4d0507_WYG_005-12a"/>
掌上嬌嚶玉雪肌怪來黄色喜生眉固知仙李盤根大<lb/>
却笑蟠桃結子遲稿類南溪應有託樽開北海更何疑<lb/>
他年擬賦髙軒過定説君家緫角兒<lb/>
　　　次韻張仁甫見贈<lb/>
窺竊陳編苦肺膓何殊鼠雀解偷倉自知日計成鳩拙<lb/>
况與時賢敢鴈行推激過高増愧怍陪從未乆見循良<lb/>
泮宫鳴道須前軰如我空踈分括囊<lb/>
　　　與李緫管時之興元任<lb/>
<pb n="KR4d0507_WYG_005-12b"/>
卿月分輝領郡章手持天誥出鵷行五雲佳氣觚稜逺<lb/>
萬里先聲姓字香宻勿乆叅經國務慈祥小試治民方<lb/>
他年史筆標循吏未信龔黄獨有光<lb/>
　　　次韻王仲禮<hi>上已約出郊雨不果</hi>
朋友如君氣味投相尋一笑果何由暇中值雨惟思睡<lb/>
貧裏逢春只辦愁行樂忍令佳節負光隂不為少年留<lb/>
且看明日開晴霽拄杖從公到處㳺<lb/>
　　　徳衡弟乆患目疾昨送决明因有詩謝用韻以<lb/>
<pb n="KR4d0507_WYG_005-13a"/>
　　　　荅<lb/>
乆厭虀酸滑帶涎此花功效敵黄連槐芽細細初供摘<lb/>
菊蕾青青未鬭妍風味更宜濃煮茗醺酣休説内裝綿<lb/>
我今唱和須留著付與他時小姪編<lb/>
　　　與汪同知<hi>汪左丞子䕃興元同知</hi>
三葉勲臣秉節麾生來官爵不憂遲貳車豈是淹留地<lb/>
弱冠聊為仕進基未報君親心最急正當民社學兼資<lb/>
更期養就凌雲翮復取青氊占鳯池<lb/>
<pb n="KR4d0507_WYG_005-13b"/>
　　　獸炭<lb/>
山林斤斧日童顛陶穴還將烈炬然已許寒爐供歲計<lb/>
更遭豪客損天全火牛爇尾終難遁霧豹焚身亦可憐<lb/>
爭似繡簾金鴨好晝閒長吐一絲烟<lb/>
　　　題王提學曲肱亭<lb/>
八詠南褒意未厭又看新榜照危簷不嫌疏食供清淡<lb/>
時復華胥寄黒甜霽月光風非俗物仁山智水得珍潛<lb/>
夢周老我今無復希聖工夫敢自謙<lb/>
<pb n="KR4d0507_WYG_005-14a"/>
　　　呈王西軒先生<lb/>
耆舊風流不數人喜於函丈接清塵只應賀監知前世<lb/>
肯倚王維認後身萬古長庚常配月一言寒谷便生春<lb/>
割雞已枉庖丁具聞有禎祥到渭濵<lb/>
　　　送趙經歴美解東歸<lb/>
蓮幕雍容六見春簿書叢裏得抽身筆端有藥醫民瘼<lb/>
囊底無金濟客貧事與向時嗟勢異誰於吾道最情真<lb/>
一詩不盡暌違意側聼除音入耳新<lb/>
<pb n="KR4d0507_WYG_005-14b"/>
　　　送陳洪道<hi>有序在第十九卷</hi>
風骨翛然野鶴孤逺㳺應笑泣窮途藩籬不限終聞道<lb/>
冠服雖殊内本儒曉揖清風趨孔里晴占紫氣入殷都<lb/>
歸來胸次應瓌瑋未敢相看作故吾<lb/>
　　　上張僉事<lb/>
面目春風鐵石心堂堂人物重當今乆聞珥筆司彈劾<lb/>
喜見登車出按臨白璧温純無少玷朱弦疏越有遺音<lb/>
不徒汗簡留名字清譽先傳滿士林<lb/>
<pb n="KR4d0507_WYG_005-15a"/>
　　　送劉載叔歸鄉𦵏親<lb/>
天涯陟岵歛兵餘淚眼驚看季父書二老重泉成夢後<lb/>
孤兒萬里得歸初欲封抔土心尤切難報終天痛曷如<lb/>
愛莫助之應重感一詩何惜送征車<lb/>
　　　别緫判忠翊任侯<lb/>
悃愊無華更老成恬然随分即功名太羮𤣥酒有真味<lb/>
古磬朱絲非俗聲漢郡每懐深仰徳燕城不意遽趨程<lb/>
再瞻芝宇知何日聊藉荒詩叙别情<lb/>
<pb n="KR4d0507_WYG_005-15b"/>
　　　彦實道録職教漢中滿代<lb/>
剥落浮華一味真三年道侣敬如新此時正際棊收局<lb/>
平日方知徳服人已辦内丹輕歲月更將外物等埃塵<lb/>
歸歟重訪師門舊閉戸蕭然説養神<lb/>
　　　劉邢公慶九十應制<lb/>
父子華顛一品崇古今四海罕能同賢良不羨齊轅固<lb/>
齒爵兼儕衛武公羊出太官嘉㑹腆鳩蹲靈壽眷恩隆<lb/>
小臣應制詩何取但願年年拜下風<lb/>
<pb n="KR4d0507_WYG_005-16a"/>
養老優賢聖主心三槐劉氏慶源深邢公黄髪封宗國<lb/>
莱子斑衣長禁林珍從忽聞恩有及寵驚自謂福何任<lb/>
定將拜賜宫壺酒壽斝今朝滿意斟<lb/>
　　　壽秋谷平章<lb/>
碩材扶䕶頼𤣥功已與明堂作棟隆江漢炳靈雖借重<lb/>
乾坤間氣自難同勲名真似韓忠獻壽考當逾郭令公<lb/>
更為皇家建邦本異時緑野樂無窮<lb/>
此日慇懃薦壽尊祝辭富貴不須論春融定見叢稊發<lb/>
<pb n="KR4d0507_WYG_005-16b"/>
陽復端由碩果存臧逹忠言宜有後栖筠相業㑹傳孫<lb/>
桑蓬准備為弧矢佳氣葱葱集慶門<lb/>
　　　周南翁待制奉母歸鄱焚黄<lb/>
仙路瀛洲已快登兩封一贈死生榮庭闈垂白康寧福<lb/>
丘壠焚黄感愴情鄱郡江山如有待潘輿里巷共歡迎<lb/>
告歸莫作懐安計逺大須期異日程<lb/>
　　　贈茶劉先生<hi>東海人有疾者飲以茶愈故名</hi>
安期曽授棗如𤓰更有通靈石鼎茶能使膏肓奔䜿子<lb/>
<pb n="KR4d0507_WYG_005-17a"/>
却愁名姓動京華新泉活火隨縁計明月清風到處家<lb/>
仙道由來先濟物豈甘朝市博烟霞<lb/>
　　　題曹溪應真圖<lb/>
妄身當日已成空幻影誰教落畫工折葦浮杯皆佛事<lb/>
降龍伏虎盡神通朋儕十六縁塵外世界三千變現中<lb/>
我亦逢塲聊戲墨何須直待嗣宗風<lb/>
　　　挽天師留國公<lb/>
留侯華胄復封留學貫天人孰與儔爵以上公膺寵數<lb/>
<pb n="KR4d0507_WYG_005-17b"/>
年違中壽返仙逰百靈長䕶家傳劍一代空驚壑徙舟<lb/>
耿耿輔元心未巳𤣥宮應共祖師謀<lb/>
妙齡驚悟讀儒書正一宗傳不怪迂感雪呈祥銀錫印<lb/>
退潮為害鐵書符無心更欲居浮世有子還能嗣逺圖<lb/>
玉兔仙翁成約在夢中騎鶴上清都<lb/>
　　　題祖生求母詩卷<lb/>
盜起黄華發禍㡬祖生五歲失慈闈淚如積雨幾時盡<lb/>
目斷孤雲何處飛三十年中勞遍訪數千里外喜同歸<lb/>
<pb n="KR4d0507_WYG_005-18a"/>
始知天理符人事孝感曽無間顯㣲<lb/>
　　　題某氏生封母<lb/>
明時盛典世難逢慶集慈闈喜氣濃子歴官榮供禄養<lb/>
天教壽嘏及生封鸞書優渥頒恩數象服尊嚴稱徳容<lb/>
積厚報豐知未已嗣今申錫看重重<lb/>
　　　送李元章赴縣宰任<lb/>
東溪玉潤見名郎稔住京華仕太常已慣在庭觀禮樂<lb/>
仍須試邑課農桑持身有道廉為本恤衆無他惠是方<lb/>
<pb n="KR4d0507_WYG_005-18b"/>
陜服古來稱召伯異時遺愛似甘棠<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷五<lb/>
</p>
<p>
</p>
  </div>
<div>
                <head>閑居叢稿卷六</head>
    <p>
<pb n="KR4d0507_WYG_006-1a"/>
欽定四庫全書<lb/>
　閑居叢稿卷六　　　　　元　蒲道源　撰<lb/>
　　七言律詩<lb/>
　　　題曲阜張善甫隱君八十卷<lb/>
年雖及耄氣精明杖屨逍遥享太平九老圖中新行輩<lb/>
一編圮下舊家聲里仁幸自依先聖鄉飲應多拜後生<lb/>
况是堦庭映蘭玉世間此樂足為榮<lb/>
　　　送客省副使豫章冷敬先<lb/>
<pb n="KR4d0507_WYG_006-1b"/>
楚材晉用昔曽誇况復車書正一家有服在僚瞻日月<lb/>
何心歸隱老烟霞髙桅緑漲行期近喬木蒼烟故國賒<lb/>
文獻風流知未冺江西宗𣲖浩無涯<lb/>
　　　題胡景清求母辭官歸養卷<lb/>
母子天性磁石針可憐海北與海南弱齡已為值兵散<lb/>
此日應勞泣血尋萬里雙親徐氏鏡百年一片壽昌心<lb/>
辭官詔許榮歸養孝行從茲照古今<lb/>
　　　壽豫齋王大學士<lb/>
<pb n="KR4d0507_WYG_006-2a"/>
清時名徳細推排海内於今數豫齋官歴聖朝凡四葉<lb/>
澤流家世自三槐人間勝日居仙府天上文星近泰階<lb/>
紅頰霜髯真壽相川増坐見福無涯<lb/>
政府曽聞力懇辭瀛洲雅志得逶迤正人一指為公屈<lb/>
吾道寸心惟上知智若蓍龜深自晦壽兼松鶴逺難期<lb/>
瓣香袖裏仍留在不為南豐更有誰<lb/>
　　　送秦巖卿雲中遷安令<lb/>
妙齡秀發入詞林載筆優㳺歲月深人謂秘書為有子<lb/>
<pb n="KR4d0507_WYG_006-2b"/>
我知美邑得無心折腰且就陶潛米試手須調子賤琴<lb/>
戢吏愛民為急務京畿咫尺聽佳音<lb/>
　　　題關中某壽母八旬卷<lb/>
今代還推孟母賢天教無恙得長年八旬更數身逾健<lb/>
五福能全壽最先晚景天書加寵錫諸郎雲路盡聨翩<lb/>
慇懃朝貴題詩什與作關中盛事傳<lb/>
　　　趙待制求贈梓人髙天祜<lb/>
前代公輸孰與儔髙生匠手擅名流斧斤如向風中運<lb/>
<pb n="KR4d0507_WYG_006-3a"/>
規矩還從法外求天上寳宫時幻出人間金帛價爭酬<lb/>
文章老我知何用休説能修五鳯樓<lb/>
　　　赴召過益門鎮望寳雞<lb/>
數程危棧束蒼崖漸喜峯巒兩翼開人語乍驚成巷陌<lb/>
馬蹄方試踏塵埃隱如城郭周原峙渾帶泥沙渭水來<lb/>
借問寳雞何處是居氓遥指鬭雞臺<lb/>
　　　初至京城寓居言懐<lb/>
道途奔走四千餘憔悴京城僦屋居曉逐時英登舘閣<lb/>
<pb n="KR4d0507_WYG_006-3b"/>
夜因羇夢到鄉閭將衰敢望功名顯臨用應慚學術踈<lb/>
落月孤雲天一角眼穿誰為附來書<lb/>
　　　題孔邦彦妻趙氏節行卷<lb/>
早年艱苦百罹逢夫也云亡子憫凶但有誓言維我特<lb/>
豈無膏沐為誰容天留歲紀今踰七春滿孫枝又見重<lb/>
素志初非望旌表要期無愧若堂封<lb/>
　　　題達實特穆爾大夫所藏王維畫寒林曉行圖<lb/>
野景荒寒霜意邊踈林僵立勢叅天定應畫妙王摩詰<lb/>
<pb n="KR4d0507_WYG_006-4a"/>
故著詩清孟浩然驢怯小橋鞭不動風掀危㡌整還偏<lb/>
官閒老我叨君賜紅日三竿尚晝眠<lb/>
　　　題某氏壽母八十卷<lb/>
鶴髪慈闈八十春眼明紩線自能紉賢郎秀發五枝竇<lb/>
家法嚴齊三相陳金母年齡天上籍玉堂人物坐中賓<lb/>
都城盛事皆傳説亭育端由聖世仁<lb/>
　　　題節婦某氏卷<lb/>
閨門雍睦禮無虧婦徳鄉閭足可師一旦我儀天遽奪<lb/>
<pb n="KR4d0507_WYG_006-4b"/>
百年心事死為期養姑親爨尸饔日教子挑燈旋績時<lb/>
晚歲雙珠儘光耀華旌不負柏舟詩<lb/>
　　　和秋谷平章示内弟韻<lb/>
自攜書劍出茅齋納納乾坤入壯懐雷電龍淵隨變化<lb/>
君臣魚水喻和諧闡明公道皆誠服杜絶私門勝力排<lb/>
却是人間要霖雨山中未許去藏乖<lb/>
　　　又<lb/>
治民敬事凛如齋先聖㣲言要永懐異議只從三尺謹<lb/>
<pb n="KR4d0507_WYG_006-5a"/>
同僚休失八音諧官閒農務宜敦勸訟簡衙兵勿用排<lb/>
自此修程無滯礙端由輪轍不相乖<lb/>
　　　送李彦長西臺御史<hi>閻靖軒壻</hi>
來遲欠拜靖軒翁欲識翁甥復燕鴻偶爾臺評能見用<lb/>
翕然士論快稱公騰章㑹聽言時弊攬轡行看振古風<lb/>
秦蜀瘡痍一昭洗始為不負讀書功<lb/>
　　　送孫和伯西京宣慰副使<lb/>
度外功名本不忙忽傳有詔拜龍光一門爵邑神川郡<lb/>
<pb n="KR4d0507_WYG_006-5b"/>
兩世春風晝錦堂此去條章宣上意向來父老識文莊<lb/>
渾源喬木人曽説難似君家得乆長<lb/>
　　　送京師學正鄭棐下第還家<lb/>
博帶褒衣氣吐虹褎然欲試讀書功禹門方逐魚掀浪<lb/>
宋國俄驚鷁退風不見色間形喜愠果能度外置窮通<lb/>
請看赴海源泉水曲折雖多勢必東<lb/>
　　　和國子博士劉損齋喜雪韻<lb/>
謝庭桞絮起因風模寫雖工恐未雄三白兆祥皆帝力<lb/>
<pb n="KR4d0507_WYG_006-6a"/>
六花施巧竟誰功仙家逈出塵囂外治世都歸粉餙中<lb/>
莫謾相撩吹入鬢秪今衰颯已成翁<lb/>
　　　題具樂堂卷<hi>為陳尚賔修撰賦</hi>
金昆玉季樂如何恭友相承意不他既識天倫為最重<lb/>
應知日用莫非和堂中我自塤箎奏世上誰猶布粟歌<lb/>
試看春風紫荆樹今年花比去年多<lb/>
　　　題祁真人寫真卷<lb/>
神觀超凡本是仙一塵猶有世間縁聖君賢相逢嘉㑹<lb/>
<pb n="KR4d0507_WYG_006-6b"/>
𤣥教宗師嗣正傳他石屢攻増瑩㓗洪罏百煉愈精堅<lb/>
虛中已悟無為理歸路松風正洒然<lb/>
　　　贈醫官靳善長<lb/>
術精能獲十全功名列賢王薦剡中為相為醫分職異<lb/>
活人活國用心同逶迤禁籞追先逹度越時流齒上功<lb/>
莫作區區方技看似聞吾道亦深通<lb/>
　　　壽額森特穆爾承㫖<lb/>
分茅胙土世臣家開府門崇纛與牙曽歴紫樞叅宥宻<lb/>
<pb n="KR4d0507_WYG_006-7a"/>
復居玉署占清華棣聨芳萼輝相映梅趂和羮味已嘉<lb/>
擬頌岱宗稱壽祉向來魯頌不須誇<lb/>
　　　送河南省檢校某之任<lb/>
聲譽喧傳表著間暫辭東閣未容閒傾心汴省來何暮<lb/>
分手都門去莫攀但得胸襟清似水寧憂簿領疊如山<lb/>
㑹看檢校成功了早晚絲綸聽召還<lb/>
　　　賀秋谷平章得子<lb/>
玉作隆顱貫伏犀天教後得且先迷慶源固合來茲計<lb/>
<pb n="KR4d0507_WYG_006-7b"/>
外族何殊出自齊子姓㓜能知指李軒名今已騐生稊<lb/>
直須辦取如川酒要為明珠洗却泥<lb/>
天上麟兒入眼竒怳然記昔夢熊羆始知仙李流芳逺<lb/>
不恨蟠桃結子遲積善在公宜有後助歡於我可無詩<lb/>
肯堂氣質雖云美養正工夫在此時<lb/>
　　　送文璋甫陜省都事之任<lb/>
華胄遥遥潞國來照人儀表亦雄哉文章自昔雖能事<lb/>
勲業於今要碩材陜省謀謨資宻畫秦民瘡痏重堪哀<lb/>
<pb n="KR4d0507_WYG_006-8a"/>
知君胸次多竒䇿和氣春風力挽回<lb/>
　　　壽程雪樓學士<lb/>
天生元是玉堂仙㳺戲人間五百年南斗文星應合避<lb/>
北方學者未能先燕毛鄉飲當居上鷺序朝儀合在前<lb/>
多幸不才䝉薦引斐章為壽得夤縁<lb/>
　　　挽忠菴劉萬户<hi>嘗竊父於獄戰殁於雲南</hi>
仁不遺親義急君公兼勇知膽輪囷挺囚竊負誰無子<lb/>
䧟陣先登我有臣瘴雨蠻烟雖戰殁秋霜烈日與爭新<lb/>
<pb n="KR4d0507_WYG_006-8b"/>
立身大節惟忠孝豈意頺波得此人<lb/>
　　　挽集賢文學士<hi>文天祥子字學山</hi>
忠節前人著大名天教有子嗣家聲集賢聞望期他日<lb/>
過隙光隂了此生痛惜朝中餘舊友還歸江左但銘旌<lb/>
嗟予雖未瞻芝宇聞説風猷亦愴情<lb/>
　　　題温州宣差徳政卷<hi>名拜特穆爾</hi>
温郡賢侯識未曽剸繁治劇有竒稱撫摩凋瘵恩尤厚<lb/>
搏擊豪强氣益増君繼龔黄知不忝我非元白頌焉能<lb/>
<pb n="KR4d0507_WYG_006-9a"/>
政聲今已聞京闕㑹聽天書早晚徴<lb/>
　　　賀王國元新屋<lb/>
官資富潤了生涯新敞髙閎氣象嘉棟宇已看施藻繪<lb/>
階庭正欲植蘭芽肯堂肯構知賢嗣聞禮聞詩亦故家<lb/>
善頌願師張老祝長教人屋兩俱華<lb/>
　　　賀秋谷公贈崇徳應奉詩韻<lb/>
趙子能詩雪滿簮知言秋谷最為深便教價重連城璧<lb/>
更覺聲如擲地金味向靜中時自得境逢佳處獨幽尋<lb/>
<pb n="KR4d0507_WYG_006-9b"/>
晴忩展讀興三嘆不意還聞正始音<lb/>
　　　次張子文韻<lb/>
故人尺素嘆沉魚乆客常情念秣駒五畆䞉知歸計好<lb/>
一生元向宦情踈近因信自鄉關至又報冬來雨雪無<lb/>
我亦悵然懐舊隱不須更待和詩餘<lb/>
　　　挽龍虎山提㸃張滄州<lb/>
鳯凰詔下始霑恩龍虎山遥已斷魂人事限成今古域<lb/>
神㳺跳出死生門定知紫府功應滿空憶滄洲號獨存<lb/>
<pb n="KR4d0507_WYG_006-10a"/>
好去江南一函玉翠崖深處斸雲根<lb/>
　　　應制壽趙公王彦舉八秩二首<lb/>
四朝人物數耆英八秩開祥薦壽觥詩賀仰承天子命<lb/>
身閒仍占地仙名松椿定副齊年祝桑梓誰如趙國榮<lb/>
玉立賢郎亦卿列公生不枉得長生<lb/>
素履秪勤孝與忠青宫羽翼記前功年登八秩家居樂<lb/>
禄視三公帝眷隆内使宣恩同湛露詞臣作頌擬清風<lb/>
一時富貴知多少晚節能全孰似公<lb/>
<pb n="KR4d0507_WYG_006-10b"/>
　　　追憶山木王文貞公<hi>因公初度有感</hi>
憶公昔歲尹興元此日賔僚盛綺筵曽領梅華添壽斚<lb/>
更磨松劑寫吟牋音容已作今生隔言行終貽後世傳<lb/>
飽食却慚忘所自偶因欹枕淚澘然<lb/>
　　　張編修子文年五十得子<lb/>
蓐方擇吉問醫師已獲驪珠慰渇思助慶將開湯餅㑹<lb/>
得官正趣簡書時年迎周易大衍數夢應斯干小雅詩<lb/>
客裏值兒初度日無菑長命祝嘉辭<lb/>
<pb n="KR4d0507_WYG_006-11a"/>
　　　送白雲平章致仕歸白雲山<lb/>
道明國體學宗儒接武䕫龍贊廟謨日昃退休黄閣早<lb/>
雨餘歸去白雲孤千金趣賣為供具八詠流傳入畫圖<lb/>
命氏進階隆寵數常人出處似公無<lb/>
　　　壽趙總管<lb/>
漢郡年前舉壽巵天教此日㑹京師容顔視昔初無異<lb/>
精力方今尚有為禀徳我知真宰輔増光誰似好門楣<lb/>
四朝耆舊康寧在國論諮詢未可辭<lb/>
<pb n="KR4d0507_WYG_006-11b"/>
　　　送吳閑閑真人<lb/>
𤣥徳真人領教宗一時清貴齒羣公問安日報雙親徤<lb/>
上壽天教八袠同饒國並封榮莫及莊椿齊歲福兼隆<lb/>
一門盛事誠堪賀不惜題詩在下風<lb/>
　　　題梁恊𦵏親後得子詩卷<lb/>
梁生昔未𦵏雙親夜淚漣漣腐席茵馬鬛成封泉下穩<lb/>
驪珠呈瑞掌中新子平既已申情事伯道何勞慮後人<lb/>
遥想成隂多宰木賢郎楚楚一時春<lb/>
<pb n="KR4d0507_WYG_006-12a"/>
　　　送王某之千户任<lb/>
古來名將盡儒流右選君今得與儔况際武功皆帖服<lb/>
何妨文雅恣優游官資奚啻千夫長骨相終封萬户侯<lb/>
莫為此行増感慨貂蟬元自出兠鍪<lb/>
　　　送田修甫甘肅省照磨<lb/>
識君倒指十年餘一味清貧宛若初自陜至京懐舊歴<lb/>
出臺入省喜新除一鞭明日催飛騎尺素何時定得魚<lb/>
客裏自憐還送客不妨握手暫躊躇<lb/>
<pb n="KR4d0507_WYG_006-12b"/>
　　　賈致道監修京師廟學詩卷<lb/>
聖朝天下一戎衣文治方隆萬世基巳集大成新廟學<lb/>
更崇首善自京師元臣力贊應誰似工部賢勞不巳私<lb/>
欲識賈君奚取信後人請讀辟雝碑<lb/>
　　　送郭幹卿歸葬<lb/>
與君齠齔漢中居入學聨翩共挾書一别到都談話際<lb/>
細思隔世夢魂餘松阡馬鬛封應切蘭省鵷行跡暫踈<lb/>
歲晚遲回傾肺腑我歸亦已卜春初<lb/>
<pb n="KR4d0507_WYG_006-13a"/>
　　　題王世賢旌表卷<lb/>
死事兩函忠義骨零丁萬里負歸來泥行露宿悲寒野<lb/>
雨泣風號掩夜臺事母至終尤盡禮聞兄已乏復通財<lb/>
若人此日能章顯端使民彛啓廸開<lb/>
　　　送謝敬叔之雲南教官<lb/>
知君文獻有淵源豈獨風流晉宋間積徳百年根自逺<lb/>
登科兩世桂曽攀冷官乘傳方南邁温室頒恩看北還<lb/>
吾愛吾廬欲歸去少留遲子道家山<lb/>
<pb n="KR4d0507_WYG_006-13b"/>
　　　挽夏可軒<hi>夏真人父以子恩封學士拜命而卒</hi>
鄉里閒居七十年曽經海水變桑田諸郎儒業俱傳素<lb/>
一子仙科獨悟𤣥文舘有光興白屋可軒無憾及黄泉<lb/>
秪知門外方來賀誰謂堂中已泫然<lb/>
　　　題延安李氏賀八十二詩卷<lb/>
富貴康寧畀自天君能好徳更為賢幾人如此享全福<lb/>
八秩豈惟多二年倒指鄉中稀行輩牽衣堂上見曽𤣥<lb/>
詞林有筆難輕許敬老何妨贈一篇<lb/>
<pb n="KR4d0507_WYG_006-14a"/>
　　　壽秋谷李平章<hi>延祐五年十一月一日</hi>
胸中浩浩𣺌無垠智數何如一味淳貝錦縱成萋菲巧<lb/>
珠旒難眩是非真吉人壽考惟天相盛徳光煇與日新<lb/>
底事勤拳苦祈祝斯文元氣在公身<lb/>
　　　送趙子敬平章之蜀省<lb/>
耿耿孤忠結聖明羣言力詆不能傾方参國論還持憲<lb/>
既掌綸言復鎮京分省新加金虎重去程舊識碧雞名<lb/>
腹心一旦勞宸慮召節旋聞到錦城<lb/>
<pb n="KR4d0507_WYG_006-14b"/>
向曽赤手掣鯨鯢桃李何言下自蹊帝座正期星拱北<lb/>
蜀天還見月生西琴無餘蓄師清憲錦不為榮慕稚圭<lb/>
誰果留行深愛惜酸鹹異嗜固難齊<lb/>
　　　和霍思齊接駕<lb/>
六軍嚴衛抱珠璠曉發衝開宿霧寒象輦塵清千里至<lb/>
龍顔喜動萬人看踐禾屢戒畋秋騎獻果爭迎住夏官<lb/>
自愧涓埃無以報敢辭奔走候儀鑾<lb/>
揚厲鋪張大雅詩紀功頌徳不求竒兩都全盛有今日<lb/>
<pb n="KR4d0507_WYG_006-15a"/>
千載遭逢無此時龍駕逺同虞夏狩羽林雜用漢唐儀<lb/>
近臣䕶從歸來喜飲至滿斟金屈巵<lb/>
　　　送光州成知州<lb/>
聞説光州太守賢寧辭朝籍撫民編雖云有禄二千石<lb/>
肯取無功三百㕓燕市春随行色動淮流日共政聲傳<lb/>
恫瘝正望龔黄藥莫惜圭刀使盡痊<lb/>
　　　寄陜省蔡逢原参政<lb/>
禁林風采動羣英國學師模藹盛名蘇子文章妙天下<lb/>
<pb n="KR4d0507_WYG_006-15b"/>
陽城忠孝誨諸生蒹葭倚玉吾何敢舟楫杭川孰與京<lb/>
厚禄故人書不斷十年滿慰别離情<lb/>
　　　蔡見和前詩至復用韻寄之<lb/>
明時西顧倚耆英實惠非求赫赫名但願人皆簞食樂<lb/>
寧教我獨甑塵生九天寳墨欣分陜一旦徴車恐赴京<lb/>
矯首悽然東北望無因傾寫向來情<lb/>
　　　題敬山詩卷<lb/>
北窓自作山中夢南國真逢夢裡山不比楚㐮因嗜慾<lb/>
<pb n="KR4d0507_WYG_006-16a"/>
擬随謝守共躋攀竒峰已隔江湖外拳石長陪几案間<lb/>
敬字終歸仁者壽公年雖老尚童顔<lb/>
　　　寄鹽運使王君貢<lb/>
京師分袂閲年深不意榮除送好音調鼎定為他日兆<lb/>
生財且盡此時心舜城風物供新眺漢郡烟花入舊吟<lb/>
兩地相望難晤語空齋鬱鬱抱塵襟<lb/>
　　　題王士敏副運時省齋<lb/>
敬能直内此心存不逐紛華向外奔政要惺惺明理慾<lb/>
<pb n="KR4d0507_WYG_006-16b"/>
豈容兀兀度朝昏反身固<hi>闕</hi>希曽氏篤力情知過孟賁<lb/>
頃刻工夫無間斷修途端造聖人門<lb/>
　　　題吕氏火後屋存手卷<lb/>
儀真有客近傳聞佐部廉平昔吕君親老便為萊子養<lb/>
屋成不負退之勤譆譆出出災難避黙黙冥冥理自分<lb/>
可道祝融無具眼從教玉石與俱焚<lb/>
　　　題紫陽先生故居詩卷<lb/>
當年吾亦愛吾廬身後寧容老氏居精爽自今還舊觀<lb/>
<pb n="KR4d0507_WYG_006-17a"/>
斯文終古見遺書雖無嗣世能傳業頼有當途為表閭<lb/>
<hi>闕</hi>是中行真義勇我知過者但欷歔<lb/>
　　　挽秋谷李平章二首<lb/>
徃來徒歩走神京導日天教作啟明朱邸既升黄屋貴<lb/>
蒼生始識白衣名兩封大國雖為重三入中書未足榮<lb/>
定難崇文相真主甘盤舊學獨崢嶸<lb/>
一舟也㑹弄烟波事有難為可若何涕淚仰頭瞻北極<lb/>
夢魂開眼悟南柯用人誰解當年意取士仍循舊日科<lb/>
<pb n="KR4d0507_WYG_006-17b"/>
磊落勲庸無復紀令人憤懣寄哀歌<lb/>
　　　寄和運使王君貢<lb/>
乆矣斯文嘆陸沉邇來不意聴韶音兩篇都是清新語<lb/>
一片深知故舊心華髪殘年良足慰青燈永夜獨㣲吟<lb/>
海鵬東去雙飛翼對坐琅琅寫我襟<lb/>
　　　己巳何茂實山庄<lb/>
天開地闢有佳處須待智人方見幾一把茅茨真得要<lb/>
四周風物總知歸雨晴巒嶂名工畫霜晚溝塍衲子衣<lb/>
<pb n="KR4d0507_WYG_006-18a"/>
林表雲端煩指㸃不妨極目到殘暉<lb/>
南岡勝處結團茅四面峰巒湧翠濤坐卧都教收好景<lb/>
徃來不復厭長郊心田樂為塵囂靜眼界寛因地歩髙<lb/>
况有主人偏好事更能置酒具山肴<lb/>
　　　丁卯賦杏花<lb/>
旭日東墻老樹新一枝迸出許多春嬌兒稚女生來好<lb/>
袨服妍粧聚不勻紫蠟光凝初㸃蔕丹砂力盡恐成塵<lb/>
詩家自有如神筆安用徐熈更寫真<lb/>
<pb n="KR4d0507_WYG_006-18b"/>
　　　與徳衡弟論詩書以贈之<lb/>
松姿鶴相兩臞仙閲世都過七十年得意江山元有助<lb/>
放懐風月自無邊古今膏馥奚從匄伯仲塤箎孰使然<lb/>
天與吾宗真樂在大家心㑹口難傳<lb/>
　　　病起示徳衡弟<lb/>
兩顴髙聳目眶深短髪蓬如不受簮博帶褒衣惟我甚<lb/>
陳編墜簡復誰尋瓠肥可愛難同昔松瘦能堅繼自今<lb/>
血氣已衰餘習氣曉來欹枕尚㣲吟<lb/>
<pb n="KR4d0507_WYG_006-19a"/>
　　　辭陜西儒學提舉閒居言志<lb/>
布榖聲中雨散絲曉窓濃睡正炊時春來暖透黄紬被<lb/>
老去甜歸白粲糜仕及引年何况病官雖閒局亦當辭<lb/>
為予多謝門前客莫怪慵夫應接遲<lb/>
　　　宋待制父子璋年八十二封京兆伯<lb/>
積善由來獲報豐吉人方寸與天通賢郎已陟烏臺貴<lb/>
神理應憐鶴髪翁五爵登三榮亦至八旬逾二壽兼隆<lb/>
世間孰是無親者泚筆題詩喜意同<lb/>
<pb n="KR4d0507_WYG_006-19b"/>
　　　詠雪三首<lb/>
臘後春前正欲求天心人意似相謀六花半夜將平尺<lb/>
二麥明年占上籌神理定償憂國願聖明真得富民侯<lb/>
作詩紀實非虚美誰為傳聞逹冕旒<lb/>
斯民一飽復何求三白能為乆逺謀簌簌寒聲随晚籟<lb/>
濛濛隂氣暗更籌麥肥是處遮黄壌人足豪家比素侯<lb/>
寛得九重宵旰慮逺方無路獻前旒<lb/>
貽我來麰副夙求天教滕六預先謀夜忩聴響初鳴紙<lb/>
<pb n="KR4d0507_WYG_006-20a"/>
曉砌探深已沒籌客寓吾鄉稱樂土農歌此瑞屬賢侯<lb/>
須臾見睍還消鑠簷溜淙淙若綴旒<lb/>
　　　題雙峯王氏卷<lb/>
家學淵源乆益醇緒餘纔出便驚人雙峯自號存丘首<lb/>
兩辟皆辭重席珍身已歸全無愧怍子能嗣業更光新<lb/>
芳名合載連城録秉筆伊誰繼後塵<lb/>
　　　題西鄉張明府佚老堂<lb/>
明府辭榮樂道真㐮山題扁見情親忘言秋水心無累<lb/>
<pb n="KR4d0507_WYG_006-20b"/>
屬望晴嵐徳有鄰座上一樽今日計門前五柳舊時春<lb/>
慇懃為報升堂客料擬西風滿袖塵<lb/>
　　　徳衡弟餽石榴三枚<lb/>
遺我盤中碩果三纍纍多子出包含光摇鏡面丹砂碎<lb/>
冷結金莖瑞露甘一本同胞吾有感逺條盈匊彼無堪<lb/>
夏花歲歲開時節莫忘重拈助笑談<lb/>
仙桃千歲又三三此果初花孕已含勻顆看來無㨂擇<lb/>
異根嘗處有酸甘蔗漿縱美色難比芡實雖多味不堪<lb/>
<pb n="KR4d0507_WYG_006-21a"/>
舌本乾時㣲嚼破對君應不倦髙談<lb/>
　　　賦㯶扇三首<lb/>
夜义獰惡挾飛廉驅逐蚊蠅號令嚴更得此君遭柄用<lb/>
少寛其帝正司炎爽邦自可詢黄髪除虐何妨奮紫髯<lb/>
髠首剥膚依見笑庶令人免汗流沾<lb/>
剪葉裁綃價亦廉面雖窪橢性方嚴謖然綺席風生細<lb/>
忘却崑山火勢炎無事笑談勝麈尾有時驚詫捋龍髯<lb/>
髪皆上指君知否恨殺青蠅到處沾<lb/>
<pb n="KR4d0507_WYG_006-21b"/>
清臞仙相伯夷廉火正聞風自解嚴倒著漁簑能禦濕<lb/>
傴為鮐背肯趨炎相看似隔年前面一笑還掀尺許髯<lb/>
伴我納凉供雅具不妨席上雨來沾<lb/>
　　　題鄜州張使君漢臣母貞節詩卷<lb/>
孀親凛凛柏舟風自幼嶄然已不同涵養果能成令器<lb/>
激揚應亦待諸公在官美績傳身後頌徳佳章滿軸中<lb/>
有子佐州還嗣業情知世澤尚無窮<lb/>
　　　題沁鄉諸公同樂㑹卷後<lb/>
<pb n="KR4d0507_WYG_006-22a"/>
鄉里歸休㑹故人却尋野服脱朝紳歡情不厭詩兼酒<lb/>
笑語奚分主與賔洛社流風今未减沁鄉同樂意尤真<lb/>
畫圖題詠閒披翫俯仰還驚迹已陳<lb/>
　　　送何審道之韶州廵檢任<lb/>
為士安居不可懐出門前歩儘無涯傳家醫術經三世<lb/>
發軔官程始一階㠶順好風通澤國書應何日到山齋<lb/>
九齡生處休言逺有志飛騰亦與儕<lb/>
　　　寳雞縣與雷縣令值中秋<lb/>
<pb n="KR4d0507_WYG_006-22b"/>
寳雞濡滯阻湍流喜識賢明百里侯學道愛人君可紀<lb/>
樂天知命我何憂兩家各有根原自一話都無芥蔕留<lb/>
别後相思𣺌何許年年須記此中秋<lb/>
　　　次素巖賈文起秋闈同考試見贈韻<hi>陜省</hi>
朅來秦地豈優㳺要試朱衣暗㸃頭力主斯文惟舊徳<lb/>
情知元氣在中州清宵忽起家山夢何日還陪杖屨遊<lb/>
别後有書能寄否碧天無際雁横秋<lb/>
棘闈清論浣塵襟掃退淫哇奏雅音不恤從違諠俗議<lb/>
<pb n="KR4d0507_WYG_006-23a"/>
要期取舍合天心鼎彛陳列瞻清廟矛㦸森嚴見羽林<lb/>
考閲已從公借重歸歟三徑復幽尋<lb/>
九天充賦破天慳漸覺斯文古意還多幸長鬚為座主<lb/>
更驚偉節在人間得材應共掀髯笑為國難甘袖手閒<lb/>
數日陪從重倒指管中文豹僅窺斑<lb/>
　　　羅道録以事詿誤至鳯翔得解而回<lb/>
玉虚人羨地行仙陽九相遭不偶然官府乆知辭上界<lb/>
風波何事起平田向時公冶元非罪此日王駘幸獲全<lb/>
<pb n="KR4d0507_WYG_006-23b"/>
益信聖朝寛大意更勤香火祝堯年<lb/>
　　　金釵剪燭<hi>幼作</hi>
歌舞蘭堂夜色深燭花輕剪試釵金分開小鳯䨇飛翼<lb/>
撥盡寒灰一寸心玉淚亂随紅袖落蠟香留得碧雲簮<lb/>
短檠二尺挑寒雨頭白書生正苦吟<lb/>
　　　題李行簡憲使錦城西墅<lb/>
錦城西墅類槃阿釀酒弦琴適意多軒冕浮雲莊夢蝶<lb/>
桑榆斜日魯陽戈門無定客來同飲兒有新詞許再歌<lb/>
<pb n="KR4d0507_WYG_006-24a"/>
老我漢南忘寵辱碧江烟景侣漁簑<lb/>
　　　槐芽<lb/>
樛枝屈曲走龍形無數新荑已茁青嫩色逺看浮古陌<lb/>
清隂漸欲蔽閒庭蟻根初入封侯夢卵椀凉挑煮餅馨<lb/>
種徳曽聞興相業願從萌蘖乞餘靈<lb/>
　<lb/>
　<lb/>
　<lb/>
<pb n="KR4d0507_WYG_006-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷六<lb/>
</p>
<p>
</p>
  </div>
<div>
                <head>閑居叢稿卷七</head>
    <p>
<pb n="KR4d0507_WYG_007-1a"/>
欽定四庫全書<lb/>
　閑居叢稿卷七　　　　　元　蒲道源　撰<lb/>
　　四言絶句<lb/>
　　　題鈍訥軒卷二首<lb/>
銛鋒不露鈆刀豈類盤錯儻逢方知利器<lb/>
文子呐呐嗇夫喋喋勿觀其言觀其事業<lb/>
　　五言<lb/>
　　　題太原郭宅張節婦<lb/>
<pb n="KR4d0507_WYG_007-1b"/>
哭晝矢靡他撫孤勤亦至庶即此心安門旌非所事<lb/>
　　　題息亭詩卷後<lb/>
靜中含動意息處已生機寄語名亭者功夫在謹㣲<lb/>
　　　題東坡用蔗滓畫小丘寒木<lb/>
寒柯凋落盡斷壠剥蝕餘無心蔗滓畫有象榴皮書<lb/>
　　　曉起偶書<lb/>
血肉軀誰主惟心要在腔難求還易放非敬莫能降<lb/>
　　　題八景<lb/>
<pb n="KR4d0507_WYG_007-2a"/>
　　　　古塔摽峯<lb/>
亭亭古浮圖誰識山藏寺逺目見孤尖路阻無由至<lb/>
　　　　憨泉灌園<lb/>
泉有灌溉功憨名固不可主人智若愚辱汝暫同我<lb/>
　　　　棠店霜晴<lb/>
蔽芾逆旅側夫誰思召公可憐秋向杪初日映殷紅<lb/>
　　　　石門晚照<lb/>
斜暉挂林梢金翠射危嶺倚杖獨吟哦愛此桑榆景<lb/>
<pb n="KR4d0507_WYG_007-2b"/>
　　　　白雲隱岫<lb/>
溶溶拖匹練靄靄沒層巔無心舒復卷蒼翠只依然<lb/>
　　　　緑埜芳春<lb/>
膏雨染郊原滿目皆生意裴公有新堂能與樂天醉<lb/>
　　　　莵村夜雪<lb/>
夢澤今宜麥六花平地尺有憶令尹賢不見新蹄跡<lb/>
　　　　埜山秋霽<lb/>
岡巒界南服迤邐屏嶂列金氣極髙明嵐光正竒絶<lb/>
<pb n="KR4d0507_WYG_007-3a"/>
　　　際戊午<lb/>
人生固願仕時有利不利與其進無成何如且藏器<lb/>
　　　有為<lb/>
少日為貧賤非敢為人師朱墨置左右稍集里中兒<lb/>
　　　幽亭<lb/>
烏紗一幅巾紋簟六尺牀無人竟日靜有風終夜凉<lb/>
　　六言<lb/>
　　　題百魚朝鯉圖<lb/>
<pb n="KR4d0507_WYG_007-3b"/>
江漢朝宗于海巨魚于此周旋却有群鰍推長我知理<lb/>
勢當然<lb/>
　　　漫題<lb/>
花下提壺勸酒桑間布榖催畊甚欲晴天行樂却因春<lb/>
雨關情<lb/>
　　　戲簡徳衡弟移菊<lb/>
我有淵明舊癖興來時遶東籬為問黄花何在盡随緑<lb/>
草枯萎<lb/>
<pb n="KR4d0507_WYG_007-4a"/>
遥憶君家籬落霜枝露蕋爭新擬乞數叢秋景恨無一<lb/>
首陽春<lb/>
　　　夢中偶得<lb/>
昨日潜居白屋今朝拜賜緋袍金榜天門烜赫玉堂地<lb/>
歩清髙<lb/>
　　　贈月樓相士<lb/>
眸子瞭然秋月胸中自有樓居髙明既已如此風鍳乃<lb/>
其緒餘<lb/>
<pb n="KR4d0507_WYG_007-4b"/>
　　七言<lb/>
　　　與王同知<lb/>
乆傳旌斾出咸秦引喙梁民渇欲塵今日承流真慰望<lb/>
須將膏雨入新春<lb/>
　　　十二月旦日南營探梅次韻<lb/>
畧得餘閒便一來花神靳惜未曽開春風爛漫尤竒絶<lb/>
更費詩人探幾回<lb/>
　　　讀宋四將傳<hi>并序</hi>
<pb n="KR4d0507_WYG_007-5a"/>
　　余讀宋四將傳劉錡李顯忠死皆得正命魏勝戰<lb/>
　　殁亦可無憾獨岳飛功業於諸將中尤卓然者竟<lb/>
　　斃於秦檜張俊之手重作二詩以哀之<lb/>
權臣通敵偷家賊奸將持兵養病醫報國丹心惟自許<lb/>
身終不免更堪悲<lb/>
提兵殄冦功垂就下詔班師事已非天遣封疆限南北<lb/>
區區空嘆失時機<lb/>
　　　戲贈螢火<lb/>
<pb n="KR4d0507_WYG_007-5b"/>
庭院深沉月黒時悠揚金燼不勝吹鼻端粘笑兒童劣<lb/>
却道囊盛是古追<lb/>
　　　仲夏望日郊行為王道人賦<lb/>
㳂溪偶話道人家素不相知便煮茶塵慮兩忘談笑好<lb/>
西山已報夕陽斜<lb/>
　　　乞芍藥<lb/>
聞道揚州絶品花牽風帶雨破天葩銅瓶淨滌求清供<lb/>
不挿青裙兩髻丫<lb/>
<pb n="KR4d0507_WYG_007-6a"/>
　　　和趙君鍚題王仲禮壁韻<lb/>
迅速光隂一旅亭功名不貸鬢毛青此身未入雲臺畫<lb/>
半夜披衣望列星<lb/>
　　　癸未正月三日試筆<lb/>
休嗤㺯墨與團朱治世功勲儘有餘傳語管城毛頴士<lb/>
今年封爾作中書<lb/>
　　　春日同諸友登城<lb/>
閒上髙城發興新東風力軟不驚塵眼前有句何勞覔<lb/>
<pb n="KR4d0507_WYG_007-6b"/>
遲日鶯花一片春<lb/>
　　　題王羲之鳯墅續帖<lb/>
吳山佳處梵王宫樓閣崢嶸出斷峰不見子雲當日字<lb/>
暝烟殘照但聞鐘<lb/>
　　　次徳衡弟送芍藥韻<lb/>
天然滋膩不須粧紅玉盤盂散異香收拾春光來慰眼<lb/>
恨無才思比王楊<lb/>
　　　賀扈宰先人愚軒<lb/>
<pb n="KR4d0507_WYG_007-7a"/>
寒衣饑食靜觀書出處行藏與道俱若以世間竒崛看<lb/>
此軒端合號為愚<lb/>
生遲不及拜愚軒髣髴名公大老篇不役聰明䘮真實<lb/>
如愚今日是家傳<lb/>
　　　與扈宰<lb/>
心勞撫字拙催科用舍其如賦命何贏得在家勤教子<lb/>
知君天幸最居多<lb/>
為學工夫有等科初時下手果從何寄聲扈氏兩童丱<lb/>
<pb n="KR4d0507_WYG_007-7b"/>
講誦要精無但多<lb/>
　　　贈山泉相者<lb/>
布衣睥睨㡬公卿猶著山泉隱姓名肯為臞儒作竒顧<lb/>
知君詩律未忘情<lb/>
向人開口泄天機不管京塵解化衣歸去却將泉照影<lb/>
商量今昨是耶非<lb/>
　　　唐知州梅圖<lb/>
畫圖髣髴見當時肯作秋山坐忍饑已為梅花成絶唱<lb/>
<pb n="KR4d0507_WYG_007-8a"/>
不應今日更題詩<lb/>
西湖風物縱依然詩律誰能續斷弦惟有孤山霜夜月<lb/>
照溪踈影記當年<lb/>
　　　覔竹<lb/>
君家萬挺碧琅玕乞我休辭斫數竿蔣逕多添風與月<lb/>
繁隂缺處更宜看<lb/>
　　　題侯子寧堯民樂社圖<lb/>
鑿井畊田生各遂簣桴土鼓樂何窮吁嗟澆俗慵開眼<lb/>
<pb n="KR4d0507_WYG_007-8b"/>
今日披圖見古風<lb/>
斯民仍舊秪堯民田里胡為蹙額頻消得東君輕著意<lb/>
放教草木一時春<lb/>
　　　題陳伯敬清溪魚圖<lb/>
溜溜清溪玉様清<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>鱗如在鏡中行何人寫作横披看<lb/>
開卷蕭然眼倍明<lb/>
波光炯炯見魚㳺掉尾揚鬐百自由莫遣傍人混泥滓<lb/>
却將竭澤一時休<lb/>
<pb n="KR4d0507_WYG_007-9a"/>
　　　次徳衡弟九日以茰酒來貺<lb/>
茰如蠅子攢頭赤酒似鵝兒破殻黄饋我真成兩竒絶<lb/>
為君大醉作重陽<lb/>
　　　和李敬夫雪中竹韻<lb/>
鳯尾摇空掃玉塵春蠶食葉靜中聞不須乘興訪安道<lb/>
且獨開樽慰此君<lb/>
　　　十月一日郊行書所見<lb/>
新霜茅屋曉初凝旭日騰騰氣若蒸墻下老翁閒曝背<lb/>
<pb n="KR4d0507_WYG_007-9b"/>
滿前匍匐弄雲仍<lb/>
　　　送汪得心相者<lb/>
君觀廊廟人應衆我閲江湖士亦多説號得心誠可喜<lb/>
願聞所得竟如何<lb/>
欵門一笑見于思袖出名公字與詩莫問星躔兼相術<lb/>
只消晤語已堪竒<lb/>
　　　次晏教授月蝕詩韻<lb/>
狡兔但為三窟計妖蟇敢肆一時貪誰知所養翻貽患<lb/>
<pb n="KR4d0507_WYG_007-10a"/>
遥想嫦娥亦自慙<lb/>
　　　題金州望江樓<lb/>
江漢朝宗萬古流此身随寓一虛舟勿云信美非吾土<lb/>
却為登臨感百憂<lb/>
　　　次仇教授西鄉道中言懐<lb/>
荆榛莽莽暗前村間有花枝弄好春誰料山禽解生事<lb/>
一聲腸斷未歸人<lb/>
二年鞍馬真如夢一瞥風花又過春獨向荒山苦吟咏<lb/>
<pb n="KR4d0507_WYG_007-10b"/>
不知歌笑屬何人<lb/>
花枝不管人為客笑向春風滿意開忽憶尋芳年少事<lb/>
夢魂曽繞故鄉來<lb/>
　　　題洋州土神祠海棠<lb/>
一㸃芳心肯破慳恨無紅錦䕶朝寒花如解語應須道<lb/>
多謝詩人著眼看<lb/>
　　　寄弟徳衡時為灌州判<lb/>
木𤓰丸與川芎散脚氣頭風正所需聞説永康真地道<lb/>
<pb n="KR4d0507_WYG_007-11a"/>
頻頻能為寄來無<lb/>
　　　賀𤓰爾佳服膺四十得雄<lb/>
聞説驪龍百仭淵頷珠光彩動星躔一朝掌上殷勤看<lb/>
沃却塵心四十年<lb/>
有種公侯元自貴無災襁褓便相宜可人渾似鵷雛好<lb/>
㑹看雲霄奮翼時<lb/>
　　　龍岩上人工紙羅扇<lb/>
楮先生掌絲綸事柄用還須召此君且為蒼生今日起<lb/>
<pb n="KR4d0507_WYG_007-11b"/>
相期解愠助南薰<lb/>
楮先生上凌烟閣便有驕奢紈綺姿頼得此君來柄用<lb/>
端能諷諌進良規<lb/>
　　　題龍岩上人手卷<lb/>
　　　　子母牛<lb/>
老牛憐犢立欲乳阿童騎背箠且行我怒責童童不聴<lb/>
翳爾獨無母子情<lb/>
　　　　蝶<lb/>
<pb n="KR4d0507_WYG_007-12a"/>
粉翅翾翾喜㺯風三三兩兩占芳叢不知偶向横披看<lb/>
疑是莊生一夢中<lb/>
　　　　墨竹<lb/>
猗猗誰墨此君姿數寸風梢具體㣲月落空庭看脩影<lb/>
坡詩端解發真機<lb/>
　　　韓同知求雪意圖詩<lb/>
青山縞素逺連空漠漠江雲一色同畫史翻嫌太愁絶<lb/>
故添茅舍酒旗風<lb/>
<pb n="KR4d0507_WYG_007-12b"/>
雪意圖詩助有神㶚橋驢背總非真要知一片荒寒景<lb/>
試問華陽道上人<lb/>
　　　題岐山令田修甫㺯璋卷<lb/>
華筵曽坐繡芙蓉張氏門闌喜色濃此日合為湯餅客<lb/>
岐梁相望幾山重<lb/>
懿氏鳯飛真協吉周人熊夢果徴詩從今便可令髙户<lb/>
興起田宗定此兒<lb/>
　　　題山臞相士卷<lb/>
<pb n="KR4d0507_WYG_007-13a"/>
一䨇眸子了生涯毫髪寧容貴賤差符藥有神兼濟世<lb/>
江湖無處不為家<lb/>
我真山澤一臞儒腐簡陳編與世迂自揣頭顱知分定<lb/>
作詩聊復贈山臞<lb/>
　　　題李唐臣愚齋手卷<lb/>
役心用智損天真箇裏工夫自日新若把愚齋為實用<lb/>
先生豈是打乖人<lb/>
渉世圓機不解為傳心方䇿儘能知坐忘乆欲希顔氏<lb/>
<pb n="KR4d0507_WYG_007-13b"/>
瞠目從教號絶痴<lb/>
　　　題驪山温泉<lb/>
數語盤銘照古今後人為戒最宜深明皇果愛温泉好<lb/>
合洗當年嗜慾心<lb/>
　　　總判任侯夢中<hi>任嘗為鳯翔縣尹</hi>
相别區區理釣鈎磻溪原是昔時逰夢中晚節傳佳兆<lb/>
吕望何須嘆白頭<lb/>
　　　題杜敬叔廣㣲子畫山水圖<lb/>
<pb n="KR4d0507_WYG_007-14a"/>
野水孤舟惨澹中無聲詩裏見元功却因今日廣㣲子<lb/>
還憶向來忠愍公<lb/>
　　　題楊紫陽墨蹟後<lb/>
世人賤目貴傳聞惟有桓譚識子雲不見紫陽身後事<lb/>
半緘詩草播清芬<lb/>
　　　題鄭州<hi>闕</hi>　卿友于亭<lb/>
一家雍睦祖傳孫和氣薰陶薄俗敦可道鄉氓息爭産<lb/>
忍持訟牒過君門<lb/>
<pb n="KR4d0507_WYG_007-14b"/>
喬木枝多一本根春風三世蔚然存無庸專美張公藝<lb/>
百忍爭如孝友恩<lb/>
　　　題節婦某氏卷<lb/>
四十年前失藁砧華如桃李古松心門今表節兒從仕<lb/>
孰謂皇天不鍳臨<lb/>
　　　題伏生授書圖<lb/>
壽考天教作漢儒口傳秦火不焚餘晁生應命非心受<lb/>
終被申韓誤殺渠<lb/>
<pb n="KR4d0507_WYG_007-15a"/>
　　　題繡牛圖<lb/>
農務閨情不一般女知稼穡亦為難金針不繡閒花草<lb/>
繡出田家黒牡丹<lb/>
　　　題韓滉畫移居圖<lb/>
民生窮蹙可憐渠東徙西遷定業無如我當年見韓相<lb/>
乞教畫箇井田圖<lb/>
　　　題賈氏先塋手卷<lb/>
異時牧䜿上荒墳淚睫承悲感雍門賈氏先塋還舊觀<lb/>
<pb n="KR4d0507_WYG_007-15b"/>
九原可作念遺孫<lb/>
　　　題姜昭文端禮秋萱<lb/>
名號宜男巳自嘉秋深底事見竒葩若非兆應添丁瑞<lb/>
何不移開别種花<lb/>
霜露寒時亦有春四端統處孰非仁秋萱莫作尋常看<lb/>
也要工夫騐此身<lb/>
　　　題閻氏知止堂卷<lb/>
茫茫岐路嘆人間君獨歸來晝掩關髙枕北忩方自適<lb/>
<pb n="KR4d0507_WYG_007-16a"/>
鳥聲何處亦緜蠻<lb/>
止義雖存艮象中更將大學與研窮果能至善為歸宿<lb/>
不枉從前䞉費功<lb/>
　　　贈傳神劉生<lb/>
人賦形神萬不同劉生下筆便收功能參水鏡無心處<lb/>
逈出丹青著意中<lb/>
　　　題沙洲宿雁圖<lb/>
江湖𣺌𣺌樹離離陽鳥攸居歲暮時安集甚難驚散易<lb/>
<pb n="KR4d0507_WYG_007-16b"/>
等閑漁笛莫輕吹<lb/>
　　　題楊仁卿孝行卷<hi>廬墓烏數百巢家庭</hi>
歸從墓次釋衰麻烏亦能知孝子家自是依仁非擇木<lb/>
漫漫别樹日空斜<lb/>
　　　題王茂先雪景乘驢圖<lb/>
世間何地著詩翁多在荒寒雪景中無限青樓貴公子<lb/>
擊鮮為具醉春風<lb/>
　　　題鄧勉夫鼠嚙𤓰圖<lb/>
<pb n="KR4d0507_WYG_007-17a"/>
老黠無人始出潜徑來邵圃嚙芳甜世間此物不足怪<lb/>
君子當存納履嫌<lb/>
　　　題劉氏滄浪書院<lb/>
劉君能與道同波書院新成學者多從此滄浪添一𣲖<lb/>
禹門行看决巍科<lb/>
　　　題李息齋墨竹<lb/>
息齋生意發毫端寫出幽篁儘歲寒横幅一梢應看足<lb/>
何須風雪擁千竿<lb/>
<pb n="KR4d0507_WYG_007-17b"/>
凛然風節伯夷孤氣壓軍中十萬夫此老於君情不淺<lb/>
掃除擁腫作清臞<lb/>
　　　題孝子旌門卷<lb/>
孝忱初不願人知實在名随理固宜莫道門旌今已了<lb/>
始終大節冀無虧<lb/>
　　　題雄州胡潤甫力農教子卷<lb/>
秀民自古出於農為學能知為巳功不意士生三代後<lb/>
有如胡氏繼髙風<lb/>
<pb n="KR4d0507_WYG_007-18a"/>
　　　題蒼玉亭卷<lb/>
冷光翠色入踈櫺歲晚相看眼共青靜聴蕭蕭有餘韻<lb/>
似能和我讀黄庭<lb/>
　　　應制壽王平章<lb/>
身兼天下逹尊三應制操詞恐弗堪竊取崧髙詩序意<lb/>
以為公壽足無慙<lb/>
　　　贈人致仕養親<hi>其人曽為百夫長</hi>
蓐食晨征夜斫營當年報國敢辭行餘生乞得非私便<lb/>
<pb n="KR4d0507_WYG_007-18b"/>
要盡區區愛日誠<lb/>
　　　題茶劉先生卷<lb/>
舌本翻瀾氣一呵半甌茗飲起沉痾蒼生命堕顛崖苦<lb/>
却笑盧仝漫作歌<lb/>
　　　題解利卿義士卷<lb/>
我飫人饑安忍見彼貧此富貴能分推財散粟同胞者<lb/>
充擴仁心有解君<lb/>
　　　贈卜士張知命<lb/>
<pb n="KR4d0507_WYG_007-19a"/>
人生分定有贏畸一定終身莫可移不是先生明剖析<lb/>
紛紛擾擾竟何為<lb/>
範圍天地一編書左右逢原取有餘獨善情知非巳欲<lb/>
更將疑惑與君除<lb/>
　　　聞家書至索看非是<lb/>
何事鄉關信息真風簷不聴鵲聲頻世間多少陳驚座<lb/>
半紙書來也誤人<lb/>
　　　題雀梅<lb/>
<pb n="KR4d0507_WYG_007-19b"/>
竹間雪蘂正開時群雀無情啅曉枝誰謂㳺蜂幺麽物<lb/>
春光纔透已先知<lb/>
　　　題牧牛圖<lb/>
牛背如船一笛風江村路𣺌興何窮悠然起我滄州趣<lb/>
不道題旌是卷中<lb/>
　<lb/>
　<lb/>
　閑居叢稿卷七<lb/>
</p>
<p>
</p>
  </div>
<div>
                <head>閑居叢稿卷八</head>
    <p>
<pb n="KR4d0507_WYG_008-1a"/>
欽定四庫全書<lb/>
　閑居叢稿卷八　　　　　元　蒲道源　撰<lb/>
　　七言絶句<lb/>
　　　題墨梅圖<lb/>
春風不解惜瓊英可是招魂有客卿記得小橋曽度處<lb/>
數枝和月浸溪明<lb/>
省識當年玉雪顔只宜索笑不宜攀晴空展對罏薰坐<lb/>
著我孤山籬落間<lb/>
<pb n="KR4d0507_WYG_008-1b"/>
　　　題張驥良母貞節卷<lb/>
盛年志節凛氷霜晝哭人嗟似敬姜白髪見兒登仕版<lb/>
天教寒谷變春陽<lb/>
孤子煢煢丱角時孀親皦皦矢心辭祗今蓮幕持贏禄<lb/>
歸與蘐闈獻壽巵<lb/>
　　　題節婦馮氏卷<lb/>
今代共姜儘有餘髙風各自表門閭倘非馮氏真全節<lb/>
莫信中庵肯為書<lb/>
<pb n="KR4d0507_WYG_008-2a"/>
孀居教子廿餘年昆季持身亦自賢享却桑榆無限福<lb/>
異時仍不愧黄泉<lb/>
　　　題保定許顯孝友卷<lb/>
嚚傲雖遭若未曽償逋同爨更難能愛親所愛懐同氣<lb/>
不愧旌門孝友稱<lb/>
　　　題敬齋卷<lb/>
主一惺惺實並行不聞不睹更存誠莫教自巳無干預<lb/>
謾使齋居被美名<lb/>
<pb n="KR4d0507_WYG_008-2b"/>
　　　題瘦馬圖<lb/>
誰寫驊騮草野間身行萬里骨三山絶勝秣飼無他技<lb/>
枉占君王十二閑<lb/>
　　　題卜士髙君卷<lb/>
易畫分開偶見竒天機物理自然知髙君解向身邊看<lb/>
不待逢人已决疑<lb/>
　　　題王氏友山亭五首<lb/>
直諒多聞固在人豈人不友乃山親能知死馬骨猶買<lb/>
<pb n="KR4d0507_WYG_008-3a"/>
始識名亭用意真<lb/>
寂寂幽居得友難亭中舉目但青山友山題扁卿須㑹<lb/>
政要良朋與徃還<lb/>
儀形峻潔氣渾然相對無言意巳傳靜壽聖師曽喻指<lb/>
我當乆敬亦忘年<lb/>
嵐翠參差曉霧開政如朋自逺方來澹然相對坐終日<lb/>
有信無言兩不猜<lb/>
論交自昔號為難為雨為雲反掌間萬古屹然長靜壽<lb/>
<pb n="KR4d0507_WYG_008-3b"/>
情知取友不如山<lb/>
　　　題熊氏節婦卷<lb/>
婦居中饋尚奚名夫死方明節著貞但使操存果無愧<lb/>
何妨熊氏未門旌<lb/>
　　　題威州劉君卿石屏卷<lb/>
萬古千秋乆秘藏不辭剖腹露文章也同月石風林様<lb/>
只欠歐蘇為發揚<lb/>
石含天淨畫難如雲母裁屏不羨渠説似與君君自解<lb/>
<pb n="KR4d0507_WYG_008-4a"/>
靈臺方寸有詩書<lb/>
　　　題翰林知印沙君寳畫馬詩卷後<hi>沙求畫馬於趙子昻趙但</hi>
　　　<hi>書畫馬詩贈之</hi>
詩妙無窮畫有窮翰林詩與字皆工沙君失馬乃得馬<lb/>
逺勝當年塞上翁<lb/>
　　　星翁劉秋江得隂陽教授歸<lb/>
江湖奔走復京華袖有星辰到處家今日翩然歸計好<lb/>
一官真足慰生涯<lb/>
<pb n="KR4d0507_WYG_008-4b"/>
發禄今年固自知亦由實學動當時要君開却談天口<lb/>
博我吟成餞路詩<lb/>
　　　題李氏三世惠貧卷<lb/>
大樹垂隂尚庇人癡兒殖貨只謀身李侯三世皆修徳<lb/>
不惜推財施與貧<lb/>
　　　題致嚴堂卷<lb/>
風樹纒悲歲月深孝思忍淚已沾襟奉常惟有精誠至<lb/>
少見平生罔極心<lb/>
<pb n="KR4d0507_WYG_008-5a"/>
　　　題堯民圖<lb/>
蕢桴土鼓與□尊翁媪嬉逰不出村秦漢以還風俗薄<lb/>
卷中别是一乾坤<lb/>
　　　題猿獐圖<lb/>
挂枝不值穿楊技食野如逢祝網仁莫較畫師工與拙<lb/>
且看物我一般春<lb/>
　　　題廣居堂卷<lb/>
安宅由來葢本仁擴充直至四無鄰莫教食頃賔還去<lb/>
<pb n="KR4d0507_WYG_008-5b"/>
方是堂中一主人<lb/>
　　　題王欽甫小影卷<lb/>
已將名爵等犧牛贏得閒身百自由不待相逢接談笑<lb/>
畫圖看著也風流<lb/>
　　　題王景先祖母丁氏八秩卷<lb/>
家世簮纓配吉人中途姑婦共艱辛枯桐天與孫枝茂<lb/>
翠䕶萱闈八十春<lb/>
　　　題王氏節婦卷<lb/>
<pb n="KR4d0507_WYG_008-6a"/>
之死無他念我儀何須門表使人知氷霜寸念通神理<lb/>
報在承家楚楚兒<lb/>
　　　題龍沙圖<lb/>
北俗惟知射與馳婦無蠶績亦禽嬉分明題作龍沙卷<lb/>
難誦豳風七月詩<lb/>
　　　題太一蓮舟圖<lb/>
乾坤身世一蓮舟萬頃滄波自在流仰看浮雲曲肱卧<lb/>
兩忘物我只天㳺<lb/>
<pb n="KR4d0507_WYG_008-6b"/>
　　　趙文臣總管竹雀圖<lb/>
翠筠叢薄不成竿弱羽群依共歲寒安得攙雲千挺玉<lb/>
煌煌五色映停鸞<lb/>
　　　題趙文臣總管壽星圖<lb/>
霜髯風袖一臞仙白鹿銜芝若導前㳺戲世間人不識<lb/>
光芒上應極星躔<lb/>
　　　題姚文獻公草書真蹟<lb/>
草書不暇是怱怱始識前賢翰墨工此特於公緒餘耳<lb/>
<pb n="KR4d0507_WYG_008-7a"/>
人猶未易繼髙風<lb/>
　　　題江臯雪霽卷<lb/>
山川玉潔映朝暉人世鴻濛果是非只許詩家占清景<lb/>
漁簑偷載一船歸<lb/>
　　　贈葛雲卿府推<lb/>
蘇子曽書外祖程豈知衰俗有雲卿門閭髙大非由外<lb/>
端自胸中積累成<lb/>
一成難變獄非輕寃死何由得再生明允頼君全活衆<lb/>
<pb n="KR4d0507_WYG_008-7b"/>
天教多子更官榮<lb/>
　　　題李明之右丞鶴至卷<lb/>
鳯覧徳輝方肯下鶴因孝感固宜來須知人好烏亦好<lb/>
况此休徴不用猜<lb/>
父生母鞠報能全代死開矇事灼然不待仙禽鳴且集<lb/>
孝聲乆已聞于天<lb/>
　　　題宣和鶴圖<lb/>
冠衣丹素儼成行猶帶宣和御墨香謾使乘軒并入畫<lb/>
<pb n="KR4d0507_WYG_008-8a"/>
翛然不管世興亡<lb/>
　　　題邵幼知博士天香亭<lb/>
艶質司花賦予偏更教濃染御爐烟光風亭上春三月<lb/>
鼻觀先參一味禪<lb/>
　　　題樂成亭卷<lb/>
可樂當思處樂難業成宜作未成看莫教錯㑹顔亭意<lb/>
政爾兢兢恐宴安<lb/>
　　　謙齋御史尹石首日斫竹藩花圃竹復生求詩<lb/>
<pb n="KR4d0507_WYG_008-8b"/>
藩圃枯莖變碧叢主人監邑便乘驄死中底事回生意<lb/>
要表平反治獄功<lb/>
無根分與朽株鄰有節還驚嫩葉新他日截為鄒衍律<lb/>
吹教黍谷變陽春<lb/>
　　　題劉仲遵卷<lb/>
政惠三年遍及州秪將清慎繼前修憲僉有眼明於月<lb/>
肯使廉汚混一流<lb/>
　　　題陳侯卷後<lb/>
<pb n="KR4d0507_WYG_008-9a"/>
河陽政績説陳侯興學仍居第一籌滿軸聲詩頌遺愛<lb/>
清風吹送到皇州<lb/>
　　　題周南翁悠然閣<lb/>
閣表心期栗里翁周君此日仕方通要知意趣何如耳<lb/>
蹤跡無勞較異同<lb/>
東籬疎矮菊鮮鮮舉目南山堕眼前不是主人心自逺<lb/>
便登髙閣亦徒然<lb/>
　　　張子文求畫白頭翁鳥詩<lb/>
<pb n="KR4d0507_WYG_008-9b"/>
畫師著意寫殘秋幽鳥拳枝亦白頭老我不禁䨇鬢雪<lb/>
枉將心緒發詩愁<lb/>
問渠幽鳥亦何愁拳著寒枝也白頭應是畫師心獨苦<lb/>
要將筆意寫殘秋<lb/>
　　　題節婦畢氏傳<lb/>
哭夫哭子志秋霜白髪蕭然老敬姜留在蘭孫一芽好<lb/>
門楣節孝爛生光<lb/>
　　　題楊氏承顔堂記<hi>楊安仁祖母患目及瘍安仁為䑛目吮瘍疾遂愈前畢氏</hi>
<pb n="KR4d0507_WYG_008-10a"/>
　　　　<hi>即其祖母也</hi>
祖母何縁疾頓痊惟孫以孝格於天堂名底用承顔扁<lb/>
自警存心始是賢<lb/>
　　　題孝子髙仲信卷<lb/>
心憂母病瘠於柴惠及貧人肯恡財孰謂髙君不知學<lb/>
仁民端自愛親來<lb/>
　　　題晉士圖<lb/>
酣放都將禮法讐共誇晉士最風流清談自許成髙致<lb/>
<pb n="KR4d0507_WYG_008-10b"/>
誰識翻為禍敗由<lb/>
酣放都忘禮法拘清談更欲慕𤣥虛餘風種下中原禍<lb/>
開卷令人罪厥初<lb/>
　　　題錢忠懿王帖<lb/>
錦繡山川畫不如風流猶及二王書能歸有道全生齒<lb/>
底用求名翰墨餘<lb/>
　　　題梁方大濟生堂卷<lb/>
悟入醫流術已精理求仁體講宜明直須二者相為用<lb/>
<pb n="KR4d0507_WYG_008-11a"/>
始是君家説濟生<lb/>
　　　題周伯淳孝友門卷<lb/>
煌煌旌表耀清時貞母能生孝友兒道與君陳張仲合<lb/>
誰能有筆繼書詩<lb/>
　　　題續氏邵節婦八十卷<lb/>
夫天已失極天存神理扶持壽亦尊四子傑然能樹立<lb/>
果能禄養報慈恩<lb/>
　　　題浩然踏雪圖<lb/>
<pb n="KR4d0507_WYG_008-11b"/>
淡雲㣲雨句方成閣筆諸公嘆且驚不遇還山當自佚<lb/>
何如忍凍雪中行<lb/>
六花一夕縞山林破曉乘驢向此吟莫怪先生太清苦<lb/>
詩腸芒角自難禁<lb/>
　　　探梅圖<lb/>
嫩寒清曉到山莊不為梅花有底忙寫出詩家真况味<lb/>
畫工亦自不尋常<lb/>
　　　贈石泉宗相士<lb/>
<pb n="KR4d0507_WYG_008-12a"/>
山骨潺潺綫溜穿汪洋渟蓄可涵天道人兩眼明如此<lb/>
莫怪佳名號石泉<lb/>
　　　贈相士沈西湖<lb/>
暗香浮動月黄昏人去猶餘妙語存可是沈君能具眼<lb/>
西湖今作謝公墩<lb/>
　　　題燕氏推財𦵏兄卷<lb/>
死䘮之威見孔懐此時世利等浮埃滿腔天理皆呈露<lb/>
不是安排旋作來<lb/>
<pb n="KR4d0507_WYG_008-12b"/>
兄弟難求財易得衆人知此不能然傷心千古燃萁句<lb/>
始識燕家季也賢<lb/>
　　　題王氏某慈孝卷<lb/>
王君乃祖晉休徴嗣世於今有令名繼母却非朱氏比<lb/>
一家慈孝總堪旌<lb/>
　　　送薛知事哀歸<lb/>
官滿人歸氣褎然素冠悽别獨渠憐填胸憂戚難為語<lb/>
長路秋霖慎著鞭<lb/>
<pb n="KR4d0507_WYG_008-13a"/>
異時登陟望孤雲心目遥存鶴髪親今日歸途見雲起<lb/>
親兮何在淚盈巾<lb/>
　　　題木犀卷<lb/>
花外無香憎麝俗木中有理似犀通不知造物誰雕刻<lb/>
玉質金相箇箇同<lb/>
萬粟綴成金𤨏碎一枝折破碧團欒不因香臭分真贋<lb/>
誰道分明卷上看<lb/>
　　　題班媫妤卷<lb/>
<pb n="KR4d0507_WYG_008-13b"/>
禍水方將㓕火時齊紈置篋已為遲若非善對依長信<lb/>
縱解題詩不救危<lb/>
　　　題党乆誠李陵别蘇武圖<lb/>
陵言臣罪上通天握手相辭淚泫然今日果於圖上看<lb/>
丹青誰過子卿賢<lb/>
　　　贈相士黄梅溪<lb/>
雪裏香傳一信春水邊影照十分真梅溪説相無多子<lb/>
只這天機舉似人<lb/>
<pb n="KR4d0507_WYG_008-14a"/>
　　　題張圖南松風亭卷<lb/>
半天謖謖老龍吟我欲將聲寫入琴曲几團蒲清坐處<lb/>
不期茶竈也知音<lb/>
　　　題張圖南怡顔堂卷<lb/>
向來養志禮無虚具慶堂中樂有餘今日立身能不忝<lb/>
我知泉下亦怡如<lb/>
　　　題髙梅隱卷<lb/>
根寄山隈與水濵香浮随處總知春百花頭上人元有<lb/>
<pb n="KR4d0507_WYG_008-14b"/>
明眼休教混俗塵<lb/>
　　　蔡相士過武當山<lb/>
與山為友十年餘終日相看不忍踈乆靜胸中自生白<lb/>
閲人何異鑑磨初<lb/>
　　　聞木犀香<lb/>
一株幽院獨開時到處聞風便可知不似餘花縱芬馥<lb/>
直須三嗅得幽竒<lb/>
秋風萬斛散天香想是瓊枝細簇黄世有丘園隱君子<lb/>
<pb n="KR4d0507_WYG_008-15a"/>
身雖未見已名彰<lb/>
　　　追録舊賦梅花<lb/>
梢頭麥粒未舒芽鶴膝中間著數花竹外一枝雖入畫<lb/>
不妨分付與詩家<lb/>
　　　與相士童靜觀<lb/>
水止端能閲鬢眉鑑空真可别妍嗤靈臺一片清無滓<lb/>
舉目天機不我欺<lb/>
　　　題張湛張堪射獵圖<lb/>
<pb n="KR4d0507_WYG_008-15b"/>
一為馮翊一漁陽漢傳東京數二張畫史何從傳此本<lb/>
却將射獵掩其長<lb/>
自古通材擅美稱射居一藝不難能試看卷内閑馳意<lb/>
馬慢弓櫜矢釋掤<lb/>
　　　讀近體詩有感<lb/>
東塗西抹眩妖妍欲趂春風事少年安得謝家氷玉質<lb/>
不將脂粉汙天然<lb/>
　　　題十友圖<hi>東坡已下及佛印陳碧虛</hi>
<pb n="KR4d0507_WYG_008-16a"/>
十友八為天下士二雖方外亦知名當年想見徳星聚<lb/>
太史觀天偶未精<lb/>
　　　題蕭寺<lb/>
吳山佳處梵王宫樓閣崢嶸出斷峯不見當時子雲字<lb/>
霏烟殘照但聞鐘<lb/>
　　　題白汝明秋江晚渡卷<hi>白號横舟</hi>
岡巒迤邐水悠悠鴈落沙洲古木秋隔岸有人愁日暮<lb/>
急須濟我勿横舟<lb/>
<pb n="KR4d0507_WYG_008-16b"/>
　　　七月十五旦偶題<lb/>
半旬毒熱未容當破曉風來得少康人世若教無苦樂<lb/>
天公安得有炎凉<lb/>
　　　題林泉雅集圖<lb/>
山光明潤水潺湲人物熈熈自一天只道囂塵都隔斷<lb/>
不知已入畫圖傳<lb/>
樹林泉石帶幽居雅集山中樂有餘我願斯民真若此<lb/>
不從紙上看華胥<lb/>
<pb n="KR4d0507_WYG_008-17a"/>
　　　贈相士月湖道人<lb/>
浮光靜影月湖秋擬效坡仙赤壁遊今日羽衣來見訪<lb/>
絶勝化鶴掠予舟<lb/>
倒影相輝萬象涵道人了此不虚談塵中落魄無人識<lb/>
偶爾逢時為指南<lb/>
　　　題徐子方以詩并畫梅寄李晉臣卷後<lb/>
一枝踈影落横披名畫新詩寄所思二老風流今已矣<lb/>
卷中猶得見當時<lb/>
<pb n="KR4d0507_WYG_008-17b"/>
　　　己巳上元<lb/>
太平節物自欣欣燈火鼇山閙徹晨今夜月華依舊好<lb/>
可憐只解照愁人<lb/>
　　　己巳旱兵流民嘆<lb/>
流民雜沓到興元也與君鄉總一般若要大家均樂土<lb/>
只消時雨洗兵端<lb/>
　　　贈相士林瑞峯<lb/>
少年猶耻競時名老矣何心更慕榮珍重瑞峯無枉顧<lb/>
<pb n="KR4d0507_WYG_008-18a"/>
好將風鍳待竒英<lb/>
　　　贈相士西嵓<lb/>
曽向西嵓作隠居清輝夜夜照琴書只今留在神光目<lb/>
貴賤難逃一瞬餘<lb/>
　　　贈相士宗月江<lb/>
道人閲盡滔滔者月印江心水自流我亦何心分貴賤<lb/>
難將槁項説公侯<lb/>
　　　贈初庵<lb/>
<pb n="KR4d0507_WYG_008-18b"/>
乾坤随處一庵開不見端倪莫枉猜箇裏麻衣傳相罷<lb/>
更從無極説將來<lb/>
　　　題陳教授山水卷<lb/>
群峰盡處見危樓水色山光不斷頭何日拂衣成獨徃<lb/>
倚闌長嘯百無憂<lb/>
山間暮色已蒼然少頃樓東月正圓清景怕無人管領<lb/>
畫家先為著詩仙<lb/>
　　　至農家有感<lb/>
<pb n="KR4d0507_WYG_008-19a"/>
雨腐踈茅不蔽椽囷枵竈冷絶炊煙自言不復明年計<lb/>
趂納公租賤賣田<lb/>
　　　偶賦<lb/>
坎井荒叢變態殊奔奔相逐更相呼應憐寒叟懸衣結<lb/>
不似明忩看畫圖<lb/>
　　　賦柳<lb/>
枯樹生荑色已嬌低垂江岸映溪橋東君不惜黄金縷<lb/>
散作春風十萬條<lb/>
<pb n="KR4d0507_WYG_008-19b"/>
　　　賦㯶<lb/>
瘡痍滿體髪鬅鬙縁木求魚見未曽獵獵忩聲風不定<lb/>
團團階影月初升<lb/>
　　　賦金錢花<lb/>
繁叢滋引更連茹熠熠花開散五銖可是小園秋寂寞<lb/>
何妨為菊作前驅<lb/>
　　　賦水仙花<lb/>
柔荑凌雪並梅芳玉質金相擅國香方悟西湖林處士<lb/>
<pb n="KR4d0507_WYG_008-20a"/>
合教配食水仙王<lb/>
翠翎叢裏擢寒英香比梅花一様清動得詩家黄太史<lb/>
為渠覔句播芳名<lb/>
　　　賦宜男花<lb/>
黄作衣襟緑作裳美仍宜子勝莊姜莫將輕比閒花草<lb/>
解與人間助發祥<lb/>
　　　賦玉簮花<lb/>
露浥瓊肌付與香么鵞引頸吸天漿錚然折取簮雲髻<lb/>
<pb n="KR4d0507_WYG_008-20b"/>
妨却幽閨罷曉粧<lb/>
沃葉偏宜聴雨聲碧雲湧地載飛瓊弄姿都道搔頭好<lb/>
粧罷佳人眼最明<lb/>
　　　賦百合花<lb/>
曉看蒼玉觜猶呀漸破觚稜類削𤓰額上宫黄雖可愛<lb/>
一天風露氣尤嘉<lb/>
　　　賦金盞花<lb/>
黄金杯面紫金心貯露渾於酒滿斟莫道尋常柔脆質<lb/>
<pb n="KR4d0507_WYG_008-21a"/>
長春不受雪霜侵<lb/>
　　　賦石竹<lb/>
短籬新見出梢梢葱蒨都無尺許髙茜色芳葩工㸃綴<lb/>
莫教容易混蓬蒿<lb/>
　　　賦金鳯花<lb/>
芳葩雅稱九苞名兩翅翾翾簇翠莖粧㸃曲闌聊寓目<lb/>
可憐取次落紅英<lb/>
　　　賦葵花<lb/>
<pb n="KR4d0507_WYG_008-21b"/>
誠心一寸獨傾陽累萼重葩次第芳盛夏貧家成富貴<lb/>
煌煌旌節豎門墻<lb/>
　　　賦青梅<lb/>
豆顆輕盈緑褪膚仙姿髙掛月清臞蔚藍天上新移種<lb/>
素艶清香世絶無<lb/>
　<lb/>
　<lb/>
　閑居叢稿卷八<lb/>
</p>
<p>
</p>
  </div>
<div>
                <head>閑居叢稿卷九</head>
    <p>
<pb n="KR4d0507_WYG_009-1a"/>
欽定四庫全書<lb/>
　閑居叢稿卷九　　　　　元　蒲道源　撰<lb/>
　　銘<lb/>
　　　九思堂銘<lb/>
君子之徳成於克思其目有九聖人發之視明聴聰色<lb/>
温貌恭言忠事敬疑問乃通懲忿戒得無非切已不思<lb/>
則罔思則中理李門振振昆季九人制名以此其數適<lb/>
均有扁斯堂永懐肇鍚銜訓弗忘兢兢是式勤齋作序<lb/>
<pb n="KR4d0507_WYG_009-1b"/>
意盡乎辭我愛助之配以銘詩<lb/>
　　　積慶堂銘<lb/>
萟黍稷者可供粢盛植松柏者荆棘弗生相彼徳人為<lb/>
善不足身及子孫並受其福積之伊何匪夕匪朝善豈<lb/>
他求大倫孔昭孝敬弟慈及物以恕罔計厥功綽有餘<lb/>
裕洞羊某氏有扁其堂我作銘詩永𦙍勿忘<lb/>
　　　遵誨堂銘<lb/>
粤惟髙氏奕享脩年何以致之為善使然父詔厥子子<lb/>
<pb n="KR4d0507_WYG_009-2a"/>
復詔孫惡不可為臨絶訓言善惡之分間不容髪去惡<lb/>
即善非秦而越璘也聞孫扁堂遵誨於坐於立有嚴斯<lb/>
對昭烈垂戒見於將終髙氏家法古人與同匪淑其身<lb/>
永垂後人引以勿替是為克遵<lb/>
　　　致樂堂銘<hi>并序</hi>
經曰養則致其樂南翁待制既事斯語又名其堂請文<lb/>
自警某不揆勉為之銘曰<lb/>
人之百行維孝為先曰愛曰敬匪强而然經紀其條各<lb/>
<pb n="KR4d0507_WYG_009-2b"/>
有攸當五者之中先則云養其養伊何反身而誠㫖甘<lb/>
温凊婉順和平極其情文斯所謂致無一毫憂以為親<lb/>
累天下之樂我非敢知慈顔既悦我心孔夷在昔鄭莊<lb/>
賦於大隧母子如初融融洩洩底豫則辭養志者曽為<lb/>
法後世大孝是稱舜曽我師蔑莊之失卓哉周君終始<lb/>
如一猶切自警昭扁其堂曷愛助之書此銘章<lb/>
　　　石硯銘<lb/>
湯池環於外金城峙乎中墨子以為守毛頴以為鋒余<lb/>
<pb n="KR4d0507_WYG_009-3a"/>
將望二子於此石之上以成夫文陣之功<lb/>
　　　敬義堂銘<hi>為昭文大學士倉直卿作</hi>
君子之徳在坤六二其徳維何曰敬曰義直内方外體<lb/>
用昭然交相涵養罔或一偏是為不孤亦無不利靜存<lb/>
於心動宜於事譬彼作室棟宇必隆植本端固屹然居<lb/>
中表以廉隅有截其址築堵引繩布庭如砥物則可見<lb/>
道器不離昭文扁堂我相以詩<lb/>
　　箴<lb/>
<pb n="KR4d0507_WYG_009-3b"/>
　　　順齋箴<lb/>
禹之行水行所無事子思言道率性之謂順義之大於<lb/>
斯可知孝弟忠信以我而推天秩自然豈人所强惟理<lb/>
之歸大中無黨毫釐不察或為詭随妾婦之道不衍則<lb/>
儀美哉斯室有銘昭若壽卿居之視此無怍<lb/>
　　贊<lb/>
　　　秋谷平章真容贊<hi>并序</hi>
某伏在田間恭聞秋谷平章秦國公有大勲於帝室詔<lb/>
<pb n="KR4d0507_WYG_009-4a"/>
畫工圖其容仍命詞臣等贊頌寵渥至矣竊謂君臣際<lb/>
㑹古今盛事太平之業實基於此某不勝欣躍亦拜手<lb/>
稽首擬而獻云<lb/>
烈烈秦公兩濟艱難隂孽既除天歩以安事機之來間<lb/>
不容髪匪謀曷濟匪斷胡克四方奠枕有聞無聲曽是<lb/>
臲卼化為丕平帝曰休哉汝其予相視昔凌烟其肖爾<lb/>
像氣宇魁然山河之英目光烱然箕昴之精巍巍廟堂<lb/>
願公壽考身任安危天子是保惟天子聖倚注方隆豈<lb/>
<pb n="KR4d0507_WYG_009-4b"/>
若畫圖置而不庸公其報國確乎自許肯效丹青靜而<lb/>
不語君臣一徳罔替初終百辟是式聿覩厥容<lb/>
　　　餘慶堂贊<lb/>
菑而至於穫可以免㐫荒之歲基而至於構可以為風<lb/>
雨之庇豈一朝之能然諒必由於馴致人徒見富貴之<lb/>
家既熾而昌殊不知祖宗所積享其餘慶<hi>叶</hi>木培而鬱<lb/>
鬱愈盛膏沃而燁燁其光惟積善可與論此則于氏若<lb/>
子若孫者又豈徒表於斯堂也哉<lb/>
<pb n="KR4d0507_WYG_009-5a"/>
　　解<lb/>
　　　思齋解<lb/>
褒城少府張圖南始相識有為之思齋記者介儒學録<lb/>
薛秉彛持卷詣余求益不容辭詳其記之立言有不思<lb/>
而得思而不得思而害於思之三説余懼其歧而觀之<lb/>
駭於外而莫領其要重為之解曰夫塊然無知者木石<lb/>
也局於氣之偏且濁者禽犢也尚何思之有人為萬物<lb/>
之靈盍不思乎葢以心之官主思故也大哉思乎其酬<lb/>
<pb n="KR4d0507_WYG_009-5b"/>
酢萬變之主宰而使之無過不及者也所謂不思而得<lb/>
聖人之純乎天也思而得之賢人之擇乎善也擇乎善<lb/>
而不失乆則熟純乎天者可企及矣周公之思夜以繼<lb/>
日孟子稱之季子之思三而後行孔子譏之聖賢之言<lb/>
無乃相悖乎曰非也周公之思公天下也文子之思私<lb/>
於巳也考其行事可見矣使其思如周公之公聖人何<lb/>
惡焉惟其遲疑不斷私意反生流於不善此則公私之<lb/>
分其未有大不同者是以思之幾不可不慎也圖南既<lb/>
<pb n="KR4d0507_WYG_009-6a"/>
以思名齋又孳孳求其義則必知所去取矣敢以是告<lb/>
之若夫易之何思何慮無思無為此誠者天之道非可<lb/>
驟語者然則我之所當致力者何也曰思誠<lb/>
　　辯<lb/>
　　　韓壇辯<lb/>
興元府南鄭縣治之南有所謂漢興壇者葢沛公為漢<lb/>
王都南鄭拜韓信為大將時所築也其文具漢史漢之<lb/>
興實基於此後人名為漢興壇其遺址歲乆崩圯蕪没<lb/>
<pb n="KR4d0507_WYG_009-6b"/>
其隆然者即其地也舊刻石已不存尚有題漢興壇酴<lb/>
醿詩於石今移置於文廟大成門之左嵌於壁者猶可<lb/>
考也興元屬縣城故有漢王城上有韓信廟土人誤以<lb/>
為韓壇去南鄭兩舍之遠葢漢王從蕭何薦信不旋踵而<lb/>
具禮拜為將豈有捨近而即遠况其城極高大非役徒<lb/>
之衆歲月之乆不能成决非當日拜信之所明矣不可<lb/>
不辯夫壇之存亡固不係於治體之輕重然前代帝王<lb/>
英傑之遺跡湮没亦為可惜御史李某憲僉宋某以公<lb/>
<pb n="KR4d0507_WYG_009-7a"/>
務至郡憚其將就泯沒大書韓壇二字深刻於石以識<lb/>
其處仍書其立石之歲月云<lb/>
　　樂語<lb/>
　　　教坊致語<hi>皇慶三年正旦</hi>
伏以乾龍飛於九五正仰君臨泰象進於三陽式開歲<lb/>
始堪輿協慶動植皆春<hi>中賀</hi>以徳行仁對時育物大明<lb/>
南面陳考圖數貢之儀長樂東朝謹視膳問安之孝繩<lb/>
祖武益隆於帝業觀人文首復於儒科凡居覆載之間<lb/>
<pb n="KR4d0507_WYG_009-7b"/>
均沐發生之澤<hi>臣某等</hi>生逢華旦俯愧賤工今樂猶古<lb/>
樂願同四海之和先天及後天更衍萬年之䇿恭成口<lb/>
號以舉民謡<lb/>
玉階鞭響肅衣冠拜舞彤庭賀履端日月照臨開一統<lb/>
風雲慶㑹擁千官皇州已覺春風滿輿地都歸壽域寛<lb/>
願奏簫韶九成曲長承聖主萬年歡<lb/>
　　壽詞<lb/>
　　　木蘭花慢<lb/>
<pb n="KR4d0507_WYG_009-8a"/>
想天開閶闔正元日受朝儀美出震居尊承乾繼統行<lb/>
夏之時梅花領將春到更祥烟浮動萬年枝麗日徐行<lb/>
黄道和風細度丹墀　天顔有喜近臣知稱壽獻瑶巵<lb/>
道品物維新陽剛寖長百禄咸宜觚稜五雲佳氣但遥<lb/>
瞻百拜只心馳記得華封餘祝不妨借入新詞<lb/>
　　　㸃綘唇<lb/>
旭日東生五雲宫闕光輝映百官班定拜舞朝元正<lb/>
春滿瑶巵萬壽同稱慶邊陲靜太平全盛永頼吾君聖<lb/>
<pb n="KR4d0507_WYG_009-8b"/>
　　　秦樓月<lb/>
宸京裏玉巵為壽龍顔喜龍顔喜天開盛旦日膺繁祉<lb/>
　蠻荒凱奏風塵弭羣臣虎拜同歸美同歸美山呼萬<lb/>
歲太平天子<lb/>
昌期遇天齊九五符乾數符天數今朝稱賀載逢初度<lb/>
　金莖玉屑和甘露寳罏沉水騰香霧騰香霧祈君萬<lb/>
壽永承洪祚<lb/>
皇都曉堯階奉引瞻天表瞻天表麒麟不動御香輕裊<lb/>
<pb n="KR4d0507_WYG_009-9a"/>
　電光曽記樞星繞升平自此開先兆開先兆堯天日<lb/>
月萬年長照<lb/>
龍樓燕千官拜表俱歡忭俱歡忭今宵帝座瑞光髙見<lb/>
　觚稜引領心常戀南山萬壽殷勤獻殷勤獻皇天眷<lb/>
顧必從臣願<lb/>
　　春帖<lb/>
　　　内府三對<lb/>
日月大明黄道濶　星辰髙拱紫垣深<lb/>
<pb n="KR4d0507_WYG_009-9b"/>
一念守文崇謹戒　萬年保祚愈尊安<lb/>
歛福錫民春萬國　考圖數貢歲三朝<lb/>
　　　翰苑<lb/>
史冊日星垂萬世　綸音雨露澤群生<lb/>
天章煥爛真難述　地望清髙不易登<lb/>
萬古日星垂史冊　九天雨露渥詞林<lb/>
　　　秋谷<lb/>
陽進吉亨欣道泰　位陪燮理荷年豐<lb/>
<pb n="KR4d0507_WYG_009-10a"/>
禄厚願同人足食　身安期與物俱春<lb/>
歲月從他頻往復　乾坤於我自生成<lb/>
長思日用循天理　儘足春風閲歲華<lb/>
源遠流長思世徳　身閒年老結書縁<lb/>
辭禄豈無躬稼念　讀書仍有獻芹心<lb/>
祖宗培植厚　天地發生多<lb/>
齋居如對越　廟祀儼生存<lb/>
　　疏<lb/>
<pb n="KR4d0507_WYG_009-10b"/>
　　　重修漢高祖原廟抄題疏<lb/>
伏以漢祖勃興救生民於水火神靈如在垂祀典於古<lb/>
今乃睠此邦實為原廟丹青剥落不堪上雨旁風棟宇<lb/>
傾摧未免左撑右拄矧皇朝詔㫖之屢降必聖帝明王<lb/>
之是崇欲議興修須當徧叩幸允千金之諾同施一簣<lb/>
之功復舊規模鼎新輪奐<lb/>
　　　翻修城隍廟化疏<lb/>
伏以赫赫皇靈著自金湯之始緜緜清祀通於區夏之<lb/>
<pb n="KR4d0507_WYG_009-11a"/>
中然此邦廟貌雖存而昔日帡幪漸壊豈容坐視宜共<lb/>
翻修顧非一巳之私當集諸家之善資財樂施毫端無<lb/>
惜於大書綵繪翬飛目下就成於壯觀神其知止福有<lb/>
攸歸<lb/>
伏以城隍天下之通祀實號尊嚴廟宇漢中雖舊存尚<lb/>
虧修葺踈漏恐侵於像設傾摧難妥於神靈安能袖手<lb/>
旁觀用是發心縁化木植磚瓦未免更添工糧貨財豈<lb/>
容或缺倘樂從而無恡必隂相之有歸便請芳題共圖<lb/>
<pb n="KR4d0507_WYG_009-11b"/>
勝績<lb/>
　　　重修關將軍祠抄疏<lb/>
夫生著勲勞歿有遺烈名存祀典實匪淫祠漢關將軍<lb/>
其無愧矣惟其事漢而一節不渝敵愾而萬夫莫禦威<lb/>
震華夏義薄雲霄賈勇於三分之時顯靈於百世之下<lb/>
史官有述血食是宜矧在聖朝益加徽號而文廟宻邇<lb/>
神祠舊存風雨剥摧像設有顛壓之患道途經過顧瞻<lb/>
懐怵愓之心僣願修完仍須糾率凡我同志無恡特書<lb/>
<pb n="KR4d0507_WYG_009-12a"/>
　　　修威顯行祠抄疏<lb/>
伏以正直聰明之謂神有功則祀雨暘寒燠之為沴無<lb/>
禱不從睠此古梁大哉威顯既榮膺於王爵實孚祐於<lb/>
生民惟習俗之欽崇必歲時而引閲至其出廟尚乃寓<lb/>
居議興創於行祠以安奉於㳺像基符龜卜已逢樂施<lb/>
之人材欲鳩工未有可圖之處徧干題助共與圖成神<lb/>
力所加定聞風而羶慕衆資既集看指日之翬飛楓宸<lb/>
上祝於萬年枌社咸臻於五福<lb/>
<pb n="KR4d0507_WYG_009-12b"/>
　　　修九真洞善濟侯廟疏<lb/>
伏以水有龍則靈發自真仙之洞時無雨則涸歸於善<lb/>
濟之祠跡昭著於文川澤溥施於旁邑歲華滋乆葢障弗<lb/>
完像設雖存丹青亦昧既感孚之若此豈酬報之徒然<lb/>
當議興修必須抄率揮金指廪要集善於諸家易桷墁<lb/>
墻及彰施於五色共祈隂相管取豐年<lb/>
　　　<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山嘉應夫人廟結瓦疏<lb/>
<hi>闕</hi>　望山惟南有<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>遇旱求雨如<hi>闕</hi>　　　　　　歲<lb/>
<pb n="KR4d0507_WYG_009-13a"/>
乆隳圯今復修<hi>闕</hi>　　頗成然瓴甓丹雘因循中輟功<lb/>
虧一簣終未完成士庻之心惓惓於此境内興祀侯牧<lb/>
主之雖懼僣踰不敢不告<lb/>
　　　髙祖廟補修蕭曹二相國像疏<lb/>
漢髙帝基業漢中有功斯民則此實為原廟矣况聖詔<lb/>
屢頒必以聖帝明王忠臣烈士載在祀典者所在官司<lb/>
歲時致祭為言而髙廟非淫祀之比今廟中蕭曹二相<lb/>
國像摧惡弗支采色蒙昧不稱嚴事之意敢告鄉里好<lb/>
<pb n="KR4d0507_WYG_009-13b"/>
事君子少割資金以修完之尚義樂仁福亦知所歸矣<lb/>
　　　與張南發先生集資團聚疏<lb/>
伏以人情無乆睽不合之機天道豈終屈不伸之理切<lb/>
見學正南發先生頃因刼運莫保宗親父子烏分弟昆<lb/>
鴻斷轉為異姓各在他鄉侵尋遽隔於死生飄泊但餘<lb/>
於孫姪興言及此流涕曷勝欲圖團聚之方遍告周旋<lb/>
之力當仁不讓豈無揮金解橐之人感徳既深當有銜<lb/>
環結草之報<lb/>
<pb n="KR4d0507_WYG_009-14a"/>
　　　為景介福作還鄉葬親疏<lb/>
伏以幼罹兵革父䘮藁殯於空山時混車書身世覊縻<lb/>
於異郡歎四十一年之乆奈二千餘里之遥夢繞松楸<lb/>
淚濡茵席恐溘先於一旦遂永負於九原問道裹糧已<lb/>
愧宿㫪之乏稱家辦具可憐行橐之空凡我同盟必能<lb/>
多助使子貢脱驂而賻於傳有之見曼卿委麥而歸在<lb/>
人賢者俾諧㐮事可發良心<lb/>
　　　贈曰者汪得心求助疏<lb/>
<pb n="KR4d0507_WYG_009-14b"/>
廬陵汪得心逺渉荆㐮薄遊江漢推占星緯逈起同輩<lb/>
之中文采風流可謂不覊之士但道路萍踪之乆乏資<lb/>
糧屝屨之供已割俸餘畧為津助望揮金指廪有激昻<lb/>
之情俾逆旅窮途無憔悴之歎<lb/>
　　　開庠疏<lb/>
伏以木湏就於規矩始遂其材玉不資於琢磨焉成乎<lb/>
器人亦如此理實昭然某傳詩禮於親庭襲箕裘於世<lb/>
業欲開家塾以誨童蒙惟此鄉閭凡諸子弟如能負笈<lb/>
<pb n="KR4d0507_WYG_009-15a"/>
請為書名<lb/>
　　　與蘇州人朱安求贖兄疏<lb/>
蘇州朱安士族也祖終於蘇之崑山令父終於和州教<lb/>
授繼母嫁人利其遺産安及其兄名恭者皆以計賣於<lb/>
人為奴隷同州劉楚樵憐安為出疏叩好事者得貲贖<lb/>
為良安流寓興元復見其兄恭仍在彀中援楚樵例懇<lb/>
求數語為先容以干諸人而贖之余哀其簮纓詩書之<lb/>
裔不幸遭此當途君子暨有力賢豪倘興怵惕惻隐割<lb/>
<pb n="KR4d0507_WYG_009-15b"/>
日費之餘以拯之誠仁者之用心也<lb/>
　　　興元路救荒勸分疏<lb/>
伏以職忝牧民豈可立而視其死歲逢艱食當與仁者<lb/>
求其生雖餓莩罔間於同胞况聖功猶病於濟衆是以<lb/>
古人盡勸分之道君子存周急之心爰集鄉耆以輸誠<lb/>
懇俾持疏語徃叩富豪苟囷倉發其所餘咸推惻隠免<lb/>
溝壑至於此極庶格和平便請特書無煩擬議<lb/>
　閑居叢稿卷九<lb/>
</p>
<p>
</p>
  </div>
<div>
                <head>閑居叢稿卷十</head>
    <p>
<pb n="KR4d0507_WYG_010-1a"/>
欽定四庫全書<lb/>
　閑居叢稿卷十　　　　　元　蒲道源　撰<lb/>
　　䟦<lb/>
　　　䟦郭治中所述𤓰爾佳行省事狀<lb/>
古之豪傑功烈見於當時而聲猷未盡彰於後世者多<lb/>
矣秉筆著述之士咸惜焉若桞宗元狀段太尉逸事以<lb/>
告於史官韓子為當世聞人作傳者非一然後慊於内<lb/>
故興元行省夾谷公乘時草昧負將帥之材膺爪牙之<lb/>
<pb n="KR4d0507_WYG_010-1b"/>
寄劉敵闢土奮知竭忠勲著本朝澤被梁益薨逝未幾<lb/>
而人罕有能言之者郭侯昔常受知於公而親事之耳<lb/>
熟其世家目擊其行事懼夫乆而湮沒也私為識録出<lb/>
以見示其言詳而不蕪覈而有證斯亦好著述之徒歟<lb/>
矧國朝褒䘏勲舊而公之子孫復在顯位㑹録公之事<lb/>
狀稽顙請命於朝下太常定美諡非此文尚奚徴耶余<lb/>
夙懐斯志而適郭侯之先也故䟦其辭如此云<lb/>
　　　䟦張府判關中諸公送行詩後<lb/>
<pb n="KR4d0507_WYG_010-2a"/>
凡稱譽於人者無徒諛得稱譽於人者無徒悦則為兩<lb/>
盡其道葢譽而有試則所譽者必稱情悦而能繹則所<lb/>
悦者必有益僕觀關中士夫餞平甫張侯之詩而竊有<lb/>
感焉夫張侯為政於漢中再朞矣其和而斷嚴而恕廉<lb/>
以成其公學以廣其用正已格物急吏緩民厭服於人<lb/>
心播誦於人口然後知前日稱譽之辭不為諛而今日<lb/>
施設之方亦由其能繹矣雖然張侯必能充而大之俾<lb/>
功豐而徳𢡟垂光而流榮此關中士夫平昔之所望而<lb/>
<pb n="KR4d0507_WYG_010-2b"/>
僕亦有與焉於是敬書其後而歸之<lb/>
　　　䟦趙伯儀拜叅政詩序後<lb/>
夫居公卿之位人以為當然而非幸亦無愧矣葢所謂<lb/>
當然者或以勲舊或以資望或以徳量有以厭服乎人<lb/>
心故詩曰緇衣之宜兮敝予又改為兮苟或不然則所<lb/>
謂幸爾故詩曰彼其之子三百赤芾斯二者榮辱之所<lb/>
係也叅政趙公忠愍公之冡嗣也語勲舊則忠愍服勞<lb/>
王家矣語資望則三為良刺史皆有善政矣語徳量則<lb/>
<pb n="KR4d0507_WYG_010-3a"/>
公寛𢎞重厚汪洋不見其涯涘矣如是則公卿之位捨<lb/>
公而奚適公拜大叅之命漢中部士咸以詩賀其家世<lb/>
昆弟之美在官政績之善已見於前序矣愚為明其所<lb/>
謂當然而非幸者以為在公實無愧在賀者實無諂也<lb/>
因䟦於作者之後云<lb/>
　　　䟦送劉直判卷<lb/>
比來南音説相談命過漢中者不啻車載斗量之多率<lb/>
皆揣摩附會以求售而聴者益厭今劉生自别直判年<lb/>
<pb n="KR4d0507_WYG_010-3b"/>
最少藝最精論人禍福差可准信為出數字使識者知<lb/>
所區别耳<lb/>
　　　䟦李景韓字説<lb/>
世稱韓昌黎學者仰之若泰山北斗則世之慕望者宜<lb/>
衆矣李生以昌黎諱自諱其慕有甚於羮墻之見翰學<lb/>
山木先生為字曰景韓又掇取昌黎文章事業焯焯者<lb/>
數事為生指南而著於説生持來且有請余曰此説至<lb/>
矣而復何言雖然昔李氏子蟠好古文行古禮通六藝<lb/>
<pb n="KR4d0507_WYG_010-4a"/>
經傳昌黎公作師説以貽之今李氏子愈頗好學山木<lb/>
公作字説以詔之二説並行於世生既以景韓為字又<lb/>
當以景韓為心從事斯説無愧於昔之蟠可也<lb/>
　　　䟦李希仁所藏王山木草書詩詞卷<lb/>
文章翰墨古人以為士之餘事葢言其行已大方有不<lb/>
在是者然即其文以考其學問之淵源因其字以見其<lb/>
心畫之勁正則所繫固不輕矣内翰山木公總尹興元<lb/>
時余嘗得侍燕閒聞其稱中州前輩士夫名節風誼且<lb/>
<pb n="KR4d0507_WYG_010-4b"/>
評其文章翰墨之妙則公之自負從可知矣李君希仁<lb/>
修餙好事公書舊作以遺之未幾公以太子賔客召卒<lb/>
於位希仁出此卷請予為䟦余慨公之不復見矣為之<lb/>
撫卷太息書以歸之俾後之欲識公而不及見者觀此<lb/>
猶足以彷彿其流風餘韻云<lb/>
　　　䟦節婦孫氏傳<lb/>
余忝翰林末屬五年於兹凡傳婦之貞節持卷求題詠<lb/>
者不啻十數而撰列忠臣之事者或無聞焉抑朝廷清<lb/>
<pb n="KR4d0507_WYG_010-5a"/>
明四方無事未有所因而發其藴邪將廉恥道䘮而無<lb/>
所勸激耶皆不可得而知也延祐三年冬元惡搆禍於<lb/>
陜西自取天誅時以忠義顯者僅聞一二其平居據髙<lb/>
位食厚禄者莫不委靡和附嗚呼君臣之義至明至白<lb/>
而臨事之際以嗜利保身之故昏蝕其本心顛倒錯亂<lb/>
曽不若嫠婦之所守是可嘆也已因讀孫節婦傳見其<lb/>
盛年失配貧能守義事舅姑撫諸幼艱苦百至始終一<lb/>
節凛然有烈丈夫之風可不謂賢乎今年將八秩其子<lb/>
<pb n="KR4d0507_WYG_010-5b"/>
平復以孝友聞天之報施豈徒然哉為平者倘能以予<lb/>
言紬繹之則知忠孝不為兩途矣<lb/>
　　　䟦秋谷平章試院中所作詩<lb/>
洪惟國家武定文綏際天所覆靡不臣服然設科取士<lb/>
之制未遑及之世祖皇帝朝嘗欲舉行以議者不一而<lb/>
罷今皇帝龍飛之二年斷自宸𠂻詔頒取士之式於天<lb/>
下越明年鄉試又明年郡國賔興中選之士萃京師者<lb/>
幾三百人以試於廷制命文臣翰林學士承㫖中書平<lb/>
<pb n="KR4d0507_WYG_010-6a"/>
章政事韓國李公為主文甲乙而可否之公盡心其事<lb/>
於試院中作詩七言一章凡八句其所以頌熈朝之盛<lb/>
事勸士子之為忠以報方今之榮遇思得真儒實材以<lb/>
輔成太平之治且自退托於不能意無不備温厚之氣<lb/>
藹然見於文字之外其造語之工有不待論也讀者當<lb/>
自知之宜刻堅珉以示永乆<lb/>
　　　題孫氏廬墓卷<lb/>
孔子防墓崇四尺墓為雨崩孔子泫然流涕吾聞之古<lb/>
<pb n="KR4d0507_WYG_010-6b"/>
不修墓盖𦵏者藏也欲人之弗見非所以侈於外也後<lb/>
世孝子慈孫欲報其親而無由者於是負土以増其髙<lb/>
伐石以表其外至於廬墓之説亦非禮經之正盖父母<lb/>
之䘮居倚廬體魄既𦵏是日必虞者所以使親之魂氣<lb/>
依慿於已而祔於廟也而必廬墓者曰親在是矣是棄<lb/>
之於野也世衰俗薄執親之䘮企而及之者盖少矣其<lb/>
賢者或過之不汲汲以稱道則人將何以激勸哉孫君<lb/>
之行其殆類是歟雖然孫君讀書者其顯親揚名將有<lb/>
<pb n="KR4d0507_WYG_010-7a"/>
望於後日其於此不得不與商搉之<lb/>
　　　䟦鎮南王弟庫庫布哈太子為李才卿書孫真人<lb/>
　　　　所號海霞子卷<lb/>
國家升平日乆仁漸義摩開文明之運今天子崇尚儒<lb/>
術出於生知璿源金枝之貴亦皆靡然而化及觀鎮南<lb/>
王弟為吾友李才卿所書海霞子手卷惓惓然以吾師<lb/>
稱雖其天資純茂而才卿乂以經義相導左右之使然<lb/>
詩所謂振振公子盖本於關雎麟趾之化者有不誣矣<lb/>
<pb n="KR4d0507_WYG_010-7b"/>
嗚呼盛哉<lb/>
　　　題伸蒙子林先生續孟子二卷<lb/>
亞聖七篇之書謹義利之辨明王覇之分知言養氣盡<lb/>
心知性擴善端闢邪説粹然一出於正度越諸子獨列<lb/>
於經韓子以為功不在禹下程子以為發前聖所未發<lb/>
其尊之也至矣予觀伸蒙林先生伸蒙子書續孟子二<lb/>
卷其自負為如何哉惜其生於唐季屈於下僚不克展<lb/>
其志然能不染巢賊之汙竟罵而死合孟子舍生取義<lb/>
<pb n="KR4d0507_WYG_010-8a"/>
之説良可欽仰有非世之大言而無實者比昔揚雄氏<lb/>
凖易王通氏擬經不免後世之議然皆一代儒宗也孟<lb/>
子曰若夫豪傑之士雖無文王猶興伸蒙子其庶幾焉<lb/>
　　　䟦張蜿大用恒齋卷後<lb/>
予觀恒齋衆作其叢引恒説備矣然不可不辨盖恒與<lb/>
有恒為理固一然不能無髙下淺深之别易恒卦彖辭<lb/>
極言恒之義此天地聖人自然之恒也至於爻辭不恒<lb/>
其徳或承之羞此設不恒者之戒而使之知恒之當守<lb/>
<pb n="KR4d0507_WYG_010-8b"/>
也與中庸誠者天之道誠之者人之道正相類語孟有<lb/>
恒無恒之訓正為學者言也盖下學上逹雖非二致然<lb/>
有先後工夫次第苟能持守固有之善明辨篤行無少<lb/>
間斷自有恒以造夫自然之恒將見有益於身非獨為<lb/>
齋之美名也恒齋主人以為如何<lb/>
　　　䟦吕伯充侍讀序王信手卷<lb/>
廬陵王信記母氏垂絶之言以能復其姓懐劉徐撫養<lb/>
之惠而誓報其徳此志未酬過時不娶雖雜居於市井<lb/>
<pb n="KR4d0507_WYG_010-9a"/>
而有士君子之心亦難得也侍讀先生恐其徒知報恩<lb/>
之為重而不知無後之為大許其已能而勉其未至抑<lb/>
其太過而俾就厥中斯可謂善誨人矣<lb/>
　　　䟦王賔客為畢監州作孝廉贊<lb/>
孝廉贊者今太子賔客山木王公為忠翊洋侯之所作<lb/>
也洋於興元為屬郡山木王公總尹興元日嘗謂余曰<lb/>
洋今新得郡長某東顧無憂矣然少須之未幾果以廉<lb/>
能報政暨公老謝事閒居閲數稔侯聲藹然如一日因<lb/>
<pb n="KR4d0507_WYG_010-9b"/>
喜為之贊余謂侯起家為郡守非有斬將搴旗之功為<lb/>
吏積勞之比特以孝誠動天而致耳其在官而廉亦分<lb/>
内事斯㫖在人為甚易然人罕能蹈之故謂之難也亦<lb/>
宜此山木公之文所以不容不作也傳曰君以此始必<lb/>
以此終則山木公之文庶乎為不苟作也<lb/>
　　　䟦梁氏致慤亭卷<lb/>
孝子仁人之心本於誠而禮則由義起者也上古之𦵏<lb/>
衣薪而不封樹畧於祭可知矣聖人易以棺椁為之封<lb/>
<pb n="KR4d0507_WYG_010-10a"/>
識陳其簠簋致其孝思極情文而本誠敬載在禮經班<lb/>
班可考則義起之禮不既多乎秦漢以來日趨於靡墟<lb/>
墓之間刻豐碑列儀衛苟可以致其文者無不具然誠<lb/>
之道則衰矣茌平梁氏作亭於先塋之次於歲時展謁<lb/>
之奠將以妥靈於是顔曰致慤其篤於追慕之誠可謂<lb/>
至矣考禮猶病亭之非制且致慤之名本於祭義祭當<lb/>
於廟於寢者或者又以墓為親之體魄所藏祭有不容<lb/>
已者各有援據愚謂祭於廟於寢祭之正者於墓歲時<lb/>
<pb n="KR4d0507_WYG_010-10b"/>
拜掃之祭祭之權宜者祭無所不用其誠則致慤之名<lb/>
尚何間耶如是則向之作亭者非直為觀美孝子之心<lb/>
以義起者也今之求文者非取乎贊詠將以究義理之<lb/>
無窮也故為表而出之梁氏子名宜字彦中以進士髙<lb/>
等得倅邳州選教胄學昌大可必矣積善餘慶詎不信<lb/>
然<lb/>
　　　題月山道人卷後<lb/>
翰林學士酸齋貫公以宰相子居玉堂僕時忝應奉翰<lb/>
<pb n="KR4d0507_WYG_010-11a"/>
林文字獲接餘論察其不受富貴覊束超然欲神遊八<lb/>
極之表已而果棄官浮大江而南其光塵不可見而音<lb/>
問不復通矣今李道人踵門來見余觀其貌清而不臞<lb/>
聆其言温而有理袖出士夫所贈詩卷叙其本錢塘人<lb/>
受業於上真宫之趙尊師聞蜀之青城乃神仙之勝地<lb/>
欲居之遂道長沙而西遇酸齋公與談方外事以清識<lb/>
見賞字以月山叙之言如此夫錢塘天下之繁麗而岷<lb/>
山天下之岑寂也道人舍彼而有取乎此其出塵之想<lb/>
<pb n="KR4d0507_WYG_010-11b"/>
可尚矣余既異貫公之為人其所許可必不誣矣然月<lb/>
山之義道人亦嘗思之乎夫月之在天吾行亦行吾止<lb/>
亦止吾與月初皆無意也今西山之月即向西湖之月<lb/>
以我之無心值彼之無意随其所在翫其光華食其沆<lb/>
瀣施者不吝得者不徳至於一氣存於中夜合盈朒之<lb/>
有常體運行而不息雖吾身之𣺌然其長生乆視未可<lb/>
倫擬然此心磅礴天地之間雖與之終古可也此道人<lb/>
之能事余可得而知也若夫修煉之極萬一至人授以<lb/>
<pb n="KR4d0507_WYG_010-12a"/>
飛升變化之術超萬仭之嵳峩凌倒影而下視挹浮丘<lb/>
而謝時人則余不可得而知也若貫公命號之意其出<lb/>
於此耶抑不出於此耶恨不得而叩之<lb/>
明月出山時草木含清華鶴鳴境逾靜猿叫驚復嗟氷<lb/>
輪欲飛去翠嶂還周遮沉沉開玉宇灝灝真仙家道人<lb/>
虚空白萬籟絶囂譁湛然方寸間兀坐思無邪息㣲殆<lb/>
以踵氣運猶轉車生明與生魄相顧不我遐丹元洗沆<lb/>
瀣淨書遺垢瑕况有龍虎鼎内外皆丹砂飛歩輕培塿<lb/>
<pb n="KR4d0507_WYG_010-12b"/>
逸情𣺌烟霞隻影倒下山慎勿對俗誇<lb/>
　　　䟦興元總尹王信夫九歌圖後<lb/>
屈子作九歌盖以忠不見明窘廹無聊天髙莫能訴地<lb/>
逈莫能容託於楚俗祀神詭怪之辭以攄憤懣先賢論<lb/>
之悉矣今畫家<hi>闕</hi>象為圖其詭異之狀使人因畫以證<lb/>
原之歌因歌以求原之心千數百載之下觀者不勝感<lb/>
慨今興元總尹王侯信夫藏此卷請余為後語予謂侯<lb/>
際清平之世出牧千里得施澤於民歎古人之不遇而<lb/>
<pb n="KR4d0507_WYG_010-13a"/>
幸我之遇則當思其報稱者為如何哉既以告侯遂書<lb/>
於其畫之左<lb/>
　　　䟦姚安仁山水圖序<lb/>
余寓京師聞秋谷李韓公言昔嘗於奉元髙左丞飛卿<lb/>
家坐間有畫師姚安仁適至髙詢所為畫山水安仁應<lb/>
曰人言畫山水易事某甚以為苦毎作一幅必徃來胸<lb/>
中經營累日然後敢落筆亦如文士得題而苦思也當<lb/>
其未得時局促無聊雖囚之桎梏無以踰此及其豁然<lb/>
<pb n="KR4d0507_WYG_010-13b"/>
有得方脱然而釋矣髙為之大笑觀其所作此幅僅三<lb/>
尺許𣺌然有千萬舉武之氣象其山川之開闔樹林之<lb/>
疎密樓閣之掩映景色之晦明石潤而雨冥水舒而空<lb/>
濶扁舟<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>岸漁者畢出或聚而分或挈而徃其天趣之<lb/>
入眼怳然坐我於滄洲烟渚之間則古人之所謂畫工<lb/>
之心苦并安仁所言不為過矣智君善甫詳雅人也持<lb/>
卷求䟦余非真識姑以聞於秋谷及所見之梗概題諸<lb/>
左方<lb/>
<pb n="KR4d0507_WYG_010-14a"/>
　　　䟦惠顯卿萱堂詩卷<lb/>
物之寓天下者有時而壊理之在人心者無時而忘余<lb/>
於斯堂見臨原祖孫之心也臨原姓惠氏字顯卿事母<lb/>
至孝扁堂曰萱萱本諼字義訓為忘詩曰焉得諼草言<lb/>
樹之背盖取其物能忘人之憂耳夫顯卿以誠悦親而<lb/>
為此堂也其孝為如何哉是宜當時之賢士大夫樂為<lb/>
詩文以贊美之顯卿既殁堂為風雨所弊詩文亦頗逸<lb/>
墜孫元輔為念某祖寧不惕然而動於中此盖由理存<lb/>
<pb n="KR4d0507_WYG_010-14b"/>
於心無忘則物之壊者可得而復矣故堂起廢而仍舊<lb/>
規詩補亡而成巨軸繼志述事乃今見之雖然前日之<lb/>
萱顯卿悦親之心忘憂之物也今日之萱元輔思親之<lb/>
心泫目之物也憂樂雖殊為孝則一草木初何與焉後<lb/>
元輔者若子若孫則當以元輔之心為心勿替引之癸<lb/>
亥之九月余忝秋闈考試至奉元友人羅壽甫持卷固<lb/>
請題其尾為書於秦川驛<lb/>
　　　䟦何子鑑字説<lb/>
<pb n="KR4d0507_WYG_010-15a"/>
攻他術而不精者其極不過於敗事攻醫術而不精者<lb/>
其弊必至於傷生故周禮冡宰列醫師之官以稽醫事<lb/>
而制其食十全為上十失四為下顧不重歟醫學正何<lb/>
君子鑑自幼業醫以能充教職持其鄉先生與命字之<lb/>
説懇求余䟦其意欲君窮醫之理如鑑之於物夫洞見<lb/>
五臟逆知死生豈可人人求之然自軒岐以來代不乏<lb/>
人古經論著具垂於世今君既能加精究之功悟幽㣲<lb/>
之㫖以下工為鑑戒而希十全之上工免於術不精之<lb/>
<pb n="KR4d0507_WYG_010-15b"/>
誚不負向來鄉先生之所期者此余所以刮目而待也<lb/>
歟<lb/>
　　　䟦王知府仲常致仕封贈手卷<lb/>
穹爵大官人以為貴識者未以為貴贈先封内人以為<lb/>
榮識者未以為榮何取乎可貴可榮者惟初終無玷進<lb/>
退有道而已苟不出乎此其貴雖焜燿於時其榮雖逮<lb/>
及其親而弗厭於人心者有矣而何以為榮且貴哉知<lb/>
府仲常王侯晉寧人也自厥考府君已居興元余是以<lb/>
<pb n="KR4d0507_WYG_010-16a"/>
深知其人侯初以材推擇為吏繇路升至省掾俱以廉<lb/>
能稱及佐郡専城與初為吏時謹飭無少異不汲汲奔<lb/>
競以求峻擢惟守分循資是以雖逹而不至於顯既守<lb/>
嵐將終更時當引年矣上章乞致仕制令授以四品勲<lb/>
爵内亦如之考妣皆贈五品此雖可賀然皆仕進者之<lb/>
常例余觀世之顯逹者非不多其穹爵大官封贈之侈<lb/>
雖動盪世俗之耳目然概其生平辱不盖榮者亦不少<lb/>
求如侯之出處無愧古人者有數則真可榮可貴而可<lb/>
<pb n="KR4d0507_WYG_010-16b"/>
賀者信在此而不在彼也識者必能辨之至其歴官之<lb/>
詳退休之美叙與詩皆備矣兹不贅云<lb/>
　　　䟦壽星手卷<lb/>
天下平治四海九州民樂其生即壽域也是以秋分之<lb/>
後南極星現而明畫家圖老人像及龜鶴等為壽星所<lb/>
傳尚矣興元某宣差公為一路長人有以獻之者俾予<lb/>
題䟦予以為公當體朝廷意俾民安業於春風和氣之<lb/>
中不但如此卷退藏於宻而已不知公以為何如<lb/>
<pb n="KR4d0507_WYG_010-17a"/>
　　　䟦李紹琮字説<lb/>
余弟徳衡聚學於唐固間得李君紹琮者與之交愛其<lb/>
端重好義雅稱道焉余於是亦有半面之識一日以未<lb/>
字為請余雖諾而未暇因念李君年及艾而字未立在<lb/>
朋友間不為無過而予弟與之遊竊深咎之既而徳衡<lb/>
自雲南寄君集御史所作李君國珍字説一紙然後知<lb/>
其平昔非無此心但以人㣲言輕必求當世知名之士<lb/>
以發揚之余又竊喜焉今夫李君名字之義御史之文<lb/>
<pb n="KR4d0507_WYG_010-17b"/>
固無餘藴矣雖然余請拾其遺棄以不虚前日之諾焉<lb/>
周禮大宗伯以黄琮禮地其為國珍宜矣盖琮之為玉<lb/>
因物以致其誠取地以製其象易曰敬以直内義以方<lb/>
外國珍果能用力於斯則御史所謂他日洗目而觀玩<lb/>
者庶其在此乎<lb/>
　　　題宋張提刑禱雨詩碣<lb/>
右宋提刑張方之所作也方攝興元安撫當宋嘉定癸<lb/>
未擾攘之秋而能修城郭繕兵備舉百廢而一新之可<lb/>
<pb n="KR4d0507_WYG_010-18a"/>
謂有為之士矣今讀此詩見其憂旱禱雨燃炬宵行不<lb/>
遑寧處有憫農憂世之心惜乎舊碑零落今重刋於石<lb/>
非惟前人之志有以見乎後而凡為政者觀之庶亦有<lb/>
感於斯而興起焉<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_010-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷十<lb/>
</p>
<p>
</p>
  </div>
<div>
                <head>閑居叢稿卷十一</head>
    <p>
<pb n="KR4d0507_WYG_011-1a"/>
欽定四庫全書<lb/>
　閑居叢稿卷十一　　　　元　蒲道源　撰<lb/>
　　齋醮文<lb/>
　　　天壽節金籙醮意<lb/>
伏為聖明在御教典重興誕播玉音俾修金籙蓋欽崇<lb/>
於𤣥範兼創造於鴻儀肇自禁中頒行天下<hi>臣某等</hi>適<lb/>
逢盛際同謝殊恩敢遵制作之科少效涓埃之報企延<lb/>
真馭庸集勝縁伏願皇帝陛下寖明寖昌時萬時億光<lb/>
<pb n="KR4d0507_WYG_011-1b"/>
増烈祖克慰在天之靈壽介慈闈永享如春之樂衍仙<lb/>
源之吉慶措黎庶於雍熙<lb/>
　　　又<lb/>
伏以聖人有作基緖方隆德澤普施飛潜均被念微生<lb/>
之多幸惟大造之曷酬誕節甫臨仙科敬啓肅琳宇紫<lb/>
清之境誦琅函精白其心伏願真聖垂休乾坤叶慶鳳<lb/>
紀永綿於北闕奚啻萬年龍顔長覲於東朝共膺多福<lb/>
際於奄有樂此時雍<lb/>
<pb n="KR4d0507_WYG_011-2a"/>
　　　又<lb/>
伏以天開有道之君丕承大統臣頌無疆之祝敢效微<lb/>
中適華渚之標祥肅净壇而祈壽敷揚妙典對越髙真<lb/>
伏兾誠悃上通純禧孚祐俾皇祚延洪於億載而蒼生<lb/>
永享於太平<lb/>
　　　祝壽疏<lb/>
玉宇風清正少昊司秋之始瑤圖日永方聖人應運之<lb/>
新喜溢垓埏慶綿宗社恭惟大元今上皇帝萬嵗萬嵗<lb/>
<pb n="KR4d0507_WYG_011-2b"/>
萬萬嵗虹光啓旦龍德居尊得世嫡之正傳紀嵩呼之<lb/>
盛事與天同久壽奚啻於萬年如日方升光懋昭於四<lb/>
海願慿𤣥教永祝皇元<lb/>
　　　地震祈禳醮意<lb/>
伏以地得一以寜安貞則吉坤以柔而動震為非常<lb/>
尚蒙厚載之恩幸免橫傷之苦敢抄衆姓同結善縁以<lb/>
今月某日<hi>云云</hi>伏願高穹洞鑒后土永寜聖壽綿綿鞏<lb/>
鴻基而有慶民生皡皡延蟻命以無虞尚兾道慈俯從<lb/>
<pb n="KR4d0507_WYG_011-3a"/>
愚志<lb/>
　　　又<lb/>
即日三薰滌慮九頓投誠仰對元慈下伸丹悃伏為某<lb/>
大鈞播物下土微生叨居覆載之中蔑有涓塵之報切<lb/>
謂天地者萬物父母人民者二儀肖形今嵗地震凡三<lb/>
羣心戰懼豈有母不安静而令子不驚危或流行大數<lb/>
之使然或愚闇積愆之所致細循厥理莫究其端衆共<lb/>
發於誠心遂䖍修於大醮俯陳素悃仰奏朱章庶祈厄<lb/>
<pb n="KR4d0507_WYG_011-3b"/>
運之消以為含生之請伏願玉真保祐大道維持得一<lb/>
以寜無復動搖之患既厚而載永資生育之恩民俗阜<lb/>
安皇圖鞏固<lb/>
　　詞文<lb/>
　　　啓<lb/>
伏以天地清寜物自然而成遂隂陽動静理不宜於過<lb/>
差豈期變異之逢尤切兢惶之至僉謀禳解謹事薰修<lb/>
惟真聖之俯臨庶凡情之上達敢傾葵藿祗薦藻蘋<lb/>
<pb n="KR4d0507_WYG_011-4a"/>
　　　朝<lb/>
雞鳴而起既澡潔其身心雀躍以前敢敷陳其詞悃九<lb/>
門非逺諸聖孔臨願祈坤道之寜罔避天威之凟益隆<lb/>
眷命安國勢於覆盂相協攸居措民生於奠枕<lb/>
　　　午<lb/>
皇矣上帝嚴午刻之對揚至哉坤元奈戍年而震動委<lb/>
躬伏地請命籲天欲圖功於敉寜兾施恵而憐憫蟻忱<lb/>
至切鴻造是依<lb/>
<pb n="KR4d0507_WYG_011-4b"/>
　　　夕<lb/>
萬籟無聲帝座煌煌而在上羣情有請仙科歴歴以陳<lb/>
前惟灾異之不常甚春秋之所紀地維弗靖天道難明<lb/>
敢慿祈懇之誠庶獲底寜之助安貞之吉孚祐是圖<lb/>
　　　散<lb/>
下民之孽致母道之弗寜至諴感神兾天心之悔禍已<lb/>
伸丹奏復竭素忱某等重念形判三才氣惟一貫但拘<lb/>
愚蠢罔致中和故於定位之間屢有失常之異蓋厚而<lb/>
<pb n="KR4d0507_WYG_011-5a"/>
不敢不蹐雖安而復慮復危合衆姓以薰修資善功而<lb/>
佑䕶伏願皇建有極德合無疆本朝凝鼎命之隆福延<lb/>
於下比屋免震驚之患人遂其生誓畢微軀永酬大造<lb/>
　　　又意<hi>并詞</hi>
伏念某安居覆載類禀隂陽自惟汚濁之微軀曷報生<lb/>
成之大德又况營為之際有干造化之和乃秋乙未辰<lb/>
刻地震灾異之書春秋所重身戰兢而若陷魄散逝以<lb/>
難收<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>喘稍寜同盟是議不展薰修之敬莫伸禳解之<lb/>
<pb n="KR4d0507_WYG_011-5b"/>
方謹按科冲以伸愚悃伏願𤣥穹主宰大道髙真保祐<lb/>
生民維持太極天地位而萬物育氣底康平國家泰而<lb/>
四海清域居仁壽誓堅素志以答生成<lb/>
　　　疏詞<lb/>
坤為母道願歸厚載之仁震則子驚罔效資生之報夙<lb/>
夜不勝於祗懼禱祈惟望於安貞伏願皇鑒有臨至誠<lb/>
無息地維綏静道符得一之寜聖祚綿長極配函三之<lb/>
永歛時五福敷錫庶民<lb/>
<pb n="KR4d0507_WYG_011-6a"/>
　　祝詞<lb/>
　　　文廟朔朢祝詞<hi>四月朢日元命</hi>
日月相朢而見彩正屬兹辰乾坤合契以呈祥載臨元<lb/>
命時既逢於協吉心敢後於祝釐仰惟禮樂之宗昭昭<lb/>
在上壽我國家之脈永永無窮<lb/>
　　　又<hi>正月旦</hi>
大聖人闡開名教萬世共由今天子整齊乾坤羣材樂<lb/>
育時方亨於泰道義爰重於履端仰惟禮樂之宗昭昭<lb/>
<pb n="KR4d0507_WYG_011-6b"/>
在上壽我國家之脈永永無窮<lb/>
　　　又<hi>六月旦</hi>
聖朝崇尚於斯文實超今古臣子陶成於大造未答涓<lb/>
埃敢因建未之辰切效同寅之祝仰惟夫子道百世以<lb/>
彌光佑啓我君壽萬年而克永<lb/>
　　　又<hi>十二月朢</hi>
天開聖治道復振於斯文澤在人心言自成於善頌時<lb/>
惟餞嵗臘已含春闡明東魯之風式尊夫子願獻南山<lb/>
<pb n="KR4d0507_WYG_011-7a"/>
之壽以報吾君<lb/>
　　　元命<lb/>
每嵗六度降人間星臨元命諸侯一德尊天子日講彛<lb/>
儀詣孔室以寅恭想堯階而祝頌仰兹將聖如日月之<lb/>
不踰佑我至仁與天地以同久歛時五福敷錫庶民<lb/>
　　　聖節<lb/>
乾坤合粹正篤生真主之期日月有明方大闡聖人之<lb/>
道敢勤頌禱永答生成冀皇祚之無疆時萬時億賴素<lb/>
<pb n="KR4d0507_WYG_011-7b"/>
王之顯相寖明寖昌<lb/>
　　　又<hi>五月旦日</hi>
<hi>闕</hi>　蕤賓直斗杓之在午月逢朔旦效<hi>闕</hi>　之同寅詣<lb/>
孔室以周旋覩<hi>闕</hi>　　　　　　　　　而善頌於<lb/>
皇文教極日月之照臨<hi>闕</hi>　　人與天地以悠乆<lb/>
　　節辰致語<lb/>
　　　天厯改元南至致語<lb/>
伏以天地發生必自本元之妙隂陽消長不離剥復之<lb/>
<pb n="KR4d0507_WYG_011-8a"/>
機節屇履長躬伸晉賀恭惟尊候茂對令辰願快覩於<lb/>
清寜獲<hi>闕</hi>臻於福祉其於頌述罔既敷宣<lb/>
　　　南至節語<lb/>
伏以雷在地中肇應一陽之復雲呈天上式書五物之<lb/>
祥儀雖亞於嵗朝厯蓋<hi>闕</hi>於日至恭惟尊候履此令辰<lb/>
願從剛長之端茂集朋来之祉其於稱願罔既敷宣<lb/>
　　　又<lb/>
伏以厯元所起載逢朔日之臨子氣方<hi>闕</hi>已應地雷之<lb/>
<pb n="KR4d0507_WYG_011-8b"/>
復天心可見雲物謹書恭惟尊候茂對剛辰願五福以<lb/>
咸臻隨一陽之寖長其於賀悃罔究頌言<lb/>
　　　又<lb/>
伏以日至乎南已測土圭之景陽生於子初飛律管之<lb/>
灰物意漸蘇雲祥載紀恭惟尊候茂對剛辰願膺鼎至<lb/>
之禧以<hi>闕</hi>履長之慶其於申賀罔究頌言<lb/>
　　　又<lb/>
伏以天開於子日至乎南惟願尊親履兹令序茂對微<lb/>
<pb n="KR4d0507_WYG_011-9a"/>
陽之復備膺純嘏之臨稱頌雖勤敷宣罔既<lb/>
　　　又<lb/>
伏以雷在地中已驗一陽之復雲呈天上載書五色之<lb/>
祥律應飛葭禮嚴獻襪恭惟尊候踐此令辰茂迎亞嵗<lb/>
之休倍<hi>闕</hi>履長之慶其於稱頌罔既敷宣<lb/>
　　上梁文<lb/>
　　　崇文閣上梁文<lb/>
<hi>闕</hi>　　方京師為首善之地若稽三代<hi>闕</hi>　　　　之<lb/>
<pb n="KR4d0507_WYG_011-9b"/>
原今上皇帝發政施仁仰繩祖武右文尚德創設儒科<lb/>
政府揚休期大猷之是闡中臺集議懼闕典之未興以<lb/>
為教胄子既有成均尊聖經可無傑閣欽承上㫖大發<lb/>
積緡官不科需用咸資於素畫農無妨作役盡募於閑<lb/>
民朝士程工梓人奏技前瞻離位後鎮坎宫切雲漢之<lb/>
昭囘萃菁莪之樂育致廣大也擴充吾道之規模極髙<lb/>
明焉振起斯文之氣象圜橋門之冠帶藏闕里之詩書<lb/>
擇吉旦而上虹梁協衆誠而修燕賀輒伸善頌以佐歌<lb/>
<pb n="KR4d0507_WYG_011-10a"/>
謠<lb/>
　東百尺巍巍壯辟雍何止都城為偉觀要教萬里振<lb/>
　　文風<lb/>
　南魚躍鳶飛理可探為學要須真踐履休誇晉士好<lb/>
　　清談<lb/>
　西遙望晴山步武齊聖道巍然正如此管商功利本<lb/>
　　来低<lb/>
　北士貴懷材兼抱德寄聲胄學衆儒英勉力進修毋<lb/>
<pb n="KR4d0507_WYG_011-10b"/>
　　自惑<lb/>
　上時際明君與賢相潭潭栢府力扶持突兀今朝見<lb/>
　　新創<lb/>
　下一一牙籖懸滿架窮經自可應時需焉用區區求<lb/>
　　學稼<lb/>
伏願上梁之後朝廷清謐禮樂興行洋洋藹弦誦之音<lb/>
濟濟登茹連之士上不負於天子仰答殊恩下可濟於<lb/>
蒼生以攄宿志四海底雍熙之治一時稱作養之功罔<lb/>
<pb n="KR4d0507_WYG_011-11a"/>
俾斯樓徒為虚器<lb/>
　　詩聯<lb/>
　　　五言<lb/>
不覺星移柄　空驚露濕衣<lb/>
霜林惟柏翠　雪岸覺梅香<lb/>
山骨寒逾瘦　林頭晚更髠<lb/>
火深灰善養湯溢水能平<lb/>
倒藤蛇赴壑　怪石虎蹲崖<lb/>
<pb n="KR4d0507_WYG_011-11b"/>
客有懷金愧　官無製錦傷<lb/>
詩情籠萬物　文氣鼓千軍<lb/>
喬松鬚鬛古　老竹子孫蕃<lb/>
折腰憐竹弱　强項喜松剛<lb/>
氷消泉脈動　雨足土膏肥<lb/>
羞作脂韋態　真存鐵石心<lb/>
一誠能動物　百偽謾勞心<lb/>
謹持三尺憲　豈徇一毫私<lb/>
<pb n="KR4d0507_WYG_011-12a"/>
但欲修身俟　寜容著力求<lb/>
　　　七言<lb/>
行樂忍令佳節負　光陰不為少年留<lb/>
雨聲不響樹無葉　春信欲通梅有花<lb/>
老屋摧頽秋更漏　空牀移徙夜頻興<lb/>
殘日壓山火鏡破　晚霞照水金鱗開<lb/>
夢裏華胥真自樂　門前黃菊任渠開<lb/>
松姿不管嵗来去　栁色能隨春淺深<lb/>
<pb n="KR4d0507_WYG_011-12b"/>
勝人到底歸天定　作德從来必日休<lb/>
午睡正濃茶有味　宿酲未解酒無情<lb/>
商量歸計梁間燕　告訴哀情樹杪蟬<lb/>
風烈但教摧杞梓　雨多徒見盛蒿莱<lb/>
農畆及時皆墾治　訟庭終日甚清閒<lb/>
墾田處處無閒曠　比屋家家有蓋藏<lb/>
平生自謂金蘭契　一日翻成貝錦言<lb/>
眼前徑路須教濶　度外功名不用忙<lb/>
<pb n="KR4d0507_WYG_011-13a"/>
秋色但能頳棗頬　嵗華不解白松髯<lb/>
名花不厭植千本　惡草莫教留一苗<lb/>
轡攬豺狼應逺遁　鼎成魑魅莫能逢<lb/>
髙風毎極吹嘘力　皦日寜忘感激情<lb/>
在郡恰如無異跡　去官便覺有斯人<lb/>
秋月幾圓離别後　春風長憶笑談間<lb/>
物外烟霞春不老　人間膏火日相煎<lb/>
豈是挽弓能中鵠　須知誤㸃謾成蠅<lb/>
<pb n="KR4d0507_WYG_011-13b"/>
無才只得居人後　有禍安能替子先<lb/>
笑談逈出風塵表　文字長留天地間<lb/>
立身自致青雲上　衣錦人行白晝中<lb/>
志帥果能降氣卒　酒兵何用破愁城<lb/>
　　　四六散聯<lb/>
恵我無疆　嚮明而治　飲氷茹蘗　萆門圭竇<lb/>
施於有政　中夜以興　依水泛蓮　蘭省玉堂<lb/>
江漢炳靈　蕭規曹隨　朝三暮四　魚目鰥鰥<lb/>
<pb n="KR4d0507_WYG_011-14a"/>
乾坤間氣　房謀杜斷　枉尺直尋　雞聲喔喔<lb/>
既有功而見知　雖死灰之復然　非特愛之欲其生<lb/>
則無思而不服　奈晨星之將沒　蓋惟仁者必有壽<lb/>
向非義也一介不取諸人　莫非命也不容著力而求<lb/>
今則受之萬鍾何加于我　豈有他哉惟務修身以俟<lb/>
韓琦薦士而或失之老泉　顔子一瓢道則同於禹稷<lb/>
富弼知人乃見遺於山谷　景公千駟名有愧於夷齊<lb/>
卧治淮南扵汲黯固無害也<lb/>
<pb n="KR4d0507_WYG_011-14b"/>
計安天下在漢廷為有人乎<lb/>
燭武無能為智者自知而止<lb/>
周公不復夢聖人尚歎其衰<lb/>
　<lb/>
　<lb/>
　<lb/>
　<lb/>
　閑居叢稿卷十一<lb/>
</p>
<p>
</p>
  </div>
<div>
                <head>閑居叢稿卷十二</head>
    <p>
<pb n="KR4d0507_WYG_012-1a"/>
欽定四庫全書<lb/>
　閑居叢稿卷十二　　　　元　蒲道源　撰<lb/>
　　樂府<lb/>
　　　酹江月<hi>次李壽卿侍西軒先生九日賞菊</hi>
暮秋天氣似堪悲還有一般堪悦憔悴黃花風露底香<lb/>
韻自能招客手當紅牙觴飛急羽且為酬佳節龍山依<lb/>
舊不知誰是豪傑　我愛隠士風流就開三徑欲往無<lb/>
能得萬事㑹須論一醉非我非人非物座上狂歌尊前<lb/>
<pb n="KR4d0507_WYG_012-1b"/>
起舞待向醒時説傲霜枝在莫教空老寒色<lb/>
　　　又<hi>次梅隠丈壽旦感懷</hi>
南箕月直想青天萬里光芒生夕誰料英靈如此賦辜<lb/>
負生平胸臆世事悠悠塵縁衮衮仰看晴空碧利名餘<lb/>
子面騂羞汗長瀝　幸自吾愛吾廬南山招隠灑掃躬<lb/>
厮役但願身强餘慶在流與子孫逢吉暢飲怡情浩歌<lb/>
乗興風月共呼集從今數去那朝非是生日<lb/>
　　　水調歌頭<hi>癸未中秋雨悶中示德衡弟</hi>
<pb n="KR4d0507_WYG_012-2a"/>
天公何見戲凡事毎相乖應知今夜秋半故故放雲霾<lb/>
不遣妲娥窺户空使騷人賞客樽爼預安排無復弄清<lb/>
影祗自黯愁懷　下簾櫳收綺席罷金釵誰能為我叩<lb/>
廣寒玉殿令開待得良辰美景却遇凄風苦雨好事實<lb/>
難諧髙卧清無夢簷溜滴空堦<lb/>
　　　又<hi>次權待制韻</hi>
燕城過長夏鄉思若為禁故園松竹瀟洒乆矣負幽尋<lb/>
賴有仙壇詩伯同寓玉堂清署相顧意殊深餘暇儘談<lb/>
<pb n="KR4d0507_WYG_012-2b"/>
笑煩暑自消沉　繞長廊臨静砌稱閑心颼颼樹杪風<lb/>
至流水入衣襟尚愧無窮汗簡也預諸公奮筆投跡是<lb/>
非林何日了官事倒珮脫冠簮<lb/>
　　　滿庭芳<hi>南營探梅至梅隠丈故居</hi>
長憶當年讀書牕下嵗寒留看孤芳巡簷索笑重到更<lb/>
彷徨梅隠先生何在清江外新構茅堂人應道攀枝嗅<lb/>
蘂那得救飢膓　多情餘習氣芒鞋竹杖未忍相忘但<lb/>
年年依舊踈影幽香好是春風近也猶記得吟繞昏黄<lb/>
<pb n="KR4d0507_WYG_012-3a"/>
開樽飲參橫斗轉同醉卧花傍<lb/>
　　　木蘭花慢<hi>壽王國賓總管</hi>
數當今人物問誰似玉堂仙但蘇子才名居中未幾補<lb/>
外何偏天公意深有在要周流海内作師傳萬古斯文<lb/>
正脈一生前聖遺編　胸襟理勝自超然雖老未華顛<lb/>
念厚禄崇資真成大耐何計榮遷心期嵗豐民樂更公<lb/>
庭無訟酒如川喚取梅花為壽看他老檜千年<lb/>
　　　又<hi>壽劉邢公</hi>
<pb n="KR4d0507_WYG_012-3b"/>
八旬今又八説尚齒更誰尊况賜號司徒疏封大國榮<lb/>
及生存白麻制詞新寵算一家四世被皇恩七十兒為<lb/>
内相斑衣笑捧金樽　近聞迎駕到金門親奉玉音温問<lb/>
父子行年康寜壽考定省晨昏鑾坡正須耆舊道平時致<lb/>
仕不宜論這種靈椿丹桂天公偏養深根<lb/>
　　　西江月<hi>九日南城郊行</hi>
堤栁風前影瘦池荷雨後香殘髙秋風色已闌珊落日<lb/>
孤烟微暗　平野大家徐步此身贏得長閑路逢俗子<lb/>
<pb n="KR4d0507_WYG_012-4a"/>
笑相看道我為歡冷淡<lb/>
　　　清平樂<hi>李子文恵秋瓜</hi>
一罌甘露来自東陵圃五色金盤摩詰句到口聊消沉<lb/>
痼　割開碧玉稜層嚼時牙頬生氷可惜這般風味不<lb/>
當六月炎蒸<lb/>
　　　又<hi>壽趙總管</hi>
相門華胄勲業誰居右且向人間涵養就鼎軸青氊依<lb/>
舊　鄜延遺愛尤思梁州新政方宜處處邦民香火祝<lb/>
<pb n="KR4d0507_WYG_012-4b"/>
君千嵗為期<lb/>
　　　又<hi>壽李平章</hi>
<hi>闕</hi>年宫教龍躍隨天造定策兩朝儒者後勲業更誰能<lb/>
到　玉堂暫得餘閑歸来燕坐知還待滿令公書考却<lb/>
囘絲竹東山<lb/>
　　　㸃絳唇<hi>次杜仲正經歴懹古韵</hi>
少日峥嶸已看紫氣衝牛斗詩才神授我輩宜緘口<lb/>
蓮幕風流得見芝睂秀空搔首野梅官栁先落君家手<lb/>
<pb n="KR4d0507_WYG_012-5a"/>
　　　又<hi>重次前韵三闋</hi>
西蜀明侯鈎連閣道蒼崖斗漢皇天授故國嶓江口<lb/>
往事浮雲依舊梁山秀時延首淡烟踈栁欲畫無竒手<lb/>
　　　又<lb/>
一賦阿房水之江漢星之斗精微心授不待形容口<lb/>
贈我新詞字字皆竒秀宜稱首肯教韓栁獨擅文章手<lb/>
　　　又<lb/>
深味遺編無心禄仕求升斗學慙師授朱墨聊餬口<lb/>
<pb n="KR4d0507_WYG_012-5b"/>
自笑踈頑詎敢儕英秀寜低首五株門栁閑袖春風手<lb/>
　　　又<hi>賦野荼䕷</hi>
玉蕋瓏璁繞籬盈樹知誰種碧雲堆重化作飛瓊洞<lb/>
勾挽春衫裊裊珠瓔弄風微動行人飛鞚更著清香送<lb/>
　　　又<hi>趙嘉議大尹壽席</hi>
政感豐年天公不禁興元酒金巵如斗滿獻君侯壽<lb/>
福禄川增来處由寛厚從今後平登朝右官與人長久<lb/>
　　　臨江仙<hi>次仲正經歴韵三闋</hi>
<pb n="KR4d0507_WYG_012-6a"/>
世路滔滔方得意從渠掉臂昻頭峥嶸笑殺楚纍囚功<lb/>
名雖自許妻妾見應羞　吏隠羨君懐雅志胸中自有<lb/>
嵩丘且須夏葛與冬裘隨時無不可未用賦歸休<lb/>
　　　又<lb/>
健筆興来揮樂府無愁可到睂頭可憐郊島兩詩囚枯<lb/>
腸徒自惱騂汗只供羞　我欲與君追李白神遊共訪<lb/>
丹丘千金不惜翠雲裘呼兒多換酒一醉萬縁休<lb/>
　　　又<lb/>
<pb n="KR4d0507_WYG_012-6b"/>
俗務相仍何日了紛紛百緒千頭空教縈繞似遭囚情<lb/>
知鷗與鷺亦解替人羞　春曉拂衣隨父老扶攜尋壑<lb/>
經丘本無肥馬衣輕裘閑身元自在不問幾宜休<lb/>
　　　又<hi>次解東庵學士詠梅韻</hi>
聞説東庵梅最好何須逺訪西湖金衣相映玉肌膚幽<lb/>
香俱可愛顔色不妨殊　花主惜春仍好事作詩清似<lb/>
林逋氷蕤雪萼正敷腴只愁無客至那怕酒頻沽<lb/>
　　　朝中措<hi>張允濟子滿晬</hi>
<pb n="KR4d0507_WYG_012-7a"/>
熊羆佳兆應神籖何必夢中占看取龍顱犀角不愁長<lb/>
守虀鹽　今朝滿晬諸般排比筆墨先拈休道添丁無<lb/>
用能教乃祖掀髯<lb/>
　　　鷓鴣天<hi>和客中重九</hi>
冷落寒芳一逕幽無詩無酒若為酬一生幾得花前醉<lb/>
兩鬢難禁客裏秋　思往事淚盈眸共嗟日月去如流<lb/>
短歌謾寄鄉鄰友寫入新牋字字愁<lb/>
　　　又<hi>壽楊同知</hi>
<pb n="KR4d0507_WYG_012-7b"/>
好景良辰近上元天公為問產英賢政聲洋溢春風外<lb/>
德澤流行漢水邉　官一品壽千年應知仁者得兼全<lb/>
鳯凰池上恩波暖指日丹墀歩武聨<lb/>
　　　又<hi>壽耶律總管</hi>
霢霂春膏兆有年街頭粟賤不論錢時機似見天心順<lb/>
物理端由刺史賢　人富貴壽綿延滿城桃李動芳妍<lb/>
邦民香火才收罷黄閣聲名次第傳<lb/>
　　　太常引<hi>送趙叅政西城别筵</hi>
<pb n="KR4d0507_WYG_012-8a"/>
相君今日已登程暫車馬駐西城尊酒若為情且喚取<lb/>
雙歌送行　逺山顰蹙秋波凝竚清淚也盈盈便有遏<lb/>
雲聲怎留得前頭斾旌<lb/>
　　　人月圓<hi>趙君錫再得雄</hi>
君家陰德多多種重得讀書郎掌中驚看隆顱犀角黛<lb/>
抹朱粧　最堪歡處靈椿未老丹桂先芳他年須記于<lb/>
門髙大車馬煌煌<lb/>
　　　感皇恩<hi>次子驤莭使示趙内翰韻</hi>
<pb n="KR4d0507_WYG_012-8b"/>
家世本吾儒六韜能曉從事和林十年了一麾纔把尤<lb/>
被揶揄嗔早漢城官滿處人傳道　郊次攀留馬前持<lb/>
抱<hi>闕</hi>　殷勤盡癃老謂君到處不見月烏驚繞天公終<lb/>
料理桑榆好<lb/>
　<lb/>
　<lb/>
　<lb/>
　閑居叢稿卷十二<lb/>
</p>
<p>
</p>
  </div>
<div>
                <head>閑居叢稿卷十三</head>
    <p>
<pb n="KR4d0507_WYG_013-1a"/>
欽定四庫全書<lb/>
　閑居叢稿卷十三　　　　元　蒲道源　撰<lb/>
　　經㫖<hi>解孟子二章</hi>
　　　孟子見梁恵王殺人以梃與忍有以異乎至惡<lb/>
　　　　在其為民父母也<lb/>
順齋曰政者正也今至於殺人猶德有㐫德也恵王以<lb/>
政殺人由其心不仁故也若能如先王以不忍人之心<lb/>
行不忍人之政尚安至此哉<lb/>
<pb n="KR4d0507_WYG_013-1b"/>
　　　魯平公將出至焉能使予不遇哉<lb/>
順齋曰樂正子之進善魯君不能用臧倉之蔽善魯君<lb/>
遂從之由其心不明故也在聖賢則樂天之誠夫何憂<lb/>
哉<lb/>
　　經疑<lb/>
　　　十六問<lb/>
子曰周監於二代郁郁乎文哉吾從周至答顔淵問為<lb/>
邦則曰行夏之時乗殷之輅樂則韶舞然則聖人之意<lb/>
<pb n="KR4d0507_WYG_013-2a"/>
豈獨從周也哉試詳考之<lb/>
孟子對齊宣王曰仲尼之徒無道桓文之事者自以後<lb/>
世無傳焉臣未之聞也而後詳舉齊桓葵丘之事何如<lb/>
孟子言盡其道而死者正命也桎梏死者非正命也然<lb/>
則患有所不辟舍生而取義者亦得為正命乎<lb/>
子路有聞未之能行唯恐有聞此門人記子路之所長<lb/>
也至其問聞斯行諸子曰有父兄在如之何其聞斯行<lb/>
之則聖人於此又抑之何耶<lb/>
<pb n="KR4d0507_WYG_013-2b"/>
季康子問政於孔子曰如殺無道以就有道何如子曰<lb/>
子欲善而民善矣是言為政者不當用殺也而孟子則<lb/>
曰王者之民殺之而不怨又曰以生道殺民雖死不怨<lb/>
殺者是或不免用殺也聖賢之言必各有攸當其微意<lb/>
願聞焉<lb/>
論語載堯之咨舜舜之命禹皆曰允執其中而不聞有<lb/>
權字之説孟子則曰執中無權猶執一也與語所載之<lb/>
意同耶異耶<lb/>
<pb n="KR4d0507_WYG_013-3a"/>
孔子稱有鄙夫問於我空空如也我叩其兩端而竭焉<lb/>
又曰自行束脩以上吾未嘗無誨焉可見聖人誨人不<lb/>
倦之意至孟子曰挟貴而問挟賢挟長挟有勲挟故皆<lb/>
所不答也則於聖人誨人不倦之意少不同焉何如<lb/>
孔子言侗而不愿吾不知之矣則愿猶有取焉至於言<lb/>
鄉原德之賊也何惡之甚耶是二者亦必有説矣<lb/>
孟子稱子貢言自生民以来未有盛于孔子者也則生<lb/>
知之聖可知矣然至於聖則不勉而中不思而得而夫<lb/>
<pb n="KR4d0507_WYG_013-3b"/>
子自謂七十然後從心所欲不踰矩夫從心所欲不踰<lb/>
矩則不勉而中矣是未七十之前亦不勉而中歟<lb/>
大學所謂媢疾之人至不仁之人唯仁人放流之迸諸<lb/>
四夷不與同中國蓋疾之之甚也而聖人則曰人而不<lb/>
仁疾之已甚亂也何如<lb/>
子貢問曰鄉人皆好之何如子曰未可也夫鄉人好之<lb/>
則善人矣聖人何曰未可至於舜天下之士悦之又非<lb/>
止鄉人好之也是二者果有辨乎<lb/>
<pb n="KR4d0507_WYG_013-4a"/>
孔子大聖也自謂竊比老彭孟子亞聖也於顔子則曰<lb/>
姑舍是於伯夷伊尹則曰不同道夫老彭之與顔子伯<lb/>
夷伊尹其髙下有不待辨而可知矣則孔子之所竊比<lb/>
者孟子有不屑比矣<lb/>
子曰君子欲訥於言而敏於行又曰仁者其言也訒則<lb/>
是不貴於言也至謂有德者必有言又曰不學詩無以<lb/>
言則猶有取于言也學者何適而可<lb/>
子思子謂自誠明謂之性聖人之事也自明誠謂之教<lb/>
<pb n="KR4d0507_WYG_013-4b"/>
賢人之事也夫聖莫聖於孔子毎自言其好學言之最<lb/>
詳者曰吾十有五而志於學以至七十從心不踰矩蓋<lb/>
自明而誠之事則誠而明者果孰能當之<lb/>
孟子羞比管晏曰以齊王由反手也至為滕文公謀則<lb/>
曰君子創業垂統為可繼也若夫成功則天也前則責<lb/>
夫己後則付諸天如何<lb/>
孟子不取書武成血流標杵曰盡信書則不如無書至<lb/>
於詩之雲漢周餘黎民靡有孑遺則曰不以文害辭不<lb/>
<pb n="KR4d0507_WYG_013-5a"/>
以辭害志自今觀之書與詩亦甚言耳孟子何固於書<lb/>
而通於詩耶<lb/>
　　策問<lb/>
　　　國學策問<lb/>
問昔舜命契為司徒俾敷五教命夔為典樂俾教胄子<lb/>
養其德性使合於中又教之以詩言志書敷納以言明<lb/>
試以功車服以庸此帝世之學育材用人之張本也三<lb/>
代以来庠序學校之設皆所以明人倫而周大司徒以<lb/>
<pb n="KR4d0507_WYG_013-5b"/>
六德六行六藝教萬民三嵗大比獻賢能之書於王而<lb/>
賓興之至秦絶學在所不論漢興設學校以求儒雅武<lb/>
帝親策賢良彬彬可觀東京之學最盛置五經師大臣<lb/>
子弟莫不授經唐初大徴天下名儒為學官學生滿三<lb/>
千六百餘員能通經者聴得貢舉至其中葉聲律之學<lb/>
始盛而鄉貢之士多由此興宋因之而不革伊洛諸公<lb/>
雖有復古之議而不果行洪惟我朝置國子監立師儒<lb/>
以教貴戚卿大夫<hi>闕</hi>　以洒掃應對治經為本嵗貢其<lb/>
<pb n="KR4d0507_WYG_013-6a"/>
有<hi>闕</hi>　而不限其額今生徒增至數百員糊名以考其<lb/>
業嵗許貢六人焉不為多矣然猶未能厭服時望而免<lb/>
其議其故何也聖上斷自宸衷首復儒科命卿大夫舉<lb/>
其有行義者以充試廢聲律之學一以明經古人射策<lb/>
為式可謂復古之制也而幅員之廣三嵗以百人為額<lb/>
而赴於春官者取百人焉而恒不滿其數其卓絶竒偉<lb/>
之才尚有羨於漢唐宋也豈教養之法未至歟或有司<lb/>
應故事而不能舉行歟或法之所拘山林碩學之士不<lb/>
<pb n="KR4d0507_WYG_013-6b"/>
可出歟抑人才之果難得歟何如是之乏也今欲得才<lb/>
之盛且逺邁漢唐而追三代以副宵旰渴賢之思輔文<lb/>
明之治亦必有道矣諸生學古而期於用者必有考於<lb/>
此願聞其説<lb/>
問前世之君無不欲措世安寜傳國長乆賢才進而吏<lb/>
稱其職國用饒而下不告病家有蓄積俗興禮讓姦宄<lb/>
銷頌聲作然數千百載以来僅一二數豈為之而不得<lb/>
其術歟或事勢之牽制而不可為歟抑氣數之使然歟<lb/>
<pb n="KR4d0507_WYG_013-7a"/>
何治<hi>闕</hi>之恒少也願治之主果何施設而可以臻此諸<lb/>
生際聖明之時學以待用願講明其説<lb/>
問古之學士大夫專守一經以為家法由漢以来置五<lb/>
經愽士如夏侯之於書毛萇之於詩大小戴之於禮公<lb/>
糓之於春秋梁丘賀之於易各取其専且精者以垂世<lb/>
立教至於今宗之今之學者恥一經之不遍及究其歸<lb/>
趣則茫然莫擬<hi>闕</hi>時又有以注釋經義媒仕進者視其<lb/>
書皆掇拾先儒已成之書初無自得之實而徒耗蠧紙<lb/>
<pb n="KR4d0507_WYG_013-7b"/>
劄厖亂經訓益使人厭之今欲令學者各守一經則不<lb/>
免於陋欲兼通諸經則汗漫而不精欲拒注釋之煩雜<lb/>
則恐或廢其善欲容而受之則徒滋奔競之偽而反惑<lb/>
誤學者諸生必能思而處之矯其弊而適其中乃吾黨<lb/>
從事於斯者之所願聞焉<lb/>
問古之有天下者不過文武二端而已武以定之文以<lb/>
綏之然兵者毒民之器聖人不得已而用之及天下已<lb/>
定欲遂弛之則恐安而忘危禍生所忽文者為治之具<lb/>
<pb n="KR4d0507_WYG_013-8a"/>
聖人之所甚重也蓋典章法度黼黻潤色不可闕焉及<lb/>
其久也則有浮靡之弊欲其武事修而不至於黷文事<lb/>
舉而不涉於虚何以臻此又三代以降稱善治者漢有<lb/>
孝文當是時也黎民醇厚太倉之粟陳陳相因紅腐而<lb/>
不可食府庫之錢貫朽而不可校何修何為而致然耶<lb/>
二三子習時務之要宜詳言之毋忽<lb/>
問古之治天下者安不忘危治不忘亂然後能長保其<lb/>
治蓋治道非一端而其要必以食為先使民苟有飢寒<lb/>
<pb n="KR4d0507_WYG_013-8b"/>
失其恒心為善則難為惡則昜考之於書雍州之境厥<lb/>
田上上周之王畿控制天下秦之建國併吞諸侯其富<lb/>
庶饒足不待言而可知有國以来亦為繁㑹粤自近嵗<lb/>
一值荒旱其極也父子夫婦不能相保道殣相望至於<lb/>
相食幸天悔禍賜以豐熟民忘向日之飢為治者若以<lb/>
昔年為監當為長久之慮歟抑歸之於天數歟若為長<lb/>
久之慮其措畫亦必有道矣夫禮樂者化民之具也前<lb/>
日之相殘豈禮樂或闕未能化其良心歟或禮樂雖興<lb/>
<pb n="KR4d0507_WYG_013-9a"/>
亦不足化歟學者當素講明之以待他日之用其悉心<lb/>
以對<lb/>
　　　鄉試三問<lb/>
問古之治天下者必以禮樂刑政為務然禮樂本也刑<lb/>
政末也子曰道之以政齊之以刑民免而無恥道之以<lb/>
德齊之以禮有恥且格又曰禮樂不興則刑罰不中繇<lb/>
秦漢至於今其為治不過刑政禮樂之廢乆矣非惟不<lb/>
能行縱有欲行者則舉世笑以為迂濶矣然則禮樂果<lb/>
<pb n="KR4d0507_WYG_013-9b"/>
不可行耶果不可復耶夫風俗者國之元氣也亷恥者<lb/>
又風俗之本也今亷恥之道不立是以貴者不以貪冒<lb/>
為辱賤者競錐刀之利恬然不以為怪反以為當然僣<lb/>
越由是而生禍患由是而作夫欲矯而正之何道可致<lb/>
耶又生民之道以食為先古者三年耕必有一年之食<lb/>
九年耕必有三年之食以三十年之通制雖有旱乾水<lb/>
溢民無菜色今國家輯勸農之書責部使者及守令勸<lb/>
課矣而民儲蓄不古若一有水旱發廩以濟然所及有<lb/>
<pb n="KR4d0507_WYG_013-10a"/>
限而所謂義倉者又名存而實亡是以窮民不免流離<lb/>
為居位者之憂救之之方其術安在諸生以賓興欲登<lb/>
仕進之途矣其預講明之俾有司擇焉<lb/>
問古之學者不徒記誦詞章誇多鬭靡而已將以期於<lb/>
用也如聖人之問仲由冉求公西赤答言志之問皆為<lb/>
邦之事聖人亦皆許之今之學者果如是乎若有志於<lb/>
是又當以何為體以何為用人之學也必先明道術之<lb/>
正而變異端之惑孟子稱伯夷聖之清栁下恵聖之和<lb/>
<pb n="KR4d0507_WYG_013-10b"/>
尊之為百世師又以聖人許之而復曰伯夷隘栁下恵<lb/>
不恭隘與不恭君子不由也是之於前而非之於後則<lb/>
是夷恵後之人果不可學歟楊朱墨翟孟子之所闢以<lb/>
為異端者夫楊氏為我似近於伯夷之清墨氏兼愛似<lb/>
近於栁下恵之和孟子何為遽以無父無君是禽獸也<lb/>
而拒絶之其辭曽不少恕學者欲不陷於楊墨其所以<lb/>
精察明辨者又當何如夫欲知人之賢否必先聴其所<lb/>
言自昔唐虞取人莫不繇是道也書曰敷納以言至西<lb/>
<pb n="KR4d0507_WYG_013-11a"/>
漢發策則有科舉之漸後之糊名取士其法寖密以古<lb/>
今揆之古立法踈得人為多今立法密得人為少言之<lb/>
者則皆談仁與義矣聴之者亦取其説之合經矣用之<lb/>
者自夫州縣以達朝廷矣何其未見卓然名世如古之<lb/>
人者二三子學以致知格物為先其必有考於是數者<lb/>
有司願聞焉<lb/>
問國家設進士之科於今七舉矣廷對入官者不啻五<lb/>
百人而多其政事文學卓然見稱於時者僅不及半將<lb/>
<pb n="KR4d0507_WYG_013-11b"/>
遴選之不精而僥倖歟抑既得之後自滿棄其舊學猶<lb/>
敝屣歟或為利慾所牽而不能守其素歟莫可得而究<lb/>
也今欲使人人奮勵精白其心益黽勉其學居館閣者<lb/>
其文章足以黼黻皇猷登臺省者其政事足以貞固幹<lb/>
事化民善俗居守令者其亷足以律身而撫字無愧於<lb/>
古之良吏將何道以致之夫前代以詞賦設科得人猶<lb/>
有可稱者矧今日以其浮華纎巧廢之而専尚經學宜<lb/>
有敦厚朴實任重致逺之材今乃如是况敢望制禮作<lb/>
<pb n="KR4d0507_WYG_013-12a"/>
樂以興太平之治歟學者當無負聖朝作養舉用之意<lb/>
詳悉以對庶得觀其志焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷十三<lb/>
</p>
<p>
</p>
  </div>
<div>
                <head>閑居叢稿卷十四</head>
    <p>
<pb n="KR4d0507_WYG_014-1a"/>
欽定四庫全書<lb/>
　閑居叢稿卷十四　　　　元　蒲道源　撰<lb/>
　　傳<lb/>
　　　西軒王先生傳<lb/>
西軒王先生名得輿字載之濩澤髙平人金時應童科<lb/>
兵後居興元占籍甫壯盡去餘習植志慕程朱之學言<lb/>
必中理行必踐實門不妄出人不苟交容貌儼然望而<lb/>
可畏治家教人必先於禮周旋揖讓雍容可觀至於書<lb/>
<pb n="KR4d0507_WYG_014-1b"/>
籍筆硯巾屦几杖取用頓置無少紊亂嘗曰有物有則<lb/>
家人及門弟子俛焉遵守無或敢違人或甚而譏訕之<lb/>
先生不為沮而少貶愈篤自信既乆翕然師尊之朱氏<lb/>
小學四書先時教人者未之及惟先生之教必本於此<lb/>
然後及六經於是教者學者必以為法興元文學兵火<lb/>
廢久先生力請於官復之力雖官至於規模經畫皆胸<lb/>
中豫定者及成京學不在論而他郡莫能甲所友皆天<lb/>
下士自許魯齋而下咸候問相及達官貴人求謁未嘗<lb/>
<pb n="KR4d0507_WYG_014-2a"/>
趨走承奉必矩步徐行弟子儐相既見主賓肅和言簡<lb/>
而意浃退皆嘆服作燕息所曰怡然左山商孟卿寄詩<lb/>
以程頥楊震許之青崖魏太初作記以為程朱語録中<lb/>
人讀者不以為過衣冠儉潔嚴整終日無惰容提舉興<lb/>
元學校朝制行授文學掾以目疾辭晚年從容禮法和<lb/>
氣藹然不肅而成居興元僅五十年家法如一日二子<lb/>
旡疾旡妄旡疾興元文學掾旡妄僉江東道肅政亷訪<lb/>
司皆孝居者侍側以無憂逺者寄禄以充養讀書享福<lb/>
<pb n="KR4d0507_WYG_014-2b"/>
至七秩有五而卒氣未絶猶口誦太極圖語其平昔操<lb/>
存可知也二子尋卒一孫惟昌亦仕為州佐一曽孫曰<lb/>
理亦同進士第為州倅家稍廢替於前然至今言家法<lb/>
者咸推重王氏云<lb/>
贊曰猗歟西軒可以正君善俗而無其位可以師表一<lb/>
世而無其職然雍容於仁宅之中憂辱不及於身非先<lb/>
生之不遇也而斯人之不遇也<lb/>
　　　梅隠何先生傳<lb/>
<pb n="KR4d0507_WYG_014-3a"/>
梅隠何先生諱坤章字朝瑞蜀之臨邛人嘗聞諸邛諸<lb/>
鄉先生云其父字伯原不仕然信義為鄉里所服自少<lb/>
言動不苟如老人里人目曰假老人先生幼頴悟年十<lb/>
六七即以詞賦有聲又能治毛氏詩及㳺學與會試屢<lb/>
中儕輩莫能抗其鋒二十餘隨天兵北至興元時有使<lb/>
賫詔收儒之在俘者先生私集南冠之列當出者誓曰<lb/>
吾黨皆士族此行如濟則已不濟寜赴江而死安能為<lb/>
囚虜耶既前才思敏㨗所應立成辭㫖精妙讀者嘆服<lb/>
<pb n="KR4d0507_WYG_014-3b"/>
且以筆力之餘助其思遲者衆皆賴之土豪争以禮請<lb/>
為授居止俾教子弟宅邉有大梅樹枝柯特異因自號<lb/>
梅隠以定居焉性頗嗜酒不飲即眊矂至三四酌後目<lb/>
光瞭然議論蠭發少不如意箕踞切齒土豪屏氣蓋其<lb/>
平日見其有過則至誠責之復為掩覆救䕶之此所以<lb/>
服而不敢校也帥府王郎中辟為儒學正先生作文非<lb/>
惟敏贍且不欲襲人後詩類唐人其警策處與杜牧之<lb/>
相上下性尤勤五更即起焚香瀹茗讀書與諸生講誦<lb/>
<pb n="KR4d0507_WYG_014-4a"/>
畢出應人事諸公皆喜其至率為置酒抵暮歸無虚日<lb/>
其為人剛毅而本於慈祥豪縱而不踰禮法怒罵而不<lb/>
為惡語篤於故舊敬老恤孤天性然也至於論事明白<lb/>
務盡道理解紛釋難聞者唯唯使得從政不言可知晚<lb/>
年復營卜築於漾南或命僮佩壺登髙遐想悠然獨酌<lb/>
人莫窺其涯際春風和氣天理粹然農夫樵父語亦無<lb/>
間人愈敬慕向日之豪邁消融殆盡所著詩文有集未<lb/>
及刋行娶王氏女有賢行不厭清苦先生所知至具饌<lb/>
<pb n="KR4d0507_WYG_014-4b"/>
設不以貧輟某從先生學憐其可教以女妻之以某年<lb/>
卒年六十一日屬纊不亂子一人居仁克承其家嗚呼<lb/>
斯人也尚可得哉傳其事雖萬不究一蓋亦道源區區<lb/>
之心也<lb/>
贊曰使先生命偶而得立於朝則有汲長孺面折廷諍<lb/>
之風使見用於禁林則有立馬草九制之材使得任為<lb/>
侯牧則有抑强扶弱之政今但止於為世道之通儒也<lb/>
惜哉<lb/>
<pb n="KR4d0507_WYG_014-5a"/>
　　　教授陳先生傳<lb/>
教授陳先生名吉甫字德卿蜀之梓潼人在宋時以治<lb/>
尚書取鄉薦為人外質而内文終日危坐無一語毎作<lb/>
文暝目少頃筆翰如飛凡一篇出人無不嘆服參政李<lb/>
德輝辟為興元文學掾時侯府表牋應酬祭禱文字皆<lb/>
委教官暨諸生講説㑹試擬作先生沛然有餘朝使至<lb/>
盛稱興元所上表廟堂稱善於是先生名益振紀綱學<lb/>
事二十餘年凜然人莫敢犯有宿儒恃當途力旦朢不<lb/>
<pb n="KR4d0507_WYG_014-5b"/>
旅進拜謁文廟先生責以大義遂屈服得施於政其兆<lb/>
可見平生布衣大帛為帶然雅潔不垢汙年六十一而<lb/>
卒一息尚存之前念念於斯文未嘗少廢教授生徒百<lb/>
餘人道源以丱角居後今老矣歎後生不復見前輩典<lb/>
刑而先生又無子恐遂湮沒畧舉其槩為之傳云<lb/>
賛曰質行文學無愧古人一文學掾又終厥身是以有<lb/>
興嗟於乏用有抑鬱而莫伸時歟命歟<lb/>
　　記<lb/>
<pb n="KR4d0507_WYG_014-6a"/>
　　　清輝堂記<lb/>
清輝堂者張氏别墅之燕處而大叅左山商公之所書<lb/>
也維張氏之先世居長安之鄠邑自其顯考府君為典<lb/>
領陕西河渡官始得邑人尋氏之故地相其隆然而髙<lb/>
者為堂而居四望開斥終南太白圭峰紫閣屏峙於其<lb/>
陽澇水趨渭珥抱於其左夹岸修竹古木綿亘掩映心<lb/>
樂之即棄官閑居為佚老之計課僮僕耕穫供與其鄉<lb/>
人宴飲費或對山把酒臨河觀魚倘佯㳺息年八十四<lb/>
<pb n="KR4d0507_WYG_014-6b"/>
終語所謂仁智壽樂之説於是驗矣初左山公開府治<lb/>
陕時間徃還終南鄠杜館於兹堂愛其山水明秀為字<lb/>
堂曰清輝書以授張氏子今為興元總判張侯平甫也<lb/>
大德庚子夏六月平甫解組東歸屬余文以記之余以<lb/>
為鄠杜之間古人所謂陸海膏腴之壌也夫供耳目之<lb/>
娯者不兼於養生取衣食之資者或乏於清賞今張氏<lb/>
之先人以其餘力修治此室禾黍桑麻之富足以供養<lb/>
生山川林麓之竒足以寄清賞以遺肯堂之子俾之出<lb/>
<pb n="KR4d0507_WYG_014-7a"/>
而仕入而居不求於人自足於己可謂能善後矣余雖<lb/>
未獲登侯之堂想其烟收雨霽風日澄鮮嵐混翠於碧<lb/>
虚水縈白於青田雲霞繡錯草木油然不離燕處坐臻<lb/>
勝槩則清輝之名必不我欺矣抑又有説焉夫石韞玉<lb/>
而山輝水藏珠而川媚此山川之精粹不可掩者也和<lb/>
順積諸中英華發於外此充實之光輝不可掩者也左<lb/>
山之餘意安知其不出是乎侯歸矣天其或者俾余獲<lb/>
濟登張氏之堂當為侯數日留遍訪古人之遺跡以慨<lb/>
<pb n="KR4d0507_WYG_014-7b"/>
乎千載之下南望靈臺靈沼以企仰文王之至德睠晉<lb/>
侯為秦俘所舍之地而弔其羇旅無聊之魂北顧陳平<lb/>
之田而思漢氏之分祚出竒之臣也渼陂南塘緬懷少<lb/>
陵㳺歴題詠之所猶髣髴其當時也然後極山川風物<lb/>
之美紬繹櫽括濡毫伸紙而賦所謂清輝堂者其必有<lb/>
日矣<lb/>
　　　最樂堂記<lb/>
天下之樂有二理與欲而已理無不善其為樂也安欲<lb/>
<pb n="KR4d0507_WYG_014-8a"/>
流於惡其為樂也殆由是言之所謂最樂者非天理不<lb/>
足以當之夫民之秉彛好是懿德求之在我善無不具<lb/>
苟能動静語黙樂循乎理仰不愧天俯不怍人窮而獨<lb/>
善飯䟽飲水樂在其中陋巷簞瓢不改其樂逹而兼善<lb/>
致其君於堯舜比其身於稷契使澤施於人名垂於後<lb/>
則其樂豈不安哉若乃徇人欲之私耳耽鄭衛之浮哇<lb/>
目恱燕趙之姝美㳺田以騁其志貨利以充其欲戕生<lb/>
敗德靡所不至樂不旋踵禍已及之豈不殆哉是知最<lb/>
<pb n="KR4d0507_WYG_014-8b"/>
樂云者其必有以辨之矣總判忠顯也先帖木兒早歲<lb/>
入仕已如老成事母孝謹奉己儉約莊重寡慾不忘語<lb/>
笑其發於言有濟人利物之意公退焚香兀坐讀佛書<lb/>
以養心性自以為樂雖所悟在彼然究其用心亦善矣<lb/>
今太子賓客山木王公時總尹興元為同僚嘉君之志<lb/>
欲導之正取漢東平王蒼為善最樂之語扁其堂曰最<lb/>
樂君求僕文以為記謝不敏弗獲因謂之曰夫徇欲之<lb/>
樂君既以氷消於懷矣為善之樂又非止崇塔廟飯緇<lb/>
<pb n="KR4d0507_WYG_014-9a"/>
黄以求福田利益也蓋亦不越乎天叙之五典天性之<lb/>
五常而已宜講明以求其歸踐履以求其實孳孳為之<lb/>
日有不足使其天理流行見諸日用及其久也怡然自<lb/>
得非爵禄而有至榮不芻豢而有至味凡天下之樂孰<lb/>
有加於此哉則山木名堂之意庶不外是矣傳曰知之<lb/>
者不如好之者好之者不如樂之者君其勉旃遂書為<lb/>
記云<lb/>
　　　惟一齋記<lb/>
<pb n="KR4d0507_WYG_014-9b"/>
蒲君家漢中之城固齋居之室字以惟一取書德惟一<lb/>
動岡不吉之語函書屬記辭意懇至且宗姓也不容却<lb/>
因以所聞告之曰惟兹德者天之所賦吾之所得五常<lb/>
之性是也然必於人倫日用之間精察篤行終始惟一<lb/>
使不悖於厥初之正理則此中正和平仰不愧天凡所<lb/>
作為無徃而不吉苟私意少萌間斷而二三之甚則拂<lb/>
逆天理尚何望吉哉雖然惟一之見於書凡两出皆君<lb/>
臣授受訓戒之辭自其心德而言上下皆通主於自修<lb/>
<pb n="KR4d0507_WYG_014-10a"/>
而已故無所嫌今以下文觀其處一之意雖少異究其<lb/>
實未嘗不一致帝典所謂惟一則指心言欲精察夫道<lb/>
心人心之間使道心為主而人心聽命蓋惟精者即大<lb/>
學之致知中庸之擇善惟一者即大學之誠意中庸之<lb/>
固執者也而咸有一德之惟一蓋以德言欲其有恩而<lb/>
不變專守而不雜此所以為少異也若以中庸所謂至<lb/>
誠無息為物不貳而言則两惟一之極致未嘗不同蓋<lb/>
誠然後能一一則必由於誠未有不誠一而克有其德<lb/>
<pb n="KR4d0507_WYG_014-10b"/>
亦未有德不誠一而能動者書曰惟尹躬暨湯咸有一<lb/>
德克享天心此言誠能動天者也詩云維天之命於穆<lb/>
不已文王之德之純此言文王之誠有以合乎天者也<lb/>
大哉誠乎非全天德者其孰能之而程子以為其要只<lb/>
在慎獨蓋不能慎獨則間斷而不一矣是皆聖賢精微<lb/>
切要之訓古人所以一息尚存此志不容少懈正謂是<lb/>
也吾子平日讀書有感於斯取而扁諸齋室顧禔而服<lb/>
膺矣尚何以余言為然其請也勤終不可不有以副吾<lb/>
<pb n="KR4d0507_WYG_014-11a"/>
子之意故吾願以中庸之誠及慎獨之説以進於左右<lb/>
庶塞輔仁之責焉君名尚德廣安郡侯之孫少尹之子<lb/>
世德之美其来尚矣今新任彭州判官云<lb/>
　　　悠然堂記<lb/>
梅隠先生卜居漢中之南鄭古漾之濱築堂與南山直<lb/>
凡燕居讀書欠伸之餘其攅峯叠巘争竒獻秀若踊躍<lb/>
而赴者因字堂曰悠然太子賓客王文貞公實書之蓋<lb/>
取陶集悠然見南山之語竊嘗謂天壌間物之最鉅者<lb/>
<pb n="KR4d0507_WYG_014-11b"/>
莫如山舉目而昜見也而古今獨許詩人勝士專其美<lb/>
者其必有説矣易曰形而上者謂之道形而下者謂之<lb/>
器形器衆人之所知道則非妙於理趣者不能識也今<lb/>
夫山岩壑之幽邃蹊麓之險夷樵丁野老日陟其間莫<lb/>
知所以樂至於觀其莊重之態則有静壽之理焉視其<lb/>
大小之差則有尊卑之位焉其或雄峙怒挐峭刻舒肆<lb/>
雲烟之㸃綴草木之葱蒨千態萬狀可喜可愕其目前<lb/>
之畫本胸次之詩材也宜先生愛之而不厭則堂之命<lb/>
<pb n="KR4d0507_WYG_014-12a"/>
為悠然者殆以此耶雖然此特其粗者爾愚嘗見先生<lb/>
讀書窮理不屑仕進其學根本於六經浸滛於百氏容<lb/>
清而<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>氣完而舒或振履而歌或舉觴而娯不見有毫<lb/>
髪勉强不自得之意不幾於曽㸃氏之識道體悠然直<lb/>
與上下同流之氣象歟則其獨得之妙又豈可以見南<lb/>
山之意而淺觀之哉先生嘗命作記未及而先生卒今<lb/>
史館無事始克為之惜其義則無從而質也先生姓何<lb/>
氏名坤章字朝瑞自號梅隠早嵗收功塲屋行業為鄉<lb/>
<pb n="KR4d0507_WYG_014-12b"/>
里所推重云<lb/>
　　　萱春堂記<lb/>
奉元喬松年伯堅為興元文學掾一日訪余作而曰某<lb/>
不肖自惟母氏以勤儉相先人起家年六袠又六矣先<lb/>
人棄藐孤撫育教誨以及於今粗克有立寸草春暉何<lb/>
以報稱欲承顔膝下以盡菽水之歡復諭以養志俾得<lb/>
㳺宦四方從諸公之後於是以萱春名所居之堂庶表<lb/>
愚心欲母氏之忘憂也願有以記之余謂萱之見於經<lb/>
<pb n="KR4d0507_WYG_014-13a"/>
者其義在詩伯兮之卒章詩萱作諼詁訓為忘蓋當時<lb/>
婦人閔其夫久役於外詩而思之曰焉得諼草言樹之<lb/>
背言諼草食之能忘人憂背北堂也主婦所居後世遂<lb/>
喻母為萱抑亦斷章取義云爾余觀喬君為子之意則<lb/>
善矣將託一草之㣲以為母氏忘憂之名乎抑以為忘<lb/>
憂之實乎語曰父母惟其疾之憂言為人子者當以親<lb/>
心為己心則凢所以保守其身及使其身不陷於非義<lb/>
者不容不謹矣孟子亦曰悦親有道反身不誠不悦於<lb/>
<pb n="KR4d0507_WYG_014-13b"/>
親矣蓋子之誠孝真有以乎其親之心不期於悦亦悦<lb/>
矣苟為不然雖温凊定省之勤牲牢脩瀡之具親之憂<lb/>
亦不能忘矣頋予於喬君交淺未能究其行己之大方<lb/>
然嘗聞其掌學事也學廪嵗積為錢既贏或疑其貸借<lb/>
有私焉部使者究之則一鏹無預然後釋然稱其公且<lb/>
亷於以知其不陷於非義以貽親憂也苟能率是以持<lb/>
其身歸登斯堂奉觴壽母將見怡愉樂佚壽善康寜和<lb/>
氣春風藹然充於庭宇溢於里閭使國人稱願然曰幸<lb/>
<pb n="KR4d0507_WYG_014-14a"/>
哉有子如此可謂孝矣請以今日萱春記為張本云<lb/>
　　　好古軒記<lb/>
昔周之成王作書告其有官君子以學古入官議事以<lb/>
制政乃不迷於時人材之盛輔成刑措之治歴世長久<lb/>
嬴秦惡諸生是古非今一切禁絶之亡不旋踵洪惟國<lb/>
朝偃武右文稽古為治逺侔二帝三王之盛而幅員之<lb/>
廣過之中外之臣多彬彬可觀薛侯君英雖精國語登<lb/>
仕版然温雅好儒人皆以君子目之所居軒以好古名<lb/>
<pb n="KR4d0507_WYG_014-14b"/>
賛詠盈軸西臺御史初春楊君為作扁字且求余言俾<lb/>
題於左余謂孔子以生知之聖尚自謂好古敏求及信<lb/>
而好古他人則當如何哉易曰君子多識前言往行以<lb/>
畜其德蓋前聖之言布在方冊凡吾之所以致知格物<lb/>
誠意正心施設措置之方性命幽微之理如萬物之生<lb/>
海涵地負莫不備具惟人所好隨取隨得顧所好何如<lb/>
爾侯果能從事於斯以古人自期尚不負今日作成顯<lb/>
㧞之意其所到詎昜量哉若夫法書竒畫鼎彛銘器供<lb/>
<pb n="KR4d0507_WYG_014-15a"/>
歡娯之美者而曰好古此耳則非余之所敢知也倘以<lb/>
余言為未然俟見書軒吾友初春翁叩之以為何如<lb/>
　　　覽勝樓記<lb/>
居之有樓所以翫心於髙明宣情之鬱滯者也矧楊氏<lb/>
之樓又以覽勝而得名焉楊蓋闗西族以貿遷遂家江<lb/>
左之鉛山其字繼先者讀書治生两不廢業孝以事親<lb/>
敬以接友在儕輩中綽有令聞懼其尊人有鄉里之思<lb/>
築樓於所居次為節宣眺望之樂雖在人境而絶囂塵<lb/>
<pb n="KR4d0507_WYG_014-15b"/>
居闤闠而免湫隘寄身於萬瓦鱗集之顛放目於羣峰<lb/>
髻聳之外雨暘之晦明雲烟之絢媚捲簾隠几勝槩呈<lb/>
露時扶掖其親以登斯樓或㪺酒觴客倚闌賦詩歡意<lb/>
油然百慮氷釋豈非翫心宣情之助乎雖然予有諗於<lb/>
繼先者夫樓之勝子既得而覽矣亦嘗内外而有得於<lb/>
己耶惟人稟二氣五行之秀本心昭徹衆理畢具體騐<lb/>
而篤行之發為孝弟忠信以之觀物則日月之所以運<lb/>
行山川之所以流峙草木之所以榮悴鳶魚之所以飛<lb/>
<pb n="KR4d0507_WYG_014-16a"/>
躍莫不目擊道存神㑹心得蓋有諸内而觀乎外<hi>闕</hi>是<lb/>
又不可不察也繼先矍然曰<hi>闕</hi>　　徒知以覽勝名吾<lb/>
樓今而後<hi>闕</hi>　義願終有以教之是為記<lb/>
　　　三皇廟學記<lb/>
皇元開壽域於天下設置醫學俾人無夭札之患以三<lb/>
皇為醫所祖制下所在立廟春秋以三九陽月享祀日<lb/>
亦如之公帑出錢守土者行禮如式始興元獨無廟至<lb/>
元壬辰前醫學教授董紹昌以己貲得隙地於城内西<lb/>
<pb n="KR4d0507_WYG_014-16b"/>
南陬請立廟於憲簽暢師文公責守土者創殿三楹四<lb/>
阿不侈不陋像設三位後之繼者復增大門兩廡皆朴<lb/>
素未暇丹雘逮今甫歴三紀餘而敝壞殊甚至順改元<lb/>
承務郎古渭燕侯字繼卿之興元推官任先是朔朢路<lb/>
官各於祝釐所在行香侯適分於此既至拜謁畢顧瞻<lb/>
嘆曰夫清濁既奠之後三皇氏建立人極以惠萬世醫<lb/>
特餘事兹國家俾郡國通祀廟號開天崇重可謂至矣<lb/>
而廟貌摧毁滅裂如此坐視弗葺其責匪輕紹庭居本<lb/>
<pb n="KR4d0507_WYG_014-17a"/>
路之末僚又朔朢𨽻此寕不怵惕於中時醫闕教官遂<lb/>
引其所謂提領馮獻鍾震共議力無所出以疏干諸好<lb/>
事及隷醫籍者助不以多寡不足則己出夙夜孜孜甚<lb/>
於營私而馮與鍾二子亦協力奔走佐之視棟桷之腐<lb/>
者易之瓴甓之缺者補之殿門不稱改為櫺疏之制而<lb/>
丹漆之琉璃其觚稜藻繢其栱棁礱石崇陛登降有儀<lb/>
運壌荑庭序立不倚殿及兩廡以達大門覆蓋圬墁縝<lb/>
密堅固不復有風雨之虞且命工繪歴代十名醫像朝<lb/>
<pb n="KR4d0507_WYG_014-17b"/>
拱於殿以備從祀截然粲然觀者聳異或曰皇墳之世<lb/>
祖尚質樸不必事華美侯曰不然簠簋豆籩古制當存<lb/>
而不可易盍不觀二氏之宇與都邑吾夫子之宫堦極<lb/>
其飾以示崇敬獨何慊乎此哉聞者不能難又直大門<lb/>
外置地一區周迴二百舉武創立講堂七楹榜曰眀本<lb/>
蓋取醫者治疾當明標本之義謁香畢率醫之長與其<lb/>
子弟升堂講究難素凡醫氏書嗚呼可謂不負聖朝好<lb/>
生之德矣竊惟侯之所職蓋專以推讞刑獄為務今乃<lb/>
<pb n="KR4d0507_WYG_014-18a"/>
如此則下無寃民從可知矣向役之半興元路總管通<lb/>
議公方下車美侯之績慨然割俸金以助之而闔府僚<lb/>
屬亦翕然同贊厥功遂集既落成醫學教授楊浩澤暨<lb/>
馮鍾二提領来請曰計侯之功不下於創始者欲具堅<lb/>
珉以紀其實侯不許曰此路長及同僚與諸君之宣力<lb/>
也今若從其言則是廟是學後之人何以考始末之自<lb/>
敢請文以刻之某亦善侯之用心於是為文記云<lb/>
　　　鳳州新修三皇廟記<lb/>
<pb n="KR4d0507_WYG_014-18b"/>
天地肇判鴻荒朴畧不可紀述逮至庖犧氏神農氏黄<lb/>
帝氏繼作始有三皇之號書曰三墳夫子定書斷自唐<lb/>
虞三墳不傳於世而易繫述三聖人開天立極畫卦制<lb/>
器人文漸生通變神化以濟斯民與天地同功合德今<lb/>
醫家者流所祖蓋特以他傅所載嘗藥火食内經養生<lb/>
之説特三聖之緒餘耳我皇元以為報本崇敬莫大於<lb/>
此當視社稷文廟凡郡國守土官以時致祭以陽主生<lb/>
數數盛於三極於九祭之月日皆用三九廟曰開天以<lb/>
<pb n="KR4d0507_WYG_014-19a"/>
醫流主之鳳之為州𨽻興元路民庶鮮少地非夷曠然<lb/>
為入蜀之咽㗋文廟社壇前政既遵令式而三皇毎嵗<lb/>
獨設主僑祭於州廨甚非所以掲䖍稱聖朝昭報之美<lb/>
意今州之貳忠翊梁侯好禮竊念州官之正長雖闕其<lb/>
責豈不在予於是卜地於州之東北以錢償於民代木<lb/>
陶瓦命工蚤夜躬督經畫所費不斂於下又出己公田<lb/>
之粟以食役者而作之不日而廟成為正屋三楹三聖<lb/>
像設塑繪巍然且為大門繚以周垣扃鐍惟謹而州之<lb/>
<pb n="KR4d0507_WYG_014-19b"/>
判官苗將仕實賛成之厥功告畢以某嘗執太史氏筆<lb/>
遣州吏楊安詣興元介隂陽教授劉從政求文以紀嵗<lb/>
月辭既不獲因慨然歎曰夫世之仕者非汲汲於營私<lb/>
則事催科苟免譴訶終更則去則已足矣又安肯出己<lb/>
資與力任其責哉貳侯能如是則必知三聖功德及於<lb/>
萬世推是心也其於愛民而生遂之宜如何是宜可書<lb/>
又豈特紀嵗月云爾耶<lb/>
　　　洋州三皇廟記<lb/>
<pb n="KR4d0507_WYG_014-20a"/>
皇元升平日久講求文物稱秩元祀於是設置醫學之<lb/>
官謂醫之祖出於三皇生民之命實所依賴俾天下郡<lb/>
國立廟享祀號曰開天其牲幣禮文一視儒官祭先聖<lb/>
先師例以歴代名醫從祀且以春秋重三重九之日取<lb/>
陽數也守土之臣率醫官及其生徒行事洋為州醫設<lb/>
學正其醫正蘇文廣始中於州<hi>闕</hi>興道舊治為廟權輿<lb/>
草創及何應申之在職也與其醫生等協力増葺像設<lb/>
供具漸次完備又以基址庭除廹隘班序周旋有所弗<lb/>
<pb n="KR4d0507_WYG_014-20b"/>
稱出己資五百二十五緡得鄰廟地三畆有竒而廣之<lb/>
又創樓曰拱聖庋藏頒賜聖濟搃録等書大門講堂庖<lb/>
舍恵民局計十餘楹至於祭服由中及外凡所湏物莫<lb/>
不備舉費皆竭己所有初不吝惜手植松栢雜樹百餘<lb/>
株必生成而後已若應申者可謂稱職而知報本矣来<lb/>
請文以記曰非敢以言功也願有以識嵗月某拱而言<lb/>
曰夫自天地始闢而後有人太古不可紀自三皇建立<lb/>
人極畫卦造書契耒耜棟宇衣服禮秩通變神化莫不<lb/>
<pb n="KR4d0507_WYG_014-21a"/>
粲然利益萬世故其神靈在天為四方之禋祀其緒餘<lb/>
則為醫家者流聖朝<hi>闕</hi>　祀於醫特以俾天下郡國通<lb/>
祀以示百姓日用而不知者又盡其報爾今應申能體<lb/>
上之意嚮心之而不忘力之而不倦費之而不辭其成<lb/>
緒皆可書也因為言三皇功德之梗槩與今日報祀之<lb/>
之意俾歸刻諸石其廟經始於某年某月落成於某年<lb/>
某月云<lb/>
　　　南安贍學田記<lb/>
<pb n="KR4d0507_WYG_014-21b"/>
皇元龍興朔方列聖相繼駕馭豪傑削平海内於時西<lb/>
土有若汪氏寔為虎臣忠孝夙著隠若長城可付大事<lb/>
於是寄以爪牙腹心之任俾便宜開府總率其屬以征<lb/>
弗庭子孫承業穹爵旋加其所以寵綏者至渥也武功<lb/>
既立文事亦修昔先子禮部君遊南安與其士夫㳺歸<lb/>
謂某曰南安廟學一新文士咸集甲於他郡皆汪閫之<lb/>
力道源未冠猶識其言距今一周甲矣厥後朝制遷徙<lb/>
不得專一儒先凋謝後學失菁莪之育漸不逮前今銀<lb/>
<pb n="KR4d0507_WYG_014-22a"/>
青榮禄大夫大司徒汪公克世其家臺省荐更乆居於<lb/>
外新荷寵錫歸榮故里竊謂古者司徒之職自唐虞三<lb/>
代皆掌邦教敷五典擾兆民職任非輕今公位是其於<lb/>
學校當篤意宜矣况公平日讀書與寒士角非他將種<lb/>
之比而德不孤立善以類聚後至元丙子夏御史朝列<lb/>
李公憲僉奉訓宋公適以讞獄至亦既覯止道合志協<lb/>
蓋宣明教化興舉學校亦其職也邇又欽承聖天子劭<lb/>
農興學詔㫖是宜敢緩於是發摘豪民所隠者學田為<lb/>
<pb n="KR4d0507_WYG_014-22b"/>
畆者百水磑一區歸我公<hi>闕</hi>　　　　　司徒公又益<lb/>
以田為<hi>闕</hi>　　　　　十日水經田中有可<hi>闕</hi>
　　力以修充學者用自<hi>闕</hi>　　　　　徒日益給膳<lb/>
者日三<hi>闕</hi>　　　　　已也郡學愽士李維<hi>闕</hi>
　　以相其事既已就緒<hi>闕</hi>　　　　　僕求文以紀<lb/>
其實意<hi>闕</hi>　　　　　事不鑱諸石恐後之<hi>闕</hi>
　　書有西土乏人之<hi>闕</hi>　　　　　而曰以公之與<lb/>
李<hi>闕</hi>　　　　　學者如營己私將<hi>闕</hi>
<pb n="KR4d0507_WYG_014-23a"/>
来者之不如今也<hi>闕</hi>　　　　　　先勇力朱文公嘗<lb/>
<hi>闕</hi>　　　　　　導之興二南之化<hi>闕</hi>
而生秦人以猛驅<hi>闕</hi>　　　　　　戰鬭之心勃然而<lb/>
<hi>闕</hi>　　　　　　機其可不審而不<hi>闕</hi>
老不文不忍辭故<hi>闕</hi>　　　　　　焉權輿之詩詩人<lb/>
<hi>闕</hi>　　　　　　禮其辭曰於我乎夏屋渠渠今也毎<lb/>
食無餘吁嗟乎不承權輿<hi>闕</hi>　　　後之来者<lb/>
　　　順齋記<lb/>
<pb n="KR4d0507_WYG_014-23b"/>
愚自幼讀書至於<hi>闕</hi>　　　　　　為端居警省之所<lb/>
<hi>闕</hi>　　　　　　室之北偏榜曰順齋<hi>闕</hi>
而問曰僕聞士生<hi>闕</hi>　　　　　　以植立其志剛毅<lb/>
<hi>闕</hi>　　　　　　隨屹然如砥柱之<hi>闕</hi>
齋以順殆恐委靡<hi>闕</hi>　　　　　　余曰客誠過愛相<lb/>
<hi>闕</hi>　　　　　　而失中也敢不佩<hi>闕</hi>
愚有所見願卒陳<hi>闕</hi>　　　　　　大俯察仰觀日月<lb/>
<hi>闕</hi>　　　　　　四時之行百物之生<hi>闕</hi>
<pb n="KR4d0507_WYG_014-24a"/>
　為荒矣上而國家發號施令建侯行師苟不豫順則<lb/>
衆不服矣下而農圃寒耕熱耘晝作夕息苟不順序則<lb/>
生不遂矣微而至於物川泳雲飛秋蟄春啓陸行藪集<lb/>
巢居穴處無不順以生者况於人乎夫人之生有秉彛<lb/>
之性聖人亦循其自然以立道如禹之治水行所無事<lb/>
非如告子桮棬矯揉戕賊之也及其立教皆曰天叙天<lb/>
秩其品之大者父子之親君臣之義長幼之序夫婦之<lb/>
别朋友之信吾當日講焉使渙然氷釋怡然理順而驗<lb/>
<pb n="KR4d0507_WYG_014-24b"/>
於日用常行之間苟為不然則淪胥禽犢矣蓋順之字<lb/>
乃理之用也雖天地之大事物之微不可違者此愚<lb/>
所以服膺而不敢失今客規我以委靡隨人無乃孟氏<lb/>
所譏公孫衍張儀者夫儀衍俗稱為大丈夫而以妾婦<lb/>
之順事人此逆理之甚烏得為真順乎客聞之踧踖似<lb/>
有愧色拱而言曰僕夏葛而冬裘渇飲而飢食所謂居<lb/>
其中而不自知者今聞吾子之言則順之時義大矣哉<lb/>
客既退遂書為之記<lb/>
<pb n="KR4d0507_WYG_014-25a"/>
　　　得雨記<lb/>
泰定丁卯春正月丙辰食時雨至丁巳食時止不暴不<lb/>
徐作止如一劚地驗其浸潤下無燥土民氣浃和見者<lb/>
相賀去年夏秋之際熯旱堰水既微稻不能插禾菽皆<lb/>
傷七月中雨槁者復生嵗得中熟雨雖来遲麥種得入<lb/>
土根滋苗盛及是優渥之澤豐年可卜矣翌朝醫學正<lb/>
何君子鑑至津津喜色生於睂宇既以雨為賀袖出幅<lb/>
紙立請而言曰先生記之蓋去年之旱洋川尤甚何君<lb/>
<pb n="KR4d0507_WYG_014-25b"/>
憫之具香幣銑步挈瓶禱於靈泉乞湫焉不惮百餘里<lb/>
之逺致於洋而禱祠焉果得甘㴻今又請余記余因仰<lb/>
而歎曰嗚呼生民之命係雨暘之時若不若也任牧民<lb/>
之責者必以此為休戚今何君不任其責而以人之休<lb/>
戚為己之休戚是可尚也故樂為書之<lb/>
　　　新修二賢祠堂記<lb/>
天下之事其同異有絶然者固衆人之所知也至於事<lb/>
異而理同者非君子莫能識也夫漢唐異代文武殊途<lb/>
<pb n="KR4d0507_WYG_014-26a"/>
不同也二賢皆隴西成紀人均為李姓此同也至於俱<lb/>
禀英傑之氣負超卓之才其能蓋於當時而名垂於後<lb/>
世此不同之同也非君子孰能識之李將軍廣生於<lb/>
漢孝文時帝嘗曰使廣生髙祖時萬户侯何足道也其<lb/>
材<hi>闕</hi>天下無雙射必中而力嘗誤以石為虎射之控弦<lb/>
沒矢急則計百出守右北平敵人號為飛將軍不敢近<lb/>
邉但以數竒終不得封侯又不相能於衛青左其部曲<lb/>
死之日天下知與不知皆與流涕至今為之太息而李<lb/>
<pb n="KR4d0507_WYG_014-26b"/>
翰林白當唐明皇時以長庚之精號謫仙人天才放逸<lb/>
思如湧泉尤聖於詩帝置之金鑾出入翰林嘗應制進<lb/>
樂府援筆立成竟為力士以脱靴之憾沮而不用四海<lb/>
稱屈以為與才不與命至今使人不平使二賢生際一<lb/>
時必能相得何者史稱廣誠信於士大夫而翰林識郭<lb/>
汾陽於行伍薦之後以永王璘廹脅得罪汾陽請以官<lb/>
贖其相得可知矣西臺御史李某陕西憲僉宋某以讞<lb/>
獄至隴之成紀望邑城之南夕水之隂五龍谷山巘間<lb/>
<pb n="KR4d0507_WYG_014-27a"/>
其址隆平可愛詢云蓋李將軍故居邑人為之立石表<lb/>
其地宋為四聖院後廢鄰寺妙勝院僧了忍主之耕者<lb/>
嘗得箭鏃有二掌之巨上有漢字意廣所用也又獲石<lb/>
斧詳其制亦非近代之物瓦礫中僅存斷碑院額數字<lb/>
而已國初邑人為立一石表曰漢李將軍故居迂軒趙<lb/>
魯公世延亦立一石表曰唐謫仙李翰林故里竊謂廣<lb/>
之忠勇白之文章皆間生也合祠以享何間其世代文<lb/>
武不同耶朱文公守南康以石有卧龍狀創孔明祠後<lb/>
<pb n="KR4d0507_WYG_014-27b"/>
人亦設文公像有司以仲丁致祭其為先後並祠例也<lb/>
某等各捐己秩創立一祠設二賢像一竹皮冠書其主<lb/>
曰漢飛將軍李公一宫錦袍書其主曰唐謫仙翰林李<lb/>
公時銀青榮禄大夫大司徒雲溪公義其事割金賛成<lb/>
遂大書四字扁為二賢之祠仍以僧了忍監修今州判<lb/>
官朱恵董役落成有日移書於僕以屬筆焉但僕衰老<lb/>
文氣卑黹然盛意不忍拒以所寄事迹次第之雖不能<lb/>
發揮前賢偉績及諸公髙誼若夫天雨將降山川出雲<lb/>
<pb n="KR4d0507_WYG_014-28a"/>
跂而望之凛凛乎若二公之生氣猶存故係以詞曰世<lb/>
之相後兮千古一途曰文曰武兮其道雖殊二公英傑<lb/>
兮所禀則俱合祠以享兮神其樂胥後之来者兮堂下<lb/>
拜趨視此碑辭兮慷慨嗟吁<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_014-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷十四<lb/>
</p>
<p>
</p>
  </div>
<div>
                <head>閑居叢稿卷十五</head>
    <p>
<pb n="KR4d0507_WYG_015-1a"/>
欽定四庫全書<lb/>
　閑居叢稿卷十五　　　　元　蒲道源　撰<lb/>
　　制<lb/>
　　　贈嘉議大夫奉元郡侯鄂屯達格妻珠勒根氏<lb/>
　　　　追封奉元郡夫人制<lb/>
節惠易名所以待先朝之勲舊推恩及配蓋亦從前代<lb/>
之典章用勸方来以彰淑德<hi>具官某妻某氏</hi>来嬪盛族<lb/>
恪守柔儀勤儉而家道以成肅雍而閨門是賴子孫益<lb/>
<pb n="KR4d0507_WYG_015-1b"/>
熾邦國有光從夫於大郡之封正位於小君之號幽扃<lb/>
永賁明命是承可<lb/>
　　　贈中奉大夫行中書省參知政事奉元郡公鄂<lb/>
　　　　屯蒙古岱妻劉氏伏氏并封奉元郡夫人制<lb/>
<hi>闕</hi>　宣威外庸之效雖<hi>闕/</hi>家<hi>闕</hi>正位内助之力居多既<lb/>
示寵綏豈容遺闕<hi>具官某妻某氏某氏</hi>相門毓德將裔<lb/>
聮芳惟良人自昔有勞爰加䘏典在若等亦皆從爵俱<lb/>
錫優封於戲象服是宜愍身前之莫逮龍光均被居地<lb/>
<pb n="KR4d0507_WYG_015-2a"/>
下以何殊惟其有知尚服休命<lb/>
　　　宣慰司同知鄂屯妻楊氏封奉元郡夫人制<lb/>
夙夜在公人臣所以事其上室家胥慶王者亦當遂其<lb/>
私爰沛洪恩均沾嘉耦<hi>具官妻某氏</hi>係繇名閲生稟令<lb/>
儀汝能相夫以效忠貞則亦終身而保富貴於兹寵錫<lb/>
尚克欽承可<lb/>
　　　翰林院和搭拉都哩黙色承㫖曽祖父制<lb/>
朕惟積行累功固不期於今日求源探本尚有待於後<lb/>
<pb n="KR4d0507_WYG_015-2b"/>
人<hi>具官某曽祖父某</hi>材武冠時嚴明御下整齊部伍總<lb/>
戎律於髙昌鎮服邉陲震威聲於西域爾曽孫為我之<lb/>
近侍在恩典宜加於愍章於戲考世論年距兹時之已<lb/>
逺封公胙土凛生氣以如新尚其有知服之無斁可<lb/>
　　　和承㫖曽祖母制<lb/>
英傑起家必有相成之賢婦忠誠佐國又逢特立之曽<lb/>
孫不有䘏章曷旌懿德<hi>具官某曽祖母</hi>出自右族嬪於<lb/>
偉人克育五男既顯於當代傳至四世復興於我朝原<lb/>
<pb n="KR4d0507_WYG_015-3a"/>
本而言推恩當及<hi>闕</hi>　作郡公之配獲榮遇於斯時有<lb/>
<hi>闕</hi>　　封益光増於幽壌惟其不昧<hi>闕</hi>　　承可<lb/>
　　　賀正表<lb/>
伏以<hi>闕</hi>　　生順天造陽春之布人時敬授奉聖朝正<lb/>
朔之頒萬彚昭蘇兩儀交暢<hi>中賀</hi>運開泰治仁體乾元<lb/>
闢閶闔而受朝日月大明於黄道肅衣冠而進賀星辰<lb/>
環拱於紫垣豈惟導淑氣於八荒将以垂鴻休於億載<lb/>
<hi>臣某</hi>叨居逺<hi>闕/</hi>幸際昌期心切祝釐願上延洪之<hi>闕</hi>職<lb/>
<pb n="KR4d0507_WYG_015-3b"/>
當宣化仰承寛大之書<lb/>
　　　又<lb/>
伏以帝出震以當乾肇開人統陽進臨而為泰式紀王<lb/>
春極裁成輔相之<hi>闕</hi>運含育發生之妙<hi>中賀闕</hi>元居正<lb/>
歛福錫民德動皇天坐掃<hi>闕</hi>亡之象威加荒徼克成厎<lb/>
定之勲<hi>闕</hi>　端朝益隆洪祚<hi>臣某/</hi>承流在外<hi>闕</hi>　扉前<lb/>
奉萬嵗之椒觴惟深素念<hi>闕</hi>　民之輿頌徒切丹誠<lb/>
　　　聖節表<lb/>
<pb n="KR4d0507_WYG_015-4a"/>
伏以乾畫龍飛數協九<hi>闕</hi>之<hi>闕</hi>　坤輿燕賀喜逢千載<lb/>
之一時<hi>闕</hi>　　　之期適際太平之運<hi>中賀</hi>堯仁溥施<lb/>
舜孝彌恭靄和氣於東陽暢皇威於北顧安民輯吏申<lb/>
詔語之丁寜作善降祥宜帝心之眷祐受兹介福惟以<lb/>
永年<hi>臣某</hi>濫<hi>闕</hi>梁封阻趨魏闕奉玉巵而稱壽徒切葵<lb/>
傾上金鑑以攄忠尚懷芹獻<lb/>
　　　又<lb/>
伏以位正龍飛光啓五陽之月史<hi>闕</hi>虹瑞聿臨載震之<lb/>
<pb n="KR4d0507_WYG_015-4b"/>
期海宇均歡臣鄰胥慶<hi>中賀</hi>皇威逺暢文德誕敷為宗<lb/>
社而建元良大義昭明於天下滌瑕愆而霈洪澤至仁<lb/>
固結於人心<lb/>
　　　皇太子正旦<hi>翰林院賀牋</hi>
治厯明時月紀建元之首承祧主鬯天彰與子之心氣<lb/>
轉鴻鈞春融鶴禁<hi>中賀</hi>温恭夙著仁孝生知視膳問安<lb/>
益謹三朝之禮經文緯武摠持兩府之權輿情共屬於<lb/>
重離品彚咸亨於交泰<hi>臣某</hi>欣逢盛旦忝綴賀班玉署<lb/>
<pb n="KR4d0507_WYG_015-5a"/>
叨恩千嵗效端辰之祝青宫毓德寸𠂻祈又日之新<lb/>
　　　賀正表<hi>翰林院賀</hi>
伏以元正首祚膺萬國之賀珍閏月歸餘定四時而成<lb/>
嵗際天所覆有物皆春<hi>中賀</hi>運撫泰亨德侔乾健宗藩<lb/>
来㑹咸加懷輯之恩慈閫問安永奉怡愉之樂洪緒益<lb/>
隆於綿逺方輿坐致於敉寜<hi>臣等</hi>誤被綸音忝居禁署<lb/>
寸心願效少禆制作之文億載是祈仰荅生成之造<lb/>
　　　立皇太子賀表<hi>延佑三年太師府賀</hi>
<pb n="KR4d0507_WYG_015-5b"/>
伏以聖明在御嗣厯服之無疆海宇同心歌吾君之有<lb/>
子神民胥悦日月増華<hi>中賀</hi>濬發逺謨丕承前烈為宗<lb/>
廟社稷之重宜豫建於儲宫雖藩戚臣鄰之言猶毎持<lb/>
於謙德逮申懇請方賜俞音稽於衆則人謀與能告於<lb/>
郊則天廸從保果應震男之一索咸瞻離象之重光邦<lb/>
本益隆輿情允協<hi>臣某</hi>忝司台鉉祗慶宸居羽翼已成<lb/>
不待四人之輔佐股肱願效永延萬世之基圖<lb/>
　　　同前賀皇太后牋<lb/>
<pb n="KR4d0507_WYG_015-6a"/>
伏以易著格言主器必歸於長子書垂大訓正邦允屬<lb/>
於元良於皇聖上之建儲有賴慈闈而决策<hi>中賀</hi>功施<lb/>
社稷力正乾坤克<hi>闕</hi>仁孝之孫迓續靈長之祚扶持治<lb/>
道惟求賢而審官佑啓後人復貽謀而燕翼天下晏然<lb/>
而無事禁中穆若以如春<hi>臣某</hi>忝在具瞻叨監信史載<lb/>
濡彤管難名盛德之毫釐願䕶青宫仰祝脩齡之億萬<lb/>
　　　皇太后賀正牋<lb/>
伏以兩儀叶氣允符泰道之亨萬物資生咸仰坤元之<lb/>
<pb n="KR4d0507_WYG_015-6b"/>
盛賀章載舉歡頌惟均<hi>中賀</hi>慶衍姜嫄福隆文母肆誕<lb/>
膺於寳冊益著鴻名申擁佑於瑤圖方期燕翼茂對始<lb/>
和之旦倍增永錫之祥<hi>臣某</hi>濫秉政機恪監史職咫尺<lb/>
天而在上俯攄北向之誠八千嵗以為春永介東朝之<lb/>
壽<lb/>
　<lb/>
　<lb/>
　閑居叢稿卷十五<lb/>
</p>
<p>
</p>
  </div>
<div>
                <head>閑居叢稿卷十六</head>
    <p>
<pb n="KR4d0507_WYG_016-1a"/>
欽定四庫全書<lb/>
　閑居叢稿卷十六　　　　元　蒲道源　撰<lb/>
　　碑<lb/>
　　　東海神廟碑<lb/>
延祐元年春三月二十有八日皇帝御嘉禧殿傳詔以<lb/>
東海廣德靈㑹王廟増修告成其諭翰林文其事而刻<lb/>
諸石<hi>臣某</hi>猥以應奉文字為職適當直筆謹用撰次之<lb/>
伏惟皇元奄有四海懷柔百神列聖以来於海岳之祀<lb/>
<pb n="KR4d0507_WYG_016-1b"/>
惟寅惟毖率以嵗之春分遣使者馳馹賫香徧詣其祠<lb/>
而禮焉將發上齋潔臨軒舉香䖍祝而授之其所以致<lb/>
崇拯之意為民祈福如此其至也世祖皇帝至元二十<lb/>
有八年冊加東海廣德王為廣德靈會王今皇帝皇慶<lb/>
二年春二月光禄大夫翰林學士承㫖<hi>臣</hi>僧家以故事<lb/>
奉命行香於東海神廟及令詣登<hi>闕</hi>　所謂海市者既<lb/>
至以天子命敬詣祠下爐烟氤氲誠意昭格畢事仰觀<lb/>
殿宇有風雨侵剥之患循視庭際缺廊廡翼衛之嚴因<lb/>
<pb n="KR4d0507_WYG_016-2a"/>
慨然曰上之敬禮於神也如此而廟貌淺陋弗稱置而<lb/>
不言使臣之罪也夏四月還圖所見海市樓觀樹林城<lb/>
郭出沒滅變之狀以獻奏請修廟制允其請遂命<hi>臣某</hi>
徃洎州守<hi>臣某</hi>等以積嵗所賜白金及縣官宿有材木<lb/>
瓴甓修營之經始於其年之五月落成於冬之十一月<lb/>
完舊而増新者幾四十楹複殿迴廊齋廬庖舍靡不悉<lb/>
具繚以周垣邃以重門扃啟以時規制整肅神用妥靈<lb/>
人愈生敬可謂盡事神之禮隆太平之盛典也竊嘗考<lb/>
<pb n="KR4d0507_WYG_016-2b"/>
國家定鼎都邑東漸之地視南北西三方為近故京畿<lb/>
凢有水旱依賴叩禱為尤切修廟之年春以久不雨恐<lb/>
無麦禾命集賢大學士<hi>臣</hi>托歡翰林待制<hi>臣</hi>蔡文淵奔<lb/>
走掲䖍以告其應如響於以見上之至誠可以感神神<lb/>
之靈貺可以佑國繼自今億萬年之福祚與東海之水<lb/>
浩浩其無極也歟敢拜手稽首而獻銘曰<lb/>
於皇聖元包括海宇上帝鑒觀俾作神主敷天之下咸<lb/>
秩無文矧兹東海有廟其濆其神巍然儼正王位弗完<lb/>
<pb n="KR4d0507_WYG_016-3a"/>
厥居我是用愧制命使往暨而守臣<hi>闕</hi>　考室輪奐一<lb/>
新像設孔安肸蠁黙契雨暘時若物無疵癘惟海有容<lb/>
衆流歸之惟聖有作百禄綏之於萬斯年天子是衛於<lb/>
萬斯年明<hi>闕</hi>罔替<lb/>
　　　光禄大夫中書平章政事多爾濟公功德碑<lb/>
皇天眷佑有元必為之篤生賢哲之輔以豫擬其用或<lb/>
出於世家或生於草野如公則出於世家者歟公之先<lb/>
三世忠孝相繼皆有功於西陲兵威既張邉聲無聳存<lb/>
<pb n="KR4d0507_WYG_016-3b"/>
享隆爵沒膺美諡故山西之禮店為公鍾英育粹之地<lb/>
公自蚤嵗以集賽入侍帷幄小心惟謹及出而從仕居<lb/>
風憲即有能聲陞行臺刷振風紀繼登外省之貳又持<lb/>
大體以鎮静為務其材無施而不可朝廷簡注公乆矣<lb/>
以甘肅省控制西夷宿重兵命公為其省平章以飭治<lb/>
之至則軍懾民愛糧儲器械靡不豐備邉境晏然泰定<lb/>
戊辰冬前相姦臣煽亂檄省起兵為援其黨將應之且<lb/>
藉此欲勦掠以自植公持不可曰方冬沍寒不宜妄舉<lb/>
<pb n="KR4d0507_WYG_016-4a"/>
其黨欲害公公不為奪㑹天命人心有所屬天厯改元<lb/>
詔至公獲免禍前日累卵之危遂為泰山之安嚮非中<lb/>
流砥柱之力何以及此兹豈非天生賢輔以豫擬其用<lb/>
哉明年春上悉公誠召至上都入覲奏對詳懇即以中<lb/>
書右轄授之趣還京省視事時所在兵革之餘加以飢<lb/>
饉民不聊生流徙失業公竭其心智多方規畫任為己<lb/>
責是以克濟艱難天子嘉之拜光禄大夫中書平章政<lb/>
事公益自信不疑遇事無所委曲阿附始與同列議論<lb/>
<pb n="KR4d0507_WYG_016-4b"/>
稍異兼恐不勝寵任遂辭歸退處南安山墅讀書自適<lb/>
上察公無他起為江西平章政事又起陕西皆以疾固<lb/>
辭優詔允其請蓋進以禮退以義聖賢之明訓臣子之<lb/>
大節視夫世之貪冒求進阿諛苟容者不啻霄壌嗚呼<lb/>
非宫車逺駕必再用於中矣今皇入纂大統圖任舊人<lb/>
公猶未耆艾則知公不久遂其閑適後日功業之盛又<lb/>
如何哉將見特書屢書不一書而已世人見公之進用<lb/>
以為喜不知其懼負荷之重以為憂見公之退居以為<lb/>
<pb n="KR4d0507_WYG_016-5a"/>
樂不知其頃刻不忘君亦以為憂也昔范文正公有言<lb/>
曰士當先天下之憂而憂後天下之樂而樂也公庶幾焉且<lb/>
公武弁而好文富貴而下士聞善必稱見賢必舉蔑驕<lb/>
矜之態存澹泊之志雖其具美非闗國家之大事不復<lb/>
贅云公里之趙某者致其父老之意以褒城主簿張翥<lb/>
者具禮為先容謂某當與執史筆之末求文以紀公之<lb/>
功德其言曰世之寳珠玉者必曰某玉某山之所出某<lb/>
珠某澤之所生矧以吾公之賢乃有國之所寳者歟鄉<lb/>
<pb n="KR4d0507_WYG_016-5b"/>
里不書其本末俾其名焜耀於世人其謂何某辭之曰<lb/>
公之功德書於太史見於後世奚假予言翥来請者凢<lb/>
六七且歴一嵗固不容辭某亦採於衆論無一人不曰<lb/>
今之賢相於是乎書且系以聲詩俾鄉人歌詠之其詞曰<lb/>
大哉皇元極其全盛二祖開闢傳於列聖炎海氷天日<lb/>
本月氐皆為郡縣不止羈縻泰定末年世運中否苟不<lb/>
得人孰扶其圮侃侃朶公藩屏西邉事出意外明炳幾<lb/>
先時維姦臣挟乃冲幼心有異圗檄兵自救公獨不可<lb/>
<pb n="KR4d0507_WYG_016-6a"/>
以身殉之天厯詔至獲免於危世祖曾孫武宗之子克<lb/>
堪顧天萬國仰止知公之誠徴為弼臣委以庶務平章<lb/>
繼陞同列之間議論稍異釋負旋歸遂予宿志丘園婆<lb/>
娑讀書自怡天子念之眷顧不衰倚重<hi>闕</hi>　屢被中㫖<lb/>
畏滿忌盈力辭以此嗣皇方興公年未艾雖欲優㳺帝<lb/>
心簡在此邦蕞爾崧岳巍然生賢則同實可比肩公既<lb/>
大用寜客居斯何以慰我邦人之思伐山取石求文紀<lb/>
實以耀無窮俾知偉績<lb/>
<pb n="KR4d0507_WYG_016-6b"/>
　　　前儒林郎西鄉宣差雅克特穆爾遺愛碣<hi>并序</hi>
凡政澤於物者深則民懷於心者久此古昔循良之吏<lb/>
為人建常生之業而不止一朝之恵是以功著當時名<lb/>
垂後世今豈獨無人哉我侯誠無愧也侯輝和爾氏名<lb/>
雅克特穆爾閥閲名家以至治三年繇平凉府判官轉<lb/>
蒞兹邑跡似左舉終更父老至今思之有流涕者泰定<lb/>
初興元路尹佐皆闕憲司檄侯攝路事先是路官較廣<lb/>
濟倉粮短少十數石蓋以倉敖板踈漏監倉者弗之覺<lb/>
<pb n="KR4d0507_WYG_016-7a"/>
後方見取以補短少數幕賓素銜監倉以為自外入者<lb/>
抵以侵盜罪繫獄侯閲案牘曰條章有東西敖相補法<lb/>
此奚不可幕賓至以醜語詆侯侯弗顧卒以漏粮補而<lb/>
監倉得釋郡人歎服元統三年夏西鄉主簿鄧某遣縣<lb/>
吏具禮以書幷侯行過善政事蹟為一通来致邑民之<lb/>
意抵余求文書意若曰某無似承乏於兹師侯成規惟<lb/>
恐失墜不石掲之何以示後之為兹邑者余以鄧簿嘗<lb/>
從余學不能拒其請繼又新尹某至亦以禮来謁其請<lb/>
<pb n="KR4d0507_WYG_016-7b"/>
如鄧竊惟世降俗衰不忌疾人之善者鮮今兹令與簿<lb/>
能不没前政之美懇懇欲為播揚以傳諸後者為尤鮮<lb/>
余亦記往嵗有府屬陳言秋稅以糓代米民譁然不以<lb/>
為便令行數輩請余求為一言時侯方居省幕余不得<lb/>
已為書糓代米有數不便輸送力倍一也燥濕莫分二<lb/>
也有急散與民舂變復為出納其<hi>闕</hi>不無三也儲積無<lb/>
所科擾四也侯得書即罷之民至今稱快從善如流於<lb/>
斯可見其間又有言平凉之績尤偉余以為彼民以與<lb/>
<pb n="KR4d0507_WYG_016-8a"/>
碑刻之矣不復載至於去此登省與臺之事異日當有<lb/>
國史書之此亦不録且余忝國史屬時或上此狀亦當<lb/>
請於長筆於冊以侈我朝之得人今閑居田里西鄉之<lb/>
民往来者諗之言如来請者因樂采民之意為之頌辭<lb/>
曰<lb/>
昔侯之未来兮我沉疴而未蘇逮侯之既来兮我吐氣<lb/>
而方紓爾利我興兮爾害我除晨往於田兮夕安爾廬<lb/>
徴科不暴兮鄉罕追胥今其去此兮為我永圖制常生<lb/>
<pb n="KR4d0507_WYG_016-8b"/>
之業兮父母奚殊羌肺腑之感恩兮其孰能知予鑱貞<lb/>
珉以昭列兮圭其首而方趺播侯名於四逺兮尚能考<lb/>
諸匪直我心之獨安兮子子孫孫不忘厥初<lb/>
　<lb/>
　<lb/>
　<lb/>
　<lb/>
　閑居叢稿卷十六<lb/>
</p>
<p>
</p>
  </div>
<div>
                <head>閑居叢稿卷十七</head>
    <p>
<pb n="KR4d0507_WYG_017-1a"/>
欽定四庫全書卷<lb/>
　閑居叢稿卷十七　　　　元　蒲道源　撰<lb/>
　　書<lb/>
　　　寄弟德衡書<lb/>
日者朱曉窗德性温雅精於三命五緯之學挟其術以<lb/>
遊蜀求字為先容相知處無惜齒牙俾薄有所獲為資<lb/>
粮屝屨之助云<lb/>
　　　與郭幹卿郎中書<lb/>
<pb n="KR4d0507_WYG_017-1b"/>
向於江西憲史廖克譲處話及左右静而思之怳如隔<lb/>
世繼又獲見餞李推官正甫佳作愛其有涵蓄意非世<lb/>
俗語令人知當為世用者果聞玉堂烏府踐歴清華其<lb/>
克自樹立深所嘆仰都下人至聞稱道賤名過實愧悚<lb/>
愧悚今因杜克欽往求為先容敢布於下執事倘不見<lb/>
斥繼自今嗣音有日矣克欽乃温雅吏事通敏者希一<lb/>
顧未間萬望為時為道自愛<lb/>
　　　與幹卿侍御書<lb/>
<pb n="KR4d0507_WYG_017-2a"/>
去嵗辱教墨知體履休嘉不勝欣慰即欲奉答縁史氏<lb/>
子説欲親往求書因循直至今春去與備細書未審達<lb/>
否緬維日者寓都自以衰晩不能與英俊角公聚之餘<lb/>
不多出間一再到貴止以賓客送至不得罄所懷聞旌<lb/>
斾西来兾得一二日侍以快平昔之願不意馬首復東<lb/>
悵惘奈何所諭求訪令外祖丘墓史氏前輩皆已今其<lb/>
晩生尚安知此但見少年口人即細詢之茫然莫曉不<lb/>
知當時徐用之所指的在何處令外祖母今葬府東十<lb/>
<pb n="KR4d0507_WYG_017-2b"/>
五里名百合坡向適史大夫得一女一子女為長妻岳<lb/>
子於昆仲中第四岳翁媪與史四皆殁已久岳有一女<lb/>
二子女及長子亦殁今惟存次子史四有一子出贅於<lb/>
人史大夫盖五子長不記次寓奉元久不知存亡史三<lb/>
史四史五皆亡史三二子長甚不肖焚葬屍鬻墓田家<lb/>
業蕩盡流落不知所往次子即今寄書者亦不甚實史<lb/>
四史五子頗肯治生岳之子則為農貧窘公以凱風寒<lb/>
泉之悲莫若少出費託人封殖令外祖母與岳氏史四<lb/>
<pb n="KR4d0507_WYG_017-3a"/>
等墳同一塋域築垣墻以遮䕶不致牧豎牛羊之踐履<lb/>
天其或者訪得令外祖葬玉别為措畫卑意如此不知<lb/>
髙明以為何如見稱大子為縣特以慰老懷耳願賜教<lb/>
督為佳秋晩向寒尚兾為時自重<lb/>
　　　與鄧明仲郎中書<lb/>
累貢字計已達左右然乆不奉来教詢問盛宅亦無書<lb/>
未悉起居何似懸想曷可言此間親舊家居岑寂殊甚<lb/>
思與明仲煮茗劇談把酒一笑定何時耶此外俱不足<lb/>
<pb n="KR4d0507_WYG_017-3b"/>
道也杜克欽行草此動問漸寒伏兾順時保重不宣<lb/>
　　　與鮑宜卿亷恕甫二省郎書<lb/>
銘復北迴得審動止佳勝而又踐履清要喜慰何可言<lb/>
今因杜克欽行謹候即辰起居克欽鄉人想二賢必能<lb/>
殊顧不待僕喋喋也秋候漸寒伏兾順序珍愛<lb/>
　　　與鄧直方郎中書<lb/>
一别十餘嵗懸仰何可言聞榮踐亨衢健羨健羨諒惟<lb/>
吉人天相無不履用康裕某為况如昨衰遲非所歎但<lb/>
<pb n="KR4d0507_WYG_017-4a"/>
學不加益為愧耳杜克欽行謹此奉問起居彼亦藉以<lb/>
介紹與進是荷<lb/>
　　　與王君貢運使書<lb/>
去秋承人至下問不勝感慰就審台候起居廸吉某自<lb/>
京師别閲九寒暑矣懸仰可知不意公理河東鹽賦雖<lb/>
未得覿芝宇而音問復通向曽寄上鄙作深愧不工特欲<lb/>
發一笑爾興元府吏王繼祖者為人亷慎可委本路向<lb/>
嘗保明牒呈充運司書吏未曾録用今又再保其人有<lb/>
<pb n="KR4d0507_WYG_017-4b"/>
父在朝邑年邁言及淚下若得成就非止前步寸進其<lb/>
親相去不逺兩皆得安冒昧及此兾公憫而一援引焉<lb/>
　　　與巨德新郎中書<lb/>
邇者恭審髙軒榮至陕省起居佳勝芳譽洋溢鄉里榮<lb/>
耀但恨道路脩阻不能造賀府吏李敬所囘猥䝉下問<lb/>
足見故舊不以貴賤而有間也感感今因府吏楊伯源<lb/>
行謹貢片楮少露卑意不能罄萬一<lb/>
　　　與劉君傑臺郎書<lb/>
<pb n="KR4d0507_WYG_017-5a"/>
李潤甫囘承訪問審起居清勝為慰僕雖况如昨但見<lb/>
鄉舊間如君傑者能卓然自立清介鯁亮有聞於時亦<lb/>
足増氣此外不足言也前恵王維竹未有報楊伯源行<lb/>
畧叙鄙懷<lb/>
　　　與張允濟書<lb/>
别久思可勝言趙摶霄至話及行藏乃知京師帥府去<lb/>
就未判所求鄙序似難擬筆未果奉命僕年少時與吾<lb/>
友日相追逐每語以為世間事無足為者及今賤齒半<lb/>
<pb n="KR4d0507_WYG_017-5b"/>
百竟無所成百念灰冷世俗紛紛口亦不欲言爾况真<lb/>
為哉何用如此吾友志剛氣鋭百折必東胸中耿耿者<lb/>
常在但不肯同流合汙詭隨苟順坐是少有坎坷雖然<lb/>
益堅益壯在我固宜自勵或俯或仰於時亦當少從吾<lb/>
子以為何如要之亦命也所示薦語溺於相愛不覺過<lb/>
情愧甚愧甚土宜甚闕畧附微禮表故舊意未容面罄<lb/>
向風悵然<lb/>
　　　與富珠哩子翬憲使書<lb/>
<pb n="KR4d0507_WYG_017-6a"/>
自都城判袂星紀將周天飛淵淪蹤跡各異仰惟德業<lb/>
充大果副夙期陕服監臨首叨下問不忘契舊感慰何<lb/>
言但僕已及引年衰病無取欽承綸命慙懼莫支出處<lb/>
之間進退維谷力扶往應必遂摳趨先此裁答畧叙卑<lb/>
悃陽春密邇伏兾為道自重以綏福履大究經濟之學<lb/>
傾祈不能一一既<lb/>
　　　與四川趙伯儀参政書<lb/>
伏惟鈞侯起居多福某凡陋不足齒録每䝉相公殊顧<lb/>
<pb n="KR4d0507_WYG_017-6b"/>
又寵惠嘉墨未有以報但銘刻於心耳未参拜間伏兾<lb/>
為國鈞重以綏福祉<lb/>
　　　與鮑宜卿亷副書<lb/>
别久懸仰何言諒惟吉人為善之效履用自然佳勝不<lb/>
待祈祝某托庇閑居自適無勞介意末由良晤伏兾順<lb/>
時珍䕶餘不及一一悉<lb/>
　　　與蔡逢原叅政書<lb/>
某聞之為治者貴能知要而通變盖綱舉則目可張弦<lb/>
<pb n="KR4d0507_WYG_017-7a"/>
更則瑟可調然必待智者而後能常人則不知也今陕<lb/>
西以師旅飢荒疾疫之餘聖天子簡賢以寜輯之公是<lb/>
以来参其行省之政救荒之術可謂竭其智而盡其心<lb/>
矣然不過請錢於内府移粟於他郡爾此紓目前之急<lb/>
活垂死之民以止流移之心爾汲汲焉為之猶未暇也<lb/>
尚遑他恤哉某猶以為此則近慮而非逺慮夫近慮不<lb/>
可廢逺慮尤不可忽蓋錢粟有盡久逺之計將如之<lb/>
何闗中之灾近古罕見疾疫固天之流行而飢饉亦嵗<lb/>
<pb n="KR4d0507_WYG_017-7b"/>
之代有至於人民相食以及其親屬尚可忍聞而忍言<lb/>
哉語曰自古皆有死民無信不立夫信聖人猶不以死<lb/>
廢孟子曰獸相食且人惡之獸之無知相食人猶惡之<lb/>
至於食其親屬者則與死而失信獸之相食孰為輕重<lb/>
哉今朝廷以州縣闕官廢事且淹滯者衆遣重臣遷調<lb/>
之此特常事耳某謂逺慮者國家自有闗陕以来涵育<lb/>
幾百年生齒之繁夥一旦疾疫飢荒相戕害而食與夫<lb/>
流徙四方者十室而九空矣州郡縣邑荒凉至甚人情<lb/>
<pb n="KR4d0507_WYG_017-8a"/>
所不樂居若得知稼穡艱難勤於勸課知禮義亷恥明<lb/>
於教化之人勿拘常例増其品秩優其俸禄限以嵗月<lb/>
責其功效勸課以足其食教化以淑其心蓋陟其能而<lb/>
黜其不能逺足為治也產於土者然後可以足其食生<lb/>
於心者乃其固有之善秦人文王化之以興二南之仁<lb/>
嬴氏用之以致斬級之果其善不善由上之人導之何<lb/>
如爾倘不以此言為然則流亡未可遽集民食未可必<lb/>
足俗惡未可復美其患有不可勝言者夫事未至而言<lb/>
<pb n="KR4d0507_WYG_017-8b"/>
人以為迂濶待他日不迂濶已不及矣斯言也惟某不<lb/>
識忌諱得以言之惟明公特達足以聞之昌言於朝俾<lb/>
陕重地鞏固而不搖而公亦獲知變通達之美而免常<lb/>
人之譏爾不宣<lb/>
　　　與蔡逢原叅政第二書<lb/>
某聞之周有天下修廢官四方之政行焉蓋官有可廢<lb/>
有不可廢可廢而不廢則為冗員不可廢而廢則為闕<lb/>
事興元之河渠司乃不可廢者也興元之為郡其地之<lb/>
<pb n="KR4d0507_WYG_017-9a"/>
廣衍視他大郡不及什之二三所恃者惟渠堰而已渠<lb/>
堰之水興元民之命脈也渠堰在在有之無慮數十然<lb/>
皆不及山河堰之大其澆溉自褒城縣竟於南鄭縣江<lb/>
北之境舊設河渠司以領之其秩五品其任職也專其<lb/>
受責也重故堰之修理無抛棄渗漏之水水之分俵無<lb/>
澆溉不均之田視夫水之多寡以為水額强不得以欺<lb/>
弱富不得以兼貧澆溉之法自下而上間有亢旱之年<lb/>
而無不收之處及朝廷以天下繁冗之官遣使可减者<lb/>
<pb n="KR4d0507_WYG_017-9b"/>
减之當時議者曽不究其實希合取容例為可罷使者<lb/>
寔不知其利害信意從之自是以来委之有司而有司<lb/>
復差設掌水者率不知水利之人是以政出多門而不<lb/>
一矣法生多弊而莫制矣堰不堅密水抛棄於無用㧞<lb/>
盖水門也無人視廵筒盖則水以澆田者髙下任移自<lb/>
下而上澆溉之法廢强得欺弱富得兼貧以力争奪數<lb/>
日之間倐忽過時而不及事官府又不為理如秦人視<lb/>
越人之肥瘠嵗稍值旱惟田近上源之渠者得收下源<lb/>
<pb n="KR4d0507_WYG_017-10a"/>
逺渠者全不收矣修堰之時下源者一例納木供役而<lb/>
不得水澆溉賦税公田之徴定額則不可免民轉溝壑<lb/>
可知矣其罷河渠司也不過嵗省官吏俸給數千緡之<lb/>
費爾然足食足賦税不聞以今賑濟所費校之孰為多<lb/>
乎某竊謂欲復立河渠司朝議非年載間不可定莫若<lb/>
省府權分委屬陕西渠堰官吏奏差等官各一員監視<lb/>
興元渠堰庶使水利均平嵗無荒歉之患蓋利於民即<lb/>
利於國也某閒不安分而僣越至此者韓子所謂畏天<lb/>
<pb n="KR4d0507_WYG_017-10b"/>
命而憫人窮也蓋前日不敢言又不可言今則敢言又<lb/>
可言矣惟相公裁之不宣<lb/>
　　啓<lb/>
　　　囘<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>親王氏啟<lb/>
伏以談經漢上蔚為儒者之宗分憲河東仰荷明時之<lb/>
寵風猷未逺聲氣敢同兹承亷訪僉事第二子庭訓早<lb/>
承豈輕伉<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>而某第二女閨儀方習曷稱擇求何期媒<lb/>
妁之往来復遂絲蘿之攀附来儀甚腆愧不成於報章<lb/>
<pb n="KR4d0507_WYG_017-11a"/>
之子于歸願無忘於永好其於忻幸曷易名言<lb/>
　　　為宋公亮子納幣王氏啟<lb/>
伏以桂子生香氣平分於素序黄花有信期密邇於芳<lb/>
辰敢藉成言以宿夙好恭惟姻翁某世德可師家聲如<lb/>
昨愧微蹤之不振䝉髙誼之俯從但頑息非東坦之才<lb/>
而長愛乃西軒之裔敢求佳偶亦欲良婣此豈人謀寔<lb/>
由天相絲蘿永附願申固於前盟筐篚雖輕庶用將於<lb/>
誠意幣儀不腆别幅具呈<lb/>
<pb n="KR4d0507_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷十七<lb/>
</p>
<p>
</p>
  </div>
<div>
                <head>閑居叢稿卷十八</head>
    <p>
<pb n="KR4d0507_WYG_018-1a"/>
欽定四庫全書<lb/>
　閑居叢稿卷十八　　　　元　蒲道源　撰<lb/>
　　序<lb/>
　　　送洋州馬士逵州判詩序<lb/>
武康於興元為屬郡去府治百里而近其官吏之臧否<lb/>
政事之得失易以聞知比年以来到官者多不以善去<lb/>
故其俗號為訐近嵗得人視他郡最勝民皆鼔舞歌詠<lb/>
至其秩滿將代又攀援號訴不忍其去然後知昔之為<lb/>
<pb n="KR4d0507_WYG_018-1b"/>
非民之罪也長民者之過也節判馬君士逵天姿開爽<lb/>
而清白粹雅又得家庭之訓其在武康也以誠意待同<lb/>
僚而蔑纎芥之隙以卑牧接士類而獲切磋之助以寛<lb/>
恕理民訟而盡哀矜之情及𤓰而待士民留之不能相<lb/>
與狀其在官之績詣部使者祈陞陟之一日君趣裝東<lb/>
歸取道於府相過告别出武康郡倅而下暨諸士大夫<lb/>
贈别之什且曰某是行也歸無物以奉家君之悦者縱<lb/>
有亦非所悦得此有以藉手矣僕披翫焉皆稱揚君為<lb/>
<pb n="KR4d0507_WYG_018-2a"/>
政之美且致其拳拳不忍去我之意於以是知士逵之篤<lb/>
於孝而盡於忠也惟其篤於孝也故能舉錯顧義不使<lb/>
微纇少玷辱其身而累於親惟其盡於忠也故能夙夜<lb/>
在公必使善行美譽有諸己而光於親推是道也奚為<lb/>
而不可奚行而不至哉則武康之政又非他日所以稱<lb/>
道君者孔子曰人能𢎞道非道𢎞人尚期勉旃<lb/>
　　　送髙彦明經歴序<lb/>
夫為天下之事常患乎才有餘而量不足才有餘而量<lb/>
<pb n="KR4d0507_WYG_018-2b"/>
不足不惟其事之無成而所謂才者反為身累矣經歴<lb/>
彦明才氣英發載筆蘭省聲譽藉然總幕漢中爬整絲<lb/>
棼剗除盤錯旬月之間遂以無事然性不瓦合上下不<lb/>
能無異同者遂乗間擠以事君引吏為左吏亦懼不克<lb/>
擔荷君慨然當之詣省宰物者亦諒君而不深罪比還<lb/>
人謂君必銜憤肆忿而君與向異同者如未嘗有事遇<lb/>
吏如平昔然後知君非特才過人而量有不可及者上<lb/>
之人方求才屬事則前步之逺不待龜灼然矣諸士夫<lb/>
<pb n="KR4d0507_WYG_018-3a"/>
以君解組東歸歌詩以贐余謂君在官雖多可書今皆<lb/>
略之特發其所難者以著於贈别首云<lb/>
　　　賀李唐英桂蘭共芳序<hi>并詩</hi>
有德者必有後乃理之常也然或丁於氣數之不幸者<lb/>
亦有之伯道竟無兒中郎僅有女至今猶為之太息唐<lb/>
英李君篤信君子也年踰知命而嗣續之重不絶如縷<lb/>
安能無介於懷在朋友間亦為唐英歉一日僕過柏庵<lb/>
明府明府謂僕曰唐英近有喜一乳而子女俱此莫大<lb/>
<pb n="KR4d0507_WYG_018-3b"/>
之慶也吾黨皆有賀什子亦無惜數語以冠於其首僕<lb/>
謂唐英門左懸弧門右設帨遲暮之歎一旦豁然若困<lb/>
苦之遇神醫飢渇之得美饌則天下之為快豈有以加<lb/>
於此哉夫滄海之珠崑山之玉貴則貴矣其有益而樂<lb/>
於人不若是也<hi>闕</hi>既以積善之報俾得夫有後之常理<lb/>
則吾所以黽勉於善者又當如何哉他日堂構之託門<lb/>
楣之喜根深葉茂源逺流長實兆基於此矣僕於唐英<lb/>
蓋嘗一面之雅而非深識也亦喜為書之<lb/>
<pb n="KR4d0507_WYG_018-4a"/>
傳家一線正憂惶陰德天教晩節昌熊虺既同前夕夢<lb/>
桂蘭應共此時芳眼中堂構應無慊意外門楣定有光<lb/>
慶事鼎来遲是疾他年鴈鴈看成行<lb/>
　　　贈冩字張童子序<hi>并詩</hi>
夫兒童七八嵗入小學執筆摹朱始能成字唇吻襟袖<lb/>
皆黒古今天下皆然也老杜有總角草書又神速之句<lb/>
夫總角則十餘嵗草書未必能真楷也惟王獻之七八<lb/>
嵗學書父羲之密從其後掣筆不得知後當以書名然<lb/>
<pb n="KR4d0507_WYG_018-4b"/>
亦未聞七八嵗時遂能大書也近傳闗中張氏子七嵗<lb/>
能作字徑丈者初未之信適憲府掾燕君美自安西至<lb/>
示嵗寒二字徑二尺許乃童子所書也且稱其德性之<lb/>
美僕憮然曰真有是哉展視其書則緊結劲正骨肉相<lb/>
副筆力千鈞類非童子所到不言其人雖以為老於書<lb/>
者可也恨不得親見其磅礴揮洒之狀以快其意雖然<lb/>
字心畫也童子既能盡之於外則必有得於中不幾於<lb/>
生知之性乎苟能以其得於中者讀書求道不以一藝<lb/>
<pb n="KR4d0507_WYG_018-5a"/>
局則逺大器業吾將有望於童子也若夫一角之獸九<lb/>
茎之草前史書之以為嘉瑞吾意今日之瑞將在此而<lb/>
不在彼也君美還求為童子贈姑以是語之<lb/>
宿世臨池老伯英此生依舊性根靈已能作字侔三絶<lb/>
試問行年始七齡觀額題囘驚鬢白法書閲罷歎胸青<lb/>
倘教二子今猶在慙愧張家小寜馨<lb/>
　　　洋州宣差餞行序<hi>并詩</hi>
洋為州雖蕞爾之區比年以来守職者往往以黷貨亂<lb/>
<pb n="KR4d0507_WYG_018-5b"/>
政民羣譁之竟得罷去故洋隨號為難治至元癸巳秋<lb/>
乃聞郡監宣差承㫖公坐以不及期之任今例當免者<lb/>
闔州之士夫耆宿等狀其行事懇於部使者請留之部使<lb/>
者雖不敢廢格聴其留然實異其得人心之若是條民<lb/>
之辭且薦之洋之士民有来者試詢之咸曰凡治吾州<lb/>
者未始公見也其亷以律己恵以及人修舉廢墜消弭<lb/>
姦慝方安其政未朞而輒去是以不忍夫字我則父母<lb/>
毒我則仇讎吾民初何容心哉余聞之仰而歎曰嗚呼<lb/>
<pb n="KR4d0507_WYG_018-6a"/>
孔子所謂斯民也三代之所以直道而行也信不誣矣<lb/>
於是思一識公而未果十月之晦㑹於寓館話至曛夕<lb/>
洞見肺腑觀其脗合義理其通經之士有以服砥礪亷<lb/>
隅雖立節之夫有弗愧然公出於西陲豪貴之胄宜以<lb/>
弓矢狗馬為心飲酒炰羔為樂而所為乃能若是豈非<lb/>
天資之美有大過人者歟今國家惠養元元簡賢登俊<lb/>
公又從方壯之年往當任使則是行也將見居位日崇<lb/>
施恵日普宜洋之民有不得專其賜矣<lb/>
<pb n="KR4d0507_WYG_018-6b"/>
四字亷能與恵慈不繇學問出天資闗河昔滯来時限<lb/>
父老今深去後思雲闕丹心行色動霜臺華衮薦書<lb/>
馳殷勤試問洋民道絶後光前更有誰<lb/>
　　　送薛仲章之憲司書吏序<hi>并詩</hi>
有為己之學有為人之學知義理之當然必欲有得於<lb/>
己孳孳焉汲汲焉老而不厭者為己之學也惟利禄之是要<lb/>
必欲求知於人營營焉屑屑焉終亦必亡者為人之學也<lb/>
夫知為人為己之分則庶乎可與言學矣吾友仲章自<lb/>
<pb n="KR4d0507_WYG_018-7a"/>
童年即從事於簿書由縣吏陞府修飭勉勵未嘗過敗<lb/>
而辱及其身直諒而克濟以和周慎而不流於冗余既<lb/>
已敬其為人矣始邦之大夫不以僕為不肖以禮延致<lb/>
俾得與為吏者公暇而講授焉仲章於儕輩中年最長<lb/>
予懼其過時而學也不勝扞格之勞未幾衆以事繁劇<lb/>
為解獨仲章從予講問朝夕不懈風雨不替嘗戲之曰<lb/>
凡讀書知義理則與今為吏者所為大不便將若之何<lb/>
君對曰聖人所謂朝聞道夕死可矣夫死之與不便輕<lb/>
<pb n="KR4d0507_WYG_018-7b"/>
重則有間矣予服其篤信既而益自亷苦果齟齬於時<lb/>
然終不以自悔而廢其講習焉今郡牧曹侯而下皆賢<lb/>
明始異待之而憲司選補之檄適至衆咸以為宜君見<lb/>
予以辭去不得卒業為恨予謂之曰夫學以致用也子<lb/>
其尊所聞而行之不為利誘不以勢恃惟義之為歸此<lb/>
正為己之學見於用也苐宜勉之仲章再拜曰敢奉以<lb/>
周旋既退書於餞别之章首云<lb/>
聞道莫恨晩降心良足佳愧予學未至䝉子手重义青<lb/>
<pb n="KR4d0507_WYG_018-8a"/>
燈風雨夕澹然對空齋於義云煩講於時乃多乖行藏<lb/>
固有定言議安苟諧春風不相值愧獨守枯荄主人未<lb/>
肯肅詎敢登賓階憲府偶公選幽光發湮埋既喜又愁<lb/>
别能不介於懷今朝馬首東夢寐與之偕願言自勉朂<lb/>
進德期無涯<lb/>
　　　送羅壽甫北上序<lb/>
凡天下之事成於有志而敗於自輟者多矣是以君子<lb/>
不以事之難易為辭而視吾志何如耳木生於山雖磽<lb/>
<pb n="KR4d0507_WYG_018-8b"/>
确之甚必逹水流於川雖洄曲之多必東以其性專也<lb/>
矧人為萬物之靈得二氣五行之秀者哉壽甫吾友自<lb/>
幼而學不為童嬉植志讀書攻苦食淡二十餘年其發<lb/>
於文辭固已曄然矣嘗被省檄職教南岐子弟從學者<lb/>
皆彬彬可觀邦之大夫翕然尊敬之其所立固不苟矣<lb/>
一日慨然謂予曰昔太史公周覽天下名山大川講業<lb/>
齊魯與燕趙豪俊遊發胸中之瓌瑋而文益竒蘇潁濱<lb/>
亦自謂恣觀終南嵩華之髙顧黄河之奔流仰瞻天子<lb/>
<pb n="KR4d0507_WYG_018-9a"/>
宫闕之壯麗與夫當世人材之秀偉而自多焉今我幸<lb/>
生明聖之時四海一家惟意所適欲效昔人之遊觀開<lb/>
廣耳目之見聞廓達胸中之隘陋安能局促塊居此乎<lb/>
余應之曰子將止於㳺觀耶抑有為而然耶君笑而不<lb/>
答予曰子雖不言其意可知矣夫有可用之才居無可<lb/>
用之地者君子之不幸也無可用之才居有可用之地<lb/>
者君子之所恥也吾子孳孳力學求免夫後日之所恥<lb/>
皇皇逺涉思勝夫今日之不幸可謂有志矣嗚呼中州<lb/>
<pb n="KR4d0507_WYG_018-9b"/>
無賢士大夫則已如有賢士大夫其必有合焉則吾子<lb/>
之志不患乎不伸矣<lb/>
　　　送李壽卿之成都路知事序<lb/>
客有為余言益為西蜀都㑹土地廣衍民物繁庶其總<lb/>
治之府簿書期㑹財賦出入使傳之往来獄訟之参决<lb/>
宜乎填委矣必得少年明鋭辨博通濟之士為之僚屬<lb/>
相與議論其是非彌縫其缺失然後可濟不則敗事余<lb/>
應客曰子之所言固然也以余觀之殆末耳未及其本<lb/>
<pb n="KR4d0507_WYG_018-10a"/>
也凡今天下郡國之事繁冗者豈特益耶其敗闕者又<lb/>
豈特其才之不足耶是固有説矣夫居官者不患乎職<lb/>
業之不修但患吾心之未正心正則本立矣本立則事<lb/>
變之酬酢如權度之於輕重長短焉而又勇以决之謙<lb/>
以出之勤以成之尚何敗事之有或者不求其本而規<lb/>
規於事為之末將見事未立而名已隳利未得而害己<lb/>
隨尚能謀人之是非而補其闕失耶客歛袵曰余論偶<lb/>
不及此也今友人李壽卿適為賔幕於彼欵門告别余<lb/>
<pb n="KR4d0507_WYG_018-10b"/>
因叙向者與客問答之辭書以為贈壽卿信而敏和而<lb/>
文其往也將不負予言矣<lb/>
　　　送王同知詩序<lb/>
夫良醫之診視苟非憒亂之疾不輕投以瞑眩之藥但<lb/>
調和其五臟節適其飲食氣平疾自愈矣良吏之政亦<lb/>
然下無大奸極弊順而撫治不求赫赫之功去後人多<lb/>
見思興元少尹王君君美其人也中統間朝廷以商亷<lb/>
二相重德雅望命宣撫陕西既開府以經濟辟君為掾<lb/>
<pb n="KR4d0507_WYG_018-11a"/>
時軍國多務而以謹敏克稱器使自此踐歴仕路三十<lb/>
餘年更嘗世故練達物情有非新進少年比及倅貳此<lb/>
邦安静為理悃幅無華徐視民瘼而藥之不要竒功不<lb/>
釣浮譽然自士大夫以及閭巷草野之人皆以誠篤愷<lb/>
悌許之其去而見思可知矣既滿將代浩然有歸與却<lb/>
掃之意嘗謂人曰某是行也當歸老於家徜徉太平之<lb/>
日以終餘年予謂君昔為商亷二公所簡㧞雖老未及<lb/>
引年而聰明未耗筋力尚强其治人之術愈驗愈精與<lb/>
<pb n="KR4d0507_WYG_018-11b"/>
老於醫者無異矧今日圖任舊人之際豈無大臣之知<lb/>
君者言而用之吾意其田園歸老之計猶未遂也將行<lb/>
漢中之士率為詩以惜其去屬予序以引之<lb/>
　　　送張平甫府判序<lb/>
惟人生於斯世克自樹立不碌碌為鄉里之常人亦難<lb/>
矣又况才氣有餘橫翔捷出流光仕版得行其志為時<lb/>
所稱道者蓋鮮矣總判張侯自為吏時已嶄然不羣及<lb/>
聮郎署聲聞愈藹繼而僉判興元總府事愈自亷慎無<lb/>
<pb n="KR4d0507_WYG_018-12a"/>
少瑕纇其上承下接彌縫其闕和不詭隨正不激切發<lb/>
機則的中迎刃而莭解其才固有餘矣故僚吏亦相與<lb/>
語曰某事之成也吾張侯實為之某事之弗濟也吾張<lb/>
侯適不與聞焉其為人信服蓋如此而侯其中退然如<lb/>
不勝衣其言呐呐然如不出諸口初未嘗以此自多蓋<lb/>
侯昔常受知於左山公所至必與名士大夫㳺其讃詠<lb/>
稱許積成巨軸平居喜讀書手不釋卷陶染薰炙德性<lb/>
固宜然也今得代去是必將為時所大用以展其材則<lb/>
<pb n="KR4d0507_WYG_018-12b"/>
其功業之美又將溥於漢中一方之施而聞望之遐又<lb/>
豈期於一朝之著則前所謂流光仕版為時所稱者蓋<lb/>
又不足為侯道也詩曰允矣君子展也大成請出此以<lb/>
為行李之贈<lb/>
　　　何君寳之孝友詩序<lb/>
人之大倫有五惟父子兄弟為天屬之親餘以義合宜<lb/>
人之於是必盡其恩愛之實有不待勉强者然世之人<lb/>
往往父子不相得兄弟為仇讐甚則禽犢之不若者何<lb/>
<pb n="KR4d0507_WYG_018-13a"/>
哉彼皆汨於利欲而不知反其天理而思之也明府何<lb/>
君寳之孝友之性發於天衷純厚質直不事華藻始其<lb/>
尊公鑒世之昆季以利相傾奪者而君之二弟又皆庶<lb/>
出於是俾為老佛之徒兾以杜其患君既長慨然曰吾<lb/>
豈以家資獨利忍同氣之愛陷於滅絶之教歟乃悉召<lb/>
歸為之婚娶均産業為三恣二弟取之餘一以自給嗚<lb/>
呼世固有為人父慮後世之紛争而為是甚不得已之<lb/>
術者多矣然豈其本心也哉而為人子者能不以利滅<lb/>
<pb n="KR4d0507_WYG_018-13b"/>
天理使友于之愛得其父之本心如何君者又不知能<lb/>
幾人也今君手足具體塤箎協律天理根乎一原春風<lb/>
徧於九族向其父甚不得已者毫髪無遺恨矣兹非孝<lb/>
友之大者歟凡漢中士夫之知君者嗟嘆不足繼以詠<lb/>
歌集成巨軸余謂何君之出宰百里又當充擴是心施<lb/>
于有政使民於天屬之親皆有以盡其恩愛之實風俗<lb/>
還淳令聞長世此又推已及人之功也敢僣以是書於<lb/>
編端云<lb/>
<pb n="KR4d0507_WYG_018-14a"/>
　　　孔大使種德亭序<hi>并銘</hi>
子盍觀夫農之為職乎春耕而播夏苗而耘秋成而穫<lb/>
然後嵗功成而無荐飢之患書曰若農服田力穡乃亦<lb/>
有秋又曰惰農自安不服田畆越其罔有黍稷吁豈獨<lb/>
農也哉凡吾所以自治無不然也夫治心修身闢田疇<lb/>
也孳孳為善播嘉種也懲忿窒慾除稂莠也如是而不<lb/>
止焉則熟而穫矣故曰積善之家必有餘慶蓋言其效<lb/>
也大使孔君彦禮心地坦明性根純粹厚施而薄取富<lb/>
<pb n="KR4d0507_WYG_018-14b"/>
藝而約居任考工之職積有餘稔雖造作星火而下無<lb/>
一言怨之者語及於君皆曰德人也今其身享安榮子<lb/>
孫詵詵福方臻而未艾詎不信然君築亭於門右為賓<lb/>
客之次未有以名之部使者暢公純甫亷問漢中風裁<lb/>
嚴肅慎於許可熟君為人為榜曰種德嗚呼公之意深<lb/>
矣豈不曰君之先種德深厚而君穫之君益種之於身<lb/>
而俾後之穫之然則後君者其可不視此勉懋若農服<lb/>
田力穡以承於罔既乎鄉之士蒲某見而知之為推原<lb/>
<pb n="KR4d0507_WYG_018-15a"/>
其意拜手而為之銘曰<lb/>
百畆之田耘耔不力彼嵗之終烏獲而食十圍之木毫<lb/>
芒弗植彼夏之炎奚䕃而息人惟物靈胡不視此反求<lb/>
諸身以種厥美勿棄小善毋要近功本根深厚枝幹豐<lb/>
隆衆人蚩蚩目前是急開落榮悴飄忽呼吸栽者培之<lb/>
理固昭然我作銘詩俾世其傳<lb/>
　　　王仲平有鄰堂序<lb/>
夫里仁為美擇不處仁焉得知吾友王仲平以故止之<lb/>
<pb n="KR4d0507_WYG_018-15b"/>
弊陋龜於其南而築室焉介於栢庵扈宰道夫少府二<lb/>
君子門墻之間可謂知所擇矣至元甲午冬新居落成<lb/>
栢庵為字其堂曰有鄰蓋取德不孤必有鄰語二君仍<lb/>
歌書以寵之其予進可謂至矣一日仲平㩦堂扁二字<lb/>
請發其義予以仲平脱屣簿領教子讀書又能卜居仁<lb/>
里借明月之光資大河之潤是皆可尚因告之曰夫所<lb/>
謂德者行道有得之謂蓋德不孤立以類相從猶居之<lb/>
有鄰也子其務進修於是如葺屋然爰始於基朝斯夕<lb/>
<pb n="KR4d0507_WYG_018-16a"/>
斯亦既考室丹雘終之既然已則居之安居之安則左<lb/>
右鄰里交相輔翼苟悟此理與進德同不厭不棄及其<lb/>
久也則吾之所居處莫非仁宅而出入由行莫非禮門<lb/>
義路矣子其勉之余雖不獲託蹤鄰近子其為我持此<lb/>
文以附庸於二君子大國之作其不以我為蒹葭倚玉<lb/>
則吾亦有望焉耳<lb/>
　　　送任士行後序<lb/>
木生於大國之郊其挺正曼碩之材既已為棟為楹矣<lb/>
<pb n="KR4d0507_WYG_018-16b"/>
而瑣細支離猶能為棁為桷松栢生於蜀山之幽盤踞<lb/>
髙聳負梁棟之姿而不為世用何哉其所處然也漢中<lb/>
去京師僅半萬里僻處一隅民俗淳厚士生於其間抱<lb/>
道而閑居懷藝而不售者有矣豈非去天甚逺無大人<lb/>
顯者為之倡歟任生士行鄉曲之俊選也一日叩門来<lb/>
謁曰某雖不肖切謂人之為學將以有用也今天下理<lb/>
平偃武修文某欲浮舟荆襄取道梁趙覽江山之雄秀<lb/>
歴都邑之繁㑹以自開廣然後北走京師觀國之光摳<lb/>
<pb n="KR4d0507_WYG_018-17a"/>
趨當代之偉人以為進退輕重願有以教之且出諸公<lb/>
餞行之什僕讀書塊居跬步不出踰三十稔聞之亦為<lb/>
之神躍徐告之曰予視子之容貌舒舒言語申申充之<lb/>
以學問潤之以文彩年妙志美而堂上雙親猶未耆艾<lb/>
挟有用之術振厲北㳺以當工師之矩度時不可失幾<lb/>
不可後孰曰非宜子行矣不然亦將與蜀山之木為伍<lb/>
矣士行拜手曰請書之因為書於餞章之末云<lb/>
　<lb/>
<pb n="KR4d0507_WYG_018-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷十八<lb/>
</p>
<p>
</p>
  </div>
<div>
                <head>閑居叢稿卷十九</head>
    <p>
<pb n="KR4d0507_WYG_019-1a"/>
欽定四庫全書<lb/>
　閑居叢稿卷十九　　　　元　蒲道源　撰<lb/>
　　序<lb/>
　　　送任士行從調京師序<lb/>
夫達而在上窮而在下世固所謂命也然不能盡人事<lb/>
之當然舉而付諸命是猶不耕耔而望穫也其可乎昔<lb/>
子張以干禄為學聖人告之以謹言慎行所以抑其好<lb/>
髙慕逺之氣姑使之反諸身以植其本而已至於使膝<lb/>
<pb n="KR4d0507_WYG_019-1b"/>
雕開仕出疆載質亦未嘗偏廢也士非天授天資警敏<lb/>
達於時宜讀書請業聲譽甚洽又以今日語言字學<hi>闕</hi>
　　輩激昻北㳺至於果用是以<hi>闕</hi>名天府得雋而歸<lb/>
為廣元郡學<hi>闕</hi>　以悦其親之心以慰其友之望<hi>闕</hi>
大夫以<hi>闕</hi>夷<hi>闕/</hi>咸易觀而待可<hi>闕</hi>　　　其謙卑謹<lb/>
愿之意常見<hi>闕</hi>　　人<hi>闕/</hi>以是多之秩滿從調京師<hi>闕</hi>
　　曰<hi>闕</hi>　　入京也君嘗以<hi>闕/</hi>鼔<hi>闕/</hi>之氣今<hi>闕</hi>
有請也余曰吾子向　言行之美詩學之富不階資序<lb/>
<pb n="KR4d0507_WYG_019-2a"/>
舉步之初猶足得志况今齒命士之列<hi>闕</hi>　盈科而進<lb/>
陟級而升固其宜也<hi>闕</hi>然千金之璧大賈所見收合抱<lb/>
之材良工不忍棄子亦曳裾公卿接跡豪俊之武必將<lb/>
有鄭公推轂文舉飛薦其達而在上何待龜而後知耶<lb/>
尚宜自朂俾凡吾之植其本者不怠則後日之見於用<lb/>
者亦無窮矣<lb/>
　　　送南鄭尹李仲堅序<lb/>
<hi>闕</hi>　　之士所以名當世而垂無窮<hi>闕</hi>　　　乎官秩<lb/>
<pb n="KR4d0507_WYG_019-2b"/>
之崇卑也昔陳仲<hi>闕</hi>　　　長元德秀魯山一令而流<lb/>
<hi>闕</hi>　　　時為公為卿者反有愧焉明府仲堅之尹南<lb/>
鄭亷<hi>闕</hi>明恕施設措置深得百姓心故其在官之日和<lb/>
氣藹然休徴亦至實有古循吏之風秩滿言還郡侯牧<lb/>
之長㳺從之舊下逮田里父老牛童馬走稱道咨齎咸<lb/>
惜其去或謂余曰世之得美仕者必積以嵗月之考而<lb/>
居官之日善蓄其後<hi>闕</hi>待選之力干謁求薦然後如志<lb/>
今君不屑為此奈何余曰仲堅平昔讀書則夫所謂求<lb/>
<pb n="KR4d0507_WYG_019-3a"/>
之有道得之有命者豈不知耶昔衛石駘仲卒有庶子<lb/>
六人卜所以為後者曰沐浴佩玉則兆五人者皆沐浴<lb/>
佩玉石祁子曰孰有執親之䘮而沐浴佩玉者不沐浴<lb/>
佩玉石祁子兆衛人以龜為有知也今朝廷之上良公<lb/>
卿之多豈無一人如石祁子兆則仲堅前步之逺又豈<lb/>
待蓄力求薦然後如意哉矧余所謂名當世而垂無窮<lb/>
者有不在是也君其勉旃於是大尹山木公及漢中之<lb/>
士咸以詩贈余取邑氓之意以補一章云<lb/>
<pb n="KR4d0507_WYG_019-3b"/>
我居之晏兮我賦之均明府之去兮其如我民天之雖<lb/>
髙兮為聴則卑君之善政兮天奚不知歸轡遙遙孰能<lb/>
畱之好音時至慰我懷思<lb/>
　　　送陳洪道後序<lb/>
夫以外觀人而不求其内不足以盡天下之才而適以<lb/>
滋天下之偽不幸有端章甫而非士服黔婁而實賢者<lb/>
苟不能辨之不幾乎寳燕石而棄荆坑之璞歟陳君洪<lb/>
道内之有者也幼丁多難𨽻跡道編為老氏學不惑乎<lb/>
<pb n="KR4d0507_WYG_019-4a"/>
方士之言誦儒者書樂就夫有道而正其趨向之端操<lb/>
守之篤可尚也嘗謂生際太平身無羈累與其塊獨窮<lb/>
居曷若周流四方意行而身隨耳聞而目擊者乎於是<lb/>
今將舟適荆呉陸走兖豫拜曲阜聖人之居謁亳都太<lb/>
清之境以償其平昔之願吾黨之士榮其行叩清商之<lb/>
音而餞之鏗鍧累幅梅隠翁以師友之厚序冠之首辭<lb/>
㫖曲備兹不復贅然猶恐人之視君不求其内例以為<lb/>
黄冠者流也故畢其説<lb/>
<pb n="KR4d0507_WYG_019-4b"/>
　　　賀趙伯儀總管拜參政詩序<lb/>
嘗歴考名臣載籍其宰相執政父子繼世而為者有之<lb/>
兄弟同時而命者有之至於父子兄弟俱為者則罕矣<lb/>
非積德累功之厚天未厭其報者其能若是乎竊惟忠<lb/>
愍公以勤勞忠藎受知世祖皇帝擢為執政俾相親王<lb/>
直道不囘夷險一節至以身殉上聞震悼天下惜之公<lb/>
五子皆録用参政公為長以德量勝三為名籓皆有政<lb/>
績稱頌及移興元總尹某始克拜識焉端莊魁岸儼然<lb/>
<pb n="KR4d0507_WYG_019-5a"/>
可畏即之則愷悌樂易如春風和氣中接物治民皆根<lb/>
於此信乎為良二千石也今上即位登庸勲舊擢公中<lb/>
奉大夫西蜀四川行中書省参政公之弟榮禄公再以<lb/>
德望為國柱石由御史中丞拜亞相今領太子詹事其<lb/>
他皆為朝貴清望官一門冠佩之蟬聮棨㦸之交映嗚<lb/>
呼盛哉此豈非積德累功之厚天未厭其報者歟公既<lb/>
拜命視諸平昔無錙銖驕溢氣見於顔面蓋其位愈崇<lb/>
而德愈謙寵愈厚而心愈約傳曰文子其中退然如不<lb/>
<pb n="KR4d0507_WYG_019-5b"/>
勝衣其言呐呐然如不出諸口所以為賢大夫也余以<lb/>
是知参政公之福禄未艾宜矣吾黨之士可進而賀矣<lb/>
於是乎書<lb/>
　　　送趙参政之蜀省序<lb/>
参政趙公寛𢎞重厚凝然有公輔之量公為興元總尹<lb/>
五朞矣在官一以安静不擾使人樂其生為務不徼近<lb/>
功取赫赫名故初終如一然興元民貧役重公毎歎息<lb/>
有不可專革者今天子即位之元年黜陟一新由是公<lb/>
<pb n="KR4d0507_WYG_019-6a"/>
自嘉議大夫興元尹陞為中奉大夫参知蜀省事凡邦<lb/>
之士君子莫不歡忻踴躍喜公之得柄用而里巷細民<lb/>
亦莫不齎咨戀慕恐公之遽去或以問愚愚謂細民專<lb/>
以懷恵宜其齎咨戀慕如此其士君子非不惜公之去<lb/>
然志其逺者大者兾公坐鎮蜀省俾國家無西顧之憂<lb/>
然後<hi>闕</hi>　　　簡㧞疇咨入調元化比迹臯䕫使天下<lb/>
被其澤則興元斯民之利病公向之欲為而不可得者<lb/>
庶乎可為矣斯豈庸人所易識哉公行苟知詩者咸有<lb/>
<pb n="KR4d0507_WYG_019-6b"/>
所作請題其首因盥手為書之<lb/>
　　　𤓰爾佳時中孝行詩序<hi>并詩</hi>
人之行莫大於孝故聖人著之為經先王順之為治教<lb/>
由此立俗由此正大哉孝乎堯之時師錫帝舜乃曰克<lb/>
諧以孝自漢以降有孝亷之舉我皇元治教之美比隆<lb/>
唐虞德音屢下未嘗不以旌表孝子順孫為務綱常之<lb/>
道感發興起者不無其人𤓰爾佳名時中沔國忠靖公之<lb/>
孫宣慰公之子生於武弁閥閲之家乃能杜門不仕動<lb/>
<pb n="KR4d0507_WYG_019-7a"/>
循禮法孝養慈闈不離左右滫瀡未嘗有闕親或微恙<lb/>
躬奉湯藥順意承顔曲盡愛敬既久鄉里知之朋友信<lb/>
之衆具其美狀聞於侯牧牧審覈其狀上於省與部宗<lb/>
伯以為合著令下守土者旌表之僉曰韙哉是孝也為<lb/>
人子者克盡其職當朝政者不失其賞補益風化誠非<lb/>
細事或謂公雖以孝行稱未至如頴叔舍肉季路負米<lb/>
剖氷求魚行傭供母之竒節僕曰不然夫處優㳺無事<lb/>
者其異罕聞當顛沛患難者其節易見人有膏粱紈綺<lb/>
<pb n="KR4d0507_WYG_019-7b"/>
之資不以濟其欲汨其心者寡矣而君宴然自守不慕<lb/>
乎外使其親無毫髪憂愁不足之意豈易得哉設若不<lb/>
幸而同於古之患難安知其不出是也雖然慎終如始<lb/>
則所當念傳曰孝者所以事君也異時求忠臣於孝子<lb/>
之門尚或見之故叙其事以為贈仍繫以詩<lb/>
八十怡愉鶴髪親子能承順一家春斑衣堂上歡顔舊<lb/>
華屋門前表額新通國此時稱孝行清朝他日訪忠臣<lb/>
我知是舉誠先務薄俗從今復變淳<lb/>
<pb n="KR4d0507_WYG_019-8a"/>
　　　送洋州逹嚕噶齊序<hi>并詩</hi>
昔周之成王命君陳代周公尹東郊其命辭首曰惟爾<lb/>
令德孝恭惟孝友于兄弟克施有政蓋人能孝於親然<lb/>
後能忠於君而施於政自兩漢而下猶舉孝亷為郎後<lb/>
世設科取士尚德之舉寖微然民彞終古豈能冺哉我<lb/>
皇元治復淳古德音屢下未嘗不以孝子順孫旌表激<lb/>
勸為務今洋州侯伊蘇岱爾者果能以事親恭順父喪<lb/>
居廬負土成塜孝感致異監司連帥上其事大臣以名<lb/>
<pb n="KR4d0507_WYG_019-8b"/>
聞天子嗟異詔國史特書旌表起白衣授五品職而勸<lb/>
奨之侯既之洋部感激知遇砥礪亷隅求民瘼而藥之<lb/>
郡以無事嘗出郊勸課相原隰之宜築堰瀦水溉田千<lb/>
餘區昔之蒿莱化為秔稌民倍屣其獲食用饒足感侯<lb/>
之惠像而祀之碑而頌之又以其餘隙招延儒士擇民<lb/>
之秀者時講肄焉駸駸然古循吏之規模矣豈非移孝<lb/>
為忠之驗歟侯之始至與僕一見如舊識雖相去百里<lb/>
政聲所及如在境内今得代言還摭其實而贈之雖然<lb/>
<pb n="KR4d0507_WYG_019-9a"/>
侯之所以顯親揚名者固不待僕言矣其慎終如始若<lb/>
君陳之事業有辭於永世者尚其勉之故序而繫以詩<lb/>
仁居四德先孝誠百行首為仁本於孝施政亦何有韙<lb/>
哉洋郡侯至性自天牖事親生盡瘁送死慎無苟哀哀<lb/>
蓼莪思墳土抔以手淚枯廬畔松孝感格髙厚大臣以<lb/>
名聞帝曰咨汝某方之儔類中此事誠寡偶表閭乃當<lb/>
然信史垂不朽擢授五品官銜署長太守列官益奮厲<lb/>
大恩寜忍負養民䕶萌蘖除弊去稂莠律身公且亷貨<lb/>
<pb n="KR4d0507_WYG_019-9b"/>
利非所有遺愛徧州氓播頌傳衆口立祠儼生像奉事<lb/>
猶父母一朝得代歸涕下垂白叟六年稔知君顧我敢<lb/>
輕友惟兹秉德心終始願恒久無或瑕玷㣲令人議瓊<lb/>
玖<lb/>
　　　賀𤓰爾佳中立副使得子序<lb/>
源泉之水疏導之則流愈長盤根之木培壅之則枝愈<lb/>
茂理勢然也中立副使𤓰爾佳君乃忠靖公之孫宣慰公<lb/>
之子也簮纓世胄閥閲名家而能脱去綺紈膏粱之習<lb/>
<pb n="KR4d0507_WYG_019-10a"/>
與賢士夫㳺一日過余言曰某年踰不惑傳嗣未見而<lb/>
祭祀之際顧復孑然未嘗不怵於中堂上慈親嵗時宴<lb/>
樂興言及此色為之不怡雖朋友間亦為某慊孟子以<lb/>
無後為不孝詎不信然自恐得罪於造物以致是凡濟<lb/>
人利物之事必汲汲焉為之行路之中有溪出己錢二<lb/>
千緡為橋以濟病涉者兼覆以屋且使得憩焉其亦善<lb/>
之一端也未敢以是為足今天幸相之舉一子息胸中<lb/>
之憂渙然氷釋子以為何如余應之曰夫人之後有無<lb/>
<pb n="KR4d0507_WYG_019-10b"/>
雖闗於氣數然君之祖宗積累如此君又承之以不怠<lb/>
則予泉木之喻蓋以此也雖然無所為而為善者始勤<lb/>
而終亦固有所為而為善者始勤而終必怠夫已之為<lb/>
者既有作輟之殊天之報者必有厚薄之異君其勉㫋<lb/>
俾此心勿替將見後人之蕃衍昌大有不期然而然矣<lb/>
　　　送録事司鈔宣差序<hi>并詩</hi>
能吏之政乆則民信信則服而百事舉其弗能者久則<lb/>
民翫翫則弛而百事廢興元録事司之長鈔君其為人<lb/>
<pb n="KR4d0507_WYG_019-11a"/>
聰明而不苛質直而有斷自始至及代嵗歴四考紀綱<lb/>
之立如一日或有告不出成案殷積必待其出始能決<lb/>
總治之府所委事視他官為多司事畢舉吏民皆敬愛<lb/>
噫非人之信服於君由君之操為有以信服於人心者<lb/>
如此兹非能吏之政歟今國家用才咸録其長僕因君<lb/>
之行特摭之而表於餞章之首云<lb/>
太剛則折柔則廢寛猛則云要相濟羨君不學天性能<lb/>
綱紀始終無少替漢城為政十餘年畏愛人心一日然<lb/>
<pb n="KR4d0507_WYG_019-11b"/>
飛黄騰踏合萬里久縶於此真堪憐君行我亦赴史院<lb/>
分手應難數相見更期勉力效前修他日附書循吏傳<lb/>
　　　李節使松溪圖詩引<lb/>
古之名流勝士寓意於一草一木豈偶然而已哉陶翁<lb/>
之喜菊周子之愛蓮子猷之植竹和靖之賦梅蓋以其<lb/>
有隠逸之節君子之德風致之雅標格之髙而此數君<lb/>
子者其心術踐履流風餘韵至今猶可想見茂卿李侯<lb/>
質實剛方老成忠厚自為御史日風節凛然聞於四方<lb/>
<pb n="KR4d0507_WYG_019-12a"/>
及守洋郡得識芝宇予始觀其容貌髙古有昻霄聳壑<lb/>
之姿暨聞其持守不渝有嵗寒後凋之操今移守鳯其<lb/>
州當往来之衝而侯老矣起歸與之嘆以其自號松溪<lb/>
冩為圖以見示横琴於膝坐古松之下環以溪流見之<lb/>
令人塵慮都忘然則侯之有取於松蓋與昔人異世而<lb/>
同符也若夫松風之翛然溪水之泠然寫之以七弦寥<lb/>
寥乎㳺心於太古之前其一唱三歎之意賞音者尚能<lb/>
為侯賦之<lb/>
<pb n="KR4d0507_WYG_019-12b"/>
　　　送國子伴讀王時清歸覲序<lb/>
前二年春僕以代祀嶽瀆謁祭西鎮次隴之汧原其邑<lb/>
長王侯以職来候從容言及其子讀書國學僕以為秦<lb/>
隴俗尚武而王君乃能若是心甚敬之及還京師有生<lb/>
持詩叩門求見問其姓名復曰王時清知為王君子也<lb/>
其貌臞然而清其言藹然而和觀其詩警㧞可喜自是<lb/>
數與相見往往於其師友間又聞其純謹能文章一日<lb/>
以歸覲告援贈言之例為請余謂之曰國家自設胄學<lb/>
<pb n="KR4d0507_WYG_019-13a"/>
以來名卿才大夫多出其中班班可數今則索然未之<lb/>
聞也豈教養之法不逮於前耶將人才之盛衰有時耶<lb/>
抑有其人以未庸而不顯耶皆不可得而知也今上方<lb/>
嚮儒復科舉取士法而二三大臣亦皆仰體將順汲汲<lb/>
焉以求才為務子歸矣省覲之餘無懷土無廢業愈自<lb/>
奮勵厚蓄而時發之上不負朝廷樂育之盛意下以副<lb/>
賢尊期望之本心俾胄學無乏才之誚將必有成矣子<lb/>
其勉旃時清曰唯遂書以為贈行之序云<lb/>
<pb n="KR4d0507_WYG_019-13b"/>
　　　送喻提㸃西歸詩序<lb/>
今之為民者六老佛之徒實天下之幸民也蓋其為民<lb/>
無賦役之供王者之係恣其所之無不如意然其間往<lb/>
往有超卓通世務者其徒相與推為綱領挾是而㳺於<lb/>
公卿大夫之間而取重焉提㸃喻君可道其一也君在<lb/>
漢中居老子福地號玉井洞天白雲觀者凡兩職其教<lb/>
適朝廷以二教不必設官例免閑居一日辭余北㳺因<lb/>
謂之曰子得非以中原古聖賢之遺跡山川人物之雄<lb/>
<pb n="KR4d0507_WYG_019-14a"/>
秀京師天子所居宫闕之壯麗衣冠之都㑹民俗之富<lb/>
夥車馬之填塞欲㳺觀歟君曰是固然也然吾則有為<lb/>
焉昔吾與秋谷秦國公有里閈陪從之舊其先正韓國<lb/>
忠獻公吾童時所拜事者公捐館不得預弔哭之末今<lb/>
聞將𦵏庶得一往㑹送焉又不意秦國勲烈如此欲觀<lb/>
其風采氣度視昔何如與為終老之别耳余聆其言美<lb/>
其意皇慶二年春余以史館召至京師既相見勞問徴<lb/>
前言皆信且喜所寓密邇時得與話以忘其羇旅之思<lb/>
<pb n="KR4d0507_WYG_019-14b"/>
延祐改元之三月告予曰某不佞得秦國公眄睞前掌<lb/>
教宗師錫以法㫖紫衣予凢從而登寳殿祝釐者三列<lb/>
長春拜醮者二今宗師復以提㸃之名見寵於吾儕中<lb/>
斯亦足矣將歸吾棲之白雲觀閉户日誦老子奉香火<lb/>
以無忘聖君生生之德余何求焉余謂君真幸民中之<lb/>
尤幸者然其来也能因不失其親其歸也有知止足之<lb/>
戒是可尚也已翰林諸公咸有詩以贈以余為鄉人而<lb/>
知君也俾題其端云<lb/>
<pb n="KR4d0507_WYG_019-15a"/>
　　　贈目科髙敬文詩序<lb/>
人之有疾幸而得不死不幸而遂至於廢者莫如目蓋<lb/>
疾於四支有所偏廢猶不害於一身之全至於喪明雖<lb/>
良平不能施其知賁育不能致其勇行則倀倀焉坐則<lb/>
兀兀焉相違左右顛仆隨之吁可哀也有能已是疾者<lb/>
是使漫漫長夜之人復青天白日之快覩其為德不既<lb/>
大矣乎髙君敬文祖汴人兵後占籍威寜業醫專目<lb/>
科挾其術㳺京師病目者輻湊其門日無慮百數君一<lb/>
<pb n="KR4d0507_WYG_019-15b"/>
一視候究其源委或針或藥咸適厥宜貧不持一錢者<lb/>
亦殚其能善其藥以療之獲十全之功於是名喧都邑<lb/>
公卿貴家邀致極多所酬亦腆君善攝生飲食淡薄葷<lb/>
辛醯醢絶不入口由其能以己之所得者教於人故其<lb/>
所治必愈由其薄於自奉故有餘力以蓄善藥由於急<lb/>
於濟人故勤益至而技益精嗚呼使知讀書以得位則<lb/>
其益於世也為如何哉翰林諸公美熟其能而且好文<lb/>
也詩以贈之予特為書其治目之功切於人而君之為<lb/>
<pb n="KR4d0507_WYG_019-16a"/>
醫利於物者冠於篇端云<lb/>
　　　張祖母楊節婦八十詩序<lb/>
天之所以畀乎人人之所以全其天二者相須然後可<lb/>
以言福吾於張宅祖母楊氏見之祖母自歸張氏端莊<lb/>
婉順年三十不幸失所天劬勞立家專一教子屹乎頽<lb/>
波之砥柱凛乎嵗寒之松栢其節有如此者閲四十年<lb/>
閭里髙其志上其事始得旌表於門至是年八秩矣耳<lb/>
聰目明行忘持杖怡愉雍睦子孫環侍春風生於蘭室<lb/>
<pb n="KR4d0507_WYG_019-16b"/>
暮景駐於萱庭可謂有壽善康寜之福矣子恭甫愽學<lb/>
能文以其兄提舉君早世不忍去母左右終身不仕孫<lb/>
亦知讀書長子壻吉寛甫今為湖南憲使次子壻呉君<lb/>
祥亦佳士門楣之光表裏輝映寛夫之子校書郎希曽<lb/>
類楊氏家庭之實來請曰外祖母初度在邇觴豆之餘<lb/>
無以致殷勤者希曽昔忝翰林從事敢匄諸公篇什以<lb/>
為介壽之獻幸為我序之余謂楊氏向丁艱苦而能淑<lb/>
慎其身以有今日洪範九五福以攸好德列於一惟如<lb/>
<pb n="KR4d0507_WYG_019-17a"/>
此然後能全其天之所畀者不然雖有壽康亦不足録<lb/>
諸公聲之以詩則太史公之所謂沐浴膏澤而歌詠勤<lb/>
苦者斯亦近之矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_019-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閑居叢稿卷十九<lb/>
</p>
<p>
</p>
  </div>
<div>
                <head>閑居叢稿卷二十</head>
    <p>
<pb n="KR4d0507_WYG_020-1a"/>
欽定四庫全書<lb/>
　閑居叢稿卷二十　　　　元　蒲道源　撰<lb/>
　　序<lb/>
　　　節婦郭氏詩序<lb/>
生民以來原於夫婦故易之上經首乾坤下經首咸恒<lb/>
詩以闗雎為正始人倫之重莫先於此世降俗薄富貴<lb/>
貧賤死生患難夫婦不克終者多矣典籍所載共姜守<lb/>
義敬姜秉禮下逮史傳暨劉向所録所以維持世教者<lb/>
<pb n="KR4d0507_WYG_020-1b"/>
讀之使人歎息不已洪惟國家激勸節義屢形詔㫖俗<lb/>
歸於厚史舘餘暇有以節婦詩卷求題詠者歳不下十<lb/>
數間或厭之然以其係風化所闗未嘗不勉應其請今<lb/>
蜀之成都縣曰雙流里人白應元妻郭氏年二十五而<lb/>
夫應元亡一息纔五朞郭氏貞静以植志劬勞以撫孤<lb/>
家庭肅穆如夫之在也舅姑怡愉忘子之戚也强暴莫<lb/>
能奪其操巧諷莫能易其心始終不渝皎若玊雪舅姑<lb/>
各八秩以天年終葬祭如禮年踰五十族黨信其義鄉<lb/>
<pb n="KR4d0507_WYG_020-2a"/>
人稱其徳長社者率鄉之父老狀列其行事聞於有司<lb/>
有司上之蜀省得依令式以表焉其孤子申不遠數千<lb/>
里來求門旌之字於今之翰林承㫖唯齋劉公且請序<lb/>
其事於予曰某不幸早失所怙今而粗立皆母氏能安<lb/>
其室育養教誨之力也恩無以報敢以其閨門踐履之<lb/>
實求當世聞人筆之詩文庶可以光於時垂於後僕竊<lb/>
謂古之貞烈其事固可傳亦幸遇當代名公之作者顧<lb/>
余曷敢當然以其母之節子之孝有助於綱常而不忍<lb/>
<pb n="KR4d0507_WYG_020-2b"/>
辭也為序於篇端云<lb/>
　　　送趙君錫赴秦州幕序<lb/>
余憶兒童時與友人趙君君錫通家往還君錫幼頴悟<lb/>
屬對應聲滿座稱善既而又以詞賦有聲流輩推譲莫<lb/>
敢與角貨雖竒然時方不售年及强仕翰林學士暢公<lb/>
純甫以憲僉蒞漢中愛其才㧞為府史以年勞被省檄<lb/>
遷徳順州幕職延祐二年余自京師以代祀嶽瀆馳馹<lb/>
過家時君亦以秩滿歸漢中相見握手道舊而别今年<lb/>
<pb n="KR4d0507_WYG_020-3a"/>
春余由國學得告歸不幸丁艱屢見君其老態益新貧<lb/>
則無異於昔嘗慨史傳中士多不遇於時乃今於君錫<lb/>
見之君錫齒方壮工文藝時從仕者惟以吏進以是齟<lb/>
齬今設科取士之法既行則君錫老矣不肯俯首就場<lb/>
屋與少年者較一日之長其自徳順歸閑已數年不復<lb/>
有仕進意充然無少戚容真無愧古人之不遇者日余<lb/>
為翰林屬翰長有知君者力欲奏用以去位不果噫非<lb/>
命歟今復有秦幕之招貧與老㑹欲不行復不能不行<lb/>
<pb n="KR4d0507_WYG_020-3b"/>
且徵余言以憂戚辭不可余謂君平日讀書其於贊助<lb/>
州政療已民瘼奚待余言直書其所抱負出處以告夫<lb/>
未知君者慎無以碌碌州從事遇焉斯可矣<lb/>
　　　雲溪草堂序<lb/>
古之人無時無處而不學亦何暇居安之求哉然學湏<lb/>
静也苟鄰於闤闠塵囂之間則視蔽而聽壅心煩而慮<lb/>
亂亦無以理其業矣陳君舜叟陜士之翹楚者客㳺江<lb/>
漢持闗中諸老書來訪余愛其容止舒徐辭令温雅及<lb/>
<pb n="KR4d0507_WYG_020-4a"/>
一再見作而曰某不佞竊有志於學出陜城之西不數<lb/>
百舉武有田槖水之上構屋以為讀書之所旦暮之變<lb/>
其氣藹然目之曰雲溪草堂堂之前後左右樹蘭於畹<lb/>
種梅於崗菊以径竹以軒取其草木之幽香隱徳者而<lb/>
又瀕溪有觀瀾之石積土為舒嘯之臺研究之隙周行<lb/>
而登覽焉大河經其北太華中條雄峙環擁其翠可挹<lb/>
實天施地設之偉觀非敢以自誇詡也請為序引得以<lb/>
開發焉予謂山水之樂仁智者有以取浴沂之樂言志<lb/>
<pb n="KR4d0507_WYG_020-4b"/>
者所不及盖非以事㳺觀而資佚樂也抑以察夫天理<lb/>
之流行而外物不可移奪也今舜叟雲溪之構動息有<lb/>
處節宣以時於以潛心焉於以放懐焉其視闤闠塵囂<lb/>
不可與居者則其所學或由是以進益與若夫天理之<lb/>
流行而外物不可移奪者將有得矣於是乎書<lb/>
　　　義士李徳鄰序引<lb/>
周禮大司徒以六徳六行六藝教萬民所謂徳者行道<lb/>
有得於己之謂行則驗諸行事之實而藝又有餘力而<lb/>
<pb n="KR4d0507_WYG_020-5a"/>
後學者也盖古之秀民皆出於農必教之以是三物其<lb/>
成者以賔興之禮薦而用之故詩曰攸介攸止烝我髦<lb/>
士夫徳則尚矣藝則居其末故觀人之法于六行尤切<lb/>
焉謂孝友睦婣任恤乃日用當行之理苟於是而或悖<lb/>
則有刑以糾之此古昔人材之盛後世所不能及然天<lb/>
理民彛終不可得而冺者奉元之屬縣曰臨潼鄉曰好<lb/>
義李姓徳鄰其名者乃今見之其為人也亦殆庶乎母<lb/>
王氏年踰八秩甘㫖<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡之養定省温清之節無少廢<lb/>
<pb n="KR4d0507_WYG_020-5b"/>
缺其終也廬墓毁瘠哀戚稱其服宗族鄉黨目以孝弟<lb/>
人無間言歳饑散所蓄粟麥千二百斛折貸劵二千五<lb/>
百餘緡周恤之多有不可計里人上其事有司覈其實<lb/>
旌門曰義士既又創驪山書院為屋若干楹延師以誨<lb/>
凢弟子之從學者割田二頃給其廩餼由是觀之所謂<lb/>
六行者顧不彰彰明甚矣乎今詔條設取士之科以行<lb/>
實為首則君為無愧矣惜猶拘於時文之末習弗得登<lb/>
仕版以展其藴推其有諸己者以及於人然天與我之<lb/>
<pb n="KR4d0507_WYG_020-6a"/>
良貴又豈以用舍為輕重哉余於君盖未嘗識奉元周<lb/>
君文振以府史調興元見余極口稱道君之善匄序引<lb/>
欲求當世諸公之作贊詠其美越二歳徵其言信始克<lb/>
為之且以明夫古之士出於農而必考其實行云<lb/>
　　　題牛參政秋日桃花詩序<lb/>
物有反常而當論其妖祥者有不必論其妖祥者盖視<lb/>
其多寡輕重之差耳如隕霜不殺草李梅實聖人筆之<lb/>
於春秋是論其妖祥者及夫一物之少異不必論耳今<lb/>
<pb n="KR4d0507_WYG_020-6b"/>
參政牛公所賦秋日桃花是也夫桃之為物其始華見<lb/>
紀於中春之候其色夭夭其葉蓁蓁其實蕡然見詠於<lb/>
詩人之辭此其常也若乃嚴霜肅殺之秋或一二見於<lb/>
搖落之株其造物機緘呈露發泄雖不可詰猶老人之<lb/>
兒齒復生烏可人人而求之哉觀其如降謫之仙姝流<lb/>
離之姬妾使人疑似於武林之遊彷彿乎天台之遇政<lb/>
可供樽爼間一笑云耳盖公於寓舍得此逰戯翰墨於<lb/>
詩其清新艶麗正如昔人論宋廣平鐡石肝腸而吐婉<lb/>
<pb n="KR4d0507_WYG_020-7a"/>
媚之詞者命余序之余謂天下之事有正有權又非特<lb/>
若此一草一木而已顧處之何如耳并以此書於篇端<lb/>
　　　農桑輯要序<lb/>
虞書六府一乃穀洪範八政首曰食盖生民以為天有<lb/>
國之所先務不可一日而後也宣尼語冉有以富之而<lb/>
教言上之人使人勤力田畆是以仰事俯育無至饑寒<lb/>
然後暇治禮義風化可行由此觀之誠乃王道之始三<lb/>
代之盛曷嘗不以養民為致治之本與皇元建極神聖<lb/>
<pb n="KR4d0507_WYG_020-7b"/>
相承一以仁覆天下聖上欽明無逸尤知稼穡之艱以<lb/>
農桑委大司農丁寧勉飭猶恐行之未至爰命宰執擇<lb/>
能吏楷正農書溥覃率土教以種養之方期於家給人<lb/>
足與堯舜命后稷以播植其揆一也主者頒於郡縣城<lb/>
固達嚕噶齊赫嚕公時領農事謂同署曰此聖天子惠<lb/>
養元元之善政天日煥然使民家有是書則耕者盡地<lb/>
利蠶者富繭絲不待春秋廵督而勸課之効已具於目<lb/>
前矣豈非事簡而功著者乎縣尹康公簿尉文竇二宰<lb/>
<pb n="KR4d0507_WYG_020-8a"/>
共成其志資以俸金鳩工鏤梓不踰月而告畢僕忝聞<lb/>
議論之餘輙序於後作牧之良有司皆以誕敷帝徳左<lb/>
右斯民為念則於萬世太平之治未為無小補云<lb/>
　　　薛景仲梅坡詩序<lb/>
夫大鈞之播物貴而為人微而草木其間美惡未始有<lb/>
異也故屈子之蘭周子之蓮皆以比君子良有以哉薛<lb/>
君景仲世本儒素隠老子法中天師留國公甚愛重之<lb/>
書梅坡二大字嘉寵其號盖梅之為物儕蘭蓮之氣味<lb/>
<pb n="KR4d0507_WYG_020-8b"/>
友松栢之歳寒西湖之詩以咀其華商巖之羔以取其<lb/>
實踈影暗香之妙語有非凢草木之所可承當者今景<lb/>
仲清標凛若道氣藹然留國贈之非溢美景仲受之無<lb/>
慙徳當其風月之夕霜雪之辰曵杖梅坡集古人咏梅<lb/>
之作擇其尤者譜其聲而歌之其於神仙何逺之有景<lb/>
仲以為如何梅坡手軸諸士夫多係以詩且求予文俾<lb/>
題其首<lb/>
　　　送學正王秉彜詩序<lb/>
<pb n="KR4d0507_WYG_020-9a"/>
歐陽公謂胡先生門人皆循循雅飭其言談舉止遇之<lb/>
不問可知為先生弟子識者以為知言而程子亦云安<lb/>
定之門人往往知稽古愛民矣則於為政也何有夫胡<lb/>
先生之誨人固為有法而為其弟子者亦可謂善學矣<lb/>
矩庵先生教授闗中士夫翕然從之其名徳雅望著於<lb/>
朝端播於當世而愈自謙抑退然如不勝衣見之者無<lb/>
不心服興元儒學正王君秉彜佐學職於兹三年矣恭<lb/>
恪巽順形於辭色始終如一詩所謂温温恭人惟徳之<lb/>
<pb n="KR4d0507_WYG_020-9b"/>
基者余因以異其為人及詢之乃出矩庵之門信矩庵<lb/>
之教無愧於胡先生而秉彜亦有肖於胡之門人也雖<lb/>
然余猶有望焉夫秉彜之發於門者既已如此而存諸<lb/>
中者余固不敢以蠡測盖學之為道必表裏交修本末<lb/>
備舉不可偏廢則願以歐程之言合而觀之若夫循循<lb/>
雅飭不問可知者秉彜之所已能學問思辨以為稽古<lb/>
之實舉而措之愛民從政使如有源之泉有根之木流<lb/>
長而葉茂則庶乎得矩庵之全體矣泰定丙寅七月初<lb/>
<pb n="KR4d0507_WYG_020-10a"/>
吉告予有奉元之行求以言贈書此遺之以待他日之<lb/>
徵也遂以為餞章之序云<lb/>
　　　送䝉古楊天立序<lb/>
士之所以得行於天下者惟忠信篤敬而已盖能盡己<lb/>
之心以實無偽厚而不薄恭而有禮以此接物以此處<lb/>
事何適而不可哉聖門教人亦本於是而已舍此則必<lb/>
為詡詡强笑語沾沾而取容初未必不悅而合也乆則<lb/>
真態呈露不復可掩人鄙賤之不齒於正人端士之流<lb/>
<pb n="KR4d0507_WYG_020-10b"/>
矣天立楊君以國語字學貳其教官於漢中五年於兹<lb/>
無穀禄可守不見其有戚戚容路侯委以事不亟不徐<lb/>
辦集得冝所至無一人怨之形於言貎非忠信篤敬能<lb/>
如是乎其遠大器業從可卜矣一日辭歸以贈言例為<lb/>
請僕謂如君所操守尚何以言為然不欲虚其請姑以<lb/>
其所能者為贈願益加勉焉又以告夫未識君者試以<lb/>
斯言驗之然後知余之不妄許云<lb/>
　　　送總尹王信夫東歸序<hi>并詩</hi>
<pb n="KR4d0507_WYG_020-11a"/>
古之循吏至今首龔黄及觀其傳初不求赫赫名但民<lb/>
便安其政而已興元總尹王君信夫下車之始首來訪<lb/>
余言發軔於國子生以余嘗為國子博士雖前後不相<lb/>
值執禮如師生乆而觀其為人不立崖岸不設城府一<lb/>
於誠而無他其治民也如良醫之療貧子之疾惟審諦<lb/>
其脉證弗衒鬻其藥劑疾已無所求可謂古之純篤君<lb/>
子今之循良之吏者歟同僚有掣肘齟齬侯不與校旁<lb/>
人視若不滿意侯曰我若争胥吏必受困但和以濟吾<lb/>
<pb n="KR4d0507_WYG_020-11b"/>
事可也歳旱侯視堰水湍駛不能措手乃相傍地開渠<lb/>
以殺其怒有一役者於土空避役適土崩不救遂藉此<lb/>
欲搖動侯卒無所得至今修堰因所開故道以成功他<lb/>
類此不可枚舉及各終更彼則氣焰銷鑠手足呈露或<lb/>
遵指斥隠忍不敢喘侯則澹然如平日百姓皆曰吾之<lb/>
父母也其古之龔黄亞匹歟余素不喜溢美諛辭必試<lb/>
而後稱今稱也不於侯其誰歸遂詩而序之<lb/>
下車首相訪執禮甚卑謙布政國恩渥持身家法嚴細<lb/>
<pb n="KR4d0507_WYG_020-12a"/>
民歌愷悌黠吏服清亷掣肘雖遭忌公心不避嫌方安<lb/>
千里寄已作四年淹舟送歸程遠杯兼别恨添交遊分<lb/>
去住踪跡異飛潛矯首天南北書來慰我瞻<lb/>
　　　題憲使李行簡樂閒堂詩卷後序<hi>并詩</hi>
憲使李公行簡與余有鄉曲之雅故余知公為深始公<lb/>
起身即踐清要繼為侯牧理財賦其善政良算無愧古<lb/>
人逮陞憲使則能鎮静南服未及引年一旦謝仕而歸<lb/>
杜門却掃以蜀為樂土遂定居為終焉計去城一舍而<lb/>
<pb n="KR4d0507_WYG_020-12b"/>
近買田營墅㳺息其間自號樂閒天歴戊辰遭時弗靖<lb/>
蜀帥張兵威脅衆令附已凢浮沉宦海者多為詿誤獨<lb/>
公澹然與世相忘已乆無<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>毫染汙此真樂閒之驗也<lb/>
公又有佳子弟養志之餘蒔花植竹築亭引流以廣其<lb/>
樂閒之趣則斯樂斯閒天實相之公得專之交舊又信<lb/>
而紀述之以成巨軸命其子不逺千里寄示意欲尋樂<lb/>
閒之盟於我可無言以與君同好也哉獨恨未得陪杖<lb/>
屨以渉樂閒之境姑賦其中所有四詠以供杯酒間掀<lb/>
<pb n="KR4d0507_WYG_020-13a"/>
髯一笑云<lb/>
　　　九折流杯池<lb/>
九折我流觴九折彼叱馭勞佚雖不同亦各有天趣清<lb/>
真王㑹稽命客賦詩句不如醉忘歸天下何思慮<lb/>
　　　翠香亭<lb/>
幽塘首夏時田田叠新翠不用薰水沉清香自入鼻高<lb/>
辭鵷鷺行來看龜魚戯雖知子非我其樂初無異<lb/>
　　　晩香亭<lb/>
<pb n="KR4d0507_WYG_020-13b"/>
霜風正搖落金質緑為裳繞籬三嗅之掇英泛我觴主<lb/>
人與此花歳晩節愈昌陶翁已千載尚友不相望<lb/>
　　　曲肱亭<lb/>
聖師樂何事富貴浮雲同君今解組歸寤寐思所從怳<lb/>
然若有得卧聽竹牕風狗苟蠅營者知誰是夢中<lb/>
　　　題興元路長桑嘉依家蔵樵枯子所畵羅漢卷<lb/>
浮屠氏之阿羅漢盖學佛而未者故其降龍伏虎浮杯<lb/>
擲錫入定觀想積精之至皆得佛之粗猶孔門之有七<lb/>
<pb n="KR4d0507_WYG_020-14a"/>
十子余寓京時於秘省得觀唐僧貫休所畵十六相詭<lb/>
異殊甚今興元路侯牧之長宣差公事佛甚謹僧樵枯<lb/>
子遂作手卷以獻之雖非貫休比亦得其彷彿公俾余<lb/>
題其左予於浮屠書罕讀不盡究其說為下一轉語曰<lb/>
過去未來非我知開卷觀之即見在主人弹指起敬心<lb/>
便是應真無挂礙既題復歸於公使蔵之<lb/>
　　　李録事祈雨有感詩序<lb/>
誠者真實無妄之謂非有甚高難行之事而人鮮能之<lb/>
<pb n="KR4d0507_WYG_020-14b"/>
興元録事參軍李從仕蒞職於兹其應變㨗給承奉委<lb/>
曲皆所長至於不督責而政行不話言而民信拙於表<lb/>
襮守其慤實盖質之近乎誠者然也元統乙亥夏五月<lb/>
旱氣藴隆吁嗟求者未臻感應豐凶之决近在旬日君<lb/>
聞南山之陽幾及絶頂有靈泉焉於是齋素囚首徒歩<lb/>
陟其所而懇於神乞升勺水貯於罌迎歸城中安置道<lb/>
宇寢食不復歸夙夜為百姓請命精誠之至翼日雨至<lb/>
始則霡霂既而滂沛越三日逺邇饒洽稻之秧者可挿<lb/>
<pb n="KR4d0507_WYG_020-15a"/>
禾之槁者復興種之播者悉出土之埆者可耕化饑饉<lb/>
成飽飫改愁嘆為歡娛上分侯牧之憂下慰黎元之望<lb/>
四民鼓舞美君之功雖充滿勃鬱於心不能形容發揚<lb/>
於口假能詩之士以贊君之萬一仍請予為序引余謂<lb/>
至誠可以通神明貫金石全體於誠者固不得而見至<lb/>
於一事之誠而能動者苟非君之篤實其孰能之可不<lb/>
謂誠乎衆曰然遂以此序書於篇端云<lb/>
　　　洋州太守周子仁送行詩序<lb/>
<pb n="KR4d0507_WYG_020-15b"/>
日余伏田里教誨童稚雖無干仕禄意然天下凢名公<lb/>
鉅儒必問其家世及行已大方與所著述文章於人於<lb/>
是知金源末庭試為首冠王公百一者我世祖隆盛時<lb/>
寘諸翰林為學士承旨鴻文大冊多出其手厥後其子<lb/>
字子維者亦繼直禁林父子輝光焜耀相照余以皇慶<lb/>
癸丑忝被驛召為翰林末屬去公時已二十餘年得觀<lb/>
所謂視草者於是公父子聯珠合璧之文皆在焉得寓<lb/>
於目所恨不獲望見眉宇侍執几杖延祐庚申余以母<lb/>
<pb n="KR4d0507_WYG_020-16a"/>
老得告歸繼丁重哀閒居十餘年不復出一旦於興元<lb/>
總尹王君信夫座間始見武康守周君子仁觀其言動<lb/>
容止有故家流風餘韵心竊異之未暇詢焉君他日詣<lb/>
府計事執禮來訪酒一再行遂傾底藴道宿昔然後知<lb/>
王公承㫖乃其先世之姻婭子維則周出也自洋之士<lb/>
夫來訪者語及君咸曰君非獨此而其守身清慎撫民<lb/>
愷悌天性使然余益歎服焉屢㑹情愈宻忽告曰某𤓰<lb/>
期已廹將歸矣可無言以相贈歸装雖輕倘獲不啻為<lb/>
<pb n="KR4d0507_WYG_020-16b"/>
九鼎大吕之重矣盖余自識君所與談絶無塵俗利欲<lb/>
語非論京師衣冠之世族即商確文章行實之源委或<lb/>
繼以憂民困窮而自歎其莫之能恤也嘗謂若人譬猶<lb/>
太廟之琴瑟雖不作而拂拭其弦徽亦可以適人意如<lb/>
三代之鼎彛雖不用而辨别其欵識猶可以慰人心君<lb/>
之歸併挈以往寧不使人惜之而悵然於懐耶諸士夫<lb/>
咸有奉餞之作既成以余冝題其首<lb/>
　　　秋江競渡詩序<lb/>
<pb n="KR4d0507_WYG_020-17a"/>
秋水時至百川灌河雲濤際天望而可駭於斯時也非<lb/>
决性命而饕聲利者孰肯寄身於一葉之危以僥倖於<lb/>
萬一哉庸詎知不有超世獨立之士憫笑於其旁耶今<lb/>
觀秋江競渡横幅雖畵師所作意未必出此然感於予<lb/>
心者不能自已河東陳君某喜讀書恬於勢利以貧而<lb/>
仕老為興元總幕職不汲汲求進盖非競渡輩之伍以<lb/>
此卷求題評謾書數語以歸當公餘無事明<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>浄几披<lb/>
翫紬繹想亦有所合於其心也夫<lb/>
<pb n="KR4d0507_WYG_020-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閒居叢稿卷二十<lb/>
</p>
<p>
</p>
  </div>
<div>
                <head>閒居叢稿卷二十一</head>
    <p>
<pb n="KR4d0507_WYG_021-1a"/>
欽定四庫全書<lb/>
　閒居叢稿卷二十一　　　元　蒲道源　撰<lb/>
　　字說<lb/>
　　　王思進字說<lb/>
王生既冠婚猶從余學一日具禮前請曰某以幼命名<lb/>
不合於義類願先生與易之庶幾縁名求義以自勉是<lb/>
亦教誨之一端也余嘉其意謂之曰汝以我一日之長<lb/>
而揭揭然以從我也惡得不以所聞告子語曰譬如為<lb/>
<pb n="KR4d0507_WYG_021-1b"/>
山未成一簣止吾止也譬如平地雖覆一簣進吾往也<lb/>
夫為山九仭以一簣之虧則前之功俱廢矣雖坦然平<lb/>
地自一簣而往則後之功可望矣此非由乎人哉易曰<lb/>
君子以自强不息記曰有弗學學之弗能弗措也故聖<lb/>
人惜顔子之能進責冉求之自畫其意亦可見矣子其<lb/>
早夜思之必先立其志由學問思辨篤行以求至於至<lb/>
善如居偏方欲適中國問道所由行而不已安有不到<lb/>
之理若營營於競名躍躍於趨利苟目前之快自以為<lb/>
<pb n="KR4d0507_WYG_021-2a"/>
得進之冝則非余之所望也生能以是思之則他日成<lb/>
就詎易量哉生曰唯遂以簣為名思進為字云<lb/>
　　　劉徳用字說<lb/>
劉氏之子始從學於余惟以小字稱近欲載筆習吏業<lb/>
具禮前請曰某幼䝉先生訓誨今年及弱冠而名字未<lb/>
立同儕稱呼者以為慊願有以進而教之余觀此生於<lb/>
其伯仲間頗醇謹可教為名曰懋以徳用字之盖取商<lb/>
書徳懋懋官之語懋者何勉之之謂也勉者何勉於徳<lb/>
<pb n="KR4d0507_WYG_021-2b"/>
也人能勉於徳則上之人亦以官勉之也昔子張學干<lb/>
禄孔子告以言寡尤行寡悔禄在其中矣人孝於親弟<lb/>
於長忠於君信於友行是數者以類而推修治勉勵必<lb/>
使有得於己則實行無愧令聞藹然求為時棄得乎徳<lb/>
用名字之意如此尚勉之哉<lb/>
　　　解推官四子字說<lb/>
府推解君四子曰榮宗榮祖榮徳榮仁長與次則壮有<lb/>
室矣榮徳以下年且弱冠從余問學一日府推君過余<lb/>
<pb n="KR4d0507_WYG_021-3a"/>
請曰某四子名而未字敢請余不容辭敬奉其字榮宗<lb/>
曰伯華榮祖曰仲顯盖取古人所謂増光祖宗孝經立<lb/>
身揚名以顯父母之義榮徳曰叔章榮仁曰季元盖取<lb/>
書天命有徳五服五章哉易元亨利貞元為仁而居首<lb/>
之義夫字者所以尊成人之道而美其稱也能不恃所<lb/>
稱之美思惟其義以充其實則善矣　榮宗更曰伯敬<lb/>
取禮大傳尊祖故敬宗榮祖一字曰仲修取詩無念爾<lb/>
祖聿修厥徳榮仁一曰季從取孟子仁義忠信此天爵<lb/>
<pb n="KR4d0507_WYG_021-3b"/>
也修其天爵而人爵從之<lb/>
　　　譙徳操字說<lb/>
凡物之至堅者莫如金石金之堅火能鑠之石之堅水<lb/>
能泐之如是則堅果不可得而恃耶曰然也質之堅如<lb/>
金石者猶不可得而恃矧吾所謂道心惟微而物欲之<lb/>
熾有以害之歟譙生名堅從余學以未字來請為奉字<lb/>
曰徳操且告之曰子誠能於日用動静之間誠敬以為<lb/>
主求放心而操存之克去已私不為物誘講明義理固<lb/>
<pb n="KR4d0507_WYG_021-4a"/>
執力行及其乆也徳性堅定向之不可恃者至是而可<lb/>
恃矣古之聖賢匹夫不可奪其志千駟不足動其心確<lb/>
乎不㧞磨而不磷亦非苟然矣生懋敬之毋忽<lb/>
　　　王克承字說<lb/>
執器不恪或墜而毁舉足不審或跌而傷况其大者乎<lb/>
是以君子無所不用其敬也王生學於余說語孟頗知<lb/>
嚮方年駸駸弱冠矣猶以小字行於夷等稱呼誠慊一<lb/>
日以名字為請乃取書說命中式克欽承語名之曰欽<lb/>
<pb n="KR4d0507_WYG_021-4b"/>
奉字曰克承且誨之曰夫欽之為言敬也書中言欽者<lb/>
極多堯舜訓飭其臣止以欽哉二字則其義可謂博矣<lb/>
盖人能欽必恐懼修省收歛持循内以承順其親外以<lb/>
奉承其上接承其友以至於一事一物之承無不克者<lb/>
生其勉之若夫美其名而醜其實者君子不為也非今<lb/>
日命名之意也可不謹乎<lb/>
　　　劉伯受字說<lb/>
劉福自幼時其長者亦令從學今年踰弱冠鄊里之先<lb/>
<pb n="KR4d0507_WYG_021-5a"/>
輩共與進之欲美其稱呼請字於余取士冠禮永受胡<lb/>
福之語字之曰伯受盖受之為義如器之受物隨其大<lb/>
小而為之量人之修身以受福亦若是爾居家孝弟則<lb/>
得父兄之愛出門敬譲則致鄊里之和勤儉則饒財謹<lb/>
慎則遠辱凡此皆物之應其他可以類推矣伯受勉之<lb/>
哉<lb/>
　　　宋宏舉字說<lb/>
亘萬古而不可易者三綱五常之道天地位人極立以<lb/>
<pb n="KR4d0507_WYG_021-5b"/>
是而已國非是不治家非是不齊身非是不修雖名曰<lb/>
人實何以異於物所謂三綱君為臣綱父為子綱夫為<lb/>
妻綱五常則仁義禮智信是也朱子小學題辭亦曰仁<lb/>
義禮智人性之綱綱者何維網大繩也盖綱舉則萬目<lb/>
畢張矣猶人綱常之道既立則百善萬行皆從此出矣<lb/>
書曰若網在綱有條而不紊信哉斯言宋生當冠字之<lb/>
年猶以小字行其尊人公亮以為請余以師道不可辭<lb/>
為名曰綱奉字曰宏舉宏者大之義盖取孔氏書傳序<lb/>
<pb n="KR4d0507_WYG_021-6a"/>
舉其宏綱之語其命字之意則在此而不在彼也生懋<lb/>
敬之哉<lb/>
　　　周子敬字說<lb/>
周生㓜時嘗從予學年及冠猶以小字行介其同學友<lb/>
譙生來請名與字余以恭名之奉字曰子敬周生請聞<lb/>
其義余謂主一無適曰敬致敬於外曰恭體用相須表<lb/>
裏交正曲禮三千始諸無不敬洪範五事先於貎曰恭<lb/>
盖敬以直内則非虚敬矣恭而中節則非足恭矣自生<lb/>
<pb n="KR4d0507_WYG_021-6b"/>
所急者言之事親從兄持守謹乎孝弟待人接物一敦<lb/>
篤於誠信以至言動必恪有戰兢惕厲之心居處必荘<lb/>
無怠慢邪僻之氣使敬以直内涵飬於未發之前恭而<lb/>
中節周旋乎從事之際能如是則由家而達於邦國之<lb/>
乎蠻貊無往而不可行矣生既以是為稱呼之美又當<lb/>
充為踐履之實云<lb/>
　　　蒲蕃仲植字說<lb/>
姪蕃字仲植其父徳衡所命也余為申其義以告之蕃<lb/>
<pb n="KR4d0507_WYG_021-7a"/>
為滋多之義詩騶虞小序有庶類蕃殖書洪範有庶草<lb/>
蕃廡植字與殖同用然有二義栽植也生植也合而言<lb/>
之惟其培擁栽植然後生意油然而蕃息滋多矣如人<lb/>
之涵飬有素和順積中英華自發於外韓子曰根之茂<lb/>
者其實繁膏之沃者其光燁仁義之人其言藹如也汝<lb/>
試以是思之<lb/>
　　　樞機二子字說<lb/>
樞機物之動者也言行身之動者也動而中節無往而<lb/>
<pb n="KR4d0507_WYG_021-7b"/>
不善矣易傳曰言行君子之樞機樞機之發榮辱之主<lb/>
也書曰若虞機張往省括於度則釋盖動則吉凶悔吝<lb/>
繫焉聖人荅子張干禄之問亦不過言行之寡尤悔耳<lb/>
可不慎乎余故為二子立名曰樞者以思發字之曰機<lb/>
者以思度字之俱曰思者庶其時省而不忽也噫予既<lb/>
以是名而字汝矣又筆其義以示汝矣汝其思惟服行<lb/>
責之於身耶抑將仰人耶則吾不可得而知也<lb/>
　　　鄭文質字說<lb/>
<pb n="KR4d0507_WYG_021-8a"/>
記曰夏尚忠殷尚質周尚文夫三代之俗所尚雖不同<lb/>
亦世變之降自忠質而至文猶四時之運不能不然也<lb/>
夫子生於周衰悼時文之勝歎史之闕文至有文質彬<lb/>
彬然後君子及吾從周之語夫聖賢之於季世末俗之<lb/>
弊如砥柱之於頽波盖有確乎不㧞者自常人則為習<lb/>
俗所移而不覺悟夫質勝則失於野文勝則失於偽二<lb/>
者不偏勝而得中則彬彬然君子矣鄭生名文質余以<lb/>
允中字之欲生本以忠信篤敬末以威儀辭章本末兩<lb/>
<pb n="KR4d0507_WYG_021-8b"/>
端無過不及以成其徳所謂君子哉若人之語將見其<lb/>
所歸矣<lb/>
　　　胡昌齡字說<lb/>
胡宰伯充之子名禧字昌齡請其說於余余謂禧之訓<lb/>
福也漢書受禧祝禧齡齒也記所謂古者謂年齡齒亦<lb/>
齡也洪範五福一曰夀則夀為福之最先者也夀雖天<lb/>
之所賦然能全其所賦則在乎人焉攸好徳居其一禧<lb/>
果能知此則戰兢惕厲始於身體髪膚之不敢毁傷終<lb/>
<pb n="KR4d0507_WYG_021-9a"/>
之以修身俟天而立命將見如士冠禮所祝眉夀以受<lb/>
胡福黄耉以受天慶盖不期然而然矣<lb/>
　　　李思永思齊字說<lb/>
李氏二生一曰𦙍寧一曰□家嘗從余學一既冠一將<lb/>
及矣俱未字其尊人倅君銘甫來請為字𦙍寧者曰思<lb/>
永取書其寧惟永之辭盖寧而至於永其為寧也大矣<lb/>
致永之道無他顧吾所以自修者何如耳書曰慎厥身<lb/>
修思永修身之要其目甚備臯陶所陳之九徳思惟而<lb/>
<pb n="KR4d0507_WYG_021-9b"/>
服行可也𦙍家者曰思齊取大學身修而后家齊之語<lb/>
夫修身然後可以齊家而修身之要不外乎窮理正心<lb/>
家既能齊則凢所以事上治人推之無適而不然其詳<lb/>
具乎朱子集註講明而力行之可也二生來前汝之伯<lb/>
父秋谷公起自儒素以功勲徳業為時名相為世聞人<lb/>
汝父倅君亦克樹立以振風猷又非若他人比生等是<lb/>
冝縁名求義勉强不怠繼繼承承俾不墜其家聲庶余<lb/>
今日命字之意矣二生曰唯遂書以授之<lb/>
<pb n="KR4d0507_WYG_021-10a"/>
　　　王克新字說<lb/>
明徳無聖愚之分氣稟有清濁之異中庸曰自誠明謂<lb/>
之性自明誠謂之教夫誠而明之性之也明而誠復其<lb/>
性者也惟聖人氣質清明純粹不假修為如良玊美珠<lb/>
非塵泥所能汙其餘則不能無物欲之累善學者致力<lb/>
於克復及其成功一也故湯之盤銘曰苟日新日日新<lb/>
又日新而朱夫子釋之曰銘者名其器以自警之辭湯<lb/>
以人之洗濯其心以去惡如沐浴其身以去垢誠能一<lb/>
<pb n="KR4d0507_WYG_021-10b"/>
日有以滌其舊染之汚而自新則當因其已新者日日<lb/>
新之不可略有間斷也至哉斯言予讀書至此未嘗不<lb/>
三復警省焉今王生為學頗知嚮方易其小字曰銘以<lb/>
克新字之生能以盤銘而銘諸心思惟朱夫子之訓以<lb/>
為力行之方惟日孜孜無少懈怠則庶乎有日新之功<lb/>
矣<lb/>
　　　李恕行字說<lb/>
學明乎體用然後可以言學盖有體而無用則道為虚<lb/>
<pb n="KR4d0507_WYG_021-11a"/>
器而不可行有用而無體則道為無本而不能立二者<lb/>
豈容偏廢也哉欲明體用之一源無若忠恕之二字故<lb/>
曽子指此以明吾道一貫之理子思引此以申道不逺<lb/>
人之義其立言雖不同然所謂盡已之謂忠推已之謂<lb/>
恕忠者體恕者用則不異矣嘗謂此心真實無妄推之<lb/>
以及於人近而事父兄接交友達而致君澤民無所不<lb/>
用其極矣夫子以是答子貢終身行之之問蔽以恕之<lb/>
一言豈欺我哉李生自入小學以思忠名今冠而求字<lb/>
<pb n="KR4d0507_WYG_021-11b"/>
以恕行字之生曽授讀朱子四書果能求書中所謂忠<lb/>
恕者講貫思惟以致其體用相須之義則不徒名字之<lb/>
美又將有以服行而有益於身矣<lb/>
　　　龎士先字說<lb/>
文質不可相勝夫子既以先進於禮樂為野人何為復<lb/>
有吾從之語耶盖周衰文勝時人不之覺反以先進文<lb/>
質彬彬之君子為野人冝夫子發之以示訓耳盖質者<lb/>
本也文者末也有質然後文可得而施人誠能以忠信<lb/>
<pb n="KR4d0507_WYG_021-12a"/>
為本文之以禮樂猶甘可受和白可受采則彬彬然斯<lb/>
為君子之歸矣龎生名進字士先生方從余授業冝取<lb/>
語中如此條者熟讀審思庶知用力之方云<lb/>
　　　劉元禮字說<lb/>
禮者天理之節文人事之儀則其行之也有尊卑貴賤<lb/>
等級之異揖譲進退威儀之節雖皆出於人為莫非天<lb/>
然一定之理各有次序存焉故書曰天秩有禮其此之<lb/>
謂歟劉氏子生温厚之家從余授學其尊人切切欲其<lb/>
<pb n="KR4d0507_WYG_021-12b"/>
有成也余亦懼其放逸而不循禮名之以秩以元禮字<lb/>
之生來前余聞聖賢格言曰夫禮者敬而已矣曲禮首<lb/>
言毋不敬敬則心有所主而禮可行禮行則事皆有序<lb/>
無往而不冝矣舍禮則何以為人故詩有相鼠茅鴟之<lb/>
譏生能從事於此居家以事父母出門以事長上接朋<lb/>
友又推而至於克去已私以復天理如顔氏所聞於夫<lb/>
子者斯乃下學上達之極致生敬之哉毋忽<lb/>
　　　樂仲宣字說<lb/>
<pb n="KR4d0507_WYG_021-13a"/>
漢中職醫之長樂義卿家世詩書而業醫著名其子詣<lb/>
於黌宫執弟子禮既冠名以周翰而字以仲宣盖詩之<lb/>
崧高有為周之翰四方于宣之語詩之義以申伯吉甫<lb/>
為周之楨榦而宣其徳澤於四方也或者曰以是名樂<lb/>
氏子而取訓無乃不可乎余應之曰夫古之人命名字<lb/>
不必拘拘取義於身也亦隨寓以為稱呼而立訓耳盖<lb/>
子能世其醫而立其身為家之楨榦以施其衛生之術<lb/>
於人亦吾夫子所謂是亦為政之意耳又安知不能立<lb/>
<pb n="KR4d0507_WYG_021-13b"/>
志如周之申甫耶顔淵曰舜何人也予何人也有為者<lb/>
亦若是或者曰然遂書以為字<lb/>
　　　闗彦修字說<lb/>
書曰慎厥身修思永慎者何敬謹之謂也夫修身而加<lb/>
之以慎者盖非慎則修身何所主哉闗生請名與字余<lb/>
既以克慎名之復以彦修字之修身之道雖散出於經<lb/>
書然大學致知格物誠意正心以及修身井井有序而<lb/>
修身之前先之以數者修身則其慎可知也至誠意章<lb/>
<pb n="KR4d0507_WYG_021-14a"/>
於慎獨之說尤致謹焉吁聖賢格言具在方䇿闗生能<lb/>
慎思而篤行之吾將見其身修為闗氏克家之子又豈<lb/>
特稱呼之美而已哉<lb/>
　　　趙肯播字說<lb/>
興元醫官趙君奉先之二子長曰肯堂字克繩次猶以<lb/>
小字呼請更名與字名曰肯播字以克紹盖取書厥父<lb/>
菑厥子乃弗肯播矧肯穫使與其兄名及字義類相比<lb/>
而書中克紹字不止一見此盖以為子者因父菑而肯<lb/>
<pb n="KR4d0507_WYG_021-14b"/>
播則能繼紹前人之業矣無逸之篇不云乎厥父母勤<lb/>
勞稼穡厥子乃不知稼穡之艱難乃逸乃諺既誕否則<lb/>
侮厥父母曰昔之人無聞知趙生未至此不可不以此<lb/>
告生能以父母之心為心知所以謹戒則凢所以持身<lb/>
<hi>闕</hi>不墜前人之基業而愈光大之者生尚其勉旃<lb/>
　　　王伯循字說<lb/>
子思子曰天命之謂性率性之謂道程子曰性即理也<lb/>
盖隂陽五行有理有氣人得其氣以為形必得其理以<lb/>
<pb n="KR4d0507_WYG_021-15a"/>
為性率循也人能循其性之自然無所往而不善矣惟<lb/>
其梏於形氣徇於情欲誘於外物昧焉而入於惡者多<lb/>
矣苟不致力於學反躬以求之則又安能具夫天理之<lb/>
可循哉王生名理年弱冠求字於余拜而且曰某非徒<lb/>
欲美稱也將以為終身之訓故為表其字曰伯循書其<lb/>
義以授之生西軒王先生之曾孫肅僉元亨之孫也誠<lb/>
能深惟其義而篤行之尚弗忝於世徳云<lb/>
　　　趙時雍字說<lb/>
<pb n="KR4d0507_WYG_021-15b"/>
趙公濟之次子壻醫鍾氏踰冠稱呼無異於閭閻細民<lb/>
其友善者以為慊請名與字余以其居同里為命名與<lb/>
字且詢其兄之名字曰時敏字彦修因求其比類者名<lb/>
以時雍字彦和盖雍之為義和也書曰黎民於變時雍<lb/>
夫堯舜之時仁義浹民民從其化是以致時雍之美今<lb/>
子幸生太平之世何異於唐虞之時苟能從化而畏禁<lb/>
使宗族稱孝鄉黨稱弟昔周公曰爾室不睦爾惟和哉<lb/>
身行之於家推之於國人莫不皆然以協乎時雍之俗<lb/>
<pb n="KR4d0507_WYG_021-16a"/>
如是則不徒時雍之名彦和之字以為美稱也又當思<lb/>
其義而服行之然後為有益矣<lb/>
　　　袁士貞字說<lb/>
袁生名順福從予學介其同門友來求字余字曰士貞<lb/>
取易坤象彖辭柔順利貞君子攸行語盖順之為義不<lb/>
咈逆之謂也坤豫備論之矣六經之中不可徧舉自其<lb/>
切於己者言之率性之謂道惠廸斯為吉不順乎親不<lb/>
可為子忠順不失足以事上至於接物處事莫非是理<lb/>
<pb n="KR4d0507_WYG_021-16b"/>
人果能此福將安歸故士冠禮始加祝曰棄爾幼志順<lb/>
爾成徳夀考維祺介爾景福雖然要不失貞固而已不<lb/>
如是則坤道既以順矣又奚待牝馬之貞安貞利貞可<lb/>
貞之贅耶苟不以貞而固則儀秦妾婦之道矣生讀書<lb/>
亦嘗講明其說尚敬之哉<lb/>
　　　陳逢吉字說<lb/>
君子之獲福於天也非假祝史以求之惟盡夫已之所<lb/>
為而已故易經大有之上九曰自天祐之吉无不利聖<lb/>
<pb n="KR4d0507_WYG_021-17a"/>
人於繫辭復贊之曰天之所助者順也人之所助者信<lb/>
也履信思乎順又以尚賢也是以自天祐之吉无不利<lb/>
也今觀大有上九之爻履六五虚中之信而能謙退不<lb/>
居志從於五得履信思順尚賢之實自然為天所祐夫<lb/>
人能踐履誠信謙恭巽順尊敬賢者而親之其獲吉冝<lb/>
矣書曰作善降之百祥詎不信哉陳提舉之子名祐夙<lb/>
䘮父克自樹立葬其祖以下十餘喪可謂孝而有志矣<lb/>
今冠而未字鄉人以為闕典來請奉字曰逢吉且申其<lb/>
<pb n="KR4d0507_WYG_021-17b"/>
義云<lb/>
　　　李伯修季安二子字說<lb/>
李君善甫家世業儒其子永與寧從余學性皆穎悟篤<lb/>
實可教冠而求字永字以伯修臯陶謨曰慎厥身修思<lb/>
永盖求永長之道必自修身始先儒謂修身則無言行<lb/>
之失思永則非淺近之謨伯修之義盖取諸此寧字以<lb/>
季安召公奭所謂志以道寧寧與静同義大學之知止<lb/>
而定定而静静而安安而得其所止則善有諸己而為<lb/>
<pb n="KR4d0507_WYG_021-18a"/>
學之次第至此無以復加矣季安則取是義焉夫伯修<lb/>
之修身思永季安之止於至善立言雖殊義則一貫盖<lb/>
修身必欲止於至善而至善必本於修身故曰一是皆<lb/>
以修身為本二子果能一是思之則兄弟之間相與講<lb/>
明而力行之則無愧命名與字之意異日卓然見稱於<lb/>
人使皆曰善甫有子矣<lb/>
　　　李彦修字說<lb/>
李生從余學既冠矣猶以小字行為名曰敏字以彦修<lb/>
<pb n="KR4d0507_WYG_021-18b"/>
且告之曰若知名與字之義乎盖取諸商書說命之辭<lb/>
惟學遜志務時敏厥修乃來夫天之降才於民初非有<lb/>
殊特由學與不學而後分爾學之道必先遜志虚心以<lb/>
為受學之地苟不如此則孰樂告以善哉又務時敏孜<lb/>
孜而不舍則其所修者源源而來矣故論語首章聖人<lb/>
以時習為訓又曰我非生而知之者好古敏以求之者<lb/>
也至謂學如不及猶恐失之其義愈切矣夫口誦心維<lb/>
真履實踐多識前言往行以畜其徳以之為文辭則據<lb/>
<pb n="KR4d0507_WYG_021-19a"/>
經義之言也以之為徳行則合倫理之正也此厥修乃<lb/>
來之效也若夫綴葺剽竊為人而不為己若無根之木<lb/>
無源之水是豈厥修乃來之事耶今予既以此命而名<lb/>
若字又從為之說彦修其服膺焉<lb/>
　　　鉉鐸二生字說<lb/>
鉉舉鼎之器也鼎之用大亨饗帝養賢聖人取象尤重<lb/>
焉虚以受實以出非鉉莫能舉曰玊曰金其貴可知鐸<lb/>
宣揚號令之具也金口木舌金剛木柔以相濟其聲和<lb/>
<pb n="KR4d0507_WYG_021-19b"/>
而不怒用而能乆振必以時書曰遒人以木鐸徇於路<lb/>
語曰天將以夫子為木鐸是也王侯思進新除廣元路<lb/>
總尹來訪坐定作而曰簣也幼從先生學名與字皆先<lb/>
生所命逮子銘等亦然今晚得二稚亦累教席下懼旦<lb/>
夕從於任所不能長侍左右雖未及冠而字似為太早<lb/>
計非欲速成盖願有以誨之俾服膺不忘也余不敢辭<lb/>
取與其兄銘類曰鉉字克舉曰鐸字克振呼來前謂之<lb/>
曰鉉汝當荘敬篤厚使有任重之質以成克舉之功曰<lb/>
<pb n="KR4d0507_WYG_021-20a"/>
鐸汝當謹信自持必時而動以收克振之効余老矣殘<lb/>
喘苟在尚見汝異日有成矣詩曰未幾見兮突而弁兮<lb/>
若等其懋敬之哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_021-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閒居叢稿卷二十一<lb/>
</p>
<p>
</p>
  </div>
<div>
                <head>閒居叢稿卷二十二</head>
    <p>
<pb n="KR4d0507_WYG_022-1a"/>
欽定四庫全書<lb/>
　閒居叢稿卷二十二　　　元　蒲道源　撰<lb/>
　　祝文<lb/>
　　　祀三皇祝文<lb/>
𤣥黄既判迭生聖神立極立命萬化陶鈞嘗藥制疾以<lb/>
夀斯民徳絶言象功無擬倫世免横夭天地同仁施及<lb/>
歴代名醫是遵討論推衍得其本真遺經具在惠我後<lb/>
人春秋䖍祀牲酒畢陳報徳不腆誠意惟臻<lb/>
<pb n="KR4d0507_WYG_022-1b"/>
　　　　伏羲<lb/>
開天立極畫卦造書人文始陳實為醫祖<lb/>
　　　　神農<lb/>
耒耜之利民乃粒食嘗藥之功萬世永頼<lb/>
　　　　軒轅<lb/>
神化通變儼垂衣裳問答著經醫教肇立<lb/>
　　　三聖祭文<lb/>
　　　　宣聖<lb/>
<pb n="KR4d0507_WYG_022-2a"/>
祖堯述舜師文宗武充塞堪輿照映今古如日斯明如<lb/>
雨斯普萬世王祀斯文宗主<lb/>
　　　　顔子<lb/>
聞一知十服膺博約簞瓢陋巷不改其樂三千之徒公<lb/>
為其魁才為王佐舜何人哉<lb/>
　　　　孟子<lb/>
大亂之時列國分争邪說並作楊墨肆行排斥異端扶<lb/>
持周孔巖巖太山萬仭高聳<lb/>
<pb n="KR4d0507_WYG_022-2b"/>
　　　春勾芒神祝文<lb/>
天連循環時維立春盛徳在木發生之仁乃出土牛送<lb/>
故即新式表東作爰属兹辰敢設菲薦昭告於神願祈<lb/>
豐稔以福斯民<lb/>
　　　風師祝文<lb/>
鼓動宣暢行巽之權有坼甲觧凍之功無㧞木偃禾之<lb/>
愆孟春上丑牲酒揭䖍願神孚祐以致豐年<lb/>
　　　祀社稷祝文<lb/>
<pb n="KR4d0507_WYG_022-3a"/>
　　　　主社<lb/>
昔平水土萬世有功凡有國家祀典當隆仲春上戊詣<lb/>
壇致恭血牲釃酒以告神聰神其相之年穀願豐<lb/>
　　　　后土<lb/>
助平水土氏著勾龍有國有家報本則同功崇往古祀<lb/>
典則豐潔牲清酌以薦誠𠂻願神垂貺祐我三農<lb/>
　　　　主稷<lb/>
教人稼穡創始於神萬世粒食有功在民報本之禮率<lb/>
<pb n="KR4d0507_WYG_022-3b"/>
土攸均仲春上戊血牲薦誠願神孚祐百穀用成<lb/>
　　　　后稷<lb/>
為農之師百穀首植萬民至今頼以足食功配於社祀<lb/>
以為稷春中上戊牲酒報徳願賜豐年俾民富實<lb/>
　　　祀雨師祝文<lb/>
膏潤萬物浹於寰區沛然而來枯槁昭蘇聖明之世澤<lb/>
不<hi>闕</hi>　釃酒割牲惟神是祈秋不作澇旱不愆期控此<lb/>
微忱神其鑒知<lb/>
<pb n="KR4d0507_WYG_022-4a"/>
　　　祀雷神祝文<lb/>
復於地中主陽之機壯乎天上行震之威虩虩其聲物<lb/>
無不應上帝是臨實為號令首夏上申祀事孔明神其<lb/>
昭鑒宣滯發生<lb/>
　　　祈晴禜城東門神祝文<lb/>
間者陽徳愆候雨泄雲蒸蠶老且簇麥秀將登衣食所<lb/>
係夙夜兢兢收穫倘失饑寒曷勝翳尹土者徳惠莫承<lb/>
致兹天怒降此咎徵災於厥躬庶俾自懲奚為罪罸枉<lb/>
<pb n="KR4d0507_WYG_022-4b"/>
及黎蒸彫瘵困苦天胡不矜願掃隂沴陽精皦升農桑<lb/>
有望歳功以興敬舉禜禮心齋意澄匪神昭鑒孰可依<lb/>
慿<lb/>
　　　又<lb/>
天作霪雨害於嘉穀狼籍畎畆不能收穫大懼斯民上<lb/>
無以供粢盛供賦稅下無以畜妻子具饘粥惟是政或<lb/>
乖戾甘受其罸無延及於我民賜以晴曦俾成歳事則<lb/>
守土之大幸也<lb/>
<pb n="KR4d0507_WYG_022-5a"/>
　　　又<lb/>
隂陽闔闢惟神所司或水或旱呼吸由斯霪雨為沴歴<lb/>
旬於茲農既力穡成熟有期實堅實好秋暘是資泥蟠<lb/>
水漬恐致年饑秕政所召甘罸何辭民實無辜神怒忍<lb/>
移願冀哀恫雲霾劃蠡太空無滓皜皜晴曦惠我豐歳<lb/>
俾民用嬉感佩神賜何日忘之<lb/>
　　　又<lb/>
嗚呼天哀生人之饑貧是用賜之以麰麥亦既成熟矣<lb/>
<pb n="KR4d0507_WYG_022-5b"/>
而淫雨為沴不得收穫以食是雖賜之而不終惠之則<lb/>
生人之饑貧竟不免矣維神闢陽闔隂實所闗繫敢齋<lb/>
沐䖍告望屏除隂翳俾太陽宣精麰麥得收以成天之<lb/>
所賜則惟神是依<lb/>
　　　祈雨羣望祝文<lb/>
　　　　東岳<lb/>
峩峩岱宗作鎮於東大生之號配以其東祠於天下誠<lb/>
無不通今兹之夏藴隆蟲蟲苗既枯槁民食將終維政<lb/>
<pb n="KR4d0507_WYG_022-6a"/>
之秕願灾厥躬下民無辜實可哀恫維神之仁上與天<lb/>
同願躋膚寸澤徧寰中槁苗勃興變凶為豐報神之徳<lb/>
罄以丹𠂻<lb/>
　　　　崇徳<lb/>
惟王顯靈岷江正位王爵聖烈博濟徽號克稱能伏龍<lb/>
而弭災豈不能興龍而致雨耶今以歳旱苗稼將槁敬<lb/>
詣神祠誠以懇請惟神賜以甘澤俾其有秋<lb/>
　　　　文昌<lb/>
<pb n="KR4d0507_WYG_022-6b"/>
忠孝大節奕世著靈惟兹漢中廟貎儼若歳逢旱灾徧<lb/>
走羣望是用齋沐揭䖍以告於神恭惟濟物之仁幽明<lb/>
豈間願惠甘澤俾民無饑而吏亦得以免責也惟神其<lb/>
相之<lb/>
　　　　梁洋土主<lb/>
常陽之沴月已再更粟將秀而莫能成稻既挿而莫能<lb/>
榮菽可種而莫能耕倘十日之不雨則民無以為生慮<lb/>
將轉乎溝壑况能奉其粢盛惟神血食兹土正直聰明<lb/>
<pb n="KR4d0507_WYG_022-7a"/>
將與守土之吏同責任而非輕我今懇告以罄其誠神<lb/>
亦當請命於上帝沛甘澤以活斯氓<lb/>
　　　　城隍<lb/>
敬為天子於兹牧民城隍所依屬於有神幽明不同其<lb/>
責維均旱既太甚稻隰揚塵豐凶之决在此浹旬灾自<lb/>
我召勿移斯人錫以甘澤頼神之仁<lb/>
　　　　山河顯靈公<lb/>
維公佐漢祖以開基駐梁川而興利豈收功於一時盖<lb/>
<pb n="KR4d0507_WYG_022-7b"/>
施澤於萬世嗟政拙而術淺視明神而有愧雖決渠而<lb/>
為雨奈旱魃之為祟俾溉灌之不足致良苗之枯悴惟<lb/>
堂堂之英烈貫古今而無異願力沛為膏澤惠我民之<lb/>
豐歳<lb/>
　　　　玊泉<lb/>
西山之麓泉湧碧玊神龍所蟠雲雨斯蓄粤惟我農既<lb/>
植嘉穀旱魃為虐如焚之熇豐凶之決浹旬可卜秕政<lb/>
召灾及民何酷我實有愧尫非可暴哀籲於神無厭其<lb/>
<pb n="KR4d0507_WYG_022-8a"/>
凟沛以甘霖庶俾沾足<lb/>
　　　　<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山<lb/>
巍巍<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山為鎮梁州呼吸雷雨應民所求今兹之夏挿<lb/>
秧未周值兹旱暵龜圻田疇秋種不入為歳之憂政之<lb/>
不徳民則奚尤願神垂憫沛澤旁流吏既免責農則有<lb/>
秋<lb/>
　　　　木馬神女<lb/>
歳豐民飽神祀豐好歳荒民饑神祀曷保今兹旱灾害<lb/>
<pb n="KR4d0507_WYG_022-8b"/>
我畦稻神忍坐視待其焦槁願降甘霖應此祈禱<lb/>
　　　　社稷<lb/>
於惟社稷民命所依今兹旱乾陽亢其威秋種不入秧<lb/>
挿而腓前頗得雨其澤甚微杯水車薪收功則稀我實<lb/>
不徳維神是祈願沛甘霖俾民無饑春秋以報醑潔牲<lb/>
肥<lb/>
　　　　風師<lb/>
秧既挿矣陽則焊之雨欲作矣風則散之敢告於神願<lb/>
<pb n="KR4d0507_WYG_022-9a"/>
徐按之待雨之來則同贊之哀民無辜勿乆旱之<lb/>
　　　　雷雨師<lb/>
天之號令職夫宣震天之恩澤主夫膏潤旱槁我苗憂<lb/>
此田畯失今不雨俯仰將盡政有不徳厥罸冝峻反移<lb/>
於民逆而弗順求哀於神庶可救振砰然而催沛然勿<lb/>
吝<lb/>
　　　祈雨<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山神祝文<lb/>
惟神開闔隂陽手執化機常暘之沴厥月於兹農欲挿<lb/>
<pb n="KR4d0507_WYG_022-9b"/>
秧田皆圻龜數日不雨必失農時失時無穀歳且薦饑<lb/>
粃政所召罸其敢辭民實無辜灾禍忍罹齋心致誠敬<lb/>
謁神祠冄拜乞靈明鑒俯垂一勺之水甘雨是隨尚期<lb/>
豐報以答恩慈<lb/>
　　　謝雨<lb/>
巍巍<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>山作鎮梁川曰雨曰暘靈徳昭然惟歳夏旱秧<lb/>
不挿田我用是懼亟往揭䖍焚此心香挹彼原泉朝叩<lb/>
夕應日不再還一勺之水散為敷天憫農之窮恕吏之<lb/>
<pb n="KR4d0507_WYG_022-10a"/>
愆施豐報薄心實愧焉願神終惠書此有年<lb/>
　　　王侯謁文廟文<lb/>
兹辱君言畀以郡寄視事之始祗見學宫惟我先師臨<lb/>
之在上不負所學隂相是祈謹告<lb/>
　　　祀文昌聖父文<lb/>
惟王乾坤毓粹神妙難名慈裕温恭聰明正直篤生聖<lb/>
嗣簡在帝心畀以文昌隂隲下土越惟某等允荷生成<lb/>
報蔑涓埃愧深俯仰幸逢華旦謹率同盟爰舉舊章式<lb/>
<pb n="KR4d0507_WYG_022-10b"/>
陳明薦神其昭格介以繁禧<lb/>
　　　祀文昌文<lb/>
越惟兹日載逢聖誕體神之孝謹延聖父聖母於正殿<lb/>
式昭具慶之禮焉洋洋格思鑒此誠意<lb/>
　　　七曲聖父祝文<lb/>
惟王精粹降靈中和毓秀神功不宰至徳難名積慶累<lb/>
仁篤生聖子忠孝大節奕世顯靈簡在帝心文昌是主<lb/>
永扶洪祚隂隲下民時届仲春恭逢睿誕某等祗循彛<lb/>
<pb n="KR4d0507_WYG_022-11a"/>
典式薦明馨尚冀同盟永綏福祉<lb/>
　　　又<lb/>
惟王道妙凝成神功不宰篤生聖嗣養極尊崇睿誕載<lb/>
臨式陳明薦仰祈昭格允副凡情<hi>闕</hi>以<hi>闕</hi>聖母太后家<lb/>
慶配祀尚饗<lb/>
　　　又<lb/>
惟王慈仁惠和克配化育聖嗣光啓益大前猷敬父之<lb/>
誠導廸民性春序將半初度載臨謹率彛章式陳明薦<lb/>
<pb n="KR4d0507_WYG_022-11b"/>
尚其顯相斯文寖昌及此同盟以介景福肅共昭事永<lb/>
永無窮<lb/>
　　　又<lb/>
惟王乾坤純粹降毓元精篤生聖人尊為神父奉觴上<lb/>
夀明祀有常某等謹率同盟敢伸燕賀願因家慶錫福<lb/>
我人<lb/>
　　　祀七曲帝君祝文<lb/>
惟王乃聖乃神允文允武忠孝大節功被生民桂禄攸<lb/>
<pb n="KR4d0507_WYG_022-12a"/>
司文昌宗主血食西蜀靈應昭然某等謹率同盟恭修<lb/>
明祀洋洋如在錫以純禧<lb/>
　　　又<lb/>
兩儀毓粹百行備躬乃聖乃神允文允武七十四世忠<lb/>
孝一心英靈在天輔弼文教桂禄二籍隂隲下民某等<lb/>
實囿鈞陶敬共昭事載逢初度式薦明蠲洋洋格思鑒<lb/>
此誠意<lb/>
　　　又<lb/>
<pb n="KR4d0507_WYG_022-12b"/>
聖不可加功難擬議文昌是主桂禄攸司忠孝炳然萬<lb/>
世儀軌某等夙知欽仰俱囿生成遵用舊章式陳明薦<lb/>
尚祈隂隲敷錫我人<lb/>
　　　梁洋土主祝文<lb/>
惟王正直聰明血食兹土顯自唐世以及於今冊號稱<lb/>
王威靈赫若捍灾禦患民所憑依某等謹率同盟少伸<lb/>
報本割牲釃酒薦此芬芳洋洋格思尚期顯相國安人<lb/>
樂神化益彰敢不欽承緜緜罔替<lb/>
<pb n="KR4d0507_WYG_022-13a"/>
　　　解府推祀土主祝文<lb/>
惟王聰明正直血食梁洋福善禍淫奉若天道某忝司<lb/>
推讞防慮未周致兹重囚逸出囹圄追捕靡獲乞靈於<lb/>
神未踰月旬繼踵就執惟彼大憝不逃天誅幸此庸踈<lb/>
得免吏責隂相所暨我其敢忘釃酒割牲再拜祠下洋<lb/>
洋在上鑒此微誠<lb/>
　　　秋谷平章遷葬祭文二<lb/>
　　　　后土<lb/>
<pb n="KR4d0507_WYG_022-13b"/>
惟韓國太夫人王氏之柩權厝於此歳月滋深樵牧無<lb/>
虞頼神保佑今兹改卜擇吉啟攅不震不驚尚祈終惠<lb/>
　　　　渭川大河<lb/>
欽承朝㫖典䕶韓國太夫人王氏靈柩遷祔潞之祖塋<lb/>
經渉渭川大河頼神保佑俾波濤不驚晏然而濟<lb/>
　　　國朝醮事預祭風雨師<lb/>
　　　　風師<lb/>
天地槖籥行巽之權兹因醮事香幣揭䖍停颷止烈休<lb/>
<pb n="KR4d0507_WYG_022-14a"/>
徵應焉以介皇福成此勝縁<lb/>
　　　　雨師<lb/>
潤澤萬物助天發生國有薰修是用薦誠願祈隂相勝<lb/>
事圓成肅則時若永祐皇明<lb/>
　　　又<lb/>
兹者國有祈禳大修清供雲行雨施維神是司恐值隂<lb/>
雨行事或妨敢告明靈願祈孚佑時若之應尚無爽期<lb/>
　　　白塔寺翻修正殿興工祭文<lb/>
<pb n="KR4d0507_WYG_022-14b"/>
紺殿重修齋厨創搆興作之始恐干神祇畚鍤方陳先<lb/>
事而告願祈隂相俾無震驚<lb/>
　　　穿井祭神文<lb/>
禁籞之中卜鑿雙井既差穀旦畚鍤肇功用汲寒泉依<lb/>
神受福<lb/>
　　　祭通惠河神文<lb/>
維神主司靈源不溢不竭安其波濤利我舟楫何以報<lb/>
之牲酒肥潔神其鑒兹永永無斁<lb/>
<pb n="KR4d0507_WYG_022-15a"/>
　　　謝雨祭金華五龍神文<lb/>
維神珠宫貝闕水府沉沉無求於世金華之隂我以灾<lb/>
旱吁嗟往尋罌負勺水幸神肯臨應不旋踵惠以甘霖<lb/>
祈哀乞憐罄我之忱濟人利物乃神之心有牲既刲有<lb/>
酒既斟匪以報徳尚冀時歆官民餞送旛纛鐃音倘有<lb/>
懇請願賜如今<lb/>
　　　祈雨祀金華五龍<lb/>
升潛以時雨暘隨禱今歳夏旱不能藝稻下濕頗苗隨<lb/>
<pb n="KR4d0507_WYG_022-15b"/>
亦焦槁徧走羣望日愈杲杲金華五龍深淵自寳靈應<lb/>
昭然傳聞父老挈瓶求泉敢計逺道安置琳宫預期洒<lb/>
埽惟神克誠豈薄蘋藻嗟我邦民殍死莫保望沛甘霖<lb/>
天瓢傾倒滿集溝塍路餘潢潦我民送神旛幢華好繼<lb/>
自於今敢忘洪造<lb/>
　　　雨師<lb/>
某奉天子命牧於兹土夙夜思所以遂民之生而才智<lb/>
不及又加以旱灾境内之麥槁而耕者有之苗而不秀<lb/>
<pb n="KR4d0507_WYG_022-16a"/>
者有之春種之物入土不生者有之稻亦待雨而秧而<lb/>
旱勢愈隆並走百神未之有感抑某有罪而當罸耶抑<lb/>
誠之未至耶某若有罪民則無辜誠之未至今則再懇<lb/>
願為三日之霖大慰羣生之望敢不精潔其心以報洪<lb/>
造<lb/>
　　　風師<lb/>
歳以旱烖並走羣望雲集氣交雨欲下降而風伯奮怒<lb/>
吹使離散大懼獲罪於神小民耕種失業是用懇告惟<lb/>
<pb n="KR4d0507_WYG_022-16b"/>
冀息威虚徐之力不至鳴條俾甘㴻得施而有豐年之<lb/>
望敢不豐潔以答神庥<lb/>
　　　雷師<lb/>
掌天之號令震驚百里助靈雨之勢今以旱灾祈懇百<lb/>
神未有感應亦由誠之不至而罪之不自知也是以有<lb/>
叩於神願震旱魃之妖助雨師之施俾民生穫遂豐歳<lb/>
可期敢不敬修祀事以答嘉貺<lb/>
　　　謝雨祭文<lb/>
<pb n="KR4d0507_WYG_022-17a"/>
近以暵旱禱於有神舉意云初即獲嘉應優渥既足枯<lb/>
槁勃興哀此窮氓舍予有罪敢不答謝以表微忱釃酒<lb/>
割牲仰祈昭格尚冀雨暘時若錫以豐年終始生成永<lb/>
依大造<lb/>
　　　祭太歳諸神文<lb/>
惟神執天之符持地之紀慎守方土各值干支某伏為<lb/>
祖先未有祠室夙夜思念不遑寧居乃於東北相厥攸<lb/>
止方白日吉立柱上梁伏願不震不驚介以景福維隂<lb/>
<pb n="KR4d0507_WYG_022-17b"/>
有以相之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閒居叢稿卷二十二<lb/>
</p>
<p>
</p>
  </div>
<div>
                <head>閒居叢稿卷二十三</head>
    <p>
<pb n="KR4d0507_WYG_023-1a"/>
欽定四庫全書<lb/>
　閒居叢稿卷二十三　　　元　蒲道源　撰<lb/>
　　祭文<lb/>
　　　祭僉憲王元亨文<lb/>
嗚呼西軒夫子倡道漢中天畀二子若憐此翁長職教<lb/>
以克承次游宦而亦通夫子厭世歳星一終方哀伯也<lb/>
之奄逝豈意叔兮之遽從何吾道之不幸而一至於此<lb/>
窮耶惟公克家之孝報國之忠交友之信事兄之恭守<lb/>
<pb n="KR4d0507_WYG_023-1b"/>
學之正蒞事之公明白洞達表裏昭融由清慎而選中<lb/>
臺之吏以剛直而乘御史之驄繼分憲於蜀西復改斾<lb/>
於江東不畏强禦也負埋輪之意氣慨欲澄清也凜攬<lb/>
轡之威風至於約已禄秩之奉為親甘㫖之供在鄊黨<lb/>
有愈自卑之意斥奸惡有不可犯之鋒具此全能方期<lb/>
於大用夫何一旦遽聞於告凶嗚呼哀哉以賢勞而得<lb/>
疾兮擠竒志於九原之下凌浩蕩而逺歸兮歛英氣於<lb/>
一木之中從西軒與伯氏往胥㑹於幽宫酌祖觴而一<lb/>
<pb n="KR4d0507_WYG_023-2a"/>
酹冩予等之哀恫<lb/>
　　　祭興元路宣差文<lb/>
惟侯性無忤物量足包荒坦白真淳不見一毫之偽雍<lb/>
容謙遜弗知三品之尊徳既如斯誰人不服又况禄至<lb/>
二千石而無擔石之私儲夀踰六十年而有百年之遺<lb/>
愛去歳小君之薨逝尚切痛傷祗今嗣子之孤㷀未能<lb/>
成立興言及此隕涕無從某等託在下風乆塵清接目<lb/>
睹輀車之邁耳聆笳鼓之悲天亦興哀雨如助泣聊申<lb/>
<pb n="KR4d0507_WYG_023-2b"/>
薄奠以冩卑情<lb/>
　　　祭路宣差夫人文<lb/>
懿哉夫人配我元侯惟此元侯徳量𢎞優不忮不克不<lb/>
貪不求相彼侯徳可知内助何嗇其年竟至大故悽風<lb/>
寒雨行路嗟咨一觴祖奠侑以哀辭<lb/>
　　　祭史拱之先生文<lb/>
嗚呼始予讀書於明善齋先生實助夫訓䝉<hi>闕</hi>朱墨以<lb/>
流汗鬢斑白而成翁余痴幼以何知時問疑於下風<hi>闕</hi>
<pb n="KR4d0507_WYG_023-3a"/>
四十有二歳可知夫先生夀考之隆食再生於兒齒視<lb/>
瞭然於方瞳盖清心而寡慾惟安分以固窮有以全夫<lb/>
天之所畀凜然如傲歳之長松昔漢伏生及衞武公皆<lb/>
九十而彌劭而先生則與之同慨余先子眉山之鄊人<lb/>
耿長庚臨旦而將終今則已矣胡不哀恫柩前哭而致<lb/>
奠尚舉予之一鍾<lb/>
　　　為杜克欽祭母文<lb/>
嗚呼鞠育顧復恩惟罔極嗟我為子報蔑涓埃違親逺<lb/>
<pb n="KR4d0507_WYG_023-3b"/>
遊亦冀有立今則已矣痛悔何追湯藥弗嘗窀穸弗視<lb/>
聞訃奔喪幸得還家哀慕不寧音容如在謹以潔牲柔<lb/>
毛粢盛醴齊哀薦成事尚饗<lb/>
　　　祖祭薛宅崔氏文<lb/>
惟靈安静柔嘉閨儀肅兮儉素勤助婦功篤兮克相厥<lb/>
良盡雍睦兮雖益其子能勉朂兮徳既如斯夀胡不<hi>闕</hi>
兮知者歎嗟泪陸續兮我作祭辭以奠以讀兮<lb/>
　　　祖祭北溪老人李天錫文<lb/>
<pb n="KR4d0507_WYG_023-4a"/>
醫學成家靖重老成拙於競利工於衛生不忮不求安<lb/>
分知止徳豐慶隆天錫二子長登仕版次領醫流田畆<lb/>
杖屨歳晚優游七十古稀夀已踰<hi>闕</hi>屬纊精明得正而<lb/>
逝猶有可憾胡不期頤北溪之原遽成永歸不鄙晚學<lb/>
忘年相好祖奠涕流誄文以告<lb/>
　　　祭李子文文<lb/>
嗚呼子文而遽止於斯昔君䟦涉乎雲南萬里之逺謂<lb/>
功名之可期握予手而不忍别泪承睫而莫持予强笑<lb/>
<pb n="KR4d0507_WYG_023-4b"/>
以寛勉然此心之孔悲謂暫暌之終合復談笑以熙熙<lb/>
如長庚與殘月耿相望於天涯我憶君而不置君思我<lb/>
而可知屢升堂而問信聞遲歸而有時昨因訪乎令弟<lb/>
同佇立於門西報君來而不見僕牽騎而含悽予私心<lb/>
之已怪纔入門而果啼噫進前而問故死瘴癘於蠻夷<lb/>
嗟道路之迢遥但函骨而致之神惝恍而若失淚縱横<lb/>
而交頤此真耶而夢耶乆瞪目而若痴嗚呼子文君真<lb/>
死矣中國之人異域之鬼惟君聰敏好學不墜世美富<lb/>
<pb n="KR4d0507_WYG_023-5a"/>
於經術旁貫方技切磋之益言論亹亹暇日相尋不彼<lb/>
即此某情合義同蘭臭可比孰謂數人獨君夭死注目<lb/>
南溪悠悠逝水㳺從之地不復見爾嗚呼垂白之親未<lb/>
齔之子相對長號孰究天理唯故鄊之一念魂歸來兮<lb/>
庭止懐我故人設奠讀誄惟君聞乎不聞慨一慟而永<lb/>
已<lb/>
　　　為李子直祭兄文<lb/>
嗚呼先君之殁我兄弟三人不幸伯氏亡於外惟我仲<lb/>
<pb n="KR4d0507_WYG_023-5b"/>
兄勤勞恭儉用稍充給亦欲奮厲以光大先緒是以有<lb/>
雲南之行今年之春聞兄歸信不意到家乃函骨耳嗚<lb/>
呼天不佑善而至此極耶手足既斷肝腸欲裂堂上之<lb/>
親復何望耶昔成都之别誨言在耳當服膺拳拳斯不<lb/>
負我兄之託謹擇吉辰從吾先君於北原之塋姪男方<lb/>
幼當教養成就俾奉主後皇天后土實聞此言卒哭是<lb/>
期潔蠲以告兄其有知實鑒臨之<lb/>
　　　為何茂實祭李氏父執文<lb/>
<pb n="KR4d0507_WYG_023-6a"/>
噫先君之存日盖與君而為友惟義氣之激揚殆志同<lb/>
而心偶暨相約以比鄰又忘情於杯酒有言話以相尋<lb/>
分始終而逾厚痛我親之先逝喜夫君之得夀惟君剛<lb/>
毅果敢明白洞達柔不侵凌强不懼怯能禦侮於鄊社<lb/>
才實近夫豪傑况家資之日厚與貴㳺之交結每供具<lb/>
於鮮濃時憇息於林樾忽二䜿之為殃歎百醫之無䇿<lb/>
享年過於七秩夀不為之夭折承家得夫五子祀不憂<lb/>
於乏絶盖在公為何憾於我心而悲噎悼先人之執友<lb/>
<pb n="KR4d0507_WYG_023-6b"/>
如曉星之俱㓕致薄奠以陳辭拜柩前而永訣<lb/>
　　　祭梓人王提控<lb/>
惟靈𣲖流江漢名擅工師方者中矩圓者中䂓深得不<lb/>
傳之巧大木為杗細木為桷殊無可棄之材血指汗顔<lb/>
羣工拱聽引尋執杖大厦立成運郢人之斤成孔聖之<lb/>
宇不計其直克成厥功用能享夀考之多有子孫之衆<lb/>
或聞凶訃益重歎嗟愧非栁子之才為述梓人之傳聊<lb/>
陳祖奠以答勤勞<lb/>
<pb n="KR4d0507_WYG_023-7a"/>
　　　秋谷平章改葬祭顯妣韓國太夫人文<lb/>
嗚呼旻天不弔早失所恃幸承遺訓遭遇明時榮寵洊<lb/>
加忝聞大政禄弗及養哀隕曷勝請告未俞展掃遂闕<lb/>
越惟顯考旅殯覃懐夙夜憂惶欲謀合葬兹因餘慶仰<lb/>
荷天恩啟國錫稱光賁泉壌命官治具遷祔祖塋舉柩<lb/>
之初敢以誠告恩靈如在舍舊圖新無震無虞對此休<lb/>
命待營𤣥域從我先公永奠攸居緜祀罔極<lb/>
　　　興元路祭韓國太夫人文<lb/>
<pb n="KR4d0507_WYG_023-7b"/>
兹者朝使䕶輿發自漢中言歸祖兆忝牧於此敢不欽<lb/>
承上命以佐治具恭惟太夫人冡嗣為國名臣光輔元<lb/>
聖忠嘉顯著表前日之義方福禄鼎來發向時之潛徳<lb/>
柔儀慤範愈乆彌新薨逝歳深莫遂升堂之拜啟行路<lb/>
逺徒伸祖奠之誠仰冀淑靈俯垂昭鑒<lb/>
　　　祭考君焚黄文<lb/>
某偶承乏使獲供奉于翰林今天子與賜封贈之恩考<lb/>
君得贈七品官從仕郎母趙氏封冝人此皆祖宗以及<lb/>
<pb n="KR4d0507_WYG_023-8a"/>
考君積慶之所致而某等幸䝉成爾生育教誨哀慕兢<lb/>
業惟恐有負惟尊靈其相之謹命次男承事郎雲南諸<lb/>
路肅政亷訪司知事蒲道銓以柔毛粢盛醴齊祗薦於<lb/>
墓舉焚黄之典謹告<lb/>
　　　祭顯妣文<lb/>
某仰承積慶忝仕於朝初匪忘親貪戀微禄實以家世<lb/>
簮纓所傳黽勉庶幾用光遺緒既䝉封贈子忝世科先<lb/>
徳致然自惟何力因循於外覲省曠時得告言還行及<lb/>
<pb n="KR4d0507_WYG_023-8b"/>
鄊里始聞凶訃慟哭何追嗚呼養生既乖送終弗及負<lb/>
此大罪天地曷容小祥倐臨設此菲祭不勝哀慕如見<lb/>
慈顔尚饗<lb/>
　　　祭辛伯遷文<lb/>
嗚呼伯遷明敏達時儒以為質吏以行之推擇進用升<lb/>
於憲司如車發軔如驥方馳按事至鄊賀者熙熙云胡<lb/>
俄頃變故如斯前日眷聚今作孤嫠前日笑語今作悲<lb/>
啼車僨驥踣行路嗟咨子於我門執經訂疑重以子姪<lb/>
<pb n="KR4d0507_WYG_023-9a"/>
婚媾維持視子屬纊痛徹心脾往歸兆域覿晤無期文<lb/>
以告哀侑以酒巵<lb/>
　　　祖奠董教授紹昌文<lb/>
維靈眉山盛族家世詩書壮歳北徙以儒業醫老成忠<lb/>
厚心無自欺唾面自乾不校雄雌捐金報本開天有基<lb/>
天道不僭報獲其冝晚膺一命為醫之師癘氣所染吉<lb/>
門可疑造化終相痛苦莫施起居如常屬纊弗迷七秩<lb/>
有五恨不期頤惟我先子共飲玻瓈繼以締姻夫豈人<lb/>
<pb n="KR4d0507_WYG_023-9b"/>
為亦遽逝矣重我悽悲祖奠永别靈其鑒知<lb/>
　　　代王思進都事祭禰焚黄文<lb/>
維某仰被生育訓誨之恩資給之惠俾讀書從吏粗有<lb/>
成立通名仕版今聖朝推恩於下以勵臣子為忠為孝<lb/>
顧某庸愚何以及此考妣得以六品官贈光賁九泉皆<lb/>
先世隂徳之報敢不益自勉勵服行遺訓以答至渥之<lb/>
徳但以身縻職守遥望松楸不能展掃曷勝悲愴惟尊<lb/>
靈其鑒之<lb/>
<pb n="KR4d0507_WYG_023-10a"/>
　　　祭董仁亮文<lb/>
嗚呼昔我顯考與君先人共飲玻瓈氣味相親黙契天<lb/>
合果獲締姻嗟嗟仁亮慤實温純好逾二紀敬愛如新<lb/>
不意遘疾有百其晨醫殫厥技祝禱於神暫已復作竟<lb/>
殞厥身謂之弗夀世罕七旬謂之<hi>闕</hi>姓類我斯真處置<lb/>
無憾死與生均我迷我悟聚散屈伸所恨永訣能不悲<lb/>
辛有酒斯酌有肴既陳欲君一舉勸侑無因撫棺慟哭<lb/>
奚止霑巾<lb/>
<pb n="KR4d0507_WYG_023-10b"/>
　　　又<lb/>
嗟哉仁亮壻我蒲宗先君晚歳情愛所鍾有齊季女未<lb/>
知適從暨于垂絶付嘱申重奉以擇對惟君乃逢質直<lb/>
慎言罔愧南容親宻既乆欵接彌恭曽是遘疾荏苒去<lb/>
冬幸然少差遽爾變凶西郊有墅馬鬛為封郭門祖餞<lb/>
哀痛填胸一杯永逝無復廻蹤<lb/>
　　　祭妹文<lb/>
嗚呼我妹遽至於斯我兄弟俱已衰老歳時伏臘祠祭<lb/>
<pb n="KR4d0507_WYG_023-11a"/>
祖先望汝來歸今不復然矣汝病時我等及良醫救而<lb/>
不能汝雖不及嘱我後事我等處置如汝之心汝之聰<lb/>
明亦當知之惟棺歛送葬盡心無慊今又百日以汝平<lb/>
生好善為汝修設明真大齋超度汝夫婦亦如汝之心<lb/>
終此生矣痛毒奈何幽冥之中想如平日<lb/>
　　　祭姻翁王福臣大使文<lb/>
惟靈外發謙冲内根淳質謹身無玷亦既克於保家教<lb/>
子有方尚不墮於前志宴賔惟恐其怠交友能盡其誠<lb/>
<pb n="KR4d0507_WYG_023-11b"/>
較之同儕具此衆美胡止中夀未享修齡常人猶共歎<lb/>
嗟况我乆敦姻好今扶靈柩歸葬先塋敢即路隅畧陳<lb/>
祖祭舉觴一酹與涕俱零<lb/>
　　　祭子<lb/>
年月日孝子燧以祖父命謹告於考隠君之靈父殁周<lb/>
朞喪曽祖母適隔翼日哀痛何勝今值大祥同伸奠獻<lb/>
　　　代蜀省郎中巨徳新祭考妣焚黄文<lb/>
某自惟生鞠之恩欲報罔極向因游宦墳墓逺離今閱<lb/>
<pb n="KR4d0507_WYG_023-12a"/>
歳時汛掃莫及先世積徳慶集某躬進位朝班獲䝉恩<lb/>
贈官守所限祭告未遑兹因備員往佐蜀省過家上塜<lb/>
榮耀里閭顧瞻松楸曷勝悲愴謹録宣副禮具焚黄尊<lb/>
靈有知尚祈昭鑒佩服寵命保佑後人<lb/>
　　哀辭<lb/>
　　　挽王復亨母<lb/>
惟大鈞之播物兮數各乘夫耦竒其不然而或然兮亦<lb/>
視人之所為噫夫人之淑懿兮乃百福之攸基偉覀軒<lb/>
<pb n="KR4d0507_WYG_023-12b"/>
之倡導兮為學者之宗師自結縭以相敬兮其徳實能<lb/>
配之蚤丁時之孔棘兮初未聞乎磷緇洎晚節之熾昌<lb/>
兮仍儉勤而自持慈和以為膏沐兮曽脂鉛之不施豐<lb/>
潔以供祭祀兮但菲薄而隨冝篤二子以成材兮燁然<lb/>
有聞於時撫諸孫以怡老兮秀茝蘭於瓊荑何衰疾之<lb/>
遽垂兮中荏苒而求醫七秩不為不夀兮恨不至乎期<lb/>
頤以正禮而送終兮絶浮屠之蠱疑棺槨衣衾之華美<lb/>
兮畵翣盛夫威儀齊衰哭而僻踊兮行道之人亦悲俾<lb/>
<pb n="KR4d0507_WYG_023-13a"/>
夫人之名没世而不朽兮或有見余之哀辭<lb/>
　　　題李教授父誄辭<lb/>
惟大鈞之播物兮初何有於愛憎其窮達與修短兮亦<lb/>
氣數之相乘嗟若人之雖逝兮念素行之可稱孝弟行<lb/>
於家庭兮信義著於友朋矧賙卹於貧乏兮奚强畏而<lb/>
弱陵彼屢變而莫定兮我則固而有恒夀胡不副其徳<lb/>
兮用又不充其能盖彀滿而必發兮豈抑乆而弗興有<lb/>
諸子之力學兮皆全器而克承但未識而遂已兮頼誄<lb/>
<pb n="KR4d0507_WYG_023-13b"/>
辭之足徵<lb/>
　　　何氏冝人哀辭<lb/>
猗與夫人兮生而静專於士族以毓粹兮習如自然既<lb/>
在家而孝於父母兮罔或微愆笄而歸於蒲宗兮奉以<lb/>
周旋惟服飾之儉素兮不事華妍雖汲爨之弗辭兮養<lb/>
舅姑以勤拳有桓少君之風兮夫自慙非鮑宣羌祠祭<lb/>
於祖先兮躬灌滌而潔蠲見諸叔之胥㑹兮具飲食之<lb/>
芳鮮補紉尊幼而弗輟兮雞既鳴而未眠教子而不溺<lb/>
<pb n="KR4d0507_WYG_023-14a"/>
於愛兮屢以言而勉旃果儒科以禄養兮人謂光前獲<lb/>
從夫而受封恩兮報豈非天校桑榆之享福兮斯可為<lb/>
全年七秩而終於正寢兮亦得中年自侯牧以下皆送<lb/>
終兮觀者駢闐作哀辭以書素旗兮庸述其賢<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_023-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閒居叢稿卷二十三<lb/>
</p>
<p>
</p>
  </div>
<div>
                <head>閒居叢稿卷二十四</head>
    <p>
<pb n="KR4d0507_WYG_024-1a"/>
欽定四庫全書<lb/>
　閒居叢稿卷二十四　　　元　蒲道源　撰<lb/>
　　墓誌銘<lb/>
　　　青渠王先生墓誌銘<lb/>
先生諱無疾字復亨西軒先生諱得輿字載之之長子<lb/>
世為穫澤高平人辛亥侍親㳺漢中因家焉曽祖諱璧<lb/>
字潤夫祖諱仁政字道亨皆隠徳不仕西軒始以伊洛<lb/>
之學倡道漢中創立廟學作成士類前編類世祖皇帝<lb/>
<pb n="KR4d0507_WYG_024-1b"/>
實録時於高人逸士科已附上矣其平昔行誼櫽括備<lb/>
見門人李孟與夫䑓省請諡之文見奉中書省判送禮<lb/>
部議擬得王西軒生前雖曽勑授儒學教授以目疾力<lb/>
辭退處於家終身不仕其高風實行與許魯齋同稱即<lb/>
係藴徳丘園聲實名著之人也擬合遵依故典聞奏贈<lb/>
以美諡相應今已附奏事房祖妣張氏勤儉雍肅以母<lb/>
死兵亂終身不事華飾先生天資粹美又得家庭之訓<lb/>
少力學為養故時至田畆未嘗不挾經自隨及長學成<lb/>
<pb n="KR4d0507_WYG_024-2a"/>
博而不雜約而不陋亦以性命道徳為說總府屢辟俾<lb/>
攝教官以養親懇辭不就諸生等相率状其文行上憲<lb/>
庭願得為師表憲司以茂才異等不求聞達薦之勑授<lb/>
興元路儒學教授先生嗣前人建學之規完所未備修<lb/>
講堂齋舍更衣等屋數十楹孜孜焉忘寒暑朝夕日進<lb/>
諸生講觧其間以朱子四書為入徳之門既通然後及<lb/>
餘經若史循循有序後生程式之文一長可取者稱奨<lb/>
激厲以是翕然尊敬之大徳改元聖天子詔興學養士<lb/>
<pb n="KR4d0507_WYG_024-2b"/>
田属官而閒者撥充瞻學先生詢訪田之合詔格者累<lb/>
申覆上司乞撥付既得請然多為權豪隂據嘗曰此職<lb/>
分所當為也詣公庭争之得田千餘畆置簿稽其租出<lb/>
入設司計一人掌之以供春秋旦望祭奠及修補廟學<lb/>
之費餘給士之老而貧及士子之幼而孤者已無一粒<lb/>
之入焉人咸服其公西軒家法嚴肅先生極孝承顔養<lb/>
志未嘗少拂甘旨之奉不以貧而或闕始丁母憂水漿<lb/>
不入口者七日柴毁骨立父有嘻其甚矣之嘆作詩勸<lb/>
<pb n="KR4d0507_WYG_024-3a"/>
之及丁父憂年幾五十矣其哀毁有過自初喪至葬祭<lb/>
一遵文公家禮雖期功之喪亦必自盡而不苟親黨及<lb/>
鄊里有喪者必就正而取法焉外舅母孀居嘗病惟一<lb/>
息在逺方先生躬自延醫嘗藥視膳及卒室如懸磬為<lb/>
率其諸壻持服哀臨且貸錢舉喪與外舅合葬於已地<lb/>
焉至於親戚知舊之喪無力者助之無地者畀之未嘗<lb/>
有恡惜之色其無後者親視其棺歛深窽竁葬之尤切<lb/>
戒人焚毁喪者真得古人匍匐救之及於我殯之義其<lb/>
<pb n="KR4d0507_WYG_024-3b"/>
於昆弟友愛尤篤弟某宦遊四方或奉使及告歸入里<lb/>
門趨至家禄俸餘資不入私室則奉獻之旦夕聚子姪<lb/>
行定省之禮相事有如父子先生經理家務仰事俯畜<lb/>
俾無内顧之憂晚年以空言無益絶筆不作築亭家塾<lb/>
之南字曰四勿箴以自警有千載而下顔跖異同勿兮<lb/>
勿兮一字之功我思古人敢曰倫擬恐因斯築工夫斯<lb/>
始闗中蕭徵君維斗為書扁及銘以寄之大哉乾元萬<lb/>
物所資至哉聖傳曰仁是為元統天道雲行雨施仁專<lb/>
<pb n="KR4d0507_WYG_024-4a"/>
心徳著而禮儀伊何未仁形氣有私勝私復禮渾然秉<lb/>
彛昔在顔子聞諸聖師明睿大勇請目靡疑視聽言動<lb/>
有禮與非凡厥非禮一勿是治黄間在機六師在縻三<lb/>
千三百循循罔差兹約禮初博文自來心過不貳三月<lb/>
不違欲盡理粹具體而微千載凖的如日星垂矯矯王<lb/>
君蚤聞禮詩講道漢褒多士景隨於理於欲明析毫釐<lb/>
學顔所學四勿題楣造次顛沛念兹在兹以多問寡興<lb/>
起懦衰敬内有範制外有規努力相望死生以之先生<lb/>
<pb n="KR4d0507_WYG_024-4b"/>
惟寛厚樂易平居與人言如不忤物者洎臨事確乎不<lb/>
移及觧教職即不復從調澹乎以經史自娛而疾不起<lb/>
矣疾革時忽夢中語曰子從何來及覺子惟田侍問之<lb/>
曰適有嘉客自程夫子至盖其平昔景慕程朱之學形<lb/>
於夢寐然也易簀曰吾于西軒垂範躬行不逮汝曹勉<lb/>
旃享年五十有八時親賔及門人在旁者皆慟哭曰世<lb/>
寧復有斯人耶配劉氏甚賢佐先生養親能得歡心閨<lb/>
門雍睦殊無間言先卒翁媪制服哭之慟生男五人曰<lb/>
<pb n="KR4d0507_WYG_024-5a"/>
惟昌惟輝惟同惟田惟康女二人曰純曰緩繼氏景氏<lb/>
生男三人曰惟擴惟宏惟寅女二人曰薰曰芸孫男一<lb/>
人曰孔孫女五人曰巽曰順曰瓊曰憲曰蕙以其年夏<lb/>
五月丙午奉柩歸葬於褒城縣麓堂鄉西臯之先塋<lb/>
　　　三務提領崔君墓誌銘<lb/>
君諱某字某世為平陽洪洞人壬辰兵後譜牒逸墜不<lb/>
可考然崔氏歴代以來為顯姓大父諱堅父諱善娶某<lb/>
氏君弱冠克自樹立時平陽始附國朝事皆草創守<hi>闕</hi>
<pb n="KR4d0507_WYG_024-5b"/>
　　　　冀氏縣尉陞為尹縣事以<hi>闕</hi>　　　管軍千<lb/>
户并奥魯官後隨軍至興元因家焉屢更錢穀之任以<lb/>
能稱君性剛直人有一毫拂於已必求伸理雖强禦不<lb/>
畏或以為訐實非也以大徳五年正月六日卒享年七<lb/>
十有五初娶翟氏卒繼觧氏卒繼蘇氏子男五人長天<lb/>
祐翟氏出娶王氏次天祥觧氏出娶楊氏次天輔天麟<lb/>
天禮皆蘇氏出婦喬氏王氏張氏孫男五人孫女六人<lb/>
皆幼以是年三月壬寅卜葬於興元府南鄭縣開化邨<lb/>
<pb n="KR4d0507_WYG_024-6a"/>
西庄壬舍其妻蘇氏與天輔等來請銘銘曰惟若人兮<lb/>
直匪頗年既修兮子孫多瞑目幽堂憾復何勒銘兹碣<lb/>
永弗磨<lb/>
　　　孺人鄧氏墓誌銘<lb/>
孺人鄧氏今漢中處士任君元善字東鄊之配也其先<lb/>
滄州人金末播遷譜系逸墜父諱某國朝之壬寅年從<lb/>
先鋒帥秃薛公征蜀以功為興元招撫因家焉孺人自<lb/>
幼聰慧未出房闥已閑儀則勤於蠶織工於剪製任君<lb/>
<pb n="KR4d0507_WYG_024-6b"/>
之母趙氏選以配子既歸任宗已不逮其舅事姑以孝<lb/>
睦親以和御下以慈處家以儉姑甚憐惜呼為愛女然<lb/>
未嘗恃愛少有違懈執姑之喪哀戚尤甚任君讀書行<lb/>
古道冠婚喪祭一遵文公家禮孺人相之克協儀軌其<lb/>
於薦享戒具滌溉必躬必親或有故則中心缺然不寧<lb/>
始於家道未充織緝之外專業蠶桑蟻飼蠒簇風雨寒<lb/>
燠節適法無不得冝歳獲甚豐遂致完美漢中治生者<lb/>
取以為法性端慤秉義族人以事不平來質者必以理<lb/>
<pb n="KR4d0507_WYG_024-7a"/>
諭之不顧其怨後皆感服任君内事一以諉之然未嘗<lb/>
專制必參决而後行子出仕戒之曰汝從學西軒王先<lb/>
生之門其人朝野推重搢紳以為模楷今當景仰踐履<lb/>
勿使愧辱庶不負汝父母之望可謂慈而能教恩不掩<lb/>
義者也以大徳甲辰八月十一日辛夘以疾終於正寢<lb/>
享年六十有五將以次年正月十四日葬於南鄭縣味<lb/>
溪村黎園之吉兆子一人曰輗為䝉古教授娶前興元<lb/>
行省詳議官苗君仲平之季女女二人長適巴州尹雷<lb/>
<pb n="KR4d0507_WYG_024-7b"/>
承務之子仲威次適前南鄭縣尹王從仕之孫瑾孫一<lb/>
人曰侗以善状一通來請銘某鄉邑晚進視任君先輩<lb/>
又與其子輗遊雅知孺人之徳為婦為母始終無憾訂<lb/>
其状不誣銘曰噫猗淑姿嫓有徳順姑心修婦職奉粢<lb/>
盛躬蠶織家既豐子能飭得中夀歸𤣥域惟北原玊靈<lb/>
食無壞傷詔罔極<lb/>
　　　提領杜君墓誌銘<lb/>
杜君諱和字義夫其先平陽之㐮陵人兵後逸譜牒不<lb/>
<pb n="KR4d0507_WYG_024-8a"/>
克記其先世父諱海國初為河東南京等路征行先鋒<lb/>
總管領兵渡河直抵洛陽西南攻破亡金御城山寨有<lb/>
功都元帥塔海嘉其勇敢聞於朝錫以銀符洛陽之役<lb/>
俘百餘人歸以歳饑悉縱之有感恩而不忍去者歳壬<lb/>
寅八月從帥塔海西征蜀師次長安之灞河九月十日<lb/>
以疾卒於軍年四十有二母陳氏澄城縣陳氏之長女<lb/>
誓死守節君時甫五歳两目幾喪明陳氏竊憂之日夕<lb/>
露香祝於神曰妾既守寡子復失明將何所依神其聽<lb/>
<pb n="KR4d0507_WYG_024-8b"/>
之願垂哀憫若此子目復明自願為黄冠以答神貺庶<lb/>
子母得以相保未浹旬君目如初由是參禮掌教洞明<lb/>
祈真人為師真人親書妙安名以授之遂至同州依父<lb/>
母家建𤣥𤣥菴為棲息之所不御葷酒清浄持戒凡三<lb/>
十四年未嘗少替歳甲寅君年十有七母陳氏語之曰<lb/>
汝父早喪汝叔父煥自丁未歳任興元鎮守百夫長汝<lb/>
盍往問安焉君應曰諾乃即日趣装來漢中省侍叔煥<lb/>
同㸑以居興元防城總管王逸之納為長女贅君痛念<lb/>
<pb n="KR4d0507_WYG_024-9a"/>
母老獨居不得終養言輙涕下哽噎不自勝壬申臭馬<lb/>
乘至同州載母至興元以養凡滫瀡温凊如禮至元丁<lb/>
丑除充興元路都牙場副使克稱所委居無何興元金<lb/>
州等處安撫司知事高安建言規辦課程事行中書省<lb/>
就擬高安為金州茶場酒醋都稅使司大使君以才擇<lb/>
充副使果辦最辛巳母陳氏卒年七十有三君居憂畢<lb/>
復授興元路梔茶提領之職以母喪未葬不就歳丁亥<lb/>
親負母之遺玊合葬於㐮陵之先塋累石為塔高一引<lb/>
<pb n="KR4d0507_WYG_024-9b"/>
有半并刻石以誌戊子省檄除充興元路洋州都酒醋<lb/>
稅使司大使既復任興元路山河等堰提領修葺有方<lb/>
堰固水足農民便之晚年不復仕進於南鄭之北五里<lb/>
而近卜築為終焉計其治生用具皆有法度故能化竒<lb/>
為贏直居之西有堂西溪王禮部子勉字以適安又有<lb/>
亭曰思齊亷水全御史君集為書其扁君生於多故繼<lb/>
不及學然天資孝愛所居立祠堂亦遵朱文公家禮設<lb/>
主四時致祭其才力精敏有思未盡其能以大徳甲辰<lb/>
<pb n="KR4d0507_WYG_024-10a"/>
九月五日卒夀六十有七以是月某日奉柩葬於南鄭<lb/>
縣召村之塋配王氏先君卒繼周氏歐陽氏一子曰伯<lb/>
恭前受省除南陽府郟縣酒醋都稅使司提領女一人<lb/>
壻張清前興元路應辦副使伯恭等既以禮葬君後二<lb/>
歳來請曰伯恭之先人生於晋卒於漢中不有紀述恐<lb/>
後之人迷厥初辭不獲銘曰惟杜之先出祈姓戴侯而<lb/>
降族逾盛君雖中微所傳正才氣明銳可從政生於㐮<lb/>
陵葬南鄭子孫繩繩襲餘慶<lb/>
<pb n="KR4d0507_WYG_024-10b"/>
　　　守素大師女冠錢善道墓誌銘<lb/>
善道姓錢氏杭之錢塘人吳越王鏐之後也在南宋理<lb/>
宗時生十有三年入侍宫掖至元丙子宋滅隨其君來<lb/>
朝留京師奉睿聖皇后懿旨於其年之九月望日俾居<lb/>
昭應宫禮其宫提舉通妙大師某為師度為女冠賜紫<lb/>
衣愈恭謹守道齋心奉香火朝夕課經祝聖夀以報荅<lb/>
恩遇為務餘力則經紀宫事繕葺琳宫無少懈怠賜號<lb/>
守素大師以至大己酉三月五日卒享年六十有六其<lb/>
<pb n="KR4d0507_WYG_024-11a"/>
徒陳守中李惠清等以其年某月某日葬於某所求銘<lb/>
以誌之惟師以亡國之餘被維新之澤洗滌塵垢享清<lb/>
福三十有三年之乆亦可謂瞑目無憾矣銘曰吳越王<lb/>
歸於宋氏孫曰自然命為道士有淑其裔歸我聖元隨<lb/>
被中㫖<hi>闕</hi>　黄冠惟表忠觀與昭應宫三百<hi>闕</hi>　異世<lb/>
同風錢氏有徳緜緜其澤<hi>闕</hi>　素師允蹈前則爰清爰<lb/>
静以終<hi>闕</hi>　何以臻斯繄我皇仁<lb/>
　　　嚴子詠墓誌銘<lb/>
<pb n="KR4d0507_WYG_024-11b"/>
君諱沂字子詠建昌南城縣人也始祖長源公徙城西<lb/>
父仁<hi>闕</hi>字周卿母<hi>闕</hi>氏由周卿而上六世讀書皆潛徳<lb/>
不耀君為人質實矻矻自守不喜嬰<hi>闕</hi>務勤儉治生閉<lb/>
門教子孫書曽一<hi>闕</hi>盱江書院掌書輙自棄去終身不<lb/>
<hi>闕</hi>禄仕然篤於為善睦姻族鄊黨稱其信義至元癸未<lb/>
某月日卒享年五十有八娶李氏生男二人曰履祥曰<lb/>
徳輝長娶吳氏次娶宥氏女一人壻石山章孫男四人<lb/>
曰子班曰士光曰夀逸曰平逸以儒業醫夀逸充南豐<lb/>
<pb n="KR4d0507_WYG_024-12a"/>
州學正平逸撫州金川教諭孫女六人俱適人曾孫男<lb/>
八人女二人以至元戊子某月日葬於南鄭縣古塘之<lb/>
陽先塋嘗謂士之處世雖無功業見稱於時然知分自<lb/>
守不失為鄊里之善人視世之不度徳量力而冐沒奔<lb/>
競者亦賢矣况乆畜必發乆塞必通固物理之循環者<lb/>
安知不在後人乎冝君之子孫詵詵其多也越葬二十<lb/>
有九年其孫夀逸致其父命託鄊友左祥求銘墓碣余<lb/>
時供奉翰林文字詳職書冩懇請不容辭銘曰<hi>闕</hi>焉不<lb/>
<pb n="KR4d0507_WYG_024-12b"/>
怠於善學焉不志於禄人處之而弗堪已泰然而自足<lb/>
紹先世之菑畬猶未逢於歳熟閟幽宫而永寧福慶綿<lb/>
於嗣續<lb/>
　　　劉君墓誌銘<lb/>
劉氏本顯姓中微業農君諱成無字以質樸不能紀録<lb/>
由曾祖而下至君之父俱不記名諱所可記者曾祖始<lb/>
居趙之寧晉縣娶某氏生君之祖祖娶劇氏生三子仲<lb/>
子乃君之父值金亂祖奉曾祖攜其子等遷於曹州之<lb/>
<pb n="KR4d0507_WYG_024-13a"/>
成武縣因定居焉三世皆葬於其縣之寳閨鄊君父娶<lb/>
傅氏生君君性純實勤勞稼穡自奉甚約家以優裕克<lb/>
孝二親教其子以成人鄊黨敬慕配王氏生男二人女<lb/>
二人長曰毅娶某氏次曰某娶某氏女俱適人長孫氏<lb/>
次朱氏孫男三人君以某年月日疾卒享年六十有四<lb/>
男毅克自樹立以仕易農得推擇為禮部繼掾留守司<lb/>
滿考勑授承務郎廬州陸安縣尹政績可稱母王氏猶<lb/>
及禄養夀今七十有七子毅等卜以某年月日奉君之<lb/>
<pb n="KR4d0507_WYG_024-13b"/>
柩葬於先塋將葬毅來請曰先世不幸絶無譜牒可考<lb/>
毅不孝喪父葬又不能誌為罪甚矣敢固請某不獲辭<lb/>
因喟然曰古之卿大夫起家農畆者多矣今劉氏之祖<lb/>
先劬勞積徳以遺其後人安知不自是而昌大乎為次<lb/>
序其事而銘之曰孝弟力田在漢有科今雖未遑天理<lb/>
不磨從事於斯粤惟劉君謹身則孝不匱由勤父菑子<lb/>
穫有卓惟毅克承其休邑長之貴於葬於祭視前有豐<lb/>
幽靈不昧奚憾於終<lb/>
<pb n="KR4d0507_WYG_024-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0507_WYG_024-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閒居叢稿卷二十四<lb/>
</p>
<p>
</p>
  </div>
<div>
                <head>閒居叢稿卷二十五</head>
    <p>
<pb n="KR4d0507_WYG_025-1a"/>
欽定四庫全書<lb/>
　閒居叢稿卷二十五　　　元　蒲道源　撰<lb/>
　　墓誌銘表<lb/>
　　　節婦曹氏墓誌銘<lb/>
泰定乙丑春興元府史党復初持其亡祖母節婦曹氏<lb/>
永終堂詩卷來求詩於某其堂顔及記皆勤齋蕭徵君<lb/>
所作詩則當世名公之所贊詠也既已異之為題卷尾<lb/>
歸之其秋復具禮幣及節婦行狀致其尊人世榮之命<lb/>
<pb n="KR4d0507_WYG_025-1b"/>
求葬銘辭不許乃叙之曰節婦曹姓諱崇善世為蒲城<lb/>
良族金源末譜逸不可紀節婦其生也幼而明慧長閑<lb/>
禮則年十六歸党氏為諱豫字仲和之配克相其夫事<lb/>
舅姑承顔順意得其歡心姑雖嚴以是愛猶己子至元<lb/>
己巳七月八日不幸仲和卒遺孤二子一女節婦哀毁<lb/>
幾斃鄊族嗟異時甫三十五歳既以盛年守義党氏族<lb/>
大力薄節婦刻苦治生持門戸内外資給不闕又取人<lb/>
負其夫積債貧不能償之劵禀於舅姑悉焚之篤教其<lb/>
<pb n="KR4d0507_WYG_025-2a"/>
孤二子舅姑繼沒罄家之有以辦喪具大徳改元十二<lb/>
月有司以鄊里状曹氏貞節上之朝旌表其閭里安西<lb/>
王妃懿㫖寵錫纁帛優渥重叠榮耀一時時年六十五<lb/>
矣康寧之福在於晚歳子孫詵詵歳時上夀輝映家庭<lb/>
若曹氏之積善慶可謂無歉矣以延祐丁巳十一月十<lb/>
二日終於正寢享年八十有三女適元氏先殁二子長<lb/>
名逸字彦才為安西邸實資居積庫提舉年四十二先<lb/>
卒娶屈氏亦卒生孫男克誠娶竇氏曽孫男橘實孫女<lb/>
<pb n="KR4d0507_WYG_025-2b"/>
一人適郭周卿先生之孫惟聰次子名榮字茂之亦嘗<lb/>
提舉塌房尋不仕凡二娶先趙氏生孫男二人女一人<lb/>
長復初娶蔡氏生曾孫男移興冝兄梁山崇山次泰初<lb/>
娶楊氏生曽孫男孝孫孫女適鄭萬户之孫思復繼元<lb/>
氏生孫女一人適孫氏初以二子之從事於安西邸遂<lb/>
挈家寓奉元之咸寧縣遂以曹氏之喪權厝於奉元之<lb/>
里仁里子世榮欲得銘以某年月日歸蒲城合祔於先<lb/>
塋禮也余謂婦從一而終固為常禮然書傳記所載卓<lb/>
<pb n="KR4d0507_WYG_025-3a"/>
然可紀者亦無幾矧世降俗薄如曹氏氷霜之操事舅<lb/>
姑治家教子無愧於古人無負於死者耶某嘗職太史<lb/>
是冝書銘曰無非無儀為婦之常至於患難其節乃彰<lb/>
始也不幸終也彌光含飴哺孫既夀而康瞑目無愧與<lb/>
夫同蔵刻辭幽宫庶乆不忘<lb/>
　　　强君妻程氏墓誌銘<lb/>
致和元年秋八月興元路儒學教授程從道來請曰某<lb/>
不幸有姊之喪自惟兄弟逺離病不克奉其湯藥沒不<lb/>
<pb n="KR4d0507_WYG_025-3b"/>
得見其屬纊送不能與於執紼悲痛莫贖僅有求文以<lb/>
誌其墓少伸此志願有以寵綏之余亦哀其請弗克固<lb/>
辭視其状序之曰程氏故鳯翔隠士程載之之長女也<lb/>
㓜慧而婉善適父母意又睦於昆季冝於家人年二十<lb/>
有一歸同郡強氏強先世居洛陽厥祖諱堅者值金亂<lb/>
徙鳯翔占籍焉二子曰寧曰順寧先卒順字和甫力農<lb/>
不仕年七十二而卒配楊氏亦二子長先卒次諱文寳<lb/>
字君玊即程氏所適也君玊為人聰明篤實頗渉書史<lb/>
<pb n="KR4d0507_WYG_025-4a"/>
亦不願仕孝悌力田敦睦宗族信接朋友好周人急又<lb/>
得程氏相之撫育兄子如己生及長為婚娶以祖遺業<lb/>
及己所殖産中分無所吝強氏姊卒女數人無依皆厚<lb/>
資給歸名族氏至於他人之婚喪不給者亦往往助之<lb/>
君玊以此見稱於鄊里程氏無不力焉君玊一日置酒<lb/>
饌㑹親舊酒既行言曰某命當終望諸親善自愛不復<lb/>
乆相見矣因徧拜泣下座皆驚惑翼日復各詣門告别<lb/>
又後數日具衣冠與妻子訣囑以後事即寢良乆不聞<lb/>
<pb n="KR4d0507_WYG_025-4b"/>
息就視之已逝矣衆異以為竒男子時至治三年九月<lb/>
十六日也年四十有六始程氏歸君玊時舅姑具在以<lb/>
事父母之孝事之俱得其歡心娣姒無間言敬事其夫<lb/>
未嘗忤其顔色教育諸子治理家務内外整飭婦道母<lb/>
儀可謂克備以致和元年七月十有七日病卒年五十<lb/>
有六凡六子曰允忠允恭允敬允道允徳允謙女適本<lb/>
郡張某次未笄孫女三人俱幼姪孫男二人兄子時中<lb/>
之子允敬漢中道亷訪司保為四川道亷訪司書吏以<lb/>
<pb n="KR4d0507_WYG_025-5a"/>
其年某月日合祔於鳯翔府北里仁鄊之先塋夫君玊<lb/>
之墓禮也弟從道來速銘曰葬有日矣敢請銘曰貞静<lb/>
以為質婉順以為容相其夫以勤儉凜其志於初終子<lb/>
孫蕃衍閨門肅雍歳方閱五伉儷相從徳則多矣夀胡<lb/>
不融以摭其實以銘其封<lb/>
　　　太原郡侯王公神道碑銘<lb/>
聖朝廣仁孝於天下凡内外官皆得視所受爵秩之崇<lb/>
卑以及其親於是中憲大夫興元路總管兼管本路諸<lb/>
<pb n="KR4d0507_WYG_025-5b"/>
軍奥魯總管管内勸農事王忠得以三品秩追贈其考<lb/>
亞中大夫懐慶路總管輕車都尉太原郡侯妣闗氏太<lb/>
原郡夫人嗚呼可謂幽顯皆有光矣先是忠繇國學生<lb/>
史户部徽政及都事章慶使司勑授公承務郎闗氏追<lb/>
贈恭人公拜受已蹙然曰嘻我何功而至此哉後忠擢<lb/>
徽政院檢校覆料官進公承直忠自奉直大夫經歴章<lb/>
慶又升奉議繕珍司丞秩正四品公已卒制贈中順大<lb/>
夫知河中府上騎都尉追封太原郡伯闗氏太原郡君<lb/>
<pb n="KR4d0507_WYG_025-6a"/>
忠繼授朝列大夫都提舉萬億賦源庫提舉洎遷尹興<lb/>
元公得贈三品進侯爵盖王氏太原之望世居晉寧之<lb/>
㐮陵公諱誠字子敬曽大父樞大父譲父伸皆潛徳不<lb/>
仕伸娶張氏子男三人長貞次泰季即公也性醇慤而<lb/>
恕力田為業不服華美居里閈以義聞子孫營生者嘗<lb/>
諭之曰為人貴心術端正無或自欺吾見世之競利者<lb/>
於出入之際權衡之低昻概量之盈縮尺度之短長欲<lb/>
欺於人先欺於已害天理傷隂隲誠為可畏汝等得已<lb/>
<pb n="KR4d0507_WYG_025-6b"/>
則已無如治田力食無愧儉約省浮費自可以給故公<lb/>
治家有法亦贍足嘗見遺粒於地則以暴殄天物責家<lb/>
人鄉里子弟之從學煢獨窮居親戚之婚娶喪葬行道<lb/>
之流離乞丐匱乏艱棘目之所睹力之所及率惠助之<lb/>
或得遺物必歸其主不得即榜於路以須其人其克己<lb/>
安分如此雖天性之美而家法亦有自來矣旦望宴集<lb/>
親友談論相朂以善嘗遇異人授以道術年甫四十夜<lb/>
静坐達旦享夀七十有五子男三人伯蚤卒次曰忠曰<lb/>
<pb n="KR4d0507_WYG_025-7a"/>
徳忠娶謝氏繼續氏以忠貴皆封郡夫人孫男四人質<lb/>
亨施元曽孫男燕山善慶女孫二人公之配夫人闗氏<lb/>
亦克相夫子閨門雍肅衣儉以潔祭祀必躬奉尊長動<lb/>
止以禮大小衣服裁紉不倦每炊宻减米抄合歳乆積<lb/>
多遇荒歉給家之餘尚可及人妯娌親鄰睦無間言雖<lb/>
卑幼責無惡語嘗誡新婦等相義譲毋妬致昆仲不協<lb/>
勿私蔵竒外家各勤苦率先勿稱已勞不幸先公卒合<lb/>
葬從祖塋禮也於總尹興元三年篤實愷悌民愛慕之<lb/>
<pb n="KR4d0507_WYG_025-7b"/>
則其能服公平昔之訓而施於政事可知矣與道源居<lb/>
相邇且乆一日以善状禮幣再拜請曰先公積徳於身<lb/>
而不顯以遺我後之人墓道之碑未樹蓋有待也今既<lb/>
侯斯可矣敢求文以刻諸石固辭請益堅道源自惟嘗<lb/>
執筆太史氏之後法所當書不書是不能成孝子之志<lb/>
也謹叙而銘之曰允矣王公徳積於身其徳維何篤守<lb/>
真純欺不萌心惠存及人以訓諸子亦克書紳仲也宦<lb/>
達恩得顯親公歉何功不笑而顰晉疆侯爵殁贈繼臻<lb/>
<pb n="KR4d0507_WYG_025-8a"/>
象服襜然兼賁其嬪維孫及曽魚貫詵詵其福未艾若<lb/>
時方春銘鑱墓石愈乆彌新<lb/>
　　　何氏冝人墓銘<lb/>
何氏某梅隠先生名坤章字朝瑞之長女母王氏冝人<lb/>
生而淑懿愿慤性極孝不勞教誨循於禮法善女工夫<lb/>
道源年十四五時從其父先生學先生憐其頗可教遂<lb/>
妻之及歸蒲氏克執婦道盡將其纂組舊習棄而弗治<lb/>
一意於紡績蠶桑之業時道源家貧至於二親甘㫖有<lb/>
<pb n="KR4d0507_WYG_025-8b"/>
所不充冝人布衣菲食躬汲與㸑勉力供養雖淡薄咸<lb/>
得歡心一家之縫紉補綴燈火達旦不以為苦後數年<lb/>
道源以教授鄉里生徒翕集家頗温舅姑怡樂冝人眉<lb/>
亦舒平生寡言笑不事粧飾簡出入雖其弟家相距不<lb/>
越數里十餘年不一二至從可知也嫁時衣白首猶如<lb/>
新娣姒等無<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>隙之嫌歳時相祀惟謹歳癸丑道源被<lb/>
召命為翰林國史院編修官又三年以應奉翰林文字<lb/>
同知制誥以七品例䝉封贈父母妻何氏遂受冝人之<lb/>
<pb n="KR4d0507_WYG_025-9a"/>
命從姑與宗族閭里之慶今道源又受五品職冝人當<lb/>
封縣君未及而卒生二子三女閨門恩不掩義長子曰<lb/>
樞先卒時年三十有一娶千夫長王氏孫女次機擢戊<lb/>
午舉同進士出身為芮城縣令娶陳氏長女歸景氏夫<lb/>
大全為城固縣主簿卒次歸江東肅政亷訪僉事次男<lb/>
王惟祥先卒次歸杜氏次子彦禮攻進士業今為洋州<lb/>
儒學正孫男二人牧奴開奴孫女三人冝人病荏苒歳<lb/>
餘次男婦陳氏以辛未年正月十有五日風中卒宜人<lb/>
<pb n="KR4d0507_WYG_025-9b"/>
驚憂至十九日乙未亦卒其生也歳壬戌秋七月二十<lb/>
有六日至辛未年七十歳殯於家次男機自芮城歸以<lb/>
是年十有一月某甲子葬於興元之東甕池村之先塋<lb/>
夫道源以婦人之行不出門人無知者自拭淚以銘之<lb/>
銘曰士之修行猶不望知况婦人兮其歸我也舅姑有<lb/>
怡愉之色宗族無間異之辭又克勤以成家不溺愛而<lb/>
教子咸得其冝銘而刻諸𤣥室以致余之哀思<lb/>
　　　鞏氏先塋之表<lb/>
<pb n="KR4d0507_WYG_025-10a"/>
古之士大夫家嚴宗子詳譜系而世次不紊俗降法廢<lb/>
為人後者懵不知其祖先之所自同宗昆弟甚至不相<lb/>
識間有超流俗登仕版卓卓自樹泝流求源以昭示來<lb/>
世其賢於人亦遠矣此鞏氏墓表之所由作也鞏得姓<lb/>
自周卿士鞏簡公以邑為氏晉有鞏朔歴代譜佚不可<lb/>
考至曾祖府君諱孝章大同路朔州人也世掌戎行金<lb/>
時為監軍以忠厚傳家子二人長曰子固於今為伯祖<lb/>
行驍勇絶人金末領軍民元帥迨歸我聖元仍職戍太<lb/>
<pb n="KR4d0507_WYG_025-10b"/>
原今為冀寧路及卒葬於彼之榆次縣鞏村之兆次諱<lb/>
安實為祖考性冲澹不喜奔競從事於秦樂終南甘水<lb/>
之秀因卜築焉夀六十有二祖妣侯氏勤儉起家克相<lb/>
夫子生子六人温英天瑞仁義希文夀六十有八以至<lb/>
元六年八月某日合葬於奉元路盩厔縣珍蔵鄊姚村<lb/>
之塋温字仲和行為伯父研究經史潛徳不耀以逸齋<lb/>
自號有四子伯泰伯誼伯昌騂革顯考諱英府君字仲<lb/>
榮為人材武曉師律起授千夫長方朝廷加兵於蜀也<lb/>
<pb n="KR4d0507_WYG_025-11a"/>
君率所部從蜀既定立家於成都以至元十三年四月<lb/>
二十七日卒享年五十歳妣李氏後君十一年四月十<lb/>
七日卒享年六十歳以元貞元年二月某日合葬於華<lb/>
陽縣之新塋子男三人伯康伯平世傑天瑞以下皆叔<lb/>
父也天瑞字仲祥仕至彭山主簿有三子仁字仲信生<lb/>
文毅革文郁思忠思恭思茂凡六子義字仲禮一子<hi>闕</hi>
美嗣希文字仲章一子伯諧嗣皆不仕盖自監軍而下<lb/>
伯祖房皆居冀寧祖房皆居奉元惟考君及叔天瑞房<lb/>
<pb n="KR4d0507_WYG_025-11b"/>
皆居蜀嗣孫世傑與道源有舊從調京師訪余於史舘<lb/>
懇請曰世傑幸承餘慶獲禄不及養顧惟先世隨所寓<lb/>
地而葬子孫因亦散居而墓隧皆未有銘誌以表顯於<lb/>
後大懼傳世乆逺邑里夐隔末裔不復知鞏氏一源此<lb/>
而弗圖厥罪何所逃耶余感其誠意不忍辭為視來状<lb/>
次第之世傑今為奉議大夫新知劍州讀書有吏材其<lb/>
官業之進家門之盛猶未可量也銘曰惟鞏受氏爰自<lb/>
邑封裔徙朔邊世以武雄金社既墟挈族來冀復葬鞏<lb/>
<pb n="KR4d0507_WYG_025-12a"/>
鄉事若符契仲也至秦子孫詵詵又派於蜀聚居曷因<lb/>
　　　太原郡伯王公墓表<lb/>
元統二年春興元路總管王忠以事状一通備述其丘<lb/>
瓏因革祖父實跡拜請於某求文以表墓道辭不獲視<lb/>
状直叙其事曰惟王氏世居晉寧之㐮陵為望族金季<lb/>
譜逸莫考縣之西南村曰齊勝有王氏逺祖塋内存三<lb/>
大塜俱無誌石又東北六十舉武亦王氏塋三大塜又<lb/>
一小塜無誌不能派别地狹穴滿遂直東北五十舉武<lb/>
<pb n="KR4d0507_WYG_025-12b"/>
創塋祖居中伯父二及考君叙葬孝孫忠至順二年在<lb/>
興元任制下贈祖為中順大夫中山府知府上騎都尉<lb/>
太原郡伯祖母張氏太原郡君祖諱伸忠年十有三歳<lb/>
時已老健嘗聞其訓誡子孫曰汝等勿欺暗室勿陷害<lb/>
人妨徳損福莫此為甚我遇兵難挈負三子避於山中<lb/>
艱苦不可勝言幸際平定得保餘生麄衣糲食自以為<lb/>
安勤儉積粟及棗實甚於金玊自給之餘周給貧困救<lb/>
助凶喪不施勞於人不矜已長而言人短侵田畔者不<lb/>
<pb n="KR4d0507_WYG_025-13a"/>
與争訟屈已遜言彼自感動復歸所侵人有紛競勸各<lb/>
忍忿悦從者衆吾平日以此存心宜誌之又誡諸婦孝<lb/>
親治生敦義譲絶妬忌子孫及諸婦俯首聽命永為家<lb/>
法至元十七年五月十七日終於正寢享夀八十有三<lb/>
葬於新塋立表以誌惟伯父諱字子孫世次則具見於<lb/>
考君神道碑兹不重出孫忠自惟無以逺承祖考餘慶<lb/>
備員侯牧而祖得以四品伯爵焚黄盖其隂徳有自來<lb/>
矣某述其事既係以銘曰黄潦稽天涸可立待王氏源<lb/>
<pb n="KR4d0507_WYG_025-13b"/>
深流達於海宗𣲖之傳緜億萬載<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閒居叢稿卷二十五<lb/>
</p>
<p>
</p>
  </div>
<div>
                <head>閒居叢稿卷二十六</head>
    <p>
<pb n="KR4d0507_WYG_026-1a"/>
欽定四庫全書<lb/>
　閒居叢稿卷二十六　　　元　蒲道源　撰<lb/>
　　行状<lb/>
　　　西軒王先生行實<lb/>
先生姓王氏諱得輿字載之世為濩澤高平人其先有<lb/>
仕至郡守者有云出於文中子之裔但以世涉多故家<lb/>
譜逸墜無可考徵父諱仁政潛徳不耀能守先法母陳<lb/>
氏通孝經論孟及女誡等篇先生生於己夘四月初五<lb/>
<pb n="KR4d0507_WYG_026-1b"/>
日髫齔穎悟強記過人九歳中經童然性荘重如老成<lb/>
人母曰興王氏者其此子乎金末壬辰之變怙恃俱失<lb/>
時年十有四能自立雖顛沛流離之際未嘗廢學所至<lb/>
必交有識之士辛亥從戍蜀時夾谷公行興元西川省<lb/>
事駐重兵漢中尚書楊徳新郎中夾谷君玊識先生行<lb/>
伍間薦於公辟用先生雅不欲遂相與招延之使教諸<lb/>
子先生因留家焉癸丑李忠宣公以從冝行府興元一<lb/>
見深器重之以邊鄙俗尚獷悍起先生充三教提領視<lb/>
<pb n="KR4d0507_WYG_026-2a"/>
事未幾即以興修廟學為請南冠之在俘縶者皆百計<lb/>
振㧞俾復儒編先生早工詩文丙辰過長安聞魯齋許<lb/>
氏以道學鳴遂悔其少作而火其藁慨然曰吾儒自有<lb/>
可學事奚用是為於是絶去俗學聚周程張朱氏書而<lb/>
探討之得其義理之精微尤以踐履躬行為實務中統<lb/>
建元商亷二公行川陜省院事陞充興元路提舉學校<lb/>
兼本路勸農事先生嘗曰農桑者學校之所資學校者<lb/>
人才所自出而人才又風化所係也於是復以廟學請<lb/>
<pb n="KR4d0507_WYG_026-2b"/>
於樞院行府得報營於城内西南先生親督其事搆簣<lb/>
進齋於大成殿之東為諸儒講授之所書伊川四箴及<lb/>
白鹿洞齋規以示教人及為學之方至元乙亥先生將<lb/>
改葬其先於濩澤時歳艱盗剽或有止其行者先生曰<lb/>
是念一萌幽明無間餘何避焉遂决意行過秦歴魏抵<lb/>
高平冐暑復下河南詣登封故居求祖考妣之遺玊陵<lb/>
谷變遷茫然莫擬先生齋宿黙禱致其精誠夢寐有徵<lb/>
求而果獲遂一遵文公家禮而合葬焉觀者如堵僉曰<lb/>
<pb n="KR4d0507_WYG_026-3a"/>
昔所未見也登封令杜某拜且泣曰某以先世靈櫬在<lb/>
茲表請於朝得宰是邑求訪百至而情事竟不獲伸先<lb/>
生孝感豈偶然哉歸自覃懐過魯齋先生留止旬日魯<lb/>
齋深嘆賛之明年至漢中以目疾力辭提舉職怡然退<lb/>
處覃按察彦清雷御史彦正游平章子明王大參彦才<lb/>
俱以按治過郡交章薦聞朝論亦以先生宿儒耆徳人<lb/>
所儀表勑授興元路儒學教授竟以前辭不就所居庭<lb/>
宇幽深竹樹茂美東偏為家塾號曰習齊中奠先聖顔<lb/>
<pb n="KR4d0507_WYG_026-3b"/>
孟左右周程張朱邵司馬六先生像朔望率子孫而拜<lb/>
奠之四周積經史子集及前賢墨跡石刻今士大夫詩<lb/>
文雖後生小子片言隻字略無所遺以文公敬箴標第<lb/>
其號俾易尋取不致散失一器一物置之用之各有常<lb/>
處嘗曰有物有則人自不察爾有齋曰西軒先生自號<lb/>
也其燕處之室曰慎獨盖其戒慎恐懼無所不用其力<lb/>
焉南有園園有亭字曰怡然記者謂先生二字友愛有<lb/>
怡怡之怡孝養有怡聲之怡先生俯仰無愧一順於理<lb/>
<pb n="KR4d0507_WYG_026-4a"/>
有怡然之怡凡賔客及名卿鉅公至漢中者則必登先<lb/>
生門升此亭聞義理性命之論冠婚喪祭之說異端詭<lb/>
怪縱横利禄一言不得與也又南褒有别墅築亭龍江<lb/>
之滸榜曰曲肱得山水之秀目以八詠弦誦之暇徜佯<lb/>
乎其間有浴沂詠歸之樂先生居常正襟危坐肩背竦<lb/>
直無少欹側雖僮僕卑幼不冠不見未嘗見有惰容至<lb/>
是屬疾二十餘月猶無異平日論語一書與餌藥方無<lb/>
時釋卷家人勸之乃曰一息尚存此志不容少懈我自<lb/>
<pb n="KR4d0507_WYG_026-4b"/>
樂之無所苦也疾革誦詠不絶座客問讀何書先生曰<lb/>
序卦屬纊無别語抗聲曰無極之真二五之精妙合而<lb/>
凝良乆徐曰存吾順事没吾寧也以至元二十九年壬<lb/>
辰十二月望日壬寅卒於正寢夀七十有四葬褒城縣<lb/>
麓堂鄊之西臯娶張氏勤儉雍肅以母死兵亂中終身<lb/>
不事容飾鄊里歆慕焉先生學術之正實承伊洛考亭<lb/>
之後於書無不讀禮樂名物節文度數洞究淵微亮析<lb/>
縷觧然純一不雜窮理以致其知反躬以踐其實四書<lb/>
<pb n="KR4d0507_WYG_026-5a"/>
未嘗去手集註或問皆黙成誦尤粹於易訓蒙以小學<lb/>
書為切務曰此古人教人為人様子雖大學不是過也<lb/>
初年郡人多不知小學之教而有譏之者曰自有六經<lb/>
在奚用是為先生莫之辨也乆而學者信讀之由是而<lb/>
有成者衆矣嘗曰學不貴乎博貴乎適用為學而不適<lb/>
用則亦何以為學哉海内之士道同心契者魯齋許氏<lb/>
潛齋楊氏有疑不憚逺而相與訂正焉先生家法之嚴<lb/>
尤謹於内外男女之别諸婦送其子女止於中門男賔<lb/>
<pb n="KR4d0507_WYG_026-5b"/>
未有輙至中門者有事擇書童幼而謹愿者以將命子<lb/>
壻同居二十年未嘗一至其寢室毎旦夙興詣祠堂拜<lb/>
謁畢子孫於其所在行晨省之禮先生問以所習事業<lb/>
而責其成功婦女羣下皆然昏定亦如之正至朔望叙<lb/>
拜如儀先生必以平昔所歴患難今日所以為樂者諭<lb/>
之且警戒曰惟孝友於兄弟又曰孝衰於妻子又曰異<lb/>
姓之婦或能賊同氣之愛人之所以為人者孝弟而已<lb/>
一日複視易傳諸書凡三十五部計一百七十三帙共<lb/>
<pb n="KR4d0507_WYG_026-6a"/>
九百三十三卷既畢召其子及諸婦諸孫序立堂下示<lb/>
之曰吾見人家昆季往往不義皆因父祖積財以啓争<lb/>
端吾幼罹大變骨肉離散惟餘此身艱險百至雖欲積<lb/>
財何可得也縱使得之亦匪我心惟於六經書籍必存<lb/>
心懇懇以求之近所得書籍類皆散亂甚可惜也余雖<lb/>
盛暑日以雞鳴而起手自料理如是者兩踰晦朔殊不<lb/>
知勞自以為樂爾庶幾若輩領觧吾意也他日觀是書<lb/>
者必不忍鬻墜之就能明乎聖經賢傳之奥日行乎孝<lb/>
<pb n="KR4d0507_WYG_026-6b"/>
弟忠信之實則一家之中父父子子兄兄弟弟夫夫婦<lb/>
婦上下和睦和氣藹然雖欲致争亦無自而得也或私<lb/>
畜財貨敢言異居者子放婦出非我宗嗣子子孫孫永<lb/>
為家範皆再拜於堂下壻劉天禄舉杯為慶先生因書<lb/>
以為記趙總判徳元因謁先生覩其家雍睦氣象不覺<lb/>
嘆曰先生一家其堯舜之民乎鄰母楊尚書夫人在興<lb/>
元最名有家法者其家人少有喧譁即禁止之曰獨不<lb/>
畏王先生聞之耶郡人有某兄弟争財役訟者歴年不<lb/>
<pb n="KR4d0507_WYG_026-7a"/>
決先生諭以孝弟之義天倫之重翼日二人感泣相謝<lb/>
同㸑如初廼弟文以紀其實先生為書其後曰某門勝<lb/>
事先生守禮之篤冠婚喪祭一以朱氏書為本行之惟<lb/>
恐未至異言喧豗弗顧也長婦之喪一遵禮制子無疾<lb/>
猶疑以請先生曰禮如此吾獨何為後因閱朱子格言<lb/>
見文公喪其長子於寒泉用是禮先生曰文公以是喪<lb/>
其長子吾以是喪吾長婦之為後者又何過乎其有義<lb/>
起而因時制冝者如父在妻亡而有子而主祭者父也<lb/>
<pb n="KR4d0507_WYG_026-7b"/>
夫祭妻亦禮也題其主則當如之何先生以宗子之法<lb/>
斷之俾題曰亡室某氏冡婦某氐神主祭則使其夫若<lb/>
子奉父祖之命而祭之後考禮有舅夫若子為之主之<lb/>
文又家禮婦人無腰絰先生則以儀禮為主而用之但<lb/>
視男子之制為小耳童穉則絰而不冠先生之意不惟<lb/>
與禮意黙契而所以處之者又得其冝焉郡人治喪不<lb/>
但一二人家化之尤重於追逺奉祀則變常盡敬以致<lb/>
其如在之誠少不如意則愀然累日如有求而弗得者<lb/>
<pb n="KR4d0507_WYG_026-8a"/>
月朔薦新雖貧必備嘗曰吾於考妣皆不及養惟此庶<lb/>
少盡此心也生朝則深居静處或出避野次誦蓼莪及<lb/>
書文公新舊說仍識其歳次于後是日也不飲酒食肉<lb/>
語輙流涕聞有歌則起而避之明日子孫方上夀焉先<lb/>
生教人之方自洒掃應對進退之節禮樂射御書數之<lb/>
習日用常行無非至理所寓講誦則必欲字真句絶習<lb/>
舊通新日有程式本末先後莫不有序學者逺近歸之<lb/>
童稚侍立必义手端拱行或蹶而手不敢失故其門人<lb/>
<pb n="KR4d0507_WYG_026-8b"/>
皆能以禮自牧不問可知為先生弟子至有未遊先生<lb/>
之門而聞其風者亦必詳詢備録以為矜式先生師道<lb/>
之嚴竊有慕於伊川進不以禮未嘗輕受門人受業者<lb/>
至於貴且皓首見先生猶凜然畏敬伏拜牀下來去不<lb/>
迎送其以師道自重如此先生遇物之誠其於詐與不<lb/>
信雖不逆不億而未嘗不先覺之亦未嘗見㒺於理之<lb/>
所無也惡人之惡能改即止於所當言不少假貸而不<lb/>
能不忤於人乆而後知先生之言為有益於己未有不<lb/>
<pb n="KR4d0507_WYG_026-9a"/>
慙且服者交友則乆而益敬不以盛衰存亡有異友人<lb/>
王君厚使絶域没於王事遺孤甫六歳獨與母居貧乏<lb/>
不能自存先生教育之均於己子弱冠則授以室又為<lb/>
之請禄爵俾得以奉先養母其於取舍有非義不受者<lb/>
有以義而不受者嘗曰與其取之而傷亷曷若與之而<lb/>
傷惠寧失於我無負於彼先生風化之念不少釋於懐<lb/>
寓漢中四十年其始至也庶事草創人惟知有二家不<lb/>
復知有吾儒先生嘆曰斯責其在我乎遂懇請公卿創<lb/>
<pb n="KR4d0507_WYG_026-9b"/>
修廟學經始洎落成朝夕孜孜甚於貪夫之營私者雖<lb/>
祈寒暑雨不一日少弛其勞為屋近百楹手植槐柏皆<lb/>
方列成隂至元丙戌始克大備先生又以魯齋所定釋<lb/>
奠儀叅以文公蜀本凡七家禮而折𠂻之是秋之祭觀<lb/>
者大悅皆以為内郡文物之盛蔑有加也次子無妄拜<lb/>
雲南監察御史受命之日以親老辭先生曰君命不可<lb/>
違也汝身向已屬官吾得而子之哉將行授以四書家<lb/>
禮釋奠儀曰使逺人知此以為學知此以為禮知聖人<lb/>
<pb n="KR4d0507_WYG_026-10a"/>
之教為可尊而王化由是可行則是行也其庶矣乎吾<lb/>
老何恤焉先生字畫之微亦不苟簡必正色凝神一㸃<lb/>
一畫而勁正𦂳結類其為人有求書者必擇名教切已<lb/>
之言書之莫不因其人之善而勉之因其失而救之先<lb/>
生資稟極高涵養有素精思力行自幼至老敬義夾持<lb/>
體用該備明白洞達表裏輝映晚年道尊徳盛元氣混<lb/>
融即之如陽春之温徐而察之盖有凜然不可犯者噫<lb/>
使見用於世正大則有格君之術剛毅則有諌諍之風<lb/>
<pb n="KR4d0507_WYG_026-10b"/>
平易則有循良之政其不用命也然道徳之盛雖處於<lb/>
下猶足以淑諸人焉叅政左山商孟卿贈詩云漢中有<lb/>
高士王姓字載之簞瓢陋巷居怡然榜門楣妻子不戚<lb/>
戚生徒亦熙熙名教非無樂紛華羞外馳横流嘆湯湯<lb/>
砥柱非君誰又云閉門不求知實在名自隨闗中昔楊<lb/>
震漢上今程頤江流不可蝎思君無盡期中丞青崖魏<lb/>
太初記先生怡然亭自謂無愧辭其畧曰先生巍冠博<lb/>
褐進止舒徐其容荘其辭温藹然程朱家語録中人也<lb/>
<pb n="KR4d0507_WYG_026-11a"/>
又曰先生之怡油然自得於義理涵泳之中日用體踐<lb/>
之實故為識者景仰如此尚書西溪王子冕贊云有諸<lb/>
中形諸外識與不識望而知其為有道之賢其為名流<lb/>
所推重如此其他不可具述先生二子長曰無疾興元<lb/>
路儒學教授次曰無妄四川亷訪司僉事事親俱以孝<lb/>
聞居喪毁瘠踰禮盖能世其家法云<lb/>
　　　訥庵處士任君行状<lb/>
處士諱某字東卿姓任氏其先世居太原之汾州孝義<lb/>
<pb n="KR4d0507_WYG_026-11b"/>
縣仁智村得姓自顓頊少子湯封於任夏更封於薛周<lb/>
威烈王時有名座者以直言見稱於魏文侯居西河郡<lb/>
即今之汾州也後有寧州刺史諱温濮州刺史諱徳基<lb/>
大理評事諱政譜牒逸墜故不知為幾代祖也高祖諱<lb/>
某以孝行稱隠徳不耀曾祖諱文明字大有為㐮陵尉<lb/>
遂家㐮陵學問該博政有能聲善於天文圖緯之學祖<lb/>
諱潤字天澤父㐮陵君令業醫不使之仕人怪之莫測<lb/>
其意病革私謂之曰天象示變乆矣不十年北方兵起<lb/>
<pb n="KR4d0507_WYG_026-12a"/>
汝莫求聞逹明醫足以逃世難活人足以積隂功一家<lb/>
可保也祖天澤遂不仕以醫名於世歳之壬申天兵南<lb/>
下其言果驗父諱志愈字時泰醫得家傳之妙其道大<lb/>
行貧者施以藥資以米所活甚衆一日聞逆旅有呻吟<lb/>
垂絶者往視之乃病旅也状貎雄偉遺藥給粥月餘獲<lb/>
愈其人拜謝曰生我者父母也活我者君也吾雖貧志<lb/>
則有之他日當以死報摩合羅之名者我也再拜而去<lb/>
其後金兵復冦平陽邏騎得君縳使前導指蔵金寳之<lb/>
<pb n="KR4d0507_WYG_026-12b"/>
地君恐遇害乃紿之以延頃刻之命且行見甲馬百餘<lb/>
突前者連呼曰住令釋其縳衆軍皆驚不知其故前者<lb/>
下馬却兠鍪謂君曰汝識我乎我即汝所活摩合羅也<lb/>
吾今為帥求君相報已三日矣欲呼與去辭不從乃指<lb/>
避兵之方與白金百兩仍贈弓矢曰有人來擾以此示<lb/>
之遂舉家獲全於難後與平陽安某者俱以醫事睿宗<lb/>
凢湯藥悉經其手以謹愿得幸未嘗一日離左右嘗賜<lb/>
錦貂㡌以拜掃丘壠乞歸又賜良馬一白金五十兩既<lb/>
<pb n="KR4d0507_WYG_026-13a"/>
歸散餘資於所親之貧者築亭㐮陵之城南榜曰種徳<lb/>
里之老者皆曰吾司命來矣病乞藥者如市既愈酬以<lb/>
金帛一無所取曰非種徳之意也乙未太宗詔都元帥<lb/>
塔海紺卜征蜀病股訪名醫皆以君為言乃請於太宗<lb/>
授以都元帥行軍太醫提領之職月給銀一十兩至漢<lb/>
中興元行省沔國公留止遂卒時辛丑之十二月八日<lb/>
也娶某氏先卒生子二人曰和曰睦再娶趙氏生訥庵<lb/>
己亥五月二十六日也晬日母趙氏寘書筆錢三物試<lb/>
<pb n="KR4d0507_WYG_026-13b"/>
其所愛但取書與筆而已或以錢握於其手輙擲於地<lb/>
人驚異之辛丑父卒甫三歳晨昏匍匐求父甚哀髫齔<lb/>
不遂兒嬉凜然有成人之状母趙氏性嚴有法教以義<lb/>
方五歳聞講觧孝經既曉大義既長穎悟㧞萃母有疾<lb/>
則輟食求醫鄰舍趙翁戯之曰汝能割股乎曰能又曰<lb/>
孝經云不敢毁傷如何對曰不敢毁傷聖人之法也割<lb/>
股愈疾孝子之心也翁竒之是夜焚香稽顙北辰言曰<lb/>
某三歳失父頼母鞠育甫十歳矣今而有疾豈敢自愛<lb/>
<pb n="KR4d0507_WYG_026-14a"/>
其身不以愈我母之疾乎遂剪其肉以饋其母即愈鄊<lb/>
里稱之母卒號痛嘔血絶而復蘇水漿不入於口者五<lb/>
日哀毁柴立終身不復擇葬親拘忌隂陽者皆曰年月<lb/>
不利荅以司馬温公論葬一節力主行之後卒無事皆<lb/>
嘆服焉凡冠婚喪祭一遵禮制君郊居二十年不喜入<lb/>
城府然祠堂舊在城中居四時朔望必躬詣薦新未薦<lb/>
不先嘗至期雖風雨或微疾亦力以往未嘗少怠也舅<lb/>
氏趙某者兵後相失偶於人彀中得之竭資以贖仍為<lb/>
<pb n="KR4d0507_WYG_026-14b"/>
娶侍同居二十年甘㫖供養始終一日也卒為制服以<lb/>
禮葬焉間嘗謂其二兄曰某見人家以户役財物紛訟<lb/>
不已者甚衆某安忍為是且國家南征北討軍事為重<lb/>
我自應役於此鄊里田園足以資給子姪諸孫足以奉<lb/>
侍二兄但當娛樂自適某悉無所取自是四十餘年二<lb/>
兄絶不以軍役介意既卒子姪間亦未嘗及之來告乏<lb/>
者資之使還雖數輩不輟郡人有馬氏者嘗以白金百<lb/>
兩為寄且死君詣其家見其母問曰知我與令郎有約<lb/>
<pb n="KR4d0507_WYG_026-15a"/>
否其母以為負債來索也驚哭曰君勿言我兒死矣百<lb/>
事我無與焉君曰非也我處寄白金百兩今持以還無<lb/>
驚憂也遂遺之其母叩頭拜謝君先考之嬖人劉氏頗<lb/>
知經史善醫藥父卒為黄冠别屋以居醫道大行於漢<lb/>
中家用饒足劉氏病篤呼君謂曰我出汝家三十餘年<lb/>
頼令先君之餘庇有中人之産諸養子無足托者我死<lb/>
汝盡收之勿為諸子所破君辭之曰無是理也劉曰我<lb/>
死任氏鬼也不歸任氏將安之乎君固辭劉曰得無憚<lb/>
<pb n="KR4d0507_WYG_026-15b"/>
歳時一奠我君曰祭祀之事終身不忘止受一銀合以<lb/>
免其意後諸養子果盡蕩其産君至今不忘祭祀云君<lb/>
性剛正負竒志少頗喜孫吳術一日讀孟子至論王道<lb/>
之際慨然曰吾儒自有可學事刮去舊習折節讀書聞<lb/>
<hi>闕</hi>峯陳先生精於易圖緯術數之學曲盡其妙即往受<lb/>
易焉先生嘗曰吾閱人多如任子者鮮矣君師慕交友<lb/>
皆有識之士西軒王先生字其所居之齋曰求己王西<lb/>
溪子冕書以揭其楣一時名公若青崕魏中丞山木王<lb/>
<pb n="KR4d0507_WYG_026-16a"/>
内翰寓軒張集賢濟南姜中丞太原馮叅政輩皆以按<lb/>
治過郡深禮敬之褒詠題贊盈縑滿軸且交薦於朝因<lb/>
北上至汴偶有不慊於意歎曰夫學將以致用而伸吾<lb/>
志堯舜其君民使無愧於心可也不然豈可碌碌隨人<lb/>
後校升斗之禄哉吾不為也即日西歸為終焉之計卜<lb/>
築於無憂灣之南朝夕逰詠於其間名其室曰訥庵且<lb/>
歌之有不夷亦不惠非樵亦非漁之句園中所植花木<lb/>
必成行列曰置物如養心不可使亂去草必務盡曰去<lb/>
<pb n="KR4d0507_WYG_026-16b"/>
此如去惡不盡必將復萌不可圖也為政亦猶是爾庭<lb/>
中有古山茶一株蒼柯怪節盤錯如石常呼為歳寒友<lb/>
嘗自題云世教衰微日更深今人誰復古人心試看亭<lb/>
下蒼蒼木一日猶移三面隂其寓意如此亭北畦蘭數<lb/>
十本南開二徑兩旁皆菊清溝環匝植以白蓮常曰左<lb/>
右前後皆正人又曰使居位者親賢若是豈不有庇於<lb/>
民哉君襟韻洒落無塵俗之氣所居又有清致幅巾杖<lb/>
履逍遥其間庵壁挂大易十圖燕坐瞻對其胸中造詣<lb/>
<pb n="KR4d0507_WYG_026-17a"/>
又非他人所得知也每佳客至必出酒共飲談笑終日<lb/>
使人亹亹忘倦常愛古語題其門曰舉世盡從愁裏過<lb/>
誰人肯向死前休又云不用閉門防俗客愛閒能有幾<lb/>
人來山木王公往歳奉使入蜀一見愛重如平生歡公<lb/>
後按察漢中為銘求已齋有矯矯任子中立不倚之句<lb/>
後十餘年公復來總興元治暇即往候之相與徜徉於<lb/>
水光林影之中俗事一言不及也或把酒浩歌或對牀<lb/>
清話賔主兩忘常云農桑者衣食之本風化之原乃力<lb/>
<pb n="KR4d0507_WYG_026-17b"/>
農桑以率游惰又漢中風土之冝寒暄之節與古法有<lb/>
異者别集為一書名蠶桑輯要取為法者頼給足焉又<lb/>
云達而為相固可活人窮而為醫亦可活人分殊而志<lb/>
同者也乃搜閱家傳凡平日經驗藥方為一書名曰任<lb/>
氏集驗方一十卷樂周人之急士之貧而請謁者寒衣<lb/>
飢食有甚於已死喪患難尤著意焉見窮獨者必遺之<lb/>
食曰此無告之民也不可不恤與人言是是非非務盡<lb/>
道理不固執不詭隨親戚有紛訟者正言以喻之不顧<lb/>
<pb n="KR4d0507_WYG_026-18a"/>
其怨其人始雖懐念終則悅服鄊里子弟有可進者隨<lb/>
其才之高下勉勵之氣和言忠聽者不厭雖居畎畆以<lb/>
天下之愛樂為心聞時政之善者則喜形於色反是則<lb/>
鬱鬱終日夏五月疾作謂其子曰吾生登明今而衝於<lb/>
太一涒灘來角於此木之絶也吾其死於七八月之交乎<lb/>
子輗應曰昨筮得臨之泰吉也君笑曰非爾所知也易<lb/>
樂必多憂泰者乾反居下乾父道也父失位矣子為父<lb/>
占吉從何來臨不曰至於八月有凶至者其在月之首<lb/>
<pb n="KR4d0507_WYG_026-18b"/>
乎吾死必矣命具棺槨衣衾凢喪葬之須曰吾歸矣夫<lb/>
復何憂又曰有負吾債者想貧也我死勿難於人悉還<lb/>
其劵疾革憑几而坐神愈精明戒其子曰吾以勤儉起<lb/>
家未嘗少懈雖居散地念不忘君汝出仕雖居下僚不<lb/>
可苟也當汲汲自勵以父母之心為心可謂孝矣釋老<lb/>
二家吾無與焉命紙筆大字書曰予生無益於時者安<lb/>
忍勞人動衆盈塞街衢取觀於人吾未見其榮也東野<lb/>
草堂實予㳺息之所我必止於斯歳時祀我於此再命<lb/>
<pb n="KR4d0507_WYG_026-19a"/>
紙書留别山木公一絶云云就寢少頃復正襟危坐命<lb/>
其子誦濓溪太極圖說一篇畢屢肯其首曰大哉易矣<lb/>
其反吾之始乎遂卒實乙巳歳八月壬午也配鄧氏前<lb/>
興元招撫鄧君之次女有賢行前一年卒子男一人曰<lb/>
輗任蒙古教授娶苗氏女二人長適前巴州尹雷成務<lb/>
之子仲威次適前南鄭縣尹王從仕之孫瑾孫一人曰<lb/>
桐以其年九月某日葬於南鄭縣味溪村梨園之先塋<lb/>
其子輗一以朱文公家禮行事且紀君平生行實泣拜<lb/>
<pb n="KR4d0507_WYG_026-19b"/>
以授道源使状次之道源以鄊里晚進視君為先輩不<lb/>
敢固辭竊謂君早孤克自樹立勉勵得聞先生長者餘<lb/>
論及與賢士大夫遊其學識醇正踐履篤實雖不用於<lb/>
時觀其行己治家綽有餘矣按其所紀序述為状未暇<lb/>
約其辭以待當世名公鉅儒采擇為誌以發其潛徳焉<lb/>
　<lb/>
　<lb/>
　閒居叢稿卷二十六<lb/>
</p>
<p>
</p>
  </div></body>
</text>\m</TEI>
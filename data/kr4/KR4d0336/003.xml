<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>寒松閣集巻三</head> <lb/>
    <p>
<pb n="KR4d0336_WYG_003-1a"/>
欽定四庫全書<lb/>
　寒松閣集巻三<lb/>
　　　　　　　　　　　　　宋　詹初　撰<lb/>
　　詩<lb/>
　　　有懷<lb/>
閒居忽有懷悵然令心恫世人尚浮沉君子難茍同是<lb/>
以葢世賢飄然返山中棲遲竹林下明道善其躬如何<lb/>
彼之子居常起波風屈原泣澤畔仲尼悲道窮賢聖尚<lb/>
<pb n="KR4d0336_WYG_003-1b"/>
如此吾身那可容<lb/>
　　　春日<lb/>
白雲冉冉度南園緑柳明花處處然雲物無心心自適<lb/>
<hi>一本作自得</hi>優游無我我忘年<lb/>
　　　新春<lb/>
嵗月新更又一春迎春還是舊年人願除舊妄生新意<lb/>
端與新年日日新<lb/>
　　　秋至<lb/>
<pb n="KR4d0336_WYG_003-2a"/>
方趂夏日永不知秋已清秋清嵗即晚吾道終何成<lb/>
　　　訓子<lb/>
呼爾羣兒示爾兒知儉則本立學則智資時逐勿逐古<lb/>
聖是規守道安貧我所慕思競勢趨豪我心實悲毋謂<lb/>
放巧毋謂謹癡毋謂惡小乃以自欺毋謂善小棄而不<lb/>
為為善去惡奮志乗時少壯不力老大何追爾父雖昧<lb/>
所言則宜永以為訓無為我遺<lb/>
　　　求心齋<lb/>
<pb n="KR4d0336_WYG_003-2b"/>
生生天地心吾人秉其真虛靈無一物純然惟元仁如<lb/>
何彼放失物欲共沉淪客感乃為主本主翳埃塵鑒此<lb/>
去物欲而求我真純求之真即見端然還在身祗恐物<lb/>
與欲乗間復來侵念茲心益奮日夜終惟寅戒懼與謹<lb/>
獨式用存吾神于焉生生意始與天地倫<lb/>
　　　有感<lb/>
世道已趨末人心覺更殊逐逐在勢利權勢競吹嘘忠<lb/>
言翻為怨成風在謟諛謟諛勢立至勢去還躊躇小人<lb/>
<pb n="KR4d0336_WYG_003-3a"/>
誇得志君子思歸歟不忍同世濁深山髙結廬閉門守<lb/>
吾拙勢利安可居勢利一時榮時過禍及予不如守貧<lb/>
賤履道常坦如所以介然志三公不易諸<lb/>
　　　聞杵<lb/>
靜夜無人語何處送杵聲米以杵而出杵以多而精小<lb/>
事尚如此况於吾性成所以古聖賢寝食不遑寕<lb/>
　　　讀李敬業傳<lb/>
　　敬業勣之子也武氏之立勣成之也武氏之立未<lb/>
<pb n="KR4d0336_WYG_003-3b"/>
　　幾而勣之嗣先滅予於此深快天道之有知焉<lb/>
閒笑唐明主深憐李勣忠如何一謟獻便使百年恫武<lb/>
后興唐亂英公奮義戎那知成禍者禍慘亦歸躬<lb/>
　　　惜日<lb/>
吾聞古君子發憤競分隂漫以一朝逸終辜百嵗心嫌<lb/>
秋晝短入愛夏刻長臨三省吾身過専誠學子參<lb/>
　　　忩樹<lb/>
雨過忩前樹天然生意新枝條枯昨日萌蘖長今晨根<lb/>
<pb n="KR4d0336_WYG_003-4a"/>
本原無改濡滋自有神靜看微物理應識養心真<lb/>
　　　書懷<lb/>
小谿流水自悠悠策杖南林入早秋隨地人生俱可樂<lb/>
浮雲富貴復何求<lb/>
　　　其二<lb/>
獨坐終日閉寒廬回首生年五十初嵗月不知垂老至<lb/>
惟從憤樂自如如<lb/>
　　　偶成<lb/>
<pb n="KR4d0336_WYG_003-4b"/>
何須身外更求榮榮在吾身爾自輕但得仁榮真尊爵<lb/>
榮華世上總虛名<lb/>
　　　桃花<lb/>
桃花灼灼鬬春芳一見如雲滿目光不識冬來霜雪徧<lb/>
芳心爭似竹松長<lb/>
　　　梅<lb/>
萬木枯嵗晚寒梅獨不移幽香對白雪清景月明時<lb/>
　　　心如穀種<lb/>
<pb n="KR4d0336_WYG_003-5a"/>
人心如榖種生生本無時<hi>無時不然</hi>雖然有生意培養貴自<lb/>
知不耘誠為昧揠苗良可悲戒病復有事苗秀實可期<lb/>
　　　鑿流塘二首<lb/>
門前鑿三塘流水常不息逝者誠如斯間㫁伊誰忒<lb/>
舊為沙泥塲今為流水域混混固有源開導吾為徳人<lb/>
心凝物欲已有猶當克已去心源澄活潑自無塞萬彚<lb/>
當其前水鑒真明極徘徊此塘濵永為立心則<lb/>
　　　田居<lb/>
<pb n="KR4d0336_WYG_003-5b"/>
南開數畝田妻子共鋤耕比嵗頗豐稔仰天歌治宏憂<lb/>
貧本匪念忘物自怡情遥憶執輿者問津來上平<lb/>
　　　登聖山<hi>聖山在流塘南</hi>
摳衣上聖山徘徊四望通下視小區邑上視髙蒼穹小<lb/>
者吾誠髙髙者吾何從渾渾道無極求之不可窮而欲<lb/>
窮其際亦曰執一中一中茍在斯卑髙大小同<lb/>
　　　理氣<lb/>
理本無象氣為有形氣為理載理以氣乗匪理氣粗匪<lb/>
<pb n="KR4d0336_WYG_003-6a"/>
氣理𡨕氣以理神理以氣𢎞二者相須其道分明<lb/>
　　　月<lb/>
天上一輪影萬輪一輪方是月明真祗尋天上一輪月<lb/>
水裏萬千何足論<lb/>
　　　其二<lb/>
水中月影還是影天上一真影萬川水裏月影人共識<lb/>
一真誰復見先天<lb/>
　　　新荷<lb/>
<pb n="KR4d0336_WYG_003-6b"/>
青荷小小初凌水梗直中虛不着塵為道人心本然處<lb/>
直虛原與物為因<lb/>
　　　寒松草閣<lb/>
　　居之南山有松數百根予構草閣其中名曰寒松<lb/>
　　草閣構成詩以咏之<lb/>
數椽草閣構新成四面蒼松入户清霜雪須教長不改<lb/>
後凋端與爾為盟<lb/>
　　　讀易<lb/>
<pb n="KR4d0336_WYG_003-7a"/>
先天本無言有言即後天欲知先天易須在無言前<lb/>
　　　聞金人入冦<lb/>
老來不忍聞征戰征戰偏從老嵗聞靜裏追思生亂者<lb/>
令人無語對斜曛<lb/>
　　　出心原<hi>心原在流塘南</hi>
行行渉南原遥望北山岑上有千尺崖下有髙樹林髙<lb/>
林轉幽隩戞然啼雙禽流水自迅逝白雲澹無心策杖<lb/>
者誰子閒來坐春隂相逢檡林下擕手谿水濵對之兩<lb/>
<pb n="KR4d0336_WYG_003-7b"/>
無言悠然鳴素琴素琴清且越暢以披冲襟冲襟良自<lb/>
爾那知春已深<lb/>
　　　中道<lb/>
聖賢自古執其中允執此中萬理通萬理由來心自得<lb/>
心同方是理大同<lb/>
　　　聞鶯<lb/>
忽爾聞鶯語語巧真如簧呼童逐之去不使鳴我傍語<lb/>
巧是非亂語拙道吾常守道由拙得不仁為巧亡吾寕<lb/>
<pb n="KR4d0336_WYG_003-8a"/>
道吾拙翻為巧者傷<lb/>
　　　題岱山水雲幽居<hi>岱山在流塘東</hi>
幽居避俗氛世事那復聞閒浴池塘水靜㸔山嶺雲雲<lb/>
自無心出水從有本分水雲真自得吾與爾為羣<lb/>
　　　寄柳塘汪叔畊三首<hi>邑西門人</hi>
不聞爾言久因覺我言非欲得爾之善真期爾指歸<lb/>
　　　其二<lb/>
久未從君行出門無可去思爾行之善秉燭坐至曙<lb/>
<pb n="KR4d0336_WYG_003-8b"/>
　　　其三<lb/>
數月未論心此心覺還真矢以惺惺法始終奉此身<lb/>
　　　歸田<lb/>
歸田漫云苦田野樂有餘忙去一犂黍閒來萬巻書食<lb/>
贍忘帝力理見識心虛隨地平生意從今可自如<lb/>
　　　奉寄體仁宗叔一首<hi>體仁先生閩浦城人</hi>
一從示至教日覺舊行非但恨範模逺終為物欲欺有<lb/>
知無取正積惑總成疑獨有依歸念端然未改移<lb/>
<pb n="KR4d0336_WYG_003-9a"/>
　　　漫興<lb/>
秋風獨坐野塘前水上遊魚自有天真意更須何處覓<lb/>
知音從古在無絃<lb/>
　　　春歸<lb/>
生意無端緑滿枝閉門髙臥日遲遲一編周易年年把<lb/>
門外春歸總不知<lb/>
　　　題程棲竹居士卷<hi>棲竹不知何許人</hi>
此翁日日對脩竹竹上風清心亦清髙節有常原自勁<lb/>
<pb n="KR4d0336_WYG_003-9b"/>
中虛無物本來成美淇君子詩為咏貫嵗聖人禮作盟<lb/>
林裏七賢真浪跡憐君不慕七賢名<lb/>
　　　雲掩月<lb/>
遊雲紛擾混太清蒼茫萬里晦月明豈是貞明能為改<lb/>
却縁外面縱且横<hi>一本作外面雲縱横</hi>縱横雲靄盡能撥一輪即<lb/>
見當天發當天皎皎月照人今古何曽人照月千江萬<lb/>
江月盡圓千人萬人誰知焉李白江頭捉月死盡笑李<lb/>
白醉而顛江中那有月可捉舉首獨立空茫然空茫然<lb/>
<pb n="KR4d0336_WYG_003-10a"/>
月在天古來祗有一心傳休教心外便便言當時豈啻<lb/>
李白醉江邊<lb/>
心如明月物如雲心放應為物所分欲反此心須去物<lb/>
<hi>一本缺末句</hi>原來還自在天君<lb/>
　　　沐浴<lb/>
暮春河水暖春暉浴罷悠悠自坐磯弄柳乗風興未盡<lb/>
髙歌一曲日西歸<lb/>
　　　其二<lb/>
<pb n="KR4d0336_WYG_003-10b"/>
閒浴谿頭靜自居此身已濯心何如此心欲濯靜中去<lb/>
靜定由來物自除<lb/>
　　　感嘆<lb/>
嵗月蹉跎六十乗嗟予徳業竟何能善無一得過恒有<lb/>
力盡千般志尚𢎞學易一編終法孔反身三省死如曽<lb/>
漫嘲吾老成衰朽定舉全仁重任勝<lb/>
　　　寄黄直卿<hi>黄勉齋先生</hi>
憶昔年猶壯廬山侍讀書叨為三友末相隔廿年餘君<lb/>
<pb n="KR4d0336_WYG_003-11a"/>
道多朋合余非獨索居縁茲君日益余昧愈成愚<lb/>
　　　觀春<lb/>
萬木春來花滿枝忽來忽去迭無時此中還有此中意<lb/>
説向傍人人不知<lb/>
　　　書白樂天琵琶行後<lb/>
潯陽夜泊送客船船上誰人白樂天坐聞一曲琵琶奏<lb/>
青衫何用涕泗漣豈知通窮良有命君子當之無怨焉<lb/>
虚使歌行世上傳<lb/>
<pb n="KR4d0336_WYG_003-11b"/>
　　　松竹<lb/>
青翠春來未見竒麗紅正是夭夭時霜寒十月花開盡<lb/>
祗有松筠秀舊枝<lb/>
　　　附<lb/>
　　先君子自朝歸日惟與海内名賢以講明斯道為<lb/>
　　汲汲所著凡二十一巻陽不孝不能嗣守遭家燬<lb/>
　　悉為煨燼嗚呼恨哉後二載之宗大叔體仁先生<lb/>
　　孫處見此數紙陽淚下以故告乞歸装為一巻藏<lb/>
<pb n="KR4d0336_WYG_003-12a"/>
　　於家以少存世守永念之意云<lb/>
　　　　　　　　　　　　　不肖男陽稽顙<lb/>
　　夫海陽稱古東南鄒魯然陳隋以前文獻葢靡得<lb/>
　　而徴云自少微呉氏誕以芳詠徽扇唐風而文藻<lb/>
　　斌斌乎麗以則矣厥後探竒振響雖代有名家而<lb/>
　　躬師孔孟之學絀焉至宋朱子則紹前修實啓星<lb/>
　　源維時海陽亦有竹洲柳塘諸子然辭賦之外無<lb/>
　　聞已先公乃能子然歸闡正宗不為紛披風什之<lb/>
<pb n="KR4d0336_WYG_003-12b"/>
　　談即心鳴道儉徳矜行韜玉而弗衒焉其後若程<lb/>
　　若陳若倪若趙繼踵林立斯道彌章而海陽理學<lb/>
　　遂甲諸邑葢未始非吾家導源之力也夫由孔孟<lb/>
　　迄宋厯載千餘而理學不著乃至今復數百年紛<lb/>
　　以同異朱陸讐論靡决抑又何者先公則獨殫厥<lb/>
　　微𦕈而以鈍敏原之識者以為是不啻開一邑道<lb/>
　　統而天下彈射異同之議且定於斯葢非虚言也<lb/>
　　廼者海陽又駸駸耽藻翰而左理學矣雖吾家承<lb/>
<pb n="KR4d0336_WYG_003-13a"/>
　　國學公後厥有聲者亦往往以此斯又箕裘之流<lb/>
　　也夫其先人敦學力行而其後乃欲以辭賦稱豈<lb/>
　　不殆哉于是與族子璧謀再鐫之以正舊學而去<lb/>
　　年龍翁王夫子見之謂尤有裨於天下里人汪呉<lb/>
　　子并深贊焉乃遂以戊午三月朔刻於寒松草閣<lb/>
　　閣即先公讀書故址也十六世孫景鳳記事<lb/>
　　是集族舊有刻今湮毁幾無傳者將二百年戊午<lb/>
　　之春與族叔景鳳謀再刻之葢將因是以紹前芳<lb/>
<pb n="KR4d0336_WYG_003-13b"/>
　　非徒刻書爾也刻成族長老皆曰海陽理學實自<lb/>
　　先公始乃其後有程金陳趙然四賢書今與日月<lb/>
　　並而先公顧冺沒焉則是刻固不可緩矣或曰四<lb/>
　　賢書遺後者良多而又有刻本故人得誦之先生<lb/>
　　書既少而又鮮刻本人罕得見是以無所聞嗚呼<lb/>
　　茲吾子孫之罪也夫先祖有善而不知不明也知<lb/>
　　而不傳不仁也吾安得不傳吾先祖之美以自䧟<lb/>
　　不仁之罪哉是集刻分三巻共四十一板十七世<lb/>
<pb n="KR4d0336_WYG_003-14a"/>
　　孫璧識<lb/>
　　附録<lb/>
　　　送族姪以元還家序　　　　　詹體仁<lb/>
海寕詹子以元予宗姪也以抗疏朝廷言不合世落職<lb/>
而歸予送之江上藉仁者之號而送之以言曰小人阿<lb/>
諛茍容故每每與世合君子剛毅自持故每每與世不<lb/>
合孔子曰嵗寒然後知松栢之後彫也又曰不容然後<lb/>
見君子以此見吾人不合於時誠不足為輕重矣以元<lb/>
<pb n="KR4d0336_WYG_003-14b"/>
以孤介之資强毅之操不畏斧鉞挺然舉邪正顯言於<lb/>
朝而畧不為避諱此其勇何可當也則其為時擯斥宜<lb/>
矣然則以元所謂松栢所謂君子非乎嗚呼使在朝而<lb/>
皆君子則去者未必賢使在朝而未必皆君子則去者<lb/>
賢與否不言可知矣以元抱道積徳固素養於平時然<lb/>
使能因是益勵初志不為挫屈邪正之説雖不得行於<lb/>
時而必行於吾心使吾心曉然不紊于以去邪從正則<lb/>
所謂後彫者於此益見君子之學成其終而天地間至<lb/>
<pb n="KR4d0336_WYG_003-15a"/>
貴在我矣又何必冠冕趨朝而後為道行為榮顯哉是<lb/>
為序<lb/>
　　　答以元書　　　　　　　　　　前人<lb/>
去冬着令郎來僕適在莆中後過建陽始得與相見叩<lb/>
其所藴亦頗能記書但恐志意不定為他岐所惑耳使<lb/>
以元能教以養心之法不使放誕他日必能繼家學不<lb/>
墜家聲也來寄諸作皆深見道體探極淵微足見心得<lb/>
之學非區區口耳者所能到也然孔子教顔子則先博<lb/>
<pb n="KR4d0336_WYG_003-15b"/>
以文後約以禮可見約禮固為要而博文之功亦不可<lb/>
後所謂博文者非徒記誦經書厯覽子史之謂博也如<lb/>
博問於師博辨於友皆是博也如孔子問禮問官訪樂<lb/>
學琴亦皆博也以元其肯下以予言為是乎所教詩俱<lb/>
好但詠水詩云千江有水千江清清清到底總無形野<lb/>
人見清不見水却道無水亦無清僕竊疑之以元深思<lb/>
當自見也且為學固貴心得而博學之功尤不可後使<lb/>
以元更能先以宏博而後㑹以吾心則孔孟正脉不外<lb/>
<pb n="KR4d0336_WYG_003-16a"/>
是矣僕老鈍無知者管見如此故妄與以元言之惟以<lb/>
元努力自强永為斯文作主幸甚所惠糖糕及鞋已收<lb/>
訖貧中乏物聊具粗葛一疋答貺惟以元其無棄也餘<lb/>
不宣<lb/>
　　　寄以元書　　　　　　　　　　前人<lb/>
不見以元又二年矣近觀所與直卿書足見邇來學問<lb/>
大進吾道有人如僕潦倒何足言也聞楊<hi>闕</hi>與以元書<lb/>
深論徳性之説頗明而盡不知可能寄我一觀否貴鄉<lb/>
<pb n="KR4d0336_WYG_003-16b"/>
呉邕州為人亦頗剛毅有執聞以元以其赴韓氏之讌<lb/>
絶不與通問接談此泥其小失而遺其大得也君子與<lb/>
人當不應如是名為小人未必無善名為君子未能皆<lb/>
是但觀其大可也如邕州為人使以元能與之交當必<lb/>
有益自古及今亦未有孤陋寡聞而能成學者自古及<lb/>
今亦未有非聖人而能事事盡善者以元端居不出不<lb/>
求名譽於時其為狷介之行可矣如聞見之孤寡何邕<lb/>
州為人海内名公皆與投交其人於見道之功雖未必<lb/>
<pb n="KR4d0336_WYG_003-17a"/>
如以元之卓爾而其博聞多見則視以元殊過也願以<lb/>
元舎其片短取其大長亟亟與之遊茲因貴里公受官<lb/>
回聊叙衷曲於以元惟以元自愛自重幸甚<lb/>
　　　與王阮書<hi>九江人</hi>　　　　　　　章節夫<hi>臨川人</hi>
領所惠書知執事越還清吉比時有方仲成者不知途<lb/>
次與相見否近在浦城見有詹初者詹逹甫族人也在<lb/>
徽州住其人始受縣尉頗有政聲後復薦入太學為學<lb/>
録以言事罷歸今聞入廬山執事宜往見之不能使之<lb/>
<pb n="KR4d0336_WYG_003-17b"/>
來葢其人踽涼不阿而足下官尊渠必不肯來見耳僕<lb/>
與居四旬頗得其情其論道以心得為主不在多言其<lb/>
作事以誠心為主不在人知性狷介操守甚定既不與<lb/>
物競亦不屑屑與時輩往來此其所為雖未免有偏然<lb/>
操持如是亦可敬也執事若能接引之日與之處必能<lb/>
為吾道一助孔子言不得中行而與之必也狂狷乎執<lb/>
事鋭意於道此人誠不可畧也吾人為學雖在自力然<lb/>
朋友之功實不可少僕近時以得此人為幸故惓惓與<lb/>
<pb n="KR4d0336_WYG_003-18a"/>
執事言之諒執事必能物色之矣所委松齋序遲兩月<lb/>
方能脱稿容再呈上茲不備<lb/>
　　　䟦<lb/>
以元先生時邪正紊亂極矣而先生乃有乞辨邪正一<lb/>
疏而又推而本諸人君之心真所謂敢犯時諱而不顧<lb/>
者也古君子所以困窮終身而不與時合者每每在此<lb/>
先生既往而其嗣陽以先生所著翼學見示謂此乃得<lb/>
之煨燼之餘者嗚呼使先生之書悉存於世其為後學<lb/>
<pb n="KR4d0336_WYG_003-18b"/>
之利不益溥哉雖然其書雖少而道則大其詞雖近而<lb/>
㫖則逺究其淵源深得程朱之秘㫖而引而不發者也<lb/>
學者究心於此而能有以知其逺且大焉則於道也亦<lb/>
庶幾矣後學饒魯識<lb/>
　　　跋<lb/>
以元先生作冷官七年而乞辨邪正一疏又與時貴不<lb/>
協遂罷而歸信乎正道之難行也然先生之書雖不得<lb/>
行於當時而是書之存猶足以傳萬世然則孰謂先生<lb/>
<pb n="KR4d0336_WYG_003-19a"/>
之道為不行哉李士英識<lb/>
　　　學録詹先生集後語<lb/>
余㓜讀論語學而篇人不知而不愠未知其難也及讀<lb/>
中庸大易以遯世不見知而不悔唯聖者能之屢致難<lb/>
詞始疑之今老矣求斯人之未見也乃惕然自省曰非<lb/>
潛龍之確大過獨立其孰能與於斯若李延平先生其<lb/>
庶乎休邑詹子時鳴寄先世宋學録先生遺言一編屬<lb/>
余序之余覽玩大意先生篤信紫陽夫子紫陽出延平<lb/>
<pb n="KR4d0336_WYG_003-19b"/>
之門其私淑斯人乎先生為學録時邪正紊亂極矣乃<lb/>
上疏乞辨邪正亦可謂獨立不懼既罷而歸入廬山不<lb/>
出能使當時尊官名士就見而信其不能招之使來非<lb/>
潛龍確乎遯世無悶之儔與遯世不見知而不悔者依<lb/>
乎中庸者也先生誠如章君所云狂狷人則亦孔聖之<lb/>
所與其去中行不逺矣觀翼學諸篇多自得意其論朱<lb/>
陸同異雖不分明指摘而權衡斟酌詞氣和平温然可<lb/>
求也後來無所著見葢不求人知其真學延平者乎今<lb/>
<pb n="KR4d0336_WYG_003-20a"/>
其後人表章遺言固後人之賢亦先生精誠自當發見<lb/>
不可泯泯也余於是益信學者但正學自立精誠自敦<lb/>
而人之知不知非所與也時鳴諸君尚善繼述以繩祖<lb/>
武則吾道不孤矣嘉靖庚申嵗孟春望後學宛陵周怡<lb/>
書<lb/>
　　　附手教<lb/>
　承委序先世髙賢遺訓自揣不宜䙝凟先哲謹書數<lb/>
　言以見仰止之私若登之末簡不必也<lb/>
<pb n="KR4d0336_WYG_003-20b"/>
　　　後序<lb/>
寒松閣集者邑流塘詹氏録其先世宋國録以元先生<lb/>
論道之書也先生生朱陸二先生之後而能獨窺其際<lb/>
深有見於顔曽傳道之遲速而謂二先生之天資造詣<lb/>
實維似之故不以徳性問學異其功不信耳而師心可<lb/>
謂不勦于世俗之異同以自眩惑其心得者是故翼學<lb/>
洞天命之原序經得聖人之㫖書録足以騐其通經獨<lb/>
得之妙事録足以考其居身御物之貞歌詠足以占其<lb/>
<pb n="KR4d0336_WYG_003-21a"/>
逹性情問遺足以見其厚故舊是皆先生之學得於心<lb/>
而形於言為其事而有其功者也嗚呼先生之言可以<lb/>
訓矣説者謂其篤信朱子支離訓話而於聖人之道未<lb/>
免有間葢有疑于朱子致知格物之説也抑孰知先生<lb/>
篤信朱子勉勉循循而獨得聖人之奥乎觀其詠月之<lb/>
詩有曰天上一輪影萬輪一輪方是月明真只尋天上<lb/>
一輪月水裏萬千何足論于此可以見先生之所藴而<lb/>
篤信朱子卒以窺聖人心法之精也然則所謂物者果<lb/>
<pb n="KR4d0336_WYG_003-21b"/>
何物耶所謂格物者果格忠之物格孝之物為盡得一<lb/>
貫之㫖耶嗚呼先生之言可以訓矣雖然孔孟沒而微<lb/>
言絶異端起而大義乖厯千餘年不有濓洛闗閩諸君<lb/>
子出而纘承其後堯舜精一執中之傳幾淪沒而不白<lb/>
又何有於後儒之紛紛也詹氏夙稱多賢乃今文學彬<lb/>
彬郁郁操翰躭藻獨先事於脩先世之遺書以圖傳于<lb/>
不朽可謂有志于本矣等而上之毋徒修先生之書惟<lb/>
務修先生之行以不愧於先生以訓廸其子孫以無忘<lb/>
<pb n="KR4d0336_WYG_003-22a"/>
于天下不尤善乎始先生構讀書閣于萬松之間以寒<lb/>
松名閣今名其集亦曰寒松云嘉靖戊午三月既望鄉<lb/>
後學還吾汪以湘譔<lb/>
　　　學録詹先生翼學跋<lb/>
傳曰士志于功名者富貴不足以累其心志於道徳者<lb/>
功名不足以累其心富貴鄙人也功名之士古今亦不<lb/>
多得矧可博望於道徳乎嘉靖丙辰儀習易山中詹子<lb/>
時鳴偕焉暨秋出其先宋學録先生翼學一冊示余乃<lb/>
<pb n="KR4d0336_WYG_003-22b"/>
敬復三誦始知先生抱道徳以自重日惟以逹性命窮<lb/>
天人為心故發之詩章談論皆鑿鑿乎道徳之奥雖其<lb/>
不欲以此求衒於當時而竟不可韜之於數百載之後<lb/>
信道在天地間未嘗亡要惟顯晦自有時爾然則先生<lb/>
其古今道徳之人乎於戲以先生抱道徳乃亦至於今<lb/>
始聞以新安居山谷中乃復有先生至今隱而未聞則<lb/>
英賢雋傑以羽翼聖經扶持世道為事者其伏無盡殆<lb/>
不獨陳倪趙金諸人已也先生視功名何富貴何予也<lb/>
<pb n="KR4d0336_WYG_003-23a"/>
雖未能逹觀今古處故土而得先生若此則非莫為之<lb/>
前矣謂世無好人信非君子之言也已里晚學生呉欽<lb/>
儀謹跋<lb/>
　　　書詹國録先生集後<lb/>
予友詹子時鳴刻其先國録公集成予得而讀之歎曰<lb/>
懿哉理學之淵微也其經學之緒論乎新安自紫陽倡<lb/>
明道脉而胡陳倪趙相繼林立遂為東南文獻稱首未<lb/>
始聞有先生也微斯集則先生或幾乎晦矣今其集中<lb/>
<pb n="KR4d0336_WYG_003-23b"/>
探研道玅則根極本原品藻經疑則直陳指要隨事日<lb/>
録則體騐益親適興詩篇則性靈攸發其諸閎中肆外<lb/>
流於既溢者乎非深造有得者葢莫之或能也紫陽之<lb/>
紹響非先生其誰與時鳴以遺帙散失先徳冺蔑是懼<lb/>
校而刻之使後學知新安之有先生者時鳴之力也誦<lb/>
法躬行觀者烏容已於興起哉詹故多英雋望於邑中<lb/>
地以流塘名者實自先生始也時鳴穎質竒志方嚮於<lb/>
用而乃汲汲於表揚先世之遺文則其賢固可識矣嘉<lb/>
<pb n="KR4d0336_WYG_003-24a"/>
靖戊午秋七月朔鄉後學呉景明識于文江草堂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0336_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寒松閣集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>勿齋集巻上</head> <lb/>
    <p>
<pb n="KR4d0362_WYG_001-1a"/>
欽定四庫全書<lb/>
　勿齋集巻上<lb/>
　　　　　　　　　　　　宋　楊至質　撰<lb/>
　　太一宫清心齋謝陳提舉<lb/>
茅洞煙深繆執住山之斧竹宫天近忽頒赴隴之書姓<lb/>
名誤徹於冕旒行輩輒先於冠褐竊惟祠嚴太一是謂<lb/>
貴神星應少微故名髙士當建紹乾淳之際多巢由園<lb/>
綺之臣召對禁中每談經而論道放還物外且錫號以<lb/>
<pb n="KR4d0362_WYG_001-1b"/>
賜書比年以來此事皆廢何者蹊趍而徑入甚於車載<lb/>
而斗量一洗而凡馬空咸服明公之能斷數行而彩鳳<lb/>
詔庶有異人之肯來如某者平凡無竒孤潔自守結習<lb/>
偶隨於筆硯蹤蹟遂遍於江湖名山大川所到領攬諸<lb/>
老先輩於時從遊間結屋以聚書將息形而休影濫修<lb/>
煙霞之長怳驚嵗月之侵二十年不入修門果能此道<lb/>
五千言束之髙閣未喪斯文俄有命以自天俾陳力而<lb/>
就列即清夜藜燈之地掃積年鋪席之塵毋若宋人然<lb/>
<pb n="KR4d0362_WYG_001-2a"/>
借曰薫蕕之殊器猶吾崔子也或疑虎鼠之同宫修文<lb/>
輔教敢效寸長歸美報上庶伸素志終愧荒唐之學難<lb/>
酬希濶之恩兹葢恭遇某性稟髙明躬持温恪聖經賢傳<lb/>
滙玉海於胷中秀句英詞粲錦囊於筆底書畫詣鍾王<lb/>
之妙談鋒透老釋之微公餘蕭散於園池客至從容於<lb/>
詩酒如其頴拔樂以甄收某感佩隆私激昂晚節仰祝<lb/>
聖人之壽常瞻太尉之尊十事囊封切慕愛君之种放<lb/>
三書袖入仍希望闕之嵩高稍别庸流式詶異遇<lb/>
<pb n="KR4d0362_WYG_001-2b"/>
　　代失儀降官謝丞相<lb/>
搢屏弗恭愆儀九陛糾彈曰可貶秩一階戴皇慈寛大<lb/>
之恩繇廟論優容之賜合誅而貸識感於慚某塵翳性<lb/>
天津迷學海半世徒勞於韋布一官竊䕃於簮紳愛子<lb/>
教之以忠僅守過庭之訓事君犯而無隠永懷戀闕之<lb/>
誠自祇役於簡書毎飾躬於氷蘗蓴湖學製開邊粗給<lb/>
於軍需蘭渚負丞攝郡嘗疲於荒政洊叨列剡重累洪<lb/>
鈞分符服領之南矯首泰階之下問民疾苦安得中和<lb/>
<pb n="KR4d0362_WYG_001-3a"/>
以作詩歌藉國威靈所幸豐登而少公事璧茍全於細<lb/>
滿玉愛食於長安負扆當陽方披奏牘墜笏於地遽失<lb/>
朝儀初非天之違顔若有物以掣肘碎牙俯拾敢希前<lb/>
輩之高風拄頰遊觀空羨西山之爽氣槐綠之羞莫掩<lb/>
薪粲之刑曷逃負芒以還席藁而待議從忠厚第削籍於<lb/>
宜敖施及顛隮尚寓形於坱圠頭顱自省骨肉知歸兹<lb/>
葢恭遇某咸一徳以亨天兼三王而施事聲色不動作<lb/>
成擊泚之精忠名徳相望保用問謩之故物因待還嚴<lb/>
<pb n="KR4d0362_WYG_001-3b"/>
之讌曲陳末減之條全此微蹤寘之薄罰某敢不銘藏<lb/>
厚徳轍戒前非加恐懼以修身期周旋之中禮抽手版<lb/>
付丞相休閑敢負於明時奉介圭覲我王入對或存於<lb/>
他日其為摧謝㒺既敷刋<lb/>
　　代賀丞相除太傅<lb/>
恭審敡制大廷報功真宰帝怡愉而奉太后載加册玉<lb/>
之稱公爕理以備周官爰正面槐之席事光典禮慶浹<lb/>
臣工兹葢恭遇某柱石壯材蓍龜先見五百嵗孕靈於<lb/>
<pb n="KR4d0362_WYG_001-4a"/>
海岳二十年宅揆於廟堂擁昭立宣不動色而匡天下<lb/>
平淮縳蔡當戮力而復中原精禋既肇於南郊介福聿<lb/>
臻於王母集搢紳而歸美寫琬琰以成章法駕東朝肅<lb/>
領皇儀之盛玉音中出誕躋公傅之榮園田併衍於膏<lb/>
腴鼎路益隆於體貌坐而論道對不呼名作宋一經見<lb/>
聖君而賢相封齊四履竚異姓以真王某託命大鈞勞<lb/>
心小邑捧黄麻而欲舞望赤舄以無階峙芻茭峙糗糧<lb/>
方備潢池之盜作鹽梅作麴蘖永同巖石之瞻<lb/>
<pb n="KR4d0362_WYG_001-4b"/>
　　兼領旌徳觀都監謝京尹趙節齋與<lb/>
歸尋杞菊擬乞閑身領攬湖山迺兼祕宇雖大府體召<lb/>
搏之意恐先賢懷拜信之疑竊惟觀以道名境隨人重<lb/>
知章有學始專鑑曲之煙霞清老能詩故奉金陵之香<lb/>
火倘酒甕飯囊之輩徒齋鐘粥鼓之羞伏念某畧帶書<lb/>
癡未除劒氣一壑足安於晚節十齋再入於舊巢乏嵩<lb/>
髙平賊之書漫云詣闕無簔衣通神之術敢望築宫片<lb/>
文隻字屢送上方敗屋頽墻如在傳舍公即清心而憐<lb/>
<pb n="KR4d0362_WYG_001-5a"/>
客吏言旌徳之缺人疏檄寵頒緡斛俱至以髙士為<lb/>
主簿或譏喬木之下鶯從天子作門生焉用小兒之棄<lb/>
馬維𢎞景居山三營别館而堯夫在洛十置行窩使學<lb/>
徒有所指歸與耆舊相為款密至若現白鸛者按行於<lb/>
林屋袖青蛇者飛過於洞庭何得拘攣等是遊戱為節<lb/>
齋一出不惡向長隄獨步亦佳兹葢某堂堂乎漢宗英<lb/>
綽綽然京兆尹大而筆槖補衮職之闕細而薪米得都<lb/>
人之歡間小隊以行春正新亭之出日問坡仙之何在<lb/>
<pb n="KR4d0362_WYG_001-5b"/>
周旋靖白於一堂唤彌明於此來管領侯劉之二子山<lb/>
判不移於請囑玉旨特詳其往還某敢不强賦梅花賸<lb/>
栽楊栁環數十里皆水洗清坐客之俗塵後三百年有<lb/>
人増入黄圖之新志<lb/>
　　謝運使江古心萬里請住玉隆<lb/>
兩街應制竊依藜杖之光十國出符俾轄錦衣之衆溢<lb/>
榮褒於疏請借壯觀於齋居試言道家之大山莫若旌<lb/>
陽之故宅冠袍所聚之地領袖必得其人過者垂涎多<lb/>
<pb n="KR4d0362_WYG_001-6a"/>
買遊談之煩舌從而染指誰惜常住之眼珠此曹自輕<lb/>
吾道幾墜伏念某江湖漂泊木石㝠頑未能茹商皓之<lb/>
芝固嘗䕶許君之柏因元戎枉駕以戾止為同列爭席<lb/>
而翩然識面目於山中屢作天寶翠巖之夢送頭皮於<lb/>
官裏誤陪甘泉泰畤之祠因内醮以進詩辱上恩而潤<lb/>
筆俯加訓諭未許言歸望閻公都督之襜政慚素昧設<lb/>
徐孺高士之榻忽傳好音熊魚雖欲而莫兼猿鶴殆驚<lb/>
而且怨兹葢伏遇某名高日月威振風霜訪六一翁瀧<lb/>
<pb n="KR4d0362_WYG_001-6b"/>
岡之居登進郡最創二十士鷺洲之學作成十人洊移<lb/>
青絲玉節之華併領畫棟珠簾之勝爰披圖而問俗信<lb/>
拔宅以飛仙頗聞騰勝之區久缺焚修之長群鴉爭鼠<lb/>
已在吾目獨鶴昂鷄孰當人心左浮丘右洪崖百聞不<lb/>
如一見近皇甫逺居易三占則從二言某何徳以堪不<lb/>
求而得價非髙於少室身難出於長安舍已事以勤館<lb/>
人申誦他日從公之語趂霜天而收柿栗空吟昨宵夢<lb/>
母之詩未先桑榆尚可桃李<lb/>
<pb n="KR4d0362_WYG_001-7a"/>
　　謝何漕卿請住玉隆不赴<lb/>
懐歸得告暫離蘂殿之班領衆修真洊辱星臺之命屬<lb/>
愆期而卧疾方露奏以祈閒玉音未俞鼎語奚答睠遊<lb/>
帷之福地虛轄席者許時豈都仙之靈在天故悠悠而<lb/>
弄印葢大府之明如日不草草以畀人破狺然投骨之<lb/>
爭俟角者為麟之出果孚輿論必費㝠搜如某者厭江<lb/>
湖而知休甘草木以俱腐三年去國誤叨命召之榮十<lb/>
載住山自笑身謀之拙繇剛腸而嫉惡苐洗手以奉公<lb/>
<pb n="KR4d0362_WYG_001-7b"/>
囊錢雖慳户屨粗滿前使者從而過聽今明公何所取<lb/>
材置驛傳書示軍將打門之喜送州津路移太守勸駕<lb/>
之勤維名稱尚隸於帝旁恐職業難共於戱下兩徵不<lb/>
起初非少室之山人一榻縱懸定有南州之髙士允副<lb/>
權衡之選庶新鐘鼔之聲兹葢伏遇某為儒者宗真宰<lb/>
相器當乗軺而問俗亟植纛以臨民令下棘闈無纎譁<lb/>
於戰螘手摩鐵柱有大造於屠蛟遙瞻井柏之隂森慨<lb/>
惜香花之牢落孰為主宰謀及國人忘虎符龍節之尊<lb/>
<pb n="KR4d0362_WYG_001-8a"/>
加鶴氅鹿冠之禮某居憐薄命仰負盛心黒笠垂雲阻<lb/>
訪洪崖之舊珠簾捲雨尚從滕閣之遊公如遽歸僕則<lb/>
退聽<lb/>
　　謝郡守潘户部減漕<lb/>
烏絛謁郡敢希貨藥之仙白粲送倉特損敷苖之糴即<lb/>
福地洞天而區别俾齋鐘粥鼔以交鳴一飯知恩雙壇<lb/>
齊壽嘗攷閤皂授田之籍失於紹興經界之時南曰陽<lb/>
北曰隂沃壤咸歸於富室髙不旱下不水豐年粗給於<lb/>
<pb n="KR4d0362_WYG_001-8b"/>
常堂㑹祠牒之日廉致食單之雲集朝廷初行儲畜之<lb/>
令官吏爭持撡切之權違列聖勅旨而弗蠲與三邑編<lb/>
氓而均配攫財猶肉㨂粒如珠忍令田里之怨嗟遑恤<lb/>
山林之饑餓某濫居官轄合轉食輪因衆口之嗷嗷動<lb/>
我心之戚戚既乏鬼兵之運粟真愁縣令之破家期兒<lb/>
童迎細侯除道幸先於紫馬定舍館見長者入城爰跨<lb/>
於青騾冒陳千一之愚樂殺什三之數文移庾氏宛同<lb/>
魯肅之指囷惠及山人不費真卿之作帖所持者狹其<lb/>
<pb n="KR4d0362_WYG_001-9a"/>
説無疆兹葢恭遇某秀出坤維望髙乾緯一命落瞿塘<lb/>
之棹十年參文石之靴有宅占水精宫中自適其適無<lb/>
書至光範門下時行則行迺剖漢符逺臨蕭渚謂吾年<lb/>
五十姑守兹土然嵗糴十萬幾倍他州推赤子内溝中<lb/>
莫救前人之失祭名山在境内務令廣衆之安於招徠<lb/>
補發之間示委曲代輸之意某敢不謹持杓柄仍卜燈<lb/>
花飯顆瘦生戴笠已憐於杜甫酒材春乏卧樓更念於<lb/>
洪崖忘其在陳輒爾望蜀<lb/>
<pb n="KR4d0362_WYG_001-9b"/>
　　謝句容王宰斷刺盜柏賊<lb/>
山木千章素嚴樵禁宫牆數仞輒入偷兒斧㾗幾類於<lb/>
乾陵公事遂干於偃室極懲不貸厚徳何窮竊惟王母<lb/>
桃紅兒三嘗而啖帝董君杏熟虎四出以啄人神仙幻<lb/>
化固未易窺寇竊侵漁且不能免而況槎居海上駕乗<lb/>
或犯於斗牛桂在月中斬伐猶驚於蟾兔吏徙武昌門<lb/>
西之栁童抱杜陵屋上之茅誰無六根天亦五賊伏念<lb/>
某液滿曷用盤錯非長許柏葛杉俱曽灑掃交梨火棗<lb/>
<pb n="KR4d0362_WYG_001-10a"/>
久自栽培來從句曲之三茅擬種𤣥都之千樹月明有<lb/>
鶴方吟岳頂之松<hi>闕</hi>響無人俄失庭前之柏雖異乎四<lb/>
十圍之溜雨本望其八千嵗為春秋不堪鼠輩之欺爰出<lb/>
羽流之嗾慢藏誨盜非無鎖於洞門悉上送官䝉亟囚<lb/>
之獄户一辭無隠五聽兼詳幸未爛於樵柯僅半存於<lb/>
隍鹿見豕遇雨吉慶寛鄰里之呼荷校滅耳凶俾按市<lb/>
朝之撻山賊寒心於路側樹精快意於城南匪賢令尹<lb/>
哀丁丁之聲則羣不逞將旦旦而伐兹葢恭遇某名香<lb/>
<pb n="KR4d0362_WYG_001-10b"/>
仙籍家近旃林苖裔三槐待擎天而作柱襟期五栁試<lb/>
滿縣以栽花愛人材於拱把之微恐山林有童顛之醜<lb/>
磔此穿墉之鼠妙於食豆之雞未論檜頂之昇仙足使<lb/>
桐鄉之愛我某守株知繆採藿懐慚期盡剖於藩籬怕愈<lb/>
加於刀鋸召賊曹呼五百已銜赤縣之恩效隠者笞羌<lb/>
夷尚奮嵩髙之勇莫如自治不在多言<lb/>
　　謝縣宰免伐墓樟<lb/>
墓木拱矣諸孫均霜露之懐匠石過之令尹赦斧斤之<lb/>
<pb n="KR4d0362_WYG_001-11a"/>
厄闔宗感涕行路齎嗟葢聞宰有民人一縣常誇於桃<lb/>
李誰無父祖九原謹護於松楸故法垂穿心禁步之條<lb/>
而禮著為室斬丘之戒睠言冷族居傍先塋墦間之祭<lb/>
序以衣冠相承累世江邊之樹狀如車葢其大十圍隂<lb/>
陽家謂䕃葢之宜子姪輩起科名之望適騃弟呼盧而<lb/>
罔利致貪夫駔儈以獻官人亡書存操二十七年之白<lb/>
契神出鬼没輸一萬千數之青銅叵堪刻木之舞文直<lb/>
為老樟而買命松因丹活縱挈吕仙之墨籃荔以嫗完<lb/>
<pb n="KR4d0362_WYG_001-11b"/>
儘帶黄巢之劒蹟兹葢恭遇某英標聳壑定力擎天明<lb/>
堂梁棟有待於相材巖邑絲桐聊尋於寶氣市生柴炊<lb/>
塵甑初不與百姓交聽大風敗重門何以令衆庶見爰<lb/>
求鉅檟載立崇閎庸新萬目之觀豈吝千金之費某亭<lb/>
之豬可祭也固莫逃黄霸之神吾子於虎又死焉決不<lb/>
墮泰山之猛桃且栽而未去桂雖斫而無痕茍非當家<lb/>
孰錫爾類某藤蘿息夢葛藟知元思召伯於甘棠之隂<lb/>
遺愛敢忘於勿剪畫道士於枯木之下深根庶保於長<lb/>
<pb n="KR4d0362_WYG_001-12a"/>
生<lb/>
　　謝郡守王監簿<lb/>
傳食侯門歸休已晚充員主席董率何堪捧郡檄以知<lb/>
慚造公墀而言謝嘗聞山川以人而輕重鐘鼔隨時而<lb/>
盛衰維張葛雙壇記寰宇之福地有陳黄二士列政和<lb/>
之道官後先領袖以俱賢内外䂓模而畢備夫何近世<lb/>
頓異前修頑嚚之惡滔天清淨之風掃地況秋田之絶<lb/>
穗致午甑之生塵巾鉢如雲政張頤而待哺犂鋤得雨<lb/>
<pb n="KR4d0362_WYG_001-12b"/>
須乞糴以瞻耕倉苖未了於半輸縣税早行於預借負<lb/>
逋山積宿蠧根深必表裏練達之人辨上下煎熬之事<lb/>
如某者稟資苦薄識字無竒因浪走於四方偶從遊於<lb/>
諸老柱杖深桂林之洞推篷讀浯水之碑八月觀潮屢<lb/>
倚樓於江下三更諜冦嘗草檄於淮南謁海陵神翁之<lb/>
居酹采石謫仙之墓騎驢而訪趙傁招鶴而謁西山泝<lb/>
清漲而登鬱孤攀赤城而眺桐柏舟泛鑑湖之月觴流<lb/>
曲水之波卧念平生轍幾環於天下來歸故隠屋方就<lb/>
<pb n="KR4d0362_WYG_001-13a"/>
於雲邊編排漏架之官書布置繞牆之仙藥自甘終老<lb/>
無復他求誠知桂館竹宫岧嶤京闕亦有石壇花院錯<lb/>
落衮鄉由來天上無愚懵仙焉用世間不唧𠺕漢彼以<lb/>
爵而吾義人皆醉而我醒忽紙巻之探名上之官府辱<lb/>
筆頭之加㸃付以家山固貪青眼之榮奈破白身之戒<lb/>
甫涓辰而隸役時拊已以捫𠂻學問未充曷扶持於風<lb/>
教材猶不敏定敗缺於公私非惟作杞菊之羞又將為<lb/>
桃李之玷兹葢恭遇某名髙黄甲班在紫宸别駕鐔津<lb/>
<pb n="KR4d0362_WYG_001-13b"/>
威鎮千村之狐兎專城瀟渚化行三邑之豚魚人妖首<lb/>
破於黥胥女魃適罹於旱嵗愛民如子移粟於河振貸<lb/>
而活青州親見富公之隂徳吐哺而延白屋尤推姬旦<lb/>
之盛心故雖山林下人亦或爼豆間物𤣥裳者鶴誤墨<lb/>
而蠅某敢不並緣詩書湔沷泉石庶幾我靜而民正萬<lb/>
一老安而少懷富壽多男從華封而祝帝中和樂職效<lb/>
益部以歌襄恐趣歸列宿之行使遽失二天之託其於<lb/>
依戴罔既鋪陳<lb/>
<pb n="KR4d0362_WYG_001-14a"/>
　　回臨江趙倅<lb/>
一鶴𤣥裳甫覘泥軾雙魚尺素忽到巖扉粲盈幅以成<lb/>
文墜多儀而為貺誦藏無斁感耀俱深嘗謂髙尚者不<lb/>
事王侯神仙者間遊㕓市隠圖南於華頂貴客自來現<lb/>
洞賓於岳陽時人不識若夫住山應世出郭呈身平生<lb/>
所喪已多一見安得如故比承某題輿榮上迓騎繽前<lb/>
臣非黄冠師敢廢郊迎之禮公下白屋士獲瞻山立之<lb/>
標小詩蚓竅而蠅聲歸夢鹿眠而鷴掛詎期專介寵俾<lb/>
<pb n="KR4d0362_WYG_001-14b"/>
芳函刻贊<hi>心經</hi>刻箴<hi>夜氣</hi>信共西山之臭味授筆授墨焉觧<lb/>
子雲之覃思織蕉輕過於五銖釀桂香醲於一榼監州<lb/>
有饋行路皆驚某倦客江湖濫尸泉石幸依劉於此地<lb/>
知説項者何人文士中朝誰興懷於羽褐樵夫前路果<lb/>
乗暇於青鞋祗候按行庶幾傾倒<hi>文士樵鞋皆來劄中語</hi>
　　迓郡守章吏部<lb/>
銀菟宅牧重境内之名山竹馬迎新唤雲間之孤鶴除<lb/>
道審買臣之至候闗移尹喜之恭覩以爭先禮云賀上<lb/>
<pb n="KR4d0362_WYG_001-15a"/>
敬惟某名垂宇宙學貫天人祖笏父衣鴈㙮聮題於數<lb/>
世卿珪從槖龍門獨擅於一時帝曰象賢官為博士晉<lb/>
編摩於宥府參綜覈於銓曹因襆被以退休迺剖符而<lb/>
更治晝錦畧榮於沈井曉帆恰漲於蕭灘五馬不受二<lb/>
毛方當壯嵗兩劉以及三孔親挹遺風坐令安靜之化<lb/>
行竚見中和之詩作然念斯民之困僅書去載之豐敷<lb/>
上産以隨苖幾竭稻梁於南畝指清江而索楮類尋杜<lb/>
若於芳洲舊新之劵俱輕公私之蓄咸匱不有鞭霆之<lb/>
<pb n="KR4d0362_WYG_001-15b"/>
手曷施活國之方珥筆一雙首轉移於風俗去天尺五<lb/>
亟選表於公卿伏念某逃儒自初進道不敏未辦九還<lb/>
之鼎浪升諸老之堂油幕從軍檄嘗供於盾墨金門應<lb/>
制杖仍照於藜燈幸得請而號最閒合掩闗而作高卧<lb/>
誤狥家山之衆洊登主席之虛由外侮以䦧墻忍旁觀<lb/>
而縮手吾何愛此幘使君實重於挽留人或彎其弓兒<lb/>
輩輒從而傾軋望旗旄之戾止信衡鑑之瞭然入岳陽<lb/>
謁子京非敢眩瓢中之藥如全椒遇應物庶容拾澗底<lb/>
<pb n="KR4d0362_WYG_001-16a"/>
之薪贊倚兼厪鋪刋罔既<lb/>
　　上提刑蕭大著<lb/>
聞公子之名有日矣方圖上謁於霜臺謂處士之廬無<lb/>
人焉頗覺包羞於雲壑亟裁短贄仰凟嚴威葢聞君子<lb/>
小人有同牛驥深山大澤實生龍蛇雖物情什伯之不<lb/>
齊豈書䇿二三之無取賢如滅明必不至於偃之室學<lb/>
如子路亦奚為於丘之門皇華兹賁於林塘王氣倍添<lb/>
於草木神仙弗逺但消金鎖之掣開車馬曽看未必蘆<lb/>
<pb n="KR4d0362_WYG_001-16b"/>
花之深入畏褦襶向人之熱笑推敲衝尹之狂刺字縱<lb/>
漫吾舌儘在忽覩析屋五花之判幾令教門一葉之輕<lb/>
彼雀角鼠牙聽訟固煩於召伯若龍頭豕腹聮詩寧乏<lb/>
於彌明不勝懵然與語之慚殆有招之使來之意恭惟<lb/>
某儒宗學博王佐才高紹唐室之相家瑀將及遘比漢<lb/>
朝之人傑吾不如何既躋蓬山清切之聮宜掌薇省雄<lb/>
嚴之制出節肯臨於廣部發倉全活於饑氓就著繡衣<lb/>
間登席帽翔而後集授代之舉甚高死者復生平反之<lb/>
<pb n="KR4d0362_WYG_001-17a"/>
徳滋洽詔暑囚而親錄言夙駕以周諏二使星明身俯<lb/>
趍於寶墠五原雨足手倒挽於銀河毋庸泝皇恐之灘<lb/>
當徑侍通明之殿某謹身素拙於道無聞傳食四方不<lb/>
作蠅營而狗茍歸休一壑可堪鶴怨以猿驚正抖搜於<lb/>
塵編且摩娑於丹竈堅柴扄而麾俗客抱瓦缶以雜畦<lb/>
丁薄聞攬轡以按行莫敢曳裾而造請春秋之貶猥及<lb/>
其類左右之容孰為之先異三子者言㸃也倘䝉於殊<lb/>
顧叩兩端而竭鄙夫恐坐於同科為客解嘲豈予好辯<lb/>
<pb n="KR4d0362_WYG_001-17b"/>
　　辭岳漕<lb/>
使臣轡有光將大轉木牛之粟先生飯不足緣新移玉<lb/>
女之厨嘗聞先之齊家果於此乎觀政其嗟可去惡得<lb/>
無辭某維其久負郭二頃田不自樂陋巷一簞食故起<lb/>
單於千里遂傳食於諸侯門外東方何曽飽死山頭杜<lb/>
甫元自瘦生備嘗殘杯冷炙之悲辛已決早韭晚菘之<lb/>
歸計公由中而補外客驅去而復還椎鼔擊鮮或詫逢<lb/>
辰之有幸張頤待哺焉知過午而未餐以塗民之耳目<lb/>
<pb n="KR4d0362_WYG_001-18a"/>
為令太苛倘累人以口腹於禮孰重借令束十圍篾亦<lb/>
能插幾張匙忍聽無天殷殷之雷笑行於地亭亭之日<lb/>
不起筆吏誰哀王孫既豆羮得則生雖草具易為食果<lb/>
念及門東之索禮貌有虧苐詰之竈下之炊司存自謹<lb/>
豈期鞭扑反逮輿臺縱投鼠何忌之云然打鴨之驚莫<lb/>
甚酒不及而公榮無恚猶别親踈醴忘設則穆生竟行<lb/>
當明就去若尚懐戀豆之念是愈負伐檀之譏恭惟某<lb/>
稟天英靈有祖風烈為肥甘自足於口每苦樂快同乎<lb/>
<pb n="KR4d0362_WYG_001-18b"/>
人犒油幢百萬之兵曽趍漣水養珠履三千之客未遜<lb/>
春申偶然忘由已之饑非不推食我之食曲行懲戒猶<lb/>
示等差與其挾瑣瑣細故以撓人何患無磊磊竒士以<lb/>
赴我請從此逝幸聴其歸因黄梁而悟夢魂休説邯鄲之<lb/>
富貴有青精以好顔色别為梁宋之遨遊懐刺在庭結<lb/>
裝有路<lb/>
　　回太一呉都監<lb/>
太一燈明難陪諸老蘇公堤近因就三賢得之聊當於<lb/>
<pb n="KR4d0362_WYG_001-19a"/>
行窩議者或譏於幽谷伏承某法參晉猛詩續唐均降<lb/>
滕六於中宵恩榮象笏挈鬱儀於左手光溢烏輪不惟精<lb/>
禱祠之書抑且造修煉之妙方賡酬而相樂念離合之<lb/>
有時華以大篇介之多餽旁出固慚於兎窟暮歸尚借<lb/>
於燕巢唤真人蓮葉之舟可能訪我續處士梅花之句<lb/>
定合輸君感在心藏謝容面盡<lb/>
　　右街監儀謝提舉<lb/>
身返齋居僅循故步禮成宫謝迺俾初街信名器不可<lb/>
<pb n="KR4d0362_WYG_001-19b"/>
假人顧富貴何有於我弗容還勅殊覺厚顔伏念某苦<lb/>
無伎能頗有氣性清心獨處難求師友之親白首重來<lb/>
不廢君臣之義好賜叠頒於箱篋文詞毎達於冕旒未<lb/>
報主恩幸逢宗祀萬花簇駕獲觀天仗之儀一札降庭<lb/>
幸預道官之選論知事則米鹽任責較法師則符水通<lb/>
靈誰謂柴愚儼同噲伍兹葢某事上畏敬入道慈悲憐<lb/>
千里之逺來頭銜未改忍一夫之獨泣脚迹同升昔聞<lb/>
經畧之大師今見焚修之髙士某臂枯欲脱囊澀休看<lb/>
<pb n="KR4d0362_WYG_001-20a"/>
非錢不行免上貼麻之請有書可讀但願乞骸而歸<lb/>
　　太一宫宫主謝提舉<lb/>
心清事簡謹守齋䂓恩重望輕躐參宫務雖奏言之神<lb/>
速奈材具之荒踈竊惟貴神所宅甲於御前道家者流<lb/>
仰之天上夫何近嵗頗異前聞非惠非莊莫識濠梁之<lb/>
趣若臧若穀俱為博塞之遊讀黄庭者誤字固多㸃周<lb/>
易者研朱能幾習達挑於市井孤涵養於朝廷欲挽頽<lb/>
波必資定力如某者知身有患於世無營既襆被以還<lb/>
<pb n="KR4d0362_WYG_001-20b"/>
鄉復招旌而赴闕舍近取逺爭看御筆之新除辭尊居<lb/>
卑但保青氊之舊物效簞瓢於陋巷憶笋蕨於春山倍<lb/>
費彌綸使填領袖與人而問所欲掉頭即控於牢詞知<lb/>
我者謂何求覿面訖承於寵渥曷出諸君之右輒居方<lb/>
丈之西因閒就冗已失本心欲去翻留真成繆計兹葢<lb/>
某典刑前輩骨相臞仙丹暖三田不服少年之藥香凝<lb/>
一室閒看平旦之經佩彤弓玈矢以事君禱桂館竹宫<lb/>
而報國凡依棲之羽服均披拂之春風某敢不洗手奉<lb/>
<pb n="KR4d0362_WYG_001-21a"/>
公直躬率下少課焚修之報益權進退之宜<lb/>
　　謝徐叔寛見訪<lb/>
解陳蕃之榻夙慕當家訪子雲之亭忽臨吾地惜定交<lb/>
之不早辱委贄以甚勤伏惟某雙劒産靈五車飽讀體<lb/>
物瀏亮每义手而賦成摶風扶搖歎摘髭之第晚鼓篋<lb/>
熟虀鹽之味擔簦攬山川之奇窮當益堅威不能屈曰<lb/>
恭寛信敏惠<hi>兄弟以此五字為字</hi>聊相對於紫荆從賢能俊秀升<lb/>
即齊攀於丹桂某巖棲且老户閴誰來捧駢儷之大篇<lb/>
<pb n="KR4d0362_WYG_001-21b"/>
識清修之儁客楊氏為我諒無拔毛利天下之譏徐卿<lb/>
生兒申誦囬頭驚賓客之句永歌不足小住為佳<lb/>
　　囬鄒元叔謝給飯牌<lb/>
勸糶及山方隨苖於上產給符自庫迺繼飯於先生非<lb/>
惟見憐客之心葢亦云隆師之意行供已久言謝何遲<lb/>
恭惟某富有紙田親𫝊書種怕入長安而炊桂肯從閤<lb/>
皂以飯𬞞諸弟子事兹有年或笑從徒而安坐大丈夫<lb/>
不能自食雅應進食以療饑雖殊孟子之養鍾庸免顔<lb/>
<pb n="KR4d0362_WYG_001-22a"/>
回之執㸑將軍未老從者皆興此日一簞匙漫抄於雲<lb/>
子他年五鼎柈定進於賓郎某夙負素囷偶開舊店嗟<lb/>
吾山之豆落羨君谷之黍生母嗜鐺焦歸遂承顔之樂<lb/>
兄因釡頡毋貽紾臂之嫌去榻即懸新條猶在<lb/>
　　回茅山白雲觀林管轄<lb/>
懸榻重來羞見堂前之青草緘書逺至曽分嶺上之白<lb/>
雲當暑讀之有風清甚恭惟某蚤脱逢掖勇求還丹發<lb/>
言為詩類不食烟火語得時行道間亦結粥飯緣偶然<lb/>
<pb n="KR4d0362_WYG_001-22b"/>
值大兵而凶年聊爾依阿姊於明月佇膺一札入踐兩<lb/>
街某年華向凋世味俱薄斷送未甘於宫裏遊戲只在<lb/>
乎人間我自倒行徒識子雲之字君如哂笑同尋和靖<lb/>
之梅<lb/>
　　回周子魯催詩<lb/>
比承風馭肯顧雲扃□麈尾之談信無虛士示牛腰之<lb/>
軸云是鉅公洊貽偶儷之緘猥索平凡之句方乞為寒<lb/>
水玉何以報緑綺琴詩三百雖多奚為徒累洪崖葛柮<lb/>
<pb n="KR4d0362_WYG_001-23a"/>
之樸母七十相依為命緬懷嵩高柿栗之居深慚短章<lb/>
莫究盛事擊唾壺而略讀覆醬瓿以無疑<lb/>
　　回雷應雷<lb/>
歸閒一壑為去國之外臣投贄兩章有叩門之熱客問<lb/>
其甲子生以庚辰正老泉讀書之年亦康節望兒之嵗<lb/>
高門不讓逺到何疑謂童子出視之試驗雷琴之清濁<lb/>
與先生並行也少須霞佩之頡頏<lb/>
　　囬王秀才謝㑹<lb/>
<pb n="KR4d0362_WYG_001-23b"/>
袖詩過我方嗟識面之遲樽酒延賓乃告墮肱之厄雖<lb/>
名山非容易可到幸佳客肯聮翩而來本期衡嶽之雲<lb/>
開不料石頭之路滑葢文章䫫脱腕之敏而官職有折<lb/>
臂之祥偏袒而露右肩想費良醫之塗抹持螯而用左<lb/>
手還容老子之周旋<lb/>
　　囬曽道士求掛㙮<lb/>
三書詣闕焉用詩囊六驗歸堂合呈飯鈔縱使無心而<lb/>
出岫豈應空手以入山舊識雖多清䂓難紊學行脚去<lb/>
<pb n="KR4d0362_WYG_001-24a"/>
恐遭同舍之鵰取告身來便駐横江之鶴願文為惠佩<lb/>
意良勤<lb/>
　　囬趙簽判送管轉帖<lb/>
息爭優老擬變前規求退得遷甚非本志畫幙重千金<lb/>
之享打門驚雙璧之投古杉欲搖頑石亦駭念鳥飛之<lb/>
久倦況鼯技以俱窮三义路口已悔迷塗百尺竿頭焉<lb/>
能進步無阿堵物從而回買非軍資庫可以寄留拆洛<lb/>
陽耆舊之書幸察堯夫之非傲謝鄉里小兒之米容教<lb/>
<pb n="KR4d0362_WYG_001-24b"/>
靖節之早歸畧具稟酬切祈矜體<lb/>
　　囬蕭秀才<lb/>
緇葛還鄉竊依夜行之錦珠璣擲地誰書晝卧之裙偶<lb/>
飛夢以遊仙遂愆儀於肅客伏惟某名居天北譽振湖<lb/>
南秀才三耳憶昔過從觀音千手失今留挽莫遂樽酒<lb/>
論文之款徒深屋梁落月之懷冠履袈裟俟他時之和<lb/>
會靴袍手版勉即日之榮登<lb/>
　　囬張副宫賀封額<lb/>
<pb n="KR4d0362_WYG_001-25a"/>
鬼蜮混并繆作雙壇之長仙龍幸㑹併䟽九陛之恩未<lb/>
論吾教之有人聊補此山之缺典伏承某應酬局熟佐<lb/>
使功深詣闕休上書期挽河而洗甲坐石時得句甘捧<lb/>
鉢以抄雲鋪張大篇光耀老眼某無他私意利我公家<lb/>
紫誥黄麻偶成勲於一旦素書青䇿猶借譽於諸方<lb/>
　　回陳管轄<lb/>
某松篁嵗晚膠漆年多擊竹而和踏歌髙尋仙侣眠雲<lb/>
而謝丹詔逺振祖風雜旗鑼迎導之聲思金石鏗鏘之<lb/>
<pb n="KR4d0362_WYG_001-25b"/>
句某髪俱雪矣筆非椽如老馬為駒殊悔六州之錯後<lb/>
人收果儘多九府之圜<lb/>
　　回黄講師<lb/>
某良心止水講舌生風讀易而至得妻竊比屠蛟之壻<lb/>
入山而遇頑石親見牧羊之兄吟詩七言夸我二美某<lb/>
名隨謗得事以志成帝命維新辱權衡於楊子祖風可<lb/>
振勉衣鉢於譚君<lb/>
　　回王監宫<lb/>
<pb n="KR4d0362_WYG_001-26a"/>
某棲心造道餘事談兵續孤鶩落霞之文身慣遊於南<lb/>
浦授七星斬蛇之劒派親接於癲堂喜曠典之秩神賦<lb/>
新篇而遺我某偶然集事久矣妨賢張後二王曷發才<lb/>
難之歎軍中一范尚觀戰陣之功<lb/>
　　再領宫事回陳溪山<lb/>
太一天貴神揖别竹宫之香火青氊吾舊物唤醒葛岫<lb/>
之煙霞羣譏已去而復還誰識放行而把住過勤膠漆之<lb/>
友寵惠珠璣之篇路摧車峽覆舟固人心之難料水斷<lb/>
<pb n="KR4d0362_WYG_001-26b"/>
蛟陸剸革惟吾力之猶能毋袖手以旁觀庶開誠而忠<lb/>
告<lb/>
　　代上趙憲催春削<lb/>
繡衣立霄漢之春發生有日寶塔合浮圖之頂望賜如<lb/>
天洊馳不腆之私拱聽惟新之令竊攷選曹之立法最<lb/>
嚴憲節之舉賢幾州幾吏率係於部封一獄一訟審觀<lb/>
其職業縱緣衆剡必出我門䑛淮南鴻寶之丹孰無炙<lb/>
色得季布黄金之諾諒不食言重念某學淺過庭材非<lb/>
<pb n="KR4d0362_WYG_001-27a"/>
入幙惟簡書之是畏幸齒髪之方强能勿勞乎未了癡<lb/>
兒之事與其進也甚知丈人之真當迎候於輕軺即褒<lb/>
存於敝帚察九仞之泉於棄井約斗升之水於西江辰<lb/>
來何遲祗候並春之徇鐸仕如此急或虞半夜之負舟<lb/>
忘喋喋之數窮申拳拳之三請恭惟某營平聞望伊洛<lb/>
淵源用謀王斷國之規任明刑折獄之寄周原從而歴<lb/>
按贑石為之安流倚長劒於崆峒之巔鼠子帖服懸明<lb/>
鏡於方臯之目馬羣遂空繇其許可之不輕是以搜羅<lb/>
<pb n="KR4d0362_WYG_001-27b"/>
而殆遍某辱屬籍願列師門譬傳神政在阿堵之中如<lb/>
插羽則便扶搖而上光宗盟而後異姓雖大造之有成<lb/>
待國士而報衆人非小生之所敢歸依至切敷控奚殫<lb/>
　　代于制帥史尚書薦舉<lb/>
擁帥幢開制閫大江均戴於使天攀相衮叙年家小草<lb/>
輒投於恩地顧下寮之塵土仰熒座之星辰忘其等威<lb/>
控此悃愊竊攷累朝龍虎之榜號多士則有之若求兩<lb/>
家鴻鴈之行俱三人者鮮矣鼎立臨江之孔台聮番水<lb/>
<pb n="KR4d0362_WYG_001-28a"/>
之洪從夸競秀之榮誰篤同登之契維先君而二父託<lb/>
端殿之一門半刺史攜客而上鬱孤最崇交於繡幙今<lb/>
丞相省親而道湓浦特枉顧於緹屏書云情猶兄弟而<lb/>
姓不同意者施及子孫而恩罔替然骨骼龍豬之别故<lb/>
飛翺鵬鷃之殊可言而言謂進則進伏念某斗筲何筭<lb/>
寸線無長鎖院厠名僅取踏槐之效棘闈還試尚希賜<lb/>
笏之傳偶遺霈之霑濡即微官而束縳讀荆國臨川之集<lb/>
訪蕭洲文選之樓貴人欲出我門猥䝉推挽癡兒待了<lb/>
<pb n="KR4d0362_WYG_001-28b"/>
公事靡憚勤勞拳拳食蘗以飲氷望望丹雘而塗塈在<lb/>
脱選莫難於職剡而乞靈嘗叩於采庭躬洒報函慨垂<lb/>
重諾捧崇垣之疾置増陋廨之榮光與其挾劉公之書<lb/>
薫蕕同器孰若致伯魚之問桃李成蹊庶困萬石之澣<lb/>
帬樂以千金而享帚恭惟某稟於天者渾厚輔以學而<lb/>
髙明身在沙堤習見鳳池之衣鉢量濶溟海平吞蜃氣<lb/>
之樓臺十年不出於長安八座峻躋於冢宰屬邊頭之<lb/>
多燧宜江面之無波用鋪敦淮濆之䂓模移彈壓輦轂<lb/>
<pb n="KR4d0362_WYG_001-29a"/>
之手段指麾羽扇布置樓船軍聲大振於栁營敵衆悉<lb/>
潛於草地寛九重之憂顧贊百揆之疇庸父愛之子亦<lb/>
愛之奇士夙延於東閣主賢者客必賢者愚人或請於<lb/>
西家某託門牆僣瀝其鼠肝類彈者冒求於鴞炙願損<lb/>
有餘之惠曲矜不肖之孤早簣土以成山免仞泉而棄<lb/>
井生匠石之園長伯樂之廐奚俯仰於他人侍公休之<lb/>
屨拜温國之堂誓依歸於此世稍圖植立庸答鈞陶<lb/>
　　回王監宫賀宣召<lb/>
<pb n="KR4d0362_WYG_001-29b"/>
處士歸山仍居宰席使人赴隴促返齋廬升轄猶骰子<lb/>
之選官詣闕類胡孫之入袋偶然洗幽谷之耻或者興<lb/>
捷徑之嘲寵貽詩篇極佩交誼方移庭而勤俗駕敢犯<lb/>
座而應客星較八斗一石之才言語浪夸於子建觀九<lb/>
尺四寸之榦功名宜屬於曹交共載而東當復于上<lb/>
　<lb/>
　<lb/>
　勿齋集巻上<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張文貞集巻十</head> <lb/>
    <p>
<pb n="KR4f0034_WYG_010-1a"/>
欽定四庫全書<lb/>
　張文貞集巻十<lb/>
　　　　　　　　　　　　大學士張玉書撰<lb/>
　誥授光禄大夫勇略將軍搃督雲貴兵部尚書兼都<lb/>
　　　察院右副都御史世襲一等精竒尼哈畨諡襄<lb/>
　　　忠趙公墓誌銘<lb/>
　　　康熈三十六年三月四日光禄大夫勇略將軍<lb/>
　　　趙公以疾薨于寧夏里第時<lb/>
<pb n="KR4f0034_WYG_010-1b"/>
　車駕方西征聞奏震悼比從横城口濟河下<lb/>
　諭内閣部院諸臣勇畧將軍趙良棟為國家宣力奮<lb/>
　　　庸厥功甚茂倐以疾逝朕深憫焉兹師抵朔方<lb/>
　　　道經其門欲令皇子臨視奠醊可集議以聞于<lb/>
　　　是<hi>臣</hi>玉書偕諸臣言<lb/>
　皇子親臨臣下之䘮曠代希有將軍臣良棟膺兹異<lb/>
　　　數豈獨一家之私榮凡百臣工無不感激隕涕<lb/>
　　　明日次寧夏<lb/>
<pb n="KR4f0034_WYG_010-2a"/>
　皇子臨䘮舉哀賜奠如禮閏月復頒<lb/>
　諭祭文遣大臣致祭其子道<hi>臣</hi>宏爕中書<hi>臣</hi>宏煜先<lb/>
　　　後詣<lb/>
　行在謝<lb/>
　恩<lb/>
　上皆召見撫慰之又數月允禮臣請以例予祭𦵏賜<lb/>
　　　諡襄忠嗣搃戎宏燦歸自黄巗乃卜冬十二月<lb/>
　　　日𦵏公于城西二十里某原而乞銘墓石于余<lb/>
<pb n="KR4f0034_WYG_010-2b"/>
　　　余辱交公久素悉公歴官制軍忠勇大節與其<lb/>
　　　生平慷慨質直強毅不撓之氣嘗私竊嘆羡以<lb/>
　　　以為古名將所不及而<lb/>
　聖天子推心置腹眷倚之重以及自始迄終恩禮之<lb/>
　　　隆尤足以奬勵功勲為勞臣白首効忠者之勸<lb/>
　　　余雖不敏敢不據所見聞摭拾其梗概而叙次<lb/>
　　　之公字擎之號西華先世自陕西綏徳衛遷居<lb/>
　　　安邊逮公官寧夏因家焉故今為寧夏鎮人曽<lb/>
<pb n="KR4f0034_WYG_010-3a"/>
　　　祖某祖某父某官海州參將皆贈如公官曾<lb/>
　　　祖妣某氏祖妣某氏妣某氏皆贈一品夫人<lb/>
　　　公少工舉子業顧倜儻有大志不屑束縳章<lb/>
　　　句遂杖策從戎順治二年隨和碩英親王師<lb/>
　　　入闗中受知于制府孟公喬芳署潼闗守備從<lb/>
　　　征賀珍武大定等賊又從定寧夏叛兵之變因<lb/>
　　　署其地屯田水利都司四年領兵平河西囘亂<lb/>
　　　又單騎擒肅州偽搃兵丁國棟擢補髙臺遊擊<lb/>
<pb n="KR4f0034_WYG_010-3b"/>
　　　十三年<lb/>
　王師入滇以雲貴督標副將從征隴納諸苗康熈元<lb/>
　　　年積功授都督僉事充雲南廣羅搃兵官是時<lb/>
　　　吳三桂專制滇南所補官吏<lb/>
　詔部臣不得掣肘于是三桂調公貴州比喇鎮令進<lb/>
　　　𠞰水西公方丁外艱力辭不許四年水西平乃<lb/>
　　　聽終制三桂中藏叵測以牢籠人才為務惟公<lb/>
　　　先㡬之哲不為所用云八年補大同加左都督<lb/>
<pb n="KR4f0034_WYG_010-4a"/>
　　　十一年調天津明年冬滇逆變作四方叛賊蠭<lb/>
　　　起寜夏亂兵刼殺其主帥勢甚猖獗十五年春<lb/>
　特命公提督寜夏馳傳往鎮撫之公見<lb/>
　上詞氣激慷請移家口居京師得一意辦賊<lb/>
　上壯其言隨<lb/>
　命賜第公至鎮集將佐宣布德意捕斬首亂四人餘<lb/>
　　　不問邊境遂安公駐朔方四載念關中粗定而<lb/>
　　　漢南巴蜀猶阻聲教自請率部卒五千獨當一<lb/>
<pb n="KR4f0034_WYG_010-4b"/>
　　　路進取漢興恢復蜀地<lb/>
　詔下軍前諸大臣集議僉言大軍宜分興安棧道八<lb/>
　　　堵山小川子四路並進需兵五萬人公曰兵貴精<lb/>
　　　不貴多也自將五千人指八堵山徑入十月破宻<lb/>
　　　樹關取徽州復略陽分遣禆將趨陽平闗覘賊<lb/>
　　　虚實仍條上調兵運餉事宜請兩路收川報可<lb/>
　特授公勇畧將軍十九年正月朔公師臨白水壩與<lb/>
　　　賊夾江而陣江流湍湧無舟楫將士有難色公<lb/>
<pb n="KR4f0034_WYG_010-5a"/>
　　　怒誓於軍曰視我馬策所指敢後者斬擐甲躍<lb/>
　　　馬浮江而渡一軍皆渡賊駭愕奔潰追擊之于<lb/>
　　　青山石硤溝歴舊州明月江屢戰捷甫十日遂<lb/>
　　　抵成都先鋒奪門入公下令母剽掠整軍登陴市<lb/>
　　　肆晏如在城偽官及逆兵數千人疑懼不自安公<lb/>
　　　悉以迎降奏釋衆皆感悦越數日奮威將軍王<lb/>
　　　公進寶亦報保寜之捷東西川以次收復事聞<lb/>
　天子降溫旨勞軍以<lb/>
<pb n="KR4f0034_WYG_010-5b"/>
　御書題額及弓矢櫜鞬名馬之屬先後頒賜甚渥是<lb/>
　　　時湖南粤西方併力進師規取雲南<lb/>
　上念巖疆綏靖制府需人非得謀勇素著操履潔清<lb/>
　　　兼資文武大畧者不克勝任遂授公兵部尚書<lb/>
　　　兼都察院副都御史總督雲貴將軍如故而以<lb/>
　　　公之子宏燦為寜夏總兵官隨軍進𠞰自收蜀<lb/>
　　　以後苞蘖尚繁公經營一載反側者始定二十年<lb/>
　　　三月追𠞰逆渠胡國柱于觀音巖十丈孔五月破<lb/>
<pb n="KR4f0034_WYG_010-6a"/>
　　　闗山象嶺渡瀘江七月復取建昌乘勝渡金沙<lb/>
　　　江九月乃入滇時楚粤之兵已圍滇省城數月<lb/>
　　　顧持久不能㧞公周視壁壘謂結營遼逺賊得<lb/>
　　　畨息法當移軍逼之選入川精鋭五千親冐矢<lb/>
　　　石取玉皇閣進逼新橋賊方據橋扼守復以計從<lb/>
　　　上流濟師晝夜力攻凡八日而城下逆賊踞滇<lb/>
　　　日久私歛充牣一時諸將雲集多志在攘掠惟<lb/>
　　　公飭所部卒勿以一騎入城既奏凱即懇請陛<lb/>
<pb n="KR4f0034_WYG_010-6b"/>
　見移師曲靖以待命嗣後黷貨者纍纍致敗而公獨<lb/>
　　　皭然無滓其逺識確守卓然有古大臣風烈焉<lb/>
　　　公于時已年踰六十<lb/>
　上念公久勞於外特允入朝二十一年冬授鑾儀衛<lb/>
　　　使踰年請疾歸里二十七年以<lb/>
　　國恤㑹𦵏詣<lb/>
　　闕下三十年厄魯特噶爾丹蠢動邊塞大軍駐朔<lb/>
　　　方<lb/>
<pb n="KR4f0034_WYG_010-7a"/>
　詔公以在籍老臣預議軍事三十三年禁旅出塞公<lb/>
　　　偕行指畫地勢兼以私財佐軍既還復<lb/>
　詔入朝明年追論前功特加一等精竒尼哈畨世襲<lb/>
　　　是年秋就醫江南<lb/>
　賜御舟給驛三十五年復<lb/>
　召入朝時<lb/>
　上决䇿統師北征諮邊事甚悉公因疾不果從比及<lb/>
　　　師旋遂<lb/>
<pb n="KR4f0034_WYG_010-7b"/>
　賜歸明年西征<lb/>
　上方欲就詢公于里第而公竟不及待嗚呼是可悲<lb/>
　　　也公結髪事戎行五十餘年大小戰數百未嘗<lb/>
　　　敗衂御下嚴而有恩觸法者雖小必罰有才畧<lb/>
　　　堪任者抗疏引薦常自偏禆積至大帥軍中甘<lb/>
　　　苦與共一飲食不以自私入蜀之役裹糧渉險<lb/>
　　　轉戰七千餘里而士卒咸樂為盡死無一怨言<lb/>
　　　其能結士心如此故所向有功性伉直同事多<lb/>
<pb n="KR4f0034_WYG_010-8a"/>
　　　不相下功成以後惎間者日衆惟<lb/>
　上知公深嘗格衆議曲賜維䕶自蕩平三逆以来閲<lb/>
　　　十五年矣復厪<lb/>
　詔㫖鋪陳本末於平蜀嘉倡進之謀於克滇奬亷潔<lb/>
　　　之操于是公之勞績久而益明而其行履卓犖<lb/>
　　　無疵亦得較然備著于<lb/>
　　國史是公之得全其身與得全其名皆<lb/>
　上恩也百世而下聞之猶為感奮太息而况于公乎<lb/>
<pb n="KR4f0034_WYG_010-8b"/>
　　　而况公之子若孫乎是用偹書以示来裔公生<lb/>
　　　于明天啟元年十月距薨得年七十有七配郭<lb/>
　　　氏繼配李氏白氏贈封俱一品夫人子五人長<lb/>
　　　宏燦以左都督充浙江黄巖等處搃兵官次宏<lb/>
　　　爕御史宏煜内閣中書宏煒宏熺尚㓜女三人<lb/>
　　　長適庚子舉人強振猷次適候推副將郁起雋<lb/>
　　　次適一等侯江南提督張雲翼孫六人公治家<lb/>
　　　如治軍閨門嚴肅儼若公府諸子屏息侍立無<lb/>
<pb n="KR4f0034_WYG_010-9a"/>
　　　敢有跛倚之容以是總戎憲副所至有政聲中<lb/>
　　　書君亦明敏練達皆仰荷<lb/>
　宸眷云銘曰天翊<lb/>
　　景運篤生人傑桓桓趙公威武維烈早嵗杖䇿從<lb/>
　　　王于征手執蝥弧目無堅城爰制中權爰總戎<lb/>
　　　律嚴明有威卒伍整宻三秦叛亂將驕卒狂風<lb/>
　　　馳飈驅迅掃欃槍巴蜀如焚滇黔如惔獨提孤<lb/>
　　　軍鼓行而南銜枚宵濟莫敢齟齬直入蜀郛前<lb/>
<pb n="KR4f0034_WYG_010-9b"/>
　　　歌後舞蠶叢既定揚旌渡瀘環城三匝拉朽摧<lb/>
　　　枯賊首朝授降幡夜竪氛祲盪滌復我疆土凡<lb/>
　　　此大功<lb/>
　帝曰爾庸事紀簡冊銘勒鼎鐘大官授膳尚衣賜服<lb/>
　　　彤弓盧矢驊騮驪騄公之来朝<lb/>
　天子燕喜公之既歸<lb/>
　天子拊髀國有大事爰詢爰謀公徐一言等于圖球<lb/>
　　　公之材武如羆如虎公之智畧如風如雨公之<lb/>
<pb n="KR4f0034_WYG_010-10a"/>
　　　精誠如火弗滅公之勁直如鐡靡折持其孤忠<lb/>
　　　以報<lb/>
　一人白首不挫厥聲齗齗惟<lb/>
　天子明奨乃勲勞生有殊恩殁有厚褒以勞定<lb/>
　　國以死勤事<lb/>
　主聖臣忠近古莫二歴觀載籍如公不朽納銘幽宫<lb/>
　　　垂示永久<lb/>
　　　秦海翁墓誌銘<lb/>
<pb n="KR4f0034_WYG_010-10b"/>
　　　梁溪秦海翁先生以孝友篤行為東南人倫模<lb/>
　　　楷者五十餘年年八十有五無疾而逝子孫曽<lb/>
　　　𤣥環哭於帷堂内外者凡九十有六人以人世<lb/>
　　　夀考福澤而論可不謂極盛矣乎長公宫諭對<lb/>
　　　巖先生出嗣降服而創痛益深既持服之三月<lb/>
　　　將偕諸弟奉䘮𦵏唐灣山之新阡而告期于余<lb/>
　　　且屬為銘余惟過時不能𦵏與不及時而渇𦵏<lb/>
　　　皆公羊之所譏也三月而襄事必誠必信勿之<lb/>
<pb n="KR4f0034_WYG_010-11a"/>
　　　有悔宫諭深于禮矣余於宫諭稱詞林後進而<lb/>
　　　先生又素所仰止銘奚敢辭按狀先生諱徳藻<lb/>
　　　字以新海翁其號也系出宋淮海太虚公之後<lb/>
　　　太虛子湛為常州倅因家於常閲十傳而徙無<lb/>
　　　錫之胡埭遂為無錫人入明累葉通顯嘉靖癸<lb/>
　　　丑進士巡撫湖廣右副都御史諱燿為曽祖考<lb/>
　　　太學生諱仲錫則顯考也妣金壇于孺人褒甫<lb/>
　　　公之女子三人先生居次生而孝友天植髫年<lb/>
<pb n="KR4f0034_WYG_010-11b"/>
　　　侍父疾即能盡抑搔扶掖之節父殁祖父母在<lb/>
　　　堂拭涕問寢退至苫次則兄弟相向痛哭以為<lb/>
　　　常及執祖父母䘮泣血居廬與三年䘮等曰吾<lb/>
　　　以終父志也事伯叔父如父叔父之齒少于先<lb/>
　　　生二十嵗側行却立白首不渝伯兄殁無子應<lb/>
　　　宫諭為後先生不欲獨有兄産遂以季弟之子<lb/>
　　　並嗣族黨稱焉淮海公祠嵗時薦享先生主之<lb/>
　　　至日少長畢㑹隠然寓睦宗收族之義挺秀堂<lb/>
<pb n="KR4f0034_WYG_010-12a"/>
　　　者十世相傳之居也一夕燬于火先生傾囷粟以<lb/>
　　　鼎新之寄暢園為中丞舊築海内所稱秦園者<lb/>
　　　也嵗久蕪廢且割為僧舎先生獨力修復悉還<lb/>
　　　舊觀其他累世遺構皆次第完葺以無墮先人<lb/>
　　　之業此先生繼述之大節也素性和易不樂聞<lb/>
　　　人過邑有胥吏以僉役累先生事覺坐杖先生<lb/>
　　　召其人予之金以慰之宫諭之被詿誤也族姑居<lb/>
　　　他邑詭寄户籍而有逋賦遂波及焉先生恐罪連<lb/>
<pb n="KR4f0034_WYG_010-12b"/>
　　　姑之幼子竟不置辨以是宫諭沉淪林泉者十有<lb/>
　　　餘年其遇人篤厚有恩如此甲寅以後宫諭奉<lb/>
　詔贊楚軍㑹廷舉博學復入翰苑直<lb/>
　講筵比嵗歸里先生顧而色喜曰吾老矣願諸子之<lb/>
　　　皆侍側也平生故交則錢十峯張菰川為道義<lb/>
　　　性命之友縱論經史觴詠不輟一時推為耆英<lb/>
　車駕巡江南幸寄暢園者凡四先生率子姓伏謁道左<lb/>
　上親問年齒注視久之己卯夏復即園中<lb/>
<pb n="KR4f0034_WYG_010-13a"/>
　御書二額以賜遭遇之隆士大夫所罕覯也夫世際<lb/>
　　　休明<lb/>
　聖天子就問髙年優禮耆碩所以維風教之意甚厚<lb/>
　　　如先生内行淳備息深而視下或僅視為一門<lb/>
　　　聚順及為善鄉井之常不知抑詩有言夙興夜<lb/>
　　　寐灑掃庭内初無髙世絶俗之事而武公之稱<lb/>
　　　睿聖以此則先生之孝友篤行卓然為人心風<lb/>
　　　俗所繫不亦至明且著矣乎先生生萬厯丁巳<lb/>
<pb n="KR4f0034_WYG_010-13b"/>
　　　二月四日由明經封文林郎翰林院庶吉士卒<lb/>
　　　以<lb/>
　皇清康熈辛巳五月七日𦵏以是年八月下澣六日<lb/>
　　　啓元配侯孺人兆合焉孺人為明户部主事澹<lb/>
　　　泉公女室中霤災曽手舁翁柩以脱於火人稱<lb/>
　　　為孝婦子五人長即宫諭松齡順治乙未進士<lb/>
　　　歴官<lb/>
　日講官起居注左春坊諭徳兼翰林院修撰出繼贈<lb/>
<pb n="KR4f0034_WYG_010-14a"/>
　　　庶吉士以時君後次松期嵗貢生蒙城縣訓導<lb/>
　　　改翰林院孔目松喬松如松虬俱例監生松如<lb/>
　　　任廣東吳川縣知縣松虬前卒女四人一適國<lb/>
　　　學生侯麟然餘俱殤孫二十三人松齡出者六<lb/>
　　　松期出者五松喬出者三松如出者五松虬出<lb/>
　　　者四孫女十六人曽孫二十六人曽孫女二十<lb/>
　　　五人𤣥孫一人𤣥孫女二人婚娶皆名族銘曰<lb/>
　　　吁嗟先生秉質清淑道勝而腴貌恭而肅堂搆<lb/>
<pb n="KR4f0034_WYG_010-14b"/>
　　　師儉閨門敦睦喬木十圍藏書百軸<lb/>
　天光下臨旁燭巖谷煌煌賜額寵踰車服先生之孝<lb/>
　　　倣古收族先生之澤式貽有榖存順殁寧幽竁<lb/>
　　　是卜我勒銘詩龍灣之麓<lb/>
　誥授光禄大夫巡撫江西都察院右副都御史馬<lb/>
　　　公墓誌銘<lb/>
　　　公姓馬氏諱如龍字見五其先河南人明洪武<lb/>
　　　中有以軍功衛延安者子孫家焉故今為陕西<lb/>
<pb n="KR4f0034_WYG_010-15a"/>
　　　綏徳州人曽祖某祖某父某皆以公貴贈如公<lb/>
　　　官曽祖妣陳氏祖妣劉氏任氏妣某氏皆贈一<lb/>
　　　品夫人公生而孤育於伯父光稷事伯父如父<lb/>
　　　於兄弟友愛備至讀書不事章句慷慨有大畧<lb/>
　　　方貧約時于榆林道中得遺金百兩義不忍取<lb/>
　　　候其主至悉付之嵗壬子舉于鄉出葉忠節公<lb/>
　　　之門時逆藩煽亂餘黨蔓延于綏賊朱龍將㓂<lb/>
　　　城城中恟懼公授兵登陴援桴誓衆及<lb/>
<pb n="KR4f0034_WYG_010-15b"/>
　　朝廷命大師至為設攻守方畧城賴以完主者嘉<lb/>
　　　其功事聞即命公守綏公以桑梓固辭而才名<lb/>
　　　蔚起未幾改守灤州灤俗悍而多盗旗弁債帥<lb/>
　　　持吏短長公鋤奸蘇良豪右歛手州有民殺人<lb/>
　　　而埋其屍四十餘年矣公一夕宿逆旅恍惚有<lb/>
　　　人訴寃掘其地得白骨詢之土人云此屋已十<lb/>
　　　易主窮詰最初一人遂吐實立寘于法昌平衛<lb/>
　　　民有父子被殺者莫知主名郡守以公材使治<lb/>
<pb n="KR4f0034_WYG_010-16a"/>
　　　之公于道逢白馬少年云殺人者叔也公至其<lb/>
　　　地詢民旁有張劉二姓張即其子之中表叔也<lb/>
　　　訊之不承令私跡之二人相語曰誰謂馬公察<lb/>
　　　者易欺耳即執之一訊而服於是數州之民皆<lb/>
　　　頌公以為神陞户部江西司員外郎轉刑部山<lb/>
　　　東司郎中時蔚州魏公為司㓂真定梁公為司<lb/>
　　　農而公與于清端公相善且聲望相埒也故二<lb/>
　　　公深噐之以薦𣙜北新關洗手將事宿弊盡革<lb/>
<pb n="KR4f0034_WYG_010-16b"/>
　　　秩將滿㑹天大寒公下令弛關禁譏察之外不<lb/>
　　　收錙銖于是商民往来無税者一月謳吟之聲<lb/>
　　　徹于南北事竣擢杭州知府其治如治灤而加<lb/>
　　　惠焉杭民稱貸于軍營期滿不能償則以子女<lb/>
　　　為質因沒入之公白于將軍請核其子母虚實<lb/>
　　　令悉持劵來官為代償一日盡給之無留者軍<lb/>
　　　得實惠而民免驅廹之苦至今尸祝焉嵗在己<lb/>
　　　巳<lb/>
<pb n="KR4f0034_WYG_010-17a"/>
　六飛南巡供張儲偫應時立辦民不知擾<lb/>
　天子知公亷且材以為可大用也即超拜浙江按察<lb/>
　　　使公奉<lb/>
　命感激竭力稱報平反庶獄多所全活海㓂潘三者<lb/>
　　　假貿易聨絡隣境欲謀不逞公宻偵得實白制<lb/>
　　　府設䇿擒之殱其首從六人牽連者七十餘人<lb/>
　　　赦不問西興渡船貪利重載遇風多溺死公立<lb/>
　　　禁船無過三十人違者罰無赦至今錢塘江無<lb/>
<pb n="KR4f0034_WYG_010-17b"/>
　　　漂沒者其仁而有威皆此類也踰年進本省布<lb/>
　　　政使<lb/>
　命下之日民大欣悦當是時今總河遂寧張公實為<lb/>
　　　巡撫公自益刻厲故事屬吏有嵗餽公悉禁絶<lb/>
　　　之康熈二十九年紹興大水公私赤立莫可存<lb/>
　　　濟公檄十一郡合輸米二萬餘石按户賑給曰<lb/>
　　　是踰于嵗餽多矣葢公仁心為質知所緩急輕<lb/>
　　　重期以權宜活民而非於已有毫髪私也于是<lb/>
<pb n="KR4f0034_WYG_010-18a"/>
　　　公政績日著<lb/>
　天子特簡公都察院右副都御史巡撫江西公既至<lb/>
　　　時其柔剛與民休息仿白鹿洞遺法建書院以<lb/>
　　　教士之秀者嚴溺女之禁分給常平倉羡米以<lb/>
　　　使無告者有所養雪廬山白石庵僧寃獄脱無<lb/>
　　　辜者三命再疏請罷追轉漕脚耗永甦官民之<lb/>
　　　困朞年以後人安吏輯環數千里之境皆曰我<lb/>
　　　公以嚴明亷幹聞天下今優游無為不動聲色<lb/>
<pb n="KR4f0034_WYG_010-18b"/>
　　　而事以大治洵乎一張一弛公之才無施而不<lb/>
　　　可也己夘春<lb/>
　車駕以視河南巡既還公奉<lb/>
　詔陛見<lb/>
　上奨勞再三<lb/>
　御書老成清望堂額以寵其歸時淮揚荐饑<lb/>
　上命公設法救濟公以西江連嵗豐穣救灾恤隣道<lb/>
　　　也遂倡僚屬捐米十萬移賑之淮揚之民戴<lb/>
<pb n="KR4f0034_WYG_010-19a"/>
　上之仁食公之賜歌詠功徳溢于三呉公之拊循愛<lb/>
　　　養以其餘及於隣封又如此方公之守杭也以<lb/>
　　　争寃獄與當事有隙後其人倉卒遇事舉重貲<lb/>
　　　託公及事定還之封識宛然其人媿謝欲以千<lb/>
　　　金為夀不屑也其始至江西也屬吏有不飭者<lb/>
　　　將按之誓潔已自効及公陛見其人縱恣如故<lb/>
　　　公再至復自戢葢公之生平亷以律己而寛于<lb/>
　　　責人急于豪強而緩于小弱故自起書生至秉<lb/>
<pb n="KR4f0034_WYG_010-19b"/>
　　　節鉞所在有聲蹟又能以功名終皆以此也公<lb/>
　　　性澹泊無聲色之好禄入所餘周及三黨州之<lb/>
　　　文廟圯興修之役獨力任之平居好奬人之善<lb/>
　　　門生故吏成就者衆公所推轂後多為顯人居<lb/>
　　　江西屢疏乞罷<lb/>
　俞㫖慰留康熈四十年辛巳十二月以疾卒于官夀<lb/>
　　　七十有五夫人劉氏贈一品夫人繼配劉氏封一<lb/>
　　　品夫人子二益丙子科舉人豫庚辰科進士女五<lb/>
<pb n="KR4f0034_WYG_010-20a"/>
　　　人孫男二人國鑑國鎮俱太學生孫女一人婚<lb/>
　　　嫁皆世族孝亷兄弟將以四十一年六月𦵏公<lb/>
　　　于某鄉某原屬京兆錢公問銘於余徃余在班<lb/>
　　　行接公言論風采嘗嘆為偉人後奉使至杭握<lb/>
　　　手於舟中具悉治杭之政比扈<lb/>
　蹕再至復見公及公鎮撫西江而不相見者十餘年<lb/>
　　　矣前年公入朝余方在丙舎聞精力甚健今余<lb/>
　　　甫入<lb/>
<pb n="KR4f0034_WYG_010-20b"/>
　國門而忽承公訃且執筆以志墓石能無嘅焉三嘆<lb/>
　　　矣乎公生平行誼政績不可縷指謹掲其大者<lb/>
　　　書之遂為之銘銘曰朅朅馬公發跡武功式遏<lb/>
　　　㓂亂<lb/>
　帝嘉其忠威能行仁亷以生明摘奸紏伏其頌如神<lb/>
　　　在越十年不名一錢蘇商恵民利及舟船西江<lb/>
　　　之政以時弛張恩随波流長淮湯湯公之來<lb/>
　朝錫賚孔多公之歸矣人用浹和老成清望大哉<lb/>
<pb n="KR4f0034_WYG_010-21a"/>
　王言生榮死哀作則于垣維公初終功在民社我作<lb/>
　　　銘詩告後來者<lb/>
　予告光禄大夫少傅兼太子太傅保和殿大學士兼<lb/>
　　　禮部尚書諡文靖王公墓誌銘<lb/>
　　　宛平王公在政府二十年而予告又二年而薨<lb/>
　　　於里第時<lb/>
　車駕方南巡聞訃震悼命賜䘏如制及還京<lb/>
　詔<lb/>
<pb n="KR4f0034_WYG_010-21b"/>
　皇子率大學士馬公偕禁近諸臣臨公䘮且奉<lb/>
　諭㫖王行三叩禮舉哀奠酹不循常格葢自四十餘<lb/>
　　　年以來<lb/>
世祖章皇帝舊臣先後徂謝惟愸遺公之一老<lb/>
　皇上篤念老成耆徳故恩禮獨厚於是<hi>玉書</hi>偕同官<lb/>
　　　及九卿大僚合詞陳謝而一時在廷諸臣及閭<lb/>
　　　巷聚觀者無不欷歔感誦至於泣下比閣中擬<lb/>
　　　諡上請<lb/>
<pb n="KR4f0034_WYG_010-22a"/>
　特予文靖諡法寛樂令終曰靖本朝未有諡者亦可<lb/>
　　　謂象公惟肖矣公㓜穎異成童時即舉四書孝<lb/>
　　　經疑義質問於塾師年十九舉順治三年丙戌<lb/>
　　　鄉試明年成進士改庶吉士授檢討翰林官兼<lb/>
　　　習滿書者多不能精詣奥窔公天資高踰年而<lb/>
　　　學成<lb/>
世祖屢試稱最随陞國子監司業未㡬進左春坊中允<lb/>
　　　纂脩順治大訓十一年進司經局洗馬<lb/>
<pb n="KR4f0034_WYG_010-22b"/>
　召入南苑校譯大學衍義及勸善書十二年進右春<lb/>
　　　坊諭徳明年初開講筵充日講官進左庶子每<lb/>
　　　日直講命坐十四年春進宏文院侍講學士充<lb/>
　　　經筵講官尋進宏文院學士時文貞公方任國<lb/>
　　　史院學士<lb/>
世祖諭曰父子同官古今所少以爾誠恪特加此<lb/>
　　　恩明年主武㑹試調翰林院掌院學士兼<lb/>
　　　禮部侍郎十六年教習戊戌己亥兩科庶<lb/>
<pb n="KR4f0034_WYG_010-23a"/>
　　　吉士十七年考滿加禮部尚書文貞公方長<lb/>
　　　禮部父子同部尚書海内以為榮十八年元<lb/>
　　　日<lb/>
世祖不豫公日請安於<lb/>
御榻前初六日漏三下<lb/>
召入養心殿<lb/>
諭曰朕勢將不起爾可詳聼朕命撰詔書公匍伏飲泣<lb/>
　　　筆不能下<lb/>
<pb n="KR4f0034_WYG_010-23b"/>
世祖令抑悲痛即榻前起草公拭涕書一條進恐<lb/>
聖躬過勞奏於乾清門下撰擬凡三次進呈至初七日<lb/>
　　　薄暮繕畢而<lb/>
世祖即以是夜上賔公偕顧命諸大臣入哭一痛㡬絶<lb/>
　　　至於面奉憑几之言有事闗國家大計與諸大<lb/>
　　　臣再三宻議而後决者公終身不以語人雖子<lb/>
　　　弟莫得而傳也十二月以尚書管禮部左侍郎<lb/>
　　　事康熙五年擢都察院左都御史公侃侃舉職<lb/>
<pb n="KR4f0034_WYG_010-24a"/>
　　　知無不言於時一嵗賦入半耗于兵餉而雲南<lb/>
　　　閩廣三藩所駐之地尤甚公首陳裁兵節餉之<lb/>
　　　議謂滇黔業已蕩平兵額急宜汰減<lb/>
　詔下所司議省額餉百餘萬又言江楚諸路王公將<lb/>
　　　軍提鎮自置官商漁奪民利宜嚴飭禁革官吏<lb/>
　　　捐輸名出私槖實取自民間宜一切報罷招民<lb/>
　　　百家得授縣令不肖奸人往往借資為市宜改<lb/>
　　　給散秩凡所條上皆深得治體㑹天旱金星書<lb/>
<pb n="KR4f0034_WYG_010-24b"/>
　　　見公言<lb/>
先帝御極有年諸曺政務皆經斟酌盡善數年以來變<lb/>
　　　易成憲者多矣法屢變則弊叢生今<lb/>
　皇上當勵精圖治之始法<lb/>
祖所以敬<lb/>
天請勑各衙門詳察見行事例有因變法而滋弊者悉遵舊制<lb/>
　　　更正於是酌復數十事中外稱便七年進工部尚書督理<lb/>
　　宫殿大工屢著勞績十二年轉兵部尚書是年議<lb/>
<pb n="KR4f0034_WYG_010-25a"/>
　　　撤三藩十二月吳三桂反雲南日赴内廷議用<lb/>
　　　兵機宜十三年二月宻疏請誅逆子應熊言逆<lb/>
　　　賊三桂負<lb/>
　　國深恩肆虐滇黔流毒楚蜀散布偽劄煽惑人心<lb/>
　　　今大兵己抵荆南元憝旦夕授首獨是逆子應<lb/>
　　　熊素憑勢位黨羽衆多擅利散財蓄養亡命匪<lb/>
　　　類依附實繁有徒應熊既被覊守而流言繁興<lb/>
　　　訛傳不止奸謀百出未易周防大㓂在外大惡<lb/>
<pb n="KR4f0034_WYG_010-25b"/>
　　　在内若不早斷恐滋後患請速正法傳首湖南<lb/>
　　　四川以寒老賊之膽以絶羣奸之望以激厲三<lb/>
　　　軍之心章下議政王貝勒大臣九卿科道㑹議<lb/>
　　　應熊旋伏法方滇黔之初告變也一夕京城内<lb/>
　　　外所在火起尋有偽朱三之獄捕繋數百人掠<lb/>
　　　治不得主名皆應熊及其黨惡為之三桂自恃<lb/>
　　　鴟張之勢又以其子方尚主朝廷必不殺以為<lb/>
　　　之招及應熊誅三桂驚悸發疾竟以是死人皆<lb/>
<pb n="KR4f0034_WYG_010-26a"/>
　　　韙公之能聲大義云十七年居文貞公憂二十<lb/>
　　　年服闋冬雲南平明年五月即家授保和殿大<lb/>
　　　學士兼禮部尚書於時逆氛初靖民生甫離兵<lb/>
　　　革公與勒公明公及李文勤公同在政府務以<lb/>
　　　和平寛大宣<lb/>
　上徳意罷權宜之令停加征之額遵奉<lb/>
　詔書次第興革有應奏請舉行者悉陳於<lb/>
　上前無隠時<hi>玉書</hi>為學士親奉公教㫖者一年至二<lb/>
<pb n="KR4f0034_WYG_010-26b"/>
　　　十九年公與伊文端阿文清及真定梁公在閣<lb/>
　　　<hi>玉書</hi>以後進入贊機務朝夕追從復八年有餘<lb/>
　　　中間合肥李文定亦共事二載一堂以内事應<lb/>
　　　商㩁悉心折衷始終無一疾言忤色有如昔人<lb/>
　　　所云推車子者故以玉書之謭陋亦幸獲無過<lb/>
　　　焉竊覩公立朝本末不沽名不市恩不植黨援<lb/>
　　　不持意見更事熟則於四方得失利病無不周<lb/>
　　　知歴諸曺久則於國家典制沿革無不洞悉每<lb/>
<pb n="KR4f0034_WYG_010-27a"/>
　　　論事闕廷指畫可否具有經緯聞者咸斂容欽<lb/>
　　　服公博覽強記手㸃二十一史能随事舉述大<lb/>
　　　義而絶不以該洽自矜撰擬文字屬同官具藁<lb/>
　　　㸃定一二字深中事理詩清麗不事藻縟闡明<lb/>
　　　理學而亦不排擊二氏之教其造詣益宏且逺<lb/>
　　　矣公素引嫌不欲與試事戊辰㑹試<lb/>
　特命為正考官取沈廷文等百五十人甚愜人望其<lb/>
　　　他大典禮如耕藉大閲陪祀闕里大制作如纂<lb/>
<pb n="KR4f0034_WYG_010-27b"/>
　　　修<lb/>
玉牒<lb/>
實錄<lb/>
典訓<lb/>
　　方畧一統志監修<lb/>
　　國史明史公無一不與元日元夕偕滿舊臣進爵<lb/>
　御前侍宴殿内俱出自<lb/>
　特恩至暢春園靜明園賞花泛舟<lb/>
<pb n="KR4f0034_WYG_010-28a"/>
　賜㳺<lb/>
　賜食則玉書皆得隨公之後叨遇盛事者也三十一<lb/>
　　　年公以足疾請告<lb/>
　温㫖報曰卿効力年久自<lb/>
世祖章皇帝時簡侍禁廷恪恭盡職朕屢加擢用洊進<lb/>
　　　綸扉夙夜殫心勤勞自勵今<lb/>
先帝舊臣俱已凋謝惟卿獨在班列雖精力就衰而老<lb/>
　　　成練逹之臣常侍左右殊有禆益著勉自調攝<lb/>
<pb n="KR4f0034_WYG_010-28b"/>
　　　照舊供職不必求罷嗣後章三上慰留如初至<lb/>
　　　四十年夏疾大作<lb/>
　上於行在賜寳露禁藥九月又申前請乃許致仕比<lb/>
　　　奏謝特加少傳是冬<lb/>
　遣侍衞賫賜帑幣上珍明年上元節<lb/>
　賜讌於家四月<lb/>
　遣侍衞持<lb/>
　手諭一道<lb/>
<pb n="KR4f0034_WYG_010-29a"/>
　賜於榻前諭曰卿耆年舊徳歴官最久自去嵗告病<lb/>
　　　在家朕無日不注念老臣也邇來九卿皆求扁<lb/>
　　　額字對想卿身雖在告心未嘗一日不在朝中<lb/>
　　　故特書扁一靣對一聨臨米芾書一幅賜卿卿<lb/>
　　　其勉強餐食輔以醫藥以慰朕不忘舊臣之至<lb/>
　　　意仍傳諭病少愈朕尚欲一見故公遺疏言冀<lb/>
　　　臣病之再甦許瞻<lb/>
　天之有日紀<lb/>
<pb n="KR4f0034_WYG_010-29b"/>
　聖恩也前後<lb/>
　頒賫<lb/>
　宸翰十餘幅<lb/>
　賜堂額三今年上元節復<lb/>
　賜讌於家公猶強起進一匕箸越四日疾忽劇至二<lb/>
　　　十七日遂薨距生天聰二年戊辰七月八日享<lb/>
　　　年七十有六公服官五十餘年名成身退善全<lb/>
　　　終始視司馬文正之在洛下韓忠獻之在相州<lb/>
<pb n="KR4f0034_WYG_010-30a"/>
　　　庶幾似之而身依<lb/>
　天闕恩禮獨隆則前人所未及也公諱熈字子雍一<lb/>
　　　字胥庭先世居任邱髙祖贈宫保公龍始著宛<lb/>
　　　平籍曽祖鏜祖愛明本生祖爵俱以文貞公貴<lb/>
　　　贈光禄大夫太子太保禮部尚書公貴加贈曾<lb/>
　　　祖祖如公官文貞公諱崇簡歴官光禄大夫太<lb/>
　　　子太保禮部尚書公為大學士加太子太傅亦<lb/>
　　　贈如公官曽祖妣某氏祖妣張氏焦氏妣梁氏<lb/>
<pb n="KR4f0034_WYG_010-30b"/>
　　　俱贈一品夫人公年十二梁夫人病篤禱於天<lb/>
　　　願减算以益母夀文貞公捐館公年踰五十矣<lb/>
　　　號泣如孺子顔書屋曰慕齋天性篤孝如此兄<lb/>
　　　弟六人友愛無間布政使然金衢守道照皆以<lb/>
　　　公推廕起家者也元配金氏繼劉氏俱贈一品<lb/>
　　　夫人繼董氏封一品夫人子六人克善雲南驛<lb/>
　　　鹽道僉事側室朱宜人出前卒次克勤幼卒次<lb/>
　　　克昌刑部河南司郎中董夫人出克宏嵗貢生<lb/>
<pb n="KR4f0034_WYG_010-31a"/>
　　　候選主事克承克賡俱幼側室出女十人廕生<lb/>
　　　章維貞河南按察使胡介祉衍聖公子孔傳鐸<lb/>
　　　監生顧寧緯其婿也餘俱幼孫五人景曽庚辰<lb/>
　　　進士翰林院庶吉士克善出纘曾嵗貢生候選<lb/>
　　　主事企曾式曾則曾俱克昌出克昌等將以十<lb/>
　　　一月十九日葬公於畏吾村之祖塋而屬玉書<lb/>
　　　銘於墓石公與先大夫同舉丁亥進士玉書又<lb/>
　　　夙附門墻之末晩在政地復知公深誼不敢辭<lb/>
<pb n="KR4f0034_WYG_010-31b"/>
　　　乃節錄韓慕廬宗伯所為狀而叙次之銘曰巍<lb/>
　　　巍王公惟<lb/>
　帝之弼夾輔兩朝其徳克一文章琬琰謀謨蓍龜𨗳<lb/>
　　　揚玉几宻贊彤帷内表百僚外靖三蘖刑清兵<lb/>
　　　偃逺安邇恱五十餘年敬慎篤誠相業房杜家<lb/>
　　　聲韋平<lb/>
　帝眷舊勞曰予元老番番黄髮茀禄夀考老成在列<lb/>
　　　蔚為國華固請引退養疴於家<lb/>
<pb n="KR4f0034_WYG_010-32a"/>
　手勑慰存中使問疾庶幾霍然扶掖造膝台曜乍掩<lb/>
　　　䘮我功宗寵被異數用章殊庸罷舂輟相都人<lb/>
　　　爭誄徳盛令終此惟臣軌世濟厥美有穀永貽<lb/>
　　　殁而不朽勒此銘辭<lb/>
　　　覺羅洛君墓誌銘<lb/>
　　　君諱某字謙齋世居長白山之沾河祖諱唐柱<lb/>
　　　官建昌城守尉考諱石圖以五品官管顯親王<lb/>
　　　府事督滸墅闗生子二君其長子也君少補滿<lb/>
<pb n="KR4f0034_WYG_010-32b"/>
　　　學生員由吏部筆帖式授禮部宣讀官轉户部<lb/>
　　　四川司主事出理滇黔兵餉以薦陞兵部車駕<lb/>
　　　司員外郎加三級復以薦陞工部都水司掌印<lb/>
　　　郎中奉<lb/>
　命督西新闗監理臨清磚厰後以估計䕶城河工料<lb/>
　　　去職君為人勤敏㢘辨歴官所至有聲其為户<lb/>
　　　部也故事刑部及督部司軍流罪人皆由户部<lb/>
　　　四川司發遣而吏多留難有淹係至經旬者君<lb/>
<pb n="KR4f0034_WYG_010-33a"/>
　　　令到日即發囹圄為空各省籍没家産具冊達<lb/>
　　　部奸胥輙深文咨駁借以牟利君立法禁之宿<lb/>
　　　弊遂革其理兵餉也由楚之常徳水運至偏橋<lb/>
　　　衞陸運至平越黄絲驛道逺而險役夫多逃竄<lb/>
　　　大兵屯貴陽饑不能前君以厚直僦蠻苖為後<lb/>
　　　夫晝夜轉輸十二日達貴陽一軍懽呼士氣遂<lb/>
　　　倍時内閣學士佛公倫侍郎金公鋐以大臣督<lb/>
　　　餉屬酒相勞曰㣲君幾誤大事其為兵部也值<lb/>
<pb n="KR4f0034_WYG_010-33b"/>
　駕幸盛京緣途驛騎皆取辦於君無稽遲者佐尚書<lb/>
　　　薩公賑河東饑察核浮冒經畫有方災黎盡沾<lb/>
　　　惠其𣙜西新也禁侵漁絶需索商民皆感恱而<lb/>
　　　吏無所容其奸蓋君政績之可紀者如此<lb/>
　天子以君為才嘗不用部議特用君或已别用人矣<lb/>
　　　復更命君徃人皆謂之宜而同官亦莫之忌也<lb/>
　　　君性孝友母歿時年尚少哀毁不欲生父卒亦<lb/>
　　　如之事繼母如親母鄉黨之貧之者周之無所<lb/>
<pb n="KR4f0034_WYG_010-34a"/>
　　　吝教諸子嚴而有法子檢討君讀書成名奉使<lb/>
　　　不辱皆君之教也君生于天聰八年五月十二<lb/>
　　　日卒于康熙四十二年六月六日年六十有九<lb/>
　　　祖考以君貴皆贈通議大夫祖妣妣皆淑人娶<lb/>
　　　塔他剌氏封淑人子四人長阿金<lb/>
　日講官起居注輸林院檢討次阿保早卒次徳芳次<lb/>
　　　徳馨孫男六人女一人檢討余辛未所得士也<lb/>
　　　將葬來請銘遂為之銘曰維才之宜維用之時<lb/>
<pb n="KR4f0034_WYG_010-34b"/>
　　　不昌其施有後之貽後千斯年視此刻辭<lb/>
　誥授光禄大夫内閣學士兼禮部侍郎愚菴李公墓<lb/>
　　　誌銘<lb/>
　　　公諱應廌字柱三一字愚菴其先自海東桃園<lb/>
　　　遷青州之日照今為日照人曾祖某廩生祖某<lb/>
　　　鞏昌府學教授父某順治辛邜科舉人厯任江<lb/>
　　　西浮梁縣知縣自曾祖已下以公貴皆封贈如<lb/>
　　　公官妣皆一品夫人浮梁公生子八人公其次<lb/>
<pb n="KR4f0034_WYG_010-35a"/>
　　　公少有文名讀書過目輙成誦丙午舉於鄉署<lb/>
　　　天泉學正造就人才為多汪公文漪亦親問業<lb/>
　　　經指授焉丙辰成進士改庶吉士授編修纂修<lb/>
　　　明史己未同考㑹試得人稱盛歴春坊洗馬以康<lb/>
　　　熙三十<hi>闕</hi>年督順天學政既嵗滿公明之譽蔚<lb/>
　　　起<lb/>
　天子以公為才復留任三載蓋公之典學政也絶苞<lb/>
　　　苴嚴請託釐正文體振拔寒滯又請置學田以<lb/>
<pb n="KR4f0034_WYG_010-35b"/>
　　　資贍養增弟子員額以廣進取一時人士無不<lb/>
　　　鼓舞嚮學而公又引近諸生反復開導以讀書<lb/>
　　　為文之法于是人知研窮經史為有用之學而<lb/>
　　　文氣亦駸駸復古公起家詞臣政事無可表見<lb/>
　　　而京畿首善之地學校教化之本公能懃懃懇懇<lb/>
　　　殫心力於此亦可以見才識宏逺體用兼備之<lb/>
　　　大畧矣還<lb/>
　　朝進庶子<lb/>
<pb n="KR4f0034_WYG_010-36a"/>
　特授太常寺少卿旋陞内閣學士兼禮部侍郎越數<lb/>
　　　月以事罷歸公為人凝重有風骨不苟訾笑其<lb/>
　　　在<lb/>
　上前時有<lb/>
　顧問輙應聲而對無所紓囘班行中持議尤侃然亦<lb/>
　　　以此齟齬不合於世不得至於大用論者惜之<lb/>
　　　公性純孝事浮梁公敬養交至歸田時浮梁公<lb/>
　　　年踰八十公年亦五十餘矣而先意承志猶有<lb/>
<pb n="KR4f0034_WYG_010-36b"/>
　　　嬰兒之色兄弟友愛尤篤叔季早世撫其孤不<lb/>
　　　啻已出他若族屬之貧窶者無不衣食也姻黨<lb/>
　　　之于我養于我殯者無不周恤也嵗饑出囤粟<lb/>
　　　減價以糶或捐于公以待有司之賑凡義之所<lb/>
　　　在無不力也嗚呼晩近士大夫以功名為急而<lb/>
　　　畧於内行父子兄弟間多有慚徳其于宗族鄉<lb/>
　　　黨視若秦越人然惟公孝友肫篤施於家以及<lb/>
　　　於國而一以至誠行之豈不可謂鉅人長徳卓<lb/>
<pb n="KR4f0034_WYG_010-37a"/>
　　　然為世所倚頼者乎三十五年春<lb/>
　車駕北征公在籍輸財助軍復親轉粟塞外以濟軍<lb/>
　　　食跋渉數千里不辭勞悴比蕩平錄功復公官<lb/>
　　　踰年奉<lb/>
　命分脩永定河復改修南河公親巡畚築屢厯寒暑<lb/>
　　　猶憶四十年冬余過髙堰遇公于周橋時公立<lb/>
　　　風雪中董工作甚力余與公握手相勞苦者久<lb/>
　　　之又二年而公乃告竣事奉<lb/>
<pb n="KR4f0034_WYG_010-37b"/>
　優詔還籍仍晉二階公以久勞遘疾復遭浮梁公䘮<lb/>
　　　老而致毁未幾遂不起生某年月日卒某年月<lb/>
　　　日年六十有六配梁氏封一品夫人子男五人<lb/>
　　　某嵗貢生某太學生某順天己卯舉人某某太<lb/>
　　　學生孫男八人孫女七人婚娶皆舊族公既卒<lb/>
　　　之三年諸孤卜葬於聚奎山之陽司業黄君崑<lb/>
　　　圃持狀來請銘公自官翰林與余交久黄君則<lb/>
　　　公所拔士也述公里居事尤詳爰損益來狀而<lb/>
<pb n="KR4f0034_WYG_010-38a"/>
　　　為之銘曰叅預機務官不卑年踰指使夀不虧<lb/>
　　　樹人如穀勤斯葘或芸或耔終如茨建章栢梁<lb/>
　　　杗棟資材已見用未究施惟孝而友為世師永<lb/>
　　　貽不朽鐫銘辭<lb/>
　誥授光禄大夫捴督浙江福建等處地方軍務兼理<lb/>
　　　糧餉兵部尚書都察院右副都御史瑞圖劉公<lb/>
　　　墓誌銘<lb/>
　　　康熙四十七年夏六月前浙閩捴制兵部尚書<lb/>
<pb n="KR4f0034_WYG_010-38b"/>
　　　寳坻劉公年八十終於里第越一月公長子湖<lb/>
　　　廣巡撫右副都御史玉伯先生聞䘮釋官歸庀<lb/>
　　　大事寢苫枕塊凡三閱月將以十一月之下旬<lb/>
　　　奉公體魄藏于縣豐臺之舊阡欲紀公立朝居<lb/>
　　　官家庭鄉黨諸大節於窆竁之石偕其季弟洒<lb/>
　　　淚具書以來乞銘于余惟公鴻名偉績彪炳宇<lb/>
　　　内甲寅以後當用兵之際常以大帥持節駐海<lb/>
　　　濱江浙晏然得安枕席者皆公之賜玉伯先生<lb/>
<pb n="KR4f0034_WYG_010-39a"/>
　　　司藩江左五載中兩遇<lb/>
　翠華南幸經紀百務秩然有條<lb/>
　天子稱之曰才其他緩征减耗惠政尤多是公之父<lb/>
　　　子為福於桑梓者至深且厚於兹麗牲之文其<lb/>
　　　何敢辭按狀公諱兆麒字瑞圖曽祖國楨父世<lb/>
　　　則皆以公貴階光禄夫夫如公官曽祖妣李氏<lb/>
　　　祖妣禇氏王氏妣魯氏皆一品夫人先世江南<lb/>
　　　徐州人自曽祖洛臺公始卜居寳坻縣東之豐<lb/>
<pb n="KR4f0034_WYG_010-39b"/>
　　　臺封光禄善徴公生二子公其季也公幼而端<lb/>
　　　重寡言笑舉止如成人讀書過目即成誦為文<lb/>
　　　皆有理法年十四時遇<lb/>
太宗文皇帝觀兵畿輔亟收人才見公異之令入官學<lb/>
　　　讀書年十六隨<lb/>
世祖章皇帝入闗又七年<lb/>
　詔選漢軍滿漢文藝以范文肅公為考官公名列上<lb/>
　　　巻遂授翰林院編修公起家布衣為侍從感激知<lb/>
<pb n="KR4f0034_WYG_010-40a"/>
　　　遇勉勵職業<lb/>
世祖屢幸内院見公年少敏練心喜之十年中歴進都<lb/>
　　　察院啟心郎又改宗人府隨進都察院左副都<lb/>
　　　御史時公年未三十而丰采整暇每奏對輙當<lb/>
上指人知旦暮將大用公矣順治十八年滇黔既平餘<lb/>
　　　黨散入楚省安輯需人遂擢公湖廣巡撫<lb/>
　今上即位大兵雲集征勦公料理軍需賫送芻糗公<lb/>
　　　調度有方不數載而伏莽悉定䝉<lb/>
<pb n="KR4f0034_WYG_010-40b"/>
　特恩加授工部侍郎楚人新罹兵燹公撫定噢咻寛<lb/>
　　　嚴交濟仁恩被于江漢越三十餘年而玉伯先<lb/>
　　　生繼官此土遺民故老猶有擁馬首問公起居<lb/>
　　　者可以知公徳澤之入人深矣康熙七年擢四<lb/>
　　　川捴督任事未久以裁缺囘京師而在蜀數月<lb/>
　　　招徠流移綏輯凋瘵不遺餘力嗣後進秩兵部<lb/>
　　　尚書加從一品仍以撫川民功也八年授浙江<lb/>
　　　福建捴督時海氛未靖兩省皆稱巖疆公條上<lb/>
<pb n="KR4f0034_WYG_010-41a"/>
　　　防海機宜老謀碩畫鑿鑿然洞中肯綮兩省賴<lb/>
　　　之以安十二年入京<lb/>
　陛見適當三逆叛命廷推將帥之臣<lb/>
　皇上特用文臣三人改銜以徃公其一也初任直𨽻<lb/>
　　　援𠞰提督僅一年三輔清晏改授江南崇明水<lb/>
　　　師提督崇明宻邇海氛地稱險要公請自擇偏<lb/>
　　　禆預儲糧餉壯我之威伺冦之隙<lb/>
　上稱善再三悉兪所請由是坐鎮十年内地寧謐人<lb/>
<pb n="KR4f0034_WYG_010-41b"/>
　　　不知兵二十三年俄羅斯犯順大兵深入征伐<lb/>
　命于大臣中擇賢能諳練之員以掌軍事遂以公為<lb/>
　　　黒龍江捴督督兵三次克奏膚功至三十一年<lb/>
　　　邊塞既靖而公亦以年踰六十母老在堂拜疏<lb/>
　　　乞歸<lb/>
　優㫖俞允自是徜徉林泉遂初樂志公于功名之際<lb/>
　　　可謂報國保身兩得之矣乞休後六年以致政<lb/>
　　　大臣監修北河工既竣<lb/>
<pb n="KR4f0034_WYG_010-42a"/>
　聖心嘉恱仍復公総督兵部尚書從一品玉伯在呉<lb/>
　　　中迎<lb/>
　駕時屢頒賜公尚方珍物兼<lb/>
　問公年貌及提督海疆嵗月幾何公之上膺<lb/>
　主眷久而彌篤真人臣之殊遇也以余攷詩書所載<lb/>
　　　若方叔召虎仲山甫諸人皆入為卿尹出為牧<lb/>
　　　伯無事則任旬宣有事則兼將帥未嘗不嘆文<lb/>
　　　武成康之化藴釀有本故其人才之盛至于如<lb/>
<pb n="KR4f0034_WYG_010-42b"/>
　　　此今觀劉公一身培養于諸生之中者<lb/>
太宗皇帝也歴試于侍從執法之列者<lb/>
世祖皇帝也用以經文緯武敭歴中外者<lb/>
　今上之識拔也而公之才無徃不宜視昔方召山甫<lb/>
　　　亦嫓美無愧自公殁而中朝故老零落殆盡求<lb/>
太宗朝之後人不可多得矣公孝友性成家門雍穆可<lb/>
　　　為當世法生平守不欺之學上自僚友下至故<lb/>
　　　交皆終身如一利人濟物之事見無不為不能<lb/>
<pb n="KR4f0034_WYG_010-43a"/>
　　　盡書特書其大者嗚呼公道徳事業備人世之<lb/>
　　　極盛夀躋八十而神明不衰身見子之為大官<lb/>
　　　繼前業餘亦洊厯郎署待綰邑符且身後踰兩<lb/>
　　　月而長孫復舉京兆公存順歿寧無復餘憾而<lb/>
　　　伯玉昆弟猶必假予一言以傳信永久余益嘆<lb/>
　　　仁人孝子之心之不忍自己有如此也公生於<lb/>
　　　天聡三年己巳十月十九日子時終於康熙四<lb/>
　　　十七年戊子六月十二日午時享年八十歴官<lb/>
<pb n="KR4f0034_WYG_010-43b"/>
　　　縂督浙江福建等處地方軍務兼理糧餉兵部<lb/>
　　　尚書都察院右副都御史加從一品康熙九年<lb/>
　　　五月<lb/>
　覃恩進階光禄大夫初娶陳氏繼配鈕氏<lb/>
　贈封皆一品夫人又娶郭氏以子貴推恩<lb/>
　貤封孺人皆先公卒與公合葬子三人長殿衡即伯<lb/>
　　　玉先生也公親兄進士瑞符公季子公早年未<lb/>
　　　有子承繼為嗣由一品廕生歴官巡撫湖廣都<lb/>
<pb n="KR4f0034_WYG_010-44a"/>
　　　察院右副都御史娶張氏次殿璣廕生官工部<lb/>
　　　員外郎先公卒娶王氏次殿章嵗貢生候選知<lb/>
　　　縣娶佟氏皆郭孺人出女四人一適徽州府通<lb/>
　　　判靳治齊一適候選通判梁求正餘早卒孫四<lb/>
　　　人長嵩齡戊子科舉人次昌齡候選通判次永<lb/>
　　　齡太學生皆殿衡出永齡嗣殿璣為後次鶴齡<lb/>
　　　殿章出孫女五人曽孫一同曽曽孫女一俱嵩<lb/>
　　　齡出余既櫽括來狀所載而並繫之以銘銘曰<lb/>
<pb n="KR4f0034_WYG_010-44b"/>
　　　盤山之陽海波萬頃鬱鬱葱葱煙閭霧井篤生<lb/>
　　　偉人直大以方年如髙宻仗䇿從王史校石渠<lb/>
　　　牒編玉葉臺栢清嚴秋鷹勁捷茫茫雲夢盗弄<lb/>
　　　潢池非公持節孰底定之浙水潮平閩山烽伏<lb/>
　帝曰宗臣甲兵在腹元凱書癖叔子裘輕虓如卧虎<lb/>
　　　屹若長城萬里龍沙據鞍倚樹峩峩伏波勲髙<lb/>
　　　銅柱歸來私第白袷練裙皤皤黄髮感我<lb/>
　聖君有子承恩肯堂克荷後嗣繩繩家聲永大維公<lb/>
<pb n="KR4f0034_WYG_010-45a"/>
　　　令徳朝野所望巋然一柱若魯靈光天不愸遺<lb/>
　　　倏焉凋䘮箕尾芒寒士林惆悵維三不朽可範<lb/>
　　　可型千秋紀載史冊汗青豐臺之塋林深土厚<lb/>
　　　安彼佳城是封是甃上峙雙闕下疏九原悠悠<lb/>
　　　億嵗視我銘言<lb/>
　<lb/>
　<lb/>
　<lb/>
<pb n="KR4f0034_WYG_010-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張文貞集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張文貞集卷四</head> <lb/>
    <p>
<pb n="KR4f0034_WYG_004-1a"/>
欽定四庫全書<lb/>
　張文貞集卷四<lb/>
　　　　　　　　　　　　大學士張玉書撰<lb/>
　御定全唐詩録後序<lb/>
　　　<hi>臣</hi>嘗讀詩傳見漢鄭氏所為詩譜指述數百年<lb/>
　　　之世系及其詩之次第而正變之源流風化之<lb/>
　　　得失較然著明可以為後世序詩者之法三百<lb/>
　　　篇而後歴代皆有詩而唐稱極盛蓋五七言今<lb/>
<pb n="KR4f0034_WYG_004-1b"/>
　　　體創始于唐其古體承漢魏六朝之遺亦别出<lb/>
　　　機軸不相沿襲於時功令以詩造士自公卿以<lb/>
　　　至韋布童丱以至白首無不朝夕講習以求合<lb/>
　　　于古之作者而貞觀開元之間又有御製篇什<lb/>
　　　倡一代正始之音為臣下標準故詩之盛必以<lb/>
　　　唐為歸而其世次及其詩之屢變亦可考而知<lb/>
　　　也當初盛之際以工鍊閎麗力矯陳隋之輕靡<lb/>
　　　而李杜之激宕竒肆渾涵汪茫鎔鑄風雅者特<lb/>
<pb n="KR4f0034_WYG_004-2a"/>
　　　傑出于其間逮至中晩或以幽清或以繁艷或<lb/>
　　　以奥博或以古崛峭厲如分塗别陌之不可强<lb/>
　　　合而于三百篇六義之旨皆能各得其遺意是<lb/>
　　　以代無今古體無正變必發乎情止乎禮義而<lb/>
　　　後可以言詩不如是則絺章繪句雖工不傳裒<lb/>
　　　全唐人集比類而觀之斯得失見矣我<lb/>
　皇上天縱聖明研精經史凡有評論皆闡千古所未<lb/>
　　　發<lb/>
<pb n="KR4f0034_WYG_004-2b"/>
　萬幾餘暇著為歌詩無不苞蘊二儀彌綸治道確然<lb/>
　　　示中外臣民以中和之極而猶以詩必宗唐宜<lb/>
　　　旁采以成鉅觀因命校刋全唐詩集乙酉春翰<lb/>
　　　林侍讀徐倬迎<lb/>
　駕于呉門復進所編全唐詩録百巻時經事緯而詩<lb/>
　　　系焉<lb/>
　上覽而嘉之以其勘訂精審賜金授梓仍進倬官為<lb/>
　　　侍郎此曠世之希遇也刻既竣<lb/>
<pb n="KR4f0034_WYG_004-3a"/>
　御製序于卷端用垂不朽將使稱詩者循唐人之津<lb/>
　　　梁究三百篇之奥窔而又先自治其喜怒哀樂<lb/>
　　　之節以務協于興觀羣怨之宜則所謂發乎情<lb/>
　　　止乎禮義者不獨見于聲詩而即形為風化庶<lb/>
　　　可仰答<lb/>
　皇上漸摩樂育之至教于萬一也矣臣奉<lb/>
　命敬跋編末竊于兹有深望焉<lb/>
　御製清文鑑後序<lb/>
<pb n="KR4f0034_WYG_004-3b"/>
　　　粤自羲皇觀河圖畫卦開文字之源而黄帝命<lb/>
　　　倉頡作字肇六書之始蓋造物菁華之所苞蘊<lb/>
　　　必發於開天首出之一人前聖後聖其道同也<lb/>
　　　<hi>臣</hi>等恭奉<lb/>
　御製清文鑑全書並<lb/>
　御筆硃書槀本七函敬偕廷臣依次展繹誠懽誠忭<lb/>
　　　颺言于末簡欽惟我<lb/>
　皇上躬膺圖厯道協中和文教矞皇武功燀赫遐邇<lb/>
<pb n="KR4f0034_WYG_004-4a"/>
　　　蕩平而五兵習而不試陰陽恊應而七德備以<lb/>
　　　遐宣既奠生民于衽席之安旋被一世以詩書<lb/>
　　　之澤蓋自<lb/>
　宥宻單心以迄方州巡歴纔罷封章旋臨典册<lb/>
　睿製麗於三辰<lb/>
　御藻光於八體洋洋乎𢎞謨盛業巍煥難名而經傳<lb/>
　　　史鑑諸書有闗於治理世教者又悉經<lb/>
　宸衷評斷鋟梓渙頒業已布四海而垂奕禩矣兹以<lb/>
<pb n="KR4f0034_WYG_004-4b"/>
　本朝國書所係至鉅追溯<lb/>
列祖創制清文以來肇啟宇宙之經綸廣訖中外之聲<lb/>
　　　教允為庶績之所標準百世之所率循顧㸃畫<lb/>
　　　具存而大義未析音聲咸備而疑似或多以此<lb/>
　　　嵗久流傳漸滋訛舛耆舊衰謝莫與㕘稽及今<lb/>
　　　不為修明恐日後益難釐正<lb/>
　皇上仰承<lb/>
祖烈特製鴻文命儒臣日進一編<lb/>
<pb n="KR4f0034_WYG_004-5a"/>
　御筆親加裁定上稽穹昊下矚垓埏旁羅日月星辰<lb/>
　　　兼舉五行四序精極于性命道德博洽乎禮樂<lb/>
　　　兵農人事物類之繁日用飲食之節靡不條分<lb/>
　　　類聚該貫于其中焉縂之<lb/>
　聖無弗通故義窮今古<lb/>
　明無不察故辨晰㣲芒出話成經復引經以徵事考<lb/>
　　　言制事更援事以證文觀于<lb/>
　綸綍敷宣每發一言而如見萬里軍機旁午輒馳片<lb/>
<pb n="KR4f0034_WYG_004-5b"/>
　　　札而如在目前譯之皆典謨訓誥之辭推之盡<lb/>
　　　逺近幽深之理惟國書施行至要辨析研求用意<lb/>
　　　至精粤自始編以迄竣事凡極數年之工力不<lb/>
　　　憚五夜之勤劬雖在師行及當巡省靡日或輟<lb/>
　　　乃告成書繇是<lb/>
　昭代典制聿彰咸知可法而可守羣倫聽聞皆一用<lb/>
　　　以是訓而是行爰錫嘉名曰<lb/>
　御製清文鑑自兹<lb/>
<pb n="KR4f0034_WYG_004-6a"/>
列聖之精意悉宏闡無遺而天下之文章洵莫大乎是<lb/>
　　　矣至于書後别有提綱若干巻提綱之旨本於<lb/>
　　　字母字母則變化無窮提綱則廣大悉備縂彚<lb/>
　　　篇目共二十有五巻<hi>臣</hi>等竊幸職親丹地覩<lb/>
　盛美于石渠天禄之間復得名挂青編近<lb/>
　光華于玉軸瑶函之内利用溥而誦習靡涯含藴深<lb/>
　　　而形容莫罄惟千百國共戴同文之治億萬斯<lb/>
　　　年永欽有道之長<hi>臣</hi>等曷勝䖍惕欣仰之至<lb/>
<pb n="KR4f0034_WYG_004-6b"/>
　　　刑書纂要序<lb/>
　　　自漢以後刑律代更至隋開皇中定笞杖徒流<lb/>
　　　死為五刑而其法遂不可易唐律篇目一仍隋<lb/>
　　　舊惟疏義為獨詳宋與明實捃摭而損益之嘗<lb/>
　　　考唐律所載律條與今異者八十有竒其大同<lb/>
　　　者四百一十有竒而今之律文與唐律合者亦<lb/>
　　　什居三四蓋其所從來者舊矣顧律文古質簡<lb/>
　　　奥難以猝讀而經生家又輒視為法律之書不<lb/>
<pb n="KR4f0034_WYG_004-7a"/>
　　　肯深䆒迄身為刑官乃勉强檢按取辦一時無<lb/>
　　　惑乎學士大夫之能精于律者鮮也比奉<lb/>
　詔旨審定律例書無似忝預縂修因念律無訓釋易<lb/>
　　　滋法吏舞文之弊特為章分句析鉤索其隠深<lb/>
　　　之旨而别其辭之介于疑似者要歸于平允寛<lb/>
　　　恕以期仰副<lb/>
廟堂如天好生至意于時纂修諸君皆一時人望而臨<lb/>
　　　汾文青徐君為之眉目文青自為諸生時即嗜<lb/>
<pb n="KR4f0034_WYG_004-7b"/>
　　　讀律瀾翻背誦雖耑門名家不逮既舉孝亷官<lb/>
　　　中翰所至必以律自随及遷西曹郎據律斷事<lb/>
　　　益伸其志其同修律例也每樹一議設一難或<lb/>
　　　援彼以喻此或沿流以討源無不疏通證明折<lb/>
　　　衷至當余與澤州嘉禾兩公相倚如左右手焉<lb/>
　　　文青修律之暇復著纂要若干篇出以示余余<lb/>
　　　讀而喟然興曰記云今之聽獄者求所以殺之<lb/>
　　　古之聽獄者求所以生之夫聽獄者求人之生<lb/>
<pb n="KR4f0034_WYG_004-8a"/>
　　　即一人之獄以讞決其輕重者也若疏解律義<lb/>
　　　而求人之生則如衡持平如隄防溢務令銖黍<lb/>
　　　毫髮無畸輕畸重之失然後刑與罪相準使刑<lb/>
　　　與罪稍有銖黍毫髮之不準則罪名不當名不<lb/>
　　　當即不得輒以其罪坐之而其間可矜可原可<lb/>
　　　減可累減之故更為之反覆辨其情實而可生<lb/>
　　　之路出矣審于律有可生之路而人之得遂其<lb/>
　　　生者寧有既乎因是而嘆九章之律成于漢初<lb/>
<pb n="KR4f0034_WYG_004-8b"/>
　　　唐律及疏義成于貞觀永徽之際乃其後酷吏<lb/>
　　　卒不絶于世彼其人非敢蕩然盡舉成法而變<lb/>
　　　易之也特用意憯酷故引律皆刻深耳文青是<lb/>
　　　編晰異闡㣲俾律無遺義所以解聽獄者之惑<lb/>
　　　而激發其怵惕惻隠之心者不啻錞于申之是<lb/>
　　　雖有刻深之吏亦當幡然省矣仁人之言其利<lb/>
　　　溥其斯之謂歟謹書巻端以質諸當世之知律<lb/>
　　　者<lb/>
<pb n="KR4f0034_WYG_004-9a"/>
　　　鄭寶水先生易蒐序<lb/>
　　　自漢以後治六經者人各剏一師説白首而不<lb/>
　　　敢變其説愈紛其義愈賾京房氏以陰陽灾變<lb/>
　　　解易而䜟緯之學祖之王輔嗣以清談解易而<lb/>
　　　虚寂之學祖之管公明以算數解易而竒遁之<lb/>
　　　學祖之符䜟算數儒者所不道惟弼註為近世<lb/>
　　　所宗然弼善學老氏者也性命之學流為老莊<lb/>
　　　老莊之學流為申韓支分𣲖别屢變而失其傳<lb/>
<pb n="KR4f0034_WYG_004-9b"/>
　　　極其害不至於賊天下不止嗚呼曾聖人之教<lb/>
　　　而支離若是乎易之為書彌綸六合包孕萬象<lb/>
　　　凡後世諸儒假托傅㑹牽引穿鑿者大抵皆易<lb/>
　　　象中所有但欲執此以求符契于聖人之旨則<lb/>
　　　不啻眇者牖中窺日而已聖人以易為日用飲<lb/>
　　　食而後人務為新竒可喜以愚惑天下之耳目<lb/>
　　　此其所以蔽也從來汲學嗜古之士史傳所載<lb/>
　　　指不勝屈而踐履篤實者什不能得一或身負<lb/>
<pb n="KR4f0034_WYG_004-10a"/>
　　　天下重名一旦臨大事顛倒瞀亂猝然而有折<lb/>
　　　足僨轅之敗非其才不厚力不裕不善學易故<lb/>
　　　也夫學易而不稟於道不獨無適於用且喪其<lb/>
　　　身世之履壯搆險出處不慎而卒踵京房之禍<lb/>
　　　者亦豈鮮哉繫辭傳曰危者使平易者使傾懼<lb/>
　　　以終始其要无咎吾夫子之説易也吁盡之矣<lb/>
　　　程朱傳義反覆象占研理深而攝教廣故其書<lb/>
　　　至今不廢帖括家錮陋闇䀜傭耳剽目習而弗<lb/>
<pb n="KR4f0034_WYG_004-10b"/>
　　　知寶水鄭先生痛之網羅舊聞折衷大義著易<lb/>
　　　蒐若干卷立論精㣲切實祖伊川而禰考亭其<lb/>
　　　餘諸家緒説旁摭博取如裔耳之竊附焉而皆<lb/>
　　　不悖於聖人知危知懼之旨其為經傳羽翼何<lb/>
　　　疑夫六經同一旨也不以鑿累質不以巧汨實<lb/>
　　　不以紈綺醲艷而厭布帛菽粟後生小子辨途<lb/>
　　　而趨庶幾無岐路矣乎<lb/>
　　　張秋紹孝經小學口義序<lb/>
<pb n="KR4f0034_WYG_004-11a"/>
　　　潛庵湯公撫呉兩載念江左民秀而俗偷惄然<lb/>
　　　傷之凡所條教措施孳孳以仰副<lb/>
　諭旨崇實返樸為務自月吉讀法而外輒舉孝經小<lb/>
　　　學二書為呉士民勸又延禮名儒有學行者為<lb/>
　　　之疏解以暢釋奥旨錫山秋紹張君實應公辟<lb/>
　　　主講席今年春孝經講甫竣㑹公膺<lb/>
　特召爰屬秋紹輯所講口義重加訂正授梓人廣其<lb/>
　　　傳蓋公所以教民敦本之旨至懃且懇矣在昔<lb/>
<pb n="KR4f0034_WYG_004-11b"/>
　　　治孝經者漢長孫氏以下無慮百家今文古文<lb/>
　　　同異若聚訟而大旨炳如並存不廢兹編序次<lb/>
　　　一遵今文獨存閨門一章以仍古文之舊其闡<lb/>
　　　繹經義切近深㣲穿貫朗晰而尤以敬之一言<lb/>
　　　蔽孝之終始余受而讀之三嘆而興曰是誠可<lb/>
　　　云知孝矣乎經之義理一而分殊體約而用博<lb/>
　　　推之極于天明地察通神明光四海而約之則<lb/>
　　　曰身體髮膚不敢毁傷夫下堂而傷足毁傷之<lb/>
<pb n="KR4f0034_WYG_004-12a"/>
　　　小者也辱身隕名烖及于親毁傷之大者也曾<lb/>
　　　子之論以事君涖官交友居處戰陣不盡其道<lb/>
　　　皆謂之不孝而其生平臨深履薄之意直至啟<lb/>
　　　手足之時然後知免由斯以觀孝莫大於敬身<lb/>
　　　敬身則不辱不辱則不傷其親不能敬身者反<lb/>
　　　是言不軌道行不軌法位驕禄侈服竒志滛惑<lb/>
　　　溺於異端馳逐於功利一矢口一跬步之間其<lb/>
　　　身蹈于不孝而貿然不自知者多矣可不懼哉<lb/>
<pb n="KR4f0034_WYG_004-12b"/>
　　　或曰經之言理備矣其節目次第奚所取則焉<lb/>
　　　曰湯公以小學與孝經並講豈無義乎小學者<lb/>
　　　萃曲禮少儀内則祭統諸篇而區别其義類者<lb/>
　　　也記舉其詳小學舉其要擇善而蹈孫志而篤<lb/>
　　　行之孝弟之念油然而生矣化民成俗直指諸<lb/>
　　　掌耳秋紹曰是則公之志也遂書為序<lb/>
　　　蕭長源奏疏序<lb/>
　　　長源蕭公受<lb/>
<pb n="KR4f0034_WYG_004-13a"/>
先皇帝知遇以順治十七年擢侍御史<lb/>
　今上御極之七年秋用臺班宿望簡入卿貳竊覩公<lb/>
　　　立朝本末毅然以天下事為已任中外想聞丰<lb/>
　　　采者亦以公輔之望屬之不僅以文章著也夫<lb/>
　　　奏對之言與著述異廣川家令而後惟陸敬輿<lb/>
　　　奏劄通達治體曲中事幾不求工於文而文傳<lb/>
　　　焉曾魯公亦云張安道論事人主前數語立決<lb/>
　　　皆燦然成文可書而誦嗚呼文章經濟具見于<lb/>
<pb n="KR4f0034_WYG_004-13b"/>
　　　是矣蕭公九年來抗章累百自宻奏外裒其藁<lb/>
　　　得若干篇余讀之而歎公得君之盛也公事<lb/>
章皇帝未久甫入臺即以敦教化之説進<lb/>
　今皇帝萬幾在御公益厲謇諤展布腹心凡所條列<lb/>
　　　有朝奏而夕報可者有補牘再三部議中格卒<lb/>
　　　得<lb/>
　俞旨從公請者如儆星變䘏災荒稽覆奏定紛更核<lb/>
　　　督撫嚴考察澄銓選革那解朝常國紀吏治民<lb/>
<pb n="KR4f0034_WYG_004-14a"/>
　　　瘼無不條分縷析朗若列眉至於屯墾事宜區<lb/>
　　　畫尤晰先後牘凡五上卒行其議而後止何其<lb/>
　　　偉歟歐陽永叔謂天下大計獨宰相可行諫官<lb/>
　　　可言夫兵刑錢榖問而不答相臣之體也然使<lb/>
　　　諸司有一事不受成於宰相則為失職言官於<lb/>
　　　天下事無專屬假令平日未嘗留心利弊一旦<lb/>
　　　身任建白不得已以一言塞責辭漫漶而無據<lb/>
　　　事迂濶而多舛章下諸司一加奏駁則其説立<lb/>
<pb n="KR4f0034_WYG_004-14b"/>
　　　沮矣即如屯墾之法歴代有成效我<lb/>
　　朝二十年來軍興供億訾筭疊増而此法屢議屢<lb/>
　　　罷言事者無成畫而任事者多籍口讀公之疏<lb/>
　　　其亦可愾然興起矣乎夫敬輿早年得君風議<lb/>
　　　切諫常在宻勿建梁之地然而木螙蟲生中遭<lb/>
　　　沮抑猶且不卒用以是益嘆公之忠誠能上結<lb/>
　　　主知而又歎我<lb/>
先皇帝與我<lb/>
<pb n="KR4f0034_WYG_004-15a"/>
　皇上之從諫如流真不啻千載一時也是編出使讀<lb/>
　　　者知士君子遭逢不諱之朝不可以苟且緘黙<lb/>
　　　遺天下議豈獨其文傳也哉<lb/>
　　　褒忠録序<lb/>
　　國家軍興七載禁旅碁布仰頼<lb/>
　聖天子廟算決勝次第削平凡文武將吏竭忠誠以<lb/>
　　　扞疆圍者往往<lb/>
　詔旨嘉歎至於再三賚予遷擢悉踰常格以是載之<lb/>
<pb n="KR4f0034_WYG_004-15b"/>
　　　簡策用紀國恩示激勸豈小補歟張君式似舊<lb/>
　　　守鳳翔刻褒忠録成屬予為序予讀之而喟然<lb/>
　　　太息往者固原之變秦州繼䧟全陜震驚時君<lb/>
　　　自神木令攝守州事倉卒為清水叛民所執賊<lb/>
　　　愛其才弗殺也責令饋饟與十人者俱君緣道<lb/>
　　　散遣其衆乘夜南遁為邏者所獲又以計跳身<lb/>
　　　脱間闗至鳳翔列賊形勢白於諸大帥謂賊軍<lb/>
　　　方屯漢中距秦州千有餘里今堅氷積雪騎無<lb/>
<pb n="KR4f0034_WYG_004-16a"/>
　　　所逞道逺失援此天贊我也宜急出間道潛軍<lb/>
　　　襲之諸軍從君言復秦州固原之勢益孤賊遂<lb/>
　　　大挫夫秦州為故成紀地乃自古秦蜀必爭之<lb/>
　　　樞東連闗中西接臨洮北扼延慶平涼南通漢<lb/>
　　　中接巴蜀西漢末為隗囂所據三國時魏人置<lb/>
　　　戍晋以後劉石苻姚以迄拓跋宇文皆畫地固<lb/>
　　　守金源置鎮逺軍宋數出師爭之蓋其地憑險<lb/>
　　　四達如此方事之殷也秦州失則隴蜀連衡賊<lb/>
<pb n="KR4f0034_WYG_004-16b"/>
　　　得併力東向鳳翔必危又河西五郡隔絶軍後<lb/>
　　　使延慶之冦疾馳潼闗雖智者不能代為謀矣<lb/>
　　　君之保秦州非獨一州之烈實三秦得失向背<lb/>
　　　之所繫也或曰君瀕險得脱屬有天幸設賊終<lb/>
　　　困君於秦州或中道被縶計無復出君當奈何<lb/>
　　　噫君之得脱於險天也天之不厄君於險惟君<lb/>
　　　之忠誠有以格豚魚而涉坎窞故雖險而不及<lb/>
　　　於難當賊利誘害怵百端撼君屹不為動卒出<lb/>
<pb n="KR4f0034_WYG_004-17a"/>
　　　萬死不顧一生之計孤踪繭足完節自歸而且<lb/>
　　　設竒建策力遏賊鋒以奏成績誠而智忠而有<lb/>
　　　謀天相之矣豈區區徼倖萬一所可同日語哉<lb/>
　　　今君奉<lb/>
　新命改守濟南濟南亦南北之脊也水陸輸輓適介<lb/>
　　　其衝頻年師命促數水旱不時正賢者痗心疾<lb/>
　　　首之日而君以盤錯既試之效便宜施設其幹<lb/>
　　　濟必度越尋常百倍異日<lb/>
<pb n="KR4f0034_WYG_004-17b"/>
　天子旌能奬勞風示民牧載筆之臣將大書特書不<lb/>
　　　一而足也而又何待於余言<lb/>
　　　寧逺祖氏譜序<lb/>
　　國家肇造區夏英傑景從遼左世勲宿將攀龍麟<lb/>
　　　而附鳳翼者實與滿洲諸老臣並起於風雲遘<lb/>
　　　㑹之際而寧逺祖氏尤為諸望族之冠曩余扈<lb/>
　　　從至<lb/>
　　陪京過明東恊副縂戎公墓道駐馬肅入撫碑拂<lb/>
<pb n="KR4f0034_WYG_004-18a"/>
　　　蘚則其子大將軍兄弟之名在焉因慨然欷歎<lb/>
　　　曰明時稱邊將戰陣有勇一日而禦九門之兵<lb/>
　　　者其此公歟緬想風烈低徊者久之比載筆與<lb/>
　　　修<lb/>
　　國史獲覩天聪崇德間拔取大淩河及克錦州遺<lb/>
　　　事淩河之役將軍乘夜入<lb/>
　御營已約降矣而復不果退守錦州孤城十餘年然<lb/>
　　　後識時嚮順<lb/>
<pb n="KR4f0034_WYG_004-18b"/>
太宗皇帝仁聖大度不責前事而益朂以黽勉建功於<lb/>
　　　時將軍感激垂涕頓顙于旌門之外且策厲諸<lb/>
　　　子弟共竭忠貞以矢報稱而祖氏世業之昌光<lb/>
　　　耀之逺實始基於此竊按祖之先為商祖已之<lb/>
　　　裔晉以後世居范陽至鎮西將軍逖之少子始<lb/>
　　　流寓於滁歴數十傳而至明初有自滁從戎度<lb/>
　　　遼者累功授寧逺衞指揮世職遂家於寧逺迄<lb/>
　　　今十有餘世門閥日啟𤓰瓞日繁而族系未有<lb/>
<pb n="KR4f0034_WYG_004-19a"/>
　　　專譜副都統心標先生瞿然念之顧滁陽代逺<lb/>
　　　傳聞異辭即明初度遼以來事蹟湮失者亦概<lb/>
　　　從缺略於是追闡前烈斷自八世始其十世則<lb/>
　　　為大將軍兄弟十一世以下或開制府或統禁<lb/>
　　　軍或躋藩臬或秉學憲一門列顯秩者凡八九<lb/>
　　　人而心標先生之治閩也威愛互行軍民戴德<lb/>
　　　不啻鎮西之在豫州其他子姓繩繩濟美復如<lb/>
　　　朝陽之旭方熾而未艾可不謂極盛矣乎先生<lb/>
<pb n="KR4f0034_WYG_004-19b"/>
　　　譜成以學憲起凡為先大夫乙未所得士余辱<lb/>
　　　在世講知家世為詳介弟協領燮公又適駐京<lb/>
　　　口乃不棄固陋問序於予予既据所見聞書于<lb/>
　　　首簡因嘆先生之勤勤於此譜也將使後人展<lb/>
　　　而讀者上念<lb/>
　　國恩逺紹祖德油油然發其敦本睦族之心而益<lb/>
　　　奮厲于竭忠貞以矢報稱之誼則先生之用意<lb/>
　　　為至深而垂訓為至逺且大矣傳有之葛藟能<lb/>
<pb n="KR4f0034_WYG_004-20a"/>
　　　庇其本根言乎枝葉之茂即本根所倚以為固<lb/>
　　　也又曰公侯之子孫必復其始言乎族大齒蕃<lb/>
　　　保之以令德而繼世當復為公侯也吾於祖氏<lb/>
　　　之子孫卜之矣<lb/>
　　　養生㣲言序<lb/>
　　　養生之學儒者所不廢稟氣之厚薄命數之延<lb/>
　　　促造物者主之雖父子不相賜也而疾疫災𤯝<lb/>
　　　之或消或長四體百骸之或榮或哀譬樹藝然<lb/>
<pb n="KR4f0034_WYG_004-20b"/>
　　　鹵莽滅裂與辛苦灌溉者人自食其報耳造物<lb/>
　　　何與焉故曰知命者必重養生雖然方士迂怪<lb/>
　　　之術每哆口言神仙其事既荒誕而不可信即<lb/>
　　　所云餌丹砂服金石亦皆以身試藥而一利不<lb/>
　　　能勝百害者也理之最切近易效者無如呼吸<lb/>
　　　吐納人生天地間惟氣盛液行坎離相濟可以<lb/>
　　　有延年却病之道外此皆魔妄耳而好竒者每<lb/>
　　　以淺易忽之昔東坡晩年精養生學其自言得<lb/>
<pb n="KR4f0034_WYG_004-21a"/>
　　　力處則曰老生常談即是妙訣嚥津納息積久<lb/>
　　　自效不須求新竒也可謂至言不煩㑹稽章子<lb/>
　　　究心日久手疏㣲言一編以切近工夫指示來<lb/>
　　　學而真實妙義具備於中有志者力行之而不<lb/>
　　　止方知其事之有實驗而東坡之論初不為英<lb/>
　　　雄欺人語也抑余更有聞者人之至樂莫若身<lb/>
　　　無病而心無憂假使利害毁譽聲塵愛憎日轆<lb/>
　　　轤於方寸之中而徒欲以區區導引吞嚥補其<lb/>
<pb n="KR4f0034_WYG_004-21b"/>
　　　缺䧟本既先撥而枝葉豈能復榮縱日講養生<lb/>
　　　之學何救於萬一哉夫外輕而内適則心無憂<lb/>
　　　矣息恚怒抑躁競節言語平忮刻淡泊寧静以<lb/>
　　　守其真而後肆力於滋息培養庶㡬其有得乎<lb/>
　　　則願以一言蔽之曰善養生者自飬心始此章<lb/>
　　　子未發之藴也謹掲之以書於卷端<lb/>
　　　送李侍讀楊職方同使安南序<lb/>
　　國家懐柔逺人東西日出入之鄉罔不率俾而安<lb/>
<pb n="KR4f0034_WYG_004-22a"/>
　　　南視他屬國為近自奉正朔以來賜恤賜封使<lb/>
　　　者冠蓋相望於道恩澤至厚今年夏四月滇南<lb/>
　　　奏安南國王黎維禧以兵脅安南都統使莫元<lb/>
　　　清襲髙平地元清竄入滇而粤西撫臣亦奏維<lb/>
　　　禧賫牒來訴以黎莫世郄為辭<lb/>
　詔下諸王大臣議僉曰蠢爾蠻邦不奉朝命輒肆侵<lb/>
　　　奪無人臣禮請亟移師聲其罪或易王封或置<lb/>
　　　郡分五管如前代故事而<lb/>
<pb n="KR4f0034_WYG_004-22b"/>
　聖天子不忍也兵部臣因請降<lb/>
　勅粤西守土臣馳檄諭維禧令即歸元清故地不則<lb/>
　　　移師未晩<lb/>
　天子又慮尺一之詔不能盡布德意命慎擇中朝臣<lb/>
　　　具才望善辭令者乘傳宣諭於是院臣部臣咸<lb/>
　　　推轂侍讀李公仙根職方主事楊公兆傑<lb/>
　制曰可二公既聞命趣裝就道朝士大夫羣餞於國<lb/>
　　　門外或私相語曰交人自漢以來叛亂相尋屢<lb/>
<pb n="KR4f0034_WYG_004-23a"/>
　　　煩師旅今謂兩使臣至能即率命否乎予曰必<lb/>
　　　率命無疑也夫黎氏以莫氏世郄為言其辭遁<lb/>
　　　矣我<lb/>
　　國家既開西南道元清歸命實先<lb/>
　朝命授元清都統使是即<lb/>
　天子命臣也<lb/>
　勅元清仍世長髙平地是即<lb/>
　天子分土也黎氏嚮順在莫氏後<lb/>
<pb n="KR4f0034_WYG_004-23b"/>
　　國家不責其既往錫以真封謂宜與莫氏各守外<lb/>
　　　圉恪共臣職今維禧甘為戎首蔑王制復私讐<lb/>
　　　一舉而三失焉誰為黎畫此謀者吾聞交南驩<lb/>
　　　演人頗嚮學夫豈不知畧地之非而乃謬以春<lb/>
　　　秋大復仇文飾其説其亦悚然有悔心乎兩使<lb/>
　　　臣引擅兵争奪之罪與後嗣不敵怨之義從容<lb/>
　　　諭之必有能頫首聽命者或曰彼獷悍善變難<lb/>
　　　以理屈所懾者利與<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>耳夫即為黎計滅莫氏<lb/>
<pb n="KR4f0034_WYG_004-24a"/>
　　　非黎福也昔陳氏王安南百餘年而黎滅之陳<lb/>
　　　之憾黎視黎憾莫孰甚其外壤西隣老撾南隣<lb/>
　　　占城皆曽受黎虐欲得而甘心者也獨黎受中<lb/>
　　　朝封爵倚藉<lb/>
　天威可長恃以無恐一旦為中朝罪人則起而復九<lb/>
　　　世仇者將環列而踵至黎尚得安枕卧乎既陳<lb/>
　　　説以大義復曉譬以利<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>猶不幡然悔罪趨還<lb/>
　　　莫氏故土是速禍也黎雖愚必不出此嗟乎以<lb/>
<pb n="KR4f0034_WYG_004-24b"/>
　　　我<lb/>
　　國家全盛之力遣一旅斬闗聲罪如摧枯拉朽耳<lb/>
　　　今不即煩貔虎之師戈船下瀨之士而儼然<lb/>
　璽書慰諭<lb/>
　國恩深厚不啻覆載兩使臣以立談銷甲兵上揚<lb/>
　天子威靈下救交人生齒數百萬以視前代征南諸<lb/>
　　　將之功豈不更偉哉是可為二公劵也或曰子<lb/>
　　　之言然盍志之因書為序<lb/>
<pb n="KR4f0034_WYG_004-25a"/>
　　　施匪莪嘯閣文集序<lb/>
　　　兼才之難自昔已然不獨理學經術政事文章<lb/>
　　　若分河飲水不能相及也即如文章一道詩歌<lb/>
　　　詞賦和聲叶律之文與所謂古文辭經經緯史<lb/>
　　　者判然二矣而詩之為古體為今體文之為叙<lb/>
　　　事為論斷又往往各有師承區疆畫陌於是操<lb/>
　　　觚之士不得已而窮老盡氣專精於一業庶㡬<lb/>
　　　有所托以立名如三唐人以詩應制舉而自一<lb/>
<pb n="KR4f0034_WYG_004-25b"/>
　　　二大家而外輒用一體擅長或單詞傳世則其<lb/>
　　　他可知已泗上施君匪莪博極羣書陶鑄百氏<lb/>
　　　其見於論著獨能易古人之所難嘯閣集詩多<lb/>
　　　至數百首結撰之工巧掇拾之敏給為傅長虞<lb/>
　　　王介甫諸公所不及暇日又出所為文若干巻<lb/>
　　　示余余受而讀之如金舂石戛如劍花星芒如<lb/>
　　　百川之潨流如五兵之森列窮形極態無物不<lb/>
　　　有竊謂嘯閣詩集古人已成之句千腋為裘有<lb/>
<pb n="KR4f0034_WYG_004-26a"/>
　　　目共覩而文則比事按義無規橅古人之迹而<lb/>
　　　名章俊語絡繹奔㑹非寢食涵濡於兩漢八家<lb/>
　　　者不能世之學者未之或知也集中所載若字<lb/>
　　　學醫理以及形家之言皆别有篇目而余反覆<lb/>
　　　賦鏡録一編嘆君經術政事可以維挽吏治潤<lb/>
　　　澤生民不當斤斤以文章著乃跡其十年來宦<lb/>
　　　游所歴由廣文稍遷為令僅得一小邑比及報<lb/>
　　　最復入為司城縱簿領不煩而浮沉俛仰不獲<lb/>
<pb n="KR4f0034_WYG_004-26b"/>
　　　大見設施於世亦可謂嗇於遇矣而君坦懐寄<lb/>
　　　傲處之泊如㪚衙以後把巻洛誦儼如後門寒<lb/>
　　　素客至則一茗一蔬相對竟夕其恬適曠逺之<lb/>
　　　致全體晉人宜乎其才日裕學日充而著書日<lb/>
　　　益富也夫長安輪蹄馺遝士大夫爭以脂韋相<lb/>
　　　尚目簡黙為疎庸鄙詩書為迂濶君位卑職散<lb/>
　　　卓然有嶽立千仭之槩雖未嘗侈口理學而清<lb/>
　　　修介氣歴久不渝真所謂行已不媿聖賢者推<lb/>
<pb n="KR4f0034_WYG_004-27a"/>
　　　而經術政事皆其資深逢原者矣區區文章云<lb/>
　　　乎哉<lb/>
　　　張又南詩文序<lb/>
　　　闗中又南張公吾宗之望也公從大理卿奉<lb/>
　命涖八閩提督軍事旋纘襄壯公舊服位列徹侯威<lb/>
　　　望益重越今六載而環海無刁斗之警貢舶市<lb/>
　　　䑩相屬不絶軍民浹和閩稱大治先是戊辰冬<lb/>
　　　公乘傳來朝特被<lb/>
<pb n="KR4f0034_WYG_004-27b"/>
　溫諭命三嵗一入覲迄辛未秋届期陳請<lb/>
　天子俞其奏冬十月馳至都下<lb/>
　陛見之日慰勞有加賚予稠叠比行過余言别曰僕<lb/>
　　　本以儒臣謬典軍旅幸無隕越顧宿嗜未忘間<lb/>
　　　從事于書史嵗月既久得詩文若干願為我叙<lb/>
　　　之余讀之喟然而興曰<lb/>
　　國家太平文德之盛勲臣保障安輯之功具見於<lb/>
　　　此矣惟閩襟山帯海夙稱奥區異時賊㓂奸宄<lb/>
<pb n="KR4f0034_WYG_004-28a"/>
　　　展轉遘亂文武將吏相呼尋于干戈戰陣之事<lb/>
　　　者四十餘年自<lb/>
　廟謨耆定以後郡縣及於島外絃誦徹于荒徼疆圉晏<lb/>
　　　堵文恬而武嬉由是為將帥者得以餘閒修郊<lb/>
　　　射之容講雅歌之節自澤其身于詩書六藝之<lb/>
　　　中而使一時兠鍪跗注盡脱其剽悍不戢之氣<lb/>
　　　以相與扞衞其人民而約束于軍律於戯豈非<lb/>
　　　休遇哉雖然有其遇矣而非得公之才與學則<lb/>
<pb n="KR4f0034_WYG_004-28b"/>
　　　亦不能至焉昔襄壯公之鎮西陲也久畨部嵗<lb/>
　　　時欵塞不敢馳介馬入牧於境上於時邊鄙不<lb/>
　　　聳幕府無事因而延致宿學負文譽之士如李<lb/>
　　　天生王山史諸君偕公昆仲游蒐討經史鏃礪<lb/>
　　　詩古文辭穿穴貫通學殖日富而公天資踔絶<lb/>
　　　其才力尤足以副之今集中所載詩出入三唐<lb/>
　　　格律工穏而時溢竒氣文具磊落英邁之概不<lb/>
　　　名一家即書疏酬答亦為海内所珍重藏弆何<lb/>
<pb n="KR4f0034_WYG_004-29a"/>
　　　體備衆妙一至是耶夫文章事功古難兼擅公<lb/>
　　　方垂勲名于琬琰竹帛之上而孶孳焉揚扢文<lb/>
　　　事如此豈不以遭時休明雅化翔洽將帥之臣<lb/>
　　　公侯之子孫必能折節嚮學不矜其功伐而後<lb/>
　　　可長享福禄令名於無窮則是集也公寧獨以<lb/>
　　　博洽雄視一世凡所為紹襄壯公之光烈而保<lb/>
　　　世滋大者悉于兹寓焉是用書以為序<lb/>
　　　楊瀣仙心廬集序<lb/>
<pb n="KR4f0034_WYG_004-29b"/>
　　　子之報其親也三年之喪而已乎詩曰哀哀父<lb/>
　　　母生我劬勞又曰欲報之德昊天罔極焄蒿悲<lb/>
　　　愴之意至於白首没齒而其哀未有已者人子<lb/>
　　　之心也聖人制禮準乎情酌乎義以為其勢不<lb/>
　　　得不有所止故親喪之服斷以三年而自虞祭<lb/>
　　　以内寢苫枕凷閲小祥大祥菜果醯醬食各有<lb/>
　　　節迨入禪而始淡其淡也所謂制禮不敢過也<lb/>
　　　人子之心豈其有淡於親也哉至於居廬之制<lb/>
<pb n="KR4f0034_WYG_004-30a"/>
　　　初喪則君為廬宫之大夫士䄠之既塟而柱楣<lb/>
　　　塗廬君大夫士皆宫之其義倚木為廬在中門<lb/>
　　　外東墻之下蓋古人之居廬皆廬於其家而所<lb/>
　　　謂廬於墓者無明文也雖然禮特為君大夫士<lb/>
　　　言耳生長貧賤席門穴牖其井臼牀銼雜陳於<lb/>
　　　一室之内安所得廬而倚之即不然古者大夫<lb/>
　　　三月而塟士踰月而塟塟之距朝夕奠未幾也<lb/>
　　　因不忍造次離於親側於是築室墓旁以風飡<lb/>
<pb n="KR4f0034_WYG_004-30b"/>
　　　露宿終其無已之痛雖記無明文謂之知禮誰<lb/>
　　　曰不宜瀣仙楊子天性淳孝嘗刲臂以療親疾<lb/>
　　　及罹大故日以一溢米倚哭於屋之東偏既塟<lb/>
　　　而餬口四方不得遂廬墓之志乃鈎考古今人<lb/>
　　　得行其志者自漢申屠子龍而下若干人旁摭<lb/>
　　　其事而繫之以詩題曰心廬集此與皇甫士安<lb/>
　　　作高士傳以自况者不同而其用意則良苦矣<lb/>
　　　記曰視無形聽無聲方親之生存耳目視聽常<lb/>
<pb n="KR4f0034_WYG_004-31a"/>
　　　在形聲聞見之外及親既殁而衣裳桮棬觸物<lb/>
　　　思痛固不必身在墓側然後悲哀發於胸臆也<lb/>
　　　且不嘗讀曾子之遺書乎險塗隘巷不求先焉<lb/>
　　　以愛其身是以跬步不忘父母也出言以鄂鄂<lb/>
　　　行身以戰戰一言行不忘父母也見利思辱見<lb/>
　　　惡思詬嗜欲思耻忿怒思患一發慮不忘父母<lb/>
　　　也繇斯以推楊子之為倚廬也多矣以視夫風<lb/>
　　　餐露宿於墟墓之間者儻所謂其事則異其志<lb/>
<pb n="KR4f0034_WYG_004-31b"/>
　　　則同者也嗚呼世風漓而孝道衰衰絰之中婚<lb/>
　　　姻燕饗浸滛成俗恬不知怪縉紳士大夫則有<lb/>
　　　非金革之事而訟言奪情者矣又其甚者託辭<lb/>
　　　令甲謂以私家持三年之喪而三月六月以後<lb/>
　　　服官視事輕肥出入無復有哀毁見於顔色噫<lb/>
　　　吾願以心廬之義告之<lb/>
　　　北海集序<lb/>
　　　學士遇羲鄂公既没之九年其子中舍賽君出<lb/>
<pb n="KR4f0034_WYG_004-32a"/>
　　　公所著北海詩集若干巻示予且屬予為序予<lb/>
　　　縮恧愧汗敬謝不敏比啟牘則洪文襄之序在<lb/>
　　　焉公與文襄共事呉楚間者久文襄知公為深<lb/>
　　　其序公集也簡而質信而有徴後生末學聞見黔<lb/>
　　　陋豈復能道揚萬一為公重哉嗚呼我<lb/>
祖宗朝累葉作人生材不盡崇德中頻舉制科得人尤<lb/>
　　　盛方公領鄉試第一胸中已穿貫經史巋然負<lb/>
　　　大人宿儒之望矣<lb/>
<pb n="KR4f0034_WYG_004-32b"/>
世祖章皇帝既定天下公即槖筆官禁近囬翔館閣十<lb/>
　　　有八年洊躋翰林學士兼少宗伯之職<lb/>
先皇帝雅重公文學固亟欲公秉鈞贊元日夕獻替於<lb/>
　　　㫋厦之上而自初元入闗以後命公佐籌師中<lb/>
　　　者迄無虚嵗<lb/>
　　國家大征伐如定三秦下呉越克八閩平荆楚靖<lb/>
　　　滇黔或以親藩仗鉞或以重將握符而公皆預<lb/>
　　　參帷幄定策決勝蓋自古軍旅之事必資通經<lb/>
<pb n="KR4f0034_WYG_004-33a"/>
　　　術崇信義之人秩然示三軍以禮而後其衆為<lb/>
　　　可用被廬之蒐趙衰讓於卻縠謂説禮樂而敦<lb/>
　　　詩書惟縠為可嗚呼<lb/>
先皇帝之久煩公於征鼙戍鼔問者意其在斯乎集中<lb/>
　　　所載大率使車瀏覽感時紀事之作為多昔人<lb/>
　　　謂單門寒素足不踰井閈雖藻思綺才淩轢顔<lb/>
　　　謝終難免於醯雞之誚公馬首所至幾於九土<lb/>
　　　游其八矣山川之瑰異風物之變遷悉有以激<lb/>
<pb n="KR4f0034_WYG_004-33b"/>
　　　發其磊落吞吐之氣豈區區郊寒島瘦所能彷<lb/>
　　　彿其萬一者乎至於鋪陳軍容張皇天討直與<lb/>
　　　車攻吉日江漢常武諸篇後先競響今讀之而<lb/>
　　　鐃音凱奏與大將軍躍馬涖陣處歴歴可指也<lb/>
　　　所謂進風於雅而以史兼詩者惟公有焉使天<lb/>
　　　假以大年獲觀<lb/>
　今天子休明黼黻之盛則公之詩當更有埒於巻阿<lb/>
　　　既醉之什為<lb/>
<pb n="KR4f0034_WYG_004-34a"/>
　　國家鼔吹郅治者而惜乎其止於此也讀竟留連<lb/>
　　　久之敬題末柬以歸中舍非敢曰序公之詩也<lb/>
　　　葉星期西南草序<lb/>
　　　星期與余别十二年矣性不耐為吏經嵗而拂<lb/>
　　　衣俯仰侘傺無以申冩其孤憤鬱邑之氣而一<lb/>
　　　寓之于詩頃歸自嶺南顧余于堊廬留連信宿<lb/>
　　　出示西南行草屐齒所歴既極登臨覽觀之盛<lb/>
　　　其所與酬唱往還又多海内倜儻磊落不羈之<lb/>
<pb n="KR4f0034_WYG_004-34b"/>
　　　士而詩之竒皆足以發之余讀竞驚伏顧謂星<lb/>
　　　期曰近人稱詩者多矣而傾吐懐抱大放厥辭<lb/>
　　　排哭奡兀不名一家未有與子頡頏者也請子<lb/>
　　　述所以工詩之旨可乎於是星期抵掌語余曰<lb/>
　　　放廢十載屏除俗慮盡發篋衍所藏唐宋元明<lb/>
　　　人詩探索其源流考鏡其正變蓋詩為心聲不<lb/>
　　　膠一轍揆其旨趣約以三語蔽之曰情曰事曰<lb/>
　　　理自雅頌詩人以來莫之或易也三者具備而<lb/>
<pb n="KR4f0034_WYG_004-35a"/>
　　　縱其氣之所如上摩青旻下窮物象或咲或啼<lb/>
　　　或歌或罷如泉流風激如霆迅電掣觸類賦形<lb/>
　　　騁態極變以才御氣而法自寓焉世之縳律為<lb/>
　　　法者才薾而氣荏徒為古人傭𨽻而已烏足以<lb/>
　　　語此余聞之撫几而嘆旨哉斯言足以砭俗學<lb/>
　　　之膏肓破拘攣之痼疾矣遂與促席品次古人<lb/>
　　　之詩星期持論齗齗多否而少可謂千餘年間<lb/>
　　　惟少陵昌黎眉山三家髙山喬嶽拔地聳峙所<lb/>
<pb n="KR4f0034_WYG_004-35b"/>
　　　謂豪傑特立之士餘子不足儗也余因三復星<lb/>
　　　期諸作而求其比似則鋪陳排比頓挫激昻類<lb/>
　　　少陵詰屈離竒陳言刋落類昌黎吐納衆有涌<lb/>
　　　泉萬斛類眉山縁情繪事妙入至理而自嫻古<lb/>
　　　法其才氣之縱軼寧或涉于頺放怪誕為世所<lb/>
　　　訽姗而必不肯為侷縮依傍之態甚矣星期之<lb/>
　　　學能不媿于其言而卓然自成為一家之詩者<lb/>
　　　也兹游語溪將偕孟舉呉子為宋元詩選且謂<lb/>
<pb n="KR4f0034_WYG_004-36a"/>
　　　選詩既竣即肆力于古文辭以求合乎先正作<lb/>
　　　者夫詩與文道一而已以星期之才日進而不<lb/>
　　　止更十年後東南稱文章鉅手為後起領袖者<lb/>
　　　舍星期其誰與歸余雖學殖荒落願俟星期集<lb/>
　　　成援筆而序之<lb/>
　　　畿輔志序<lb/>
　　　維我<lb/>
　　國家誕受景命中外効職文軌畢同燕京定鼎雖<lb/>
<pb n="KR4f0034_WYG_004-36b"/>
　　　踵前代舊迹而經營締造百度聿新三十餘年<lb/>
　　　以來德澤漸濡建置周宻洵足淩軼往古昭示<lb/>
　　　來兹固不恃區區形勢之勝稱天府都㑹之雄<lb/>
　　　已也在易觀之象曰先王以省方觀民設教古<lb/>
　　　巡狩方岳十二年一舉而畿内甸服則有春秋<lb/>
　　　時巡之典列國諸侯貢詩於王朝爰頒政令以<lb/>
　　　變易民俗而王畿尤為風化之首自風詩既廢<lb/>
　　　所可徴者者志乘而已志乘具則美惡昭法戒<lb/>
<pb n="KR4f0034_WYG_004-37a"/>
　　　備此在列服猶不可缺而况京師首善之地乎<lb/>
　　　方嵗壬子<lb/>
　詔允閣臣請命各省分輯志書督撫臣上之史館彚<lb/>
　　　萃編次用紀大一統之盛屬以軍興未遑蕆事<lb/>
　　　頃者海宇謐寧文字翔洽各省志次第成帙而<lb/>
　　　畿輔通志亦繕藁報竣㑹某奉<lb/>
　命填撫八郡獲受而卒業考其條目綜其義例疆分<lb/>
　　　理析部列族居粵自山川扼塞土田賦税以及<lb/>
<pb n="KR4f0034_WYG_004-37b"/>
　　　闗津郵傳城郭堡戍之沿襲與夫宦遊土著名<lb/>
　　　賢碩彦之遺蹟方土物宜禽魚卉木之産植凡<lb/>
　　　屬職方訓方之所掌道川師邍師之所頒辨皎<lb/>
　　　若眉列原委爛如以是上備<lb/>
　聖天子體國經野之資下禆大小官司承流敷化之<lb/>
　　　助信所謂綱舉目張班班可考者矣于是申檄<lb/>
　　　所司授工鋟梓裝演讐校計若干卷某幸例<lb/>
　　　得厠名卷端撰序始末竊因是有憬然滋懼者<lb/>
<pb n="KR4f0034_WYG_004-38a"/>
　　　焉燕之建都邑也遼為南京金為中都元為大<lb/>
　　　都路明改建北京數百年間歴朝規制按籍可<lb/>
　　　攷田野何以瘠何以腴軍實何以堅何以脆户<lb/>
　　　口何以贏何以縮風俗何以淳何以漓軍吏雜<lb/>
　　　糅莠良錯處或控御失術奸宄蘖芽或劑燮適<lb/>
　　　宜獄市不擾雖古今殊勢而治忽一理某與諸<lb/>
　　　君子恪秉<lb/>
　簡書撫河山之遼闊軫民庶之殷繁屬兹守土與有<lb/>
<pb n="KR4f0034_WYG_004-38b"/>
　　　均責一或失當即隕越隨之是則某所執卷三<lb/>
　　　復如涉淵冰者也是書也始于康熈十九年之<lb/>
　　　七月成于二十一年之四月縂裁官前巡撫僉<lb/>
　　　都御史于公成龍監臨提調官叅議董君秉忠<lb/>
　　　僉事呉君元萊董理官保定府知府紀君宏謨<lb/>
　　　縂修翰林院侍講郭君棻自餘分纂諸執事俱<lb/>
　　　詳書别簡云<lb/>
　　　辛未科㑹試録序<lb/>
<pb n="KR4f0034_WYG_004-39a"/>
　　　欽惟<lb/>
　皇上聖神文武光被海宇三十年於兹綱紀修明教<lb/>
　　　化翔洽殊方絶域之衆咸畏威戴德稽首嚮順<lb/>
　　　於荒遐萬里之外而庶司百職事之凜凜効職<lb/>
　　　者皆恪守尺度以奉行<lb/>
　朝廷德意將使薄海内外無匹夫匹婦不獲其所而<lb/>
　　　一時為士子者無不蒸蒸興起思驤首於<lb/>
　聖世以自踴躍於功名之路蓋大澤之霑濡久矣必<lb/>
<pb n="KR4f0034_WYG_004-39b"/>
　　　世後仁斯其時也民生日以厚民俗日以醇而<lb/>
　　　其昭融昌熾之象尤先見於士氣則遭際盛時<lb/>
　　　而以文章藻黻至治豈非儒生之厚幸歟嵗在<lb/>
　　　辛未天下貢士待試於禮部者二千五百人有<lb/>
　　　竒届期禮臣以考官請<lb/>
　上命臣玉書偕臣廷敬臣光地臣士禎同往典試事<lb/>
　　　臣學術黯陋文質無所底仰䝉<lb/>
　皇上不次拔擢回翔禁近入直<lb/>
<pb n="KR4f0034_WYG_004-40a"/>
　講筵洊歴部務進叅機宻荷<lb/>
　恩深重不克展報尺寸<hi>臣</hi>奉職無狀如此而<lb/>
　皇上猶不斥其駑下輒加驅䇿兹復委以掄才重任<lb/>
　　　臣益切大懼矣<hi>臣</hi>惟主司之所憑者士子一日<lb/>
　　　之文而已其文合於度則録之不合於度則黜<lb/>
　　　之雖其人宿負文譽而為主司者因其一日之<lb/>
　　　短黜而不録即怨謗滋起不能恤也且既已糊<lb/>
　　　名易書而或以好名懼謗之故欲稍存一揣摩<lb/>
<pb n="KR4f0034_WYG_004-40b"/>
　　　物色之見以冀倖於一旦名曰憐才其私一耳<lb/>
　　　<hi>臣</hi>誓與諸臣力戒之言者心之聲也帖括之文<lb/>
　　　雖以應制舉而其精神心術之所在或正或邪<lb/>
　　　或誠或偽未嘗不發露於議論離合之間第衡<lb/>
　　　文者不深察耳夫鬷明堂下一言叔向猶聞聲<lb/>
　　　而知其人况三試其文乎<hi>臣</hi>願與諸臣力勉之<lb/>
　　　自丙戌以來文體凡屢變矣<lb/>
　皇上加意右文人才蔚起一時英雋之士翹翹焉欲<lb/>
<pb n="KR4f0034_WYG_004-41a"/>
　　　去時文軟熟膚淺之病以古學相尚而不善學<lb/>
　　　者至以脱繩墨為髙雜稗乘為博兀奡而不馴<lb/>
　　　汗漫而無當其弊將流為蕩閑軼矩之歸而且<lb/>
　　　浸滛有離經背傳之患<hi>臣</hi>至愚鰓鰓慮之夫文<lb/>
　　　有理焉有法焉有辭焉理必依傳註法必宗先<lb/>
　　　正辭必本六經如水之有坊農之有畔不容越<lb/>
　　　也初試之日即以此意傳示諸士比至校藝則<lb/>
　　　寧質毋縟寧實毋浮寧簡毋冗寧易毋僻其為<lb/>
<pb n="KR4f0034_WYG_004-41b"/>
　　　支離謬悠之説得以詭遇而倖獲者抑已罕矣<lb/>
　　　而又於再試三試之文觀其該洽今古之學則<lb/>
　　　諸士中亦遂能分條晰縷於人品之純駁吏治<lb/>
　　　之緩急道術之源流律吕之條理歴歴指陳其<lb/>
　　　端而疏通證明其義於是<hi>臣</hi>與諸臣執卷相慶<lb/>
　　　謂天下沐浴<lb/>
　教澤之久而實學有本不諧流俗之士出於其中故<lb/>
　　　其文多卓然可觀如此人才闗乎氣運詎不盛<lb/>
<pb n="KR4f0034_WYG_004-42a"/>
　　　歟校閲凡二十晝夜得巻一百五十有六今録<lb/>
　　　其雅正者二十篇進呈<lb/>
　睿覽<hi>臣</hi>謹颺言簡端進多士而朂之曰<lb/>
　　國家今日之甄録諸士惟其文也異日畀之政事<lb/>
　　　而登用之惟其人也以為科目不足得人耶姑<lb/>
　　　無論往代即<lb/>
　　本朝五十年間由科目致身而姓名焜燿於簡册<lb/>
　　　者項背相望矣以為盡得人耶彼列上第躋華<lb/>
<pb n="KR4f0034_WYG_004-42b"/>
　　　膴一旦隕墜至於身名俱辱者亦指不勝數矣<lb/>
　　　然而用人之法終不得不重科目誠使一科之<lb/>
　　　内得一二人者樹功立名於不朽則於<lb/>
　朝廷設科取士之意已自無負但為士子者身受<lb/>
　國恩宜人人思有以自見顧安得借一二人之樹立<lb/>
　　　以自逭其責也<hi>臣</hi>願諸士各踐其先資之言本<lb/>
　　　經明行修以達於規為措注之際所謂實學有<lb/>
　　　本不諧流俗者不獨見於文字而持身服官亦<lb/>
<pb n="KR4f0034_WYG_004-43a"/>
　　　由是焉記有之曰毁方而瓦合言能與物同也<lb/>
　　　曰砥礪廉隅言不刓方以為圓也既言與物同<lb/>
　　　而又言不刓方者何也以廉隅為體以瓦合為<lb/>
　　　用特立獨行與推賢讓能二者交盡庶幾儒行<lb/>
　　　備而有禆於治理乎宋臣李沆論為治之道亦<lb/>
　　　謂勿用浮薄新進喜事之人夫浮薄喜事之人<lb/>
　　　皆其不能特立獨行推賢讓能者也諸士自勉<lb/>
　　　為經明行修而耻出於浮薄則所以為科目重<lb/>
<pb n="KR4f0034_WYG_004-43b"/>
　　　者在此所以報<lb/>
　國恩者即在此而<hi>臣</hi>等孜孜焉因言考行期仰副<lb/>
　皇上鄭重掄才之心以成<lb/>
　　國家昭融昌熾之象者亦可藉是以答<lb/>
　休命矣諸士其朂之哉<lb/>
　　　呉江縣志序<lb/>
　皇上御極之二十有二年直省大吏各奉<lb/>
　詔旨上所修通志於史館玉書承乏為禮官得次第<lb/>
<pb n="KR4f0034_WYG_004-44a"/>
　　　檢閲而府州縣志藏諸有司無寓目者知呉江<lb/>
　　　縣事郭君屬邑紳葉君星期修縣志成特郵書<lb/>
　　　京邸問序于余余受而卒業見其發凡起例綱<lb/>
　　　舉目張視明莫正學徐給事二志之舊損益各<lb/>
　　　半蔚稱定本遂不辭弇陋而為之序曰縣之有<lb/>
　　　志通志之權輿也通志紀要縣志紀詳故辭宜<lb/>
　　　該事宜博雖然義例不具持擇不嚴雖該且博<lb/>
　　　無取焉大凡物足以贍財賄利器用事足以厚<lb/>
<pb n="KR4f0034_WYG_004-44b"/>
　　　風俗備董勸則雖草木蟲魚畜牧孶息之數搏<lb/>
　　　埴輪斵良窳工拙之藝與夫井陌耕饁委巷纖<lb/>
　　　悉之務孤嫠孝婦幽憂煩寃之隠皆不厭瑣賾<lb/>
　　　籍而記之以是為盡心民瘼者之所有事若乃<lb/>
　　　琳宫梵刹倐創倐湮園林墟壠或存或没以及<lb/>
　　　諛墓頌德之文遊讌贈處之什一無繫於得失<lb/>
　　　而沾沾載諸簡䇿是亦可謂不知類矣郭君之<lb/>
　　　輯志也義例秩如寧嚴勿濫不獨資攷索抑以<lb/>
<pb n="KR4f0034_WYG_004-45a"/>
　　　寓政事焉松陵邑稱繁劇地瘵以疲其當務之<lb/>
　　　急無如水利賦税三江五湖世食其澤而害亦<lb/>
　　　因之積潦不洩沮洳彌望則農事病矣疆域延<lb/>
　　　袤四百餘里嵗輸五十餘萬版籍既定賦不容<lb/>
　　　減則民力憊矣是編裒集羣議條列便宜俾前<lb/>
　　　有可稽後有可傚所謂勤恤疾苦為一邑規久<lb/>
　　　逺之利者莫踰于此至于辨星野之躔次正疆<lb/>
　　　域之鱗錯以及搜考藝文證据軼事訂舊志之<lb/>
<pb n="KR4f0034_WYG_004-45b"/>
　　　譌而補葺其缺漏蓋兢兢乎慎之而於人物貞<lb/>
　　　義節烈之蹟品量論覈收録尤嚴夫昔人作史<lb/>
　　　稍徇愛憎輒有曲希時旨猥釋私憾之譏兹于<lb/>
　　　一邑之乘不妄毁譽進退如此豈不可為良史<lb/>
　　　之軌範而志乘之標準矣乎郭君治邑五載潔<lb/>
　　　已而惠下鋤莠而殖良其侃侃砥節不愆于職<lb/>
　　　之義悉于志見其端故曰以志寓政郭君有焉<lb/>
　　　星期穿貫諸史多聞而善斷能成郭君之美而<lb/>
<pb n="KR4f0034_WYG_004-46a"/>
　　　傳信于其鄉之後人是則可並書也謹序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0034_WYG_004-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張文貞集巻四<lb/>
</p>
<p>
</p>
  </div>
</body>
</text>
</TEI>
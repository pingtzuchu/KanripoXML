<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張文貞集卷十一</head> <lb/>
    <p>
<pb n="KR4f0034_WYG_011-1a"/>
欽定四庫全書<lb/>
　張文貞集卷十一<lb/>
　　　　　　　　　　　　大學士張玉書撰<lb/>
　誥授通奉大夫巡撫貴州兼理湖北川東地方提督<lb/>
　　　軍務都察院右副都御史个菴王公墓誌銘<lb/>
　　　康熙乙丑丙寅間王公个菴以兵部武庫郎出<lb/>
　　　知吾郡鎮江府事時余方伏處堊廬杜門屛跡<lb/>
　　　而輒聞父老之稱述公政績者無虚日曰某弊<lb/>
<pb n="KR4f0034_WYG_011-1b"/>
　　　革矣某蠧除矣某雜派停矣某被戍兵凌敓者<lb/>
　　　事得直矣曾不踰嵗令行禁止肅然以清而公<lb/>
　　　乃修葺學宫創興義塾日講求教民禮讓之道<lb/>
　　　以庶㡬古人漸摩風俗之意而初不見治郡之<lb/>
　　　繁夫京口旗民錯居素稱難治支給月饟尤太<lb/>
　　　守之専責先是領饟于藩司而藩司不以時給<lb/>
　　　往往衆口讙呶禁之弗戢甚有藉辭告貸恣行要<lb/>
　　　挾者公至郡力言於上官有請輒應給發無稽<lb/>
<pb n="KR4f0034_WYG_011-2a"/>
　　　時子是驕兵悍卒皆屛氣帖息莫敢有後言比<lb/>
　　　余在政地與文靖公同奏事<lb/>
　上顧問玉書知府王燕居官如何即奏守甚清才亦<lb/>
　　　能任事民皆感之<lb/>
　上為首肯既退而文靖公謂余曰僕方與公共事公<lb/>
　　　獨不避嫌耶余曰君父之前不敢不以實對也<lb/>
　　　時<lb/>
　聖明已深察公賢未㡬即擢任江蘇按察司使案牘<lb/>
<pb n="KR4f0034_WYG_011-2b"/>
　　　繁賾江蘇為最公聽讞無一留獄律例所在不<lb/>
　　　敢以意毫髪重輕屬吏奉公指凡所上初招獄<lb/>
　　　辭亦無敢以他請苛比骩法行私者七郡之獄<lb/>
　　　稱平甲戌夏晉湖廣布政司使是時楚省方行<lb/>
　　　鼓鑄藩司董其役而宿弊叢集官鑄之外奸鑄<lb/>
　　　倍增因而榆莢綖環十不當一上下官吏漁獵<lb/>
　　　於中莫肯摘發其事者公抗顔白督撫謂武昌<lb/>
　　　錢殽雜已極勢必不行錢滯不行則上下交困<lb/>
<pb n="KR4f0034_WYG_011-3a"/>
　　　非立罷不可條其事上之楚鑄乃罷其他收支<lb/>
　　　抑勒輸納重耗諸弊悉明示釐革州縣奏銷額<lb/>
　　　費嵗派取于民間者亦嚴諭禁絶有費即身任<lb/>
　　　之閱四載湖北藩庫無銖黍浮冐虚詭之病皆<lb/>
　　　公力也嵗戊寅<lb/>
特㫖授都察院右副都御史巡撫貴州公念黔省處萬<lb/>
　　　山之瘠地荒而俗敝非力行教養無以廣生聚<lb/>
　　　而興徳化因具疏言全黔荒田十居三四屢諭<lb/>
<pb n="KR4f0034_WYG_011-3b"/>
　　　墾闢而民不輒應蓋墾經數載然後收穫所入<lb/>
　　　薄不足輸税故人懐觀望倘悉依減則寛以六<lb/>
　　　年未有不鼓舞爭赴者賦雖減重就輕田則易<lb/>
　　　荒成熟是于國税原無損也又言<lb/>
　聖朝誕敷文教徼外苖猓靡不嚮化而黔省師儒之<lb/>
　　　官尚多未備各州縣衛有初未立學宫者有有<lb/>
　　　學無官而附試他郡者請依滇南故事通省建<lb/>
　　　學設官文武童一視小學収録廪貢亦舉行如<lb/>
<pb n="KR4f0034_WYG_011-4a"/>
　　　例則人心感奮教澤自濡奏上俱如所請苗人<lb/>
　　　掠刼事所時有而有司處分特重公言諸苖供<lb/>
　　　辦徭賦非野苗可比特一旦負罪而竄入叢篁<lb/>
　　　深箐難以立禽倘即議有司降黜去官則人才<lb/>
　　　可惜且罰既重諱盗者必多請依常例限年追<lb/>
　　　緝庶盜可捕而民生益安章下九卿廷議亦從<lb/>
　　　公言而公又時頒條教飭州縣官吏無縱奸人<lb/>
　　　詐索土司以啟爭端尤得拊循苗人根本之至<lb/>
<pb n="KR4f0034_WYG_011-4b"/>
　　　計鎮寧州民曹邦傑妻張夫亡從死法不應旌<lb/>
　　　公力為之請謂地介荒服節烈罕聞張氏敦篤<lb/>
　　　倫常實可矜憫伏冀破格表一婦之完貞以勵<lb/>
　　　全黔之風節<lb/>
　上特恩許之四方咸傳誦焉公于邊地民生吏治悉<lb/>
　　　心籌畫以次見之設施越三載勞瘁倍至忽感<lb/>
　　　疾咯血盈盂遂以乞骸章上一時制府提閫僉<lb/>
　　　言撫臣正已率屬吏畏民懐一人之去留實係<lb/>
<pb n="KR4f0034_WYG_011-5a"/>
　　　巖疆之休戚隨有<lb/>
　㫖命供職如舊衆皆慰悅公力疾視事復二載有餘<lb/>
　　　而痰𠻳轉劇四十二年秋更申前請<lb/>
　詔迺允致仕去黔之日逺近軍民苖猓遮道拜送見<lb/>
　　　公形容癯瘠輒相顧泣下公亦為灑涕以别蓋<lb/>
　　　遺愛至今不忘也宛平王氏族望鼎盛世徳相<lb/>
　　　承余于文靖公志中書之詳矣公顯考太子太<lb/>
　　　保禮部尚書文貞公諱崇簡以子文靖公熙貴<lb/>
<pb n="KR4f0034_WYG_011-5b"/>
　　　加贈太子太傅保和殿大學士妣梁夫人累贈<lb/>
　　　一品夫人生母周夫人以公貴贈淑人文貞公<lb/>
　　　生六子長即文靖公次湖廣桃源令槱次巡撫<lb/>
　　　浙江副都御史然次金衢道㕘議照次即公諱<lb/>
　　　燕字子喜个菴其號也又次則公同母弟刑部<lb/>
　　　員外郎黙公兄弟友愛至篤自黔中還時員外<lb/>
　　　君方僑寓金陵因往就醫居半載始入京師時<lb/>
　　　文靖公初逝公見余深嘆同氣六人存者僅半<lb/>
<pb n="KR4f0034_WYG_011-6a"/>
　　　惟余兄弟之戚亦與公同相對太息者久之余<lb/>
　　　忝辱公世講公在黔中數千里致書締姻好因<lb/>
　　　以杭州守第五弟女許字于公子克慎公嘗欲<lb/>
　　　携令子就婚于杭並省兄中丞公于官署乃此<lb/>
　　　願未遂一夕疾作竟致不起可深痛哉公卒以<lb/>
　　　康熙四十七年七月十二日距生順治九年十<lb/>
　　　月七日享年僅五十有七元配張夫人利津知<lb/>
　　　縣諱文熿女繼袁夫人巡撫山東工部尚書諡<lb/>
<pb n="KR4f0034_WYG_011-6b"/>
　　　清獻諱懋功女子七人克寛前卒張夫人出克<lb/>
　　　慎克修及㓜子如玖袁夫人出如珽如珪如璋<lb/>
　　　側室出女九人孫二人希曾守曾公長于詩前<lb/>
　　　後集若干巻奏牘之文條鬯剴切皆公所手定<lb/>
　　　公事業彪炳惠澤在人而立身行己無愧無怍<lb/>
　　　所獨惜者未登大年耳而公亦何憾焉兹以四<lb/>
　　　十八年十二月某日卜塟宛平縣骨香山社之<lb/>
　　　新阡克慎奉袁夫人命來乞余銘不敢辭銘曰<lb/>
<pb n="KR4f0034_WYG_011-7a"/>
　　　文貞文靖艱哉纘武英姿懋紹不藉華膴初守<lb/>
　　　京峴百榖膏雨屹屹崇祠大江之滸平刑于吳<lb/>
　　　核賦于楚黔山際天遄往開府農耨蒿萊士藝<lb/>
　　　榛莽椎髻者苗亦歌且舞引疾言旋如嬰失乳<lb/>
　　　遺澤未沬如日長煦史册大書名莫與伍爰勒<lb/>
　　　碑版貽示來許<lb/>
　誥授光禄大夫内秘書院學士張佳公墓誌<lb/>
　　　余為史官時今侍御賽君方官中翰屬余叙其<lb/>
<pb n="KR4f0034_WYG_011-7b"/>
　　　先公所為北海集余自惟晩學後進得挂名于<lb/>
　　　公文字中以為生平之幸及今二十餘年矣賽<lb/>
　　　君復以公墓石之文鄭重相屬蓋公之初塟在<lb/>
　　　都城北之關西庄繼兩夫人祔塟改塟于城外<lb/>
　　　之宋公庄復以地勢卑濕改塟于盧溝橋西之<lb/>
　　　太平橋先達鉅公傳誌之文載公之行事者備<lb/>
　　　矣余更何贅辭惟掇取諸公所叙録有關于公<lb/>
　　　建樹之大節者序而誌之並以誌改塟之嵗是<lb/>
<pb n="KR4f0034_WYG_011-8a"/>
　　　則賽君之所以顯其親于有永者也按公姓張<lb/>
　　　佳氏諱鄂貌圖字麟閣遇羲其號也自始祖以<lb/>
　　　下世居長白山鄂莫和索洛之地逓傳至曾祖<lb/>
　　　諱瓜喇始遷輝發祖諱代廕布禄又遷葉赫南<lb/>
　　　地名張尼和樂居焉父諱吳巴泰母覺羅氏及<lb/>
　　　公貴曾祖祖考皆贈光禄大夫妣皆贈一品夫<lb/>
　　　人公體貌魁傑屹如嶽峙㓜善騎射稍長即嗜<lb/>
　　　經史恭遇<lb/>
<pb n="KR4f0034_WYG_011-8b"/>
太祖髙皇帝肇基東京嚮用英俊之士公輒講求文武<lb/>
　　　大畧以冀為<lb/>
　　國家異日之用毎搆一編硏索窮日夜久之才譽<lb/>
　　　蔚起<lb/>
太宗文皇帝崇徳改元益尚儒術嵗戊寅拔公一等秀<lb/>
　　　才<lb/>
賜布帛時<lb/>
召見講譯書史辛巳初設制科公應舉居第一<lb/>
<pb n="KR4f0034_WYG_011-9a"/>
賜頂帶選入内院校譯㑹典順治元年冬<lb/>
世祖章皇帝入關定鼎公與扈從旋授秘書院侍讀奉<lb/>
命編纂<lb/>
兩朝實録書成賚白金文綺又譯通鑑及詩禮二經于<lb/>
　　　凡草木鳥獸之名器物象數之實考辨精核能<lb/>
　　　補箋疏所未逮公博洽載籍兼通兵家言諳習<lb/>
　　　韜畧<lb/>
　　廟堂知公才能以經術贊軍務于是<lb/>
<pb n="KR4f0034_WYG_011-9b"/>
　　大師所至皆命公偕行流冦李自成既從一片石<lb/>
　　　潰奔餘黨直趨關中公從和碩豫親王師追擊<lb/>
　　　于潼關大破之遂平陜洛嗣江南兩浙以次削<lb/>
　　　平屢用謀策制勝公之功為多<lb/>
　優詔褒美特加錫賚三年從征南大將軍多羅貝勒<lb/>
　　　征閩說降其巨帥鄭芝龍事聞<lb/>
　賜文綺八良馬二四年從和碩鄭親王征川湖所嚮<lb/>
　　　底定辰沅九溪十二土司暨生苗猺獠悉先後<lb/>
<pb n="KR4f0034_WYG_011-10a"/>
　　　受撫八年師還進宏文院侍讀學士兩遇<lb/>
　覃恩授通議大夫加拖沙喇哈番又加拜他喇布勒<lb/>
　　　哈番是年秋充順天考試官取士七十人後多<lb/>
　　　至顯官十年進内秘書院學士復從和碩安親<lb/>
　　　王出塞征喀爾喀部落收服其衆十一年以閩<lb/>
　　　海梗化復從鄭親王世子率師進討黄梧來降<lb/>
　　　修築漳泉郡縣凡十四城而濱海諸路以安十<lb/>
　　　四年<lb/>
<pb n="KR4f0034_WYG_011-10b"/>
　覃恩累進光禄大夫加一級明年改中和殿學士兼<lb/>
　　　禮部侍郎仍帶加一級又從多羅信郡王進取<lb/>
　　　雲貴深入其阻百蠻皆就撫自此海宇一統<lb/>
　朝廷盛徳無所不震叠矣十八年復改内秘書院學<lb/>
　　　士是年秋班師道感寒疾以十二月二日卒于<lb/>
　　　天津之楊村年四十有八<lb/>
　上震悼<lb/>
　遣官諭祭賜金五百兩造塟廕二子入監讀書長即<lb/>
<pb n="KR4f0034_WYG_011-11a"/>
　　　今侍御賽圖由内閣中書歴中書科掌印中書<lb/>
　　　改監察御史次賽良今官三等侍衛公當國之<lb/>
　　　初以著作謨議為一代文臣領袖而自入關以<lb/>
　　　後馳驅兵間者十有餘年歴秦楚江浙甌閩滇<lb/>
　　　黔萬餘里蠻烟瘴霧之區叢篁深箐之域無所<lb/>
　　　不經躍馬涖陣摧堅折鋭之事無所不預戰守<lb/>
　　　攻取擒縱勦撫之機宜無所不備行間飛書馳<lb/>
　　　檄以及箋表露布皆磨盾立辦而又以其餘力<lb/>
<pb n="KR4f0034_WYG_011-11b"/>
　　　登臨覽觀感時物紀風土錯載于篇什詠歎之<lb/>
　　　内如所遺北海集其什伯之一二也而生平建<lb/>
　　　樹之鴻駿亦畧見于此矣<lb/>
　誥贈奉政大夫内宏文院侍讀田公墓誌銘<lb/>
　　　太學生田子惟冀與其弟孝㢘惟兖持其王父<lb/>
　　　贈大夫行述泣而白于余曰先侍讀之易簀也<lb/>
　　　有墜言焉曰吾死而不克葬吾父無以逃于公<lb/>
　　　羊子過時之誅小子識之速營葬以竟吾志葬<lb/>
<pb n="KR4f0034_WYG_011-12a"/>
　　　則志墓之文必乞之髙陽夫子夫子知吾之欲<lb/>
　　　歸而以預修<lb/>
　　國史未逮也惟冀等敢以先人之命請蓋贈大夫<lb/>
　　　之殁距侍讀之殁十有五年矣丙午丁未間侍<lb/>
　　　讀嘗欲以歸葬具牒乞假㑹<lb/>
　召入史館不果庶㡬<lb/>
　　國史之竣則酬所願焉不謂其遽逝也按田先世<lb/>
　　　居固安縣張華村東捍社系逺不可考前明永<lb/>
<pb n="KR4f0034_WYG_011-12b"/>
　　　樂間有諱旺者以軍功為遼東東寧衛掌印指<lb/>
　　　揮同知子孫世襲遂家于遼五傳諱鉞居次不<lb/>
　　　當襲用經營起家鉅萬鉞生大成為邑庠生大<lb/>
　　　成生養民貢入太學前明萬厯中歴仕至兖州<lb/>
　　　府魯藩䕶衛經歴卒于官葬城東南自是家于<lb/>
　　　兖經歴三子長生璧襲世職次即贈大夫諱生<lb/>
　　　蘭字馨野年十六經歴筮仕日照縣簿隨入闗<lb/>
　　　性嗜讀書經歴為延山左知名士蘇君某相君<lb/>
<pb n="KR4f0034_WYG_011-13a"/>
　　　某與公日相鏃礪公氣益鋭文益奇二君皆遜<lb/>
　　　謝以為不及後二君相繼成進士而公因僑寓<lb/>
　　　不得應試迄無所成就經歴既即世家計中落<lb/>
　　　生璧以襲職宦逰于外十餘年未嘗一至兖旅<lb/>
　　　舍環堵食指日衆一切悉公經紀之公與生璧<lb/>
　　　異母璧母為白太孺人公母為陳太孺人公善<lb/>
　　　事兩母色養備至白疾篤公親侍湯藥目不交<lb/>
　　　睫者月餘及卒喪祭盡禮撫兄子如己子推甘<lb/>
<pb n="KR4f0034_WYG_011-13b"/>
　　　讓肥㓜而育長而教卒無倦色前明末盜賊蠭<lb/>
　　　起公孤踪客寄不遑寧處于是裹衣南徙展轉<lb/>
　　　于淮隂秦郵廣陵之間所至不數月覺有變旋<lb/>
　　　復他去既去而其地輒往往多故以故人咸服<lb/>
　　　公之智而又嘆公盛徳食報雖坎壈百折而能<lb/>
　　　自脱于難也繼遷江寧適當鼎革之㑹<lb/>
　王師南下羣不逞之徒乗亂伺釁日尋戈矛以修復<lb/>
　　　私怨豪帥馬某所𨽻士卒素不馴一時爭欲甘<lb/>
<pb n="KR4f0034_WYG_011-14a"/>
　　　心而公有鄊人某亦𨽻馬戲下一夕携其家數<lb/>
　　　十口奔詣公避害公納焉或持械大呼于門曰<lb/>
　　　速出之可免禍不則汝家立虀粉矣公曰彼雖<lb/>
　　　非張儉我獨不能為孔文舉耶不聽諸亡賴亦<lb/>
　　　稍稍散去比事定絶口不復言蓋公平生行事<lb/>
　　　仗義負氣大率如此嵗丙戌復自江寧卜居廣<lb/>
　　　陵杜門課讀以累葉未竟之志朂諸子辛卯侍<lb/>
　　　讀舉順天鄊試壬辰㑹試中式聞捷且喜且悲<lb/>
<pb n="KR4f0034_WYG_011-14b"/>
　　　曰恨不及吾父見之侍讀未及與<lb/>
　　大廷之對趣歸省覲公相見益喜未㡬疾作疾既<lb/>
　　　革猶強起叩陳太孺人寢門問安顧謂侍讀曰<lb/>
　　　汝曹善慰白頭之心則吾死瞑目矣越一日遂<lb/>
　　　卒公生于前明萬厯丙申十二月初五日卒于<lb/>
　皇清順治壬辰七月初九日年五十有五嗚呼俗之<lb/>
　　　敝也家庭骨月或相背負若行路而况其為門<lb/>
　　　以外乎公孝友篤行至老不衰如鄊人避難一<lb/>
<pb n="KR4f0034_WYG_011-15a"/>
　　　事存活數十口呼吸之命于危疑臲卼之中豈<lb/>
　　　非太史公所云天下之隂徳宜享祀十世者乎<lb/>
　　　三十年以來衣冠氏族轉而為欒盈之敗若敖<lb/>
　　　之餒者比比皆是而公藏仁賫後歴久益昌侍<lb/>
　　　讀既貴且顯而諸子若孫方踵起未艾是亦可<lb/>
　　　以觀天道矣配孫氏文學諱某公女勅封太安<lb/>
　　　人子三人長即侍讀麟戊戌二甲進士歴官編<lb/>
　　　修司業内宏文院侍讀娶孫氏次彲廩例監生<lb/>
<pb n="KR4f0034_WYG_011-15b"/>
　　　娶劉氏次騶太學生聘翁氏孫五人長惟冀廪<lb/>
　　　例監生娶劉氏次惟兖癸卯舉人娶劉氏次惟<lb/>
　　　徐郡庠生未聘次惟揚聘范氏次惟荆聘蕭氏<lb/>
　　　女孫三人曾孫三人長之譽次之雋次之髦以<lb/>
　　　某年某月某日葬于某原銘曰京兆望族厥生<lb/>
　　　偉人肇遷自東寢跡廣陵食貧躓險歴困益亨<lb/>
　　　天嗇爾遇惟徳永存枝豐蕚跗實䕃本根語曰<lb/>
　　　不於其躬則於其子孫爰作斯銘用表君之墓<lb/>
<pb n="KR4f0034_WYG_011-16a"/>
　　　門<lb/>
　　　文學李君暨周孺人墓誌銘<lb/>
　　　棗強文學李先生殁後三十年其子公旋名履<lb/>
　　　祥與余同舉順治十八年進士又八年先生原<lb/>
　　　配周孺人没康熙九年春公旋遣使持狀來長<lb/>
　　　安屬余為祔葬銘且曰祥不幸八嵗喪父時兩<lb/>
　　　兄渉訟于外㡬不克襄大事賴母氏營葬縣棺<lb/>
　　　而封不設碑繂今吾母又棄藐孤逝矣卜某月<lb/>
<pb n="KR4f0034_WYG_011-16b"/>
　　　某日啟先大人壙奉吾母祔焉乞吾子為文以<lb/>
　　　蔵識幽官感且不朽余聞之少不誄長又學殖<lb/>
　　　荒落愳不能為先生導揚徳<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>于萬一因重違<lb/>
　　　千里寓書之意不敢辭謹損益來狀而為之誌<lb/>
　　　按狀先生諱維聰字足臨先世江南之句容人<lb/>
　　　前明洪武間有軍功而御賜麤喇李者來棗強<lb/>
　　　家焉遂為棗強巨姓數傳至文林郎南城兵馬<lb/>
　　　副指揮省吾公是為先生父先生生而噐宇凝<lb/>
<pb n="KR4f0034_WYG_011-17a"/>
　　　重自㓜無子弟之過弱冠括羽鏃礪肆力於經<lb/>
　　　史不為老生俗儒剽竊塗塈之學尤嗜讀班氏<lb/>
　　　書故其為文雄渾灝演卓然成家既補弟子員<lb/>
　　　旋食餼試輒髙等四方文學知名之士絡繹訂<lb/>
　　　縞帶交其所辨論皆經世大畧凡古今地理官<lb/>
　　　制河漕錢榖與夫武備之強弱設防之要害無<lb/>
　　　不涵肆穿貫如數一二時太史楊崑阜梅長公<lb/>
　　　兩先生負海内人倫之望重交遊慎許可先生<lb/>
<pb n="KR4f0034_WYG_011-17b"/>
　　　親執經其門兩先生深器重馬屢試棘闈不得<lb/>
　　　志而去之泊如性至孝省吾公司南城偶遘疾<lb/>
　　　先生聞之兩日夜馳數百里至京邸親侍藥餌<lb/>
　　　疾愈而後返嗣遭兩艱哀毁盡禮篤念宗誼族<lb/>
　　　有嫠婦無所歸厚遺之衣食貧不能自贍者鬻<lb/>
　　　周孺人簪珥給之其他婣睦戚黨大抵類是夫<lb/>
　　　世衰俗薄重利而輕義劉孝標所謂不費半菽<lb/>
　　　落一毛而坐視三黨之困窮者比比皆是而先<lb/>
<pb n="KR4f0034_WYG_011-18a"/>
　　　生以一諸生勉強好施老而不倦豈非所稱古<lb/>
　　　道篤行之君子歟晩年構五一亭于舎南百武<lb/>
　　　許蒔花藝行嵗時偕二三執友浮白吟嘯率以<lb/>
　　　為常曰人生天地間須令造化生意與自家意<lb/>
　　　思盎然太虛中耳嗚呼是可以知先生之學矣<lb/>
　　　先生没而家難起内侮外訌磨牙吞噬有如沸<lb/>
　　　羮長公次公奔走牒訴無寧日餘孤㷀㷀襁褓<lb/>
　　　閱十年而後家難少息凡此十年中食荼集蓼<lb/>
<pb n="KR4f0034_WYG_011-18b"/>
　　　搘拄門戸不至有尺寸中落者皆周孺人力也<lb/>
　　　孺人為故城文學純吾公女大司馬衛陽公女<lb/>
　　　孫年十七于歸先生廟見後攻苦操作力以世<lb/>
　　　俗女子貴倨之習為閨門戒尊章繼逝相夫子<lb/>
　　　經營䘮𦵏先生沒日夜督課季子涕泣語之曰<lb/>
　　　而父力學不逢年今已矣終父之志是在小子<lb/>
　　　辛丑公旋成進士孺人怡然色喜曰未亡人可<lb/>
　　　報夫子于地下矣公旋以選人需次家食侍養<lb/>
<pb n="KR4f0034_WYG_011-19a"/>
　　　者八年孺人惓惓以家世清白為訓卒之前夕<lb/>
　　　猶諈諉教戒夜分不寐及旦竟無疾而逝年八<lb/>
　　　十有九嗚呼當前明之末季吏道雜流品淆矣<lb/>
　　　脂韋訿潝之徒皆得掇拾青紫以先生藴道抱<lb/>
　　　徳身負不覊之材而鬰鬰終老曾不得少見設<lb/>
　　　施于世歴今四十年曩之碌碌負乗者已與腐<lb/>
　　　草同萎而一孀嫠撫八嵗兒讀書成進士遭遇<lb/>
　　　盛時異日將光大先人未竟之業以垂不朽顯<lb/>
<pb n="KR4f0034_WYG_011-19b"/>
　　　晦遲速之故可為三嘆也已先生生于前明萬<lb/>
　　　厯庚辰十一月十四日卒于大清康熙戊申十<lb/>
　　　二月十一日男三人長某次某次即履祥辛丑<lb/>
　　　進士候選知縣銘曰滹沱清漪恒嶽巉巗篤生<lb/>
　　　真儒外弢中完淑人作配母儀克全塗墉終畆<lb/>
　　　朂哉象賢積徳流慶片石永傳松影在地白雲<lb/>
　　　在天<lb/>
　誥授奉政大夫分守口北道山西布政使司㕘議蓼<lb/>
<pb n="KR4f0034_WYG_011-20a"/>
　　　庵袁公墓誌銘<lb/>
　　　自國家以才能課吏治於是内外大小吏皆務<lb/>
　　　矜才鬻能為踴躍於功名之道而老成明練守<lb/>
　　　正不阿鑿然欲以經術飾吏事者其功名顧反<lb/>
　　　居後此有志經世之士所不禁搤擥嘆息者也<lb/>
　　　曩日諸曹郎爭用奔走結納以洊踞津要之路<lb/>
　　　少㕘袁公蓼庵時為工部郎中獨有清直聲大<lb/>
　　　司空掌雷傅公深器重之未㡬以例出為陜西<lb/>
<pb n="KR4f0034_WYG_011-20b"/>
　　　甘山道僉事公既出而資望在公後者輒相繼<lb/>
　　　登臺省班行中咸為公稱惜而公處之恬如也<lb/>
　　　及今踰十年甫一轉官復得邉地乃未及一載<lb/>
　　　遽以疾卒不獲大竟其用豈不痛哉初公以乙<lb/>
　　　未成進士筮仕陜之乾州乾當兵燹之餘民俗<lb/>
　　　滋敝公至壹意拊循不數年流移者皆復業丁<lb/>
　　　酉分校㧞知名士六人庚子擢工部屯田司員<lb/>
　　　外明年晉虞衡司郎中公討論掌故諳習部務<lb/>
<pb n="KR4f0034_WYG_011-21a"/>
　　　胥吏歛手不敢牟毫末之利當是時滇閩間饋<lb/>
　　　餉旁午㑹山陵大工經費益不繼詔直省正賦<lb/>
　　　外毎畆暫增課一分用佐急需公職司焚帛曰<lb/>
　　　民困極矣寸縑尺縷皆閭閻膏血也力清乾沒<lb/>
　　　省金錢鉅萬他所裁抑類是既至甘甘為河西<lb/>
　　　重鎮戍防之地西海諸部覬覦大草灘比嵗闌<lb/>
　　　入牧馬者不絶復遣使請割灘地蓄志叵測康<lb/>
　　　熙九年<lb/>
<pb n="KR4f0034_WYG_011-21b"/>
　　朝命兵部侍郎科公爾往偕提督張公勇度地畫<lb/>
　　　界張公持議堅爭者不能奪大草灘卒得不與<lb/>
　　　而左右贊畫之者公之力也公與張公交驩無<lb/>
　　　間時㕘預宻謀自畫界以後西海部人不敢復<lb/>
　　　窺張掖邉境肅然甘州距西寧鎮千有餘里往<lb/>
　　　嵗協餉西寧負載轉輸蹄踵交道甘人苦之公<lb/>
　　　力請得罷主客兵待哺數千人公悉心持籌軍<lb/>
　　　得宿飽庚戌詔簡監司具才望者入為卿貳直<lb/>
<pb n="KR4f0034_WYG_011-22a"/>
　　　省合格者纔十人公名列牘中未及用辛亥升<lb/>
　　　口北道㕘議口北地确田蕪民貧而賦重前人<lb/>
　　　怵於考成謾稱嵗輸如額而逋課累積㡬以千<lb/>
　　　計其粟儲于倉者歴嵗侵漁耗蝕不可筭數非<lb/>
　　　按籍核實無以釐宿蠧顧欲求垢索瘢則失察<lb/>
　　　之罪先坐大吏大吏聞公言皆陽韙而隂阻之<lb/>
　　　公擘畫盤錯憊心罷精申旦不寐居數月食日<lb/>
　　　益損㑹閱工口外為炎熇所中疾大作旋具牒<lb/>
<pb n="KR4f0034_WYG_011-22b"/>
　　　乞休比得<lb/>
　俞㫖而公已不起公未嘗自琱琢為才能而其始終<lb/>
　　　勤事如此嗚呼如公者真可謂國之勞臣者歟<lb/>
　　　公諱州佐字左之號秋水蓼庵其别號也袁系<lb/>
　　　出漢司徒安代有聞人宋南渡後占籍㑹稽數<lb/>
　　　傳為柱南公負異才杖策㳺燕為某大將軍揖<lb/>
　　　客生二子長諱紹元為廸功佐郎累贈奉政大<lb/>
　　　夫是為公父贈大夫偕弟紹寵携貲客㳺濟上<lb/>
<pb n="KR4f0034_WYG_011-23a"/>
　　　遂家焉生五子公其季也公生九嵗而孤母周<lb/>
　　　太宜人復早逝公刻自鏃礪専精制舉業舉故<lb/>
　　　明崇禎己夘鄉試為孝㢘多奇節甲申避亂㑹<lb/>
　　　稽<lb/>
世祖章皇帝既平中原復携家還濟壬辰就髙苑縣諭<lb/>
　　　隣邑士爭從之㳺乙未禮闈家大人與分校實<lb/>
　　　得公巻秉燭擊節謂他日當以經術名世今言<lb/>
　　　驗矣余與公稱世講常北面事公公亦以㓜弟<lb/>
<pb n="KR4f0034_WYG_011-23b"/>
　　　畜毎相對語輒娓娓竟日在甘州入覲者再為<lb/>
　　　余言邉塞要害戰備守禦狀原委顜然謂邉地<lb/>
　　　土狹農稀宜用開中法分河東鹽引三之一輸<lb/>
　　　粟河西以資軍食又宜簡練鄊勇拔置卒伍可<lb/>
　　　不待召募而坐収精鋭千餘人公之言未及効<lb/>
　　　而公不可復作矣胸中儲偫經術矻矻白首不<lb/>
　　　獨當世無深知公者而天亦若厄之可悲也已<lb/>
　　　所著有孝經注觧植香齋詩集奉天志餘四雋<lb/>
<pb n="KR4f0034_WYG_011-24a"/>
　　　等書行世生前明萬厯丙午三月十五日卒<lb/>
　大清康熈壬子十一月十四日年六十有七配童<lb/>
　　　氏誥封宜人子三顯祚庠生顯祐顯祺俱㓜撫<lb/>
　　　養子顯經公族甥也憫其孤字之女二一適魯<lb/>
　　　一適胡先公卒孫三麟獬豹女孫一顯祚既扶<lb/>
　　　公喪歸以公同年孝廉鄭君與僑所為狀謁銘<lb/>
　　　于余余辱知公者不敢辭因撰次公行事而為<lb/>
　　　之銘曰世風訿潝波流弚靡礧砢郎潜履道如<lb/>
<pb n="KR4f0034_WYG_011-24b"/>
　　　砥隂揫陽煦邉陲肅清巖闗挿天公功與京量<lb/>
　　　才百斛甫試八九讀書充宇藏仁賫後仕逾一<lb/>
　　　紀歛無遺貲我哀我友銘無愧辭<lb/>
　誥授光禄大夫工部侍郎費茂公墓誌<lb/>
　　　余嘗繙閱<lb/>
　　國史伏見<lb/>
祖宗朝鷹揚戮力之士項背相望雖當偏禆之寄其建<lb/>
　　　樹已不媿為名將而况久歴行間戰功可一一<lb/>
<pb n="KR4f0034_WYG_011-25a"/>
　　　指數者乎至於武績既茂而又洊登卿貳以清<lb/>
　　　勤盡職為<lb/>
　　國家耆舊大臣則尤前史所不能多覯者也工部<lb/>
　　　侍郎費茂公諱某長白山東巴海人公父贈光<lb/>
　　　禄公諱某當<lb/>
太祖髙皇帝龍興之初即以其族自巴海來歸越三載<lb/>
　　　嵗在甲辰而生公于興京之赫門村公天性孝<lb/>
　　　友方五六齡時母夫人為製新衣公見諸兄無<lb/>
<pb n="KR4f0034_WYG_011-25b"/>
　　　衣新者輙不肯服比及十嵗事親敬長儼若成<lb/>
　　　人且頴敏嗜學習滿書數月即貫通文義稍長<lb/>
　　　勇毅過人精騎射嘗以公事逺出忽聞父病篤<lb/>
　　　單騎遄返夜行灌莽中馬傷足僵卧公仰天號<lb/>
　　　泣曰得見吾父即死無恨奈無馬何不移時馬<lb/>
　　　起竟馳歸侍疾三日而贈公逝人以為至孝所<lb/>
　　　感越數月又遭母喪哀毁㡬滅性比喪禮既畢<lb/>
　　　遂鋭意立功名以成父志初從征旅順奪幟登<lb/>
<pb n="KR4f0034_WYG_011-26a"/>
　　　城為一軍冠大帥以一等功牌予之公曰余雖<lb/>
　　　先登尚有貫藍甲者在余前安可冐也辭讓再<lb/>
　　　三而自居二等大帥以下皆嘆異焉取安珠山<lb/>
　　　時敵軍大集公率歩軍爭先力戰大敗之守錦<lb/>
　　　州南山城敵衆夜襲我軍戰却之城得以完奉<lb/>
　　　使黑龍江收祁勒里國有招徠功取明寧逺城<lb/>
　　　衝鋒前進被鎗箭傷入闗之役率漢兵與流冦<lb/>
　　　戰大破賊兵昌平州遇敵突入敵圍被重傷猶<lb/>
<pb n="KR4f0034_WYG_011-26b"/>
　　　手殱二人生擒三人而還嗣取寶坻通州皆有<lb/>
　　　功順治元年<lb/>
特命管佐領事從饒餘郡王征山東有取勞山功又從<lb/>
　　　和碩豫親王追擊流冦至潼闗率先破賊馬軍<lb/>
　　　功居一等豫親王轉斾江南公復在軍中拔蘇<lb/>
　　　州城時敵將黄蜚合四總兵軍力拒城南公以<lb/>
　　　四十騎大敗之盡獲其戰艦鎗砲旗纛蘇州既<lb/>
　　　克蜚等復縱火攻城焚橋凡三至皆敗之自入<lb/>
<pb n="KR4f0034_WYG_011-27a"/>
　　　闗以後大小約百餘戰身中一等傷者以十數<lb/>
　　　計創瘢鱗次㡬無完膚而鋭氣未嘗少挫方<lb/>
　　本朝初克遼東罹法網者甚衆公所至安撫善良<lb/>
　　　多所全活師行數十年自臨陣誅戮外從未殺<lb/>
　　　一不辜俘纍得更生者所在皆是盖公生平仁<lb/>
　　　心為質如此又素性廉潔從下江南江西浙閩<lb/>
　　　東粤諸路皆兼領戸工兩部事軍中所獲金貝<lb/>
　　　玉貨幣大帥一委之公公悉具冊登載無銖黍<lb/>
<pb n="KR4f0034_WYG_011-27b"/>
　　　絲粒為私用者一軍稱服師旋擢工部郎中<lb/>
　　朝廷知公有守賜良田七頃居第一區嗣是修<lb/>
郊壇樂器儀仗及<lb/>
　　南苑行宫<lb/>
兩賜金幣朝服督造<lb/>
永陵工成加拖沙喇哈番<lb/>
郊配禮成加拜他喇布勒哈番天下一統又加一拖沙<lb/>
　　　喇哈番順治十六年進<lb/>
<pb n="KR4f0034_WYG_011-28a"/>
　　盛京工部侍郎<lb/>
福陵前渾河環繞時以漲溢衝損紅門屢遣官督修不<lb/>
　　　就公至董築大堤成永無水患康熙六年<lb/>
　覃恩授光禄大夫又數嵗引年致政十一年<lb/>
　聖駕東巡錫宴大政殿念公為三朝老臣特<lb/>
　召近御座以金巵酒賜之並<lb/>
　賚冠帶狐裘鞾刀諸物公毎痛兩尊人早逝愾聞僾<lb/>
　　　見追慕不忘遼陽収復後即訪善丹青者指授<lb/>
<pb n="KR4f0034_WYG_011-28b"/>
　　　繪像以祀于家廟祖父母則刻木主奉焉嵗時<lb/>
　　　朔望及春秋節序必躬親展奠年踰七十而禮<lb/>
　　　敬不衰兄弟十人諸兄皆先公卒惟第六兄<lb/>
　　　尚存公事之甚恭田宅服食車馬僕從悉推以<lb/>
　　　與之遇<lb/>
　恩廕不與已子而與兄子公山第某兄子索泰少孤<lb/>
　　　公撫育成人教以讀書成乙未進士<lb/>
　　殿試第一甲三人公上念髙曾世有隂徳而譜牒<lb/>
<pb n="KR4f0034_WYG_011-29a"/>
　　　殘缺恐年嵗久昭穆益紊遂手輯家譜垂于奕<lb/>
　　　世又撰務本家訓一書宗族中貧者衣食之孤<lb/>
　　　寡者收養之無後者春秋祭之至今子孫猶遵<lb/>
　　　行勿替康熙十六年病篤令諸子立侍榻前勉<lb/>
　　　以忠孝以三月八日坦然而逝年七十有四嗚<lb/>
　　　呼史稱鄧髙宻功髙於諸將而修整閨門教養<lb/>
　　　子孫皆可以為後世法如公之才兼文武内行<lb/>
　　　篤謹以此嫓美前賢何多讓焉子五人英山内<lb/>
<pb n="KR4f0034_WYG_011-29b"/>
　　　務府營造司郎中荆山太常寺卿青山<lb/>
　　盛京禮部贊禮官名山筆帖式天保壬午副榜孫<lb/>
　　　十五人興徳興保俱候補筆帖式徳音丙子舉<lb/>
　　　人内閣撰文中書徳玉都察院筆帖式徳隣明<lb/>
　　　玉亮徳徳新俱候補筆帖式祁蘭保貢生筆帖<lb/>
　　　式徳容生員明徳宏徳鄂紳徳琛永貞俱業儒<lb/>
　　　余與奉常公及中書君交久兹奉常公命撰次<lb/>
　　　公懿行勒於貞石不敢辭因据原傳書其事之<lb/>
<pb n="KR4f0034_WYG_011-30a"/>
　　　大者以示後人<lb/>
　　　處士鳬盟申君墓誌銘<lb/>
　　　嗚呼是為廣平處士鳬盟申君之墓君端愍公<lb/>
　　　長子也方順治壬辰癸巳間<lb/>
世祖章皇帝以節義風厲天下<lb/>
詔諸司體訪前明死節諸臣將特舉表忠封墓之典於<lb/>
　　　是諸司以故太僕寺寺丞申某名聞者章六七<lb/>
　　　上顧流傳錯互聞見異辭或誤列太僕為自縊<lb/>
<pb n="KR4f0034_WYG_011-30b"/>
　　　君聞之慮異日承譌襲舛無以徵信史乃從泥<lb/>
　　　淖徒跣千里赴京師麻衣絰帶痛哭都市具述<lb/>
　　　其先人王恭厰投井自盡狀栢鄊魏公貞庵時<lb/>
　　　在諌垣業具疏白其事㑹君至而其言益信所<lb/>
　　　司既核實遂䝉<lb/>
特恩諭祭賜墓田易名端愍一時輦下士大夫髙君孝<lb/>
　　　行爭折節與訂交余之獲交于君亦自此始君<lb/>
　　　既歸杜門奉母手父遺書且讀且泣所與㳺者<lb/>
<pb n="KR4f0034_WYG_011-31a"/>
　　　同里張命士鷄澤殷伯巖仲泓兄弟伯巖仕為<lb/>
　　　令君遺詩以耦耕招之伯巖隨棄官還君自髫<lb/>
　　　齓即嗜為詩吐納百氏不名一家而音節頓挫<lb/>
　　　沉欝激昂一以少陵為師其所以師少陵者悲<lb/>
　　　愉咷嘯無一不曲肖而非世俗掇拾字句以求<lb/>
　　　形似者所可比也丙申後持襆被為山水之㳺<lb/>
　　　余寓書于君曰蘇門孫徵君今之程伯子也君<lb/>
　　　壤地相接盍一往質之君至百泉以弟子禮謁<lb/>
<pb n="KR4f0034_WYG_011-31b"/>
　　　徵君徵君瞿然改容劇談信宿君自是獲聞天<lb/>
　　　人性命之㫖遂不復為詩比余侍養里居徵君<lb/>
　　　遺余書謂廣平天資明敏入道甚易行將易浣<lb/>
　　　花而蓮溪矣蓋君自謁蘇門以後所造駸駸日<lb/>
　　　上嘗語人曰主静不如主敬敬自靜也又曰破<lb/>
　　　得利字方能入門破得驕字方能入道又論朱<lb/>
　　　陸異同謂朱由大路遲而稳陸由便徑捷而危<lb/>
　　　其見理明而趨嚮正如此君少時才氣迅發人<lb/>
<pb n="KR4f0034_WYG_011-32a"/>
　　　多畏避之晩年器宇嚴重規言而矩行如水之<lb/>
　　　有坊帛之有幅始而憚君者繼皆傾心折服卒<lb/>
　　　之前夕猶召友語至夜分晨興閱姚江集復詣<lb/>
　　　兩弟所極論省察克治之學㑹聞客至遄歸忽<lb/>
　　　一仆而逝康熙十六年六月六日也距生前明<lb/>
　　　萬厯四十七年十一月三十日年五十有九嗚<lb/>
　　　呼蘇門既沒續其傳者無人今君逝而吾道為<lb/>
　　　益孤矣余初聞君訃即為詩哭君深以哲人既<lb/>
<pb n="KR4f0034_WYG_011-32b"/>
　　　喪吾道未興為憾閱兩月而君弟孝㢘觀仲太<lb/>
　　　史隨叔以君行畧謁銘于余余與君交誼之切<lb/>
　　　如此何忍不銘按狀君先世為晉之絳人明初<lb/>
　　　掖縣令庸始遷廣平八傳而至贈考功郎諱化<lb/>
　　　是為君祖贈考功生端愍公諱佳𦙍前明辛未<lb/>
　　　進士歴仕至太僕寺寺丞妣靳封安人君諱涵<lb/>
　　　光字孚孟一字和孟鳬盟其號也生而天資頴<lb/>
　　　異能文章年十五補邑庠生端愍公敡歴中外<lb/>
<pb n="KR4f0034_WYG_011-33a"/>
　　　君侍養時為獨多既奉端愍諱遂絶意仕進以<lb/>
　　　母命浮沉博士弟子中非其志也嵗庚子<lb/>
　詔舉孝行有司欲以君應君固辭有司不能奪辛丑<lb/>
　　　貢入成均君投牒儀部謝病歸戊申<lb/>
　詔㫖訪用隠逸魏公貞庵雅意屬君君復上書力辭<lb/>
　　　魏公咨嗟而止君出處之際侃侃中程如此著<lb/>
　　　文四巻聰山詩八巻荆園小語說杜性習圖義<lb/>
　　　利説行于世嗚呼方端愍公之殉國也太夫人<lb/>
<pb n="KR4f0034_WYG_011-33b"/>
　　　垂白在堂仲叔兩孤幼未成立公從容蹈義<lb/>
　　　一語不及于私良以身後之事有君在耳惟君<lb/>
　　　孝友篤摯喪𦵏盡禮朂兩弟讀書取科第知名<lb/>
　　　于時而自以潔修粹行見端愍公于九原之下<lb/>
　　　是父是子天實隂相之以視彼佌佌蓛蓛倖生<lb/>
　　　苟禄之徒不一傳而聲華銷歇者豈直相徑庭<lb/>
　　　已哉君娶盧氏天啟甲子舉人愜𦙍女子二䪻<lb/>
　　　頵皆君五十後所生䪻聘侍御寗公爾講女女<lb/>
<pb n="KR4f0034_WYG_011-34a"/>
　　　二一適貢監生李竒瑗一字劉徵陽以某年某<lb/>
　　　月某日葬君某鄉某原銘曰溯源自姜别為申<lb/>
　　　繇晉宅洺鐘喆人嶽嶽端愍國藎臣成仁取義<lb/>
　　　式後昆處士守道甘賤貧嘯歌白首堅松筠晩<lb/>
　　　節益渉濂洛津鑄顔者誰惟蘇門大節廪廪小<lb/>
　　　物勤道不絶物羞同塵世衰俗敝微言冺倚君<lb/>
　　　力柱狂瀾翻少微一昔星芒昏沒者已矣生沾<lb/>
　　　巾銘君墓石垂重淵千載不滅真氣存<lb/>
<pb n="KR4f0034_WYG_011-34b"/>
　　　副都統一等阿思哈哈畨又一拖沙喇哈畨巴<lb/>
　　　圖魯路公墓誌銘<lb/>
　　國家自剏造大業以迄耆定中原所謂熊羆戮力<lb/>
　　　之臣載在史冊者不可勝指其功建名立而白<lb/>
　　　首令終者固已聲施不朽若身經數十戰卒授<lb/>
　　　命於疆圉鋒鏑之間自以獲死所而無憾豈不<lb/>
　　　尤可重歟副都統一等阿思哈哈番路公以康<lb/>
　　　熙十七年殁於洞庭九馬嘴之陣<lb/>
<pb n="KR4f0034_WYG_011-35a"/>
　詔予祭葬進世秩榮哀之禮悉備蓋公為<lb/>
祖宗朝從龍舊臣能以盡瘁報國故<lb/>
　　廟堂之上特加優䘏以奨其忠嗚呼偉矣公姓納<lb/>
　　　喇氏諱路什滿洲人束髪從戎以驍勇自喜崇<lb/>
　　　徳中大師入山東之兖州公在行間率先登城<lb/>
　　　拔之因<lb/>
　賜名巴圖魯授三等阿達哈哈番順治初元隨<lb/>
　王師入山海闗擊流冦二十萬衆一敗之于一片石<lb/>
<pb n="KR4f0034_WYG_011-35b"/>
　　　再敗之于慶都以功進二等阿達哈哈番嗣流<lb/>
　　　冦潰遁而西鄜延一路所至皆賊公偕副都統<lb/>
　　　阿公喇善邀擊綏徳敗兵大破之又偕㕘領舒<lb/>
　　　公里渾擊延安歩賊七戰七克㑹賊一隻虎兵<lb/>
　　　犯陣公徒歩提戈急刺復大破之九公山之後<lb/>
　　　偵知李自成賊壘所在偕纛章京蘇公拜進薄<lb/>
　　　其營擊走偽劉侯獲自成妻子自成由此窮蹙<lb/>
　　　走死于時張獻忠據蜀久不下公奉<lb/>
<pb n="KR4f0034_WYG_011-36a"/>
命隨王師入川親擊對敵兵者二同衆軍合擊賊兵者<lb/>
　　　三或以騎卒或以歩軍所向無不摧敗順治十<lb/>
　　　六年<lb/>
　　大師征滇黔公之功在十萬﨑山者獨多偽總兵<lb/>
　　　羅大順等樹柵列鎗砲分兵拒戰多者三萬餘<lb/>
　　　少或萬餘或五千餘人公偕纛章京鄂公訥副<lb/>
　　　都統噶公褚哈鼓衆迎擊連破數營敵大潰順<lb/>
　　　治十七年彚叙功績公先以<lb/>
<pb n="KR4f0034_WYG_011-36b"/>
　覃恩歴一等阿達哈哈番進三等阿思哈哈畨至是<lb/>
　　　以累功進二等阿思哈哈番康熙初公年已六<lb/>
　　　十用老成宿望同學士雷公虎至廣東察濱海<lb/>
　　　地定界而還是時遭時承平謂不復有事兵革<lb/>
　　　逮十三年三逆煽亂禁旅四征不庭公喟然歎<lb/>
　　　曰<lb/>
　王師在野其以我為識塗老馬可乎遂隨貝勒師入<lb/>
　　　楚十七年秋以偏師取湘隂至洞庭湖之九馬<lb/>
<pb n="KR4f0034_WYG_011-37a"/>
　　　嘴風大作倉卒避風于緑林灘舟膠賊兵突出<lb/>
　　　以鳥鎗環擊舟盡碎公猶奮勇發矢石擊殺賊<lb/>
　　　十數人力竭被傷而卒七月二十八日事也康<lb/>
　　　熙二十五年追録死事進一等阿思哈哈番又<lb/>
　　　一拖沙喇哈番世襲不替公老于兵間遇勁敵<lb/>
　　　大戰二十有餘合無失利者乃一旦身入于坎<lb/>
　　　窞如此論者深惜公以名將戰殁而又謂公志<lb/>
　　　在滅賊正如漢新息侯壺頭之困適遂其馬革<lb/>
<pb n="KR4f0034_WYG_011-37b"/>
　　　裹屍還葬之素願而不必為公悲也嗚呼<lb/>
　　國家有軍旅之事而盡得如公者不以死生利害<lb/>
　　　易慮何冦賊之不殄哉公之卒距生庚戌嵗得<lb/>
　　　年六十有九塟以康熙二十二年某月日元配<lb/>
　　　某氏繼配覺羅氏喀喇氏贈封俱夫人子二人<lb/>
　　　長布納海襲世秩由一等侍衛官協領覺羅夫<lb/>
　　　人出次偏武三等侍衛喀喇夫人出孫郎圖泰<lb/>
　　　必圖盧海布納海出納善納禪偏武出偏君雅<lb/>
<pb n="KR4f0034_WYG_011-38a"/>
　　　嗜文學素未與予交一日踵門折節屬為文勒<lb/>
　　　公墓石至懃且懇余愧不能揚公之風烈而重<lb/>
　　　違偏君之意不敢辭也因件繋公功績而系之<lb/>
　　　以銘曰擐甲登陴公之職克敵死綏公之志愍<lb/>
　　　綸追䘏<lb/>
　當宁恩大書特書青史事少壯戎行經白首追奔逐<lb/>
　　　北萬餘里湘濱忽殞英雄悲波沸長疑怒决眥<lb/>
　　　穹窿<lb/>
<pb n="KR4f0034_WYG_011-38b"/>
　賜塚髙祈連雙卧麒麟安且止金書鐵劵貽爾嗣忠<lb/>
　　　臣有後永帶礪<lb/>
　　　右春坊右庶子公亮尹君墓誌<lb/>
　　國家設立太學萃滿洲英雋之士比徳藝而教之<lb/>
　　　三十年於兹矣漢士子分科入仕由國學進用<lb/>
　　　者十之二三而已滿洲人才蔚起當開制科時<lb/>
　　　間一就試于有司其他自公卿世胄以及白屋<lb/>
　　　寒畯未有不入太學而得奮跡為士大夫者今<lb/>
<pb n="KR4f0034_WYG_011-39a"/>
　　　屈指三事大僚偉然負當代名臣碩輔之望其<lb/>
　　　筮仕皆自國子生始則官祭酒司業者陶育八<lb/>
　　　旗之人才以備國家異日任使之用其責不綦<lb/>
　　　重矣乎余承乏西廂僅三月時滿司業為公亮<lb/>
　　　尹公竊覩公遇事警敏課督有程六館官胥咸<lb/>
　　　共奉其條教兩祭酒亦折節委聽焉蓋公自官<lb/>
　　　國雍歴十餘載凡規制之沿革禮教之廢興士<lb/>
　　　習之良窳材質之髙下熟識於胸中如數黒白<lb/>
<pb n="KR4f0034_WYG_011-39b"/>
　　　故久而益勤其職前後為是官者未有能及公<lb/>
　　　之盛者也公諱某公亮其字也世為滿洲人性<lb/>
　　　嗜學硏精經史丙夜不輟以文學知名于時順<lb/>
　　　治八年由國子生擢内秘書院檢討晉編修未<lb/>
　　　㡬從和碩敬謹親王軍赴湖南緣事罷職十一<lb/>
　　　年補内院七品筆帖式哈畨十二年復以譯文<lb/>
　　　詿誤罷職閱數月補内官監七品筆帖式旋升<lb/>
　　　他赤哈哈番十三年罷内官監十五年補吏部<lb/>
<pb n="KR4f0034_WYG_011-40a"/>
　　　考功司他赤哈哈番康熙元年晉考功司主事<lb/>
　　　時故總河都御史王公光裕為御史奉命察浙<lb/>
　　　江海道公偕行分察寧波一路寛嚴得宜至今<lb/>
　　　人爭述之六年晉司業八年<lb/>
　車駕幸太學㕘考故事修横經坐講之禮公講尚書<lb/>
　　　堯典首節音吐琅琅左右皆竦聽閱日以大典<lb/>
　　　成<lb/>
　賜衣一襲功令八旗官學諸生業成者嵗咨吏部以<lb/>
<pb n="KR4f0034_WYG_011-40b"/>
　　　次試職公力絶請寄一以才藝學行為衡品隲<lb/>
　　　嚴核凡所奬拔皆得人公之教寛和樂易諸生<lb/>
　　　有所陳說務使盡其意不合者以理抑之無疾<lb/>
　　　言忤色故人皆愧服十七年升右春坊庶子復<lb/>
　　　與余為同官時校譯講義公脱藁至再既疾猶<lb/>
　　　不釋手蓋公歴官精勤所至侃侃稱職如此而<lb/>
　　　聲跡顯著尤在為司業時故余述之為詳公天<lb/>
　　　性澹泊衣食無華侈喜賙人急宗族交㳺有<lb/>
<pb n="KR4f0034_WYG_011-41a"/>
　　　貧不能自振者輒捐貲為之助比及公殁三黨<lb/>
　　　之人撫棺而哭者莫不盡哀公生于某年某月<lb/>
　　　某日卒于康熙十九年某月某日某時享年若<lb/>
　　　干父某贈某母某氏繼母某氏俱誥封恭人公<lb/>
　　　事繼母盡孝中外無間言娶他他喇氏佐領額<lb/>
　　　公特禮女誥封淑人子二人長某娶内閣學士<lb/>
　　　兼禮部侍郎薩公海女繼娶刑部郎中希公福<lb/>
　　　女俱勅贈孺人又娶某氏長史佐領鄂公洛女次<lb/>
<pb n="KR4f0034_WYG_011-41b"/>
　　　㓜女三人長適户部筆帖式加一級南璽次適<lb/>
　　　吏部文選司郎中佐領陶羅次適三等侍衛薩<lb/>
　　　爾詹<lb/>
　勅授文林郎翰林院檢討申君墓誌銘<lb/>
　　　嗚呼余今日執筆而銘隨叔之墓此歐陽子所<lb/>
　　　謂惟聲與淚獨出余臆者也隨叔長於余四嵗<lb/>
　　　方順治庚子隨叔初舉孝㢘從其伯兄鳬盟寓<lb/>
　　　居京師時則今徐宫贊健庵盛禮部珍示為人<lb/>
<pb n="KR4f0034_WYG_011-42a"/>
　　　文領袖召集四方知名士讌飲城西館舍得十<lb/>
　　　有九人鳬盟最長余與隨叔最少酒半計孝㢘<lb/>
　　　甫草議論蠭起談諧閒作隨叔毅然以莊語折<lb/>
　　　之而罷隨叔與人交踈中介氣不隨俗俛仰自<lb/>
　　　應制舉時已然余一見即心韙其為人此余與<lb/>
　　　隨叔定交之始也明年辛丑同舉進士又同與<lb/>
　　　館選相得益懽越一載隨叔丁母靳太安人艱<lb/>
　　　去及服除授檢討又與余同入史局預修<lb/>
<pb n="KR4f0034_WYG_011-42b"/>
兩朝實録晨夕不間者六年余伯兄禮存以春秋舉丁<lb/>
　　　未進士實出隨叔之門余不敢復以輩行遇隨<lb/>
　　　叔而隨叔之遇余如故也康熙十一年<lb/>
實録成各<lb/>
　賜白金表裏加俸一級隨叔旋引疾歸歸十餘年每<lb/>
　　　書問至必稱疾今年春余有扈從之役遇隨叔<lb/>
　　　仲兄孝㢘觀仲于道倉卒片語謂隨叔病甚劇<lb/>
　　　比余還自留都而隨叔之訃已聞於京師數月<lb/>
<pb n="KR4f0034_WYG_011-43a"/>
　　　矣冬十一月觀仲屬其甥庶常路子庭彦持狀<lb/>
　　　謁余謂日月有期乞誌其墓嗚呼誌隨叔者莫<lb/>
　　　余宜也不敢辭隨叔諱涵昐姓申氏申之先居<lb/>
　　　山西之絳自掖縣令某始遷于平干九傳為端<lb/>
　　　愍公諱佳𦙍前明崇禎辛未進士仕至太僕寺<lb/>
　　　少卿生三子隨叔其季也生有異質動止莊栗<lb/>
　　　寡嬉戲幼隨端愍公在官舍口授之書輒成誦<lb/>
　　　端愍既殉國難鳬盟觀仲屏居隠約隨叔九嵗<lb/>
<pb n="KR4f0034_WYG_011-43b"/>
　　　方入塾而讀書明敏數年即穿穴五經為文蒼<lb/>
　　　莽灝汗有先民大家之風既登第海内士子誦<lb/>
　　　其文奉為金科玉條至今不廢詩承鳬盟指授<lb/>
　　　以少陵為宗而馳騁於近代空同大復諸家雖<lb/>
　　　時出俊語絶無纎靡妍麗之態間仿李西涯樂<lb/>
　　　府為詠史詩百餘首竒變激宕具有史法可與<lb/>
　　　西涯並驅假歸後詩益工雅自矜慎故流傳者<lb/>
　　　絶少在史館時即奮志讀史以職務間之未果<lb/>
<pb n="KR4f0034_WYG_011-44a"/>
　　　里居多暇自署程課閲三嵗而二十一史畢擇<lb/>
　　　其中忠孝節烈有關世教者薈萃成編而斷以<lb/>
　　　已意曰通鑑評語他若時代之盛衰政治之理<lb/>
　　　亂人才之消長議論之得失又别彚為一集平<lb/>
　　　居落穆少言笑及與人辨論古今抵掌數千年<lb/>
　　　事如在目前聽者皆驚伏而退其所為碑版記<lb/>
　　　序之文高古疎豁歸於簡潔嘗曰文尚體要一<lb/>
　　　泛濫則河漢無極矣其學古有得持議謹嚴如<lb/>
<pb n="KR4f0034_WYG_011-44b"/>
　　　此頃者史局肇開英雋輻輳隨叔淹雅博洽在<lb/>
　　　晉胥臣楚倚相之間而又深得班范歐陽為文<lb/>
　　　之法使之裁量是非斟酌進退則勝國一代之<lb/>
　　　史可以速就隨叔之不得與於勝國之史也豈<lb/>
　　　非史事之不幸耶故學士喇文敏公為院長一<lb/>
　　　日入奏屈指詞林人物舉隨叔姓名以對文敏<lb/>
　　　不輕許可昔同修<lb/>
　　國史知隨叔深故奏對及之隨叔勞勩在<lb/>
<pb n="KR4f0034_WYG_011-45a"/>
　　國史其得疾亦在史館時為多初<lb/>
章廟實録分月編次出于衆手首尾多衡决余助隨叔<lb/>
　　　次第讐校芟汰繁複補葺闕遺凡兩易藁始免<lb/>
　　　前後錯迕之患如是者三載每散直常至日晡<lb/>
　　　脱藁未幾㑹有<lb/>
　㫖重修<lb/>
文廟實録悉力鉤纂又復嵗餘而其勞益甚隨叔與余<lb/>
　　　素羸弱當是時年壯氣鋭勇於職業寒暑飢渇<lb/>
<pb n="KR4f0034_WYG_011-45b"/>
　　　一不以介意疾病伏於中不暇顧也今余苟幸<lb/>
　　　無恙而精力向衰視十五年以前不逮逺甚隨<lb/>
　　　叔纒綿抱疴時作時止卒至不起或者見隨叔<lb/>
　　　喜賔客嗜酒劇談夜分不輟謂失養生之宜<lb/>
　　　而病所由召實不繋此夫壯者有時而衰衰<lb/>
　　　者有時而老雖養生家不能免獨以國家有<lb/>
　　　用之才當未衰之年賫志早沒使當世不獲<lb/>
　　　見其實用此余所不能不重悼惜於斯人者<lb/>
<pb n="KR4f0034_WYG_011-46a"/>
　　　也隨叔生于前明崇禎十一年九月其卒以康<lb/>
　　　熙二十一年正月晦日年四十有五所著有西<lb/>
　　　齋詩文集若干卷評語二巻廣平府志二十巻<lb/>
　　　元配張氏贈孺人繼配鄭氏封孺人子三人顒<lb/>
　　　預頡皆諸生力學有文顒娶秦氏進士秦君璟<lb/>
　　　女繼娶張氏李氏預娶楊氏廣西按察使楊君<lb/>
　　　晙女頡娶冀氏工部尚書冀公如錫女女四人<lb/>
　　　長適冀公長男廪生植次許聘奉化知縣張君<lb/>
<pb n="KR4f0034_WYG_011-46b"/>
　　　奎昇男允元次許聘監察御史寗公爾講男倬<lb/>
　　　次幼俱鄭孺人出孫男一居郢預出孫女二顒<lb/>
　　　出者一預出者一銘曰喬松峩峩頓萎隰阿干<lb/>
　　　將鍔鍔弗試盤錯吁嗟哲人衷通履淳塵壒朱<lb/>
　　　紫肴核<lb/>
　　圖史忠臣有孤宜昌厥家華星若掲宵露中折孝<lb/>
　　　友為畬十世用耡銘石幽竁永貽後裔<lb/>
　張文貞集卷十一<lb/>
</p>
<p>
</p>
  </div>
</body>
</text>
</TEI>
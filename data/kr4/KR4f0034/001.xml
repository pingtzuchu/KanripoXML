<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張文貞集巻一</head> <lb/>
    <p>
<pb n="KR4f0034_WYG_001-1a"/>
欽定四庫全書<lb/>
　張文貞集巻一<lb/>
　　　　　　　　　　　　大學士張玉書撰<lb/>
　　　南苑賦<lb/>
　皇清御字體隂叶陽作京燕都六合殷昌闢九筵而<lb/>
　　　覲萬國象髙闕於天閶鬱彼<lb/>
　御苑肇啟朱方延袤百六十里亘以馳道繚以周牆<lb/>
　　　匪有雕文釦砌金璧飾璫與夫珍禽異獸羅弋<lb/>
<pb n="KR4f0034_WYG_001-1b"/>
　　　於絶域怪木詭石輸輦夫八方葢<lb/>
先皇帝經營天下十有八載常恐一物踰度泰而弗康<lb/>
　　　也<lb/>
　今天子斥奢靡崇儉約以纉以述嗣盛徳而益光固<lb/>
　　　陋如臣溷跡中祕擬雅合頌是惟臣職欲美作<lb/>
　　　述之形容媿未窺夫萬一繄金墉之萬雉敞南<lb/>
　　　囿之逶迤配勾陳以拱極奠坤軸而居離陸澤<lb/>
　　　擬夫瀚海芳樹爛其葳㽔入紅門而四睇儼蓬<lb/>
<pb n="KR4f0034_WYG_001-2a"/>
　　　島之遐躋其東則離宫洞啟丹甍雲矗畫檻凝<lb/>
　　　香朱扉曜旭霽景麗乎扶桑朝暾映乎若木其<lb/>
　　　西則金鋪交映玉題爭輝扶疎堤栁夾䕃宫槐<lb/>
　　　藹叢芳之如織矚昭陽之乍開于是徼道綺錯<lb/>
　　　嚴更列署海户雲屯警昏戒曙崢嶸井幹迂迴<lb/>
　　　輦路林薄村籬含烟宿霧亦有琳宫梵刹夕磬<lb/>
　　　晨鐘灌樷掩鬱精舍斜通聿丹青之相望實斥<lb/>
　　　逺之而不崇其中則有山南白鹿塞北黄羊韝<lb/>
<pb n="KR4f0034_WYG_001-2b"/>
　　　鷹臂鶻狡兎驚獐昏鴉夜啄翠羽朝翔義合乎<lb/>
　　　靈囿制陋乎長楊他若黄鸚鵡獻自闗隴白靈<lb/>
　　　烏貢自江鄉或却之而使勿進或畜之而不侈<lb/>
　　　為祥也至於大谷之梨烏椑之柹弱枝之棗房<lb/>
　　　陵之李繁容麗藻敷條布蕋産不一名彌阜被<lb/>
　　　沚繽繽乎郁郁乎皆其可薦於<lb/>
寢園而充乎嘉旨者焉爾其源泉灌注陂池交屬既玉蝀之<lb/>
　　　連雲亦晴光之如縠牽青藻之紛披散蘘荷之芳<lb/>
<pb n="KR4f0034_WYG_001-3a"/>
　　　馥遊鱗泳沫以沿波鳬雁羣飛而侣浴于時土<lb/>
　　　膏潤則百卉滋榮金風起斯嚴霜戒肅景物屬<lb/>
　　　四序以遷移惟俛仰常豁乎心目若夫晾鷹雄<lb/>
　　　築凌雲際天揭焉中峙瀏覽連綿居庸拱夫左<lb/>
　　　輔碣石倚乎東偏鑾軨玉輅㑹乗時以戾止則<lb/>
　　　輿徒羽騎咸合遝而駢闐猗歟休哉方今海㝢<lb/>
　　　清平泰階寧謐<lb/>
　天子鋭意萬幾留情史策箴宵衣儆旰食重田功息<lb/>
<pb n="KR4f0034_WYG_001-3b"/>
　　　民力曽勿事乎遊覽猶時儆夫盤逸間稽古制<lb/>
　詔舉獮苖爰駕赤驎揚青鑣朱竿耀日絳節回颷箕<lb/>
　　　張翼布結罝列矛鷹揚貔虎之儔競矜雄而角<lb/>
　　　智中黄賁育之士待窮穴以探巢爾乃鳴鉦鐸<lb/>
　　　滌貪饕馭勿詭遇射勿剪毛殺勿盡物騁勿殫<lb/>
　　　勞良用討軍實訓仁儉而非區區視捷足為超<lb/>
　　　乗較獲多為功髙也庶幾乎埓于古之蒐岐而<lb/>
　　　狩敖于斯時也文教浹武功樹濊澤旁流英華<lb/>
<pb n="KR4f0034_WYG_001-4a"/>
　　　布濩方且躋一世于春臺奠蒸黎於樂土樅周室<lb/>
　　　之鼔鐘追虞廷之干羽簪筆微臣將詠由庚頌<lb/>
　　　華黍美斯干歌湛露祝<lb/>
　聖徳之日升月恒而豈徒夸乎相如子雲之賦<lb/>
　　　璿璣玉衡賦<lb/>
　　　<hi>臣</hi>聞惟天垂象斗籥轉夫三辰惟聖乗乾皇極<lb/>
　　　符乎五紀欲法運行之不僭應觀緯度之有恒<lb/>
　　　粤攷天體常貞表儀各異自容成治厯始綜甲<lb/>
<pb n="KR4f0034_WYG_001-4b"/>
　　　子以紀年迄羲和授時爰察璣衡以齊政翳古<lb/>
　　　法之推步實後人之權輿顧代逺時更禮湮器<lb/>
　　　失宣夜有其名而無其制周髀有其説而無其<lb/>
　　　傳即求璿玉之懿規亦至嬴秦而散佚洛下閎<lb/>
　　　師其遺意聿製渾儀耿壽昌倣其成模復更銅<lb/>
　　　象張衡定儀體於八尺以漏水轉圜錢樂㕘圖<lb/>
　　　籙於諸家用新儀測景李淳風三重之法晷刻<lb/>
　　　精詳僧一行黄道之儀盈虧悉驗地輪地足至<lb/>
<pb n="KR4f0034_WYG_001-5a"/>
　　　張思訓而益増簡儀仰儀惟郭守敬為加密摠<lb/>
　　　此為璣為衡之制厥有遞増遞減之名葢古昔<lb/>
　　　步日占星肇神竒於百代而後世分宫起舍較<lb/>
　　　簡易於前人聿自<lb/>
　　興朝兼綜舊法欽惟<lb/>
　皇上性符造化徳洽神明紹二帝之心傳答天斯敬<lb/>
　　　備百王之彜憲格帝惟誠參贊成能雨暘協應<lb/>
　　　厯經屢驗器益加詳信乎指掌坤乾户牖象緯<lb/>
<pb n="KR4f0034_WYG_001-5b"/>
　　　契神機於咫尺綿玉燭於永久豈特斤斤備保<lb/>
　　　章之專官循司天之故典巳哉兹者紘網羣才<lb/>
　　　駢羅闕下抽毫<lb/>
　命賦授札掞天誠以究極隂陽斯學有根本精研象<lb/>
　　　數則語無浮夸天人應感之原理氣盈虛之故<lb/>
　　　務縷陳夫奥義必洞晰于淵微臣忝侍禁林欣<lb/>
　　　逢休運漫述拘墟之見聊攄窺管之詞蕪陋自<lb/>
　　　慚空疎滋懼賦曰<lb/>
<pb n="KR4f0034_WYG_001-6a"/>
　　　仰乾坤之昭融周寰宇而黙運成嵗功于靈樞<lb/>
　　　燭人事以垂訓遐覽古初隂陽軌順五精呈符<lb/>
　　　三光朗潤誕受圖于榮河爰協筩于時令嗣在<lb/>
　　　髙陽八風叶應載洎帝嚳五官司正中星辨于<lb/>
　　　伊耆七曜齊于帝舜于稽虞制曰璣曰衡璣設<lb/>
　　　象以環映衡窺璣而中横睠密緯之粲列雖銖<lb/>
　　　黍之畢程飾夜光以測度既規圓而體精琢良<lb/>
　　　玉以為管亦外澤而中瑩古法云亡星官失術<lb/>
<pb n="KR4f0034_WYG_001-6b"/>
　　　越有渾儀是纂是述準尺寸以經營傳璣衡之<lb/>
　　　髣髴其為體也六合外圍辰游内設指二軸以<lb/>
　　　直距燭低昂于毫末其為用也分天脊以立極<lb/>
　　　跨地平而定隅持南北之兩端激機輪如轉樞<lb/>
　　　若夫日躔黄道與赤為界半入其中半出其外<lb/>
　　　晷長至而牽牛是經景短至而東井斯届辨婁<lb/>
　　　角于春秋實二分之交㑹此日行之軌陽舒而<lb/>
　　　隂殺者也月行九道黄道則一周列四維隨方<lb/>
<pb n="KR4f0034_WYG_001-7a"/>
　　　易色經其南為朱經其西為白經其東為青經<lb/>
　　　其北為墨分内外而錯居并中道為九則此月<lb/>
　　　行之軌陽消而隂息者也至於驗五緯之凌歴<lb/>
　　　分贏縮于步躔惟金水之附日常一歳而周天<lb/>
　　　火再嵗而秉令木一終而司權填中央以主福<lb/>
　　　閲二十八嵗而一遷其間順逆留伏循環無端<lb/>
　　　伏行則急留行則延順厯而東行則合逆軌而<lb/>
　　　西行則偏此五星之度有常道亦有變愆者也<lb/>
<pb n="KR4f0034_WYG_001-7b"/>
　　　大抵日月之行以天為輻星緯之運以日為轂<lb/>
　　　天左旋而常贏日麗天而差縮天視日為有餘<lb/>
　　　日規天為不足積經嵗以為期斯日㑹天而來<lb/>
　　　復繄太隂之行緩按躔次而可推計一日之所<lb/>
　　　退常十三度而有竒月一周而交㑹實日速而<lb/>
　　　月遲惟星官之步厯謂進度為難稽指逆數以<lb/>
　　　握算若右旋其易窺倘折衷于至當實左旋其<lb/>
　　　不移夫天度有常觀象斯在天命難諶惟徳克<lb/>
<pb n="KR4f0034_WYG_001-8a"/>
　　　配昔者聖人之答幽明序五行也晝考乎日氣協純<lb/>
　　　陽象以修政積精于剛垂離照于庶事振遐覽于八<lb/>
　　　荒夕考乎月體含純隂象以修德退密洗心既内庭<lb/>
　　　之式序亦宵衣之是箴爾乃啓春令于東陸屬重華<lb/>
　　　而為木溥仁澤以噓枯配青陽以覆育秩夏令于南<lb/>
　　　訛屬熒惑而為火敷禮教以牖民範羣䝉之偏頗涼<lb/>
　　　風既至太白司金象秋令以義正肆賞善而罰淫嚴<lb/>
　　　霜乍隕辰星司水象冬令以智臨爰植綱而置紀令<lb/>
<pb n="KR4f0034_WYG_001-8b"/>
　　　行季夏中德為土四星迭運填不易矩堅大信如<lb/>
　　　金石捷令甲于風雨于是乎有治溝洫設瀦防疏<lb/>
　　　川谷謹闗梁之水政有司烜爟頒禁律改國火救<lb/>
　　　時疾之火政有戢淫邪嚴五刑誅暴慢厲五兵之<lb/>
　　　金政有掌薪蒸禁林麓司器用慎儲蓄之木政有<lb/>
　　　辨物産課樹藝定土圭度地勢之土政凡以觀文<lb/>
　　　察變協序撫辰或災沴之偶告即修救以薦馨雖<lb/>
　　　禮詳于三代實道啓于虞廷觀于命九官分庶職<lb/>
<pb n="KR4f0034_WYG_001-9a"/>
　　　儆天工協羣力罔非察惠逆于神人相璣衡而<lb/>
　　　因革此所謂欽若之淵源歴千聖而同徳也<lb/>
天祚<lb/>
　聖皇丕膺休命衍箕疇行夏正格神明盡物性握苞<lb/>
　　　符以建極召箕畢而環應惟<lb/>
　睿慮之璣衡不假器而垂鏡于時天門肅穆泰階清<lb/>
　　　平儼衆星環拱而仰紫極之威神焉百職受成<lb/>
　　　四海陶冶譬二十八宿之森列而司九州之分<lb/>
<pb n="KR4f0034_WYG_001-9b"/>
　　　野焉朝視政以勤民夜考經而省憲兩曜之旁<lb/>
　　　矚無垠而宰之以至健也軫旱潦以渙號宣幽<lb/>
　　　滯而達情五緯之代更遞旺而總之以好生也<lb/>
　　　繼自今協炁旁流嘉生蕃殖大澤沾濡聲靈允<lb/>
　　　塞固不必連珠合璧之祥五福庶徵之集然後<lb/>
　　　知郅隆臻於三五而天人接於呼吸也已<lb/>
　　　典學勤政頌<hi>有序</hi>
　　　康熙十二年三月六日<lb/>
<pb n="KR4f0034_WYG_001-10a"/>
　皇上命翰林院掌院學士臣傅達禮熊賜履集侍讀<lb/>
　　　學士以下官同試於翰林院以觀心術學問復<lb/>
　命越日各錄所為詩文以進臣伏聽惶汗退竊自念<lb/>
　　　<hi>臣</hi>經術淺薄行能無似濫竽侍從預修<lb/>
　　國史服官十三年曽無寸長微善仰禆<lb/>
　聖治萬分之一間一操筆學為詩文黭鄙牽率不足<lb/>
　　　上塵<lb/>
　睿覽伏覩<lb/>
<pb n="KR4f0034_WYG_001-10b"/>
　皇上懋紹鴻休纘承丕緒乾綱在御百度畢張數年<lb/>
　　　以來諸大典禮若<lb/>
郊壇升配<lb/>
廟享告䖍<lb/>
　　釋奠崇師<lb/>
山陵展孝嵗下蠲租之詔時沛解網之仁耕藉田而親<lb/>
　　履郊原講武事而躬擐甲胄良法美政次第舉行<lb/>
　　而又昧爽<lb/>
<pb n="KR4f0034_WYG_001-11a"/>
　御門面決幾務虛懐下問樂受盡言檢<lb/>
寶籙則奉若球圖輯羣書則旁資蒐討啟經函於祕殿<lb/>
　　　設記注於螭頭<lb/>
　宣召儒臣日親講幄猗歟休哉帝咨王儆不是過矣<lb/>
　　　夫勤政者大化之權輿典學者立政之樞紐我<lb/>
　皇上豐功駿業媺不勝書惟兹二端實為根本昔董<lb/>
　　　仲舒獻䇿於漢帝事在力行魏徵進説於唐宗<lb/>
　　　縷陳十漸臣竊惟<lb/>
<pb n="KR4f0034_WYG_001-11b"/>
　皇上日新盛徳久道化成將益光<lb/>
列聖之謨烈而躋斯世於唐虞三代之隆區區漢唐之<lb/>
　　　主無足稱也爰不揣固陋拜手稽首而獻頌曰<lb/>
　皇清耆定垂三十年仁風鬯被中外嬉恬惟<lb/>
　皇叶靈受祜于<lb/>
天九有式廓厚澤允緜赫赫大業<lb/>
祖<lb/>
宗興之奄有方夏<lb/>
<pb n="KR4f0034_WYG_001-12a"/>
世祖成之我<lb/>
　皇纘緒𢎞此丕基光燭四表寰宇樂胥纉緒維何<lb/>
　聖不自聖勉勉我<lb/>
　皇典學勤政有抑其儀有覺其行旰食勵精建中表<lb/>
　　　正聿追懿軌肇啟<lb/>
　講筵左圖右史載討載研崇正黜邪道炳星日于羮<lb/>
　　　于牆寤寐飲食日監匪逺昭事聿勤三辰洽契<lb/>
　　　丕薦馨聞雨露汪濊湛恩斯普惠兹元元曰繩<lb/>
<pb n="KR4f0034_WYG_001-12b"/>
　　　前武旱潦頻仍惟<lb/>
　帝曰咨田租嵗賜粒彼載饑四門是闢昌言是式止<lb/>
　　　輦和顔用旌厥直晰晰庭燎委懐詢謀展采錯<lb/>
　　　事協贊大猷勉勉我<lb/>
　皇功徳懋止區㝢乂安亦既覯止曰安曰乂慶浹道<lb/>
　　　豐鴻功爍徳緝熙昭融若陟修塗瞻言百里晉<lb/>
　　　日乾行慎終如始若登髙山絶巘是躋凌嵩履<lb/>
　　　岱虞肩唐隨進徳伊何存誠主敬執競自强凝<lb/>
<pb n="KR4f0034_WYG_001-13a"/>
　　　承休命成功伊何所其無逸肴核仁義斟酌道<lb/>
　　　徳運行渾元霑潤毫芒雖邇不泄雖逺不忘昭<lb/>
　　　哉嗣服純嘏有常小臣作頌敬獻<lb/>
廟堂<lb/>
　聖駕詣明太祖陵頌<hi>有序</hi>
　皇帝聖神文武羣生在宥御極二十有三載徳威燀<lb/>
　　　赫仁恩誕敷化流海表聲馳域外顧<lb/>
　時巡求莫嵗及三輔惟東南賦繁役重之地未涖<lb/>
<pb n="KR4f0034_WYG_001-13b"/>
　玉趾頻軫<lb/>
　睿懐秋九月辛夘<lb/>
　徳音既渙<lb/>
　六龍斯御肇省方於山左旋問俗於江南歌舞載塗<lb/>
　　　扶攜望幸比至江寧循視風土以明太祖陵宅<lb/>
　　　鍾山之麓咨命具儀吉蠲展奠冬十一月癸亥<lb/>
　法駕詣陵及門降輦既入升自右階入殿行三跪九<lb/>
　　　叩禮既興從殿後入神路門所司設薌几於昇<lb/>
<pb n="KR4f0034_WYG_001-14a"/>
　　　仙橋侍臣奉爵<lb/>
　上親酹酒三仍拜如前周環覽觀撫繚垣傾圯林木<lb/>
　　　翦敗申誡司香宦寺及奉陵人户守䕶勿怠越<lb/>
　　　日復降<lb/>
　諭旨追美明太祖混一區宇之功肇造基業之盛飭<lb/>
　　　地方官吏嚴督軍民禁遏樵牧春秋時享務肅<lb/>
　　　將祀事仍傳勅諸大吏以時修治惟謹於戯自<lb/>
　　　唐以後凡前代陵寢所在輒命有司典祀宋藝<lb/>
<pb n="KR4f0034_WYG_001-14b"/>
　　　祖下詔修葺史書遂侈為美談兹以<lb/>
　當代萬乗之尊特詣勝國山陵親致拜奠禮文隆渥<lb/>
　　　踰於常祀是乃千古盛徳之舉在昔帝王未有<lb/>
　　　行者行之自今日始於時垂白之叟含哺之氓<lb/>
　　　罔不感仰<lb/>
　聖仁至於流涕<hi>臣書</hi>方以銜恤抵廣陵䝉<lb/>
　恩召見於御舸之側退而見大學士<hi>臣</hi>明珠王熙翰<lb/>
　　　林<hi>臣</hi>常書朱瑪泰髙士竒具為<hi>臣</hi>言相與歎誦<lb/>
<pb n="KR4f0034_WYG_001-15a"/>
　　　久之<hi>臣</hi>自念舊史官也且備員典禮敬錄懿媺<lb/>
　　　傳信無窮<hi>臣</hi>之職也安可無紀<hi>臣</hi>竊惟<lb/>
　　國家加禮勝國其度越前代者多矣<lb/>
世祖章皇帝定鼎之初即設明諸帝守陵人户太祖陵<lb/>
　　　户凡四十人我<lb/>
　皇上纘承休徳復屢廑<lb/>
　詔旨命加守護比年<hi>臣</hi>叨侍<lb/>
　講幄備記<lb/>
<pb n="KR4f0034_WYG_001-15b"/>
　聖政明藩王墓被盜掘發法司議獄坐盜發常人墳<lb/>
　　　塜律<lb/>
　上曰明藩王不應與常人等命改坐又以章奏斥明<lb/>
　　　為廢明非是誡嗣後勿復稱此皆我<lb/>
　皇上淵識大度以忠厚化導天下至意自有書契以<lb/>
　　　來所僅見謹牽連書之用詔來禩俾知<lb/>
　大聖人行事迥絶今古如此不揣弇鄙繫以頌詞辭<lb/>
　　　曰惟<lb/>
<pb n="KR4f0034_WYG_001-16a"/>
　聖御㝢光鏡八荒經文緯武揖虞追唐苞蘖既翦烝<lb/>
　　　民胥宅絶島樹郡洪流帖席懐柔秩祀靡神弗<lb/>
　　　通<lb/>
　鑾輿時邁百靈景從澤如春敷氣靄朝燠所過賜租<lb/>
　　　經行問俗東瞻喬嶽南溯大河斾臨江左衢祝<lb/>
　　　壤歌綺麗舊都六朝遺趾蜿蜒明陵鍾阜是倚<lb/>
　　　繄明太祖功徳顯融翕受衆策芟鋤羣雄政成<lb/>
　　　惟明令肅惟㫁卜年三百規模丕煥吁嗟弓劒<lb/>
<pb n="KR4f0034_WYG_001-16b"/>
　　　於兹永藏惟我<lb/>
　　國恩嵗祀有常<lb/>
　翠華至止明禋肅戒<lb/>
　萬乗執謙歛容致拜于以酹之清酟玉罍自堂徂寢<lb/>
　　　顧瞻徘徊丸丸松栢樵蘇宜屏爰召守臣<lb/>
　天語申儆式滌蕪廢式遏踐蹂靈爽是棲維護必周<lb/>
　　　猗歟<lb/>
　聖仁加禮異代至徳如天神人並戴粤討墳索古莫<lb/>
<pb n="KR4f0034_WYG_001-17a"/>
　　　與京我<lb/>
　皇至徳遹流駿聲拜手矢頌禮臣之職史冊永垂萬<lb/>
　　　䙫欽式<lb/>
　　　馬襄武公崇祀名宦頌<lb/>
　　國家既定鼎燕都齊魯晉豫次第嚮順大江以南<lb/>
　　　瀕海諸郡邑或負其險逺嘯聚跳梁潛匿山谷<lb/>
　　　所在多有于時<lb/>
　　和碩豫親王方總六師駐金陵部署諸將勦撫兼<lb/>
<pb n="KR4f0034_WYG_001-17b"/>
　　　用惟京口實首奉正朔而四境伏莽未靖衆心<lb/>
　　　危疑一夕數驚王曰吁誰能為<lb/>
　天子安此土者僉曰非總戎馬公不可王乃謂公曰<lb/>
　　　訛言繁興久當自戢毋養亂母激變君其奉<lb/>
　天子命往撫之公受命以順治二年八月駐鎮京口<lb/>
　　　既至宣布徳意明白信順反側滌慮兆姓胥悦<lb/>
　　　京口之人倚公之師如長城信公之令如四時<lb/>
　　　畏公之威如風雷沐公之恩如膏雨疾痛呻吟<lb/>
<pb n="KR4f0034_WYG_001-18a"/>
　　　喜有攸訴忠信克遂室家以完奉職輸賦無有<lb/>
　　　後先踰年江浙既定八閩猶梗化有<lb/>
　詔命公偕禁旅聲討去之日鄉之大夫士率耆老而<lb/>
　　　謀曰公實生我徳不可忘乃建祠于大江之濱<lb/>
　　　而爼豆之嵗祀不懈公既將師入閩乗勝攻拔<lb/>
　　　十數城不旬月八郡悉平以功進提督授侯爵<lb/>
　　　駐閩者十有餘年而鄭逆抗拒海上時䦨入内<lb/>
　　　地為患康熙初元公與蕃臣分兵勦金門厦門<lb/>
<pb n="KR4f0034_WYG_001-18b"/>
　　　諸島賊竄伏臺灣明年公統水師深入烏沙援<lb/>
　　　兵不繼孤軍與賊遌㑹颶風作王師三百人殱<lb/>
　　　焉公徇節而卒事聞<lb/>
　　朝廷震悼追封一等侯世襲罔替謚襄武訃至京<lb/>
　　　口鄉之大夫士率耆老相聚而哭于公之祠今<lb/>
　天子御極之三十八年襲一等侯乾菴公公長子也<lb/>
　　　佩大將軍印開幕府于京口威惠並施軍民輯<lb/>
　　　睦閲一載郡之人拜大將軍之賜因益念公遺<lb/>
<pb n="KR4f0034_WYG_001-19a"/>
　　　愛在人于是羣博士弟子復詢于鄉大夫謀于<lb/>
　　　耆老曰公昔總戎于此非徒全我之身寧我之<lb/>
　　　家也當羽檄交馳戎馬倥偬之際公尊禮儒者<lb/>
　　　肅清學校絃歌之聲不絶于里巷至今父老猶<lb/>
　　　能稱道之是非崇祀學宫無以光顯偉烈儀刑<lb/>
　　　後人矧事久論定義所必舉乃請于督撫及視<lb/>
　　　學使者皆報曰宜遂以康熙三十九年八月四<lb/>
　　　日大將軍衮舄具儀親奉先公之主崇祀於郡<lb/>
<pb n="KR4f0034_WYG_001-19b"/>
　　　學之名宦祠軍民遮道聚觀嘆為盛事禮既成<lb/>
　　　郡之人咸願有述爰合詞而為頌曰維我<lb/>
　　國家恭承天命臣服中夏四國表正金陵僭號屢<lb/>
　　　迪弗聽阻隔聲教螳奮豕競<lb/>
　帝簡親藩天討用張爰總六師虎躍龍驤赤麾蔽日<lb/>
　　　組甲耀霜鋤逆樹順孰抗顔行維時京口實首<lb/>
　　　輸誠草竊間作羣言沸騰鳥亂而翔獸駭而奔<lb/>
　　　王命我公來拯斯人公既至止置腹推心誅止<lb/>
<pb n="KR4f0034_WYG_001-20a"/>
　　　其魁善良歡忻潤之父老當衢忭舞潤之婦女<lb/>
　　　比屋笑語若渴遇漿若饑得哺若寒挾纊若旱<lb/>
　　　獲雨昔無完衣今歌五袴昔鮮桑麻今稱樂土<lb/>
　　　公真仁者去殺勝殘我有父子恃公以完我有<lb/>
　　　室家賴公以安既骨而肉既危而存既死而生<lb/>
　　　實公之仁公之致命逺在七閩愛我潤人英爽<lb/>
　　　實憑公之哲嗣秉節斯域兩世濟美甘棠再植<lb/>
　　　服從新政益懐舊徳奉祀黌宫以光典則肅肅<lb/>
<pb n="KR4f0034_WYG_001-20b"/>
　　　豆籩神兮來格鉅典告成其儀不忒用垂奕禩<lb/>
　　　鐫之金石允矣前猷為後人式<lb/>
　　　進<lb/>
太宗文皇帝實錄表<lb/>
　　　伏以<lb/>
帝治𢎞開肇啟無疆之烈<lb/>
　聖人善述聿揚丕顯之謨<lb/>
大業炳於中天儀刑如覩<lb/>
<pb n="KR4f0034_WYG_001-21a"/>
隆猷垂於百代典冊為昭必慎編摹方成信史欽惟<lb/>
體天興國𢎞徳彰武寛温仁聖睿孝隆道顯功文皇帝<lb/>
天錫智勇<lb/>
性備中和奠山河社稷之安集禮樂車書之盛<lb/>
仁恩淪于率土<lb/>
義問訖於遐陬奮<lb/>
天討于西陲藩部咸共玉帛耀<lb/>
神威于東海島人悉隸版圖錦城凌水之師<lb/>
<pb n="KR4f0034_WYG_001-21b"/>
王靈丕赫杏岫松山之捷<lb/>
廟筭無遺締造邦家成<lb/>
高皇未竟之志勵精政事答<lb/>
上天垂祐之心列八幟而筦軍符設六曹而分衆職<lb/>
詔忠良以獻替<lb/>
勅獄訟以寛仁學校蔚興農桑用勸至誠服物大度容<lb/>
　　　人視臣僚如腹心上下聨為一體合滿漢如臂<lb/>
　　　指中外何啻一家十七載創業艱難邇安逺服<lb/>
<pb n="KR4f0034_WYG_001-22a"/>
　　　億萬禩貽謀悠逺綱舉目張在御則天下歸仁<lb/>
　　　升遐斯萬方哀痛懿軌傳之可久鴻猷美不勝<lb/>
　　　書洪惟<lb/>
　皇帝陛下<lb/>
　　峻徳克明<lb/>
　　孝思維則登生民于仁夀躋世道于升恒以經天<lb/>
　　　緯地之才兼靖亂除殘之武大經大法允符二<lb/>
　　　帝三王是訓是行茂紹<lb/>
<pb n="KR4f0034_WYG_001-22b"/>
祖功<lb/>
宗徳獨念<lb/>
文廟一朝實録曽經<lb/>
章皇帝申命重修未告成書特開史局<lb/>
　命監修總裁纂修盡蒐石室之編博討琅函之祕敷<lb/>
　　　揚<lb/>
徳媺務本末之畢該纂述<lb/>
訓辭期精微之具悉事有關於憲典雖細不遺<lb/>
<pb n="KR4f0034_WYG_001-23a"/>
　　　法既備乎勸懲繄繁必録凡屬用人行政<lb/>
　　　之標準與夫保邦制治之規模咸燦著于日星<lb/>
　　　俾永貽為龜鑑屢經讐勘遂歴嵗時恭成<lb/>
太宗文皇帝實錄合目錄凡例滿洲䝉古漢人名若干<lb/>
　　　巻繕寫進<lb/>
　　呈<hi>臣</hi>等恭際昌期同膺盛典學慚倚相獲覩<lb/>
　　昭代之藏書才遜胥臣幸聞<lb/>
　　本朝之故事止攄蠡測管窺之見嘗嘆繪天賦海<lb/>
<pb n="KR4f0034_WYG_001-23b"/>
　　　之難俯竭寸衷用資<lb/>
　　乙覽伏願<lb/>
　　慎修思永<lb/>
　　主善為師<lb/>
　　覲家法于羮牆益光前烈<lb/>
　　闡心傳於簡冊式裕後昆<hi>臣</hi>等無任瞻<lb/>
　天仰<lb/>
　聖激切屏營之至謹奉<lb/>
<pb n="KR4f0034_WYG_001-24a"/>
　　表隨<lb/>
　　進以<lb/>
　聞<lb/>
　　　擬<lb/>
　上命開館纂修<lb/>
世祖章皇帝實錄羣臣<lb/>
　　謝表<hi>康熙六年</hi>
　　　伏以<lb/>
<pb n="KR4f0034_WYG_001-24b"/>
聖啟聖而垂謨方䇿與球圖並重<lb/>
　治師治以紹烈舊章偕星日俱輝<lb/>
　　掖左分曹萃羣才於館苑<lb/>
　　禁中給札董成帙以嵗時誦<lb/>
　綸誥者知覲光揚烈之方殷預校讐者嘆繪天賦海<lb/>
　　　之不易書垂百世道炳千秋<hi>臣</hi>等誠惶誠恐稽<lb/>
　　　首頓首上言竊惟王者卜世卜年開創裕守成<lb/>
　　　之業嗣主肯堂肯構明述兼聖作之功舜協堯<lb/>
<pb n="KR4f0034_WYG_001-25a"/>
　　　文繼統即以繼道啟承禹服傳子不異傳賢風<lb/>
　　　愆訓比盤銘湯孫是凜几杖箴同官誥姬序永<lb/>
　　　承帝紀肇始于馬遷非僅一朝國史漢書續成<lb/>
　　　于班氏亦從舊籍網羅葢分左右以注起居昉<lb/>
　　　自古昔而繫年月以為實錄起自蕭梁嗣是代<lb/>
　　　有成編不免人滋異論宗尚書者曰宜多隠惡<lb/>
　　　法春秋者曰必須直辭輯當代之書較之筆削<lb/>
　　　前人其體原别載目前之事比於是非往轍其<lb/>
<pb n="KR4f0034_WYG_001-25b"/>
　　　勢倍難敘昌宗誘證元忠呉競被銜于執政紀<lb/>
　　　貞元横開宫市韓愈受嫉于宦官誣謗宣仁賴<lb/>
　　　紹興中之命官刋定諱言遜國歎永樂初之開<lb/>
　　　局重修其他耳食傳訛難以枚舉自非心術持<lb/>
　　　正誰為折衷重用丁寧庶裨<lb/>
　　乙覽兹葢伏遇<lb/>
　皇帝陛下<lb/>
　奉三主鼎<lb/>
<pb n="KR4f0034_WYG_001-26a"/>
　乗六御乾<lb/>
　玉冊金書崇奉<lb/>
兩宫之懿號<lb/>
　黄琮蒼璧合告<lb/>
三后以升禋業已繼序不忘丕承無缺獨是<lb/>
太祖<lb/>
太宗之寶籙巳為<lb/>
　文子<lb/>
<pb n="KR4f0034_WYG_001-26b"/>
　文孫之典刑而中原定鼎之規未遑編次斯卜世貽<lb/>
　　　謀之善急待闡揚洪惟<lb/>
世祖章皇帝<lb/>
受命而撫萬邦<lb/>
奠基以成一統<lb/>
學宗湯武聖敬格于天人<lb/>
孝嫓虞周睿慮嚴于郊禘語文徳則梯山航海之衆重<lb/>
　　　譯來朝紀武功則水西日南之鄉指戈皈命召<lb/>
<pb n="KR4f0034_WYG_001-27a"/>
　　　諸臣而入對午朝清問時殷憫庶獄之非辜一<lb/>
　　　嵗詔書屢下最闗心者用人行政之大計至隠<lb/>
　　　念者水旱盜賊之頻仍億萬載宗社無疆總厪<lb/>
　　　宵旰十八年綢繆未雨坐致昇平<lb/>
聖謨美不勝書國乗久而能述爰開史局<lb/>
　特簡儒臣盡出秘編用資旁引始崇徳癸未之秋仲早<lb/>
　　　知天命攸歸訖順治辛丑之春正永痛人心遏<lb/>
　　　密八年前功歸負扆而議禮制度曽不敢以闇<lb/>
<pb n="KR4f0034_WYG_001-27b"/>
　　　奸八年後柄握<lb/>
宸衷而夕側朝嬰原不妨于獨斷推之柱下仗前之語<lb/>
　　　誰非創業垂統之謨大兵則書大沴則書大爵<lb/>
　　　賞則書須發凡以起例所見異辭所聞異辭所<lb/>
　　　傳聞異辭務存信而闕疑參訂責在總裁編輯<lb/>
　　　司存分纂<hi>臣</hi>等丹心素矢青管懐慚夙事<lb/>
先皇憶侍<lb/>
天顔于南海西苑新隨朝列頻檢舊章于庶府諸司龍<lb/>
<pb n="KR4f0034_WYG_001-28a"/>
　　　馭雖遙燕貽如昨讀彌留之一詔不知涕泗何<lb/>
　　　從仰<lb/>
靈爽于在天但覺涓埃無補開編者此日儼如覩雲漢<lb/>
　　　之章授札者幾人敢不慎丹青之筆伏願<lb/>
　克明峻徳<lb/>
　永言孝思<lb/>
　螭頭設記注之官<lb/>
　鰲禁啟經筵之幄<lb/>
<pb n="KR4f0034_WYG_001-28b"/>
　念終始典于學時披商説之篇<lb/>
　於緝煕單厥心允協周成之徳儼在廷之陟降不必<lb/>
　　　追弓劒于橋山守良法為箕裘非徒奉衣冠于<lb/>
　　　原廟庶幾<lb/>
祖功<lb/>
宗徳垂世則世法之休而帝治王猷頌如升如恒之盛<lb/>
　　　矣<lb/>
　張文貞集巻一<lb/>
</p>
<p>
</p>
  </div>
</body>
</text>
</TEI>
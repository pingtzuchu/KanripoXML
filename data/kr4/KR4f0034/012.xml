<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張文貞集巻十二</head> <lb/>
    <p>
<pb n="KR4f0034_WYG_012-1a"/>
欽定四庫全書<lb/>
　張文貞集巻十二<lb/>
　　　　　　　　　　　　大學士張玉書撰<lb/>
　　　海寧陳仲升墓誌銘<lb/>
　　　東南世家舊族以科名文章德業著聞于時者<lb/>
　　　海昌之陳為最盛陳之先齊髙傒後也自宋修<lb/>
　　　撰文端公世英始由汴入浙數傳至諒遷海寧<lb/>
　　　諒生榮始䝉母姓以陳為氏至明萬厯間由贈<lb/>
<pb n="KR4f0034_WYG_012-1b"/>
　　　尚書風山公而下簪纓相望不絶有不發于身<lb/>
　　　者其子若孫輙躋通顯蓋百餘年于兹先生諱<lb/>
　　　之閶字仲升别字希亮風山之曾孫也風山之<lb/>
　　　子四人次為貴州㕘政諱與相㕘政子五人最<lb/>
　　　少為贈兵馬指揮諱元成是為先生之父先生<lb/>
　　　㓜失怙事毋顔太安人至孝束髮受書刻自淬<lb/>
　　　厲既補邑諸生文譽籍甚順治二年以明經入<lb/>
　　　國雍時國家方不次用人朝士大夫皆屬先生<lb/>
<pb n="KR4f0034_WYG_012-2a"/>
　　　留京師以需仕進先生顧念兵燹甫定太安人<lb/>
　　　未遑寧處亟歸與兄近思暨弟始升僦居奉母<lb/>
　　　日攻舉子業數試有司不遇遂棄去曰吾父第<lb/>
　　　五之名不減諸伯父吾寧以一第重耶後以恩<lb/>
　　　例題授兵馬正指揮且請貤封所以曲承太安<lb/>
　　　人之志也先生性儉約樂施予常節縮衣食以<lb/>
　　　為振貧恤困之需如施贈賑粟給槥掩胔收流<lb/>
　　　移贖鬻子諸事見義必為無已怨亦無諾責又<lb/>
<pb n="KR4f0034_WYG_012-2b"/>
　　　倡議自春至夏東作方始凡農家以物投質者<lb/>
　　　概不責息里閈咸頌義焉生平立身制行以不<lb/>
　　　欺人已為本精研通書西銘皇極經世諸書尋<lb/>
　　　繹至理試諸日用私居危坐竟日倦不跛倚暑<lb/>
　　　不岸幘與人交無少長敬禮如一遇事剖决是<lb/>
　　　非言曲而中聞者皆恱服夫士君子學無原本<lb/>
　　　則行無根柢行誼之不修樂善之不篤而欲其<lb/>
　　　忠厚惻怛之意油然以生者鮮矣先生不為煦<lb/>
<pb n="KR4f0034_WYG_012-3a"/>
　　　煦之仁孑孑之義踐履篤實強恕力行故施德<lb/>
　　　而不近名如此先儒有言一命之士苟心存于<lb/>
　　　利物則于世必有所濟由先生行事觀之雖匹<lb/>
　　　夫可為也又奚俟于一命哉先生之生以明萬<lb/>
　　　厯戊午十一月二十二日卒以康熈二十一年<lb/>
　　　三月十三日年六十有五配沈氏<lb/>
　勅封安人先生艱于舉子年六十告于家廟以近思<lb/>
　　　先生次子詵為嗣詵壬子舉人授中書科中書<lb/>
<pb n="KR4f0034_WYG_012-3b"/>
　　　舍人<lb/>
　御試擢吏科給事中孫六人世儁貢生世儼世仁俱<lb/>
　　　庠生世倌世侃俱㓜詵居諫垣一載以沈安人<lb/>
　　　春秋髙乞養瀕行顧余言曰詵幸邀<lb/>
　　國恩歸里將毋而竊痛先君子未逮一日之養也<lb/>
　　　兹將营塟秦駐塢之原願得一言勒諸墓石以<lb/>
　　　慰先君子于地下余獲交于陳氏者三世矣給<lb/>
　　　事居京師數相過從宫諭謝浮給事兄也又與<lb/>
<pb n="KR4f0034_WYG_012-4a"/>
　　　余同舉于辛丑知先生事為詳遂詮次來狀而<lb/>
　　　為之銘曰髙閎奕奕槐棘参錯獨抱遺經志不<lb/>
　　　隕穫肴仁核義白首弗渝黽勉好施井里霑濡<lb/>
　　　如玉韞輝德豐遇嗇厥嗣熾昌令聞無極我銘<lb/>
　　　貞石貽信後昆堂耶斧耶百世永存<lb/>
　勅封文林郎户科給事中勿齋孫公墓誌<lb/>
　　　曩余遊泰岱經歴下入京師取道般陽距郭十<lb/>
　　　里許有邨屋樷深蓊翳山環水互目不能窮其<lb/>
<pb n="KR4f0034_WYG_012-4b"/>
　　　際既而髙侍郎念東唐檢討濟武相遇于城隅<lb/>
　　　精舍因指所過為勿齋孫先生居第且曰先生<lb/>
　　　年逾七十方瞳白髮履健而齒完望之若神仙<lb/>
　　　中人余聞而太息以行急不及造先生之廬為<lb/>
　　　恨越數年先生長公樹百擢諫垣余與樹百為<lb/>
　　　同年友晨夕相過從具知先生飲食起居無恙<lb/>
　　　今年春哀問忽至班行聞者無不相顧隕涕樹<lb/>
　　　百歸數月將以九月某日卜𦵏于某鄉某原遣<lb/>
<pb n="KR4f0034_WYG_012-5a"/>
　　　使乞墓石之文于余不敢辭因就所為狀損益<lb/>
　　　之而為之志按狀先生諱克己字禮寰勿齋其<lb/>
　　　號也世居棗强自明初徙淄川代有聞人先生<lb/>
　　　父諱某㓜嗜莊列諸書曠達不喜仕進先生生<lb/>
　　　而器質凝重既長惇篤尚大節孝弟力田以養<lb/>
　　　親志家人米鹽凌雜之事悉區畫中理母夫人<lb/>
　　　性嚴重先生奉事惟謹間被譴訶則容益婉色<lb/>
　　　益愉既遭兩艱哀毁骨立家計雖中落而營度<lb/>
<pb n="KR4f0034_WYG_012-5b"/>
　　　奠祭窀穸惟力是視察弟意欲析箸擇田廬之<lb/>
　　　善者推予之弟不習治生久而益匱復引與同<lb/>
　　　居贍給衣廪教其諸子以有成從兄弟三人貧<lb/>
　　　不自振曲䕶之俾無失業其友愛如此樹百之<lb/>
　　　初舉進士也先生無喜色曰作吏甚難吾方謂<lb/>
　　　憂自兹始耳筮仕得揚之寳應㑹淮水大漲繼<lb/>
　　　以風雨堤盡决居人廬舍汨水中者數十里相<lb/>
　　　望樹百請于上官權宜賑恤民頼以甦先生時<lb/>
<pb n="KR4f0034_WYG_012-6a"/>
　　　從里中至官舍顧謂樹百曰向云作吏難今言<lb/>
　　　騐矣然不曠職若此復何憂樹百以治行異等<lb/>
　　　召赴京師過家遘疾先生曰叔敖毋知叔敖不<lb/>
　　　死汝賑活人衆不足抵殺蛇德耶疾既愈又曰<lb/>
　　　異日為言官宜利國家勿輕彈劾康熈十九年<lb/>
　　　樹百補户科給事中念秦人轉餉餽粟之艱首<lb/>
　　　請蠲免額稅<lb/>
　詔從其言先生聞之欣然色動明年樹百典閩試又<lb/>
<pb n="KR4f0034_WYG_012-6b"/>
　　　寓書以識㧞单寒為務既蕆事得人稱最是冬<lb/>
　　　遇<lb/>
　覃恩先生受封如子官樹百長身玉立風裁嶽嶽不<lb/>
　　　屑詭隨從人而先生之教以道律身以公報<lb/>
　　國父子間家庭燕語造次不離乎是此樹百立<lb/>
　　朝直聲所由翕然聞于中外者歟先生素不稱疾<lb/>
　　　甲子元日顧謂諸子弟曰余年八十有一陽九<lb/>
　　　之數極矣未知來嵗存殁聚散復當如何越日<lb/>
<pb n="KR4f0034_WYG_012-7a"/>
　　　乘肩輿循覽舊遊地幾遍又越三日諸子弟方<lb/>
　　　侍側忽氣息微喘灑然而逝康熈二十三年正<lb/>
　　　月五日也夫白首耆艾束身修行之士在鄉為<lb/>
　　　祭酒在國為老成人雖身不見用而風流宏長<lb/>
　　　足以亷頑立懦惇本而厚俗况未竟之志施于<lb/>
　　　其子其澤寧有艾乎是可云不朽也已元配安<lb/>
　　　氏贈孺人繼張氏封孺人子二長即樹百名蕙<lb/>
　　　辛丑進士户科掌印給事中娶韓氏贈孺人繼<lb/>
<pb n="KR4f0034_WYG_012-7b"/>
　　　趙氏封孺人次葯候選州同知娶張氏女一適<lb/>
　　　庠生王觀政俱張孺人出孫二一斯鉦聘庠生<lb/>
　　　韓靜<hi>闕</hi>
　誥授朝議大夫浙江分巡寧紹道按察使司僉事陳<lb/>
　　　君墓誌銘<lb/>
　　　國家用一人則思盡其才以收任事之效乃嚮<lb/>
　　　用方始而中道闋折曾不克展其措施之什一<lb/>
　　　此有志用世者所以感憤扼腕歎惜者也陳君<lb/>
<pb n="KR4f0034_WYG_012-8a"/>
　　　諱光祖字順侯為刑部郎時與余交毎與言洞<lb/>
　　　肌擘理指畫事之原委甚悉及余長西曹君已<lb/>
　　　遷户部有述君平反姚李爭産之獄者李利姚<lb/>
　　　之産强聘其女比姚訟之急則獻其産于權要<lb/>
　　　以求勝君獨持不可卒正李罪余益歎君之才<lb/>
　　　可以寄大任迨出而分巡寧紹甫及六月竟遘<lb/>
　　　疾不起是則可悲也矣按狀陳先世居上虞明<lb/>
　　　正統中始遷㑹稽君祖諱應瑞由丹徒丞入仕<lb/>
<pb n="KR4f0034_WYG_012-8b"/>
　　　某王府某官遂占籍大興考諱宏儒順治甲午<lb/>
　　　領武鄉薦逰粤西以才為制府所知召署督標<lb/>
　　　㕘將兼攝富川縣事比疏請實授未拜命而卒<lb/>
　　　後以君貴贈奉直大夫刑部江西司員外郎方<lb/>
　　　奉直之入粤也君甫冠奉直為君娶于王而後<lb/>
　　　行君挈㓜弟及女弟依王氏以居兩姓並釡而<lb/>
　　　炊十餘年無間言亦近世所罕見君念奉直負<lb/>
　　　竒氣無所成就刻志讀書思以科名顯癸邜舉<lb/>
<pb n="KR4f0034_WYG_012-9a"/>
　　　順天鄉試連上公車不第將省覲入富川而奉<lb/>
　　　直訃至急迎䘮歸京師服闋謁選康熈十七年<lb/>
　　　授内閣中書又二年遷刑部廣西司主事明年<lb/>
　　　進江西司員外参定律例又明年遷户部陜西<lb/>
　　　司郎中同修㑹典㑹廣西布政使奏大吏侵冐<lb/>
　　　軍餉十餘萬計<lb/>
　詔遣曹郎亷慎有幹略者按其事君徃鞫騐得實籍<lb/>
　　　其數以聞聲譽籍甚道拜浙江按察使僉事分<lb/>
<pb n="KR4f0034_WYG_012-9b"/>
　　　巡寧紹道既至剔蠧鋤强具有次第而海關初<lb/>
　　　設所以㕘酌課額為商民利者尤溥時舟山已<lb/>
　　　𨽻版籍顧灌莽未刜幾成廢土君觸駭浪相視<lb/>
　　　島嶴形勝曰此江浙之屏障而閩粤之聲援也<lb/>
　　　非築陴樹壘不足以壯戍守上議諸大吏聞者<lb/>
　　　韙之後越數年<lb/>
　詔繕城堞駐重鎮且建邑置吏以撫綏新附人咸服<lb/>
　　　君之先見云君涖事僅半歳而所建樹卓犖如<lb/>
<pb n="KR4f0034_WYG_012-10a"/>
　　　此甚矣君之勇于任事而克勤于其官也康熈<lb/>
　　　二十四年正月二十一日以積勞卒于官舍年<lb/>
　　　僅四十有五配王氏累封㳟人以二十九年五<lb/>
　　　月二日卒年四十有六恭人有淑德方君在京<lb/>
　　　師賔客雜還㳟人治中饋惟謹君殁有棄置如<lb/>
　　　路人者㳟人日夜朂幼子成立毎言及輙為垂<lb/>
　　　涕君初欲歸越未果㳟人獨奉君䘮並君祖考<lb/>
　　　䘮皆反塟㑹稽城東賀家池新阡以成君志令<lb/>
<pb n="KR4f0034_WYG_012-10b"/>
　　　子範卜以康熈三十年十一月日奉㳟人䘮祔<lb/>
　　　𦵏亦成㳟人之志也子二人長佶庠生早卒娶<lb/>
　　　羅氏順慶知府京之女次即範候選府同知娶<lb/>
　　　陶氏戊辰進士元淳之女女三一適候選知縣<lb/>
　　　王英謀一字太學生胡衣德一未字孫一文謨<lb/>
　　　㓜範出範將自京師東歸乞銘于余銘曰少而<lb/>
　　　履約長而守雌厲志入仕擇義而為目營四海<lb/>
　　　不受紲覊材未究試忽壅厥施所至樹績歿有<lb/>
<pb n="KR4f0034_WYG_012-11a"/>
　　　遺思魂兮歸來墨食在兹<lb/>
　誥授奉政大夫太僕寺少卿荆湖楊公墓誌銘<lb/>
　　　太僕少卿荆門楊公以康熈己巳夏四月請假<lb/>
　　　旋里行甫三日而卒其子毓健等扶櫬以歸越<lb/>
　　　五旬同里翰林檢討胡君謁余曰太僕䘮歸卜<lb/>
　　　塟且有日若徼大惠予之誌若銘太僕死且不<lb/>
　　　朽余與太僕同舉進士是時太僕年甫二十有<lb/>
　　　四敭歴中外至今官方將冀其大用而太僕遽<lb/>
<pb n="KR4f0034_WYG_012-11b"/>
　　　遘疾已矣是可悲也余雅知太僕生平于其幽<lb/>
　　　宫之石安可以不文辭于是覈實而謹誌之据<lb/>
　　　狀公諱佐國字于常號荆湖先世居江西有諱<lb/>
　　　植者徙居荆門州之後港遂𨽻籍焉五傳而至<lb/>
　　　庠生煥斗字兆麟公父也中己夘副榜未仕用<lb/>
　　　子貴<lb/>
　誥贈奉政大夫毋唐贈宜人奉政公生三子而太僕<lb/>
　　　居長仲佐治早卒季佐慶太僕早慧讀書目數<lb/>
<pb n="KR4f0034_WYG_012-12a"/>
　　　行下受經里中知名士萬璧正弱冠補郡諸生<lb/>
　　　順治庚子偕璧正舉于鄉辛丑成進士知陜西<lb/>
　　　之咸寧縣當是時公以少年筮仕為令慨然欲<lb/>
　　　以功名自見遇事剸割案無滯牘上官以為能<lb/>
　　　㑹大兵雲集軍需旁午羽檄至守倉卒屬令夕<lb/>
　　　至則旦以應旦至則日中以應守大倚任之而<lb/>
　　　公又時時察地方興革便宜奏記大中丞杭公<lb/>
　　　凡所條列輙報可于是杭公偕制府阿公交章<lb/>
<pb n="KR4f0034_WYG_012-12b"/>
　　　以治行卓異聞于<lb/>
　　朝論者僉以為允壬子鄉試分校庶常王君吉相<lb/>
　　　浙江布政使馬君如龍泰寧令王君篤祐皆所<lb/>
　　　識㧞士也尋知商州商為秦蜀孔道大將軍開<lb/>
　　　幕府州民供億良苦公下車即以均徭役為先<lb/>
　　　務酌贏劑縮人無怨咨以是軍興奏辦常為諸<lb/>
　　　路最暇則嚴保甲勸農桑修廟學養老課士以<lb/>
　　　次興舉越二年商大治乙邜擢刑部四川司員<lb/>
<pb n="KR4f0034_WYG_012-13a"/>
　　　外郎壬戌廣西補行鄉試公奉<lb/>
　命充主考得人視陜尤盛復<lb/>
　命進禮部精膳郎中時萊陽沙公為宗伯余承乏佐<lb/>
　　　部務晨夕與共事相倚如左右手膳司事稍簡<lb/>
　　　而公孳孳討論掌故連類穿貫凡<lb/>
郊廟朝饗以及選舉賓貢諸務無不綜考其源流而辨<lb/>
　　　晰其異同曰沗為禮官不敢不周知也廣東驛<lb/>
　　　鹽巡道闕人公以賢能拜<lb/>
<pb n="KR4f0034_WYG_012-13b"/>
　命往語家人曰昔晉吳隠之為廣州刺史賦貪泉以<lb/>
　　　自勵比其反也妻劉取沈香一片隠之命投諸<lb/>
　　　江唐李勉節度嶺南以亷謹率屬舟行摉從人<lb/>
　　　所畜投之水曰毋令隠之笑我今驛鹽職固易<lb/>
　　　稱所重者清操耳及至勾稽簡覈<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>毫悉歸公<lb/>
　　　帑吏唯抱牘而已公餘猶雒誦課子研經校史<lb/>
　　　丹鉛錯互丙夜篝燈達曙雅好士士秀而文者<lb/>
　　　資以薪粲為開𨗳指授多所成就攝臬篆者再<lb/>
<pb n="KR4f0034_WYG_012-14a"/>
　　　遇疑獄輙愀然有憂色所平反甚衆比内擢京<lb/>
　　　卿粤人遮道攀轅百里外猶有拏舟㑹送者戊<lb/>
　　　辰春以需次蹔還荆門明年二月補鴻臚寺少<lb/>
　　　卿未幾轉光禄遷通政司右㕘議尋擢太僕寺<lb/>
　　　少卿以邸舍湫濕中腰股不能視事旋請休沐<lb/>
　　　歸士大夫咸謂太僕年始服官政其疾在肢體<lb/>
　　　藥當愈愈且還職而太僕竟以是疾終也悲夫<lb/>
　　　太僕内行甚篤仲遺子孤拊而誨之訖于成立<lb/>
<pb n="KR4f0034_WYG_012-14b"/>
　　　課季學嚴而有法宗族鄰里有緩急解槖<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>救<lb/>
　　　之唯恐後持論嶄嶄不阿徇其于佛老之徒辭<lb/>
　　　而闢之斷如也嗚呼古人之重質行將以有為<lb/>
　　　也充太僕之學可以大有為其行事之可見者<lb/>
　　　未宜止此不幸限于年然即此亦可無媿于古<lb/>
　　　人矣公生前明崇禎十一年戊寅十月初八日<lb/>
　　　卒于康熈二十八年己巳四月二十六日享年<lb/>
　　　五十有二歴膺<lb/>
<pb n="KR4f0034_WYG_012-15a"/>
　覃恩誥授奉政大夫元配萬氏贈宜人繼娶唐氏封<lb/>
　　　宜人子四人長毓健唐宜人出荆州府長陽縣<lb/>
　　　學廪生娶嚴氏次毓元側室李氏出州庠生聘<lb/>
　　　張氏次毓厚側室周氏出聘萬氏次毓真唐宜<lb/>
　　　人出㓜未聘女二人長適庠生徐某次適太學<lb/>
　　　生田萟瑜俱萬宜人出毓健等將以某年月日<lb/>
　　　塟公于某山向余既誌其行而復綴之以銘曰<lb/>
　　　山嶒嶒蒼以矗也泉渟渟冽以澓也藏于斯楊<lb/>
<pb n="KR4f0034_WYG_012-15b"/>
　　　太僕也豆俎馨年世卜也勒兹銘貞地軸也宜<lb/>
　　　爾子孫綏百福也<lb/>
　誥授通議大夫内閣學士兼禮部侍郎加一級田公<lb/>
　　　墓誌銘<lb/>
　　　公諱喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字子湄一字望西先世居山西之豐<lb/>
　　　州後徙馬邑越數世而公之髙祖諱彭中明成<lb/>
　　　化進士官陜西布政使田氏乃大顯曾祖諱世<lb/>
　　　芳太谷縣教諭祖諱嘉種考諱大稔以公貴俱<lb/>
<pb n="KR4f0034_WYG_012-16a"/>
　　　贈如公官公年十九舉于鄉越十年以順治辛<lb/>
　　　丑成進士改庶吉士丁外艱服除補原官授秘<lb/>
　　　書院檢討充丁未㑹試同考官纂修<lb/>
世祖章皇帝實録成加一級陞國子監司業司經局洗<lb/>
　　　馬充<lb/>
兩朝聖訓纂修官以閣臣薦陞左春坊左庶子翰林院<lb/>
　　　侍講學士轉侍讀學士奉<lb/>
　命充政治典訓纂修官<lb/>
<pb n="KR4f0034_WYG_012-16b"/>
　日講官起居注進詹事府少詹事内閣學士兼禮部<lb/>
　　　侍郎丁内艱服除補原官以病請假明年卒于<lb/>
　　　家公少負才名自初登第列官于<lb/>
　　朝三十餘年皆以文章人品上結<lb/>
　主知在史館校讎編纂所任獨多<lb/>
　上雅重文學嘗親試諸臣定甲乙惟公所撰著屢當<lb/>
　上㫖瀛臺泛舟栢梁高宴賡歌頌述詞林傳為美談<lb/>
　　　而公掞藻抒華深荷<lb/>
<pb n="KR4f0034_WYG_012-17a"/>
　嘉許文綺彩幣之賜至再至三被<lb/>
　恩亦最渥公感激知遇恪謹自持分校禮闈所得皆<lb/>
　　　寒畯秀㧞之士溧陽史君鶴齡其尤著者也教<lb/>
　　　國子生日有課月有程孳孳以通經學古相鼔<lb/>
　　　勵凡經奬進提掖後皆為顯人性簡靜不隨俯<lb/>
　　　仰既㕘機務尤砥清節門無私謁<lb/>
　上于入奏時每特加眷注以老成凝重可以畀大任<lb/>
　　　而惜乎止于此也居家以孝友稱太夫人壽期<lb/>
<pb n="KR4f0034_WYG_012-17b"/>
　　　頥而殁公年已六十矣猶為孺子泣撫孤姪子<lb/>
　　　女六人婚嫁皆以禮又捐金修馬邑城周恤黨<lb/>
　　　序之貧乏贖鄉里之鬻身不能歸者數人其仁<lb/>
　　　而及物類此生某年某月日卒于某年某月日<lb/>
　　　年六十有三娶符氏繼娶羅氏皆先公卒子四<lb/>
　　　人邵植例監生邵茁㧞貢生官學教習邵栗邵<lb/>
　　　秀女三人一適廪生劉杲一適戊辰進士梧州<lb/>
　　　府同知馮壅一適太學生霍焞孫男二人公卒<lb/>
<pb n="KR4f0034_WYG_012-18a"/>
　　　後二年㑹<lb/>
　車駕西征過馬邑士民環跪郭外<lb/>
　上停轡問孰為田學士喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之子時諸子皆在班次<lb/>
　　　各以名對<lb/>
　詔邵茁乘騎隨行問爾父塟否爾等生産如何讀書<lb/>
　　　如何邵茁一一陳奏<lb/>
　上咨嘆久之乃遣還夫以侍臣身歿之後<lb/>
　聖恩惓注優及其後人儼如家人父子可不謂曠世<lb/>
<pb n="KR4f0034_WYG_012-18b"/>
　　　希遇矣乎兹邵植兄弟將以某年月日塟公于<lb/>
　　　某原以余與公同年同官且親見<lb/>
　乘輿臨問之事也來請銘銘曰維田氏著馬邑顯于<lb/>
　　　公文有立三十年官禁密位不滿德無所施後<lb/>
　　　千斯年徵刻辭<lb/>
　誥授奉直大夫翰林院侍讀學士顧太公墓誌銘<lb/>
　　　康熈二十九年春余與伊在侍郎同官禮部聞<lb/>
　　　其一門以内五世聚順嘆為海内衣冠盛事一<lb/>
<pb n="KR4f0034_WYG_012-19a"/>
　　　日訃自南至余驚往問故則伊在噭然而悲曰<lb/>
　　　嗚呼何天降禍之酷也吾父事王毋至孝今年<lb/>
　　　王毋唐八十有七齡矣不幸遘疾不起比入殮<lb/>
　　　吾父慿棺躃踊長號失聲聲盡而氣隨絶嗚呼<lb/>
　　　自朝及夕兩羅大戚不孝孤曾不得親視飯含<lb/>
　　　迨今踰月而始承㓙問于數千里外真罪通于<lb/>
　　　天矣時余偕吳門諸君相顧隕涕為考据舊聞<lb/>
　　　酌行兩䘮之禮以紓伊在之哀伊在歸期年卜<lb/>
<pb n="KR4f0034_WYG_012-19b"/>
　　　塟奉直先生日月有期矣屬為文志墓余無以<lb/>
　　　辭也按狀顧氏世為吳人明初有以軍功授錦<lb/>
　　　衣千户者因並占北籍先生祖諱應奎有隠德<lb/>
　　　考諱諟明以國學生藴負經濟從倪鴻寳黄石<lb/>
　　　齋諸公游生二子長即先生諱元朗字開一雪<lb/>
　　　嵋其號也性警敏讀書數行俱下甫冠即有聲<lb/>
　　　諸生間舉順治丙戌副榜庚子肄業國雍㑹<lb/>
　　功令以上舍生為官學教習先生首與其選講習<lb/>
<pb n="KR4f0034_WYG_012-20a"/>
　　　督課嚴而有序凡經先生指授皆摳衣奉席有<lb/>
　　　應對進退周旋孫讓之節嵗乙酉伊在以北籍<lb/>
　　　舉京兆先生遂不復應制舉雖官學事竣需次<lb/>
　　　為令亦非先生志也杜門雒誦益肆力于經史<lb/>
　　　曰讀書不手録無益篝燈細楷充溢篋衍于易<lb/>
　　　春秋皆有纂述尤究心禮書所著有三禮集解<lb/>
　　　大㫖以朱子與吕東萊商訂三禮篇次未及成<lb/>
　　　書晩年編校儀禮經傳復與初論少異而䘮祭<lb/>
<pb n="KR4f0034_WYG_012-20b"/>
　　　二禮則屬黄勉齋成之其規模次第悉仍朱子<lb/>
　　　所授自是禮書之義類始秩然具有條貫而他<lb/>
　　　經傳及諸書講説禮文者朱子初欲編集别為<lb/>
　　　一書後皆以類採入且深取杜氏通典五禮諸<lb/>
　　　議並欲以後世之禮附載禮書之後蓋編類主<lb/>
　　　于存古而存古之意又期于今可施行非疏通<lb/>
　　　證明縷析而穿貫之無以適于世用先生博稽<lb/>
　　　旁採裒古今諸家論説彚註于傳記之下以偹<lb/>
<pb n="KR4f0034_WYG_012-21a"/>
　　　㕘攷是集解之作即朱子編集經傳欲附載後<lb/>
　　　世禮制以彚成一書之微旨也其雜著則有燕<lb/>
　　　遊草吟碧集俱藏于家伊在官翰林十六年屢<lb/>
　　　遇<lb/>
　覃恩累封先生奉直大夫翰林院侍讀學士先生澹<lb/>
　　　泊寡營公府召集足跡罕至湯潛庵撫吳稱先<lb/>
　　　生如雲中之鶴可望而不可近其推重如此竊<lb/>
　　　嘗謂先生行履髙潔學問淹雅以是吳中先輩<lb/>
<pb n="KR4f0034_WYG_012-21b"/>
　　　當在王履吉湯子重諸公之間而天性篤摯動<lb/>
　　　止以禮卒能死于孝為尤可傳也先生之殁在<lb/>
　　　康熈二十九年庚午二月二日距生甲子正月<lb/>
　　　年六十有七塟以某年某月某日墓在某鄉之<lb/>
　　　原配陶氏<lb/>
　誥封宜人文學景文公女子五人長汧即伊在癸丑<lb/>
　　　進士由庶吉士歴官禮部右侍郎兼翰林院學<lb/>
　　　士次沅例監生次溥貢生官學教習次浤例監<lb/>
<pb n="KR4f0034_WYG_012-22a"/>
　　　生娶皆舊族次澧㓜女三人一適侯選州同茅<lb/>
　　　秉忠前卒一適例監生孟亮寅一適庠生李鏌<lb/>
　　　孫四人楷仁丁邜舉人植義監生俱汧出乘智<lb/>
　　　溥出柟讓浤出孫女五人曾孫一人文渙楷仁<lb/>
　　　出曾孫女三人銘曰吳有碩儒人倫矜式幽巖<lb/>
　　　白屋㳺觀道域厥嗣旣昌遂戢乃翼獨抱遺經<lb/>
　　　以纂以述薅刈繁蕪穿穴閫閾擇禮而蹈如車<lb/>
　　　須軾壽母在堂耋齡已陟嬰兒嬉戱篤老彌力<lb/>
<pb n="KR4f0034_WYG_012-22b"/>
　　　臨䘮長號一慟斯踣竟殞厥身至性靡匹我銘<lb/>
　　　新阡大書深刻式告來者敬兹孝德<lb/>
　誥授光禄大夫少傅兼太子太傅昭武將軍提督江<lb/>
　　　南總兵官三等阿達哈哈畨諡敏壯楊公墓<lb/>
　　　誌銘<lb/>
　　　昭武將軍少保兼太子太保提督江南楊公以<lb/>
　　　康熈二十九年十月甲申卒于位年七十有四<lb/>
　　　訃聞<lb/>
<pb n="KR4f0034_WYG_012-23a"/>
　天子震悼命所司議恤議諡旣上<lb/>
　詔加贈少傅兼太子太傅易名敏壯祭塟如制而碑<lb/>
　　　版之文<lb/>
　特命翰林掌院事桐城張公撰進<lb/>
　榮恩偹禮踰于常格何其渥也惟公自束髪承祖父<lb/>
　　　之烈從事軍旅當<lb/>
世祖章皇帝入關定鼎公年未三十即以武畧知名于<lb/>
　　　時歴官四十餘年身經數十戰所向輒克比為<lb/>
<pb n="KR4f0034_WYG_012-23b"/>
　　　大帥而威望益重以功名終非才與福并不克<lb/>
　　　有此嗚呼豈偶然之故哉楊之先世居揚州之<lb/>
　　　寳應縣崇儉郷勝國時有以軍功授後屯衛指<lb/>
　　　揮使者遂為義州人公諱㨗字元凱曾祖諱子<lb/>
　　　隆祖諱應元皆襲世職父諱國棟以軍功歴陞<lb/>
　　　義州城守㕘將加副總兵母趙氏義州圍急自<lb/>
　　　經死曾祖以下皆贈少保如公官妣皆贈夫人<lb/>
　　　而公之叔父國楨國柱兄振並用邉將立功國<lb/>
<pb n="KR4f0034_WYG_012-24a"/>
　　　柱振又先後死事稱名臣此公之世次也公明<lb/>
　　　末依洪文襄為偏將國初以材勇擢山西撫標<lb/>
　　　逰擊歴宣大督標中軍副將九江總兵官加右<lb/>
　　　都督以平嶺南功進左都督提督江西加太子<lb/>
　　　少保調山東江南福建加少保兼太子太保昭<lb/>
　　　武將軍授三等阿達哈哈畨復調江南此公之<lb/>
　　　官秩也方順治五年春公以副將統精鋭赴粤<lb/>
　　　㑹金聲桓叛兩江騷動公留軍討逆與固山額<lb/>
<pb n="KR4f0034_WYG_012-24b"/>
　　　真譚公泰㑹師恢復彭澤湖口九江南康諸郡<lb/>
　　　諸大帥見公驍勇大竒之遂題鎮九江明年逆<lb/>
　　　賊授首江西平至十年秋復統九江鎮兵入粤<lb/>
　　　克潮州十一年冬征閩駐師漳浦其城為賊毁<lb/>
　　　修築之十六年春奉<lb/>
命提督江西是夏海㓂犯江寧<lb/>
詔公同江南左路兵相機撲勦事平仍駐𤓰州轄廬鳯<lb/>
　　　淮揚諸汛康熈元年正月移節山東㑹于七溝<lb/>
<pb n="KR4f0034_WYG_012-25a"/>
　　　亂登萊幾不守公偕禁旅摉剪賊黨又以登沂<lb/>
　　　二鎮分轄諸路兵畫地戍防羣盜始戢駐東省<lb/>
　　　凡十二年<lb/>
　詔移江南甫受事而三逆變作浙温台陷勢張甚有<lb/>
　　　議設䝉古兵于松江者公不可曰閩逆易與耳<lb/>
　　　不日即成擒矣至十六年閩逆已殄而海氛助<lb/>
　　　虐者尚熾<lb/>
　特命公入閩提督水陸軍務公至簡閱士卒疾救漳<lb/>
<pb n="KR4f0034_WYG_012-25b"/>
　　　泉属邑之被賊者察諸鎮中惟黄福寧大來敢<lb/>
　　　戰可任乃親帥鎮兵㑹禁旅合攻惠安拔其城<lb/>
　　　賊踞洛陽橋北斷橋以拒官軍公隂遣竒兵襲<lb/>
　　　毁賊營出橋南賊腹背受敵遂潰泉州圍解而<lb/>
　　　水師鎮協又先奉公密令于外洋牽賊勢至是<lb/>
　　　犁沉賊舟殱勦甚衆漳州賊請撫衆議持兩端<lb/>
　　　公登赤嶺望賊壘整暇謂此款我師也决計進<lb/>
　　　軍皆敗走公以水陸勢難兼顧屢控辭水師至<lb/>
<pb n="KR4f0034_WYG_012-26a"/>
　　　十八年始拜昭武將軍命專提陸師勦逆十九<lb/>
　　　年賊屯漸山立十九寨公以計建七營擊破之<lb/>
　　　遂復海澄自是偽將接踵歸附即遣為鄉𨗳用<lb/>
　　　三路攻克厦門雖臺灣未下而賊䜿已膽落不<lb/>
　　　復支矣公在行間兩載觸冐瘴霧抗疏乞身而<lb/>
　廟堂深悉閩地蒸濕與公病非宜已先有還鎮江表<lb/>
　　　之命公既至雲間念舟山猶被賊踞為江浙隠<lb/>
　　　憂咨制府于清端公同浙兵㑹擣賊巢略定其<lb/>
<pb n="KR4f0034_WYG_012-26b"/>
　　　地于是設鎮置縣弛海禁焉公之逺謀制勝多<lb/>
　　　在籌海而閩海既靖則吳越千餘里帖然無復<lb/>
　　　烽燧之警故公之功平閩為尤烈也嵗當甲子<lb/>
　天子修時巡之典自岱宗達于江淮公迎<lb/>
　駕淮北<lb/>
　恩禮殊異越五載<lb/>
　乘輿再狩公迎覲如初而慰勞之殷賚予之盛視昔<lb/>
　　　有加時余亦沗扈從嘗與公並騎行竊覩公顧<lb/>
<pb n="KR4f0034_WYG_012-27a"/>
　　　盼矍鑠冠劍甚偉及沿江而下公獨乘小艇擕<lb/>
　　　兩健卒宴坐于驚風白浪之中一時豐鎬舊勲<lb/>
　　　咸指目歎羡余因舉昔人詩所云精神如破貝<lb/>
　　　州時者謂公庶幾似之乃甫閱一載而公遽逝<lb/>
　　　是可哀也已公之旣疾革也召諸孫侍側口授<lb/>
　　　遺疏惓惓以修海塘築寳山城復邉海沙船及<lb/>
　　　沠支軍食為言蓋公所至之地有利必興有弊<lb/>
　　　必革兵民無岐視而尤務施德澤于民易簀之<lb/>
<pb n="KR4f0034_WYG_012-27b"/>
　　　頃志存體國語不及私以視古大臣之用心寧<lb/>
　　　有媿哉公内行淳偹撫孤嫠振貧困事至周悉<lb/>
　　　載余前撰栢夫人誌中兹不偹書夫人塔山㕘<lb/>
　　　將諱永培女公元配也累封一品夫人子三人<lb/>
　　　皆以廕起家懋緒陜西布政使司㕘議分守潼<lb/>
　　　關道次懋紹雲南武定府知府栢夫人出次懋<lb/>
　　　綸河南按察司僉事分巡大名道先公兩月卒<lb/>
　　　側室黄出娶皆右族孫六人長鑄次文鐸俱國<lb/>
<pb n="KR4f0034_WYG_012-28a"/>
　　　學生次錡次文孫懋紹出次鉞國學生次鎮俱<lb/>
　　　懋綸出孫女七人曾孫女二人懋緒懋紹將奉<lb/>
　　　公䘮以康熈三十一年九月辛巳塟六合縣某<lb/>
　　　山之麓以余知公深屬為誌特纂公行事之大<lb/>
　　　者而叙録之如此銘曰穆如其容大河喬嶽淵<lb/>
　　　然其器金鎔玉琢手提鵲印口畫軍機若觿解<lb/>
　　　結如犀燭微繄昔東南天戈所指兩江百粤覩<lb/>
　　　公遺壘閩嶠焰虐長鯨鬐張聿剪羣醜用綏海<lb/>
<pb n="KR4f0034_WYG_012-28b"/>
　　　疆迄還舊履作屏江表貔貅桓桓虎臣矯矯<lb/>
　南巡迎謁<lb/>
　帝親勞軍蕃錫燕飲式渥且殷吁嗟老成允倚坐鎮<lb/>
　　　將星倐隕<lb/>
　殊恩弗靳<lb/>
　天章崇奬<lb/>
　賜塋巋然貽厥孫子世澤永綿<lb/>
　　　禮部精膳清吏司郎中董園李君墓誌銘<lb/>
<pb n="KR4f0034_WYG_012-29a"/>
　　　康熈三十年正月戊申禮部精膳司郎中董園<lb/>
　　　李君以疾卒于里第明年十一月庚申子司務<lb/>
　　　廷徵卜塟君于某鄉某里之原先期屬余誌墓<lb/>
　　　余與君偕舉順治辛丑而未同曺署不能悉君<lb/>
　　　行事左通政鄢陵常公為余言君制行篤誠居<lb/>
　　　官勤恪敏于學達于當世之務不為矯激詭異<lb/>
　　　之行而卓然有以自振于流俗是不可無傳于<lb/>
　　　後余謹損益所為状而叙之按君諱孔嘉字仲<lb/>
<pb n="KR4f0034_WYG_012-29b"/>
　　　淑號董園世居河間之景州高曾以上務農力<lb/>
　　　穡而未有顯人祖考諱繼賢始以儒著考諱化<lb/>
　　　龍益奮其學于孤貧之中弱冠為諸生以博洽<lb/>
　　　聞生三子皆有文譽君其仲也君誕之夕有緋<lb/>
　　　衣入夢之祥㓜禀異質讀書數行俱下年十三<lb/>
　　　學使者金沙吳公履中竒其才㧞以冠多士中<lb/>
　　　順治辛卯鄉試辛丑舉于禮部康熈甲辰成進<lb/>
　　　士需次十二年授内閣撰文中書舍人得以文<lb/>
<pb n="KR4f0034_WYG_012-30a"/>
　　　章著作見于館閣居八年遷户部雲南司主事<lb/>
　　　典山東甲子鄉試得士最盛督右翼興平倉京<lb/>
　　　城八倉夙名弊藪狡獪黠吏相倚為嚢槖以隂<lb/>
　　　牟私利而司庾者輒用失察坐累君至窮極其<lb/>
　　　根株立置數人于法著為絜令而奸無所容尚<lb/>
　　　書科公稱以為能進江西司員外郎君勾考所<lb/>
　　　司賦籍盈絀欲奏除南昌府属浮粮之為民害<lb/>
　　　者草已具而格于衆議不果行然猶力豁灾傷<lb/>
<pb n="KR4f0034_WYG_012-30b"/>
　　　逋欠及軍興時有司供億無名之費蓋立心平<lb/>
　　　恕寛厚往往類此使君得行其志其為利于民<lb/>
　　　生吏道豈特一州一郡之食其德焉已哉遷禮<lb/>
　　　部為精膳司郎中以諳習典制為同寮所重㑹<lb/>
　　　集議<lb/>
孝莊文皇后䘮禮<lb/>
　　本朝無故事可考而史册所載復多未合君為㕘<lb/>
　　　酌定議繁約中禮宗伯深倚任焉旋以積勤中<lb/>
<pb n="KR4f0034_WYG_012-31a"/>
　　　疾請急歸逾年病益增劇遂不起距生前戊辰<lb/>
　　　五月享年六十有四君天性孝友平居竭誠奉<lb/>
　　　養執兩䘮盡哀塟祭悉依古禮撫弟之孤子廷<lb/>
　　　亮如己出廷亮通判衡州卒于官君哭之過時<lb/>
　　　而悲其賙䘏三黨黾勉不倦奬掖後進俾為聞<lb/>
　　　人尤為人所難著經世書籌倉管見司庾草清<lb/>
　　　暉堂集各若干巻配李氏封安人子一即廷徵<lb/>
　　　刑部司務女二一適國學生曹懐袒一適庠生<lb/>
<pb n="KR4f0034_WYG_012-31b"/>
　　　劉相協孫男五肇昌考授州同覲曾監生出嗣<lb/>
　　　紹曾殤麟曾模曾俱㓜曾孫二添慶衍慶俱肇<lb/>
　　　曾出銘曰猗歟廣川董相之里明道正誼百世<lb/>
　　　興起英俊挺生欝若豐芑囘翔郎曹砥節自矢<lb/>
　　　如淵斯渟如嶽斯峙膏潤弗究典型頓委根深<lb/>
　　　葉沃令嗣趾美我銘幽竁竊附惇史<lb/>
　誥授光禄大夫太子太傅加太子太師禮部尚書保<lb/>
　　　和殿大學士諡文端公墓誌銘<lb/>
<pb n="KR4f0034_WYG_012-32a"/>
　　　太子太師保和殿大學士寳坻杜公在政府十<lb/>
　　　有四年予告歸里越十年為康熈辛未春秋八<lb/>
　　　十有一以六月八日薨于里第遺表至<lb/>
　天子知公已逝不待有司陳奏即降<lb/>
　旨褒憫諭祭加等葬如制及禮臣以易名典請又召<lb/>
　　　九卿等詢公立身服官本末僉言故大學士某<lb/>
　　　持已正直奉職清勤有古大臣風<lb/>
　上以諸臣言是予諡曰文端比詞臣撰賜碑文進又<lb/>
<pb n="KR4f0034_WYG_012-32b"/>
　　　仰厪<lb/>
　睿裁增易至再<lb/>
　寵䘏之渥為近代所未有公性沉黙寡言笑奏對之<lb/>
　　　頃應聲而出不茍為異同方逆㓂初殄<lb/>
　　國家將按行誅罸衆議未决公偘偘陳于<lb/>
　御前辭氣激切<lb/>
　上嘗述其語以示近臣謂能斷大事夫大臣致政日<lb/>
　　　久且已身沒而<lb/>
<pb n="KR4f0034_WYG_012-33a"/>
　天子追憶其言論風采咨嗟嘉歎不置非始終一節<lb/>
　　　以忠誠上結<lb/>
　主知何以致此初玉書待罪記注夙欽公行誼及為<lb/>
　　　學士復侍公于政府比承乏從閣臣後方欲就<lb/>
　　　公考質故事以奉為典型而公逝矣公子員外<lb/>
　　　郎恭俊既以其年二月塟公梁城所之東原而<lb/>
　　　以墓碑属余銘余不能辭也謹按狀公諱立德<lb/>
　　　字純一號敬修先世居鎮江之金壇縣明初諱<lb/>
<pb n="KR4f0034_WYG_012-33b"/>
　　　敬者以靖難功授梁城所千户遂為通州寳坻<lb/>
　　　縣人公舉前癸未進士順治二年<lb/>
世祖章皇帝定鼎燕京訪求遺彦宋文康公巡撫順天<lb/>
　　　薦補中書科中書舍人尋考選户科給事中明<lb/>
　　　年典浙省試稱得人錢塘黄文僖公與焉累遷<lb/>
　　　吏科都給事中公以開國規模宜崇尚經術而<lb/>
　　　固結海内新附之心尤在寛恤民力使人皆樂<lb/>
　　　業于是疏請開<lb/>
<pb n="KR4f0034_WYG_012-34a"/>
　講筵端政本而繼以蠲荒稅禁加𣲖皆有禆于治理<lb/>
　　　内擢太常寺少卿以井研胡公薦超拜工部侍<lb/>
　　　郎未幾調兵部畿輔水奉<lb/>
詔分賑大名全活者甚衆還奏稱<lb/>
旨復調吏部㑹丁父憂去以在兵部時詿誤鐫秩一級<lb/>
　　　補太僕寺卿轉大理尋為刑部侍郎越兩年加<lb/>
　　　太子少保晉刑部尚書公斷獄平恕凡讞重辟<lb/>
　　　屢易藁而後定即罪既當猶必求其可生之路<lb/>
<pb n="KR4f0034_WYG_012-34b"/>
　　　或引輕比上請<lb/>
世祖章皇帝深知公明慎奏輒報可嵗辛丑<lb/>
　皇上御極倚任老成以公歴著聲績調户部尚書公<lb/>
　　　以錢糧分𨽻部寺條緒凌雜吏得因縁為奸定<lb/>
　　　議總歸户部考成公私稱便康熈三年典㑹試<lb/>
　　　是科改試䇿論得沈珩等百五十人冬調吏部<lb/>
　　　丙午丁未之間銓法多所更變頼公秉法不撓<lb/>
　　　均平酌劑仕路無壅滯焉八年四月曲沃衛文<lb/>
<pb n="KR4f0034_WYG_012-35a"/>
　　　清公致政拜公内國史院大學士時<lb/>
　天子初親大政庶績允釐公一意奉公恪守<lb/>
先帝成憲諸所施設務力持政體肅紀綱而要旨歸于<lb/>
　　　和平惇大是年乾清宫成擇日臨御欽天監奏<lb/>
　　　吉神在某方不宜從中門入公言紫微帝星所<lb/>
　　　在諸吉神無不拱向<lb/>
　皇上遷正新宫應從中門入監臣所奏非是<lb/>
　上從公言明年改内三院為殿閣公為保和殿大學<lb/>
<pb n="KR4f0034_WYG_012-35b"/>
　　　士兼禮部尚書十二年復典㑹試得韓菼等百<lb/>
　　　五十人文體自是一變甲寅以後三逆相繼煽<lb/>
　　　亂于時<lb/>
　　廟堂之上命將遣師常决計于俄頃之際或密授方<lb/>
　　　畧或宣諭招徠賛䇿草制悉閣臣是任惟公與<lb/>
　　　李文勤公馮文毅公同時居政府實協心力以<lb/>
　　　㕘機務而又從容整暇絶不示喜慍之色以故<lb/>
　　　數年間羽書旁午而中外人心晏然若處無事<lb/>
<pb n="KR4f0034_WYG_012-36a"/>
　　　十七年春<lb/>
　天子方振興文教命羣臣引薦文學之士偹顧問公<lb/>
　　　舉召宿曹溶等八人以應一日<lb/>
　上顧閣臣謂在廷諸臣誰堪大用者公隨面疏數人<lb/>
　　　比退或訝公不稍引嫌公曰自筮仕至今日惟<lb/>
　　　此心不欺可邀<lb/>
　聖鑒他非所計也十八年自陳請罷秋地震復請罷<lb/>
　　　皆<lb/>
<pb n="KR4f0034_WYG_012-36b"/>
　温旨慰留二十年冬忽遘疾不能視事㑹滇逆蕩平<lb/>
　　　將降<lb/>
　德音加恩肆赦<lb/>
　上以公未與議命玉書持<lb/>
　詔欵就示公于邸第問所損益公頓首言<lb/>
　皇上天地父母之心纎細具備臣愚更何臆議旣還<lb/>
　　　奏<lb/>
　詔書始下明年正月<lb/>
<pb n="KR4f0034_WYG_012-37a"/>
　上以武功耆定讌廷臣于内殿賦栢梁體詩因公在<lb/>
　　　告特撤<lb/>
　御筵上尊<lb/>
　手詔賜公曰卿弼亮老臣久任機密端醇恪共勤慎<lb/>
　　　素著兹海宇蕩平時當令序内殿賜宴羣臣念<lb/>
　　　卿臥疾不克同此懽讌特遣中使慰問賜以醴<lb/>
　　　饌卿其加飡珍攝以副朕惓惓至意至五月公<lb/>
　　　疏乞致政詞益懇<lb/>
<pb n="KR4f0034_WYG_012-37b"/>
　上不得已允公請詔給驛遣官護行比出國門復賜<lb/>
　御製五言律詩一章及<lb/>
　御書心經怡情洛社圖章以示優異二十六年冬<lb/>
太皇太后升遐公以明年春奔赴哭臨與馮文毅公同<lb/>
　　　陛見<lb/>
　上恐公不任拜起<lb/>
　命學士張公英扶掖而行慰勞倍至既出復頒賜綺<lb/>
　　　幣公自謝政後至是凡六年矣瀕行過余邸舍<lb/>
<pb n="KR4f0034_WYG_012-38a"/>
　　　追述昔年共事之誼曰惟公知我握手繾綣若<lb/>
　　　重有所属者今日得據所見聞執筆書公隧道<lb/>
　　　之石豈公之意固在是耶夫公立朝垂四十載<lb/>
　　　枋政日久<lb/>
　　國家大典禮政事多属公釐定若總裁<lb/>
實録<lb/>
聖訓<lb/>
玉牒相視<lb/>
<pb n="KR4f0034_WYG_012-38b"/>
　　山陵以及清理刑獄測騐厯法無一不與前後錫<lb/>
　　　賚<lb/>
　御書巻軸並黒狐紫貂金幣鞍馬嘉魚蓮藕之屬無<lb/>
　　　一不偹<lb/>
　主臣交得恩禮有終蓋至公而稱極盛而公之所以<lb/>
　　　結<lb/>
　主知膺殊遇者大抵清挺特立而不市矯激之名平<lb/>
　　　易近人而不容依附之迹異時士大夫嘗以黨<lb/>
<pb n="KR4f0034_WYG_012-39a"/>
　　　論相齟齬矣而公皭然而不滓門生故吏非不<lb/>
　　　充斥朝列而公坦然而不私公之在位也不名<lb/>
　　　一善及其釋位而去也人皆惄然以思今公既<lb/>
　　　歿而天下屈指大人長徳為一時模楷者必以<lb/>
　　　公為首嗚呼此公所為不可及歟曾祖諱仁祖<lb/>
　　　諱朝先父諱守禮皆以公貴贈如公官妣皆一<lb/>
　　　品夫人元配王氏贈一品夫人先公卒後夫人<lb/>
　　　王氏今尚在子男四人恭著副榜貢生次恭瑢<lb/>
<pb n="KR4f0034_WYG_012-39b"/>
　　　恩廕生皆早卒次恭俊候補員外郎次恭瑃例<lb/>
　　　監生女二一適吏部尚書張公士甄一適户部<lb/>
　　　郎中李君其凝餘詳誌中不載銘曰天翊<lb/>
　景運宗臣篤生嶽嶽文端允為國楨頎然長身規言<lb/>
　　　矩歩穆如其容不吐不茹曰作耳目公才獨優<lb/>
　　　勗乃忠順入告謀猷晉長秋官惟刑是恤片言<lb/>
　　　平反五教用弼爰領度支九府就理爰陟統均<lb/>
　　　八枋具舉有位式叙廼正台階尹實佐鼎説資<lb/>
<pb n="KR4f0034_WYG_012-40a"/>
　　　和梅洊歴巖廊四十餘載赤心奉公白首靡改<lb/>
　　　芒寒色正孤標絶倫陽煦春温復與物親騶虞<lb/>
　　　不殺威鳯不搏國有老成亷頑敦薄<lb/>
　帝眷良弼重若蓍龜密語造膝决用不疑公屢引年<lb/>
　　　遲久乃許<lb/>
　宸章昭回以榮餞祖謝傅東山裴公緑野譬則景星<lb/>
　　　光燭區夏惟公則壽宜躋期頥梁木忽折胡不<lb/>
　　　愸遺哲人云亡<lb/>
<pb n="KR4f0034_WYG_012-40b"/>
　帝心震悼哀誄載頒隆文示報<lb/>
　　朝堂集議易名孔嘉<lb/>
　勑營堂斧東潞之涯掩靄松楸嶕嶢兆域妥宅于兹<lb/>
　　　慶流無極<lb/>
　誥授光禄大夫三等公䝉古都統佐領諾公墓誌銘<lb/>
　　　公諱諾敏姓馬氏世籍滿洲人太子太傅都統<lb/>
　　　公吏部尚書中和殿大學士文襄圖公之子也<lb/>
　　　母覺羅氏繼母胡禄氏贈封俱一品夫人祖諱<lb/>
<pb n="KR4f0034_WYG_012-41a"/>
　　　穆哈達曾祖諱噶哈納皆以文㐮公貴贈如其<lb/>
　　　官妣皆贈夫人公生而器宇凝重外莊而内和<lb/>
　　　稍長秉文襄公教練習庶務具有經緯筮仕三<lb/>
　　　等侍衛歴進一等為壯大又為宜都額真夙夜<lb/>
　　　在公克勤職業康熈十三年滇逆煽亂<lb/>
　王師四征不庭公以署副都統偕大軍入楚進取滇<lb/>
　　　黔在行間凡八載至二十年滇逆平班師在道<lb/>
　　　㑹文襄公自漢中師旋以疾卒于京師里第<lb/>
<pb n="KR4f0034_WYG_012-41b"/>
　上念公父子皆勤王事而文襄大功甫就遽爾殞逝<lb/>
　　　又遲公不即至為軫惻者久之乃<lb/>
　特詔公乘傳遄返公聞<lb/>
　命見星而奔比届窀穸之期達于䘮次黾勉營𦵏盡<lb/>
　　　禮盡哀既襄事補散秩大臣是年襲封三等公<lb/>
　　　仍管佐領適䕶軍統領<hi>闕</hi>人又命公兼領其事<lb/>
　　　于時中外輯寧干戈載戢惟公通達治理助流<lb/>
　聖天子德化遂以二十三年夏拜公刑部尚書獄無<lb/>
<pb n="KR4f0034_WYG_012-42a"/>
　　　小大悉凖情傅律期于允協一時論讞稱平閱<lb/>
　　　二載調禮部尚書以修明禮制興起文教為務<lb/>
　　　諸所設施皆崇尚惇大而不事苛細論者謂得<lb/>
　　　政體二十六年兵部以䝉古都統闕請<lb/>
　上以職任至重難其人<lb/>
　命公輟部務理之公任都統七載恭謹律身寛容御<lb/>
　　　下所屬咸敬服<lb/>
　　廟堂倚毗方切忽遘危疾竟不起時康熈三十二<lb/>
<pb n="KR4f0034_WYG_012-42b"/>
　　　年四月初三日也距生順治二年三月六日享<lb/>
　　　年四十有九訃聞<lb/>
　上為震悼<lb/>
　詔所司予䘏如制配李氏贈一品夫人繼配王氏封<lb/>
　　　一品夫人子五長馬爾賽襲三等公管佐領<lb/>
　　　次馬爾濟馬禮德馬林阿馬禮善將以公卒之<lb/>
　　　明年二月某日塟公于某原而屬余銘公墓石<lb/>
　　　余不敢辭當文襄公在政府余方為史官辱知<lb/>
<pb n="KR4f0034_WYG_012-43a"/>
　　　獨深常以文字見屬及待罪為學士始識公後<lb/>
　　　承乏禮刑二部未得與公共事而皆承公之後<lb/>
　　　每覩公在部時行事輒奉以為模楷夫<lb/>
　　國家累葉作人股肱心膂之佐炳燿于史册而父<lb/>
　　　子相繼為宗臣者亦不可多覯惟文襄公順治<lb/>
　　　中為司㓂素著直聲而公復以司㓂稱平允文<lb/>
　　　襄公為都統以德望威容服物而公復以久任<lb/>
　　　都統克紹前人之休詩有之式是百辟纘戎祖<lb/>
<pb n="KR4f0034_WYG_012-43b"/>
　　　考又曰君子有穀詒孫子其公之謂歟謹序次<lb/>
　　　官爵政績而系之銘曰粤若豐芑挺生人英桓<lb/>
　　　桓文襄腹心干城繄公象賢矢竭忠藎宿衛禁<lb/>
　　　廬乃心祗慎誓師而出鷙擊隼翔張皇天討綏<lb/>
　　　靖我疆錫命上公益攄偉畧煦如春陽蘓彼甲<lb/>
　　　拆臯陶淑問伯夷寅清明刑典禮蔚聞駿聲既<lb/>
　　　歴上卿還統禁旅克賛謨謀兼資文武方叔顯<lb/>
　　　允召虎旬宣出入將相惟公比肩年甫及艾忽<lb/>
<pb n="KR4f0034_WYG_012-44a"/>
　　　罹㓙閔芝草朝萎台星夜隕前徽丕紹後緒允<lb/>
　　　貽矧有令嗣世德日滋欝欝松楸嶽嶽馬鬛銘<lb/>
　　　無媿辭永留奕葉<lb/>
　誥授光禄大夫吏部尚書文華殿大學士拖沙喇哈<lb/>
　　　畨諡文襄李公墓誌銘<lb/>
　　　康熈三十三年冬十一月二日文華殿大學士<lb/>
　　　武定李公薨于里第訃聞<lb/>
　天子眷念勞臣輟朝軫悼<lb/>
<pb n="KR4f0034_WYG_012-44b"/>
　詔所司議餙終之典賜祭賜塟悉從優渥比易名奏<lb/>
　　　上<lb/>
　特予文襄<lb/>
　　本朝文臣自洪南安以後稱文襄者至公而再見<lb/>
　　　一時中外翕然以為允協云公舉順治四年進<lb/>
　　　士起家浙金華府推官居五年郡無滯獄以治<lb/>
　　　最入為刑部主事歴進郎中㑹六部裁啟心郎<lb/>
　　　屬公總理十四司覆奏事宜聲譽大起十五年<lb/>
<pb n="KR4f0034_WYG_012-45a"/>
　　　擢監察御史明年出按山西甫半載墨吏皆解<lb/>
　　　綬康熈初視兩浙鹽課力甦商困在臺十餘載<lb/>
　　　數上封事如慎重票擬甄别督撫嚴覈郡守皆<lb/>
　　　有關治體典内外計屏絶私弊丰裁凛然九年<lb/>
　　　八月内陞支四品俸仍掌河南道事十一年超<lb/>
　　　拜都察院左副都御史抗疏陳時事謂文法太<lb/>
　　　密等于束濕緝盗無術累及失主吏治民生胥<lb/>
　　　受其病識者韙之是年冬擢吏部侍郎十二年<lb/>
<pb n="KR4f0034_WYG_012-45b"/>
　　　夏<lb/>
　命以兵部侍郎總督浙江軍務涖事甫兩月而滇逆<lb/>
　　　變作十三年春請亟增額兵用資勦禦踰月閩<lb/>
　　　逆告變公隨檄諸路將士分守要害遣副將王<lb/>
　　　廷梅薛受益等力堵仙霞關又請調江南滿漢<lb/>
　　　官兵駐二省交界並發江西重兵守鉛山玉山<lb/>
　　　以壯聲援因㑹疏懇給官兵行粮軍士皆感奮<lb/>
　　　是時逆賊盡鋭聚湖清日謀窺犯公偕平南將<lb/>
<pb n="KR4f0034_WYG_012-46a"/>
　　　軍頼公塔率滿兵千人緑旗兵二千人並所募<lb/>
　　　健勇五百人以五月自杭趨衢州七月賊軍數<lb/>
　　　萬攻衢我軍衆寡不敵公同平南將軍以大義<lb/>
　　　激勵將士進擊于坑西礟聲震地流丸如雨左<lb/>
　　　右請少避公不可曰今日之事以兵勝敗為吾<lb/>
　　　死生可稍怯耶諸將鼔勇直入一可當百賊遂<lb/>
　　　却顧賊黨羽方熾温處金嚴各屬所在煽亂公<lb/>
　　　雖以計招降偽將韓斌王得功生擒賊首汪磐<lb/>
<pb n="KR4f0034_WYG_012-46b"/>
　　　繆國英等而兵單勢分難以支持十五年夏公<lb/>
　　　遂建議直搗仙霞關為摧堅制勝之䇿部議令<lb/>
　　　公條上進取機宜公言進取之路不在温處而<lb/>
　　　在三衢今逆賊勁卒悉萃于此此賊一破則諸<lb/>
　　　賊必皆駭亂迸散雖偽將馬九玉朱懐德等抗<lb/>
　　　拒河西大溪灘而江山常山之間有間道可襲<lb/>
　　　我軍進擊使賊首尾受敵河西孤壘安能獨完<lb/>
　　　故擊之便時和碩康親王軍駐金華公力請至<lb/>
<pb n="KR4f0034_WYG_012-47a"/>
　　　衢八月合軍克大溪灘復江山縣馬九玉猶冀<lb/>
　　　繞道奪仙霞關而諸軍已受公密檄急據關口<lb/>
　　　夾擊賊將金應虎等窮蹙迎降大師遂入閩閩<lb/>
　　　逆既平而餘孽竄伏山谷間者尚繁公復請江<lb/>
　　　南江西㑹師恊勦踰年浙東及徽饒廣信諸郡<lb/>
　　　以次底定㨗<lb/>
　聞進秩兵部尚書加正一品公念賊平之後事之最<lb/>
　　　急者無如蠲免賑恤疏請豁金衢嚴温處五郡<lb/>
<pb n="KR4f0034_WYG_012-47b"/>
　　　十六年以前額賦部議持不允公上言恤民以<lb/>
　　　固邦本裕賦以資國用兩者並重然必使有可<lb/>
　　　生之民而後有可征之賦浙東被賊蹂躪饑寒<lb/>
　　　交廹使非急予蠲豁則舊逋既闕新逋愈積即<lb/>
　　　日黜一官于事無濟且蠲此不可復征之賦俾<lb/>
　　　民得休飬生息以供將來之稅正所以為<lb/>
　　國家財賦計也<lb/>
　詔從公言貧民陷賊中來歸者公悉為區畫衣廪又<lb/>
<pb n="KR4f0034_WYG_012-48a"/>
　　　設糜于通衢賑往來饑民一百二十二萬有竒<lb/>
　　　流移之人盡復故土方事之殷也羽檄旁午人<lb/>
　　　情惶懼東南數千里惟恃公一人以為安危孤<lb/>
　　　軍扼險搘拄三載卒使浙水以西無匹馬觭輪<lb/>
　　　擾于境上則皆公守三衢力也假若三衢無公<lb/>
　　　吳越之民幾不能一夕安枕而公之功豈不偉<lb/>
　　　且烈哉公以文臣身擐甲胄冐矢石大小一百<lb/>
　　　四十餘戰所向克㨗雖行間宿將皆遜謝不如<lb/>
<pb n="KR4f0034_WYG_012-48b"/>
　　　而部議叙録僅及十之一二前後招降文武偽<lb/>
　　　員六千二百有竒賊兵一十六萬五千五百有<lb/>
　　　竒中樞叙武職加至二十九等銓曹叙有司亦<lb/>
　　　如之獨以督臣轄全省不叙再奉<lb/>
　諭旨乃酌加三級久之追論温州擒斬逆賊及大溪<lb/>
　　　灘曹平關破賊功授公拖沙喇哈畨襲一次或<lb/>
　　　有頌公保障著勛酬庸典重公瞿然曰凡此叙<lb/>
　　　録皆出<lb/>
<pb n="KR4f0034_WYG_012-49a"/>
　特恩雖胙土之榮無以或過且叨冐世職與洪南安<lb/>
　　　比尤非所敢望公之勞而不伐有古大臣風矣<lb/>
　　　二十一年秋以事平還杭州冬<lb/>
　召入為兵部尚書公久于兵間在部一切措注悉中<lb/>
　　　機要二十三年進吏部飭諸吏坐曹聽行文書<lb/>
　　　無得與銓事宿弊一清明年夏患癰<lb/>
　詔遣御醫診視頒尚方藥物既愈以老疾請<lb/>
　優旨慰留二十五年復請詞益切不允是年秋<lb/>
<pb n="KR4f0034_WYG_012-49b"/>
　命以吏部尚書入為文華殿大學士辦理機務明年<lb/>
　　　春致政歸二十七年<lb/>
　乘輿南巡過德州公迎謁道左<lb/>
　天語詢問曰卿筋力尚健能乘騎至此耶<lb/>
　賜上尊玉粒慰勞倍至里居凡七載泊然無嗜惟以<lb/>
　　　書史自娛卧病數日遂逝距生前壬戌八月十<lb/>
　　　八日年七十有三公初在言路以謇諤聞彈劾<lb/>
　　　貴要絶無鯁避既督兩浙則沉毅持大體不輕<lb/>
<pb n="KR4f0034_WYG_012-50a"/>
　　　言笑而批荅案牘能曲盡物情入筦部務嶽嶽<lb/>
　　　無所詭隨每國家有大議片言擘畫確不可易<lb/>
　　　中外敭歴四十年以精勤奉職以誠恪事<lb/>
　主以天下善人君子得行其志為愉快嘗言士大夫<lb/>
　　　有名節易全名節難如公之立身服官始終一<lb/>
　　　節真可云粹然無疵者矣以擬昔韓范司馬之<lb/>
　　　倫其奚愧歟公諱之芳號鄴園先世自直𨽻棗<lb/>
　　　强遷武定曾祖諱鮮祖諱登雲考諱才望皆以<lb/>
<pb n="KR4f0034_WYG_012-50b"/>
　　　公貴累贈光禄大夫吏部尚書曾祖妣康氏任<lb/>
　　　氏祖妣蕭氏妣季氏俱累贈一品夫人元配胡<lb/>
　　　氏封恭人贈一品夫人繼張氏封一品夫人生<lb/>
　　　四子長鍾麟筮仕岳州府同知夏逢龍之亂有<lb/>
　　　守城功陞廣東潮州府知府次攀麟候選行人<lb/>
　　　司司副早卒胡夫人出次容麟廪膳生次宜麟<lb/>
　　　候選通判側室出娶皆名族女二人長適候選<lb/>
　　　京職王爾梅次適廪膳生馮雲勷胡夫人出孫<lb/>
<pb n="KR4f0034_WYG_012-51a"/>
　　　男十四人鍾麟出者十人壽泓壽浵壽滬壽湜<lb/>
　　　壽潢壽沅壽湘壽演壽潮壽淞攀麟出者四人<lb/>
　　　壽澄壽淳壽溥壽滋曾孫男二人本篤本厚壽<lb/>
　　　泓出公從子甡麟舉丁丑進士館選時<lb/>
　上詢知家世遂擢入庶常<lb/>
　聖心眷公之深殁而不忘聞者皆為感涕鍾麟將以<lb/>
　　　康熈三十六年九月初五日奉塟東原塋兆以<lb/>
　　　某為年家子屬為銘誼不敢辭謹據狀次第行<lb/>
<pb n="KR4f0034_WYG_012-51b"/>
　　　實而系以銘曰嶽鍾元氣公生應期持憲于朝<lb/>
　　　正色侃辭咨命制府鎮東南陲三蘖相挻詿誤<lb/>
　　　烝黎七閩震鄰阻險以窺屹然一身<lb/>
　天子倚毗遮扼要害危疆是搘摧厥兇鋒用濟我師<lb/>
　　　掃蕩廓清海邦載釐百戰之勛勒于鼎彛<lb/>
　召還廟廊以式庶司典樞典銓爰秉國維投老巖壑<lb/>
　　　優游自怡出入將相黄髮羽儀韓琦隕星傅説<lb/>
　　　乘箕偉烈不朽銘石永垂<lb/>
<pb n="KR4f0034_WYG_012-52a"/>
　誥授奉政大夫提督浙江學政按察司僉事崔公壙<lb/>
　　　銘<lb/>
　　　聞喜子髙崔先生既沒之三年其孤端等寓書<lb/>
　　　京師以銘壙之文屬余謂余辱交于先生久庶<lb/>
　　　㡬知先生者余不敢辭嗚呼銓曹握天下人才<lb/>
　　　進退之柄提學使者握一省人才進退之柄二<lb/>
　　　者均<lb/>
　　國家治本所繋不得其人以任之未有不卒至于<lb/>
<pb n="KR4f0034_WYG_012-52b"/>
　　　僨轅折軸者也我<lb/>
　　朝三十年來任斯職者接踵相望而兼歴者蓋寡<lb/>
　　　故事吏部郎無遷轉他曹及秩滿升監司郡<lb/>
　　　守之事其以例嵗出為監司者又往往不能為<lb/>
　　　學使蓋吏部郎之歴他曹復出為學使皆自吏<lb/>
　　　部與五曹郎一例遷轉始子髙先生兼歴二秩<lb/>
　　　實勝厥任惜乎天厄其年而使其業卒未竟也<lb/>
　　　方癸夘冬先生之以晉州守入銓司也家大人<lb/>
<pb n="KR4f0034_WYG_012-53a"/>
　　　適以假滿再入吏部典選事先生至相倚如左<lb/>
　　　右手時銓法紛更惟先生議與家大人合每銓<lb/>
　　　補一人更定一例必執舊典與持異議者諈諉<lb/>
　　　辨論不少屈如品級考之更定供卯法之初行<lb/>
　　　其間謬戾錯迕多所牽制先生皆力持之俾不<lb/>
　　　失國家大體而後已<lb/>
　　功令重懸賞格招徠乞降之人閩越間投誠至者<lb/>
　　　歳無虚日先生曰髙爵厚禄以待降臣<lb/>
<pb n="KR4f0034_WYG_012-53b"/>
　　廟堂之仁也顧其仕籍既無可鈎考而降者自署<lb/>
　　　官秩輒稱三事大僚高者得驟躋監司其次亦<lb/>
　　　不失為郡佐<lb/>
　　朝廷名器可若是其濫耶于是嚴核符牒譏察印<lb/>
　　　劄偽冐者肅然一清是時栢郷魏公實為冢宰<lb/>
　　　先生為公及門髙第公嘗以二程遺書手屬先<lb/>
　　　生校訂其以理學經濟期先生者甚厚既官銓<lb/>
　　　曹為之長益相推重意欲屬先生典選顧格于<lb/>
<pb n="KR4f0034_WYG_012-54a"/>
　　　例不得行乙巳竟遷户部浙江司郎中時家大<lb/>
　　　人業以例出為河南學使先生毎相與郵書砥<lb/>
　　　礪慨然共期以關閩濂洛之學以庶㡬不負魏<lb/>
　　　公區區一己之出入軒輊固非所論也未㡬遭<lb/>
　　　外艱去戊申復補户部廣東司郎中乙酉典四<lb/>
　　　川郷試庚戌出為浙江提學道僉事先生自念<lb/>
　　　禀持古道不能隨事骫骳間詢家大人在中州<lb/>
　　　事益慨然三嘆以謂得行其志之難或曰昔崆<lb/>
<pb n="KR4f0034_WYG_012-54b"/>
　　　峒滄溟皆負海内盛名出為學使惟公勗之先<lb/>
　　　生曰崆峒以諫謫起江右失歡俞中丞鄭方伯<lb/>
　　　幾中于禍滄溟在陜西與殷中丞爭文移不得<lb/>
　　　竟拂衣去某之迂拙倍甚于是其能免乎雖然<lb/>
　　　謹守䋲墨砥礪亷隅可自盡者此而已矣其他<lb/>
　　　何計焉既至浙頒示條約申飭月課修繕學校<lb/>
　　　以浙東諸郡為冐籍托足之地首試台嚴杜冐<lb/>
　　　濫嚴較課不數月宿弊悉除自督撫大吏以下<lb/>
<pb n="KR4f0034_WYG_012-55a"/>
　　　皆翕然稱之比至苕溪勞瘁遘疾食格格不下<lb/>
　　　咽矣猶强起竣事而病益不支越旬日遂卒浙<lb/>
　　　士民聞者無不咨嗟隕涕先生諱爾仰字子髙<lb/>
　　　世居聞喜縣南邱村曾祖永寧祖東曾父贈奉<lb/>
　　　直大夫直𨽻晉州知州俊母馮太宜人先生之<lb/>
　　　學以明理盡性為宗自㓜游元修成公之門得<lb/>
　　　其指授沉酣于性理大全諸書明體達用措諸<lb/>
　　　行事事奉直公及馮宜人盡孝事其兄盡悌遇<lb/>
<pb n="KR4f0034_WYG_012-55b"/>
　　　族黨子姓有恩戊子舉孝亷㑹土㓂竊發身至<lb/>
　　　賊庭以至誠動之遂降其衆筮仕晉州勸學墾<lb/>
　　　荒訓郷勇停贖鍰治行為畿輔第一在户曹主<lb/>
　　　粤東展界之議開復粤諸生逋粮者百四十餘<lb/>
　　　人得脱于罪生平行誼指不勝屈孝感熊先生<lb/>
　　　誌之詳矣兹不復贅特節舉在銓曹與為學使<lb/>
　　　時事此二秩者既為<lb/>
　　國家人才根本之地而先生理學經濟悉見端于<lb/>
<pb n="KR4f0034_WYG_012-56a"/>
　　　此且書從家大人後聞之尤詳故不禁覼縷述<lb/>
　　　之嗚呼先生真無媿于古之清修直節介然不<lb/>
　　　易其操者歟先生生于前明天啟五年十一月<lb/>
　　　二十七日卒于康熈十年六月初一日年四十<lb/>
　　　有七以某年月日塟于某原配李氏封宜人子<lb/>
　　　六人長端次靖己酉舉人次章次毅次集賢銘<lb/>
　　　曰繄先生行淳偹植孝友寡求忮師道立經術<lb/>
　　　粹年不永德無媿名千仭視百世辛亥卒壬子<lb/>
<pb n="KR4f0034_WYG_012-56b"/>
　　　肂<lb/>
　誥封一品夫人李母瞿太夫人墓誌銘<lb/>
　　　太夫人姓瞿氏贈兵部尚書李公之繼配而吏<lb/>
　　　部尚書武英殿大學士容齋先生之母也太夫<lb/>
　　　人就養京師者二十餘年以康熈三十二年夏<lb/>
　　　六月十一日卒于邸舍享年八十有一事聞<lb/>
　上為動容嗟悼命滿漢學士二人賫茶酒賜奠于几<lb/>
　　　筵八月先生將奉䘮南下趨詣暢春園奏辭因<lb/>
<pb n="KR4f0034_WYG_012-57a"/>
　　　言臣母畢生勤儉偹嘗荼蓼不自揣量仰冀<lb/>
　宸翰一字之褒臣母殁且不朽越二日<lb/>
　上大書貞松堂額並臨松雪老人書一幅<lb/>
　命學士戴公通頒賜苫次先生跪捧涕零再疏陳謝<lb/>
　　　乃行比歳以來<lb/>
　御書賚予臣下至為珍重太夫人獨荷<lb/>
　特恩榮竉被及身後豈非偹德完福為海内士大夫<lb/>
　　　家所僅覯歟太夫人逺祖諱能明建文時以軍<lb/>
<pb n="KR4f0034_WYG_012-57b"/>
　　　功授廬州都指揮使遂世為廬之合肥人年十<lb/>
　　　八歸贈尚書時尊章在堂佐元配張太夫人左<lb/>
　　　右奉養問起居視寒燠羮湯滫瀡手自調劑既<lb/>
　　　退執衣裳織紉之役不懈益䖍族䣊翕然稱孝<lb/>
　　　㑹明末流㓂掠江淮合肥城被圍者七晝夜人<lb/>
　　　心惶駭于時先生方在姙太夫人經紀家事如<lb/>
　　　常時或訝問之曰遇賊即死何懼為賊退之日<lb/>
　　　先生始生又七年㓂大至城陷贈尚書偕太夫<lb/>
<pb n="KR4f0034_WYG_012-58a"/>
　　　人挈先生出走展轉于𤓰歩京口鍚山吳閶之<lb/>
　　　間僦居稍定太夫人即口授先生書無虛日贈<lb/>
　　　尚書初為諸生有大志以脱父阸不得已就世<lb/>
　　　職為守戎非其意也太夫人嘗謂先生曰遭時<lb/>
　　　多艱門祚漸衰興宗之寄屬望在子先生每述<lb/>
　　　此語嗚咽流涕順治戊戌先生成進士官史館<lb/>
　　　太夫人猶撡作如故歳辛丑張太夫人殁贈尚<lb/>
　　　書告于家廟立太夫人為繼室太夫人撫張所<lb/>
<pb n="KR4f0034_WYG_012-58b"/>
　　　生女及他庶出子女悉同已出有就婚别郡者<lb/>
　　　必親往迎娶婚嫁既畢來都門先生洊被<lb/>
　宸眷侍<lb/>
　講幄十餘年之間由内閣學士出理部務歴長工刑<lb/>
　　　兵三部晉典銓衡簡入政府先生每遷一官太<lb/>
　　　夫人輙正色相勗謂當亂離時自分必死豈意<lb/>
　　　至今日今日䝉此皆<lb/>
　　國恩也務勉圖報稱先生凛凛奉母訓惟謹太夫<lb/>
<pb n="KR4f0034_WYG_012-59a"/>
　　　人體素健先生又先意承志不使一切憂欝之<lb/>
　　　事聞于太夫人故平生無疾疢亦不親藥物至<lb/>
　　　三十一年冬倐患咯血先生延醫視藥寢處太<lb/>
　　　夫人臥側者凡六閲月而太夫人每至昧爽輙<lb/>
　　　促先生起入直無曠閣務彌留之日先生方奏<lb/>
　　　事忽心動遄歸太夫人一握而逝蓋所以教先<lb/>
　　　生砥礪職業者没齒如一日也性喜施予廬郡<lb/>
　　　歳比不登太夫人出囷穀數千斛存活甚衆婣<lb/>
<pb n="KR4f0034_WYG_012-59b"/>
　　　戚中有貧乏者尤三施不倦遇祁寒盛暑則庀<lb/>
　　　衣裘湯藥以給行路在京師亦然前年冬十二<lb/>
　　　月太夫人稱八十觴都城耆民數百人爭持羊<lb/>
　　　酒踵門為壽及既殁里巷婦子聞者無不悲哀<lb/>
　　　失聲此皆往事之所未有盛德感人實而可信<lb/>
　　　是宜偹書子三人長即容齋先生天馥戊戌進<lb/>
　　　士改庶吉士歴官吏部尚書武英殿大學士次<lb/>
　　　天䭲候補主事陳宜人出次天馟福建泉州府<lb/>
<pb n="KR4f0034_WYG_012-60a"/>
　　　通判蕭安人出女三人一適太學生廷欐太夫<lb/>
　　　人出一適千總賈爾祺張太夫人出一適太學<lb/>
　　　生王景陳宜人出孫七人先生出者二孚青己<lb/>
　　　未進士翰林院編修孚倉歳貢生孚彤孚蔚天<lb/>
　　　䭲出孚絳孚紺孚顥天馟出曾孫三人俱孚青<lb/>
　　　出先生既奉䘮歸即以其年冬十二月十有三<lb/>
　　　日祔塟太夫人于蜀山贈尚書墓而寓書京師<lb/>
　　　屬為銘玉書自入史館即與先生共事今閲三<lb/>
<pb n="KR4f0034_WYG_012-60b"/>
　　　十年矣復同在政地得聞太夫人懿德之詳宜<lb/>
　　　誌墓者莫余若也謹詮本末而繋以銘曰猗歟<lb/>
　　　賢母誕毓碩輔㓜遭艱虞歴險茹苦既長而教<lb/>
　　　蔚成大儒升華館閣聿賛謀謨台躔朗曜丕顯<lb/>
　　　母德庶幾百齡式報罔極靈蘐乍萎蓼莪銜悲<lb/>
　天聽上徹<lb/>
　奎章載垂貞松千尺䕃被堂斧黄髮摧心擗踊負土<lb/>
　　　堊廬塚側燕巢于林語傳在昔事聞自今是母<lb/>
<pb n="KR4f0034_WYG_012-61a"/>
　　　是子允恊圖史諸孫嶷嶷慶詒趾美我銘幽隧<lb/>
　　　鐫石不磷車過必式永詔後人<lb/>
　誥封太恭人田母張太君墓誌銘<lb/>
　　　余與中丞田公綸霞同舉進士既官京師以文<lb/>
　　　章德業相砥礪每浹旬輙一過從因聞太恭人<lb/>
　　　張苦節懿行讀書明大義為昔女傳中所僅見<lb/>
　　　綸霞自為中翰及視學江南十餘年間未嘗一<lb/>
　　　日不侍養官舍嗣從湖北㕘議入為鴻臚寺卿<lb/>
<pb n="KR4f0034_WYG_012-61b"/>
　　　特擢僉都御史填撫三吳太恭人適在里第綸<lb/>
　　　霞不以踰常格拜官為喜而以得遂迎養為樂<lb/>
　　　踰年由吳入黔又不以邊徼萬里為逺道失意<lb/>
　　　而以不得晨夕視寢膳為憂撫黔四載問安之<lb/>
　　　使歳凡數至而太恭人忽以微疾逝此綸霞所<lb/>
　　　以見星遄奔不禁噭然而悲也歟今卜康熈三<lb/>
　　　十一年春祔塟贈大夫蓼菴先生之墓而寓書<lb/>
　　　屬銘于余余誼不敢辭按狀太恭人生世族父<lb/>
<pb n="KR4f0034_WYG_012-62a"/>
　　　處士禎教以禮法既歸于田修婦職惟謹順治<lb/>
　　　壬辰贈大夫舉進士明年知浙之麗水縣甫半<lb/>
　　　載以中暑疾不起太恭人撿括户稅支納之數<lb/>
　　　手自籍記㑹攝事者至留難更代則上其籍于<lb/>
　　　守按之不爽銖黍守大驚異遂趣扶櫬歸于時<lb/>
　　　綸霞及兩弟皆㓜内難外釁層見錯出太恭人<lb/>
　　　一力搘拄卒莫敢侮每夜分以絡繹督諸孤誦<lb/>
　　　讀既罷輙相持以泣比綸霞與雨來先後登第<lb/>
<pb n="KR4f0034_WYG_012-62b"/>
　　　太恭人乃辴然色喜而持儉履約不愆于素所<lb/>
　　　訓勉皆立身守官之道綸霞歴仕二十餘年以<lb/>
　　　清節聞在黔日有苖帥被甲伏道左曰夙仰公<lb/>
　　　威德願一識公近前叩首而去其善政服物如<lb/>
　　　此皆太恭人之教也太恭人博渉載籍遺諸子<lb/>
　　　書證据經史粲然成文年七十里䣊欲為壽戒<lb/>
　　　諸子止之其書尤傳于世詞曰按禮婦人無夫<lb/>
　　　者稱未亡人凡吉㓙之事不與亦不為主名故<lb/>
<pb n="KR4f0034_WYG_012-63a"/>
　　　春秋書紀履緰來逆女公羊傳曰紀有母乎曰<lb/>
　　　有有則何以不稱母母不通也何休註曰婦人<lb/>
　　　無外事所以逺别也後世禮意漸失始有登堂<lb/>
　　　拜母之事戰國時嚴仲子自觴聶政母前且進<lb/>
　　　百金為壽蓋任俠好交之流有所求而然豈禮<lb/>
　　　當如是耶吾自汝父殁于官擕持㓜弱數千里<lb/>
　　　歸櫬三十年來闔門辟績以禮自持幸而汝曹<lb/>
　　　皆得成立四被<lb/>
<pb n="KR4f0034_WYG_012-63b"/>
　恩命養我餘年而此中嘗切隠痛毎當歳時膢臘兒<lb/>
　　　女滿前輒怦怦心動念汝父之不及見今一旦<lb/>
　　　賔客填門羊酒相望為未亡人稱慶未亡人尚<lb/>
　　　可以言慶耶三十年吉㓙之事不與而今更强<lb/>
　　　我為主名其可謂之禮乎導我以非禮不足為<lb/>
　　　我慶適增悲怛耳且汝曹中外薄宦偶一入里<lb/>
　　　門無一善及人而儼然受郷先生及諸父老之<lb/>
　　　捧觴拜跽未亡人益罪戾是懼矣汝曹偹官于<lb/>
<pb n="KR4f0034_WYG_012-64a"/>
　　　朝宜曉大體其詳思禮意為我先事而婉辭之<lb/>
　　　事遂止夫世教衰而閨門之禮闕焉弗講嚬笑<lb/>
　　　之不謹威儀之不攝馴至蕩閑軼矩流為䘮德<lb/>
　　　敗俗而蔑有底止太恭人守婦人無外事之訓<lb/>
　　　而以叔季登堂拜母為非此當世士大夫所未<lb/>
　　　深諳者而太恭人兢兢辨之非讀書明大義安<lb/>
　　　能若是信乎其足為天下賢母矣太恭人之卒<lb/>
　　　以康熈辛未六月十六日距生乙卯享年七十<lb/>
<pb n="KR4f0034_WYG_012-64b"/>
　　　有七子三人長雯即綸霞甲辰進士歴官僉都<lb/>
　　　御史巡撫貴州次需即雨來己未進士官翰林<lb/>
　　　編修自綸霞撫吳即請急里居奉母次霖㧞貢<lb/>
　　　生女一人孫八人女孫二人曾孫二人銘曰惟<lb/>
　　　齊之田世澤昌遹有賢母長鍾祥弱齡茹荼心<lb/>
　　　䀌傷諸孤對泣如寒螿矯矯勁翮爭翺翔建牙<lb/>
　　　珥筆名並揚守禮不懈母德臧教勤戒佚追敬<lb/>
　　　姜庇乃後嗣休無疆夫子之宫永偕藏<lb/>
<pb n="KR4f0034_WYG_012-65a"/>
　誥封太宜人李母董太君墓誌銘<lb/>
　　　康熈四十二年正月廿八日廣西布政使李公<lb/>
　　　之母董太夫人以疾卒于家先是去年八月太<lb/>
　　　夫人有疾方伯聞之即日白于督撫乞歸侍養<lb/>
　　　至五六請巡撫蕭公察其誠疏于<lb/>
　　朝章未下所司即得<lb/>
　㫖俞允于是方伯以十一月自西粤遄行明年正月<lb/>
　　　抵家奉湯藥閲三日而太夫人卒殯殮如禮二<lb/>
<pb n="KR4f0034_WYG_012-65b"/>
　　　月<lb/>
　車駕南巡過德州方伯迎謁道左荷<lb/>
　天語詢問具陳䝉<lb/>
　恩允歸得母子相見狀<lb/>
　上為惻然動容方伯退而衘感泣下時某沗與扈從<lb/>
　　　親炙其事至是方伯寓書于余曰某月某日將<lb/>
　　　啟先大夫憲副公之兆奉太夫人合塟敢請銘<lb/>
　　　謹按來狀太夫人姓董氏德州人祖某父某有<lb/>
<pb n="KR4f0034_WYG_012-66a"/>
　　　隠德年十九歸憲副公初公元配宋夫人生子<lb/>
　　　浹而卒繼趙夫人又卒聞太夫人賢曰是必能<lb/>
　　　母吾子既歸果以慈聞子浹登賢書成進士太<lb/>
　　　夫人力也憲副公起家孝亷筮仕故城知縣調<lb/>
　　　豐縣攝碭山縣事遷兵馬指揮歴工部營繕司<lb/>
　　　主事虞衡司員外郎屯田司郎中擢廣西兵備<lb/>
　　　副使所至有政績方伯齒尚稚未能記憶也比<lb/>
　　　長太夫人時時言之因謹識不忘憲副卒後十<lb/>
<pb n="KR4f0034_WYG_012-66b"/>
　　　四年方伯以本省解首成丙辰進士官庶常又<lb/>
　　　三年授編修又九年<lb/>
　特簡知臨江府太夫人喜曰可以終爾父之志矣日<lb/>
　　　督家人治廢圃植蔬茹曰吾兒為清白吏日用<lb/>
　　　不以煩民也時大盜曾翕糾黨肆掠于江上翕<lb/>
　　　購二利刄柄置鉄環常著手腕枕臥㑹守乘夜<lb/>
　　　率健卒往捕翕驚起持刄拒鬬健卒擊折其臂<lb/>
　　　廼就擒太夫人曰此爾父治碭時捕賊方畧也<lb/>
<pb n="KR4f0034_WYG_012-67a"/>
　　　清江蠧胥倚收稅作奸立寘諸法平其稅太夫<lb/>
　　　人曰此爾父治故城時清地丁法也一切措拄<lb/>
　　　悉以憲副為程合則色喜否則正辭以示誡以<lb/>
　　　故臨江之政赫然聞于<lb/>
　　輦下實太夫人之教為多在郡九年㑹有<lb/>
　㫖命各省大吏舉所屬治行亷能者傳車詣<lb/>
　　闕江西撫臣以臨江守應<lb/>
　詔因得奉太夫人便道歸里門其後轉運兩浙旬宣<lb/>
<pb n="KR4f0034_WYG_012-67b"/>
　　　粤西太夫人皆不欲行方伯决意歸養太夫人<lb/>
　　　力止之曰我老尚善飯兒正宜報國勿以我為<lb/>
　　　念也至是既得請晝夜行七十餘日而歸適當<lb/>
　　　太夫人疾篤彌留之際以視昔賢齧指心動而<lb/>
　　　精感萬里者寧有媿歟蓼莪之詩有言民莫不<lb/>
　　　穀我獨不卒説者謂孝子行役痛親歿而不及<lb/>
　　　見也今方伯朝奏上而夕報可雖未獲長侍膝<lb/>
　　　下然猶及啟手足親含歛以免于蓼莪之悲則<lb/>
<pb n="KR4f0034_WYG_012-68a"/>
　　　方伯之孝實以上格天心而<lb/>
　聖天子推恩恤下之仁尤凡屬臣子所不禁欷歔感<lb/>
　　　激而隕涕者也自憲副殁後太夫人齋居素服<lb/>
　　　不飲酒不聽音樂以終其身平居雍雍怡怡而<lb/>
　　　閨門以内嚴肅有家法卒之日内外孫曾男女<lb/>
　　　凡八十餘人皆在側嗚呼其可謂壽考令終者<lb/>
　　　矣太夫人生于某年某月某日卒于某年某月<lb/>
　　　某日年八十有四憲副官工部時<lb/>
<pb n="KR4f0034_WYG_012-68b"/>
　覃恩封宜人後以子貴封太宜人子三人浹丙戌進<lb/>
　　　士早卒濤廣西布政使司布政司潤早卒女一<lb/>
　　　人孫男八人曾孫男十九人𤣥孫六人銘曰有<lb/>
　　　子而孝從母之教母曰汝父汝其克傚當官砥<lb/>
　　　職為時名臣不遺其親用乞乃身<lb/>
　皇曰俞哉永錫爾類萬里歸來式遄其至生養死葬<lb/>
　　　孝道始終勒詞幽石揚于無窮<lb/>
　　　磬山天隠禪師塔銘<lb/>
<pb n="KR4f0034_WYG_012-69a"/>
　聖人御㝢宏敷至教既已表章六經示生民以日用<lb/>
　　　飲食而釋氏之書足以覺愚頑而牖良善者亦<lb/>
　　　往往並存不廢師其學者有能精修戒行奮然<lb/>
　　　自㧞于流俗之外則尤盛世崇奬所不靳也康<lb/>
　　　熈己夘春淮揚水溢<lb/>
　至尊念切民依特事巡省比旋軫濟江<lb/>
　駐蹕金山之江天寺于時住持僧法乳超樂奏對稱<lb/>
　㫖偹䝉殊遇因表進磬山天隠語録若干卷言磬山<lb/>
<pb n="KR4f0034_WYG_012-69b"/>
　　　故僧圓修為臨濟三十一世孫乃天童圓悟之<lb/>
　　　同法弟大覺普濟傳法之師而臣僧超樂之曾<lb/>
　　　祖行也天童語録䝉<lb/>
世祖章皇帝勅賜入藏圓修語録未經續入臣僧不勝<lb/>
　　　拳拳越日傳<lb/>
　㫖准入藏超樂率衆僧合掌稽首而退玉書與髙詹<lb/>
　　　事士竒同與扈從親見其事深嘆釋氏弟子能<lb/>
　　　不忘其師傳而磬山身殁六十餘年遭際<lb/>
<pb n="KR4f0034_WYG_012-70a"/>
　聖恩俾其言得傳于後真千古之希遇也閱數月法<lb/>
　　　乳偕僧夢菴校刻語録成以塔銘屬余余不能<lb/>
　　　辭爰据大覺所為傳及僧箬菴紀載行實而銓<lb/>
　　　次之禪師諱圓修字天隠宜興閔氏子天性頴<lb/>
　　　敏孩穉時出望井邑忽覺真空現前不可名狀<lb/>
　　　稍長鬻蔬供母至年二十遂茹素而一逐世縁<lb/>
　　　妄念時作毎黙誦小人閒居為不善章則念起<lb/>
　　　隨滅後遇講師闡楞嚴經義至一切衆生不知<lb/>
<pb n="KR4f0034_WYG_012-70b"/>
　　　常住真心用諸妄想故有輪轉因猛念生死志<lb/>
　　　求出世時聞幻有傳公住龍池為臨濟正宗欣<lb/>
　　　然往謁之傳示以狗子無佛性語歸而力㕘至<lb/>
　　　廢寢食母感其道念誠懇即命于龍池出家初<lb/>
　　　㕘趙州語無所得繼㕘未生前本來面目偶閱<lb/>
　　　楞嚴見佛咄阿難云此非汝心豁然有悟與童<lb/>
　　　年出望井邑所見境象無異㑹傳北遊復掩關<lb/>
　　　誓願精進一日于静中聞驢鳴猛省從此披覽<lb/>
<pb n="KR4f0034_WYG_012-71a"/>
　　　公案勢如破竹比出關偕天童謁傳于都下問<lb/>
　　　歴歴孤明時如何傳曰待至此境更與汝道遂<lb/>
　　　一喝而起傳曰汝尚起縁心耶拂袖徑出詣五<lb/>
　　　臺與靜淵妙峯諸尊宿扣擊累月還入都適傳<lb/>
　　　臥疾自念法門事大未盡澄明中夜詣傳跪請<lb/>
　　　指授語久之傳瞿然起坐曰汝既如是吾亦如<lb/>
　　　是即下拜授衣拂焉及傳還龍池示寂為經紀<lb/>
　　　䘮塟畢獨持一鉢深入荆溪之磬山于氷巖雪<lb/>
<pb n="KR4f0034_WYG_012-71b"/>
　　　窖中誅茅結宇與飢禽野獸為伍十五年如一<lb/>
　　　日四方衲子聞風麇至于是磬山之名翕然震<lb/>
　　　于海内浙西報恩寺延請主法席始以老疾辭<lb/>
　　　繼欲廣龍池之傳曵杖以赴棲金車峯下升堂<lb/>
　　　闡法不騁機辨不矜慧智以平實心示平實義<lb/>
　　　使學人積久自悟此其宗㫖也居一年謝世實<lb/>
　　　明崇禎乙亥九月二十二日距生萬厯乙亥世<lb/>
　　　壽六十有一僧臈<hi>闕</hi>十有七初厝報恩寺左後<lb/>
<pb n="KR4f0034_WYG_012-72a"/>
　　　二十餘年大覺迎厝于宜興海㑹乃建塔焉嗣<lb/>
　　　法髙弟五人曰林臯豫玉林琇箬菴問山茨際<lb/>
　　　印中綬皆一時法門龍象而玉林則應<lb/>
世祖皇帝欽召即所謂大覺普濟禪師者也嗚呼釋教<lb/>
　　　之傳惟臨濟稱盛天童磬山同出龍池之門而<lb/>
　　　天童高明廣大磬山沉潛篤實溯其得力各有<lb/>
　　　同中之異若乃清苦刻厲與昔日之老屋敗椽<lb/>
　　　滿床雪霰者後先相證則以磬山上續臨濟一<lb/>
<pb n="KR4f0034_WYG_012-72b"/>
　　　燈不尤為善繼善述矣乎其事跡詳載傳與行<lb/>
　　　録兹特舉其大要而系之以銘曰粤鏡釋乘宗<lb/>
　　　風湛然天隠修老滹沱正傳承嗣龍池剏阯石<lb/>
　　　磬磬聲冷冷羣聾式聴結茅為巢梯不可攀傳<lb/>
　　　衣五子聲震人寰偉矣大覺昔被<lb/>
天眷師傳伊阿遹聞追歎<lb/>
　今皇時邁停蹕江天<lb/>
　勑允編録梵筴永延䋲䋲紹緒孫復有子滹水源長<lb/>
<pb n="KR4f0034_WYG_012-73a"/>
　　　沿流不止惟真破妄惟正息厖我述銘語勒之<lb/>
　　　塔幢磬山峩峩荆溪洌洌聲色既空寧有生滅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0034_WYG_012-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張文貞集巻十二<lb/>
</p>
<p>
</p>
  </div>
</body>
</text>
</TEI>
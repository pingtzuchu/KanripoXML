<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張文貞集卷九</head> <lb/>
    <p>
<pb n="KR4f0034_WYG_009-1a"/>
欽定四庫全書<lb/>
　張文貞集卷九<lb/>
　　　　　　　　　　　　大學士張玉書撰<lb/>
　　　擬勒石拖諾山㳟紀<lb/>
　聖武神功之碑<lb/>
　皇帝受天景命撫有四海東西極日之出入罔不稱<lb/>
　　　臣奉朔修職貢惟謹而厄魯特噶爾丹獨自越<lb/>
　　　于生成覆載之外狂逞搆釁以上干天罰於是<lb/>
<pb n="KR4f0034_WYG_009-1b"/>
　皇帝赫然震怒以康熈三十五年春定議聲討<lb/>
　上親總六師從中路入<lb/>
　命領侍衛内大臣伯費揚古為撫逺大將軍㑹陜西<lb/>
　　　將軍舒書博濟孫思克從西路入截擊賊後而<lb/>
　　　盛京黑龍江寧古塔諸路則各厲兵以須用備<lb/>
　　　䇿應二月癸丑以師期昭告<lb/>
天<lb/>
地<lb/>
<pb n="KR4f0034_WYG_009-2a"/>
宗社在京㡬務悉屬留守綜理焉丙辰<lb/>
　車駕發京師<lb/>
　皇子侍戎行者咸分筦軍事師出獨石口跋履沙磧<lb/>
　　　踰喀倫經拖陵渡克魯倫河賊懼遁追奔逐北<lb/>
　　　直牴拖諾山凡歴程三千里五月戊辰旋師而<lb/>
　　　西路大軍即以是日邀擊賊兵賊大潰散以二<lb/>
　　　十餘年久習戰鬬横行塞外之勁寇<lb/>
　天戈之所指甫七十日一舉而草薙禽獮之成功之<lb/>
<pb n="KR4f0034_WYG_009-2b"/>
　　　速制勝之竒古所未有<hi>臣</hi>玉書幸與扈從獲覩<lb/>
　　　盛事紀實勒銘以垂信永久是惟<hi>臣</hi>職謹按厄<lb/>
　　　魯特與喀爾喀同屬奉貢之國彼此交郄致興<lb/>
　　　兵革喀爾喀七旗皆潰叩邊請内附而噶爾丹<lb/>
　　　修怨不己輒恣攻劫抗悖<lb/>
　諭旨蔑棄誓言自闌入克魯倫河脅掠納木查爾托<lb/>
　　　音遂偪處土喇克魯倫交近之地虐我使臣擾<lb/>
　　　我邊境煽惑我諸外藩蒙古肆惡極矣假使及<lb/>
<pb n="KR4f0034_WYG_009-3a"/>
　　　今不早事撲滅勢必滋異日西北縁邊之患方<lb/>
　　　二十九年秋<lb/>
　皇上曾用密策誘噶爾丹至烏瀾布通距京師僅七<lb/>
　　　百里爾時衆軍合力奮擊可使隻輪不返顧<lb/>
　乗輿未親涖軍致賊得以詭遁<lb/>
　皇上深念狡冦叵測不以<lb/>
　天威臨之弗克剪刈所由廷臣交章乞留而<lb/>
　宸衷内斷決計親征職是故也出師以後經行兩月<lb/>
<pb n="KR4f0034_WYG_009-3b"/>
　　　屢遣諜潜往偵賊至五月朔師次拖陵始知賊<lb/>
　　　尚伏克魯倫河<lb/>
　上大悦命八旗及前鋒火器緑旗䝉古諸營兵畢㑹<lb/>
　　　圖示陣法紀律加嚴旟旐之盛士馬之衆彌山<lb/>
　　　溢谷綿亘數十里外藩君長無不相顧駭怖而<lb/>
　　　噶爾丹方謂道阻水涸大師必不能猝至比<lb/>
　聖恩曲宥賊俘命隨我使臣賫<lb/>
　勅㫖告以<lb/>
<pb n="KR4f0034_WYG_009-4a"/>
　至尊親臨趣令嚮順猶曰<lb/>
　皇帝不安坐中國能飛瀚海耶及登髙阜瞭視<lb/>
　天子旌麾乃大驚且謂與烏瀾布通之師異甚顧懼<lb/>
　　　罪不敢面縛乞降竟棄克魯倫河指土喇河而<lb/>
　　　遁克魯倫河為塞外巨浸水草豐蔚足資戰守<lb/>
　上初意賊欲拒戰必據河前一夕飭軍中擐甲戒嚴<lb/>
　　　且密授諸將方畧既至<lb/>
　顧謂侍臣曰賊懦怯不知據此河其無能為明矣亟<lb/>
<pb n="KR4f0034_WYG_009-4b"/>
　　　統軍追之約賫而行越二日至克勒和朔賊所<lb/>
　　　棄氊廬鎧甲釜甑之屬不絶於道又二日至拖<lb/>
　　　諾山俘獲生口言賊晨夜倉皇奔迸今當越土<lb/>
　　　喇河于是<lb/>
　上諭諸大臣謂西路大軍刻期抵土喇必己躡賊後<lb/>
　　　賊雖遁亦無復之今所急餽饟耳當旋師經畫<lb/>
　　　兩路軍食越日下令<lb/>
　上統中路大軍還而特遣領侍衛内大臣馬思哈為<lb/>
<pb n="KR4f0034_WYG_009-5a"/>
　　　平北大將軍將精銳逼之于時噶爾丹方從土<lb/>
　　　喇竄走至昭木多適與西路軍遇大將軍費揚<lb/>
　　　古偕孫思克督諸將迎擊自未迄酉俘斬數千<lb/>
　　　追擊三十里畧獲子女及牲畜軍仗填委山積<lb/>
　　　噶爾丹僅以殘騎跳身遁夫當用兵之始<lb/>
　皇上即定計遣西路軍先入比師既載道降<lb/>
　手諭至費揚古軍中馳問師期者使命不絶時或疑<lb/>
　　　荒塞曠邈恐遮道擊賊未可必得至是乃歎<lb/>
<pb n="KR4f0034_WYG_009-5b"/>
　睿謀周悉不啻坐照萬里然非<lb/>
　皇上躬統大軍直逼賊壘安知狡謀詭計不更從他<lb/>
　　　道奔軼是賊之潰敗于西師乃中路大兵扼賊<lb/>
　　　之吭挈而付諸西路將士使其尾擊而殱滅之<lb/>
　　　者也猗歟盛矣昔史稱遐陬為荒服謂來服荒<lb/>
　　　忽無常時至時去故歴代成功北塞者絶少又<lb/>
　　　稱沙磧千里冬風如割夏風如焚人跡罕有至<lb/>
　　　者兹以師徒數十萬鐵騎颷馳深入無人之境<lb/>
<pb n="KR4f0034_WYG_009-6a"/>
　　　如行内地自始出以至旋師膚功克奏無一困<lb/>
　　　<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>何古難而今易耶仰惟<lb/>
　皇上除暴救民之念至殷且切師中往返十旬觸冐<lb/>
　　　寒暑躬歴勤勞日御一飡飲惟濁水沙陀嶺坂<lb/>
　　　且騎且歩每有羣下不能堪者<lb/>
　上怡然處之最優恤者軍士最慎惜者馬力最早計<lb/>
　　　者轉輸最厪念者水草賙給衣廩頒賚廏駟而<lb/>
　　　軍心悦矣風雪必謹飼秣必時而馬力紓矣中<lb/>
<pb n="KR4f0034_WYG_009-6b"/>
　　　路之轉餉多方協輓而軍無匱食西師之饑疲<lb/>
　　　適資冦糧而士得宿飽大漠之區不毛之土兼<lb/>
　　　以氷雪凝冱之時素無井泉而泉忽溢涌素無<lb/>
　　　茂草而草皆叢生師行所至每獲非常靈異之<lb/>
　　　助此豈人力所能致哉<lb/>
天祐之矣在易之大有上九曰自天祐之吉無不利孔<lb/>
　　　子曰祐者助也天之所助者順也人之所助者<lb/>
　　　信也惟我<lb/>
<pb n="KR4f0034_WYG_009-7a"/>
　皇上北征一舉順天而孚人斯<lb/>
天意與<lb/>
　聖心兩相符合山川百神莫不協應<hi>臣</hi>敬撰銘詩留<lb/>
　　　示奕禩使知我<lb/>
　皇上布昭聖武綿<lb/>
　　國家億萬世靈長之祚者無非奉天道以行王事<lb/>
　　　三代而下無足嫓儷銘曰惟<lb/>
天丕覆春生秋肅化彌宇宙惟<lb/>
<pb n="KR4f0034_WYG_009-7b"/>
　聖法<lb/>
天仁育義正道洽垓埏<lb/>
　聖恩浩穰重譯畢至莫敢不來享<lb/>
　聖威如霆四征弗譓莫敢不來庭蠢爾狡冦僻處窮<lb/>
　　　荒肆擾邊堠悖天虐氓蔑誓拒命洊啓逆萌相<lb/>
　　　彼狂咥恩不可懐徳不可結度彼兇謀如虺斯<lb/>
　　　螫如苖有蟊<lb/>
　天子曰吁蔓草易滋予其亟圖之師難遥制克敵在<lb/>
<pb n="KR4f0034_WYG_009-8a"/>
　　　機予其親涖之迺籌軍幄諸路並馳或犄或角<lb/>
　　　迺刻師期中夏畢㑹勿疾勿遲迺命轉粟載輸<lb/>
　　　載輓勿憚皸瘃迺命度泉載浚載鑿罔避深堅<lb/>
　　　迺治道途迺設郵驛我軍用蘓迺置斥堠迺謹<lb/>
　　　羅偵敵情斯售<lb/>
　廟謀備矣明誓六師所向迅鷙昭告神祗以禡以軷<lb/>
　　　百靈咸熈爰建旌斿爰蒐卒乗爰飭戈矛前茅<lb/>
　　　戾止中權鋭止後勁厲止虎旅嘽嘽㨗若風雨奮<lb/>
<pb n="KR4f0034_WYG_009-8b"/>
　　　若羽翰軍聲烈烈翦彼鴞林轢彼䑕穴彼昏實<lb/>
　　　愚謂兹沙磧泉涸草枯<lb/>
　王師不撓有相自天馬騰士飽彼昏實惷既覩<lb/>
　王師駭自天降巻甲而逋宵遁如騖棄及乳雛西師<lb/>
　　　洸洸逺渉瀚海注矢天狼狼奔甫届軍鋒大鏖<lb/>
　　　移時立敗俘迺甲兵籍迺軍械飼迺牽牲幕庭<lb/>
　　　犂矣賊衆擕矣斯授首期矣旌門獻㨗衆聲若雷<lb/>
　宸謨悉協<lb/>
<pb n="KR4f0034_WYG_009-9a"/>
　天子曰俞自兹邊鄙庶無後虞絶塞無垠縱横掃蕩<lb/>
　　　不逾七旬邊沙如壘建威銷萌何翅萬里維山<lb/>
　　　迤逶式名拖諾<lb/>
　　黄鉞是麾于兹停蹕于兹振旅允宜紀實我<lb/>
　皇決勝衆議勿淆羣疑勿聴我<lb/>
　皇握樞效順則撫搆逆則誅威以仁行謀以智神功<lb/>
　　　以斷成肆殊方重譯歴世千億永覩兹石<lb/>
　　　擬勒石狼居胥山㳟紀<lb/>
<pb n="KR4f0034_WYG_009-9b"/>
　聖武神功之碑<lb/>
　　國家誕膺景祚累葉熙洽<lb/>
　皇帝以文武聖神之徳式廓歴代未𨽻版圖之疆宇<lb/>
　　　薄海内外翕然同風獨厄魯特噶爾丹負固不<lb/>
　　　率命為邊境患<lb/>
　皇上三臨絶漠聲罪致討浹嵗之内盡離散其黨與<lb/>
　　　而蹙凶渠以就天殛威震流沙功越千古惟狼<lb/>
　　　居胥為<lb/>
<pb n="KR4f0034_WYG_009-10a"/>
　御蹕視師之地先後用兵機宜應勒銘兹山垂示奕<lb/>
　　　禩<hi>臣</hi>末學弇陋不能頌揚盛美顧扈從日久分<lb/>
　　　宜紀載謹據所見聞縷述萬一按厄魯特噶爾<lb/>
　　　丹乃西北塞外一巨㓂也其先世本元之牧𨽻<lb/>
　　　後漸强盛有四部落之衆噶爾丹初依達賴喇<lb/>
　　　嘛為僧未㡬遁還自戕殺其骨肉吞併四部落<lb/>
　　　洊逞虐於隣境䝉古其迤西回人若撒馬喇罕<lb/>
　　　哈薩克牙爾勤土魯畨哈密之屬千有二百餘<lb/>
<pb n="KR4f0034_WYG_009-10b"/>
　　　城皆漢西域城郭諸國地噶爾丹悉刼而敓之<lb/>
　　　最後與喀爾喀争郄破降其七旗數十萬衆虐<lb/>
　　　焰益張及喀爾喀台吉汗等窘迫内附噶爾丹<lb/>
　　　竟追入我近邊自烏爾㑹直抵烏瀾布通外託<lb/>
　　　索仇雪憤之辭内藏窺伺中原之意惟<lb/>
　聖心早燭其奸故遣師迎擊具有成算時右翼軍失<lb/>
　　　地利致賊遁走自兹六年<lb/>
　皇上厪念邊務未嘗一日弛備康熙三十五年春噶<lb/>
<pb n="KR4f0034_WYG_009-11a"/>
　　　爾丹闌入我土喇克魯倫河<lb/>
　上曰此滅㓂之機不可失也顧前事具在非<lb/>
　朕親縂六師則㓂終不克滅而國威無由以伸於是<lb/>
　　　決䇿<lb/>
　親征不㕘衆議二月癸丑師行自中路入遣大將軍<lb/>
　　　費揚古與將軍博濟孫思克等由西路遮賊後<lb/>
　　　且預刻㑹師之期五月<lb/>
　上身先諸將從克魯倫追擊逼賊渡土喇適與西路<lb/>
<pb n="KR4f0034_WYG_009-11b"/>
　　　軍遇遂大破之於昭木多俘獲人口牲畜谷量<lb/>
　　　山積噶爾丹雖跳身遁而勢窮力殫滅亡之形<lb/>
　　　已決是<lb/>
　大駕親征之舉一出塞而使賊軍盡潰者此也噶爾<lb/>
　　　丹巻甲西竄假息於枯倫百爾齊爾等地至九<lb/>
　　　月<lb/>
　上復統軍出邊抵歸化城乗氷濟河<lb/>
　駐蹕於鄂爾多斯宣示威徳厄魯特台吉寨桑人衆<lb/>
<pb n="KR4f0034_WYG_009-12a"/>
　　　自拔來歸者次第恩養並加禄秩噶爾丹窺我<lb/>
　　　屯聚餘糧遣其親信丹濟喇來刼我軍擊走之<lb/>
　　　賊益困無所得食因令格壘沽英寨桑詭辭歸<lb/>
　　　命<lb/>
　上雖寛恩許之而心察其詐治軍益嚴令諸將士秣<lb/>
　　　馬雲中以俟春舉且預調肅州大軍駐卜隆吉<lb/>
　　　爾遏截要害以斷賊奔赴乞援之路是<lb/>
　大駕親征之舉再出塞而使賊勢日蹙者此也三十<lb/>
<pb n="KR4f0034_WYG_009-12b"/>
　　　六年二月<lb/>
　上涖雲中陳師鞠旅<lb/>
　詔諸軍取道塞外<lb/>
　駕巡行縁邊州郡歴山川深峻之險經古五原榆谿<lb/>
　　　濟河至寧夏於時諸軍畢㑹鐵騎雲集<lb/>
　上熟籌軍食令人持糗粻足支四月又置逓轉粟待<lb/>
　　　於境上以濟旋師經畫既畢<lb/>
　駕循賀蘭山出塞進次狼居胥山麓<lb/>
<pb n="KR4f0034_WYG_009-13a"/>
　上親御旌門簡閲士馬<lb/>
　召諸將指示方畧命㑹大將軍費揚古師于郭多里<lb/>
　　　並進摉討是時噶爾丹震讋<lb/>
　天威遁匿於阿察阿穆塔台之地比聞其子色不騰<lb/>
　　　巴爾朱爾為哈密回人所俘又青海衆台吉舊<lb/>
　　　稱婣戚今皆奉表輸誠於我而西畨諦巴向與<lb/>
　　　彼唇齒相倚頃亦恐懼謝罪噶爾丹方進退失<lb/>
　　　路復聞<lb/>
<pb n="KR4f0034_WYG_009-13b"/>
　車駕已出朔方知鈇鉞在即天怒人怨無地倖存遂<lb/>
　　　以閏月十三日仰藥自殺餘衆潰散幕廷悉空<lb/>
　　　四月丙辰<lb/>
　上始乗舟遵大河而還又越月丹濟喇復率潰散之<lb/>
　　　衆從哈密來歸是<lb/>
　大駕親征之舉三出塞而使賊無遺類者此也兹者<lb/>
　　　武功告成中外欣悦而當誓師之始廷臣交章<lb/>
　　　勸沮不無回惑惟我<lb/>
<pb n="KR4f0034_WYG_009-14a"/>
　皇上毅然興師謂臨大事非斷不可夫歴代致師邊<lb/>
　　　塞罕覩成績<lb/>
　皇上睿斷不疑以此㓂為必可殄滅而卒能制勝不<lb/>
　　　爽毫髪何<lb/>
　廟略之神若是此非臣下私智所能測也<lb/>
　聖人舉事動合天心用兵機宜務乗時㑹方喀爾喀<lb/>
　　　之内嚮也固知逆㓂狡謀必將借詞搆釁顧古<lb/>
　　　帝王興滅繼絶之仁持危扶傾之義未有逺人<lb/>
<pb n="KR4f0034_WYG_009-14b"/>
　　　叩關求附不加收恤者則拯其困厄而拊慰安<lb/>
　　　全之所以合天心者至矣烏瀾布通之役<lb/>
　詔勿遣師窮追仍降<lb/>
　諭旨導以改圖貢市永安生理去年春師已壓境復<lb/>
　屢勅喻以禍福及賊既敗遁又<lb/>
　徳音誕布趣令嚮順好生宥罪之意至勤且<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>所以<lb/>
　　　合天心者至矣噶爾丹怙終不悛殘害族類毒<lb/>
　　　痡生靈罪不容逭師行討逆止為中外元元圖<lb/>
<pb n="KR4f0034_WYG_009-15a"/>
　　　休息彌後患之計而初非利其一土一民為我<lb/>
　　　中國尺寸之用所以合天心者至矣<lb/>
　鑾輿三駕自寒徂著踐不毛之地而草忽茁生鑿荒<lb/>
　　　漠之區而泉忽溢湧觀於百靈協應而<lb/>
上天之黙佑葢益有明騐焉至於仁義之師所嚮必克<lb/>
　　　倘非<lb/>
　睿謀適與時㑹則成功猶未若斯之速也我<lb/>
　　國家士卒精强什伯往代比年以來<lb/>
<pb n="KR4f0034_WYG_009-15b"/>
　聖躬親加訓練人争効用自噶爾丹俶擾邊塞諸將<lb/>
　　　士無不奮志敵愾北征既捷賊大挫不能復振<lb/>
　　　其部衆盡懐異心而族屬尤多怨望不及是時<lb/>
　　　早圖撲滅恐遲則殘喘苟延尋復滋蔓乗彼衆<lb/>
　　　叛親離之際亟行除惡務盡之誅機㑹適符殱<lb/>
　　　鋤可預決矣且夫衆口臆説不無回惑者不過<lb/>
　　　以大漠荒邈致疑於懸軍深入之難而我<lb/>
　皇上洞察賊情明悉地勢雖踪跡靡定而謂彼住牧<lb/>
<pb n="KR4f0034_WYG_009-16a"/>
　　　必依水草飄舉必以夏秋往來動止自有恒所<lb/>
　　　夫是以坐籌帷幄而如目覩其山川險易之形<lb/>
　　　警蹕邊庭而如徧歴其出沒經行之境六軍分<lb/>
　　　道而皆扼其要衝偏師設伏而適遏其歸路我<lb/>
　　　軍方壯彼力已衰遂致滅亡不煩折矢此皆<lb/>
　宸衷操萬全之㡬握必勝之算然後能順天乗時毅<lb/>
　　　然行事而有斷必成如此自獯鬻玁狁匈奴突<lb/>
　　　厥以來歴代征伐之事事備在史册以今視古<lb/>
<pb n="KR4f0034_WYG_009-16b"/>
　　　相懸何啻百倍哉自兹以往含齒戴髪無一不<lb/>
　　　臣之人西陲朔漠無一不賔之國邊塵不聳關<lb/>
　　　門晏閉誠振古之所未有一時百官羣黎咸環<lb/>
　　　闕頌至治而我<lb/>
　皇上辭顯號而不居軫民依而益切宗社太平有道<lb/>
　　　之長實頼<lb/>
　聖心敬天勤民綿於有永<hi>臣</hi>謹拜手稽首詮次本末<lb/>
　　　而系之以銘曰<lb/>
<pb n="KR4f0034_WYG_009-17a"/>
　聖人在宥函宇帡幪丕洽文徳載揚武功文以撫衆<lb/>
　　　武以鋤兇稂莠既刈良苖斯豐緬彼朔漠狡冦<lb/>
　　　窟處昔共職貢世寧厥土自絶於天躪我邊圉<lb/>
　　　聚若鳥獸散若風雨我<lb/>
　皇覆露徳音頻仍悔罪内嚮庶汝用矜厥心不懲神<lb/>
　　　人怨憎<lb/>
　皇赫斯怒撻伐是膺乃總貔貅<lb/>
　躬親韎䪒直馳中堅預扼歸路困獸猶鬬窮猿卒仆<lb/>
<pb n="KR4f0034_WYG_009-17b"/>
　　　賊勢大摧罔敢枝梧粤自北遁巻甲西奔收合<lb/>
　　　餘燼或伏或蹲食盡而饑逋竄孔繁<lb/>
　皇命亟擊芟枿耡根<lb/>
　鑾鈴冬狩減御約齎豐州之北大河之西降人踵至<lb/>
　　　羣醜内攜執迷者滅炳若燭犀爰及早春<lb/>
　三臨朔塞羌來歸俘鶚鷇就逮爰飭我旅爰敵我愾<lb/>
　　　軍鋒兩道鐵駟千隊烈烈<lb/>
　神武先聲載塗洊逼靈朔載張威弧賊悔噬臍賊懼<lb/>
<pb n="KR4f0034_WYG_009-18a"/>
　　　切膚一夕自斃訖就天誅惟<lb/>
　皇濯征時經一載出入萬里洪河瀚海捷書馳聞軍<lb/>
　　　心樂愷欣仰<lb/>
　睿謨績嫓因壘<lb/>
　睿謨維何蚤設三覆紘網恢張莫敢潰走如鳥在笯<lb/>
　　　如狖在囿以縱以擒神機盪㓂方師始出整斾<lb/>
　　　建旟<lb/>
　九重經畫儲峙百需㕓無輟市田無算車過師十萬<lb/>
<pb n="KR4f0034_WYG_009-18b"/>
　　　如行康衢今軍旋歸馬騰士飽片甲不頓斥堠<lb/>
　　　無擾日晶月熒氣翳迅掃蠻戎羌氐悉遵王道<lb/>
　聖心仁愛銳意止戈一視中外力拯痏疴各謹爾職<lb/>
　　　各寧爾家<lb/>
　皇則錫福自邇訖遐繄我藩臣四十九部環塞族居<lb/>
　　　時邁式序既翦蜂螗既殛䝟貐尚協乃心載瞻<lb/>
　　　我武嶽嶽狼胥史册著聞<lb/>
　神威遐暢<lb/>
<pb n="KR4f0034_WYG_009-19a"/>
　親駐六軍惟天時佑惟神助欣磨崖深刻用昭大勲<lb/>
　　　大勲告成<lb/>
　皇益布徳地博天崇生民允殖<lb/>
　聖神文武惟<lb/>
　帝時克于萬斯年祚永無極<lb/>
　　　二等伯諡忠直宜公墓碑<lb/>
　　國家之有重臣猶九廟之有宗器巨室之有棟梁<lb/>
　　　也其用之也非一日之報則其蓄之也亦非一<lb/>
<pb n="KR4f0034_WYG_009-19b"/>
　　　日之積宋蘇文忠銘張文定之墓謂仁宗在位<lb/>
　　　四十餘年蒐攬天下豪傑既自以為股肱心膂<lb/>
　　　而又留為三世子孫百年之用余嘗讀其文以<lb/>
　　　為知言伏覩<lb/>
祖宗朝英傑景附際㑹風雲長養培䕶傳之累葉更有<lb/>
　　　度越前代萬萬者如二等伯宜公其尤著者也<lb/>
　　　公諱爾登滿洲人父至勇公額一都巴圖魯以<lb/>
　　　開<lb/>
<pb n="KR4f0034_WYG_009-20a"/>
　　國勲配食<lb/>
太廟公生而明敏才識絶人自幼嫺習武畧天命中筮<lb/>
　　　仕為禆將<lb/>
太宗文皇帝素亷知公才益見任用授三等阿思哈哈<lb/>
　　　畨㑹他軍詿誤落職崇徳中大師再畧明都公<lb/>
　　　在行間與敵軍遇敵軍逆戰者千餘人公率勁<lb/>
　　　卒三千人擊之敵敗走盡獲其馬匹有諜者言<lb/>
　　　明總兵祖大壽偕太監髙某分兵二千潜襲我<lb/>
<pb n="KR4f0034_WYG_009-20b"/>
　　　軍時我軍用歩卒設伏以待敵逡巡不前公乃<lb/>
　　　將四十騎紆道誘敵且戰且却敵兵遂遇伏公<lb/>
　　　與伏兵合力奮擊大敗之錦州之役公率多爾<lb/>
　　　機蝦等將右翼時敵衆我寡諸將相顧眙愕莫<lb/>
　　　敢進擊公觸刃先登與敵共戰四合皆敗之公<lb/>
　　　勇力冠諸軍而其潜機制敵應變如神尤為諸<lb/>
　　　老臣宿將所難故所至皆獲勝崇徳六年以功<lb/>
　　　授原職<lb/>
<pb n="KR4f0034_WYG_009-21a"/>
世祖章皇帝既定燕京推恩勲舊晉一等阿思哈哈畨<lb/>
郊祀禮成<lb/>
覃恩在廷諸臣以公父至勇公有世勛特晉公三等精<lb/>
　　　竒尼哈畨嗣兩遇<lb/>
尊號禮成復由三等伯晉封二等伯世襲不替<lb/>
　今上御極之二年六月以疾卒於位<lb/>
　朝廷聞之震悼<lb/>
　遣官諭祭<lb/>
<pb n="KR4f0034_WYG_009-21b"/>
　恩賚有加易名忠直年六十有八夫史稱召公畢公<lb/>
　　　為周室元老歴事文武成康四世而其壽考皆<lb/>
　　　逾百齡以我公方之則始襄締造之功繼賛太<lb/>
　　　平之業巋然四世之老矣而躬親矢石久歴戎<lb/>
　　　行武功之茂視畢召二公猶且過之獨是康强<lb/>
　　　白首雖不為無年而論者竊以未登期頥為公<lb/>
　　　未盡之憾嗚呼以至勇為父以忠直為子其為<lb/>
　　　不朽豈復可以年齒論哉公生子一人早卒孫<lb/>
<pb n="KR4f0034_WYG_009-22a"/>
　　　噶篤襲封二等伯為内大臣䕶軍統領噶公將<lb/>
　　　樹石于公墓道而乞文于余余不能悉公行事<lb/>
　　　特援據舊聞述其梗概聊以誌我<lb/>
　　國家人才之盛云爾銘曰天翊景運英傑駿奔奕<lb/>
　　　葉光裕厥有世臣赫赫忠直偉畧絶人克紹至<lb/>
　　　勇益大厥聲龍韜豹畧拏風躍雲斬關薙㓂佐<lb/>
　　　命作京遺孽未熄提戈四征應手斷肮前無堅<lb/>
　　　城丹書鉄劵上賞是膺白首耆艾允矣國楨人<lb/>
<pb n="KR4f0034_WYG_009-22b"/>
　　　雖云亡令名永存勒兹片石百祀有徴<lb/>
　　　内國史院大學士蘇公墓碑<lb/>
　　　公諱納海滿洲人生而魁梧竒偉自幼負文武<lb/>
　　　大畧筮仕為和碩睿親王䕶衛屢從征伐戮力<lb/>
　　　効謀一時老臣宿將皆遜謝以為不及<lb/>
世祖章皇帝素亷知公名謂公才可以侍左右賛宻勿<lb/>
　　　不宜僅煩以摧鋒陷陣之事於是<lb/>
特簡内宏文院學士累遇<lb/>
<pb n="KR4f0034_WYG_009-23a"/>
覃恩授拜他喇布勒哈畨復晉吏部右侍郎兼管副都<lb/>
　　　統事其典銓也和而介直而不苛其佐都統也<lb/>
　　　肅而温簡而有制以故人無識不識咸心折焉<lb/>
　　　㑹他事詿誤解任未㡬<lb/>
先皇帝惜公才召還禁近復授内國史院學士旋充<lb/>
　經筵講官嗣加禮部左侍郎改中和殿學士又以年<lb/>
　　　勞加太子少保陞工部尚書尋轉兵部尚書公<lb/>
　　　賛理日久譽望日隆恭遇<lb/>
<pb n="KR4f0034_WYG_009-23b"/>
　皇上登極倚任老成簡求碩輔遂拜内國史院大學<lb/>
　　　士康熈二年以原銜出管户部尚書事釐奸剔<lb/>
　　　穢宿弊為之一清五年以撥地為枋政者所銜<lb/>
　　　遂至不禄焉八年<lb/>
　皇上躬親大政深恤沈寃優<lb/>
　詔復公官易名襄愍仍<lb/>
　遣官致祭立碑于墓道嗚呼<lb/>
先皇帝與我<lb/>
<pb n="KR4f0034_WYG_009-24a"/>
　皇上之知公者可謂深矣公之所以報<lb/>
　主知者亦可謂忠且盡矣而使白首耆艾公忠骨鯁<lb/>
　　　之臣訖不克長佐<lb/>
　　國家太平之治此朝野所欷歔太息而致痛於百<lb/>
　　　身莫贖者而公之名則已垂竹帛流青史矣死<lb/>
　　　生禍福曾何足為公輕重也哉<lb/>
　　　鎮守西安將軍三等精竒尼哈畨傅公墓碑<lb/>
　　　公諱喀禪滿洲人雄毅多大畧自幼以樹勲立<lb/>
<pb n="KR4f0034_WYG_009-24b"/>
　　　名自任崇徳間筮仕為壯大旋襲父職授一等<lb/>
　　　阿達哈哈畨兼管佐領未㡬出理部務為工部<lb/>
　　　理事官復調户部及<lb/>
世祖章皇帝命將入關驅除流㓂公身履戎行有𠞰㓂<lb/>
　　　功加一拖沙喇哈畨順治三年以才品擢授鎮<lb/>
　　　守西安等處將軍屢遇<lb/>
覃恩歴晉一等阿思哈哈畨五年回冦據邊境煽亂甘<lb/>
　　　肅兩鎮同日被陷勢猖獗莫能禦公親提軍馳<lb/>
<pb n="KR4f0034_WYG_009-25a"/>
　　　擊賊渠郭真君劉文秉以騎歩兵二千迎敵大<lb/>
　　　敗之斬真君於軍生擒文秉時賊軍猶踞甘州<lb/>
　　　城公率大軍圍城數匝以待其自困久之賊潜<lb/>
　　　引兵欲突圍出遮擊之兩戰兩克遂拔甘州嗣<lb/>
　　　圍河州城賊以騎兵二千餘閒道來援公馳斬<lb/>
　　　其將王大宏餘黨奔潰河州就撫并招納涼州<lb/>
　　　一路降衆由是西寧一路帖然無邊燧之警矣<lb/>
　今上御極之二年以西山賊首郝摇旗等嵗久負固<lb/>
<pb n="KR4f0034_WYG_009-25b"/>
　　　命三省㑹師合𠞰公以宿將指麾諸軍口授方<lb/>
　　　畧一鼔而進盡殱賊巢生擒摇旗及袁宗第等<lb/>
　　　招降偽將七千餘人房竹遂定以功超拜三等<lb/>
　　　精竒尼哈畨鎮西安如故康熙七年具疏自陳<lb/>
　　　老疾<lb/>
　上篤念將軍勞苦俯俞其請越明年三月卄七日竟<lb/>
　　　以病逝年六十有三<lb/>
　朝廷特遣大鴻臚臨喪諭祭葢異數也嗚呼公之在<lb/>
<pb n="KR4f0034_WYG_009-26a"/>
　　　行間者三十餘年而鎮關中者二十有三年從<lb/>
　　　來大將專閫建旄之久未有若斯之盛者也而<lb/>
　　　躬冐矢石戰必勝攻必克竒勲偉伐屢見叠書<lb/>
　　　且刁斗嚴明市肆案堵師行所至民不知兵還<lb/>
　　朝之日秦人扶老擕幼垂涕遮道以送公者不啻<lb/>
　　　千百計古稱制軍之道曰仁曰勇公實備之嗚<lb/>
　　　呼豈非所謂鷹揚虎旅之才應<lb/>
　　國家景運而奮興者乎以將軍非常之烈膺<lb/>
<pb n="KR4f0034_WYG_009-26b"/>
　　三朝不次倚用之恩亦真可以無愧也矣余特詮<lb/>
　　　次大畧勒石墓道庶㡬後之觀者知所景仰其<lb/>
　　　詳具在<lb/>
　　國史不能縷述也<lb/>
　　　䕶軍統領鄂公墓碑<lb/>
　　　䕶軍統領鄂公以康熈十四年乙夘從大師西<lb/>
　　　征越二年丁已以疾卒于秦州軍訃聞<lb/>
　朝廷軫悼不忍使良將之沒于王事者久暴露于外<lb/>
<pb n="KR4f0034_WYG_009-27a"/>
　　　也<lb/>
　命以骸骨歸𦵏于是公子博君奉公喪𦵏于西直門<lb/>
　　　外西北郊之白塔庵而持所為狀來請余銘余<lb/>
　　　與博君交有素不敢辭因據狀而為之誌按公<lb/>
　　　姓鄂氏諱齊里滿洲世胄也祖某父某<lb/>
世祖章皇帝初入關公年甫弱冠即與從龍之列嗣後<lb/>
　　　才譽益顯簡置侍衛每遇戰陣輒執蝥弧先登<lb/>
　　　騰機思之役和碩徳豫親王師行百日畧地四<lb/>
<pb n="KR4f0034_WYG_009-27b"/>
　　　千餘里俘獲無算行間諸將皆極一時之選而<lb/>
　　　公其一也繼偕<lb/>
　　禁旅定雲中之變又隨和碩英親王靖羣盜之竊<lb/>
　　　發晉地者又從征東粤有克敵功授佐領世襲<lb/>
　　　不替公既嫺于戰畧尤以威望為諸將吏所讋<lb/>
　　　服於是<lb/>
　朝廷欲倚公之重彈治都㑹<lb/>
　特擢侍郎巡視西城一時輦下奸宄歛跡未㡬<lb/>
<pb n="KR4f0034_WYG_009-28a"/>
　　王師入滇公又在行陣師還又入西曹以平允著<lb/>
　　　聲葢公之才兼資文武如此康熙初年陞授㕘<lb/>
　　　領<lb/>
　　國家承平十餘年矣方欲寢兵息獄與諸老臣宿<lb/>
　　　將講恬嬉之樂忽嵗甲寅滇黔搆禍蔓延三秦<lb/>
　　　大將軍統師西討復<lb/>
　命公為䕶軍統領公至以計克延安又率精鋭攻拔<lb/>
　　　綏徳賊聞公名輒股栗軍次平涼躬冐矢石屢<lb/>
<pb n="KR4f0034_WYG_009-28b"/>
　　　挫賊鋒王繼貞敗困武州王屏藩却走天水公<lb/>
　　　之功為獨多大將軍雅重公諮訪軍事委任如<lb/>
　　　左右手乃積勞遘疾竟致不起康熈十六年十<lb/>
　　　二月二十二日也距公生天聰庚午十二月二<lb/>
　　　十一日享年四十有八余昔預修<lb/>
　　國史稔覩公累勲積伐疑公為白首耆舊及公卒<lb/>
　　　而年甫及艾何樹功之蚤也今公之名已垂不<lb/>
　　　朽而公滅㓂朝食之志抑而未伸不及偕諸將<lb/>
<pb n="KR4f0034_WYG_009-29a"/>
　　　士獻俘飲至以告成功于宗社寧不痛哉配關<lb/>
　　　氏累封夫人子二長即博君靈安次撻拉馬俱<lb/>
　　　太學生候補某官哲嗣繼武以竟公未竟之業<lb/>
　　　公可以無憾矣爰系之銘曰天生我公棟梁倚<lb/>
　　　重孝斯作忠謀以兼勇川渟岳峙夙荷<lb/>
　殊寵斬將搴旗風馳電悚星殞于西一軍號踊沒而<lb/>
　　　猶視敵為震恐大烝酬功祁連象冡勒功豐碑<lb/>
　　　韓范接踵<lb/>
<pb n="KR4f0034_WYG_009-29b"/>
　誥贈通議大夫包衣大傅公墓碑<lb/>
　　國家受命溥將人才蔚起一時文武重臣樹功伐<lb/>
　　　於不朽者固已接踵相望而<lb/>
　　禁闥之中後先奔奏其職為至親其地為至近非<lb/>
　　　得通敏持重有幹濟之才者不能勝任無憾以<lb/>
　　　余所聞通議大夫包衣大傅公出入<lb/>
　　内廷克舉厥職洵足與諸舊臣卓然嫓美青史者<lb/>
　　　也公姓某氏滿洲人世有令徳考贈奉政大夫<lb/>
<pb n="KR4f0034_WYG_009-30a"/>
　　　拖沙喇哈畨品級包衣大諱賈妣某氏公生而<lb/>
　　　天姿英邁識量閎逺髫齡動止不凡為族䣊所<lb/>
　　　器重既壯而胷具經緯所至事集人多稱之<lb/>
世祖章皇帝察知公才拔置禁掖授物林大秩與壯大<lb/>
　　　同公筮仕即以勤慎著聞毎有任使輒當<lb/>
上指未㡬擢包衣大秩視拖沙喇哈畨包衣大之職前<lb/>
　　　代所未有自<lb/>
　　乗輿服御以及飲食日用之節出入起居罔不綜<lb/>
<pb n="KR4f0034_WYG_009-30b"/>
　　　理葢如周禮職内職嵗掌舎掌次籩人幂人諸<lb/>
　　　事總於天官之屬者包衣大皆得領之任繁責<lb/>
　　　重與外朝逈異公感激自奮力矢精白以期報<lb/>
　　　稱<lb/>
　　内庭事無鉅細凡經公指畫悉中程度以累勞增<lb/>
　　　秩視拜他喇布勒哈畨公位望日隆名譽日起<lb/>
　　　而奉職益謙抑自下以故人争仰公之徳而<lb/>
聖眷亦終始不衰詩所云温恭朝夕執事有恪其公之<lb/>
<pb n="KR4f0034_WYG_009-31a"/>
　　　謂歟天性篤孝事親先意承志就養無方贈大<lb/>
　　　夫既即世於所行事終身無改素好施予扶危<lb/>
　　　拯困惟力是視婣戚有貧乏者委曲賙䘏之無<lb/>
　　　倦容至於守已以正遇物以誠視國事如身事<lb/>
　　　自少壯登朝以迄於白首未嘗一事或渝此人<lb/>
　　　情之所甚難而公處之若素是真不可及矣公<lb/>
　　　生於某年某月某日卒於某年某月某日子五<lb/>
　　　人長舒禄内務府慶豐司員外郎次阿哈占拖<lb/>
<pb n="KR4f0034_WYG_009-31b"/>
　　　沙喇哈畨二等侍衛壯大次薩哈連内廷供奉<lb/>
　　　次佛内務府營造司郎中佐領兼管䕶軍㕘領<lb/>
　　　次費揚古亦内廷供奉公諸子咸繼公官<lb/>
　　禁近才品行誼不減於公受<lb/>
　上眷遇甚渥屢被<lb/>
　覃恩文階武職先後追贈公至通議大夫繼自今以<lb/>
　　　往諸子晉陟名卿而諸孫將復繩繩嗣美則所<lb/>
　　　以慰公於九原而光大公之遺緒者夫寧有艾<lb/>
<pb n="KR4f0034_WYG_009-32a"/>
　　　歟康熙某年某月某日公之子奉公喪𦵏於某<lb/>
　　　鄉某原既𦵏之某年將勒石墓道以傳示不朽<lb/>
　　　而屬文於余余辱交於㕘領公得悉公生平梗<lb/>
　　　槩謹據所聞詮次書之辭雖弗文而事皆核實<lb/>
　　　用俾後之人知所景仰焉<lb/>
　　　甘肅總兵佐領陳公墓碑<lb/>
　　　公諱伯通字魁吾世為三韓望族起家署章京<lb/>
太宗朝陞佐領屢從征伐如攻朝鮮服䝉古克錦州下<lb/>
<pb n="KR4f0034_WYG_009-32b"/>
　　　松山拔大淩河此<lb/>
　　國家開拓疆土戡定中原時也諸將士有事兹役<lb/>
　　　者功輒稱最而公身在行間所至著績視諸將<lb/>
　　　士功獨多迄<lb/>
世祖章皇帝入關建鼎窮追逋冦公復從王師長驅逐<lb/>
　　　北大破賊於潼關關中既定旋拜西安留守未<lb/>
　　　㡬孟公喬芳持節督秦時河西五鎮初下計非<lb/>
　　　得素有威望負文武大畧者領重兵鎮之不可<lb/>
<pb n="KR4f0034_WYG_009-33a"/>
　　　雅意屬公即拜疏請授公甘肅總戎已得命矣<lb/>
　　　㑹江西有叛將之變羽檄乞援甚急公奉調馳<lb/>
　　　往竟未赴甘比至江右叛賊金聲桓業連陷數<lb/>
　　　郡逆焰方熾公與諸路兵協力㑹𠞰未數月賊<lb/>
　　　平振旅還京師一時論大將制勝克敵才者咸<lb/>
　　　交口推轂公不日將再秉旄鉞以出而公自念<lb/>
　　　束髪從征披堅執鋭者三十餘年戰必克攻必<lb/>
　　　勝葢<lb/>
<pb n="KR4f0034_WYG_009-33b"/>
君之靈社稷之福也今老矣且善疾不能復任金革遂<lb/>
　　　引年乞休閲再嵗以病卒嗚呼古稱勇將易儒<lb/>
　　　將難才將易仁將難以余聞公精騎射武畧絶<lb/>
　　　人顧嗜書史在軍中手不釋巻秉燭吟覽嘗至<lb/>
　　　丙夜時擬之杜征南又性仁慈凡有俘獲輒矜<lb/>
　　　釋之曰此一時誤罹賊網耳縱之令自新皆<lb/>
　　朝廷赤子也所俘衆感泣叩首而去公以百戰成<lb/>
　　　大功而其在軍不肯妄殺一人如此夫不妄殺<lb/>
<pb n="KR4f0034_WYG_009-34a"/>
　　　人者必有後今公之子孫先後躋貴顯繩繩繼<lb/>
　　　繼益大公之家聲不可謂非天道也子六人長<lb/>
　　　養忠京口固山大能紹公志讀書明大義折節<lb/>
　　　與人交人咸徳之次某次某孫長嘉善佐領次<lb/>
　　　嘉猷太常寺少卿次内閣撰文中書舎人亦以<lb/>
　　　文學稱俱養忠出公墓在某鄉某原奉常將立<lb/>
　　　碑墓道以垂不朽而乞文於余余不能悉公行<lb/>
　　　事為述其梗槩以見公之積善餘慶而陳氏之<lb/>
<pb n="KR4f0034_WYG_009-34b"/>
　　　福葢未有艾云<lb/>
　誥授光禄大夫䕶軍統領兼佐領世襲拖沙喇哈畨<lb/>
　　　柯公神道碑<lb/>
　　　玉書承乏總修<lb/>
　　國史歴覩本朝創業以來英賢佐命事不絶書自<lb/>
　　　配食<lb/>
廟廷數公而外其豐功偉伐彪炳於史策者實較往代<lb/>
　　　為獨盛其有身歴四朝戰績燀赫而始終一節<lb/>
<pb n="KR4f0034_WYG_009-35a"/>
　　　勁挺不撓者如䕶軍統領柯公真卓然名臣之<lb/>
　　　冠冕也公諱柯爾崑其先建州靈椿里人髙祖<lb/>
　　　業世曾祖徳錫在勝國時皆以都督同知總領<lb/>
　　　建州等衛祖翰於<lb/>
　　國初歸命累官侍從大臣父紹兹以佐領為大貝<lb/>
　　　勒府總管公生有異相目光若朗星聲如虓虎<lb/>
　　　年始齔蹻健異常兒<lb/>
太祖髙皇帝見而異之即<lb/>
<pb n="KR4f0034_WYG_009-35b"/>
命侍從出入禁闥者數年為大貝勒三等䕶衛武力絶<lb/>
　　　倫能開十餘石弓<lb/>
太宗皇帝定䝉古平朝鮮入大同公皆在行間多所擒<lb/>
　　　馘以功授前鋒䕶衛睿親王鄭親王更畨圍明<lb/>
　　　錦州公從鄭親王軍以設伏計誘屢敗敵兵松山<lb/>
　　　之戰洪承疇祖大壽合兵十餘萬悉鋭迎擊公<lb/>
　　　身先陷陣連斃敵數十騎復大破之從英郡王<lb/>
　　　駐杏山敵騎數千自寧逺擊我哨騎公追殺至<lb/>
<pb n="KR4f0034_WYG_009-36a"/>
　　　連山馬傷徒歩奪敵馬乗之遂敗敵兵從饒裕<lb/>
　　　郡王觀兵于明北畿山東一路歴有敗敵功河<lb/>
　　　西務之戰敵將恃勇持滿向公公發矢貫其肘<lb/>
　　　意欲生得之于馬背相持久忽馬逸俱墮潞河<lb/>
　　　敵長身猛力扼公兠鍪事㡬殆而公于水中曵<lb/>
　　　其足竟就擒師還以功授佐領兼兵部職方郎<lb/>
　　　中順治甲申春<lb/>
　王師入山海關與流賊兵二十萬遇於一片石公在<lb/>
<pb n="KR4f0034_WYG_009-36b"/>
　　　軍中偕蘇公爾度率所轄兵協力破賊既定燕<lb/>
　　　京復從英親王軍追賊于慶都又偕葉公臣克<lb/>
　　　太原偕蘇公拜哈公寧阿連破賊二營賊軍潰<lb/>
　　　亂遂大破之以功授世襲拜他喇布勒哈加一<lb/>
　　　拖沙喇哈畨仍辦部務未㡬從肅親王入漢中<lb/>
　　　與賀珍兵數萬遇公同覺羅巴公哈納超乘而<lb/>
　　　入大破珍漢中既平從入川擊獻賊至西充之<lb/>
　　　鳳皇坡與獻忠兵遇同巴公及阿公爾真蘇公<lb/>
<pb n="KR4f0034_WYG_009-37a"/>
　　　拜擊殺獻忠殱其餘黨全蜀底定加授三等阿<lb/>
　　　達哈哈畨旋觧部務為前鋒㕘領兼佐領<lb/>
太祖配<lb/>
天禮成以勲舊累勞進二等阿達哈哈畨公之未還軍<lb/>
　　　也公父總管公卒既還始聞之公痛不欲生徒<lb/>
　　　跣至墓次血淚交迸廬於墓所者百餘日復從<lb/>
　　　鄭親王平楚公力疾行兩月甫愈既至楚湖南<lb/>
　　　北賊多奔竄惟衡寳偏沅未下尚書阿公哈尼<lb/>
<pb n="KR4f0034_WYG_009-37b"/>
　　　堪以别將赴沅公為前鋒破武岡賊兵八千人<lb/>
　　　斬其總兵一人時前鋒㕘領白爾赫圖馬傷陷<lb/>
　　　敵身被數創公突入奪賊騎與乗以身翼之左<lb/>
　　　右射敵不敢近所向披靡有永厯督師何騰蛟<lb/>
　　　者方據湘潭移師攻之忽聞敵兵夜遁公偵之<lb/>
　　　疑有伏兵俟大軍畢至自率三十騎先入而伏<lb/>
　　　兵盡發矢如飛蝗公下軍抜民舎門栅為盾鼓<lb/>
　　　勇急擊火軍繼之遂拔湘潭獲騰蛟又從順承<lb/>
<pb n="KR4f0034_WYG_009-38a"/>
　　　郡王自道州赴龍虎關破敵數萬以功進一等<lb/>
　　　阿達哈哈畨兼官如故嗣以<lb/>
慈闈尊號禮成又兼一拖沙喇哈畨世襲不替順治九<lb/>
　　　年李定國方據衡州為亂公復從敬謹郡王師<lb/>
　　　征衡州定國列巨象為陣象背坐健卒數人執<lb/>
　　　火器淬鋒以毒中者立斃公與前鋒㕘領西伯<lb/>
　　　臣遇敵於隘象連尾而至公曰象非矢石可摧<lb/>
　　　惟鼻稍脆吾當與公協力射之西公矢先發象<lb/>
<pb n="KR4f0034_WYG_009-38b"/>
　　　躑躅悲鳴仍復前進公後發直洞其鼻象負痛<lb/>
　　　遂走御者不能止賊衆遂亂大軍繼至破之追<lb/>
　　　奔數十里時王統中軍聞前鋒勝遂輕騎疾行<lb/>
　　　全軍皆後而賊兵伏深箐中伺王至猝發王遂<lb/>
　　　中傷而薨公出入重圍中者三求王遺骸獲焉<lb/>
　　　奉還衡州祭殮如禮是時衆軍銜痛次骨公偕<lb/>
　　　貝勒羅託都統圖賴等激厲諸將士疾趨寳慶<lb/>
　　　遇孫可望于岔口賊兵號數十萬我師僅成列<lb/>
<pb n="KR4f0034_WYG_009-39a"/>
　　　然人皆殊死戰可望據山巔遥謂公曰勇則勇<lb/>
　　　矣奈衆寡不敵何公奮呼直入聲震巖谷可望<lb/>
　　　懼而退賊兵大潰湖南遂平貝勒羅託等具疏<lb/>
　　　奏凱學士邵泰親賫以行而以盜賊充斥令公<lb/>
　　　偕前鋒十六人為衛疏中諱王戰歿事未聞於<lb/>
　　　公也比至京師學士入奏久之始召公入公第<lb/>
　　　云王薨事已載本内臣所知與學士同及師將<lb/>
　　　還<lb/>
<pb n="KR4f0034_WYG_009-39b"/>
世祖皇帝悉聞王陣歿始末怒師行之辱國而奏辭之<lb/>
　　　多誑也<lb/>
詔貝勒以下皆逮問<lb/>
命議政王貝勒大臣㑹勘于午門<lb/>
世祖御樓臨決焉時鄭親王詰責公辭甚厲公言衡州<lb/>
　　　之役以先鋒前驅王之致陷初未目覩及王既<lb/>
　　　薨乃透重圍求王體骨捷書所載絶不與聞及<lb/>
　　　學士入内未經同奏故云所知與學士同今諸<lb/>
<pb n="KR4f0034_WYG_009-40a"/>
　　　臣具在可共質也豈敢自蹈誑君之咎王曰人<lb/>
　　　言靈椿里人行偽而言詐誠然公大恚捽縲索<lb/>
　　　于地鬚髯畢張厲聲言曰臣自齠齔侍<lb/>
太祖髙皇帝稍長事<lb/>
太宗文皇帝俱以氣節自厲效死行陣二十餘年今奏<lb/>
　　　事不明死自吾分王奈何以衊語坐人罪因指<lb/>
　　　邵泰等曰爾等竟結舌無一語耶時<lb/>
世祖察公詞氣憤激謂左右曰陷此黑面㕘領者端由<lb/>
<pb n="KR4f0034_WYG_009-40b"/>
　　　邵泰耳遂命侍衛羣擊邵泰㡬殆及具獄議公<lb/>
　　　革職籍沒為官奴<lb/>
詔止奪世職仍留原官居久之䕶軍統領闕人廷推章<lb/>
　　　三上未允一日<lb/>
駕幸南海子<lb/>
召諸議政王大臣齊集傳<lb/>
㫖䕶軍統領朝廷重臣舊制悉下廷議葢慎之也兹屢<lb/>
　　　舉不及柯爾崑豈以其不工俯仰故耶朕深知<lb/>
<pb n="KR4f0034_WYG_009-41a"/>
　　　其人可膺此職於是諸王大臣咸引咎遂以<lb/>
特旨授公閲嵗餘復命為㕘賛大臣從<lb/>
　王師取黔中師至鎮逺聞雲南賊中内亂馬進忠獨<lb/>
　　　守貴州兼程急入進忠望風走遂平貴陽而賊<lb/>
　　　將白文選出七星關踞黄平州信郡王方戒期<lb/>
　　　入滇待命公將騎兵五千人與副都統馬爾賽<lb/>
　　　偕擊之公以黄平居萬山中未易猝抜乃分遣<lb/>
　　　爾賽誘賊甫接戰即佯敗走俟文選兵大出繞<lb/>
<pb n="KR4f0034_WYG_009-41b"/>
　　　其後擊之遂拔黄平文選竄走而全黔底定師<lb/>
　　　還深被<lb/>
奬遇未㡬扈從房山歩獵忽以中熱眩暈而仆<lb/>
駕馳至仆所用諸老臣言以徑尺氷置胸次移時熱氣<lb/>
　　　勃發始甦<lb/>
聖心大慰公從昏瞶中聞<lb/>
天語亟强起謝固止之令肩輿還旬餘疾愈詣南苑謝<lb/>
世祖嘉勞良久顧左右曰忠勇篤誠如柯爾崑者始可<lb/>
<pb n="KR4f0034_WYG_009-42a"/>
　　　以為大臣矣前奪世職非其罪也比嵗暮有<lb/>
㫖許寃抑者所在具陳意屬公乃甫及獻嵗聞<lb/>
宫車旋晏駕矣竟不果行方<lb/>
世廟大漸時公露處宫門外者數日比及<lb/>
上賔號痛不欲生遂成痼疾自是常卧病不視事盛京<lb/>
　　　以東都山紅螺山宿有巨㓂義州佃甲有亡命<lb/>
　　　走兩山以圖自活者將軍請𠞰除之<lb/>
　朝命公往公力疾行次寧逺謂監軍等曰寧逺為兩<lb/>
<pb n="KR4f0034_WYG_009-42b"/>
　　　京衝要賊無一騎扼守何言狂逞耶倘遽進𠞰<lb/>
　　　恐濫及無辜於是選精甲數百結小隊偃旗衷<lb/>
　　　甲乗夜趨義州收捕佃甲皆束手就縛訊之皆<lb/>
　　　迫於所司侵漁依伐木丁壯自保無他謀也分<lb/>
　　　别奏聞付之司冦全活以數千計既歸復移疾<lb/>
　　　不出<lb/>
　詔遣醫診視久之疾漸平而湖廣興房間有茅麓山<lb/>
　　　賊為亂賊固流㓂之餘黨所謂十三家者是也<lb/>
<pb n="KR4f0034_WYG_009-43a"/>
　　　自闖獻潰敗其黨先後入滇依永厯而賊一隻<lb/>
　　　虎李來亨賀珍袁宗第諸人從其將堵應錫奔<lb/>
　　　走于楚粤間迨楚粤滇黔先後蕩定永厯已亡<lb/>
　　　乃復挾明宗室朱盛蒗者招集無賴日事鈔掠<lb/>
　　　竄入興房諸縣依茅麓山為巢穴而推李來亨<lb/>
　　　為盜魁楚督臣董學禮等屢戰敗績康熙二年<lb/>
　朝命㑹師合𠞰廷推都統慕禮褭為將軍而公與都<lb/>
　　　統大學士圖海副之公等既至荆州則川湖河<lb/>
<pb n="KR4f0034_WYG_009-43b"/>
　　　南督撫提鎮各遣所屬健將勁旅來㑹遂從夷<lb/>
　　　陵進師分軍七道以一軍䕶輜重以兩軍遏外<lb/>
　　　援以左右翼兩軍絶旁鈔而公自率五千人為<lb/>
　　　前隊慕公將中軍前鋒總領頼公塔則為遊騎<lb/>
　　　往來馳擊前隊始發賊巨萬從深箐出中軍及<lb/>
　　　兩翼兵掩擊破之進至茅麓山慕公乗勝直入<lb/>
　　　公力止不從為賊所襲慕公大悔公曰當為將<lb/>
　　　軍解之部署諸將分守汎地自以二千五百人<lb/>
<pb n="KR4f0034_WYG_009-44a"/>
　　　登山據險賊出過半遊騎兵衝擊大敗之陣斬<lb/>
　　　賀珍等四人時李來亨獨全軍先道公曰此賊<lb/>
　　　老于行陣恐夜襲我不備乃聲言縱馬擇水草<lb/>
　　　休息密下令軍中候進止日暮置兵伏谿谷間<lb/>
　　　偵賊至夜半來亨果率衆萬餘襲總督李國英<lb/>
　　　營伏發大敗之越數日築營上望坪以斷賊路<lb/>
　　　登茅麓山絶頂奪賊壘以駐我師賊兵數千列<lb/>
　　　火器礌石拒戰公統兵徐進嘗敵别遣頼塔等<lb/>
<pb n="KR4f0034_WYG_009-44b"/>
　　　繞賊後擊敗其軍又于石坪新寨南峯山屢有<lb/>
　　　斬馘逼至譚家寨賊衆萬餘人迎敵流矢傷偽<lb/>
　　　侯李嗣名賊將金騰雲賊大敗不敢復出公曰<lb/>
　　　語云困獸猶鬬況賊尚萬餘逼之則殊死出我<lb/>
　　　所傷多矣曷若深溝髙壘斷其餉道扼其要衝<lb/>
　　　不出旬月可不勞而坐收賊衆于是賊糧盡援<lb/>
　　　絶賊首李來亨自經死賊將髙必正等百餘人<lb/>
　　　自縛率萬餘衆詣軍門乞降公簡閲降人得勁<lb/>
<pb n="KR4f0034_WYG_009-45a"/>
　　　卒數百屬分𨽻各營其老弱子女數萬令各賫<lb/>
　　　輜重散處各州郡悉縱為民師還以功授拖沙<lb/>
　　　喇哈畨世襲罔替公復引疾居于家聞<lb/>
　上幸永平<lb/>
　詔諸王等並從公蹶然起趨政府請從許之同頼公<lb/>
　　　塔總領圍事有王府䕶衛誤入圍中者言者謂<lb/>
　　　諸王慢玩所致公同頼公奏違例入圍舊有常<lb/>
　　　罰諸王隨圍先行䕶衛等誤入王等不及知乞<lb/>
<pb n="KR4f0034_WYG_009-45b"/>
　　　寛諸王之罰控御不嚴咎在臣等時皆以公言<lb/>
　　　為得大體云比還賜天閑良馬二十匹本旗都<lb/>
　　　統闕人當軸者意屬公公峻拒之而止家人力<lb/>
　　　諫公曰不為身計獨不為子孫計耶公曰是乃<lb/>
　　　所以為子孫計也越嵗而當軸者敗乃服公先<lb/>
　　　見云康熙七年<lb/>
　皇上躬親大政公奮志欲矢報効而困卧不能視事<lb/>
　　　八年十一月二十日遂以疾終訃聞<lb/>
<pb n="KR4f0034_WYG_009-46a"/>
　朝廷震悼<lb/>
　賜𦵏祭如例公孝友一庶弟親愛倍至二兄子視若<lb/>
　　　所生故公歿終身悲慕焉元配耿氏繼佛氏學<lb/>
　　　士納山女贈封俱一品夫人生子二人長即盛<lb/>
　　　京刑部侍郎巢可託次莫洛洪襲世職官䕶衛<lb/>
　　　女一人適一等侍衛雷戚孫四人長爾璊次丕<lb/>
　　　次璊次幼其年十二月朔𦵏廣渠門外迤東五<lb/>
　　　里賜地<lb/>
<pb n="KR4f0034_WYG_009-46b"/>
　　　户部員外郎納喇君神道碑<lb/>
　　　方順治甲午乙未間<lb/>
天子鋭意文治嚮用甲科一時滿漢射䇿之士咸争自<lb/>
　　　鏃礪以得與于制舉為榮而其時登進士第者<lb/>
　　　亦往往負盛名躋顯秩葢<lb/>
　　國家樂育涵濡之久而人才之應㑹而連茹者有<lb/>
　　　如此其盛也户部員外郎納喇君以文學政事<lb/>
　　　聞于<lb/>
<pb n="KR4f0034_WYG_009-47a"/>
　　朝列余未及訂縞帶交每以為愧既卒之明年君<lb/>
　　　之弟侍讀公察庫以墓石之文屬余余不敢辭<lb/>
　　　按君姓納喇諱噶爾噶圖世居耶黒祖某父噶<lb/>
　　　爾麻石君生而魁梧偉岸稍長慷慨有大畧性<lb/>
　　　嗜書史博綜旁覽每考證一事必鈎索其原委<lb/>
　　　本末如蘇子瞻讀書法嗣聞功令開滿洲制科<lb/>
　　　踴躍自奮曰朝廷張八紘以網士而甘廢棄為<lb/>
　　　科目外人可乎俛首為制舉義禀經酌雅儼然<lb/>
<pb n="KR4f0034_WYG_009-47b"/>
　　　埓于老生宿儒甲午鄉試登賢書乙未成進士<lb/>
　　　起家兵部他赤哈哈畨未㡬晉職方司主事當<lb/>
　　　是時滇黔楚粤之間方有事兵革其他山陬海<lb/>
　　　澨小醜竊發者又不時見告親藩宿將重鎮相<lb/>
　　　望一切進止機宜或羽書奏請下所司區畫或<lb/>
　廟算未決詔樞臣詳酌方畧君雖為主政而識議侃<lb/>
　　　侃擘肌中理能時佐司馬之不逮比奏入輒當<lb/>
　上㫖次第允行以故諸曹郎皆引重焉康熙八年晉<lb/>
<pb n="KR4f0034_WYG_009-48a"/>
　　　户部貴州司員外郎司所專核者諸路關榷之<lb/>
　　　政也自甲辰乙已以後關政屢變始遣分司繼<lb/>
　　　歸有司繼又視税額多寡酌遣六曺郎及地方<lb/>
　　　官分攝其事閲一嵗上其數于户部部核殿最<lb/>
　　　輒以額外竒羨為稱職受兹任者竭澤取盈君<lb/>
　　　獨語諸同官曰𣙜税贏民氣削矣與其剥民而<lb/>
　　　益税毋寧抑税以利民是後諸路考核咸得其<lb/>
　　　平君胸次包孕今古洞達大體故其立言斷事<lb/>
<pb n="KR4f0034_WYG_009-48b"/>
　　　不同于斗筲筐篋之智悻悻自見者如此方六<lb/>
　　　年春君業以才品遷户部矣㑹枋政者修郄興<lb/>
　　　大獄君坐同族牽連廢錮迄<lb/>
　天子躬親大政奉詔復職始得再官户部以<lb/>
　覃恩加一級君感念<lb/>
　朝廷燭幽抜滯之仁冀早夜竭心力以圖報塞天少<lb/>
　　　假以年則其魁名碩實當益加赫奕而卒止于<lb/>
　　　此是則可悲也已君生于天聰九年某月某日<lb/>
<pb n="KR4f0034_WYG_009-49a"/>
　　　卒于康熈九年七月某日年三十有八子二人<lb/>
　　　長郎圖次石俱廕生以某年某月某日𦵏君于<lb/>
　　　某原銘曰繄惟耶黒族蕃且昌歸命真龍益衍<lb/>
　　　厥祥掇拾科第丕振前光郎署奮跡鵠峙鳯翔<lb/>
　　　口賛軍樞手畫帑藏弗忝乃職惟才則良哲人<lb/>
　　　云萎吾道之傷鑚石埋辭用示不忘<lb/>
　誥授通議大夫奉天府府尹前工部右侍郎萬含金<lb/>
　　　公神道碑<lb/>
<pb n="KR4f0034_WYG_009-49b"/>
　　國家受命七十餘載文教誕敷武功赫濯中外臣<lb/>
　　　隣罔不恪共砥礪以賛至治而豐鎬望族累葉<lb/>
　　　濟美者尤光炳史冊如奉天府府尹萬含金公<lb/>
　　　其最著者也公以門廕入仕歴官有聲凡八遷<lb/>
　　　而至工部侍郎及詿誤左官又四遷而為京兆<lb/>
　　　尹甫一載遘疾而卒余為學士時曾與公同官<lb/>
　　　知公為深公子瀚等將𦵏公鐵嶺之陽以祔先<lb/>
　　　兆持狀乞文於余余不敢以不敏辭按狀公諱<lb/>
<pb n="KR4f0034_WYG_009-50a"/>
　　　世鑑字萬含其先世居臨濠有官于遼者遂占<lb/>
　　　籍鐵嶺祖諱玉和當<lb/>
太祖髙皇帝龍飛之際攀附鱗翼仕至禮部尚書授一<lb/>
　　　等阿思哈哈畨世襲豐功偉烈具在<lb/>
　　國史祖母宿氏周氏俱封一品夫人父諱維城仕<lb/>
　　　至兵部左侍郎兼副都統母郎氏封一品夫人<lb/>
　　　侍郎子六人公居第五少秉粹姿卓犖不羣既<lb/>
　　　長好讀書諸子百家無不博渉尤精於天官家<lb/>
<pb n="KR4f0034_WYG_009-50b"/>
　　　言康熙六年授刑部他赤哈哈畨持論斷事逈<lb/>
　　　越於衆以是顯名十年遷通政使司知事十二<lb/>
　　　年典銓者知公才特請于朝進文選司員外郎<lb/>
　　　不激不隨銓政釐舉十六年出權天津關税事竣<lb/>
　　　吏抱牘進曰此額外餘羨也公喟然曰國家設<lb/>
　　　關雖云抑末然商賈困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>已極司𣙜者不能利<lb/>
　　　民而忍自利耶悉以歸度支十七年五月進刑<lb/>
　　　部郎中閲一載獄無寃民而<lb/>
<pb n="KR4f0034_WYG_009-51a"/>
　　朝廷稔聞公𣙜關之政以公才宜居要職遂擢江<lb/>
　　　南道監察御史㑹地震公條上五事具言陰陽<lb/>
　　　災沴由人事怨鬰于下而後天變感應于上今<lb/>
　　　大小臣工不可謂不上負<lb/>
　　朝廷下負生靈矣仰請<lb/>
　乾斷勸善懲惡以弭天變十九年<lb/>
　上以内閣官屬職司文翰召諸曹郎試滿漢學士于<lb/>
　　廷公得優擢授内閣侍讀學士二十一年七月進<lb/>
<pb n="KR4f0034_WYG_009-51b"/>
　　　學士兼禮部侍郎公外若木訥而遇事陳奏辨<lb/>
　　　理晰㣲深中窽綮<lb/>
　上時顧而頷之十一月纂修<lb/>
太宗文皇帝實録成<lb/>
　恩賜表裏加俸一級十二月授工部右侍郎是時海<lb/>
　　　氛雖靖而遷界之禁未弛民多失業二十二年<lb/>
　　　有<lb/>
　詔分遣大臣巡歴海疆察其地之可以畀民者悉與<lb/>
<pb n="KR4f0034_WYG_009-52a"/>
　　　展復舊境公偕副都御史雅公赴江浙同地方<lb/>
　　　大吏徧閲沿海形勢因嘆海濵餘黎凋瘵日甚<lb/>
　　　假使結桴而漁亦何至觸冒禁網而顧令坐困<lb/>
　　　若是遂奏復温台寧三郡界外民田九十餘頃<lb/>
　　　鹽田七萬四千七百畆有竒要害地應設防者<lb/>
　　　仍分兵戍守其餘一切奏罷以省冗食自是棄<lb/>
　　　田盡墾營制亦定民生安堵僉以為子孫百世<lb/>
　　　之利二十三年以管理錢法牽連被議左遷光<lb/>
<pb n="KR4f0034_WYG_009-52b"/>
　　　禄寺少卿久之轉大理寺丞太僕寺少卿二十<lb/>
　　　七年四月擢奉天府府尹十月遇<lb/>
　覃恩授通議大夫留都旂民錯處習尚漸澆公察利<lb/>
　　　弊諮疾苦勤拊循嚴教誡不鈎距而奸無不聞<lb/>
　　　不市惠而澤無不渥匝嵗之内都人戴之如慈<lb/>
　　　父母顧勞苦積鬰結轖于中忽食次疾作竟不<lb/>
　　　起康熈二十八年五月二十六日也距生順治<lb/>
　　　四年十一月初七日享年僅四十有三公生平<lb/>
<pb n="KR4f0034_WYG_009-53a"/>
　　　以氣節自許不肯詭隨徇俗每大廷集議意有<lb/>
　　　不合輒用兩議上請事<lb/>
　主以誠交友以信接士以謙御下以禮雖忌者亦傾<lb/>
　　　心折服而持已亷潔尤出天性尹京時一屬吏<lb/>
　　　鄉産茶親賫餽公温語慰謝之固請終不受其<lb/>
　　　人歎息而去比卒家無餘儲不能具含歛戚友<lb/>
　　　咸悲感致賻而遼之士民奔走號泣如喪私親<lb/>
　　　所在醵錢設像争為祠以祀公嗚呼使天不靳<lb/>
<pb n="KR4f0034_WYG_009-53b"/>
　　　以年俾得竟其用其所設施當益焜耀而竟止<lb/>
　　　于此是可悼也元配張氏總督福建兵部尚書<lb/>
　　　諱朝璘女繼白氏總督三省兵部尚書諱秉貞<lb/>
　　　女俱贈封淑人又繼克爾徳氏兵部掌印郎中<lb/>
　　　諱卜書庫女封淑人子二長瀚次淳女一適廣<lb/>
　　　東雷亷道僉事藺公諱一元子候補筆帖式梓<lb/>
　　　銘曰毉閭峩峩遼水湯湯篤生碩哲寔為國光<lb/>
　　　崇論閎議在廷侃侃惟義是非或舒或巻為民<lb/>
<pb n="KR4f0034_WYG_009-54a"/>
　　　請命有害必除苟利于物遑恤乃軀無負於國<lb/>
　　　無忝所生為清白吏克保令名惟遼之左枌榆<lb/>
　　　舊壤公之來也膏澤是仰惠則露濡威則霜肅<lb/>
　　　公之逝也言歸不復窀穸其魄箕尾其神松楸<lb/>
　　　蓊鬰百世如新<lb/>
　　　文華殿大學士户部尚書掌翰林院事徐公神<lb/>
　　　道碑<lb/>
　　　公以康熈三十年閏七月庚辰終於崑山里第<lb/>
<pb n="KR4f0034_WYG_009-54b"/>
　　　今年癸酉十二月某日卜𦵏公於某原唯是墓<lb/>
　　　道之碑所以鐫勒功徳者公伯兄司㓂公以書<lb/>
　　　來屬余謂余實與公遊最習不可以無辭余謝<lb/>
　　　不敏久之乃為叙曰公諱元文字公肅别號立<lb/>
　　　齋九世祖諱良自常熟遷崑山家焉有諱申者<lb/>
　　　明𢎞治間官刑部主事因言壽寧侯事杖謫湖<lb/>
　　　州府推官申之曾孫諱應聘萬歴癸丑進士歴<lb/>
　　　官太僕少卿公曾祖也祖諱永美萬厯乙卯副<lb/>
<pb n="KR4f0034_WYG_009-55a"/>
　　　貢父諱開法恩貢生皆以公貴贈資政大夫經<lb/>
　　　筵講官都察院左都御史其後又以伯兄推恩<lb/>
　　　皆贈至刑部尚書公兄弟四人而公行第三與<lb/>
　　　伯兄司㓂仲兄中允年相次家塾講論友愛秩<lb/>
　　　如敦尚行誼厭時俗骫骳倡興古學一時海内<lb/>
　　　知名之士莫不傾慕争相依歸者順治甲午舉<lb/>
　　　鄉試已亥進士第一人傳臚畢<lb/>
世祖召見乾清門諭以特簡之意還啟<lb/>
<pb n="KR4f0034_WYG_009-55b"/>
太皇太后曰今嵗得一佳狀元賜冠帶蟒服裘靴視舊<lb/>
　　　典有加明日公率諸進士謝恩<lb/>
世祖為御殿百官陪列鴻臚讀表前此未有也除官翰<lb/>
　　　林院修撰數被<lb/>
宣召嘗從幸南苑<lb/>
賜乗御馬<lb/>
命學士折公納庫為執鞚公辭以館師不敢乃改使侍<lb/>
　　　衛又常晩對便殿夜分<lb/>
<pb n="KR4f0034_WYG_009-56a"/>
賜饌<lb/>
世祖問從者得無飢乎即使侍衛賜之食公賦詩紀<lb/>
恩一日同諸詞臣入見<lb/>
命撰孚齋説孚齋<lb/>
世祖所讀書處也公文成<lb/>
世祖獨覽之稱善而命刻行之一日擕公至僧忞蕉園<lb/>
　　　方丈問以釋氏書公謝不習<lb/>
世祖亦不强之語曰此人大有見解狀元朕所親拔此<lb/>
<pb n="KR4f0034_WYG_009-56b"/>
　　　朕一門生也忞及左右皆稽首賀及<lb/>
世祖賔天公哭臨獨哀嵗以國諱日齋居蔬食慘戚者<lb/>
　　　終其身今<lb/>
　上嗣位㑹江南奏銷案起坐罣誤謫鑾儀衛經歴逾<lb/>
　　　四年事白復職假歸丁外艱己酉起補<lb/>
　　國史院修撰陞祕書院侍讀陜西鄉試主考明年<lb/>
　　　遷國子監祭酒充<lb/>
　經筵講官公音吐宏亮閒雅方重進講稱<lb/>
<pb n="KR4f0034_WYG_009-57a"/>
　㫖自是每遇<lb/>
　經筵必命公講至登政府猶然公之在成均也慨學<lb/>
　　　校廢弛毅然以師道自任疏請准順治間例令<lb/>
　　　直省督學臣選拔諸生文行兼優者及復鄉試<lb/>
　　　副榜貢生並起送入監以為如此則辟雍多經<lb/>
　　　明行修之士而入粟之士亦將有所興起得<lb/>
　㫖下部議行復請廣監生中式之額且力陳輸納之<lb/>
　　　不可者有四章下所司納例自河工外得一切<lb/>
<pb n="KR4f0034_WYG_009-57b"/>
　　　停止為祭酒四年學政大飭後公在西臺<lb/>
　上語閣臣徐某為祭酒規條嚴肅滿洲子弟不率教<lb/>
　　　者必加撻責至今猶畏之後來那得如此人其<lb/>
　　　為<lb/>
　上見思如此十三年甲寅進内閣學士兼禮部侍郎<lb/>
　　　充<lb/>
太宗實録副總裁乙夘四月改翰林院掌院學士兼官<lb/>
　　　如故尋充<lb/>
<pb n="KR4f0034_WYG_009-58a"/>
　日講官起居注癸丑教習庶吉士中允方讀書史館<lb/>
　　　公辭不許而特免中允教習公日與桐城今宗<lb/>
　　　伯張公進講宏徳殿敷陳凱切奉<lb/>
　命屬諸詞臣分撰綱目講義公手自裁定及進呈疏<lb/>
　　　有云伏祈聖聰時留省覽以此啟益睿知以此<lb/>
　　　振厲精神則得之臣工之講論者淺而得之夙<lb/>
　　　夜之體騐者深得之片言之㑹悟者㣲而得之<lb/>
　　　一心之運用者大其隨事獻規發於誠愛多此<lb/>
<pb n="KR4f0034_WYG_009-58b"/>
　　　類也丙辰充孝經衍義總裁武闈正主考是科<lb/>
　　　武闈主考止改用二人值<lb/>
　車駕方出封<lb/>
　㫖留閣中曰朕自與一好主考及發視乃公也尋丁<lb/>
　　　内艱歸已未二月服未禫<lb/>
　特召監修明史學士充監修非故事也秋赴闕力辭<lb/>
　　　不允因疏請購遺書徴遺獻舉堪纂修者七人<lb/>
　　　部議不允<lb/>
<pb n="KR4f0034_WYG_009-59a"/>
　上特從之時未有學士闕<lb/>
　上特改内閣學士項景襄為兵部侍郎而用公公在<lb/>
　　　内閣遇事敢言不肯媕娿隨俗上下九卿㑹推<lb/>
　　　江西按察使有舉張仲舉者御史唐朝彛力言<lb/>
　　　仲舉在閩無善狀科道公疏劾朝彛副都御史<lb/>
　　　李仙根給事中李宗孔不願署名遂并勘之部<lb/>
　　　議當兩人降級朝彛革職<lb/>
　上曰此處分太過公奏㑹推本欲公之廷論今科道<lb/>
<pb n="KR4f0034_WYG_009-59b"/>
　　　公疏必不許一人不列名者恐後來妄有抨擊<lb/>
　　　隨聲附和流毒何窮<lb/>
　上曰然當免處分公曰凡言免者謂有罪而<lb/>
　聖恩獨寛之也臣以為三臣實未有罪<lb/>
　聖㫖但云不必處分則所全多矣<lb/>
　上然之言官有請遣大臣巡方者公曰巡方向遣御<lb/>
　　　史以有内臺彈壓耳今遣大臣若妄作威福適<lb/>
　　　足為地方之害<lb/>
<pb n="KR4f0034_WYG_009-60a"/>
　上是其言罷不遣公感激<lb/>
　上遇益思自披瀝每隨閣臣於<lb/>
　上前陳奏<lb/>
　上每問必具言本末務達已意乃止尤留意刑獄當<lb/>
　　　秋決抱牘具陳所宜決宜留者及他所條對甚<lb/>
　　　悉<lb/>
　上多從焉超拜都察院左都御史入謝乾清門近待<lb/>
　　　傳<lb/>
<pb n="KR4f0034_WYG_009-60b"/>
　上語褒嘉且述講筵之勞<lb/>
　賜御書墨蹟三又傳<lb/>
　諭朕久不作書頃試筆得鳶飛魚躍四大字并以賜<lb/>
　　　卿公頓首謝尋復充<lb/>
　經筵講官值滇南將定公疏陳善後之宜以為與逆<lb/>
　　　同惡者業許自新宜明布<lb/>
　恩㫖悉為湔除應補職者量與換補緑旗職銜願補<lb/>
　　　伍者量行撥補緑旗闕伍其他一槩散遣為民<lb/>
<pb n="KR4f0034_WYG_009-61a"/>
　　　分道安挿於事體為便又言滇南閩越所在横<lb/>
　　　罹藩虐占奪民利害政干紀宜及初定之辰申<lb/>
　　　飭禁止在粤東者五曰鹽埠之害曰渡税之害<lb/>
　　　曰總店之害曰市舶之害曰漁課之害在閩地<lb/>
　　　者四曰鹽税之害曰報船之害曰冐擾驛夫之<lb/>
　　　害曰牙行渡税之害在滇南者四曰勲庄之害<lb/>
　　　曰圏田之害曰礦厰之害曰兵多之害俱下九<lb/>
　　　卿㑹議初御史劉安國請察隠占田畆州縣利<lb/>
<pb n="KR4f0034_WYG_009-61b"/>
　　　其陞敘多揑報累民公力言其弊謂名為加糧<lb/>
　　　實耗糧户名為清弊實長弊源臣訪得山西蒲<lb/>
　　　縣本貧瘠前令揑報𣲖賠乃至庠生王命新曹<lb/>
　　　大朋各賣其子女而廩生賈松年竟自鬻於平<lb/>
　　　陽軍營夫婦執役又聞山東棲霞縣民亦因賠<lb/>
　　　累多致失業督撫既共欺妄於前須為之掩覆<lb/>
　　　於後請明諭以從前之弊但行檢舉不復苛求<lb/>
　　　若始終掩覆科罪有加<lb/>
<pb n="KR4f0034_WYG_009-62a"/>
　上命確議以聞公謂安民在于察吏而察吏當自大<lb/>
　　　吏始故條列督撫四弊特紏福建督臣姚啟聖<lb/>
　　　諸不法事啟聖故縱恣至是得<lb/>
　㫖惶恐上疏待罪得免又疏論課吏事定例凡捐納<lb/>
　　　授官復職州縣到任三年後稱職者題陞不稱<lb/>
　　　職者㕘處是凡捐納之人分别具題皆當以三<lb/>
　　　年為限今各督撫題㕘者概未之見至有受任<lb/>
　　　四五年而紏舉不及莫能辨其賢不肖者謂非<lb/>
<pb n="KR4f0034_WYG_009-62b"/>
　　　督撫之容徇不可也臣以為宜依限分别去留<lb/>
　　　即行聞奏不得姑留不論不議之人以誤民生<lb/>
　　　而滋奸弊又如户部條例道府以下捐銀者三<lb/>
　　　年後免其具題照常陞轉臣以為稱職非可捐<lb/>
　　　納而得也嵗貢一項所謂正途自開捐納生員<lb/>
　　　之例今日納生員明日即納嵗貢名則清流寔<lb/>
　　　多銅臭猶且自詡正途臣以為正途非可捐納<lb/>
　　　而得也總之捐納事例皆屬一時權宜臣願於<lb/>
<pb n="KR4f0034_WYG_009-63a"/>
　　　收復滇南之日即賜明㫖概輟不行則聖政一<lb/>
　　　新而人心可以大快矣公自為祭酒時屢以捐<lb/>
　　　納為言至是益切云雲南平告捷肆赦人情歡<lb/>
　　　豫公獨上疏曰<lb/>
　皇上睿謨逺慮決勝萬里數年以來諸叛削平古者<lb/>
　　　聖人作易於泰之方盛即致艱貞之訓而豐豫<lb/>
　　　既濟諸卦垂誡尤切臣愚惟願<lb/>
　皇上於景運方新之㑹倍切堯咨舜儆之心日慎一<lb/>
<pb n="KR4f0034_WYG_009-63b"/>
　　　日以成保泰之治兼諭大小臣工乗此治定功<lb/>
　　　成相與洗心滌慮毗賛大業如政體宜講也不<lb/>
　　　妨詳攷舊章國用宜節也不宜過加綜核行一<lb/>
　　　事必謀逺久勿狃目前之淺圖為百姓必留有<lb/>
　　　餘務培國家之元氣至於振紀綱以崇大體核<lb/>
　　　名寔以課吏功崇清議以定國是厲亷恥以正<lb/>
　　　人心端教化以固治本抑營競以儆官邪敦節<lb/>
　　　儉以厚風俗正名分以絶奸萌並當今急務願<lb/>
<pb n="KR4f0034_WYG_009-64a"/>
　　　存震動恪恭之意力去因循苟且之習天下幸<lb/>
　　　甚疏將上有以太直為言者公不顧也嘗劾浙<lb/>
　　　江副都統髙國相藐法害民得<lb/>
　㫖察審又劾兩淮巡鹽御史堪泰罷之二十二年春<lb/>
　　　大計時藩臬舉卓異者太多公上言舊例藩臬<lb/>
　　　入覲雖許條奏地方事宜然僅由通政司投逓<lb/>
　　　引見一次辭朝即行於述職之寔猶為未盡請<lb/>
　　　令面奏<lb/>
<pb n="KR4f0034_WYG_009-64b"/>
　皇上親加諮訪庶可知其才具之優劣并以見督撫<lb/>
　　　所舉當否<lb/>
　上是公言至日<lb/>
　親御乾清門科道官侍班通政司引藩臬官以次面<lb/>
　　　奏著為令明年有<lb/>
　詔藩臬勿舉卓異自公掌計典門不通謁常語人曰<lb/>
　　　當考察時直省大吏皆長跪堂下自陳履歴其<lb/>
　　　嚴重如此使少有所私豈不内愧于心耶舊例<lb/>
<pb n="KR4f0034_WYG_009-65a"/>
　　　八旗漢軍文職官員任漢闕者丁憂任旗闕者<lb/>
　　　不得丁憂又滿洲任督撫藩臬者俱守制如禮<lb/>
　　　而京朝官三月後即出供職公謂宜一體丁憂<lb/>
　　　以崇孝道且言外官丁憂候代之非並申士庶<lb/>
　　　居喪釋服從吉之禁皆報可劾候補御史蕭鳴<lb/>
　　　鳯居喪狎妓久不回旂坐革職提問是年冬㑹<lb/>
　　　推湖北按察使連舉山東人<lb/>
　上疑之問舉者為誰或以公對公嘿不與辨遂鐫三<lb/>
<pb n="KR4f0034_WYG_009-65b"/>
　　　級解任將歸有<lb/>
　詔留公專領史局故事監修官不與編纂公以置史<lb/>
　　　局五年書尚未就乃取各儒臣所著紀傳手自<lb/>
　　　排纂通懐商㩁丹黄常至夜分遂繕寫紀傳若<lb/>
　　　干巻進呈<lb/>
　上因問纂修事宜公條對甚悉<lb/>
　上注視公良久既而開館纂修一統志曰此事須徐<lb/>
　　　家兄弟為之於是公久為副總裁二十七年二<lb/>
<pb n="KR4f0034_WYG_009-66a"/>
　　　月尚書公自左都御史遷刑部<lb/>
　上難其代久之不補七月復還公故官兄弟相代受<lb/>
　　　職人咸以為榮入臺一月四上疏一申勅臺網<lb/>
　　　舊例漢御史設有建言牌以次輪傳牌到逾半<lb/>
　　　月必有建白今請如例舉行一論以白糖鹿皮<lb/>
　　　興販臺灣為失國體一論吏部知府闕多吏部<lb/>
　　　挨延不補一劾兩淮巡鹽御史陶式玉貪墨事<lb/>
　　　多施行而式玉竟抵罪十二月遷尚書刑部旋<lb/>
<pb n="KR4f0034_WYG_009-66b"/>
　　　改户部四月之間驟歴三遷人知<lb/>
　上意將大用公矣公以户部吏胥為天下奸藪乃嚴<lb/>
　　　立條約各衙門文到日錢糧應核算者即與核<lb/>
　　　算應放支者即與放支一不假手吏胥公蒞事<lb/>
　　　精敏操守清潔滿漢司皆懾服吏奸益無措手<lb/>
　　　又諭十四司有事應説堂者須滿漢同時説堂<lb/>
　　　便相商㩁斥逐各衙門役滿書吏即召募試補<lb/>
　　　部中數十年積弊一時肅清奉<lb/>
<pb n="KR4f0034_WYG_009-67a"/>
　命與滿洲大臣清理刑獄定例死罪減等者安挿内<lb/>
　　　地前此輒發遣烏龍江多不能存活公請仍照<lb/>
　　　舊例發遣冀推廣<lb/>
　上恩<lb/>
　上可其奏二十八年五月拜文華殿大學士公以在<lb/>
　　　部振刷方有次第即詣乾清門力辭<lb/>
　上不允尋命兼掌翰林院事充政治典訓平定三逆<lb/>
　　　方畧一統志總裁官二十九年春公前所薦用<lb/>
<pb n="KR4f0034_WYG_009-67b"/>
　　　御史李時謙條對失㫖自引咎降二級留任時<lb/>
　　　謙得不坐公素無病自留任史局殫精纂輯氣<lb/>
　　　數逆㣲喘及入閣領翰林機務殷繁未四鼔趨<lb/>
　　　朝退即入院夜深猶不得寤坐是精力益減性<lb/>
　　　剛不能自挫屈忍辱苟安欲引退者數矣㑹兩<lb/>
　　　江總督有疏劾公公具疏辨力求去<lb/>
　上允公以原官致仕即日辭朝輕舟沿河下臨清𣙜<lb/>
　　　關者𨽻卒數十人登舟大索雖夫人舟中醬瓿<lb/>
<pb n="KR4f0034_WYG_009-68a"/>
　　　之屬無不發視僅得圖書若干巻及光禄饌金<lb/>
　　　三百兩而已皆嘖嘖嘆清官不置是時公方倚<lb/>
　　　舷作述歸賦以自廣然不堪摧辱氣益逆上喀<lb/>
　　　血久不止歸不終嵗竟卒年五十八嵗公受知<lb/>
世祖章皇帝始釋褐年少耳便有天下為己任之意及<lb/>
　　　遭今<lb/>
　上委畀之重誓捐軀命蹇蹇竭忠不為利害禍福毫<lb/>
　　　髪計兩總内臺凡事關八旗者人多畏避囁嚅<lb/>
<pb n="KR4f0034_WYG_009-68b"/>
　　　公必持之益力將軍馬哈達以民間多匿逃人<lb/>
　　　請自勾攝不移有司公曰如此則以窩逃為名<lb/>
　　　輾轉折害民將不堪滿大臣曰當令將軍㑹同<lb/>
　　　督撫行之公曰如此則仍將軍為政若令督撫<lb/>
　　　㑹同將軍猶可<lb/>
　上以公言為是極言京師奸民窩販民間兒女官吏<lb/>
　　　用印預給空契之弊乞令正印官將本人親騐<lb/>
　　　明白然後給契如此則窮民不致終罹陷穽八<lb/>
<pb n="KR4f0034_WYG_009-69a"/>
　　　旗家人投水自縊刑部報聞者一嵗中及千人<lb/>
　　　公請下部議詳騐其有傷㾗及一家中前後積<lb/>
　　　至三人者酌定處分府部院寺筆帖式近三千<lb/>
　　　人求開例捐納典州縣公不可大臣難之公曰<lb/>
　　　諸公既不以為然吾當獨為一議不以相累也<lb/>
　　　卒從公議而罷其以京察大計處分者規欲還<lb/>
　　　職議亦不行既罷議侍郎項景襄留揖公曰㣲<lb/>
　　　公則選人無復入仕之望矣晩年官逾貴常戚<lb/>
<pb n="KR4f0034_WYG_009-69b"/>
　　　戚如有憂者聞一正人進或<lb/>
　　朝廷行一善政則喜形于色人率以是覘之内行<lb/>
　　　修潔苞苴問遺之使無及門者遇家人嚴整退<lb/>
　　　食之暇匡坐讀書而已積書萬巻皆手自校讐<lb/>
　　　巻帙率精好喜與後進常若不及與客議論古<lb/>
　　　今終日無狎言侮色而門無雜賔晏如也處尚<lb/>
　　　書中允伯仲間雖極盡和愛之道然恒以道義<lb/>
　　　相規切故其兄弟皆致通顯而海内之推重者<lb/>
<pb n="KR4f0034_WYG_009-70a"/>
　　　以其文章風節不以其門閥之貴重也撫季弟<lb/>
　　　某於弱齡陸氏姊亡養其子經逺為己子俱有<lb/>
　　　成名從父官汀州推官公往迎其喪時有願奉<lb/>
　　　二千金求一見者公曰吾以叔父喪來而受金<lb/>
　　　可乎卒不往公年纔弱冠巍科起家承<lb/>
　兩朝知遇可謂盛矣而中間數經憂患或起或仆終<lb/>
　　　預大政退不旋踵公嘗自言吾在機密未得稍<lb/>
　　　展反不能發舒如户部時至於謡諑横搆齎志<lb/>
<pb n="KR4f0034_WYG_009-70b"/>
　　　長往維<lb/>
　皇上知公之深明良之遇千載一時而同朝士大夫<lb/>
　　　未嘗不嘆其賢而惜其年之未究也悲夫公所<lb/>
　　　為詩文有漢魏風致集若干卷藏于家元配湯<lb/>
　誥封夫人子二樹聲太學生樹本舉人孫一徳符銘<lb/>
　　　曰於維<lb/>
章皇執道之紀天網聿張濟濟多士有美徐公翩然<lb/>
　　　其來聲中宫徴鳴時雍熙敭歴<lb/>
<pb n="KR4f0034_WYG_009-71a"/>
　　兩朝斯文杓柄掌内外制芒寒色正公司成均名<lb/>
　　　流雲集席間函丈教條斯立乃長西臺不振于<lb/>
　　　威不顧其私秉徳不回暨暨其容詻詻其辨紏<lb/>
　　　違斥邪百辟為憲道有屈伸既張而弛史局之<lb/>
　　　監爰自承㫖<lb/>
　皇曰公退無以公歸五年鉛槧闡幽顯㣲帝紀繕寫<lb/>
　　　臣某恭進<lb/>
　天顔温霽載承明問曰朕亞相唯女克諧弟與兄代<lb/>
<pb n="KR4f0034_WYG_009-71b"/>
　　　邦之榮懐浹嵗三遷秋官司農唯彼司農弊政<lb/>
　　　是叢攘之剔之狐䑕屏迹釐之革之百廢其易<lb/>
　帝嘉廼績其遂弼予朝士相賀民慶于閭厥猷未展<lb/>
　　　遽自引退<lb/>
　宸眷躊躇久而後遂蹇修忍詬自古所嘆公遭<lb/>
　明聖非久考槃天不憗遺而以公殞年不稱徳痛寧<lb/>
　　　可忍豈其剛彊抑有未忘哲人之萎流星煌煌<lb/>
　　　遺愛在人歴時論定篆石于墓恭候<lb/>
<pb n="KR4f0034_WYG_009-72a"/>
　後命<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0034_WYG_009-72b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張文貞集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>環谷集巻一</head> <lb/>
    <p>
<pb n="KR4d0580_WYG_001-1a"/>
欽定四庫全書<lb/>
　環谷集巻一<lb/>
　　　　　　　　　　　　元　汪克寛　撰<lb/>
　賦<lb/>
　　夫子之牆賦<lb/>
敏學主人與博古先生遊於尼山之麓曲阜之墟造孔<lb/>
林之闕里瞻𤣥聖之攸居楩楠連雲而薈鬰檜栢叅天<lb/>
而扶疎蹕亭嵯峩而倚空杏壇甃甓而荒蕪列横序之<lb/>
<pb n="KR4d0580_WYG_001-1b"/>
層搆峙鉅殿之中巋屹崇門之突兀繚周垣之廽紆主<lb/>
人喟然而嘆曰端木子所謂數仞之墻其在兹乎吾子<lb/>
衣蹁躚之逢掖冠崔嵬之章甫塗抹丹鉛摹冩今古行<lb/>
式淵騫言稱求路盍為我抽思逞辭飭章繪句鋪張𢎞<lb/>
麗之規緣餙高廣之度極詞人之炫燿亟援筆而為賦<lb/>
先生曰嘻夫子之墻豈今之所謂墻哉粤自二龍繞室<lb/>
五星降庭萃大塊之清淑會元氣之晶英纘聖神之華<lb/>
胄集條理之大成拓天下之廣居開異代之文明夫是<lb/>
<pb n="KR4d0580_WYG_001-2a"/>
以覆㤗宇以為櫩立人極以為柱存至誠而為基凝至<lb/>
道以為土文章為之華餙德業為之培累貫一理以為<lb/>
楨崇萬善而為堵仁義中正乃其板載之方詩書禮樂<lb/>
乃其畚插之具不思不勉初何事於經營彌高彌堅又<lb/>
奚煩於削鏤悠乆無疆乃斯墻鞏固之迹博厚配地乃<lb/>
斯墻延袤之數葢非有馮馮之聲俾人得而聞又非有<lb/>
甍甍之形俾人得而睹子輿守約而獨詣復聖瞻前而<lb/>
無方衛贛及肩之淺室仲由駐足而升堂彼州仇之何<lb/>
<pb n="KR4d0580_WYG_001-2b"/>
人固無惑乎不足以窺聖域之𣺌茫主人展然而笑曰<lb/>
繄尼父之誨人若太虚之時雨示後進之表儀固無行<lb/>
而不與夫豈强蔽於垣墉岌岌乎城堞之扞禦使升高<lb/>
而無階漫顒顒而延竚先生曰非也夫物理之不齊亶<lb/>
鉅纎之異宜凡藏蓄之廣博必高深而難窺倘其中之<lb/>
狹隘外卑薄以奚疑茍處下而眎高曾何異乎斥鷃笑<lb/>
大鵬於藩籬主人於是與客躡高<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>眺清賞闢重扃披<lb/>
宿莽歴石級而歩趨睇宮庭之峻廣扣玲瓏之綺疏拜<lb/>
<pb n="KR4d0580_WYG_001-3a"/>
蒙倛之遺像覽碑碣之籕文聆絲竹之絶響爰從容而<lb/>
詠歸挹清風之蕭爽<lb/>
　　無逸圖賦<lb/>
粤有好古書生博雅搜竒閱几上之册絶編中之韋覽<lb/>
商周之逸蹟睹漢唐之懿儀渉獵前昔究竟無遺秘閣<lb/>
主人見而問之曰子亦嘗聞唐人之無逸圖乎演徃聖<lb/>
之箴規易明君之玩娯維良相之偉制實盛代之𢎞謨<lb/>
也盍抽子秘思攄子遠謀探訓詁之𦣱闡方策之腴摭<lb/>
<pb n="KR4d0580_WYG_001-3b"/>
芳逞妍而為余賦諸書生曰唯唯繄唐中葉實惟明皇<lb/>
式遏冦攘克正紀綱嗣睿而帝旣安且平虎皮包刃鵠<lb/>
板收英爰得宋璟股肱之良敷陳治道討尋憲章璟乃<lb/>
思曰繄人君之履位如臨深而捧盈宜處逸而思囏宜<lb/>
旰食而遑寧於是寫周書無逸之圖為唐皇克己之銘<lb/>
不餙不文不丹不青惟取周公旦之數語所以戒成王<lb/>
之守成者也念聖人之遠慮懼嗣王之暇逸獻無逸之<lb/>
嘉謨陳艱難於稼穡於以戒夫怠荒於以勉夫兢業考<lb/>
<pb n="KR4d0580_WYG_001-4a"/>
歴代之隆規敷祖考之𢎞績嗚呼七歎感慨乎今王之<lb/>
心不敢五言鑒觀乎前哲之德于觀逸于遊田再四為<lb/>
之丁寧生則逸生則逸反覆為之戒飭陳享國之乆近<lb/>
論得夀之隆嗇是皆以昏為懲而以善為則也璟之圖<lb/>
之必精緻而詳極明皇觀之宜亦感省而修慝矧夫九<lb/>
齡進金鑑之録藴古遺大寳之箴賢臣交納乎忠言賢<lb/>
君亦謹於操心故廻奢為儉戒荒為勤燬殿庭之綺繡<lb/>
卻錦坊之織絍是宜開元之盛治遂與貞觀而比倫也<lb/>
<pb n="KR4d0580_WYG_001-4b"/>
夫何賢輔旣徃侈心遽萌肆情慾於玩好易山水於扆<lb/>
屏霓裳羽衣稔宴安之鴆毒槃盂觴豆忘古道之典刑<lb/>
弗致蕭墻之警卒罹馬嵬之行葢無逸之戒明皇不能<lb/>
愼終以如始是以樂極而患生方今聖皇宵衣圖治篤<lb/>
緝熙之學繼纂成之志有臯䕫以論思有伊呂以獻替<lb/>
固不假宋璟之為圖而可以軼成周之盛治也秘閣主<lb/>
人展然而笑曰子之述是葢將致吾君於唐虞躋斯世<lb/>
於雍熙異於圖混一而賦大都陳謟頌而翊佞諛者矣<lb/>
<pb n="KR4d0580_WYG_001-5a"/>
吾為爾歌之以發其餘歌曰公旦輔周厪奬勸兮無逸<lb/>
數䇿埀寳訓兮宋璟制圖條不紊兮惜哉唐皇功虧<lb/>
九仭兮猗歟我皇勤勞克謹兮保惠黎民延億兆而有<lb/>
永兮<lb/>
　　宣文閣賦<hi>有序</hi>
　皇帝九年制作宣文閣於大明殿之西北皇上萬幾<lb/>
　之暇御閣閱經史以左右儒臣為經筵官日侍講讀<lb/>
　茲閣深列紫御傑出青霄朝野傳誦瞻望踊躍布衣<lb/>
<pb n="KR4d0580_WYG_001-5b"/>
　微臣欣幸睿聖崇文致治之隆曠古莫及敢竭蟻忱<lb/>
　贊揚之私拜手稽首而獻賦曰<lb/>
鰲極立兮時雍四海一兮書同作神京於燕薊貫北辰<lb/>
乎天中懿聖皇之御極焕離明以當空復至元之盛治<lb/>
繩神武而丕隆淳風沕穆膏澤涵洪文燄烜赫乎扶桑<lb/>
崦嵫之域仁聲馺㳫乎濮鉛祝栗之封旣而乾符昭陳<lb/>
神珍聿錫文德誕敷皇圖廣闢建傑閣乎中霄屹大明<lb/>
之西北揭宣文之嘉名示𢎞謨於萬億爾乃凖水臬恢<lb/>
<pb n="KR4d0580_WYG_001-6a"/>
鴻基公輸獻巧匠石殫思陶人運其埏埴玉工效其雕<lb/>
幾豫章松栢剪千尋之夭矯金璧銀鏤致萬里之瓌奇<lb/>
斧斤振鏗鍧之韻礱斵極精緻之宜四方子來經之營<lb/>
之羌不日而告成儼崔嵬而峗巍觀夫岧嶤嵯峨崛岉<lb/>
瓌譎搆複桷而重櫩邈希世而特出麗不踰奢儉不及<lb/>
質璇題翠甓崱繒綾而龍鱗蛟吻踶甍奐翬飛而跂翼<lb/>
綺疏鏤列錢之玲瓏藻井粲菱荷之繪餙玉鐺璧英瀖<lb/>
䕶而零亂隋珠明月照耀而恍惚瓊戸耀孚尹之璀錯<lb/>
<pb n="KR4d0580_WYG_001-6b"/>
金鋪響連環之複叠浮梲㠥<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>而星懸鬬拱衡縱而斗<lb/>
折枝撐<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒而斜據芝栭攢羅而戢孴曲折要紹而環<lb/>
句層櫨<graphic n="KR1761" url="https://raw.githubusercontent.com/kanripo/KR-Gaiji/master/images/KR1761.png" mimeType="image/png"/>佹而岌嶪交龍纒楣横飛雲之梁棟䨇蜺蟠<lb/>
礎聳擎天之柱石朱楣結曲而縈廽鉛砌晶縈而煒燡<lb/>
雘垣流丹以周繚翠栢樛枝而行立於是聖皇駕玉輅<lb/>
張龍旂展乎國容輝乎皇儀望舒陪夫左馭屏翳導夫<lb/>
先馳鳴和鸞之鏗鏘服衮龍之陸離御斯閣以問道闡<lb/>
經幄之𢎞規帝幕高懸天顔孔怡列儒紳而進讀對黼<lb/>
<pb n="KR4d0580_WYG_001-7a"/>
扆之嚴威舒緗帙之蟫蠧擴六籍之精微咏仁咀義聆<lb/>
天語於羲昊言温氣和陳古道於臯䕫殫詞臣之忠藎<lb/>
恢聖學之緝熙内府頒竒珍於翠釡上方瀉甘醴於玉<lb/>
巵和氣春融起天庭之黄色文星環拱映帝座之清輝<lb/>
想夫聖躬聽講之餘臨眺倚徒接羲娥之耿光納穹堮<lb/>
於無際東望則延春之閣崔嵬峥嶸横絶天半窅邈觚<lb/>
稜西瞰玉德秘殿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曜月朗渺太液之輕漪涵天光而<lb/>
滉瀁北瞻則萬歳之山㠎嶫崷崪厓洞谽谺草木蒼鬱<lb/>
<pb n="KR4d0580_WYG_001-7b"/>
南眎象魏岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>朱闕巉嵓嫓黄道之啓途列閶闔之九<lb/>
闗猗歟休哉卓彼斯閣曠古曷偶奠億代之基圖闢八<lb/>
紘之戸牖萃鴻碩以講劘稽典墳於蝌蚪於以廣睿覽<lb/>
之明極乎有截之垓埏廓聖德之聰逹乎無垠之宇宙<lb/>
思昔石渠天祿徒以貯簡編之糟粕麒麟凌烟秪以圖<lb/>
輔翼之英雄曷若聖皇之制作宣人文於萬代致文治<lb/>
於無窮彼𢎞文館聚四部之奥博白虎觀辨五經之異<lb/>
同又烏足與聖世而比隆也哉廼舞蹈而歌之曰於穆<lb/>
<pb n="KR4d0580_WYG_001-8a"/>
聖皇亶聰明兮雲漢昭囘昭萬方兮嘉惠兆人臻羲皇<lb/>
兮傑閣中天討憲章兮鵷鷺章逢侍帝㫄兮載稽經訓<lb/>
研籀倉兮治功彌隆追虞唐兮人文宣朗貽億萬世而<lb/>
無疆兮<lb/>
　　皇極賦<lb/>
繄鴻濛之未鑿兮閟瞢闇之昏渾迨太極之肇判兮廓<lb/>
㫄魄而昆侖崇與卑之旣陳兮繄人文其朗宣孰主張<lb/>
是兮總九野之元元偉睿智之首出兮奠中區而建極<lb/>
<pb n="KR4d0580_WYG_001-8b"/>
履大寳之巍巍兮秉元聖之休德侔大學於虞后兮至<lb/>
仁嫓乎唐國作庶類之標凖兮靡不於斯而作則實無<lb/>
偏而無陂兮恆特立乎中央羌至極而莫踰兮厥表正<lb/>
乎四方東西南北各止乎是兮俱輻輳而瞻望猶北辰<lb/>
之居其所兮爛衆星之環拱屋中高而四下兮揭乾棟<lb/>
之獨聳任斯道而弗頗兮邦總總而歸徃慨余懷古先<lb/>
兮屢翹首而企踵禹濬川而疏洛兮睹神龜之負書背<lb/>
文自一而至九兮亶后皇之錫疇稽皇極之位於何而<lb/>
<pb n="KR4d0580_WYG_001-9a"/>
存兮儼五數之中居統八類而為綱兮挈裘領於襟裾<lb/>
歴夏曁商兮斯理湮汨嗟周王之有道兮纘禹舊服釋<lb/>
纍囚而訪箕兮演大法於簡策陳名言於不朽兮皦中<lb/>
天之日月道不虛行兮在乎其人武得之而致理兮綿<lb/>
八百而永年五行順兮五事察八政厚兮五紀協斯皇<lb/>
極之所以立三德以乂兮稽疑以明庶徵允念兮福極<lb/>
於以勸懲斯皇極之所以行噫後世之昏迷兮彛倫攸<lb/>
斁天不畀乎此疇兮乖徃軌於初古舉世瞀瞀而倀倀<lb/>
<pb n="KR4d0580_WYG_001-9b"/>
兮象緯黯其失度嗟大中之是訓兮襲舛譌於訓詁彼<lb/>
優游而姑息兮胡弗遵於王路宜孝元與代宗兮竟莫<lb/>
延於歴數惟蝌蚪之未昧兮尚斯文之可徵仰聖皇之<lb/>
御極兮踐五位而文明由聖道之正直兮粤作則於八<lb/>
紘述敷言以為世訓兮貽億代之媺聲顧鯫生之何幸<lb/>
兮將觀光於上京叩帝閽而獻頌兮慶四海之咸寧歌<lb/>
曰我皇在上亶明聖兮建其有極德至盛兮參贊化育<lb/>
天地並兮四方取則無不敬兮寤寐禹箕為龜鏡兮億<lb/>
<pb n="KR4d0580_WYG_001-10a"/>
萬斯年延福慶兮<lb/>
　　紫微垣賦<lb/>
璧月皎兮朗明銀浦爛兮晶熒輕飈恬兮肅清纎雲收<lb/>
兮窅𡨕若有客兮游木天陟仙瀛瞻太虛仰圓靈顧謂<lb/>
翰林主人曰吾觀紫微之垣天皇之庭高高而在上遥<lb/>
遙而莫登願先生搜典籍之賾隱闡象緯之縱横攄藻<lb/>
麗之錦心賦鏗鏘之金聲某也將屏息而竢傾耳而聽<lb/>
主人曰唯唯葢聞紫宮巍巍天皇是處大帝之座尊居<lb/>
<pb n="KR4d0580_WYG_001-10b"/>
其所抱以勾陳之六珠佐以天極之四輔燦燦其後者<lb/>
椒房之后妃燁燁其前者青宮之儲副尚書大理炳煥<lb/>
而森羅柱史女御輝光而㫄午運轉於百餘萬里之外<lb/>
在中而弗移周廻於七十二度之間常現而可覩繄榮<lb/>
衛之昭布儼七八之相聯環乎皇極之居斯謂紫宮之<lb/>
垣左樞右樞夾乎離南之穹門上丞下丞攝乎坎北之<lb/>
重閽上宰少宰以對待少尉特立而聿存上輔少輔煒<lb/>
東西之次列上衛少衛分左右而屏藩是垣也覆以華<lb/>
<pb n="KR4d0580_WYG_001-11a"/>
葢之輪囷植以天柱之突兀黄金為城塹以雲漢之津<lb/>
白玉作京闢以閶闔之闕叠銀礫之層層樹白榆之歴<lb/>
歴匪築以干戈河圖之倚杵匪甃以五色女媧之鍊石<lb/>
傳舎庖丁之宻邇内階天府之相逼瑤宮玉臺岧嶤乎<lb/>
其中廣寒清虛暎照乎其側故至尊之覆位代紫宮以<lb/>
居中師保耿台躔之拱侍臣鄰炯郎星之列從奎壁炫<lb/>
文章之府執法肅御史之風由是天帝之垣環衛太一<lb/>
於高空萬國羣黎林林總總以仰時雍之化豈非微星<lb/>
<pb n="KR4d0580_WYG_001-11b"/>
之萬一千五百二十旋繞而無窮若太微象明堂之房<lb/>
天市嫓權衡之宗雖皆帝座之所寓羣星之所叢或隣<lb/>
翼軫之墟或貫房心之衝曾未若紫宮環衛於北辰之<lb/>
扛轂五緯連珠之所拱向列宿轑輻之所會同也客聞<lb/>
而歌之曰我皇聖明兮握符御極賢才並翰兮光華赫<lb/>
奕紫辰倚空兮金墉嶻嶪萬國歸心兮黔黎載德又歌<lb/>
曰丕圖𢎞開兮景星耀輝帝垣昭晰兮中天巍巍至和<lb/>
坱圠兮玉燭獻竒樞軸旋轉兮萬夀無期歌畢月掛觚<lb/>
<pb n="KR4d0580_WYG_001-12a"/>
稜露寒秘閣璇杓低昻玉繩廻薄立清寒於掖垣仰紫<lb/>
微於寥廓<lb/>
　　鳯凰來儀賦<lb/>
有虞起兮歴耕重華煒兮文明袗衣絢兮斧扆時雍變<lb/>
兮八紘命后䕫以和樂奏韶箾之九成致靈鳥之並集<lb/>
舞威儀於彤庭想夫鳴球戞擊絲桐振響摶拊胥諧咏<lb/>
歌迭唱先祖洋洋而格思羣后逡廵而揖讓宮縣斯設<lb/>
簨<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>維樅峙崇牙之㨗業蔚樹羽之衡縱瞽矇擊柷而<lb/>
<pb n="KR4d0580_WYG_001-12b"/>
作作眡瞭播鼗以逢逢隂管駢歙於鐘笙金奏鏗鏘於<lb/>
大鏞變徵旋宮調律同之䃂韽執干秉翟列舞佾之從<lb/>
容導大塊之至和致象物之感通爾其九奏爰終于飛<lb/>
翔翥粲粲其章翽翽其羽覽德輝於千仭聿廻臻於殿<lb/>
宇九苞炫爛羾黄扉而裵回五色毰毸歴玉階而延竚<lb/>
儀容肅肅而雅馴翼衛蹌蹌而獻舞德侔君子恆揭義<lb/>
而負仁音協黄鍾嫓鏗金而考鼓其為物也禀乎太一<lb/>
之粹孕乎丹穴之峯距弗履乎弱草咮弗啄乎生蟲朝<lb/>
<pb n="KR4d0580_WYG_001-13a"/>
憇崑崙餐琅玕之瑣琗夕游縣圃飲玉池之冲瀜首昻<lb/>
金鷄之喙尾曵鯨魚之踪背靈龜而頷燕後祥麐而前<lb/>
鴻飛禽三百有六十而唯是之為宗爾其九官都俞四<lb/>
岳輔弼洚水懐襄而底平烝民艱鮮而奏食八埏皥皥<lb/>
而雍熙四海安安而寧謐帝舜之德殆不翅𤣥渾之并<lb/>
包與方儀之立極是宜太和之音始迭作於九變而太<lb/>
平之瑞駢雄雌而下集昔者軒轅施德聿巢阿閣之顚<lb/>
厥後岐昌修政爰止高岡之側羌至聖之致瑞實後先<lb/>
<pb n="KR4d0580_WYG_001-13b"/>
而同轍迨夫時乖政熄代變風漓尼父興不至之嘆接<lb/>
輿歌德衰之辭楚人山鷄賜千金而誨謟西都神爵驚<lb/>
屢至而夸奇蕭史神仙之恢詭苻秦謠䜟之支離偉我<lb/>
皇之聖明協重光於虞帝大猷昭黼黻之文雅樂應簫<lb/>
韶之制賜湛樂於吾民陶太和於斯世臯益接武而論<lb/>
思稷契駢肩而獻替願羽儀於天朝効鳴陽於盛際<lb/>
　　天府賦<lb/>
維蒼姬之肇造兮臻泰和於寰宇恢輿圖於八紘兮邈<lb/>
<pb n="KR4d0580_WYG_001-14a"/>
聖德之涵煦偉菁莪之樂育兮烝俊髦之楚楚舉賔興<lb/>
之盛典兮進賢書於天府羌天府之峗巍兮實萃國之<lb/>
焜煌列𢎞璧曁天球兮炯明月於夜光肆異才之挺生<lb/>
兮嫓瑚璉而圭璋旣温粹而罔玷兮又追琢其文章宜<lb/>
哲王之珍之兮登厥明而是藏嘻成后之善斷兮且睿<lb/>
聖而輔之日就月將而弗懈兮邁文武而緝熙建周官<lb/>
之六典兮植太平之丕基掌邦教於司徒兮鄉大夫以<lb/>
為屬宣德行而訓廸兮繄禮閑而樂梏俾藝苑之翺翔<lb/>
<pb n="KR4d0580_WYG_001-14b"/>
兮存秉彛之貞淑每三載而選遴兮書賢能於簡牘遂<lb/>
旅獻於丹扆兮覬重瞳於采録王再拜而受之兮忻得<lb/>
賢而善俗敇司寳之官而庋其書兮曾何翅於貝玉爰<lb/>
論定而授職兮聿錫爵而頒禄余㓜好此竒服兮佩徃<lb/>
聖之規箴夙清修而慎守兮亦廣討而幽㝷螢牕雪几<lb/>
矻矻以窮年兮非古訓為無所用其心維吾旣有此内<lb/>
美兮遂充貢於斯今皇穆穆以當天兮亶丕承於祖憲<lb/>
軼盛治於成周兮興羣才於海甸曰余蒙此嘉惠兮遭<lb/>
<pb n="KR4d0580_WYG_001-15a"/>
世孔仁蘄登名於天府兮攄尺寸之忠勤叩閶闔而開<lb/>
關兮呈琅玕於帝所跽敷衽以陳辭兮念明時之欣睹<lb/>
茲較藝於鄉闈兮聊抽思而作賦顧雕蟲之何有兮守<lb/>
中扃之貞固廼舞抃而為之歌曰成周至治八極咸寧<lb/>
兮碩彦閒生為國之楨兮司徒典教興賢能兮策書入<lb/>
獻天府是登兮猗歟我皇為治厲精兮設科取士羅羣<lb/>
英兮所寳惟賢錄姓名兮藐焉小子希對揚於明廷兮<lb/>
　　呉山賦<lb/>
<pb n="KR4d0580_WYG_001-15b"/>
天泬寥而清曠兮金風淅淅而蕭森駕言馳騖於西淛<lb/>
兮緤予馬於虎林寓遐矚於此邦兮爰陟呉山之高岑<lb/>
苔梯石磴縈九折之委蛇兮躡巉嵓而登臨躋㠑嵬之<lb/>
峻頂兮眺竒巘之嶔崟倚太虛而峭㧞兮崷崪崱屴不<lb/>
知其幾層根盤數千里而廣袤兮周廻紆鬱於坤垠層<lb/>
崕倚披而鵬翅兮叠峰崚嶒而虬鱗烟雲歕薄其萬狀<lb/>
兮日月蔽虧於夕晨草木暢茂而異香芬郁兮靈奇怳<lb/>
愴而升沉東望則海門之岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>兮三島負鰲而贔屭天<lb/>
<pb n="KR4d0580_WYG_001-16a"/>
目𣺌以西至兮萬石飛來而錯峙左西湖之瀇瀁兮匯<lb/>
冰壺而清泚淛江右帶而混瀚兮驚湍漷潏而漰濞紛<lb/>
總總其上下兮艅艎舳艫相屬於千里下窺闤闠之衍<lb/>
迤兮樓觀巍峩而叠起衢道衡縱而如畵兮車馬駢闐<lb/>
於九軌異珍輻輳以咸萃兮委南金而象齒大府屹立<lb/>
於雄藩兮甍棟翬飛而麗美台星耿耿而旁燭兮闍婆<lb/>
流球會同而至止挹佳氣而拄笏兮偉翠屏之若倚繄<lb/>
是山之鍾秀兮肇𤣥黄之開闢顧名號之曷從始兮繇<lb/>
<pb n="KR4d0580_WYG_001-16b"/>
泰伯文身而建國闔閭揮戈而駕楚兮夫差奮矛而栖<lb/>
越何西施之嬋媛吾以為好兮賜屬鏤於婞直勾踐長<lb/>
驅而沼呉兮胥泛遺忠於潮汐銀屏雪屋衝突於山趾<lb/>
兮存英雄之遺跡叢祠屹於崇岡兮薦馨香於明德高<lb/>
風稜稜而與此終古兮鎮坤輿以無極歌曰大塊流形<lb/>
峙危阜兮句呉祚土錫分守兮伍員鯁直忠肝剖兮命<lb/>
祀千載怒潮吼兮聖人馭極一宇宙兮拳石海堧如培<lb/>
塿兮雄藩重鎮永遐乆兮蠻夷卉服拜稽手兮我皇撫<lb/>
<pb n="KR4d0580_WYG_001-17a"/>
運億萬夀兮抽思作頌貽不朽兮<lb/>
　　泮宮賦<lb/>
予㓜好此竒服兮希前哲而進修曰侯邦之有學兮慕<lb/>
泮宮而來遊何所獨無竒覽兮羌於此乎乆留煥奎壁<lb/>
之煌煌兮亶屬目而夷猶由義闥之軒朗兮造道閫之<lb/>
嚴邃瞻崔嵬之層構兮趍廣袤之敞序登倫堂之博大<lb/>
兮偉俊髦之是處聆弦誦之琅琅兮侈文物之燁煒歴<lb/>
重階而拾級兮陟聖域之穹崇叩大成之鉅殿兮闢綺<lb/>
<pb n="KR4d0580_WYG_001-17b"/>
疏之玲瓏拜素王之遺像兮儼龍巻之儀容想過化存<lb/>
神之妙兮更千百年而愈隆歩前除以徜徉兮暏泮池<lb/>
之澄碧降殺於辟廱之度兮象玉潢之泮璧蓄源泉而<lb/>
不竭兮涵天光之昭晰茂藻芹之芬郁兮春意生生而<lb/>
不息繄厥初之有作兮實肇造於蒼姫維東魯之建國<lb/>
兮闡文服之攸施於赫公旦之有孫兮纘十有九葉之<lb/>
丕基樂泮水而翺翔兮載龍旂之委蛇習大射而周旋<lb/>
兮憬彼獻琛之淮夷序鄉飲而獻酢兮儼穆穆之威儀<lb/>
<pb n="KR4d0580_WYG_001-18a"/>
多士漸摩而克廣於德兮紛總總而驅馳嘻魯叟之燕<lb/>
坐兮亦龜蒙曲阜之遺規顧嘉名之招揭兮盍考譜載<lb/>
籍而有證也奚毛鄭之異詞兮吾將孰從而取正也抑<lb/>
稽魯頌之訓故兮謂東西南瀦水而北繚以周垣故徵<lb/>
諸鑿沼之形狀兮探名號之本源若王制之推㝷兮求<lb/>
義理之斯存眷言政教之是頒兮溥德意之敷宣究六<lb/>
書於會意兮葢分判焉云爾班條章於此學兮俾民眎<lb/>
則而興起半天子之制兮明尊卑之殊軌雖立論之無<lb/>
<pb n="KR4d0580_WYG_001-18b"/>
同兮匪乖戾於本始蹇予未有知兮値昌運之文明八<lb/>
埏春育於元元兮侈黌舍於列城彼魯申之采茆兮又<lb/>
何足以揄揚於頌聲制禮樂以陶吾民兮固將軼成康<lb/>
之太平歌曰猗歟泮宮之廓開兮興羣彦而蟬聯抑抒<lb/>
意於鄙辭兮庶幾續周雅之遺編<lb/>
　　别知賦<hi>有序</hi>
　學正董君彦醇書滿謁選天官為歌此賦以餞之<lb/>
維紫陽之巍峨兮汎石壁之漣漪實遯翁之所家兮沛<lb/>
<pb n="KR4d0580_WYG_001-19a"/>
遺澤之沾滋芬茒芹之郁郁兮交玉佩之陸離駕吾乘<lb/>
於東淛兮懐檄書而來茲佐鳴鐸之清响兮振縫掖而<lb/>
委蛇升臯比以劇論兮拂殘編而剖疑抒緒餘於詞藻<lb/>
兮發幽興於歌詩偉繁露之璀璨兮繄先世之所貽縱<lb/>
横宇之摧壓兮撼震凌而弗支爰翼贊以修完兮倏炫<lb/>
燿乎前規嗟日月之冉冉兮考績及於𤓰時何揚舲之<lb/>
不可繫兮載雲旗於江之湄凌埃風而上征兮遄將造<lb/>
乎京師攄天人之素藴兮叩帝闕而陳詞朝騁騖於玉<lb/>
<pb n="KR4d0580_WYG_001-19b"/>
署兮夕翺翔於赤墀彼青紫之俛拾兮亦志願之攸宜<lb/>
念蓬踪之聚㪚兮曾幾何以追隨惟知心之難獲兮顧<lb/>
繾綣而抽思山巃嵸而萬叠兮水汨㶁而流澌酌瑶觴<lb/>
之醇酎兮調鴈柱之朱絲情惆悵而若失兮意縹緲而<lb/>
如馳凱嘉晤之有繼兮庶此歡之可期<lb/>
　　三友堂賦<hi>有序</hi>
　余友張文玉鄉先輩明善先生四世孫也伯仲三人<lb/>
　刻苦自樹不墜先業構堂値松竹梅扁曰三友其兄<lb/>
<pb n="KR4d0580_WYG_001-20a"/>
　介玉愛松弟仲玉愛竹皆以儒術就吏禄而文玉癖<lb/>
　於詩以梅自娯訓導鄉校有年矣郡太守嘗辟為司<lb/>
　會不就士輩咸異之暇日與登斯堂徵余為之賦<lb/>
承先祖之嘉惠宅雉堞之東隅構櫩楹之閒曠列軒檻<lb/>
之敞虛植松梅與茂竹象棣樓之鼎居儷清賞之朋從<lb/>
篤高誼之友于時三會而笑傲矧又樂夫潘輿繄厲操<lb/>
之不易歴歲晏而與俱彼美大夫蒼髯倒植走虬龍而<lb/>
偃葢披介鱗而櫛比身昻藏而逾秀節磥砢而多異撼<lb/>
<pb n="KR4d0580_WYG_001-20b"/>
半空之靈籟挺萬古之葱翠滴琥珀而下藏蔓蔦蘿而<lb/>
旁施聳冠劍之交横若大臣之廷議暫榱桷於琴堂茲<lb/>
繩墨之小試茍匠石之一顧作棟梁之偉器粤有魁仙<lb/>
澹然幽姿列崢嶸之高柯敷的皪之芳𬎼欺氷雪以逞<lb/>
媚粲珠玉之生輝禀造化之貞潔發英華之瓌奇占羣<lb/>
芳之上流遠桃李之栖遲備太極之至理表隠士之範<lb/>
儀月疎影而錯落風清臭而芳菲雖韜采乎邱園猶暎<lb/>
照於潢池待青子之有仁調鼎鼐於明峕懿哉此君猗<lb/>
<pb n="KR4d0580_WYG_001-21a"/>
猗叢碧心洞然而中虛幹翛然而外植卸斕斑之錦褐<lb/>
峙琅玕之緑㦸森意氣之嚴毅覆濃䕃而静寂來清飈<lb/>
之故人袪大暑而辟易姑備用於簡牘畫刀筆於篆刻<lb/>
行登進於玉堂俾編修於史策若乃風霜高潔隂谷嚴<lb/>
凝柔花萎薾茂草摧零嘅芳華之寞寞驚肅氣之稜稜<lb/>
唯三世之榮茂特强項而守貞禀後凋之健德歃末景<lb/>
之三盟宜高人之景行爰尚友而怡情於是萬寳告成<lb/>
三餘多暇折含黄之滿筐泛新緑之盈斝偉昆季之團<lb/>
<pb n="KR4d0580_WYG_001-21b"/>
欒胥燕坐乎堂下媚萱草而介夀祝喬松之純嘏春一<lb/>
枝兮班班日三竿兮洒洒締乆交於無射樂天倫之閒<lb/>
雅嗤市道之澆漓或朝逢而夕舍眎同氣如仇讐剖連<lb/>
枝於中野始强笑而追逐倐擠石而擲瓦暏清河之高<lb/>
風盍顔恧而靣赭乃從而歌曰蒼松鬱鬱交繁隂兮義<lb/>
竹叢生如相親兮中有横斜漏先春兮凌寒參立儼幽<lb/>
人兮志士取友惇天倫兮紅紫棼棼特微塵兮又歌曰<lb/>
高堂輪奐屹華搆兮雁序詵詵三益友兮歲晏怡愉驩<lb/>
<pb n="KR4d0580_WYG_001-22a"/>
永乆兮齊奏慈君介眉夀兮節誼堅貞世鮮有兮抽思<lb/>
作賦貽不朽兮<lb/>
　　九夏賦<hi>有序</hi>
　周官鐘師掌金奏凡樂事以鐘鼓奏九夏王夏肆夏<lb/>
　昭夏納夏章夏齊夏族夏裓夏驁夏註曰金奏擊金<lb/>
　以為奏樂之節金謂鐘及鎛先擊鐘次擊鼓以奏九<lb/>
　夏夏大也樂之大歌有九杜子春云裓讀為陔王出<lb/>
　入奏王夏尸出入奏肆夏牲出入奏昭夏四方賔來<lb/>
<pb n="KR4d0580_WYG_001-22b"/>
　奏納夏臣有功奏章夏夫人祭奏齊夏族人侍奏族<lb/>
　夏賔醉而出奏陔夏公出入奏驁夏禮外傳曰朝聘<lb/>
　燕享之禮或受之於廟或延之於寢及祭祀在廟皆<lb/>
　以樂納賔夫人助祭出入奏齊夏周公制禮而樂章<lb/>
　大者有九謂之九夏笙師掌舂牘應雅以教裓樂註<lb/>
　曰以此三器築地為之行節按鄭康成曰肆夏詩也<lb/>
　叔孫穆子與文王鹿鳴俱稱三夏則九夏皆詩篇名<lb/>
　頌之族類也左傳杜預註曰肆夏樂曲名周禮九夏<lb/>
<pb n="KR4d0580_WYG_001-23a"/>
　其二肆夏一名繁其三昭夏一名遏其四納夏一名<lb/>
　渠葢擊鐘而奏此三夏也魯語又曰肆夏繁遏渠呂<lb/>
　叔玉曰肆夏繁遏渠皆周頌也肆夏時邁也繁遏執<lb/>
　競也渠思文也其說互異要之九夏皆樂歌之名而<lb/>
　不可考矣疏曰王出入令奏王夏尸出入令奏肆夏<lb/>
　牲出入令奏昭夏皆大司樂文四方賔來奏納夏臣<lb/>
　有功奏章夏夫人祭奏齊夏族人侍奏族夏四者無<lb/>
　明文或子春别有所見云賔醉而出奏陔夏者賔醉<lb/>
<pb n="KR4d0580_WYG_001-23b"/>
　將出恐其失禮故陔切之使不失禮鄉飲酒鄉射燕<lb/>
　禮大射賔出之時皆云奏陔云公出入奏驁夏者大<lb/>
　射云公入驁是諸侯射於西郊入時奏驁夏不見出<lb/>
　時而言出者樂司行以王夏出入禮同則驁夏亦出<lb/>
　入禮同故兼云出也此九夏王夏惟天子得奏諸侯<lb/>
　以下不得肆夏則諸侯得奏故燕禮奏肆夏大夫以<lb/>
　下不得故郊特牲云大夫奏肆夏由趙文子始其昭<lb/>
　夏以下諸侯亦用之其驁夏天子大射入時無文故<lb/>
<pb n="KR4d0580_WYG_001-24a"/>
　子春取大射公入驁以明天子亦用也愚按賈公彦<lb/>
　云鐘中得奏九夏者謂堂上歌之堂下以鐘鼓應之<lb/>
　故陳氏樂書云堂上堂下之樂兩者並用作方其工<lb/>
　之升歌也搏拊而鐘磬作焉黄鐘之鐘鳴於堂上而<lb/>
　堂下之編鐘應之黄鐘之磬鳴於堂上而堂下之編<lb/>
　磬應之所以節歌者之句也先儒說書笙鏞以間則<lb/>
　曰堂上詠歌則堂下之樂不作堂下奏樂則堂上之<lb/>
　樂不作抑獨何耶今考舜典云歌永言聲依永律和<lb/>
<pb n="KR4d0580_WYG_001-24b"/>
　聲八音克諧而左傳云歌鐘二律又云金奏肆夏則<lb/>
　歌與鐘鼓並作疏言是矣乃為之賦曰<lb/>
厥初𤣥黄之肇判兮囿至和之絪緼大音隱於冲漠兮<lb/>
閴窅黙而無聞繄聖神之繼生兮泄堪輿之清淑聆玉<lb/>
鸞之啾啾兮契中聲於嶰竹姫后儼而袛敬兮躋八埏<lb/>
於時雍偉大武之有作兮神瞽聰而能調協兩間之冲<lb/>
豫兮紛玉琯於典同固睿哲之工巧兮道太和於王朝<lb/>
展九夏以為詩兮合登歌於金奏皇剡剡而進却兮曵<lb/>
<pb n="KR4d0580_WYG_001-25a"/>
袞衣之委蛇駕六龍之蜿蜿兮齊玉軑而並馳奏首章<lb/>
於王夏兮鳴笙鏞之參差靈氣冉其下征兮神洋洋乎<lb/>
左右孰好修而主之兮忽奔走於先後陳肆夏而浩歌<lb/>
兮竽瑟鏗其雜揉美騂犧之繭栗兮命櫝蓍為余占之<lb/>
曰薦是以明禋兮豈有神其舎之旣在滌之潔蠲兮昭<lb/>
夏奏而來思百神繽其並迎兮舞干翟之陸離集磬筦<lb/>
之鏘鏘兮輅簡狄之新釐四國率其來賔兮冠岌岌而<lb/>
偕至叩帝閽而開關兮贄玉帛而為贄工歌納夏以延<lb/>
<pb n="KR4d0580_WYG_001-25b"/>
之兮陳萬舞於其次無此疆而彼界兮懷秉彛之淵粹<lb/>
惟爾甥舅叔父兮敵所愾而獻功宣昭明於章夏兮鳴<lb/>
宮縣之編鐘列俘䤋而充廷兮羣舞抃而從容迨肆筵<lb/>
而燕樂兮錫秬鬯與彤弓魚軒招搖而戾止兮粲副褘<lb/>
之姣服亶佐助於王侯兮執豆籩於瑤席靈連蜷而旣<lb/>
留兮奠瑚璉於黍稷疏緩節於齊夏兮舞繽紛而繁餙<lb/>
宗支衍而蕃碩兮侍孫子之振振族夏歌而應律兮鏘<lb/>
瑤<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>之鏗金嘉賔式宴而旣醉兮羌屢舞之僛僛陔夏<lb/>
<pb n="KR4d0580_WYG_001-26a"/>
以為行節兮鳴鐘鼓而送之降西階之踧踖兮聿折旋<lb/>
於矩規八音紛以節奏兮實王心之所怡猗嗟邦君之<lb/>
郊射兮駕言邁而云返詠驁夏而容與兮珠纍纍而若<lb/>
貫龡籥管而拊鼓兮颺翠旌之縵縵惟茲九頌之迭奏<lb/>
兮與至尊而俱作侯庸肆以暨驁兮亦康娯而愉樂思<lb/>
聖德之博大兮宣鬱閼於穹愕惜簡編之煨燼兮紛紀<lb/>
註之參錯何宇文之效矉兮高齊以授私隋堅登歌以<lb/>
皇夏兮法蒼籙而陳辭儗大明於螢爝兮測滄海於瓢<lb/>
<pb n="KR4d0580_WYG_001-26b"/>
蠡紀班班於殺青兮貽來今之笑嗤惟聖元之<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>煦兮<lb/>
洽重熙於覆載播繩音於樂歌兮極雄偉而宏大軼姫<lb/>
周而過之兮翕五音之繁會抒菲言以作頌兮歌懿德<lb/>
於峕邁<lb/>
　<lb/>
　<lb/>
　<lb/>
　環谷集巻一<lb/>
</p>
<p>
</p>
  </div>
</body>
</text>
</TEI>
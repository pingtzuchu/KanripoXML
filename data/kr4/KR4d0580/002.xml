<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>環谷集巻二</head> <lb/>
    <p>
<pb n="KR4d0580_WYG_002-1a"/>
欽定四庫全書<lb/>
　環谷集巻二<lb/>
　　　　　　　　　　　　元　汪克寛　撰<lb/>
　辭<lb/>
　　贈遠辭<hi>餞陳尉趨燕</hi>
繄洪都之巨藩兮翼軫之墟有媯氏之苗裔兮曰元龍<lb/>
之緒餘維祖鼻之殖學兮陳宏詞之藻麗偕東萊以掇<lb/>
科兮攄雄才於經濟逮夫君已五葉兮尚遺澤之流芳<lb/>
<pb n="KR4d0580_WYG_002-1b"/>
試刀筆於案牘兮贊謀畧於油幢皇畀予以仙吏兮授<lb/>
休寧之少府膴仕之涂繇階而升兮展青雲之歩武羌<lb/>
布政之有方兮長草色於黄扉彼狗偷與鼠竊兮咸徙<lb/>
義而弗違縣有獄而莫詰兮伊大辟其誰任君發摘如<lb/>
神明兮囚具伏而不以訊嘅豪右之怙勢兮侵奪乎男<lb/>
庠之土田君奉檄而按治兮復疆理於陌阡使軺歲廵<lb/>
而經於茲兮叨奬借之殊遇上薦章於清臺兮謂亷能<lb/>
之顯著書上考而及代兮聿遨遊於上京遄升華而立<lb/>
<pb n="KR4d0580_WYG_002-2a"/>
要兮搏九萬之鵾鵬吾儕小人兮徼帡幪於下邑念惠<lb/>
愛之不可忘兮顧扳留而靡及揭祖帳於東門兮寫山<lb/>
水乎烟雲抽繾綣之離思兮聊抒意於斯文<lb/>
　　松蘿老人辭<hi>休陽耆老美大尹唐公之賦均役也</hi>
松蘿之山兮巘崿廞<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>淛源之水兮清且淪漪氓居其<lb/>
間兮密室參差繄墾而耕兮亦耘以耔井井南畝兮鱗<lb/>
鱗東菑歴歲滋乆兮棼貿易於質劑或有餘如蚿兮或<lb/>
不足如䕫視版圖之舊額兮相什百而倍蓰胡司存之<lb/>
<pb n="KR4d0580_WYG_002-2b"/>
未察兮循苟簡而弗治巨室安閒兮細民恆屢困而流<lb/>
離公質肅之苗裔兮偉時彦之表儀冰霜其操兮鸞鵠<lb/>
其姿承后皇之嘉惠兮履䨇鳬而下來能蒞政以寛兮<lb/>
撫民以慈嘅民役之弗均兮厥咎何居曰吾為邑長於<lb/>
斯兮責將奚辭揭良法於墻壁兮示秩秩之𢎞規舉鄉<lb/>
里之良民兮觴於庭而告之稽定業而書於籍兮必覈<lb/>
實於毫釐毋慢而疏兮毋詭而欺徃盡而心兮勿煩有<lb/>
司越期月而告成兮曾弗施於箠笞其繼自今兮辨等<lb/>
<pb n="KR4d0580_WYG_002-3a"/>
差之崇卑歲有繇賦兮佚勞適宜吾儕小人兮忻幸會<lb/>
於此時强振衣而起舞兮睹美政之恬熙聿扶杖於公<lb/>
門兮一再拜於前墀念民瘼之有瘳兮匪公而誰願公<lb/>
顯榮兮秉衡軸之樞機駕騏騮之逸足兮騁九軌而並<lb/>
馳集山谷之謳歌兮聊抒意於俚詞將紀績於堅珉兮<lb/>
洩吾心之遐思<lb/>
　　和陶靖節歸去來辭<hi>有序</hi>
　余㓜年讀靖節先生此辭嘆其志節高潔棄爵禄如<lb/>
<pb n="KR4d0580_WYG_002-3b"/>
　土芥葢其耻事劉氏非止遺榮而已也撫巻三復敬<lb/>
　慕不已遂倚韻和之而鄙意微有異於先生比閲舊<lb/>
　稿如房次律睹故物於破瓮中頗愧少作疵纇顧不<lb/>
　忍棄去姑存之<lb/>
歸去來兮茅塞蹊間胡不歸繄正性之遷移蕩流徃而<lb/>
堪悲聚螘蚋以慕羶放鷄犬而莫追昧庶理而蒼素荃<lb/>
非是而是非顧藴中之弗類徒巍冠而袞衣棼念慮於<lb/>
方寸曾勿辨於幾微蠅營狗茍鵲疆鶉奔違乎義路闔<lb/>
<pb n="KR4d0580_WYG_002-4a"/>
其禮門至道純粹匪我思存以彼瓮盎易我彛尊歸去<lb/>
來兮南炎火之赫奕北寒山之孱顔西弱水而東海夥<lb/>
害物而遑安蜮含沙而射人虎磨牙而守關嗟昏迷而<lb/>
罔覺喟長嘆於旁觀盍猛省而思反覓故居而復還聞<lb/>
異香於聚窟立老鶴於門桓於戱噫嘻哲入熙熙與造<lb/>
物而同遊保后皇之䧏衷初奚取而奚求養浩氣而弗<lb/>
慄循恆徑而靡憂秩五典於虞册建九法於箕疇若拭<lb/>
古鑒若汎虛舟澄汚濁於清源守常明於丹邱宰萬彚<lb/>
<pb n="KR4d0580_WYG_002-4b"/>
而昭焯思八表而摎流物總總而交前羌逸豫而日休<lb/>
已矣乎居乎安宅恆若時孰謂神徃而形留胡為乎倀<lb/>
倀肆所之支流宗渤澥康莊會崇期皎靈府兮孔𢎞治<lb/>
情田而常耔諟明命於伊訓執恪恭於商詩偉天君之<lb/>
泰然曷受諫於前疑<lb/>
　　又和陶淵明歸去來辭<hi>别曹仲傑昆玉</hi>
歸去來兮天寒雲邊征鴈歸南飛呌月聲嘹唳使覊旅<lb/>
絆而傷悲逢斯世之堪嘆思徃事之莫追感江山其有<lb/>
<pb n="KR4d0580_WYG_002-5a"/>
易覩風景而是非霜凛凛以切肌風獵獵而吹衣翫山<lb/>
前之紅樹望雲外之翠微覊思有感得興若奔憶君邀<lb/>
迎留余聖門經書翫味道誼長存飽我以德酌我以樽<lb/>
同清吟以適意共雅論而歡顔依梅林之茂䕃守歲寒<lb/>
而相安雖客牕之云樂偶故里之情闗憶青氊之復舊<lb/>
對黄巻而常觀喜朝益而暮習愧春至而冬還慕唐堯<lb/>
兮虞舜鑒晉文兮齊桓歸去來兮訪竹徑以遨遊知榮<lb/>
辱之可畏遠名利而匪求對樹花以遣興傾竹葉以忘<lb/>
<pb n="KR4d0580_WYG_002-5b"/>
憂樂夫經訓乃菑畬假筆耕乎田疇或執樵斤或棹漁<lb/>
舟然托迹於朱呂毎留意乎軻邱好躡屐於崇山宜濯<lb/>
纓於清流輕浮名於一羽貴安分乎四休已矣乎曾聞<lb/>
俊傑能識時張良范蠡去與留胡為乎西去復東之松<lb/>
楸望予省枌榆亦我期慕陶令之行藏踵龎公而耘耔<lb/>
傍東籬以待酒遊西園而賦詩何當剪韭春風裏與君<lb/>
相約勿相疑<lb/>
　　惜别辭<lb/>
<pb n="KR4d0580_WYG_002-6a"/>
公胡為乎山之幽靈草叢生兮乆淹留松蘿崚嶒兮於<lb/>
焉遨遊笑言恬嬉兮五越星周公之來兮草木春七郡<lb/>
煦燠兮涵至仁茗臺肅清兮閴無塵詼詭譎怪兮屏迹<lb/>
而濳身公之去兮秋風高鯤鵬變化兮萬里翺閶闔開<lb/>
兮瓊宮嵯峨翼贊元化兮躋堪輿於太和秋山兮重重<lb/>
秋水兮汪浵扳援欲駐兮不得以從容矯首而思兮憂<lb/>
心忡忡<lb/>
　　哭任生本初哀辭<hi>有序</hi>
<pb n="KR4d0580_WYG_002-6b"/>
　吾友任本初蕭齊御史中丞敬子之裔孫也諸父昆<lb/>
　仲徃徃以賢才得官師至正癸未其父始命之從余<lb/>
　講學授春秋左傳胡氏傳輙通大義學古近體詩句<lb/>
　法圓熟興趣清遠臨歐陽率更帖尤得其筆意屢訪<lb/>
　余環谷山中相從於宣之太平無時相舎余編著春<lb/>
　秋纂疏本初與有功比年矛㦸搶攘本初紏集義兵<lb/>
　扞衛州里遂被擒焉壬寅之春余寓黄山之麓忽聞<lb/>
　其抱疾殁於外舅之居年方三十有五嗚呼痛哉本<lb/>
<pb n="KR4d0580_WYG_002-7a"/>
　初為人事親以孝友愛於弟交友以義尤施恩於鄉<lb/>
　黨汲汲濟人之難如其父之用心也從余遊者如本<lb/>
　初甚尠余嘗為文銘其父之墓去年九月哭其叔父<lb/>
　今又哭本初若之何不哀且慟也故為些辭以哀之<lb/>
余取友於天下兮歴名邦而轍環雖朋從之彌衆兮胡<lb/>
逹才之良艱得任子於海寧兮實頴異而可愛曷秀而<lb/>
不實兮使予悲慟而心痗余哀任子之不夀而殁也爰<lb/>
命巫陽招而復之巫陽拜手亟招以辭辭曰任子神遊<lb/>
<pb n="KR4d0580_WYG_002-7b"/>
胡不歸來些天地茫茫子奚之些魂乎來歸爾父勤勞<lb/>
保宗祐些扶顛植仆君子澤些金籝篤教遺戒昭焯些<lb/>
魂乎來歸繼承廼志唯子是託些魂乎來歸爾母鞠育<lb/>
恩孔深些思子望望髪不盈簪些魂乎來歸不可乆哀<lb/>
以損其心些魂乎來歸難兄難弟如足如手些爾弟孑<lb/>
立孰與左右些魂乎來歸思兄之悲不可以乆些魂乎<lb/>
來歸爾子三齡泣呱呱些骨秀神清識之無些騏驥之<lb/>
駒丹鳯雛些魂乎來歸毋使寧馨㓜孤些魂乎來歸疇<lb/>
<pb n="KR4d0580_WYG_002-8a"/>
昔相從不違頃刻些祁川汪浵黄山嗟峨屢渉歴些晨<lb/>
窗夕燈幾請益些問難勤劬不可復得些魂乎來歸客<lb/>
歲城府徃來追隨些少陵一編精研細玩悃悃論詩些<lb/>
孰知永訣我心哀悲些魂乎來歸蠲我憂思些魂乎來<lb/>
歸兩溪之湄喬木薈鬱些秋風蕭颼白雲出些魂乎來<lb/>
歸世故紛繁憂患誰恤些魂乎來歸大塊無垠一蘧蘆<lb/>
些日月流邁運大虛些本性湛然明有餘些魂乎來歸<lb/>
返故居些辭曰富川滔滔兮不舎晨曛岸芷郁郁兮江<lb/>
<pb n="KR4d0580_WYG_002-8b"/>
蘭有芬魂不可招兮涕泗沾余巾巫陽載歌兮籲於蒼<lb/>
旻<lb/>
　　哀些五章為鄒山處士作<lb/>
鄒山兮幽幽古木連蜷兮枝相樛白石礧磈兮飛泉駛<lb/>
流粤有人兮於焉藏修駕言逝兮溘涘風而神遊皓鶴<lb/>
悲鳴兮青狖啾啾室廬空閴兮荒故邱胡不歸來兮少<lb/>
淹留<lb/>
陵谷變遷兮陸海波濤鯨呿鰲擲兮百怪喧囂生不逄<lb/>
<pb n="KR4d0580_WYG_002-9a"/>
辰兮繄時之遭嶮巇萬變兮身為勞林林總總兮癢不<lb/>
及搔恬然處之兮九牛毛一朝幻化兮遺蓬蒿胡不歸<lb/>
來兮山中遊遨<lb/>
噫嘻世之人兮萬累紏纒紅塵馳騖兮狂而顛獨不忍<lb/>
為此態兮守清白而靜專被服紈素兮却美饌之腥膻<lb/>
登山匪車兮渉江匪船羌有餘而不足兮恆嘆息於䕫<lb/>
蚿恍惚大夢兮路邈綿胡不歸來兮聽潺湲<lb/>
大化無垠兮猶埏埴之陶鈞跖何命之長兮顔何命之<lb/>
<pb n="KR4d0580_WYG_002-9b"/>
屯嗟哉斯人兮樸以醇夫何灾疢兮四體不仁越星周<lb/>
而弗瘳兮重子姓之悲辛丹青彷彿兮逌然笑嚬五十<lb/>
八載兮無懷民胡不歸兮潔吾眞<lb/>
秋風蕭瑟兮揚丹旌薤露滴瀝兮天杳𡨕羞桃茢兮采<lb/>
芝英奠桂醑兮酌彼兕觥幽坎何許兮鬱鬱佳城長夜<lb/>
不曙兮不如無生眷言送之兮涕淚零胡不歸來兮紓<lb/>
此哀情<lb/>
　詩<lb/>
<pb n="KR4d0580_WYG_002-10a"/>
　　賜致仕官恩幣詩<hi>有序</hi>
　至正四年皇上肅宗禋祀霈澤遐邇賜致政官恩帛<lb/>
　各二二月五日休寧令奉天子命致表裏於判府復<lb/>
　心汪公令尹中正洪公以耀嘉賜婺源胡公石賦古<lb/>
　詩一章以頌休美祁門汪仲裕和而歌之<lb/>
於赫聖皇治化𢎞敷釐事告成寵嘉爾殊興孝是崇綸<lb/>
章燁煒畀爾元老綺衣黄裏維昔元老共職實勤政事<lb/>
於今至忠允存皇旌其忠庸侈厥賜恩命是荷繄忠之<lb/>
<pb n="KR4d0580_WYG_002-10b"/>
自巍巍逹尊序孰與先印纍綬若子姓綿綿皇賜大□<lb/>
綏我眉夀謂昔悊王允敬耆舊耆舊再拜天子萬年勛<lb/>
華夀考異世齊肩維水有源維木有本耿耿丹心聿瞻<lb/>
黼袞矢詩不多以頌休明俾貽遐乆永彰德馨<lb/>
　　戊寅十二月十九値先君誕日不勝思慕瀝哀賦<lb/>
　　　古意二首<lb/>
白髪八十餘采衣日為娯耕田奉菽水朝夕問何如云<lb/>
何雪霜㦧喬木俄摧枯慟哭心膂裂殞絶欲與俱聲如<lb/>
<pb n="KR4d0580_WYG_002-11a"/>
九泉聞淚如九河傾死也不復知生當若為情<lb/>
朔風落木盡雲寒天地昏趨庭閴寥寂謦欬不可聞去<lb/>
年為親夀殷勤奉金樽焉知日入速倐忽川流奔遺書<lb/>
篋笥中手澤新如存蒲伏拜几前淚血池水渾<lb/>
　　庚辰上元日念母有感而作<lb/>
餘生積罪戾酷罰洊來臻諼草華茂滋霜露遺酸辛憶<lb/>
昔此日夕雙親坐高堂炯炯列燈燭兒女羅酒漿今年<lb/>
拜遺像燈燭黯無光隂風動縞幃慟哭涕淚滂<lb/>
<pb n="KR4d0580_WYG_002-11b"/>
　　清明思先壠<lb/>
芳樹曉烟鶗鴂鳴淡雲暈碧漏新晴驚心時序百六日<lb/>
回首家山十五程病思為魔成逆旅夢魂飛淚洒先塋<lb/>
遙知兄弟溶溪上細掃松花酹麯生<lb/>
　　和唐宰山行二首<lb/>
山縣千峯叠閭閻雜嶮夷雨香魚撥剌風軟燕差池郭<lb/>
外耕夫耦桑中稚子嬉絃歌聲教遠民俗變澆漓<lb/>
樂石鐫嘉績𢎞林邁等夷春深潘岳縣墨漬右軍池詞<lb/>
<pb n="KR4d0580_WYG_002-12a"/>
藻天然妙章縫日與嬉鳴騶經里巷問俗察醇漓<lb/>
　　丁亥四月陪宗叔澤民先生遊翠微寺分得微字<lb/>
駕言招提遊石磴凌春扉層構屹寥廓叠巘周屏幃舉<lb/>
頭見前峰峍兀峨翠微石罅檻泉涌相傳錫杖飛宗卿<lb/>
昔留題詞華妙天機八載此重來巖壑生光輝相羊縱<lb/>
遐覽蹔喜塵事稀瀟灑山水意於焉澹忘歸<lb/>
　　丁亥四月十四日陪尚書公澤民遊祥符寺分得<lb/>
　　　煖字<lb/>
<pb n="KR4d0580_WYG_002-12b"/>
芙蓉六六森如鏟乘輿登臨寄疎㪚緑沈靈湫老龍蟄<lb/>
翠䕶祗園新竹短山樂鳴空石洞寒金鷄䑛鼎丹爐煖<lb/>
蘚瘢拂拭讀殘碑一浴靈泉容塵浣<lb/>
　　題道士張湛然彈琴詩巻<lb/>
嶧山白桐千年枝金星爛爛蛇蚹皮文光七軫藍田玉<lb/>
氷絃細繞呉蠶絲丹山雲煖鳯凰語露草寒蛩訴秋雨<lb/>
娥英泣灑湘筠斑遷客相逢話覊旅翠巖懸瀑鏘瓊瑤<lb/>
雷霆霹靂轟層霄瞥波細萍游蕩漾劈空輕絮飛飄颻<lb/>
<pb n="KR4d0580_WYG_002-13a"/>
仙林唳鶴驚離别老龍湫底吟寒月海門送上子胥潮<lb/>
澎湃奔騰捲殘雪羽人瀟灑顔如仙憑虛來徃黄山巔<lb/>
古音淨洗箏琶耳何須更濯丹砂泉<lb/>
　　題李營邱畫驪山老姥賜李宻火星劔圖<lb/>
蒲山銳額千牛客蒲韉跨犢行無跡挂角青編一束書<lb/>
夢對重瞳意相得昆吾寳劔三尺水火星炯炯精光起<lb/>
花冠仙姥授神竒拜起倉皇驚更喜鞏南歃血盟玉盤<lb/>
龍舟錦纜誅疵瘢折簡唐公結昆弟威稜六月嚴霜寒<lb/>
<pb n="KR4d0580_WYG_002-13b"/>
豈知不學萬人敵雄才空覺乾坤窄九卿裂地藏琱弓<lb/>
稠桑土蝕銅花碧岧嶤古樹蒼玉林丹厓慘淡霾輕隂<lb/>
龍津倐忽風雲化未須感慨荆軻心<lb/>
　　秋後雨<lb/>
楚東五月天無雲日光流金百草焚南風吹山彭蠡涸<lb/>
稻畦坼坼占龜文木郎無神龍不起牲牢熏燎徒紛紜<lb/>
梧桐一葉炎官老雷車轆轆天瓢倒陂池泛溢失高低<lb/>
萬穟青黄發枯槁白髪田翁半憂喜卻憐乆雨禾生耳<lb/>
<pb n="KR4d0580_WYG_002-14a"/>
磨䥥欲穫泥濺胸累日隂霾黑千里何時木德守三星<lb/>
五風十雨歌昇平<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0580_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　環谷集巻二<lb/>
</p>
<p>
</p>
  </div>
</body>
</text>
</TEI>
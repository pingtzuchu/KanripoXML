<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>環谷集巻五</head> <lb/>
    <p>
<pb n="KR4d0580_WYG_005-1a"/>
欽定四庫全書<lb/>
　環谷集巻五<lb/>
　　　　　　　　　　　　元　汪克寛　撰<lb/>
　記<lb/>
　　重建祁門縣儒學記<lb/>
祁門為新安屬邑山竒而峭水清而駛氓俗質朴承平<lb/>
之世比屋絃歌擢倫魁而秉鈞衡者往往有之學宫在<lb/>
邑治之西地勢蜿蜒平岡衍迤旗山左矗筆峰前聳實<lb/>
<pb n="KR4d0580_WYG_005-1b"/>
稱神棲壬辰之變蘄兵蹂躪鞠為茂草邑之遺黎存者<lb/>
百二三大軍恢復後莅民者爬梳剔抉未遑也嵗昭陽<lb/>
單閼夏四月魏郡鍾侯以廉明剸治之才遷宰是邑訪<lb/>
求遺址俛仰瞻顧喟然曰學校風化之本而廢蕪弗治<lb/>
其何以承宣而布維新之敎乎乃剪翳闢基鳩工庀材<lb/>
是秋八月鼎建禮殿侯規畫有度民歡趨之苐以凋瘵<lb/>
之久慮疲吾民且曰徐之勿亟也明年次第創東西兩<lb/>
廡大起三門蕃以靈星繚以周垣肖先聖暨四國公像<lb/>
<pb n="KR4d0580_WYG_005-2a"/>
繪十哲百五賢而舍采焉又明年復建加號制書碑亭<lb/>
及明倫堂齋廬井庖湢之舍百爾具備凡為屋三十有<lb/>
八楹甍甋翬飛丹髹炫爛察祭器之匿於民家者詰而<lb/>
復之缺者補之勸奬邑民助田三十五畆一角一步半<lb/>
嵗入之租三百五十一秤半以供春秋祀事旦望舍采<lb/>
之費集邑氓之頴異者禮聘名儒而訓廸之縣丞清江<lb/>
吴君主簿金陵宣君克賛其成邑之人士樂侯之興文<lb/>
敎以陶吾民也廼謀於邑文學李績訓導蔣維楨而合<lb/>
<pb n="KR4d0580_WYG_005-2b"/>
辭徴余言以記於石余惟先聖之道位天地植綱常亘<lb/>
萬古而無斁上之所以敎下之所以學惟是而已其遊<lb/>
息在于庠序學塾之間其度數寓乎簠簋籩豆鐘鼓管<lb/>
絃之器其文字則存乎易書詩三禮之所紀載故為之<lb/>
官師以聚天下之俊秀期㑹辨説絃誦歌舞使之深知<lb/>
其意以徼成已成物之功秦毁學宫燔典籍坑儒生廢<lb/>
綱常之道而遂無以立國蘄兵之暴視秦為甚然綱常<lb/>
之理具於人心者未嘗冺也矧兹邑宻邇朱夫子之闕<lb/>
<pb n="KR4d0580_WYG_005-3a"/>
里今得賢大夫為之師帥吾黨之士宜日相與朂其子<lb/>
若弟講劘綱常之道以淑諸身小則足以作式而善俗<lb/>
大則推其用施於天下國家庶無負賢大夫之志而亦<lb/>
無忝乎生於朱夫子父母之邦矣侯名友諒字明徳聰<lb/>
敏通濟執法不阿其始至也薙蓬藋開市井招逋逃墾<lb/>
荒田捕餘醜之梗化者審理寃抑覈實田土招其賦役<lb/>
故民服其敎吏畏其明美績彰彰在人耳目而又剏公<lb/>
署作三皇廟築社稷壇起譙樓飭郵傳邑之復興實自<lb/>
<pb n="KR4d0580_WYG_005-3b"/>
侯始暇則閲經史詠詩歌其為政盖有本云<lb/>
　　梅烈侯祠記<hi>至正甲辰</hi>
豪傑之士生於其鄉厯千百世而鄉之人思之不㤀像<lb/>
而祠之是必有其故矣叔孫穆子有言曰太上有立徳<lb/>
其次有立功其次有立言魯鄒之祠孔孟以其徳也錢<lb/>
塘之祠錢鏐以其功也濟南之祠伏生以其言也梅侯<lb/>
名鋗世居新安之祁門大漢初鄱君吴芮以侯為將軍<lb/>
俾率百粤之兵從髙祖伐秦入函谷闗暨天下既定以<lb/>
<pb n="KR4d0580_WYG_005-4a"/>
功封為烈侯食邑十萬户侯故城在邑西十里所居在<lb/>
邑城之東今為洞元觀墓在城南二里今為大悟法萬<lb/>
安寺舊有梅祠在寺之左至正壬辰夏燬於兵明年大<lb/>
梁趙君某來宰是邑亟命重建民驩趨之為屋四楹貎<lb/>
侯其中丹青黝堊照耀炳煥邑氓瞻仰廼礱石而徴余<lb/>
記其槩余謂吾郡有古丘墓三唐初汪忠烈墓在歙北<lb/>
之雲嵐山距今七百餘年陳初程忠壯墓在歙西之黄<lb/>
墩距今八百年俱立廟墓道尸而祝之唯侯之墓自漢<lb/>
<pb n="KR4d0580_WYG_005-4b"/>
迨今千五百餘年而鄉之人思之久而愈篤稽諸漢史<lb/>
吴芮始為鄱陽令甚得江湖間民心侯為鄱君所信任<lb/>
其得民心諒矣然則民之思之不惟其功而亦以其徳<lb/>
乎其繼自今治於是邑者亦如侯之得民心則安知他<lb/>
日不以思侯者而祠之哉<lb/>
　　重建西峯大聖卓錫亭記<lb/>
唐季兵革四興壤土分裂歙祁邑西鄭氏集驍徤保閭<lb/>
里化光三年有異人詣鄭氏自稱五臺僧覓幽棲演化<lb/>
<pb n="KR4d0580_WYG_005-5a"/>
之所鄭氏言西峰上元山之杪曠衍數百步羣巘鑱天<lb/>
流泉清激人踪莫至可稱禪居師乃飛錫杖卓立其間<lb/>
鄭氏薙草經營即其地為卓錫亭亭之下建屋百餘楹<lb/>
以處徒衆聞其事於揚州吴王賜額上元寳林禪院師<lb/>
累朝錫號神惠永濟普祐禪師逮宋紹興五年山前豪<lb/>
右惑隂陽家言撤院屋徙之外半里而逺亭亦毁去後<lb/>
一百有二載當元元統二年秋大旱縣長令命悟法泗<lb/>
洲院僧永㤗走西峯祈雨院僧義崇為言師有卓錫故<lb/>
<pb n="KR4d0580_WYG_005-5b"/>
址禱必應如其言邑境大霪永㤗遂謀復是亭告諸邑<lb/>
長幕屬捐俸先之令義崇溥勸遐邇之嚮善者粤自是<lb/>
嵗之冬十有二月庚申朔即其遺址首剏梵宫且於其<lb/>
下為重屋四楹分命其徒居之以主焚修至元元年秋<lb/>
大旱縣尹趙侯士元躬禱西峯旋塗甘雨驟至畎澮皆<lb/>
盈即助鈔以錢計者千緡有畸畀義崇為鳩工費二年<lb/>
夏四月不雨至于秋七月趙侯復禱應響如初助鈔照<lb/>
前年之數三年後四月厥功告完僧祖心惟孜捐已田<lb/>
<pb n="KR4d0580_WYG_005-6a"/>
八畝并其先師永惠田八畝俾焚修者食其入邑善士<lb/>
程道真亦捐田五畝以佐薫燎之膳且復揮金莊嚴肖<lb/>
像以稱具瞻江徳清捐田一畝半助之五月甲子義崇<lb/>
具本末來請記余惟古之祭法能禦大菑捍大患則祀<lb/>
之以其有功烈于民也水旱疾癘之不期非神明智慧<lb/>
捍禦於無形者有以相吾民民孰頼焉余聞師住世自<lb/>
鄭氏之境亢旱請於師輙雨邑大旱令往禱之又雨揚<lb/>
州旱三嵗並禱羣祠弗應聞歙神汪王靈貺夙彰乃命<lb/>
<pb n="KR4d0580_WYG_005-6b"/>
郡將陶公雅禱之期三日不雨毁厥祠其夕汪王感夢<lb/>
陶公而告曰吾不能致雨西峯有大聖者曰水晶宫菩<lb/>
薩常役五龍化雨不由天降盍往求之陶公遣介致請<lb/>
於西峯無何揚州一雨三日若是則師之禦菑於民也<lb/>
舊矣安得不屋而祀之尸而祝之究竟始造則飛錫所<lb/>
稱實昉至此山之遺躅也蕭梁武帝時誌公和尚與白<lb/>
鶴道人愛舒州潛山之竒絶帝令各以物識其地誌公<lb/>
飛錫卓於山麓遂築室於上及今以為故實豈以西峰<lb/>
<pb n="KR4d0580_WYG_005-7a"/>
之為院而舍卓錫之基乎矧師之靈響唯雨最著昔景<lb/>
㤗禪師卓錫於羅浮泉湧數尺迤今不竭因卓錫以為<lb/>
壇則雨之應也又奚翅寳錫之泉乎由是知西峰之有<lb/>
卓錫猶水木之有本源也向也蓁棘莽然今也遄復舊<lb/>
觀瓊榱翠壁複叠崔嵬綺疏欄楯玲瓏嚴飾者此前日<lb/>
之荒烟而暮靄也範削汚繕金壁綵繪軒葢床座精麗<lb/>
華美者此前日之隕碌而苔甃也昕鍾夕鼓鯨呿鼉吼<lb/>
同聲作禮稱揚賛嘆者此前日之狖鳴禽哢而狐兔之<lb/>
<pb n="KR4d0580_WYG_005-7b"/>
隐處也肇謀者永㤗而義崇是克終焉於法宜書雖然<lb/>
師常告鄭氏曰貧僧三界内廓然無累豈徒住院哉是<lb/>
則棟宇象設於師何有禪心空寂本無一事豈若凡夫<lb/>
妄生顛倒起貪嗔癡嗣其敎者果能掃除浮念浸入浄<lb/>
覺則求之吾心心則相符燈傳無盡將綿之億千萬世<lb/>
而遐久矣義崇曰然即以余言勒諸石是年八月十五<lb/>
日記<lb/>
　　重建浄菴碑記<lb/>
<pb n="KR4d0580_WYG_005-8a"/>
塔山菴距邑西二十里曰石門村口僧惠滿佛印大師<lb/>
與丞相汪公先世甚善公㣲時藏修之所以浄菴二字<lb/>
易之前有諸峰秀列下有石門對峙石礄石磴石佛石<lb/>
池石瀑石岩石鼓石鼎皆其中之所有也深進六七里<lb/>
曰石門寺其山水猶甲勝一方與浄菴戸籍田産合而<lb/>
為一自觀化三年至於今日凡興廢有三余按浄菴碑<lb/>
記厥初有僧曰圓明性善首闢蓁蕪作新梵宇鬼神受<lb/>
祉黎元樂康保祚延洪率由此道迨宋紹興三年弗戒<lb/>
<pb n="KR4d0580_WYG_005-8b"/>
於火殘甓斷礎無孑遺者有僧曰祖謙祖禹募工興復<lb/>
溥勸鄉里之向善者樂為之助曰殿曰門曰閣曰廡曰<lb/>
方丈曰庖庾當元元統二年屋老不可支僧惠明惠逺<lb/>
殫智畢力節縮浮費告所還往助者益衆葢正殿八楹<lb/>
觀音閣八楹兩寮各十二楹門屋十二楹方丈庖湢如<lb/>
舊東偏立丞相汪公夀祠塑像於其中以陳氏二先生<lb/>
侑焉公嘗舘於是石墅仲容偕藤溪可大二陳先生游<lb/>
於舘下究明道義以偉於世崇寧中公登第建炎間仕<lb/>
<pb n="KR4d0580_WYG_005-9a"/>
至檢校太傅保信軍節度使提舉臨安府洞霄宫新安<lb/>
開國公食邑二千二百戸實封二千一百户卒謚忠定<lb/>
公公嘗手著有表章奏議雜文數十巻中興日厯五巻<lb/>
春秋大義十巻文集三傳本末為三十巻藏於菴西舘<lb/>
與夀祠以傳不朽焉昔公除觀文殿大學士知洪州仲<lb/>
容先生以龍溪縣尹請為之幕孫良弼先生與藤溪定<lb/>
宇先生互相師友於其間惓惓仰慕先業而不懈其尊<lb/>
賢尚徳之心也良弼先生割田二十畝畀僧崇徳奉守<lb/>
<pb n="KR4d0580_WYG_005-9b"/>
為増葺費王伯俞亦讀書於此仕至直閣有聨句云昔<lb/>
年去學深山寺今日來游小石門尤不可不知其所自<lb/>
明年秋七月厥工告完冬十有一月丙子僧至誠具其<lb/>
事來請記余故不辭為之識其本末而并記此意以示<lb/>
後觀者云是為記<lb/>
　　萬川家塾記<lb/>
古之敎者家有塾非家有塾也二十五家為閭閭同一<lb/>
巷巷首有門門側之堂謂之塾仕焉而已者敎於是焉<lb/>
<pb n="KR4d0580_WYG_005-10a"/>
朝夕出入恒受敎於塾而其所以為敎者皆因性誘民<lb/>
而納諸至善之域禮鎔樂冶以成其徳以達其才敬敏<lb/>
任恤則閭里書之孝友睦婣則族師書之士生斯時不<lb/>
待捨去桑梓而有學有師其人才之盛風俗之美非後<lb/>
世所能及也井田既廢閭里無學士常輕去鄉土而事<lb/>
逺游行之修窳無所於考敎之者以訓詁為賢學之者<lb/>
以葩藻為功非惟無以淑其人而且斲喪人之本然之<lb/>
性矣近代以來濂洛諸儒先繼出吾邦紫陽夫子集厥<lb/>
<pb n="KR4d0580_WYG_005-10b"/>
大成揭晦㝠之日月開千載之盲聾於是六合之廣四<lb/>
海之外家誦其書人攻其學而吾邦儒風之丕振俊彦<lb/>
之輩出號稱東南鄒魯遐邇宗焉比年矛㦸搶攘列城<lb/>
兵燹學者逃難解散非唯里閭廢學而郡邑學宫悉為<lb/>
坵墟此家塾之所為作也余宗友徳懋久從余游而有<lb/>
得者世居休寧之萬川慨庠序之不興而士習日靡廼<lb/>
以所聞於余者居家敎授集親族閭里之子弟若干人<lb/>
旦夕脩讀以自朂亦古者家塾敎民之遺意也遂名其<lb/>
<pb n="KR4d0580_WYG_005-11a"/>
堂曰萬川家塾請余書其額而併記之余曰人性之初<lb/>
渾然純粹無間古今果能養正以希聖功則成已成物<lb/>
厥效難量豈特無負於余而實有光於紫陽夫子之闕<lb/>
里矣尚勉之哉<lb/>
　　志學齋記<lb/>
聖人之道淡而寡味然辟之菽粟之在天下不可一日<lb/>
而舍也舍是則無以有成也世之人有志於聖人之道<lb/>
者葢夥矣然未之或知訹於小藝惑於旁蹊則是志之<lb/>
<pb n="KR4d0580_WYG_005-11b"/>
未立也志茍立矣朝勤而暮輟一暴而十寒則是志之<lb/>
未誠也志茍誠矣覽之未博習之未熟未聞其所未知<lb/>
未勉其所未行則是志之未篤也必也求之方䇿誦而<lb/>
復焉思而繹焉凡理之所當然者必法乎先哲而反諸<lb/>
身本無往而不至也然後出其餘以肆力於為文推其<lb/>
用以顯於時則可謂充其志而於學乃克有成矣海寧<lb/>
任生元年近弱冠而請學於余氣清而質淳既而以平<lb/>
日講劘之書與之讀之以余之所聞於大人先生者與<lb/>
<pb n="KR4d0580_WYG_005-12a"/>
之言之喜其有孳孳未已之意而果有志於學也又明<lb/>
年請名其書室余嘆曰書室之名不必他求也志於學<lb/>
而思弗懈其進詎可量乎客有詰余者曰十五志學東<lb/>
魯聖師之能事也曾謂初學者而可語是乎噫人皆可<lb/>
以為堯舜塗人可以為禹矧聖師斯語實為後進矩範<lb/>
俾由階而升堂沿流而達海葢猶射者之求的行者之<lb/>
求返於其室也寧令自暴自棄而勿以是為凖則乎余<lb/>
早蒙父師之訓頗知嚮方長而考徳問業於鄉校既壯<lb/>
<pb n="KR4d0580_WYG_005-12b"/>
而游於四方乃徐有得而不自知其至猶未也余又安<lb/>
得不為生朂之諄諄以誨之哉客曰以俟之而蘄生之<lb/>
速成也既以告於生遂書為記<lb/>
　　邑東平政橋記<lb/>
為政必務知要知要則所施者寡而所濟者衆或不知<lb/>
其要而以私恩小利悦其民則心勞無窮而力有不贍<lb/>
烏得人人而蒙其惠哉柔兆敦牂之嵗夏四月宜陽余<lb/>
侯來尹祁門值縣屢經兵燹百廢未興邑東平政橋舊<lb/>
<pb n="KR4d0580_WYG_005-13a"/>
為石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>十有七髙不尋丈嵗久石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頺潰存者不及三<lb/>
之一石梁毁折存者七之二每架木以補其缺春夏當<lb/>
潢潦稽天奔湍怒迅操渡舟者稍失便卒致沒溺民甚<lb/>
病之侯惻然興懐召邑之耆老諭之曰橋之廢可復興<lb/>
乎僉對曰邑遭時變石工無存他山之石微良工莫能<lb/>
致侯笑曰有是哉若曹之弗通其變也明年訪歙邑石<lb/>
工之良者得十餘人㑹度其費工以日計者若干米以<lb/>
食計者若干首捐祿米為之倡集邑之好義者隨所助<lb/>
<pb n="KR4d0580_WYG_005-13b"/>
相地勢之宜躬為之規舊石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>咸十有二増髙一仞有<lb/>
半釃水為六道横以巨檆縱列株樟叠石平甃其上左<lb/>
右欄杆以防其危於是東西行旅之出於塗不翅履虹<lb/>
霓而步霄漢莫不唶唶稱美匪惟祁民免病涉之憂而<lb/>
遐邇之人被侯徳於無窮矣復剏亭於橋東肖普陀大<lb/>
士設茗飲以甦道渴經始於丁未八月落成於戊申三<lb/>
月邑耆老謁余請曰橋之建不可無記先生起家科第<lb/>
能文辭二政於下邑且與侯同居江西交誼尤篤願有<lb/>
<pb n="KR4d0580_WYG_005-14a"/>
述焉余惟余侯之為政知要而濟物之功甚博徳之及<lb/>
人葢倍蓰於編竹橋而渡蟻者於法宜書侯名寳字鈞<lb/>
玉慈祥愷悌正大公平其治祁也明而能斷寛而能惠<lb/>
招徠流離俾墾荒土諭民以理簡其獄訟稽物力之豐<lb/>
嗇以均賦役故有所興作民樂從之甫三期建鐘樓廣<lb/>
公署新郵傳易坊題更排栅剏三皇廟門暨城隍忠烈<lb/>
祠築堰渚導故溪循祁山之麓俾民永無水患暇日數<lb/>
臨學宫勉勵諸生節嗇既禀刋書於學以惠多士故兹<lb/>
<pb n="KR4d0580_WYG_005-14b"/>
役大有功於民余雖與主簿晋寧方君崇禮幕職金陵<lb/>
髙君仲輝賛其成而侯之功居多董其事者耆宿謝惟<lb/>
告王子椿汪文炳釋文穆儒職胡㤗初也謹叙而銘之<lb/>
銘曰祁門為邑清溪四環石梁絡溪接於祁山嵗厯時<lb/>
遷欄摧梁斷百澗合流洪濤汗漫春夏之交濟以䱷舟<lb/>
斯須弗謹應龍之求余侯蒞政惕然矜之鳩工架梁不<lb/>
日成之爰作𢎞規革易古昔疏其溪流崇其叠石盤根<lb/>
鐵鍵幹地玉甃鰲負虹舒鱗比雪搆層欄横楣影映波<lb/>
<pb n="KR4d0580_WYG_005-15a"/>
光行者履坦游者相羊履嶮而夷登髙若卑萬辭賛美<lb/>
齎咨噫嘻作亭橋左茗飲斯設勞者以息渴者以歠鑿<lb/>
石祁山勒侯之功顯顯令徳與山無窮<lb/>
　　聚徳堂記<lb/>
謝氏為祁門著姓擢進士科宦通籍者代不乏人樵隐<lb/>
翁問學該洽豪俊過人少嘗筮仕馳騁朔南中年提領<lb/>
浙右營田厭俗而歸子原其仲子也秀頴温粹余嘉其<lb/>
能纘世業以弱女女之比年時變搶攘干戈充斥子原<lb/>
<pb n="KR4d0580_WYG_005-15b"/>
卜隐居於邑西之小壺天晦跡清修幽棲甚適洪武初<lb/>
元冬十有一月既望子原請余過其居相與燕樂於時<lb/>
其季父逸齋暨其弟子英從弟子温咸在焉鄉之人聞<lb/>
而見之者皆曰此徳星聚也安知無太史之言於上乎<lb/>
於是子原因鄉人之輿論扁其堂曰聚徳而求余記之<lb/>
余屬負兹未遑也明年余與金華宋先生被召纂修元<lb/>
史子原亦因事至京師先生篆書二大字以遺之而子<lb/>
原求記彌厪余惟天之生賢實由其祖宗積慶而致然<lb/>
<pb n="KR4d0580_WYG_005-16a"/>
也樵隐翁之大父彬彬儒雅司㑹鄉校未暢厥施迨樵<lb/>
隐益精鉛槧挂冠之後與同儕歃盟詩社吟風咏月有<lb/>
少陵樂天之風雖青雲之翼弗展其將修飭於身以俟<lb/>
後昆顯榮而食其報乎今逸齋皤然魁岸作範邑里羣<lb/>
從子姪英傑林立子原三子長曰祜次曰祐次曰禩皆<lb/>
階庭玉樹成吾家之宅相必斯人也是為記<lb/>
　　槐庭記<lb/>
同邑王子正甫代居邑治之西偏石山之右左挾旗峯<lb/>
<pb n="KR4d0580_WYG_005-16b"/>
前挹文筆地勢崇髙閶溪環遶葢山水之最勝處也邇<lb/>
更時變海宇寧謐剏新居四楹旁植鉅槐數株櫩楹𢎞<lb/>
敞軒牖疏達圖畫布列筵几秩然乃摘東坡翁三槐堂<lb/>
銘槐隂滿庭之語扁曰槐庭翰林學士金華宋先生篆<lb/>
書二大字揭之楣間而請余記余按王氏為祁門大姓<lb/>
析居邑之平里大倉者子姓蕃衍擢巍科登顯仕者代<lb/>
不乏人子正自其九代祖繇大倉徙居石山詩禮傳家<lb/>
奕葉彌盛其先君子福卿積善種徳餘慶流芳子正甫<lb/>
<pb n="KR4d0580_WYG_005-17a"/>
善繼先志不懈益勤治家井井有法羣從昆弟怡怡如<lb/>
也與人謙謙盡禮一介不茍取於人昔兵部侍郎晉國<lb/>
公修徳於身手植三槐於庭云其子孫必有興者而其<lb/>
子魏國文正公位登台鼎富貴夀考傳其子懿敏公為<lb/>
工部尚書與歐陽文忠公余襄公以直諌著名當時今<lb/>
子正父子踵美階庭玉樹芝蘭秀頴林立吾知王氏之<lb/>
昌將自兹始矣余嘉子正之嗜善也於是乎書<lb/>
　　竹徑齋記<lb/>
<pb n="KR4d0580_WYG_005-17b"/>
同郡蔣之翰廼詩書世家曩從吾游刻志於學邇年隐<lb/>
居黄山横經以廸後進嵗在閼逢執徐魏郡鍾侯明徳<lb/>
來宰祁邑徴之來歸館於縣庠訓導厥子及邑氓之俊<lb/>
秀隙日則謁余書舸而講明至理之肯綮焉值黌宇新<lb/>
建侯屬之翰董其事厥功惟夥明年部使者至學欲舉<lb/>
而用之之翰謝不就暨鍾侯秩滿承府檄偕侯赴省中<lb/>
書博士茂清迂叟并舘閣諸公多以詩贈之無何言還<lb/>
築室於泮宫之側讀書其間蚤夜檢討既而請曰維楨<lb/>
<pb n="KR4d0580_WYG_005-18a"/>
慕鼻祖遺躅闢徑書室之前藝竹數十百箇春則植樊<lb/>
於徑之兩旁䕶籜龍矗矗髙並欄楹如碧王列與吾為<lb/>
侣琅玕玳瑁光照几席夏則憇層影讀書其下好風徐<lb/>
來清致孰偶秋則聆戞玉聲簫瑟與咿唔應翕不翅韶<lb/>
濩冬則皓雪散積瓊林瑤樹猗儺其枝黄巻映明未有<lb/>
囊螢鑿壁以故雖居闤闠之中而有山林意趣先生盍<lb/>
賜之記以朂其不逮俾書之楣間以貽遐久則受先生<lb/>
之賜無窮矣余曰噫古之君子比徳於竹其䕃物似仁<lb/>
<pb n="KR4d0580_WYG_005-18b"/>
抱節似義遇風磬折似禮中虚似智而家兖州使君開<lb/>
竹下三徑其亦有契於是乎植物中之清髙正直者其<lb/>
孰有越於是者乎而不慕晉賢之曠達唐逸之沈飲渭<lb/>
川千户侯之貨殖而惟積學是務則他造詣未可量也<lb/>
豈直兖州之徳業而已哉既以告之遂書其語以為記<lb/>
　　東野堂記<lb/>
謝為祁門著姓繇前宋而來擢巍科躋膴仕者代不乏<lb/>
人奕葉子姓如芝蘭玉樹秀頴林立南渡後有諱璡者<lb/>
<pb n="KR4d0580_WYG_005-19a"/>
由特奏名仕龔州助敎嘗從吾紫陽朱夫子講性命之<lb/>
㫖吾友子温其五世孫也早嵗侍其從伯父筠軒翁同<lb/>
學讀書接人温温其恭時值多艱喜遁丘園以自晦比<lb/>
年海宇廓清九域寧謐築室於先人故址扁所居之堂<lb/>
曰東野内翰潛溪宋先生為之篆二大字以刻其額而<lb/>
徴余文以記之余曰昔孟貞曜以東野字行子得無有<lb/>
慕藺之心乎子温嘆曰非是之謂也吾先子嘗名之曰<lb/>
和而父師字之以子温夫青陽開動温然以和於時為<lb/>
<pb n="KR4d0580_WYG_005-19b"/>
春春者發生之時也皇甫氏世記云春之位在東方葢<lb/>
君子體仁之意天地生物之端故以是名題吾藏修之<lb/>
所而朝夕瞻望蘄以廣愛之功云耳先生盍為我記之<lb/>
且以為朂焉余曰噫而祖髙卧東山未幾登彝鼎以安<lb/>
天下今子隐於東野之堂而有澤物之志吾知他日逺<lb/>
大之業必將復祖氊而顯名江左矣余喜謝氏之有子<lb/>
也於是乎書<lb/>
　　汝舟軒記<lb/>
<pb n="KR4d0580_WYG_005-20a"/>
一齋吴君得隙地於書塾之西偏治軒為諸子藏修之<lb/>
所其袤四楹其廣一尋有半崇稱是上閣為篷前除為<lb/>
欄甍棟髙明牕牖疏達肖舟之制而丹青飾之簷之外<lb/>
適當山阜甃石圾以樹佳花美木而嵗寒三友具焉環<lb/>
列棐几圖史左右絃誦休息若放翁載書文剡中次於<lb/>
水裔而山林掩映玩而㤀歸也良辰清夜壺觴嘯詠若<lb/>
東坡誦詩赤壁扣舷而歌風恬浪止泛乎中流也薄暮<lb/>
欠伸馮眺仰視又若逋仙汎船西湖艤篙徙倚逍遙相<lb/>
<pb n="KR4d0580_WYG_005-20b"/>
羊不知日之云夕也遂命之曰汝舟而請余為之記余<lb/>
按舟周流也其用周流而無窮也大易之象凡濟險必<lb/>
曰渉川則水之有舟實濟險之具也今夫溝瀆之㣲洲<lb/>
渚之隘洪流齧岸奔湍吼雷孟氏之徒杠已摧季路之<lb/>
馮河莫渉於此之時茍非舟而奚用至若大江之浦溟<lb/>
海之洋積水湠漫濁浪排空靡蛟龍以梁津無神人之<lb/>
鞭石於此之時又非舟而奚用商書曰若濟巨川用汝<lb/>
作舟楫諒矣哉今君之子方且航學海而浮游聖道之<lb/>
<pb n="KR4d0580_WYG_005-21a"/>
淵余願其以存誠為檣以主敬為舵以詩書為橈櫓以<lb/>
仁義為維纜以勤力不息為席帆以躬行踐履為棹楫<lb/>
然後以文章詞藻為波浪則將紹濂洛而溯洙泗異時<lb/>
駕巨艦鏖戰突出於淛水千艘之上而為明時濟世之<lb/>
用則商之傅説不得專美雖然善其事而不利其器非<lb/>
良工也必也擬時而後應時至而後動則翼然如鴻毛<lb/>
之遇順風而一日萬里詎可量哉牽挽撑拽疇昔叵怠<lb/>
其尚有戒君之子懋勉之<lb/>
<pb n="KR4d0580_WYG_005-21b"/>
　　横野樓記<lb/>
居曠衍者乏佳賞處僻幽者絶遐觀豈天實嗇之地勢<lb/>
然耳今夫闤闠之間都邑之㑹搆重屋而登覽焉闊視<lb/>
宇宙之大千里一瞬無有疆域而峰巒之竒滅沒蔽虧<lb/>
邈然不與目接不翅燕越至於穹厓鉅谷荒絶之顛雖<lb/>
有重崗複嶺峭㧞險異而狹隘迫近雅意莫舒欲命夸<lb/>
娥負之而不可得也海寧為一郡山水之勝邑人余元<lb/>
之居城東偏不僻不曠樓於所居之側良辰美景夷猶<lb/>
<pb n="KR4d0580_WYG_005-22a"/>
其上北望則松蘿天寳蜿蜒旁薄而浮丘三十六峯逈<lb/>
出天際南則芙蓉諸岑嵳峩森立淛江之源帶其前奔<lb/>
流若馳斷崖岝岑怪石錯峙西則氓居官邸甍瓦低昻<lb/>
櫛比鱗次其東則原田井畫喬木衍迤晨霏夕靄歕欱<lb/>
摩盪輸英騁秀層見叠出於軒楹之左右迺命之曰横<lb/>
野前提舉貫公子素與書其顔介友人汪生徳懋徴余<lb/>
文以記之噫兹樓倚於㕓市而有僻野之致焉隣於喧<lb/>
囂而有閒曠之趣焉二難之并孰與為比何時披鶴氅<lb/>
<pb n="KR4d0580_WYG_005-22b"/>
步上東門訪元之之居相與倚欄遐矚僎風介月撫今<lb/>
懐古掀髯而笑抵掌而歌傾駭山川之神當援筆而重<lb/>
賦之<lb/>
　　皆山樓記<lb/>
古稱新安有佳山水而祁邑為尤東則祁山若令字之<lb/>
旗長杠斜倚而綴游委蛇孫僊棲真之嵓逈在天際西<lb/>
則石山羣巘若萬馬自天而下扶輿清淑之氣毓秀凝<lb/>
翠崔巍崒嵂左右衛從為縣治千載之基北則石鍾諸<lb/>
<pb n="KR4d0580_WYG_005-23a"/>
山或如屛几或如倉囷或如帷帳嶔崟而環拱南則白<lb/>
石之峰層巒叠嶂朝簮文筆羅列玉筍之班峭㧞可愛<lb/>
邑人胡伯善世家詩禮隐於㕓市中闤闠以居剏重屋<lb/>
四楹甍棟髙明軒牖疏達日讀書以自適暇則馮欄觀<lb/>
山娱心悦目乃摘歐陽公環滁皆山之語扁曰皆山而<lb/>
朋儕因以是稱號之且徴余文為記諸楣間余惟易之<lb/>
八卦在艮為山而重艮即皆山之象也吾東魯聖師贊<lb/>
易之彖曰艮止也時止則止時行則行動静不失其時<lb/>
<pb n="KR4d0580_WYG_005-23b"/>
其道光明伯善抱才韞玉藏器於身玩遺經之至理慕<lb/>
聖賢於前古不求聞達合於大易艮止之義而覽觀山<lb/>
中朝嵐夕霏歕欱吐呑千態萬狀殆與塵世浮沉盈虚<lb/>
代謝實同一軌而山之青青不改並堪輿相為悠久髙<lb/>
趣逺志樂山之静夀母年踰七袠怡愉養志其纂先緒<lb/>
而貽後昆詎可量哉余嘗過伯善之居見其前除植梅<lb/>
數株佳致匪俗因以梅軒字其堂而篆四大字以遺之<lb/>
并書以為記<lb/>
<pb n="KR4d0580_WYG_005-24a"/>
　　西南林壑樓記<lb/>
郡北三十里有山曰鳯凰余友吴仲實既封其親於山<lb/>
之麓遂廬於先塋之側復即兹山之陽以為别墅焉繇<lb/>
先塋右度小磵縈紆灣澄夾徑樨檆數十本薙蓬藋築<lb/>
室四楹室之北沼圃廣袤可百餘步藝梅李杏棃榴棗<lb/>
栗枇杷林禽如干株雜置竒卉植竹如樊栁槐鬱鬱圃<lb/>
北為屋四楹以宿賔賔舘之北井方池渚源頭活水池<lb/>
中累土成方州重槐婆娑繚以欄檻洲外碧蓮孔茂蓮<lb/>
<pb n="KR4d0580_WYG_005-24b"/>
之四旁編篠養魚數百頭圉圉洋洋北之東並徑為小<lb/>
亭以遲賔扁曰問津室東南重屋四楹窻牖疏達貯書<lb/>
數千巻留名士觴詠觀書鼔琴並室闢徑詰曲二三百<lb/>
歩暨山半為臺以憇游者扁曰笑閒歩山之顛岡阜四<lb/>
環鉅松彌望清貫四時諸峰獻狀黄山六六宛在眉睫<lb/>
瑤篸玉笋秀竦可愛暇日與客登重屋而遐覽西則竒<lb/>
峰屏列茂林演迤蒼翠薈鬱南則大壑廣衍花草芬芳<lb/>
壑之旁有巨石髙四五尺上平如砥可坐可倚可琴可<lb/>
<pb n="KR4d0580_WYG_005-25a"/>
棋乃扁之曰西南林壑而謁余記之易於蹇觧皆曰利<lb/>
西南西南坤之方也山川地之文也大山巑岏而有平<lb/>
原之暎帶廣谷寛閒而近喬木之葱蒨則竒勝岑蔚莫<lb/>
斯若矣噫嘻林原丘壑農樵牧䜿日相羊其間顧勤耒<lb/>
耜勞斤斧出入榛棘叢血濺趾踁目不識丁字罔知詩<lb/>
書陟峻涉深奚悟登覽趣悟是趣者須學士大夫然徼<lb/>
升斗祿馳騖名郡大都苟取青紫榮耀縱有田園臺舘<lb/>
踪跡罕至孰若吾友屣棄簮紱逍遙物表極山水之玩<lb/>
<pb n="KR4d0580_WYG_005-25b"/>
不恡餘貲購法帖名畫金石古器道釋遺文積疊編簡<lb/>
以自娱樂泊然無秋毫世俗慮其賢於人逺甚余與仲<lb/>
實以文墨交殆三十稔實余之心友愛其境髙其行於<lb/>
是乎書<lb/>
　<lb/>
　<lb/>
　<lb/>
　環谷集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>環谷集巻七</head> <lb/>
    <p>
<pb n="KR4d0580_WYG_007-1a"/>
欽定四庫全書<lb/>
　環谷集巻七<lb/>
　　　　　　　　　　　　元　汪克寛　撰<lb/>
　銘<lb/>
　　大學正心四戒銘<lb/>
　　　戒喜銘<lb/>
君子之學孳孳不息欲盡理融中心悦懌世俗之喜玩<lb/>
物適情娱於嗜好酖毒心酲小子戒之非喜勿喜窒欲<lb/>
<pb n="KR4d0580_WYG_007-1b"/>
閑邪樂善而已<lb/>
　　　戒怒銘<lb/>
聖賢之學鋤奸撥亂去彼兇頑拯兹塗炭世人妄怒焦<lb/>
火斯炎面赭髪竪蹈禍而顛小子戒之必懲其忿中心<lb/>
湛然不知不愠<lb/>
　　　戒憂銘<lb/>
宣聖上達樂以㤀憂禹稷憂民橇<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>鉏耰與憂俱生世<lb/>
俗所溺患得患失逐利惟劇小子戒之講學徙義憂之<lb/>
<pb n="KR4d0580_WYG_007-2a"/>
如舜志軻之志<lb/>
　　　戒懼銘<lb/>
聖賢之心至理熈熈浩氣配道砥柱弗移世人狥欲内<lb/>
省多愧其氣欿然惟恐惟怖小子戒之懼所不聞自反<lb/>
而縮勇奪三軍<lb/>
　　思復齋銘<lb/>
厥初生民萬本則一降衷秉彞至理真實桎梏物誘邪<lb/>
慝雜之本然之善未始或虧身之反之斯為上智中人<lb/>
<pb n="KR4d0580_WYG_007-2b"/>
以下毋自暴棄吾儕小子辨理劬書苦思力踐蘄復厥<lb/>
初雞犬易求牛羊勿牧存養省察戒懼慎獨不顯亦臨<lb/>
戰戰兢兢積之又久雲巻波澄一旦超然徳崇業茂匪<lb/>
豐於今匪嗇於舊弗得弗措示敬坐隅日夕乾乾允念<lb/>
聖謨<lb/>
　　主静銘<lb/>
人生而静天之本性操而存之守之有定是心未發中<lb/>
扃寂然皎皎明鏡澄澄深淵遇物而感或喜或怒隨物<lb/>
<pb n="KR4d0580_WYG_007-3a"/>
處之於我何與不為事遷不為欲縱當然而然以静制<lb/>
動統御萬變酬酢萬端中流砥柱任彼狂瀾我銘坐隅<lb/>
視以為則希聖之功蘄立人極<lb/>
　　存誠銘<lb/>
無為之真凝而為人滿腔實理具於吾身思慮未萌此<lb/>
心無妄至理渾然秋空月朗心與物接實理應之從違<lb/>
喜愠適事之宜燕坐閒居景慕賢聖涵養天性至公至<lb/>
正遇事臨變隨時處中交人以信謀人以忠心無妄念<lb/>
<pb n="KR4d0580_WYG_007-3b"/>
志無妄想語無誑諂行無邪枉事上待下足履手擎毫<lb/>
釐必實頃刻用情百行之源五常之本自粗及精由邇<lb/>
迨逺斯須匪實言動俱虚物欲陷溺不保其軀我作斯<lb/>
銘庶幾允蹈願言思誠先民是效<lb/>
　　吴季實字銘<lb/>
惟人有生理全賦予凝真無極精萃二五淵實中存四<lb/>
徳渾淳英華外著萬善彌綸哲人希天文思允塞黙契<lb/>
至誠庸熈庶績光輝充實體立用行洋洋發育振采抒<lb/>
<pb n="KR4d0580_WYG_007-4a"/>
英胡今之士習尚彫巧㒺究本根秪令浮藻夸毗組繪<lb/>
鳯咮鷙翰潢潦易盈艶葩先殘華而靡實全體斯冺實<lb/>
而靡華大用斯隐卓爾吴生令資粹質禀氣精英持心<lb/>
篤實芳齡嗜學思猶厥宗勤劬請益憤悱求通黽勉進<lb/>
修孜孜不已騰實蜚英指顧千里慎終如始永保嘉名<lb/>
吾言匪鄙戰戰兢兢<lb/>
　　香逺閣銘<hi>有序</hi>
　友生汪文昭久從余遊而有得焉歸築書室於所居<lb/>
<pb n="KR4d0580_WYG_007-4b"/>
　之東面臨方池植蓮輙茂並池作小閣以觀宗叔巢<lb/>
　深先生摘周茂叔愛蓮説扁其閣曰香逺余銘之<lb/>
植物之華繄蓮獨清嫓美君子錫之嘉名外直中通令<lb/>
姿静儼景風南來厥香斯逺同宗有子篤學在兹法則<lb/>
濂溪跂其齊而我作銘詩刻諸座右願言勉旃以延遐<lb/>
久<lb/>
　　亦政堂銘<hi>有序</hi>
　亦政堂者同郡鮑以仁築以奉其親者也以仁孝親<lb/>
<pb n="KR4d0580_WYG_007-5a"/>
　友弟理家有法葢受學於先友侍制鄭公而有得焉<lb/>
　者公嘗摘魯語以名其堂而記之矣請言於余余曰<lb/>
　傳云政者正也上所以正不正而下所以取正者也<lb/>
　然書稱君陳克施有政謂其有孝友之心施於一國<lb/>
　之政也吾夫子言施於有政是謂以孝友之心施於<lb/>
　一家之政也故曰是亦為政亦之為言謂治家治國<lb/>
　同是道耳盖窮則為一家之政達則為一國與天下<lb/>
　之政子曽子傳大學於治國平天下二章俱以孝弟<lb/>
<pb n="KR4d0580_WYG_007-5b"/>
　言之有以也夫果能致盡已推已之心即在已者孝<lb/>
　而人皆知孝在已者友弟而人皆知友弟施諸四海<lb/>
　凖諸一家夫豈難哉既以語以仁乃撮其義而銘之<lb/>
政以正事綱紀經綸帥正以正斯濟斯民絜矩之道篤<lb/>
近業逺為政以徳修身為本天之生物立愛惟親由是<lb/>
而推施及於人各親其親各長其長天下治平如運諸<lb/>
掌華勛孝弟斯道之原宣聖設敎孝友彌敦自家刑國<lb/>
以建人極君陳之篇斯為凖則鮑子克孝木培其根怡<lb/>
<pb n="KR4d0580_WYG_007-6a"/>
愉奉親睦於弟昆翼翼髙堂爰居爰處聿顔其楣允念<lb/>
魯語篤於所厚表端影隨窮養達施舉而措之自治治<lb/>
人止於至善惟曰孜孜令徳顯顯入道有門積學有基<lb/>
孰謂岱髙跂而齊而願言勉旃毋懈毋替永保令名貽<lb/>
諸來裔<lb/>
　　櫟軒銘<hi>有序</hi>
　友人鄭君士坦築藏修之室字之曰櫟軒徴余言以<lb/>
　自勵余語之曰莊周氏見社櫟其大蔽牛匠石過之<lb/>
<pb n="KR4d0580_WYG_007-6b"/>
　而不取謂櫟以不材得終其天年然櫟非果不材淮<lb/>
　南記以為十二月之木十一月棗取其赤心十二月<lb/>
　櫟可為車轂而説周禮者則謂櫟實象斗可共染今<lb/>
　日之用若是則櫟果不材乎廼為之銘曰<lb/>
牛山之木斧斤相尋萌蘗其間牛羊逓侵鬱彼社櫟多<lb/>
厯年所煦以春陽滋之雨露本固葉茂厚積深培勢干<lb/>
雲漢隂庇莓苔巨幹百圍美實千億路車之轂染人之<lb/>
色漆園寓言覬全其天明時之用拙匠所捐吾儕殖學<lb/>
<pb n="KR4d0580_WYG_007-7a"/>
務其大者存兹良姿愛諸拱把鄭君作軒姑示匪材髙<lb/>
標挺特逸興崔嵬勿剪勿拜善芽滋長匪依穹林遐邇<lb/>
攸仰弗貪榆錢弗羡松官赤心為友以待嵗寒我作銘<lb/>
詩大書深刻願言朂之聿崇令徳<lb/>
　䟦<lb/>
　　汪文節公簡帖後䟦<lb/>
宗叔禮部尚書巢深先生其生也長克寛三十有一年<lb/>
延佑戊戌登進士第龎才碩徳雄文異政聞於至順至<lb/>
<pb n="KR4d0580_WYG_007-7b"/>
正之間元統甲戌克寛以同宗從子拜先生於城府右<lb/>
簡十帖廼先生與吾友吴季實交晚嵗往復之尺牘也<lb/>
先生之先自五世祖以上實居婺源塋城在焉嵗時展<lb/>
省過城府屢留季實家酬答書問葢多中更時變散佚<lb/>
而僅存一齋二大字乃季實先府君藏修之室之所扁<lb/>
也其第一帖云奔走南北葢先生繇春官卿致為臣而<lb/>
歸之時也第二帖云黄山抵舍則至正丁亥克寛舘寓<lb/>
黄山侍先生同遊三十六峯者也所謂小孫留外家則<lb/>
<pb n="KR4d0580_WYG_007-8a"/>
先生仲子用和彦禮之長嗣惪崇世賢久從克寛問學<lb/>
以乙榜授徳清文學者也第三帖至第八帖皆季實敎<lb/>
諭寧國時問勞酬酢寧川黌舍頺敝季實剏而新之部<lb/>
使者索公元岱嘉其勞績歸語先生為文記諸石先生<lb/>
奬勵深至且以精學業纂先緒朂之所以成人之美者<lb/>
厚矣所謂公文乃故里豪右侵先生祖塋而言於有司<lb/>
者也三賢之文則先生拜集賢學士時請以漢董仲舒<lb/>
宋范仲淹元劉因從祀孔子廟庭者也羅文卿七世同<lb/>
<pb n="KR4d0580_WYG_007-8b"/>
居有張公藝之風世攸尠見朝省所當旌異者也祗此<lb/>
三事猶見先生嫉惡屏邪好善尚義之心第九帖云桑<lb/>
梓松楸感念弗置恒拳拳於思本第十帖云睹疲癃困<lb/>
匱莫之致力惟切湮鬱尤汲汲於斯民發第一第二帖<lb/>
時先生年已七十有五而第十帖在癸已甲午之間字<lb/>
畫遒勁精采煥發老成典刑鄉里情誼粲然辭意之表<lb/>
明年八月先生罵賊被害大抵秉心正直終始如一皓<lb/>
首致身臨難不屈大節焜煌照曜史册大常議謚易名<lb/>
<pb n="KR4d0580_WYG_007-9a"/>
以文節夫何媿焉季實服膺箴規耆艾彌篤韜晦免患<lb/>
飭行全名果無負於先生之所期望矣今兹敬慕感泣<lb/>
裝潢遺墨貽諸後葉葢非視為竒玩而已也以書求題<lb/>
巻左克寛老甚病甚永懐嘆息再拜而謹書之嵗舍降<lb/>
婁之次臯月既望之五日書<lb/>
　　張介玉手抄孟子後䟦<lb/>
城府張君介玉年將七袠好學不懈手抄孟子書二帙<lb/>
以敎其孫於以見君聰明過人尤且愛孫勤至而蘄書<lb/>
<pb n="KR4d0580_WYG_007-9b"/>
薌之有續也上章困敦之嵗余舘授師堂携以示余余<lb/>
因正其句讀考其缺誤而歸之他日孫傳之子子傳之<lb/>
孫讀是書而殖學有成庶以知賢祖義方之志抑以知<lb/>
余友善之誼也是嵗旦月下澣同郡汪仲裕書<lb/>
　贊<lb/>
　　提舉貫公像贊<lb/>
髯虬而體充骨梗而質淳赤虹萬丈為之氣清冰萬壑<lb/>
為之神標致如姑射之仙瀟灑而無塵襟度如雲夢之<lb/>
<pb n="KR4d0580_WYG_007-10a"/>
澤𢎞廓而無垠謙和之容曖然如春激勵之論鏗然如<lb/>
金世家文學居然得輪扁之真官途政理騞然中庖丁<lb/>
之音其憂國之志愛民之心葢將磅礴萬物以為世運<lb/>
轉四海而為霖也歟<lb/>
　　静樂公圖贊<hi>有序</hi>
　𣙜使貫公以静樂字其燕居之庭邦人髣髴氣象祖<lb/>
　帳長亭上某與公相知惟深故拏筆而贊之<lb/>
大塊勞生滚滚熈熈自役厥身蟲飛馬馳彼美君子静<lb/>
<pb n="KR4d0580_WYG_007-10b"/>
中有樂志趣安閒襟懐恢廓熏香黙坐恬淡無為俛仰<lb/>
乾坤至理在兹展玩遺編驩然怡懌遐想聖賢熹意何<lb/>
極茗臺總政事簡民寧篆文生緑纎塵不驚潑潑天機<lb/>
和氣洋溢心逸日休五載如一匪伊大任贊化皇朝海<lb/>
宇以謐鼎鼐斯調刻畫如圖是用逸逺無涯去思寄此<lb/>
繾綣青山巃嵸嘉樹葱蘢矯首千里悠然飛鴻<lb/>
　　汪府判像贊<lb/>
公之學溯濂洛之源而遊洙泗之濵公之詩叅黄陳之<lb/>
<pb n="KR4d0580_WYG_007-11a"/>
玅而逼李杜之真貪泉賄市不足移其操印纍綬若不<lb/>
足縻其身氣象峍兀而不可攀者如絶壁之與孤岑儀<lb/>
容矍鑠而不知其耄者如翠柏之與蒼筠彼丹青者固<lb/>
能冩公之神不能冩公之心管㓜安陶元亮白樂天繄<lb/>
公之倫歟<lb/>
　啓<lb/>
　　答劉叔簡啓<lb/>
慕墨莊之萬巻逺在七閩得開府之一書賢踰十部宛<lb/>
<pb n="KR4d0580_WYG_007-11b"/>
如晤對劇慰傾翹恭惟執事胄接敞攽襟儲渠祿書林<lb/>
隐豹四方講鏤梓之新編藝苑雕蟲諸子肄掇科之逺<lb/>
業蝌蚪秘幽之欝積魯魚讐校之精研侈矣珍藏久焉<lb/>
敬羡某叨趨鯉對粗習麟經慨傳文充棟之浩繁放疏<lb/>
義擷英而纂錄萬八千言之筆削尋類例之始終數十<lb/>
百家之同異摭事辭之精要聊備紺珠之記敢云繡木<lb/>
之傳詎意徹聞遽貽鐫喻丹鉛而求至當念㸃竄之未<lb/>
完琬琰以禆將來顧讓嘲之為懼願安承敎用底成功<lb/>
<pb n="KR4d0580_WYG_007-12a"/>
守約信於末椷有如皦日寄抄謄之善本期以明年申<lb/>
復稽臯寅祈骩鑒不宣<lb/>
　疏<lb/>
　　募建萬安橋亭疏<lb/>
伏以萬安橋左屋以為庵右屋以為亭有憇息馮觀之<lb/>
勝四方人北轅而之燕南轅而之越乃往來交㑹之衝<lb/>
雖云結方便之良緣尚乃欠完成於善事碧瓦朱甍覆<lb/>
乎其上者埀成而未竟青蚨白粲逋於其前者久假而<lb/>
<pb n="KR4d0580_WYG_007-12b"/>
不歸矧薰香燃燈者無所於居而吸露飲風者曷焉給<lb/>
食欲廣基築室并求香積之厨更鑿井建亭俾濟梅林<lb/>
之渴須仗十方之樂助庶幾衆美之俱完遶宅之禾百<lb/>
囷充棟之錢萬緡或寡助或多助負郭之雨一犁並橋<lb/>
之月半畝請大書請特書各生不吝之懽心共結非常<lb/>
之善果自今負者歌行者詠人人誇無量之隂功俾爾<lb/>
夀而康熾而昌世世獲方來之戩榖<lb/>
　環谷集巻七<lb/>
</p>
<p>
</p>
  </div>
</body>
</text>
</TEI>
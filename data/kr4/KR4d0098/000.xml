<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0098_WYG_000-1a"/>
欽定四庫全書　　　　　集部三<lb/>
　提要<lb/>
　　畫墁集八巻　　　　　别集類二<hi>宋</hi>
　　　　<hi>臣</hi>等謹案畫墁集八巻宋張舜民撰舜民字<lb/>
　　　　芸叟自號浮休居士邠州人中進士第以司<lb/>
　　　　馬光薦為監察御史徽宗時進吏部侍郎旋<lb/>
　　　　以龍圖閣學士知定州改同州坐元祐黨謫<lb/>
　　　　楚州團練副使商州安置復集賢殿修撰卒<lb/>
<pb n="KR4d0098_WYG_000-1b"/>
　　　　事蹟具宋史本傳舜民為人忠厚質直慷慨<lb/>
　　　　喜論事葉夢得巖下放言稱其尚氣節而不<lb/>
　　　　為名北宋人物中殆難多數其初從髙遵裕<lb/>
　　　　西征靈夏無功而不還舜民作詩有靈州城<lb/>
　　　　下千枝柳總被官軍斫作薪及白骨似沙沙<lb/>
　　　　似雪將軍休上望鄉臺之句為轉運判官李<lb/>
　　　　蔡所奏謫監彬州酒税其後起為臺官浸至<lb/>
　　　　通顯而議論雄邁氣不少衰崇寧初又以謝<lb/>
<pb n="KR4d0098_WYG_000-2a"/>
　　　　表譏謗坐貶晁公武稱其文豪縱有理致最<lb/>
　　　　刻意於詩晚作樂府百餘篇自序云年踰耳<lb/>
　　　　順方敢言詩百世之後必有知音者其自矜<lb/>
　　　　重如此周紫芝太倉稊米集有書舜民集後<lb/>
　　　　一篇稱世所歌東坡南遷詞囘首夕陽紅盡<lb/>
　　　　處應是長安二語乃舜民過岳陽樓作又舜<lb/>
　　　　民題庾樓詩有萬里秋風吹鬢髪百年人事<lb/>
　　　　倚䦨干之句世或載之東坡集中盖由其筆<lb/>
<pb n="KR4d0098_WYG_000-2b"/>
　　　　意豪健與蘇軾相近故後人不能辨别往往<lb/>
　　　　誤入軾集也文獻通考載舜民畫墁集一百<lb/>
　　　　巻奏議十巻周紫芝謂政和七八年間京師<lb/>
　　　　鬻書者忽印是集售者至填塞衢巷事喧復<lb/>
　　　　禁如初而南渡後又有臨川雕本浮休全集<lb/>
　　　　蓋其著作在當日極為世重而自明以來久<lb/>
　　　　佚不傳惟永樂大典尚間載之計其篇什雖<lb/>
　　　　不及什之一二然零璣斷璧倍覺可珍謹蒐<lb/>
<pb n="KR4d0098_WYG_000-3a"/>
　　　　輯排比釐為八巻用存崖畧其郴行録乃謫<lb/>
　　　　監酒税時紀行之書體例頗與歐陽脩于役<lb/>
　　　　志相似於山川古蹟往往足資考証今亦並<lb/>
　　　　附集末焉乾隆四十六年三月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
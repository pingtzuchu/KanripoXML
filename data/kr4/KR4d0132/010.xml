<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻十</head>
    <p>
<pb n="KR4d0132_WYG_010-1a"/>
欽定四庫全書<lb/>
　跨鼇集巻十　　　　　　　宋　李新　撰<lb/>
　　五言絶句<lb/>
　　　月下<lb/>
俗意未能免高情誰與論惟憐今夜月依舊照衡門<lb/>
　　　和許表民湔江驛四題<lb/>
花盡蜂腰痩風低燕脇涼雲衣迷逺岫烟幕蔽柔桑<lb/>
吹來槐莢細過去杜鵑悲慣客久無念送春閒有詩<lb/>
<pb n="KR4d0132_WYG_010-1b"/>
筍成森碧玉麥熟歛黄雲村酒不堪酌一盃能易醺<lb/>
栁橋通窈窕客轡按玲瓏蒲劔一谿緑酒花雙頰紅<lb/>
　　　遊南水陸院<lb/>
蜀國山河在梁原草樹深暮雲千里色無處不傷心<lb/>
鳴蛙千鼓吹脩竹萬琅玕日下欲歸去谿光生晩寒<lb/>
　　　宿西谷院六首<lb/>
線繞參差路雲封咫尺山寺僧初怪客三日竊優閒<lb/>
野水無窮意幽花不斷香殘春孤客恨惟與漢天長<lb/>
<pb n="KR4d0132_WYG_010-2a"/>
山翠圍裘領谿聲響佩環終年無俗客不用掩松闗<lb/>
野鳥休驚起浮雲莫厭看松蘿秋後碧巖谷暑中寒<lb/>
石髓門前水松風谷外鐘遲遲半輪月未忍出雙峯<lb/>
稍治尋山屐初裁半隠衣聲聲杜鵑語猶勸不如歸<lb/>
　　六言絶句<lb/>
　　　送菜徐秀才<lb/>
吏部虀鹽滿腹先生苜蓿盈盤珍重尋常癡客不作膏<lb/>
粱眼看<lb/>
<pb n="KR4d0132_WYG_010-2b"/>
食薺已甘予口送荼聊苦君腸見說䑛碪無分借令轑<lb/>
釡何妨<lb/>
黄精末有積雪晩菘猶帯寒烟雖辜主父九鼎不減何<lb/>
郎萬錢<lb/>
增添庾郎方丈掇拾儀休棄遺但令門人學圃不妨夫<lb/>
子下帷<lb/>
　　七言絶句<lb/>
　　　秋日登樓<lb/>
<pb n="KR4d0132_WYG_010-3a"/>
濃掃清隂一壑秋眼光新困仲宣樓等閒欲作東山醉<lb/>
却為蒼生不破愁<lb/>
洗遍山光暮雨收落霞孤鶩㸃清秋蜀天地暖知無雁<lb/>
不怕愁聲稳上樓<lb/>
　　　送吕興元<lb/>
身離梁苑初蠶月脚蹈秦雲已麥秋要見使君恩惠久<lb/>
滔滔長伴漢江流<lb/>
梯天懸閣馬行空旌斾悠悠照谷紅靈鳯隂寒春過晩<lb/>
<pb n="KR4d0132_WYG_010-3b"/>
萬山猶有牡丹風<lb/>
氷壺舊映藍溪玉璧乘曾依白帝城明日武林山下路<lb/>
過橋唯有杜鵑聲<lb/>
太平天子事東封洛苑回鑾訪侍中自古相門終出相<lb/>
試持圭璧近重瞳<lb/>
霧豹平時豈一班定將清對領威顔東南民病知多少<lb/>
莫把皇華誤出闗<lb/>
行入雲衢路未通主人明日復觀風幾聲寒鵲江村暮<lb/>
<pb n="KR4d0132_WYG_010-4a"/>
煙雨瀟瀟失去鴻<lb/>
　　　目擊<lb/>
懸知九折自成醫痩骨綿綿尚勝肥引睡文書滿床榻<lb/>
病兒猶枕樂天詩<lb/>
　　　送程公明<lb/>
莫倚行臺怯酒醺一盃父老送慇懃白雲嶺上雖無數<lb/>
未敢持來玷使君<lb/>
漸横碧落快秋風回首雲山幾萬重明夕長亭新夢破<lb/>
<pb n="KR4d0132_WYG_010-4b"/>
亂鵶殘月五更鐘<lb/>
解頥詩訓憶趨庭四十專城髮尚青屈指世間無此樂<lb/>
路行争看老人星<lb/>
不羈風韻有蕭郎白傅新詩已滿筐煙薄露寒雖寫痩<lb/>
自應清節也凌霜<lb/>
金闔銅樞喚仗開越班侍從薦高才一鞭野色身何處<lb/>
芸閣清風待客來<lb/>
玉鐙驚驦趂早朝天香成陣暗蟬貂平雲無復偷閒到<lb/>
<pb n="KR4d0132_WYG_010-5a"/>
溪闊煙深鎻市橋<lb/>
無限秋容入跨鼇使君山色兩相高半生笑盡迎逢輩<lb/>
俯仰隨人效桔橰<lb/>
自憐痩骨飲氷寒惆悵相逢下眼看閒想顯人應笑我<lb/>
道傍初試折腰官<lb/>
青草山頭一萬家那分下澤有龍蛇不知明日都門客<lb/>
肯與東風緩頰牙<lb/>
登山臨水送將歸身䕃甘棠手挽衣不似塞垣來泣别<lb/>
<pb n="KR4d0132_WYG_010-5b"/>
傍轅猶怯使君威<lb/>
　　　送菜徐秀才<lb/>
錦里園官供菜把草堂詩客重傷貧一盃野老誇芹美<lb/>
笑煞從來食肉人<lb/>
　　　馮秀才宅晩飲<lb/>
雪絲霧幕晩隂濃還隔家山幾許重引睡憑君一樽酒<lb/>
欲將歸夢過鼇峯<lb/>
　　　西齋睡起<lb/>
<pb n="KR4d0132_WYG_010-6a"/>
避雨燕兒晴又去趂衙蜂子晩還歸西軒一枕無人喚<lb/>
零落桃花繞夢飛<lb/>
緑雲山麥層層緑紅雨谿桃處處殘老去見花如隔霧<lb/>
可堪不得霧中看<lb/>
　　　題北巖定林院方丈戊戌正月二十四日攜諸<lb/>
　　　童稚來遊藉草而飲既醉書方丈小垣以去<lb/>
松嶺晴煙明冉冉石橋融水暖涓涓老翁百事無心計<lb/>
秪有尋春似去年<lb/>
<pb n="KR4d0132_WYG_010-6b"/>
東風桃李年年在化國光隂日日長試數開元到今夕<lb/>
幾經繁盛幾凄涼<lb/>
　　　桃花<lb/>
年少劉郎初見時似笑東風三兩枝劉郎白髮欲再見<lb/>
前溪落盡迷佳期<lb/>
　　　正月末再來渡石橋見桃花盛開有感而賦<lb/>
小桃弄色仍千本流水飄香又一年何必人如花灼灼<lb/>
但教情似水涓涓<lb/>
<pb n="KR4d0132_WYG_010-7a"/>
　　　梨花<lb/>
太真欲泣君王羞一枝帯雨春梢頭年來樂府不栽種<lb/>
淡月青煙無處求<lb/>
　　　種蓮<lb/>
分得清潯白玉芽旋抽緑柄信欹斜當時蕩槳耶谿女<lb/>
可是無情笑隔花<lb/>
　　　題純益壁記<lb/>
斜雨逆風昏舊字是中能有幾人知未言温室栽何木<lb/>
<pb n="KR4d0132_WYG_010-7b"/>
先向忠州教竹枝<lb/>
　　　晩飲馮秀才宅<lb/>
遥天孤雁泣離羣疊疊秋山更莫雲孤雁足添遷客恨<lb/>
相逢賴有小馮君<lb/>
　　　雪樹<lb/>
巴山雪樹慘黄雲劔甲參差百萬軍不用寒光苦凌鑠<lb/>
若論官況冷於君<lb/>
　　　登天台<lb/>
<pb n="KR4d0132_WYG_010-8a"/>
江雲不與山雲接土雨還因夜雨消獨上天台肆遐矚<lb/>
故鄉只隔一山遥<lb/>
　　　送劉祠部<lb/>
漢苑何人侍翠輿鏘鏘環珮雜璆瓐劉郎帶笑大誇客<lb/>
此是予家千里駒<lb/>
玉腕騰雲黑霧開穆王八駿如駑駘逸氣飄飄長不已<lb/>
重聞汗血下天來<lb/>
芙蓉城下多埃土却逐劉郎上天去峨眉一顧一回頭<lb/>
<pb n="KR4d0132_WYG_010-8b"/>
明月東風在何處<lb/>
　　　立化童子<lb/>
冷飯殘羮屬與誰其他消息問誰知竿頭一步饒師進<lb/>
不是當年去得遲<lb/>
　　　泛松溪<lb/>
浪激氷花潄大堤山回雲影照寒溪一生懷抱無人見<lb/>
又躍蘆梢困馬蹄<lb/>
　　　過賈浪仙崔秀才故祠<lb/>
<pb n="KR4d0132_WYG_010-9a"/>
浪仙句法得全功崔子區區立下風客塜相望歸不得<lb/>
青衫憔悴兩君同<lb/>
倦飛好鳥下荒陂不見騎驢主簿歸林杳笛寒聲愈細<lb/>
為尋牛背一簑衣<lb/>
　　　題貴閒軒<lb/>
塵埋鬼笑有無間多少真癡不貴閒白日舒長問誰老<lb/>
幾將春夢到三山<lb/>
　　　除草<lb/>
<pb n="KR4d0132_WYG_010-9b"/>
緑茵春葄暖無加醉眼蒙茸纈萬花聞道芟夷殊不惡<lb/>
直須着意認蘭芽<lb/>
　　　還書室<lb/>
浄室歸來自冷氷矜持筆硯更非能假令一笑人間事<lb/>
大似當年碧眼僧<lb/>
　　　緑隂亭<lb/>
茂林侵路能藏寺喬木參天却見樓山石因循雲外老<lb/>
江聲掀撲屋梢流<lb/>
<pb n="KR4d0132_WYG_010-10a"/>
　　　題望喜驛黄夷仲詩後<lb/>
杜宇啼愁連谷暗嘉陵流恨接天長路人要見行人喜<lb/>
看取眉間一㸃黄<hi>黄詩云眉間見喜氣行人有歸期</hi>
　　　春深過黄亭<lb/>
碧流未到小池開半畝篔簹䕃紫苔遲日暖風留不得<lb/>
亂紅飛去燕衘來<lb/>
　　　秀野亭二首<lb/>
眼纈蒙茸真草木春歸廣莫自文章妙回玉指香羅密<lb/>
<pb n="KR4d0132_WYG_010-10b"/>
秖許楊花傍小床<lb/>
溪光山色淺無㾗荒樹平蕪見幾村秖恐重來春自去<lb/>
梨花吹盡月黄昏<lb/>
　　　題興化小閣<lb/>
田界紋楸看緑玉池分龜兆渴清泉水曺載酒非無意<lb/>
小雨留人信有縁<lb/>
迎馬玉簪看作竹浸籬鴨緑已盈溝田園秀潤吾無着<lb/>
却要江湖一小舟<lb/>
<pb n="KR4d0132_WYG_010-11a"/>
鉢囊有潤何癯瘠魚皷無聲太寂寥更向衝衢見車馬<lb/>
可能不過虎溪橋<lb/>
　　　舟中漫興<lb/>
梅雨㝠㝠濕釣船失羣寒鷺下江天一聲長笛無窮意<lb/>
自疊漁簑白日眠<lb/>
篷窻幾㸃落梅花旋覺春容放草芽莫上江樓發歸興<lb/>
斷霞衰照起寒鴉<lb/>
　　　盧舍郍僧舍留别<lb/>
<pb n="KR4d0132_WYG_010-11b"/>
小溝水縠漾晴暉上學兒童短褐衣猶記飛泉山下路<lb/>
㑹成春服舞雩歸<lb/>
筠尖側側度朝暉别淚潸潸漬客衣兒女慇懃憐我老<lb/>
登山臨水送將歸<lb/>
脆栁飛花弄晚暉雲羅雲紵試春衣箇身未便長為客<lb/>
化鶴千年亦一歸<lb/>
　　　幽意<lb/>
薔薇老麝隔雲香濡袖隂嵐翠滴牆花樹參差山月出<lb/>
<pb n="KR4d0132_WYG_010-12a"/>
欲尋幽逕導韓郎<lb/>
迢迢不斷古江聲何似當年奉倩情小玉拂屏沉火滅<lb/>
便隨閒夢唾虚名<lb/>
緑帢纒頭錦束腰陣前誰數霍嫖姚何人與掃紅蕖嶂<lb/>
留得周郎伴小喬<lb/>
步步金蓮何可得朝朝瓊樹有無新那能㓂録逃名姓<lb/>
早醉長安一息春<lb/>
　　　過金牛自勞<lb/>
<pb n="KR4d0132_WYG_010-12b"/>
玉人鶴骨馬龜腸白日貪晴夜趂涼誰道飄零大荒逺<lb/>
此間猶是蜀封疆<lb/>
帖嶮縁虚知幾蟠小山細水入平寛云何癭婦飜相笑<lb/>
土木形骸亦屬官<lb/>
　　　送張少卿赴召十首<lb/>
初排閶闔欲朝天流電追鋒急召賢延閣鳯池風月好<lb/>
不須回首望籌邊<lb/>
四海傾瞻調鼎手朝廷側席待伊周江城父老休遮道<lb/>
<pb n="KR4d0132_WYG_010-13a"/>
可是星車肯少留<lb/>
張公論事力回天明日延英席自前秦甸江西勞馬策<lb/>
此回不計地流錢<lb/>
公子詩成輕萬户將軍諾重過千金不煩縣令前驅去<lb/>
回采堅珉刻醉吟<lb/>
天子清閒問侍臣當年張姓復其名<hi>事見唐張河東傳</hi>金甌已<lb/>
灑銀鈎字庭下宣麻不用驚<lb/>
燕子樓成月滿欄縷金衣就酒翻瀾從前樂府知多少<lb/>
<pb n="KR4d0132_WYG_010-13b"/>
再到東山記謝安<lb/>
光芒先已動台躔子舍修書正妙年奏對八磚看白日<lb/>
文章萬選敵青錢<lb/>
誰將蜀栁贈行人曾伴靈和殿下春笑煞後來門下客<lb/>
風流不似迺翁身<lb/>
龍蛇飛動從椽筆昔看公孫舞劔來何得却知顛草妙<lb/>
為隨賓客到金臺<lb/>
傾倒憐才出至公吹嘘牙頰自春風寛和肯問車裀吐<lb/>
<pb n="KR4d0132_WYG_010-14a"/>
涵養須知内史聾<lb/>
　　　題馮園三首<lb/>
林園暖日注蔫紅啼鳥重来樹亦空莫道主人無意在<lb/>
觧將籬落護春風<lb/>
已將歸騎逐東風家在岷峨第幾峯應是故山猿鶴嘯<lb/>
主人歸得已龍鍾<lb/>
渾道無情易别離袖痕㸔取泪燕脂陽闗三疊何須唱<lb/>
正是征鞍欲去時<lb/>
<pb n="KR4d0132_WYG_010-14b"/>
　　　即席次必强六絶句<lb/>
且倚東風拚酒酣莫將食口配春蠶還家更有無窮興<lb/>
曲水飄香滿舍南<lb/>
暖霧團雲晩氣酣柅車遊女密于蠶錦城行樂忘歸客<lb/>
家在魚鳬碧水南<lb/>
夾道紅英碎纈鞍文園春滿帶圍寛䨇輪不觧生方角<lb/>
祗作繁城數日歡<lb/>
市酒郫筒去未還宗人厚徳敵劉寛田歌社舞生惆悵<lb/>
<pb n="KR4d0132_WYG_010-15a"/>
聊向樽前佐客歡<lb/>
憐君醉裏賦新詩皎皎風前玉樹枝在處相逢開口笑<lb/>
一生能有幾多時<lb/>
樓前燕子不知歸樓下鸎啼碧樹枝絲管未收空梓澤<lb/>
恐君還有斷腸時<lb/>
　　　七夕日宿長江<lb/>
去歳龍城樂事多樓頭乞巧傍青娥今年織女知何處<lb/>
不見星郎送渡河<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻十六</head>
    <p>
<pb n="KR4d0132_WYG_016-1a"/>
欽定四庫全書<lb/>
　跨鼇集巻十六　　　　　　宋　李新　撰<lb/>
　　記<hi>上</hi>
　　　潼川府修城記<lb/>
潼川城廢圯久不治守土吏未嘗過而問焉元豐中呉<lb/>
幾復茍完之又四十年矣風雨剥蝕土漫浡不收斷裂<lb/>
窪凹癯瘠骨立其存者數板若長蛇蜿蜒折脊異首尾<lb/>
封豕病憊莫能興雲屯陣馬破碎離坎不復合人超踰<lb/>
<pb n="KR4d0132_WYG_016-1b"/>
不知有限禁負販小盜出入猶阡陌廉訪使者林公按<lb/>
視之喟然歎曰是可以保民乎樓櫓無欂櫨在者歲以<lb/>
虛籍報上使者曰是嘗以此欺朝廷乎且皇華遣使臣<lb/>
之意以忠信為本天閽九重蜀道萬里任視聽之寄攻<lb/>
將明之㫖一字大礭不敢通囊封一言傳疑其肯就造<lb/>
膝馬與尾而五闕一猶懼譴死况虛籍乎他日狀其事<lb/>
䟽于上前上美其奏特隆宸諭詔帥臣徽猷閣學士瀘<lb/>
南安撫使龐公選官括其役龐公啓畫便宜詮吏度費<lb/>
<pb n="KR4d0132_WYG_016-2a"/>
條具以聞上命轉運使盧公提㸃刑獄蒲公都大提舉<lb/>
修築命廉訪使者林公王公檢察之俾漕司資財用有<lb/>
司無得吝其出聖訓旦下盧公趣至潼川與蒲公計議<lb/>
協比無間得之於心決䇿如神庀徒三千人度財百萬<lb/>
章發某庾之紅粟給某帑之腐貫分職就列者四十餘<lb/>
員城縱廣二千六百九十武高二十五尺役四十六萬<lb/>
工程其工為十蒲公呼十邑長戒之曰順天之道而天<lb/>
道左旋分地之利而地形有差始於甲終于癸請為子<lb/>
<pb n="KR4d0132_WYG_016-2b"/>
典籌焉於是射洪令古洵直得甲安泰尉蒲中立得乙<lb/>
郪縣令郭信老得丙東關令李顒得丁鹽亭令李瑑得<lb/>
戊中江令周嵩得已飛烏令孫垣得庚通泉令卞洪得<lb/>
辛銅山丞鄧㑹得壬涪城令張宗愈得癸百堵皆興而<lb/>
李顒最先成建城樓八古洵直為東張宗愈為南周嵩<lb/>
為西郭信老為北輪奐宏麗而周嵩最先成創團敵四卞<lb/>
洪為西南隅張宗愈為東南隅郭信老為西北隅古洵<lb/>
直為東北隅而郭信老最先成為敵樓一百六十有八<lb/>
<pb n="KR4d0132_WYG_016-3a"/>
女頭一千七百七十有一疏荷渠磩城顔皆以䂥表裏<lb/>
護城趾皆有臺蔽險有墻登降有蛾眉道浚池有泉覆<lb/>
堤有楊卞洪郭信老古洵直又新東南北三梁焉以駐<lb/>
泊郭讜同謀環總役事聽三四公之節制以今諸邑之<lb/>
長林公王公朝省暮察周游四顧凡負運畚築之勤土<lb/>
木瓦石之用高卑厚薄長短曲直委曲縷縵細入無間<lb/>
靡有不經意者誨人以規矩士夫爭勸匠石無所遺其<lb/>
巧考元豐法式無一芒之誤制作之妙幾為天下第一<lb/>
<pb n="KR4d0132_WYG_016-3b"/>
盧公嘗曰某坐見城於前食見城於羮精神之運心術<lb/>
之動無適而非城也若等勉赴事功寒燠良苦說以使<lb/>
人故人樂為之用數公乘城未始空晷刻役起於十月<lb/>
壬寅休役於二月丙午樓觀飛驚干靡雲霄蓬萊方壺<lb/>
突起平陸是役也天氣清淨日景晏溫士不告勞民不<lb/>
加擾數公忠於國事智有餘矣以有餘之智而行體國<lb/>
之忠此城之所以易成也傳曰惟聖人為能内外無患<lb/>
自非聖人内寧必有外憂今四夷來王拓地無際三代<lb/>
<pb n="KR4d0132_WYG_016-4a"/>
之所不能臣妾者胥州縣之矣是豈有外憂乎然於豫<lb/>
必思患於萃必除器亦欲其内外無患爾潼川弁冕三<lb/>
蜀方率十八州山川形勝衣冠人物貢賦織組民庶繁<lb/>
夥望成都不肯低一綫氣城郭雄峙乃今過之比進府<lb/>
號擇重臣臨鎮板築就緒耳目咸新天子所以寵光潼<lb/>
上之民恩至渥矣諸公成城之績不可揜也已後人宣<lb/>
寛大之令布中和愷悌之政以其餘時時加葺焉毋穴<lb/>
我垣墉毁傷其材木則城於春為熙臺也於夏為風觀<lb/>
<pb n="KR4d0132_WYG_016-4b"/>
也秋登高足以賦也冬講武足以臨閱也遊於斯燕於<lb/>
斯使潼上之民奠枕以安倚肆而逸外戸可以不閉商<lb/>
旅藏於市桴鼓勿驚而雞犬杵臼之聲相聞安業樂生<lb/>
不知帝力之加於我歌歈舜琴之阜偃仰化日之舒兹<lb/>
仁壽之域也耶正古華胥氏之國也若欲安求哉年月<lb/>
日記<lb/>
　　　成都後溪記<lb/>
大皁之水由羌域中來裂地擘山下合岷水東分為沱<lb/>
<pb n="KR4d0132_WYG_016-5a"/>
西北注成都離為内外二江其一自小橋入都市有篤<lb/>
淵建昌安樂龜化等八橋跨水上高駢廣羅城徙内江<lb/>
繞浮笮南之萬里橋回内江自洛陽門至大東郭俱匯<lb/>
於合水尾其後溝洫湮塞圃亡灌溉人多疵癘天災流<lb/>
行萬井皆涸不舒不洩物無精華太師魯公曩鎮全蜀<lb/>
使治水者循大皁之源得㑹仁濯錦二鄉使餘之水自<lb/>
曹翁堰導小渠承以木樽環武庫至西樓獨府第有水<lb/>
而城中無水太師魯公曰城皆吾家民皆吾子一草一<lb/>
<pb n="KR4d0132_WYG_016-5b"/>
木皆國中之利而清流不及何示不廣復鑿水溪於閱<lb/>
武堂後入諸部使者之寺與凡帑藏所在園無衡官支<lb/>
分派決均受漏泉之賜逭前日桔橰抱甕之苦月墮清<lb/>
泚無濁涇數斗之泥風回漪漣過靈河九里之潤公相<lb/>
既歸從帝舜游巖廊垂三十餘年矣後人簡<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>溪亦不<lb/>
治今龍學王公下車布政諮諏父老不作新奇盡循太<lb/>
師魯公之治數月而政成濬開後溪故道水行如昔邦<lb/>
人驚喜再還舊觀且楚蒍掩為司馬鳩藪澤數疆潦視<lb/>
<pb n="KR4d0132_WYG_016-6a"/>
堰瀦町防原以授子木君子猶以為禮是溪之成忌者<lb/>
惡修怠者不修乃指為燕遊張本夫不知光澤一方備<lb/>
預後世前人自有妙意某江山褫魄老不能書事槩論<lb/>
始終以待久遠考究云年月日記<lb/>
　　　三瑞堂記<lb/>
崇寧大觀之政垂休薄海真人統天槖籥二氣珠璧三<lb/>
辰十日五日一風一雨神魚龍馬鼓舞呈露喭我河伯<lb/>
乾寧同蹄每見漣漪此千載之期非可坐而俟者也慶<lb/>
<pb n="KR4d0132_WYG_016-6b"/>
雲翔鶴上下天宇嘉禾異花陸離地軸此一徳之報非<lb/>
人力所能致玉關磧石已廓提封䍧牱夜郎率歸輿地<lb/>
此何以詔之彼何自而然天道人事唱予和汝自昔仁<lb/>
政之所不及困窮無告疾病勿問骼腐不收今皆撫息<lb/>
保養澤漏九泉自昔邦誣作朋紊我法度今國是已定<lb/>
罔敢作慝刑罰中而囹圄空庠序興而俊造得九鼎著<lb/>
方物之象八寶隆受命之符由儀萬物保合太和多士<lb/>
秉文輯睦無間制作大成以導人聲之和而天地之和<lb/>
<pb n="KR4d0132_WYG_016-7a"/>
應之一塵不揚六合弭淨萬里之遠慈父孝子合為一<lb/>
家若吹塤箎窮諸典冊羲軒而來莫盛于此故普雖僻<lb/>
陋往歲生瑞竹今夏生靈芝岐麥載秀士以為郡政之<lb/>
格而太守任公以為盛徳之事歸美君相圖其狀以上<lb/>
禮部作詩以載賡且朝廷惠利求所以加民者無所不<lb/>
至推而廣之在守令耳公愷悌出于性天吏治本于家<lb/>
法凡守詔寛恤若書生窮經盡其意而後已使普人寔<lb/>
被惠利宫祠廟社一日必葺山川鬼神罔不拜賜地不<lb/>
<pb n="KR4d0132_WYG_016-7b"/>
愛寶三瑞薦臻緑竹以歌武公來麰以貽后稷芝草以<lb/>
壽商丘之老公所得多矣珠旋虎往鳯集蝗飛時去時<lb/>
來正若鳬雁彼安足道哉普地最瘠其人服田士最貧<lb/>
而向學者衆後日之瑞將發諸人以光昭太平豈直竹<lb/>
麥芝草而已哉<lb/>
　　　遺愛堂記<lb/>
崇寧初予濟九節入遂寧境川原膴膴行者謝畦饁耕<lb/>
者相待如賔童稚見人輙拱立有禮法砥路雲梁蓄古<lb/>
<pb n="KR4d0132_WYG_016-8a"/>
氣象市區官寺有偉觀苫廬小家亦嘈嘈聞頌聲胥史<lb/>
皁𨽻歩武合繩律不輈張虚恃抱程案辨治朱墨洒洒<lb/>
可理筦庫謹嚴無一絲一綫錯紛掲樓鼔白早晚令尊<lb/>
若神既衙退庭下虚肅猶烏臺冰㕔此所謂樂土真右<lb/>
蜀道家三山是時横海王著仲晦為令予問其由曰僕<lb/>
安能致之此前賢中散李公之政垂四十年而風俗不<lb/>
變規矩歴落如李公在時後七年予以節度賔屬數至<lb/>
縣縣令蹇昂元直合陽人其治率髣李一字一事不敢<lb/>
<pb n="KR4d0132_WYG_016-8b"/>
異自言後人强項不肯師古李公立政大有遠意前無<lb/>
能聲後無來者吁嗟乎為治如李公足矣往昔土豪幾<lb/>
溺儒冠公首興學校士接武登科今天子以八行厲天<lb/>
下九州萬邑堪賔貢才二三人而邑子劉震行義第一<lb/>
大司成以名聞上趣命以官劉君達固晚升堂游夏親<lb/>
聞道於公者也獄市不擾覽公遺記想見當時清淨詔<lb/>
民條約皆耐久近厚用周孔道徳仁義以縁立訓使民<lb/>
不犯司空城旦書田婦野老能口公聽斷以驩遺子孫<lb/>
<pb n="KR4d0132_WYG_016-9a"/>
指某木公時所植某社公時所興相與保守不廢古循<lb/>
吏有如是者乎公不充有為未老而死一抔之土民力<lb/>
脆弱且又去朝廷逺未能上其事日歴以授太史柰何<lb/>
然高門已有具車阿閣已生鵕䴊大觀四年公之第五<lb/>
子出鎮是邦為政大抵用家法恢疎無心靖重有體胷<lb/>
中吞幾雲夢未嘗見喜慍天將以福寰宇豈特為武信<lb/>
千里賜遂寧一邑父子兄弟舊所遊歴月屏水寺清題<lb/>
妙語蹇令臨而集之繪二公像於堂記所憩茇處使後<lb/>
<pb n="KR4d0132_WYG_016-9b"/>
人指碑以墮淚自蹇君澤而明之年月日記<lb/>
　　　潼川二顧相公祠重畫記<lb/>
更大觀嵗號某攝梓司冦綰組二日伏謁二顧祠周覽<lb/>
四阿循墻而趨粉堊圖繪皆作伶官弄臣像予歎曰兹<lb/>
野人叢社中物前史稱顧公有儒者風風馬雲車其鬱<lb/>
鬱居此乎夕夢二吏召某造府府潭而幽兵衞祗肅堂<lb/>
上有東西嚮而坐者予問吏吏曰此二丞相也謁入主<lb/>
人降階以逆某上西階先右足歴階及席坐云則坐其<lb/>
<pb n="KR4d0132_WYG_016-10a"/>
西嚮者曰旦辱經臨君亦與我合禮樂以俟君子試與<lb/>
儒生魯璠議之後數日璠來以所夢質之相對忪忪若<lb/>
作寢語璠抵掌曰神哉靈哉璠病此久矣願因以倡相<lb/>
與考唐冠服制度參以天聖令文凡節度使相所得衙<lb/>
官從吏巾韝櫜鞬冕弁袴褶及功臣鹵部鼔吹行軍鏗<lb/>
鐃鐘鳴棡鼓革車誕馬分别隊伍啓殿森次命工師以<lb/>
筆墨從事十日一士五日一馬丹砂曽青熠燿于廡行<lb/>
者俯者植立者若貫魚字雁無敢亂行者如雲屯月陣<lb/>
<pb n="KR4d0132_WYG_016-10b"/>
俛聽師律者如三令五申無一敢譁者嗚呼二公以忠<lb/>
義死自政和甲午逆數至唐大順凡二百二十年而後<lb/>
得廟號邦伯王公吉甫一新宫宇宫宇成而畫畫成而<lb/>
祠事大備矣風流有餘典刑具在二公以享將遊歌而<lb/>
安樂之也願請疥癆賔以斷伶官弄臣像可乎嘗省郡<lb/>
牒叩之父老具言祠地正昔鏡堂公嘗表楊景安為監<lb/>
軍以高祀蔡然明張希範為賔友李孟宣胡守章唐友<lb/>
通為爪牙雍容嘯呼置酒高㑹雅歌投壺想見一時勝<lb/>
<pb n="KR4d0132_WYG_016-11a"/>
快鏡堂春歸擷翠帳花涪上女子弄絲吹竹顧影婆娑<lb/>
其樂無涯鏡堂秋歸涼飈洒衣清露濡席登高以賦感<lb/>
候而悲四座歔欷涕泗注頤送暑迎寒一樂一悲或借<lb/>
箸而籌或舉觴而畫酒酣氣振蔑視四境今高臺已為<lb/>
池深池已為丘歌舞窈窕之區化為城市永巷連欐民<lb/>
以為廐庫千秋百歳後大率多若此骨為土矣為塵而<lb/>
揚矣二公獨以英風梗槩血食此土梓人事二公如生<lb/>
歳時食飲不敢先其祖禰而先公公非有實惠加梓人<lb/>
<pb n="KR4d0132_WYG_016-11b"/>
而忠義所在非特梓人能伶而尊事之也魯璠索記予<lb/>
并書之年月日記<lb/>
　　　普州鐵山福濟廟記<lb/>
大觀二年八月詔書祀典之神命在處長吏營賁祠貌<lb/>
洛陽任公適守此土數登西山欵隋姚鎮戎之祠顧祠<lb/>
陋甚右杙左义玉貌風埃蒼胡古憊兵衞跛倚祀事不<lb/>
䖍負我神君任公迺遵詔書卜于神卜吉三年春徹而<lb/>
新之麾工徒悅殿構方梯而上烈風怒號人披靡不得<lb/>
<pb n="KR4d0132_WYG_016-12a"/>
進衙官杜之奇酌酒酹地曰神之攸棲跼蹐寒窶若妥<lb/>
靈重遷郡朝何苦與聞必許從革則收還豐隆使庀徒<lb/>
任事惟神擇所宜語既風止逾月殿成㑹某從趙使者<lb/>
城純兹來歸任公竟以西山之役屬某與安岳令馬觀<lb/>
是役未嘗費於公上不歛於民為寢為廡為樓觀為齋<lb/>
堂為更衣室為厨為祠吏之屋凡八十楹此固末邊事<lb/>
小家編戸豈無茅茨庇風雨鎮戎君曩殄蠻獠力鐵山<lb/>
之戰有功于民土人徳之春秋享祀不忒祠貌之新理<lb/>
<pb n="KR4d0132_WYG_016-12b"/>
當然爾但隋史逸其事他傳不復見而姚氏居普者皆<lb/>
自謂神君後也普地千里屺崦走伏率無良疇大田若<lb/>
箕三日不雨地裂龜坼無長江大河以滌洗煩癘惡氣<lb/>
中人死者十三國之生靈託神為天朝夕之所以祈報<lb/>
者宜無不至非若官守者凴几視歲而已亡可柰何即<lb/>
謹荒政幸安隱以去若是則土人之望於神者常重而<lb/>
官守之望於神者常輕也任公能傾家藏倡先土人字<lb/>
字行天子詔書以祠貌為意比其成也人與神咸喜某<lb/>
<pb n="KR4d0132_WYG_016-13a"/>
因人神之喜作迎神送神二曲以遺祠吏俾歌以祀云<lb/>
夜郎北兮雲蒼蒼辛夷落兮木葉黄兵佖路兮凱歌闋<lb/>
渡瀘歸兮馬汗血宅靈安所兮嶺之西鼔角隱地兮烏<lb/>
夜啼倐而來兮鼔舞迎將苾芬蘭羞兮泠泠桂漿羅拜<lb/>
兮堂皇神之樂兮未央<lb/>
　　右迎神曲<lb/>
伐鼔兮<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>風雨時兮歳豐刲羊炰羔兮㫖酒清潔相<lb/>
與答神兮繼日以月肉掩豆兮中禮醆斚酢兮告終神<lb/>
<pb n="KR4d0132_WYG_016-13b"/>
之福汝兮百室攸同神歡以留兮塵囂而䝉靈旂雲馬<lb/>
兮或時返乎離宫<lb/>
　　右送神曲<lb/>
　　　泗洲堂記<lb/>
千百億身靈光端能普照二十五門行業獨獲圓通僧<lb/>
伽大師來自西方示現不一萬回饒舌喚作觀音大士<lb/>
李老師知這大士以慈悲願力遍滿虚空周流恒沙國<lb/>
土捄度一切苦惱我昔在靈山㑹中聽佛說法受佛頂<lb/>
<pb n="KR4d0132_WYG_016-14a"/>
記歴刼脩行一念差别墮入生滅滅生乃至于今大士<lb/>
曩坐法席首愍我是㑹下人疾病墮溺拂以楊枝灑以<lb/>
香泉從死籍中幾奪其名今復往震旦老師未嘗有一<lb/>
香一花恭禮大士但不作魔見不顛倒妄想不綺語兩<lb/>
舌於貪嗔癡擬諸衆生事事減半行住坐臥知有大士<lb/>
靜慮不起普慈何知方寸一移觀音在目若道昏花幻<lb/>
見夢覺不分彼無求而來我無求而見則人非人等當<lb/>
共證知平時䕶念如人飲水冷煖自覺而况世人尊之<lb/>
<pb n="KR4d0132_WYG_016-14b"/>
如嚴父者愛之如慈母者事之如君師者佈種收成薑<lb/>
不變芋吾鄉仙山其南有古聚落名始建有大檀越姓<lb/>
陳氏父兄子弟奉佛愈於奉父母君師者自廣政到今<lb/>
二百餘年由周至謙凡七世興築松峯院於頼耦鎮得<lb/>
提刑張逸御為之記謙等又建泗洲堂繪大士像堂就<lb/>
而柱生芝芝豈人力能致之哉開祥呈異以著陳氏篤<lb/>
向佛事之勤意大士安肯揑怪山神亦何所知不像不<lb/>
堂則芝無自而出芝出有因則陳氏之果行且熟矣我<lb/>
<pb n="KR4d0132_WYG_016-15a"/>
今為子結緣捨財與成文皆得成佛道謹皈依而詞之<lb/>
曰供天花於雲空結寶繪之層重孰若自然玉芝之秀<lb/>
重乎金鼎之出聖像之儼瞻乎古佛之容天地人如粟<lb/>
云何獲圓通共作龜山山下夢莫知身在玉華宫<lb/>
　　　徐子玉畵像記<lb/>
循三終星須富貴何時抱九回腸開口而笑者幾日一<lb/>
生强項兹膝不屈坐是窮困自謂無雙何物徐君亦復<lb/>
爾爾客宦播遠相見以晚為恨歸來逾年而鄉校之議<lb/>
<pb n="KR4d0132_WYG_016-15b"/>
委巷之謡類稱子玉之賢同一氣此予所不逮且具言<lb/>
子玉持軍嚴部曲不敢仰視足一跌便膽落予意者暴<lb/>
武少文及見之雍容雅洽如國子生如修敬子弟其言<lb/>
子玉熟格令口刑書如建瓴予意者堅忍不通及見之<lb/>
疎敏和厚可人也其仁義知勇莊子目為有道之士梁<lb/>
上俊遊陳寔目為君子莫夜不速士文目為異客自子<lb/>
玉來彼有道之士高蹈幽隱君子異客回車而他聘故<lb/>
厚藏之家闢外戸以寢日者火延民廪不可嚮邇前導<lb/>
<pb n="KR4d0132_WYG_016-16a"/>
呼徐君來樸滅如浸祝融回禄豈引車而避之申令之<lb/>
明使人赴水火如是郡古亡城有城自子玉始其所以<lb/>
左右保我民者非一蓋山谷氣象丹碧飛驚㵸而晶之<lb/>
付霹靂手今子玉受代以去文學士相與詔工徒堊佛<lb/>
宫垣圖子玉像約為後日甘棠來請居士記之居士戲<lb/>
謂曰諸郎如南山白額平時噬人口中雌黄不可調一<lb/>
反勤誼如此徐子槩可知矣作一段曠典某幸不賈謹<lb/>
以十數語侑醵子玉姓徐諱璹廣陵人方圖試改未可<lb/>
<pb n="KR4d0132_WYG_016-16b"/>
量也居士贊之曰兵家者流悍盭寡能子玉雅詳山之<lb/>
豹文法家者流堅持少通子玉巻舒天之雲容曷為圖<lb/>
形冦亡聲淪雉堞袤延用保我民愛之思之惟士為深<lb/>
寧䘮千金無失士心<lb/>
　　　更生閣記<lb/>
政和丁酉正月辛亥靜塗諸羌叛火折博市殺居民千<lb/>
掠婦數百屠汶山聚落殆盡羌媼競掠財貨輦負而歸<lb/>
適民有春釀賊縱飲至漏澤園昭惠祠朋醉莫能興時<lb/>
<pb n="KR4d0132_WYG_016-17a"/>
郡闕守司戸曹杜掌攝事乳臭不知兵民號求捄爭趨<lb/>
城闉掌急闔扉嬰城以守城中尚有戍兵百土丁三十<lb/>
人皆扣頭願襲戰掌不許趣收城鑰土丁健者十輩至<lb/>
夜請縋城而下掌曰城禁嚴重賊已醉殺之不武士皆<lb/>
切齒儻縱之往如劉菅茅耳兒曹不識機㑹以吾民餌<lb/>
敵曾不之恤也癸丑復引生羌來攻城矢石如雨人負<lb/>
板以行決絶新谷三谿水道贍軍池涸人無樵蘇撤屋<lb/>
以㸑援兵至賊始解去朝廷命成都帥周壽節制軍事<lb/>
<pb n="KR4d0132_WYG_016-17b"/>
鈐轄張永鐸統制軍馬廉訪使者丁弼監其軍三月庚<lb/>
子至相公嶺羌賊六百迎戰士氣銳甚左右馬軍翼卷<lb/>
夷賊居中東兵千蜀兵三千餘欲接戰永鐸一麾兵賊<lb/>
無遺類矣乃下令仆旗鼔問賊何來答云來取爾曹首<lb/>
級日昃賊稍依山長嘯而去王師入城永鐸闇愔無謀<lb/>
四月己未旺烈空碉囤率其族六十七人降監軍丁弼<lb/>
以為詐因命囚之取㫖不報是時數其罪而戮之則諸<lb/>
羌膽落不即受而降之遂可班師優柔不斷醞養邊患<lb/>
<pb n="KR4d0132_WYG_016-18a"/>
以遺後人五月癸丑西將丘永壽及張永鐸議宵攻靜<lb/>
州堡而夷賊先刻知漏下二鼓師行扣賊壘賊鳴角相<lb/>
應王師皆䧟凡偏裨將十一人不戰而死無一騎一卒<lb/>
逃者時丘永壽為大將當行日晏矣永壽猶臥營中不<lb/>
知師敗比聞報乃行至故州基導以胡部樂謂之奏凱<lb/>
而還士皆竊笑永鐸居帳中股慄不能言大槩靜塗羌<lb/>
種類不滿二百其勝兵者才七八十人耳掩捕殄滅一<lb/>
廵尉之職而帥司張鼓其事至煩樞府發虎符兵他路<lb/>
<pb n="KR4d0132_WYG_016-18b"/>
銓將飛輓饋運一方震騷凡費國用四百萬緡兩蜀由<lb/>
是困矣上遣中官何伯通究其役條具五事以聞燾左<lb/>
遷張永鐸丘永壽丁弼竄嶺表復命孫羲叟節制綿茂<lb/>
軍种友直將中軍以施黔義軍為先鋒首破赤土山深<lb/>
入板舍源部族凡射傷賊賊視其瘡沸謂箭有神如耿<lb/>
恭時夷人奔遁搜山抉谷至濕山背去茂無兩舍靜塗<lb/>
諸羌吻草牽牛抱茂州將賈宗範足投哀丐命願平夷<lb/>
碉囤遠徙幽隂以田授宋世世不敢犯邊㑹孫羲叟傳<lb/>
<pb n="KR4d0132_WYG_016-19a"/>
令抽大軍回是時軍若達茂則諸羌束手就死矣賈宗<lb/>
範即受旺烈等降反慰安之奏諸朝賜守領官月給茶<lb/>
綵緜茂分屯後靜塗羌益驕時時跳梁謂法非我制數<lb/>
出為冦予昔以書記從戎目擊其事數進議不合毎從<lb/>
傍觀同列咋舌以杖扣地曰何乖繆若此一切誕謾公<lb/>
肆欺天是當有隂責且外夷盛衰各有時然一日縦敵<lb/>
數世之患是役也三月丁未强嶂十二族投降次水西<lb/>
三日不肯濟庚戌聲言願得二郎中來盟乃可濟永鐸<lb/>
<pb n="KR4d0132_WYG_016-19b"/>
屬成都儀曹趙滂副某入不測之地乗桴至中流浪激<lb/>
桴桴覆同行八人而七人溺死獨某脫蛟涎免葬魚腹<lb/>
中是所謂更生者此也四月己卯永鐸又迫某與犍為<lb/>
丞陳益臣環視兵夫病給藥劑翌日癘毒作某益臣皆<lb/>
仆牀死數日不知人是所謂再更生者也其溺也屈原<lb/>
居汨羅其病也童子在膏肓豈念見今天日已矣誰堪<lb/>
追咎者宣和癸卯八月誤恩貳郡恍惚疑若經行夢中<lb/>
不知是覺予之更生止是而已乎嗟嗟茂纔三里之城<lb/>
<pb n="KR4d0132_WYG_016-20a"/>
如方砥如棊楸士民勃蹊半廬野外羌人動輙十五為<lb/>
羣日夜舞持弓刀躪我市肆奪我餱糧剽傷其孳畜前<lb/>
守王彦卿病之慨然召將佐父老告之曰城無以保汝<lb/>
汝不可無城為汝保也旦起具畚築百堵興矣大帥龎<lb/>
徽猷惡其專彦卿飲恨以罷役後二年有靜塗之禍且<lb/>
折柳樊圃何足禦狂丸泥封關未能拒敵然為之猶賢<lb/>
乎已蟻為垤蜂為户兔三其穴狗兩其竇鹿環角以戒<lb/>
害猿為域以全生巢高窒深塒雞檻畜各欲知所畏避<lb/>
<pb n="KR4d0132_WYG_016-20b"/>
若等不幸生長荒服安於下賤且無城以保聚故熈寧<lb/>
政和再罹西羌兵火嗟嗟燐光夜晶游魂亡招往者已<lb/>
遠來者未知仁人有言其利必溥閣在楊靈祠下非燕<lb/>
樂地也因以書事待野史之詢採某年月日記<lb/>
</p>
<p>
</p>
  </div>
</body>
</text>
</TEI>
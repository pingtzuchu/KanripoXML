<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻七</head>
    <p>
<pb n="KR4d0132_WYG_007-1a"/>
欽定四庫全書<lb/>
　跨鼇集巻七　　　　　　　宋　李新　撰<lb/>
　　七言律詩<lb/>
　　　從辟瀘南道中曉征三首<lb/>
人情世事今如此與作叢林眼目㸔髀肉未能銷犢鼻<lb/>
溪篁先與斸漁竿山銜落月金盤缺馬踏清霜玉珮寒<lb/>
一十九年閒睡足欲將春夢入長安<lb/>
矍鑠從戎恃骨彊舊衣襃愽詎堪裝歲云暮矣家安在<lb/>
<pb n="KR4d0132_WYG_007-1b"/>
月出皎兮山更長錐子秃毛窮有分碑顔沒字老何妨<lb/>
憑君為䕶痴兒女白首相期樂未央<lb/>
貂裘紫帽日程程不得修途一紙平作雪曉天梅蕚重<lb/>
壓塵小雨馬蹄輕隨身詩酒三勍敵入眼山川幾畫屏<lb/>
到日未須投我轄為燒蘭水濯繁纓<lb/>
　　　金匱道中<lb/>
白雲包裹石城賖幾度親歸夢裏家春入小桃渾綺繡<lb/>
風回殘雪半塵沙唐賢碎瀉真珠粒鄭老微明白杏花<lb/>
<pb n="KR4d0132_WYG_007-2a"/>
莫道窮邊無好語二公流落亦天涯<hi>唐人留題道西巖泉詩本朝鄭文寳</hi>
<hi>有此語</hi>
　　　銅鼓道中所見詩<lb/>
麥秋塲圃面顔光蠶月絲車繭水黄豆飯餉田薅鼓住<lb/>
田塍收水婦翁忙明沙粲粲流泉慢緑竹猗猗苦笋香<lb/>
赩日不黔形自黑剰收斗粉傅何郎<lb/>
　　　尹公湖晩歸<lb/>
箇中適意即吾廬可是秋來杖屨踈碧樹野煙連廣莫<lb/>
<pb n="KR4d0132_WYG_007-2b"/>
暮池斜照落函虚天髙鴈逈字明滅林杳笛寒聲有無<lb/>
喜見眉間知底事近鄉頻領北堂書<lb/>
　　　崇寧寺晚歸<lb/>
逺意難隨燕燕歸故園春冷杏花稀虚名自古雙蝸角<lb/>
别業從來一釣磯已後無人能立雪他年知子可傳衣<lb/>
結廬薄有西山地更遣何人賦式㣲<lb/>
　　　落解西歸長安道中書所懷<lb/>
年少將軍師羽林追奔翻為白頭吟不平豪憤三年氣<lb/>
<pb n="KR4d0132_WYG_007-3a"/>
未死英雄萬里心故國山川知好在異鄉風物許重尋<lb/>
捷書不報渾閒事西出潼闗無好音<hi>臘月八日過闗得家問殊不慰覉抱</hi>
　　　再書<lb/>
北風過河霜霧深凍入毛骨殊侵尋行人已苦長安道<lb/>
俗眼徒慙季子金風月秦樓愁處别鸎花蜀國病中吟<lb/>
莫嗤今日西歸計直為重安親老心<lb/>
　　　還三嵎先寄舍弟<lb/>
客宦乗流同木偶入村隨俗自猴冠鴒飛原上正相應<lb/>
<pb n="KR4d0132_WYG_007-3b"/>
豆泣釜中當少寛貂闕長憂狗尾續客來應借鳯毛㸔<lb/>
隴西衣鉢傳無盡熟㸔羣兒現宰官<lb/>
　　　寄舍弟二首<lb/>
周三千界貧無敵垂四十年癡有名不怕貴人譏巧宦<lb/>
但教窮鬼笑難兄異鄉置酒能招客曉夢還家莫計程<lb/>
起冩新詩歸寄汝尚餘山月過牕明<lb/>
冷漿庭巷四時秋巧拙時情不觧謀逺客病容詩共瘦<lb/>
故鄉野水泪通流稍辜破鏡刀頭約盡失蒼蠅驥尾遊<lb/>
<pb n="KR4d0132_WYG_007-4a"/>
他日江湖㸔生計鴨頭春浪一扁舟<lb/>
　　　貽家弟<lb/>
但知四壁有連珠底事虚名更拙圖一㪷病予猶百首<lb/>
十年笑爾拙三都霜風入頰休驚冷瓦埦無油願急呼<lb/>
世上舌根皆識味滿傾終是愛醍醐<lb/>
　　　徐安叟郊居<lb/>
旋補踈籬短短遮郊居初似厭紛華鄰燈林腹幾螢小<lb/>
市路山腰一線斜衰草綴珠㸔曉露暮天飛墨數歸鵶<lb/>
<pb n="KR4d0132_WYG_007-4b"/>
憐君近歲頭渾白兩泪臨風數祭拏<lb/>
　　　飲田家洞<hi>洞依山皆古甓疑古冢也</hi>
日脚歸雲到坐隅凍禽唧㗚樹扶踈望窮野麥緑不㫁<lb/>
春入山梅香有餘恐是滕公千載室定無汲冢五車書<lb/>
人間可乏賢公子長鋏歌成食有魚<lb/>
　　　山中秋意<lb/>
擬握陂龍陟鳯臺厭聞逺鴈一聲哀霜乾殷葉背林去<lb/>
雨足黄雲歸谷來蕙幛可能留鶴宿草堂終待覔榿栽<lb/>
<pb n="KR4d0132_WYG_007-5a"/>
有心培養山中桂不束輪囷作散材<lb/>
　　　劉子常約賞海棠<lb/>
共愁明月照空杯莫逐時人溺死灰百日酒隨山客盡<lb/>
一年春逐海棠囬門無轍迹草自長燕不世情貧肯來<lb/>
豆飯芋羮容易繼明朝花落不重開<lb/>
　　　問田尉公俞丐菊栽<lb/>
冷官㕔外病隂隂猶向西風擁鼻吟梅福儘藏雲外宅<lb/>
陶潜難老菊邊心許因秋社前頭雨分與東籬匝後金<lb/>
<pb n="KR4d0132_WYG_007-5b"/>
待到重陽不開放却収樽酒去相尋<lb/>
　　　早梅<lb/>
㝠寞元崖宅有神冷香寒色漏天真感深暖日常為力<lb/>
傑出飛霜恐後春千里故人何以寄一枝幽意望誰親<lb/>
孤標若值芳華菀羞與妖紅碧樹隣<lb/>
　　　笋竹<lb/>
崢嶸澤國與煙村飽見尖尖破土㾗稍倩南風開鵲尾<lb/>
數煩夜雨送龍孫平生直節初揮籜後日清隂自庇根<lb/>
<pb n="KR4d0132_WYG_007-6a"/>
殘月莫雲林外㸔森森矛㦸萬軍屯<lb/>
　　　催李祖申賞蓮㑹<lb/>
亭亭緑蓋宻回塘縹緲青娥麗素粧雪覆千年巢曵尾<lb/>
風翻一曲舞霓裳小槽酒滴隨慳雨北海樽空類亢陽<lb/>
何事却妨彭澤醉幾時聊發次公狂<lb/>
　　　讀五代史<lb/>
𤓰割溝分幾戰場坎蛙穴蟻自侯王鐡槍妄謂千人敵<lb/>
溺器猶須七寳粧諸國豈能臣癩子九龍那得貯歸郎<lb/>
<pb n="KR4d0132_WYG_007-6b"/>
堪悲五十年來事荼毒蒸民倍感傷<lb/>
　　　觀梁輔之曉閱<lb/>
羽林出戍死忘家坐作行趨聽虎牙碧月初生弓入抱<lb/>
青蛇不動劒藏花風吹細柳旗隂轉日過寒谿陣脚斜<lb/>
回笑書生頭白早空將筆硯戰年華<lb/>
　　　凌雲<lb/>
江滙潨流揺地軸路窮九頂切彤霄半犁好雨田香潤<lb/>
一簸殘花春寂寥土馬未騣愁敗草仙人得杖厭靈苖<lb/>
<pb n="KR4d0132_WYG_007-7a"/>
與公莫論從前事楚些遊魂却可招<lb/>
　　　隔墻吹簫悲深有作<lb/>
攖心人事細如蓑渾有童心柰老何濕雪盡隨哀泪堕<lb/>
清簫不與哭聲和歸休最病良田少侵老終憐季子多<lb/>
無命無才猶有友但憐雄辯正懸河<lb/>
　　　問張興州覔酒<lb/>
䟃𧽼雲陣暮天低家在雲天西畔西雪片未容欺白髪<lb/>
貂裘不管汚黄泥梅寒花晩休吹笛水瘦江空莫照犀<lb/>
<pb n="KR4d0132_WYG_007-7b"/>
便有綈袍憐過客不如春釀亟封題<lb/>
　　　時雨試步寄員子春<lb/>
與竹他年僅有衣敢愁天賦鮮岐嶷拏乂不拜渾閑事<lb/>
踉蹡初行更效誰莫道漢家飛將種那知天上石麟兒<lb/>
若令新歲能飜舌先寄城東老員詩<lb/>
　　　詠晴<lb/>
髯老新詩錦自裁雨綃烟帳玉屏開風摩團碧隂雲破<lb/>
簷倒斜紅晩景來蟻陣爭雄人未覺蚊雷强聒夜相陪<lb/>
<pb n="KR4d0132_WYG_007-8a"/>
請君日醉兵厨酒千古英流安在哉<lb/>
　　　夜坐有感并簡與訥教授<lb/>
青燈微火照寒更不信儒冠誤此生飜覺廣文官未冷<lb/>
始聞工部辟初行三年宦況秋蕭瑟一枕時情夢戰爭<lb/>
思過故園尋故老旋持春酒㸔春耕<lb/>
　　　感事<lb/>
銀濤千里引長吟玉軫他年有古音雲起不知山有助<lb/>
鳥啼爭奈竹無心畫蛇可笑須安足攖市堪悲只見金<lb/>
<pb n="KR4d0132_WYG_007-8b"/>
莫與浮雲較休戚北窻棊酒夜方深<lb/>
　　　正月晦書事<lb/>
業無家釀致隣翁得有薪溫引頰紅准擬片言能悟主<lb/>
復求一飽定傷弓詩書奴婢晨占鵩鹽米妻兒夜送窮<lb/>
早晩郊原莫零涕動揺葵麥有春風<lb/>
　　　次韻子溫檢覆書事<lb/>
博山灰冷一星寒㪚亂文書少讀殘夕飲清氷消熱易<lb/>
夢為胡蝶過家難潘郎桃樹參差見沈老腰圍隠約寛<lb/>
<pb n="KR4d0132_WYG_007-9a"/>
雅量故應容嬾拙功名同向鏡中㸔<lb/>
　　　上張幕<lb/>
草色恩袍九品中文章髙步屈英雄紅蓮緑水開新幕<lb/>
絳帳青衿走下風沛雨蒼龍功已奮翔雲丹鳯路潜通<lb/>
塵迷試問劉安訣就學僊源㸃化工<lb/>
　　　送胡運使<lb/>
呉江氷㪚水溶溶乍見山花襭眼紅六日春容歸漢苑<lb/>
千年桃樹倚天風預留黄閣朱衣吏令侍商丘白髪翁<lb/>
<pb n="KR4d0132_WYG_007-9b"/>
元圃長生新釀熟一盃相屬月明中<lb/>
請將龜夀卜椒觴遲日花塼幾刻長千里煖風春夢好<lb/>
半鈎新月繡衣光帝前動笏揺山嶽劔外行車映雪霜<lb/>
湖上柳青歸未得里人爭掃徳星堂<lb/>
當年姓字列仙曹醉逐西王折海桃萬策水平祥霧合<lb/>
峨眉嵐靜使星髙泥封明日傳清詔台量何人薦佩刀<lb/>
老去功成解金印卧雲閒笑一生勞<lb/>
　　　劉小漕<lb/>
<pb n="KR4d0132_WYG_007-10a"/>
亂紅纈眼柳花飛煙抹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>溪秀一圍北背美人占夢去<lb/>
夕陽行客舞雩歸三呉父老傳氷節兩蜀江山識繡衣<lb/>
預草封章千百紙此身明日接天威<lb/>
小槽軋玉逗瓊漿滿酌金花薦夀觴已有駿駒傳驥足<lb/>
莫辭持節下羊腸䕶詩何處無靈物報國新來有皂囊<lb/>
要覔甘棠尋舊愛莫雲千里蔽柔桑<lb/>
五雲入夢翠浮空正在髙陽巴里中八葉蓂含天露緑<lb/>
千年桃映海波紅流錢逺裔爭推晏青史何人獨比雄<lb/>
<pb n="KR4d0132_WYG_007-10b"/>
白面門生指椿檜願肩華髪倚春風<lb/>
　　　江提倉生日二首<lb/>
青鏁沈煙瞑著沙芙渠雲帳曉吞霞南金人物無雙士<lb/>
宫錦文章自一家賞過十分銀漢月採歸千歲海桃花<lb/>
蜀仙行勸長生酒燕寝凝香碧霧斜<lb/>
自應騎鶴下浮丘雅意人間事俊遊長久方壺新歲月<lb/>
飄颻江左舊風流嵓椿骨老三千尺佳氣春回十五州<lb/>
溫詔趨歸行有日此封端是富民侯<lb/>
<pb n="KR4d0132_WYG_007-11a"/>
　　　贈翟提刑<lb/>
雲麥供羞薦紫閽里閭初識子威孫千年海骨蟠桃實<lb/>
六日天眉畫桂㾗飽見雪霜威劔閣行㸔松栢老夷門<lb/>
石麟下作人間客故有光芒掃夕昏<lb/>
虬龍金璧走天閽下有髙陵幾代孫賦擲玉聲那問價<lb/>
筆生春意自無㾗尚書補去由髙第廷尉除歸不署門<lb/>
元圃長生新釀熟一庭椿露滴黄昏<lb/>
　　　呈恩主户部郎中<lb/>
<pb n="KR4d0132_WYG_007-11b"/>
　某皇恐再拜伏承恩主户部郎中頃被綸言榮還省<lb/>
　闥惟此求全之福悉皆稽古之功同出於儒何必曰<lb/>
　利况損上益下無非天子之仁而富國彊兵殆成覇<lb/>
　者之佐若講之有素即行之非艱姑省前人之誅求<lb/>
　以察天下之息耗某久叨下客數戴餘光既城狐社<lb/>
　䑕無所出其靈則芻狗犧牛或有補於用久留蘄術<lb/>
　而夫子纔一解顔將行贈言故每篇凡三致意上凂<lb/>
　師席退積驚懷伏惟采覽幸甚幸甚<lb/>
<pb n="KR4d0132_WYG_007-12a"/>
玉翰飛出漢江東蜀道三年興已窮城郭宛然人未老<lb/>
笑談終日座生風汴雲歸去觚稜近珠佩收來漢月空<lb/>
衰草寒苕更惆悵亂鵶無數失征鴻<lb/>
何必庭臯木葉黄秋風無處不凄涼莫言短髪遊郎署<lb/>
且伴閒雲入故鄉漢殿早瞻新日月劔屏猶帯舊氷霜<lb/>
一飛碧落三千里還向瑶池浴鳯凰<lb/>
翠軺行色倦秋隂且聽新來澤畔吟雲起已知山有助<lb/>
鳥啼爭柰竹無心斗光指客求佳氣桐尾收煙得好音<lb/>
<pb n="KR4d0132_WYG_007-12b"/>
他日欲通千里信西風吹鴈亦浮沉<lb/>
　　　壽王提舉二首<lb/>
新歲祥分葆羽車老君抱送浹雲霞夏正更籥稱觴近<lb/>
蜀道占星故國賖尚憶前時司玉牒試簮明日剪金花<lb/>
<hi>風俗人日士女以剪金花勝相遺</hi>這回飛燕知恩舊肯到尋常百姓家<lb/>
本來卿伯籍神霄時與羣仙立舜朝邂逅吹笙雲鶴並<lb/>
等閒飛舄海天遥在公載燕方稱夀厥日惟人只隔宵<lb/>
黄閣年年春酒熟商山皓首却煩招<lb/>
<pb n="KR4d0132_WYG_007-13a"/>
　　　留别寄元裕<lb/>
耳熟英聲相見晩觧顔一笑盡天真有魚待客不妨醉<lb/>
無玉藏花初厭貧踈竹已留清夜月好風先㫁過江塵<lb/>
幽居莫薙庭前草枕葄他時有故人<lb/>
　　　過何權道幽居不遇<lb/>
水部風流小隠居别來眼法定何如霧中不見空峒子<lb/>
世外空傳珞琭書今歲紫荆簮未得後溪黄鮓食無餘<lb/>
素冠如遇文園宅為我慇懃借子虚<lb/>
<pb n="KR4d0132_WYG_007-13b"/>
　　　過卧龍先生幽居<lb/>
手調鼎劑作清涼不秘千金肘後方閒數嶺雲松自翠<lb/>
卧聽梅雨藥初香<hi>公辯四山皆種藥</hi>三山夢斷黄粱熟一逕莓<lb/>
封白日長我欲從公結幽隠不干泉石解膏肓<lb/>
　　　鹽井<lb/>
鑿到金輪水際通綆長牛領血垂紅作梅後日㸔調鼎<lb/>
擬雪前人欲㪚空波素儘熬青瀚海虎形不待盬南風<lb/>
輸官已足金籯滿坐咲騎驢困五窮<lb/>
</p>
<p>
</p>
  </div>
</body>
</text>
</TEI>
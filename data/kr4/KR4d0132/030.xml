<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集卷三十</head>
    <p>
<pb n="KR4d0132_WYG_030-1a"/>
欽定四庫全書<lb/>
　跨鼇集卷三十　　　　　　宋　李新　撰<lb/>
　　襍文<lb/>
　　　樵對<lb/>
樵歌於途居士遭之聆其噫嗚曰孰為天地而令拘墟<lb/>
孰為隂陽而多慘舒羲農兮厲階書契兮權輿智力并<lb/>
噬兮吾誰與俱猛者叱咤辯者囁嚅禿南山兮作偉構<lb/>
如紫閣兮焉居鬼俯窺兮盜穿窬獵雲夢兮數鮮獲實<lb/>
<pb n="KR4d0132_WYG_030-1b"/>
九鼎兮膻㕑火未燼兮而號狐馬不勝兮人代車器未<lb/>
敝兮玉欹璵恩甫結而門户朱寵未殫而腰領殊予之<lb/>
樵兮何所虞朝游兮披女蘿暮歸兮宿陽阿樵兮樵兮<lb/>
爾奈何歌既畢居士意其有道者也始趨而即之曰某聞<lb/>
網羅不設則鳯凰來遊天象清明則野無滯歎觀生之<lb/>
容貌若虚意者其有所望耶其避地而逰耶奚自愚扵<lb/>
樵乎其生而樵耶其不得已而樵耶樵將愚扵生乎敢<lb/>
問所安生曰若知予之樵乎鄧林之茂斜谷之宻牛山<lb/>
<pb n="KR4d0132_WYG_030-2a"/>
之美梓澤之華實曾不賞予之斤楓楠楩橿櫨枒文襄<lb/>
檀櫚櫹杞梫栟豫章大而輪囷㣲而毫末修而拂雲廣<lb/>
而䕃壑予斧鏗然而其尾已焦矣癭不中規菌不中繩<lb/>
脆不可以為器弱不可以為柱鴟張其陽蟻腐其隂匠<lb/>
石之所捐絶椽楔之不足為用予旦不束其隰則夕伐<lb/>
其本矣栝柏雖小而有棟樑氣喬喬之材足以輸明堂<lb/>
予挾斤以過泯不敢議况敢戕其生以害其直與芳於<lb/>
林而困乎樸蔌蔽乎幽而不遂秀且將芟夷其左右保<lb/>
<pb n="KR4d0132_WYG_030-2b"/>
合自拔之塲以包含雲漢之章俾作新風雨之時負抱<lb/>
日月之光樵雖賤不茍為也充詘於樵無所望足猶繭<lb/>
于城郭非㝠遁於世者也顧予豈愚於樵乎衣食于樵<lb/>
而安之若命直自樂于樵也何為而得已乎不得已乎<lb/>
樵豈能愚子予乎居士間其語踖踖自失始執其裾命<lb/>
之曰盍從予歸願請間功欲移生之術於天下之相以<lb/>
其餘遺一道之使一國之守則賢不肖得所樵之功矣<lb/>
反振其裾不顧而去<lb/>
<pb n="KR4d0132_WYG_030-3a"/>
　　　癡虎文<lb/>
昔過褒斜道遇獵虎者數百人上峻下<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>麾衣服作旌<lb/>
幟擊鐡木當鉦鼔隘設罝罘道置穽機男年十五以上<lb/>
皆操梃以隨士彀滿以待殺聲動岩谷勇者六七人持<lb/>
長矛鷙莽翳以逢其怒虎一嘯向之數百人者乍離乍<lb/>
合麾衣服者失手擊鐵木者失器操挺者失便矢彀滿<lb/>
者羽箙六七人者辟易亡色萬有一焉歸而飲至則傷<lb/>
者扶憊者輿血汗霑衣計其得不能以償子縱觀其傍<lb/>
<pb n="KR4d0132_WYG_030-3b"/>
為之悽酸㑹有北客過而抵掌太息曰吁危㦲我善其<lb/>
術不以告若後有獰者苦無以敵矣自吾獵以来所得<lb/>
不可勝誌荷㦸出門而妻子滌釜望膻吾庖厭虎肉室<lb/>
厭虎皮窮南山之南空西山之西彪然有文者吾狗彘<lb/>
畜耳雖卞莊子之馳刺子路之徒暴周將軍之搏擊裴<lb/>
旻之善射權其精諦曾不吾若也且虎谺然而哆者其<lb/>
穴也塊然而隆者其枕也其潜其出確有常度將逰而<lb/>
索食則蹲踞于穴門之外眈眈瞪視復入而就穴凡一<lb/>
<pb n="KR4d0132_WYG_030-4a"/>
再重崖慘隂寒風蕭蕭百獸屏息始偝其穴以去比其<lb/>
歸坐宂外瞪視如初俛首而入伸其足偃然挾枕以寢吾<lb/>
俟其出穴之外實腐葉枕之上飴脂膠未即奠安而頷<lb/>
項之下稍稍不當其意則局縮磨利愈不快則躍而出<lb/>
哮噬輾踣而腐敗益合不可揮解退入而就穴則氣索<lb/>
十九矣盖虎之性決故爪毛有孔竅不欲有所攖拂而<lb/>
莫知所從受柔附纒著殆不似尋常見輙䘮魂魄扵是<lb/>
牙可劘鬚可編頭可料而尾可履矣三尺童子執寸兵<lb/>
<pb n="KR4d0132_WYG_030-4b"/>
唾手洞胷涊涊受縛凡吾邦之人能此者命之曰癡虎<lb/>
虎曷嘗癡恃吾有以癡之予毎訂之曰天下之士勇勝<lb/>
怯不勝智智勝勇不勝度鼓勇以奮怯者束手日用其<lb/>
智則勇者力怯智有時而窮吾之度無窮樂毅屠燕獨<lb/>
莒即墨未下田單之智固已在毅度内矣騎刼以勇来<lb/>
而田單之知得行項籍氣盖軍中一范增之智殆未有<lb/>
先之者髙祖毎置二子智勇于度外曠延嵗月蔑不與<lb/>
角草具設而增疑夜半歌而籍亡増怒則發背籍怒則<lb/>
<pb n="KR4d0132_WYG_030-5a"/>
自剄而髙祖之度豁然無所禆損兹豈非癡虎之術耶天<lb/>
一生水於北水于五事為知虎奚為其不知者與知則無<lb/>
類矣天下之勇幾何而不癡死也耶予可其說間為文<lb/>
　　　靈泉老詮茶榜<lb/>
泥牛耕空寳山布種窮盡大千界祇這靈芽試遍第一<lb/>
泉無此至味舌根知處勝于乳酪醍醐玉塵飛時碾出<lb/>
山河大地汲取八功徳水瓶中已作蒼蠅聲戰退四天<lb/>
王魔枕上詎成蝴蝶夢要知下口䖏湏是㸃頭人惟詮<lb/>
<pb n="KR4d0132_WYG_030-5b"/>
公禪師云何住心是名說法便使千齋日赴也要兩腋<lb/>
風生大衆事還㑹麽幾入鷲峯雲自碧重㳺鹿苑日何<lb/>
長謝師訪臨已後為人不得錯舉<lb/>
　　　元稹家奴<lb/>
河南黥徒子以下賤為元稹家奴事稹謹稹倚辦之使<lb/>
釐𤨏務薄有機見稹擢明經第中書判對賢良䇿第一<lb/>
聲聞甚譁舉足入捷徑自當無臬閡㑹宰相不愛貶江<lb/>
陵士曹稹矜才恃一時人物無我先者班班在臺閣我<lb/>
<pb n="KR4d0132_WYG_030-6a"/>
反後之膏火日入膓肚内熱求復進家奴徃喭之曰得<lb/>
䘮命也强飯自聊十口飽煖屬郎郎不幸先朝露奴昜<lb/>
主尚可如郎之妻妾子女何稹謝之居數月熱不解奴<lb/>
復徃說之曰衣食在身愚人所知奚暇議逺然駕人車<lb/>
同人危啜人漿思人憂尋常理也江陵士冠有可與成<lb/>
事者乎稹曰亡有郎諗監軍崔潭峻者乎曰未諗愚竊<lb/>
覘其人沾沾善人意必能當上心為郎計莫若覆奩中<lb/>
金以奉監軍脂顔面以奉監軍用則郎復用矣郎復用<lb/>
<pb n="KR4d0132_WYG_030-6b"/>
則天下之金可盡鉤入奩而他人之顔面亦將脂而承<lb/>
君矣野燒在山不禁爆背束薪薦廟要炙手可得耶稹<lb/>
黙然久曰古固有之商鞅相秦由景監劉賈王燕由吕<lb/>
澤汝休矣稹更念之自惟前日士良之仇老其齒不能<lb/>
報明日決意奉監軍摩足䑛痔罔不到長慶初潭峻入<lb/>
朝大被寵幸首稱稹才可用陛下不當聼姦言斥逺賢<lb/>
者穆宗入其語立詔稹還除祠部郎中遷翰林學士未幾<lb/>
進同中書門下平章事天下不多稹附潭峻得宰相而<lb/>
<pb n="KR4d0132_WYG_030-7a"/>
多稹奴能謀由非其道雖拏重權安知其非<lb/>
　　　毒藥論<lb/>
居士有女五歲死暮得疾暴泄旦下痢數日困不食惟<lb/>
一味仰藥痢止食復進漸有生意精神修擢如尋常他<lb/>
日啟齒酬居士居士顧見斷間嶷若蟻穴念不治恐愈<lb/>
作梗三軰走醫醫言脾受病胃虗氣上蒸使然兹不足<lb/>
治居士曰見疹不攻是曲突不徙薪養虎自遺患遂不<lb/>
入其言有同舍毎稱秘竒方方不可傳獨可授藥一傅<lb/>
<pb n="KR4d0132_WYG_030-7b"/>
即瘥居士神之乞半刀圭歸嚴其法經夕而藥毒大作<lb/>
面色如地唇頥㼜然猶擊寸舌盡裂罅口不得外以薺<lb/>
苨菉豆甘草之類解之而毒不去病女不復語問疾增<lb/>
損頷之而已時自捫痛處而呻苦苦者再三宛轉四日<lb/>
而絶醫視藥云中有砒霜<hi>注按本草味苦酸有大毒</hi>質其人則曰誠<lb/>
用之亦不多居士始大恨曰誤我誤我我殺之藥殺之<lb/>
天乎人乎女浪生乎不得其死乎踰月悲不置愛不割<lb/>
咎藥益甚客過居士曰奚懟對曰懟不得其死者客曰<lb/>
<pb n="KR4d0132_WYG_030-8a"/>
菌之華樗之老以霜雪死以斤鋸死等死耳安用懟居<lb/>
士曰擇之不精慮之不熟夫何使吾女至扵此極也客<lb/>
曰藥之毒一夫嘗試之而已固有大扵此者安用懟擇<lb/>
之精慮之熟居士不過取參术以為良徹烏頭堇蝎<lb/>
以為不良生死自命雖不精不熟安用懟世有坐朝堂<lb/>
㨿威福種黨與以久其柄而擇之不精慮之不熟其被<lb/>
毒也小則一家大則數族有居端門職華貫挈銓衡以<lb/>
司命天下之士而擇之不精慮之不熟其被毒也小即<lb/>
<pb n="KR4d0132_WYG_030-8b"/>
一邑大則數道海内性命懸執政之手三軍存亡繫大<lb/>
將申令被毒人何止破腦磔胷潰膓出血而已耶甚則<lb/>
虐子孫逺則流數世此而不懟彼又何懟耶擇之不精<lb/>
慮之不熟其毒何止藥而已耶請居士志之亡用懟<lb/>
　　　過李固鄉偶書<lb/>
唐識者為諌大夫諱陽城館為隠君子諱浩然亭孔子<lb/>
賢邾儀父賢紀季賢季子季友故書字而不書名賢公<lb/>
孫公子故書氏而不書字賢宰孔賢司馬司城故書官<lb/>
<pb n="KR4d0132_WYG_030-9a"/>
而不書氏賢夷伯故書諡而不書官夫賢者之名而不<lb/>
諱是天下無可諱者某宦㳺至兹竊念太尉之諱與其<lb/>
邑名同自漢到今千有餘歲學士大夫與夫走卒厮養<lb/>
逮其鄉之人獨不為公避何哉太尉名節耀史牘其忠<lb/>
義度越後世陽嘉初對天子斥阿母訶刺外戚抨屏宦<lb/>
官順沖質不永漢祚三絶䟦扈將軍利在幼弱太尉専<lb/>
欲立清河王正議蹇蹇迄無一人助胡趙媕娿使狂瀾<lb/>
倒飜而羣飛刺天於是國紀斷盡已矣天下事乃有如<lb/>
<pb n="KR4d0132_WYG_030-9b"/>
此者餘訓遺烈至其子復不肯立王而其女又能戒變<lb/>
以逺禍門生故吏亦守義不惑雖千萬世亡進矣噫橋<lb/>
𤣥墓下宜沃酎以過車峴首山中嘗見碑而堕涙終藉<lb/>
當塗之力薄論事以回天庻令行道之人知入門而問<lb/>
諱况如在之靈雖則無求于當世而好古之士或將有<lb/>
感于斯文年月日書<lb/>
　　　書清軒<lb/>
居士之職十九野次治橋梁一日未歸則串腐貫瞪視<lb/>
<pb n="KR4d0132_WYG_030-10a"/>
厮役與之圍坐暮投清軒極有媿色祓除土灰友松隂<lb/>
竹光收召爽觀以求復其清而走傖老婢勃崒問家事<lb/>
新火相交智識不停䧟在險宅為清軒主人得乎哉軒<lb/>
之内無俗書書非俗文其来無俗客客無俗語浪聲潺<lb/>
潺流筦枕間聽之毛寒自然心開後之㳺歌安知不笑<lb/>
居士也㦲居士為清軒主人得乎㦲<lb/>
　　　題瑞花圖<lb/>
李翁既葬其親欲廬墓左或勸以生者待養欲去之重<lb/>
<pb n="KR4d0132_WYG_030-10b"/>
不忍諸弟更進曰任灑掃之役有某職松楸之守有某<lb/>
約翁嵗一再歸古人謂骨肉歸扵土至于魂則無不之<lb/>
也父母天地也何國而不戴履葬之明年載家寓武信<lb/>
行年五十與物俱化四十九年之非與夢俱覺旦旦課<lb/>
妻子女共讀海藏書歌徃佛名字悉有經程翁所僦屋<lb/>
有花竹負幽憂之苦未嘗一俛首擷而玩之㑹有袁老<lb/>
子者過而指示其一駢首並秀蕚中挺出六緑葉色鵝<lb/>
黄類姚家花光彩射人袁以為瑞馳召工圖之翁哀其<lb/>
<pb n="KR4d0132_WYG_030-11a"/>
不得地呈露孤陋無賢東道作賦附翁集中矣草木脆<lb/>
弱旦暮委地惟圖可以傳<lb/>
　　　贈數者羅公弼<lb/>
山鬼知一歲事過此不知也大耳通他心寂然不動則<lb/>
無所通也公弼屈伸數指五行十干引而信之言貴賤<lb/>
夀夭竒中明驗十八九本儒家者流而為隂陽家流以<lb/>
道德性命之學而窮刑名度數自妙而入竅宜其術之<lb/>
髙而取名之多也司馬季主隐扵卜筮君平為人言忠<lb/>
<pb n="KR4d0132_WYG_030-11b"/>
孝以此求公弼則得之矣雕龍譚天其放為幻譎曼倩<lb/>
射覆其餘為詼諧以此方公弼則似之矣請子倒金過<lb/>
而問焉<lb/>
　　　䇿問<lb/>
制而用之謂之法推而行之存乎人有天下者嘗患乎<lb/>
法之不立法立矣又患乎不得其人而行之此後世所<lb/>
以企古人為難又悵治功之邈也皇上攬政六年扵此<lb/>
矣祗循前烈考古建極善者因之弊者革之潤色其已<lb/>
<pb n="KR4d0132_WYG_030-12a"/>
立者創修其未立者播之方册若掲日星則法陶然矣<lb/>
然議者猶以謂實利未加乎民而有徒事虚文之誚今<lb/>
欲有司百執皆純明篤實之士曉然知朝廷立法之意<lb/>
推而行之使斯民均被實利而無徒事虚文之誚將取<lb/>
之以何道試之以何術願詳著之以待上問而發焉<lb/>
</p>
<p>
</p>
  </div>
</body>
</text>
</TEI>
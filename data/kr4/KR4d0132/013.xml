<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻十三</head>
    <p>
<pb n="KR4d0132_WYG_013-1a"/>
欽定四庫全書<lb/>
　跨鼇集巻十三　　　　　　宋　李新　撰<lb/>
　　劄子<lb/>
　　　乞州郡講習五禮新儀劄子<lb/>
臣恭覽五禮新儀制作之妙追蹤三代陛下聖學髙逺<lb/>
以作者之聖詔訓禮局講述裁定典章儀物粲然有文<lb/>
自我作古凡伯夷之所典周禮之所制經而三百曲而<lb/>
三千未若今日焕明詳備者也三代而下寥寥千載禮<lb/>
<pb n="KR4d0132_WYG_013-1b"/>
之廢壊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蕝無據時君未遑講明其失或求諸野腐儒<lb/>
曲學相與辯議幾若聚訟豈特百年而興是有待於至<lb/>
治之世而後可興者也禮書既成頒及天下戴白垂髫<lb/>
喜見太平之盛典臣嘗謂吉凶二禮士民所常用今州<lb/>
郡將新儀指摘出榜書寫墻壁務為推行之迹而茍簡<lb/>
滅裂增損脱漏誦讀不行未越旬時字畫漫滅不可復<lb/>
攻民庶所行既未通知至與新儀違戻或僭或陋實非<lb/>
民庶之過臣欲乞諸州並許公庫鏤板儀曹局以某禮<lb/>
<pb n="KR4d0132_WYG_013-2a"/>
行下屬縣置籍抄録檢示粉壁及察民間所行之禮過<lb/>
與不及州委教授縣則有出身官旦望就學講習新儀<lb/>
監司嵗終保明具奏察其勤弛而加勸懲之如此則上<lb/>
下皆知禮風俗日以厚矣<lb/>
　　　乞遂寧府遇闕守臣以監司兼權劄子<lb/>
臣竊惟遂寧乃陛下龍潛始封逺民厚幸䝉被眷澤敷<lb/>
錫府號遴擇卿士賁以職名優寵長民之寄俾其地侔<lb/>
諸藩之重可謂美矣然時闕守臣即以通判司録曹官<lb/>
<pb n="KR4d0132_WYG_013-2b"/>
權攝王人使命之至頒朔布政之始事體益輕臣欲乞<lb/>
今後遇守臣闕許依梓州瀘州例差監司時暫兼權庶<lb/>
幾國體稍重以副陞賜府號之意<lb/>
　　　乞禁州縣學濫進之弊劄子<lb/>
臣伏覩大觀學令斷自聖裁制為成書頒降郡國知所<lb/>
遵守者累年於兹矣昔游夏不能贊孔子一辭則學令<lb/>
之設詎容擬議者耶自三代已來未有如此之詳且明<lb/>
也如挾書代筆之禁奉行者失於不嚴州學季試已不<lb/>
<pb n="KR4d0132_WYG_013-3a"/>
能杜絶其弊而縣學補試嵗升假手尤甚轉透題目出<lb/>
外終日塊坐撫弄筆硯以待文字之來其間翻録至句<lb/>
語字畫錯謬雖差官監門例不敢搜索稍加誰何則必<lb/>
紛争詬詈公肆抵突傳出送入傍若無人一𨽻名學籍<lb/>
便以保庇門户有繫空名行食身未嘗一躡學圃者有<lb/>
假故逾限已經除籍再託人補試者臣欲乞諸生補試<lb/>
入縣學嵗升入州學許教授當面試經一道試日牒本<lb/>
州有出身官一員監試如文義不通字札不同全然踈繆<lb/>
<pb n="KR4d0132_WYG_013-3b"/>
根究元試之弊則學者知所畏而州縣學無濫進叨冒<lb/>
之人矣<lb/>
　　　乞戒飭郡守勸農不以其實劄子<lb/>
臣竊聞陛下孟春之月親屈玉趾行幸南郊躬耕籍田<lb/>
以先天下行一墢三推之禮舉百年之墜典示萬世之<lb/>
禮容穜稑之種出自深宫鸞輅之音乃光原野父老動<lb/>
色中外懽呼夫以一人之尊而俯為大農之事則勸農<lb/>
之官其將何以順承聖意又聞昔者郡守春秋行縣觀<lb/>
<pb n="KR4d0132_WYG_013-4a"/>
風俗課農桑而暴吏乗時風俗未嘗觀農桑未嘗課千<lb/>
騎五馬重擾屬邑飭厨傳載賓客携妓效東山之遊遊<lb/>
山寺如潘孟陽之作所以先朝廢罷郡守行縣正為此<lb/>
也今雖帯勸農之名而無勸農之實臣欲乞知州每春<lb/>
行縣勸農量帯人從所至不得再宿及取索供帳令人<lb/>
除道約束戒嚴厲色悚動輙受饋送從人丐乞錢物其<lb/>
贓先坐知州不許以失覺察原免則勸農之官知所畏<lb/>
農知所勸嵗約有年此富庶之本原也<lb/>
<pb n="KR4d0132_WYG_013-4b"/>
　　　乞詔州郡置架閣軍器庫劄子<lb/>
臣嘗謂古先聖王於萃聚之時必除戎器戒不虞示有<lb/>
國者不可一日去兵也天下承平日久州郡軍器因循<lb/>
不修治暑月未嘗曝曬兵刃不加淬礪衣甲旗幟破碎<lb/>
斷裂少有鮮明者大率安置不如法蜀地卑濕天多沉<lb/>
隂雨水動經旬月既非髙燥處貯藏則未閲嵗時筋膠<lb/>
解折韋革腐爛絛貫弛絶蹂踐棄擲不可勝數如梓州<lb/>
一路遂寧府叙州有都作院嵗課不少而兩州皆無樓<lb/>
<pb n="KR4d0132_WYG_013-5a"/>
閣架放非惟枉費官物緩急警嚴殊無犀利可用之器<lb/>
誠可慮也臣欲乞諸州府甲仗庫未有樓處並許創置<lb/>
有而隘陋即添展修盖務要收藏軍器可以耐久亦預<lb/>
備之術立武之餘事也<lb/>
　　　乞令部使者薦進人才劄子<lb/>
臣嘗觀皇華遣使之詩而曰周爰咨諏周爰咨謀周爰<lb/>
咨度周爰咨詢且訪問於善為咨所咨必於忠信使事<lb/>
以忠信為本故也咨諸事為諏既諏矣於是謀之既謀<lb/>
<pb n="KR4d0132_WYG_013-5b"/>
矣度其所宜而言之咨度者以義度之也猶以為未也<lb/>
又徧咨而擇所從焉詢者徧咨之也陛下總章問道游<lb/>
心巖廊以天下四方之逺上情有未通於下下情有未<lb/>
能達於上故每道遣亷訪使者二人分詣郡縣觀察風<lb/>
謡廣求民瘼凡享上不䖍犯法干禁雖遐徼異域有寃<lb/>
抑杜塞及吏之暴横得以直通陛下遣使臣所以寵遇<lb/>
者至厚矣臣愚無知叨遇將明之列奔走盡瘁靡敢遑<lb/>
處日夜焦心勞思所以報陛下者無非忠信之事且州<lb/>
<pb n="KR4d0132_WYG_013-6a"/>
郡薦士各有常格而竒才文士素為一路推誠孤寒無<lb/>
援沉於下僚亦有甘自晦縮不求聞知或不遇知巳論<lb/>
篤弗及士安義命莫肯競進藴藉博洽難以自暴臣欲<lb/>
望陛下因其奏計願賜聖訓令廣取時譽以名聞即乞<lb/>
下所部取其文藝考察送學士院詳校有可採者陛下<lb/>
自擢而試之菁莪樂育教養而後用之則真材輩出矣<lb/>
凡使臣巡歴所至許令投獻文字仍不得諷諭州縣沽<lb/>
激薦士之名庶幾上副陛下旁求雋乂之意而萬里之<lb/>
<pb n="KR4d0132_WYG_013-6b"/>
逺無遺賢之嘆天下幸甚<lb/>
　　狀<lb/>
　　　赴慶陽司録先狀<lb/>
家近雲山先占冷族身鄰老澤詎復妙年孤寒伴北陸<lb/>
之冰衰晚薄夕陽之景面顔怖瘧已不入時言語轉喉<lb/>
定多觸諱當處不争之地可蠲無妄之菑投筆何為從<lb/>
戎自樂泛蓮入幕斷無借箸之籌倚馬待文那有愈風<lb/>
之檄况士子發迹何必中州雖名教中人豈無樂地㑹<lb/>
<pb n="KR4d0132_WYG_013-7a"/>
逢儒將久帥西方王粲正欲依劉杜甫初謀造武仍輕<lb/>
萬户逺慕荆州之名安用千金寧得將軍之諾比挐行<lb/>
李漸及部封方將歛板以趨未敢望風而遁揣無他技<lb/>
修賤事於簿書尚有寸心知威名於草木恭惟某官居<lb/>
仁由義濟武以文身賢長城胷次武庫輕裘緩帯氣嘗<lb/>
盖於軍中説禮敦詩威自行於塞外諸將不敢仰視夏<lb/>
人至於祈哀固宜聖慮忘西顧之憂然後皇猷專北庭<lb/>
之舉策名未已孰先再世之功諫草何多本自一家之<lb/>
<pb n="KR4d0132_WYG_013-7b"/>
學某志甘下客心切泰階慕義而來聞道已晚周原膴<lb/>
膴情肯飫於堇荼夏屋渠渠賀已私於燕雀<lb/>
　　　進潼川府修城圖狀<lb/>
臣等恭承政和八年五月日御筆訪問梓州城壁並無<lb/>
樓櫓舍屋官司玩習殊失備禦守臣未欲重行黜責仰<lb/>
本路帥臣差官同本州當職官檢計責立近限修立令<lb/>
轉運司疾速應副財用徽猷閣學士瀘南安撫使臣龎<lb/>
某具畫一聞奏奉聖㫖特差臣盧某臣蒲某充都大提<lb/>
<pb n="KR4d0132_WYG_013-8a"/>
舉修築仍支公使錢一萬貫餘並依奏劄付龎某施行<lb/>
臣等祇奉聖訓即時至梓州㑹議鳩工度材下遂寧府<lb/>
等七州剗刷廂軍止及若干尋於梓州十縣和雇人工<lb/>
若干分城為十大料每一大料分為七小料丈尺不等<lb/>
均定工數興築共役三十五萬二千三百九十六工城<lb/>
周圍長二千六百九十步髙二丈五尺舊基闊狹厚薄<lb/>
不一隨基增築面收一丈一尺為準臣依已得指揮不<lb/>
置馬面外共立敵樓一百六十八座女頭一千六百八<lb/>
<pb n="KR4d0132_WYG_013-8b"/>
十六箇上鑿箭牕連女頭共髙七尺鵲臺髙二尺面闊<lb/>
一尺五寸女頭巾子及肩悉用一寸許石版經乆隔雨<lb/>
水城上砌荷葉渠子流放水若干所入溜瓦槽至捍水<lb/>
臺上以石版砌池子承之再折水之裏壕渠外築䕶險<lb/>
墻敵樓兩傍露地元檢計立瓦屋後來奏乞罷瓦屋又<lb/>
慮夏秋雨水即權以茅苫臣深慮茅苫城上不耐風雨<lb/>
宻近敵樓招引火燭因採石布城面一百七十六處浚<lb/>
水入荷葉渠内委是經久堅固城基脚表裏皆築捍水<lb/>
<pb n="KR4d0132_WYG_013-9a"/>
臺裏臺髙五尺闊三尺外捍水臺髙三尺闊二尺臺下<lb/>
又築裏堤脚面闊八尺髙五尺至八尺隨壕面闊窄淘<lb/>
出土三尺運土出堤外堤上栽栁若干又立敵樓四座<lb/>
於四隅每座二十間别建外門樓四座各七間裏門樓<lb/>
四座各五間於重和元年十月二十四日興役至二年<lb/>
三月初十日畢工樓櫓等並按元豐城隍法式無毫髮<lb/>
差誤潼川地産栢一色以栢木為之臣等叨總役事日<lb/>
夜究心不敢茍簡滅裂今具圖進呈<lb/>
<pb n="KR4d0132_WYG_013-9b"/>
　　　又進修城圖節畧狀<lb/>
潼川府城臣等遵奉御筆修築其城長一千三百四十<lb/>
五丈髙二丈五尺隨舊基增築面狀一丈一尺為準四<lb/>
門各建樓一座每座十間依元奏請不置馬面外立敵<lb/>
樓一百六十八座每座五間立女頭一千六百八十六<lb/>
箇髙五尺鵲臺髙二尺共髙七尺敵樓兩邊城面露地<lb/>
並以石布砌共一百七十六處置荷葉渠子放水并築<lb/>
墻䕶險城表裏皆築捍水䑓城壕舊深丈餘比年山溪<lb/>
<pb n="KR4d0132_WYG_013-10a"/>
水吹沙淤填塞今開淘三尺運土出堤外堤上栽楊栁<lb/>
若干製造並依按元豐城隍法式無毫髮差戾今具圗<lb/>
進呈<lb/>
</p>
<p>
</p>
  </div>
</body>
</text>
</TEI>
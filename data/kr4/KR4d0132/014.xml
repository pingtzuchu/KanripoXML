<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集卷十四</head>
    <p>
<pb n="KR4d0132_WYG_014-1a"/>
欽定四庫全書<lb/>
　跨鼇集卷十四　　　　　　宋　李新　撰<lb/>
　　論<hi>上</hi>
　　　孫武論<lb/>
論有為之君必資乎有為之臣若孫武者可語有為者<lb/>
也觀其斬二隊長之事竊以謂非直嚴號令申約束而<lb/>
已嗟乎無故而斬二婦人此豈足以顯將軍之勇乎武<lb/>
之心其必有説也蓋武始以兵法見固知闔廬可共功<lb/>
<pb n="KR4d0132_WYG_014-1b"/>
名也然武之意豈不以有為之君不患其無志而患物<lb/>
有以昏其志耶今夫天地之間泛然與我同游於造化<lb/>
之表者舉皆物也凡物之有感於外而悦於中者以吾<lb/>
之有吾身故也然來則應之其去則不復挽而留之是<lb/>
萬類交於前者皆可寄所樂於中而無所累焉物之於<lb/>
我適然而已雖盡六合之變洪纎巨細無非可樂也吾<lb/>
何容心哉茍一有所惑而用意於其間則迷於終身專<lb/>
而不解所謂寄其所樂者乃為吾之蔽也且物固未嘗<lb/>
<pb n="KR4d0132_WYG_014-2a"/>
能蔽人也吾蔽之故也煙雲風月之觀固非可取也而<lb/>
山林之士蔽之金玉珠象之獲又非可親也而市賈之<lb/>
人蔽之且二者皆逐其所蔽而不反况夫居人上之位<lb/>
處可致之勢而物之可取可親者茍一惑焉將見其智<lb/>
慮役於所昏而聰明變為聾瞽也如光武創業之始尚<lb/>
且不飲酒况夫物之可取可親者有甚於酒者乎嗚呼<lb/>
女子之禍甚矣使其小惑之耶將見其舉事赴功之際<lb/>
以今日未暇則有明日之期竟不暇焉又不過曰吾苦<lb/>
<pb n="KR4d0132_WYG_014-2b"/>
身焦思以致憂於為民孰若守常無為而自樂吾樂也<lb/>
使其甚惑之耶則將不復念其身與夫大統重器之所<lb/>
責矣小惑之則其志怠甚惑之則其志亂志亂則敗亡<lb/>
隨其後以闔廬之有為而武之心臆度之則亦未憂其<lb/>
遽至於亂也憂其怠而已此武所以絶之於初以激闔<lb/>
廬有為之志也當時假使武抗言直論獻木强之語謂<lb/>
闔廬曰大王必欲用臣顯名於諸侯宜先屏去聲色臣<lb/>
請先斬二寵姬頭以獻然後臣與大王始可以有為於<lb/>
<pb n="KR4d0132_WYG_014-3a"/>
天下如其計之出此不亦太踈乎是可笑其拙也故武<lb/>
所以必假試兵之術為闔廬除其惑志之本也吾嘗意<lb/>
闔廬欲試以婦人而武遂用寵姬為隊長則武之心欲<lb/>
去之明矣何則使深宫驕倨之婦人而忽當三軍號令<lb/>
之責則先知其不如法而固當殺之也豈非武之臨機<lb/>
適變出呉王之不意而能用其智乎雖然后妃姬侍之<lb/>
奉此天子諸侯治内之禮何獨至於闔廬而疑之蓋武<lb/>
亦相其君而後動也今夫妖艷之嬖自非上智鮮能不<lb/>
<pb n="KR4d0132_WYG_014-3b"/>
惑闔廬勇而無斷非剛者也觀其速入郢乆留而不決<lb/>
歸推此考之則其天資勇而無斷固可知也勇則不慮<lb/>
後不斷則牽制於所役盖有是者易為敵之所乗此武所<lb/>
以洞見呉王之為人而斬二姬於進見之初也如曰不<lb/>
然復敢以漢髙祖晉重耳之事明之髙帝起亭長朝夕<lb/>
思奮以取天下重耳以亡公子流落於四方其心固未<lb/>
嘗一日忘晉也然則所謂憂傷感慨之事備嘗之矣然<lb/>
方髙祖之入咸陽則遂無出舍之意當重耳在齊乃曰<lb/>
<pb n="KR4d0132_WYG_014-4a"/>
人生安樂孰知其他以樊噲趙衰之徒皆平生握手之<lb/>
舊其誠之相通又非孫武比也而苦言切諫猶且不從<lb/>
文公至以戈擊咎犯然則武於立談一見之間使其不<lb/>
假試兵之術以誅之而徒事口舌之爭得乎吾未見其<lb/>
有濟也惟髙祖重耳復聽張良咎犯之語然後能為范<lb/>
增之所驚負覊之所畏卒之取天下復晉國惟闔廬悟<lb/>
孫武之能用兵任之不疑卒之破楚國威齊晉由此觀<lb/>
之女色之可戒宜矣嗚呼君側之小人其為禍亦女子<lb/>
<pb n="KR4d0132_WYG_014-4b"/>
之比也有志之士如欲為聖天子掃除小人之惡者吾<lb/>
願以孫武試兵之術告之<lb/>
　　　蕭何論<lb/>
古之君子言必慮其所終行必稽其所弊其故何㢤蓋<lb/>
君子之言載之行事傳之典冊而垂之不朽也言而不<lb/>
慮豈獨無傳㢤百世之下有受其弊者矣蕭何之治未<lb/>
央宫也髙帝以過度罪何何曰天下方未定可因以就<lb/>
宫室且天子以四海為家非壯麗無以重威嗚呼豈其<lb/>
<pb n="KR4d0132_WYG_014-5a"/>
不慮㢤何其失言至於如此也以禮考之天子之制有<lb/>
三朝有九門以考工言夏后氏有世室商人有重屋周<lb/>
人有明堂未央之作立東闕北闕武庫太倉而已於禮<lb/>
未侈也髙帝之意以天下之衆毒於兵戈者乆矣瘡痍<lb/>
者未瘳呻吟者未絶口不欲以土木之功重傷而亟困<lb/>
之也何於此時免冠以謝可也援古以議可也免冠以<lb/>
謝不失為長者而援古以議且足以杜後世之侈心矣<lb/>
奈何區區憂後世之有加耶謂天下方未定可因以就<lb/>
<pb n="KR4d0132_WYG_014-5b"/>
宫室歟則洛邑之營周公為後時矣謂天子以四海為<lb/>
家非壯麗無以重威則宫室之卑夏禹為罪人矣言之<lb/>
謬悠固可知也夫以蕭何倉卒之對一言之失未為大<lb/>
咎然而青龍之間土木並興宫室崇侈民力苦於重傷<lb/>
國用困於不給邇臣之言非獨髙堂隆而已也老臣之<lb/>
言非獨陳羣而已也魏帝之論方有以杜其口而鉗其<lb/>
舌以蕭何之議足以藉口也漢魏之相去數百載矣愚<lb/>
恐至此而何始有以責焉孫盛之論以漢承周秦之弊<lb/>
<pb n="KR4d0132_WYG_014-6a"/>
冝敦簡約之化而何崇尚宫室示侈後嗣此武帝千門<lb/>
萬户所以大興也魏氏之興四海方罹塗毒之苦而述<lb/>
蕭何之過議豈不昧於得失之理㢤若盛者可謂確論<lb/>
矣古者之言以蕭何之佐漢豈不謂忠臣㢤一言之失<lb/>
從而責之則天下無完人矣嗚呼是豈知言者㢤蓋君<lb/>
子不以人廢言亦不以言廢人陽虎之言孟子之所取<lb/>
有為神農之言者孟子之所去去取之間如此而已詩<lb/>
曰白圭之玷尚可磨也斯言之玷不可為也嗚呼豈何<lb/>
<pb n="KR4d0132_WYG_014-6b"/>
之謂㢤<lb/>
　　　韓長孺論<lb/>
士各有才顧所馳如何耳茍目前之利而不顧身後之<lb/>
災盜一時之虛名而不能善始於終非其才所不逮也<lb/>
得君可專而顛倒謬戾並反其宿學評于異世覺其不<lb/>
能用其才則可以俯而弔昔人攷古書至于廢巻而歎<lb/>
愚讀韓長孺傳亦不知涕泗之從出也悲夫士之不能<lb/>
騁其才適至是耶馬遷謂其智足以應近世之變寛足<lb/>
<pb n="KR4d0132_WYG_014-7a"/>
以得人然誠有之大本非公議也長孺嘗受韓子雜説<lb/>
于鄒田生所要之名有辯口者自知其才足以事梁也<lb/>
知其才足以補梁之闕而通使也持忠孝説以彌縫國<lb/>
主之失知其説之不可破也游説親戚骨肉之間知其<lb/>
説易用而易入也田甲之屬畫鄙俚之計辱之甚矣而<lb/>
猶有死灰復燃之語知其才之必得内史也天下豈有<lb/>
無妄之福而詭勝之徒交口借譽事決無成不成則死<lb/>
而長孺比肩其側不為一謀知詭勝必敗也知其才足<lb/>
<pb n="KR4d0132_WYG_014-7b"/>
以死生乎詭勝也丁漢之初匈奴方强驕平城之勝而<lb/>
和親重養其貪故長孺于王恢之議反覆詰難知其匈<lb/>
奴不可以長繩而係也然則謂之智足以應近世之變<lb/>
誠有矣方是時七國已平上向儒術不推轂賢者無以<lb/>
邀四方之譽與之同列如田蚡樂除吏鄭當時推士翟<lb/>
公喜賔客竇嬰進趙綰迎魯申公雖不及用而人多之<lb/>
故長孺舉壺遂臧固庶㡬飫天下之望而免竊位之謗<lb/>
然則謂之寛足以得人誠有之矣其才固可仰而賀者<lb/>
<pb n="KR4d0132_WYG_014-8a"/>
此也若夫馬邑之役自將天子三十萬兵無一騎之得<lb/>
咫尺百里單于之頭已在掌握而乃伸指緩臂使之脱<lb/>
去且諸侯之軍皆屬䕶軍無功而還誰任其責沮前日<lb/>
之議敗今日之幾歸罪王恢不亦寃乎其後罷漁陽之<lb/>
屯謀益踈拙欝欝無聊繼之以死安在其為智耶理固<lb/>
有曲直事固有是非魏其武安廷辨灌夫事天子待長<lb/>
孺一言而决乃至含糊不明首鼠兩端至開蚡以自喜<lb/>
而卒殺二賢二賢之死非蚡殺之蓋長孺殺之一切不<lb/>
<pb n="KR4d0132_WYG_014-8b"/>
足贖矣得百壺遂亦無顔其言安在其為寛然非才之<lb/>
罪也亦非其才有所不逮也長孺固多才特用長孺者<lb/>
非是此固可弔也嘗疑馬遷與壺遂共定漢律遂之所<lb/>
以報長孺者冝無所不至其以情丐于遷者蓋未可知<lb/>
不然何與之或過歟非公義也<lb/>
　　　王允論<lb/>
漢之統誰絶之曰王允絶之也桓靈不綱政敎頺敝人<lb/>
物虛蕩威令日去癏癏幼沖不能作為强明以至於絶<lb/>
<pb n="KR4d0132_WYG_014-9a"/>
厯數有窮天命無常然則曷為罪允曰梁兾䟦扈所以<lb/>
除去一武士力耳大臣陰喝反以資刑餘之人使尸之<lb/>
為己功冀死而閹尹負恃益更暴恣何竇相枕籍血膏<lb/>
市朝上之人既無以籠馭而天下健者惟有董卓卓與<lb/>
袁紹謀誅宦官宦官死而卓愈不可制求去惡疾必以<lb/>
毒藥疾已去而藥之毒亡以解殆卓謂矣允結吕布刺<lb/>
卓復殺蔡邕可謂能謀善斷者矣然直不能謀直不能<lb/>
斷卓之毒與莽齊名而莽文雅過人於是伍孚以力死<lb/>
<pb n="KR4d0132_WYG_014-9b"/>
何顒以憂死張超劉虞以權首罹咎相與謀卓而不勝<lb/>
者多矣允之戮卓不失一卒不折一㦸安可謂之無謀<lb/>
天下賀卓死而蔡邕附卓至為之咎嗟咿喔恨滿大宅<lb/>
背負國家萬萬宜死而猶以續史祈命欲躡蹤司馬作<lb/>
謗書安知其不彌縫卓失而反推異之貶辱漢臣摧抑<lb/>
天統日書月書以欺惑後世允確持之不肯貸安可謂<lb/>
之無斷卓死而涼州之人呼吸變態存亡須臾樞楗闔<lb/>
闢之變正在此時若一失其機則竹破瓦解不可復合<lb/>
<pb n="KR4d0132_WYG_014-10a"/>
茍能諭檄部曲諸為卓詿誤者勿問敢以兵動者族如<lb/>
以雪澆沸利害顯然而允不肯為靳一赦之故使李傕<lb/>
郭汜乘以為亂是一卓死百卓生允不能遏又死之能<lb/>
謀與斷者固如是乎晉已勝楚文公猶有憂色左右曰<lb/>
有喜而憂如有憂而喜乎文公曰得臣猶在困獸猶鬪<lb/>
及楚殺子玉而後喜項籍已亡韓彭既臣妾方内大定<lb/>
田横越在海島勢無能為也而髙祖區區必欲招降之<lb/>
其㫖逺矣傳曰一日縱敵數世之患汜傕雖非子玉田<lb/>
<pb n="KR4d0132_WYG_014-10b"/>
横之比然姦雄之徒日日幸亂而况驅之以為亂允上<lb/>
無以保君而天子適為强臣資下無以庇民而黔首為<lb/>
冦糧長安百雉巷無居人而袁紹曹操爭先挾帝以令<lb/>
諸侯其敝兆於汜傕汜傕之亂誰為之允為之則漢之<lb/>
統允絶之也然則曷為不罪允<lb/>
　　　武侯論<lb/>
嘗怪劉先主以宏深之度推誠得士固曹孫之所不逮<lb/>
方其親屈將軍之貴三顧諸葛亮於草廬之中盡其所<lb/>
<pb n="KR4d0132_WYG_014-11a"/>
欲聞者得臣有如亮當時一國之才無出其右宜其破<lb/>
呉呑魏如唾手之易然而鼎峙六合終其身不能取中<lb/>
原此其故何㢤為之深思逺慮然後如先主之用亮此<lb/>
其所以不可圖天下也蓋嘗聞之論大臣者有二有謀<lb/>
臣有輔臣謀臣以相濟而相資輔臣以相投而相合相<lb/>
濟如天地之升降日月之晝夜布而為雨凝而為霜瑞<lb/>
而為慶雲祥風然後可以成嵗相資如邪溪之鋌赤山<lb/>
之精鑄以火淬以水然後可以刅物燕國之角荆山之<lb/>
<pb n="KR4d0132_WYG_014-11b"/>
幹液以春析以冬然後可以傷人此則為謀臣之效也<lb/>
相投如立乎大澤之陂脰鳴注鳴旁鳴者居其右翼鳴<lb/>
股鳴胷鳴者居其左則不過同於聲相合如植芝於蘭<lb/>
之側則不過同於香和膠於漆之中則不過同於固此<lb/>
則為輔臣之效也創業之君寧無輔臣不可以無謀臣<lb/>
若髙祖之有張子房此所謂謀臣也先主之氣愈沮而<lb/>
愈剛此其與髙祖無異然才髙而慮短志大而機不足<lb/>
機不足則未免於怯慮短則遂至於謀疎孔明雖有為<lb/>
<pb n="KR4d0132_WYG_014-12a"/>
之才然智無子房之竒故善於守正而拙於用權以拙<lb/>
於用權之臣而事慮短機不足之君故可以相合而不<lb/>
可以相濟可以相投而不可以相資也方漢之末曹已<lb/>
據中原孫已守江東先主方為荆州之游客悵然計不<lb/>
知其所從方是時為之始謀者孔明而已漢中巴蜀此<lb/>
髙祖所以因而王天下也足食足兵於西南之隅然後<lb/>
徐起而圖之則其謀固然矣孰謂孔明而不善於守正<lb/>
者乎惟先主之才髙故聽其言而能用惟先主之志大<lb/>
<pb n="KR4d0132_WYG_014-12b"/>
故決行其言而不疑然而不知孱弱之草不依託於盤<lb/>
根髙幹之木則不能伸其身此古今之常理也况先主<lb/>
孤奮於東漢之末欲有為於天下則曹孫之勢最可假<lb/>
以為託惜乎亮之拙於用權而不能借資於人也亮雖<lb/>
知曹公挾天子以令諸侯難與之爭鋒乃欲結好於權<lb/>
以為援而曾不知事呉不若事魏之為利也亮之不知<lb/>
事魏之為利者竊意其心徒以𤣥徳漢室之胄可區區<lb/>
慕湯武之名以正征伐之由而不知湯武之先世惟積<lb/>
<pb n="KR4d0132_WYG_014-13a"/>
徳取信於天下以無心得之此術不可施於漢末離散<lb/>
之際也惟孔明昧其名而失其實此所以不能事魏也<lb/>
惟先主聽用其言復不知審其是非行之不疑亦不能<lb/>
逺觀却顧於成敗未然之際此其慮短機不足致然也<lb/>
然則事魏之䇿奈何噫豈不見孫仲謀之能臣魏背蜀<lb/>
而保其國乎事魏之勢在仲謀可以謀國在備可以取<lb/>
天下仲謀之勢在外備之勢在内而亮卒不之悟也然<lb/>
仲謀雖知所以事魏而不知資魏以事漢至乃奉書稱<lb/>
<pb n="KR4d0132_WYG_014-13b"/>
臣以媚於操此所謂得其一而未得其二者也方操脅<lb/>
帝以制下先主以帝室之英勢有漢蜀武侯曷不為先<lb/>
主謀使盡夫尊事獻帝之禮仍通好於操無暴其罪偽<lb/>
推其勳明告天下曰吾今與孟徳戮力除兇以奉漢宗<lb/>
廟操雖欲不吾從不可得矣吾屈身卑節以奉於操正<lb/>
朔號令以禀於操子女玉帛以歸於操使操欲絶我而<lb/>
不能伐我而不可漢天子將賴我以為固操將若之何<lb/>
於是修仁行義休息衣食乎漢蜀之民捐數十萬金奉<lb/>
<pb n="KR4d0132_WYG_014-14a"/>
口舌之士以乘操猜忌多疑之間踈隔其君臣之歡且<lb/>
吾跡就内附則凡謀皆易行假之數年可以得志是我<lb/>
外無犯漢之名陰有謀魏之實此為蜀之上計也亮既<lb/>
不能出此矣雖外結於權又不能終事之至於失荆州<lb/>
蜀之形勢不具嗟乎使先主曩事魏則豈得有曹仁于<lb/>
禁吕䝉陸遜之徒腹背以困吾雲長乎荆州為蜀之右<lb/>
臂為呉之咽喉為魏之南門魏始得之則以之拒呉而<lb/>
捍蜀蜀中用之則以之控魏而抑呉呉卒奪之則以之<lb/>
<pb n="KR4d0132_WYG_014-14b"/>
扼蜀而塞魏蓋荆州皆三國不可失之地也先主失荆<lb/>
州天下之大勢已去矣由是觀之武侯昔雖有命一上<lb/>
將出軍以向宛洛之策卒不得行所以終其身不能取<lb/>
天下也噫安得謀臣如張良者以佐先主之謀而使亮<lb/>
優處蕭何之任庶乎當其才也人才之難創業守成之<lb/>
君念之哉<lb/>
　　　龎法擬魏臣論<lb/>
愚嘗觀陳夀書以龎統法正擬魏臣至於讀數子之傳<lb/>
<pb n="KR4d0132_WYG_014-15a"/>
而考其行事之迹乃知陳夀之言雖得其一二而猶有<lb/>
未盡也且以龎統之清雅荀彧荀攸之忠正各奮其能<lb/>
而任於一時愚請以智識才略論之法正之竒畫程昱<lb/>
郭嘉之智略規事建議而見信于主愚請以料敵䇿謀<lb/>
論之方龎士元挾知人之鑒而謂陛績顧劭有駑馬駑<lb/>
牛之任荀彧論袁紹之衆而謂其或剛而犯上或專而<lb/>
無謀而太祖嘗以為知人荀攸亦論吕布勇而無謀陳<lb/>
宫有智而遲非藻鑒足以見人之臧否固莫能及此則<lb/>
<pb n="KR4d0132_WYG_014-15b"/>
三子之智識竊相似也統有治中之才而先主之所器<lb/>
彧知軍國之事而太祖嘗與籌至於荀攸則亦有帷幄<lb/>
之謀而太祖見之則以為非常之人茍非宏才足以勝<lb/>
大任亦莫能及此則三子之才略竊相似也若夫法正<lb/>
度劉璋之終不能用鄭度以解先主之憂程昱料孫權<lb/>
之必不能殺劉備以申太祖之戒至于郭嘉則知譚尚<lb/>
必鬪而果有冀州之爭謂胡不設備而卒有大破之變<lb/>
則法正之料敵固足以擬於程郭也正説先主討淵郃<lb/>
<pb n="KR4d0132_WYG_014-16a"/>
而廣拓境土昱說靳允殺汎薿而卒全三城至於郭嘉<lb/>
則臨敵制變達於事情觀太祖急攻吕布而終成大業<lb/>
則法正之䇿謀固足以擬於程郭也嗚呼龎之智識才<lb/>
略固足以擬攸彧而所不及者必以功法之料敵䇿謀<lb/>
固足以擬程郭而所不及者必以節何者君臣之際相<lb/>
遇為難古之人欲行其道而患不得其君既得其君而<lb/>
患不得其時荀逢時以行其道則施設注措而成不世<lb/>
之功易于反掌耳觀二荀之遇太祖也撫寧内外經達<lb/>
<pb n="KR4d0132_WYG_014-16b"/>
權變討袁紹擒吕布二子與有力焉此則時之可行故<lb/>
其功有足稱者矣方龎統為軍師畫三計以說先主其<lb/>
心亦欲致君平難以建萬世之功奈何不數年而為流<lb/>
矢所中則䂓謀建事未及成而亡矣此則不得其時而<lb/>
終其志故其功所以不及荀也且事君量而后入不入<lb/>
而后量昱知劉岱之不可與謀嘉度袁紹之難以共濟<lb/>
於是去而就魏以助太祖則其量君進身去就之節可<lb/>
謂美矣法正入蜀依劉璋不先度其可否而茍容其身<lb/>
<pb n="KR4d0132_WYG_014-17a"/>
至乎志意不得則因張松之説而歸先主反為辭説以<lb/>
勸劉璋之降則反覆之心固非事君之直矣此其節所<lb/>
以不及程郭也噫龎以早死而不得終其志故其功之<lb/>
不足者為可惜法以不能量君進身而反覆其心故其<lb/>
節之不全者為可鄙陳夀不能究其終始而徒以雅好<lb/>
人流與夫著見成敗之類論之烏足以盡人㢤雖然大<lb/>
漢之末民方惟悴于虐政數子之幸逢魏蜀可謂千載<lb/>
之㑹矣不能舉明主於三代之盛而躋民于仁夀之域<lb/>
<pb n="KR4d0132_WYG_014-17b"/>
論其才智䇿謀則可矣言其道則未也<lb/>
　　　鍾㑹論<lb/>
予於鍾㑹伐蜀之事見文王之善用人也蓋㑹之為人<lb/>
有俊邁之機有經營指顧之略而其詭譎變詐亦足以<lb/>
熒惑愚衆傾敗國家而險危夫人然文王委之以西略<lb/>
付之以十萬之衆而曾不為疑者知其足以任之而度<lb/>
其足以制之也今夫烏頭堇蝎藥之至毒足以絶人之<lb/>
喉而潰其五内也然良醫用之以為藥材而能治之於<lb/>
<pb n="KR4d0132_WYG_014-18a"/>
濵死危殆之際者其故何哉以謂病之在顔色者可告<lb/>
而治也在腠理者可養而徐去也而至於腹心之疾膏<lb/>
肓之患則告之為不及養之為不足而非此不可以攻<lb/>
之矣然物之為毒其力足以殺人而亦足以治人非能<lb/>
知其畏惡反忌而有以制之則是速其死而已可以人<lb/>
之性命而嘗試其術哉當㑹之將西也西曹官屬固以<lb/>
為疑而密啟於王矣王卒遣之而為之一笑蓋㑹之才<lb/>
略與其變詐文王固已知之而拳握之中心術之内規<lb/>
<pb n="KR4d0132_WYG_014-18b"/>
摹措置有以逆之矣為㑹計者將何以致其毒哉蓋當<lb/>
是時以劉禪之庸而保區區之蜀謹其邊疆固其守禦<lb/>
撫其民人薄其税歛以倔彊歳月之間為已甚矣而姜<lb/>
維用之以孔明當日之術今年出隴西明年出駱谷又<lb/>
明年出狄道驅其羸亡之餘起其困憊之卒以㓂盜我<lb/>
邊疆䖍劉我民人者未嘗虛日則蜀之疲弊固可知也<lb/>
舉天下之全力而乘其彫䘮之餘不啻如反掌然也而<lb/>
當時之臣猶以為畏豈足與共事哉蓋以其江漢之阻<lb/>
<pb n="KR4d0132_WYG_014-19a"/>
深數十年之為冦而豫怯其形也人心豫怯則智勇俱<lb/>
困智勇俱困則適為敵擒而已此文王所以獨遣鍾㑹<lb/>
歟故官兵一下而劒閣失守劒閣失守而鄧艾之徒足<lb/>
以𢷬其空虛而衝其腹心矣使文王聽邵悌之言而惑<lb/>
議者之過計則蜀無得而可取也㑹無得而可為也烏<lb/>
頭堇蝎力足以生人者亦不足以為藥材矣初夏侯霸<lb/>
之降蜀謂蜀人曰司馬公自作其門耳有鍾士季者管<lb/>
朝政呉蜀之憂也及㑹之有異圖先欲去艾以絶其手<lb/>
<pb n="KR4d0132_WYG_014-19b"/>
足然文王答書以出其不意而㑹亦震懼失其本謀則<lb/>
非㑹不足以定蜀而非文王有不足以用㑹矣愚故曰<lb/>
余於鍾㑹伐蜀之事見文王之善用人也知其足以任<lb/>
之而度其足以制之矣漢王之東非韓信不足以斃楚<lb/>
也雲夢之役非漢王不足以制信也他日間其所長曰<lb/>
陛下不善將兵而善將將此信之所以為陛下擒也嗚<lb/>
呼其猶鍾㑹伐蜀之事哉<lb/>
</p>
<p>
</p>
  </div>
</body>
</text>
</TEI>
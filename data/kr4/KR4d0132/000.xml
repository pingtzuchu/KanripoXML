<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0132_WYG_000-1a"/>
欽定四庫全書　　　　　集部三<lb/>
　提要<lb/>
　　跨鼇集三十巻　　　　别集類二<hi>宋</hi>
　　　　臣等謹案跨鼇集三十巻宋李新撰晁公武<lb/>
　　　　讀書志曰李新字元應仙井人早登進士第<lb/>
　　　　劉涇嘗薦于蘇軾命賦墨竹口占一絶立就<lb/>
　　　　元符末上書奪官謫置遂州流落終身今考<lb/>
　　　　集中上李承㫖書稱某叨冐元祐第弔安康<lb/>
<pb n="KR4d0132_WYG_000-1b"/>
　　　　郡君詞序稱解褐通籍在元祐庚午與公武<lb/>
　　　　早登進士之說合上皇帝萬言書首稱元符<lb/>
　　　　三年五月十一日興元府南鄭縣丞李新云<lb/>
　　　　云上吳户部書稱庚辰之初云云元符紀元<lb/>
　　　　凡三年止于庚辰與公武元符末上書之說<lb/>
　　　　合謝循資啟稱妄投北闕之書久作南冠之<lb/>
　　　　縶與公武謫置之説亦合惟馮隱士碑隂文<lb/>
　　　　稱崇寧二年跨鼇居士以言抵罪覊于武信<lb/>
<pb n="KR4d0132_WYG_000-2a"/>
　　　　遺愛堂記亦稱崇寧初入遂寧境則其謫置<lb/>
　　　　在上書後三年又與馮德夫手簡稱歸來山<lb/>
　　　　谷㡬半歲時時掖老母登髙指烟雲明滅處<lb/>
　　　　正前日覊管所則未嘗終于謫置再與瀘南<lb/>
　　　　安撫手簡稱祗役新疆茍攝支邑上鄭樞相<lb/>
　　　　書稱陸沉州縣三十許年始以城役改官其<lb/>
　　　　他轉資到任諸謝啟雖不能定在何時而更<lb/>
　　　　生閣記稱宣和癸卯八月誤恩貳郡復有謝<lb/>
<pb n="KR4d0132_WYG_000-2b"/>
　　　　茂州到任啟正在是歲則新斥廢以後仍官<lb/>
　　　　至丞倅亦未嘗流落終身均與公武所記不<lb/>
　　　　合豈宋人重内而輕外不挂朝籍即謂之流<lb/>
　　　　落耶新受知蘇軾初自附于元祐之局故其<lb/>
　　　　所上書詞極切直然一經挫折即頓改初心<lb/>
　　　　作三瑞堂記以頌蔡京上王右丞書以頌王<lb/>
　　　　安石上吳户部書至自咎前日所言得疾迷<lb/>
　　　　罔謂白為黑其操守殊不足道且所作韓長<lb/>
<pb n="KR4d0132_WYG_000-3a"/>
　　　　孺論譏其馬邑之役沮前日之議敗今日之<lb/>
　　　　功所以隂解滅遼之失也作武侯論謂其當<lb/>
　　　　結魏以圖存所以隂解和金之辱也無非趨<lb/>
　　　　附新局以冀遷除公武但記其上書得罪而<lb/>
　　　　不詳其後事亦未免考之未審也惟其詩氣<lb/>
　　　　格開朗無南渡後啁哳之音其文序記諸篇<lb/>
　　　　忽俳忽散雖似不合格而他作亦多俊邁可<lb/>
　　　　誦在北宋末年可以稱一作者固不必定以<lb/>
<pb n="KR4d0132_WYG_000-3b"/>
　　　　其人廢之矣集本五十巻今散見永樂大典<lb/>
　　　　者裒合編次尚得三十巻集中更生閣記述<lb/>
　　　　政和丁酉勦茂州叛羗旺烈事所述宋兵怯<lb/>
　　　　弱之狀殆可笑噱核其地理即今之金川土<lb/>
　　　　司而諸書言蜀事者未嘗舉是篇則是集亦<lb/>
　　　　罕覯之笈矣乾隆四十六年九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集卷二十八</head>
    <p>
<pb n="KR4d0132_WYG_028-1a"/>
欽定四庫全書<lb/>
　跨鼇集卷二十八　　　　　宋　李新　撰<lb/>
　　祭文<lb/>
　　　開穴祭北斗文<lb/>
竊惟相視宅兆制昉周官若堂若斧之封必慎視厥隂<lb/>
陽非求利益祈魂魄之安寜也人子臨親䘮敢不自盡<lb/>
某躬走萬山還至西郛渴甚下取水飲見馬鞍西丘有<lb/>
佳氣象躊躇四顧探腰間霹靂木以定四維遂卜西丘<lb/>
<pb n="KR4d0132_WYG_028-1b"/>
正兑當酉屬辛畚土為宅將奉亡父母以歸藏地理家<lb/>
相眂咸言吉用之不疑土脉赩紫膏潤如截肪水逶迤<lb/>
由戍入已蜿蜿出巽兑山之狀如偃月若身運兩臂左<lb/>
至艮右至巽皆㧞起相望是輔弼生于母曜分為福禄<lb/>
巨門貪狼森為旂門如飛暈如老蛟猛兕蹲伏而驤其<lb/>
首巨鼇屭贔夭矯欲戴仙山以遊艮之一土巽之一木<lb/>
生氣遝遝無有窮盡乾坎不見山而坤離無山前列几<lb/>
案面面有朝揖甲乙二山葱蒨明秀拱立扶衛而卯山<lb/>
<pb n="KR4d0132_WYG_028-2a"/>
居中祗肅俛首以聽命於兊寳曜光於武曲積翠化為<lb/>
金龍吉遝四臨無一芒之燭火一涓滴之游魂明堂平<lb/>
治空曠崦嶮隱車馬萬牛卧服有處所或曰是生公輔<lb/>
某曰瓦棺石槨幸不潛於地下土宫泉䑓神安遊乎其<lb/>
中過此不知也又曰西来之崗謂後無擁從東南少闕<lb/>
則不利長子某曰蹇陋寒乞身已爾福及昆弟又何悲<lb/>
耶叔子折臂誰測其方来彦洪含笑不疑於遂事今以<lb/>
某月某日塹地謹用祭法謝北斗惟三辰垂祐山川原<lb/>
<pb n="KR4d0132_WYG_028-2b"/>
隰林木泉石之神安静勿怖懽樂以相予事<lb/>
　　　代遂寧知府到任謁廟文<lb/>
惟神垂祀千禩廸禱一方風馬雲車昭格上下某祗承<lb/>
明命俯守兹土㡬與神共治祗謁云始罔敢徼福十日<lb/>
五日一風一雨疫癘不作嵗約有年相春䑓之熈迎化<lb/>
日之長職神之功郡刺史賴焉<lb/>
　　　又築城告諸廟文<lb/>
梓城嵗乆弗治摧圮十七八風雨剥蝕斷裂坍隕樓櫓<lb/>
<pb n="KR4d0132_WYG_028-3a"/>
飛觀在者無㡬皇帝命某等統其事築而新之某等祗<lb/>
奉聖訓經營卜度夙夜趨赴靡敢怠遑分職率屬凡四<lb/>
十員興徒三千封土構木雷聲而雲屯欲不日成之得<lb/>
以緒狀聞于上惟神安静勿擾無出其靈響開日景之<lb/>
晏温俾無鳴條破塊之虞以相我後事<lb/>
　　　寒時漏澤齋醮文<lb/>
發政施仁春回萬里掩骨埋胔澤及九泉仰慿慈氏之<lb/>
秘文廣濟夜䑓之幽魄永以為報死而有知伏願卜世<lb/>
<pb n="KR4d0132_WYG_028-3b"/>
卜年等天皇之百萬千嵗允文允武小姬周之三十六<lb/>
王然後旁及無垠上窮有頂含情水陸俱獲圓通<lb/>
　　　禜祭文<lb/>
嵗月日辰具位某謹遣某官修禜禮致祭於城之北門<lb/>
自甲子日以至於今凡我邦人病雨之淫后土莫乾天<lb/>
多沉隂蛙生於竈鸛鳴於野凡我邦境大田多稼河渚<lb/>
涯間不辨牛馬害於粢盛守吏之憂凡我四郊嵗約有<lb/>
秋將誰咎焉元冥是尤漢山歛雲漢水藏蜧召我羲公<lb/>
<pb n="KR4d0132_WYG_028-4a"/>
徐馭其轡有脯在頭有醑在瓢出此隂氣令不崇朝<lb/>
　　　謝雨文<lb/>
去嵗淫雨害穀而秋亡所歛故自春徂夏物價軒涌迨<lb/>
今不少低某来牧兹土適丁是時風俗病憊生意蕭然<lb/>
惟祈有年以與之休息此長民者之心夙夜拳拳無以<lb/>
昜此不欺於上下神祗四境之内田稼秀實比愆時雨<lb/>
用是干神聽既獲賜矣則守吏曷敢忘報<lb/>
　　　求晴文<lb/>
<pb n="KR4d0132_WYG_028-4b"/>
天作淫雨害我田穉彌一再旬麥禾盡偃農不得事鬼<lb/>
不食新商旅不行蛙生竈户宫架以炊守吏失徳播菑<lb/>
千里日夜祗惕靡神不宗維神國中之望慘舒隂陽妙<lb/>
萬物而為言裂屏翳之旗拆元冥之車械北澤之虹扶<lb/>
咸池之日散積隂以為龢反凶為豐守吏具三牲之力<lb/>
蠲日以謝神俯聽之無忽<lb/>
　　　祭龍洞神文<lb/>
年月日具位謹遣某官致祭於雞翁山洞龍神之靈因<lb/>
<pb n="KR4d0132_WYG_028-5a"/>
為詞以祝之曰天子有命俾守兹土誠憂而懼我旌既<lb/>
彤我車既攻我来自東造國之境徴民之病將以自警<lb/>
日乆不雨旱魃流災始惕其来不雨伊何亢陽斯赫誰<lb/>
佩其責有山嶷嶷有石離離有神司之磨崖千尺下倒<lb/>
蒼壁山鬼窮役洞呀無垠幽隂悽辛龍潛其神夙與神<lb/>
語十日而雨神不我拒豐隆揚旗元冥鞭螭雨彼公田<lb/>
遂及我私徐州刺史有百里嵩傳車所經零雨濛濛開<lb/>
元御史有顔清臣奉使而雨讙生郡人繄神之惠浹沐<lb/>
<pb n="KR4d0132_WYG_028-5b"/>
千里守吏有慚無以堪此嵗決有年下民熈熈龍耶神<lb/>
耶神耶龍耶何以報之<lb/>
　　　祭年先生文<lb/>
紹聖元年十二月三日三隔山下舉塟故北海先生三<lb/>
九丈輼車肅駕之前日門生蜀州江原縣尉李某敬遣<lb/>
人致祭於先生之靈因為詞以弔之曰惟公之賢其惟<lb/>
鬼知末路悠悠有生奚為天之未䘮道之將行庶㡬斯<lb/>
文警我後生方時妙齡登髙能賦説詩解頥亹亹到古<lb/>
<pb n="KR4d0132_WYG_028-6a"/>
觀眉宇間月露孤爽四圍溘埃不入方丈遇不當意虎<lb/>
兕其氣自然俗物稍稍引避煙死曲突凝甑飛塵我知<lb/>
我公曾不病貧餽見百鎰心焉鶺鴒我知我公非私其<lb/>
身公之文章鳳之羽翰公之孝友為芷為蘭蘭陵有書<lb/>
未得其傳汾陽有琴或絶其絃已而已而予未能無怨<lb/>
乎天者耶恭維尚饗<lb/>
　　　祭宋夫人文<lb/>
惟靈月窟之遊星橋之歸回風雲旗去將何之昔立厥<lb/>
<pb n="KR4d0132_WYG_028-6b"/>
配有美一人登髙能賦擲地有聲言念君子温其如玉<lb/>
叅仙客以登瀛繼相如而諭蜀龍生龍子鳳生鳳雛板<lb/>
輿周流越王故君采石青煙碧梧疎雨魂兮不来徃朝<lb/>
帝所悵香軿之縹緲指閬苑以容與彼美人兮驂青鸞<lb/>
而延竚尚饗<lb/>
　　哀詞<lb/>
　　　弔安康郡君詞<hi>并序</hi>
元祐己巳某識周彦於魚鳬市門語乆意合明年春周<lb/>
<pb n="KR4d0132_WYG_028-7a"/>
彦具書幣来致某欲以文相㑹館某於華蕚周彦昆季<lb/>
才器行實邁世逺甚友某則屈則辱安康君與周彦商<lb/>
彦㡬以某為兄子數旦旦禮遇有加是年秋某以書貢<lb/>
春解褐衣通籍士部今二十三年矣一飯之恩某拳拳<lb/>
不忘况厚於此者政和癸巳八月庚申周彦商彦奉安<lb/>
康君祔朝奉公以塟行李来告道逺後期某伏在苫塊<lb/>
不獲挽輬車雜吹簫歌士之役臨窀穸一慟而訣癯毁<lb/>
抱恨因為楚詞以弔其詞曰粤吾浮海右以歸兮遴𢎞<lb/>
<pb n="KR4d0132_WYG_028-7b"/>
夥以宅身酷疾下流兮絶頑譎而匪隣決雲迎日兮徜<lb/>
徉乎中野鳳凰廻翔兮鄙叢欒而莫下排閶闔兮吾有<lb/>
待而與俱世無知兮暱忠智以為愚倬安康之五圃兮<lb/>
植連璧以騰光亶緹襲之重緻兮猶韞櫝而厚藏追琢<lb/>
成章兮可禮乎帝鬼欲賞題而稱呼之必聨燕趙與韓<lb/>
魏蹇昔載司南之車兮以荆和而驂轡疑安康而矚觀<lb/>
焉卒驚異而立志匹夫懷之者雖亡辜而棄市爰珍物<lb/>
之震動兮不可掩也已彼銀潢之疏派兮貫軒轅之上<lb/>
<pb n="KR4d0132_WYG_028-8a"/>
流窮崑崙而適通兮墮機石於塵溝探金穴以佚生兮<lb/>
幸侈足而焉求監許史之前轍兮鞭中服以增羞從夫<lb/>
子以徐騁兮駕徳義以為馬願西南之足樂兮何必懐<lb/>
此都也信婞直以上達兮廼種蘭而當戸夫子終蹈危<lb/>
機兮亦捐甘而攻苦履世路之多跲兮悲滓穢之霑綸<lb/>
俯清流以濯澣兮處無争於谿山既一視而均仁兮忽<lb/>
忘言夫乆假約白首以同歸兮倐夫子之先謝焫薰劑<lb/>
以抒誠兮屹南山而詎移眂靈幰如有見兮亦恍惚而<lb/>
<pb n="KR4d0132_WYG_028-8b"/>
聆之矧有子而堪負兮將並頴而芾林竟復好爵於昌<lb/>
明兮伸憤魄於重隂事夫子而無怍兮下報於九泉命<lb/>
豐隆扶轂兮歘追遊於列僊夕觴於瑰宫兮竚萬舞於<lb/>
鈞天瞰震旦之䝉囂兮一揚蓬而百年念函鼎之烹潔<lb/>
兮蹇嘗价於上賓佩珪母之清鑒兮慁促母之籲貧俛<lb/>
哭於水衡兮攬風木而歔欷嗟前觴不同兮邇又絶於<lb/>
地維竭涕泗而亡已兮河如帶而海暴倪自今侣王孫<lb/>
兮與無窮之至悲者也<lb/>
<pb n="KR4d0132_WYG_028-9a"/>
　　贊<lb/>
　　　亡室王夫人真贊<lb/>
夫人姓王名蘭字友芝一年三百六十日病一日不病<lb/>
即清齋事金僊愈於事鬼讀其書不知其已賢哉若人<lb/>
今已矣<lb/>
</p>
<p>
</p>
  </div>
</body>
</text>
</TEI>
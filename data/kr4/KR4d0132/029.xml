<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集卷二十九</head>
    <p>
<pb n="KR4d0132_WYG_029-1a"/>
欽定四庫全書<lb/>
　跨鼇集卷二十九　　　　宋　李新　撰<lb/>
　　碑文<lb/>
　　　永懐廟磨崖碑<lb/>
鄉之貢士王由與予弟斤薦以書来言朱使君東漢時<lb/>
人為巴郡守隱唱車山死千餘年矣今初遭堯仁漏無<lb/>
垠之澤覃及人鬼因民之心號祠永懐神既拜賜榮耀<lb/>
而又祠貌更新非夙昔比惟是古史亡傳後人無文獨<lb/>
<pb n="KR4d0132_WYG_029-1b"/>
貞元之十四年平泉令王寛記修祠之因逆數甲子三<lb/>
百十七年矣其語平平願得數字大書深鑱為耐乆事<lb/>
由等磨崖以待某諾之五年多難不果念昔未仕時一<lb/>
再禮神神祠居山巔巨石磈礌若屋若潮若鯨鯢若兩<lb/>
觀木老地秀氣象悽清過者畢肅雖暑而寒仁壽廣都<lb/>
平泉三邑之人趨祠下道里適均四方牲牢曰至伐鼓<lb/>
坎坎而三邑之奉居多使君庇䕶亦私仁厚於三邑之<lb/>
人蓋雨暘時若時蟲不犯稼癘不入境無天灾屢豐年<lb/>
<pb n="KR4d0132_WYG_029-2a"/>
然後三邑之人得以富得以壽得以康寧春秋答神惟<lb/>
恐粢盛不㓗羊豕不腯幣帛不腆神弗肯燕享嵗復迎<lb/>
神幸其邑旌旗亘野簫吹鉦鼓沸路雲竿角觚魚龍曼<lb/>
衍之戯雜陳於前比其送如初或時雷殷殷起巖竇少<lb/>
女習習生木杪雲駸駸出殿㘭人以是知飛亷為之清<lb/>
塵冥師為之灑道矣風馬龍軿戒嚴以發也三邑之人<lb/>
歌舞歡呼對神之休祭已合社飲福受胙以去予嘗謂<lb/>
人曰使君為巴中守時未必有此樂也昔人事之未必<lb/>
<pb n="KR4d0132_WYG_029-2b"/>
如此之盛也蜀自𤣥徳仲雋割據南蠻侵擾崔旰郭英<lb/>
乂劉闢陳敬暄等縱放王衍孟知祥僭偽兵火蕭條當<lb/>
時靈塲飢鼯晝出宫寢欹仆草封重䑓雨剥像偶巫覡<lb/>
守者有菜色敢問使君丁兹時意味與今日孰愈治世<lb/>
典章固已詳備化國日晷由来舒長神其率萬靈扶掖<lb/>
宗社以億萬斯年隂報天子則神長有此樂也年月日<lb/>
記<lb/>
　　　馮隱士碑隂文<lb/>
<pb n="KR4d0132_WYG_029-3a"/>
崇寧二年跨鼇居士以言抵辠覊於武信十一月癸未<lb/>
舍館主人延之上座顧右廡仆古碣字泜隕不可究訊<lb/>
其端主人曰昔我先公與皇妣趙厝于妙䑓之野凡六<lb/>
百有七十甲子其季於今三之一也我先祖先君以時<lb/>
灑掃祭祀無廢日者鄰好不睦乃貪我疆土削我阜城<lb/>
使我先公皇妣不獲安其宅兆我是以疢心恫首而又<lb/>
夷我封樹斷我龜趺我是興虞芮之争以大復圮址庶<lb/>
㡬徼福於先公皇妣今天誘其𠂻君辱在敝邑俾墜緒<lb/>
<pb n="KR4d0132_WYG_029-3b"/>
有紀泐石有章我先公皇妣之迹不泯以享食兹土君<lb/>
之惠也敢不以聞亦惟君圖之居士指妙臺以應之曰<lb/>
自有天地便有此山世代變昜如更旦暮英靈磨滅如<lb/>
螢腐而此山嶄嶄不損一塵惟種徳於人所不知見垂<lb/>
澤於不斬流善於無窮之源故其後必大乃能與此山<lb/>
争雄噫泉下古人亦已邈矣其行已予不敢以此筆誣<lb/>
也馮氏出畢公髙之後在武信為著姓子姓子孫蕃縵<lb/>
不可盡書予今所目名令宣者盖四世孫珪一流五世<lb/>
<pb n="KR4d0132_WYG_029-4a"/>
孫天寵一流六世孫前所謂舍館主人者也予酌諸馮<lb/>
氏方熾而未艾其在武信者散處四境而北郭為多第<lb/>
舍聨亘橚矗若官寺嵗賦肩封君而子弟居養未始有<lb/>
客氣父兄相視如醍醐酥酪然鄉里稱善人以此考泉<lb/>
下古人足矣昔云必百祀是中可見也至欲使牛羊勿<lb/>
踐一蘤斤斧不樵一木盜不取一坏土不乏人焉其誰<lb/>
敢欺妄意他日有過者必指而相告曰此大馮君諱延<lb/>
錫之墓其碑隂有跨鼇居士李某之文<lb/>
<pb n="KR4d0132_WYG_029-4b"/>
　　墓誌<lb/>
　　　馮君貺墓表銘<lb/>
君諱玠字君貺其先畢萬之後子孫食采馮鄉因以為<lb/>
氏世居信都長樂遭時亂離謂三蜀可以偷安而遂之<lb/>
士風尤端慤用禮因卜而家自唐到今㡬十世矣曾祖<lb/>
祖父俱不仕君昆弟五人守法度無可訾者余来遂諸<lb/>
人好事時時觸爵羅肯與辠人遊唯不及識君問其兄<lb/>
曰其為人不如吾亡弟君貺問其弟則曰某自知不逮<lb/>
<pb n="KR4d0132_WYG_029-5a"/>
吾亡兄君貺然則何賢乎君貺蓋馮氏稱髙貲而君貺<lb/>
亷於財冨流寡趣尚而君貺厚於義元祐初君母令狐<lb/>
夫人老且疾君問醫嘗藥未始見隋容既即世哀毁制<lb/>
行葬畢兄弟約曰我等創鉅少殞父天而令狐夫人孤<lb/>
苦立門户目營指聚垂二十年生事日贏有金一阜有<lb/>
土一雷今室無空虚穉息如管取婦異姓駢首囁嚅口<lb/>
衆難調脱有么麽離間患在後日盍求便安各營一丘<lb/>
以老於是辨田宅媺惡區寳貨器服為俾一人從旁典<lb/>
<pb n="KR4d0132_WYG_029-5b"/>
籌既探所得則帖息不復議君貺笑曰籌所以息争端<lb/>
吾兄弟何争楚人亡弓楚人得之用是已鑿渾沌矣或<lb/>
曰業已爾君憺然其間後鄉里教子弟必曰馮氏一門<lb/>
塤箎曷不取法君喜儲書自為兒時已喜賓客他日築<lb/>
館治花木客至飲以醇酒以家事屬其偶劉一不問儀<lb/>
觀雖胖偉而几案蕭蕭無一塵與人交有初終同舍生<lb/>
相繼入仕君方礪毛錐行且決科而以崇寧三年二月<lb/>
得疾卒年三十六四年月日𦵏於某所娶劉氏生四子<lb/>
<pb n="KR4d0132_WYG_029-6a"/>
曰徳棻徳輝徳剛徳新君之婦弟子常一日挈徳棻来<lb/>
乞文以誌墓如君貺之賢我知之矣死而不亡者壽也<lb/>
因系之以銘詩云當門蘭昜以殘城頭草霜亦早故君<lb/>
嶷嶷馬糞烏衣問馮之賢誰白其眉連珠兄弟礲砆表<lb/>
玉其中有人生芻一束卜宅西山見葱蘢之佳氣得此<lb/>
銘詩可含笑而入地<lb/>
　　　丁夫人墓誌銘<lb/>
丁夫人蜀州晉原人曾祖延緒祖允懐父宗道皆不仕<lb/>
<pb n="KR4d0132_WYG_029-6b"/>
母顔氏夫人既笄嫁同郡唐公翊唐氏食口衆夫人烈<lb/>
烈有標度不可親疎公翊儒者挾方書能起危殆户外<lb/>
之足常滿世間俗醫務肥其室治貴人疾如治其父母<lb/>
用意益精審由貴人金多治富家疾當吐反下延其苦<lb/>
使呼天乞救富家大概吝嗇不如是不肯輸財俗醫貪<lb/>
婪非止一身出門赴召而妻兒婢子已斟探所得至某<lb/>
州切儲某物某縣輦某物歸曷嘗不然公翊喜風誼恥<lb/>
言錢而夫人又樂於予寒士之失謀者多至其家公翊<lb/>
<pb n="KR4d0132_WYG_029-7a"/>
坐堂上招客夫人韋褠半臂入竈下操刀問㡬何自設<lb/>
食徃徃舉前筯客才定未始厭公翊介然有古俠氣遇<lb/>
不當輙瞋目恚恨夫人濟之以寛故親友與其厮役皆<lb/>
憚公翊而徳夫人紹聖元年八月十四日卒年五十一<lb/>
生三子男環取楊氏女二人長適胡熈運次尚幼夫人<lb/>
卒之日貧人之婦来弔者且百數哭之慟曰夫人死誰<lb/>
肯念我我輩即死年月日塟於晋原縣承惠鄉某里袝<lb/>
先塋之側環從某遊悲涕求銘辭不獲銘曰審如是仁<lb/>
<pb n="KR4d0132_WYG_029-7b"/>
婦貧益親審如是義客遊自至賢乎哉豈不謂賢也哉<lb/>
　　　任隱君墓表銘<lb/>
隱君任某字某遂之小谿人曾祖祖父皆韜翳於徳亡<lb/>
肯出仕者君性安静静而介介而通通而明明而復晦<lb/>
自髧髦總角時不雜諸兒狎弄挾書趨堂皇閴寂處習<lb/>
誦三四過畧通大義又昜他書頗渉獵經傳班班知頭<lb/>
足尤嗜黄老招致方士自熊經烏伸鸞舞龜息盡通其<lb/>
術未嘗衒試於人曰吾自以游戯三尸耳肆意杯酒引<lb/>
<pb n="KR4d0132_WYG_029-8a"/>
滿無量其醉竟日或三數日日或一食或數日不食家<lb/>
釀竭亦踰月不問坐一榻四十年不昜生事不知有無<lb/>
娶劉氏先君五年卒劉賢明有聲主祭祀賓客區理内<lb/>
外攻苦齧淡舉桉相舂不以針芒事拂君故君得以簡<lb/>
放為承平散人正古貞耀之流也君一子鉞兩舉進士<lb/>
文學行義每每得第一推稱二女長適石從聖次適馮<lb/>
世南孫男三君卒於大觀三年二月塟以四年閏八月<lb/>
墓在歸善鄉姚興旁之西予嘗論處朝廷昜處鄉黨難<lb/>
<pb n="KR4d0132_WYG_029-8b"/>
使鄉黨稱為善人尤難故孔子曰恂恂似不能言又曰<lb/>
善人吾不得而見矣得見有恒者斯可矣如隠君所謂<lb/>
有恒者也自少至老老至死不變其趨向大與世俗人<lb/>
逺異昔公牛哀病化為虎搏其兄而食之曩人也今虎<lb/>
也形與心俱化故不知有兄弟季孫揚病目以㦸摘其<lb/>
子中其父曩明也今盲矣無所識見故不能辨父子今<lb/>
為儒冠動小利害之前自蹈茍且不廉之地愈於公牛<lb/>
哀季孫揚盖不恒其所守者然也出入視隱君能無愧<lb/>
<pb n="KR4d0132_WYG_029-9a"/>
乎鉞以叔和之狀来求銘叔和子端確誠信人也句語<lb/>
有法不可增損予附之以銘云生者自生化者自化裘<lb/>
而冬葛而夏不尸於棺不騎箕尾神竒則遊隂魂則止<lb/>
樛然之几一世之安乎庶㡬相遇於䝉穀乎曰不也巋<lb/>
然之墳千載之歸乎求之於天則真也於䝉穀則妄也<lb/>
　　　李君墓誌銘<lb/>
李知新字温卿仙井人曾祖某祖某父某皆晦迹不仕<lb/>
娶某氏生子楙公年若干以某年月日卒楙舉其䘮以<lb/>
<pb n="KR4d0132_WYG_029-9b"/>
某年月日塟於某所温卿初遊鄉校頗有推稱朝廷初<lb/>
革詞賦以經術造士温卿一再舉不利志鬱鬱不樂兄<lb/>
弟五人相繼淪亡垂白之親意尤不堪也温卿出身獨<lb/>
任家政積錢如阜麓賙鄉閭之貧乏者資親族之亡所<lb/>
依棲者無有怠意人多義之温卿於予為袒免之兄而<lb/>
予事之如親兄温卿視予猶弟而愈於同腹出之弟其<lb/>
居近市有問其價茫不知曰物之不一物之情也世榷<lb/>
鹽泉問其入笑而後答曰利之所在人争取之以去矣<lb/>
<pb n="KR4d0132_WYG_029-10a"/>
予丁先承事䘮謝賓客遊譚子皮故隱讀道佛書安静<lb/>
虚簡以延一呼之氣他非予所知也嘗遣子從予游戒<lb/>
之曰若叔之才吾不能量汝謹事之必有以發汝之䝉<lb/>
也鄉之人不知予與温卿善而温卿之賢鄉之人又未<lb/>
必能盡知之則其知温卿者誠不若予之深也推財樂<lb/>
施敦親好義此居鄉黨之常而其不常有於鄉黨者盖<lb/>
孔子所謂善人吾不得而見之而得見有恒者是矣予<lb/>
於温卿又何必細舉而書之予来濮陽聞公之䘮恨不<lb/>
<pb n="KR4d0132_WYG_029-10b"/>
能弔今董役梓城方困板築之事楙走二耕夫来以𦵏<lb/>
期請且丐予誌其墓義不可辭故為之銘銘曰天設鼎<lb/>
嵎立足泉生鹹地穴腹居其中食公餗<lb/>
　　　任夫人墓誌銘<lb/>
夫人任氏遂寧縣人也某之子某之孫某之曾孫其系<lb/>
出詳明有任氏家牒在夫人生長冨家得全沖和故姁<lb/>
媞静温而性天虚明肝肺玲瓏八聰四達名物應事機<lb/>
鋩銛利不待倒囊發智髙出老師辯士右父母愛之為<lb/>
<pb n="KR4d0132_WYG_029-11a"/>
擇嘉匹年二十五乃以歸令狐府君某字某者既謝姆<lb/>
傅車至門扶玉笄葳蕤黄金歩揺飛翰之冠光彩照人<lb/>
閭里盡傾造廟致拜舅姑禮成更衣不復事熏染絶去<lb/>
鉛膏如懸黎火齊不受垢衊旦起問安堂上上餔飲舉<lb/>
杯桉等眉不聞跕跕履聲守禮防恭甚舅姑歎息曰天<lb/>
錫我孝婦持令狐氏生計金錢出入若有司存賦田别<lb/>
上下壤豆鍾釡龠升降取予無一芒偏重雖年侵政荒<lb/>
而令狐家氓𨽻無有逋逃者皆夫人平時有以存撫之<lb/>
<pb n="KR4d0132_WYG_029-11b"/>
過厚也元符己卯間再出粟賑饑儲食餓殍待健而遣<lb/>
今厮役傖奴班班是前日道傍棄兒其慈仁恤物類如<lb/>
此令狐君晩嵗治䑓榭日延賢賔客飲以醇酒烹薌擊<lb/>
鮮不厭乆慁夫人韝臂短襦俛首探右飪和鼎鎘機砧<lb/>
□然而四座食指更動母楊齒髙夫人嵗五六歸寧楊<lb/>
年九十餘立侍其側女母俱垂白迨楊死哭之慟或慰<lb/>
勉之曰世固有母那得長日許壽者既化則已無重自<lb/>
苦夫人曰吾覺母老慕之猶有童心吾哀至深不知㡬<lb/>
<pb n="KR4d0132_WYG_029-12a"/>
何時而有詣極也長子昞秀發有清才遊學石室遂客<lb/>
死夫人念之竟成疾至政和二年五月初吉盥手誦佛<lb/>
書暮若假寐焉而卒年六十七生三男子昞先夫人十<lb/>
四年卒暎曄皆俊造士也女適進士任紹孫男三朴松<lb/>
卓二子奉夫人以三年十二月日𦵏於某所暎最善某<lb/>
来乞銘且慟使世人考第愚直某當在第一書夫人之<lb/>
行底實無所䛕矣其生者不必某具書之也銘曰<lb/>
言采其芝蘼蕪蔽山終朝亡芝挾筥而還靈承夫人可<lb/>
<pb n="KR4d0132_WYG_029-12b"/>
代芝萬宗族稱孝俗厲以勸佩冠陸離禮成無虧玉匪<lb/>
待瑑藻藉何為假而食天脫而溝瘠以任為名義死不<lb/>
昜客至如雲日當擊鮮豆觴腆潔君亦粲然曩王譽兒<lb/>
夜光失一生者幸賢尚爾連璧陵痩谷肥斯銘永乆下<lb/>
車式之墓在原後<lb/>
　　　郭孺人墓誌銘<lb/>
宋子固妻故屯田員外郎郭敏通女為郭氏女二十三<lb/>
年為宋氏婦二十二年至紹聖改元七月十五日卒以<lb/>
<pb n="KR4d0132_WYG_029-13a"/>
十月二日𦵏于依政縣昇平鄉懐恭里宋氏先塋之旁<lb/>
婦人不與外事無可書誌其生之年死之日足矣然予<lb/>
哀夫人無子又哀夫人為子固一世糟糠妻子固始登<lb/>
第軒軒有光華夫人不并享而長榮之可哀也已凡為<lb/>
書生婦四時伴燈火漏下五更坐觀翻故紙瑟瑟不知<lb/>
休書生輩有千錢便作眼孔茍無餘然後帖定謁貴官<lb/>
不見謀科舉不利其咨嗟沮毁使左右索氣如此雖一<lb/>
日不可人意但為書生婦亦有快樂時屠沽兒豈無盃<lb/>
<pb n="KR4d0132_WYG_029-13b"/>
盤市道兒豈無衣食相與至白首懵然不知天下有佳<lb/>
事游宦所及其美處子固已登第調眉山佐夫人伴燈<lb/>
火勞不償而死予哀之為銘銘曰種一田穗孚而為英<lb/>
薄言采之嗚呼何人<lb/>
　　　楊夫子墓碣銘<hi>代栁㡬撰</hi>
楊夫子諱直方字端甫成都人年五十四卒於大慈寺<lb/>
生有材無時命也奈何崇寧改元十二月二十日塟於<lb/>
某所以夫人謝氏祔焉㡬與端甫為同堂友忘形爾汝<lb/>
<pb n="KR4d0132_WYG_029-14a"/>
凡三十年矣治平中文翁石室養士千數風譽錚錚如<lb/>
褒武者有㡬意直承明倚閭奉制要皆是我輩事㡬初<lb/>
冠游其中一日教官命攬羣經日課莫私閱之得端甫<lb/>
賦快語琅琅如金玉他日端甫得㡬賦亦擊節因歎曰<lb/>
自古所謂擲地有聲者耶遂相為友每試得名輙相甲<lb/>
乙大尹吳兆庶召還朝堂諸貴客戯求觀蜀玩仲庶答<lb/>
云惟數本蜀楊桞客求觀吳出端甫與㡬賦示之客省<lb/>
數過歎曰是中不減靈和風流熈寧元豐間朝廷罷詞<lb/>
<pb n="KR4d0132_WYG_029-14b"/>
科以經取士端甫被送正在優等元祐復詞科士指數<lb/>
昌言冠秋榜及楊夫子方可已而果然賦流東下争傳<lb/>
誦之四海士見端甫必目送之曰此西川賦難題者公<lb/>
急景下乃爾不幸春官罷歸前此諸道許推維行一人<lb/>
今大丞相蔡公帥蜀首以端甫塞詔明日田舍老至持<lb/>
酒賀鄉校議政且曰龍圖公行某事舉某人某事冝矣<lb/>
得某人矣其為世所推如此端甫為人莊重不妄交蜀<lb/>
大姓授以師凡從之遊者成市都踵武得官獨端甫不<lb/>
<pb n="KR4d0132_WYG_029-15a"/>
得命也奈何娶謝氏生三子一女三代不仕曾祖某祖<lb/>
某父某自端甫死家益寒乞藳秸五年不克塟㡬糾鄉<lb/>
里博之始及塟其子虞憲来匄銘且知端甫無如㡬厚<lb/>
端甫無如㡬銘端甫無昜㡬雖不敏不敢辭銘曰文章<lb/>
弄翰天將與之囊以江山之秀冨貴浮雲天實靳之域<lb/>
以檉蒲之壽行以異路某也夫子之死友憲也夫子之<lb/>
賢後三尺之冡閴然踐跡車過三歩腸痛不怨為此銘<lb/>
詩不忘平生之言藏此銘詩不知其㡬千百年<lb/>
<pb n="KR4d0132_WYG_029-15b"/>
　　　陳隠士碣銘<lb/>
君諱某字淳老唐廣明中某以羽衛屬扈僖宗西狩卒<lb/>
於蜀子孫家閬中至公十一世矣淳化中賊王鈞冦成<lb/>
都獠李順冦武陽兩川震擾名光乂者以勇力捍鬬賊<lb/>
平補遂州别駕過廣安之雲賔愛山水頴異遂築室以<lb/>
居生子徳鑒咸若咸若生篆篆生公著公著生公皆隠<lb/>
雲賔雲賔大聚落公數世以恩意賙䘏其人土人徳之<lb/>
指頴川家謂人輙曰此吾土儉嵗之黍稷也祁寒之衣<lb/>
<pb n="KR4d0132_WYG_029-16a"/>
裘也公圜機遇事警敏於書雖涉獵而無所不讀昔程<lb/>
士以詞賦君造語清㧞昜取名不難掇貴仕屬父卒祖<lb/>
母王母徐齒廹暮不堪釐生公遊學巴蜀間投筆而歸<lb/>
問田舍事自言孔方兄不至癡我當神我阡陌君宜知<lb/>
我不愚我五經笥豈忘我自存我料理深藏權時盈虚其<lb/>
術在計然鴟夷之間産加十倍以故遊士歸之行者必<lb/>
以贐能飫飽其意士夫揚之義聲落西南籍甚天資純<lb/>
孝事二堂滋益恭旦旦問安侍洮頮進饍飲趨前為壽<lb/>
<pb n="KR4d0132_WYG_029-16b"/>
無一日惰䜪王與徐年極髙王前死死時公已老追慕<lb/>
毁瘠迨事徐奔走左右䇿翼承顔色翹翹如壯時過者<lb/>
相語云是中有老菜子徐䘮既終制猶衣衰墨或告以<lb/>
先王制禮賢者不敢過君子制行亦不以已以兹尚人<lb/>
可乎公應曰吾知䘮吾親終身之慕計天地萬物不吾<lb/>
昜也他日卜塜藏地理家互訿謫莫知適從君禱於雲<lb/>
賔山之神夕夢神指示其所曰吉無逾此遂𦵏又營石<lb/>
室其旁謂其子曰異時於此祔我庶㡬依吾母若早得<lb/>
<pb n="KR4d0132_WYG_029-17a"/>
從遊地下為樂不苦也政和元年七月一日以疾卒年<lb/>
六十臨終戒其子越曰汝學以顯親從汝志也不則謹<lb/>
守先業吾家三世一子儉故能足第崇徳以當勢無罪<lb/>
以當貴堅强以當名清浄忠正自娱樂則隠非隠不顯<lb/>
猶顯也留二詩以訓卒章有親賢逺小人之戒公再娶<lb/>
皆劉氏前者生子越字居中一女子適王思孫男三公<lb/>
卒之三年十二月某日塟昔自營之墓某伏幕武信清<lb/>
州人或時徃来更稱居中賢思一面之吏通謁有居中<lb/>
<pb n="KR4d0132_WYG_029-17b"/>
名在因倒屣逆之坐乆語益温潤人非虚稱之也為之<lb/>
賦承徳堂詩居中薦以書来丐公銘予辭之曰顧不識<lb/>
乃翁今覈實居中則翁可知矣銘曰琳公有書可訂不<lb/>
誣言世忠孝籍之清都若昔隠君事王與徐至行動天<lb/>
化豈物俱其飛行自在周九洞而流六虚豈遂棲雲賔<lb/>
者乎<lb/>
　　誄<lb/>
　　　王朝奉誄<lb/>
<pb n="KR4d0132_WYG_029-18a"/>
皇宋政和三年八月庚申舉故朝奉王公先生塟於縈<lb/>
川鳳凰䑓之原其子庠序發専使奉書參數千言言倍<lb/>
酸苦覽者墮泪有曰吾先君至行動天愷樂好賢仕為<lb/>
小官敢言不避要勢位不究徳而死吾母安康君誓志<lb/>
受托以復爵湔寃報吾先君庠序受命日夜祗惕今皆<lb/>
如訓約無負將誄先君而安康君亦以疾薨化又曰庠<lb/>
十六而孤區區立世正為老母在今餘年何所戀得乎<lb/>
扄幽堂藏兩玉骨於九泉塟畢幸有弟序在庠即死求<lb/>
<pb n="KR4d0132_WYG_029-18b"/>
母於地下豈不遂所欲某三覆書辭置之苫蓆伏地長<lb/>
慟吾䘮吾母更六晦朔居處之容烱烱在目咳唾之聲<lb/>
如在耳奉觴豆如平常而不復見啜飲嗚呼吾哀無時<lb/>
而已不忍更聞周彦輩痛切之辭也既誤以某為能言<lb/>
且辱交㡬三十年矣無所追悼以慰二孝友疾燔之以<lb/>
告先生辭曰<lb/>
種徳必蓺和氣生祥孝友得封江山增光吹塤與箎擷<lb/>
荃及茝義聲爰集于王之屋爾在昔仙居氷雪面顔兄<lb/>
<pb n="KR4d0132_WYG_029-19a"/>
弟承之居曾閔間先生智明猶照乗珠名物應事老師<lb/>
不如筮官巴西一割無留圜扉靚虚凄然似秋凡三字<lb/>
邑民不厭徳予欲考之石白不泐獄市不擾平反有功<lb/>
增秩勸能出于帝聰嘉陵漲濤来齕果城大為之防今<lb/>
猶利民建言茶郵徑通囊封勢官不愛衊誣鑿空歸休<lb/>
雙谿菊有東道我其淵明辨之不早先生質直務遵正<lb/>
軌千躓百跲不潰厥志嗚呼哀哉視金如土廼得士心<lb/>
蒲許二生振于湮沉樂府五言逼李陵祖遺書簡嚴自<lb/>
<pb n="KR4d0132_WYG_029-19b"/>
我復古安康作配實由戚里輔佐既賢亦曰有子出者<lb/>
有聞處者逹節如彼機雲獨匪其埒先生之化騎星上<lb/>
穹飛行八荒見之猶龍或趨鴻濛問道忘歸海中神山<lb/>
抑從安期厭世溷濁蜕身而去舉棺疑輕託靈安所有<lb/>
功徳者死則不䘮予為誄詞用慰泉壤嗚呼哀哉<lb/>
　　畧<lb/>
　　　世繫畧<hi>有詳本此故曰畧</hi>
按唐宗室表云李氏同出於帝顓頊髙陽氏髙陽生大<lb/>
<pb n="KR4d0132_WYG_029-20a"/>
業大業生女華女華生臯陶臯陶生益益生恩成自臯<lb/>
陶至恩成世為大理至理徵因官以命族為理氏以直<lb/>
道不容於紂得罪而死其妻契和氏與子利直逃難於<lb/>
伊侯之墟食木子得全遂改理為李自此得姓其後數<lb/>
世秦御史大夫曇乃始别為二族其一隴西其一趙郡<lb/>
春秋之後典籍揚聲名史冊耀光華者無世無之獨陵<lb/>
䧏匈奴而隴西士夫以李氏為恥至周隋則皆望姓膏<lb/>
梁腴華差第門閥而與崔盧劉鄭相矜甲乙可謂盛矣<lb/>
<pb n="KR4d0132_WYG_029-20b"/>
至唐則非獨盛而又大也吾祖出隴西房自太宗第十四<lb/>
子曹王明始分焉明生偲材勇過人為諸武所忌誣以<lb/>
罪流劍南家焉偲生昌昌生訓訓生挺挺生宗宗生瑜<lb/>
明皇西狩瑜負圖牒詣行在所抗表自列乃得追附屬<lb/>
籍尋拜長江令卒官而歸塟于眉之丹陵自偲而下世<lb/>
傳一子至瑜始六子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>昵暕曙暎晴暎生二女而絶餘<lb/>
子各有所傳今蜀中諸李悉祖長江而本房則長江第<lb/>
三子暕所自出也他房族屬不能備載今止詳其本支<lb/>
<pb n="KR4d0132_WYG_029-21a"/>
世次所繫庶易參考耳暕生承光承光生叔徽叔徽生<lb/>
璜璜生褒右贊善大夫華陽令褒生䖍即某之五世祖<lb/>
也家於陵生智智生延嗣生二子長曰文賀次曰文貴<lb/>
文貴祀除文賀生四子曰思問無子曰思訓生揆揆生<lb/>
君俞曰思齊生谷先生舊名九功<hi>祈</hi>九變<hi>斤/</hi>九章<hi>昕</hi>九<lb/>
臯<hi>沂</hi>曰思明無子自䖍而下亦各有女適良家諺曰女<lb/>
生向外此固逸而不書然則䖍逺矣不得而計也延嗣<lb/>
文賀皆以壽終守道安貧矜恤孤幼父老有稱之者先<lb/>
<pb n="KR4d0132_WYG_029-21b"/>
君學儒道通班固書立身行事殊有可紀僕欲為傳而<lb/>
未能或曰李氏當有後於陵則振而起之者其在谷也<lb/>
年月日隴西李某記<lb/>
　謹按舊本及李隱士誌銘叔徽無所謂生璜者叔徽<lb/>
　三子長曰球次曰璜季曰琳乃見於長江五房世繫<lb/>
　圖而唐表又載叔徽二子曰球曰璜以是當知叔徽<lb/>
　生璜為無疑矣今從之<lb/>
</p>
<p>
</p>
  </div>
</body>
</text>
</TEI>
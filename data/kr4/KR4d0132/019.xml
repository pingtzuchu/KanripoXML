<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻十九</head>
    <p>
<pb n="KR4d0132_WYG_019-1a"/>
欽定四庫全書<lb/>
　跨鼇集巻十九　　　　　　宋　李新　撰<lb/>
　　上書<lb/>
　　　上皇帝萬言書<lb/>
元符三年五月十一日興元府南鄭縣丞李新謹昧死<lb/>
百拜上書皇帝陛下臣伏覩詔書以四月一日日蝕許<lb/>
中外臣寮及民庶實封言事者臣學闇識陋不能深明<lb/>
治亂之原謹條當今急務析為十事以應詔書所求伏<lb/>
<pb n="KR4d0132_WYG_019-1b"/>
惟陛下裁擇臣聞天不言示人以象天子繼天故應天<lb/>
以實行無用之文以弭昭然之戒循先儒之腐說以為<lb/>
古人之禮經其誣甚矣春秋書日蝕書之而已不言禳<lb/>
禬之事而左氏乃有用牲用幣擊鼓馳走之文書曰建<lb/>
用皇極謂大中之道不立則咎徵洊臻其傳曰時則有<lb/>
日月亂行薄蝕是也而古人乃有避殿徹樂減饍之事<lb/>
是皆不求其端而修其末不推原其失而狃習之臣所<lb/>
謂行無用之文以弭昭然之戒循先儒之腐說以為古<lb/>
<pb n="KR4d0132_WYG_019-2a"/>
人之禮經者此也迺者四月丁酉朔日有食之在畢八<lb/>
度夫日宗衆陽而象至尊四月正陽純乾之月也陽生<lb/>
於復至於已則陰爻盡矣陰爻盡而猶蝕明陰侵於陽<lb/>
是猶小人而乗君子之器不可以不慮也臣竊念陛下<lb/>
出膺寶緒乗龍御天純乾之象也朔一月之始也即位<lb/>
人君之始也天其或者警陛下於其始耶春秋謹乎始<lb/>
所以舉其終君子謀於始所以慎其事方小毖求賢以<lb/>
為助訪落謀廟而後行綸語之敷初自微以及著渙號<lb/>
<pb n="KR4d0132_WYG_019-2b"/>
之發亦惟行而弗返一設不當則舉棊不定再慮莫中<lb/>
則置器非安汨河之源而流卒於不清亂絲之端而末<lb/>
至於不理此陛下所以思正其始也仰惟陛下仁孝洽<lb/>
聞睿智有臨而更求已躬之闕失大新憲度刓去敝蠧<lb/>
而復咨政令之臧否欲分左右之忠邪故未即乎正殿<lb/>
而知親賢之為急欲明風俗之媺惡故未加乎元服而<lb/>
知民事之不可緩廣垂漏泉而懼上之徳澤不下究大<lb/>
闢言路而恐下之疾苦不上聞雖舜之紹堯中宗之繼<lb/>
<pb n="KR4d0132_WYG_019-3a"/>
太戊孝文之起代邸稽古願治之意不過如此而臣竊<lb/>
有議焉自臣結髮讀書彈冠從仕釋負薪之憂而索大<lb/>
官之廩者已十年矣目之所睹者信以傳信耳之所聞<lb/>
者疑以傳疑屬在遐徼叩閽未得流賈生之涕抱嫠婦<lb/>
之憂蓋亦有日矣丁紹聖有為奸臣擅命朝多忌諱殺<lb/>
身亡益而狂狷之論進不得吐退復鯁其喉而不得下<lb/>
見庶人之議於道商賈之謗於市則又與國包羞而懐<lb/>
憤也幸今陛下揭至公之路來直臣之口臣雖疎愚請<lb/>
<pb n="KR4d0132_WYG_019-3b"/>
畢以獻非陛下赦而容之孰肯右臣言者臣嘗謂方今<lb/>
之弊權綱不在人主貴任不及宰相朋黨之風熾臺諫<lb/>
之職輕士不素養而用師不素慮而出土木之役興財<lb/>
利之臣進西南亡備以虞倉卒之變内外相蒙而有衰<lb/>
微之漸遠士下吏不識國體繆悠之談欲以上移天意<lb/>
動悟萬乗午夜甲帳乙其處以終篇是非野人之芹則<lb/>
遼東之獻豕者也何謂權綱不在人主自古固有專之<lb/>
者矣政在陪臣則諸田分齊政在大夫則六卿分晉在<lb/>
<pb n="KR4d0132_WYG_019-4a"/>
房闥則拱手在外戚則䟦扈在諸侯則僭擬今之弊釋<lb/>
此而在宰相曷以知之臣嘗見其挾天子而報私仇摟<lb/>
大臣而生死之鼻息干雲端芻狗視同列臺諫斂袵道<lb/>
路側目方哲宗皇帝春秋鼎盛可與有為可與無為者<lb/>
也不於此時輔弼以仁義啓沃以道徳今日兵革明日<lb/>
祥瑞是進之以好勝喜功之心而萌夫驕汰之志則聲<lb/>
色之奉臺榭之樂無所不至矣是蠱人主而奪之權也<lb/>
此與夫言天子不宜登髙登髙而國耗不宜閒暇閒暇<lb/>
<pb n="KR4d0132_WYG_019-4b"/>
而觀書者同也且神考憲度利於民者不一元祐諸人<lb/>
變更倒易失之太銳既竄其身又錮其家廢置其子弟<lb/>
蹊田奪牛不已甚乎於是排元祐者進士取上第小臣<lb/>
得要官有可以逞憾借交者反復探導而躁競之士爭<lb/>
致其身非善攘人主之權者不能為也瑶華之廢哲宗<lb/>
皇帝固嘗訪之宰相矣禁掖秘嚴事不得聞而一言喪<lb/>
邦焉用彼相乃至設鉤摭以防民口引羣小以固本根<lb/>
恐其權分則虚右揆而無所薦㧞欲膠其權則植奧援<lb/>
<pb n="KR4d0132_WYG_019-5a"/>
而不恤公議黨已蕃矣而田蚡之除吏尚未盡門如市<lb/>
矣而欽若之子壻尚撓法作福作威塗人耳目尚賴祖<lb/>
宗法度磐固嚴密周慮遠顧而承平之人不敢變名姓<lb/>
以復讎養刺客以為用匕首雖銛利不得發盜賊之嘯<lb/>
不敢激民以首事臣恐久假不歸專之不已而堅冰之<lb/>
漸養虎之患虞在後日則是辨之不早爾昔吳楚七國<lb/>
反以誅晁錯為名侯景陷臺城以誅朱异為名禄山起<lb/>
范陽以誅國忠為名今天下嗷嗷亦必有指宰相以為<lb/>
<pb n="KR4d0132_WYG_019-5b"/>
名者臣願陛下收還權綱總攬在已賞罰之任名器之<lb/>
重雷動淵默出神入神端持太阿無授人柄豈惟天下<lb/>
之幸而亦宰相之重幸也何謂責任不及宰相古者三<lb/>
辰悖序水旱失時災異生變疫癘迭作盜賊竊發蠻夷<lb/>
不賓率以咎丞相丞相亦以不稱職上印綬乞骸骨避<lb/>
賢者路天子勉留之曰君上書歸侯印丐身謝事是彰<lb/>
朕之不徳其專精神邇醫藥强起視事以與朕共治丞<lb/>
相固請則賜之以養牛上尊酒不得已而許之則杜門<lb/>
<pb n="KR4d0132_WYG_019-6a"/>
省愆免冠待罪甚者曰朕未忍退君其審處焉則丞相<lb/>
自殺淮南衡山稱戎而公孫自以為無功居位使諸候<lb/>
有畔逆之謀平原東郡民多餓死而魏相亦以奉職不<lb/>
修致災害未息永徽中自三月不雨至九月而張行成<lb/>
告老焉熒惑守心而罷方進日蝕而罷王商問牛喘而<lb/>
内史以怪丙吉閉坊門而陷濘者以辱再思方今丞相<lb/>
殆不知此而朝廷亦不以此屬之髙堂鮮言務養崇貴<lb/>
曷與尸而祝之社而稷之乎稽考程案顧問鹽米曷與<lb/>
<pb n="KR4d0132_WYG_019-6b"/>
什已者游而若已者趨乎八座議事而丞相睥睨如以<lb/>
鵰挾兔則一切媕娿氣焰十倍寒熱自殊則模稜以求<lb/>
茍容伴食以希無責其間和事忍垢者又比比也始霍<lb/>
光謂蔡義可制故引以同職林甫謂陳希烈可制故援<lb/>
以知政若是而朝廷何賴耶頃者河北水災齧地千里<lb/>
蕩室廬汩牛馬老弱轉徙箱筥錡釜篳輅籃縷號泣道<lb/>
路州縣畏其聚而無給則更勸而遞遣占富人之田者<lb/>
未暇耕鑿而死者已十八九所謂賑濟之法第行空文<lb/>
<pb n="KR4d0132_WYG_019-7a"/>
爾自雍以西米斗千錢而京東西物價翔湧兩蜀巴漢<lb/>
之民採橡實屑木皮以充其腸而屋無尺椽突無燧烟<lb/>
獸游于市鬼哭于庭死者若蟻潰麻仆殆不可以占而<lb/>
記也朝廷曾不以此責宰相也宰相亦不以此謝而去<lb/>
也臣願陛下用鎮撫燮理之任專責宰相則天工人績<lb/>
庶幾乎熙而理百辟卿士庶幾其率屬此國家大體非<lb/>
愚臣之所能條布也何謂朋黨之風熾當堯之朝有舜<lb/>
禹稷契臯陶太戊之朝有伊陟巫咸文王之朝有閎夭<lb/>
<pb n="KR4d0132_WYG_019-7b"/>
太顛散宜生武王之朝有太公望周公旦召公奭宣王<lb/>
之朝則有山甫申伯方叔召虎之徒然不聞其有比周<lb/>
之歎何也臣嘗謂朋黨之原始於東漢盛於唐甚於本<lb/>
朝為患最大而最深者也方今其標榜曷止三君八俊<lb/>
其熏焰曷止八闗十六子其禍之起曷止李杜其憾之<lb/>
結曷止牛李退休偃月而經營擠報者累累皆是也背<lb/>
公死權佩劍相笑飴漆不能過其密神鬼不能窺其奧<lb/>
張弧於前設穽於後其甘如薺其裂如蝮笑間藏刀盃<lb/>
<pb n="KR4d0132_WYG_019-8a"/>
酒殺人者累累皆是也自古士植朋黨卒死於朋黨風<lb/>
俗薄於朋黨由朋黨而亂法者非一日也一黨去一黨<lb/>
興根株蔓延不可芟薀天子巍然其中為之證佐而已<lb/>
既排其人則反其言其言反其法變勢不得不然也且<lb/>
進君子退小人太平之本基可則因否則革天下之良<lb/>
法前日之士無賢不肖一切目之曰元祐黨詆之惟恐<lb/>
不力前日之法無可與否一切目之曰元祐法變之惟<lb/>
恐不盡逐之惡地禠職削階者五十餘人夤緣薦舉從<lb/>
<pb n="KR4d0132_WYG_019-8b"/>
而遷罷者又不知幾何人也始時讒媚之人為十九章<lb/>
以激怒哲宗皇帝和之者縵緯如織雖嶺南若人蒙罪<lb/>
以去迄今天下不知其由謂其有姦謀則昔漢桓帝之<lb/>
立止於殺李固唐憲宗之立止於殛八司馬不如是之<lb/>
甚也然猶明告天下咸使知之夫惡不可掩罪不可赦<lb/>
嫉之者與天下同嫉之也棄之者與天下同棄之也奈<lb/>
何執政者實以攻黨而反以罔上又以罔民者耶元祐<lb/>
訴理欲其改過不吝俾之自新捨此亡他意也日月之<lb/>
<pb n="KR4d0132_WYG_019-9a"/>
食而更則人皆仰之惡人齋沐猶可以祀上帝而含垢<lb/>
國君之盛事使過古人之用權者也前日設訴理所執<lb/>
政者取刻薄吏司其職抉剔案牘吹求疵病槩指而摘<lb/>
之所雪者輒報罷而詿誤者益張也是豈聖人記功忘<lb/>
過之義耶夫治道惡太甚見淵魚為不祥尅核至則不<lb/>
肖之心生疾不仁則為亂之心速况已湔濯之矣而復<lb/>
治之何也是所以闢告訐之門而長怨讎之府欲以此<lb/>
召迎和氣弭寧天災得乎兹朋黨之弊也且自古及今<lb/>
<pb n="KR4d0132_WYG_019-9b"/>
人不勝天人定能勝天天定亦能勝人此忠邪之分枉<lb/>
直之判所以有待於陛下也陛下臨御之始召元老于<lb/>
外咨以大政海隅蒼生咸謂直道更興正人在上而猶<lb/>
懼張權輿作坦腹之謠劉崇魯有掠麻之哭則人主疑<lb/>
之而不察昔小白問害霸於管仲曰任賢而不能信既<lb/>
信而又使小人參之者害霸也唐文宗謂宋申錫孤直<lb/>
擢而任之王守澄誣以不道幾弗免死此又在陛下待<lb/>
之以不疑而察之欲其至也何謂臺諫之職輕古者御<lb/>
<pb n="KR4d0132_WYG_019-10a"/>
史大夫次丞相司諫亞九卿皆天子得自除授非以時<lb/>
薦而時用之也非限乎資格也故名其居則曰御史府<lb/>
或曰肅政臺名其官則曰中執法或曰大司憲嚴其任<lb/>
則為風霜也端其本則曰綱紀也分左右諫諍輔人主<lb/>
格非心糾百官不如法如豸之觸邪如草之指佞勑容<lb/>
其批也詔書許其封還也裾容其牽而止也檻容其折<lb/>
而勿治也何者司聰欲聰司明欲明使天下之情上達<lb/>
上之過失以時而聞元首之耳目不壅蔽而亡飾非遂<lb/>
<pb n="KR4d0132_WYG_019-10b"/>
事之失假之以疾惡之權而實自以為助者也若人君<lb/>
自聖於不諫而宰相怙升沈之手以閉拒公議則臺諫<lb/>
之官結舌飲忠約時情以去就殊未免過屠門而大嚼<lb/>
立仗馬者不嘶尚可希片言之助以寵進君子沮排小<lb/>
人也哉然用之非其人則將據要津以自保而一切觀<lb/>
望假道烏府以為清要之津委靡備位否則懐怨隠慝<lb/>
席風聞以報其私而為之地者又安其說而不疑是非<lb/>
竒衺雌黄於匹夫之齒牙此被繡仗斧者所以不厭其<lb/>
<pb n="KR4d0132_WYG_019-11a"/>
心而至公之柄返困於倒持者也亦未聞朝廷以直敢<lb/>
養士氣而俯仰寵㧞與之溫言賁之禮物以吐其骨鯁<lb/>
開白獸以助勁力賜黄金以比精厲而區區言官猶車<lb/>
中女三日婦巻懐皂囊而伏蒲請劍寂世不聞其人矣<lb/>
亂之初生臺諫為虚名亂之又生臺諫為備物鄒浩以<lb/>
言立后事得罪中外之士恬於故常學為轅駒安於豢<lb/>
蓄容容日久一聞其風則或笑或駭立朝右者或目而<lb/>
憎之嗚呼古人之所甚易行今人之所良難知此衰世<lb/>
<pb n="KR4d0132_WYG_019-11b"/>
之弊而見於華旦者甚可傷也夫世無採詩之官以拾<lb/>
民言又禁之使不得言道無朝端之木以習士書又禁<lb/>
之使不得陳賢良科廢而人吞直聲匭函名存而士司<lb/>
冷局天子所賴獨有臺諫官爾臣竊謂哲宗皇帝强明<lb/>
疏通不待劘拂而曉者大臣專恣築塞言路外峻刑法<lb/>
以拒脅來者士欲全身遠害呼吸以終天年者亦不肯<lb/>
自投諸淵然而鼎鑊白刅若置之通逵付之士師考其<lb/>
疏論萬萬不中則坐之誣罔士雖死之日猶生之年何<lb/>
<pb n="KR4d0132_WYG_019-12a"/>
憚而不為耶近者陛下擢豐稷孫諤龔夬陳瓘等列之<lb/>
殿陛斷自聖知大協羣情臣願陛下每於閒暇之時旁<lb/>
採清議區别名流躬自㧞識不以付大臣使行私恩以<lb/>
叛公正而臺諫士自以為天子門生則効誠竭節於萬<lb/>
鈞之下而羔裘之正直晨風之飛集足以跨越古昔兹<lb/>
事體大伏願陛下不以為臣言愚而力行之亦社稷之<lb/>
福致治之本原也何謂士不素養而用古者開石渠東<lb/>
觀以論經天禄以讎書宣室承明以訪問皆天子自育<lb/>
<pb n="KR4d0132_WYG_019-12b"/>
人材平居無事養之有素一旦加諸上位使之陳力就<lb/>
列左之而宜之右之而有之以為相而廟堂無備位以<lb/>
為將而閫外無敗績使之昌言則真御史也使之居百<lb/>
職事則名卿才大夫也置之近侍則正人列之郡國則<lb/>
循吏其未用也則或目之曰此國寶此南金此清廟器<lb/>
此明堂材此千里駒人主振其侣若鵷鷺髙其選若瀛<lb/>
洲時雨之保護菁莪之樂育而巖穴幽隠玉彩呈露下<lb/>
僚英俊錐囊穎脫號為得人之盛而三館之士天子往<lb/>
<pb n="KR4d0132_WYG_019-13a"/>
往微幸其處處士布衣得占詩進見載之輅車導之金<lb/>
蓮使參鈞天帝所之游以激奬英氣故拱把之杞梓有<lb/>
干雲之志而一班之於菟有食牛之量或引之便殿訪<lb/>
以外事宰相所不知諫官所不言者借筯假笏得盡閒<lb/>
燕而内相帝聰日聞所未聞矣非養之有素試之亦有<lb/>
素矣今郡國庠序之地以家老圃大學敎化之原以宗<lb/>
游譚謂他時十科適增長浮競而日者宏詞又闗通權<lb/>
要其與選者皆近臣之子弟四方寒士才力雖髙奈有<lb/>
<pb n="KR4d0132_WYG_019-13b"/>
司之不公不明者何自丞轄而下府寺之要臺閣之妙<lb/>
至一牧守一監司遷除補叙出自權門天子頷之而已<lb/>
且管晏之智不可以方伊尹吕望伊吕之功不可以擬<lb/>
風后力牧騏驥千里駑馬十駕洪鐘百叩沙石一擊人<lb/>
之才器之相遠也非今日矣驟而談兵則括不可以將<lb/>
驟而用客則武陽不可以使司晨必雞吠盜必狗織必<lb/>
婢耕必奴其所以養之者乃求所以用之也臣嘗謂粹<lb/>
美王道粉澤治政卿雲黼黻以昭囘雲漢之章盛時豈<lb/>
<pb n="KR4d0132_WYG_019-14a"/>
謂乏人而代王言操帝制者詞氣卑弱反䘐國體俗失<lb/>
之俚輕失之誣粃糠我制度斷絶我繩墨所謂大雅溫<lb/>
厚之訓簡諒易直之文或近於嘲罵不幾於攘臂而捽<lb/>
之此識者所怪而流之遐陬適資外夷之笑也至於治<lb/>
河者以河決奪官奉使者以辱命削職廉吏十一貪吏<lb/>
十九民社之託筦庫之寄汚穢簡嫚吏議而去者略無<lb/>
虚日夫蟲莫知於龍劉累豢而畜之獸莫戾於虎梁鴦<lb/>
養而馴之士不可養歟亦不可用歟以楚猶多賢臣以<lb/>
<pb n="KR4d0132_WYG_019-14b"/>
衞猶多君子皇宋造邦百有餘年文物之盛比蹤三五<lb/>
非楚衞區區小國之比而一職之闕緩急擇人則天子<lb/>
假名器於近臣近臣斂恩意於私家大起寒滯之歎甚<lb/>
亡謂也臣願陛下養士以嵗月日與二三元老講論人<lb/>
物磨礲漸勸取其姓字書之屏風覆之金器舉而用之<lb/>
以為治世先務從民之望以新天下之耳目豈不偉耶<lb/>
若夫朔方節度得其姓不得其名歇後鄭五有其名而<lb/>
亡其實除韋巨源而朝廷解體用牛仙客而士大夫養<lb/>
<pb n="KR4d0132_WYG_019-15a"/>
恩房琯有浮虚之名崔湜無經濟之略是又人主不可<lb/>
以不戒也何謂師不素慮而出臣遠不敢舉三代近不<lb/>
取五季其間疆臣專封而割據山河如魏晉之時則臣<lb/>
不復借喻臣嘗謂漢唐之地廣於本朝而法制不及法<lb/>
制不及雖多奚為也漢興封建子弟大啟九國燕代有<lb/>
鴈門以東齊趙有常山而南梁楚奄龜蒙而有之荆吳<lb/>
擅江湖鹽鐵之利淮南總山澤之富諸侯之國聨三陲<lb/>
而控胡越天子止有三河江陵巴蜀雲中隴西凡十五<lb/>
<pb n="KR4d0132_WYG_019-15b"/>
郡而公主湯沐列侯之邑尚在其中唐列藩鎮以為輔<lb/>
而大厯貞元以後益更負横田宏正盜有魏博王氏盜<lb/>
有成徳朱氏有幽薊李氏有淄青劉氏有宣武吳少誠<lb/>
有淮蔡或一傳或再傳或三四傳或一姓或再姓或三<lb/>
四姓四郊多壘唐天子號令所通者不過河湟數郡是<lb/>
四海之遠賦之所入者十之一二已遠惟祖宗深鑑漢<lb/>
唐之失以立法詒孫謀而不窮内無封建藩鎮之失外<lb/>
無戎人侵擾之患坐而守此萬世帝王之業也以中國<lb/>
<pb n="KR4d0132_WYG_019-16a"/>
之實甲兵之利可以坐扑四夷而祖宗不肯輕舉而輙<lb/>
發者智慮深也澶淵之役豈得已哉方今用兵連年不<lb/>
解青唐順義散而復圍是得其地不足守降其王無所<lb/>
用之勞民費財職此之由永念神考之志謂羌夷驕黠<lb/>
為日已久侵暴我黎庶䖍劉我邊陲天威震疊欲待時<lb/>
而動舉無遺䇿睿謀神算臣愚不足以知之然臣竊觀<lb/>
夫積粟如山是取於民有制也宿兵於農是敎於民有<lb/>
法也志已先定矣計已熟復矣糧已積矣兵已練矣一<lb/>
<pb n="KR4d0132_WYG_019-16b"/>
舉而用之豈無成功也哉今廟堂之上倉卒造次築一<lb/>
城俘一級喜見顔面賚予四出使之拓土至玉門列張<lb/>
掖酒泉武威等郡如漢武帝時若是不知朝廷何以為<lb/>
賞也日者固常妄發救援行軍死地老師費財闗輔空<lb/>
困是皆慮之不素也且今叩闗請命未必不包狼子之<lb/>
野心而築城受降未必能斷匈奴之右臂而又契丹輔<lb/>
車相依縱觀勝負强弱之勢徐起而乗我此尤令人寒<lb/>
心今欲進兵亦未可釋甲亦未得臣願陛下遴擇良將<lb/>
<pb n="KR4d0132_WYG_019-17a"/>
堅壁以守少休士卒訓練加勤積粟邊鄙待時而動以<lb/>
追述神考之志所謂萬全之師豈不韙耶何謂木土之<lb/>
役興臣嘗論大禹之卑宫室不如堯之茅茨不剪武帝<lb/>
啓千門萬户不如文帝惜中人十家之産以禮考之天<lb/>
子之制有三朝有九門以考工言之夏后有世室商人<lb/>
有重屋周人有明堂其度如此而已治人事天以養體<lb/>
者亦惟如此而已洛邑之營止均諸侯之會不聞其為<lb/>
游觀之美靈臺之作止同庶民之樂不聞其崇私已之<lb/>
<pb n="KR4d0132_WYG_019-17b"/>
奉蕭何治未央孫盛之論以為開後世之侈楊素營仁<lb/>
夀裴矩之料以為必婦人之說諸侯黝堊大夫倉則楹<lb/>
不可丹春築于郎冬築于囿則譏臺不可為故阿房就<lb/>
而大盜興紫閣成而國用竭驪山幸而荒靈光成而亡<lb/>
以至鹿游姑蘇香分銅雀未暇風雨之避而招兵火之<lb/>
憂再行宫室之塲而增禾黍之歎者古數有之殆未可<lb/>
法也邇者月臺之造龍艦之制以般之斤工輸之巧晝<lb/>
夜雜作丹砂曾青之所圖繪香棼柱楣之所紛奕磩金<lb/>
<pb n="KR4d0132_WYG_019-18a"/>
玉以次第為步割龍蛇以飛走為戯陶甓倍於南山之<lb/>
土釘頭多於太倉之粟以鬼為之尚憚其勞以人為之<lb/>
皆知其不可而又繁飾服御增崇佛廬夫司農不能供<lb/>
無訾之求諫官御史未嘗有一言之及閹寺希寵則樂<lb/>
成竒麗以蕩揺天心庶幾荒淫不度顛倒裳衣以滋禍<lb/>
亂之芽而探矯命令與知朝政以隳紊祖宗之法者在<lb/>
旦暮也幸陛下繼統以清躬先天下黜淫靡之觀究支<lb/>
費之蠧前此者已罷而勿居則後來者宜勿啟也臣伏<lb/>
<pb n="KR4d0132_WYG_019-18b"/>
願陛下日慎終戒防微杜幾書無逸為元龜置欹器於<lb/>
座右仄席儒者而與之考古今成敗之由疚懐民力而<lb/>
躋之仁夀之域則堯禹之至徳孝文之恭儉亦陛下所<lb/>
常行而不為異者也何謂財利之臣進夫先王生財有<lb/>
政理財有義而論道者以謂不貴難得之貨使民不為<lb/>
盜說禮者以謂貨惡其棄於地也不必藏於己使養天<lb/>
下者揣本齊末厚於人而薄於己知所謂不貴難得之<lb/>
貨則雖借黄金白玉以翼而不能飛借明珠以脛而不<lb/>
<pb n="KR4d0132_WYG_019-19a"/>
能走非特使民不為盜而已也知所謂不必藏於己之<lb/>
意則家給人足猶吾之胠篋而掌握盈虛來如江河積<lb/>
如丘山不時焚燒無所藏之非特惡其棄於地而已也<lb/>
季道末世經營天下猶寒家細民務爭錐刀而有司之<lb/>
吝賢士大夫不敢輕議其失得則桑𢎞羊起而為公卿<lb/>
皇甫鎛進而至宰相財利之臣得志矣且許行以滕君<lb/>
有倉廩府庫為厲民而記史者乃謂倉有紅腐都有朽<lb/>
貫為富貴之美談王制又謂國無九年之儲則國非其<lb/>
<pb n="KR4d0132_WYG_019-19b"/>
國而鑿古者則曰鉅橋之粟洛口之榖為興王之資則<lb/>
財用之積散與夫取予之多寡果在於時君世主因事<lb/>
趨變不拾狼戾為有餘不强隕穫為無節求適於當而<lb/>
已夫以父攉子則必貧旦旦伐木則必微而寡婦之利<lb/>
童子之餉無非吾國與天下也若生之而不傷厚之而<lb/>
不困使之稇載囊負各滿其意以歸見於聲色此堯舜<lb/>
禹湯文武成康以來所以父母子民其愷悌忠厚發於<lb/>
詠歌傳以金石以至于今而不衰也方今利孔百出臣<lb/>
<pb n="KR4d0132_WYG_019-20a"/>
不敢徧舉獨指虐民之大者一事為陛下略陳之且摘<lb/>
山以為茶民之朝暮不可闕也議者以謂户部之計茶<lb/>
利嵗入不訾邊防之用仰此以為喉吻之哺故朝廷假<lb/>
其權大臣怙其勢而司其事者過桀跖之徒奉其法者<lb/>
行水火之政臣官漢中目擊其事利之所在民賴以衣<lb/>
食得之則生弗得則死未易可遏也而比年禁其私販<lb/>
五木巨械鉗首貫足考一逮十考十連百囹圄無虚刑<lb/>
餘半道而寃痛之聲至不忍聞夫臘茶之直數十倍於<lb/>
<pb n="KR4d0132_WYG_019-20b"/>
草茶而其罪惟均細民輕以觸法自昔然也今官賤其<lb/>
直以市園户不吾市者為私售酷其威以脅州縣不吾<lb/>
從者為沮法陛下試令諸路提刑司具斷獄以上聞則<lb/>
縁茶事坐者十倍其他也交通貧富貿遷有無商賈之<lb/>
職也茶事半天下則商賈不通商賈不通則闗市之征<lb/>
廢他司嵗計日朘削矣而又月計軍儲官吏之費嵗總<lb/>
侵欺失陷之數其所得者僅償所亡是所謂朝四暮三<lb/>
割膚肉以啖口者也至於縣官茍旦夕之譴則抑配良<lb/>
<pb n="KR4d0132_WYG_019-21a"/>
民以津積滯而他司按劾所不得與舖兵為盜賊之淵<lb/>
則轉寇良民以資口腹而有司坐視所不敢訶故每茶<lb/>
使一過則聚罵族誹思臠其肉噬其臍呼天而詛操矛<lb/>
而逐之何啻十目所視十手所指奈何朝廷益重而委<lb/>
之臣所謂財利之臣進者斯人之徒與陛下之遠民忍<lb/>
不聴此而矜怛之耶閭閻之疾苦此其大者如陛下以<lb/>
為鹽池之壊未復國用尤急於茶利又神考已施之迹<lb/>
不忍遂輟則宜求長厚之吏以補使者少緩法禁支計<lb/>
<pb n="KR4d0132_WYG_019-21b"/>
博買外許之通商則徳澤下流孰有遠邇耶何謂西南<lb/>
亡備而虞倉卒之變夫患生於所忽而燕安為鴆毒之<lb/>
懐壊防之水始於蟻穴拚飛之鳥肇於桃蟲故聖人於<lb/>
萃聚之時除戎器於既濟之時思患而豫防之今朝廷<lb/>
惟知備西北而不知西南之可備也且自威茂黎雅以<lb/>
南正古之南詔南詔西北接吐蕃北抵益州東北際黔<lb/>
巫自唐時已更臣而數叛閤羅鳯之攻雲南劍南節度<lb/>
鮮于仲通乃有白厓城之敗天寶中異牟尋與吐蕃并<lb/>
<pb n="KR4d0132_WYG_019-22a"/>
力入寇令其下曰為我取蜀為東府杜元穎治西川王<lb/>
嵯巔乃悉衆掩卭戎雋因陷三州入成都止西郛十日<lb/>
掠子女工技數萬引而南今南蠻種類已離而不合西<lb/>
戎道里自梗而不通其勢不能并一然國家晏寧日久<lb/>
兩蜀之民數世不見風塵之警白首休居拊子孫以待<lb/>
盡賣劍買書廣弦誦以竟日外户弗闔而無有犬吠行<lb/>
人千里而不持寸刅恬玩已久臣恐一旦有急則劍外<lb/>
州郡為蠻夷區落是入無人之境而莫之攖拂者矣臣<lb/>
<pb n="KR4d0132_WYG_019-22b"/>
蜀人也知之詳矣嘗見乞第寇瀘川董阿丹寇茂州上<lb/>
煩朝廷命帥遣將而飛輓之饋一方騷然今蜀兵驕懦<lb/>
不可使飽稻飫豕十九如瓠朔風正嚴緩步一舍已呀<lb/>
然汗矣萬一有變是決不可使也蜀之守邊者因仍徼<lb/>
倖計嵗月蓄香藥犀馬以去不問其他萬一有變是決<lb/>
不能守也以至有城池而無樓櫓有金鼓而無嫻習矛<lb/>
楯以脆昜良弓矢以柔昜堅甲胄爛潰而不復治障候<lb/>
弛沓而不復明萬一有變是攻與守皆無其具也比年<lb/>
<pb n="KR4d0132_WYG_019-23a"/>
峨眉蠻獠以闗市不平即包人民掠牛馬以歸兩林種<lb/>
至挈工徒鑿山開道直趨盧山以市珠馬為名其意果<lb/>
安在耶使之有飲馬岷江之志而吾兵不能戰邊無良<lb/>
守戰與守又無良具則斬狄山之頭據騎刼之兵出入<lb/>
自如蹂躪數千里之地而民畜為之一空矣臣所謂西<lb/>
南亡備而虞倉卒之變者此也伏願陛下勿以臣言為<lb/>
迂詔修守備益屯戍選清白知兵吏以鎮之斯遠人之<lb/>
福也何謂内外相蒙而有衰微之漸昔賈山謂秦以不<lb/>
<pb n="KR4d0132_WYG_019-23b"/>
聞其過失而亡故杜牧之曰族秦者秦也非天下也春<lb/>
秋書梁亡左氏言自取之也榖梁謂心昏耳目塞大臣<lb/>
背叛梁自亡也周之天下自夷王下堂平王東遷而周<lb/>
室遂微其亡也非赧王之罪也秦之天下自二世暗弱<lb/>
趙髙專恣其亡也非子嬰之罪也西漢之亡非孺子也<lb/>
兆於元成之不斷東漢之亡非獻帝也由於桓靈之不<lb/>
君唐自代徳姑息至昭宗而遂亡夫人之受病有在榮<lb/>
衞有在四肢有在心腹然非一日而成也在榮衞四肢<lb/>
<pb n="KR4d0132_WYG_019-24a"/>
則心腹為之不寧在心腹則四肢為之俱廢榮衞四肢<lb/>
之疾緩而可治腹心之疾急而欲急攻之也望色聆音<lb/>
以知病所從起不待疾至而治謂之良醫朝廷天下人<lb/>
主之一身也仰惟太祖太宗之徳澤固結愈遠神考之<lb/>
紀綱維持不絶固無有受病處蓋嘗治之於未然而已<lb/>
臣試言之夫黄河貫地中猶人之榮衞邊鄙猶四肢大<lb/>
臣猶心腹築隄以壅疏渠以泄然後河乃安流或決於<lb/>
東或決於西譬榮衞之不通故結而為癰㿉緩而絶經<lb/>
<pb n="KR4d0132_WYG_019-24b"/>
絡治河者不深窮其利而茍簡一時之功是諱疾於榮<lb/>
衞也芻粟不繼如筋不勝將不知兵兵不知戰如骨不<lb/>
勝今邊鄙之臣或虚張戰多或擅棄所得茍目前之捷<lb/>
而不設久慮是養疾於四肢也前日大臣專恃顧命頗<lb/>
有得色貪天之功以為已有臣言之於前矣上賴左廟<lb/>
右社之休山川百靈之助而權臣揺手不得不幸而有<lb/>
他變則莽之文詐操之奸雄崛起而萌亂矣是藏疾於<lb/>
心腹也一身而有此三疾臣所謂内外相蒙而有衰微<lb/>
<pb n="KR4d0132_WYG_019-25a"/>
之漸者此也陛下即位神器攸屬人意所歸而又文母<lb/>
厚徳儀坤徽音嗣世沈幾意表而同天道之運扶日虞<lb/>
淵以赫下土之照共斷大務而施設注措人神僉同則<lb/>
不必巫咸和緩之術滌腸紉腹肘後萬金反魂起廢於<lb/>
急迫尋常之間彼榮衞四肢心腹之疾徐診而治之箴<lb/>
砭所及聚毒供事尚未為晩也在陛下施之何如耳且<lb/>
今天下如磐石泰山陛下求直言而臣以自古危亡之<lb/>
君以為陛下之鑑不已過乎李雲露布固訐矣而桓帝<lb/>
<pb n="KR4d0132_WYG_019-25b"/>
止以不諦何語為口實韓愈表佛骨固切矣而憲宗上<lb/>
以天子夭促為乖刺是二君者有拒諫之實而無好諫<lb/>
之名安足為陛下道哉臣釋耒西山立朝無葭莩之親<lb/>
負笈賢闗終嵗惟雅言之學貧無以自資而載色載笑<lb/>
獨於借書乞火居下位不能媚上官以釣名沽譽所養<lb/>
如是殆一木彊人耳如上所陳皆朝廷已行之迹衆人<lb/>
之所不足言者無禆聖政之萬一而祇自以為勞伏惟<lb/>
陛下天縱之聖自誠而明既恭默以思昭曠之道又緝<lb/>
<pb n="KR4d0132_WYG_019-26a"/>
熙而成光明之學昔人求禮於野人求道於瓦礫問迷<lb/>
於童子每況愈下謂愚者千慮或有一得而臣之井窺<lb/>
管見區區欲罄而終未能已也臣嘗惟天下之事莫尚<lb/>
於密聖人之功無昜於勤昔陽處父言狐射姑不可將<lb/>
晉君以其言告射姑射姑刺處父于朝而奔狄髙宗欲<lb/>
廢武后上官儀諫之及髙宗見后則曰是皆上官儀敎<lb/>
我而武后卒殺儀且為容之仰舉趾之髙儀可觀也而<lb/>
昜測其中前在馳逐後在音聲志在内也而或見於外<lb/>
<pb n="KR4d0132_WYG_019-26b"/>
人君可以富貴生死天下之士未發其機而人已逆而<lb/>
合之矣况以不密者乎故臣願陛下尚密則無過事明<lb/>
皇之初銳意勵精誓復貞觀之治而開元之間號稱太<lb/>
平晩節怠荒聲色游幸失道敗度於天寶之末可為歎<lb/>
惜夫禹之勤于邦文王之日昃不食非謂其勤于始而<lb/>
已始始而終終也十日暴而一日寒百年為而一日廢<lb/>
適遠中畫與不適同深耕不穫與不耕同故臣願陛下<lb/>
貴勤則無棄功若夫血氣之戒精神之用隙不在大失<lb/>
<pb n="KR4d0132_WYG_019-27a"/>
不在小永惟陛下深思而長念之則天下幸甚臣誠狂<lb/>
妄干犯威顔臣無任瞻天望聖激切屏營之至臣新昧<lb/>
死百拜<lb/>
</p>
<p>
</p>
  </div>
</body>
</text>
</TEI>
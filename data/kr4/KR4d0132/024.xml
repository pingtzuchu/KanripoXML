<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻二十四</head>
    <p>
<pb n="KR4d0132_WYG_024-1a"/>
欽定四庫全書<lb/>
　跨鼇集巻二十四　　　　　宋　李新　撰<lb/>
　　啓<lb/>
　　　謝龎機宜啓<lb/>
負檄趨梓操觚渡瀘既叨開府之辟書又玷清秋之薦<lb/>
墨吹嘘言重推挽力多初求鳯毛忌諱不識再見眉宇<lb/>
鄙吝自銷絶無先容題品已歸於月旦決有定議剡詞<lb/>
不待於歳終審當承顔之餘肯借緩頰之助歆向未始<lb/>
<pb n="KR4d0132_WYG_024-1b"/>
異論渾戎不妨清談方興九里之城俾效一夫之役謂<lb/>
子貢肆無窮之辯能説大人致韓琬無不遇之言可題<lb/>
客舎脫身選調結草恩閎此葢某官智自天開學惟性<lb/>
妙氣平以定語粹而文同門弟子之詠經勸大將軍之<lb/>
薦士庭下過子鯉人已多其賢聲軍中立左車士或得<lb/>
而快意取青箱之舊牒錄跛傔之賤名顧後日之曳<lb/>
裾正曩逰之下士未遑報稱何啻感藏<lb/>
　　　謝循資啓<lb/>
<pb n="KR4d0132_WYG_024-2a"/>
末路焚舟在兹一舉青雲附驥俄爾再遷録蜀客之㣲<lb/>
勞䟽堯天之睿澤光生蔀屋愧入汗顔伏念某學非無<lb/>
師力弗逮命困值䵬伯退編逋翁虚馳璧水之名誤玷<lb/>
龍門之賞志荒求仕若倒挽於九牛老至為文近退飛<lb/>
之六鷁碑顔沒字鼓腹無腸妄投北闕之書久作南冠<lb/>
之繫罪將溢貫智不滿囊辱吾老子之龍文來自司空<lb/>
之城旦三日新婦宜閉氣於車中百年枯桐輙揚聲於<lb/>
爨下誓言投筆樂賦從軍㑹將命以恢疆許開府而求<lb/>
<pb n="KR4d0132_WYG_024-2b"/>
士陳力就列不足使於前與趨事勸功有以賤為貴者<lb/>
憐其勤匱試以劇難饋糧以供師行制器以前民用悉<lb/>
禀坐帷之畫推而行之載加伏櫪之鞭與其進也直道<lb/>
為屈讒言孔多終成貝錦之章逓肆燃灰之溺和戎自<lb/>
絳草奏非湯削竹簡之春秋化雲天之雨露祐甫䟽内<lb/>
八百吏無親舊之嫌子儀帳中六十人皆將相之舉靜<lb/>
思濶遇端出腆恩此葢某官學殖根深徳機深湛獨運<lb/>
潜神之計兼收闢國之功歴六詔之故封窮三代之荒<lb/>
<pb n="KR4d0132_WYG_024-3a"/>
服不必解降王之縛益能得面内之心來則安之屢布<lb/>
相如之檄召則行矣將遄吉甫之歸某濫被薦論猥叨<lb/>
升進拜細書之一札載厚賜於五雲媿在盧前重靦顔<lb/>
於躐等請從隗始形雅意於好賢感無窮恩盡未來際<lb/>
　　　到任謝二走馬啓<lb/>
仰奉除音外移使指上副聖人之欽恤俯慚器業之空<lb/>
疎郭伋重來第見兒童之慕令威復至稍驚城郭之非<lb/>
托庇云初量情備喜伏惟某官忠嘉許國直亮秉躬立<lb/>
<pb n="KR4d0132_WYG_024-3b"/>
清凖於朝端播徽聲於士論下車解衽方勞望履之思<lb/>
拭目揚眉行有趨風之便<lb/>
　　　謝黄都大啟<lb/>
埋輪當道不問狐狸爝火虧光何傷日月行迷途而不<lb/>
返墮眢井以誰尤且法本貴於持平事或容於脫誤不<lb/>
循三尺殆以私而勝公雖有二天肯轉禍而為福猖狂<lb/>
固無大惡踈畧豈有他腸不平謂何或失而已告者過<lb/>
也難明竊斧之疑問以辨之寜無投杼之感况摘山之<lb/>
<pb n="KR4d0132_WYG_024-4a"/>
謀以强兵富國豈折腰之賤能隳事沮功誓無此心偶<lb/>
褫其魄譬尹何之為邑未能操刀如揚干之亂行無所<lb/>
逃命如某者才不周變學非適時因人而成為鬼所笑<lb/>
屬同列之競進忌寸步之或前先張之弧又下之石内<lb/>
自訟者何當嘔出肺肝人必知之盍亦有靦面目尚希<lb/>
哀顧許以自新此葢某官徳浹神明性全忠厚垂惠於<lb/>
不報推恩於無知矜其地寒與免吏對仰天呼救忍坐<lb/>
視其困乎搖尾乞憐必有動於中者願引車而改轍不<lb/>
<pb n="KR4d0132_WYG_024-4b"/>
忘終身將洗心而事公請自今日<lb/>
　　　謝改官啓<lb/>
築斯城而鑿斯池蔑無勤績言如綸而出如綍誤玷優<lb/>
恩念昔第功全歸化力及今祗命獨後衆人脫半生選<lb/>
調之卑激百口愚衷之感竊以穴居避患巢木安棲天<lb/>
造域以分疆王設險而保國折栁樊圃智未有餘丸泥<lb/>
封關愚不可及國家閒暇常恢道徳之威日月照臨絶<lb/>
無内外之患曩置漳川於劍限實為右屬之喉襟豈其<lb/>
<pb n="KR4d0132_WYG_024-5a"/>
雉堞之隳無復蛇形之壯總兹重任斷自宏規人心均<lb/>
和天意甚恱奬詞温厚謂可威於百蠻立制精詳固宜<lb/>
垂之萬世實墉實壑非徒壯觀自西自東特為雄冠毛<lb/>
錐子已投地上寜力之勞王先生雖在役中奚功之有<lb/>
伏念某鈍不及事拙無取才初伸已知猶恥人役驟叨<lb/>
换爵獲出汚塗不因汗馬之勞尚得桑榆之景行三十<lb/>
年之空限險阻備嘗遇五百載之賢人推挽加進欲求<lb/>
報徳之所曷在他人之門此葢某官髙義薄雲至誠格<lb/>
<pb n="KR4d0132_WYG_024-5b"/>
物易以事而難以説望之畏而即之温哲夫成城已懋<lb/>
金湯之績君子蹈道能踈雨露之私致此么㣲亦獲陞<lb/>
改毛遂惡因人成事齊人多以口得官是何永廢之流<lb/>
如假再生之路生育長養惟父母喜于就任飲食教誨<lb/>
約兒孫以盧為名庻不忘卵翼之恩姑以盡犬馬之報<lb/>
　　　到任謝劉夢臣啓<lb/>
占星蜀部昔來何遲望氣關中今見恨晩將交一臂坐<lb/>
闊十年實每懐於好音矧難雕於朽木回雖不敏誤䝉<lb/>
<pb n="KR4d0132_WYG_024-6a"/>
卓爾之稱棖焉得剛初學浩然之養念在官均將母之<lb/>
樂爰當時慕稽古之榮顧萱草以涕零指具茨而雲隔<lb/>
雉介意以無匹雁孤飛而底哀操繆悠而弔戰場禀生<lb/>
碩以事儒將河潤九里知未易於忘情鷯巢一枝幸有<lb/>
餘於樂地固其求舊方賴作新恭惟某官以道為宗惟<lb/>
刑之䘏言可觀而行可法望之畏而即之温忠臣必求<lb/>
孝子之門大夫正行古人之事曩依函丈獲教書紳數<lb/>
勤倒屣之迎嘗布順風之請世憐其困料黄祖不能容<lb/>
<pb n="KR4d0132_WYG_024-6b"/>
禰衡士擇所歸主侍人何以為孔子未始見幾而作固<lb/>
當慕義而留儻因醴酒以置疑竟巻綬章而投劾<lb/>
　　　茂州到任謝啓<lb/>
郡守承宣雖資輔佐雪山輕重不係去來越岷峨深入<lb/>
於不毛古松㑹强名之曰郡矧石紐大禹之所宅本冉<lb/>
駹西漢而後通貢賦無三品之金羈縻僅十州之獠虎<lb/>
狼充路橋閣緣雲隕石飛空冒險豈千金之子凌霄置<lb/>
戍當關宜一夫之雄在昔從戎迫令使敵書生事俎豆<lb/>
<pb n="KR4d0132_WYG_024-7a"/>
迺乘桴笮以迎降士林肅衣冠俾扣兵夫而問疾溺深<lb/>
救至䝉河伯之不收病極更生無扁鵲而小愈言猶尚<lb/>
在志不復來或叨誤恩誠出非意鬭驚濤猶過覆車之<lb/>
轍視舊榻如不共天之讐楚些重招哀同濟有三閭之<lb/>
作藥籠預備念此生成九折之醫所居而安何陋之有<lb/>
恭惟某官清淨以治順巽而行以堯事君與蜀為福歆<lb/>
向父子考論議之同歸機雲弟兄見文章之相亞比從<lb/>
下座誨以至言一塵不揚請舉安平之燧九河已潤更<lb/>
<pb n="KR4d0132_WYG_024-7b"/>
濡枯涸之鱗<lb/>
　　　再謝循資啓<lb/>
朶雲再上名玷囊封閱嵗四遷恩歸臺府功亡可記感<lb/>
不待言伏念某學迷聖徒愚自天性政事載餳以冒人<lb/>
材沐猴而冠非法家流嘗忍議文之愧本儒者服絶無<lb/>
稽古之榮書成蠧魚傳養癖疾老虀鹽於太學程朱墨<lb/>
以功曹多言數窮殆取投荒之讁强項不屈姑叅起廢<lb/>
之遊時操毛錐務出月脇形第怖瘧氣將食牛而曹雖<lb/>
<pb n="KR4d0132_WYG_024-8a"/>
類於郭尖無處可逃於鮑五識一丁字那勝挽於彊弓<lb/>
相萬里侯豈容分於縱理日者辟士與之開疆獲請命<lb/>
而與行非因人而借譽晉公幕下本求韓愈文章昆邪<lb/>
奏中惟許李廣材氣大道最嫌揀擇至公不論孤寒伯<lb/>
樂能空冀北之羣劉安盡化淮南之石燕公大手筆迭<lb/>
回雨露之私太原小朝廷終許衣冠之盛受賞乃爾顧<lb/>
徳何堪此葢某官克己於仁見幾以獨體賢者之蹈道<lb/>
得哲夫而成城萬歳仆碑已極夜郎之地相如傳檄尚<lb/>
<pb n="KR4d0132_WYG_024-8b"/>
虚邛笮之君圖書初總於道山雞犬亦遵於雲路致兹<lb/>
嵬瑣荐被超陞凡畢循選人之階是誤乘君子之器侏<lb/>
儒易飽爰增粟於一囊傴僂過恭式循墻於三命𤓰蠅<lb/>
遽集水鏡肯搖既越等以叨恩敢興言而觖望感遇二<lb/>
字願勒銘於山阿圖報一心不食言於河水<lb/>
　　　謝王亷訪築城畢工啓<lb/>
修役事之至重不亦勞乎尅期㑹之太嚴非敢後也既<lb/>
免瘝官之責遂叨粹語之褒設險擬於金湯保民必先<lb/>
<pb n="KR4d0132_WYG_024-9a"/>
城郭百年弗治一旦惟新墉壑髙深樓櫓華煥五月而<lb/>
息豈杇糞土之墻百堵皆興又復他山之石執殳朴而<lb/>
從車右挾法式而問規程制而用之古未有也凡經台<lb/>
視之過曲盡精㣲雖資人力之為深藏知巧而况書生<lb/>
田野俗學童䝉頗疎拙無取才號遲鈍不及事焉知制<lb/>
作在俎豆則嘗聞試使經營本斗筲何足算荐䝉驅䇿<lb/>
復賜指蹤長裾化畚鍤之塵重趼困梯衝之舞暴身既<lb/>
久宣力為多果有功而見知借餘論而不惜儻離選調<lb/>
<pb n="KR4d0132_WYG_024-9b"/>
全出異恩此葢伏遇某官徳宇恢疎智機穎利以道自<lb/>
任與物為春説使人而忘勞善用才而無棄非一夫成<lb/>
百雉之制出片言愈九鼎之安致兹凡下之流最荷提<lb/>
攜之重功名難際恐英公惡命薄之人富貴無忘推傅<lb/>
説在版築之列誓言九泯圖報一生<lb/>
　　　賀王觀察到任啓<lb/>
鳯厯推剛龜文顧左已諧禮上倍切懽愉稍移蜀使之<lb/>
星迭拜周家之命雪山增重金馬開祥當易于請腰笏<lb/>
<pb n="KR4d0132_WYG_024-10a"/>
之濵正李邕求識面之地念昔提文衡於漢上顧予執<lb/>
賤事於禮闈肉眼未識貴人步吏固宜革帶蔡見鄂岳<lb/>
曾晚學之莫知楓落吴江亦前人之誤聽别一閱世共<lb/>
兩禿翁巴子國窮聞太史起滯留之歎河圖職妙謂劉<lb/>
公知取予之方惟摘山市駿之謀實富國强兵之本肇<lb/>
自神考精求偉人俾興至利之源待以不次之舉數政<lb/>
之後奉法不䖍比年以來為弊滋甚明珠異貝既交走<lb/>
於貴權空籍紿書又肆謾於公上於今所受任責不輕<lb/>
<pb n="KR4d0132_WYG_024-10b"/>
必待先見之明乃救末流之弊雖望之在外終雅意於<lb/>
本朝使宋璟居中肯容心於私謁莅事伊始著聲何高<lb/>
載道之謠若碑落筆之觀如堵恭惟某官因時以出載<lb/>
道而行才超世而非師學到古而自我擢從他部簡在<lb/>
帝心烏衣馬糞之遊典刑具在西清延閣之䆳几席久<lb/>
虚佇聼受釐之恩端有追風之召某投荒逺裔臥疾餘<lb/>
生未瞻雙舄之飛初託九河之潤猶叨五斗粗明投劾<lb/>
之幾止有一天斷無挾故之慮參承尚阻傾陷良深<lb/>
<pb n="KR4d0132_WYG_024-11a"/>
　　　謝謝轉運判官啓<lb/>
初馳囊皂豈虞罪戾之加再服官箴猶起功名之念敬<lb/>
仰陶成之賜敢忘湔拂之恩喜與幸并感非言盡伏念<lb/>
某隴西末裔鼇嶺寒生素無倚馬之才夙負屠龍之學<lb/>
再飛秋鶚繼捷春闈豈期躍冶之不祥遂失夀陵之故<lb/>
步多言賈傅自取間疎挑戰李陵竟成囚虜狂圖至此<lb/>
薄命奈何丹闕春風未信淄川之對山城夜月來觀梅<lb/>
尉之碑反求諸身未為不遇此葢伏遇運判奉議先生<lb/>
<pb n="KR4d0132_WYG_024-11b"/>
氷壺雅望水鏡清標絶代風流逺嗣東山之逰屐驚人<lb/>
事業近追淝水之殊勳文采不羣已先明月詩篇獨到<lb/>
何但澄江萃奕世之殊能作一時之偉望茂膺宸眷夙<lb/>
董漕權千里運粮誰識帳中之心計九年足用人驚地<lb/>
上之錢流顧惟駑材實依鷰厦曩嘗披霧幸獲拜塵脫<lb/>
畧崇髙驟止循墻之走屏捐名分遽䝉倒屣之迎載聆<lb/>
玊麈之談復侍獸樽之飲岸中陪燕清興固不凡接膝<lb/>
論文幸遇亦何有曾是鸞棲之局倍叨龍坂之光喜溢<lb/>
<pb n="KR4d0132_WYG_024-12a"/>
顔間祥生户外某敢不俯勤官守仰法吏師佩穀熟之<lb/>
遺風鑒韓城之舊訓朞年考績覬隨嚴助之計偕餘論<lb/>
吹枯願借山公之啓事<lb/>
　　　李轉運判官逺迎啓<lb/>
顯奉芝書榮持玉節凡叨臨莅倍切欣愉恭惟某官學<lb/>
造淵㣲氣存剛大仰被聖神之眷深明道徳之歸移孝<lb/>
於忠處仁以義䕫教胄子知學為賢士之關帝耕籍田<lb/>
謂農乃天下之本久居妙選數近清光肯辭蜀道之難<lb/>
<pb n="KR4d0132_WYG_024-12b"/>
益見雪山之重乃得御矣顧瞻接士之容其猶龍耶姑<lb/>
候出關之氣某垂老不調至愚無知侣令綽以分曹參<lb/>
韋嵩而決事畏風以遁未明投劾之幾慕義而留行即<lb/>
望塵之拜<lb/>
　　　趙轉運判官逺迎啓<lb/>
光膺宸命榮領使權方勞望履之思已聽畏途之戒伏<lb/>
惟某官器資宏逺政術疏通深潜富國之謀丕著立朝<lb/>
之績江淮轉漕大被劉晏之功巴蜀觀風行布相如之<lb/>
<pb n="KR4d0132_WYG_024-13a"/>
檄既淵衷之簡在宜温詔以遄歸某將命叨恩指期覿<lb/>
徳雖出坤維之逺幸分河潤之餘參奉匪遙欣愉尤切<lb/>
　　　謝張待制啓<lb/>
不逺千里仰瞻少㣲之光無有二心恭受杏壇之誨與<lb/>
適未可與立所見不逮所聞過勤倒屣之迎獲布順風<lb/>
之請士皆驚目孰為來哉師獨解顔與其進也葢丹鳯<lb/>
于飛則率羣羽以皆集拔茅連茹則思引類以同升特<lb/>
親玉麈之譚迭奉獸樽之飲燕公大手筆數窺翰墨之<lb/>
<pb n="KR4d0132_WYG_024-13b"/>
飛太原小朝廷真見衣冠之盛伏念某小智易測大愚<lb/>
不靈書成蠧魚傳養癖疾回雖不敏或可使於前與棖<lb/>
焉得剛宜有動於中者久閉其聲而弗出力尊所行以<lb/>
為明身雖不容氣未稍下以寒蛙當兩部非爾所知謂<lb/>
蓮花似六郎則余豈敢進值䵬伯退呼漫郎彼臧氏焉<lb/>
能使魯侯主侍人何以為孔子晉公幕下初求韓愈之<lb/>
文章嚴武帳中惟縱杜陵之詩酒言叨望重恩辱已知<lb/>
此葢某官至論回天妙文華國得古人之大體樂天下<lb/>
<pb n="KR4d0132_WYG_024-14a"/>
之英才不可親疎曷其簡易得季將軍諾詎肯易以千<lb/>
金掃曹相國門願首先於百執遽違鼎席還守版曹聴<lb/>
指日以造朝更甘心於執馭既多佩徳良切馳情<lb/>
　　　賀秦州陸待制啓<lb/>
伏審眷自宸衷進升内閣仰增慶抃恭惟某官清規奕<lb/>
世丕業動天紀綱華夷標準中外雖輕裘緩帶而氣葢<lb/>
軍中能富國强兵而錢流地上曩嘗驅車蜀道誠由被<lb/>
器先朝豈惟獻摘山之謀固亦藴安邉之術待時而動<lb/>
<pb n="KR4d0132_WYG_024-14b"/>
以道自將賞士衡為龍駒未可量也推象先作人望惟<lb/>
其有之况國朝方清玊門之氛而藩鎮實倚秦亭之重<lb/>
甫睠西顧首頒異恩儼寳構之神區頥帝文之秘府兹<lb/>
為華貫用賁精材綸言遝來柄任有日聞吉甫之北伐<lb/>
式遄其歸想曹參之趨装可立而待某拘文有限展慶<lb/>
無由望台屏以展光與輿情而均躍<lb/>
　　　上宇文知郡啓<lb/>
竊以峩冠大袖氣概洋洋灑墨揮毫文章落落競就王<lb/>
<pb n="KR4d0132_WYG_024-15a"/>
公之貴孰知道徳之歸士習皆然余心患此豈知務師<lb/>
者託素絲之質慕道者先青佩之儀執晏子鞭企孤風<lb/>
之髙邈為李膺御攀逸駕之崢嶸中圗益於見聞外豈<lb/>
徇於名勢如某者隴西冷族鼇嶺孤生滿籯無韋氏之<lb/>
金數尺乏丘遲之錦功名難得憐青鬢之半蒼歳月易<lb/>
遷慮紅塵之暗老學欲為道仕期養親鬻珍豈免於胡<lb/>
盧故步殆成於匍匐少二頃之負郭闕百畆以躬耕聚<lb/>
蚊成雷任罹俗訕刻鵠類鶩强齒俊遊難投足於我疆<lb/>
<pb n="KR4d0132_WYG_024-15b"/>
遂竄身於隣境虎靴預謁屢升仲寳之堂牛鐸成音未<lb/>
辱荀公之聽於是强編蕪累仰瀆聰明欵伯喈席者咸<lb/>
謂異才逰子厚門者並稱名士觀海為水尤慙一勺之<lb/>
㣲以莛撞鐘亦冀小鳴之便恭惟某人行安常性學出<lb/>
真心道徳遵時之英才業為衆之準音容和粹春生金<lb/>
谷翠連天風骨精明氷透玊壺清滿腹吹嘘後進黼黻<lb/>
斯文伏乞比恕後夫誨加大匠一則俟振特之惠一則<lb/>
祈開敏之私立指迷塗俾知聖域杏壇數仭斯時矜潔<lb/>
<pb n="KR4d0132_WYG_024-16a"/>
已以求桃浪三春異日庶燒鱗而上<lb/>
　　　代賀許侍郎冬至啓<lb/>
土圭揆影導萬彚以迎長寳册書雲候一陽之初復恭<lb/>
惟某官蓍龜大政柱石本朝儲精㤗階峙器清廟日著<lb/>
可大之業力培太平之基民人可瞻文武是憲凡四時<lb/>
與合其序則百祿宜受于天更納繁禧以副注意某猥<lb/>
被皇華而諭蜀阻依台屏以稱觴頌詠徒深文言罔旣<lb/>
　　　上章相公賀冬啓<lb/>
<pb n="KR4d0132_WYG_024-16b"/>
土圭揆影導萬彚以迎長寳冊書雲候一陽之初復恭<lb/>
惟某官質文全粹聲實保和道觀昭曠之原化執慘舒<lb/>
之柄大熈庶績以為百工師時顯諸仁所謂萬世利臻<lb/>
符瑞之衆至懋功徳以兼隆式丁亞歳之辰宜受王明<lb/>
之福某限拘蜀道阻覿台光仰被埏陶實深頌詠<lb/>
　　　與唐梓州賀冬啓<lb/>
伏以明陽胥復瑞景迎長漢儀肅簮弁之賢堯厯謹星<lb/>
躔之次伏惟某官才能許國謀議冠時早收雋彦之科<lb/>
<pb n="KR4d0132_WYG_024-17a"/>
茂奮勳庸之美宜承厖祜用對褒嘉指峻館以非遙述<lb/>
慶悰而莫既數言瞻頌罄冩奚殫<lb/>
　　　回唐梓州賀冬啓<lb/>
伏以歴紀周正首三㣲而建統灰飛嶰竹冠六律以推<lb/>
長道宜作徳之休吉有自天之祐伏惟某官純誠格物<lb/>
善政宜民早叅書殿之㳺尚鬱虎符之寄清修迪吉已<lb/>
諧道長之辰宻勿論思佇有彚征之慶賔榮阻造頌懇<lb/>
徒深<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻十八</head>
    <p>
<pb n="KR4d0132_WYG_018-1a"/>
欽定四庫全書<lb/>
　跨鼇集巻十八　　　　　　宋　李新　撰<lb/>
　　序<lb/>
　　　送陳公朝序<lb/>
倚柱而笑女子之私憂以牛犒師商人之過計嘗謂食<lb/>
肉有大臣而女子以魯為憂憂非其職也謀國有强將<lb/>
而商人為鄭之計計非其職也然而非私憂過計者盖<lb/>
魯亂則及身鄭亡則及家與其救末寧若救本則其智<lb/>
<pb n="KR4d0132_WYG_018-1b"/>
愈逺矣禹貢梁州之域陵國最乆長於秦地𨽻蜀於漢<lb/>
𨽻犍為魏設為州梁目為懐仁再變為隆山三變為仁<lb/>
壽土厚石深其民堅剛質渾宜有仁厚君子為西南之<lb/>
雄比日誰意士氣彫落服儒冠屨乃至造為俳語俚辭<lb/>
動輒嘲謗呫囁相語狋吽以争居間闔門操方寸之觚<lb/>
畫一尺之紙曰吾將疵甲而毁乙亦有父兄竄定黨類<lb/>
更倡識者聞之各驚相視訐人隂私間人骨肉雖甚愚<lb/>
小人有不忍言有不敢言有不欲言者孝子慈孫蒙被<lb/>
<pb n="KR4d0132_WYG_018-2a"/>
醜聲深切骨髓若人何心哉夫嘲人乃以自嘲謗人亦<lb/>
以自謗非刑不能懲鬼不能誅而人不能責但過惡未<lb/>
熟行將自及耳某生長於陵凡五世矣有俗如此某何<lb/>
望焉是某之私憂過計者然也足下沉慤有年有可以<lb/>
動人者某知之久將治新都豈無意於厚風俗政成而<lb/>
後歸亦豈無意於吾鄉此僕所望也亦固所願也舊國<lb/>
舊都望之暢然昔人酒酣有為故鄉悲桑梓所在不得<lb/>
不然此其常常者足下堂有上夀親他日版輿以歸足<lb/>
<pb n="KR4d0132_WYG_018-2b"/>
以率人之孝庭下有諸孤撫字之餘足以率人之慈傳<lb/>
聞詩書使羣公子厲精足以勸人之學嵗入甚羨旅人<lb/>
鶉衣親舊狗馬丁窮困時補其無餘足以勸人之義釀<lb/>
白酒割黄鷄一觴一詠與父老相娛樂携妓登山可以<lb/>
䂓謝公之遊插花起舞可以盡白傅之樂前日之風茍<lb/>
視足下若此寜不少愧歟某少而賤知無能為而私為<lb/>
憂過為計者殆必有説且出聞若人言見若人行某不<lb/>
敢從若人遊決可保矣而不保吾弟吾弟猶可保也而<lb/>
<pb n="KR4d0132_WYG_018-3a"/>
不能保吾子與吾孫吾子與吾孫習而熟之不免為偷<lb/>
薄所牽矣此正若魯女鄭商之當念也私為憂過為計<lb/>
將欲救本而棄末亦曰遲足下之歸足下行矣因書以<lb/>
諉左右者惟足下留意無忘此固所願也亦非敢望也<lb/>
　　　送蒲彦龢序<lb/>
彦龢得邑資官寄聲來别且言或人誤我投之空山<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>
僻難進意甚不懌來遊西蜀蜀大帥尚書王公方玩辟<lb/>
書以招客見彦龢愜甚以詫賔從曰某不敏三世侍從<lb/>
<pb n="KR4d0132_WYG_018-3b"/>
獨以士報國為王氏家法昔事左丞蒲公功業文章在<lb/>
古無倫此段寥落乃今於蜀見公猶子典刑具在請以<lb/>
家法從事遂入閣草奏以劇邑留彦龢亦歴試之吾彦<lb/>
龢豈病歴試然為公計則得為彦龢計則失予始聞彦<lb/>
龢得資官喜如尚書公得彦龢時尚書公辟彦龢予復<lb/>
不懌如彦龢得資官時後旬王公左遷辟書報罷予喜<lb/>
如初資官小邑使才者居小邑不當喜而喜是幸之者<lb/>
然也使尚書公門下不遂得賢士賢者不果進當不懌<lb/>
<pb n="KR4d0132_WYG_018-4a"/>
而懌是嫉之者然也幸之嫉之小人之事復仇報怨不<lb/>
仁者之用心也予與彦龢厚善無所怨惡何幸何嫉之<lb/>
也幸與嫉施之他人且不可亦不敢也曷於彦龢而然<lb/>
也非幸之嫉之而俟之也彦龢貴遊子自負甚力舉趾<lb/>
甚髙氣習偘然與衆人異自昔南北阮馬糞王烏衣謝<lb/>
城南杜貧雖到骨而青氊犢鼻終作後世譚本為張緒<lb/>
三年客便自風流况久得左丞之教悻悻然去之哉茍<lb/>
以為吾貴遊子小官小邑非才者賢者所宜淹而辱之<lb/>
<pb n="KR4d0132_WYG_018-4b"/>
則資官何負此予所以樂彦龢之徃也城郭侈大聚落<lb/>
夥實舟車轔沓宫室堂奥輪奐吾適然寄之耳民頑吏<lb/>
悍不難繩事之叢曠在所處皆彦龢餘事登髙而賦煙<lb/>
雲泉石春茗秋蘭皆彦龢臆中之帑時探以出平時落<lb/>
筆輒千言事或奪之今無事語益工造道益深矣一道<lb/>
人物如彦龢不在第二一道政事彦龢得第二餘人得<lb/>
第三堂堂諸公洗濯風裁彦龢第徃施種石田亦必有<lb/>
生之者予昔攝官成都候大慈鐘聽銅壺鼓挾刺以出<lb/>
<pb n="KR4d0132_WYG_018-5a"/>
倒篋以歸食未下咽而户外迹滿嵗弊馬月更僕俯伏<lb/>
迎謁猶專傲名於世俗盃酒書劒之約一忘夙諾則横<lb/>
議出矣此時所養消泯殆盡至今念之搔首不已夫辟<lb/>
書報罷是天以逺業資吾彦龢也予喜之者此也豈幸<lb/>
之嫉之者然也榮有王庠於予為德友上計禀事墨綬<lb/>
趨府以其餘時願一欵之其為人如陽城元紫芝今世<lb/>
未有斯人予以此厚彦龢猶慮兹徃他人誤君<lb/>
　　　送王井研序<lb/>
<pb n="KR4d0132_WYG_018-5b"/>
西南之人老死不識海盖不問而知其深且逺也士大<lb/>
夫相與言量必借海以喻水行地中其大稱黄河嘗登<lb/>
大伾觀其北注一望渺茫極目無際至曹仁而分為二<lb/>
股至歴亭而分為五股一股之漲越千萬潯滔滔而東<lb/>
歸宿大海纔涓流耳旦浴日而出之暮涵太隂而宅之<lb/>
蛟蜃之氣出沒為樓觀珠貝之光騰而上者五萬里鯤<lb/>
雖大鱷雖盭鰕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雖㣲細咸受而藏之予聞濵與海隣<lb/>
誼夫知海為最詳故所養將有取於海也空洞陂田綽<lb/>
<pb n="KR4d0132_WYG_018-6a"/>
若有容足迹所周便見涯涘此又何足為誼夫道哉誼<lb/>
夫堂然古丈夫峩冠據桉似不可向而悠久處喜愠莫<lb/>
見字研溪之民凡三年始至不增威既去不減猛四境<lb/>
之内譽日聞而誼夫曰此愛我者所溢也九品之卑而<lb/>
晩聞相知誼夫曰此予有所未逮也凡欲求誼夫之急<lb/>
迫躁競不可得誼夫今去矣宦遊無定予或一到海上<lb/>
窮深而極逺并一測吾誼夫别後三日所養尤不可知<lb/>
也<lb/>
<pb n="KR4d0132_WYG_018-6b"/>
　　　送趙彦成序<lb/>
東家儒者余視之盖丈人行也冠履步武未始亡律鳴<lb/>
中韶灑掃蹈規譚天人性命以挈其徒訂是非於有司<lb/>
大抵如聚訟號先生長者尤揖讓比肩外類不爭而喧<lb/>
豗喔咿亦筆下多口者也其徒徃徃餓寒乞為市人所<lb/>
嗤侮然儒者終强項不耻余每念之西家之子病狂十<lb/>
年操刀捶遇人輒抶之刺之忘貴賤之勢耆艾之序舍<lb/>
者見之避席而走在輿者為下坐者為起耕者釋耒而<lb/>
<pb n="KR4d0132_WYG_018-7a"/>
返行者讓畔以去退肅屏息畏之如大賔客及其捨刀<lb/>
箠仰天畫地拊髀嬉遨則相與環而觀之趨趨于于如<lb/>
太古時人樂以忘憂終日親之而不懌其悲而哭則噭<lb/>
噭淒辛雲寒無光夜昏失色聞之者涕下沾頤謂非漆<lb/>
室女即杞梁妻非阮籍窮途則唐衢憤世者也泪盡繼<lb/>
之以血聲動左右天倫之機發於自然又相與哀而憐<lb/>
之如放臣逐婦不得志於人間不可一日偷生而茍活<lb/>
者也及其履危冒險死生之大不得與之變而况榮辱<lb/>
<pb n="KR4d0132_WYG_018-7b"/>
乎是殆不足以攖拂之也某與彦成身儒行儒幾三十<lb/>
年矣曾未有畏之如彼狂人者親而樂之或哀而憐之<lb/>
或不能榮辱之如彼狂人者為人而使人敬之如大賔<lb/>
客親之如太古時人不得已則哀而憐之如放臣逐婦<lb/>
不然為有道之士而使人不能榮辱如是亦足矣既不<lb/>
能强又不能弱蹣跚流浪以禮發冡以詩書為姦俗學<lb/>
無用陳腐齒頰以盜么麽蝸國之名身被坑冠被溺羮<lb/>
無糝户無樞何特為市人所嗤侮時窮天阨如吾東家<lb/>
<pb n="KR4d0132_WYG_018-8a"/>
丈人者不知幾千百士我其杓之人佯為瞀亂不靈不<lb/>
解曾不能窺西家之髣髴欲以全生欲以養真而盡年<lb/>
下交末路漓薄不美陸沉於俗託一㕓以避世無得喪<lb/>
存亡則接輿箕子正是我輩人行矣吾有狂藥以酌子<lb/>
有狂言以訹子酒酣興作我悲則子笑我笑則子悲人<lb/>
其謂子狂者耶我狂者耶可以友乎其不可耶可以狂<lb/>
乎其未可耶得狂之名而甘心將推而不受歟<lb/>
　　　送空源二教師序<lb/>
<pb n="KR4d0132_WYG_018-8b"/>
空源二教師少年跌宕長安市上酒家眠三峽誤遊蜀<lb/>
山如畫不歸去自厭勝處散行陋邦直饒説得雨花空<lb/>
中亂石㸃頭身䕃五色祥雲坐致八功德水亦只是箇<lb/>
肩板漢蠧魚經笥造成口業二教師不自知亟還大慈<lb/>
研精故紙鑽透牛皮正以含血淬空先觸已口若便擲<lb/>
筆<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>疏亦未有是處在二師還委悉否眼前無俗物多<lb/>
病也身輕珍重珍重<lb/>
　　　送張潛夫入道序<lb/>
<pb n="KR4d0132_WYG_018-9a"/>
天下事固有如此者予方外忘年張潛夫一日謝其家<lb/>
抵帽於地哆去革帶曰噫我五十年為愛慾紼纚投濁<lb/>
河洄洑苦惱坐火宅若焦若燒不知世外有清涼境豈<lb/>
可作底突效彼必死囚我非愛吾身與愛吾家者身非<lb/>
我有家亦非我有則身外之物得而有之耶且門施行<lb/>
馬門不自以為益車有蘭班車不自以為益蟬貂為冠<lb/>
褚皮亦冠編珠為舄其用與芒屩則同而我何牽於物<lb/>
姑蘇臺雷塘路聲色未窮過客悲涕保如意之安悼戾<lb/>
<pb n="KR4d0132_WYG_018-9b"/>
園之恨生不及忘懐死未能瞑目而我何惓於家願通<lb/>
籍祠部請作佛子習為小乗觀吾為善知識日耡月治<lb/>
因縁未熟猶不失為一等閒人安樂無事午枕鼾眠即<lb/>
是極樂國以無累之軀為有道之士我何苦不為所以<lb/>
潛夫之志如猛將摧堅有進死一尺無却生一寸前此<lb/>
固潛夫所病予亦病之此既潛夫所易而予所難也夫<lb/>
好惡得之性天不可以勉燕方丈羅鼎珍求適於口而<lb/>
邕以痂為美佩蘭芷䕃華屋求居於潔而赤以溷為潔<lb/>
<pb n="KR4d0132_WYG_018-10a"/>
陳尸屋下行殯道上水淫馬癖各得遂其意予姑遂吾<lb/>
意明日與潛夫異者特衣服室廬耳潛夫能詩而善畫<lb/>
如劉奉先畫如李長吉詩讀子美歌山水幛如見奉先<lb/>
畫想奉先畫則知潛夫詩讀牧之序長吉集則長吉詩<lb/>
可槩見長吉詩可見則知潛夫畫要之不貴丹砂曾青<lb/>
與不作古人以經目者予徃與之飲潛夫發言則坐客<lb/>
哄堂頭不接席則巾濡盃每毎於此不凡明日潛夫不<lb/>
復隨我議此矣古來凡聖合并善惡多岐大慈若一雲<lb/>
<pb n="KR4d0132_WYG_018-10b"/>
夢况佛不從西天來獄不從地下出潛夫潛夫勉旃勉<lb/>
旃珍重珍重<lb/>
　　　送宇文修撰序<lb/>
望色聆音以知病之所從起此善於其事者徃徃能之<lb/>
遽謂之聖與神可乎然平處詣情髙處詣理妙處不可<lb/>
以言傳非聖與神每每不到十全其八今不可得古人<lb/>
謂之下工十失三四今人之常而古人謂之愚離聖久<lb/>
逺各自是其法道大行則殺人愈多無刃與梃而司命<lb/>
<pb n="KR4d0132_WYG_018-11a"/>
天下之人十全一二十失五六死者甘心其生者不以<lb/>
罪醫然則奈何夫診一臂按指寸口訂浮沉長短滑濇<lb/>
以窮隂陽迹隂陽以較虚實數呼吸以定所損借菽以<lb/>
譬輕重如循榆葉如循琅玕柔如鷄踐累累如鈎此其<lb/>
平者而謂之當治春弦如新張夏鈎如操帶秋毛如吹<lb/>
冬石如彈此其不治而謂之易治其甚疏者不識榆葉<lb/>
琅玕為何等物車盖為何等狀古人目不見太山耳不<lb/>
聞雷霆以巳之呼吸數人之脉至而今人流涎吐渦笑<lb/>
<pb n="KR4d0132_WYG_018-11b"/>
譚不止指在魚際或在尺外而曰我善醫當吐反下當<lb/>
汗反吐户外雖滿而殺人亦為不少矣閤下以文起家<lb/>
得時盛名久次郎曹徬徨京雒講禮太常外求民瘼者<lb/>
已數十年矣秋風揺寒吉服宜起天子命我莫敢告勞<lb/>
幸今法度嚴宻紀綱維持而國朝無有受病處獨西北<lb/>
為憂黄河為患操方技者盈庭曾未能已此且黄河貫<lb/>
地中猶人之榮衛邊鄙猶四支築堤以壅疏渠以泄然<lb/>
後河乃安流榮衛不得其適故結而為癰㿉緩而絶經<lb/>
<pb n="KR4d0132_WYG_018-12a"/>
絡芻粟不繼是筋不勝將不知兵兵不知戰是骨不勝<lb/>
筋骨不勝則四支委矣榮衛之不適四支之委醫者之<lb/>
罪也閤下傳巫咸和緩之術滌腸紉腹有其藥肘後萬<lb/>
金反魂起廢於倉卒尋常之間彼榮衛之不適四支之<lb/>
委疾不至骨髓而箴砭可及閤下行矣他日聚毒以供<lb/>
醫事則備其一焉志之無忘<lb/>
　　　劉氏藏書序<lb/>
錮鏤金鏴鈊鋪以為器繽紛玓瓅珠璣以為衣割裂紈<lb/>
<pb n="KR4d0132_WYG_018-12b"/>
綺繒綃以縁體髙輿大馬以驕氣囊金篋玉以矜富夜<lb/>
光明月名畫古皿以為耳目之玩好公卿貴家富人豪<lb/>
户惟恐其不盡有也然皆狐兔之藏盜賊之資僕見之<lb/>
多矣不如堂上有詩書牖下有史傳羅孔校孟搜揚絡<lb/>
韓古人竹簡今人紙軸百家九流無不備具此善蓄書<lb/>
者也然不肖子弟一日有無頼之遊廼父廼兄之藏遂<lb/>
為世俗展糶之具僕見之多矣不如善守者複壁重囊<lb/>
錦縁繒飾緘以縢扄以鑰輕塵無揚百年不逸此善守<lb/>
<pb n="KR4d0132_WYG_018-13a"/>
書者也然吠狗不知星㝠行不察里耳無聞目無見沒<lb/>
齒為腐夫頑人僕又見之多矣不如善讀者弦歌口誦<lb/>
下帷杜門日與黄卷聖賢語一編數句立富貴功名徃<lb/>
徃有不朽之餘榮而風流氣耀乃與世俗不相商較此<lb/>
善讀書者也東都劉氏無他好為布衣而所蓄與祕閣<lb/>
埒是某所謂善藏書者也後之人其善守邪守不足貴<lb/>
其善讀邪某西蜀隆山郡讀書人也敢告不敏某年月<lb/>
日李新元應序<lb/>
<pb n="KR4d0132_WYG_018-13b"/>
　　　小一姪字革先序<lb/>
伯兄之子君俞索命字以革先字之客難之曰字以飾<lb/>
名古今相因君俞之與革先殆不見内外將有説焉僕<lb/>
請畢所謂革先之意而質諸疑者曰予家三世十頃田<lb/>
嵗時伏臘飲食祭祀冠婚慶弔於是乎出不豐不約不<lb/>
增不損革之者其在子也予家三世五畆宅前有廊廡<lb/>
後有堂奥避風逃雨於是也在不丹不刻不侈不儉革<lb/>
之者其在子也予家三世非富商大户廏無駟馬廪無<lb/>
<pb n="KR4d0132_WYG_018-14a"/>
多藏聲色不髙器服不僭兒無觸法冒禁之遊婦無曳<lb/>
璣裂組之裾革之者其在子也予家三世非貧民遊手<lb/>
束帛可衣生産可務不可諱猶有後凶年則餘儲羅絡<lb/>
有親良雅素有朋舊革之者其在子也子今婿成都良<lb/>
家子而阜通山澤利不過數年遂為富家翁是昔之十<lb/>
頃田五畝宅革而為百革而為千以至於億萬予所不<lb/>
能知也革而為有是予所謂富商大户革而為無是予<lb/>
所謂貧民遊手此又予所不能知也他日子有兒兒長<lb/>
<pb n="KR4d0132_WYG_018-14b"/>
無使之趨利吾聞之智而多財損其智愚而多財益其<lb/>
愚吾今謀舉進士第與我同志則庶幾所謂革先之字<lb/>
為不妄也子勉之哉勉之哉戊辰四月日叔元應序<lb/>
　　　姪革竒字謹先序<lb/>
夫事至於無能勝物至於不可擬然後以竒而稱之然<lb/>
事竒則生怪物竒則生駭怪與駭烏足貴哉昔人有斷<lb/>
犀象敵虎豹者操戈横矛深入水陸父子昆弟攘臂不<lb/>
顧日以較獵為務且虎豹犀象何所用邪豈其皮毛齒<lb/>
<pb n="KR4d0132_WYG_018-15a"/>
角世所珍重邪富家貴人玩耳悦目故虎豹犀象有死<lb/>
無救又有雅好山水者行及吳越佳麗清秀植足躊躇<lb/>
終日不去遂成其癖有愛士者見燕趙之士魁梧辨給<lb/>
拊髀啟口嗟惜羈紲特甚卒不及倜儻大抵目之所視<lb/>
耳之所聞至於怪則疑駭則惑適今吾子以竒命名矣<lb/>
使我為字且告之曰虎豹犀象以竒而取敗吳山水以<lb/>
竒而成癖燕趙之士以竒而見拘吾子將有言也言竒<lb/>
則招憂將有為也行竒則招辱此君所當謹也故字之<lb/>
<pb n="KR4d0132_WYG_018-15b"/>
以謹先儻有大於是者亟易之而勿傳十一月日序<lb/>
　　説<lb/>
　　　命馮氏二子名説<lb/>
馮子居家自樂二雛以為譽則非癖以為計則非疎丁<lb/>
名稱之未立倐有詗於羈客於是目其大者為元龜小<lb/>
者為連璧鼓喙未畢馮子避席曰滯殻難化刳腸不疑<lb/>
甲蟲之類其名為龜曷以命之者耶對曰不然覆之以<lb/>
祥雲貳之以神蓍巢之以美蕖浴之以清漪方斯時也<lb/>
<pb n="KR4d0132_WYG_018-16a"/>
身無意於媮生輔之以載書承之以玉櫝㕘之以公卿<lb/>
之謀祓之以太史之祝方斯時也義不可以辭死鑑蟬<lb/>
蜕之不固區八卦以自護感盛恩之莫忘厯三鑄而左<lb/>
顧元龜而軒然而呈千載之圗乎寜黙然而搘四足之<lb/>
床乎而將獻夢於元君乎而寜曵尾於塗中乎馮子又<lb/>
曰荆璞則刖周璞則腊不副其實曷名連璧曰不然剞<lb/>
劂之以干將礲錯之以燕石淬之以虞泉裁之以鈿尺<lb/>
以彼之利器成此以為器者也上合日月之行下範辟<lb/>
<pb n="KR4d0132_WYG_018-16b"/>
雍之水貴玉者未至而索疵者至矣禹寶一寸之晷秦<lb/>
捐百雉之城一則子重一則子輕連璧而欲寘盤飱以<lb/>
締反國之君乎欲列文箱以賜立談之士乎而將照於<lb/>
諸侯之車乎而寜辱於匹夫之褐乎馮子頓首敬謝不<lb/>
敏君子贈言飫於八珍泠然似風煖然似春請以此銘<lb/>
大者之襚而書小者之紳<lb/>
　　　呼盧説<lb/>
善呼盧不必其勝負不善呼盧者必其勝負善呼盧者<lb/>
<pb n="KR4d0132_WYG_018-17a"/>
不勝則氣平聲調顔色泰定而其財若有餘勝則氣益<lb/>
卑聲益下顔色益柔而其財如藏九地之下不善呼盧<lb/>
者不勝則氣烘然而怒聲蹶然而戰顔色青赩不一其<lb/>
財惕惕然而匱勝則氣盈如聲蹻如顔色揚揚然而其<lb/>
財如布九天之上故善呼盧者每勝不善呼盧者勝日<lb/>
少負日多夫道不行於妻子妻子真勝者耶不行於一<lb/>
鄉一國在不行於一國天下在不行於當年後世在孔<lb/>
子善呼盧之術盖遺之子思子思死遺孟軻荀況孟軻<lb/>
<pb n="KR4d0132_WYG_018-17b"/>
荀況死遺揚雄雄一不勝即大言美新他日禰衡潘岳<lb/>
輩腰千錢求一擲洶洶暴躁矜己傲物望塵拜人卒不<lb/>
得其死薛稷宋之問至為人捧溺器柳宗元劉禹錫至<lb/>
附離匪人財有限志在必勝吁奚其負之多也古號文<lb/>
人恌薄恌薄者不善呼盧之徒歟大儒無敵呼盧之徒<lb/>
慎之矣丨<lb/>
</p>
<p>
</p>
  </div>
</body>
</text>
</TEI>
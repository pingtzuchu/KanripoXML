<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻一</head>
    <p>
<pb n="KR4d0132_WYG_001-1a"/>
欽定四庫全書<lb/>
　跨鼇集巻一　　　　　　　宋　李新　撰<lb/>
　　賦<lb/>
　　　癭賦<lb/>
王孫異疾兮癭喉刺咽强名宿癅兮吁嗟礧然領如蝤<lb/>
蠐兮乃增胝胼繫若匏瓜兮亦寄而懸類稟中和兮氣<lb/>
凝以偏病在腠理兮我尤山川重將覆臆兮墮將委肩<lb/>
其大如缶兮其小如埏是物也不分貧貴不擇庸賢汝<lb/>
<pb n="KR4d0132_WYG_001-1b"/>
潁之士兮軫若為之醜江漢之女兮憎爾敗其妍非唯<lb/>
嚬笑之不適抑亦喘嚊之相牽思操刀而一割顧生理<lb/>
之難全類駢拇與枝指於幹軀而有緣繫之以瓠蓋已<lb/>
過矣署之於木則奚慊焉胞抛既可資兒戲枕枕尚可<lb/>
期妻憐<hi>世詩有妻憐為枕枕兒戲作胞抛之句</hi>王孫兮胡不自惟而又何<lb/>
怨乎天者耶<lb/>
　　　蛙賦<lb/>
逃虚西山兮徜徉乎叔皮之方池冥師濯原隰之光兮<lb/>
<pb n="KR4d0132_WYG_001-2a"/>
少女靜林樾之枝偶萬籟之初閴兮問淫蛙之奚為悲<lb/>
耶樂耶曷汨汨而無時鳴其類以為才耶或其處之非<lb/>
宜豈疾痛而呼天兮抑懐憂而增悲漲其腹以怒兮騰<lb/>
眦目以俱裂將引吭而效鼓吹兮復隸官而隸私居士<lb/>
曰興考槃之歌賦衡門之詩引澤畔之吟咏北門之薇<lb/>
士不得志故嗟歎之鳥鳴常山孤雉朝飛杜宇亡國秋<lb/>
猿號兒物不得平哀也無期意者動吾天機適然騞然<lb/>
而不自以為勞倡者自倡和者自和而不知其為惡四<lb/>
<pb n="KR4d0132_WYG_001-2b"/>
隣結蒲藻之好一國幸泥沙之託往歳東鼈等蘇秦之<lb/>
徇前日丙魚參彭越之臛吾大非鯨鯢兮免京觀之築<lb/>
小非鰷鱨兮逃竭澤之虐吾身不登於俎豆兮志已忘<lb/>
於溝壑泳坎井之隘兮同鈞天之妙樂據釡斛之水兮<lb/>
謂東海之莫若時跳梁莫予侮兮雖強聒焉而無怍<lb/>
　　　紓情賦<hi>并序</hi>
　　元應季年得子字以奏雅度曲已終而後奏雅奏<lb/>
　　雅君整麗秀發生八月而卒衰宗墜户不得聞韶<lb/>
<pb n="KR4d0132_WYG_001-3a"/>
　　濩之音使奏雅君以殤夭其母追念之極自言非<lb/>
　　特磔肺膺腸且潰矣會元應冬十月行縣宿樂至<lb/>
　　池夕夢奏雅既覺涕泗滂注起呼燭體騷以紓情<lb/>
荒山絶人百蟲靜匿月逗光以入帷露乗倪而霑席一<lb/>
榻蜩蛻四支樛梧情通幽而窅窕氣合漠以紓徐夢遇<lb/>
亡子為樂只且其始見也翩翩婉婉負青陽之葳蕤趨<lb/>
而即之皜皜炯炯瑩素璧之晶輝薦綠緹之重襲柎絳<lb/>
綃之輕衣若孤鴻之姁而來也若良瑜之溫以近也目<lb/>
<pb n="KR4d0132_WYG_001-3b"/>
之翦明濤也膚之劂層冰也蘭之蜎如秀以發也珠之<lb/>
的如粲以潤也不知何以得此於桑樞蓽牖間蹇莫究<lb/>
其所鍾也於是畏渴命乳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>笑指頤攬所玩以戲廋或<lb/>
含睇而迎之音全孤竹之妙章隱霧豹之奇顧予貧之<lb/>
傑出獲至寳而心疑既歡焉若平昔又焉知其鬼迕謂<lb/>
偶耕已有伯直授詩詎無宗武繼阿戎之酬客骩添丁<lb/>
之應户童烏可與談𤣥惠連定多佳句爾固譏夫騂角<lb/>
羌輒譽於珠樹將誤徵於鳳毛特置疑於梟父何物老<lb/>
<pb n="KR4d0132_WYG_001-4a"/>
媼生此寧馨敢言起家幸逃祝螟方指示以之無冀或<lb/>
傳於一經彼悠悠之黄穹迺昧徳而弗靈畀盜跖以鮐<lb/>
背趣顔淵於雛齡密攫拏於尤物曷吾兒之適丁豈彝<lb/>
鼎大吕宗廟之具置之虚野肯安其所輿御藻黼歸之<lb/>
侯府匹夫服乗誓將去汝山之東西將相攸宜深丘大<lb/>
壑龍實生之惟其有之是以似之念蹇德之何堪兹慶<lb/>
弔之相隨自汝之化汝母沈疾惙然枕間六十九日千<lb/>
觹解結莫闡隱憂日約永辭往偕汝遊蓬萊神人挾汝<lb/>
<pb n="KR4d0132_WYG_001-4b"/>
而飛越海乗煙丐汝而歸黑風羅义誘汝而逸訴於上<lb/>
帝得汝則息化為芝草母成本根鵕䴊長往阿閤奚存<lb/>
汝未能言孰懐至恩吾甚痛夫無和緩以起疾悵楓香<lb/>
而返魂者也已矣夫情竇難窒愛源幾潯六合九泉之<lb/>
茫茫走長夜而焉尋騶隱見以非時雲出沒而無心百<lb/>
珍均藜藿之飽一漚窮渤澥之深等椿蒲於旦暮貫彭<lb/>
殤於古今則翁之夢已覺而媼之疾庶幾其可瘳與<lb/>
　　四言詩<lb/>
<pb n="KR4d0132_WYG_001-5a"/>
　　　祭先農<lb/>
　　　　皇帝親耕耤田以先天下也<lb/>
帝先農功<hi>叶</hi>曰惟孟春載耒與耜昕及南畆<hi>叶</hi>穜稑薿<lb/>
薿以布以種帝躬三推土膏雷動百工比櫛其耕澤澤<lb/>
嵗約有年裕帝之徳我藝我黍我歛我稷<hi>叶</hi>為醴為酪<lb/>
斟酌吉禮吉禮既至神示来游燕及祖考萬邦作休降<lb/>
福孔穰飶芬其羞於以正辭亦又何求<lb/>
　　五言古詩<lb/>
<pb n="KR4d0132_WYG_001-5b"/>
　　　送髙執中赴文州楒林<lb/>
兩眼追霜鷹鐵石懸肺腑何為向北風送子淚如雨平<lb/>
生珍古交及今未多數相逢漢江曲聊作蘋鷗聚我疾<lb/>
子不憎人棄子或取莊舄尚資越茅蘭植當户坐與斥<lb/>
鷃爭秋蓬塌雲羽甞笑禰正平飛毫賦鸚鵡身為机上<lb/>
肉手復亂撾鼓老瞞畏口實假手待黄祖早知時不容<lb/>
歛板就公府社櫟名散材長年謝斤斧文豹皮為災安<lb/>
所逃繒罟我亦懲禰生嚴律繩步武閉門收舊學不管<lb/>
<pb n="KR4d0132_WYG_001-6a"/>
脣舌腐子今落窮邊武庫泣降虜過客無隻輪捷布恐<lb/>
旁午黑雲壓孤堞殘月走夜麈四隣遞隂風隔壁嘯乳<lb/>
虎非但飲徒曠愈覺詩思苦參軍新婦賢眉頰生媚嫵<lb/>
慰子遠行役舉桉頭自俯已聞富書囊到即充棟宇異<lb/>
時寳弓劒棄置賤如土承平諸將老誰復師尚父可憐<lb/>
高閤生落筆輒杕杜宛然瓊瑶姿寒光照𤣥圃再入烏<lb/>
衣曲觀者但如堵襄陽佳山水檀欒結隣塢蚤晚折簡<lb/>
來為子脫簪組<lb/>
<pb n="KR4d0132_WYG_001-6b"/>
　　　送李能<lb/>
擷蕙仙人洲日下舞雩歸晴光濶天宇羃羃祥煙飛旦<lb/>
起修羊酒來觀石麟兒刮眼玉骨異無用金絡羈長楊<lb/>
獻賦去英譽嵩少低俯署神仙聽親植桃花枝走馬秦<lb/>
樹側濯纓錦江湄春深小瀛洲西湖生緑漪華堂富花<lb/>
氣春酒歌白眉彼美南方秀移根天之涯幽巖蔽嘉卉<lb/>
芳姿長陸離誰如古工師來採窮民詩<lb/>
　　　雜言二章送栁愼徽赴道州教授<lb/>
<pb n="KR4d0132_WYG_001-7a"/>
荷衣老長官擁紬呼衙晚黄閣有造父伏驥起編棧廣<lb/>
文局如水何人檄慵慢豈無同升公空谷飽藜莧寄書<lb/>
獲我心正須衡陽鴈<lb/>
白髪柳夫子政是柳州孫譚經能解頤經綸出其門彼<lb/>
美蒼梧士紉服得蘭蓀抽身朱墨間初知儒者尊報國<lb/>
直以人不類一飯恩山中多散材著意採蟠根<lb/>
　　　送崔生<lb/>
斥鷃意自適舉俛歡一枝安知摶扶揺乃有萬里期鳴<lb/>
<pb n="KR4d0132_WYG_001-7b"/>
鳳困高岡愧此腹背衣我無瓊蕤漿可以療酒饑一稅<lb/>
西南風勉從黄鵠飛<lb/>
　　　送万俟持正三首<lb/>
棠垂千里翠冠拂九重煙夾鬢紅霞斾揺龜淺杏韉酒<lb/>
醒思鳳語惆悵落花前<lb/>
東湖春水歸湖上主人去紅塵舞衿暗水面空落絮明<lb/>
日悵孤風長安在何處<lb/>
高歌聞白雪美味熟醍醐解印懸虚橐鳴鞭指上都倚<lb/>
<pb n="KR4d0132_WYG_001-8a"/>
樓懐舊德目遠認平蕪<lb/>
　　　別莫倩赴茂林<lb/>
三疊陽關聲兩行鉛水淚人方入荒陋天或我遐棄雪<lb/>
山鴈不到音書何以寄<lb/>
　　　和李卿新軒<lb/>
宦情魯酒薄自意能久醒窮年太常齋那得有夙酲將<lb/>
身侣記室碧鸛趨華楹誤倒名卿屣目光如許青中臺<lb/>
獨稱妙九棘舊飛英徊翔舜嵓廊飽見重瞳明苦營便<lb/>
<pb n="KR4d0132_WYG_001-8b"/>
蕃歸尚顧昔管寧人言猶龍孫去就一羽輕新軒事隱<lb/>
几大勝安期生綠篠靜娟娟徙倚驚流鶯翠荷亂田田<lb/>
小盎揺清泠欲留妨召節趣起料繁纓<lb/>
　　　次韻宋都運慶豳學成<lb/>
我昨行邠郊徒馭顔色欣周道日已遠猶復見仁人所<lb/>
挾一世舊至前豈無因載賡七月詩古風亦已臻如今<lb/>
天下士氣偉而多聞政成泮宫新要起後學勤加我以<lb/>
數年便與張范隣明當遊涇河即是泗水濵<lb/>
<pb n="KR4d0132_WYG_001-9a"/>
　　　次韻<lb/>
九頂如故人要見或可期下有瓜字江一別長相思作<lb/>
客殊不惡何苦獨念兹吾宗此登臨未覺鳥道危白雲<lb/>
繚籃輿一線歸路迷且裁半隱衣令與蠟屐宜吐霧隔<lb/>
凡俗勝遊那許追我亦癯仙流詎堪逋客隨江山自美<lb/>
女生憎鉛黛施遐矚豈厭意所遇亦復奇峨峨青蟬冠<lb/>
嫋嫋紫金羈問公是中樂鼠輩何與知渠愛錢神論公<lb/>
有山行詩<lb/>
<pb n="KR4d0132_WYG_001-9b"/>
　　　甲午九月十七日畱題太平寺<lb/>
秋飈弄寒菊老木踈空谷尫驂疲欲休征意元未足山<lb/>
行循桔橰澗走數機軸百年一局棊歘爾分半局當時<lb/>
不識字雙鬢今定綠作客寧在家無愁亂心曲結廬東<lb/>
城東疏畦界明玉鳴蛙等鹵部晚食自當肉豈須太樂<lb/>
丞清聖貫渠竹屬媼但酌酒與媼創高躅宗武但收詩<lb/>
清名銷五福他時尋此翁雲深駕黄犢<lb/>
　　　有懐高執中<lb/>
<pb n="KR4d0132_WYG_001-10a"/>
危襟坐西軒綠牖浮曉光初疑故人來冷吹嘯踈簧春<lb/>
意已浩蕩寒雲尚蒼茫家貧食無魚但覺早韭香念我<lb/>
莫逆友失計臨邊塲定當何時歸共此白日長<lb/>
　　　書韓生壁<lb/>
欲為洛中英竟成秦地鬼音書雲雁絶故園四千里望<lb/>
歸今不歸愁滿西江水<lb/>
　　　次韻答西城王尉二十韻<lb/>
自慚井底蛙邊幅徒自飾行遇南山虎引首叩白額前<lb/>
<pb n="KR4d0132_WYG_001-10b"/>
後履尾者鮮不斃其側長嘯激虚籟隂風昏月夕裴旻<lb/>
抱弱弓蕭蕭失寒魄李廣落神鏃往往中微石嗟無食<lb/>
虎氣徒爾中區窄半夜欲編料當場浪呼索有力但足<lb/>
畏亡機尚可測正將餘生輕無乃狂病發貴身非千金<lb/>
保家空四壁王老恰如虎吞吐不動色過口雖幸免探<lb/>
穴反有得祗知抱睡難誰謂向牆迫新詩來相攻口語<lb/>
頗籍籍遭逢摩詰後騷雅甘伏役今雖不負丞固已愧<lb/>
仙職願交要忘年憎慵妨割席求逐松雲飛距容劒嶺<lb/>
<pb n="KR4d0132_WYG_001-11a"/>
隔詩成仍屬君南牕驚鼻息<lb/>
　　　送劉尉<lb/>
斗南無兩劉弟子半分魯傳法得其人隻履便西去天<lb/>
章蜀家世生女如士虎我叔亦不癡最寳劉家婦道通<lb/>
而為一何得區文武子路冠雄雞初不妨學古西山厭<lb/>
魑魅造化兒并苦老者方謁醫少者遽攙舉碧雞金馬<lb/>
間遍我見諸父定當憐小阮指與稅駕所勿數大刀頭<lb/>
碧雲合已暮富貴鄙白首長安在何處<lb/>
<pb n="KR4d0132_WYG_001-11b"/>
　　　古興<lb/>
春採中洲蘭秋採芙蓉芳芙蓉以為衣春蘭佩其香曉<lb/>
織比目魚暮織雙鴛鴦裁成合歡被副之君子堂粲粲<lb/>
桃李姿過時空自傷漢宫專使至羅搜窮洞房長虹直<lb/>
軒轅祕艷不可藏平時同閨子坐看鉛華光共解明月<lb/>
珠私結羅襦襠出門驅車去富貴無相忘<lb/>
良人遠行邁道經折羊腸五月日如赭履地猶探湯濯<lb/>
汗無廣隂赴渴誰饋漿去未定還期隙月知空床兒小<lb/>
<pb n="KR4d0132_WYG_001-12a"/>
莫應門妾身當虎狼峻岨作高臺日日永相望<lb/>
學僊在空谷不復顧榮名肯因入俗語易此高世情僊<lb/>
道竟寥邈癯身學未成赤松果安在日夕哀猿聲<lb/>
謂言冥飛鴻四郊絶網罟生命法朝菌羲驂莫停組山<lb/>
中豈久畱迅反無自苦<lb/>
倮葬畏禮法厚葬索衣衾金縷與玉柙五陵非不深萬<lb/>
寳埋幽光苦為羣盜尋上古莫封植棄之中野林上以<lb/>
飽飛鳥下從螻蟻侵人情遠臭腐焉知孝子心死者或<lb/>
<pb n="KR4d0132_WYG_001-12b"/>
有知自亦畏奢淫<lb/>
　　　送劉前谿<lb/>
耀靈浴虞淵光屬朝夕池氤氲滿寰宇幽草無閒枝岷<lb/>
山玉嶺花寸根武陵西寒揺塞北霜踈影何葳蕤春意<lb/>
已浩蕩造物夫何為煙條凝淥雨纈彩紅參差下有濯<lb/>
錦泉清泠鑑毫釐佳人古西子徬徨水之湄蘭苕採朝<lb/>
露佩服良所宜凜然冰雪顔效嚬那可希江國日云莫<lb/>
無媒鬢如絲願言配君子獨立無言蹊誰獻常山根與<lb/>
<pb n="KR4d0132_WYG_001-13a"/>
之植龍墀<lb/>
　　　勸飲<lb/>
安所求羇客比坰徐翁廬清聖殊不惡中之百憂紓癭<lb/>
樽但滿注一飽隨家蔬巻簾矚平野木影揺扶疎綠針<lb/>
麥刺土碧幕煙染虚田父老且耕我尚堪犁鋤勸翁日<lb/>
飲酒何苦多著書書成人亦惜酒至懽有餘<lb/>
　　　王朝美招飲有能窺狗竇之語因作詩貽之<lb/>
校書隱馬隊飲酒窺狗竇禮法不見縛高軒一宇宙二<lb/>
<pb n="KR4d0132_WYG_001-13b"/>
王咤連璧小王腹如繡囊無一箇錢氣自秦楚富公子<lb/>
莫焚券婦翁幸銅臭往年數青蠅騰䵬輒尚口言我已<lb/>
投劾謂子不長夀本自植蕪蘼返惡芝蘅秀青蠅復青<lb/>
蠅勸爾一盃酒雲衢無遮攔鬼錄有先後馬糞多長者<lb/>
百怨不懐舊持此幾酸餘諸君相挽就坐上要車公老<lb/>
李苦春瘦<lb/>
　　　元次山作友丐予乃諺之<lb/>
罷惰嫉游手孤獨嗟窮民聾盲本定業疥癩詎可親生<lb/>
<pb n="KR4d0132_WYG_001-14a"/>
事自破碎誰肯收頑嚚期期依馬韀勃勃根車塵眇者<lb/>
道眇者跛復有跛僎蹴爾既不屑嗟來猶發嗔色驕從<lb/>
墦間所與皆貴人氣微仆桑下會作山鬼隣七日不火<lb/>
食自斷無此身所以號道邊時逢怛隱仁子胥至瀧口<lb/>
從者亦在陳志鞭平王尸弦歌杏壇春不聞汩廉恥亦<lb/>
豈生顰呻只今趨權門偽不如爾眞盃殘炙已冷赤澤<lb/>
盈精神䑛痔嘗便溲不怕汚吻唇摩足拂粒鬚猥辱以<lb/>
為申軒然上車馬氣耀無等倫造請冒風雷謁吏訶叱<lb/>
<pb n="KR4d0132_WYG_001-14b"/>
頻嘗聞郭恕先本是先帝臣酒偶挽屠沽謂言等縉紳<lb/>
衣而龜紫章解而衣結鶉扶起溝中瘠便可席上珍定<lb/>
知節義者以故長賤貧幡然歸首陽不厭薇蕨新<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻五</head>
    <p>
<pb n="KR4d0132_WYG_005-1a"/>
欽定四庫全書<lb/>
　跨鼇集巻五　　　　　　　宋　李新　撰<lb/>
　　五言律詩<lb/>
　　　古塞<lb/>
曾經古塞間萬里控長關卧日邉鼙舊嘶風戰馬閒戍<lb/>
樓喧暮角𦍑笛怨空山應賀升平乆車書混八蠻<lb/>
　　　漢江<lb/>
低靄横沙碧長灘宿鴈孤樵薪窺樹癭漁父就龜趺落<lb/>
<pb n="KR4d0132_WYG_005-1b"/>
日駢游女鳴波咽佩珠啼烏與驚鵲先我渡城隅<lb/>
　　　湖上招故人<lb/>
栁影依窓過荷香拂枕浮雲邉山近雨石下水通秋白<lb/>
藕離新斸嘉魚落晚鈎還同動情興已為掃西樓<lb/>
　　　磁釣翁<lb/>
尺巘方壺小泓泉渤海深陶公慈母手抔土故人心蓑<lb/>
笠不愁敝鰷鱨何處㝷虚堂值蕭瑟猶苦百蟲吟<lb/>
　　　髙祖試劒石<lb/>
<pb n="KR4d0132_WYG_005-2a"/>
巨石中分斷涓流自此東堯仁方宅土項氏曷當鋒興<lb/>
起漢髙業勤勞夏禹功故應行道者千古企遺蹤<lb/>
　　　官歸<lb/>
旅巢㡬百指水國漫三年極望祇秋草歸耕惟石田不<lb/>
成便招隠漸擬欲安禪那得蘇司業相逢乞酒錢<lb/>
　　　不寐<lb/>
不寐成孤坐悠悠百感生燈眀將續晝鼓急欲移更藥<lb/>
熟知僮倦杯殘任鼠爭羈懐忘未得時作下階行<lb/>
<pb n="KR4d0132_WYG_005-2b"/>
　　　晩宿江漲橋<lb/>
鳥徑青山外人家苦竹邉江城懸夜鏁魚市散空船岸<lb/>
靜涵秋月林昏宿水煙又尋僧榻卧夜冷欲無眠<lb/>
　　　龍洞<lb/>
龍睡抱眀月我來窺碧潯攖鱗徒有志探頷本無心雷<lb/>
去春霖足雲歸夜水深餘波應不惜好為濯塵襟<lb/>
　　　分蒲萄遺蘇必强<lb/>
吏歸珍客賜手自舉銅盤珠釀舊瓊液煙勻秋露漙初<lb/>
<pb n="KR4d0132_WYG_005-3a"/>
分馬乳碧聊別水晶寒教徹棃園曲停歌一處餐<lb/>
　　　鑑亭<lb/>
石壁縁雲白松風特地哀斷鴻随眼没秋浪擘山來鼔<lb/>
急船頭轉山眀雨脚開知公歸未得此作望鄉臺<lb/>
　　　次韻員子春逰馬溪二首<lb/>
有花栽性地餘法寄燈房虬蜿駢松瘦鍾寒殷谷長赤<lb/>
髯班石坐白驥踏雲驤一夕參𤣥客森森出虎場<lb/>
樹影隂蒙逕雲衣淺撲門禪心無冷暖客意自晨昏澗<lb/>
<pb n="KR4d0132_WYG_005-3b"/>
水鳴璫破山花野血噴再來何薄暮騶從觸狐蹲<lb/>
　　　春逰<lb/>
寂寂茂陵春文園病後情黄蜂腰欲斷細栁眼初明麗<lb/>
服駢逰女餘酣失老兵殘粧深院落相對任卿卿<lb/>
　　　杜鵑<lb/>
終日欲歸去蹉跎空歳華只知催客泪何處是君家寄<lb/>
子他巢穏頒春故國賖林梢啼不盡流恨入山花<lb/>
　　　桃花菊<lb/>
<pb n="KR4d0132_WYG_005-4a"/>
秋雨秋風夜閑為桃菊吟任香飄澗水回翠入籬金苦<lb/>
李自胡越幽蘭初腹心故山千里外回首暝煙深<lb/>
　　　官居偶書<lb/>
湖山随顧盼薄俸亦甘心窮鬼不教富詩魔長使吟支<lb/>
頤聞落葉隠几見棲禽此意竟誰喻蕭蕭秋夜深<lb/>
　　　重九<lb/>
出户非我識長安雖萬家有愁焦緑髪無語揷黄華酒<lb/>
僻喜宫醖衾寒怯絳紗欲傳此情况行客在天涯<lb/>
<pb n="KR4d0132_WYG_005-4b"/>
　　　中江道中<lb/>
茆結蕭蕭宅松周淺淺山斧桑雲堕緑堤水月留彎楊<lb/>
蕋風團去蟲絲燕掠還行經雙隻堠曾未徹重關<lb/>
　　　醉鄉<lb/>
客至終投轄朝回詎典衣待眠卿且去亟酌我將歸泉<lb/>
郡新封邑糟丘小翠微離家今萬里坐隔羽觴飛<lb/>
　　　經甘相廟<lb/>
相君天所佑童子知何神不必茂為祖因知秦有人一<lb/>
<pb n="KR4d0132_WYG_005-5a"/>
言成大計千古仰青春廟下塵勞客將慚白髪新<lb/>
　　　逰石鼓寺<lb/>
石鼓寂不振金聲無處求層巖㕘霧樹亂玉響氷溝破<lb/>
屐前無齒孤城逺見樓山僧癡問客阿汝謂湯休<lb/>
　　　龍興行香逰寳蓮寺<lb/>
魚舞天清日經行小刹初松柯青羽葆貝葉細蠅書杜<lb/>
畫竒無敵周妻俗有餘業無支遁輩難自卜幽居<lb/>
　　　張安化重陽日置酒挽同官逰靈泉寺登高時<lb/>
<pb n="KR4d0132_WYG_005-5b"/>
　　　適有客占牧之詩一聨因緝成一首書寺垣<lb/>
白髪新遷客黄雲古戰場自然堪堕淚何必更重陽山<lb/>
削孤城起河兮細水長蜀峯髙處望猶是隔秦鄉<lb/>
　　　八月十五日過蓬谿書淨戒寺<lb/>
瓦冷雲埋殿燈長黑暗沙藥靈閒草木蔓走古龍蛇石<lb/>
佛随山老松梯轉路賖門前溪水淺無處問仙家<lb/>
　　　過永安院<lb/>
山暗雲垂地谿回樹倒流詩随梅冷落夢入鳥鈎輈欲<lb/>
<pb n="KR4d0132_WYG_005-6a"/>
住無佳致重來即舊逰村眉攢八字已解作春愁<lb/>
　　　寳巖寺<lb/>
竹影與溪聲蕭蕭眼底眀秋雲浮古樹山石削長城暝<lb/>
色凝黄碧啼烏伴晚征髙僧不知客故遣作詩鳴<lb/>
　　　龍逰寺南屏軒和宋宏父韻<lb/>
平日江干過南屏首重廻不妨圖裏見曾是夢中來近<lb/>
市樓臺逼髙城鼓角催老年知渉世臨事却䘖枚<lb/>
　　　感俗<lb/>
<pb n="KR4d0132_WYG_005-6b"/>
回腸驚紺髪汩脚沁寒眸沃壤連千里封狐媚一丘生<lb/>
憎守錢虜冷誚富民侯不厭江西水長年傍屋流<lb/>
　　　問俗<lb/>
窮極天窺涘幽隂地絶春石壇荒誓鬼藥媪下𦍑神鬭<lb/>
雀分䟽事晴山親近人刲羊留髄骨正欲卜歸辰<lb/>
　　　𦍑俗<lb/>
卜占遵火兆詛誓謹歸誠渡笮蒼猱捷旋碉墨蟻輕養<lb/>
生茶作命據嶮石為城縱去擒來事無人是孔明<hi>西山誓鬼</hi>
<pb n="KR4d0132_WYG_005-7a"/>
<hi>名歸誠王</hi>
　　　山間女<lb/>
倚竹情何極傷春事已䦨長眉彎月薄翠袖怯天寒倩<lb/>
婦攏新鬢憑人易舊冠輕聞騎馬客相趂隔籬㸔<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻三</head>
    <p>
<pb n="KR4d0132_WYG_003-1a"/>
欽定四庫全書<lb/>
　跨鼇集巻三　　　　　　　宋　李新　撰<lb/>
　　七言古詩<lb/>
　　　將進酒<lb/>
君不見青青河畔草秋死嚴霜春滿道又不見天邊日<lb/>
薄暮入虞泉曉來復更出怱怱年光不相待桑海由來<lb/>
有遷改人生荏苒百年間世上誰能駐光彩秦皇漢武<lb/>
希長生區區烟霧求蓬瀛驪山茂陵皆蔓草悠悠千載<lb/>
<pb n="KR4d0132_WYG_003-1b"/>
空含情榮枯自有主富貴不可求正值百花飛似雪如<lb/>
何不飲令心憂<lb/>
　　　勸公樂<lb/>
金印莫療饑珠玉難可肥碧酒濡唇百事美緑鬟扣眼<lb/>
一笑隨跳丸日月不受縳朱顔易逐飛花落情知一死<lb/>
同衆人何不趂取生前樂<lb/>
　　　有所思<lb/>
洞庭始波秋風起舟人怨遥心在水眸寒不見瀟湘雲<lb/>
<pb n="KR4d0132_WYG_003-2a"/>
天碧江沉一千里西洲蓮老誰愁紅蘭橈欲採悲秋容<lb/>
採得秋容咽無語白日長安在何處<lb/>
　　　行路難<lb/>
君不見天上星萬古耀虚碧豈意一夕間墮地化為石<lb/>
物理變化無定端誰保人心無改易憶妾江邊採白蘋<lb/>
郎騎白馬渡江津垂鞭停棹潛相顧共惜當年桃李春<lb/>
石城二月東風暮斷腸狂絮隨郎去百年誓擬同灰塵<lb/>
醉指青松表情愫可憐一日君心改前日之言復誰顧<lb/>
<pb n="KR4d0132_WYG_003-2b"/>
棄捐不待顔色衰忍把流年坐相誤還君明月珠解妾<lb/>
羅襦結念之空自傷長慟與君别出門望鄉關不惜千<lb/>
里行從人既非禮何以見父兄去住両不可佇立以屏<lb/>
營此時心斷絶始信天無情野水東流去不還憂樂翻<lb/>
變須㬰間婦人將身弗輕許聽歌今日行路難<lb/>
　　　漁父曲<lb/>
黄蓑老翁守釣車賣魚得錢還酒家醉中乗潮過别浦<lb/>
睡起不知船在沙籬根半落春江水稚子蓬頭採洲芷<lb/>
<pb n="KR4d0132_WYG_003-3a"/>
蓴絲芹甲滿筠籠日暮谿橋得紅米<lb/>
秋山逺秋木黄斜汀曲嶼苕花香歸雲帶暝巻寒色晚<lb/>
吹吹回雙鴈行鱸肥酒熟蓴絲美獨釣孤舟老烟水故<lb/>
人停漿問生涯湘水光揺碧千里<lb/>
　　　送逺曲<lb/>
紫騮蕭蕭車轆轆爲君掩淚歌别曲城頭月墮鐘鼔殘<lb/>
安得輪方馬無足離燈熒熒向人冷便是歸來照孤影<lb/>
與君從此永相望星在青天泉在井<lb/>
<pb n="KR4d0132_WYG_003-3b"/>
　　　坦溪亭<lb/>
溪上龍孫千歳緑上亭擬掇青溪曲團團白露着琅玕<lb/>
故與幽人送暮寒<lb/>
　　　東海曲<lb/>
鑑湖揺碧冷吞吳虎丘雪樹紛瓊株破霧氷輪薄雲母<lb/>
河漢㣲茫星有無清輝浩渺夫差國爽氣横空凝夜白<lb/>
古石寒生萬丈光飛虹逺射徐卿宅徐卿世有玉麒麟<lb/>
長吟鳯語城南客東海蟠桃紅復紅千年消息倚春風<lb/>
<pb n="KR4d0132_WYG_003-4a"/>
　　　汾陰曲<lb/>
吾愛西河段干木凛然節槩凌孤竹遺風掃地青塜存<lb/>
汾水千年為誰渌水邊劔佩鏘寒玉熊車來作江陽牧<lb/>
忠梗峩峩一面霜想像古人今在目我歎今人似古人<lb/>
絲桐為播汾陰曲<lb/>
　　　送春曲<lb/>
東君欲去繁華滅城南把酒聊相别雲旗風駕不可親<lb/>
但見楊花飛似雪楊花送君無返期髙臺望斷夕陽低<lb/>
<pb n="KR4d0132_WYG_003-4b"/>
歸來客散深院靜門前緑暗啼黄鸝<lb/>
　　　鶴雛引<lb/>
君不見郝氏庭前晩日破秋陰隆也便便千古心又不<lb/>
見雲夢漁磯碧水處俊也清名掛青史儒風忠節両傳<lb/>
家傑氣源源長不已武威夜色沈秋月武威樓上歌聲<lb/>
咽夢囬天與玉麒麟爭似峩眉千仭雪雪中落落多喬<lb/>
松蒼枝偃榦如虬龍枝上曾棲雲表鶴養雛飛去翔寥<lb/>
廓年來又見鶴雛歸城郭依然人已非悠悠却返烟霄<lb/>
<pb n="KR4d0132_WYG_003-5a"/>
去蜀霧秦雲千里暮<lb/>
　　　春郊行<lb/>
半夜東風入桃李楊栁烟深塵不起江南乍煖蜂滿園<lb/>
洛陽初晴花出市走馬尋芳白面郎回頭巧笑人在牆<lb/>
一聲鸎囀墻南北引斷行人歸未得<lb/>
　　　曉霧行<lb/>
山川蒸空氣充塞宇宙㝠㝠晝昏黑九州四海安在哉<lb/>
出門寸步迷南北赤烏觜距非不剛執轡神人身更長<lb/>
<pb n="KR4d0132_WYG_003-5b"/>
胡為柔濡甘隠翳坐令萬里無晶光我欲奮袂揮霜刀<lb/>
恨身無翼愁天髙茫然一身不可斷力㣲援寡誠徒勞<lb/>
安得長風生海邊掃除氛穢開青天葵藿傾心知所向<lb/>
共㸔白日當空懸<lb/>
　　　中秋夜𤣥雲蔽月行<lb/>
惆悵中秋不見月太陰垂雲兔藏窟我欲上天掃𤣥雲<lb/>
桂露團團漬氷闕中天放出千里光層樓翠閣遥相望<lb/>
一盃一盃重相勸今年賞汝中秋願上天髙髙末由到<lb/>
<pb n="KR4d0132_WYG_003-6a"/>
𤣥雲愈濃不可掃空庭蠟炬落寒花宫裘起舞秋風老<lb/>
　　　江邊行貽趙彦成<lb/>
江頭舊路楓林逺長笛欺梅紅尚淺榿茅破樹緑無餘<lb/>
水霧團空寒不展髯郎雙鬢春山青眼光射客詞如雲<lb/>
却恐抱書移席去竹風吹雨更愁人<lb/>
　　　感歌行<lb/>
春陌露草悲銅駞漢宫秋吹驚紈羅北蟲成塵天峩峩<lb/>
鐵牛古背横黄河蘭陵千篇窮愁死屠狗一劔袪羣魔<lb/>
<pb n="KR4d0132_WYG_003-6b"/>
酒闌感槩心如軻両眼耀日雲生波是時功名當如何<lb/>
癡兒䜿女徒悲歌<lb/>
　　　抱璞吟<lb/>
最憐皇孫衣如鶉嘗笑參謀衾似鐵我今短褐秃無尾<lb/>
窮年絮被還百結朂清祗飲洛口水祁寒欲避西山雪<lb/>
奈何童婢生菜顔雞肋相將伴頭屑小兒窺見已么麽<lb/>
自言身是西州傑青天白日用意深浮雲薄霧生愁絶<lb/>
一夕飲水成内熱抱璞出門望折節餘光箭牖驚客眠<lb/>
<pb n="KR4d0132_WYG_003-7a"/>
唤作非真應泣血<lb/>
　　　霜月吟<lb/>
飄飄青女顔如花雲軿羽葢乗烟霞手持鳯尾青錦紋<lb/>
掃空颯颯飛瓊沙嫦娥孤棲宫四寂倚柱長吟愁永夕<lb/>
曳裾揺珮渡明河閑弄銀波洗虚碧嬋娟相如争清夜<lb/>
素彩寒光色相射金烏翻樹不成棲啞啞半夜遶林啼<lb/>
　　　綺閣吟嘉州李使君命官妓段倩乞詩席上為<lb/>
　　　賦<lb/>
<pb n="KR4d0132_WYG_003-7b"/>
秋風瑟瑟吹簾旌浪英碎玉秋渚平綺閣美人抱明月<lb/>
坐洒銀鈎錐畫雪神情何似衛夫人小年學歌風挽雲<lb/>
錦囊乞句苦不早種樹江南今亦老閣中璧月閑揺空<lb/>
美人巧笑開芙蓉凌波莫背欄干立捲簾但放餘霞入<lb/>
茂陵白馬何時歸江北楓花處處飛<lb/>
　　　有酒歌<lb/>
晴暘斥沈陰散漫浮空雲手提竹谿醪疾聲呼細君且<lb/>
滌牛頭樽我欲有所云仰看東南天始見昭回文星星<lb/>
<pb n="KR4d0132_WYG_003-8a"/>
眩両目歘爾還相分天下愛浮雲浮雲能自寄屬君㸔<lb/>
浮雲要識浮雲意何必持身苦苦愁但願有酒長長醉<lb/>
　　　醉中歌<lb/>
駱夫子逢惡客酒食未闌客呼索燭花銷鑠不肯起口<lb/>
縱長歌手彈拍一年所得能幾許一日散盡何所惜囊<lb/>
無千黄金亦無雙白璧負郭二頃田歛稅三四石十九<lb/>
種秫榖以助糟丘癖家釀憙次道狗竇招光逸何物駱<lb/>
夫子乃爾太曠生始知張翰一盃酒愈於身後名駱夫<lb/>
<pb n="KR4d0132_WYG_003-8b"/>
子聽歌聲為君留好語伴月照江城<lb/>
　　　飛練歌呈宋豳州宏父<lb/>
玉娥入月雲鈎衣素裙雪綃雲畔垂三山老仙不倦舞<lb/>
霓裳半在秋江舉謝郎解取澄江擬飛下髙城化清泚<lb/>
朝元環珮玉玲瓏天風吹落人間耳六月夸父暍將死<lb/>
一吸瀾飜九河水蟾鄉換入石泉中古栁陰前授瓊几<lb/>
清泉無苦多酌我空洞麟腸已行舸窮源直上翠㣲峯<lb/>
小段參差繡嶺宫歸來泉邊却張席女頭殘月投蒼璧<lb/>
<pb n="KR4d0132_WYG_003-9a"/>
　　　送張徳翁推官赴闕歌<lb/>
君不見長安城中長樂坡坡前冠葢肩相摩十人八九<lb/>
送别者我今亦吟送别歌任煩應劇青山裏下望州㕓<lb/>
如井底白雲滿眼心無塵明月到窗詩就紙山花映面<lb/>
春日遲紫騮嘶去聞行期年來聲韻非相知幾屬喧啾<lb/>
輕薄兒我歌止此不復作更欲作歌當寄誰<lb/>
　　　春晝歌<lb/>
櫻桃花落春風暖緑波浤浤春渚滿龜屏六曲晝夢回<lb/>
<pb n="KR4d0132_WYG_003-9b"/>
紅日一庭香絮亂層樓幛雲身半倚春意撲人濃似醉<lb/>
茂陵白馬歸不歸眼没平蕪一千里<lb/>
　　　苦寒歌<lb/>
北風吹忩琴自動擁爐不覺氊裘重孤城日落星斗稀<lb/>
一寸清霜壓寒夢河氷嶺雪隨髙深山雞啄土鶴在林<lb/>
西樓歌舞隔珠幄獨有春風人不覺<lb/>
　　　龍興客旅效子美寓居同谷七歌<lb/>
陰風刮天雲自幕窮山十月愁揺落歸來嚢有惜空虚<lb/>
<pb n="KR4d0132_WYG_003-10a"/>
石田擬與誰耕鑿我生正坐儒冠誤終年凍餓如癯鶴<lb/>
嗚呼一謌兮歌已悲山鬼為我相追啼<lb/>
隔忩冷吹嘯踈篁頺雲逼月色無光南鄰昨歌今日哭<lb/>
訣别未永相思長我今與之正同調無錐能直九回腸<lb/>
嗚呼二歌兮歌再曲唧唧悲音斷還續<lb/>
殞我父天悲入骨更有諸昆寄吳越拊膺洒血欲長號<lb/>
畏傷孀母輙不發罪逆自合當刑誅神譴人怒豈汝忽<lb/>
嗚呼三歌兮歌極傷午天為我下嚴霜<lb/>
<pb n="KR4d0132_WYG_003-10b"/>
有弟有弟汴之陽共失所怙心摧傷裁書黄耳送不到<lb/>
道逺未知存與亡歳云暮矣天蒼蒼鴈飛安得隨汝行<lb/>
嗚呼四歌兮歌愈急漏天為我同時泣<lb/>
蕭蕭角聲疊疊鼓招提曠蕩無環堵編蓬懸席不遮攔<lb/>
西面透風東面雨官歸庇身無一瓦反更罹此百憂苦<lb/>
嗚呼五歌兮歌思多不曰有命其如何<lb/>
西山白虎跳天遊朝食行人暮噬牛居民胡不避此苦<lb/>
復聞暴吏猛於虎怪爾巨蠧敢身由拔劔一擊誓不留<lb/>
<pb n="KR4d0132_WYG_003-11a"/>
嗚呼六歌兮歌六疊太息仰空淚横臆<lb/>
富貴貧賤無巧拙時來火光遞生滅世路不容一井寛<lb/>
啞啞跳蛙笑東鼈殘盃冷炙勿復道故交惟有西山雪<lb/>
嗚呼七歌兮歌章畢死血埋墳色應碧<lb/>
　　　丙寅四月乙丑夜漏未盡五鼓三嵎程平起問<lb/>
　　　安堂上燈爛然有圓相事異耳根故孝聲大譟<lb/>
　　　士爭賦詩伻來叩某某亦為作燈光謡<lb/>
夢過漆園胡蝶入月落松忩煙霧濕曉涼却恐老兒寒<lb/>
<pb n="KR4d0132_WYG_003-11b"/>
驚起薪牀穿破褶土壁蕭條室如水貸粟何人借甘㫖<lb/>
金蓮駕象得得來華燈一滴祥光開彩暈収還香火寂<lb/>
門外塵空鏡天碧桂樹殘花蒼影沉玉娥掃徹雲中魄<lb/>
　　　某夏夜酣寢飄然身若凌雲其覺也作夢逰僊<lb/>
　　　以原其所自與狀其所以歸獻於楊徳翁其辭<lb/>
　　　云<lb/>
飄飄夜半身凌雲夢與羣仙遊玉京龍虎騰驤争引導<lb/>
侍童羅絡甘逢迎絳幡羽扇前驅列寳葢華旗助旌節<lb/>
<pb n="KR4d0132_WYG_003-12a"/>
鈞天九奏畢笙竽飈馭數行響環玦初朝太一何所為<lb/>
次歴紫㣲心自知青虬吐烟滿瓊殿白鶴起舞臨丹墀<lb/>
更過十洲尋舊友旋返瑶池燕王母文章已作人間遊<lb/>
功業却從天上走朝霞乍吸心耳清沆瀣忽餐肌骨瑩<lb/>
九門不掩閶闔靜玉女下詔馳名姓始驚造作玉樓記<lb/>
白馬詩嚢空委地又疑本是謫仙人錦綬紗巾初溷塵<lb/>
鳯簫一聲輕哽咽霧巻雲収天水徹葛洪伯喬両無知<lb/>
送下九霄不言别時人學仙不得仙未能白日升青天<lb/>
<pb n="KR4d0132_WYG_003-12b"/>
無心却向夢中見千萬人中何處傳<lb/>
　　　大雪不宜干人<lb/>
漫瀰江天慁霏雪市薪黄金粲環玦大寒叵堪出門户<lb/>
已麾中涓束漫謁著作千巻字不同下希牧守上三公<lb/>
榻西有酒鵝兒色鴻音讀書句成拍句成拍不是平生<lb/>
等閑客<lb/>
　　　乗興可以訪戴<lb/>
瀟湘千里凍誰結夜趣小傖駕桃葉故人此心思見之<lb/>
<pb n="KR4d0132_WYG_003-13a"/>
幸有寒光交雪月興來興盡我自樂棹去棹回共何約<lb/>
入門篝火撥新醅相對此君殊不惡<lb/>
　　　題遂寧馮徳夫隐士畫像<lb/>
一年三百六十齋一日不齋事如麻蒲團曲几烏藤杖<lb/>
是中正要心出家不耽錢之龎老未剗草之丹霞幅巾<lb/>
紫裰春顔在己見山雲埋秋槎逢人莫問西來意春去<lb/>
杜䳌啼落花<lb/>
</p>
<p>
</p>
  </div>
</body>
</text>
</TEI>
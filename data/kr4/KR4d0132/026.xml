<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻二十六</head>
    <p>
<pb n="KR4d0132_WYG_026-1a"/>
欽定四庫全書<lb/>
　跨鼇集巻二十六　　　　宋　李新　撰<lb/>
　　啟<lb/>
　　　賀蔡秘丞遷直閣啟<lb/>
伏審榮被溫詞進升華貫伏深慶抃恭惟某官妙文旁<lb/>
達至徳敏修登蓬莱之三山總圗書之四部為可繼也<lb/>
佩清訓於父兄是以似之追元勳於師相已見飛鴻之<lb/>
漸敢先賀厦之誠<lb/>
<pb n="KR4d0132_WYG_026-1b"/>
　　　賀王都䕶加留後啟<lb/>
仰膺眀命榮進重權夙接下風倍增殊喜伏惟某官立<lb/>
名以武許國惟忠出竒無窮威已宣於塞外所向必克<lb/>
氣毎盖於軍中比成青海之勳逺過燕然之績論功有<lb/>
在推賞孰先凡兹留後之稱實報無前之勇兵書紬繹<lb/>
更為異日之孫吴西土削平未下當時之頗牧無縁趨<lb/>
賀第切馳情<lb/>
　　　代人與程侍晨啟<lb/>
<pb n="KR4d0132_WYG_026-2a"/>
顯被渥恩真膺渙爵即正名於視品侍䆳殿之清晨從<lb/>
古所未甞聞於今尤以為盛遥叨華貫喜倍衆人恭惟<lb/>
某官道法自然化窮無始調一元之氣固成六虚之流<lb/>
攝衆妙之門安行萬物之上逰心於淡易俗以淳曾參<lb/>
紫府之朝元来輔繼天之教主公孫立辭數萬更開問<lb/>
辯之方混元言道五千再見發眀之㫖且寳籙清虚之<lb/>
地愈於仙山金門燕閒之濱是為徳友數應崆峒之問<lb/>
時參鴻䝉之逰方興不召之臣益見非常之徳峻遷四<lb/>
<pb n="KR4d0132_WYG_026-2b"/>
品宻近三微侍清旦於沖和擬西清之華要朝夕納誨<lb/>
闡微妙於域中雲漢為章副昭回於天上某乆使蜀道<lb/>
阻趨泰階終當望氣以来亦欲順風而請夫子之牆數<lb/>
仞通籍良難壺丘之止九淵相形未可側聞新命欣見<lb/>
除書未容一介之馳先拜五雲之賜占星在望共知釣<lb/>
潁之閒承舄有縁詎覺飛鳬之逺<lb/>
　　　謝席徽猷薦考察啟<lb/>
光被絲綸徙平涼之重鎮戒嚴牙纛趣蜀道之輕装自<lb/>
<pb n="KR4d0132_WYG_026-3a"/>
持許國之心猶慮遺賢之嘆至於踈賤不忍棄捐愛及<lb/>
陋儒亦叨薦墨况達官多在年少立朝率美風姿灼知<lb/>
老子之癡頑不入時人之好尚某者鈍不及事愚為無<lb/>
知孤寒伴北陸之氷衰晚薄夕陽之景棲遲屬部偶占<lb/>
北海之飛書流落窮邉未化冉駹之左衽顧乗公舉獲<lb/>
出汚塗此盖某官聰眀疏通簡嚴易直老成前軰忠義<lb/>
大閑龔黄弟兄踵報近民之政淵雲翰墨親裁樂職之<lb/>
詩仰觀題品之章半是西南之士致兹嵬瑣或荷甄收<lb/>
<pb n="KR4d0132_WYG_026-3b"/>
方觀諸葛之安邉遽失仲宣之依庇<lb/>
　　　謝盧運使城畢薦舉啟<lb/>
大役偶興念宣力多矣至公所薦惟有功得之眡等列<lb/>
以增榮睟面顔而無忝借使巧宦弗容私求竊以祐甫<lb/>
不避親舊之嫌祁奚率多内外之舉後人得以藉口取<lb/>
士至於遺才令出莫從人恥為役有若寒蟬附木忽閉其<lb/>
聲亦猶貧子市𤓰先取其大如某者才不逮古學粗知<lb/>
方粥飯僧無所建眀牛馬走不通問訊桑樞甕牖未甞<lb/>
<pb n="KR4d0132_WYG_026-4a"/>
有顯者来簞食豆羮固不改回也樂荐被驅䇿何敢獨<lb/>
賢冒暑雨而趨鳥夷束章程而相雉堞懼使乎之辱命<lb/>
効伻来以獻圗再捐朱墨之煩来治金湯之險執殳朴<lb/>
以從車右挟法式而侍台光盡除糞土之牆悉布他山<lb/>
之石前古未有不日而成得寵若驚見知則説兹盖伏<lb/>
遇某官懿文旁達至徳敏修深知取予之方乆付将眀<lb/>
之㫖錢流地上輪輸陸海之饒智出嚢中裕足坤維之<lb/>
富與人不求其備相士寧肯棄貧致此孱庸亦䝉提奨<lb/>
<pb n="KR4d0132_WYG_026-4b"/>
頑金就器已安造化之爐朽木成文更借丹書之手<lb/>
　　　謝蒲提刑城畢薦舉啟<lb/>
初更月評争乞齒牙之重来就板築豈聞巖谷之空平<lb/>
時誤採於虚名是役厯觀其任事惟蜀人絶無黨與在<lb/>
賢者不可虚拘因故人之言較重輕宜半年之薦分先<lb/>
後大道豈嫌揀擇至公不論孤寒未免為鄉人忘情詎<lb/>
得非謂有喬木屬意可知數遺才指屈而未伸廹重權<lb/>
筆閣而莫下念子貢指難析之辯足以説大人恐韓琬<lb/>
<pb n="KR4d0132_WYG_026-5a"/>
發不遇之言終於題客舍律偶幸同於鄒子鵲初喜合<lb/>
於竇申時不再来老之将至如某者學海涓水儒林弱<lb/>
枝類鼯鼠五技而窮在鷦鷯一枝亦足金湯設險拙無<lb/>
運智之私竹帛第勞慚非稽古之力兹盖伏遇某官惟<lb/>
刑之恤以徳為修澄清之志爰示於至公䟽通之才能<lb/>
戒於太察平持三尺折在片言非惟議獄以緩刑抑亦<lb/>
推賢而揚善致兹愚昧亦被甄收既膺國士之知敢後<lb/>
衆人之報<lb/>
<pb n="KR4d0132_WYG_026-5b"/>
　　　回唐修撰謝列薦啟<lb/>
右某啟睿㫖旁敷盖重賢能之選有司列薦亦惟望實<lb/>
之求伏以某官富有長材夙膺妙簡出司漕計入佐宰<lb/>
司暫屈逺猷俯臨遐服聲名籍甚允為公論之歸事業<lb/>
赫然雅副歳成之考敢圗謙挹特貺緘題感荷之私敷<lb/>
陳㒺既<lb/>
　　　賀劉提舉轉官啟<lb/>
帝佑皇圗初靈承於珍物賞延多士欣顯奉於芝書進<lb/>
<pb n="KR4d0132_WYG_026-6a"/>
隆秩以増光賛懽悰而無已伏惟某官處仁以義移孝<lb/>
於忠淑問如臯陶出拜維新之命事親若曾子歸稱難<lb/>
老之觴方攬轡以澄清阻披雲而慶賀修文敢後馳係<lb/>
良多<lb/>
　　　賀提學轉官啟<lb/>
肇新制作欣八寳之吿成申錫臣鄰合萬方而均慶惟<lb/>
懋遷於峻秩實賛喜於私悰伏惟某官至論回天妙文<lb/>
華國氣存剛大識造精微仰被休光式表聖神之眷陶<lb/>
<pb n="KR4d0132_WYG_026-6b"/>
成俊造深眀道徳之歸拜寵之初修文殊畧<lb/>
　　　回人賀轉官啟<lb/>
築斯城而鑿斯池蔑無勤績言如綸而出如綍誤玷優<lb/>
恩脫半生選調之卑出十朋龜益之助未伸謝牘先辱<lb/>
榮緘感佩之私叙述難既謹具啟復不宣<lb/>
　　　賀余少宰啟<lb/>
制具白麻冊登亞宰懽生西海傾巖石之具瞻光列三<lb/>
階見台躔之上應照臨之下鼓舞以欣恭惟某官道任<lb/>
<pb n="KR4d0132_WYG_026-7a"/>
覺民徳尊輔世不負所學自結上知肯茹吐於剛柔弗<lb/>
磷緇於堅白直繩風憲素推烏府之嚴視草雲章猶記<lb/>
金鑾之長處仁以義移孝於忠既遷左轄之崇又陟西<lb/>
臺之峻登庸良弼倚重熙朝慮總四方寵殊百辟輔相<lb/>
天地爰收補衮之功燮理陰陽曾旅嘉禾之命某誤叨<lb/>
使事逺出坤維但馳賀厦之私尚阻掃門之役忻愉滋<lb/>
切冒瀆居多<lb/>
　　　賀鄭太宰啟<lb/>
<pb n="KR4d0132_WYG_026-7b"/>
惟帝注意首相真儒具欽四海之瞻寵列三微之顯制<lb/>
麻敷吿華夏懽呼恭惟某官學貫天人知周事物發道<lb/>
原之昭曠斷國是於紛紜作新二學之衣冠充美一時<lb/>
之禮樂顯仁藏用素髙經濟之才論道經邦仰赴亨嘉<lb/>
之㑹况今民物繁阜而又天人交通神霄臻享上之多<lb/>
儀宣和奉㳺心之清燕惟此君臣之遇初無上下之交<lb/>
是宜公朝爰登上輔所立卓爾望尹氏之巖巖燕處超<lb/>
然獲周公之几几某逺使蜀道阻趨泰階不憚山川之<lb/>
<pb n="KR4d0132_WYG_026-8a"/>
勞欲荅鑪錘之錫雲天靄靄冀少䕶於鈞衡公府潭潭<lb/>
願無忘於草芥<lb/>
　　　賀趙招討平晏州啟<lb/>
甲胄起戎有戰固非得已蠻夷猾夏不討無以示威雖<lb/>
舞干能格於有苗非通道孰来於西旅方叔之征玁狁<lb/>
髙宗之伐鬼方四夷之逺弗賓三代之所不免蠢兹卜<lb/>
漏擾我南陲口血未乾而背盟封壇甫成而入冦思峨<lb/>
恃險敢堅狼子之野心阿永投誠如斷匈奴之右臂醜<lb/>
<pb n="KR4d0132_WYG_026-8b"/>
類欲殄逰魂何之昏迷不恭抄掠未已奮天威之如震<lb/>
舉廟算以無遺乃命侍臣實求儒将輕裘緩帶運帷幄<lb/>
之良籌折馘執俘築鯨鯢之京觀斧鉞專乎閫外鼓角<lb/>
鳴於地中授首萬人拓境千里雲梯火礟盡焚梟獍之<lb/>
棲蒿矢木弓難禦貔貅之士破諸囤若竹之迎刄平二<lb/>
州如水之建瓴數路進兵常山之蛇擊首則尾至千夫<lb/>
奪隘臨淮之法捄左而右奔巢穴至於蕩空孳畜不可<lb/>
勝計捷書報上喜分八彩之堯眉輿地開圗逺出九州<lb/>
<pb n="KR4d0132_WYG_026-9a"/>
之禹貢古未之有後無以加伏惟某官深道眀權以文<lb/>
濟武大盈若缺成功不居将歸美於一人復推勞於諸<lb/>
将富貴不改其度眀哲以保其身六詔望風就公旦中<lb/>
和之作八蠻落膽畏孔眀擒縱之餘某夙遊恩閎初被<lb/>
謗語叔孫求搴旗之任李勣惡薄命之人辰不再来聴<lb/>
凱歌而不獲月聞三捷親汗馬以無因趨慶不遑馳誠<lb/>
徒切<lb/>
　　　賀宇文叔通啟<lb/>
<pb n="KR4d0132_WYG_026-9b"/>
西風落葉方興志士之悲塞草黄雲重巻胡塵之暗舉<lb/>
單于才一郡之大命元戎啟十乗之行振宣皇威恭承<lb/>
睿算弔十六州之生聚復漢衣冠掃二百年之妖氛闢<lb/>
唐境土遴除重徳出壮逺猷前席參帷幄之謀謨聚米<lb/>
見山川之形勢智嚢無盡才力有餘天實先開時不可<lb/>
失帳下得韓愈人已知其甚賢軍中立左車士或致而<lb/>
相慶恭惟某官斷裁國論式著三言子房之知無名而<lb/>
勇無功山甫之柔不茹而剛不吐将茂北庭之勒石已<lb/>
<pb n="KR4d0132_WYG_026-10a"/>
成南國之甘棠行聴捷書實資妙畫朔風雖勁共飛太<lb/>
白之觴昜水自寒更式荆軻之墓<lb/>
　　　代人湖州到任謝兩府啟<lb/>
浮家四水初為習隠之謀出命九閽誤玷惟良之寄免寒<lb/>
塗之偃薄即官次之便安自為之謀不過如此伏念某材<lb/>
非大受學第小知少不自量冀亨塗之接武老而多難潔<lb/>
孤迹以投閒方且賦歸來于松菊之間詠招隠于雪月之夜<lb/>
躬營小隠以樂餘年歘奉誤恩俾臨舊治白骨再肉雖荷<lb/>
<pb n="KR4d0132_WYG_026-10b"/>
生成于思復來豈無姍笑此蓋伏遇某官中興倚仗吾道<lb/>
權衡不廢窮人知聾盲跛瘖之有用若作大厦須棟梁棼<lb/>
橑之各安肆令寒谷之人上達細旃之聼蘋州花瀨敢事于<lb/>
燕游羽檄軍書第勤于警備<lb/>
　　　賀李侍郎啟<lb/>
重膺溫詔復侍清光泰階增輝海㝢稱慶伏深懽忭㳟<lb/>
惟某官元功翼世厚徳承天聖神待之不輕中外倚以<lb/>
為重侯藩出偃念吉甫之未歸輿情具瞻喜晉公之再<lb/>
<pb n="KR4d0132_WYG_026-11a"/>
入謂不直則道莫見故至柔而動也剛盖千頃汪波宜<lb/>
撓之難濁惟一心事上則終以無嫌雅意乃在於本朝<lb/>
彛鼎數銘於大節方孝文起代共欣泰道之交念周公<lb/>
居東争徯夬剛之決况景星數見而少微尤眀宜召還<lb/>
於真儒仍畀予以舊物既三仕而無喜色爰一言乃可<lb/>
興邦載開謀廟之初端見垂衣之治某夙依墻仭獲被<lb/>
春溫退理青箱大愧為箕之學仰占鴻造曾成躍冶之<lb/>
金無一夫不被利澤之時實千載共逢亨嘉之㑹逺居<lb/>
<pb n="KR4d0132_WYG_026-11b"/>
蜀道阻覿台光<lb/>
　　　賀宇文侍郎啟<lb/>
伏審榮膺溫詔荐對清光增輝泰階垂福海宇恭惟某<lb/>
官大節名世至誠動天夷險不移骨鯁終在六逰儒館<lb/>
甞肆筆而成書屢易藩符率五月而報政不負所學自<lb/>
結上知遭時未容有黨方熾坐月堂以營思蔽宣室之<lb/>
思賢所以歲序無多三經函谷奈何坐席未煖再徙山<lb/>
東擇術㡬於不同佩劔宜其相笑孝文起代離日中天<lb/>
<pb n="KR4d0132_WYG_026-12a"/>
周公居東明夷出地時哉易失王曰還歸欲令國有望<lb/>
人於是政咨故老况秋官司冦選畀重於他曹惟端士<lb/>
正人俯仰可以居此故曰赦則勿赦庶㡬刑期無刑已<lb/>
聞侯覇之入朝必先寛令何為曹劌之請見尚欲以情<lb/>
方躔天歩之艱竚聴衮衣之補某夙依墻仭獲佩訓詞<lb/>
第從造物之㳺栁生其肘不聞夫子之道茅塞乎中尚<lb/>
逺台光益馳私志<lb/>
　　　席侍郎問候啟<lb/>
<pb n="KR4d0132_WYG_026-12b"/>
揺落窮秋棲遲遐徼屬台光之在望播輿論以攸歸陰<lb/>
被寵庥伏深懐想恭惟某官清規奕世丕業亮天妙簡<lb/>
淵𠂻仰參聖制卧鎮西南之奥獨分宵旰之憂刀夢伊<lb/>
符雪山增重子淵上客方裁樂職之詩伯禽世家已報<lb/>
近民之政竚聴衮衣之補載賡金鼎之調某邂逅披雲<lb/>
徜徉入蜀飄風發發冀少護於鈞衡夏屋渠渠審無忘<lb/>
於燕雀<lb/>
　　　潁昌髙侍郎問候啟<lb/>
<pb n="KR4d0132_WYG_026-13a"/>
上簡宸𠂻外勞侯服政通清浄道合保和伏深懽抃恭<lb/>
惟某官徳海靖深性天全粹氷壺可鑑玉璞不雕萃忠<lb/>
孝於一門并侯将者數世俾契敷於五教命作司徒生<lb/>
申揉此萬邦王之元舅既蕃宣而維翰還眀哲以保身<lb/>
民人所瞻文武是憲雖已書之竹帛功無與加姑更樹<lb/>
之風聲善莫大此星移踐土地首豢龍妙眷老臣薄煩<lb/>
卧鎮所幸生此王國豈乆棄之諸侯式遄其歸可立而<lb/>
待某曩依賢府辱薦公朝落落京華灼見承平之旦沉<lb/>
<pb n="KR4d0132_WYG_026-13b"/>
沉蘭掖親聞正始之音出守小邦日逺賢徳<lb/>
　　　代賀馮左丞啟<lb/>
綸言誕布管轄榮升初登真儒允叶公議中外胥以為<lb/>
慶人神至於交歡恭惟某官丕業亮天元功格物用眀<lb/>
於晦載道而行惟自結於上知宜不負於所學賁眀治<lb/>
典資黼黻之文章入吿嘉謀頼蓍龜於政事代綸言於<lb/>
清禁斷國論於中臺輔弼疑丞已得䕫龍之佐左右前<lb/>
後更資周召之才某乆便鄉邦誤将使指方忘難於蜀<lb/>
<pb n="KR4d0132_WYG_026-14a"/>
道阻趨賀於泰階頌詠徒深敷陳㒺既<lb/>
　　　謝康朝議問婚啟<lb/>
河出崑崙未越慶源之逺食前方丈乃收苦李之微豈<lb/>
意下流獲攀華胄某女子薄諧禮則下堂畏保傅之嚴<lb/>
令子素秉義方過庭知詩禮之訓前辱問名之庶綵敢<lb/>
回納幣之多儀少寛合卺之剛辰正望過金之重諾吿<lb/>
祖考以咸喜卜龜筮而叶從仰聴鳳鳴大協英莖之聲<lb/>
律行瞻玉潤喜陪王謝之衣冠<lb/>
<pb n="KR4d0132_WYG_026-14b"/>
　　　王守逺迎啟<lb/>
光膺明命榮鎮巨藩竊𨽻庇庥實增懽抃恭惟某官性<lb/>
天全粹徳宇静深約愷悌以宜民本中和而制行惟聖<lb/>
上始封之地復先賢舊治之邦龍徳正升棠陰猶在當<lb/>
時父老能言孔鯉之趨庭後日羽書首見伯禽之報政<lb/>
俗已歌於来暮士方徯於作新乆行難道之青天再叱<lb/>
前驅於折阪藩垣屏翰仍歸白首之名郎規矩凖繩如<lb/>
理青氊之舊物某老既不調愚尤無知備奏記以從戎<lb/>
<pb n="KR4d0132_WYG_026-15a"/>
曳長裾而入幕未眀投劾行即望塵<lb/>
　　　賀趙機宜啟<lb/>
郵傳捷布路載懽聲凡在統臨胥增欣抃竊惟軍尚宻<lb/>
合縱鬼神而莫窺師出有名驅雷霆而加震妙領從戎<lb/>
之記優先入幕之賓參古司馬之用兵勸大将軍之薦<lb/>
士庭下過子鯉人已知其甚賢軍中立左車士或得而<lb/>
相慶晏夷蕩覆惟斷乃成瀘水周流無逺弗届盡本謀<lb/>
猷之助致兹勳烈之髙恭惟某官大智閑閑小心翼翼<lb/>
<pb n="KR4d0132_WYG_026-15b"/>
濟仁以義移孝於忠吏祈脫腕之文世貴愈風之檄量<lb/>
國士之才器固已無雙論指蹤之功能宜居第一靺鞈<lb/>
趨賀山川阻長<lb/>
　　　回何状元啟<lb/>
仲舒發三䇿不言道真西蜀第一人端自公始行白晝<lb/>
而衣繡丁春日之載陽望舊國以暢然瞻飛烏之爰止<lb/>
山川動色廬井生光且鼎足立嵎已有上公之象而海<lb/>
波熬素實資冢宰之權士雖至貧强項不屈家自為塾<lb/>
<pb n="KR4d0132_WYG_026-16a"/>
執經以逰神仙之迹可求鳳凰之棲猶在挺生俊傑冠<lb/>
天下之英才間出真儒得古人之具體惟爾祖有通家<lb/>
之舊念廼翁結同舍之懽里甞聚於徳星宅亦鄰於孟<lb/>
子上堂拜母知𤣥齡有公輔之才與弟議兄許王勃是<lb/>
文章之伯見童子或與其進於鄉黨似不能言共依杞<lb/>
梓之林獲觀宗廟之器雖聞道成佛有先後之數而夜<lb/>
光眀月無左右之容射䇿決科既奉眀庭之對微言奥<lb/>
義果虚乙夜之觀適當大比之年特倡羣公之首言旋<lb/>
<pb n="KR4d0132_WYG_026-16b"/>
枌社阻具壺漿敦長者風先下五雲之教叩丈人行未<lb/>
修三命之恭伏惟文縝状元至論回天妙文華國以大<lb/>
道荅黄帝之問以碩學宗唐堯之文未有虞卿再見而<lb/>
輕萬户誰知公子一釣而連六鼇馬空北則羣無留良<lb/>
鵬圗南而風斯在下髙汜卿之閥閱繼水部之風流具<lb/>
慶增驩定遲行於魯國故交借譽恐思用於趙人優逰<lb/>
三山潤色六典芸香格外細觀未見之書柱史室中更<lb/>
謹守藏之職某比離苫塊乆絶簡書粥飯僧無所發眀<lb/>
<pb n="KR4d0132_WYG_026-17a"/>
牛馬走不通問訊桑樞甕牖未甞有顯者来簞食豆羮<lb/>
固不改回也樂兎園冊在蝸殻廬空坐困詎堪病狂稍<lb/>
解幸識李揆面偶居鄭公鄉夷夏知名尤倍老夫之喜<lb/>
衣冠盛事豈惟吾黨之榮趨見未遑馳誠徒切<lb/>
　　　賀劉提舉生日啟<lb/>
蓍成九數占吉筮於熊羆志在四方立桑弧於門屏重<lb/>
覽徳輝之盛式通禮慶之驩還祠先祺為具湯餅觴飛<lb/>
椒桂共稱眉夀之長庭植芝蘭更數佩觽之秀太白儲<lb/>
<pb n="KR4d0132_WYG_026-17b"/>
蜀山之錦繡石麟化江左之風流文在手以可名頂貫<lb/>
犀而終貴何煩髙户曾是記環客坐烘堂笑林甫弄麞<lb/>
之繆夜分取火無厲人似已之嫌方土圭迎日影之南<lb/>
惟陽律候莩灰之動魏公如約昴宿開祥擁全五福之<lb/>
名扶翊千齡之運降神維嶽載觀申伯之賢有命自天<lb/>
潜叶尼丘之禱伏惟某官徳動髙厚孝通神眀俾熾而<lb/>
昌方興未艾推賢固宜有後愛老謂其近親以堯事君<lb/>
與顔更譽永錫難老等商丘四皓之年無有後艱極黄<lb/>
<pb n="KR4d0132_WYG_026-18a"/>
閣三公之寵某拘文有自上夀無階祝詠實深敷陳㒺<lb/>
既<lb/>
　　　賀成都鈐轄啟<lb/>
仰奉渙恩榮膺重寄叨鄰有幸溢喜無涯伏惟鈐轄團<lb/>
練徳履純誠智謀宏逺俯參軍政實簡上心欣聞忠義<lb/>
之勤載省言容之粹左貂貴近毎依日月之光右蜀富<lb/>
饒更挹岷峨之秀披雲未遂望舄徒深<lb/>
</p>
<p>
</p>
  </div>
</body>
</text>
</TEI>
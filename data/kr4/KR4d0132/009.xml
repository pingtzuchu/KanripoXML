<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鰲集巻九</head>
    <p>
<pb n="KR4d0132_WYG_009-1a"/>
欽定四庫全書<lb/>
　跨鰲集巻九　　　　　　　宋　李新　撰<lb/>
　　七言律詩<lb/>
　　　曉起<lb/>
曉禽聒起坐薪床梳裹斑絲短短蒼甕面撥來蛆子白<lb/>
花心飛出蝶鬚黄逰蜂聲沓晨衙退細篆香縈碧線長<lb/>
已約隣家來小飲是中容得次公狂<lb/>
　　　過馮十夜飲見燭花有作<lb/>
<pb n="KR4d0132_WYG_009-1b"/>
世事不知渾井底巴音猶在已天涯攻愁有酒盃吹浪<lb/>
報喜非春燭自花賈誼長才空賦鵩東陵餘地欲栽𤓰<lb/>
詔書許逐陽和至寜乞西山度歲華<lb/>
　　　下鹿頭坂偶成<lb/>
朝來喜下鹿頭闗誰謂追奔匹馬還意氣已無豪憤態<lb/>
夢魂猶在嶮﨑間白雲親老愁歸計明月知音笑病顔<lb/>
天子已籌西夏策將軍未易許安閒<lb/>
　　　九日林守同飲因思昔年朱侍講跨鶴之集<lb/>
<pb n="KR4d0132_WYG_009-2a"/>
常記秋登跨鶴臺儒先杖履共追陪如公已到蓬萊上<lb/>
過我又分符竹來往事已成千古話遺風空負十分盃<lb/>
依依正爾重陽日襟抱何時得好開<lb/>
　　　次韻任使君詠梅二首<lb/>
堂上髙人解賞音孤根未放草來侵不妨此後頒春力<lb/>
却得從前愛日心模臘曾㸔黄淡淡試粧猶恐暈深深<lb/>
而今驛使行如織聽取新來塞上吟<lb/>
平時化力與扶持莫道春工未肯私暗有浮香通淡月<lb/>
<pb n="KR4d0132_WYG_009-2b"/>
瘦無寒葉到空枝腹中太白何多錦句下韋郎自不知<lb/>
<hi>前人謂韋蘇州詩絶無脂膩</hi>隂谷未開公見否葭灰暖律更煩吹<lb/>
　　　次韻解君接感懷<lb/>
能向風塵識馬周新豐飲盡得相留後車慣載胡王縛<lb/>
衰草頻驚戰馬秋靈武須公來闢土桃林他日待歸牛<lb/>
承平衞霍知虛老剩著新篇繼日休<lb/>
太平事業按商周麟閣儀形待子留壯士長歌三箭定<lb/>
鴟夷歸老五湖秋生涯底事空藏劒英氣平時已食牛<lb/>
<pb n="KR4d0132_WYG_009-3a"/>
歌扇舞衫今太寂暮雲佳句敵湯休<lb/>
　　　天池讀書寄元明<lb/>
絺葛皮冠蕭隱居溪山隨我亦名愚調和得所弟乳酪<lb/>
麗澤不均兄瓠壺曉雨莫償雙淚落夜燈常照一心孤<lb/>
阿松活計今多少試問山前幾木奴<lb/>
　　　甲子春趨太學過華山賦仙掌峰<lb/>
一掌巍然占碧巔分明髙舉欲擎天升沉盡待招擕力<lb/>
指㸃都歸造化權好與清霄扶日月莫留寒嶂弄雲烟<lb/>
<pb n="KR4d0132_WYG_009-3b"/>
不知千古興亡事屈指而今是幾年<lb/>
　　　北牕偶成呈遺逸<lb/>
北牕氷硏碎魚鱗未伏徐翁筆有神止酒詩成三逕曉<lb/>
買山錢就一家春飢鼯如市莫欺客窮鬼作朋終笑人<lb/>
未敢移文謝逋客且㸔除道過蒲輪<lb/>
　　　觀前古美人圖<lb/>
璧月塵昏瓊樹秋無從百媚一囬眸荼䕷香度梅粧冷<lb/>
鸚鵡聲低玉笛幽唾背但能知禍水逢春且莫上迷樓<lb/>
<pb n="KR4d0132_WYG_009-4a"/>
歸來安守無鹽女不寵無驚共白頭<lb/>
　　　所見<lb/>
鬢絲蕭散忙蠶月笑靨勻停喜麥秋落照已斜猶曝繭<lb/>
故人未渡莫横舟屋欹雲影長年見枕壓谿聲半夜流<lb/>
料得此生無好夢却勝終日有閒愁<lb/>
　　　蓬溪道中所見<lb/>
筠輿百曲篆谿灣潤麥催花小雨慳鶗鴃弄聲知境静<lb/>
鞦韆垂影見春閒一生瘦骨幾隨鶴萬事無心却愛山<lb/>
<pb n="KR4d0132_WYG_009-4b"/>
為濯小槽収重碧掃除東閣待翁還<lb/>
詩情冷落接坰荒鳥語鈎輈伴日長山館花煩蜂蜜重<lb/>
溪橋雨潤燕泥香鄂君被暖春回帳犬子琴閒月到床<lb/>
醉裏要歸何處是無功猶解記吾鄉<lb/>
　　　西崗重九<hi>周奉議座中賦得黄字韻</hi>
天涯一角見重陽蕭洒西風客斷膓麻紵未更今日白<lb/>
菊花還似去年黄陶潛把酒重開解宋玉臨墻乍感傷<lb/>
借問龍山歌㑹者座中誰認緑衣郎<lb/>
<pb n="KR4d0132_WYG_009-5a"/>
　　　送馮夢授試禮部<lb/>
殷樹葱籠繡曉暾馬蹄東去亂氷㾗世収徵詔藏商谷<lb/>
家有新功刻禹門太白夜郎初辱顧馮唐漢殿欲承恩<lb/>
南山報喜通啼鳥明日榮歸鶴有孫<lb/>
年來初識小馮君鞭靮何妨馭晏嬰三世卿雲涪水秀<lb/>
一門巢許蜀山清飄零殊幸逢公子邂逅相㸔不世情<lb/>
入手華標歸早晩願扶藜杖出山迎<lb/>
　　　送錢使者三首<lb/>
<pb n="KR4d0132_WYG_009-5b"/>
不須囬首漢臯亭白髪愁催却易生好夢先依鸞仗去<lb/>
此身聊伴劍雲行隨輈芳草真無頼送客黄鶹似有情<lb/>
故國要知何處是望湖樓下錦衣城<lb/>
玉翰飛過漢江東蜀道三年興已窮明日登山臨水去<lb/>
故園啼鳥落花空聞今自草延英奏合下人推長者風<lb/>
燕麥兎葵初亂眼欲將修翼問歸鴻<lb/>
翠羽頒書出紫皇殘春岐路日初長花容帖雨蜂兒靜<lb/>
麥浪飜風燕子涼八葉世家方越古二王振鷺已成行<lb/>
<pb n="KR4d0132_WYG_009-6a"/>
行行才業知多少千里吳天水滿塘<lb/>
　　　簡任安中<lb/>
邉公春夢晝悠揚借有新嘲不汝妨杖屨未經桃李樹<lb/>
棹歌空憶水雲鄉子規啼去花應好燕子歸來日漸長<lb/>
稍學淵明惜名酒掃除齋閣待君嘗<lb/>
　　　神泉道中寄李道明<lb/>
野鳥啼春稍覺空馬蹄何故萬山中樹連土雨微茫緑<lb/>
花入麥秋零亂紅北阮不知貧氣味謫仙元有舊家風<lb/>
<pb n="KR4d0132_WYG_009-6b"/>
正須洗出青青目㸔取新來塞上翁<lb/>
　　　題普州東溪<lb/>
㕘軍龍鍾大可笑清聖寂寞何所中往事幾隨山影轉<lb/>
此生元與浪花同金鑾視草人安在曲水流觴迹已空<lb/>
<hi>溪有翰林灘鑿流盃</hi>早晩北風吹得去欲㕘雲漢問鴻濛<lb/>
　　　送許東傳<lb/>
碧霄已覺少㣲明帝所行㸔召老成好夢謾依淮水去<lb/>
秋風空見雪山輕衣冠幾許披雲霧父老于今識弟兄<lb/>
<pb n="KR4d0132_WYG_009-7a"/>
黄閣他年開月旦想公終不解忘情<lb/>
轉蓬孤鶴昔流人千里樓西客此身江海相忘魚自樂<lb/>
雪霜已過樹回春長安索米非方朔谷口耕雲待子真<lb/>
収拾從來憂國泪太平無復事沾巾<lb/>
　　　送元播<lb/>
恩光𣺌𣺌似涪波濕雪欺梅柰别何歛盡寒威離兩蜀<lb/>
播將春色入三河輕裝舊槖黄金少故國新豐美酒多<lb/>
不負一生經濟術他年元鼎解調和<lb/>
<pb n="KR4d0132_WYG_009-7b"/>
　　　送李才儒<lb/>
未覺鄉闗歲月深轉山旗影緩愔愔逺人願見喬卿服<lb/>
支邑曾隨子賤琴攄散幽隂千古恨發明忠義一生心<lb/>
氷清不屈二天庇雨化寜逢三日霖<lb/>
理官食木遥遥胄一姓而今萬頃麻渾道婁公能耐事<lb/>
惟餘老子未通家行經閶闔雲生足歸到方壺雪弄花<lb/>
休丐一麾江海去且扶堯日度清華<lb/>
　　　送邵馬勾二首<lb/>
<pb n="KR4d0132_WYG_009-8a"/>
飄零愁殺病㕘軍㸃㸃黄泥漬帽裙藏火解銷秦地鐵<lb/>
騎驢重數華山雲兒號惟有韓司業官冷誰憐鄭廣文<lb/>
身世泡漚渾道得請君一笑北邙墳<lb/>
芳菊江藜泣冷煙秋風秋雨老行鞭嘗依故國横經笥<lb/>
猶憶南堂乞火仙月瘴稍昏斜谷路漁竿空倚北谿船<lb/>
有錢他日鄰枌社待覔嵩隂一頃田<lb/>
　　　送周晉叔<lb/>
妙齡壁水興何窮投筆幡然定逺功寳仗初依金碧輅<lb/>
<pb n="KR4d0132_WYG_009-8b"/>
鐵鞭閒靜海連風萱堂歸去椒觴近珠珮収來漢月空<lb/>
明日紫騮嘶曉雪故人端在亂山中<lb/>
　　　送邵子文<lb/>
柳映平橋路帶沙行人歸思浩無涯臨岐蕭寺瑣蒼竹<lb/>
催客杜鵑啼落花千里亂山雲自暗一谿流水日空斜<lb/>
伊予最是多情者為拂前題置碧紗<lb/>
　　　送劉漢特兼簡邵子文<lb/>
緑篠欹墻葉葉聲夜涼風細露華清飄零何幸逢公子<lb/>
<pb n="KR4d0132_WYG_009-9a"/>
邂逅相㸔不世情擬向伯倫求酒頌不知東野解詩鳴<lb/>
三峯峯下文章伯應憶當年阮歩兵<lb/>
　　　婦嘲<lb/>
歲晩隨君色色無嫁時我自有瓊琚借令值客休捫蝨<lb/>
幸未能詩勿跨驢寜與漁樵安舊隱莫言封禪著新書<lb/>
夜寒憎見牛衣泣起執晨炊觸釜魚<lb/>
　　　藥水巖<lb/>
巖前曾考腐斤樵洞裏仙人不可招龍睡有時慳小雨<lb/>
<pb n="KR4d0132_WYG_009-9b"/>
春長無地覔靈苖與攻中散平時懶更沃文園異日消<lb/>
調鼎和羮須玉液預私清泚注輕瓢<lb/>
　　　陋夷<lb/>
療飢寜採故丘薇真陋羌夷詎可依火日四山猶墮雪<lb/>
鬼林六月不單衣藥殘花蕚歸方冊狨老金絲觸禍機<lb/>
倒指瓜期今已足早修雲翼背西飛<lb/>
　　　宋隱君挽詞<lb/>
貴口輕翾意自融鳴柯芥羽逐春風猗歟宋氏青雲器<lb/>
<pb n="KR4d0132_WYG_009-10a"/>
師我緇川白髪翁沃壤可彰千載義舊牕空負一生功<lb/>
新阡無用栽凡木待㸔竒才長碧桐<lb/>
　　　蒲静安挽詞<lb/>
舞鸞雛鵠已先飛曾倚西山泣晩暉老去兒孫雄北阮<lb/>
古來門户占烏衣蕭蕭華髪猶供祭歴歴清談又解圍<lb/>
洞口仙人招白鶴玉翰何日與雲歸<lb/>
　　　陳丈挽詩<lb/>
七十飄生世所稀初休利鎖便忘機清朝有子方干禄<lb/>
<pb n="KR4d0132_WYG_009-10b"/>
白屋無塵自掩扉髙論競推猗頓富夢魂飜逐楚莊飛<lb/>
素車白馬春郊道鸞鳯相呼舊穴歸<lb/>
　　　挽崇寜王雅橋楊公善宣教詞<lb/>
何必他楊重蜀苖闗西華胄固遥遥大成殿老身先倡<lb/>
貝葉書成血未消金馬祥光開舊地玉虹寒影臥新橋<lb/>
偉翁有子全忠孝行㸔珪璋薦盛朝<lb/>
　　　挽江源張寛儒承事詞<lb/>
善頌堂下幾生芻䍧牱墓西千輛車邑人清淚墮不已<lb/>
<pb n="KR4d0132_WYG_009-11a"/>
食客行歌悲有餘家法新增小戴禮生涯半用計然書<lb/>
平生隂德知多少勢等岷峨報亦徐<lb/>
　　　挽張承事詞<lb/>
長吟清嘯蜀江干一尺霜根向物寒吾道祗知尊孔子<lb/>
竒書何用學劉安𤣥談客去虛方丈碧落雛歸迅羽翰<lb/>
曉月流星無處覔斷雲空著子陵灘<lb/>
　　　東平縣君挽詞<lb/>
玉翰飛過碧江東露泣三荆向曉風貝葉塵生昏舊緑<lb/>
<pb n="KR4d0132_WYG_009-11b"/>
蘋花煙老墮疎紅鳥沉孤影桓山外蟲返青𡨕壁水空<lb/>
德範豈惟墳上土傳家清訓是無窮<lb/>
　　　挽史太君詞<lb/>
吳楚雲帆萬里風元歌來哭舊江東梁城皓鶴千年恨<lb/>
蜀壟青松一夢空滏水波聲天地逺㶚陵山色古今同<lb/>
碑隂且刻東坡語勳烈將収國史中<lb/>
　　　壽安夫人挽詞<lb/>
閨門秀色擢氷清行佩蘭苕八十春傳道先生為擇配<lb/>
<pb n="KR4d0132_WYG_009-12a"/>
起家著作不憂貧金花貼子分雙軸子舍登瀛有幾人<lb/>
千仞龍華松竹域婦姑雖死亦相親<lb/>
　　　榮德夫人挽詞<lb/>
舊池龜去必巢蓮龍隧愁㸔錦水邉肯與玉人俱逺宦<lb/>
自憐王母已髙年松牕弦誦親曹叔秋月家風起鄭𤣥<lb/>
仙客立朝何所恨自縁退有可耕田<lb/>
　　　隂伯庸悼詞<lb/>
妙年詞墨一何工漢苑家聲戚里雄居避飛塵門似水<lb/>
<pb n="KR4d0132_WYG_009-12b"/>
客投漫刺袂生風香消絳帳魚難蠧月照銀杯酒不空<lb/>
陽報豈須窮寳篋鳯雛行㸔赤霞中<lb/>
　　　病中二首<lb/>
虛名畢竟耳邉風夢入巢由事一空貧窶未能防鬼笑<lb/>
悲哀端更遇途窮胡沙十月驚弦鴈水國三年食蓼蟲<lb/>
得似此身無好味病餘明日即衰翁<lb/>
林間風氣杳無蹤欲遣誰人慰病慵丐友何顔堪著論<lb/>
祭拏無泪可沾胸不知心逐揺揺斾反為官憐楚楚松<lb/>
<pb n="KR4d0132_WYG_009-13a"/>
最是少眠多念處瞑鵶殘月五更鐘<lb/>
</p>
<p>
</p>
  </div>
</body>
</text>
</TEI>
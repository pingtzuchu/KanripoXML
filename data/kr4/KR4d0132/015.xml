<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻十五</head>
    <p>
<pb n="KR4d0132_WYG_015-1a"/>
欽定四庫全書<lb/>
　跨鼇集巻十五　　　　　　宋　李新　撰<lb/>
　　論<hi>下</hi>
　　　姚崇論<lb/>
天下之議謂明皇帝用姚崇於即位之初以成中興之<lb/>
太平故開元之盛皆姚崇之功也吾竊謂非崇之功乃<lb/>
崇之罪也然則何以為見崇之罪愚將申其説而明之<lb/>
夫天子擇宰相之才以有為而宰相擇天下之才以報<lb/>
<pb n="KR4d0132_WYG_015-1b"/>
天下使宰相而不用才則凡鄙黙不言兀然無能為者<lb/>
舉皆可為之也則將何以服役豪傑之心而驅别分任<lb/>
之乎雖然宰相而有才則可也自用其才𣺌然視天下<lb/>
有競長絶物之情不可也天之賦與於人不使之兼全<lb/>
乆矣以難全之才而欲獨任天下之事决萬萬無此理<lb/>
也惟其能屈己之才以伸天下之才於進賢退不肖之<lb/>
際了無容心焉謂若人也可任若事彼其過我耶其或<lb/>
不及耶吾之仇耶平生之雅善耶吾舉皆若不知焉惟<lb/>
<pb n="KR4d0132_WYG_015-2a"/>
知若事非若人則不以濟也能各因其一長而委任之<lb/>
然後紛紛之務無大小無難易羣才奏功而宰相集其<lb/>
成以獻于天子天子垂拱仰成而四海畢治若此惟無<lb/>
心者能之真王佐才也伊尹於商曰阿衡周公於周曰<lb/>
太宰惟衡也不以其能辨物而忌天下之物惟宰也不<lb/>
以其能别味而忌天下之味惟伊尹周公不以其能用<lb/>
才而忌天下之才故能使成湯太甲擅美於商而武王<lb/>
成王獨髙於周也惜乎崇不能總之以道其所養非伊<lb/>
<pb n="KR4d0132_WYG_015-2b"/>
周之量反乃喜於自用而忌天下之才舉天下之豪英<lb/>
率為讐敵焉此明皇帝之治所以止於開元而有愧於<lb/>
成湯太甲武王成王之為君也開元之初崇入為同三<lb/>
品帝鋭意求治與飢渴同史臣謂他宰相畏其威决皆<lb/>
謙憚而不敢進其獨佐裁决得專任者惟崇一人而已<lb/>
且是時與崇並執國柄者止劉幽求張説魏知古源乾<lb/>
曜盧懷慎五人而薛訥不預也為崇者宜乎協謀共慮<lb/>
從容為帝言諸公之長俾其無謙憚之失然後共廣耳<lb/>
<pb n="KR4d0132_WYG_015-3a"/>
目招來天下之英此千載一時孰謂崇不能出此幽求<lb/>
反以其言而貶守睦州矣幽求雖以怨望逐然黜之太<lb/>
過因崇素忌之故耳至於説也久憾不平則詭足疾以<lb/>
中之至於知古也本其所引及同列則輕之故不免相<lb/>
州東都之遷者皆崇發之也惟乾曜最後進用每遇崇<lb/>
移告則就咨焉其不合上意亦必問崇也懷慎於事又<lb/>
且推而不專委其獨任而時有伴食之名卒之懷慎以<lb/>
善終而乾曜與崇同罷是則知五人之間不協者三則<lb/>
<pb n="KR4d0132_WYG_015-3b"/>
竄身流落之不暇屈下者二則遂免於禍而不失夫保<lb/>
位之安無心之人固如是乎其後因趙誨事惶懼以避<lb/>
位始不得已而薦宋璟於朝然薦璟之章因齊澣數諷<lb/>
之而後為非其素志也又若不喜鍾紹京惡張鷟而疾<lb/>
李邕坐是皆貶出益何其不洪也三子雖非全節之士<lb/>
然如紹京者姑務䘏之緩急或有可用也臨事而求將<lb/>
無及矣才如邕鷟就其一長則庶位羣司寧無可置之<lb/>
地乎崇嘗薦嚴挺之齊澣矣終崇為相之日挺之不過<lb/>
<pb n="KR4d0132_WYG_015-4a"/>
為考功給事澣止一中書舍人彼劉張之與魏則去之<lb/>
而不喜其用源與盧也則存之而不盡其用惟宋也則<lb/>
知之而不欲用鍾張之與李也則短之而不足用嚴與<lb/>
齊也則愛之而不能用是天下將何人而可用也此數<lb/>
君子者既崇之所不取矣然以其子賂謝之故乃遷崔<lb/>
沔為著作郎是復何哉不免貽笑正人也則雖得百盧<lb/>
藏用曾何益人國乎推此以觀則知當開元時天下英<lb/>
偉適用之才崇之不能進用者復又㡬何人惟其不能<lb/>
<pb n="KR4d0132_WYG_015-4b"/>
盡用天下之才故開元之治尚有愧於三代愚故曰非<lb/>
相崇之功乃相崇之罪也深嘆崇之得君以騁其才而<lb/>
隘淺如此故論之以告後世之君庶得崇者而用之則<lb/>
期以伊尹周公之量而為崇者亦充其所養㢤<lb/>
　　　汾陽優於保臯論<lb/>
嘗謂天下有至公之議智者不可以明而屈勇者不可<lb/>
以力而屈辯者不可以言而屈富貴者不可以位而屈<lb/>
一有私其智矜其勇穿鑿其辯虛憍而恃富貴屈天下<lb/>
<pb n="KR4d0132_WYG_015-5a"/>
之公議以就乎我則當時訕之以為非後世指之以為<lb/>
罪於是君子知至公之不可屈也故凡事機所欲為而<lb/>
有不可者必不欲決達其志以取夫擬議者之衆此郭<lb/>
汾陽之不釋憾於李臨淮誠畏夫至公之議有所在也<lb/>
至於張保臯之不殺鄭年又非公議之所可拘矣杜牧<lb/>
論其事以謂汾陽優于保臯愚三復其言知牧之有黨<lb/>
也夫牧為唐臣而子儀亦為唐臣惟其時不同故牧之<lb/>
言不敢以蠻夷加中國而以保臯為劣得非以此故耶<lb/>
<pb n="KR4d0132_WYG_015-5b"/>
大抵因牧之言而辯之則牧之説破矣夫保臯鄭年居<lb/>
徐州汾陽臨淮𨽻籍思順臯以齒年以才不相上下臨<lb/>
淮汾陽以所敵而不相能其猜怨則相若也保臯鎮青<lb/>
海汾陽為節度其富貴則相若也及臨淮持節分朔方<lb/>
半兵出趙魏臨淮入請曰一死固甘乞免妻子汾陽趨<lb/>
下堂持其手勉之以忠義此汾陽之賢也年投保臯馮<lb/>
元䂓謂曰爾以所投去生取死而年至保臯保臯卒不<lb/>
殺為人之常情寧牧不思夫富貴之難感動而私忿不<lb/>
<pb n="KR4d0132_WYG_015-6a"/>
復者人之所難能也且保臯之不得年不為憂而殺之<lb/>
不為損居蠻夷中無法度禮義所在而蠻夷之性汎騖<lb/>
不渝彼豈知夫天下有公義不可以私怨殺人者一至<lb/>
是耶保臯之志宜快也而反以為懽復分之兵使平難<lb/>
其所存可知矣觀夫光弼説王忠嗣之立賞以收石堡<lb/>
坐降二將與夫指顧軍中軍中不敢仰視其才必有過<lb/>
人者使子儀當受命之時因事中傷之則天下必曰子<lb/>
儀之殺光弼也以前日之嫌然則子儀豈人也㢤而又<lb/>
<pb n="KR4d0132_WYG_015-6b"/>
光弼之材誠有可用其不殺也宜矣故曰子儀誠畏天<lb/>
下公議而不殺之非不能也勢有不可而不敢也若是<lb/>
則保臯為優矣且牧之譏居易為文作纎艷不逞而稱<lb/>
寧陵之圍昌殺其甥為當史既評其非是然則牧之論<lb/>
兵愚不敢不與至於去取乎人牧之未免乎有黨也<lb/>
　　　唐李晟論<lb/>
提金鼓總軍師喑嗚叱咤以示威武僄悍賊禍惟在殺<lb/>
戮如是而為將耶是王翦白起之徒輿尸血刄以草菅<lb/>
<pb n="KR4d0132_WYG_015-7a"/>
視其民者也其為將則暴矣惟務招懷曾無制禦撫嫗<lb/>
姑息不忍一物之傷䂓䂓屑屑於私恩小惠如是而為<lb/>
將耶是宋襄公之小仁成安君之懦計始欲保民而卒<lb/>
為敵人所乘者其為將則失之弱矣失於暴則殘賊而<lb/>
少恩非仁也失於弱則委靡而不振非義也古之善為<lb/>
將者異乎此仗忠義之節負英果之氣武足以定亂而<lb/>
不擾乎物勇足以勝敵而不煩乎民嚴而不暴威而不<lb/>
猛其終歸於安社稷保人民為事則義矣而有仁焉仁<lb/>
<pb n="KR4d0132_WYG_015-7b"/>
雖足以懷柔而敵人莫敢犯志雖在於招納而奸雄無<lb/>
所容終於伐叛誅惡奮疾如鷹隼之擊則仁矣而有義<lb/>
焉後之人得是道而功名赫然見於世者其唐之李良<lb/>
器乎史臣所以稱為仁義將者固不妄矣唐當徳宗之<lb/>
世天下可謂多故矣朱泚以涇原叛卒竊據京師乘輿<lb/>
出狩奉天當是時李懷光則虎視於咸陽李希烈則鴟<lb/>
張於宣武魏少游則狼顧於淮南王武俊則蟻聚於真<lb/>
定朱滔桀傲於范陽李納睥睨於山東田悦跳梁於魏<lb/>
<pb n="KR4d0132_WYG_015-8a"/>
博李楚琳䟦扈於鳯翔叛帥悍將所在有之所以為朝<lb/>
廷用者惟上黨李抱真河東馬燧與夫韓游瓌戴休顔<lb/>
數人而已然皆錯愕眙駭莫敢先發則其事可謂急矣<lb/>
其勢可謂危矣惟李晟毅然特立奮不顧難提孤軍横<lb/>
貫賊鋒内無積貲外無輸糧其所恃以勝敵者特區區<lb/>
忠誼耳故英賢感慨而樂為之死士卒雪涕而樂用其<lb/>
命遂至逐朱泚斃令言蕩夷兇憝克清宫闕若有餘勇<lb/>
不亦義乎及師入長安而市不易㕓宗廟不震逺坊之<lb/>
<pb n="KR4d0132_WYG_015-8b"/>
人宿夕方知不亦仁乎夫總軍旅之衆舉殺伐之威誅<lb/>
暴討姦而民皆按堵非仁而何保全所居之人而不失<lb/>
乎元惡大憝非義而何且用衆而不譁伐國而有禮以<lb/>
寡勝衆以徳保民者惟三王之師能之晟以孤軍之寡<lb/>
而勝朱泚十萬之衆則與尚父牧野之戰何異乎師入<lb/>
長安而人不識旗皷則與歸市者不止耕者不變何殊<lb/>
乎軍既勝而先表著節不屈者則得先王軾閭表墓之<lb/>
義矣誅其元惡而脅汚詿誤一切釋而不問則得先王<lb/>
<pb n="KR4d0132_WYG_015-9a"/>
脅從罔治之意矣諸將之兵多肆擄掠而惟晟軍樵蘇<lb/>
無所犯及師入長安分慰居人而秋毫無所擾則其武<lb/>
得先王安民和衆之義矣故當時羣臣亦稱其三代行<lb/>
師不能加之而史臣亦謂其三王之佐無進其能果其<lb/>
為仁義將也豈誣我哉雖然馬燧渾瑊亦當時之名將<lb/>
也平泚之功不出於二子而獨成於晟者何哉蓋二子<lb/>
雖各負猛志而才智謀略實不逮於李夫仁義者徳也<lb/>
才智謀略者術也以其至善之術而輔成其至善之徳<lb/>
<pb n="KR4d0132_WYG_015-9b"/>
斯可矣竊觀李良器裁處三軍實有不窮之竒當奉天<lb/>
之難常以天子暴露為念言輙流涕則忠誼足以感人<lb/>
矣請駐蹕梁益以係天下望則其謀可謂有主矣先擊<lb/>
苑中以披賊之腹心徙屯東渭以防賊之呑并則其智<lb/>
足以見機矣秉義挺忠而志不可奪身係安危而氣不<lb/>
少衰則其勇足以無敵矣斥熒惑之退舍則知其善於<lb/>
達權與下同苦而士無擕怨則知其善於用衆其才智<lb/>
謀略卓然見于所為者如此此所以輔成仁義而為三<lb/>
<pb n="KR4d0132_WYG_015-10a"/>
王之佐歟乃若馬燧渾瑊則不能及此也力能得田恱<lb/>
而不取結贊不可信而輙信之故河北之盜卒不臣而<lb/>
平涼大臣奔辱皆燧之所致及渾瑊則不能料結贊之<lb/>
詐但以如詔為恭又無足取彼安能為晟所為而成其<lb/>
仁義哉非特此也觀晟之在朝蹇蹇以盡大臣之節常<lb/>
慨然慕魏鄭公之直言有致君堯舜之志而深誚李叔<lb/>
度之失辭則䆒其所存欲置天下於仁義者惜乎居無<lb/>
事時為䜛人所間不克施其一二使夫仁義之功止見<lb/>
<pb n="KR4d0132_WYG_015-10b"/>
於行軍用師之際是亦不幸也嗚呼以愚考之晟也誠<lb/>
異乎武夫矣<lb/>
　　　西晉論<lb/>
治古之時君臣之間以情相親以道相示而已故朝廷<lb/>
之臣濟濟相先者其和出于心其言出于誠同寅協恭<lb/>
以循典禮而天下之事森然舉矣後世之士惡直醜正<lb/>
相與比周睊睊而胥䜛歙歙而相是而天下之事日以<lb/>
敗矣武帝之于晉以太康之盛書同文車同軌傳之孝<lb/>
<pb n="KR4d0132_WYG_015-11a"/>
惠不數年間天下之患雜然而起天下分裂而為南北<lb/>
蓋非特虚無之禍禮法之棄如弁髦土梗而已也其源<lb/>
蓋有自矣春秋之時秦伯之弟鍼如晉修成叔向命召<lb/>
行人子員子朱曰朱也當御三云叔向不應子朱怒曰<lb/>
班爵同何以黜朱于朝撫劒從之叔向曰今日之事幸<lb/>
而集晉國賴之不集三軍暴骨子員道二國之言無私<lb/>
子常易之姦以事君者吾所能禦也拂衣從之平公曰晉<lb/>
國其庶矣乎吾臣之所爭者大師曠曰公室懼卑臣不心競<lb/>
<pb n="KR4d0132_WYG_015-11b"/>
而力爭西晉之君豈特此㢤征伐者爭功居朝者爭權<lb/>
否則爭侈以王渾王濬之事觀之則爭功者甚矣以賈<lb/>
充庾純之事觀之則爭權者甚矣以石崇王愷之事觀<lb/>
之則爭侈者甚矣爭功者甚矣而上無以定之則立功<lb/>
者沮爭權者甚矣而上無以制之則務徳者惰爭侈者<lb/>
甚矣而上無以禁之則殫天下之財不足以繼又况武<lb/>
帝有以助之㢤武帝之平呉也使賈充節制矣又詔王<lb/>
濬下建平受杜預節制至秣陵又受王渾節制為濬計<lb/>
<pb n="KR4d0132_WYG_015-12a"/>
者一于受詔則無立功之期一于立功則有違制之罪<lb/>
故爭功者不已也充以傾險居朝而任愷庾純以忠義<lb/>
裁之充欲奪愷權愷欲奪充政朋黨紛然帝不能制召<lb/>
之宴飲而已故爭權者不已也崇以豪侈夸天下而王<lb/>
愷羊琇以貴戚競之愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>沃釡崇以蠟代薪愷為紫<lb/>
絲障崇為錦歩幛帝不能抑私助愷焉故爭侈者不已<lb/>
也羣臣皆爭矣故王衍之徒以清談為髙以曠禮為任<lb/>
達示其心泊然無所起而于世淡然無所嗜也世之君<lb/>
<pb n="KR4d0132_WYG_015-12b"/>
子求于彼而不得則祈嚮于此矣豈不誤天下㢤愚讀<lb/>
史至此未嘗不廢書而悼痛也<lb/>
　　　唐治不過兩漢論<lb/>
三代而下言治者不過曰漢曰唐而史臣之論以為唐<lb/>
治不能過兩漢愚嘗三復其言深求其意且謂秦地既<lb/>
失而項兵愈強陳渉王陳武臣王趙張耳陳餘並驅中<lb/>
原而天下卒授之漢隋䘮其鹿英雄並逐李密據黎陽<lb/>
蕭銑起江陵建徳世充相與抗衡而天下卒授之唐其<lb/>
<pb n="KR4d0132_WYG_015-13a"/>
創業之難易竊相近也班固稱武帝雄材呉武陵亦謂<lb/>
憲宗英武章帝重儒術而明皇好儒雅明帝察慧而徳<lb/>
宗强明其君臣之賢否竊相近也漢以封建强亦以封<lb/>
建弱唐以藩鎮昌亦以藩鎮亡其制治之得失固相近<lb/>
也外戚專權大臣䟦扈未易絶劉氏之業而東西京之<lb/>
傳世二十四卜年四百吐蕃入冦姦臣棊處未易遽易<lb/>
李氏之祚而唐之傳世十八卜年三百其厯數之長短<lb/>
固相近也如是則漢不容先唐不容後漢不容優唐不<lb/>
<pb n="KR4d0132_WYG_015-13b"/>
容劣而漢唐可以一槩論史臣遂以為唐不過漢所貶<lb/>
多矣何者三代之治寓兵於農而六卿在軍國太宗之<lb/>
治寄兵於府宿將於衞凡有事而總師操戈皆昔之談<lb/>
笑躬耕之人三代之治役民有三日之期取民有什一<lb/>
之法而太宗之治有田始有租有身始有庸有家始有<lb/>
調如是則其謀謨已復古矣三代之時以徳化民而太<lb/>
宗專行仁義三代之時刑期無刑而太宗幾至刑措時<lb/>
祭月祀歳貢終王不幸而至於征誅文告此三代之所<lb/>
<pb n="KR4d0132_WYG_015-14a"/>
以服四夷也而太宗坐制突厥逺臣延陁鐵勒置州縣<lb/>
髙昌抵俘馘西旅貢其獒越裳獻其雉帶刀宿衞皆氊<lb/>
裘君長豈非太平時歟後之言貞觀者謂與夏商周同<lb/>
風夫與三代同風則其過兩漢也明矣且兩漢所可稱<lb/>
者七制之主愚謂不能敵一太宗何以知其然髙祖新<lb/>
造區夏兵無完刄士無堅氣傷痛未瘳遽有平城之役<lb/>
其不死而免者幸也使陳平不運竒閼氏不解圍索為<lb/>
泗上亭長不可得殆非愛民重己之意是可與言治耶<lb/>
<pb n="KR4d0132_WYG_015-14b"/>
孝文丁承平之際府庫已充器械已備可以坐鞭匈奴<lb/>
雪先王之衂出都門之錢以募士開太倉之粟以飛輓<lb/>
何敵不克然猶卑辭下氣襲奉春之過為後世羞是可<lb/>
與言治耶孝武録冒頓之害探平城之䇿窮兵黷武財<lb/>
用氷解國家罄空司農之錢既殫少府之錢又竭𣙜酤<lb/>
之利作舟車之税行百孔千瘡比户愁痛末年始封田<lb/>
千秋為富民侯亦已暮矣是可與言治耶孝宣可侔商<lb/>
之髙宗周之宣王不於是時强勉行道使著事者筆焉<lb/>
<pb n="KR4d0132_WYG_015-15a"/>
而為漢之粹王奈何謂韶濩淡而鄭衛美謂酒醴薄而<lb/>
汚潦醇以諸儒生好是古非今而以徳敎為不足任言<lb/>
漢家自有制度乃以伯王道雜之亦自廢矣是可與言<lb/>
治耶光武責三公以事繩臣下以峻法在位之士持禄<lb/>
養恩雖欲立非常之功終無日也此可與言治耶明帝<lb/>
深惑金人之夢推尊異域之敎所謂佛書者始入中國<lb/>
使百世以至千世根株蔓衍其弊莫能斥去良可悲也<lb/>
此可與言治耶章帝承永平之政委任宦官使其後因<lb/>
<pb n="KR4d0132_WYG_015-15b"/>
循不易而桓靈之衰曹節侯覽之恣未始不由乎此此<lb/>
可與言治耶噫六七君之所為乃不能敵一太宗則唐<lb/>
之過漢不攻而遂破矣吁使太宗而有聖子神孫引車<lb/>
駕馬不改其轍若永徽善其政開元竟其治元和之法<lb/>
度卒於修理則唐始終之治固不可掩也已嘗觀王仲<lb/>
淹最慎許可而其言多稱兩漢惜乎不及見唐使通尚<lb/>
在必以唐而加漢也<lb/>
</p>
<p>
</p>
  </div>
</body>
</text>
</TEI>
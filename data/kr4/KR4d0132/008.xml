<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>跨鼇集巻八</head>
    <p>
<pb n="KR4d0132_WYG_008-1a"/>
欽定四庫全書<lb/>
　跨鼇集巻八　　　　　　　宋　李新　撰<lb/>
　　七言律詩<lb/>
　　　次韻張永錫待制留題通泉聚古堂<lb/>
及時𤓰李任浮沉畏景遊雲苦太侵環縣江流元渺渺<lb/>
參天喬木自森森七言妙語騰光焰八法新題冠古今<lb/>
聞道宵征最清處風翻旌斾月流襟<lb/>
　　　送劉金部三首<lb/>
<pb n="KR4d0132_WYG_008-1b"/>
綺鸞衘詔碧霜林按部歸來聽好音卧㸔蜀雲山厯厯<lb/>
行遊蘭省夜沉沉柔桑平帯三川緑蒼桂同鋪百里隂<lb/>
天子虚懷求妙道肯令公負一生心<lb/>
煙老谿花幾堕紅髙陽閭巷接呉宫禁墻鐘斷翻新雨<lb/>
劍嶺雲寒想去鴻汴水波聲天地逺上林春色古今同<lb/>
行觀勳筞知多少河水安流敵帳空<lb/>
七里亭中酒滿樽野梅踈淡月黄昏可憐白屋西南士<lb/>
占得青春雨露恩千載誓言飛將種一生歸報豢龍孫<lb/>
<pb n="KR4d0132_WYG_008-2a"/>
年來佩劍人相笑寧立孤風晝掩門<lb/>
　　　送元景㕘辟廱<lb/>
老年鶴瘠玉蒼蒼送汝難收淚兩行短褐尚存慈母線<lb/>
義居初割紫蜂房塤箎元自音聲協鴻鴈而今羽翼長<lb/>
别業未嘗收菽粟一家溫飽待文章<lb/>
　　　送張君實赴制舉<lb/>
不用名矜自半千髙才十二許爭先乗軺逺道三千里<lb/>
下筆談王數百篇忠胆自能傾白日決科時似選青錢<lb/>
<pb n="KR4d0132_WYG_008-2b"/>
山城送别無他祝早屬登瀛第一仙<lb/>
　　　送知府王大夫<lb/>
一笑行抛漢水湄野梅殘雪照旌旗啼鸎未與春先去<lb/>
歸騎猶呼雨自隨<hi>徃歲久旱公入境禱於鷄翁神約十日而雨下車數日而雨歲以有年</hi>
干禄且優垂老姊<hi>宋庾彦達為益州携姊之鎮西土稱焉今公亦侍郡君逺來</hi>窮經<lb/>
自有起家兒後人覔得松巖石先刻寒生送别詩<lb/>
平生和氣滿襟春徃事飛鳬自在身風伯已驅天上霧<lb/>
鳯書仍起漢濵人一鞭草色吟青嶂幾刻花隂夢紫宸<lb/>
<pb n="KR4d0132_WYG_008-3a"/>
從此唐衢哀世泪為公無復更霑巾<lb/>
　　　送權守解印趨闕<lb/>
欲挽行人入醉鄉殘春岐路日偏長花容貼雨蜂兒靜<lb/>
麥浪翻風燕子涼心計已髙劉晏幕恩波終戴召公棠<lb/>
去思正伴東溪水聽得潺湲更斷腸<lb/>
　　　喜王子溫教子<lb/>
諸郎春鬢緑鬖鬖閬苑幽人為指南大率已經平子目<lb/>
未應更與阿戎談夜螢撲案光分燭秋水挼青色染藍<lb/>
<pb n="KR4d0132_WYG_008-3b"/>
的見松牕珠樹客碧潯龍頷問誰探<lb/>
　　　喜孫伯逺王周彦逺訪<lb/>
晩聞佳客過煙城抛檄歸來掃榻塵連騎莫憂原叔病<lb/>
食鮭誰謂庾郎貧定因殘雪尋穿履聊覔江梅遺故人<lb/>
重與論文在何日自應乗興一相親<lb/>
　　　次韻蘇必强見寄<lb/>
不知暗室鬼揶揄曽入魚鳬伴蠧書分背鴈音清漢逺<lb/>
動簾風竹故人踈小桃煙老三年樹白馬原空百兩車<lb/>
<pb n="KR4d0132_WYG_008-4a"/>
消去泪流氷筯若待憑濁酒一樽餘<lb/>
　　　再和<lb/>
憶訪東坡舊隠居飄飄兒姪幾家書閉門草牘人誰識<lb/>
抱膝吟詩客自踈枳棘那棲雲表翼壺漿爭勞雪中車<lb/>
窮愁定笑江干尉瘦骨空長六尺餘<lb/>
　　　燕走馬少卿口號<lb/>
冠蓋相逢好駐鞍况知北陸已迎寒詔歸未覺堯天逺<lb/>
星應休辭蜀道難欵聽話言敦夙契更催歌舞奉清歡<lb/>
<pb n="KR4d0132_WYG_008-4b"/>
慇懃莫惜通宵醉歸約松梢月影殘<lb/>
　　　和李少卿見貽之什<lb/>
碧江青嶂冷飜光水鏡氷壺照座涼舜日有時琴自動<lb/>
鱸魚何處鱠飛香竹開細尾攙先出雀引新雛底事忙<lb/>
老去得為裴度客舊來頻過鄭公鄉<lb/>
　　　和任普州冬至日作<lb/>
詩成椽筆一何工元有英聲妙洛中已是少師扶日手<lb/>
更㸔公子釣鼇風書雲寳筴開新瑞脱木香山堕晚紅<lb/>
<pb n="KR4d0132_WYG_008-5a"/>
經濟通才猶補外與騎星鶴問圓穹<lb/>
　　　答李丞用其韻<lb/>
四時秋色可春回古錦囊空信短才紙尾依隨丞不負<lb/>
天西窮絶客何來頑雲垂翼山碉暗喬麥饒花雪嶺開<lb/>
投老播流情味惡孤城移作望鄉臺<lb/>
年少文聲許過秦仕塗便失自由身初思鱸鱠飜歸興<lb/>
不見仙槎却問津道德千言遥胄事文章萬丈當家春<lb/>
魚從丙穴如收得更與張華細辨鱗<lb/>
<pb n="KR4d0132_WYG_008-5b"/>
　　　謝楊秀才恵文編<lb/>
漆園夢過感天涯坐客元非借齒牙小杜阿房終是好<lb/>
沈郎雌霓不容差豈羞東郭先生履行謝闗西孔子家<lb/>
五斗折腰聞道晚未窮摛藻勝春花<lb/>
　　　寄鄭明舉香<lb/>
手匀沉實伴蘭蓀著壁青煙未有㾗掩鼻新來憎甲俗<lb/>
佛衣無處避膏昏不成亂臭須持棗却恐偷生誤返䰟<lb/>
寄語山間鄭夫子年來懸麝厭當門<lb/>
<pb n="KR4d0132_WYG_008-6a"/>
　　　代張元老上許漕<lb/>
人在坤維久覆醯故教使節出天西後來武庫成清職<lb/>
平日家風歸品題欲見流錢凴馬䇿稍聞刮膜待金箆<lb/>
鴒原曾冠仙鼇頂應覺人間太華低<lb/>
文章摛錦已堆胸直指威聲俯仰中蜀部星髙千幛靜<lb/>
平輿龍起一淵空閱人妙學函明鏡飛鏑清心本素風<lb/>
垂手汚塗收醬瓿為憐識字老揚雄<lb/>
　　　青石阻雨<lb/>
<pb n="KR4d0132_WYG_008-6b"/>
茅屋隂多麥化蛾西山雲重雨流禾未聞回也改其樂<lb/>
觧道虞兮柰若何身與前村孤堠逺泪隨流水一溪多<lb/>
文章生世元無力半歲邊城伴枕戈<lb/>
　　　隠居<lb/>
伯鸞翠構元臨市靖節幽居最近朝事過自餘安水石<lb/>
客忙何至走漁樵價髙少室仍休問徑捷終南更易招<lb/>
嶺上有雲如可寄肯將台鼎換簞瓢<lb/>
　　　龍水板橋院<lb/>
<pb n="KR4d0132_WYG_008-7a"/>
送臘溫濃萬井同筠輿猶走萬山中曝成枯菜依簷白<lb/>
染出春衣映壁紅掩豆豚肩仍歲儉傳觴釀甕幾家空<lb/>
不知新歲招陶否待向江干送五窮<lb/>
　　　普通院<lb/>
而今漫叟正聱牙無復新詩頼碧紗行馭乗風方少快<lb/>
歸期破鏡儘從差月頭漸黑山雲<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>雨脚更斜江路义<lb/>
寒士規模新宰相這回行處亦堤沙<lb/>
　　　東津淨行院<lb/>
<pb n="KR4d0132_WYG_008-7b"/>
老於春事無交涉退作淘金榻底沙蠺到兩眠方健葉<lb/>
柳成三倒却飛花小桃漲浪堤㾗潤緑麥飜風燕羽斜<lb/>
不得毫釐稽古力起人松竹問誰家<lb/>
　　　留題華嚴壁<lb/>
直向忙中得少休一生縁分屬清幽好山不許尋常見<lb/>
野水從教自在流種竹養茶雙碧重有僧無客四時秋<lb/>
當初著眼如低下不識光芒射斗牛<lb/>
　　　書梁山楊氏亭壁<lb/>
<pb n="KR4d0132_WYG_008-8a"/>
騎馬黄塵本不知作新軒榭發幽竒纈雲山色屏千曲<lb/>
繡地花光春四時滌器詎須能賦客力書自有起家兒<lb/>
心肝嘔出無空處一宿相酬不廢詩<lb/>
　　　遊寂照院<lb/>
萬箇當時几席深想揺寒碧䆳隂隂青山甚富猶藏石<lb/>
焦尾曾收更愛琴籬脚稻花香遶夢雲梢桂樹色分金<lb/>
他年寂子如更變佛法從來不離心<lb/>
　　　寂照院<lb/>
<pb n="KR4d0132_WYG_008-8b"/>
道人築室不草草燕壘蜂房斷有才細細轉泉縈屋去<lb/>
踈踈栽竹放山來琴無殺意客何憚士怕移文車自回<lb/>
清夜不眠留遲月譟天耘鼓急如雷<lb/>
　　　遊雍熈寺<lb/>
隨身刀筆快投空黄鵠憑君放出籠野馬已飛樽俎外<lb/>
白雲端在笑譚中太平老將辜三畧遲鈍參軍得五窮<lb/>
近日半聾并半啞莫將佛法問龎公<lb/>
　　　遊化城寺<lb/>
<pb n="KR4d0132_WYG_008-9a"/>
山色從來不世情水光分與萬家清連雲種竹官租薄<lb/>
入谷收茶野屫輕小雨結縁留俗客好風吹夢過江城<lb/>
這回勸飲休辭醉後日西山第幾程<lb/>
　　　遊雲門山寺<lb/>
宰官得度却無能直斷曹溪一㸃燈脫體化為牛馬走<lb/>
隻身歸是水雲僧晚煙破竈迷村落桴鼓譁空走稻塍<lb/>
弄水㸔山元未足半規初月上觚稜<lb/>
　　　再遊雲門山寺<lb/>
<pb n="KR4d0132_WYG_008-9b"/>
筠馬梯空正肉飛山幽鳴鳥自聲微地趨玉嶂新朝眼<lb/>
巖織天花欲墜衣雲木綢繆青羽葆竇泉零落小珠璣<lb/>
重來且與㸔華表秪恐無人識令威<lb/>
　　　暮還官寺<lb/>
新雨初平萬頃波移家歸去舊煙蘿三年鄰里定相笑<lb/>
八斗才名豈是多地近聊為分袂别酒醺閒作扣舷歌<lb/>
晩投方丈雖岑寂客喜談𤣥自見過<lb/>
　　　宿青城板橋寺<lb/>
<pb n="KR4d0132_WYG_008-10a"/>
村落蕭蕭煙雨收鶉衣寒䜿挽歸牛平生脚力未到處<lb/>
當路貴人安肯遊蹶失馬蹄無限恐荒涼僧墅不勝愁<lb/>
北窻季弟還知否一夜秋聲已白頭<lb/>
　　　春日自錦封歸寧過寳巖寺<lb/>
曲檻横橋盡落梅春風草木自承恩一身初逐斷鴻去<lb/>
百里猶餘殘燒痕回首錦谿花柳市那如山寺水雲村<lb/>
鳴騶喜色知多少白髪雙親笑倚門<lb/>
　　　過江遊靈泉寺<lb/>
<pb n="KR4d0132_WYG_008-10b"/>
徐卿才力已無雙幾日飛書約渡江岸石有紋欺錦繡<lb/>
野蘆無數認旌幢酒投渤澥難招偶詩築長城欲受降<lb/>
玉麈清談更通昔定容寒月半侵窻<lb/>
　　　遊法濟寺<lb/>
俯檻微歌猛虎行暮樓鐘鐡又錚錚好將石劔磨三伏<lb/>
自有巴猿報五更種竹養茶家計薄依山臨水國風清<lb/>
張王左道曹劉戰秖此祇園不識兵<lb/>
暮鐘曉磬雜啼鵶尤覺幽棲與市賖風力吹回千嶂雨<lb/>
<pb n="KR4d0132_WYG_008-11a"/>
柳隂遮斷一谿花蒼皮樹癭何妨醜横水橋虹不厭斜<lb/>
夜半春雷亂車軋不須鳴鼓助驚茶<lb/>
　　　大佛寺留題<lb/>
緑篠寒松小翠微魚聲寂寂皷聲稀山頭逺見龜屏出<lb/>
海嶠誰遷石笋歸欲得鬼神添嶺檜却愁風雨斷天衣<lb/>
醵錢欲作翬飛觀一鉢無妨厭蕨薇<lb/>
　　　感貧女<lb/>
天然素質勝鉛華一握青絲過老鵶信手畫眉成柳葉<lb/>
<pb n="KR4d0132_WYG_008-11b"/>
移盆貯水當菱花長憂夜雪侵肌骨不識春風到齒牙<lb/>
媒妁近來趨勢利終年元未適良家<lb/>
　　　送姚深之<lb/>
急向空花認此身莫因宦學苦傷貧遲遲海菓未成子<lb/>
忽忽荷衣㸔作塵玉有細疵那覺病谷<hi>俞玉切</hi>無雌虎自<lb/>
生春還家少皷男兒氣麈尾驅牛笑煞人<lb/>
　　　鐡山祠成二首<lb/>
千嶺分崗一嶺西一峯驤首萬峯低仰㸔木杪樓臺小<lb/>
<pb n="KR4d0132_WYG_008-12a"/>
猶聽雲端甲馬嘶暮角回風吹落葉曉暾籠樹轉寒霓<lb/>
要知血食無窮處隂壑藏雷水遶谿<lb/>
縹緲團空翠一圍叢神社鼓日相依隂天幾處㸔雲陣<lb/>
夜雪何時化鐡衣鳥䑕莫棲新蘂殿風塵從染舊龍旗<lb/>
門前汗馬蹄飜玉猶似當年力戰歸<lb/>
　　　賦鄧士載祠<lb/>
髙鳥無餘弓自除由來名盛不堪居易揮道左降王縳<lb/>
難弭朝端謗篋書更欲平呉功未就可憐出蜀智何踈<lb/>
<pb n="KR4d0132_WYG_008-12b"/>
鳯臺山月知寃魄夜夜停光照故墟<lb/>
　　　磁釣翁<lb/>
磁釣翁寜傍釣磯且當兀坐小盆池模形陶氏不須恠<lb/>
入手蒼鯨未可知風雨不渝端此志江湖歸去定何時<lb/>
閒惟秋水磻谿客船入蘆花笛卧吹<lb/>
無心不自任公子手引龍魚敵萬鈞瓦觧弟兄驚墜甑<lb/>
塊居煙雨勝流人非闗釣譽雖攘臂未欲垂言却巻綸<lb/>
更與甄陶一坏土鈴齋相伴豈無因<lb/>
<pb n="KR4d0132_WYG_008-13a"/>
跨鼇集卷八考證<lb/>
第十頁前五行　曲檻横橋盡落梅梅字出韻因無别<lb/>
　本可校姑仍其舊<lb/>
</p>
<p>
</p>
  </div>
</body>
</text>
</TEI>
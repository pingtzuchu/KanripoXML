<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孔北海集</head>
    <p>
<pb n="KR4b0003_WYG_000-1a"/>
欽定四庫全書　　　　　集部二<lb/>
　孔北海集　　　　　　　别集類一<hi>漢</hi>
　　提要<lb/>
　　　　<hi>臣</hi>等謹案孔北海集一巻漢孔融撰案魏文<lb/>
　　　　帝典論論文稱孔氏卓卓信含異氣筆墨之<lb/>
　　　　性殆不可勝後漢書融本傳亦曰魏文帝深<lb/>
　　　　好融文詞歎曰揚班儔也募天下有上融文<lb/>
　　　　章者輒賞以金帛所著詩頌碑文論議六言<lb/>
<pb n="KR4b0003_WYG_000-1b"/>
　　　　策表檄教令書記凡二十五篇隋書經籍志<lb/>
　　　　載漢少府孔融集九巻注曰梁十巻録一巻<lb/>
　　　　則較本傳所記已多増益新舊唐書皆作十<lb/>
　　　　巻葢猶梁時之舊本宋史始不著録則其集<lb/>
　　　　當佚於宋時此本葢明人所掇拾凡表一篇<lb/>
　　　　疏一篇上書三篇奏事二篇議一篇對一篇<lb/>
　　　　教一篇書十六篇碑銘一篇論四篇詩共四<lb/>
　　　　十五篇其聖人優劣論葢一文而偶存兩條<lb/>
<pb n="KR4b0003_WYG_000-2a"/>
　　　　編次者遂析為兩篇其實四十四篇也張溥<lb/>
　　　　百三家集亦載是編較此本少再告髙密令<lb/>
　　　　教告髙密縣僚屬教二篇大抵捃摭史傳類<lb/>
　　　　書多斷簡殘章首尾不具非惟非隋唐之舊<lb/>
　　　　即蘇軾孔北海贊序稱讀其所作楊氏四公<lb/>
　　　　贊而今本無之則宋人所及見者今亦已不<lb/>
　　　　具矣然人既國器文亦鴻寶雖缺佚之餘彌<lb/>
　　　　可珍也其六言詩之名見於本傳今所傳三<lb/>
<pb n="KR4b0003_WYG_000-2b"/>
　　　　章詞多凡近又皆盛稱曹操功徳斷以融之<lb/>
　　　　生平可信其義不出此即使舊本有之亦必<lb/>
　　　　黄初間購求遺文之時贋託融作以重曹操<lb/>
　　　　未可定為真本也流傳既久姑仍舊本録之<lb/>
　　　　而附糾其偽於此集中詩文多有箋釋本事<lb/>
　　　　者不知何人所作疏奏之類皆附綴篇末書<lb/>
　　　　教之類則夾注篇題之下體例自相違異今<lb/>
　　　　悉夾注篇題之下俾從畫一焉乾隆四十六<lb/>
<pb n="KR4b0003_WYG_000-3a"/>
　　　　年三月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷九</head> <lb/>
    <p>
<pb n="KR4d0523_WYG_009-1a"/>
欽定四庫全書<lb/>
　滋溪文稿卷九<lb/>
　　　　　　　　　　　　元　蘓天爵　撰<lb/>
　碑誌<lb/>
　　元故太史院使贈翰林學士齊文懿公神道碑銘<lb/>
世祖皇帝既奠天位定百官之儀新一代之制治厯以<lb/>
授民時建學以教胄子其謀猷師表之重乃以屬諸中<lb/>
書左丞許文正公文正既没繼者遵守其舊若夫見而<lb/>
<pb n="KR4d0523_WYG_009-1b"/>
知之卓有學識通制作之本原酌時宜之損益則惟太<lb/>
史齊公其人哉公諱履謙字伯恒甫大名人少從考府<lb/>
君來京師受學家庭讀書一過輒記年十一學推步星<lb/>
厯十三習詞賦府君曰汝欲為進士歟能明經術則聖<lb/>
賢可學公遂研窮性理非洙泗伊洛之書弗好也國家<lb/>
襲金用大明厯歲久弗與天合至元十三年詔立太史<lb/>
局改治新厯尋升局為院公年十七補星厯生同輩多<lb/>
司天世家子忌公才能太史王公恂召問算數皆不能<lb/>
<pb n="KR4d0523_WYG_009-2a"/>
對獨公隨問隨答王公稱之許文正公楊文康公俱應<lb/>
詔治厯公侍左右數請益焉厯成與脩歴經歴議二十<lb/>
八年太史郭公守敬奉詔浚惠通河薦公為星歴教授<lb/>
奏凡儀象未完者命公完之都城刻漏以木為之其形<lb/>
如碑中設曲筒範銅為丸自碑首傳行而下繫統以為<lb/>
節既久廢壊晨昏愆度公按圖考訂蓮花寳山漏製俾<lb/>
工改為訖今用之遷平秩郎保章正始掌歴官之政大<lb/>
德三年八月時加已依歴日食二分六十六杪已而不<lb/>
<pb n="KR4d0523_WYG_009-2b"/>
食衆懼公曰當食不食在古有之矧時近午陽盛隂微<lb/>
因列唐開元以來日當食不食者以聞六年六月朔時<lb/>
加戍依歴日食五十七杪衆以涉交既淺且復近濁欲<lb/>
不以聞公曰吾所掌者常數也其食與否則係於天及<lb/>
時果食日官爭没日術不能决公曰氣本十五日間有<lb/>
十六日者餘分之積也故厯法以所積之日命為没日<lb/>
則没日不出本氣者為是衆從其議七年八月二十三<lb/>
日夜地大震詔問致灾之由弭灾之道公按春秋言地<lb/>
<pb n="KR4d0523_WYG_009-3a"/>
者為隂而主靜妻道臣道子道也三者失其道則地為<lb/>
之弗寧是時成廟寢疾宰執有作威福者故公言及之<lb/>
九年冬初立南郊祀昊天上帝公攝司天故事司天雖<lb/>
掌時刻而無鐘漏往往將旦行事公請自今用鐘漏俾<lb/>
早宴有節則人咸知起敬從之十一年春武宗皇帝自<lb/>
北藩入繼大統太后命卜即位日期公曰帝王即位俱<lb/>
有典禮漢文帝至自代邸以其日日夕即位豈宜拘以<lb/>
禁忌誤大計耶至大二年奉常請修社稷壇及浚太廟<lb/>
<pb n="KR4d0523_WYG_009-3b"/>
庭中井或以歲君所直欲止其役公曰國家以四海為<lb/>
家歲君寧耑在是乎湖廣民家生子數歲身足下有毛<lb/>
行省以為瑞貢之公曰此異類所産不可以見三年陞<lb/>
授時郎秋官正兼領冬官正事仁宗自居潜宫嘉尚儒<lb/>
術及其即位學校貢舉之制興矣臺臣屢薦公當為胄<lb/>
子師宰相李韓公承上意抜用名士擢國子監丞易階<lb/>
奉直大夫公嚴條約以身先之諸生惴惴畏服說經精<lb/>
明質疑請問殆無虚日諸生齋居者休旬無所於食公<lb/>
<pb n="KR4d0523_WYG_009-4a"/>
積學廪之贏與之夜給膏油繼之公每五鼓入學風雨<lb/>
寒暑未嘗懈也改僉太史院事皇慶二年春彗出東井<lb/>
公廷奏古者熒惑犯心宋景公反身修德熒惑退舍今<lb/>
當修省以弭天變因陳時務八事曰除舊布新進賢去<lb/>
邪省刑輕賦節用愛民上改容輕聽明年復拜國子司<lb/>
業有制國子歲貢六人蒙古二官從六品色目二官從<lb/>
七品漢人二官從七品第以入學名籍為差次公曰不<lb/>
變其法士何由進學國何以得材乃酌舊制立陞齋積<lb/>
<pb n="KR4d0523_WYG_009-4b"/>
分等法其言曰國學立六齋下兩齋以初學者居之中<lb/>
兩齋治大學論語孟子中庸學詩者居之上兩齋治易<lb/>
詩書春秋禮記屬文者居之每季考學問進者以次第<lb/>
陞又必在學二年以上始與私試孟春月試經疑經義<lb/>
季月試䇿問古賦制誥章表蒙古色日試明經策問辭<lb/>
理俱優者為上准一分理優辭平者次之准半分歲終<lb/>
積至八分者充高第生以四十人為額員不必備惟取<lb/>
實才然後集賢禮部試其藝業及格者六人以充貢諸<lb/>
<pb n="KR4d0523_WYG_009-5a"/>
生二年不能通一經及在學不滿半歲者並黜之中書<lb/>
奏行其法於是人人厲志讀書益多材學之士矣久之<lb/>
出知濱州丁内難不果上終喪超拜太史院使階朝散<lb/>
大夫至治之季司天以誤卜日下吏公曰隂陽之說多<lb/>
端未始㑹歸於一彼星官疇人各專家學弗知貫通豈<lb/>
有心而然哉由是獲免泰定二年選充江西福建道奉<lb/>
使宣撫江西俗頗譁訐獄訟滋章姦人因縁為市公訊<lb/>
之以情皆隨事决遣泉漳戍兵逞威肆暴凌蔑郡縣長<lb/>
<pb n="KR4d0523_WYG_009-5b"/>
吏或白晝刼民財公痛繩之以法初括江南地時民或<lb/>
無地輸稅或地少輸多日虚加糧江西尤甚詔諭憲司<lb/>
覆實蠲免久弗施行公曰上欲澤加於民而憲司格之<lb/>
何也既杖屬吏俾憲使親行覆實免糧若干萬石閩憲<lb/>
職田每畝歲輸米三石民率破産償之公命凖令送官<lb/>
其地左不能致者以秋成米價輸其直福建鹽漕分司<lb/>
古田江口商旅過者被擾公立罷之福清富民千家妄<lb/>
稱煮鹽避役公皆民之閩多先賢子孫或同編户服役<lb/>
<pb n="KR4d0523_WYG_009-6a"/>
公悉除之凡黜罷貪吏四百餘人興利除害數百事民<lb/>
大稱快天歴二年九月十有六日公以疾薨享年六十<lb/>
有七公平生寡言笑不妄交游儀貌奇偉望之儼然為<lb/>
學堅苦家貧借書讀之及在太史㑹朝廷輦宋三館圖<lb/>
籍置院中公晝夜誦讀精思深究故其學博洽而精通<lb/>
自六經諸史天文地理禮樂律歴下至隂陽五行醫藥<lb/>
卜筮無所不能而於經術為尤邃立言垂訓簡易明白<lb/>
不蹈故常以徇人不求新奇以驚世其於聖賢旨意葢<lb/>
<pb n="KR4d0523_WYG_009-6b"/>
多有所發焉所著易本說四卷繫辭旨略二卷蔡氏書<lb/>
傳詳說一卷春秋諸國統紀六卷大學四傳小註一卷<lb/>
中庸章句續解一卷論語言仁通旨二卷皇極經世書<lb/>
入式一卷外篇微旨四卷授時厯經串演撰八法一卷<lb/>
二至晷景㢭二卷遺文者干卷公嘗言國家治平百年<lb/>
禮樂多㳂舊制益樂本於律律本於氣當擇僻地為騐<lb/>
氣密室取金門之竹河内葭莩多方侯之可以正樂音<lb/>
同度量列其事上之又得石律管一長尺有八寸外方<lb/>
<pb n="KR4d0523_WYG_009-7a"/>
内圓中有隔隔有小竅葢以通氣隔上九寸其空均直<lb/>
經三分以應黄鐘之數隔下九寸迤邐殺至菅底徑二<lb/>
寸餘葢聚其氣而上之疑即古所謂玉律者也既而公<lb/>
遷他官事遂寢臨川吳文正公覽公著述為之敬服屢<lb/>
嘆當世無知公者公薨贈翰林學士資善大夫上䕶軍<lb/>
追封汝南郡公諡文懿祖政贈中奉大夫䕶軍考義贈<lb/>
資善大夫上䕶軍俱追封汝南郡公祖妣劉氏妣桑氏<lb/>
俱追封汝南郡夫人配張氏封汝南郡夫人子男克明<lb/>
<pb n="KR4d0523_WYG_009-7b"/>
世其業終候儀郎保章正女適知祁州申克強孫男某<lb/>
公母弟思恭蚤游成均有文名由京學官入教國子厯<lb/>
尹冀寧之榆次光之固始安之高陽並著能稱今以奉<lb/>
訓大夫國子監丞致仕至元九年二月甲子監丞買地<lb/>
京城齊化門東大路之陽奉考府君及公𦵏焉以天爵<lb/>
少從公學故以墓隧之文見屬嘗觀漢碑門生為師作<lb/>
者居多又載人各出錢幾何共相其役顧天爵迂疎何<lb/>
以有此謹述公厯官治行論著卒𦵏而為之銘銘曰<lb/>
<pb n="KR4d0523_WYG_009-8a"/>
經世之學本諸儒臣孰啟其原六籍三墳明乎天人達<lb/>
乎物理成已成物罔不由此巍巍世皇撫有萬邦建官<lb/>
任人治具畢張周覽乾象攷正歴紀爰立膠序樂育多<lb/>
士一時鴻碩曰許與楊亦有羣英作式四方公學堅苦<lb/>
博觀載籍於易春秋獨探其賾八師璧雍時咏菁莪朂<lb/>
其學徒以弦以歌由司星厯進太史職率其官屬推歩<lb/>
弗忒在昔唐虞民底時雍三光以全五典克從羲和授<lb/>
時司徒典樂於皇我朝惟古是倣世皇在御百度惟新<lb/>
<pb n="KR4d0523_WYG_009-8b"/>
匡飾治化無競維人禮樂百年是圖是究允懐先哲不<lb/>
尚有舊都城之東鬱鬱新阡碑無愧辭過者式焉<lb/>
　　元故翰林侍講學士知制誥同脩國史贈江浙行<lb/>
　　　中書省㕘知政事袁文清公墓誌銘<lb/>
國家有文學博洽之儒翰林侍講學士袁公諱桷字伯<lb/>
長慶元鄞縣人也故宋少傳同知樞密院事資政殿大<lb/>
學士贈太師越國公諱韶之曾孫中散大夫知嚴州軍<lb/>
州事皇元贈嘉議大夫禮部尚書上輕車都尉㑹稽郡<lb/>
<pb n="KR4d0523_WYG_009-9a"/>
侯諱似道之孫朝列大夫同知處州路總管府事贈中<lb/>
奉大夫浙東道宣慰使都元帥䕶軍㑹稽郡公諱洪之<lb/>
子年二十餘憲府薦茂異於行省授麗澤書院山長不<lb/>
就大德初羣賢萃於本朝聞公才名擢翰林國史院撿<lb/>
閱官秩滿陞應奉翰林文字同知制誥兼國史院編修<lb/>
官遂遷修撰凡厯兩考遷待制又再任進拜集賢直學<lb/>
士久之移疾而還復遣使召入集賢仍直學士未幾改<lb/>
翰林直學士知制誥同修國史明年遷拜侍講積階奉<lb/>
<pb n="KR4d0523_WYG_009-9b"/>
議大夫泰定初辭歸四年八月三日以疾終於家享年<lb/>
六十有二是歲十有一月某日𦵏鄞縣上水慶逺墺之<lb/>
原訃聞制贈中奉大夫江浙等處行中書省㕘知政事<lb/>
䕶軍追封陳留郡公諡文清維袁氏逺有世序宋嘉祐<lb/>
間有諱轂者舉進士厯官朝奉大夫知處州其後龍圖<lb/>
閣學士正獻公<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>兵部尚書正肅公甫父子俱號名儒<lb/>
越公於祥符丞㲄為曽孫師事正獻尹臨安十餘年為<lb/>
政嚴明事載之史公生富貴為學清苦讀書每至達旦<lb/>
<pb n="KR4d0523_WYG_009-10a"/>
長從尚書王公應麟講求典故制度之學又從天台舒<lb/>
岳祥習詞章既又接見中原文獻之淵懿故其學問核<lb/>
實而精深非耑事記覽譁衆取寵者所可擬也世祖皇<lb/>
帝初得江南故宋衣冠之裔多録用之而宣慰公屢被<lb/>
恩命公在館閣一時耆舊若閆公復程公鉅夫王公構<lb/>
雅愛敬公故蒙薦擢時海宇艾安年糓豐衍而詞林清<lb/>
華無官守言責日惟撰著為職朝廷有大制作公從諸<lb/>
老獲議其事成宗皇帝初建南郊公進十議曰天無二<lb/>
<pb n="KR4d0523_WYG_009-10b"/>
日天尤不得有二五帝不得謂之天作昊天五帝議祭<lb/>
天歲或為九或為二作祭天名數議圜丘不見於五經<lb/>
郊不見於周官作圜丘非郊議后土社也作后土即社<lb/>
議三歲一郊非古也作祭天無間歲議燔柴見於古經<lb/>
周官以禋祀為天其義各旨作燔柴泰壇議祭天之牛<lb/>
角繭栗用牲於郊牛二合配而言之增羣祀而合祠非<lb/>
周公之制矣作郊不當立從祀議郊質而尊之義也明<lb/>
堂文而親之義也作郊明堂禮義異制議郊用辛魯禮<lb/>
<pb n="KR4d0523_WYG_009-11a"/>
也卜不得常為辛作郊非辛日議北郊不見於三禮尊<lb/>
地而遵北郊鄭𤣥之說也作北郊議禮官推其博多採<lb/>
用之仁宗皇帝自居潜宫深厭吏弊及其即位乃出獨<lb/>
斷設進士科以取士貢舉舊法時人無能知者有司率<lb/>
諮於公而後行及廷試公為讀卷官二㑹試考官一鄉<lb/>
試考官二取文務求實學士論咸服公在詞林幾三十<lb/>
年扈從於上京凡五朝廷制册勲臣碑版多出其手嘗<lb/>
奉詔修成宗武宗仁宗三朝大典至治中鄆王栢柱獨<lb/>
<pb n="KR4d0523_WYG_009-11b"/>
秉國鈞作新憲度號令宣布公有力焉詔繪王像命公<lb/>
作賛賜之公述君臣交修之義以勵王王尤重公學識<lb/>
銳欲撰述遼宋金史責成於公公亦奮然自任條具凡<lb/>
例及所當用典册陳之是皆本諸故家之所聞見習於<lb/>
師友之所討論非牽合剽襲漫焉以趍時好而已未幾<lb/>
國有大故事不果行公殁二十餘年今天子特勅大臣<lb/>
董撰三史先朝故老存者無幾衆獨於公追思不忘㑹<lb/>
遣使者分行郡國網羅遺文故事而江南舊家尚多畏<lb/>
<pb n="KR4d0523_WYG_009-12a"/>
忌祕其所藏不敢送官公之孫同知諸暨州事曮乃以<lb/>
家書數千卷來上三史書成葢有所助初世祖建宗廟<lb/>
於京師至仁宗崩七廟已滿乃結綺為室以附英皇親<lb/>
行祫享之禮始議增廣廟制乃作新廟為十五室公亦<lb/>
預其議公曾祖妣陳氏封周國夫人祖妣王氏妣史氏<lb/>
楊氏元配鄭氏並追贈㑹稽郡夫人子男二人瓘瑾女<lb/>
四人長適同知袁州路總管府事趙孟貫次適故觀文<lb/>
殿大學士趙某孫由錫次適故相史忠定王𤣥孫公佾<lb/>
<pb n="KR4d0523_WYG_009-12b"/>
次適處州儒學録余應榘孫男曮以公䕃入官既進遺<lb/>
書於朝遂擢祕書監著作郎次曄旼孫女適浮梁州判<lb/>
官范珵次許適陳某次幼曾孫男二公生七日史夫人<lb/>
卒長事郡公極孝教子孫有法待宗族盡恩意中外姻<lb/>
婭皆宋名族家庭嚴肅吉凶之禮不廢其舊規每以務<lb/>
學修行朂故家子弟俾自愛重無為門户羞公喜薦士<lb/>
士有所長極口稱道公之南歸㑹史館將修英皇實録<lb/>
令中書左丞呂思誠翰林直學士宋褧河南行省㕘政<lb/>
<pb n="KR4d0523_WYG_009-13a"/>
王守誠皆新擢第公薦其才堪論撰天爵與焉公於近<lb/>
代禮樂之因革官閥之遷次朝士大夫之族系九流諸<lb/>
子之略録悉能推本源委而言其歸趣袁氏自越公喜<lb/>
藏書至公收覽益富嘗曰余少讀書有五失泛觀而無<lb/>
擇其失博而寡要好古人言行意常退縮不敢望其失<lb/>
懦而無立纂録故實一未終而屢更端其失勞而無成<lb/>
聞人之長將疾趨從之輒出其後其失欲速而好高喜<lb/>
學為文未能蓄其本其失又甚者也公之斯言深中學<lb/>
<pb n="KR4d0523_WYG_009-13b"/>
者貪多苟且之弊公為文辭奥雅奇麗日與虞公集馬<lb/>
公祖常王公士熙作為古文論議迭相師友間為歌詩<lb/>
倡酬遂以文章名海内士咸以為師法文體為之一變<lb/>
公有易說若干卷春秋說若干卷清容居士集五十卷<lb/>
嗟夫昔宋南遷浙東之學以多識為主貫穿經史考覈<lb/>
百家自天官律厯井田王制兵法民政該通曲委必欲<lb/>
措諸實用不為空言然百年以來典刑風流日逺故公<lb/>
之𦵏謹序而銘之來者尚有所徵乎銘曰<lb/>
<pb n="KR4d0523_WYG_009-14a"/>
懿歟袁公博極羣書矢辭淵淵佩玉舒舒海宇既一興<lb/>
自江左諸老見之孰不曰可進掌帝制列官詞林討論<lb/>
憲度講求古今於時朝廷日興典禮祖廟天郊以享以<lb/>
祀三聖信史纂述宏休羣士選舉務拔其尤不有學識<lb/>
孰承其責惟公雍容斟酌損益陳編墜簡公證其訛識<lb/>
時歸休山林浩歌世有鄙夫空空如也覆忌多能係時<lb/>
用舍公富著述燦若日星銘詩弗刋垂後是程<lb/>
　　元故資德大夫御史中丞贈攄忠宣憲協正功臣<lb/>
<pb n="KR4d0523_WYG_009-14b"/>
　　　魏郡馬文貞公墓誌銘<lb/>
至元四年戊寅三月丙午資德大夫御史中丞知經筵<lb/>
事馬公薨於光州居第正寢有司以聞制贈攄忠宣憲<lb/>
協正功臣河南江北等處行中書省右丞上䕶軍追封<lb/>
魏郡公諡文貞其年四月壬申𦵏郡城之北平原鄉西<lb/>
樊里公諱祖常字伯庸世本永古特部族居靜州之天山<lb/>
四世祖實喇濟蘇金季為鳳翔兵馬判官死節贈恒州<lb/>
刺史祀褒忠廟官名司馬子孫因以立氏曾祖伊克紐爾<lb/>
<pb n="KR4d0523_WYG_009-15a"/>
從世祖皇帝伐宋留汴饋饟六師卒官禮部尚書贈推<lb/>
忠宣力翊運功臣僉樞密院事諡忠懿侯祖世昌行尚<lb/>
書省左右司郎中贈嘉議大夫吏部尚書父潤朝列大<lb/>
夫同知漳州路事贈中奉大夫河南行中書省㕘知政<lb/>
事封梁郡公母梁郡夫人楊氏公幼有異稟年六七歲<lb/>
即知讀書歲時拜賀長者以錢賜之他日行過市中悉<lb/>
以買書十歲侍梁公宦游儀真月朔列燭於庭燭欹側<lb/>
延燒屋壁公解衣沃水撲㓕梁公走視火已救止問其<lb/>
<pb n="KR4d0523_WYG_009-15b"/>
故對曰恐驚長者蜀儒張公<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>講學儀真公時未冠質<lb/>
以經史疑義數十張公奇之公少慕古學非三代兩漢<lb/>
之書弗好也梁公嘗語公曰吾祖有德未盡發吾官州<lb/>
郡不克施汝其能大吾門乎公愈力學仁宗皇帝深厭<lb/>
吏弊思致真儒丕變治化延祐元年詔開貢舉網羅賢<lb/>
才公偕其弟祖孝俱薦於鄉公擢第一明年㑹試禮部<lb/>
又俱中選公仍第一廷試則以國人居其首公居第二<lb/>
甲第一人隱然名動京師授應奉翰林文字承事郎同<lb/>
<pb n="KR4d0523_WYG_009-16a"/>
知制誥兼國史院編修官日與㑹稽袁公桷東平王公<lb/>
士熙以文章相淬礪三年冬擢拜監察御史時天子臨<lb/>
御已久猶居東宫而羣下每因燕飲輒有奏請公上疏<lb/>
曰大内正衙古帝王視朝之所今大明殿是也陛下聖<lb/>
德謙恭尚居東宫之舊願御大明正衙鎮服華夏夫陛<lb/>
下承天地祖宗之重奉養當極精美調攝宜進玉食至<lb/>
於酒醴固榖麥所為然近侍進御之際可思一獻百拜<lb/>
之義且百官奏事古有朝儀今承平百年文物宜備或<lb/>
<pb n="KR4d0523_WYG_009-16b"/>
三日二日一御朝聽政宰相羣臣以次奏對御史執簡<lb/>
史官執筆縉紳佩玉儼立左右雖有懐姦利己乞官賞<lb/>
者亦不敢公出諸口矣初立英廟為皇太子公請慎選<lb/>
師傅朝夕輔養下至臣僕亦宜精擇天下休戚實原乎<lb/>
此丞相特們徳爾專權擅勢大作威福公率同列論奏<lb/>
其惡又摭其貪縱不法十餘事劾之仁宗震怒命罷其<lb/>
政事將治以罪賴太后救解得免公又言賛畫省務允<lb/>
宜得人而㕘議博囉劉吉為丞相腹心交通賄賂左右<lb/>
<pb n="KR4d0523_WYG_009-17a"/>
司都事馮翌霄劉允忠依慿權勢僥倖圗進遂皆黜退<lb/>
又言秦州山移實惟大變非遣使祈謝賑恤一方而可<lb/>
弭也大臣各宜辭官讓能畏懼修省史載平公石言之<lb/>
語世世為監今山移之譴豈在野有當用不用之賢在<lb/>
官有當言不言之佞所以感召不動之物而動也於是<lb/>
宰臣皆家居待罪河西亷訪使杜某以赦後殺人者作<lb/>
赦前原之肆意廢法大都路總管范某以盗竊家貲自<lb/>
至兵馬司督問侵官失體並劾罷之又薦前中書平章<lb/>
<pb n="KR4d0523_WYG_009-17b"/>
蕭拜珠左丞王毅曩在政府數與丞相抗論是非當寘<lb/>
機要勿令外補朝廷緩急有所賴焉前監察御史徹爾<lb/>
特穆爾中書㕘議韓若愚皆被丞相誣罔排擯早賜録<lb/>
用翰林承旨劉敏中精力尚强歛身高蹈可賜半俸以<lb/>
厲廉隅國子司業吳澄通經博古海内名儒可進兩院<lb/>
以備訪問翰林修撰陳觀刑部主事史惟良其材方嚴<lb/>
宜居諫職公論刑獄尤本哀矜嘗請量移流罪及論禁<lb/>
挾弓矢曰國家不嗜殺人仁覆生齒邇年屢發德音未<lb/>
<pb n="KR4d0523_WYG_009-18a"/>
嘗量移流徒竊慮推恩或有未悉夫大辟死罪反被赦<lb/>
原而减死流徒獨不蒙澤豈法之平允哉今後果應長<lb/>
流請别定制否則騐情重輕度地善惡遇恩内徙幸甚<lb/>
又曰近制漢人百人以上執弓矢獵者處極刑百人以<lb/>
下流逺方微及一兔之獲亦各有罪方今條格已有禁<lb/>
弓矢之科及聚衆之制又復為此錯綜而網羅之誠恐<lb/>
愚氓舉足蹈罪實可憐憫葢公建白剴切故多見於施<lb/>
行五年改宣政院經厯月餘辭歸起為社稷署令被命<lb/>
<pb n="KR4d0523_WYG_009-18b"/>
罷雜事於泉南七年正月仁宗賓天特們徳爾復居相<lb/>
位睚眦必報屢欲害公未得左遷公開平縣尹開平治<lb/>
行都供億浩繁訟獄繁多葢欲因事深中傷之公退居<lb/>
浮光之野詠歌詩書漠然不以介意久之丞相不得專<lb/>
政憂憤而死鄆忠獻王栢柱獨相旌别邪正而陞黜之<lb/>
召公為翰林待制泰定元年三月詔建儲宫尋開經筵<lb/>
公拜典寳少監階奉直大夫四月天子清暑上京以講<lb/>
官多老臣乃命集賢侍讀王公結祕書少監虞公集及<lb/>
<pb n="KR4d0523_WYG_009-19a"/>
公執經從行明年拜太子左賛善尋遷翰林直學士仍<lb/>
兼賛善方儲宫之建也一時賓賛之選責成輔導之意<lb/>
葢甚重焉公述古昔調䕶輔翌之事上之又因成均釋<lb/>
奠陳太子視學之禮内廷出禮幣命公助祭三年考試<lb/>
大都鄉貢進士明年同知禮部貢舉取士八十五人又<lb/>
充廷試讀卷官是秋拜禮部尚書㑹祖母梁郡夫人張<lb/>
氏卒䕶喪南歸持服公事夫人克盡孝養初階官五品<lb/>
請於朝曰祖常幼亡母氏賴祖母鞠育有成願以封妻<lb/>
<pb n="KR4d0523_WYG_009-19b"/>
恩讓封祖母於是夫人封慶都縣太君著於令至是公<lb/>
移文曰禮有為祖後者祖卒為祖母齊衰三年我朝典<lb/>
制雖不登載然某誤擢禮官理宜從厚無何使者起復<lb/>
轉右賛善尋命兼經筵官又明年公始至京復入禮部<lb/>
階朝散大夫旋又辭歸天厯二年文宗凡兩遣使召之<lb/>
方起至順初元知禮部貢舉復取士九十七人改燕王<lb/>
内尉又拜禮部階大中大夫公擇士務求實學空言浮<lb/>
詞悉棄不取中選者多知名於時拜㕘議中書省事是<lb/>
<pb n="KR4d0523_WYG_009-20a"/>
歲十月文宗舉百年曠典親祀南郊公充讀祝册官㕘<lb/>
定典儀禮成大賚四海侍祠官賜金及幣致仕官一品<lb/>
月給全俸二品半之三品及九品賜幣有差民年八十<lb/>
以上者表號高年耆德並免其家徭役公議事廟堂言<lb/>
簡而理明勅衛士飼馳馬者聽借民穴舍以居公曰衞<lb/>
士飼馳馬已有定居今不遵舊制徒使細民撗被驚擾<lb/>
且祖常官列三品尚無穴舍况細民乎奏復其舊建德<lb/>
之民逺遊被殺莫詰誰何歲餘妻以貧改嫁之後夫者<lb/>
<pb n="KR4d0523_WYG_009-20b"/>
曰知汝夫之死乎我以汝故殺之未幾事覺法司以不<lb/>
首坐之公曰綱常所係當以重論以責天下之為人婦<lb/>
者制可其請二年拜治書侍御史遷侍御史進中奉大<lb/>
夫特賜犀帶及御書奎章閣記内宴服七襲金玉腰帶<lb/>
各一三年轉徽政院副使明年拜江南行臺御史中丞<lb/>
六月今上皇帝即位召公及翰林承旨許公師敬等赴<lb/>
上都共議新政賜公白金二百兩中統楮幣二百疋金<lb/>
織文綺四端遷同知徽政院事是月復命儒臣進講公<lb/>
<pb n="KR4d0523_WYG_009-21a"/>
兼知經筵事公每進說必以祖宗故實經史大誼切於<lb/>
時政者為上陳之冀有所感悟焉是冬進拜御史中丞<lb/>
階資政大夫公風神秀異威嚴端重起居皆有禮法人<lb/>
亦望而畏之三為臺臣務以肅或撓憲度輒屏棄之西<lb/>
臺御史高坦劾同僚時禁酤酒而面有醉容公以風憲<lb/>
當存禮體糾劾務有其實今以酒容罪人苛細不持大<lb/>
體奏黜罷坦山東僉憲白元采按行曲阜以李經自陳<lb/>
不當賂衍聖公求為官屬及孔氏訟衍聖公不法數事<lb/>
<pb n="KR4d0523_WYG_009-21b"/>
以聞公署其牘曰李經所首在赦令前宗人相姦事關<lb/>
名教元采聞之亦去江西僉憲任忙古帶以貪墨敗田<lb/>
廬奴僕在東阿者當没入官公請以田廬供曲阜林廟<lb/>
祭享奴僕充洒埽戸從之公喜鑒㧞後進及官中臺薦<lb/>
士尤衆故禮部尚書宋公本初至京師人無識者公揄<lb/>
揚其學遂大有名嘗擬進汴處士吳炳官風紀上曰朕<lb/>
新擢炳為蓺文簿汝俟其至用之未晚二年拜樞密副<lb/>
使公言軍將子弟驕脆不勝任使當立武學教習兵法<lb/>
<pb n="KR4d0523_WYG_009-22a"/>
庶人挽强蹶張徒老草野當建武舉儲材以備非常不<lb/>
報公遂辭歸復拜南臺中丞階資德大夫又遷西臺疾<lb/>
不赴薨年六十公娶索氏常州録事判官某之女次竒<lb/>
<graphic n="KR1685" url="https://raw.githubusercontent.com/kanripo/KR-Gaiji/master/images/KR1685.png" mimeType="image/png"/>氏河南鎮守千戸和尚之女索氏封梁郡夫人婦德<lb/>
母儀宗黨範之子男二人武子太常太祝中書省掾奎<lb/>
章閣典籖兼經筵㕘賛官今承務郎湖廣行中書省檢<lb/>
校官文子徴事郎祕書監著作郎孫男三人女二人俱<lb/>
幼公自先世皆事華學號稱衣冠聞族至公位益光顯<lb/>
<pb n="KR4d0523_WYG_009-22b"/>
文學政術為時名臣尤篤友義昆季子孫及宗族孤寒<lb/>
者悉收而教養之舉進士釋褐上庠者凡數十人公上<lb/>
言本朝及諸國人既肄業國學講誦孔孟遺書當革易<lb/>
故俗敬事諸母以厚彝倫天下高其議公自少至老好<lb/>
學彌篤雖在扈從手亦未嘗釋卷喜為歌詩每嘆魏晉<lb/>
以降文氣卑弱故修辭立言追古作者其為訓誥富麗<lb/>
典雅既出詞林遷他官而勲閥貴胄褒贈父祖猶請公<lb/>
為之辭文宗最喜公文嘗擬稿進上曰孰謂中原無碩<lb/>
<pb n="KR4d0523_WYG_009-23a"/>
儒乎文宗北幸還駐龍虎臺公奏事幄殿勅近侍給筆<lb/>
札命公榻前賦詩卒章言兩京巡幸非以遊豫葢為民<lb/>
爾因詩以寓規諫上覽之甚恱適太官進食乃輟尚食<lb/>
以賜今上聞公痼疾特免朝㑹行禮命光禄日給尚醞<lb/>
二尊服藥療治近世儒臣恩遇無以踰公矣始梁公監<lb/>
光州有惠政公亦愛其風土因買田築室家焉嘗賛郡<lb/>
守修孔子廟倡秀民興於學接光人謙遜以和光人益<lb/>
敬愛公或有訟者聞公一言即解去不復詣府公薨光<lb/>
<pb n="KR4d0523_WYG_009-23b"/>
人老幼咸悲思之公有文集若干卷奉詔修英廟實録<lb/>
譯潤皇圖大訓承華事略編集列後金鑑千秋記略共<lb/>
若干卷昔者公以御史監試國子天爵偶忝科名殆遷<lb/>
應奉間以所作就正於公公曰勉之當負斯文之任於<lb/>
十年後也嗚呼天爵學日荒落不克副公所教公之厚<lb/>
德其能忘歟謹考次其世族官封薨𦵏歲月與其始終<lb/>
之大節合而誌於其墓且銘之銘曰<lb/>
維天生才無間中外封殖樂育治世攸賴皇有中國萬<lb/>
<pb n="KR4d0523_WYG_009-24a"/>
方㑹同征伐謀獻屬諸羣雄維公之先奮興西北佐官<lb/>
前朝矢死靡忒忠懿父子種德百年世載衣冠至公益<lb/>
宣黼黻皇猷文華有爛邈視魏晉上本周漢帝命褒嘉<lb/>
中原碩儒汝執憲度往肅姦諛正色立朝百僚震懾小<lb/>
臣以廉大臣以法公論刑獄平恕不苛念彼華人日陷<lb/>
網羅公於人才惟祗惟慎薦揚碩學裁抑躁進公在廟<lb/>
廊侃侃進言以厚倫紀以安黎元寳帶對衣賜賚繁舞<lb/>
儒臣遭逢孰步公武贈官贈諡爵以魏公恤典孔昭維<lb/>
<pb n="KR4d0523_WYG_009-24b"/>
以勸忠瞻彼行潦朝盈夕涸江漢滔滔源逺流濩維馬<lb/>
有氏七世於兹忠懿啟之魏公大之百爾子孫思慎其<lb/>
守詩書之傳允克悠久<lb/>
　<lb/>
　<lb/>
　<lb/>
　<lb/>
　滋溪文稿卷九<lb/>
</p>
<p>
</p>
  </div>
</body>
</text>
</TEI>
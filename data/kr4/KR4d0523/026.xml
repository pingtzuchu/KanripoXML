<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十六</head> <lb/>
    <p>
<pb n="KR4d0523_WYG_026-1a"/>
欽定四庫全書<lb/>
　滋溪文稿卷二十六<lb/>
　　　　　　　　　　　　元　蘓天爵　撰<lb/>
　章疏<lb/>
　　經筵進講賜坐<lb/>
帝王之治典學為先開設經筵實為盛典欽惟皇帝陛<lb/>
下天縦聰明勵精圖治嗣服伊始詔開講筵特命宰輔<lb/>
臺臣及選奎章翰林儒宿十日一進講讀所以輔益聖<lb/>
<pb n="KR4d0523_WYG_026-1b"/>
徳緝熈大化實宗社無疆之福中外臣民孰不忻忭竊<lb/>
聞講官所進説者祖宗之聖訓聖賢之格言然則不可<lb/>
不敬也自昔講官侍坐有儀葢所以尊師重道従容降<lb/>
接非第循故事而備外師也今陛下春秋鼎盛聖學方<lb/>
新其於祖宗之訓聖賢之言樂於聴聞獨於講官尚未<lb/>
賜坐夫以三代令五皆置師傳之官坐論道義世祖皇<lb/>
帝每召儒臣進對亦嘗賜坐俾盡所言伏願自今以始<lb/>
每進進講賜坐設几従容顧問凡古今治亂之原及民<lb/>
<pb n="KR4d0523_WYG_026-2a"/>
間情偽得失俾講官詳究敷陳薰陶感發如此則聖學<lb/>
高明治化熙洽而經筵所設誠非虛文矣<lb/>
　　乞褒贈李延平<lb/>
竊聞禮曰太上立徳其次立功其次立言故古者封爵<lb/>
之典或以徳或以功或以言葢各有等差也欽惟國家<lb/>
隆儒重道褒崇之道靡間古今上自洙泗之聖哲下及<lb/>
伊洛之儒先咸蒙加封公侯爵號所以尊崇斯道之傳<lb/>
表章風化之美誠明時之令則斯文之盛遇也然而尚<lb/>
<pb n="KR4d0523_WYG_026-2b"/>
有道徳隆重為世師表爵位弗稱未及褒崇卑職起自<lb/>
諸生叨居言路所當敷陳伏覩延平先生李愿中當宋<lb/>
氏南遷之初中國擾攘之際三綱不振九法亦隳先生<lb/>
興自南荒稟賦異識闡明聖學興起斯文既退藏於一<lb/>
時思傳授於多士存孔孟傳心之正學續伊洛經訓之<lb/>
格言獨惟朱子學傳其要今天下混一朝廷右文六經<lb/>
之傳四書之訓貢舉以之取士庠序以之教人所以明<lb/>
聖賢之道立彛倫之序者朱子之功葢甚大也考之宋<lb/>
<pb n="KR4d0523_WYG_026-3a"/>
史方朱子之初年出入於經傳泛濫於釋老及見延平<lb/>
洞明道要頓悟異學之非盡能掊擊其失由是専精致<lb/>
誠剖㣲窮深而道統之傳始有所歸由是言之雖以朱<lb/>
子之髙明猶賴延平之啟迪矧在後世可不師其學乎<lb/>
切惟近代儒先莫如伊洛之盛夫濂溪二程既已封公<lb/>
張吕朱子俱列從祀而延平之學上傳周程下授朱子<lb/>
獨未褒崇誠為闕典昔者朱子竹林精舍已嘗以周程<lb/>
邵張司馬延平七先生從祀當時儒者咸謂合禮然則<lb/>
<pb n="KR4d0523_WYG_026-3b"/>
今之敷陳非一人之私見實國家盛徳之舉也如蒙奏<lb/>
聞下禮官議比擬周程朱子優加封諡列諸從祀之位<lb/>
既足以彰聖朝隆儒重道備脩祀典之意又使學士大<lb/>
夫咸知正學之宗其於表章風厲誠非小補<lb/>
　　請詳定朝儀班序<lb/>
朝覲㑹同國家大禮班制儀式不可不肅夫九品分官<lb/>
所以著尊卑之序四方述職所以同逺近之風葢位序<lb/>
尊嚴則觀望隆重朝廷典憲莫大於斯邇年以來朝儀<lb/>
<pb n="KR4d0523_WYG_026-4a"/>
雖設版位品秩率越班行均為衣紫從五與正五雜居<lb/>
共曰服緋七品與六品齊列下至八品九品葢亦莫不<lb/>
皆然夫既踰越班制遂致行立不端因忘肅敬之心殊<lb/>
失朝儀之禮今後朝賀行禮聴讀詔赦先儘省部院臺<lb/>
正從二品衙門次及諸司院局各驗職事散官序立正<lb/>
從班次濟濟相讓與與而行如有躋躐品秩差亂位序<lb/>
者同失儀論以懲不恪庶幾貴賤有章儀式不紊上尊<lb/>
朝廷之典禮下聳中外之觀瞻<lb/>
<pb n="KR4d0523_WYG_026-4b"/>
　　乞増廣國學生員<lb/>
國家典章興隆庠序敦崇勸勉責在憲臺夫成均實風<lb/>
化之原而人材乃邦家之本是宜増廣員額樂育賢能<lb/>
昔者世祖皇帝既定中原肇新百度知為治必資於賢<lb/>
者而養賢必本於學官至元七年初命中書左丞許衡<lb/>
為國子祭酒以教公卿大夫之子孫是時學徒未有定<lb/>
額其後政教既修學者寖廣迨至仁宗皇帝増多至四<lb/>
百員然而近歲以來員額已滿至使胄子無從進學殊<lb/>
<pb n="KR4d0523_WYG_026-5a"/>
非祖宗開設學校廣育羣材之美意也葢自昔國家未<lb/>
有不由作興英賢而能為治者也故漢室中興圜橋門<lb/>
者億萬計李唐受命㳺成均者三千員人材之多近古<lb/>
未有洪惟國家海宇之廣庠序之盛又豈漢唐所可比<lb/>
擬獨於學徒員額猶少方今朝廷治化更新嘉惠儒術<lb/>
至於學校長育人材尤為先務宜從都省聞奏量擬増<lb/>
添生員一百名内蒙古色目五十員漢人五十員應入<lb/>
學者並如舊制錢穀所費歲支幾何人材所闗實為至<lb/>
<pb n="KR4d0523_WYG_026-5b"/>
重如此則賢能益盛俗化益隆其於治道實為有補<lb/>
　　建白時政五事<lb/>
欽惟國家建置臺憲務求賢哲克廣聰明若或緘黙而<lb/>
不言有負朝廷之任使卑職猥以菲才備員六察粗有<lb/>
聞見謹用敷陳葢畏天變者所以盡事天之誠享宗廟<lb/>
者所以隆孝治之道輔聖徳者所以建太平之基敬大<lb/>
臣者所以求賛襄之益恤黎民者所以固邦家之本匪<lb/>
欲徒為空言惟務切於時政尚慿采擇伏希奏聞<lb/>
<pb n="KR4d0523_WYG_026-6a"/>
一自昔人君之居天位兢兢業業不敢暇逸所祇畏者<lb/>
　惟天而已然而國家之政既脩則天地之容斯隠否<lb/>
　則天出災異以警懼之甚矣天心仁愛人君之至也<lb/>
　可不夙夜脩省克謹天戒乎欽惟聖天子躬膺眷命<lb/>
　丕纉皇圖上應天心下孚民志將見治化方臻禎祥<lb/>
　疊至邇者太史上言三月癸夘望月食之既四月戊<lb/>
　午朔日有食之夫懸象著明莫大乎日月今焉薄食<lb/>
　得非刑政之失而致然歟且月食之既為異已甚日<lb/>
<pb n="KR4d0523_WYG_026-6b"/>
　食純陽之月古尤忌之葢隂盛陽㣲君子之所懼也<lb/>
　有天下者其可忽諸今天子聰明仁孝天下化服宜<lb/>
　奮乾剛聿脩刑政疎逺邪佞専任忠良庶可消弭災<lb/>
　變轉為禎祥日月貞明宗社蒙佑若曰日月薄食自<lb/>
　有常度天道悠逺人不可知是乃姦邪誤國之言非<lb/>
　聖人畏天之意也<lb/>
一郊社宗廟國之大祀尊親兼著廟享尤隆是以古之<lb/>
　王者必行親祠之禮所以報徳祖宗廣孝治也洪惟<lb/>
<pb n="KR4d0523_WYG_026-7a"/>
　國家隆興百年禮樂文物光昭簡冊世祖皇帝肇建<lb/>
　太宫武宗皇帝親行大禮列聖相承典章具在文皇<lb/>
　帝撥亂反正以定天下臨御五載治化休明爰自賓<lb/>
　天臣民思服載涓吉日班祔有經欽惟聖天子祇承<lb/>
　遺詔入奉宗祧夙夜寅畏圖新政治恭事東朝既盡<lb/>
　於奉養顧瞻清廟宜展其孝思伏願率遵舊章躬行<lb/>
　祀禮則祖宗歆享降福於萬年聖徳孝恭有光於四<lb/>
　海矣<lb/>
<pb n="KR4d0523_WYG_026-7b"/>
一古者天子雖有聰明睿聖之資必待左右之臣匡直<lb/>
　輔導然後徳化可成也周成王即位之初春秋方富<lb/>
　於時周公為師召公為保輔養保護克盡其道以至<lb/>
　侍御僕從亦皆正人故成王所見皆正事所聞皆正<lb/>
　言卒能養成徳器致治隆平享國久長為周賢君欽<lb/>
　惟聖天子春秋鼎盛臨御九有睿聖之徳度越百王<lb/>
　然猶開設講筵鑑觀古訓葢所以輔益聖徳緝熙元<lb/>
　化者也夫以儒臣宰輔進見有時惟朝夕與居薰陶<lb/>
<pb n="KR4d0523_WYG_026-8a"/>
　徳器正賴侍從承弼之得人也伏願博選勲舊世臣<lb/>
　之子端謹正直之臣前後輔導使嬉戲之事不接於<lb/>
　目俚俗之言不及於耳左右交脩内外相養則聖徳<lb/>
　日新治化日隆矣<lb/>
一帝王之職在任宰相宰相者所以輔佐天子撫綏兆<lb/>
　民燮和隂陽賛襄政治而已故人主躬親庶政禮貌<lb/>
　大臣常於進見之間俾盡論思之道洪惟天朝富有<lb/>
　四海列聖臨御保守治平遇臣下者既盡其禮大臣<lb/>
<pb n="KR4d0523_WYG_026-8b"/>
　碩輔獻納謀猷事君上者亦盡其忠君明臣良千載<lb/>
　一時也欽惟聖天子聖徳寛仁臨乎臣民之上天下<lb/>
　之大萬機之繁朝夕都俞共圖為治者二三大臣而<lb/>
　已然而古昔人君待遇其臣亦未嘗不至也故燕饗<lb/>
　所以通上下之情蒐田所以習武備之禮命之爵禄<lb/>
　以求其用賜之居第以安其身葢皆昭儉而合禮未<lb/>
　始踰制以厲民今朝廷政化更新中外望治樞機之<lb/>
　臣固宜尊寵是以爵禄之貴居室之盛宴享田獵之<lb/>
<pb n="KR4d0523_WYG_026-9a"/>
　樂可為至矣伏惟二三大臣同心一徳勉圖報稱雍<lb/>
　容廊廟夙夜賛襄俾公卿得人風雨時若紀綱正而<lb/>
　朝廷尊賞罰公而民心服不亦至盛矣乎<lb/>
一天下之事當謹於㣲民惟邦本尤不可忽國家自太<lb/>
　祖皇帝戡定中原世祖皇帝混一海宇黎元休息百<lb/>
　年於兹爰自近歲以來雲南土人作亂海南黎蠻為<lb/>
　梗有司視為故常不加安輯邇者猺賊大肆猖獗攻<lb/>
　陷道州殺虜官吏民庶夫道州湖南一郡也先此廣<lb/>
<pb n="KR4d0523_WYG_026-9b"/>
　西之民已被其害今復轉入内地此其為患不細方<lb/>
　今天下雖號治平然山東實股肱郡去年河水為災<lb/>
　五穀不登黎民流冗者衆朝廷間嘗賑給猶未克贍<lb/>
　江淮之南民復告飢河北諸郡盜賊已未獲者三千<lb/>
　餘起夫民窮為盜葢豈得已為民父母顧將何如豈<lb/>
　可優㳺燕安視若無事伏惟朝廷宜急講求弭安盜<lb/>
　賊方畧賑救飢民長䇿使海宇清謐黎民富足實為<lb/>
　宗社之至計也<lb/>
<pb n="KR4d0523_WYG_026-10a"/>
　　乞續編通制<lb/>
法者天下之公所以輔乎治也律者厯代之典所以行<lb/>
乎法也故自昔國家為治者必立一代之法立法者必<lb/>
制一定之例葢禮樂教化固為治之本而法制禁令實<lb/>
輔治之具故設律學以教人置律科以試吏其所以輔<lb/>
乎治者豈不詳且宻歟我國家自太祖皇帝戡定中夏<lb/>
法尚寛簡世祖皇帝混一海宇肇立制度列聖相承日<lb/>
圖政治雖律令之未行皆因事以立法歲月既久條例<lb/>
<pb n="KR4d0523_WYG_026-10b"/>
滋多英宗皇帝始命中書定為通制頒行多方官吏遵<lb/>
守然自延祐至今又幾二十年矣夫人情有萬狀豈一<lb/>
例之能拘加以一時官曹材識有髙下之異以致諸人<lb/>
罪狀擬議有輕重之殊是以煩條碎目與日俱増每罰<lb/>
一辜或斷一事有司引用不能遍舉若不類編頒示中<lb/>
外誠恐逺方之民或不識而誤犯姦貪之吏獨習知而<lb/>
舞文事至於斯深為未便宜從都省早為奏聞精選文<lb/>
臣學通經術明於治體練達民政者圓坐聴讀定擬去<lb/>
<pb n="KR4d0523_WYG_026-11a"/>
取續為通制刻板頒行中間或有與先行通制參差牴<lb/>
牾本末不應悉當㑹同講若畫一要在詳書情犯顯言<lb/>
法意通融不滯於一偏明白可行於久逺庶幾列聖之<lb/>
制度合為一代之憲章民知所避吏有所守刑政肅清<lb/>
治化熙洽矣<lb/>
　　論不可數赦<lb/>
自昔國家務明刑政苟或赦宥之數行必致紀綱之多<lb/>
紊是以先王既興禮樂以教民又嚴法制以懲惡葢禮<lb/>
<pb n="KR4d0523_WYG_026-11b"/>
樂興則教化洽法制嚴則姦貪懼未嘗數赦以病民也<lb/>
唐太宗貞觀二年謂侍臣曰凡赦惟及不軌之輩古語<lb/>
有云君子不幸小人之幸一歲冄赦善人喑啞夫養稂<lb/>
莠者傷禾稼惠姦兇者賊良人朕有天下以來嘗須慎<lb/>
赦葢數赦則愚人嘗冀僥倖唯欲犯法不復能改過矣<lb/>
誠哉太宗之斯言也昔我世祖皇帝即位之初未嘗肆<lb/>
赦臨御既久聖徳深仁丕冒天下是以刑政肅清禮樂<lb/>
脩舉姦貪知懼善良獲伸故中統至元之治比隆前古<lb/>
<pb n="KR4d0523_WYG_026-12a"/>
欽惟聖天子承順天心子愛百姓發號施令必先至仁<lb/>
踐祚伊始已降寛恩然自近歲以來赦宥太數誠恐姦<lb/>
人貪吏各懐僥倖大為姦利非國之福也夫以世祖皇<lb/>
帝在位三十五年肆赦者八近自天厯改元至元統初<lb/>
歲六年之中肆赦者九葢敷恩宣澤雖出於朝廷之美<lb/>
意然長姦惠惡誠為政者所當慎也伏願自今以始近<lb/>
法世祖皇帝之所行逺鑑唐太宗之所言使中外臣民<lb/>
洗心革慮守法奉公知非常之恩不可復覬不勝幸甚<lb/>
<pb n="KR4d0523_WYG_026-12b"/>
　　災異告白十事<lb/>
葢聞應天以實不以文動人以行不以言此自昔國家<lb/>
消弭天變感格人心之至計也洪惟天朝列聖臨御深<lb/>
仁厚澤涵育羣生或遇災異猶思脩省誕布徳音務施<lb/>
實恵是則祖宗畏天愛民之盛徳也邇者日月薄食星<lb/>
文示變河北山東旱蝗為災遼東江淮黎民乏食方此<lb/>
春夏之始農人播植之時災異若此歲事何望夫天之<lb/>
變異葢不虛生將恐人事有乖和氣當是之時國家正<lb/>
<pb n="KR4d0523_WYG_026-13a"/>
宜訪求直言指切時政矧在卑職忝居言官豈容緘黙<lb/>
伏願朝廷哀矜黎民誕敷實惠更新庶政勿示虚文庶<lb/>
幾消弭天災感召和氣宗社臣民不勝幸甚<lb/>
一賞罰者國之大柄朝廷紀綱繫焉故賞不失有功則<lb/>
　勞臣勸刑不失有罪則姦人懼二者或失綱紀必隳<lb/>
　故古者爵人於朝與士共之刑人於市與衆棄之雖<lb/>
　人君不得而私也况左右臣隣敢擅威福而為之乎<lb/>
　竊聞近日以來倖門漸啟刑罰漸差無功者覬覦以<lb/>
<pb n="KR4d0523_WYG_026-13b"/>
　希賞有罪者僥倖以求免中外聞之竊議傷嘆誠恐<lb/>
　刑政從此漸隳紀綱自此日紊勞臣何以示勸姦人<lb/>
　無所警懼矣伏願自今以始凡官員刑獄敢有交結<lb/>
　近侍互相請託恣為罔欺紊亂政治者嚴行禁治中<lb/>
　書左右兩司及六部等官所以㕘賛宰臣决理政務<lb/>
　者有不思奉公守法阿容苟從并許究問庶幾刑罰<lb/>
　有當刑政肅清雍熙之化可坐而致矣<lb/>
一節用愛民有國之常經今朝廷用度不足弊在於浮<lb/>
<pb n="KR4d0523_WYG_026-14a"/>
　費不節所入者有限而所出者無涯遂令内外帑廩<lb/>
　皆未充贍夫天下之財皆出於民既傷其財民必罹<lb/>
　害故愛民必謹於節用也葢國家財用責之戸部户<lb/>
　部責之運司州郡州責之縣縣責之民至民而止民<lb/>
　竭其力以佐公上而用猶未足則嗟怨之氣上干天<lb/>
　地隂陽之和此水旱災變所由作也宜從朝廷専命<lb/>
　中書省官二員督户部詳定減省罷不急之工役止<lb/>
　無名之賞賜裁官吏之冗員減僧道之好事凡百用<lb/>
<pb n="KR4d0523_WYG_026-14b"/>
　度務令撙節庶幾國用既充民無横歛感召和氣莫<lb/>
　急於此<lb/>
一遇災知懼聖賢之明訓昔之有國家者凡值凶荒災<lb/>
　異必減膳徹樂側身警畏憂恤元元惟恐其不至也<lb/>
　葢天災方作民食未充在位者於此時何忍相與飲<lb/>
　食燕樂而不恤其民乎近年以來朝廷無事待遇勛<lb/>
　臣固為優厚然而宴享太頻財用不能無費夫珠璣<lb/>
　國之重寳馬政國之大事今宴享必以殺馬為饌珠<lb/>
<pb n="KR4d0523_WYG_026-15a"/>
　璣為花誠恐習俗成風奢侈日甚費財擾民有損國<lb/>
　治矧當災異薦臻尤宜警懼以答天意今後内外百<lb/>
　司凡有必合筵宴一切浮費奢靡之物並宜裁節禁<lb/>
　治是亦恐懼脩省之一事也<lb/>
一在古有訓作善降祥不善降殃葢言人之為善為惡<lb/>
　殃慶各以其類應也後世佛教既入中國始言人能<lb/>
　脩奉佛事輙獲福利小民信之或不能悟甚至有國<lb/>
　家者傾其府庫捨施金帛供佛飯僧惟恐不至然其<lb/>
<pb n="KR4d0523_WYG_026-15b"/>
　徵驗葢可覩矣是以中外之臣言其可罷者十常八<lb/>
　九而國家崇信方篤不忍遽已邇者徽政院臣以府<lb/>
　庫不充金帛不給啟奉懿旨凡在興聖宫常例好事<lb/>
　一切罷止今朝廷政教惟新方圖孝治宜體東朝之<lb/>
　意凡大内常例好事宜權停止豈惟制節浮費有裕<lb/>
　於國家庶幾不惑異端有闗於政化也<lb/>
一建官分職本以為民官冗事繁適足害治葢古者爵<lb/>
　禄所以待賢才熙庶績非以供人之欲給人之求者<lb/>
<pb n="KR4d0523_WYG_026-16a"/>
　也是以上自公卿大夫下及抱闗擊柝皆有定員而<lb/>
　無曠職故官無苟得人無倖心洪惟世祖皇帝在位<lb/>
　三十五年建官之制詳酌古今之宜故治化成而事<lb/>
　功立爰自近歲以來官府日増選法愈弊俸禄既廣<lb/>
　事功益隳夫文翰之職既同何為復列數職造作所<lb/>
　司既一不應又置數司掌軍政者亦既俱分奉祭祀<lb/>
　者似太重複至於屬官辟吏員額雜冗支俸食米内<lb/>
　外繁多若不早為裁減日久愈難沙汰夫科場取士<lb/>
<pb n="KR4d0523_WYG_026-16b"/>
　三年止得百人今吏屬出身一日不知其幾即自中<lb/>
　書類選已有積年不調之苦孰思數年之後吏部選<lb/>
　又將奈何宜從都省早為聞奏照依至元定制合并<lb/>
　裁減不惟省去冗員清選舉之方亦以節制浮用為<lb/>
　裕財之道<lb/>
一命郡縣之官唯欲圖治班田禄之制所以養廉今國<lb/>
　家設官固有髙下之列頒禄當無厚薄之分然而朝<lb/>
　廷卿士俸廩既均郡縣公田多寡不一亦有剏設員<lb/>
<pb n="KR4d0523_WYG_026-17a"/>
　闕逐月止請俸錢故廉者奉公凍餒其妻子貪者受<lb/>
　賄辱及其宗親各處雖嘗申明其事主者但言設置<lb/>
　已久廉吏嗟嘆無可奈何宜從户部行移取勘各處<lb/>
　所闕公田於係官田内均行摽撥豈惟廩禄惠及官<lb/>
　吏之一家庶責賢能洽治郡縣之兆姓<lb/>
一錢幣之制在古所以惠民鈔法之行歲久不能無弊<lb/>
　葢米粟布帛養兆民之本錢幣鈔法權一時之宜故<lb/>
　法久必更理當然也昔者世祖皇帝始立法制遂行<lb/>
<pb n="KR4d0523_WYG_026-17b"/>
　中統交鈔其後又行至元寳鈔夫行之既久真偽不<lb/>
　無坐罪雖曰匪輕獲利自是甚重爰稽造鈔以來元<lb/>
　額已踰數倍以致鈔日益虛物日益貴民庶有倒鈔<lb/>
　撿鈔之擾官吏有監鈔燒鈔之害欲救其弊理宜更<lb/>
　張洪惟武宗皇帝即位之初始命尚書省更行銅錢<lb/>
　本欲復古以便民未聞有妨於國計葢因至大已後<lb/>
　一切矯枉太過因併銅錢遂亦不用夫行封贈所以<lb/>
　勸忠増俸禄所以養廉禁干名犯義者厚風化之原<lb/>
<pb n="KR4d0523_WYG_026-18a"/>
　減吏員日月者奬奉公之吏是皆尚書省所行未聞<lb/>
　人以為非何於銅錢獨為不可况逺自唐虞近及宋<lb/>
　金明君賢臣阜民之制皆本乎此矧今國家疆宇萬里<lb/>
　錢幣之制祖宗已嘗舉行宜從都省明白奏聞令户部<lb/>
　官講究厯代鼓鑄之方用錢之制逺近便宜斷然行之<lb/>
　豈惟救鈔法一時之宜實所以遂民生無窮之利也<lb/>
一治平既久民獲奠居版籍既定田無餘畝葢山東益<lb/>
　都之境自昔號稱廣斥書所謂萊夷作牧是也今國<lb/>
<pb n="KR4d0523_WYG_026-18b"/>
　家平定葢已百年户數土田悉有定籍邇者姦人妄<lb/>
　行呈獻凡民之田宅墳墓悉指以為荒閑朝廷雖嘗<lb/>
　差官覆實輙與符同不復考察夫既設置官吏遂為<lb/>
　㑹歛錢糧幸因水旱為由不克收滿元額民既無所<lb/>
　控訴官亦無可奈何驗其一歲所入之税糧僅足諸<lb/>
　人所支之俸給不能裕財富國徒足以害衆擾民矧<lb/>
　今山東黎民阻飢盜賊多有誠恐因之别生利害欽<lb/>
　覩天厯元年詔書節文有曰國家租税自有常例今<lb/>
<pb n="KR4d0523_WYG_026-19a"/>
　後諸人毋得妄獻田土違者治罪擬合欽依明詔將<lb/>
　山東田賦總管府等衙門革去其百姓合納租賦並<lb/>
　依舊制庶使一方之民咸獲有生之樂仰稱文宗皇<lb/>
　帝發政施仁之盛徳<lb/>
一薄賦税者治國之大經廣聚歛者蠧民之弊法夫以<lb/>
　河南之地方數千里所税輸糧已有定數先之以劉<lb/>
　亦馬罕妄獻地土既已長流海南是無閑田亦已明<lb/>
　矣爰自延祐以來姦人竊取相位欲興功利以固權<lb/>
<pb n="KR4d0523_WYG_026-19b"/>
　寵輙以經理為名惟欲擾害其衆名曰自實糧田實<lb/>
　是强行科歛朝廷深知其弊累降詔書免除有司失<lb/>
　於奉行至今令民包納夫以堂堂天朝富有四海差<lb/>
　税之入悉有定制乃因興利之徒遂遺斯民之害擬<lb/>
　合欽依累朝詔㫖其經理虛樁之數並行革撥豈惟<lb/>
　彰朝廷薄歛惠民之厚澤亦以植斯民本固邦寧之<lb/>
　逺圖<lb/>
一國家之治當視一而同仁夫以髙麗為國僻居海隅<lb/>
<pb n="KR4d0523_WYG_026-20a"/>
　聖朝肇興首効臣節世祖皇帝嘉其勤勞釐降公主<lb/>
　葢所以懐柔小邦恩至渥也比年以來朝廷屢遣使<lb/>
　者至於其國選取子女求娶妾媵需索百端不勝其<lb/>
　擾至使髙麗之民生女或不欲舉年長者不敢適人<lb/>
　憤怨感傷無所伸訴方今遼東歲歉民適告飢和氣<lb/>
　之傷或亦由此今後除内廷必合取索外其餘官員<lb/>
　敢有不經中書擅自奏請取索高麗女子及因使其<lb/>
　國娶妻妾者擬合禁治庶幾彰國家同仁之治慰小<lb/>
<pb n="KR4d0523_WYG_026-20b"/>
　邦嚮化之心<lb/>
　　乞免飢民夏税<lb/>
天生蒸民為國之本地生百穀為民之財國非民罔興<lb/>
民非財罔聚故書有本固邦寧之㫖易有聚人曰財之<lb/>
文我國家興隆百年子育兆姓雖賦税専征於郡縣而<lb/>
恩澤常出於朝廷爰自去歲以來不幸天災時見或值<lb/>
亁旱或遇霖雨河水泛溢年穀不登以致江浙遼陽行<lb/>
省山東河北諸郡元元之民飢寒日甚始則質屋典田<lb/>
<pb n="KR4d0523_WYG_026-21a"/>
既不能濟甚則鬻妻賣子價直幾何朝廷雖嘗賑恤數<lb/>
日又復一空朝食樹皮暮食野菜飢腸暫充形容已槁<lb/>
父子不能相顧弟兄寧得同居壯者散為盜賊弱者死<lb/>
於途路聞之亦為寒心見者孰不隕涕殆兹春夏之交<lb/>
將謂蠶麥可望虫已損其桑柘蝗又食其青苗夏麥既<lb/>
已不收秋田猶未下種天災若此民窮奈何衣食尚且<lb/>
不充賦税何由而出誠恐州縣官吏但知依期征索箠<lb/>
楚既施瘡痍益盛夫民國之赤子財者本以養民宜從<lb/>
<pb n="KR4d0523_WYG_026-21b"/>
朝廷早賜聞奏驗彼災傷去所曽經賑濟之家合納夏<lb/>
税量與蠲免庶幾實惠普洽困窮銷愁怨之苦為歡悦<lb/>
之心和氣既充隂陽自順四時協序百榖用成黎民雍<lb/>
熙天下幸甚<lb/>
　　請保養聖躬<lb/>
天下安危係乎人君之一身人君身安則天下安矣是<lb/>
以古之王者慎起居以節嗜慾親忠良以稽古訓葢所<lb/>
以調護身體安定黎民實惟宗社之至計也欽惟皇帝<lb/>
<pb n="KR4d0523_WYG_026-22a"/>
陛下纉承正統端拱淵黙開設經筵怡神圖史而祖宗<lb/>
基業之隆天下安危之計不可不深慮也昔者太祖皇<lb/>
帝龍奮朔方肇基王迹身屬櫜鞬櫛風沐雨削平諸國<lb/>
以立子孫萬世之基世祖皇帝既臣宋人遂大一統選<lb/>
士求材作新百度深仁原澤普洽羣生列聖相繼保守<lb/>
治平至我明宗皇帝文宗皇帝遭時多難播越南北撥<lb/>
亂反正中興帝業臨御未久傳之嗣聖洪惟陛下春秋<lb/>
鼎盛聖質日長當祇畏以事天地誠孝以奉宗廟思祖<lb/>
<pb n="KR4d0523_WYG_026-22b"/>
宗之勤勞念基業之艱難四方之人亦皆延頸企踵注<lb/>
目傾耳觀聴陛下徳業之光想見太平治化之盛近聞<lb/>
起居稍建安適旋即和平聖躬萬福然而不可不慎也<lb/>
夫以陛下承天地宗廟社稷之重守祖宗百年之業為<lb/>
億兆之人父母固當夙夜寅畏調護聖體以慰臣民之<lb/>
望今聞鑾輿將出北幸上都廬帳服御供奉惟謹而道<lb/>
路之間寒暑霧露尤宜調攝葢人君所愛莫切於身忠<lb/>
臣事君亦莫切於愛君之身嘗聞殷書曰惟王不邇聲<lb/>
<pb n="KR4d0523_WYG_026-23a"/>
色夫成湯清浄寡欲純乎天徳故能享國長久為殷盛<lb/>
王孔子亦曰少之時血氣未定戒之在色言人少時血<lb/>
氣未定而傷伐本根或損壽考之福故君子戒之伏惟<lb/>
陛下思天下安危之本監殷書孔子之言節嗜欲以調<lb/>
養聖躬親忠良以日新徳業則宗社奠安生靈幸甚卑<lb/>
職備員臺諫思圖報効輙陳狂瞽之言無任惶懼之至<lb/>
　　修功臣列傳<lb/>
古者史官所以論著君臣善惡得失以為監戒者也欽<lb/>
<pb n="KR4d0523_WYG_026-23b"/>
惟聖朝龍興朔方滅金平宋遂一華夏而閥閲勲舊之<lb/>
臣謀猷才能之士苟不載之簡策何以垂示方來夫祖<lb/>
宗大典既嚴金匱石室之藏而功臣列傳獨無片簡隻<lb/>
字之紀誠為闕典然自大徳以來史臣屢請采輯有司<lb/>
視為泛常迄今未盡送官當職昔嘗備員史官謹具四<lb/>
事以備采擇<lb/>
一史有二體編年始於左氏紀傳始於太史公考一時<lb/>
　之得失則編年為優論一人之始終則紀傳為備要<lb/>
<pb n="KR4d0523_WYG_026-24a"/>
　之二者皆不可闕近代作為實録大抵類乎編年又<lb/>
　於諸臣薨卒之下復為傳以繫之所以備二者之體<lb/>
　也我國家至元間初撰祖宗實録於時諸臣多在及<lb/>
　元貞初詔脩世祖實録命中外百司大小臣僚各具<lb/>
　事迹録送史館更欲紀述一代之事寓脩諸臣列傳<lb/>
　然以進史日期太迫諸臣事實不完遷延至今竟不<lb/>
　果作向脩經世大典臣事之見於簡冊者十居二三<lb/>
　矧今翰林職専筆削若復曠日引年不復紀載將見<lb/>
<pb n="KR4d0523_WYG_026-24b"/>
　勲舊盛烈泯没無聞為史官者無所逃其責矣此列<lb/>
　傳之所當脩也<lb/>
一昔司馬遷為太史令網羅天下放失舊聞遺文古事<lb/>
　靡不畢集於是據左氏國語采世本戰國䇿述楚漢<lb/>
　春秋究天人之際通古今之變成一家之言宣布於<lb/>
　世其文直其事核不虚美不隠惡故謂之實録焉夫<lb/>
　史固欲其核實事尤貴於網羅今史館脩書不過行<lb/>
　之有司俾之采録或功臣子孫衰替而無人供報或<lb/>
<pb n="KR4d0523_WYG_026-25a"/>
　有司憚煩而不盡施行事之卒不能具者此也今史<lb/>
　官先當取國初以來至於某年中間功臣當立傳者<lb/>
　若干人各具姓名或即其子孫宗族或即其親舊故<lb/>
　吏或即其居官之所指名取索其人自當具報不許<lb/>
　有司因而煩擾又諸公遺文各處或已刋行開具模<lb/>
　印未刋板者令有司即其家抄録校讐無訛申達史<lb/>
　館嚴立程限違者罪及提調官吏庶幾事無所遺汗<lb/>
　青有日矣<lb/>
<pb n="KR4d0523_WYG_026-25b"/>
一官品固有髙低人材則無貴賤且作史者本欲紀載<lb/>
　賢能以為後世之法初豈别其貴賤而輙以為等差<lb/>
　故趙周既貴姓名止見於當時黄憲雖㣲善行永傳<lb/>
　於後世近自金源以來始以官至三品者行事得登<lb/>
　於史是使忠烈隠逸之士凡在下位者皆不得文書<lb/>
　何以勸善乎其法之謬以至如此今二品以上雖有<lb/>
　官爵别無事迹自可削去三品以下或守令之賢政<lb/>
　績可紀或隠逸之善著述可傳或人子之事親若王<lb/>
<pb n="KR4d0523_WYG_026-26a"/>
　祥之孝感或義士之赴難若南霽雲之殺身並宜登<lb/>
　載於編以為將來之勸<lb/>
一史之為書善惡並載葢善者所以為勸惡者所以為<lb/>
　戒也故春秋成而亂臣賊子懼後世史臣亦云誅姦<lb/>
　諛於既死發潛徳之幽光今修史條例止見采取嘉<lb/>
　言善行則姦臣賊子之事將不復登於書歟彼姦臣<lb/>
　者固不䘏其書與否也今從而冺滅之是使姦計暴<lb/>
　行得快於一時無所垂戒於後世彼又何憚而不為<lb/>
<pb n="KR4d0523_WYG_026-26b"/>
　惡乎且如阿合馬桑哥帖失倒刺沙之流皆當明著<lb/>
　其欺罔之罪弑逆之謀庶幾姦邪之徒有所警畏然<lb/>
　諸家所具事迹多出於孝子慈孫之言門人故吏之<lb/>
　手恐有不實又當㕘以刑曹之過簿吏部之行止如<lb/>
　此則善惡備書而無虛美隠惡之譏矣<lb/>
　<lb/>
　<lb/>
　滋溪文稿卷二十六<lb/>
</p>
<p>
</p>
  </div>
</body>
</text>
</TEI>
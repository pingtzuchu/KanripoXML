<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十二</head> <lb/>
    <p>
<pb n="KR4d0523_WYG_022-1a"/>
欽定四庫全書<lb/>
　滋溪文稿卷二十二<lb/>
　　　　　　　　　　　　元　蘇天爵　撰<lb/>
　行狀<lb/>
　　黙庵先生安君行狀<lb/>
先生諱熙字敬仲姓安氏太原離石人也五世祖玠金<lb/>
修武校尉髙祖全廣以貲雄鄉閭買書萬餘卷曽祖昇<lb/>
不仕祖滔登經童第金亡徙山東愛真定風土家焉嵗<lb/>
<pb n="KR4d0523_WYG_022-1b"/>
戊戌試中選占儒籍以郡博士舉貳其學事貴游子弟<lb/>
多出其門父恕齋先生松用名臣薦起家江淮轉運司<lb/>
知事累遷建寧令中年謝歸教授於家母劉氏先生幼<lb/>
穎悟絶人在襁抱間已誦孝經五六嵗時侍恕齋膝下<lb/>
隨目所矚恕齋出以詩句皆應口對甫十嵗終日儼然<lb/>
端坐一室博攷經籍晝誦夜思至忘寢食悉通其大旨<lb/>
成童慨然有志於求道聞容城劉公以理學淑多士欲<lb/>
往從游以烏君叔偹為先容劉公許之將行會劉公卒<lb/>
<pb n="KR4d0523_WYG_022-2a"/>
往拜其墓錄其遺書而還又聞南方禮樂斯文所遺老<lb/>
師宿儒尚有存者盍往觀焉行及中途以疾止始聞劉<lb/>
公之訃也先生與烏公書曰某欲見先生之心無須臾<lb/>
忘先生欲教之意亦甚厚豈意天喪斯文先生沒矣而<lb/>
今而後惟當問學親賢取友勉力孳孳死而後已庶可<lb/>
不負先生私淑之教朋友期望之心及某勉力大業之<lb/>
初志也國初有傳朱子四書集註至北方者滹南王公<lb/>
雅以辨博自負為説非之趙郡陳公獨喜其説増多至<lb/>
<pb n="KR4d0523_WYG_022-2b"/>
若干言及來為真定㢘訪使出其書以示人先生懼焉<lb/>
為書以辨之其略曰道之大原出於天其傳在聖賢吾<lb/>
夫子既不得君師之位獨以列聖相傳者筆於經曽子<lb/>
傳之子思子思傳之孟子孟子沒而其傳泯焉至濂溪<lb/>
夫子不由師傳黙契道體建圖著書二程夫子擴而大<lb/>
之然後斯道復明至朱夫子以為道之不明由説經者<lb/>
不足以得聖賢之意於是竭其精力作為傳註以著明<lb/>
之至於一字未安一詞未備必沈潛反復以求至當而<lb/>
<pb n="KR4d0523_WYG_022-3a"/>
後已故章旨字義莫不理明詞順易知易行所以妙得<lb/>
古人本旨於數千載之上其開於天命之微人心之奥<lb/>
可謂極深研幾發其旨趣而無所遺矣獨以世衰道微<lb/>
俗生鄙儒膠於見聞安於陋習於朱子之説多不得<lb/>
其旨意而妄疑之甚或不能知其句讀於其生平為學<lb/>
始終之致及所論著多未之見故其所説掣肘矛盾支<lb/>
離淺迫殊不近聖賢氣象原其本意葢欲藉是以取名<lb/>
率然立論曽不知其為害之甚也使其年益高於天下<lb/>
<pb n="KR4d0523_WYG_022-3b"/>
之理玩之益熟必當恭然悔其平日之為而火之矣其<lb/>
後陳公果深悔而焚其書然後學者始服先生談經之<lb/>
精識見之卓而於朱子之學為有功古禮廢久矣恕齋<lb/>
之遷居也先生實左右之首建祠堂以奉四世神主冠<lb/>
昏喪祭一遵文公禮書本之以愛敬明講而熟習合宜<lb/>
而應節鄉人觀感而化者居多先生之教人也師道卓<lb/>
然科條纎悉皆有法度入學以居敬為本讀書以經術<lb/>
為先其講説也毫分縷析融㑹貫通俾學者如親聞聖<lb/>
<pb n="KR4d0523_WYG_022-4a"/>
賢之言心開目明釋然無疑是時弟子去來者常至百<lb/>
人出入周旋咸有規矩望之知其為安氏弟子其間各<lb/>
以所學分教他邦仕為名卿才大夫者不可勝紀凡當<lb/>
世名公鉅儒經過宦游於真定者請問無虚日先生各<lb/>
隨所問而告之莫不虚往實歸苟有饋遺而義不可受<lb/>
者輒謝却之故翰林韓山王公以文章名中朝視先生<lb/>
父行也凡有制作必見示焉其為世所推重類此憲司<lb/>
數以其行薦於朝卒無所就先生亦介然不動其心故<lb/>
<pb n="KR4d0523_WYG_022-4b"/>
憲使中山王公侍儀趙君以禮幣延於家塾俾教諸子<lb/>
以及鄉人願學者居無何不幸以疾卒至大四年五月<lb/>
十五日也享年四十有二先娶張氏再娶焦氏皆有婦<lb/>
行三子塈垣墉二女宜寧順寧塈垣向學有力宜寧適<lb/>
王氏墉與順寧皆夭越六日歸葬藁城縣安仁鄉新里<lb/>
先塋之次鎮定之士咸哀惜之韓山以書唁恕齋云令<lb/>
嗣物故不惟安氏不幸吾道之不幸也先生早嵗豪邁<lb/>
中年涵養完粹氣和色温事親至孝與弟煦極友愛一<lb/>
<pb n="KR4d0523_WYG_022-5a"/>
家父子兄弟自為師友其學一以聖賢為師尤深於六<lb/>
經語孟嘗病近世治春秋者苐知讀左氏不考正經因<lb/>
節左氏傳文議論敘事始末依倣通鑑綱目作小字分<lb/>
注經文之下以類相從凡左氏浮夸乖戾之語悉去之<lb/>
秦漢以來大儒先生之言及諸家之説可取者附注其<lb/>
後庶觀春秋者有以攷傳讀左氏者亦知有經其大旨<lb/>
一以程朱為本以求聖人之意絶筆于莊公之十二年<lb/>
為文章以理為主皆有為而作詩學淵明晦翁第以吟<lb/>
<pb n="KR4d0523_WYG_022-5b"/>
咏性情陶冩造化而已有黙庵文集十卷其他詩傳精<lb/>
要續皇極經世書四書精要考異丁亥詩註以未脱槀<lb/>
藏於家嗚呼昔者靖康之變中原文獻悉輦而南金有<lb/>
國百年士之為學不過記誦詞章而已其於性命道徳<lb/>
之文何有哉矧貞祐衰亂之餘乎賴有一二儒家傳其<lb/>
遺業俾吾道不絶如綫若先生之家是也先生天資之<lb/>
美力學之篤使天假以年益充其所學則著書立言開<lb/>
示學者豈止於是而已耶姑敘其梗槩以授塈垣俾求<lb/>
<pb n="KR4d0523_WYG_022-6a"/>
言君子圖不朽焉謹狀至治二年三月丙子門生蘇天<lb/>
爵狀<lb/>
　　故昭文館大學士中奉大夫知太史院侍儀事趙<lb/>
　　　文昭公行狀<lb/>
趙氏世為蔚州蜚狐人公大父崑金元帥府評事以材<lb/>
勇聞父瑨始附國朝從太師國王平中夏積有功烈官<lb/>
至昭毅大將軍河北河南道提刑按察使由監中山家<lb/>
焉妣定國夫人楊氏有子十一人多知名而公最長諱<lb/>
<pb n="KR4d0523_WYG_022-6b"/>
秉温字行直資端重不苟戲笑稍長從金進士馮巽亨<lb/>
學當是時世祿之家以侈靡相高獨公能敬讓以禮偘<lb/>
偘自持滋久愈謹華問彌著世祖皇帝方居潛藩收召<lb/>
一時聞望之臣咨謀治道嵗己酉帝在和林西公入見<lb/>
儀觀修整應對詳明帝異之命侍左右癸丑征大理甲<lb/>
寅征雲南己未濟江伐宋公皆從行中統元年帝即位<lb/>
命公與參知政事李某行右三部事稽考諸道工程稱<lb/>
旨三年詔擇吉土建兩都命公與太保劉公同相宅公<lb/>
<pb n="KR4d0523_WYG_022-7a"/>
因圖上山川形勢城郭經緯與夫祖社朝市之位經營<lb/>
制作之方帝命有司稽圖赴功至元五年兩都成賜名<lb/>
曰大都帝定都焉曰上都巡狩居焉于時國家以干戈<lb/>
平定海内五十餘年矣而公卿多武力有功之臣未遑<lb/>
文治四方來朝貢者禮尤簡易太保奏起朝儀詔公及<lb/>
史公杠等十人共討論之又選近侍二百人肄習之公<lb/>
頗采古禮雜就金制度時所能行者習之月餘帝臨觀<lb/>
焉大悦命立侍儀司拜公中順大夫禮部侍郎兼知侍<lb/>
<pb n="KR4d0523_WYG_022-7b"/>
儀事杠以下授官有差八年秋八月帝以生日為天壽<lb/>
節諸侯羣臣咸朝公請行新禮先平明設儀仗於崇天<lb/>
門内外東西鄉虎賁羽林弧弓撮矢陛㦸左右教坊陳<lb/>
樂廷中於是皇帝輦出房升御座謁者傳警雞人報時<lb/>
諸王后妃皇子公主以次奉賀通事舍人引百官班入<lb/>
丞相進酒教坊作樂成禮而退御史執法舉不如儀者<lb/>
有罰三品以上官宴饗殿上大作樂日晡皇帝御輦還<lb/>
寢閣自是每元旦受朝賀冬至進厯日冊立皇后皇太<lb/>
<pb n="KR4d0523_WYG_022-8a"/>
子建國號上徽號宣大詔令諸國來朝合行典禮皆公<lb/>
所論著也十年詔收天下圖籍立秘書監進公少中大<lb/>
夫兼少監事十九年拜嘉議大夫昭文館學士知太史<lb/>
院侍儀事未幾加大學士進階中奉大夫授時厯既行<lb/>
公奏以太子論徳李公謙校書郎楊公桓撰厯經厯議<lb/>
公以年老屢上章丐免宰相不可曰公天子近臣其去<lb/>
就非有司所敢議公入侍承間為帝言帝良久曰卿視<lb/>
朕孰老公不敢復言二十九年公有疾始集侍儀司所<lb/>
<pb n="KR4d0523_WYG_022-8b"/>
行儀禮合為一書獻之帝覽而稱善命藏史館三十年<lb/>
夏四月某日公薨於京師賜第享年七十有二訃聞帝震悼<lb/>
即以子慧為侍儀引進使是月某日葬中山安喜縣堯<lb/>
坊原夫人李氏張氏祔公凡三娶李氏五路都勸農使<lb/>
壽之女張氏順天路達嚕噶齊老孛之女俱追封定國<lb/>
夫人邸氏行軍都元帥信之女封定國夫人人子男三<lb/>
人敏忠顯校尉管軍千户佩金符睿贈承直郎真定路<lb/>
總管府判官皆先卒慧累遷集賢直學士安豐路總管<lb/>
<pb n="KR4d0523_WYG_022-9a"/>
女適陜西都轉運鹽使李汝明孫男四人時勉承務郎<lb/>
右八作司同提舉時中時學時可未仕曽孫藝侍儀舍<lb/>
人公事親孝待諸弟極友愛凡田廬奴僕在易鎮邢諸<lb/>
州者悉推以與諸弟恒懼諸房子孫或蹈非義謹述昭<lb/>
毅公遺言以訓敕之大抵謂奉親以孝臨喪以哀居官<lb/>
以㢘律身以正凡吾子孫當服膺勿失苟或不然則告<lb/>
於家廟共擯斥之不以兄弟數至今海内稱家法者言<lb/>
趙氏公左右世祖四十餘年帝愛之不名嘗遣使秩於<lb/>
<pb n="KR4d0523_WYG_022-9b"/>
山川使者陛辭帝曰交格神明殊非易事能若趙侍郎<lb/>
恭謹朕實汝嘉仁宗在位追念至元舊臣俾圖厥像置<lb/>
禁中各詢其行事至公則曰是非起朝儀趙某耶詔贈<lb/>
公金禁光祿大夫大司徒諡文昭而昭毅公亦贈太保<lb/>
儀同三司上柱國諡襄穆俱追封定國公復召慧入朝<lb/>
特授昭文館大學士中奉大夫侍儀使于是藝承昭文<lb/>
公命將列公行事求銘墓碑謹譔次如右謹狀泰定二<lb/>
年二月丁夘文林郎翰林國史院典籍官蘇天爵狀<lb/>
<pb n="KR4d0523_WYG_022-10a"/>
　　榮祿大夫樞密副使呉公行狀<lb/>
公諱元珪字君璋姓呉氏世為燕人曽大父樞隠徳弗<lb/>
耀大父汝霖金千夫長貞祐甲戌扈從其主播汴濱北<lb/>
歸至廣平家焉父鼎始仕國朝卒官奉政大夫燕南河<lb/>
北道提刑按察副使累贈資徳大夫中書右丞壽國公<lb/>
諡憲穆妣成氏高氏俱追封壽國夫人公資簡重好深<lb/>
沈之思自其大父起家以武憲穆公致身以儒凡征謀<lb/>
治法律令章程家庭授受生長見聞公皆能知其説至<lb/>
<pb n="KR4d0523_WYG_022-10b"/>
元十四年冬近臣以公入見帝視其貌非人也命侍左<lb/>
右以年勞授後衛經歴官擢樞密院都事就遷經歴初<lb/>
諸將之平宋也攻城野戰悉有爵賞江南既定樞府奏<lb/>
裁其人京師五衛各置指揮使二人副使二人僉事二<lb/>
人千户以下官有差行省萬户府各置萬户二人副萬<lb/>
户一人鎮撫以下官有差父死子繼兄終弟及均俸祿<lb/>
以優其家給醫藥以起其疾設庠序以訓其子弟置屯<lb/>
田以廩其士卒上下相維大小相制多公所論建也二<lb/>
<pb n="KR4d0523_WYG_022-11a"/>
十六年參議樞密院事于時宫城建二十餘年矣繕修<lb/>
之事嵗月相繼尚書省奏抽軍士萬人付留守司主之<lb/>
公亟陳其不便始立武衛專掌繕理宫城以留守段禎<lb/>
兼指揮使凡有興作必文移樞府而後行遂拜樞密院<lb/>
判官㑹邊防用善馬數干匹時欲從民貰馬公曰恐京<lb/>
師民情騷動今六軍無大調度五衛畜馬實多若就用<lb/>
之而償其直則事集而民不驚遂從其議有旨軍官多<lb/>
役軍士公請奏定其制萬户用軍士八人千户四人百<lb/>
<pb n="KR4d0523_WYG_022-11b"/>
户二人自今多役軍士者有罰二十八年矣桑葛伏誅<lb/>
尚書省合於中書興元忠憲王拜右丞相中書六曹慎<lb/>
簡僚屬諸以桑葛為官者皆免擢公禮部侍郎未幾遷<lb/>
左司郎中時中書徵舊錢穀久不能復丞相患之公曰<lb/>
此前政之失今當明言其故蠲之丞相以聞制從其請<lb/>
遂遷參議中書省事大徳元年除吏部尚書選曹注擬<lb/>
多私其鄉里公言此風不可長凡請謁者悉皆謝絶物<lb/>
論翕然稱之三年詔遣使分道詢民利病公宣撫燕南<lb/>
<pb n="KR4d0523_WYG_022-12a"/>
劾罷貪吏若干人轉工部尚書河朔連年水旱五穀不<lb/>
登公言治國以愛民為本故春秋用民力者必書葢民<lb/>
力足則生養遂生養遂則教化行而風俗美宰臣嘉其<lb/>
言土木之功稍為之息六年出僉河南行中書省事將<lb/>
行拜江浙行省參知政事初朱清張瑄以財雄江南及<lb/>
來京師徧以金幣致諸公貴人於是朝廷授之以官而<lb/>
其人僭虐寢弗可制及事敗受課官錄其家具籍所致<lb/>
諸公貴人金幣而江浙省臣為尤甚惟公獨無所汚武<lb/>
<pb n="KR4d0523_WYG_022-12b"/>
宗嗣服之初由僉書樞密院事拜樞密副使詔公及御<lb/>
史中丞王壽等議政事于中書若惜民力用人材嚴選<lb/>
舉節財用建貢舉課農桑汰冗員易封贈凡若干事朝<lb/>
廷皆舉行之初世祖詔發軍士萬人屯田稱海以實邊<lb/>
海都之役被俘者衆至是來歸者若干人方其在塗飢<lb/>
寒不能存至鬻子以活公具其事以聞詔賜錢贖之俾<lb/>
為父子如初皇慶初元拜江浙行省左丞江淮漕臣某<lb/>
言江南之民豪富殷庶葢由膏沃之地隠匿者多朝廷<lb/>
<pb n="KR4d0523_WYG_022-13a"/>
誠能遣官檢覆當益得田若干萬畝嵗收米若干萬石<lb/>
公曰江南平定幾四十年户有定籍田有定畝一有動<lb/>
搖其害不細爭之月餘不能止即移疾去復拜樞密副<lb/>
使同列有忌公者入譛于上出為甘肅行省右丞嵗餘<lb/>
拜陜西行臺御史中丞未上值西臺罷遂召入朝㑹遣<lb/>
使分道詢民利病公奉詔宣撫遼陽諸郡使還復拜樞<lb/>
密副使進官榮祿大夫召見嘉禧殿温問再三公奏曰<lb/>
昔世祖時命軍士限田四百畝以給軍需餘田悉貢賦<lb/>
<pb n="KR4d0523_WYG_022-13b"/>
税今中書臣經理江淮田土第以増多為能加以有司<lb/>
頭㑹箕歛俾元元之民困苦日甚臣恐變生不測非國<lb/>
之福上曰凡爾軍士之田其遵舊制仁宗崩奸臣用事<lb/>
公以年老致仕至治三年奸臣死英宗勵精圖治獨任<lb/>
東平心獻王為右丞相君臣相契慨然欲復中統至元<lb/>
之盛優詔起公及安陽韓公從益大興王公約商議中<lb/>
書省事於是絀姦臣釐弊政舉材能興禮樂以稱天子<lb/>
責任之意矣下之民亦皆悚然思見其治矣三年秋七<lb/>
<pb n="KR4d0523_WYG_022-14a"/>
月某日公以疾薨于位春秋七十有三是年九月某日<lb/>
葬公永年縣陽城鄉臨洺鎮西原公居官清慎務持大<lb/>
體不喜更張所至無赫赫譽既去而人見思夫人郭氏<lb/>
李氏皆前卒再娶某氏子男曰復奉議大夫太廟署令<lb/>
女適翰林待制蘆亘著作郎靳泰丞相史忠武王諸孫<lb/>
莊公既葬之明年復請狀公行事洪惟國家太祖皇帝<lb/>
以干戈平定中夏世祖皇帝以威徳混一海内當是時<lb/>
勲勞將帥之臣爪牙熊羆之士咸被器使布列中外以<lb/>
<pb n="KR4d0523_WYG_022-14b"/>
酬其平昔之勞富貴其身者可謂至矣然而自昔天下<lb/>
國家必有道揆法守而後能有為也故至元以來建中<lb/>
書以統百官置樞密以總軍政官曹既立法度漸備雖<lb/>
有僥倖苟且之人將亦知所儆懼矣葢法立則民畏人<lb/>
存則政舉孰有任法而不任人者乎凡累朝兵政之源<lb/>
委當代將帥之材能城郭山川之阨塞邊防屯戍之要<lb/>
害生民户口之蕃息金幣錢穀之虚實必有深知其要<lb/>
身任其責彌縫持守以成天下之務者矣若呉公者豈<lb/>
<pb n="KR4d0523_WYG_022-15a"/>
非其人歟公歴事五朝始終一徳每進用則士民相慶<lb/>
及其薨也朝野皆為之悲嗚呼古之所謂大臣者公庶<lb/>
幾焉謹狀泰定四年冬十月甲子應奉翰林文字承直<lb/>
郎同知制誥兼國史院編脩官蘇天爵狀<lb/>
　　資善大夫太醫院使韓公行狀<lb/>
韓氏世居真定真定縣公諱公麟字國瑞高曽仕金襲<lb/>
長千夫譜亡逸其諱考始業醫疾者服藥輒愈天兵急<lb/>
攻襄樊士卒需藥者踵門貧者多不取直公幼讀父書<lb/>
<pb n="KR4d0523_WYG_022-15b"/>
既長挾其術游京師公卿間名聲藉甚至元己丑故禮<lb/>
部尚書許公國禎舉名醫若干人以聞公與馬帝召見<lb/>
便殿各詢其人所能出示西域異藥使辨其為何藥也<lb/>
公食其味獨前對曰此與中國某藥侔帝加賞異命為<lb/>
尚醫是時帝春秋高體常不平典領方藥䝉賜貂裘玉<lb/>
帶辛夘敕授醫正郎御藥局副使明年詔皇孫撫軍此<lb/>
邊公從行次野為川皇孫疾初愈欲出獵公白殿下是<lb/>
行所係至重今疾新愈不可以風臣受詔調護殿下有<lb/>
<pb n="KR4d0523_WYG_022-16a"/>
如疾不可為臣死固不足惜奈宗廟社稷何皇孫嘉其<lb/>
言而止甲午世祖賓天皇孫歸自撫軍即皇帝位是為<lb/>
成宗公易階為承直郎遷太醫院副使尋加奉議大夫<lb/>
又遷中順大夫太醫院大使大徳辛丑陞太醫院為二<lb/>
品進嘉議大夫僉書太醫院事帝身即位承至元治平<lb/>
之餘嵗時豐登府庫充實任用耆艾遵守成憲元貞大<lb/>
徳之初天下號為無事退朝之暇優游燕閒召公讀資<lb/>
治通鑑大學衍義公開陳其言緩而不迫凡正心修身<lb/>
<pb n="KR4d0523_WYG_022-16b"/>
之要用人出治之方君臣善惡之蹟興壊治忽之由皆<lb/>
爛然可睹帝從容咨詢朝夕無倦公不為容悦逢迎每<lb/>
因事獻納于帝初御史中丞崔公或言事忤旨公乗間<lb/>
奏曰臺諌天子耳目自今皆結舌噤口而不敢言是自<lb/>
塗其耳目也何以知天下之善惡乎帝召崔公俾盡所<lb/>
言帝問公當今儒臣孰與卿比對曰集賢學士焦養直<lb/>
學為通儒昔事先帝日侍講讀非臣所能及也遂召焦<lb/>
公入侍顧問秦州孝子以事親聞公薦於帝曰忠孝無<lb/>
<pb n="KR4d0523_WYG_022-17a"/>
二道此其人材必可用帝命中書錫五品官其人果以<lb/>
能官稱公之論建率此類也其他隨事輔陳中禁事秘<lb/>
外所不聞者不可以縷載也公既見知人主恒以謙謹<lb/>
自將所有錫賚輒辭不受帝晚節寢疾公言治世莫如<lb/>
愛民養身莫若寡欲帝曰朕聞韓某言恍若疾之脱吾<lb/>
體也至大中尚書省臣專權用事公移病家居除淮安<lb/>
路總管不赴皇慶初元除祕書卿明年拜昭文館大學<lb/>
士資善大夫太醫院使初世祖以本草為未完書命徵<lb/>
<pb n="KR4d0523_WYG_022-17b"/>
天下良醫為書補之公承命往以羅天益等二十人應<lb/>
詔又嘗校定聖濟總錄醫者賴焉公事親以孝聞母夫<lb/>
人尤有壽年九十餘嵗時公帥諸弟上壽搢紳以為榮<lb/>
撫愛諸弟尤篤養孤子嫁孤女若干人俸餘悉購古書<lb/>
奇畫一室蕭然淡若無所欲故事醫者不許封贈仁宗<lb/>
特賜公祖季贈昭文館大學士資徳大夫上護軍常山<lb/>
郡公諡安穆妣馬氏常山郡夫夫考天祐贈榮祿大夫<lb/>
大司徒柱國趙國公諡康忠妣康氏趙國太夫人公享<lb/>
<pb n="KR4d0523_WYG_022-18a"/>
年六十有七延祐六年十一月某日薨于位古者天子<lb/>
雖有聰明睿智之資又必慎選直諒多聞之士置諸左<lb/>
右以參諷議以備顧問是以君徳日新治道日隆後世<lb/>
莫能及矣欽惟成宗用韓公者其審是道歟帝在位十<lb/>
有四年朝廷清明海宇寧謐公卿稱職年穀豐衍雖帝<lb/>
之聰明守成為弗可及亦惟韓公匡救啟沃之力居多<lb/>
或者獨以醫術論公尚得為知言也哉然嵗月既久公<lb/>
之言行寖弗克傳故掇其所可知者而論次之以俟史<lb/>
<pb n="KR4d0523_WYG_022-18b"/>
氏采擇謹状翰林修撰奉議大夫同知制誥兼國史院<lb/>
編修官蘇天爵状<lb/>
　　元故徵士贈翰林學士諡文獻杜公行狀<lb/>
公諱瑛字文玉霸州信安人也金之季年河朔俶擾公<lb/>
辟地河南居緱氏山讀書講學博覽無所不見時金將<lb/>
亡儒者猶習文辭為進取計公爵祿不入於心刻苦自<lb/>
勵獨深六經百家之旨古今治亂之原晝誦夜思仰觀<lb/>
俯察優游自適金亡轉居汾晉之間授徒為業聲聞漸<lb/>
<pb n="KR4d0523_WYG_022-19a"/>
著故中書粘合珪開府彰徳以書幣延公至則待以賓<lb/>
禮而師問焉當國家草昧之初法制寛簡凡賦役刑罰<lb/>
除授官吏州郡皆得專之公從容為中書言兵荒之餘<lb/>
生民窮困日甚宜緩刑薄賦以遂民生修學養士以興<lb/>
治化中書從其言民獲隂受其賜士子受業者恒以百<lb/>
數至今相衛俗尚文雅公之化也嵗己未世祖皇帝奉<lb/>
命南伐所至郡邑訪求人材諮謀方略道過彰徳召公<lb/>
入見問以取宋之䇿公對曰王者之師有征無戰向者<lb/>
<pb n="KR4d0523_WYG_022-19b"/>
天兵既已滅金又欲平宋誕敷聲教葢惟不嗜殺人然<lb/>
後能一天下矧今宋主闇弱姦臣擅國習俗嬌靡將卒<lb/>
恇怯所恃者長江之險國家應天順人興兵致討選將<lb/>
任能禁暴戢亂據有上游戈船東下一舉而可定也上<lb/>
曰善世祖入繼大統肇新制度詳延海内方聞之士咸<lb/>
登諸朝使者至彰徳公聞王文統已居相位專言功利<lb/>
以固權寵輒引避不見㑹中書左丞張公文謙宣撫大<lb/>
名諸路復奏起公為大名彰徳懐孟等路提舉學校官<lb/>
<pb n="KR4d0523_WYG_022-20a"/>
亦辭不拜曰風化至是尚欲仕乎即杜門謝客以修學<lb/>
著書為事所著多明經術之意有春秋地理原委十卷<lb/>
語孟旁通八卷皇極引用八卷皇極疑事四卷極學十<lb/>
卷律厯禮樂雜説三十卷文集十卷公儀觀秀偉美鬚<lb/>
髯望之儼然既居彰徳因留家焉初中書憐其貧與田<lb/>
千畝不受術者言公寓居地下當有黄金家人欲發地<lb/>
視之公曰金汝所藏耶怪誕之言吾弗信也公去後居<lb/>
者果得黄金百斤公之㢘正類此享年七十以至元十<lb/>
<pb n="KR4d0523_WYG_022-20b"/>
年九月十六日終於家葬安陽縣王裕村將終命諸子<lb/>
曰我死棺中第置杜甫詩集一編題其誌石云處士杜<lb/>
緱山墓公曽祖信祖植父時叔母張氏娶孫氏後公九<lb/>
年卒祔葬公墓子男三人處思十嵗能詩號稱竒童年<lb/>
二十餘而天君子惜之處立睢州儒學教授處愿初以<lb/>
臺薦為按察司書吏累遷濟寧大名路經歴呉橋縣尹<lb/>
終東昌路推官皆有惠政女適李某孫男三人曰愚為<lb/>
郡文學累封奉議大夫樞密院判官驍騎尉安陽縣子<lb/>
<pb n="KR4d0523_WYG_022-21a"/>
曰堅曰欽曽孫男七人秉彝秉鈞秉直秉讓秉容秉一<lb/>
秉中𤣥孫二人洹漳公既葬之六十有六年是為天厯<lb/>
己巳文宗皇帝開奎章閣詔修經世大典凡國初勲臣<lb/>
故老行事悉登載之秉彝方為丞相東曹掾錄公遺事<lb/>
送官天子覽而嘉之制贈公翰林學士資徳大夫上護<lb/>
軍追封魏國公諡文獻尋擢秉彝奎章典籖與修大典<lb/>
書成遷鑑書博士今上皇帝御極命儒臣進説經訓又<lb/>
兼經筵譯文官未幾拜陜西行臺監察御史人皆美公<lb/>
<pb n="KR4d0523_WYG_022-21b"/>
文字之澤葢未艾也秉彝將之官闗中過家上塜念公<lb/>
墓碑未刻無以昭朝廷裦恤之典于是近臣以其事聞<lb/>
勅臺臣撰書銘文以賜嗚呼昔者國初承金兵絶學之<lb/>
後文物凋弊殆盡賴一二儒者掇拾修補於壊爛亡滅<lb/>
之餘俾斯文不絶如縷其功詎淺淺哉天之報施宜在<lb/>
後人也天爵向官奎章辱與秉彝同時雅相好也謹撰<lb/>
次公學行論著之大槩以備采擇謹狀元統二年四月<lb/>
甲子朝列大夫監察御史蘇天爵狀<lb/>
<pb n="KR4d0523_WYG_022-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0523_WYG_022-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷二十二<lb/>
</p>
<p>
</p>
  </div>
</body>
</text>
</TEI>
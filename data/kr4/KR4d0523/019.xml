<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷十九</head> <lb/>
    <p>
<pb n="KR4d0523_WYG_019-1a"/>
欽定四庫全書<lb/>
　滋溪文稿卷十九<lb/>
　　　　　　　　　　　　元　蘇天爵　撰<lb/>
　碑誌<lb/>
　　有元旌表孝行劉君墓碣銘<lb/>
君諱成字瑞卿姓劉氏國初由汴徙家燕君年二十喪<lb/>
其父事其祖父母克盡孝養祖父母卒奉其母氏益恭<lb/>
於是孝行聞京師故翰林承㫖劉公賡以重徳雅望久<lb/>
<pb n="KR4d0523_WYG_019-1b"/>
在朝著搢紳推服適與君同里閈熟君之行登名於朝<lb/>
朝議是之禮部符下表其門曰孝行云延祐五年正月<lb/>
也是時天子方以孝治天下而劉公年已七十爲國耆<lb/>
老其父孝靖公年九十餘天子重其髙年數遣使即其<lb/>
家賜以幣帛酒醴一時敬老興化之意誠太平之盛典<lb/>
也故劉公一言而君遂承旌命海内聞之有不興起者<lb/>
歟禮曰司徒養耆老以致孝詎不信夫君爲人温厚慈<lb/>
祥治生以奉㫖甘寒暑晨昏不懈也居喪如禮買地爲<lb/>
<pb n="KR4d0523_WYG_019-2a"/>
塋域以𦵏其親及宗族之未𦵏者撫其弟慶友愛尤篤<lb/>
同居共庖不間於人言治家節約資用有餘輒施與其<lb/>
親族朋友之貧者人由是益稱君賢蓋不獨孝友於其<lb/>
家又能推所有以及於人也君享年六十有一以至治<lb/>
元年正月二十三日卒𦵏大興縣燕臺鄉海王莊其孤<lb/>
子屬太史保章氏齊克明狀君行來請銘余於君未之<lb/>
前識也向在詞林嘗侍承㫖劉公而保章則同門友也<lb/>
因不固辭而爲之書君祖信妣韓氏父徳祿妣蘇氏娶<lb/>
<pb n="KR4d0523_WYG_019-2b"/>
張氏子男一人敬祖讀書不仕嗚呼自昔京師俗稱浩<lb/>
穰强宗富室多輕俠橫恣甚則武斷以亂吏治而劉君<lb/>
獨能以孝行旌其宅里兹其可銘也夫銘曰<lb/>
翼翼神京風化攸興自逺伊邇罔或不承温温劉君允<lb/>
修子職不耀其章好是懿徳彼都人士冠蓋如雲篤其<lb/>
天倫孰無父晜念兹孝友尚其作則表銘君阡車過者<lb/>
式<lb/>
　　元故尚醫竇君墓銘<lb/>
<pb n="KR4d0523_WYG_019-3a"/>
方技之學古人所慎重也故醫非三世不服其藥聖人<lb/>
著之禮經以示後世蓋傳業貴欲其精用物貴欲其熟<lb/>
豈漫焉嘗試者乎真定竇氏以醫術著名百餘年矣至<lb/>
君而名益顯君諱行冲和卿其字也世祖皇帝在位既<lb/>
久一時才俊悉被任用聞郡國有名能藝術者亦遣使<lb/>
徴之親詢其人以察其所學而其人非真有所能則亦<lb/>
不敢應也當是時光祿大夫許公國楨領尚醫事以君<lb/>
名聞即日被徴既至入見便殿賜對承㫖命爲尚醫京<lb/>
<pb n="KR4d0523_WYG_019-3b"/>
師之人無貧富貴賤請之輒往遇疾輒已人徳報之則<lb/>
曰天實生之未必盡出吾術也㑹皇孫梁王開國雲南<lb/>
詔選尚醫從行近臣以君應詔賜以衣裘鞍馬君先時<lb/>
名籍𨽻樞府至是改𨽻尚醫又錫璽書䕶其家俾永蠲<lb/>
其徭役焉雲南去京師西南萬里風土氣侯與中國殊<lb/>
王既居之而無苦蓋君調䕶之力居多久之君以親老<lb/>
求還其鄉王不忍違厚其禮而歸之君居鄉里學醫者<lb/>
多師其説疾之尤難起者須君爲之君察其表裏虛實<lb/>
<pb n="KR4d0523_WYG_019-4a"/>
寒熟用所宜藥莫不竒中立効蓋君少嘗講授詩書孔<lb/>
孟之説故於醫經方書獨得其大原大本非若世人取<lb/>
効一方一法而無所通也君年既髙遂厭世事買地郡<lb/>
城之東闢爲小圃築亭於中周植嘉樹偕其好友婆娑<lb/>
嬉逰怡然忘其年之老也集賢學士盧公摰時方貳憲<lb/>
燕南表其亭曰靜深中朝碩士咸咏歌焉君以至大二<lb/>
年六月十七日卒享年七十有七𦵏真定縣新市鄉三<lb/>
家里西原考大栗母某氏娶髙氏繼左氏子男四人曰<lb/>
<pb n="KR4d0523_WYG_019-4b"/>
仁曰榮曰禮曰智女二人適平原縣尹張惟哲聊城縣<lb/>
主簿張明孫男五人君既以醫顯名諸子皆世其業榮<lb/>
最知名初用薦者補御藥院掌藥累遷廣平路官醫提<lb/>
舉既𦵏君之二十有五年榮偕國子監典簿郭質求銘<lb/>
其墓天爵昔者嘗讀覃懐許文正公遺書有曰近世論<lb/>
醫有主河間劉氏者有主易州張氏者張氏用藥依凖<lb/>
四時隂陽而增損之正内經四氣調神之義醫不知此<lb/>
妄行也劉氏用藥務在推陳致新不使少有拂鬱正造<lb/>
<pb n="KR4d0523_WYG_019-5a"/>
化新新不停之義醫不知此無術也然主張氏者或未<lb/>
盡其妙則瞑眩之劑終莫敢投失幾後時而不救者多<lb/>
矣主劉氏者或未悉其藴則刼効目前隂損正氣遺福<lb/>
於後日者亦多矣能用二家之長而無所弊其庶幾乎<lb/>
按劉氏諱守真精通素問有名金大定明昌間既死其<lb/>
學無傳張氏諱元素博極經方然自漢以下惟以張機<lb/>
王叔和孫思邈錢乙爲得其傳遂以其學授李杲明之<lb/>
明之授羅天益謙甫明之國初有盛名嘗著傷寒㑹要<lb/>
<pb n="KR4d0523_WYG_019-5b"/>
諸書行於世謙甫亦著内經類編兩人者皆家真定君<lb/>
蓋及見謙甫盡得明之之書讀之而有發焉故其醫業<lb/>
過人如此嗚呼天下之事未有無所師承而能名世者<lb/>
也豈惟醫哉銘曰<lb/>
維古方技民生係也上焉十全下者泥也不有哲師業<lb/>
孰繼也爲方者宗播利惠也君讀其書善藥劑也疾者<lb/>
神之若龜契也名聞天庭光顯□也歸休雍容進者礪<lb/>
也相彼函工慎厥藝也矧醫活人澤後裔也勒銘貞珉<lb/>
<pb n="KR4d0523_WYG_019-6a"/>
永無替也<lb/>
　　元故河間路醫學教授王府君墓表<lb/>
至元六年予自維揚被召入朝道出河間以疾止命醫<lb/>
視疾得王彦澤氏問詢其家世之自彦澤言曰吾王氏<lb/>
家河間數世矣皆以醫業相傳至先考教授府君而名<lb/>
益著疾者請之輒往貧則惠之以米逺近求藥者踵門<lb/>
賴生全者衆府君爲人慈祥而孝友尤善事親晨夕躬<lb/>
奉甘㫖以致其養平生樂趨人之急宗族飢寒者嵗時<lb/>
<pb n="KR4d0523_WYG_019-6b"/>
濟之不厭子弟孤幼者皆教養之居鄉黨事長者盡其<lb/>
禮撫幼者中乎節每儒服持謁必館於家苟有所求亦<lb/>
周給之故鄉社之人愛而敬之既殁而猶思焉嘗訓彦<lb/>
澤等曰比見世人以治疾取財居藥致富鮮克能久汝<lb/>
曹當以爲戒郡守亷知行義欲表於朝府君辭曰吾盡<lb/>
吾心而已豈干譽以爲是耶彦澤又曰昔金大定間鄉<lb/>
郡有良醫劉氏完素能起危疾名傾朝野累召不起賜<lb/>
號髙尚先生兵後子孫皆亡而所著書幸在先世嘗因<lb/>
<pb n="KR4d0523_WYG_019-7a"/>
劉氏遺書以治其術府君曰不可使劉氏之學無所傳<lb/>
也即其故居作新祠宇旦望率醫者謁之庶幾瞻拜儀<lb/>
形講習論著益廣其傳以活斯人焉府君之沒今十餘<lb/>
年得公一言以表於墓則其行義庶不泯沒矣予嘉彦<lb/>
澤之志謹論次之按府君諱宗字伯川初爲保定路醫學<lb/>
正遷衢州路教授再擢河間路教授享年六十有一以<lb/>
天厯元年三月十三日卒𦵏郡城西南三里祖諱珍妣<lb/>
某氏考諱璧前至元中授河間路管醫都管勾妣某氏<lb/>
<pb n="KR4d0523_WYG_019-7b"/>
生子曰仁河南道按察司書史曰誠滄州官醫提領次<lb/>
府君也娶某氏子男三人長彦澤由中山府醫學正遷<lb/>
晉州教授次彦直彦修孫男四人丕度丕進丕逺丕輔<lb/>
府君之叔父諱鼎生子曰弼曰讓曰義誠之子彦叔弼<lb/>
之子彦洪彦忠義之子彦濟彦深諸孫丕衍丕承丕顯<lb/>
丕明丕俊嗚呼聖賢之道大矣其散爲百家九流亦有<lb/>
可觀者焉嘗考夫劉氏之言曰醫教嘗本乎五運六氣<lb/>
世之醫者由未知隂陽變化之道失其意者多矣乃著<lb/>
<pb n="KR4d0523_WYG_019-8a"/>
運氣要㫖以明其經藥證宣明論以證其方𤣥機病原<lb/>
式以辯其誤大抵皆祖素問而爲言也其用功精深造<lb/>
術淵奥而王氏祖父子孫居同里閈討論遺書風聲習<lb/>
尚葢有黙契者焉故其尊崇景仰若此然則縫掖之徒<lb/>
於吾聖人之教當何如也是嵗龍集庚辰春二月戊子<lb/>
嘉議大夫江北淮東道肅政亷訪使新除樞宻院判官<lb/>
蘇天爵述<lb/>
　　李遵道墓誌銘<lb/>
<pb n="KR4d0523_WYG_019-8b"/>
君諱士行字遵道姓李氏故集賢大學士薊文簡公之<lb/>
子聰敏過人少從文簡公官呉越及見故國遺老而呉<lb/>
興趙公孟頫漁陽鮮于公樞則又從學朝夕者也故其<lb/>
歌詩字晝悉有前輩風致於時公卿大夫喜尚吏能不<lb/>
樂儒士君年莊無所遇乃逰名山從釋氏學究竟大有<lb/>
所悟久之娯意翰墨泛舟江湖見疎篁老木斷渚崩崖<lb/>
輒推蓬艤棹臨觀游衍心與境㑹愉愉然而樂其樂也<lb/>
仁廟在御崇尚藝文近臣以君名薦遣使召之君以所<lb/>
<pb n="KR4d0523_WYG_019-9a"/>
畫大明宫圖入見上嘉其能命中書與五品官偕集賢<lb/>
侍讀商公琦同在近列文簡公歸老維揚特命君爲泗<lb/>
州守侍行再調知黃巖州時郡久旱君禱於寒坑輒雨<lb/>
嵗用豐稔省檄錄囚閩州嵗餘方歸適按部者至郡務<lb/>
爲苛刻君不樂移疾去聞文皇潜藩在建業善接納文<lb/>
士將往見焉行至上元縣界卒年四十七天厯元年六<lb/>
月一日也𦵏江都縣某鄉某原君母王氏薊國夫人娶<lb/>
王氏淛東僉憲某之女子男希閔温州永嘉尉女淑賢<lb/>
<pb n="KR4d0523_WYG_019-9b"/>
適承務郎同知諸暨州事吉矱君卒之十三年希閔請<lb/>
銘其墓我國家治平既久當有竒材異人出瑞斯世然<lb/>
卒弗克振耀者可勝數哉君爲詩清逺蕭散畫品尤髙<lb/>
亦足以名世矣銘曰<lb/>
矯矯李君志廣而材充既無所遇於世乃㳺戲翰墨以<lb/>
冩其心胸欲超然於物外而志不與俗同葢自古異才<lb/>
竒士髙世則難合絶俗則多窮故聞君之終世皆惋悵<lb/>
而哀恫我述銘詩於以表君之幽宮<lb/>
<pb n="KR4d0523_WYG_019-10a"/>
　　元故鄱陽程君墓誌銘<lb/>
江東程氏皆祖忠壯公靈洗忠壯公仕南朝有功於歙<lb/>
歙人祠之水旱疾疫禱焉故子孫蔓衍至今君諱傑字<lb/>
世英其先由歙徙樂平故宋時有諱中行者官於鄱陽<lb/>
因家邑之霍溪傳三世爲蘄州司法應淳登進士第有<lb/>
聲君曾大父應炎司法之兄也大父萬里述論語大學<lb/>
中庸説傳家塾父在以易中鄉貢進士選值宋亡不仕<lb/>
君資篤實爲學精勤思不墜其父祖業年未壯時有司<lb/>
<pb n="KR4d0523_WYG_019-10b"/>
以其家著版驛傳内附之初教令未洽吏旁緣爲姦其<lb/>
家困苦弗能支轉徙江淮君既長奉親還鄉里身任户<lb/>
役而無所缺吏亦不敢横有需求其親安焉久之先業<lb/>
寖復宗族稱其材君事親孝暫出而歸亦必入謁親疾<lb/>
躬奉藥餌疾愈乃已親沒哀毁骨立喪𦵏如禮母弟居<lb/>
淮之㯶陽嵗疫與妻俱亡子無所依君教育於家不異<lb/>
己子饒之名士若故進士吳君存今鑑書愽士周君伯<lb/>
琦望重一時君節衣食致禮幣命其子往受業焉且言<lb/>
<pb n="KR4d0523_WYG_019-11a"/>
爲學當明經訓不當專尚文辭交朋友盡信義賓客過<lb/>
門命觴具饌不計家有無人有急難竭力赴之鄉鄰鬭<lb/>
者得君一言各解去不復詣有司嘗衝寒雨暮歸聞有<lb/>
醉墮塗泥者即令從者界歸飲以湯藥達旦方甦泣謝<lb/>
而去君生平行義類此晚樂鵠山宻邇先墓有林泉之<lb/>
勝築室居之表以悦山之號焉君生於前至元十四年<lb/>
丁丑正月二十五日卒於仍改至元之五年己夘四月<lb/>
二十九日享年六十有三𦵏先墓之側娶同邑李氏子<lb/>
<pb n="KR4d0523_WYG_019-11b"/>
男二長與權大都路儒學錄次章饒州路醫學錄女二<lb/>
長適吳政次適劉貞孫男二蘭生夭次祖慶孫女二初<lb/>
君命與權游京師因博士周君館於余家已而御史薦<lb/>
其名春官擢其材奉中書省檄造雅樂禮器於江南而<lb/>
遭君喪至正癸未予參湖廣省政與權挐舟千里來請<lb/>
銘昔宋季年江東多文學節義之士若尚書湯公漢提<lb/>
刑謝公枋得皆風裁凜凜可厲庸俗聞其風而興者寧<lb/>
無人歟銘曰<lb/>
<pb n="KR4d0523_WYG_019-12a"/>
維古尚行無易由言匪事枝葉貴有本原世教漸㣲風<lb/>
習斯靡化俗達材始於君子大江之東英豪如雲卓哉<lb/>
程君尚其知聞瞻彼鵠山原隰孔厚表其行義以厲爾<lb/>
後<lb/>
　　楊府君墓誌銘<lb/>
君姓楊氏諱宗伯字禮卿故宋贈朝奉大夫渙之曾孫<lb/>
迪功郎淮西制置司幹辦官友義之孫國朝白鹿洞書<lb/>
院教諭師盤之子其先自華隂徙蜀朝奉之長子友直<lb/>
<pb n="KR4d0523_WYG_019-12b"/>
由太學釋褐累遷知徳慶府蔚有華問學者號曰儆齋<lb/>
先生樂東南廬阜山水奉親家焉故今爲南康路建昌<lb/>
州人教諭六子君最居長方其幼時祖母李儒人極鍾<lb/>
愛能言教之讀書凡先世遺訓皆使知之既就外傅進<lb/>
退言動悉有矩度可觀鄉先生亟稱之成童即任幹蠱<lb/>
衝冒寒暑奔走險難雖甚勞苦而未嘗幾㣲見於言色<lb/>
當是時江南初内附我國家新令未洽官吏征斂並緣<lb/>
爲姦民頗苦之君年尚少已能應門公私辦給皆具俾<lb/>
<pb n="KR4d0523_WYG_019-13a"/>
父母安於所養而不知官府之擾考府君興教來歸不<lb/>
樂進取卜新安里居之築室以障風雨墾田以藝禾稼<lb/>
皆君心計指授居家孝友親有疾拜醫求藥必嘗而後<lb/>
進親喪致哀𦵏祭求合於禮建塾延師以教諸子君恒<lb/>
誨之曰吾楊氏本漢太尉遺胄父祖以清節著名吾兄<lb/>
弟當夙夜績學以續詩書之澤諸弟賴君之教皆卓然<lb/>
樹立族人或有喪弗克舉乃具棺以𦵏之子孫幼而孤<lb/>
者男則教之學女則擇所歸焉近舍有澗溪之水君伐<lb/>
<pb n="KR4d0523_WYG_019-13b"/>
木爲杠爲舟楫往來者不病涉也嵗庚午江淮大旱君<lb/>
賣田買粟賑救其宗族次及鄰里故能不至於饑餓流<lb/>
亡蓋君天性好施非矯飾以干譽也廣東元帥府聞君行<lb/>
義檄授惠州合光寨巡徼官不果上君以新安之居湫<lb/>
隘遷隆造里構堂名曰積慶日從親舊觴詠娯樂其心<lb/>
休休然享年六十有八以至正元年二月十五日卒妻<lb/>
熊氏郡名士與文之女勤約以相夫子後君一年卒享<lb/>
年七十有一君母熊氏外祖天瑞宋名進士官靖安縣<lb/>
<pb n="KR4d0523_WYG_019-14a"/>
丞子男𤣥貞女適謝謨丞相方叔四世孫君諸弟宗仁<lb/>
宗徳以髙年深隠表號處士宗侃三傑以文藝宏敏並<lb/>
爲學官宗侃調上髙縣麻塘巡檢三傑擢淮東宣閫掾<lb/>
由嘗授徒建業臺臣御史稱薦其才天爵亦及識之𤣥<lb/>
貞將以某年月日𦵏君於某鄉某原故三傑狀其行來<lb/>
請銘嗚呼自周元公居潯陽倡明聖賢之學朱文公守<lb/>
南康講道於白鹿洞於是環廬阜左右士皆以洙泗濓<lb/>
洛爲宗而李燔敬子呂燾徳昭周謨舜弼蔡念成元思<lb/>
<pb n="KR4d0523_WYG_019-14b"/>
胡泳伯量相繼而作流風遺俗迄今尚存儆齋先生晚<lb/>
登朱子之門與敬子徳昭諸公相友遺文數十卷藏於<lb/>
家其昆季子孫接於見聞觀感而化考君之修身制行<lb/>
若此則家學世徳之淵懿其亦有所本歟予故不辭而<lb/>
爲之銘銘曰<lb/>
有美楊公悃愊無華聿修其身益大厥家宗族鄉閭推<lb/>
其孝友一門雍容禮俗孔厚大江之濆匡廬峩峩昔有<lb/>
君子樂爾絃歌詩書之化無逺不被流風百年家範猶<lb/>
<pb n="KR4d0523_WYG_019-15a"/>
美爰有貞石刻此銘詩嗟我里人尚克式之<lb/>
　　房山賈君墓碣銘<lb/>
進士賈彛述其先伯父之行來請曰吾家涿之房山世<lb/>
習詩書伯父有政事材而弗克壽伯母守節以終其身<lb/>
今既合𦵏願得銘文表諸墓天爵自幼往來燕趙間每<lb/>
見搢紳故家才子賢孫奮其所能欲効於世而閨門之<lb/>
中亦皆貞順有禮此國家承平俗化之美非一旦一夕<lb/>
所能致也若賈氏者其可徴哉君諱和字仲禮金進士<lb/>
<pb n="KR4d0523_WYG_019-15b"/>
仗翼縣丞景山之孫故處士徳全之子君資簡重少㳺<lb/>
鄉校日誦書數百言弱冠明經務求大㫖不爲繳繞章<lb/>
句學下至醫卜書數咸通其説初著版籍鷹房總管府時<lb/>
中原甫定江左未下朝廷嘗因畋狩以閱武功鷹師所<lb/>
至威若神明或旁緣爲姦而下不勝其虐矣君間爲其<lb/>
官長言國家肇基百戰始得中土蒐畋閲武本以服未<lb/>
服豈宜病民若是乎鷹師嘉君亷謹命司其府錢穀君<lb/>
出納有方久之别藉採石提舉司當宫城肇建欄檻陛<lb/>
<pb n="KR4d0523_WYG_019-16a"/>
礎輿梁池臺悉資玉石供億浩穰主者莫能支辟君掌<lb/>
其文書事集而工不擾至元十四年四月君以疾卒年<lb/>
二十八識者哀之大徳元年四月𦵏房山抱玉鄉栗原<lb/>
先塋娶田氏無子君卒時田氏年二十餘誓不他適屏<lb/>
去簮珥遂著女道士服深居不出凡四十年族人時遺<lb/>
蔬米以飲食之天厯元年二月卒年七十一至元二年<lb/>
二月君之諸姪始舉田氏之柩合祔君墓仍以一人奉<lb/>
君祀初處士娶康氏生子四人而君長子也次曰閏曰<lb/>
<pb n="KR4d0523_WYG_019-16b"/>
璞曰壤閏之子仲良仲恭璞之子伯儉壤之子叔讓季<lb/>
常彞仲良之子慤伯儉之子誠壤終宣徳府教授彞以<lb/>
至順元年賜同進士出身官將仕郎太常太祝誠好義<lb/>
有聞奉君祀者季常也按賈氏系出晉康叔虞唐長江<lb/>
主簿島以詩名世居涿州范陽金大定末分范陽爲萬<lb/>
寧縣明昌二年又名奉先國初始改房山島墓今在縣<lb/>
境君其苗裔耶銘曰<lb/>
猗哉賈君才可大受天嗇其年人又奚咎九原無憾繇<lb/>
<pb n="KR4d0523_WYG_019-17a"/>
嫓有人操其節義蓄徳於身瞻彼西山有石如玉琢此<lb/>
銘詩永表貞俗<lb/>
　　處士賈君墓表<lb/>
至順元年三月天子策士於庭房山賈彞賜同進士出<lb/>
身或曰是惟詩禮故家世載隠徳者也未幾彞以奉常<lb/>
太祝丁内艱免喪調官新樂其父卒乃命猶子誠來告<lb/>
曰彞幼學於家庭始忝科名欲以爲親榮不幸復罹大<lb/>
故苟無文字表章先徳後將無以鏡考是則彞所懼也<lb/>
<pb n="KR4d0523_WYG_019-17b"/>
謹稽門生任享祚所述狀而爲之書君少聰警過人弱<lb/>
冠聞容城劉公因以理學淑多士偕其兄往從焉公愛<lb/>
其兄弟性靜而樂學命其兄名曰璞字保真君名曰壤<lb/>
字巢夫葢所以期待者非淺淺也久之學若有得隠處<lb/>
州閭以奉其親㫖甘<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡孝養克備親疾躬省藥餌憂<lb/>
形於色親殁衰絰歛殯遵古喪制兄亡撫諸姪盡恩義<lb/>
教之讀書皆克樹立君綜理家務一髮不以自私建祠<lb/>
堂以奉神主割美田以供祭祀敷教於家逺近學徒恒<lb/>
<pb n="KR4d0523_WYG_019-18a"/>
百餘人君懇懇爲陳經義大抵祖述劉公之訓爲多學<lb/>
者寒飢或不能存又從而賑給之繪孔子像旦望帥里<lb/>
人祠之蓋欲一鄉興起爲善之心焉與朋友期風雨寒<lb/>
暑未嘗後至爲文渾厚質實不尚華靡一時翕然推重<lb/>
初用薦者授涿州學正再調宣徳府教授皆漠如也翰<lb/>
林承㫖郭公貫國子祭酒崔公詠燕南亷訪使趙公晟<lb/>
以君才可教胄子俱嘗薦名於朝不報至元元年乙亥<lb/>
八月二日卒君世涿州房山人曾大考金尚醫某祖考<lb/>
<pb n="KR4d0523_WYG_019-18b"/>
貞祐三年進士伏翼縣丞景山考處士君徳全母康氏<lb/>
娶焦氏早卒繼趙氏子男叔讓提領金玉府採石山場<lb/>
季常司石局庫次即彞也今翰林國史院編修官女適<lb/>
焦仲平張世傑趙大本劉某孫男某君享年七十有四<lb/>
𦵏房山抱玉鄉栗原先兆昔者劉公以髙節絶學師表<lb/>
當世海内之士聞而興者豈無其人矧親承其學踵其<lb/>
髙尚若君者歟宜有銘以表諸墓銘曰<lb/>
幽燕山川鬱竒崛士氣感慨多奮烈偉哉容城古豪傑<lb/>
<pb n="KR4d0523_WYG_019-19a"/>
作訓其徒勵名節若冠有緌玉有玦百世考徳載貞碣<lb/>
　　故梧州幕府王長卿墓誌銘<lb/>
君諱士元字長卿其爲人儀觀魁梧倜儻有大志少好<lb/>
讀書通𤣥象及先天之學又善行草表其號曰白欄居<lb/>
士士亦多從之游君談論風生賓客滿座聴之終日不<lb/>
厭年二十餘慨然思樹功名於世將爲逺逰以廣其見<lb/>
聞遂涉闗陜西至巴蜀南抵六詔覽觀山河之雄壯其<lb/>
志愈振而不少衰鎮蠻宣尉都元師竒其才辟署爲掾<lb/>
<pb n="KR4d0523_WYG_019-19b"/>
君忽不樂棄之去徐州諸部宣撫司聞其名復羅致之<lb/>
不敢以曹屬御之也因喜以爲知己因留居焉叙州僻<lb/>
在遐荒蠻民甫定事多無法君稍爲疏櫛滯務衆口咸<lb/>
譽之由是聲名益盛雲南行臺御史薦君爲之佐逺方<lb/>
征戍軍士嵗有衣粮之給朝廷慮或侵漁常命御史察<lb/>
之時永昌軍士當給積年之鹽米若干偶御史缺員命<lb/>
君代行有司不敢爲姦軍士大和洞蜑歹難作亂行省<lb/>
平章征之道出永昌其民遮平章言願留君以相府事<lb/>
<pb n="KR4d0523_WYG_019-20a"/>
平章以其事聞尋授將仕佐郎茫施路軍民總管經厯<lb/>
大徳元年正月也龍江驛者西天緬國塗所經焉或請<lb/>
合於騰衝府而山路﨑嶇三百餘里馬不能馳絡繹死<lb/>
於道民甚苦之君請復置驛於其所行省是其説仍檄<lb/>
土官修治之爲經久計雲南左丞尤以君爲可用擢置<lb/>
掾曹檄至茫施而軍民固請留之竟不果行大理金齒<lb/>
及鎮南諸蠻更相讎殺招諭者數不聴或以君薦遂往<lb/>
諭之彼皆交歡如初行省上其勞君感瘴癘移疾出六<lb/>
<pb n="KR4d0523_WYG_019-20b"/>
詔遨逰潼㳯諸山久之泛江至鄂謀歸其鄉而湖廣省<lb/>
臣有知其才者援例調梧州幕府適思播洞民及羊溪<lb/>
猫梗邊遣人諭之不止衆以君熟邊事遂檄君往至則<lb/>
陳禍福以動之彼亦無事未幾君至蒼梧卒焉王氏世<lb/>
爲河南洛陽人君曾伯祖賡仕於金以資善大夫汾州<lb/>
等處提刑使卒官所遂家於汾曾祖貞司天監保章大<lb/>
夫祖炳業儒以金政亂不克仕父瓘國初厯林石二州<lb/>
教授妣任氏有子五人君其長也生於嵗之壬子卒於<lb/>
<pb n="KR4d0523_WYG_019-21a"/>
至元戊申享年五十有六歸𦵏西河縣慶雲鄉洪哲里<lb/>
娶劉氏三子某某前君卒璽後君三月生今治進士業<lb/>
君母弟士毅仕至奉毅大夫湘鄉知州兼勸農事以至<lb/>
正三年六月卒於江南其子翰林國史院檢閲官稷將<lb/>
與璽扶柩北歸遣其弟楫來請曰伯考平生抱負竒才<lb/>
欲以自見竟齎志以没唯公哀而銘之某昔貳春官考<lb/>
第國子而稷中選重其家世學行之偉故與之銘銘曰<lb/>
王君卓犖早負竒逰觀蜀漢窮滇池材名傾動西南夷<lb/>
<pb n="KR4d0523_WYG_019-21b"/>
荷旃被毳髻作椎操刀相讐殺爲嬉聞君一言洞弗疑<lb/>
不勞征戰興兵師君罹瘴癘志不衰亦思百代休聲垂<lb/>
欲知君材訂銘詩<lb/>
　　元故奉訓大夫昭功萬戸府知事馬君墓碣銘<lb/>
馬氏本雍古部族金季有爲鳯翔兵馬判官死節者子<lb/>
孫因以爲氏君諱祖謙字元徳故禮部尚書贈推忠宣<lb/>
力翊運功臣正議大夫僉樞宻院事梁郡忠懿侯諱月<lb/>
合之曾孫行尚書省左右司郎中贈嘉議大夫吏部尚<lb/>
<pb n="KR4d0523_WYG_019-22a"/>
書梁郡侯諱世昌之孫朝列大夫同知漳州路總管府<lb/>
事贈中奉大夫河南江北等處行中書省參知政事梁<lb/>
郡公諱潤之第六子資政大夫御史中丞贈攄忠宣憲<lb/>
恊正功臣河南江北等處行中書省右丞魏郡文貞公<lb/>
祖常之弟也君賦質清美異於常兒少入鄉校日記數<lb/>
百言踰冠從文貞公來京師補國子員是時朝廷方尚<lb/>
文學太史齊公履謙入爲司業請改學制以積分法試<lb/>
諸生庶幾士知向學而人材出矣詔從其請久之君試<lb/>
<pb n="KR4d0523_WYG_019-22b"/>
中選授承事郎同知保徳州事州居萬山之中事多苟<lb/>
簡君持身以亷奉法惟謹未幾吏始知畏民亦知勸而<lb/>
同列共稱其才焉或謂君官卑祿薄而能盡心其職他<lb/>
時必當富貴君曰吾聞先儒有言一命之士苟存心於<lb/>
愛物於人必有所濟豈覬異日之富貴乎滿考調監保<lb/>
定束鹿縣君曰庶可行吾志矣於是興學訓農以勵其<lb/>
民民訟至庭一言而決胥吏無故不敢輒入鄉社民深<lb/>
徳之部使者按臨至邑民老幼數百爭言其賢使者以<lb/>
<pb n="KR4d0523_WYG_019-23a"/>
其狀聞尋召爲昭功萬戸府知事民聞其去共請留之<lb/>
不報復以財物爲贐日君在官無毫髮浸漁我民故以<lb/>
是爲贐君再三諭而却之至元二年十一月十八日君<lb/>
以疾卒得年四十有二積階奉訓大夫母楊氏封梁郡<lb/>
夫人生母李氏贈開封郡君娶童氏封開封縣君無子<lb/>
一女適某以兄祖烈之子惠子爲後今濠州鍾離尉君<lb/>
卒之明年四月二十七日𦵏光州桐鄉阡梁公墓北一<lb/>
里惠子請文以表其墓維馬氏世著勞烈於國至文貞<lb/>
<pb n="KR4d0523_WYG_019-23b"/>
公以文學益大其家宗族子弟悉教育之俾克有立積<lb/>
分貢舉連中其科惜乎君之不壽弗克顯於世也銘曰<lb/>
維馬有氏肇自先公捐身國難慶流於宗衣冠相承世<lb/>
濟其美尚書之孫梁公之子佐郡監邑烈烈有聲天胡<lb/>
爾嗇獨隕其生詩書之澤相爾宗族爰載世官來者其<lb/>
朂<lb/>
　　萬億綺源庫知事郝君墓誌銘<lb/>
君姓郝氏諱伯魯字希曾其父道寧以詩書教授鄉里<lb/>
<pb n="KR4d0523_WYG_019-24a"/>
學者常至百人今吏部侍郎郭公戸部主事左君尤著<lb/>
名者也君少傳父學起家欒城縣教諭遷固安州學正<lb/>
爲守令者重之爲諸生者敬之閒居京師詩酒自娛卓<lb/>
越豪縱或以竒士目之㑹朝廷崇儒術黜吏弊詔學官<lb/>
未調者悉補百司吏君以才擢户部史轉太醫院出官<lb/>
將仕佐郎萬億綺源庫知事年五十三泰定元年十一<lb/>
月某日卒妻李氏無子君操守嚴謹户部綺源掌天下<lb/>
錢糓簿書出納一毫無所私其卒也郭公經紀其喪合<lb/>
<pb n="KR4d0523_WYG_019-24b"/>
諸友之賻授其弟某以是月某日歸𦵏君真定縣常山<lb/>
里先塋銘曰<lb/>
時須其材而命不偶又將誰咎<lb/>
　<lb/>
　<lb/>
　<lb/>
　<lb/>
　滋溪文稿卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二</head> <lb/>
    <p>
<pb n="KR4d0523_WYG_002-1a"/>
欽定四庫全書<lb/>
　滋溪文稿卷二<lb/>
　　　　　　　　　　　　元　蘓天爵　撰<lb/>
　記<lb/>
　　新城縣紫泉龍祠記<lb/>
雄州屬邑曰新城邑西北十餘里有泉出焉東流入于<lb/>
巨馬水泉之北涯昔人建祠以事龍神金時刻石猶存<lb/>
祠前二池清瑩可鑒毛髪冬夏不涸不溢居民相傳曰<lb/>
<pb n="KR4d0523_WYG_002-1b"/>
紫泉者莫䆒其始名也泰定丙寅秋池水一夕色變為<lb/>
紫逺近觀者異焉疾者飲之而或愈也明年有赤蛇出<lb/>
于池中蜿蜒行走祠壁變化靈異蓋龍云樞府右翼屯<lb/>
田官廨在祠之西朝列大夫佩金符千夫長荆侯訥覩<lb/>
神之異率其僚吏及祠旁耆老嵗再祠之故燕南憲使<lb/>
趙惠肅侯嘗尹是邑有惠政既代吏民懐思不忍其去<lb/>
子孫因留家焉惠肅之子右藏庫副使道安來京師具<lb/>
道荆侯事神之意且曰曩者泰定時闗陜及大河南北<lb/>
<pb n="KR4d0523_WYG_002-2a"/>
頻嵗亢旱不雨麥禾稿死民皆菜色至煩朝廷出粟與<lb/>
幣以惠活之而吾邑境比年以來春夏之交百榖芳茂<lb/>
馳禱祠下甘澍輒應嵗連大穰民用充羡神之功其敢<lb/>
忘乎宜傳其事於永逺也余聞其言而異之嗚呼天人<lb/>
相感通格無間是以古者國家脩德布政治化熙洽雨<lb/>
暘時若年榖順成今新城之民獨賴神休幸無凶嵗其<lb/>
所以祠神以昭靈貺也亦宜哉荆侯字子辯渉獵書傳<lb/>
清慎有聞向仕樞廷與先公雅厚故筆其事併作詞以<lb/>
<pb n="KR4d0523_WYG_002-2b"/>
侑饗云<lb/>
坎坎兮擊鼔將迎神兮水滸風肅肅兮雲興靈連蜷兮<lb/>
來下奠酒醑兮肴烝女巫進兮合舞神居歆兮樂康順<lb/>
年榖兮福汝儵迴翔兮揚靈霈滂沱兮九宇<lb/>
　　翰林分院名記<lb/>
至順二年夏五月翰林國史院扈從天子清暑上京自<lb/>
以下題名于壁遵故事也其詞曰<lb/>
昔在世祖誕惟作京臨御中國控制朝廷大駕之行嵗<lb/>
<pb n="KR4d0523_WYG_002-3a"/>
徃觀省左纛同廬嚴慎肅正中書宥宻御史列卿凡百<lb/>
有位冠盖如星或以先後或以禦侮暑雨祁寒敢曰勞<lb/>
苦維今天子端拱穆清怡神文藝優㳺治平顧余詞臣<lb/>
克謹官守雍容清華論思左右儲精覃思作為文章渾<lb/>
灝爾雅播敷萬方龍岡髙寒灤水瀰瀰夙夜在公亦既<lb/>
樂只昔人行役覽觀山川勒名于石期永弗刋矧兹陪<lb/>
京官署翼翼爰著斯文聿欽厥職<lb/>
　　中書參議府左右司題名記<lb/>
<pb n="KR4d0523_WYG_002-3b"/>
先王之巡狩也蓋省觀民風設施政教非以縱㳺田而<lb/>
事晏樂也昔我世祖皇帝肇作兩京嵗時巡幸振民布<lb/>
政發號施令逺則邊徼咸畏其威近則臣庶不知其勞<lb/>
是亦先王巡省之遺意歟元統三年夏五月駕幸上京<lb/>
百官分司從行秋八月南遷乃録參議府左右司官僚<lb/>
姓名于壁嗚呼中書政本也天下之事屬焉相臣挈其<lb/>
綱于上參佐理其務於下勝其任者蓋亦難矣昔者君<lb/>
臣交修百職興起内正身心以端其本外修刑政以輔<lb/>
<pb n="KR4d0523_WYG_002-4a"/>
其民故治日新而天下化矣國家自中統建元始立中<lb/>
書修明憲度垂八十年列聖傳序保守治平今天子聰<lb/>
明仁聖嗣大厯服萬㡬之暇時召儒臣侍講六經禁中<lb/>
輔弼之臣又皆先朝勲舊吾儕幸生斯時待罪宰屬孰<lb/>
不欲攄其素藴樹功于世以報明時之萬一哉夫爵禄<lb/>
所以勸賢也苟非賢材寧私授乎錢榖所以經費也苟<lb/>
非國用寧濫出乎至于刑罰之當罪興作之以時皆思<lb/>
止邪而禁暴節用以裕民如是庶㡬克勝其任矣夫然<lb/>
<pb n="KR4d0523_WYG_002-4b"/>
而君心之正元化之和禮樂之隆風俗之厚則惟大人<lb/>
君子所能致也方今朝廷政化更新致治之機蓋不可<lb/>
緩不然將見行身者以緘黙保位為能任事者以便私<lb/>
適巳為務國家何賴焉夫以上京山川都邑之盛宫室<lb/>
車馬之美從臣多為文詞以頌美之是不庸贅也謹述<lb/>
古者巡狩之事及輔相參佐之責俾來者有所觀感焉<lb/>
　　上都廟學碑隂記<lb/>
上京夫子廟學既建六十有八年尚未勒碑以紀成績<lb/>
<pb n="KR4d0523_WYG_002-5a"/>
留守賀惟一始為具石教授李溥請於朝中書以聞勑<lb/>
參知政事許有壬為之文卜日樹立溥復請記其碑隂<lb/>
天爵曰聖人之道昭如日月不待碑而後著也獨列聖<lb/>
右文隆儒之盛可不論載以傳於後歟夫以國家建黌<lb/>
宫延師儒棟宇之隆籩豆之列豈徒觀美而已亦曰崇<lb/>
教以範俗育材以任官為師者思所以作乎人學者思<lb/>
所以脩其業庶不負朝廷興學養士之美意也維昔世<lb/>
祖皇帝肇成上京北帶絶幕南控中夏宫室苑囿府庫<lb/>
<pb n="KR4d0523_WYG_002-5b"/>
官署咸備天子嵗一巡幸朝覲㑹同發號布政罔不在<lb/>
焉然而地大物衆民俗浩穰苟無教化俾知禮義何以<lb/>
為四方之極乎今廟學既崇教養斯設將見其民涵濡<lb/>
治化被服儒術賢材並出以為世用傳曰師道立則善<lb/>
人多善人多則朝廷正而天下治矣先是校官董昱輦<lb/>
雅禮樂器典籍于江南溥尤勤于執事殿廡庖湢欹傾<lb/>
漫漶者繕而完之祭田廟堧學廪為兵民豪奪者理而<lb/>
出之春秋釋奠天子特頒薌幣而留守臣亦樂盡其力<lb/>
<pb n="KR4d0523_WYG_002-6a"/>
溥北平人銳然有志於事功以廟碑未立既終更猶不<lb/>
忍去天爵忝貳春官庠序所當敦勸也故為之書<lb/>
　　禮部題名記<lb/>
官署顯名其制舊矣我國家自世祖皇帝始建中書統<lb/>
左右部未㡬分部為四又分為六蓋遵成周六官之制<lb/>
焉而禮部實春官也秩清而任重朝廷常以勲舊之裔<lb/>
儒學之士膺其選然皆未有文字以誌名氏至順元年<lb/>
尚書馬公祖常始取禮樂合天地之化者名其㕔事曰<lb/>
<pb n="KR4d0523_WYG_002-6b"/>
合化刻石記其事又三年尚書宋公本復記其同官凡<lb/>
官曹之典掌僚寀之契合二公序述詳矣今又七年能<lb/>
無紀載以續前脩而為後鍳乎嘗聞之天地奠位人列<lb/>
其中事務至殷分官以治夫官制莫備于成周而春官<lb/>
之任獨曰治神人和上下為人臣者惟能敬以直内則<lb/>
郊社宗廟之事治而無僣妄謟佞之凟惟能奉法不撓<lb/>
則尊卑上下之分定而無陵犯乖争之失其任不亦重<lb/>
歟嗚呼凡我同列可不知所勵哉至元四年戍寅五月<lb/>
<pb n="KR4d0523_WYG_002-7a"/>
己酉大中大夫禮部侍郎蘇天爵記<lb/>
　　歸德府新脩譙門記<lb/>
至元三年冬十月汝隂李侯守中知歸德府事偕監郡<lb/>
鼎安戮力為治未幾政清訟簡封内無事所屬州四縣<lb/>
十有一莫不趨其約束安其政令侯與監郡議修弊立<lb/>
廢郡故有譙門在府治南嵗久將壓侯命改為同知布<lb/>
達實哩判官博囉罕推官梁思温幕府呉興祖合議允<lb/>
同共捐俸金度材庀工徹而新之經始于四年孟春落<lb/>
<pb n="KR4d0523_WYG_002-7b"/>
成于是嵗孟夏増崇其垣髙二十有五尺廣大其屋為<lb/>
二十有四楹規模宏偉克稱郡制憲度政教布設于斯<lb/>
賓客士吏觀聴于斯至于伐鼓鳴鐘以警朝昏傳更下<lb/>
漏以節晝夜則又新是數器陳列于上董其役者郡吏<lb/>
秦弼馬徳脩也走書京師請紀其事績于石嘗聞周官<lb/>
挈壺氏掌漏刻以正時朝廷興居咸中乎節而皷角之<lb/>
制所以嚴暮警夜肅齊乎衆郡縣尤不可不備也昔有<lb/>
中使聞鼓更而知邑令之賢葢為政者必于事事而致<lb/>
<pb n="KR4d0523_WYG_002-8a"/>
謹然則是役之興豈徒然歟夫以内外之官近民者莫<lb/>
切于郡縣敷政者莫先于守令有國者尚焉今海宇承<lb/>
平嵗久法制寛簡郡縣之吏能者舞文以黷貨下者因<lb/>
循以苟祿故事功墮而亷恥䘮惟君子常思作新其政<lb/>
而後能有為也歸徳為郡南控江淮北臨大河沃壤方<lb/>
數千里侯始下車愛其土風厚完民生樸茂苐未學以<lb/>
成其性爾郡中又多昔賢名人遺蹟足以風礪其人振<lb/>
起其俗于是既新學宫兩廡像設又搆三皇祠宇而微<lb/>
<pb n="KR4d0523_WYG_002-8b"/>
子張巡許逺亦葺其廟招延耆儒貳其校官擇民之俊<lb/>
秀吏之開敏者執經授學旦望舎菜侯率同列躬詣學<lb/>
宫以程其業而吏舎河防悉加繕治侯之在官苐數月<lb/>
耳凡養民化俗興利補弊皆勇為之而不憚故因紀譙<lb/>
門之成并書其事以告于後人焉侯為人方正有守不<lb/>
畏强禦施于為政子愛其民歴典郡邑名聲流聞民咸<lb/>
鏤石以頌遺愛不獨歸德之民始稱其善也雖然天下<lb/>
之事豈一人所能為監郡鼎安知府李侯政固善矣非<lb/>
<pb n="KR4d0523_WYG_002-9a"/>
寮寀幕府同心贊輔則亦曷能至是乎嗚呼使列郡為<lb/>
政者皆然則治化何患乎不興斯民何患乎不被其澤<lb/>
也哉四年戊寅六月朔記<lb/>
　　盱眙縣崇聖書院記<lb/>
長淮之東地多平衍虎山在盱眙縣南一里石潤而土<lb/>
美木茂而泉㓗昔人表之曰第一山蓋因其勝而名之<lb/>
也至元四年戊寅監縣納琳布哈勤于為政訟日清簡<lb/>
興學以訓諸生制雅樂以祠夫子他日耆老來告曰吾<lb/>
<pb n="KR4d0523_WYG_002-9b"/>
邑在漢為臨淮郡有孔武者由國子博士來為郡守卒<lb/>
于官遺愛在民民祠事之宋李祠燬于兵今吾幸生治<lb/>
平之世又遇縣侯興學作士民之俊秀將日益盛願即<lb/>
虎山别建黌舎以廣為學之所并為祠以祀孔公不亦<lb/>
可乎監縣曰是維某之責也首捐俸五百貫以倡其衆<lb/>
寮寀士民咸樂輸財助役是嵗四月經始九月告成十<lb/>
月丁酉泗州守帥邑官屬行釋奠禮黌舎在山之隂山<lb/>
三級上為燕居堂以祀夫子配以兖郕沂鄒四公中為<lb/>
<pb n="KR4d0523_WYG_002-10a"/>
兩廡右祀周程十儒左祀郡守孔公侑以晉侍中陳騫<lb/>
等六人下為淮山堂以居其師進學齋以教其子弟庖<lb/>
厨門亭咸有其所合三十八楹買田四百畝給其餼廪<lb/>
以孔公於夫子為十一世孫故名之曰崇聖書院乃請<lb/>
于朝立師以司其教明年己邜天爵被命使憲淮東納<lb/>
琳布哈為圖徵文用告來者按漢至今千餘年矣孔公<lb/>
惠澤及于一方世猶崇奉而祠事之矧夫子之道衣被<lb/>
天下萬世其報德報功當何如也嘗聞夫子曰君子學<lb/>
<pb n="KR4d0523_WYG_002-10b"/>
道則愛人小人學道則易使也夫長民者苟能示人以<lb/>
好惡之正則民之所趨向而歸于善矣今盱眙既新學<lb/>
宫又廣教術將見在官者慈祥豈弟以撫其下為民者<lb/>
孝弟忠信以事其上則貪暴之政化而為亷平譁訐之<lb/>
俗變而為信厚斯不負縣侯建立書院之美意亦是天<lb/>
爵之所望也納琳布哈登泰定四年進士時天爵以太<lb/>
史屬獲與其事今持憲于斯庠序軄當敦勸也故為之<lb/>
書庶來者有所矜式焉嘉議大夫江北淮東道肅政亷<lb/>
<pb n="KR4d0523_WYG_002-11a"/>
訪使蘇天爵記<lb/>
　　浯溪書院記<lb/>
至元三年春僉嶺北湖南道肅政亷訪司事陜郡姚侯<lb/>
紱按部祁陽之境舟過浯溪覧前賢之遺跡作而嘆曰<lb/>
昔唐太寶之季忠烈之士奮濟時艱遂復兩京號稱中<lb/>
興水部員外郎元公結作為雅頌鋪張宏休撫州刺史<lb/>
顔公真卿大書其詞刻諸崖石今四百餘年過者觀其<lb/>
雄詞偉畫猶足聳動惟二公風節文采可使一方之人<lb/>
<pb n="KR4d0523_WYG_002-11b"/>
獨無所槩見乎零陵縣尉曽君進而言曰圭家衡山世<lb/>
業儒術每讀載籍見昔人言行卓卓者心慕好之况二<lb/>
公流風餘思在此山隅當作祠宇以奉事之并築學宫<lb/>
招來多士庶㡬遐方有聞風而興起者矣姚侯曰善于<lb/>
是曽君命其子堯臣獨捐家貲度材庀工不一嵗告成<lb/>
中為大殿以奉先聖東西兩廡屬焉又于殿之左為祠<lb/>
以祀元公右為祠以祀顔公後為明倫堂前為三門周<lb/>
以崇垣規制宏偉下枕崖石前臨浯水表其額曰浯溪<lb/>
<pb n="KR4d0523_WYG_002-12a"/>
書院請于行省設官以司其教曽君又割私田三百畝<lb/>
以廪學者是年姚侯移憲廣西明年又拜南臺都司徃<lb/>
來浯溪之上瞻拜學宫裴回而不忍去嘉曾君父子之<lb/>
用心走書維揚請記其事于石天爵少嘗讀中興頌有<lb/>
曰大駕南巡百寮竄身奉賊稱臣又曰功勞位尊忠烈<lb/>
名存澤流子孫甚矣人臣不可不知節義之為重也夫<lb/>
食人之禄而忘其君曾犬彘之弗若乎當天寶全盛之<lb/>
時中外公卿將吏可謂衆矣一旦遭值變故死社禝封<lb/>
<pb n="KR4d0523_WYG_002-12b"/>
疆者僅十餘人不受偽官者二人而已何忠臣義士之<lb/>
難致歟然以唐室之大文皇養士之久豈果無其人歟<lb/>
觀夫顔公以區區平原倡義起兵討賊俾河朔諸郡復<lb/>
為唐有而賊不敢急攻潼闗唐卒賴以中興者惟公倡<lb/>
義于其先也及在朝宁數進讜言李輔國遷上皇居西<lb/>
内首率百官問起居元帥載請奏事者先白宰相又極<lb/>
論其擁蔽屢忤大姦而不少悔卒為所擠以死初安史<lb/>
之兆亂也元公受教于其父曰汝曹逢世多故勉樹名<lb/>
<pb n="KR4d0523_WYG_002-13a"/>
觀所上肅宗時議三策及説來瑱之言孝而仁者可與<lb/>
言忠信而勇者可以全義則豈偷生自私者哉其為道<lb/>
州刺史州經㓂掠民生蕭然公奏免民所負租稅及租<lb/>
庸使和市襍物十三萬緡流亡來歸者萬餘夫二公言<lb/>
論治行若此像而祝之孰不曰宜鳴呼天之生材足周<lb/>
一世之用方無事時人材或不克顯及臨大節决大事<lb/>
則忠義材能之士始表見焉然則有天下者可不以賢<lb/>
材為務乎夫學校者所以長育人材而風紀之司又所<lb/>
<pb n="KR4d0523_WYG_002-13b"/>
以敦勸其教者也徃年湖湘之南猺人數出為㓂甚則<lb/>
攻城邑殺吏民朝廷屢懐柔之卒以無事當是時有若<lb/>
二公者臨涖于上彼將聴命請罪之不暇又豈敢猖獗<lb/>
而為患乎矧其地山峻㧞而水清寫其人之生孰非忠<lb/>
義出乎其性者哉今國家承平既久徳澤涵濡雖荒服<lb/>
郡縣亦皆有學而部使者按臨所經又即山林勝地訪<lb/>
求先賢遺跡以廣為學之所則其風厲治化樂育賢材<lb/>
不亦重且大歟傳曰志士仁人無求生以害仁有殺生<lb/>
<pb n="KR4d0523_WYG_002-14a"/>
以成仁蓋天下之事豈懷禄觀望之徒所可與謀必振<lb/>
世豪傑而後能有為也士之來遊于斯學者誦聖人之<lb/>
言思二公之烈尚能有所興起矣夫至元五年己邜冬<lb/>
十有一月甲子具官蘇天爵謹記<lb/>
　　楊州路學田記<lb/>
維揚郡學田九萬一百九十畝比嵗政弛或為豪民冒<lb/>
種或妄言淪入江水或以墝瘠易其槀腴嵗入不足士<lb/>
始失所養焉至元四年戊寅郡侯布哈下車瞻拜學宫<lb/>
<pb n="KR4d0523_WYG_002-14b"/>
敦延師儒又廣郡士以學或言餼廪弗贍侯稽舊籍檄<lb/>
官屬亷敏者泰興縣尹劉節六合縣尹徐居仁偕教授<lb/>
崔宗瑶分行騐視民畏郡侯之政不敢欺隠于是學田<lb/>
皆復其故増多于前一萬三千一百七十畝共為田十<lb/>
萬三千三百六十畝嵗入有餘士獲其食而學制益脩<lb/>
矣明年己邜天爵被命使憲淮東旦望趨謁朝廷退聴<lb/>
諸生講誦經訓蓋亦彬彬有可觀者焉侯間來請曰郡<lb/>
之學田既復舊貫恐嵗逺久其籍又將無所稽考今礱<lb/>
<pb n="KR4d0523_WYG_002-15a"/>
石二誌其頃畝樹于府國必有學所以明彛倫也學必<lb/>
有田所以育賢材也維揚號東南名郡地大物衆家給<lb/>
人足廟學之崇隆于古昔又有憲司臨涖于上將見英<lb/>
材輩出甲於他邦然自延祐以來貢舉取士闔郡不聞<lb/>
一人與計偕者豈儒學之士恥于自售歟抑教養之方<lb/>
有所未至歟夫江淮之南其田屢畝而賦民無有閑田<lb/>
以自養者而維揚郡學有田十餘萬畝嵗收租入若干<lb/>
萬石則國家興學養士之意不亦盛乎且古之為士者<lb/>
<pb n="KR4d0523_WYG_002-15b"/>
所以學乎道也道也者忠於君孝于親弟于長上信于<lb/>
朋友之謂也後世之士有志于道德者矣有志于功名<lb/>
者矣其志于富貴利達者則未足與議也矧志于刀筆<lb/>
筐篋之習者乎嗚呼世之有官君子俾俊秀之民役役<lb/>
乎文法之末是豈朝廷樂育賢材之意歟蓋古之學者<lb/>
為己非為人也身脩于一時則道德可以表于後世矣<lb/>
以淮東屬郡觀之若海陵胡公瑗山陽徐公積經術徳<lb/>
業之懿髙尚孝友之風千載之下猶足儀刑後學激厲<lb/>
<pb n="KR4d0523_WYG_002-16a"/>
風俗視彼富貴利達無所聞于世者為何如哉今維揚<lb/>
學宫既完餼廪斯足士之來逰者脩身為學能以先賢<lb/>
自期則庶㡬不負聖朝崇尚文化之盛風紀敦勸庠序<lb/>
之勤及郡侯振舉政教之美矣郡侯冑出北庭貴族向<lb/>
為御史論列無所避及其臨民勸農脩學緝姦禁暴民<lb/>
便安之憲臺交薦其材古稱良二千石者侯之謂歟<lb/>
　　前衞新建三皇廟記<lb/>
世祖皇帝既一中夏休兵息民以建太平乃于畿甸之<lb/>
<pb n="KR4d0523_WYG_002-16b"/>
南列置諸營環拱京都分給屯田居者佃作以為養出<lb/>
者扈衞以啟行軍制肅然而有法矣於是諸營有閱兵<lb/>
之所邵農之治庾廪府庫之藏田廬市井之衆而儒學<lb/>
醫學亦各設官以司其教焉前衞屯營在涿州范陽縣<lb/>
之境建于至元十六年而醫學之設則肇于後至元二<lb/>
年也三皇之祀寓于醫學自國朝始先是衞官繪像祀<lb/>
于治所簡畧弗稱至正改元副都指揮使濟南張侯元<lb/>
珪分治屯田語官屬曰國家詔郡邑立三皇廟春秋祀<lb/>
<pb n="KR4d0523_WYG_002-17a"/>
享如釋奠宣聖儀葢所以崇治典遂民生也今吾衞廟<lb/>
貎獨無非闕典歟乃卜吉地于宣聖廟之西凡若千畝<lb/>
中為大殿翼以兩廡聖像衮服巍然以臨十大醫師侑<lb/>
食左右前為神門外為靈星門共十有四楹戸牖煇煌<lb/>
瓴甓堅宻周以崇垣樹以嘉木几席帷幙俎豆巾篚靡<lb/>
不備具經始于是嵗夏之孟月落成于秋之仲月董其<lb/>
役者千夫長董惟恭百夫長大都閭姜惠也明年侯偕<lb/>
工部侍郎郭孝基求天爵書其事于石夫以伏羲神農<lb/>
<pb n="KR4d0523_WYG_002-17b"/>
黃帝開天立極德被萬世有國家者所當崇奉顧寓于<lb/>
醫家者流何也善乎韓愈氏之言曰古之時人之害多<lb/>
矣有聖人者立然後教之以相生養之道寒然後為之<lb/>
衣饑然後為之食為之醫藥以濟其夭死為之塟埋祭<lb/>
祀以長其恩愛三皇之祠寓于醫者或本于是歟蓋人<lb/>
之生飲食以養其生冠服以奉其身然而風雨寒暑之<lb/>
不時起居服食之無節而疾生矣矧在軍旅邊方征戍<lb/>
之勞道途霜露之苦而疾之生則尤甚焉天爵忝官于<lb/>
<pb n="KR4d0523_WYG_002-18a"/>
朝伏讀列聖之訓而知祖宗恤養軍士之為至也方征<lb/>
江南時制若曰軍前士卒有疾即命良醫治之為將帥<lb/>
者又當擇人侍疾而幕官一人俾耑司疾俟其疾愈方<lb/>
聴從軍仍具數以聞騐士卒病死多寡以治司疾者罪<lb/>
又曰逺方戍卒代還者給文檄如路中遇疾有司騐其<lb/>
文檄即給藥餌不幸死者官為給其道里費命同還者<lb/>
以骸骨歸仍蠲其家徭役其著于甲令者則曰戍卒代<lb/>
還者即給行粮病者即給藥餌前途官為應援庶俾逺<lb/>
<pb n="KR4d0523_WYG_002-18b"/>
征者皆得生還又曰士卒疾者日食陳米轉生他疾當<lb/>
給新米以養其疾夫國家至于軍士逺者念之若此近<lb/>
者可知疾者養之若此則於其生者又可知矣然則張<lb/>
侯之建三皇祠宇崇髙尚醫術其體列聖之心恤軍士<lb/>
之實於此益可徵焉侯讀書好禮清慎有為是役也其<lb/>
貲用皆侯規畫一毫無取于人故樂為之書至正有二<lb/>
年三月既朢之記<lb/>
　　四先生畫像記<lb/>
<pb n="KR4d0523_WYG_002-19a"/>
覃懐商庠家藏姚文獻公王文忠公許文正公商文定<lb/>
公遺像天爵拜觀凛然起敬昔者世祖皇帝天縱神聖<lb/>
出而為斯民主自居潜藩徵召儒宿訪求治道初無逺<lb/>
邇親疎之間及踐天位建國紀元發號出令訓農興學<lb/>
治歴明時征伐百蠻混一九有其功烈烜赫與古比隆<lb/>
當是時材能智畧之士若四公者則有太保劉公秉忠<lb/>
丞相史公天澤平章亷公希憲宋公子貞左丞張公文<lb/>
謙董公文炳參政楊公果賈公居貞樞宻董公文忠趙<lb/>
<pb n="KR4d0523_WYG_002-19b"/>
公良弼尚書劉公肅李公昶徐公世隆内翰竇公黙王<lb/>
公鶚董公文用郝公經太史楊公恭懿王公恂國公守<lb/>
敬傳曰不有君子其能國乎夫以一時功烈之盛如此<lb/>
而許公進説猶曰自古建國北方奄有中夏如元魏遼<lb/>
金惟能用漢法故享國久長今國家當行漢法齊一吾<lb/>
民隨時損益裁為定制篤信而堅守之不雜小人不營<lb/>
小利不責近效不惑浮言庶㡬可以得天下之心成至<lb/>
治之效此文正之深思長慮度越諸公者也天爵少時<lb/>
<pb n="KR4d0523_WYG_002-20a"/>
好觀前言徃行是以竊取國初名公行事識之以為師<lb/>
法今復得瞻四公儀形不勝髙山景行之思嗚呼當中<lb/>
統至元之初羣賢萃於朝廷而王文統欲以權謀功利<lb/>
之説竊位希寵賴世祖聖明察其奸邪旋以罪戮然則<lb/>
君子甘為君子小人徒為小人覽者不可不思也庠由<lb/>
彰德儒學教授擢掾鄂省其先族出長平蓋與文定公<lb/>
同譜云<lb/>
　　光山縣鐘樓記<lb/>
<pb n="KR4d0523_WYG_002-20b"/>
光州光山縣建鐘樓成耆老周徳用等來請曰吾邑在<lb/>
春秋為絃子之國漢曰西陽至唐初號今名宋季被邊<lb/>
嵗有兵戈之擾自入版圖七十餘年吾民沐皇元承平<lb/>
之化始獲休息而邑之官廨民廬聖賢之宫以及山川<lb/>
釋老之宇亦漸脩繕完美來為長貳者又多一時之材<lb/>
俊若故尹太常曲阜孔君今尹進士覃懐逮君則尤為<lb/>
治之美民所不能忘者也昔逯君始至以亷律身以嚴<lb/>
御吏一年而政教斯舉二年而百廢皆興於是新三皇<lb/>
<pb n="KR4d0523_WYG_002-21a"/>
祠及兩廡以名醫從享焉構㕔事於邑北門外以為送<lb/>
徃迎來之所焉又於邑治東隅大建層樓懸鐘於上以<lb/>
警朝昏以肅號令肇事於至正壬午之夏落成於明年<lb/>
癸未之秋實為吾邑之偉觀焉凡此數役皆逯君捐俸<lb/>
以倡監縣哈魯主簿趙恭竭力相之民不告勞工知用<lb/>
勸惟樓之役為大宜刻石記之以示永久敢以為請予<lb/>
聞光之為郡介江淮之間土厚而俗敦國家混一之初<lb/>
浚儀馬公來監是州有遺愛秩滿民挽留之不忍其去<lb/>
<pb n="KR4d0523_WYG_002-21b"/>
因家於光其子御史中丞魏郡文貞公以儒學仕中朝<lb/>
屢與人言光山民風之淳孔君作縣之良為賦豳風亭<lb/>
詩頌之因以風厲天下之為民牧者逯君乃文貞公考<lb/>
士所取習知豳風之詩宜其為治之美而民不能忘也<lb/>
今海宇治安時和嵗豐朝廷屢下詔書遴選守令其為<lb/>
民求治可謂至矣逺方下邑寧無思軆朝廷之德意以<lb/>
斯民為念者歟觀逯君光山之政可知矣然則鐘鼓之<lb/>
設樓觀之崇葢所以肅衆之聴觀定民之心志則固不<lb/>
<pb n="KR4d0523_WYG_002-22a"/>
可不備也彼世之貪墨苟且之徒第知重禄肥家翫嵗<lb/>
愒日視居官如傳舎豈不負國家侍養之恩孤斯民撫<lb/>
治之望乎孔君名思迪逯君名永貞後之來者因斯文<lb/>
以稽二君之政庶㡬知所警懼而能興起矣夫中奉大<lb/>
夫湖廣等處行中書省參知政事趙郡蘇天爵記<lb/>
　<lb/>
　<lb/>
　<lb/>
<pb n="KR4d0523_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十五</head> <lb/>
    <p>
<pb n="KR4d0523_WYG_025-1a"/>
欽定四庫全書<lb/>
　滋溪文稿卷二十五<lb/>
　　　　　　　　　　　　元　蘇天爵　撰<lb/>
　雜著<lb/>
　　讀詩疑問<lb/>
子曰吾自衛反魯然後樂正雅頌各得其所然則二南<lb/>
正風不可謂之樂歟抑兼言之歟古者春秋教以禮樂<lb/>
所謂樂者即雅頌之樂乎大韶大夏之樂乎詩三百十<lb/>
<pb n="KR4d0523_WYG_025-1b"/>
一篇皆古樂章六篇無辭者笙詩也然則大韶大夏亦<lb/>
笙詩歟不然其辭何以不傳於世也當夫子自衛反魯<lb/>
時魯哀公十一年冬也前六十八年魯襄公二十九年<lb/>
呉子季札來聘請觀周樂為歌周南召南次歌弼鄘衛<lb/>
次歌王歌鄭歌齊歌豳歌秦歌魏歌唐歌陳歌檜然後<lb/>
歌小雅大雅歌頌終焉由今觀之所正者獨豳以下也<lb/>
而雅頌何嘗不得其所乎若曰左氏後出而作傳何獨<lb/>
豳之下雅之上不得其次歟<lb/>
<pb n="KR4d0523_WYG_025-2a"/>
詩三百篇婦人女子作者居十之三夫以淫邪婦人而<lb/>
能為此豈聖人潤色之歟不然後世老師宿儒反有不<lb/>
能及者何也<lb/>
夫鄭衛之詩葢多淫亂之詩也平王以下朝廷雅正之<lb/>
樂歌亦豈少歟至夫子定詩獨取鄭衛淫亂之詩而棄<lb/>
宗周雅正之樂歌何也或曰平王東遷王室衰微不復<lb/>
能為祭祀朝聘之樂矣夫以大王之尊不能為此而魯<lb/>
諸侯之國也獨得為燕享之頌歟<lb/>
<pb n="KR4d0523_WYG_025-2b"/>
漢廣之詩言文王之化及於江漢之間而有以變其淫<lb/>
亂之俗故其出遊之女人望見之知其端莊靜一非復<lb/>
前日之可求矣行露之詩言南國之人服文王之化有<lb/>
以革其前日淫亂之俗故女子有能以禮自守而不為<lb/>
强暴之所污矣摽有梅之詩言南國被文王之化女子<lb/>
知以貞靜自守懼其嫁不及時而有强暴之辱也夫文<lb/>
王之化既能變南國前日淫亂之俗而其婦人女子亦<lb/>
皆有端莊靜一之徳獨其男子反不能被文王之化革<lb/>
<pb n="KR4d0523_WYG_025-3a"/>
其强暴之性何也<lb/>
淇澳衛人美武公之徳賓之初筵武公飲酒悔過而作<lb/>
抑亦武公作使人日誦於其側以自警皆衛詩也一錄<lb/>
於風一錄於小雅一錄於大雅何也豈聲音節奏亦有<lb/>
豐殺廉肉之不同歟果然則諸侯之詩亦可謂之雅矣<lb/>
七月周公以成王未知稼穡之艱難故陳后稷公劉風<lb/>
化之所由使瞽矇朝夕諷誦以教之也公劉召康公以<lb/>
成王將涖政當戒以民事故詠公劉之事以告之也當<lb/>
<pb n="KR4d0523_WYG_025-3b"/>
成王時召公為保周公為師皆作詩以戒王今七月錄<lb/>
於風公劉錄於雅何也周禮籥章氏祈年於田祖則吹<lb/>
豳雅蜡祭息老物則吹豳頌豈豳詩亦可為雅為頌歟<lb/>
果然是一詩而雜三體矣豈所雅頌各得其所乎<lb/>
六月宣王命尹吉甫帥師伐玁狁有功而歸詩人作歌<lb/>
以敘其事也采芑宣王命方叔南征蠻荆而賦其事也<lb/>
江漢宣王命召穆公平淮南之夷詩人作詩以美之也<lb/>
常武宣王自將以伐江北之夷詩人作詩以美之也四<lb/>
<pb n="KR4d0523_WYG_025-4a"/>
詩其事畧同而六月采芑載之小雅江漢常武載之大<lb/>
雅何也<lb/>
太史公曰古詩三千餘篇孔子删之存者三百一十一<lb/>
篇是則秦火之餘詩亦為完書矣而凡經傳所引逸詩<lb/>
是皆孔子所刪二千七百餘篇之文乎今考之孔子之<lb/>
言曰吾自衛反魯然後樂正雅頌各得其所又曰詩三<lb/>
百一言以蔽之曰思無邪未嘗言刪詩也至趙氏孟子<lb/>
題辭始有刪詩之説而晉世所傳孔氏書序亦言刪詩<lb/>
<pb n="KR4d0523_WYG_025-4b"/>
為三百篇皆出太史公之後夫以周之列國若滕薛許<lb/>
蔡邾莒其與陳魏曹檜地醜徳齊而獨無一詩之存何<lb/>
也將有其詩而夫子刪之歟當季札之聘魯請觀周樂<lb/>
於時夫子未刪詩也自雅頌之外其十五國風盡歌之<lb/>
考之今三百篇及魯人所存無加損也其謂夫子刪詩<lb/>
者果可信乎<lb/>
魯侯國也詩之有頌著其僭也獨稱魯侯者何也或曰<lb/>
魯人因其請王而作故稱其君為魯侯夫既知尊王而<lb/>
<pb n="KR4d0523_WYG_025-5a"/>
請之又僭王以作頌何也或曰成王以周公有大勲勞<lb/>
於天下故賜伯禽以天子禮樂魯於是乎有頌今考之<lb/>
頌皆為僖公而作曽無一詩及於周公何也<lb/>
執競之詩小序以為祀武王也先儒以為祭武王成王<lb/>
康王之詩也夫古者一王一廟然則是詩也將通三廟<lb/>
而用之歟<lb/>
詩有變雅變風之文先儒以二南二十五篇為正風自<lb/>
弼迄豳一百三十五篇為變風然則成周盛時齊晉陳<lb/>
<pb n="KR4d0523_WYG_025-5b"/>
衛所得之正風孔子編詩皆棄而不取何也<lb/>
王制曰天子五年一巡狩命太師陳詩以觀民風今考<lb/>
之詩自成至宣列國之風無一篇可見平桓以後天王<lb/>
未嘗巡守也而所編之詩如此其多是果孰傳之歟<lb/>
孟子曰王者之迹熄而詩亡詩亡然春秋作王者之迹<lb/>
熄謂平王東遷而政教號令不及於天下也詩亡謂黍<lb/>
離降為國風而雅亡也先儒之説如此夫風雅體製不<lb/>
同音節亦異雅非可降為風也謂夫子編詩而降之耶<lb/>
<pb n="KR4d0523_WYG_025-6a"/>
則未編之前亦不聞名為雅也<lb/>
顔淵問為邦子曰放鄭聲然衛詩三十有九而淫奔之<lb/>
詩四之一鄭詩二十有一而淫奔之詩七之五齊風十<lb/>
一篇而淫奔之詩四陳風十篇而淫奔之詩七視鄭衛<lb/>
有過之者夫子胡不並絶其聲以為法哉<lb/>
樂有五音十二律詩之雅頌祭祀燕享之樂歌也必當<lb/>
時所作而用之所以恊乎五音十二律也二南國風民<lb/>
俗歌謠之詩也今亦用之於樂其聲音節奏果能協於<lb/>
<pb n="KR4d0523_WYG_025-6b"/>
五音十二律乎不知古人因詩以度樂歟抑因樂以為<lb/>
詩歟若曰因詩以度樂則白華南陔等詩又將何以為<lb/>
樂歟<lb/>
詩自唐虞有之書所謂詩言志歌永言是也及夫子定<lb/>
詩獨取周詩僅及商頌數篇而已虞夏之詩皆棄而不<lb/>
取何也若曰恐虞詩嵗逺而亡然則子在齊聞韶三月<lb/>
不知肉味其所聞者非舜樂歟<lb/>
　戊辰之冬閲朱子詩集傳吕氏讀詩記偶有所疑輒<lb/>
<pb n="KR4d0523_WYG_025-7a"/>
　筆錄之葢將就有道而正焉非願學固哉高叟之為<lb/>
　詩也<lb/>
　　三史質疑<lb/>
遼人之書有耶律儼實錄故中書耶律楚材所藏天厯<lb/>
間進入奎章閣次則僧行均所撰龍龕手鏡其他文集<lb/>
小説亡者多矣<lb/>
金章宗初年即命史官修遼史當時去遼不逺文籍必<lb/>
有存者猶數勑有司搜訪事迹其書又經黨懐英趙渢<lb/>
<pb n="KR4d0523_WYG_025-7b"/>
王庭筠諸名士之手章宗屢嘗促之僅二十年陳大任<lb/>
始克成編<lb/>
金太祖初起事多草創故實錄所書止此海陵被殺諸<lb/>
公逢迎極力詆毁書多醜惡世宗實錄適當章宗承平<lb/>
好文事最周詳章宗之事方公撰述而衛王被殺國亦<lb/>
南徙宣宗怨其舍已立叔棄其槀于燕曰俟還都為之<lb/>
未晚在汴諸公復以為請始撰述之時中原新經大亂<lb/>
文籍化為灰燼故其書尤疎畧諸大臣子孫多死于兵<lb/>
<pb n="KR4d0523_WYG_025-8a"/>
僅著數十傳而已衛王實録竟不及為國亡之後元好<lb/>
問述壬辰雜編楊奐天興兵鑑王鶚汝南遺事亦足補<lb/>
義宗一朝之事<lb/>
金亡元帥張侯柔收拾金史北歸中統初送史院<lb/>
當遺乎而海陵實録何故復存當正大末義宗東<lb/>
幸元好問為史官言于宰相請以九朝小本實録<lb/>
䭾以一馬隨駕豈以太祖太宗睿宗<hi>世宗文實録十卷</hi>熙<lb/>
宗海陵世宗顯宗<hi>章宗文實録十八卷</hi>章宗宣宗為九朝乎<lb/>
<pb n="KR4d0523_WYG_025-8b"/>
不知張侯收圖籍時太宗熙宗之史何以獨見遺<lb/>
也<lb/>
金諸臣三品以上方許立傳然多無事業所書不過厯<lb/>
官嵗月而已四品以下當載者多而史却不載當訪求<lb/>
之若夫將相大臣卒于太宗熙宗衛王之時者雖厯官<lb/>
嵗月今亦無所考矣<lb/>
金亦常為國史今史館有太祖太宗熙宗海陵本紀章<lb/>
宗嘗命翰林應奉韓玉修功臣列傳曰是家何幸得斯<lb/>
<pb n="KR4d0523_WYG_025-9a"/>
人作傳耶惜乎其書不存<lb/>
元好問為中州集小傳多庶官及文學隠逸之士所以<lb/>
補史之缺遺惜其尚多疎畧又所述野史名臣言行録<lb/>
未及刋行當訪求于其家<lb/>
葉隆禮宇文懋昭為遼金國志皆不及見國史其説多<lb/>
得于傳聞葢遼末金初稗官小説中間失實甚多至如<lb/>
信如張師顔南遷録尤為紕繆<lb/>
金儒士蔡珪鄭子聃翟永固趙可王庭筠趙渢皆有文<lb/>
<pb n="KR4d0523_WYG_025-9b"/>
集行世兵後往往不存若趙秉文文集乃國初刻本亦<lb/>
多回䕶民間恐有别本<lb/>
太史齊公履謙甞言金大定中翰林應奉耶律履撰庚<lb/>
午元厯最為精密國家修授時厯時推算前代厯書惟<lb/>
庚午厯及唐宣明厯不差又言太史院舊有宋前後修<lb/>
改厯書因革數百巻可備修律厯志用其書後歸祕書<lb/>
監<lb/>
遼金大族如劉韓馬趙時左張吕其坟墓多在京畿可<lb/>
<pb n="KR4d0523_WYG_025-10a"/>
模碑文以備採擇<lb/>
金人術藝若武亢之天文劉守真之醫術皆造精妙當<lb/>
採其事迹作方技傳<lb/>
高麗西夏皆嘗臣服宋金及與遼人戰爭今於三史當<lb/>
各附見乎或别為書乎<lb/>
金人入中原宋臣死節者僅十數人奉使不屈如洪皓<lb/>
朱弁輩又數人而宇文虚中者既失身仕金為顯官矣<lb/>
金初一切制度皆虚中所裁定如冊宋高宗為帝文亦<lb/>
<pb n="KR4d0523_WYG_025-10b"/>
虚中在翰林時所撰第以譏訕慢侮權貴𬒳殺今宋史<lb/>
書曰欲因虜主郊天舉事果可信乎甚至比為蘇武顔<lb/>
真卿而又錄用其宗人固曰激勸臣下然亦何為飾詐<lb/>
矯誣之如是乎<lb/>
施宜生邵武人本名逵宋政和間擢上舍第為潁州教<lb/>
授汴陷南走建賊范汝為作亂宜生從之賊敗復北走<lb/>
齊上書陳伐宋之策為議事官齊廢仕金累官翰林侍<lb/>
講學士正隆四年冬偕伊喇必埒哩使宋宜生自陳昔<lb/>
<pb n="KR4d0523_WYG_025-11a"/>
逃難脱死江表義難復往力辭不許葢是時海陵謀伐<lb/>
宋故以宜生往使以係南士之心與用蔡松年為相之<lb/>
意同宜生既歸以必埒哩至宋不遜不即以聞被杖五<lb/>
年除翰林學士次年中風疾大定二年致仕三年六月<lb/>
卒年七十三此見於世宗實錄及蔡珪所述宜生行狀<lb/>
可考岳珂作程史乃云宜生使宋漏言將用兵意曰近<lb/>
日北風甚勁又曰筆來筆來歸則被誅又云海陵既死<lb/>
后圖克坦氏被殺按世宗實錄圖克坦氏至大定十<hi>闕</hi>年方<lb/>
<pb n="KR4d0523_WYG_025-11b"/>
死是皆小説傳聞修史者可盡信之乎<lb/>
宋自太祖至寧宗實錄凡三千卷國史凡六百卷編年<lb/>
又千餘卷其他宗藩圖譜别集小説不知其幾今將盡<lb/>
加筆削乎止據已成國史而為之乎<lb/>
理度兩朝事最不完理宗日厯尚二三百册實錄纂修<lb/>
未成國亡僅存數十冊而已度宗日厯殘缺皆當訪求<lb/>
史官修史在内天子動靜則有起居注百司政事則具<lb/>
于日厯合而修之曰實錄有實錄方可為正史宋仁宗<lb/>
<pb n="KR4d0523_WYG_025-12a"/>
初史官修真宗實錄而起居注闕乃命三司判官程琳<lb/>
修大中祥符八年以後起居注是闕起居注必當補修<lb/>
龍圖閣學士宋敏求補撰唐文武宣懿僖昭哀七帝實<lb/>
錄共一百八十三卷今理宗實錄未完度宗衛王哀帝<lb/>
皆無實錄當先采掇其事補為之乎即為正史乎<lb/>
宋史官洪邁進言國史太祖太宗真宗三朝先為一書<lb/>
仁宗英宗兩朝繼為一書神宗至欽宗四朝又為一書<lb/>
凡大政事大議論如禮樂食貨兵刑選舉皆首尾㫁續<lb/>
<pb n="KR4d0523_WYG_025-12b"/>
不相貫穿天文地理律厯藝文毎書登載復為煩雜於<lb/>
屬辭比事之體若未盡善乞纂成九朝國庶幾法度章<lb/>
程合而為一當時亦不及從其言也周世宗次第削平<lb/>
諸偽宋太祖因其子母孤弱取之宋史言陳橋兵變者<lb/>
欺後世也宰相范質曰倉卒遣將某等之過陳大任遼<lb/>
史書曰周殿前都㸃撿趙匡𦙍廢其主自立今修宋史<lb/>
用是例歟别有説歟<lb/>
宋太祖之死人多疑之觀長編所載隠隠可見如曰上<lb/>
<pb n="KR4d0523_WYG_025-13a"/>
不豫夜召晉王屬以後事其言左右皆不得聞但遙見<lb/>
燭影下晉王離席若有遜避之狀既而上引柱斧戳地<lb/>
大聲曰好為之遂崩夫太祖英明如此疾又未至大漸<lb/>
果欲屬以後事何不召宰相共命之乎翰林袁公桷嘗<lb/>
言秦王廷美呉王徳昭秦王徳芳皆繇趙普以死今宋<lb/>
史普列傳無一語及之李燾私作普别傳姑畧言之果<lb/>
可信歟<lb/>
袁公又言天聖三朝正史多有謬誤神哲徽欽四朝史<lb/>
<pb n="KR4d0523_WYG_025-13b"/>
多所避忌立傳亦有蕪類所宜刋削徽欽圍城受辱北<lb/>
行遭幽正史不載當求野史書之<lb/>
先儒以修史為難昔隋堯君素周韓通之死史官不為<lb/>
立傳葢難言也如新五代史諸世家則曰其後事具國<lb/>
史今宋自寧宗金自章宗已與國家相接欲盡書之則<lb/>
有當回護者欲盡削之則沒其實矣如曰事具國史則<lb/>
金自章宗後僅三十年始亡宋自寧宗後僅五十年始<lb/>
亡豈可皆不書乎况其死事之臣又豈止一堯君素韓<lb/>
<pb n="KR4d0523_WYG_025-14a"/>
通而已<lb/>
鄭夾祭言古者修書出于一人之手成於一家之學班<lb/>
馬是也至唐修晉隋二書始用衆手然亦隨其學術所<lb/>
長者授之如李淳風于志寧則授之以志顔師古孔穎<lb/>
達則修紀傳以顔孔博通古今于李明天文地理圖籍<lb/>
之學故也所以晉隋二志髙于古今歐陽公修唐五代<lb/>
史律厯專資於劉義叟今之儒者孰為明天文律厯地<lb/>
理之學者乎<lb/>
<pb n="KR4d0523_WYG_025-14b"/>
歐陽公修新唐書凡廢傳六十一増傳三百三十一志<lb/>
三表四今三史舊傳當廢者有幾傳志當增者有幾如<lb/>
宋中興四朝史諸傳尤少葢當理宗初年諸公猶多在<lb/>
世故也<lb/>
司馬温公撰資治通鑑凡十九年始成歐陽公修新唐<lb/>
書十有七年李燾編續通鑑長編垂四十年今修三史<lb/>
限以嵗年可乎<lb/>
先儒有言修史者當得人得書司馬温公修通鑑也史<lb/>
<pb n="KR4d0523_WYG_025-15a"/>
記前後漢則劉貢父三國歴九朝隋則劉道原唐迄五<lb/>
代則范純甫其在正史外楚漢事則司馬彪荀悦袁宏<lb/>
南北則崔鴻十六國春秋蕭方三十國春秋李延壽南<lb/>
北史唐以來則稗官野史及百家譜錄正集别集墓誌<lb/>
碑碣行狀别傳皆不敢忽今三史筆削宜得其人考證<lb/>
當得其書庶幾可傳於世<lb/>
　至正癸未勅宰臣選官分撰遼宋金史翰林學士歐<lb/>
　陽公𤣥應召北上道出鄂渚余以三史可疑者數事<lb/>
<pb n="KR4d0523_WYG_025-15b"/>
　欲就公質之適公行役悾惚不果因書以寄之趙郡<lb/>
　蘇天爵記<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷二十五<lb/>
</p>
<p>
</p>
  </div>
</body>
</text>
</TEI>
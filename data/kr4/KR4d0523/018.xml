<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷十八</head> <lb/>
    <p>
<pb n="KR4d0523_WYG_018-1a"/>
欽定四庫全書<lb/>
　滋溪文稿卷十八<lb/>
　　　　　　　　　　　　元　蘇天爵　撰<lb/>
　碑誌<lb/>
　　故曹州定陶縣尹趙君墓碣銘<lb/>
泰定四年八月乙未承直郎曹州定陶縣尹兼諸軍鄂<lb/>
囉勸農事趙君年五十四以官卒其年十月庚申葬中<lb/>
山安善縣堯坊原又三年其子藝來京師疏君行事徴<lb/>
<pb n="KR4d0523_WYG_018-1b"/>
文以表其墓藝興天爵嘗同門學相友善爲序而銘焉<lb/>
序曰君諱時勉字致堂世家蔚州蜚狐曾大父瑨國初<lb/>
倡鄉民來歸累官提刑按察侯贈儀同三司太保上柱<lb/>
國定國襄穆公因官中山徙家焉大父秉温左右世祖<lb/>
四十餘年管兩都作朝儀制厯象悉與其議卒官昭文<lb/>
館大學士知太史院侍儀事贈金紫光祿大夫大司徒定<lb/>
國文昭公父睿生具美質而不克夀以君故贈承直郎<lb/>
真定路總管府判官君幼聰警絶人及長事師故國子<lb/>
<pb n="KR4d0523_WYG_018-2a"/>
司業滕公安上滕公門人多文雅端謹之士君以貴游<lb/>
子及其門磨礱浸灌之久問學粹精治身修潔而無驕<lb/>
矜浮靡之習其事長以恭接友以信齋居終日晏如也<lb/>
君初後承直卒五月而生母氏尋亦卒鞠於伯母冀氏<lb/>
及冀氏卒服喪三年以報其徳文昭公既薨諸父多官<lb/>
於外君始經紀其家御下肅然趙氏族大而盛嵗時伏<lb/>
臘昏喪君承之皆有法嘗悼近世之士貴爲公卿而享<lb/>
祀其祖禮同庶人乃稽司馬氏朱氏祭儀家禮爲祠堂<lb/>
<pb n="KR4d0523_WYG_018-2b"/>
於正寢之側凡喪祭昏冠議而行之鄉郡聞家或從而<lb/>
化建學家塾延師以訓其宗族子弟之無依者里人亦<lb/>
多采學焉名既著朝廷耆舊聞而薦之起爲承事郎侍<lb/>
儀通事舍人供職未幾㑹有佞幸除爲侍儀官者君曰<lb/>
是豈可與共事耶即移病去先世别墅在郡城東新河<lb/>
之陽君益修治爲堂爲亭爲臺爲池清泉竒石嘉禾脩<lb/>
竹映帶左右君偕好友日鳴琴觴酒婆娑詠歌以自娯<lb/>
翛然若與世相忘者久之起爲承務郎右<hi>闕</hi>作司同提<lb/>
<pb n="KR4d0523_WYG_018-3a"/>
舉君曰吾學儒者也豈能吝出納以爲有司之事乎又<lb/>
移病去居數年出尹定陶是邑土沃而民庶君下車既<lb/>
騐民力差爲九等悉著於籍凡賦役調發按籍而行於<lb/>
是姦吏不得暴斂侵其民矣先是俗頗徤訟富室子弟<lb/>
或珥筆習吏覬免徭役君興學宫禮師儒悉使就學執<lb/>
弟子業躬爲訓督日漸月化而習俗亦或少變焉民有<lb/>
親死欲火之者君以理諭之而止無何政清訟簡流戸<lb/>
來歸惟恐君滿代而去其卒也咸悲惜之君曾祖妣楊<lb/>
<pb n="KR4d0523_WYG_018-3b"/>
氏祖妣張氏俱追封定國夫人妣劉氏贈恭人配李氏<lb/>
封恭人陜西都轉運鹽使汝明之女子男藝由國學弟<lb/>
子員補侍儀舍人調靖海尉女適同知安肅州事崔繼<lb/>
宗孫男勝寜銘曰<lb/>
維志之勵克善其繼維學之修克篤於誼彼皆赫赫我<lb/>
則舒舒玉佩長裾進退裕如壽勿孔延施不盡有尚復<lb/>
其初以燾爾後<lb/>
　　右衛親軍千户鄭君墓碑<lb/>
<pb n="KR4d0523_WYG_018-4a"/>
國家初以干戈平定中國一時豪俊風起雲蒸戰伐攻<lb/>
取勲列焜耀厥後父死子繼兄終弟及所以修習武備<lb/>
褒表功徳而勛舊世家以爵祿相讓光顯於時若鄭君<lb/>
者蓋可稱列者也君諱銓字方平真定靈壽人元帥府<lb/>
經厯贈資善大夫大司農卿常山郡公諡安僖諱守徳<lb/>
之孫資善大夫江浙行中書省左丞贈推忠宣力功臣<lb/>
榮祿大夫平章政事趙國公諡武毅諱温之子至元二<lb/>
十六年代其兄爲右衛親軍千戸大徳七年復以其官<lb/>
<pb n="KR4d0523_WYG_018-4b"/>
讓其兄子克諶元統元年閏三月二十三日卒其年四<lb/>
月八日葬君生貴家而無紈綺之習兄弟四人長曰利<lb/>
用監承欽次曰樞宻院判官釭季曰同知靖州路總管<lb/>
府事鏞君次居三初武毅公行省江南欽釭列官中外<lb/>
君與鏞留養母榮陽郡夫人馮氏會召武毅公入覲世<lb/>
祖皇帝方畋栁林君從見於行宫上偉其容乃命宿衛<lb/>
成廟未幾侍成廟撫軍龍荒錫賚優渥及嗣兄官當天<lb/>
下攝然武無所事君亦未嘗苟於其職朝廷既建太室<lb/>
<pb n="KR4d0523_WYG_018-5a"/>
嵗常以十月剛日大享先期百官執事者賜湯沐錢而<lb/>
吏卒亦均賚焉有司或不時給君上言祀者著誠致潔<lb/>
也今湯沐錢或不均賜非是自兹有司奉行唯謹又嘗<lb/>
分董治橋於渾河以偹乘輿秋獵既而霖雨水溢君所<lb/>
治橋獨堅完不壊乘輿安渡勑賜酒饌及讓官家居作<lb/>
園亭於衛水之上疏泉種樹逍遙杖屨日與里翁鄰友<lb/>
投壺觴酒以自娯陶然忘其爲貴家也君性孝友武毅<lb/>
公薨時𦵏其鄉東北原封樹石儀既嚴且固先世邱墓<lb/>
<pb n="KR4d0523_WYG_018-5b"/>
在其原者君復修治垣墉鏤石表之俾子孫不忘其處<lb/>
有姊孀居迎養於家親朋貧屢不能家者多賙給之君<lb/>
凡五娶王氏董氏岳氏蒙古氏孔氏子男克順今尉趙<lb/>
之臨城女五適趙憲李志順康中正皆宦族子二幼在<lb/>
室君卒時年七十二從𦵏武毅公兆次銘曰<lb/>
鄭爲顯姓在唐尤盛相業輝華覃恩餘慶於皇天朝神<lb/>
武開國猗武毅公應時豪傑奮厥才勇南土是戡活人<lb/>
止殺篤生多男君世其官遭時清寧林藴莫施孰究其<lb/>
<pb n="KR4d0523_WYG_018-6a"/>
成凡代將家傳及苗裔或起爭奪以隕厥世偉哉鄭君<lb/>
獨典禮讓刻詩墓門永光穹壤<lb/>
　　故承務郎杞縣尹閻侯墓碑<lb/>
真定郡城西北三里有墓林焉余嘗過而問之其故老<lb/>
曰縣尹閻氏之先墓也及余使憲淮東而縣尹諸孫師<lb/>
魯適椽憲府亷慎而文余獨愛之間而請曰師魯之先<lb/>
大夫仕至元間最後爲杞縣尹有惠政終更民愛思之<lb/>
不忍其去逮卒又留𦵏焉今三十餘年矣吾先世皆𦵏<lb/>
<pb n="KR4d0523_WYG_018-6b"/>
真定不可使吾祖魂遊他州將以某年月日載其柩歸<lb/>
公以鄉曲之故幸賜之銘則吾祖行治庶其不泯沒矣<lb/>
余聞其言而感焉比見中州士夫宦遊於南方者往往<lb/>
樂其風土之美而無邱隴霜露之思今閻氏獨知歸𦵏<lb/>
先墓宜有銘以示於世按閻侯諱琛字伯玉初從真定<lb/>
府辟爲椽曹厯襝法官及税務使至元二年遷轉法行<lb/>
又陞真定路總管府知事四年加將仕郎開元路宣撫<lb/>
司主事九年轉益都路總管府經厯十三年遷承事郎<lb/>
<pb n="KR4d0523_WYG_018-7a"/>
洺磁路鐵冶同提舉佩銀苻十九年除趙州寧晉縣尹<lb/>
稾城厯尹及杞元貞初以年老不復仕我國家初定中<lb/>
原故丞相史忠武王開府真定登用前金遺老陳立法<lb/>
制撫摩瘡痍政化流行民黎安輯久之治最河朔諸郡<lb/>
流風善政一時賴之侯之少也猶及接見前輩律令章<lb/>
程皆習知其說爲椽曹檢法不以文深爲害人已徳之<lb/>
在幕府賛畫咸適其宜佐鐵官課最而人不擾厯尹三<lb/>
縣皆以惠養元元爲本當是時爲上官者亦多老成勛<lb/>
<pb n="KR4d0523_WYG_018-7b"/>
舊故其下言信而事易集寧晉旱歉侯請於大府得米<lb/>
以賑飢民又推其餘惠及鄉邑杞學傾圮侯創禮殿建<lb/>
黌舍延師俾講經訓暇則率僚吏往聴焉學者由是興<lb/>
起縣當驛置之衝侯剸繁治劇益有餘力時朝廷未有<lb/>
致仕之令侯雖年老精力尚强乃曰人可以不知止乎<lb/>
即退休不仕將歸其鄉杞人挽留侯因築室以佚老焉<lb/>
嘗曰吾生平有二幸其一自少至老未嘗有疾不知藥<lb/>
石刺治之苦其二入官四十餘年夙夜祇畏未嘗被上<lb/>
<pb n="KR4d0523_WYG_018-8a"/>
官呵譴今已謝事又沫國家承平之澤正當觴酒樂歌<lb/>
優游以盡餘年疾革起正衣冠端台坐悉召子孫前列<lb/>
申以誨言各飲以酒已亦引滿就枕悠然而卒享年八<lb/>
十大徳三年十一月十一日也侯爲人明敏特達幼失<lb/>
怙恃鞠於其兄及長友愛彌篤常恨少長兵間學不克<lb/>
盡儒術乃朂子孫讀書皆以儒名侯之鄉友有夤緣柄<lb/>
臣驟登宰執者欲相薦引侯陽爲遜辭隂實絶之其人<lb/>
後坐事誅諸薦引者皆免而侯獨無所汚人服其識侯<lb/>
<pb n="KR4d0523_WYG_018-8b"/>
曾祖鑄祖浩考元金季爲林州元帥府經厯妣賈氏魯<lb/>
山令某之女侯昆弟三人珪璋侯季也初配趙氏先卒<lb/>
繼室髙氏金正奉大夫戸部尚書䕫之女皇通議大夫<lb/>
河北河南道提刑按察使從道之女弟也夙有婦徳克<lb/>
相夫子子男曰鼎將仕郎分寧縣丞謙潁州儒學正晉<lb/>
祥符縣務使男孫四人師道徳安府務使次師魯師徳<lb/>
師賢女孫五人侍儀舍人周騰磁州判官楊克昭博野<lb/>
縣主簿髙某田玉張中式其壻也銘曰<lb/>
<pb n="KR4d0523_WYG_018-9a"/>
昔在至元人材方興世紀其官允著賢能矧維閻侯三<lb/>
仕爲令至今鄉民猶誦名姓古人有言狐死首邱何獨<lb/>
於人魂遊他州杞雖桐鄉趙爲侯里永安其藏利及孫<lb/>
子<lb/>
　　大元贈奉訓大夫博興知州程府君墓碑銘<lb/>
濟南章邱縣之嘉㑹鄉故贈奉訓大夫博興知州飛騎<lb/>
尉厯城縣男程府君之墓在焉府君諱璧字君寳享年<lb/>
若干以大徳某年某月卒配蔣氏封厯城縣太君享年<lb/>
<pb n="KR4d0523_WYG_018-9b"/>
百嵗以元統某年某月卒子男五人曰義曰恭曰信曰<lb/>
肅曰某孫男四人曰益恭之子曰某信之子曰某曰某<lb/>
仁之子曾孫男三人曰矩曰圓曰桂皆益之子也程氏<lb/>
本冀州棗强人金季轉徙章邱世服田畝我國家治平<lb/>
百年民獲休養程氏族大以蕃而先兆族𦵏至不能序<lb/>
昭穆蔣夫人卒恭始卜得吉壤去先兆西南二里奉遷<lb/>
府君之柩合𦵏焉周以垣墉樹之松栢前列石儀翁仲<lb/>
將刻銘墓碑弗果而卒至正五年天爵使憲山東矩來<lb/>
<pb n="KR4d0523_WYG_018-10a"/>
請銘念昔與益同朝相好屢聞恭官江南有聲及閲進<lb/>
士王健之狀始知程氏孝亷世有隂徳故爲叙其事而<lb/>
銘焉按府君之考萬爲人慈祥不苛嘗爲濟南郡獄椽<lb/>
囚之飲食必躬視之夏則汎掃囹圄令無汙穢冬則織<lb/>
蒲爲屨分給其衆或獄卒搒掠罪人妄有誅求輒訶止<lb/>
之曰笞杖徒殺有國法存汝曹何敢法外加慘酷乎以<lb/>
故活者甚衆囚或有就刑者輒仰天呼曰程公撫我恩<lb/>
踰所生願公壽考多子孫我死固無憾矣妣孫氏治家<lb/>
<pb n="KR4d0523_WYG_018-10b"/>
有法姻族訟者多就直之躬行節儉以率其下考妣皆<lb/>
以髙年終府君其長子也早嵗以才能著已而山東按<lb/>
察辟爲書吏操持清介人不敢干以私遇事敢言屢與<lb/>
官長爭曲直久之不能與時俯仰迺嘆曰吾母年在喜<lb/>
懼吾何爲違甘㫖之養屈志以從事於斯乎嘗聞鄉長<lb/>
老言吾父有隂徳於人程氏將有興起者矣即辭歸事<lb/>
母以孝聞於郡國諸子惟恭能官初爲淮西憲府譯椽<lb/>
教授嚴州椽辟江浙行省擢溧水州判官轉吉水州以<lb/>
<pb n="KR4d0523_WYG_018-11a"/>
守令選尹句容再遷南陵語家人曰吾養親之日能幾<lb/>
何時與其疲精神以事上官曷若盡孝敬以奉吾母即<lb/>
日棄官歸踰二十寒暑不離左右母老遂謝事進官奉<lb/>
訓大夫同知松江府事其在吉水潔已以愛民勤政而<lb/>
善俗既去二十餘年民思弗忘建祠刻頌以著遺愛在<lb/>
句容課民樹桑四十萬興學聘士以化其民尤善教子<lb/>
常誨益曰吾世清白無以遺汝汝能勤學足矣益既登<lb/>
進士第則訓之曰富貴有命汝惟進學是吾所望及聞<lb/>
<pb n="KR4d0523_WYG_018-11b"/>
益入翰林爲檢閲編修官改秘書郎國子博士奉詔與<lb/>
修宋史則竊喜曰吾子問學庶有進乎益擢監察御史<lb/>
未幾以論事切直出遷河西隴右道肅政亷訪使事亦<lb/>
卒君子惜之銘曰<lb/>
濼水之東維齊之疆芃芃者麻菀彼柔桑自昔有年民<lb/>
庶豐足耕焉學焉尚知榮辱猗與府君試吏明時克峻<lb/>
所恃不詭以隨釋爾筐篋奉爾甘㫖士稱亷平鄉推孝<lb/>
弟念昔厥考慈祥不苛治獄活人隂徳孔多清白再傳<lb/>
<pb n="KR4d0523_WYG_018-12a"/>
益大以侈遺愛在民如古循吏侃侃御史學藴其躬直<lb/>
言不阿卓有祖風守官以亷趨庭以孝子繼孫承是則<lb/>
是效嘉㑹之鄉鬱鬱新阡表其孝亷過者式焉<lb/>
　　故承事郎象山縣尹李侯墓碑<lb/>
士有負不羈之才奮有爲之勇弗克盡所施設齎志以<lb/>
沒君子惜之余讀象山縣尹李侯行事深有所慨嘆焉<lb/>
侯諱天祐字吉甫少有大志俶儻多智畧涉獵書傳遇<lb/>
古人偉節竒計輒慕好之既長欲以功名自顯南北既<lb/>
<pb n="KR4d0523_WYG_018-12b"/>
一侯方踰冠蹶然曰今海宇㑹同聖朝臨御可以出而<lb/>
仕矣吾寧久遯荒野歟即走江漢之上以策干水軍招<lb/>
討司時中外官多名公卿招討使聞侯謀畫可聽推擇<lb/>
爲椽荆湖行省知其才命提領本司按牘尋陞知事嶺<lb/>
海初定朝廷新令未洽有盜竊發侯從招討使平之進<lb/>
擢湖廣行省椽交趾自中統初朝廷譴使諭之彼遂來<lb/>
貢其後負嶮不朝至元二十四年又詔湖廣省臣將兵<lb/>
征之侯掌文書從行是冬兵㑹亷州泛舟於海次安邦<lb/>
<pb n="KR4d0523_WYG_018-13a"/>
與交人遇斬首二千餘級獲船六十餘艘追世子至𢎞<lb/>
縣海口斬首三百餘級獲船二十餘艘明年春兵次㙮<lb/>
山洋與世子戰敗之又戰竹洞斬首二十餘級獲船九<lb/>
艘轉戰連日數破其衆三月次白藤港交人横戰艗江<lb/>
中以拒我師值潮退舟不能進兵潰侯等被執乃斷其<lb/>
髪或絶其食凌辱困苦萬方侯執守益堅不少懾屈久<lb/>
之防禁少弛侯脱身拔歸晝伏夜行掇草木實食之數<lb/>
日始達吾境行省以其事聞時朝廷初改鈔法重其職<lb/>
<pb n="KR4d0523_WYG_018-13b"/>
守以侯提領紹興路平凖庫階將仕郎凡再考代者始<lb/>
至元貞初調衢州錄事民訟於庭立決遣之滿考赴調<lb/>
入京侯以向陷交趾備極艱苦至是吏部止積月日與<lb/>
從七品先時行省郎官有以從征升一官者椽之同被<lb/>
陷者亦受從七品官獨侯循序而進衆爲之不平乃自<lb/>
陳於政府於是即與正七品階承事郎慶元路象山縣<lb/>
尹兼勸農事邑有毫民二十輩表號龍虎張其聲威虐<lb/>
民蠧政侯得其姦捕寘於法邑在郡治東南海島中去<lb/>
<pb n="KR4d0523_WYG_018-14a"/>
郡稍逺有盜數十時出剽掠復乗舟入海官兵無可柰<lb/>
何侯選邏卒驍勇者親載入海悉擒捕之邑民始安又<lb/>
差次邏卒勞效薦諸大府賜錢賞官而已不自爲功也<lb/>
民有親喪久不𦵏者蓋始則泥隂陽休咎之説土俗困<lb/>
而不改侯以禮勸諭期七日不𦵏者罪之或貧不克舉<lb/>
者分俸助之而死者皆得歸藏於土仕者或沒官所妻<lb/>
子貧而不能存勸好義者周之嘗言勸農興學王政之<lb/>
始朝廷屢降徳音而郡縣視爲虛文夫我則不敢春秋<lb/>
<pb n="KR4d0523_WYG_018-14b"/>
親行鄉社諭孝弟忠信察其勤惰而賞責之月朔率僚<lb/>
吏入學聴師生講説經訓使知禮義亷恥而習俗亦少<lb/>
變焉㑹有詔遣使巡行郡國問民所疾苦□吏亷貪同<lb/>
列皆坐罪免獨侯亷明著聞民共薦之使者復以他州<lb/>
婚嫁田宅獄訟未決者屬侯治之在官二年以疾卒士<lb/>
民莫不嗟悼相謂自内附迄今邑令未有如侯之賢者<lb/>
也侯世家髙唐州之髙唐縣在金爲官族兵後譜亡不<lb/>
可考大父寳父清皆隠徳不仕妣王氏侯卒以大徳七<lb/>
<pb n="KR4d0523_WYG_018-15a"/>
年九月朔旦享年五十有一𦵏徳州清平縣李官莊侯<lb/>
所卜也元配劉氏祔焉子男五人必誠昭信校尉松江<lb/>
府判官益贈承務郎同知髙唐州事次珍鼎晉女四人<lb/>
適劉某元某張某劉某皆士族也孫男八人瑛曲阜林<lb/>
廟學正擢禮剖椽卒珩常州路犇牛鎮税務副使璉浙<lb/>
東海右道肅政亷訪司書吏璵卒琰中書椽遷承務郎<lb/>
江浙行中書省左右司都事璡瑢珷讀書未仕孫女六<lb/>
人曽孫男五人女八人俱幼侯性孝友事母得其歡心<lb/>
<pb n="KR4d0523_WYG_018-15b"/>
輕財好施先業在髙唐者悉推與伯叔昆弟徙家清平<lb/>
力穡種樹生産漸饒買田四百餘畝及調官江南復分<lb/>
與諸族人侯喪歸𦵏蕭然一貧宗人拜哭請以田廬還<lb/>
之其子不受曰父命也吾不敢違相讓既久乃取田十<lb/>
餘畝聞者賢之益信侯之亷讓不獨行之於已又能化<lb/>
其家焉銘曰<lb/>
馬也泛駕士或跅弛不有異才疇克任使才難之嘆古<lb/>
今所同作而興之用世之功侃侃李侯抱器負竒立志<lb/>
<pb n="KR4d0523_WYG_018-16a"/>
之卓胡寧詭隨往佐戎幕謀畫是賴奮義來歸士氣增<lb/>
愾賞弗讎勞不卑小官志欲有爲世方治安年踰五十<lb/>
竟殞其身施不盡有燾及諸孫嶷嶷諸孫肄業文史周<lb/>
旋臺閣華聞日起孝思祖烈式徴銘章表諸貞石來者<lb/>
勿忘<lb/>
　　元故承徳郎真定路總管府判官趙公墓碑銘<lb/>
蔚州飛狐趙氏由太保儀同三司上柱國定國襄穆公<lb/>
顯我國家龍興之初襄穆以城來歸厯事累朝屢典名<lb/>
<pb n="KR4d0523_WYG_018-16b"/>
郡惠澤被於其民故諸子多留居其地第五子承直郎<lb/>
知輝州事秉讓因襄穆嘗監真定家焉公諱寛字子栗<lb/>
襄穆公之孫輝州君之子也初以父澤擢饒陽尉再尉<lb/>
真定進主靈壽縣簿入朝爲武備守管勾調揚州海門<lb/>
縣尹不赴㑹有詔舉庶官才堪守令者以名聞部使者<lb/>
以公應詔起尹濟寧之鄆城嵗餘以老辭歸享年若干<lb/>
復號至元之四年四月十有七日以疾卒是月二十七<lb/>
日𦵏真定縣栢堂原祖妣定國夫人楊氏妣真定縣君<lb/>
<pb n="KR4d0523_WYG_018-17a"/>
周氏配涿郡盧氏翰林學士承㫖摰之女封恭人子男<lb/>
二人祖徳祖昌女五人適董守惠史墉耿瓉史澤元某<lb/>
俱名家子孫男五人安髙邑縣務副堅全某某女三人<lb/>
公早喪親卓然克自樹立雖生大家而無紈綺之習盧<lb/>
公一代名流竒公之爲以女歸焉真定居燕南孔道使<lb/>
者旁午公迎勞䕶送不失其節治盜有方而不竊發其<lb/>
佐靈壽督秋税均平無私民至於今稱之及官武備被<lb/>
命出董諸匠而工不怠弛鄆城戸夥事殷公撫以簡靜<lb/>
<pb n="KR4d0523_WYG_018-17b"/>
久亦稱治引年於家日具琴酒徜徉娯樂公性慈祥睦<lb/>
宗族以恩交朋友以讓施之於官民亦安其豈弟之政<lb/>
焉盧恭人治家清儉教子嚴明公得内助爲多後公若<lb/>
干年卒享年若干昔先子參政府君與公交逰雅厚天<lb/>
爵復與公諸子甞同師學故謹序其家世銘焉銘曰<lb/>
趙居飛狐號聞族烈烈官勛自襄穆厯典名邦政多淑<lb/>
孫子詵詵食世祿惟定啓封鬱喬木栢堂髙原公所卜<lb/>
石著銘詩名不沒公侯之裔終必復<lb/>
<pb n="KR4d0523_WYG_018-18a"/>
　　從仕郎保定路慶都縣尹尚侯惠政碑銘<lb/>
至正庚寅慶都耆老王國瑞麯成邵徳儒士趙士元呂<lb/>
嚴等屢狀令尹尚侯治行上燕南憲府復詣予請曰吾<lb/>
邑自至元大徳以來爲政有聲者數人既去民鑱其遺<lb/>
愛於碑老者雖亡少者猶克知之以有石章故也尚侯<lb/>
家世卿相由成均釋褐入官即能大振名聲非賦予過<lb/>
人能若是乎今則瓜代將刻石著其惠政執事幸賜之<lb/>
銘庶吾民永逺而不忘也嗚呼比年朝廷悼雨暘之失<lb/>
<pb n="KR4d0523_WYG_018-18b"/>
時憫民生之不足精擇牧守惠養黎元故郡邑得人有<lb/>
若尚侯者焉是宜紀具治迹以爲來者勸也侯以戊子<lb/>
之秋下車時頗不熟米曰踊貴侯即命發常平粟召四<lb/>
鄉民減價糶之同列以爲難侯曰常平本虞荒嵗今復<lb/>
何疑賴以全活者衆侯勤於爲政朝出視事抵暮方歸<lb/>
凡昏嫁田土獄訟積年不能已者悉決治之民皆以爲<lb/>
平允縣以無事庭列羣吏講説經訓變其刀筆筐篋之<lb/>
習鄉校所以正俗也舊皆以醫卜雜流爲之師侯擇士<lb/>
<pb n="KR4d0523_WYG_018-19a"/>
之明經者施其教暇則親自飭厲民亦稍稍興於禮讓<lb/>
焉農桑本以養民也世皆視爲具文侯躬行隴畝而敦<lb/>
諭之又爲訓誡之詩家傳而人傳誦之四郊之桑皆鬱<lb/>
然成列矣邑當燕趙之衝館傳在焉館中涖事者嵗久<lb/>
多方困苦其驛戸侯察其尤暴戾者黜之㕔事頽壊者<lb/>
新之什器不足者完之侯王大臣經行飲燕供帳之須<lb/>
悉取於民侯規措有方民不知擾蓋驛館廩餼朝廷嵗<lb/>
給鈔有差使者日多或不足以供前至元中姚公天福<lb/>
<pb n="KR4d0523_WYG_018-19b"/>
尹真定始自春初給鈔與民俾之規運而所須次第取<lb/>
之今則取之百倍鈔又不給郡縣皆然民不勝苦侯視<lb/>
物賤時官自買之足給一嵗之用仍有餘饒焉始者中<lb/>
原之人著户版者或任征戍之勞或供館傳之役名曰<lb/>
軍站其爲民者夏則輸絲絹秋則輸米粟鄉推一人總<lb/>
其事若鄉官然比者年穀不登爲民者多貧乏流移乃<lb/>
命運軍站之家代總其事日伺於官官有所求悉以供<lb/>
之民畏其有破産之患爭納賄以求免而有司視爲竒<lb/>
<pb n="KR4d0523_WYG_018-20a"/>
貨侯推次甲乙爲之事已治集者遣歸不令伺於官所<lb/>
姦吏計無所施民心大悦當國者以經費不足嵗課漸<lb/>
增而鹽益貴民私煎者日益多漕司邏者沓至守令畏<lb/>
天覺察獲罪令民十家爲甲出錢賂之侯令既嚴民不<lb/>
敢犯邏者亦不復至先是邑境盜竊屢發侯以民素無<lb/>
教始因賭博飲酒㳺蕩無檢久則遂至爲盜陷於刑辟<lb/>
官府初不知也其知之者鄉長鄰里乎惟杜其源則絶<lb/>
其流民有犯此者鄉鄰之長即以名聞否則同坐以故<lb/>
<pb n="KR4d0523_WYG_018-20b"/>
民皆相帥爲善無爲盜者凡郡縣令下揭之於牌本以<lb/>
示信也皁𨽻奉行㑹斂百端侯爲文符令鄉社自相傳<lb/>
達皁𨽻一至鄉社飲食若干需索若干悉書於籍月一<lb/>
具聞侯覆實之遂無一人無故輒入鄉社擾民者侯亷<lb/>
慎修潔毎出行縣裹粮自隨吏亦化服民愛戴之己丑<lb/>
之夏天少雨民以旱告侯齋沐禱於西山雨隨霑足嵗<lb/>
亦大穰蓋其爲政亷平名實相應是以民足衣食安於<lb/>
田里而無所撓嗚呼中國承平百年朝廷徳澤深厚戴<lb/>
<pb n="KR4d0523_WYG_018-21a"/>
白之老目不識兵民生當益富完柰何今者日愈趨於<lb/>
彫弊蓋本於守令之貪暴加以政令之繁苛民有愁嘆<lb/>
之心是以時有水旱之異返而正之其惟循良之吏乎<lb/>
詩曰豈弟君子民之父母其尚侯之謂矣非惟侯爲然<lb/>
也監縣完者帖木耳嘗以諸侯王命監衛輝郡捕盜有<lb/>
功中書改奏是官與侯同心愛民故邑以治聞侯名恕<lb/>
字彦仁世居保定銀青榮祿大夫平章政事齊國正獻<lb/>
公諸孫吏部侍郎克强之從子至治進士監察御史克<lb/>
<pb n="KR4d0523_WYG_018-21b"/>
和之子夫以故家詩禮之漸濡成均師友之訓誨宜其<lb/>
爲政多可紀云銘曰<lb/>
燕趙之衢邑曰慶都乗傳馳驅行者日瘏邑有大夫厥<lb/>
修自初迎候走趨遑知其餘民則嘆吁孰恤我劬有美<lb/>
尚侯肅肅冠裾亷平以居匪亟匪徐潤飭吏事悉本於<lb/>
儒起視鄉校汝敦詩書惟善與俱俗惡是祛出省農夫<lb/>
爾耕爾鋤吾無汝需田無荒蕪而弊者完而傾者扶凡<lb/>
令之敷惟簡以孚曰吏曰胥里絶追呼獄訟日無徭役<lb/>
<pb n="KR4d0523_WYG_018-22a"/>
日除民力日舒式歌且娯頌聲載輿乃勒乃模允著令<lb/>
譽悠久弗渝<lb/>
　　無極縣尹唐侯去思碑銘<lb/>
大凡今仕於郡縣者率三嵗乃代而守令之任則尤重<lb/>
焉無極尹唐侯治縣七年代者始至士民耆老不忍其<lb/>
去錄其政之善者屬其文諸石尚其永逺不能忘也夫<lb/>
天下之事未有不至於久而能有成者也况於方千里<lb/>
之郡百里之邑欲其民庶之家給農桑之業成風俗之<lb/>
<pb n="KR4d0523_WYG_018-22b"/>
淳美治化之流行豈一朝一夕所可致歟昔子産爲鄭<lb/>
一年而人歌之曰取我田疇而伍之取我衣冠而楮之<lb/>
孰殺子産吾其與之三年而人又歌之曰我有子弟子<lb/>
産教之我有田疇子産殖之子産而死誰其嗣之使子<lb/>
産爲鄭一年而去則政教未孚孰云其有遺愛乎漢孝<lb/>
宣嘗曰庶民所以安其田里而忘嘆息愁恨之心者政<lb/>
平訟理也太守吏民之本數變易則下不安民知其將<lb/>
久不可欺罔迺服從其教化而黃霸亦曰數易長吏送<lb/>
<pb n="KR4d0523_WYG_018-23a"/>
故迎新及姦吏緣絶簿書盜財物公私費耗皆出於民<lb/>
嗚呼守令之不得久居官守民庶之不得洽其政治豈<lb/>
非古今之所患乎然則唐侯之尹無極宜其政之有成<lb/>
而可書也侯初下車令不輕出令出而民不違事不妄<lb/>
作事作而民斯應謂民非耕桑何以能養故巡行壠畝<lb/>
親勸督之而農無怠惰者謂民非教習無由自立故興<lb/>
崇庠序數教誨之而士有成立者比年水旱不節稼穡<lb/>
不登民無宿儲而征戍乘傳之勞未嘗缺供故民日益<lb/>
<pb n="KR4d0523_WYG_018-23b"/>
貧困侯知其然凡大府文書之至稍有不便輒力陳之<lb/>
惟恐其病民也郡縣嵗以土之所出民之所有具其時<lb/>
真達於省部侯其所需而應之然而直不時給民甚苦<lb/>
之侯殺其數以聞庶少紓其力焉朝廷常幕民入菽以<lb/>
實河倉檄至侯言無極邑小民貧菽無有也中山命糴<lb/>
常平倉粟侯言連嵗㐫荒民方乏食請止其糴侯始涖<lb/>
事民訟立辯曲直既而民無所訴旁邑民訟或嵗久不<lb/>
能決者郡符屬侯治之皆伏其平真定當滹沱之衝夏<lb/>
<pb n="KR4d0523_WYG_018-24a"/>
秋水爲城患春則豫修隄防蒭葦之費畚鍤之勞均於<lb/>
其屬而中山所領縣三安喜當其十之六無極新樂當<lb/>
其四後以新樂驛傳所置得免無極獨當其四近嵗安<lb/>
喜請於會府又免其三無極遂當十之七侯奮然曰同<lb/>
爲民也爲上者當均其役豈宜利彼而病此乎是彼能<lb/>
愛民而我不能也乃列狀數百言陳於會府遂仍其舊<lb/>
斯則侯之永久有利於民者也嗚呼今之爲邑者苟且<lb/>
一時之政孰思其爲後日計乎而侯之深謀長慮如此<lb/>
<pb n="KR4d0523_WYG_018-24b"/>
民其忍忘之哉侯常建常平倉繕完三皇及孔子廟下<lb/>
至澤梁塗路亦修治有法蓋於興利去害皆勇爲之夫<lb/>
以朝廷宣布號令更張治化無非所以爲民然而貪墨<lb/>
之徒舞文玩法適則爲害不有慈祥豈弟之君子何以<lb/>
能稱國家責任之意副黎元望治之心乎今唐侯在官<lb/>
七年治無煩苛民有遺愛故予列序古人久於其職而<lb/>
政有成者告之庶幾有官者有徴焉侯名鎔字子冶益<lb/>
都費縣人由資政掾尹是邑階官承事郎銘曰<lb/>
<pb n="KR4d0523_WYG_018-25a"/>
皇有中原治安百年徳澤涵濡雨露自天水旱蝗螟比<lb/>
嵗爲害稼穡不登民生奚賴豈弟君子務休民力民力<lb/>
既息衣食滋殖猗與唐侯亷平不苛爲政七年民樂且<lb/>
歌長吏數更勞於迎送維昔君子久則化成懐樂苟安<lb/>
玩嵗愒日雖服官政朝不謀夕猗與唐侯慎始克終爰<lb/>
述頌詩播美無窮<lb/>
　<lb/>
　<lb/>
<pb n="KR4d0523_WYG_018-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷十八<lb/>
</p>
<p>
</p>
  </div>
</body>
</text>
</TEI>
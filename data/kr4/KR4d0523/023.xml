<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十三</head> <lb/>
    <p>
<pb n="KR4d0523_WYG_023-1a"/>
欽定四庫全書<lb/>
　滋溪文稿卷二十三<lb/>
　　　　　　　　　　　　元　蘇天爵　撰<lb/>
　行狀<lb/>
　　元故參知政事王憲穆公行狀<lb/>
公諱忱字允中趙州寧晉人也至元十七年由宿衛東<lb/>
宫拜朝列大夫山北遼東道提刑按察副使嵗餘以母<lb/>
老辭歸二十四年調河南道久之以母喪免二十八年<lb/>
<pb n="KR4d0523_WYG_023-1b"/>
詔改提刑按察為肅政㢘訪明年起公為燕南道廉訪<lb/>
副使三十年超拜嘉議大夫廣西道廉訪使以疾辭元<lb/>
貞二年改使河東大徳三年除江陵路總管不赴七年<lb/>
總管汴梁至大元年拜中奉大夫雲南諸路行尚書省<lb/>
參知政事時公年已七十矣延祐元年召拜文館大學<lb/>
士是嵗十二月七日薨于汴春秋七十有九明年三月<lb/>
十二日歸葬寧晉縣金符鄉換馬里三年正月御史臺<lb/>
臣列公之行以聞制贈通奉大夫河南江北等處行中<lb/>
<pb n="KR4d0523_WYG_023-2a"/>
書省參知政事護軍追封太原郡公諡憲穆公曽大考<lb/>
守忠金承信校尉考玉國初倡鄉民來歸從太師國王<lb/>
定中夏有功累官定逺大將軍慶源軍節度副使妣李<lb/>
氏公娶張氏封太原郡夫人子男二人曰鋭由河南行<lb/>
中書省知印入官曰鈞承務郎萬億賦源庫提舉孫男<lb/>
三人洙浩皆國學弟子員淵幼昔者世祖皇帝初命裕<lb/>
皇為皇太子左右給使之人皆擇用勲臣舊家子孫故<lb/>
公得與其選所以培植育養期大用於異日者葢甚重<lb/>
<pb n="KR4d0523_WYG_023-2b"/>
也公給事十餘年忠謹小心殆若一日或因事進言諒<lb/>
直不阿每達于上聽以故首有山北之命遼霫多宗王<lb/>
分地傔從時縱狗馬出蹂民禾民厭苦之公繩以法彼<lb/>
遂歛避不敢犯時阿哈瑪特秉政務聚歛以固權寵小人<lb/>
觀望爭言財利以希進用大定小吏耿熙者詣宰相言<lb/>
北京宣慰司逋懸宫鈔二十萬定宰臣以聞有勑徵之<lb/>
熙懼事失實獲罪妄增勑文併諸官屬覈之逮繫者百<lb/>
餘人公察其妄䟽言於朝熙竟獲罪裕皇賓天儲位久<lb/>
<pb n="KR4d0523_WYG_023-3a"/>
虚時上春秋已髙中外危之公建言曰陛下承祖宗之<lb/>
業臨御多方三十年矣自至元初年豫建太子天下莫<lb/>
不歸心邇者鶴馭上賓臣民觖望伏願㫁自宸𠂻早定<lb/>
大計宗社幸甚章凡三上上是其言未幾成宗親承裕<lb/>
皇信寶撫軍漠北而大業遂定江南既一或者猶略民<lb/>
子女轉賣為奴公言四海之内皆為王民國家當敷宣<lb/>
惠澤無間南北涵濡撫育俾長子老孫以沐承平之化<lb/>
今猶縱民奴其子女非一視同仁之意也勑禁止之著<lb/>
<pb n="KR4d0523_WYG_023-3b"/>
為令有汪清者自其父占籍於息餘四十年而鎮軍强<lb/>
有力者利其貲産妻女誣為亡奴訴諸帥府既得府檄<lb/>
即率數十騎馳圍其第遂格殺清冀無以自明妻女貲<lb/>
産悉為已有清子成潛出告寃兵民異屬文移往來數<lb/>
年不能正潁人朱喜者始以避兵見俘繼縱為良主給<lb/>
之書鄉胥里長皆署名紙尾喜隸軍籍有年矣一日喜<lb/>
居室火故主之子疑其良書被焚也遂復奴之喜持書<lb/>
累陳謾不見直公循行至郡俱詣泣訴公閲吏牘曰清<lb/>
<pb n="KR4d0523_WYG_023-4a"/>
占籍於壬寅某之奴以甲辰而逃何前政之不攷耶喜<lb/>
良書具在紙尾之人其言足徵充軍許時何其無一辭<lb/>
也乃以其事啟鎮南王府誣者皆屈明年二家援結近<lb/>
臣誣奏其事詔遣中書㫁事官案問即收繫公公以書<lb/>
言御史臺臺臣以聞有旨召公入見公廷奏其事上大<lb/>
喜曰若此人真不虚食俸祿者復還公河南於是近臣<lb/>
及㫁事官皆以受賕得罪而清喜數百口竟賴公言得<lb/>
復民繪公像祠之終身河間鹽使張某與其屬盜用官<lb/>
<pb n="KR4d0523_WYG_023-4b"/>
錢十餘萬定公發其事伏辜恩州為諸王呼喇濟食邑<lb/>
命其官屬貸子錢於民倍徵其息公令止收子本餘歸<lb/>
諸民及遷廣西臺檄遍諭風紀以表其廉能公既疾不<lb/>
果行遂改河東成宗方畋栁林召詣行宫撫慰優渥㑹<lb/>
河東旱飢穀貴民流公請發倉賑救全活者衆時成宗<lb/>
初即位奉事太后惟謹於是太后親幸五臺大建佛宇<lb/>
為民祈福上勑中書遣官護作工部司程陸信者驅民<lb/>
數千人入山伐木山深險多虎豹民被傷死者百餘人<lb/>
<pb n="KR4d0523_WYG_023-5a"/>
公曰民未獲福已先受害殆非國家建寺之始意也入<lb/>
言太后太后命稍損其役仍賜死者家鈔人若干貫諸<lb/>
王阿濟格嵗支廩餼和市於民或不能供輒為契劵子<lb/>
本相侔則沒入其男女為奴婢公請于朝用鈔贖還凡<lb/>
一百二十四人自是改賜諸王餐錢而民患始除哈陶<lb/>
布哈者恃阿濟格恣為姦利以亂吏治公收案致法王<lb/>
為請弗聽遣使入譛于上上猶豫未信適駕北幸哈陶<lb/>
布哈遮乗輿誣訟公不法事上命中丞崔彧問之彧知<lb/>
<pb n="KR4d0523_WYG_023-5b"/>
其誣將俟見上白之未幾彧卒及駕還宫其人復以為<lb/>
言詔省臺遣官案驗卒無事實其人坐誣抵罪憲綱大<lb/>
振阿濟格由是禁戢其下不敢横暴侵其民矣先是朝<lb/>
廷以民之占軍籍者限田四頃以供軍需餘田悉納賦<lb/>
税公力陳其不便以為國家自取天下以來征伐曽無<lb/>
寧嵗今海内稍定民之征戍逺方者嵗費尚千餘貫四<lb/>
頃之田豈能盡給凡民占籍地役者有司嵗視貧富差<lb/>
其名數一入軍籍永不可易今若多限以田使無飢寒<lb/>
<pb n="KR4d0523_WYG_023-6a"/>
之憂是亦富民之道也不報其後兼并之利興富者益<lb/>
富貧者愈貧至是樞密奉旨召公等集議方略而真定<lb/>
順徳廣平等路公分詢之凡得富民數百家即命充軍<lb/>
其貧乏者悉罷遣之人稱其平汴為宋金故都浩穰難<lb/>
治而省府憲司臨蒞其上故朝廷當為選良二千石然<lb/>
久者不過一二年近者數月或以疾辭或以罪去少能<lb/>
滿三嵗者公視事五年以老致事始至省憲以公耆舊<lb/>
徳業著聞不敢以官屬視之獄訟尤難決者悉以屬公<lb/>
<pb n="KR4d0523_WYG_023-6b"/>
公一問即得其情無敢隠久之政清訟簡吏民歌之方<lb/>
為近代包拯丁未之秋河決原武東南注汴官吏具舟<lb/>
為避走計民大驚恐公白省臣請導水東下否則為害<lb/>
不細而省臣大家田疇多在汴宋間不用公言公曰吾<lb/>
守土臣也責當在我遂乗舟行視河分命決其壅塞於<lb/>
以分流殺水而汴城始完其民至今以為徳水害既息<lb/>
復大發民增築隄防河西之人居鄢陵者萬家號礟手<lb/>
軍民之徭役悉無所與公曰均為王民而河西人獨無<lb/>
<pb n="KR4d0523_WYG_023-7a"/>
所役何也至是悉使就工凡得萬人不日堤完公之摧<lb/>
抑豪强愛養民力多此類也公為人剛毅正直讀書能<lb/>
見諸行事不為空言其任風紀所至惟以興學善俗為<lb/>
務北京汴梁及建瑞錦三州趙之栢鄉皆新學宫風勵<lb/>
多士葢欲復古治化作新斯民非專師法令而以為治<lb/>
者也嗚呼世祖皇帝以天縱之聖方大有為故天出忠<lb/>
直之臣共弼治效非偶然也當是時公及陳公天祥程<lb/>
公思廉姚公天福皆骨鯁敢言不畏彊禦披姦發伏指<lb/>
<pb n="KR4d0523_WYG_023-7b"/>
擿利害若疾痛嗜欲在已故吏畏其威民懐其惠風采<lb/>
凜然震動一時至今庸夫女子猶知道其姓字是豈聲<lb/>
音笑貌所能為哉向者先君荷公深知居嘗慕公為可<lb/>
師法㑹公子鈞求狀公行將以獻諸史官求銘作者故<lb/>
因采其始末而論次之以俟筆削謹狀至順四年九月<lb/>
壬戌奉政大夫奎章閣授經郎兼經筵譯文官蘇天爵<lb/>
狀<lb/>
　　元故資政大夫中書左丞知經筵事王公行狀<lb/>
<pb n="KR4d0523_WYG_023-8a"/>
公諱結字儀伯易州定興人徙家中山少聰穎異常讀<lb/>
書數行俱下能終身不忘當從董太史朴受經講解出<lb/>
人意表間為歌詩如魏晉人語故憲使王公仁見而異<lb/>
之曰公輔器也年二十餘來游京師一時名公聞公談<lb/>
論皆聳聽畏服常以時政八事陳列廟堂曰立經筵以<lb/>
養君徳行仁政以結民心育英材以備貢舉擇守令以<lb/>
正銓選敬賢士以厲名節革冗官以正職制辨章程以<lb/>
定民志務農桑以厚民生其言剴切純正皆治國大經<lb/>
<pb n="KR4d0523_WYG_023-8b"/>
大法惜乎時相不能用也仁宗皇帝初未出閣已喜接<lb/>
納儒士或以公薦得備宿衛乃集歴代君臣行事善惡<lb/>
可為監者日陳于前上樂聞之不倦也武宗皇帝即位<lb/>
仁宗為皇太子命公為典牧太監官太中大夫仁宗清<lb/>
燕屢召見焉近侍以俳優進公言昔唐莊宗好此卒致<lb/>
禍亂殿下方育徳春宫視聽尤宜防慎仁宗登極公遷<lb/>
集賢直學士出為順徳路總管郡久不治公下車教民<lb/>
務農興學孝親弟長輯姦禁暴悉登於書俾民朝夕閲<lb/>
<pb n="KR4d0523_WYG_023-9a"/>
習久之郡政大治屬邑鉅鹿沙河唐宰相魏徵宋璟墓<lb/>
存焉乃祠二公于學表其論風旨風勵多士再遷揚州<lb/>
郡當水陸要衝舟車不絶公曰吾為郡守務在理民送<lb/>
往迎來非所先也又遷寧國以從弟紳僉憲江東辭不<lb/>
赴遂改東昌郡境有黄河故道而會通堤遏其下流夏<lb/>
月潦水盈積壊民麥禾公命䟽為斗門以走潦水民始<lb/>
得良田佃作又新學宫以延士子願學者公所至惠政<lb/>
多類此民迄今思之至治二年丞相拜珠獨秉國鈞徵<lb/>
<pb n="KR4d0523_WYG_023-9b"/>
用舊人作新庶政召公參議中書省事公言為相之道<lb/>
當正已以正君正君以正天下除惡不可猶豫猶豫恐<lb/>
生他變服用不可奢僭奢僭則害及於身丞相是其言<lb/>
未幾除吏部尚書薦名士宋本韓鏞呉炳等十餘人除<lb/>
吏平允衆論悉伏僥倖請求一切不與逺人當遷官者<lb/>
寛其文法吏皆不能為姦泰定元年春廷試進士公充<lb/>
讀卷官考第多合士論遂遷集賢侍讀學士中奉大夫<lb/>
㑹有月蝕地震烈風之異天子儆懼為下手詔命儒臣<lb/>
<pb n="KR4d0523_WYG_023-10a"/>
集議中書公昌言曰今朝廷君子小人混淆刑政不明<lb/>
官賞太濫以故隂陽錯謬咎徵薦臻宜修政事以彌天<lb/>
變是夏詔公領經筵扈從上都公援引古訓證以時政<lb/>
之失反覆詳盡覬上有所感悟中宫聞之亦召公等進<lb/>
講以故事辭明年除浙西道㢘訪使行至中途以疾還<lb/>
嵗餘拜遼陽行省參知政事遼東大水榖貴民飢公請<lb/>
于朝得米若干萬石以活之召拜刑部尚書天厯元年<lb/>
文宗皇帝入正大統公以疾在告出拜陜西行省參知<lb/>
<pb n="KR4d0523_WYG_023-10b"/>
政事改同知儲慶使司事二年春正月拜中書參知政<lb/>
事入謝光天殿以親老辭上曰忠孝能兩全乎是月明<lb/>
宗皇帝立于朔方命文宗居皇太子宫於是遣大臣奉<lb/>
寶璽北迓近侍復有求除拜賞賚者公曰俟天子至議<lb/>
之近侍不悦皇太子寶以上都變擾莫知所在至是更<lb/>
鑄新寶近侍請大其製公曰此寶當傳儲嗣不敢踰舊<lb/>
制也初陜西省臺請命上都而四川行省隔在西南平<lb/>
章曩嘉特因繕兵自守廷議調兵誅之公曰蜀逺恐不<lb/>
<pb n="KR4d0523_WYG_023-11a"/>
能知可遣使諭之如果方命兵之未晚曩嘉特果來朝<lb/>
時近侍爭求籍沒妻孥貲産公曰古者罪人不孥沒入<lb/>
家貲者所以彰有罪也未有利人妻孥貲産而併殺其<lb/>
人者也近侍聞之益怒譛詆日甚八月明宗上仙文宗<lb/>
洊正宸極公遂罷政尋又命為集賢侍讀丁内艱不起<lb/>
今上皇帝元統元年復除浙西㢘訪使未行召拜翰林<lb/>
學士資善大夫知制誥同修國史勑史官修泰定天厯<lb/>
兩朝實錄公與張公起巖歐陽公𤣥共領其事二年冬<lb/>
<pb n="KR4d0523_WYG_023-11b"/>
十月拜中書左丞與今參知政事許公有壬並命士大<lb/>
夫相慶于朝是月太皇太后初受尊號詔天下蠲省租<lb/>
賦慎恤刑罰優禮耆舊懐柔逺人洪恩實惠天下便之<lb/>
公與許公敷陳之力居多公在政府遇事輒言無所顧<lb/>
避中宫命僧尼作佛事於慈福殿已而殿災公言僧尼<lb/>
當坐左相疾革家人請釋重囚禳之公極陳其不可又<lb/>
言選調官吏錫賚金帛當與同官僚屬議而後聞一二<lb/>
宰執不可獨請其事先時有罪移鄉者北人則居廣海<lb/>
<pb n="KR4d0523_WYG_023-12a"/>
南人居遼東去家萬里涉瘴癘寒苦往往僨於道路公<lb/>
曰流囚尚止三千遂更其法移鄉者止千里外改過聽<lb/>
還其鄉因著于令近嵗職官坐罪多從重科公曰古者<lb/>
刑不上大夫今貪墨者雖多然士之廉恥不可以不養<lb/>
也聞者謂公得宰相體至元元年春命公知經筵事夏<lb/>
疾作九月去位詔公復入翰林養疾不能應詔中外方<lb/>
倚公為重日冀其再用以福元元年不幸疾竟不起二<lb/>
年春正月廿九日薨于中山私第春秋六十有二訃聞<lb/>
<pb n="KR4d0523_WYG_023-12b"/>
公卿唁于朝士弔于家咸曰正人亡矣公行義如古人<lb/>
務正學以言未嘗市恩於人人怨詆之亦不恤也喜薦<lb/>
拔士登其門者多知名於時少通經學晚尤邃易有易<lb/>
説若干言臨川呉公澄讀而善之故相張公珪初薦公<lb/>
入經筵有曰王某非聖賢之書不讀非仁義之言不談<lb/>
識者以為名言當文宗讓位公所進説葢欲消彌讒間<lb/>
為國逺慮而小人不便謗公無所不至賴天子慈仁愛<lb/>
士苐罷其政而已嗚呼國家自世祖皇帝始一中夏仁<lb/>
<pb n="KR4d0523_WYG_023-13a"/>
宗時天下治平獨鄉文學興禮樂貢舉之事海内儒士<lb/>
翕然向風列聖承之益修文治公於其時一用儒術輔<lb/>
相國家必欲俗吏之務不至於朝廷其功豈不茂哉公<lb/>
伯祖某國初帥鄉民來歸其後管領中山人匠因留家<lb/>
焉祖逖動以質子軍從太祖皇帝西征娶婦諤爾根氏<lb/>
以公貴贈通議大夫禮部尚書上輕車都尉太原郡侯<lb/>
諤爾根氏贈太原郡夫人父徳信治縣有聲擢拜陜西<lb/>
行臺監察御史與臺臣議不合年四十餘即棄官不復<lb/>
<pb n="KR4d0523_WYG_023-13b"/>
仕累封中奉大夫河南行中書省參知政事護軍太原<lb/>
郡公母張氏封太原郡夫人娶䝉古氏封太原郡夫人<lb/>
子男二人敏修從仕郎社稷署丞敏存未仕女適太常<lb/>
太祝馬遂良是嵗二月某日葬公中山安喜縣鮮虞鄉<lb/>
宣村原天爵晚學荷公深知謹具公官勲行實卒葬壽<lb/>
年為行狀一通請諡奉常徵銘太史以詔後世謹狀至<lb/>
元三年夏六月甲午太中大夫禮部侍郎蘇某狀<lb/>
　　故嘉議大夫江西湖東道肅政㢘訪使董某行狀<lb/>
<pb n="KR4d0523_WYG_023-14a"/>
公諱訥字仁甫真定路趙州栢鄉人由燕南憲史轉河<lb/>
東入掾禮部陞御史臺中書掾皇慶初以承直郎為工<lb/>
部主事擢奉訓大夫監察御史未幾左遷大都路總管<lb/>
改陜西行御史臺事召為中書省左司都事英廟為皇<lb/>
太子選為詹事院中議進官奉議大夫久之遷工部郎<lb/>
中又遷上都副留守兼本路都總管府治中改僉河東<lb/>
道廉訪司事進朝列大夫江西道㢘訪副使至治二年<lb/>
冬召拜吏部侍郎泰定初元拜右司郎中尋改左司嵗<lb/>
<pb n="KR4d0523_WYG_023-14b"/>
餘遂拜太中大夫吏部尚書選充山北遼東道奉使宣<lb/>
撫還朝拜嘉議大夫江西道廉訪使泰定四年五月十<lb/>
六日終享年若干公自少喜讀書長游真定郡學監憲<lb/>
完閭數至學舍愛公清苦遂薦用焉及歴省臺治吏文<lb/>
書事益明習公性鯁直棘棘不阿操持清慎聲聞日著<lb/>
當代名公咸愛敬之工曹專掌營造而京城之建既久<lb/>
官廨寺宇之修嵗月不絶木石丹堊之須隱沒於吏牘<lb/>
者公一一經理而追徵之凡得楮幣三萬餘定黄金千<lb/>
<pb n="KR4d0523_WYG_023-15a"/>
兩近侍請於禁中海子為傀儡之戲擬築水殿以備乗<lb/>
輿游觀公言唐文皇嘗命工曹選巧工尚書段綸教作<lb/>
傀儡文皇曰向求巧工本以供國利民今造戲具甚失<lb/>
官師相䂓之意詔免綸官史氏載之以為美談方今聖<lb/>
明在上豈宜作此宰臣是公言遂罷其役公在六察正<lb/>
色敢言延祐二年冬星芒垂象公言宰相之職所以代<lb/>
天理物今天象示變葢由變理非人所致時相方擅朝<lb/>
政聞公之言大為憾恨三年元㑹陳朝儀殿廷百官將<lb/>
<pb n="KR4d0523_WYG_023-15b"/>
序班行禮時相乗轎坐殿廷中公適糾儀乃前問曰此<lb/>
百官朝㑹之所丞相坐此非是相怒而去不數日奏公<lb/>
佐京邑其再入省又奏公佐留司葢欲以事困之或少<lb/>
有失則坐以罪賴公平素勤於職事卒無毫髪得相嘗<lb/>
迎鑾輿于北郭問有司供須者為誰左右以府判對相<lb/>
故求事杖之明日知非公也心甚慚之公在京府八月<lb/>
在留司僅三月臺臣憐公以言權奸恐終見誣以罪故<lb/>
兩為之改除外臺公在河東江西按行郡邑風采肅然<lb/>
<pb n="KR4d0523_WYG_023-16a"/>
民有訴訟皆自理之吏屬無所干預坐曹行文書而已<lb/>
澤州高平民有盜竊其家資官誣執一家五人為盜榜<lb/>
掠無完膚父子二人已死獄中而贓竟不獲公閲其文<lb/>
書察其辭色而遽釋之召其主人問曰盜未發前數日<lb/>
何人曽至汝家曰鄰村五人者曽來貸粟公即擒五人<lb/>
者至併贓索之皆在遂具獄官吏坐罪有差邑方大旱<lb/>
即日大雨江西民固好訟亦由官吏倡之因逗撓為利<lb/>
公初按部吉安廉明以攝其姦公平以服其心告實者<lb/>
<pb n="KR4d0523_WYG_023-16b"/>
行誣告者坐人皆凜然不敢犯明年至撫州前此訟者<lb/>
亦衆至是乃無一人公以為有司止之也親出詢之亦<lb/>
無有也然則興獄告訐豈民之本心哉延祐間朝廷患<lb/>
郡縣多盜議依大徳之末遣使驅賊於阡陌掊擊而死<lb/>
以號於衆庶或盜止公曰向者成廟賓天武皇未立宰<lb/>
相恐天下人心未安姦人竊發權為一時之制耳今可<lb/>
効之乎矧世祖臨御三十五年未嘗行此盜亦何能猖<lb/>
獗耶衆是公言其事遂止公平生論事甚衆如黄華嶺<lb/>
<pb n="KR4d0523_WYG_023-17a"/>
屯田當罷江南括地擾民朝議多是其説尤喜薦拔人<lb/>
材在吏部嘗同尚書王公結薦赫舍哩希元張瑾陳思<lb/>
謙呉炳歐陽𤣥李好文等十餘人皆可大用奉使山北<lb/>
黜陟官吏皆當興利去弊民甚便之公曾祖考諱増不<lb/>
仕祖考諱元贈亞中大夫順徳路總管考諱進嘉議大<lb/>
夫禮部尚書曽祖妣某氏祖妣夏氏妣趙氏俱封趙郡<lb/>
夫人配某氏趙郡夫人子男衍國子生早逝次庸承務<lb/>
郎大樂署令維昔國家初定中土一時豪傑往往起家<lb/>
<pb n="KR4d0523_WYG_023-17b"/>
試吏以見諸用其後公卿輔相率由是選公自諸生擢<lb/>
置憲府位至天官尚書及部使者材行赫然有聞是宜<lb/>
論著以圖不朽焉謹狀至元六年庚辰夏五月某甲子<lb/>
通議大夫吏部尚書蘇天爵狀<lb/>
　傳<lb/>
　　貞孝先生傳<lb/>
貞孝先生王氏諱文淵字巨卿中山安喜人由太原榆<lb/>
次徙焉考府君徳用始倅中山雜造局使先生幼失其<lb/>
<pb n="KR4d0523_WYG_023-18a"/>
父能自樹立卓犖不羣家貧從府尹推擇為吏持法廉<lb/>
平久之喟然曰吾家世以清白稱吾雖不能克大其門<lb/>
烏能趨赴承奉効刀筆吏所為乎即揖府尹棄吏去衆<lb/>
稍異之是時故國子司業滕公安上方家居教授學者<lb/>
雲集先生折節往從焉峩冠博衣躬執弟子之禮滕公<lb/>
嘉其志告以古人為學之方先生益自刻厲尊聞行知<lb/>
聲聞日隆滕公卒即杜門不出稽經訂史夜以繼晝下<lb/>
至老莊醫卜之書靡不該覽於是母年髙先生奉之彌<lb/>
<pb n="KR4d0523_WYG_023-18b"/>
謹甘旨無闕供母亡毁瘠骨立喪葬如禮與弟貞盡友<lb/>
愛訓子孫甚嚴家庭之間肅如也遇人則和平樂易言<lb/>
必依於孝弟鄉人以此益親之喜作詩紆餘冲淡得韋<lb/>
栁體當代公卿聞其名而重之道出中山或造其廬聽<lb/>
其言而察其心不敢以其名薦卒不仕終其身延祐元<lb/>
年九月也享年六十葬唐城鄉西翟原鄉人誄曰貞孝<lb/>
先生墓子男曰復曰構孫男秉鈞秉彞俱世家學<lb/>
贊曰古稱燕趙多竒士豈節義出乎其性者哉國家既<lb/>
<pb n="KR4d0523_WYG_023-19a"/>
都燕而趙為輔部名公達材由勲勞吏業起家仕至公<lb/>
卿將相者幾何人矣當是時獨靜修劉公隠居求志高<lb/>
尚其事俾一世之人企慕若弗可及豈非風化之美者<lb/>
歟而貞孝先生亦能讀書不仕修身事親則其志過常<lb/>
人逺其廩廩然庶幾隆古逸民之遺風焉<lb/>
　　崔孝㢘傳<lb/>
崔孝㢘名顯字耀卿有官君子也不稱其官而曰孝廉<lb/>
者著其行也著其行者所以崇世教也侯早喪父獨善<lb/>
<pb n="KR4d0523_WYG_023-19b"/>
養母母年七十樂居鄉里其兄干夫長昌成齊安不敢<lb/>
歸侯方隨牒仕逺州獨慨然曰吾年鼎盛服官政之日<lb/>
長奉親日短曷忍違吾親乎遂棄官侍母母年八十五<lb/>
方終侯養志得其歡居喪致乎哀兄亡又走江淮迎其<lb/>
喪歸此侯孝弟之行著於家者也侯初仕官長熟即以<lb/>
清謹見稱及尹建平奉法而無所私民之富者安之貧<lb/>
者撫之强者抑之弱者植之上下相親有如父子崇仁<lb/>
版户四萬訟牒填委侯職精明片言折之猾吏無文致<lb/>
<pb n="KR4d0523_WYG_023-20a"/>
之苛田里無追呼之擾當天厯旱荒之餘民被飢疫之苦<lb/>
侯勸帥賑恤衆獲休養此侯㢘平之政著于民者也侯<lb/>
由門功入官以養親辭歸再調鹽官州判官廣平邯鄲<lb/>
縣尹皆不果上母老終喪乃調壺闗縣尹又以兄喪弗<lb/>
克終任歴尹建徳之建平撫州之崇仁民皆攀戀涕泣<lb/>
不忍代去于時侯年已老始遷長熟知州部使者屢薦<lb/>
其材侯未嘗肯妄進取踐吏五十餘年僅受八命積階<lb/>
奉政大夫此侯歴官之始終也當金季世將兵千人歸<lb/>
<pb n="KR4d0523_WYG_023-20b"/>
太師國王復從大帥逐叛將武仙克復真定官至管軍<lb/>
千户真定同知權府事諱祥者侯之祖也佩金符行軍<lb/>
千户成鄧繕治壁壘奪宋將張貴餉船于襄陽敗江州<lb/>
都統軍鄂之武矶追宋潰師于丁家洲獲將士二百戰<lb/>
艦五十轉餽江淮數年不乏官至懐逺大將軍兩浙江<lb/>
淮行都轉運使贈博陵郡侯諡桓靖諱徳彰者侯之考<lb/>
也北京行六部尚書贈太保趙國康惠公秉直之孫宣<lb/>
權五路萬户天安之女封博陵郡夫人史氏者侯之妣<lb/>
<pb n="KR4d0523_WYG_023-21a"/>
也中書左丞相贈太師鎮陽忠武王天澤之孫同知澧<lb/>
州路總管府事梓之女封元氏縣君史氏者侯之配也<lb/>
自大寧之富庶居真定之真定侯先世遷徙之所由也<lb/>
富庶之北韓砦真定之冶頭原侯祖考窀穸之所歸也<lb/>
侯家世勞伐之舊内外姻族之盛曽不以富貴奢麗有<lb/>
所改易而以孝弟廉平表其名稱此侯稟賦有以異於<lb/>
人也謹緝其事著于篇<lb/>
贊曰昔集賢宣城貢公奎居鄰建平每歎東南數十百<lb/>
<pb n="KR4d0523_WYG_023-21b"/>
縣為令者僥倖苟且求能慈祥惻怛如崔君者無有也<lb/>
臨川呉文正公歸老于鄉嘗言今所在郡邑困瘁極矣得<lb/>
如崔耀卿之潔已愛人者治之其少蘇乎嗚呼考求二<lb/>
公之言當國者可不思其故歟然則孝廉賢矣哉<lb/>
　<lb/>
　<lb/>
　<lb/>
　滋溪文稿卷二十三<lb/>
</p>
<p>
</p>
  </div>
</body>
</text>
</TEI>
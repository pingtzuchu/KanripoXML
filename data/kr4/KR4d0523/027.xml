<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十七</head> <lb/>
    <p>
<pb n="KR4d0523_WYG_027-1a"/>
欽定四庫全書<lb/>
　滋溪文稿卷二十七<lb/>
　　　　　　　　　　　　元　蘇天爵　撰<lb/>
　章疏<lb/>
　　論臺察糾劾辨明之弊<lb/>
嘗謂糾劾貪邪在乎公天下之好惡辨明誣枉所以著<lb/>
一人之是非好惡既公則惡黨消而奸弊息是非既著<lb/>
則善類伸而治化興欽惟世皇肇立臺憲登明選公欲<lb/>
<pb n="KR4d0523_WYG_027-1b"/>
四海人才之來集揚清激濁務一時公論之持平比者<lb/>
風紀之司論列涉於輕易或因察識之未審故致辨論<lb/>
之多端自昔國家皆有國是國是既定則邪正判而公<lb/>
道行國是不明則是非雜而人心惑宋宰相王曽語諫<lb/>
官韓琦曰近見章疏所陳甚佳高若訥多是擇利范希<lb/>
文未免近名要須純意為國家事斯其諫論之良法歟<lb/>
夫天生人才固周一世之用作而成之則才常有餘沮<lb/>
而棄之則才恒不足矣然公族貴胄必生於閥閲之家<lb/>
<pb n="KR4d0523_WYG_027-2a"/>
而謀士軼才或出於山林之下故伊尹聘於有莘傅說起<lb/>
於版築孰曰出身之卑賤豈論家世之寒㣲此古者數路<lb/>
用人未嘗滯於一也夫法令朝廷所定廷尉天下之平或<lb/>
笞或杖受宣者必申稟於中臺或降或黜無例者必定擬<lb/>
於刑部是慎重於守法不敢輕扵用刑今動輙曰省院臺<lb/>
勿用則當用者宣政資政之選乎是降為雜職矣又曰有<lb/>
選衙門勿用無選者孰敢用乎是不復得叙矣且職官犯<lb/>
贓猶有一貫至三百貫之分至論其罪則有殿降叙不叙<lb/>
<pb n="KR4d0523_WYG_027-2b"/>
之别豈有一遭論列或犯在革前或事涉疑似輙坐雜職<lb/>
任用之科終身不叙之罪豈法之平允哉且犯罪者至於<lb/>
流逺家屬尚留於京師被劾者未至當刑起遣即歸於鄉<lb/>
里葢縁無事可尋强生於掇拾潔白素著特為之汙染致<lb/>
使髙尚之人聞而退藏有志之士亦為歛避當路興乏全<lb/>
材之嘆後世有國無人之譏其於世道甚為闗係夫孰賢<lb/>
孰否在君子固自信而不疑去泰去甚當言者宜核實以<lb/>
詳審今始者一人糾言其罪次者一人辨明其非三人共<lb/>
<pb n="KR4d0523_WYG_027-3a"/>
列於一堂何以酬酢庶政縱使不行報復豈能消彌讐<lb/>
嫌夫史官定千古之褒貶臺諫判一時之是非褒貶公<lb/>
則後世之人信是非明則天下之人勸今或好惡淪於<lb/>
所偏邪正因以失實輕則訐人之隂私甚則誣人之父<lb/>
祖是以清濁混淆善惡錯亂朝是而暮非春劾而夏辨<lb/>
奏請有煩於聖聴辨論實撓於臺端事至於斯當究其<lb/>
理大抵為治莫先於擇人擇人貴在於守法葢諸人呈<lb/>
言並無罪責者所以通上下之情臺諫論事務得其實<lb/>
<pb n="KR4d0523_WYG_027-3b"/>
者所以重耳目之寄若不申其賞罰何以端其本原舉<lb/>
人不當今有連坐之科論事不實古有抵罪之禁今後<lb/>
論言人者必須赦後為坐果犯贓罪並從臺憲追問其<lb/>
餘罪名仍須法司定擬如此則事不至於反覆法必底<lb/>
於允平奏請不煩於聖聴毁譽弗紊於朝章刑政肅而<lb/>
國體尊是非明而人心服公論幸甚天下幸甚<lb/>
　　建言刑獄五事<lb/>
葢聞刑者輔治之具非恃刑以為治者也欽惟國家列<lb/>
<pb n="KR4d0523_WYG_027-4a"/>
聖臨御其用刑也本之以寛仁施之以忠厚内則論議<lb/>
付之刑曹外則糾察責之風紀故治功表著徳澤涵濡<lb/>
然法之所立或有所未周吏之奉行或有所未至當職<lb/>
猥以謭材竊食重禄粗有聞見畧具敷陳<lb/>
一到選官員年六十五以上者先行詮注此國家優恤<lb/>
　臣僚宣力既久恐其年不逮恩徳至渥也照得各處<lb/>
　推官専掌刑名夫案牘之冗全藉乎精神審讞之詳<lb/>
　悉資乎耳目案牘不差則吏無所欺推審既詳則囚<lb/>
<pb n="KR4d0523_WYG_027-4b"/>
　無寃抑今路府推官往往年老或視聴不明或神思<lb/>
　昏耄苟圖俸禄姑俟引年欲望刑政肅清葢亦難矣<lb/>
　夫先行詮注固明時之厚恩而刑罰不中亦聖人之<lb/>
　明訓今後各處推官有闕當選吏通儒術儒習吏事<lb/>
　材力明敏别無過舉方許為之其年六十五以上者<lb/>
　銓注别職如此則庶幾刑罰得中官無曠職矣<lb/>
一民之犯罪具有常刑苟肆攘奪理宜禁治切見各處<lb/>
　人民或稱窩藏盜賊或言收寄贓物或因偽鈔扳援<lb/>
<pb n="KR4d0523_WYG_027-5a"/>
　或為私鹽致訟凡一切刑獄等事有司公吏巡捕人<lb/>
　等往往因其捕獲乗隙肆為搶奪所犯罪有輕重家<lb/>
　貲為之一空甚至取其贓仗其家因為得罪葢亦不<lb/>
　敢告陳有司亦不受理江淮之南此風尤甚照得舊<lb/>
　例諸被囚禁不得告舉他事其為獄官酷已者聴之<lb/>
　夫在獄被酷猶許陳告况民之罪狀未明一家已被<lb/>
　其虐不亦甚可恤乎今後有犯此者許其家人明立<lb/>
　證佐具狀陳告合無比依搶奪民財估贓定論官吏<lb/>
<pb n="KR4d0523_WYG_027-5b"/>
　失於約束亦合量情究治如或挾讐妄告抵罪反坐<lb/>
　如此庶幾愚民不至甚受其害而巡捕之人亦知有<lb/>
　所警畏矣<lb/>
一至元三年七月内中書省奏准節該除人命重事外<lb/>
　偷大頭疋等一切罪犯贓仗完備不須候五府官審<lb/>
　理令拘該衙門依例歸結欽此夫民之犯刑或不得<lb/>
　已累朝欽恤具有憲章向者三年一次遣官審理本<lb/>
　為罪囚在禁淹滯今次奏准偷大頭匹等罪許令拘<lb/>
<pb n="KR4d0523_WYG_027-6a"/>
　該衙門歸結則是人命重事直待三年五府官處决<lb/>
　誠恐獄囚繁夥愈見淹延照得立御史臺條畫一欵<lb/>
　所在重刑每上下半年親行㕘照文案察之以情當<lb/>
　面審問若無異情行移本路總管府結票申部待報<lb/>
　其有畨異及别有疑似者即行推鞫若闗中人衆卒<lb/>
　難歸結者行移附近不干礙官司再行磨問實情若<lb/>
　更有可疑亦聴復行推問無致寃枉若有寃滯隨即<lb/>
　改正疎放欽此今後内外重囚擬合照依舊例令㢘<lb/>
<pb n="KR4d0523_WYG_027-6b"/>
　訪司審録果無寃抑移牒總管府結案申覆詳斷其<lb/>
　三年一次遣官審理既不得人徒増煩擾並合住罷<lb/>
　如此庶幾獄無淹滯刑政肅清矣<lb/>
一伏覩至元二年八月内宣諭聖㫖節文内外有司官<lb/>
　不為用心捕捉盜賊縱有挐獲賊徒取訖招伏贓仗<lb/>
　明白指以小節不完不行歸斷今後但有捉獲强盜<lb/>
　偽造寳鈔賊徒半年之内依例結案偷大頭疋三箇<lb/>
　月内須要結案合該杖罪依例斷决違者在内監察<lb/>
<pb n="KR4d0523_WYG_027-7a"/>
　御史在外廉訪司官驗事輕重究治欽此謹按易曰<lb/>
　君子以明慎用刑而不留獄葢言獄者不得已而設<lb/>
　民有罪而入不可留滯淹久也今各處在禁重囚或<lb/>
　為賊盜寄贓仗於别所或即偽鈔藏板具於他鄉或<lb/>
　指為首同伴在某處居止或稱家屬證佐在某家隠<lb/>
　藏果有堪信顯迹事發官司即須移文勾取不得因<lb/>
　而妄指平民彼處官司倚恃不相統攝往往不即追<lb/>
　捕以致賊徒在逃又令毁棄贓仗遷延歲月虚調文<lb/>
<pb n="KR4d0523_WYG_027-7b"/>
　移葢因官吏舞弄作弊萬端以致刑獄淹延不能杜<lb/>
　絶江南州郡此弊尤甚今後如有承受各處公文即<lb/>
　當劃時追捕若令賊徒等展轉在逃贓仗亦不到官<lb/>
　合無比依不即捕盜等例定立罪名如此庶幾事得<lb/>
　結絶吏知畏懼而州郡亦無留獄矣<lb/>
一法制之立既有成規奸偽之滋理宜嚴禁照得舊例<lb/>
　諸保辜者手足毆傷人限十日以他物毆傷者二十<lb/>
　日以刀及湯火傷人者三十日折跌支軆及破骨者<lb/>
<pb n="KR4d0523_WYG_027-8a"/>
　五十日限内死者各依殺人論其在限外及雖在限<lb/>
　内以他故死者各依本毆傷法㕘詳此法古今遵守<lb/>
　别難更易今江淮以南或辜限已滿其被毆者身死<lb/>
　有司往往比依元貞元年孟福被死事例加等科斷<lb/>
　若皆如此遵行是辜限為不可用破已成之法開姦<lb/>
　弊之門誠恐刑獄日滋深為未便照得孟福事例通<lb/>
　制既已不載有司似難奉行今後鬭毆傷人者止合<lb/>
　依辜限之制或在限外雖無他故死者合無止依本<lb/>
<pb n="KR4d0523_WYG_027-8b"/>
　毆治罪其孟福例擬合遍行禁止如此庶幾奸偽不<lb/>
　滋法制歸一矣<lb/>
　　山東建言三事<lb/>
審天下之勢者當謹其㣲論生民之治者當究其本夫<lb/>
審勢而不謹於㣲至於著則不可為矣論治而不究其<lb/>
本求其末則夫何益矣欽惟國家布列臺憲葢以重内<lb/>
外耳目之寄達逺近聞見之詳惟兹山東奄奠齊魯控<lb/>
制千里按臨百城爰自去歲以來諸處盜賊竊發始則<lb/>
<pb n="KR4d0523_WYG_027-9a"/>
潛形塗面猶恐人知甚則鳴鼓樹旗不畏官捕郡縣聞<lb/>
風而避弓兵望影而逃生靈遭其荼毒府庫恣其攘奪<lb/>
致煩朝廷遣官中外始獲寧息比者各州盜竊復有或<lb/>
二十為羣或七八作黨白晝殺人刦其財物昔人有言<lb/>
盜猶火也火之為災撲之於將然則易為力救之於已<lb/>
熾則難為功故小盜不滅則大盜不絶可不豫防之乎<lb/>
伏望朝廷恤民以安其生選官以責其治録囚以除其<lb/>
惡且山東禦盜之方前後言者不一有曰浚治城池者<lb/>
<pb n="KR4d0523_WYG_027-9b"/>
矣有曰繕修兵備者矣有曰分軍鎮守者矣有曰申明<lb/>
賞罰者矣夫言之甚者人則以為張皇言之緩者人或<lb/>
以為迂濶是以言者甚難而聴者不可不審也今兹畧<lb/>
陳當行實事尚冀采擇焉<lb/>
一恤民夫好生而惡死趨安而避危人之常情也今山<lb/>
　東之民往往甘就死亡起而為盜者葢有其由矣始<lb/>
　於水旱傷農而貧窮歲無衣食飽煖之給次則差徭<lb/>
　頻併而官吏日有㑹斂侵漁之害此其為盜之原也<lb/>
<pb n="KR4d0523_WYG_027-10a"/>
　昔人有言蜀人樂禍貪亂者或對曰蜀人積弊實非<lb/>
　一朝百家為村不過數家有食窮迫之人十有八九<lb/>
　束縳之徒旬有二三貪亂樂禍無足多怪若令家畜<lb/>
　五母之雞一母之豕牀上有百錢絮被甑中有數升<lb/>
　麥飯雖蘇張巧說於前韓白按劍於後將不能使一<lb/>
　夫為盜况貪亂乎然則後世民之為盜者豈非飢寒<lb/>
　之故歟兹者山東田畝不加於前户口日倍於昔年<lb/>
　穀既已不收衣食至甚不足初則典田賣屋急則鬻<lb/>
<pb n="KR4d0523_WYG_027-10b"/>
　子棄妻朝廷雖嘗賑恤一家能得幾何兼以去秋大<lb/>
　水今春疾疫無牛者不克耕耨下種者不克耘鋤致<lb/>
　使田地荒蕪蒿萊滿野即日秋成民已無食不知來<lb/>
　春又將若何欲民之不為盜難矣夫國家之設刑名<lb/>
　本不欲民犯法小民至愚而神又豈不知法之不可<lb/>
　犯乎葢犯法而為盜則死畏法而不為盜則飢飢餓<lb/>
　之與受刑均為一死忍死之與忍飢禍有遲速則民<lb/>
　之相帥為盜是豈得已長民者可不為之深念乎惟<lb/>
<pb n="KR4d0523_WYG_027-11a"/>
　望朝廷明示六部百司凡山東軍兵征行之苦站赤<lb/>
　走迎之勞食鹽辦課之重和雇和買之煩土木不急<lb/>
　之工役食用無益之貢獻但是可以動衆役民者皆<lb/>
　當一一簡其號令之出量其科𣲖之數節其緩急之<lb/>
　用優其輸送之期俾民普受其實惠皆不至為虛文<lb/>
　庶幾生靈得以休息於田里官吏不能大肆其姦貪<lb/>
　大抵安民之術不奪其時不傷其財惟禁其為非而<lb/>
　去其為害則民皆安堵矣<lb/>
<pb n="KR4d0523_WYG_027-11b"/>
一選官夫官不必備惟其人葢言三公之選其餘庶官<lb/>
　各有所治之事不可一日而缺也况在山東頻年水<lb/>
　旱盜賊竊發民多貧窮可不選官撫治之乎昔漢宣<lb/>
　帝嘗曰庶民所以安其田里而忘歎息愁恨之聲者<lb/>
　政平訟理也與我共此者惟良二千石乎今國家守<lb/>
　令之選不為不嚴但廟堂銓選有時而各處闕官無<lb/>
　已即日山東見闕宣諭使二員濟南東平濟寧東昌<lb/>
　益都見闕總管五員髙唐海寧沂州見闕知州三員<lb/>
<pb n="KR4d0523_WYG_027-12a"/>
　其餘佐貳之職闕者尚多有之且年六十五以上者<lb/>
　先行銓注固為令典然多係老耄疾病之人日暮途<lb/>
　逺但知求公田俸禄肥家飽妻子而已其能潔已奉<lb/>
　公勤力於政務者幾何人哉方今山東郡縣達嚕噶<lb/>
　齊俱係投下守令見闕者十居二三老病者又居其<lb/>
　半然則欲治化之興行盜賊之屏息其可得乎宜從<lb/>
　朝廷將山東按治所屬宣慰司各路州縣等官下及<lb/>
　鎮店巡檢捕盜之屬但是見闕守闕省除部注共為<lb/>
<pb n="KR4d0523_WYG_027-12b"/>
　一選作急銓注仍須選擇年力甚强厯練政務無大<lb/>
　過犯附近藉居見闕者勿候宣勅即使赴任如此則<lb/>
　郡縣有人庶可責以政務政務既修則善民獲安惡<lb/>
　人知懼仍須今後但有急闕隨即申達補注庶不闕<lb/>
　官撫治其民矣<lb/>
一録囚夫刑者詰姦禁暴所以輔治也近年以來郡縣<lb/>
　或不得人刑政因以失度民怨傷於和氣水旱因以<lb/>
　為災年穀不收實原於此且隂陽燮理雖根本於廟<lb/>
<pb n="KR4d0523_WYG_027-13a"/>
　堂而政化承宣實責任於郡縣故東海殺一孝婦枯<lb/>
　旱三年及表其墓祭之天立大雨此一郡休咎之徵<lb/>
　豈非守令所當責乎今山東郡縣罪囚除憲司審理<lb/>
　疏决外在禁常有八九十起枷鎖不下數十百人罪<lb/>
　狀昭著者不得明正典刑事涉疑似者不敢輕易釋<lb/>
　放豈惟淹延囹圄誠恐别生事端且如去秋大盜王<lb/>
　五十等刦畧開濮等處脱放禁中罪囚同力相濟往<lb/>
　往得其死力是則所係葢甚大也宜從朝廷聞奏選<lb/>
<pb n="KR4d0523_WYG_027-13b"/>
　差五府通曉刑名官員前來山東一一審録如果無<lb/>
　疑比及春分各正其罪庶幾刑政肅清惡黨警懼傳<lb/>
　曰國家閒暇及是時明其政刑雖大國必畏之矣夫<lb/>
　以戰國之時明其政刑大國猶知畏之况今山東草<lb/>
　竊有不知畏者乎<lb/>
　　論近年無辜被害之家宜昭雪改正<lb/>
欽惟聖天子臨御天下仁澤及於臣民然猶遣使宣布<lb/>
徳意而明詔有曰和氣未臻災眚時作夫政化既布於<lb/>
<pb n="KR4d0523_WYG_027-14a"/>
多方而災異尚軫於聖慮葢天人之間其理本一故人<lb/>
氣和平則禎祥斯格人心憂鬱則災異叠見東海殺一<lb/>
孝婦枯旱三年及表其墓祭之天立大雨斯其已往之<lb/>
明徵可為後世之規監我國家承平百年中外無事爰<lb/>
自近歲屢興大獄或值誣枉陷於極刑或涉嫌疑輙被<lb/>
流竄多出一時之好惡孰思天下之至公伏覩至正五<lb/>
年二月初四日詔書内一欵近年無辜被害之家仰中<lb/>
書省分揀昭雪改正欽此中外聞之咸曰聖天子一視<lb/>
<pb n="KR4d0523_WYG_027-14b"/>
同仁無間於親疎逺邇則臣民之家或誣枉於人言或<lb/>
横罹於非命某家今當昭雪某人今當改正若家貲已<lb/>
散當叙復其官職若子孫或亡當嗣續其宗族或在逺<lb/>
方當召歸於鄉里或人已没當追贈其封諡庶幾生死<lb/>
之無憾必致瑞應之鼎來夫詔令既頒於九有分揀責<lb/>
在於中書然惟至公可以服人心惟至平可以召和氣<lb/>
當自某年以後其未昭雪改正者早為從公取勘一一<lb/>
仔細分揀使聖恩普洽於幽明公道大伸於天下然後<lb/>
<pb n="KR4d0523_WYG_027-15a"/>
和氣斯臻災眚不作年榖豐稔黎民雍熙不勝幸甚<lb/>
　　禁治死損罪囚<lb/>
洪惟聖朝奄有中夏深仁厚澤普洽於黎元明罰詳刑<lb/>
務存乎寛大然自近歲伊始有司或不得人以致刑獄<lb/>
滋章重使生靈彫弊無辜者牽連受刑有罪者僥倖獲<lb/>
免舞文弄法悉快於貪姦肆虐逞威尤便於皂𨽻始則<lb/>
因事以織羅次則受財以脱放及聞審囚官將至却稱<lb/>
被罪人在逃縱欲陳告其取受却縁本宗事未絶設計<lb/>
<pb n="KR4d0523_WYG_027-15b"/>
害民無所不至其有結案之囚當使明正其罪今縣未<lb/>
嘗申解於州州未嘗申解於路或畏刑名之錯或因結<lb/>
案之難不問罪之輕重盡皆死於囹圄斷遣者既未嘗<lb/>
有平反者葢所絶無夫廟堂宰輔惟恐一人失所而州<lb/>
縣官吏輙敢恣意殺人感傷天地之和葢亦莫重於此<lb/>
近因欽奉詔書巡行畿甸詢民疾苦疎滌寃滯念國家<lb/>
治安既久本欲生全其民今中外一歲之中死者不知<lb/>
其幾其在江南猶稍知懼結案幸達於中書判送悉歸<lb/>
<pb n="KR4d0523_WYG_027-16a"/>
於刑部議擬方在吏手囚徒已死獄中且重罪飛申先<lb/>
使知事之元發有司月報又欲考事之施行今皆視為<lb/>
虚文一切置之不問夫朝廷作法如此郡縣慢令可知<lb/>
京畿積弊如此天下之事可知故憤怨藴於人心災異<lb/>
形於天變水旱大損於禾稼生靈日入於貧窮聞者可<lb/>
以傷心見者當為痛哭傳曰國家閒暇及是時明其政<lb/>
刑今海宇承平百年正當申明刑政感格和平而乃因<lb/>
循苟且隳廢如此欲望禎祥駢臻黎民安乂葢亦難矣<lb/>
<pb n="KR4d0523_WYG_027-16b"/>
宜從都省明白聞奏今後内外輕重罪囚某事一起自<lb/>
某年月日到禁某年月日申解所司或斷訖笞杖等罪<lb/>
或審復結案待報某事一起自某年月日到禁某年月<lb/>
日因患某病某醫用何藥餌竟因某病身故年終通行<lb/>
開寫畧節情犯縁由次年三月以衷申達省部選委刑<lb/>
部文資正官一員巡行仔細披詳如有淹滯刑獄决遣<lb/>
不當妄申急證死損數多皆當驗事輕重依例治罪庶<lb/>
幾朝廷明其政刑天下知所警畏有司不敢生事擾民<lb/>
<pb n="KR4d0523_WYG_027-17a"/>
罪囚不至寃濫死損<lb/>
　　乞詳定鬭毆殺人罪<lb/>
葢聞國之重者莫先乎刑刑之重者莫大乎殺且立法<lb/>
在於可守用刑貴于適中夫法不可守則徒法不能以<lb/>
自行刑不適中則民無所措手足是以古昔之用刑必<lb/>
也隨世而輕重故殺人者死雖有定名然鬭毆之情至<lb/>
為不一若皆置之死地或情有可恕欲悉為之斷放則<lb/>
死者何辜照得大徳十年八月刑部郎中趙奉政牒鬭<lb/>
<pb n="KR4d0523_WYG_027-17b"/>
毆殺人輕重似少詳論本部議得鬭毆殺人所犯不一<lb/>
原情議罪事各有異若許一例斷放被死之人寃何由<lb/>
雪又恐官吏乗此弄法漸生奸弊甚於刑政不便如准<lb/>
所言但犯鬭毆殺人追勘完備依例結案詳斷庶免差<lb/>
池都省准擬又照得至正五年五月中書奏准節該鬭<lb/>
毆以手足毆人及頭撞擊或用他物於人非要害處毆<lb/>
損致命者或因鬭擊非虚怯處痛氣攻心邂逅致命者<lb/>
並為本無殺心擬合杖斷一百七下並流三千里其因<lb/>
<pb n="KR4d0523_WYG_027-18a"/>
鬭用刃及他物於人虛怯要害處毆擊登時而死或因<lb/>
非鬭争無事而殺并被毆者原無忿争止辯已事因而<lb/>
致命若鬭毆罷散聲不相接去而又來毆人致命身死<lb/>
者以其即有害心並從故殺之法依例結案待報欽此<lb/>
夫以法制平允則永逺可以奉行如或執一則刑獄必<lb/>
至淹滯近因欽奉詔書巡行畿甸詢民疾苦疏滌寃滯<lb/>
所厯州縣等處或有鬬殺之囚原情比附新例往往不<lb/>
克斷遣葢禁奸止暴固宜嚴肅然哀死恤刑尤當慎重<lb/>
<pb n="KR4d0523_WYG_027-18b"/>
且今村野人民素無教養誤犯刑憲者多而郡縣官吏<lb/>
貪汙苟且通知法律者少夫既不能詳情審問又復不<lb/>
肯追勘結解致使獄囚淹延一切死於囹圄豈惟玩舞<lb/>
刑政實為感傷中和書曰罪疑惟輕易曰君子以明慎<lb/>
用刑而不留獄宜從都省詳定其法務使允平庶幾天<lb/>
下在獄之囚幸得以生全國家好生之徳普洽於逺邇<lb/>
　　河南脅從詿誤<lb/>
自昔國家信賞必罰敷揚治化惟務安輯於九有宣布<lb/>
<pb n="KR4d0523_WYG_027-19a"/>
號令是欲彰信於兆民夫治化清謐則民宴然受惠號<lb/>
令反覆則事紛然不寧故治大國若烹小鮮夫魚擾之<lb/>
則亂民撫之則安此古人之格言實有國之明鑑欽惟<lb/>
皇元奄奠中夏列聖相繼於今百年葢以忠厚得民心<lb/>
以安静養民力中外無間號稱治平近因至元五年盜<lb/>
起河南之境造謀起意不過范孟等十餘輩脅從詿誤<lb/>
連及趙文鐸等七百人賴上天垂祐民社而渠魁旋即<lb/>
誅夷惟餘詿誤之徒迄今議擬未絶比者承詔奉使京<lb/>
<pb n="KR4d0523_WYG_027-19b"/>
畿詢民疾苦疏滌寃滯省部時政一二耳目之所見聞<lb/>
若復循黙不言是負朝廷委託夫事或涉疑人誤犯者<lb/>
則情有可矜法已至明人故犯之則罪在不宥然時有<lb/>
變通人有衆寡而為治者亦未嘗不致察焉昔者中統<lb/>
之初李璮叛亂震驚河朔殘擾山東伏讀當時詔赦節<lb/>
文有曰豈期逆璮幾陷全齊遂愚爾衆咸蹈禍機顧其<lb/>
勢之使然豈吾民之得已今者天討既平人心尚惑奚<lb/>
暇偏枯之恤庶令反側之安除將逆賊李璮父子並同<lb/>
<pb n="KR4d0523_WYG_027-20a"/>
謀者並正典刑訖外知情脅從詿誤及逃移他所流亡<lb/>
外界之人赦書到日並皆原免欽惟世祖皇帝聖神天<lb/>
縱臨御中國既誅逆賊李璮即將知情脅從詿誤逃移<lb/>
流亡之人並皆原免葢當是時中原初定江南未附國<lb/>
家仁厚寛大海涵養育所以收人心安反側者如此邇<lb/>
者河南范孟之徒偽造中書之奏目矯為行省之文符<lb/>
路下之州州行之縣詐稱朝廷之使者未嘗明言其叛<lb/>
謀一言之出其事急於星火數日之内何暇辨其偽真<lb/>
<pb n="KR4d0523_WYG_027-20b"/>
是以聖天子上體世祖之寛仁下軫民庶之昏愚至元<lb/>
六年三月十八日因頒詔令於天下特出専條以赦之<lb/>
河南之民歡呼鼓舞帖然安定始獲更生之賜經今已<lb/>
是數年議擬猶或未决竊慮逺近民有未安誠恐中間<lb/>
事有未定書曰令出惟行弗惟反言號令之出不可壅<lb/>
逆而不行也禮曰王言如絲其出如綸王言如綸其出<lb/>
如綍言其已行而不可反也又至元四年正月初一日<lb/>
欽奉詔書内一欵反賊棒胡朱光卿韓法師等明正典<lb/>
<pb n="KR4d0523_WYG_027-21a"/>
刑外其餘未獲詿誤之徒並免其罪葢有國家者本欲<lb/>
百姓治安而已故或罹水旱之災則加賑恤之恩視之<lb/>
惟恐其如傷也或遭過誤之罪則行寛宥之典撫之惟<lb/>
恐其不至也且以李璮之叛其知情脅從詿誤者並皆<lb/>
原免棒胡之反未獲脅從詿誤之徒亦免其罪今范孟<lb/>
等盜殺宰臣亦已伏誅而脅從詿誤之人既已赦之又<lb/>
復罪之是反汗也是示以不信也夫以堂堂朝廷之尊<lb/>
而號令反復若此既有損於國體又輕失其人心豈惟<lb/>
<pb n="KR4d0523_WYG_027-21b"/>
致疑於多方復恐貽譏於後世宜從都省早為明白聞<lb/>
奏將河南脅從詿誤之徒欽依已行詔書並許赦原以<lb/>
斷天下之疑以絶四方之惑使海内之民信朝廷之號<lb/>
令而無反側之心沐國家之徳澤而安承平之治不勝<lb/>
幸甚<lb/>
　　乞差官録囚<lb/>
欽惟祖宗混一區宇既有民庶之衆尤宜刑政之修葢<lb/>
發政施仁固朝廷之急務戢姦禁暴亦郡縣所當為是<lb/>
<pb n="KR4d0523_WYG_027-22a"/>
以司刑官吏允貴得人若官不得人則乏推鞫之明吏<lb/>
不得人惟務文深之害或無罪枉陷於刑章或有罪僥<lb/>
倖以苟免以致下有寃抑之苦則必上干隂陽之和故<lb/>
累朝以來屢差官審决葢欲刑政肅清臣民畏懼故也<lb/>
竊惟本省控制四道總轄三十餘路至正八年十二月<lb/>
分共計見禁輕重罪囚一千三百一十五起三千九百<lb/>
三十六名每歲約支囚糧七八千石冬夏衣鈔若干百<lb/>
疋夫以江浙四道固曰地大民繁犯法者衆若使官吏<lb/>
<pb n="KR4d0523_WYG_027-22b"/>
得人治化清簡則獄訟亦不至如此之多也考其罪囚<lb/>
在禁月日有十五年者有二十年者又至正八年之内<lb/>
四道共計死損罪囚五百餘人夫既不能明正典刑皆<lb/>
徒死於囹圄何以為姦惡之勸乎况兼本省之地東南<lb/>
與海相接近年海中為盜者衆除已招安為民各居鄉<lb/>
里當差外其餘在禁之人亦合一體明白審録區處且<lb/>
以累朝審囚條目具載憲章伏覩聖天子即位以來所<lb/>
降詔書屢以罪囚為念其惻隠之仁欽恤之意可謂至<lb/>
<pb n="KR4d0523_WYG_027-23a"/>
矣元統二年十月内一欵刑期於無刑葢以弼教而助<lb/>
治也議刑之際可不慎歟司刑之官宜加詳慎務在平<lb/>
允毋使寃濫致傷和氣又一欵内外見禁重囚中間若<lb/>
有贓仗未完屍傷不明證左争差累審累畨禁繫三年<lb/>
不能决者仰監察御史肅政㢘訪司官用心詳讞果是<lb/>
疑獄即與疎放至元四年正月内一欵各處見禁重囚<lb/>
果有贓証不明事情疑似累審累畨虚實難辨三年不<lb/>
能决者從監察御史廉訪司詳讞疎放至元六年七月<lb/>
<pb n="KR4d0523_WYG_027-23b"/>
内一欵各處刑獄寃濫葢因捕盜官迫扵期限推問官<lb/>
暗扵刑名審復之司不加詳讞以致在禁之人輕則淹<lb/>
延歲月破蕩家産重則死於非命朕甚憫之在内監察<lb/>
御史在外㢘訪司即與有司正官詳加審理輕者與决<lb/>
寃者辨明累審累畨果無顯驗在禁日久疑不能决者<lb/>
即與疎放具所放縁由申達上司如無寃抑依例結案<lb/>
至正三年十月内一欵比來獄犴滋多中間寧無寃濫<lb/>
其有累審累畨别無証驗在禁日久疑不能决者在内<lb/>
<pb n="KR4d0523_WYG_027-24a"/>
監察御史在外㢘訪司研窮審理具由申達省部詳讞<lb/>
疎放如無寃抑依例結案至正五年二月内一欵内外<lb/>
獄囚有司不得其人中間不無寃濫仰監察御史㢘訪<lb/>
司詳加審理輕者疎决重者依例結案寃抑不能自明<lb/>
者即與明辨累審累畨三年疑不能决者疎放具由行<lb/>
移有司申達省部至正七年七月内一欵諸禁囚枷鎖<lb/>
監收飲食治療具有成法近年有司失於奉行畏上司<lb/>
之審録惡上司之駁問往往將病囚不即治療無糧者<lb/>
<pb n="KR4d0523_WYG_027-24b"/>
弗與飲食甚者託以患病其實抑死囚中使為惡者失<lb/>
正其罪寃抑者含恨九泉監察御史㢘訪司嚴加究治<lb/>
又當年十二月内一欵刑獄之重民命繫焉死者不可<lb/>
復生傷者不可復息各處見禁罪囚恐有淹滯詔書到<lb/>
日所在有司即與用心推理合疎决者疎决合結解者<lb/>
結解毋以小節不完淹滯囹圄其有在禁五年之上累<lb/>
審累畨疑不能决者在内監察御史在外㢘訪司吏為<lb/>
讞疑狀昭著釋之仍具所由省達省部欽此夫以聖上<lb/>
<pb n="KR4d0523_WYG_027-25a"/>
好生之徳見於明詔者一一可考然自元統二年至至<lb/>
正九年十有六年之間不知各處辨明疎放者幾人結<lb/>
案待報者幾起司刑者獨可置之不考其故呼是以徒<lb/>
見囚徒日益以衆文移日益以繁有傷聖明仁厚之至<lb/>
化以致雨暘連年之失時當國者可不為之深思長慮<lb/>
乎宜從都省聞奏精選通曉刑名官員先將各省見繫<lb/>
罪囚多處一一審録比及立春使罪狀明白者各正其<lb/>
罪情犯疑似者悉與辨明庶幾國家刑罰見於施行民<lb/>
<pb n="KR4d0523_WYG_027-25b"/>
庶知所畏懼而不敢犯寃抑淹延亦得寛釋而無怨恨<lb/>
矣務施聖上恤刑之實惠勿為有司一切虚文不勝幸<lb/>
甚易曰君子明慎用刑而不留獄又曰聖人感人心而<lb/>
天下和平此之謂也本省除將輕囚行下各處依例斷<lb/>
决重囚催督追㑹完備聴候死損者行移究治<lb/>
　<lb/>
　<lb/>
　滋溪文稿卷二十七<lb/>
</p>
<p>
</p>
  </div>
</body>
</text>
</TEI>
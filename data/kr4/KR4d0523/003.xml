<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿巻三</head> <lb/>
    <p>
<pb n="KR4d0523_WYG_003-1a"/>
欽定四庫全書<lb/>
　滋溪文稿巻三<lb/>
　　　　　　　　　　　　元　蘇天爵　撰<lb/>
　記<lb/>
　　陜西鄉貢進士題名記<lb/>
陜西行中書省每三嵗當貢士十三人解額或弗克者<lb/>
非主司之罪也承事郎儒學副提舉張君敏裒集八舉<lb/>
計偕之士勒名于石以記文為請昔我太宗皇帝平金<lb/>
<pb n="KR4d0523_WYG_003-1b"/>
之四年干戈甫定朝廷草創即遣斷事官珠格納宣差<lb/>
山西東路徵收課税所劉中巡行郡國程試故金遺士<lb/>
中選者復其家蓋興文以為治儲材以待用已造端于<lb/>
斯焉世祖皇帝建號紀元制禮作樂典章文物於是乎<lb/>
備屢詔臣下訪求治經術學孔孟之道者至元十有一<lb/>
年乃命儒臣文正竇公黙文獻姚公樞文正許公衡文<lb/>
康楊公恭㦉集議貢舉條目之詳具載于策書是時賢<lb/>
能衆多治化熙洽故弗果行成宗武宗屢以是形于詔<lb/>
<pb n="KR4d0523_WYG_003-2a"/>
㫖至于仁宗念故老之日亡嘆人材之不足於是遹遵<lb/>
祖武損益舊制闢進士科網羅賢俊今三十餘年而陜<lb/>
西鄉薦登第者共十九人夫雍州山川髙厚而深逺其<lb/>
人質直而慎重導之以善易于興起始者世祖之居潜<lb/>
藩賜京兆以為食邑首徵許文正公典司教職所以作<lb/>
新斯文表帥多士郡人楊文康公以奥學篤行模範鄉<lb/>
邦名聞天聰徵入禁近國有大政謀猷是資其後集賢<lb/>
蕭公㪺賛善同公恕皆能敦守名檢崇尚經術迄今海<lb/>
<pb n="KR4d0523_WYG_003-2b"/>
内慕其風采方延祐賓興之初陜西省憲屢延蕭公同<lb/>
公較其文藝則是邦文獻源流之盛師友問學之傳豈<lb/>
他郡所能及哉葢木之生也非雨露長養不足致其材<lb/>
士之教養豈異于是且百工之為宫室器用猶必資之<lb/>
規矩凖繩矧治天下者可獨恃其材智所及而不師法<lb/>
于古歟此自昔國家隆庠序以育士制科目以取材非<lb/>
特以備觀美而已然而興學作人今朝廷責成于風紀<lb/>
之司天爵忝貳西臺恒以弗克奉承明詔為懼兹因張<lb/>
<pb n="KR4d0523_WYG_003-3a"/>
君之請謹述列聖設科取士之本而告之士之服官政<lb/>
者當思行其所學堅其所守夙夜無懈力圖報稱勿負<lb/>
國家求賢圖治之意庶乎其可也至正四年秋七月壬<lb/>
寅中奉大夫陜西諸道行御史臺侍御史蘇天爵記<lb/>
　　慈恩寺題名記<lb/>
至正甲申之仲春潤月戊辰余偕侍御史瑪摩經歴鼐<lb/>
爾實理都事宋秉亮御史觀音寶尹忠楊惟一卓思誠<lb/>
潘惟梓照磨王頥管勾房温呼圖克布哈遊于樊川覽陽<lb/>
<pb n="KR4d0523_WYG_003-3b"/>
春之和暢欣品彚之敷榮觴詠倡酬抵暮始還是秋九<lb/>
月己酉值簿領之清簡樂嵗時之豐登又偕都事楊惟<lb/>
一御史托和齊托卜管勾房温呼圖克布哈遊于慈恩寺<lb/>
徘徊臨眺迤邐至曲江而歸一嵗之中凡再逰焉前時<lb/>
同行者則已别遷他官存者獨予與幕府楊君兩架閣<lb/>
而已念夫遊觀行樂之有時而出處聚㪚之不常何必<lb/>
追尋陳迹始興感嘆耶<lb/>
　　國子生試貢題名記<lb/>
<pb n="KR4d0523_WYG_003-4a"/>
至正五年春二月大比進士知貢舉翰林學士歐陽𤣥<lb/>
同知貢舉禮部尚書王沂考試官崇文太監楊宗端國<lb/>
子司業王思誠翰林修撰余闕太常博士李齊監試御<lb/>
史寳格趙時敏於是國子積分生試者百二十人中選<lb/>
者十有八人將登名于石天爵適長成均進諸生而告<lb/>
曰自昔國家崇庠序以育士嚴選舉以取材豈直觀美<lb/>
而已葢非學校不足致天下之才非賢能不克成天下<lb/>
之治故舜命契為司徒以敷五教䕫典樂以教胄子殆<lb/>
<pb n="KR4d0523_WYG_003-4b"/>
及成周始有鄉舉里選之法是則公卿貴胄之教養凡<lb/>
民俊秀之賓興豈不秩然而有敘歟我世祖皇帝定一<lb/>
函夏興造功業而禮樂之文賢良之選蓋彬彬焉乃以<lb/>
中統二年命相臣許文正公為國子師而成均之教<lb/>
益隆列聖承統有光前烈既增弟子之員又進出身之<lb/>
階而成均之制益備天爵弱冠忝為胄子伏覩祖宗建<lb/>
學育才之美先賢設教作士之方潜心有年始獲充貢<lb/>
今列官于斯而又深嘆其規模之宏逺典型之尊嚴夫<lb/>
<pb n="KR4d0523_WYG_003-5a"/>
明經所以脩身也脩身所以致用也士負才能遭時見<lb/>
用豈但庠序之光朝廷實有賴焉然則諸生學古入官<lb/>
佩服國恩尚思所以報稱之哉是嵗夏五月戊戌集賢<lb/>
侍講學士中奉大夫兼國子祭酒蘇天爵記<lb/>
　　七聘堂記<lb/>
士君子之出處有義存焉審其時而後動合乎禮而後<lb/>
應是以屢召而不行者非敢故為亢也蓋本諸道義之<lb/>
正循乎禮節之宜自古君子進退出處之際莫不皆然<lb/>
<pb n="KR4d0523_WYG_003-5b"/>
愚于故贈平章政事張文忠公深有慕焉公起諸生致<lb/>
位至中執法其牧民則為賢令尹入館閣則曰名流司<lb/>
臺諫則稱骨鯁歴省曹則號能臣是誠一代之偉人歟<lb/>
至治初公由中書參預以親老謝政而歸屏居田里凡<lb/>
踰八年朝廷重其名德七遣使者聘之而不果起及聞<lb/>
西土㐫荒一命即駕罄思竭力出幣發粟全活生靈不<lb/>
知紀極斯其胷中所藴豈尋常者能窺其萬一哉方公<lb/>
之西行時適作新堂于濟南宣化里第門生今翰林承<lb/>
<pb n="KR4d0523_WYG_003-6a"/>
㫖張公名之曰七聘之堂蓋以著公之節也至正五年<lb/>
天爵來作憲使公之子太廟令引求記其堂昔先子與<lb/>
公同朝雅厚故不敢辭嘗聞君子立身莫重于保守名<lb/>
節大臣為政莫急於康濟斯民伊尹耕於有莘之野湯<lb/>
三使徃聘之既而幡然改曰予天民之先覺者也予將<lb/>
以斯道覺斯民也思天下之民匹夫匹婦有不被堯舜<lb/>
之澤者若已推而納之溝中富鄭公安撫京東㑹河朔<lb/>
大水民多流亡勸民出粟十五萬斛益以官廪隨所在<lb/>
<pb n="KR4d0523_WYG_003-6b"/>
貯之公私廬舎十餘萬區㪚處其人以便薪水於是活<lb/>
流民五十餘萬是古之聖賢其出而用於世者皆所以<lb/>
為天下也然則公之去就庶㡬合乎古人之道乎夫以<lb/>
公之文章傳海内德業具國史斯不待贊而彰也特發<lb/>
其出處大節以為世之師表焉士之登公斯堂思其難<lb/>
進易退之風審其度時合義之制則立人之朝必無貪<lb/>
位苟禄之恥矣是嵗冬十月癸酉趙郡蘇天爵記<lb/>
　　新樂縣璧里書院記<lb/>
<pb n="KR4d0523_WYG_003-7a"/>
古者學校之設所以明彛倫而興賢材也蓋彛倫不明<lb/>
則不能以立教賢材不興則不足以敷治甚矣學不可<lb/>
一日亡于天下也故於家有塾於黨有庠於遂有序於<lb/>
國有學夫内外學制既嚴教養之方又備兹隆古治教<lb/>
之盛後世有不能及者矣我國家勘定中夏治化斯彰<lb/>
興學之典屢頒於詔書而山林清曠之地亦有建立黌<lb/>
舎以為清修遊息之所者焉新樂永夀鄉璧里書院者<lb/>
趙氏兄弟作之以誨來學者也初趙氏僅有中人之産<lb/>
<pb n="KR4d0523_WYG_003-7b"/>
其父孝弟力田兼通隂陽五行之説母亦賢明延師以<lb/>
教其子久之鄉鄰從學者衆黌舎至不能容始捐家貲<lb/>
修建書院中為禮殿以祠夫子顔曾思孟十哲列焉前<lb/>
樹儀門翼以兩廡後講藝之堂東西棲士之舎合五十<lb/>
楹堅完可久割俠神里田三百畝以廪師生經始于至<lb/>
正四年三月告成于七年五月監察御史楊君俊民表<lb/>
以書院之號郡縣之官既蠲除差役復言於朝請設學<lb/>
官欲其規制永久而弗替也嘗聞先賢之言曰善言治<lb/>
<pb n="KR4d0523_WYG_003-8a"/>
天下者不患法度之不立而患人材之不成善言人材<lb/>
者不患氣質之不美而患師學之不明雖有受道之質<lb/>
孰與成之今海宇寧謐法制具張第患人材之不足爾<lb/>
夫中國者聖賢之教所由興也禮樂之用所由出也逺<lb/>
近之人所則教也新樂雖曰小邑近在邦畿之中山川<lb/>
清淑之氣朝廷治化之隆豈無豪傑出而為世用者耶<lb/>
書院之設豈苟云乎哉蓋善風教而淑人心明禮義以<lb/>
厚鄉黨莫大於斯故其幽深寂寞之濱朴野淳一之俗<lb/>
<pb n="KR4d0523_WYG_003-8b"/>
講誦乎詩書六藝之訓訪求乎聖賢千古之迹庶幾作<lb/>
新其人觀感于善不然將見為狂為愚倀倀冥行無所<lb/>
依歸豈國家化民成俗之意乎苟非讀書好義之家則<lb/>
亦孰知以是為重乎嗚呼世有田疇連阡嵗收萬鍾終<lb/>
嵗不捐一錢寧有興學作士以化其鄉里哉天爵問嘗<lb/>
行過新樂之境瞻拜壁里先聖祠下登堂以聴諸生之<lb/>
講習蓋亦彬彬有足嘉者方今朝廷開設貢舉三年大<lb/>
比旁求碩彦聿脩治平他時璧里之士將有經明行脩<lb/>
<pb n="KR4d0523_WYG_003-9a"/>
以應有司之選則中國文明之盛人材長育之多而逺<lb/>
近皆有所則效焉非徒以稱觀美而已趙氏之兄曰恕<lb/>
開元路教授弟曰愿孝義處士孝友雍睦為一方之楷<lb/>
範云是嵗秋七月辛丑記<lb/>
　　新城鎮東嶽祠記<lb/>
真定之新城鎮漢新市之縣也廢於晉復於五代至宋<lb/>
省焉鎮有東岳祠不知始造嵗月金明昌間穹殿修廊<lb/>
䂓制甚偉毁于貞祐之兵國初我先祖尚書府君帥里中<lb/>
<pb n="KR4d0523_WYG_003-9b"/>
父老新之今已百年水旱疾疫禱焉夫山川之神五岳<lb/>
最大而岱為之宗古之王者嵗時巡狩望秩以祀後世<lb/>
人主登封降禪禮文繁縟民因一時之好尚遂以成俗<lb/>
兹東岳祠宇所以遍天下也雖然山川之靈能出膚寸<lb/>
之雲不崇朝而澤及四海其功利之溥如此矧今是祠<lb/>
有禱多應民之報祀不亦可乎<lb/>
　　浙西察院題名記<lb/>
世祖皇帝既一四海詔立行御史臺于大江之南嵗命<lb/>
<pb n="KR4d0523_WYG_003-10a"/>
監察御史六人分行三省及十道憲司于以振肅綱維<lb/>
省觀俗化察吏貪亷詢民利病凡有聞見悉聴舉行省<lb/>
府藩方吏牘又從而稽核焉其任不亦重歟江浙行省<lb/>
總閩浙江東三十餘郡地大人衆其獄訟之所興錢榖<lb/>
之所出視他省為劇六察之官嵗按臨者號稱不易至<lb/>
正八年監察御史承直郎前進士髙昌普公原理朝列<lb/>
大夫海岱劉公廷幹以是秋九月由建業巡行歴浙入<lb/>
閩周數千里明年二月復歸至杭凡所經過郡入留必<lb/>
<pb n="KR4d0523_WYG_003-10b"/>
旬餘民之訴訟者聴之事之廢弛者舉之官吏材能者<lb/>
薦之貪暴者黜之孶孳奉公無不盡心耆老為之驚嘆<lb/>
官僚為之震悚先是杭有囬禄之厄察院既一新之㕔<lb/>
事猶未有名二公于是表曰霜清又將題名于石徵愚<lb/>
為記嘗聞自昔國家造邦之始莫不掄材以授官勵己<lb/>
以圖治迨夫承平既久法制寛簡人情不無怠弛而患<lb/>
得患失之徒樂燕安苟且之習天下之事日入于壊故<lb/>
必登崇峻傑脩明憲度肅清其政作新其人而治化之<lb/>
<pb n="KR4d0523_WYG_003-11a"/>
隆斯有望焉惟我世祖皇帝肇建臺憲官秩之清峻規<lb/>
模之宏逺任賢去邪正民表俗其為後世慮至深逺也<lb/>
今天子纂繩祖武思致丕平既尊耳目之寄又嚴牧守<lb/>
之責皆所以為民也然地有逺邇吏有能否政有美惡<lb/>
故必遣風紀之臣盡咨諏之實世之治忽始能悉焉蓋<lb/>
上下之情通則政平訟理和氣薰蒸年嵗其有不登民<lb/>
庶其有不被其澤者乎士君子極一時之選居清要之<lb/>
徒髙明足以察姦亷平足以服衆然後稱所任使天下<lb/>
<pb n="KR4d0523_WYG_003-11b"/>
之事可得而治矣今二公踐敭之久名譽之崇文學政<lb/>
術之美來者以次書之俾後人覽觀名氏思慕風采其<lb/>
克有以繼之哉通奉大夫浙江等處行中書省參知政<lb/>
事蘇天爵記<lb/>
　　江浙行省浚治杭州河渠記<lb/>
至正六年十月江浙行中書省始命浚治杭州郡城河<lb/>
渠明年二月卒事宰臣慎于出令僚吏勤于督工庶民<lb/>
樂于趨役於是河流環合舟航經行商旅由逺而至食<lb/>
<pb n="KR4d0523_WYG_003-12a"/>
貨之價不翔稚髦莫不皆喜公私咸以為利矣又明年<lb/>
冬天爵承命參預省政幕府奥林請紀其事于石古者<lb/>
立國居民則恃山川以為固大江之南其城郭徃徃依<lb/>
乎川澤又為溝渠以達于市井民欲引重致逺必賴舟<lb/>
檝之用嵗月既久寧無湮涸則加浚治之功焉然勞民<lb/>
傷財昔人所重居藩省者必得清慎之人知愛民為本<lb/>
則能倡其衆官郡縣者必得亷能之臣知奉公為職則<lb/>
能集其事否則克有成功者鮮矣杭州為東南一大都<lb/>
<pb n="KR4d0523_WYG_003-12b"/>
㑹山川之盛跨呉越閩浙之逺土貢之富兼荆廣川蜀<lb/>
之饒郡西為湖昔人釃渠引水入城聫絡巷陌凡民之<lb/>
居前通闤闠後達河渠舟航之徃來有無之貿易皆以<lb/>
河為利或時填淤居者行者胥以為病在上者日理政<lb/>
務有不屑為長民者壓于大府不敢擅為觀望因循天<lb/>
下之事日漸廢壊有志于當世者可不為之長慮乎嵗<lb/>
在乙酉天子念東南貢賦之煩勞閔民生之彫弊詔命<lb/>
國王丞相江浙省事王威儀有度中外具瞻又命翰林<lb/>
<pb n="KR4d0523_WYG_003-13a"/>
學士承㫖達實特穆爾為平章政事公讀書守法不矜<lb/>
不揚曽未數月百度脩舉乃詢民之利病衆以河渠不<lb/>
治為言丞相咨于官僚而允合謀於憲府而僉同平章<lb/>
公總其事于上檢校官李益杭州路總管趙璉董其役<lb/>
於下又以掾曹十餘人分治其工南起龍山北至猪圈<lb/>
垻延袤三十餘里尋以冬寒止役春復役之郡中郭外<lb/>
支流二十餘里共深三尺廣仍其舊悉導湖水注之為<lb/>
役四萬二千五百工用鈔八萬五千貫復慮上出塗泥<lb/>
<pb n="KR4d0523_WYG_003-13b"/>
值雨入河命諸寺載而積之江滸又新木閘者四石梁<lb/>
者一其經營謀畫皆出平章公心計指授鈔則鹽漕備<lb/>
風濤所儲工則僦諸庸保恐民之不知申以永久之利<lb/>
防吏之為奸嚴以煩擾之禁公治事少暇親行河上以<lb/>
撫慰之以故人忘其勞事克以集嘗聞自昔有天下者<lb/>
皆立法制以維持之又選材能以奉行之下至封疆城<lb/>
郭河渠津梁各有官守掌其厲禁是以脩治有方啟閉<lb/>
有時小大得軄民物安堵况治水者當行其所無事則<lb/>
<pb n="KR4d0523_WYG_003-14a"/>
績用有成而鹵莽㓕裂之徒或者力欲僥倖覬一時之<lb/>
功未有不為民患者也觀夫杭州浚治河渠之事宰輔<lb/>
謀猷之賢任人嚴謹作事周宻誠足以為後世之法哉<lb/>
故備述之俾來者尚弗廢前人之功永為一方之利也<lb/>
歟<lb/>
　　新陞徐州路記<lb/>
至正戊子夏六月丙寅朔詔陞徐州為路職從三品割<lb/>
滕嶧邳宿四州𨽻焉越六日辛未乃命同知浙東道宣<lb/>
<pb n="KR4d0523_WYG_003-14b"/>
慰司事布延圗為達嚕噶齊海道府副萬戸雷好義<lb/>
為總管都漕運司副使塔海呼圗克為同知江浙行省都<lb/>
事烏雅思温為判官廬州路經歴陳義為推官雲南亷<lb/>
訪司經歴哈喇布哈為經歴賜印章給乘傳既已涖事<lb/>
頒布章程敷宣政教申畫其封疆版籍其民衆郡制凛<lb/>
然一新明年諸公以書屬天爵載之于石古者建邦置<lb/>
都以域兆民典則脩而治化興年榖登而人民育殆夫<lb/>
承平嵗久任或匪人姑息偷安刑政日紊民有嗟嘆之<lb/>
<pb n="KR4d0523_WYG_003-15a"/>
聲災異因之而作甚則饑寒無以為養盜竊羣起當國<lb/>
者懼作新政令撫緩黎元期于天下無事而已我國家<lb/>
治平百年海内殷富邇者甲申之秋有盜起于沂莒之<lb/>
間擁旗鼓入城邑掠人民募囚徒共益其黨火廬舎刦<lb/>
府庫争取其財橫行曹濮滑濬相衞諸郡西抵太行由<lb/>
滋洺而歸郡縣弛于久安盜至皆相顧無可奈何朝廷<lb/>
聞之遣兵馬使偕衞士發兵逐捕老稚脅從多被誅夷<lb/>
姦黠者或變姓名潜慝隠處伺官軍還復出為盜而徐<lb/>
<pb n="KR4d0523_WYG_003-15b"/>
泗陳蔡之民連嵗驚擾河淮左右舟車㡬不能徃來廟<lb/>
堂始以為憂丁亥之冬詔遣工部尚書偰哲䔍同僉樞<lb/>
宻院事蔡受益相度便宜二公行視山川形勢之險要<lb/>
詢求郡國控制之緩急皆一一圖上方略云初盜起時<lb/>
樞府請于邳州之北黃堌城屯阿蘓軍士人九百扼其<lb/>
行路盜委曲避之出入乎徐宿滕嶧之境徐宿則𨽻歸<lb/>
德滕嶧𨽻益都逺者相去六七百里近者一二百里每<lb/>
聞盜發必請命于大府大府又請命于朝廷然後出號<lb/>
<pb n="KR4d0523_WYG_003-16a"/>
令調士卒盜已刼鹵而去雖乘急傳皆後時無及矣此<lb/>
政令所以不行盜賊所由滋也徐之為郡控扼南北被<lb/>
山帶河以為固其人悍勇尚力蓋自古用武之地也漢<lb/>
晉皆號重鎮在唐建武寧軍當陞徐州為路滕嶧邳宿<lb/>
地皆與徐相錯宜以四州來屬負郭之民置彭城縣治<lb/>
之遷滕之滕縣于薛城裂滕之西南四鄉治之東北六<lb/>
鄉滕自治之分黃堌城軍士五百自思州甲馬營南至<lb/>
臨清迤邐東至河淮津渡各守其要害又以淮東宣慰<lb/>
<pb n="KR4d0523_WYG_003-16b"/>
兼元帥府總其軍改移揚州一萬戸統兵戍徐仍令淮<lb/>
東憲司按臨凡徐之文移悉得達于六部俾上下節制<lb/>
有等逺近救援得宜事至不失其機令行必中其㑹庶<lb/>
㡬國家經久之利宰臣以聞天子悉可其請官府民庶<lb/>
果皆稱便焉嗚呼政有因革事貴變通古之人考方域<lb/>
審形勢分畫廢置不守故常皆所以為民也且民之為<lb/>
盜亦豈其本心哉第以有司㑹歛之虐加以比嵗雨暘<lb/>
之愆民罹窮苦使有不幸䧟于刑辟者矣昔有以患盜<lb/>
<pb n="KR4d0523_WYG_003-17a"/>
為問者孔子曰苟子之不欲雖賞之不竊長民者誠能<lb/>
以仁愛存心亷慎律己民知有恥相帥為善又豈有冦<lb/>
攘之足患歟漢渤海郡盜起龔遂為守盜乃悉平朝歌<lb/>
有盜連年未獲虞詡為長賊遂解㪚此郡縣有盜精擇<lb/>
守令為治之明效也故有國家者山川之修阻城池之<lb/>
髙深固所以域民也然而選求循良惠養鰥寡其先務<lb/>
乎今徐州既陞為路爵秩之崇任使之重省憲臨制之<lb/>
近官屬承奉之勤可謂盛矣然來者當思其脩政興化<lb/>
<pb n="KR4d0523_WYG_003-17b"/>
扶善戢姦俾郡人永享太和承平之澤仰稱朝廷建官<lb/>
圖治之意不亦偉歟<lb/>
　　常州路新修廟學記<lb/>
至正九年天爵承命參預江浙省政適年榖豐穰政務<lb/>
清簡方思所以道其民者奚先正其俗者何尚常州路<lb/>
儒學教授盛君以書來請曰昭起諸生叨承郡學自揆<lb/>
迂疎不足以為人師朝夕是懼顧瞻夫子之宫嵗月滋<lb/>
久棟宇欹傾丹艧漫漶不有以新之何以表朝廷尊崇<lb/>
<pb n="KR4d0523_WYG_003-18a"/>
之德嚴士民仰止之心乎於是謀諸郡守而克合稽諸<lb/>
學廪則有餘乃以八年三月經始次年五月落成改建<lb/>
大成殿三十二楹濶六丈有八尺髙及深皆五丈深又<lb/>
五尺規制宏偉可謂浙右儒宫之冠以東廡迫近移而<lb/>
廣之更作中門櫺星門凡聖賢像設戸牖祠宇繪塑有<lb/>
加于前中唐左墄悉用玉石願為文記之以示永逺謹<lb/>
按郡乘常之學肇于唐李栖筠為刺史創禮殿于荆溪<lb/>
館南率諸生行鄉飲酒禮宋太平興國中改築于郡治<lb/>
<pb n="KR4d0523_WYG_003-18b"/>
西南今廟學是也我國家混一南土七十餘年德澤休<lb/>
養生齒繁庶文教漸隆不亦宜乎且浙右之地若蘇湖<lb/>
常諸郡土壤肥沃民務佃作嵗賦租米數百萬石漕海<lb/>
以供京師孔子嘗適衞曰庶矣哉弟子曰既庶矣又何<lb/>
加焉曰富之曰既富矣又何加焉曰教之今天下承平<lb/>
日久治化當興矧浙右民多富足則教之之道當何如<lb/>
哉昔者安定先生胡公之為蘇湖教授言行而身化之<lb/>
使誠明者達昏愚者勵其為法嚴而信為道久而尊東<lb/>
<pb n="KR4d0523_WYG_003-19a"/>
南之士莫不以仁義禮樂為學而當時太學亦取其法<lb/>
以為教其弟子成德達才者莫不皆有用于世一時人<lb/>
物之盛實造端于斯焉嗚呼胡公教養其效若此後世<lb/>
學校之制獨不能有以繼之乎或曰胡公之學古學也<lb/>
今學者方從事于貢舉寧可同歟是不然夫今之貢舉<lb/>
革近代聲律之陋復隆古正學之規朝廷立法既周諸<lb/>
儒講論又至試之以疑義者所以使人通經學古明乎<lb/>
道德性命之本達乎詩書六藝之文非章句括帖之是<lb/>
<pb n="KR4d0523_WYG_003-19b"/>
尚也繼之以古賦制誥章表所以騐其登髙能賦則可<lb/>
以為大夫應制代言則可以敷號令非雕蟲篆刻之為<lb/>
工也終則試之以制䇿于以考古今治亂之原推天地<lb/>
事物之變民之利疚政之美惡皆得指陳他日措諸實<lb/>
用將見真儒善治之效出焉雖然此特試之以言也不<lb/>
尚察其行歟故必孝弟稱于鄉閭信義服于朋友始得<lb/>
賓興于鄉薦之春官貢于天子之廷論定而後官之其<lb/>
所學所能不有胡公所謂經義者乎所謂政事者乎常<lb/>
<pb n="KR4d0523_WYG_003-20a"/>
州自昔文物之邦方宋盛時士之同日賜第者五十三<lb/>
人郡守校官皆增秩受賞近嵗貢試浙省亦有擢置掄<lb/>
魁者焉夫國家之設貢舉所以求賢才也學校者養士<lb/>
之原賢才之所出也然世有古今而人之生同具此理<lb/>
山川人物流風遺俗之傳精神意氣之相感寧無可望<lb/>
者歟比者朝廷慨雨暘之失時敦守令之所責選賢求<lb/>
治徳至渥也常州廟學初成朝㪚大夫監郡某通議大<lb/>
夫總管某皆新領郡事月朢謁拜泮宫講誦聖賢經訓<lb/>
<pb n="KR4d0523_WYG_003-20b"/>
當思作新其政鼓舞其人俾為經濟之學以贊隆平之<lb/>
治庶㡬國家興學育材之美意藩省化民正俗之至願<lb/>
哉<lb/>
　　鎮江路新修廟學記<lb/>
聖天子臨御多方勵精為治慨雨暘之失時愍民生之<lb/>
不足屢命中書選擇守令惠養元元條制六事程其殿<lb/>
最而學校興舉其先務歟夫學校者所以化民隆治也<lb/>
庠序不修則治化何由而成是以有國家者當以興學<lb/>
<pb n="KR4d0523_WYG_003-21a"/>
為務又必得良守令而後其效著焉至正八年冬天爵<lb/>
承命參預江浙省政聞郡縣官屬有聲者十餘人鎮江<lb/>
路總管李侯世安其一也侯到官嵗餘政事修舉江南<lb/>
行臺御史浙西部使者徃來郡境民數百人共言其賢<lb/>
朝廷聞而嘉之遣使賜金織幣表侯治效九年秋大脩<lb/>
廟學至冬告成校官王鏞韓天與以書來言曰始者李<lb/>
侯覩學宫故弊議繕完之乃稽學帑擇士之老成者韋<lb/>
應紳俞希魯司其出納又得吏之亷敏者童克仁董其<lb/>
<pb n="KR4d0523_WYG_003-21b"/>
工程凡殿廡堂筵齋講庖庫門庭大小二百餘楹木之<lb/>
腐者易之瓦之穿者補之壁之欹傾者正之丹雘之漫<lb/>
漶者新之逺近觀者異焉侯治事之暇督視惟謹工樂<lb/>
趨役士喜來集買地學舎之傍為路以達通衢植杏前<lb/>
山其下為壇選官民子弟八十人朝夕肄業延名儒春<lb/>
秋堂試取業優者賓興于鄉耆宿就食於學醫卜襍流<lb/>
則去之儒吏待補于郡行能清慎則進之於是文物之<lb/>
盛課試之嚴可謂備矣願為文刻石昭示永久丹徒縣<lb/>
<pb n="KR4d0523_WYG_003-22a"/>
尹呉舉亦以為請天爵伏念起由諸生忝列大藩喜承<lb/>
宣之得人樂教育之有法不敢以蕪陋辭夫國家之興<lb/>
廟學非第棟宇垣庭之偉俎豆鐘鼓之修崇尚儀文而<lb/>
已蓋欲尊其道也尊其道者所以施之於政化其民爾<lb/>
故古者治之而争奪息導之而生養遂教之而倫理明<lb/>
非此不足以言政也方今朝廷法隆古之治精牧守之<lb/>
選程之以殿最之方期之以嵗月之久治化之興誠有<lb/>
望焉或謂江淮民俗澆漓喜相告訐奈何純任德教治<lb/>
<pb n="KR4d0523_WYG_003-22b"/>
之乎嗚呼潁川中國之地也趙廣漢治之俗易以暴韓<lb/>
延夀黃霸治之俗易以善豈潁川之俗異乎顧長民者<lb/>
導之何如爾蓋大江之南土壤肥饒其人喜誇而尚氣<lb/>
少有所訟則百計以求直貪者舞文以撓政縱欲以求<lb/>
獲是以民被譁訐之名吏少清白之譽夫好善而惡惡<lb/>
人之常情在上者因民富庶訓之以詩書迪之以禮樂<lb/>
則俗何以不古若哉矧鎮江名郡江山之髙深習尚之<lb/>
朴野又遇李侯脩治學宫敦尚名教將見風俗與化移<lb/>
<pb n="KR4d0523_WYG_003-23a"/>
易仰稱聖天子養民圖治之意乎李侯世家京師先參<lb/>
政忠靖公歴任累朝有聲中外侯蚤承家訓長遊成均<lb/>
由監察御史分憲淮東擢拜是官清慎有守孜孜愛民<lb/>
陳郡政不便者數十事治獄訟未决者又數百事扶壊<lb/>
拯廢皆勇為之監郡馬合謨豈弟樂易僚寀協㳟不撓<lb/>
故其政為稱首因紀廟學之成而并書之來者尚克繼<lb/>
之哉<lb/>
　<lb/>
<pb n="KR4d0523_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿巻三<lb/>
</p>
<p>
</p>
  </div>
</body>
</text>
</TEI>
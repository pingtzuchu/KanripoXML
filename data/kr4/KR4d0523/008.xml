<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷八</head> <lb/>
    <p>
<pb n="KR4d0523_WYG_008-1a"/>
欽定四庫全書<lb/>
　滋溪文稿卷八<lb/>
　　　　　　　　　　　　元　蘓天爵　撰<lb/>
　碑誌<lb/>
　　靜修先生劉公墓表<lb/>
靜修先生劉君𦵏容城縣易水之隂溝市里至正戊子<lb/>
縣尹賈侯始捐俸買石表諸墓書來請曰先生之没五<lb/>
十有六年道德之遺風節之偉固多士之所景仰丘墓<lb/>
<pb n="KR4d0523_WYG_008-1b"/>
之寄是邑者旁無宗人守䕶彝自下車率僚吏諸生拜<lb/>
而祠之恭修封樹以限樵牧又將建石琢辭彰示悠久<lb/>
庶來者聞風興起焉天爵伏念自聖賢之學不傳禮義<lb/>
廉恥之風日冺至宋伊洛大儒克紹其緒然而廢棄於<lb/>
紹聖禁錮於崇寧而中原已為金人有矣方是時士之<lb/>
慕功名者溺於富貴之欲工文藝者汨於聲律之陋其<lb/>
能明乎聖賢之學嚴乎出處之義葢不多見也我國家<lb/>
治平方臻貞元㑹合哲人斯生有若靜修先生者出焉<lb/>
<pb n="KR4d0523_WYG_008-2a"/>
氣清而志豪才高而誠正道義孚於鄉邦風采聞於朝<lb/>
野其學本諸周程而於邵子觀物之書深有契焉惜乎<lb/>
立朝不及數旬享年不滿五十迄今孺子逺人皆知傳<lb/>
誦姓字是豈聲音笑貌所能致歟宜述其德不表於墓<lb/>
奈何先生既殁行業未有紀述故雖作者不能措辭今<lb/>
謹攷求遺文掇其出處大節一二而為之書庶稱賈侯<lb/>
尊賢尚德之心乎按先生諱因字夢吉保定容城人世<lb/>
為儒家五世祖琮生敦武校尉臨洮府録事判官昉昉<lb/>
<pb n="KR4d0523_WYG_008-2b"/>
生奉議大夫中山府録事俁俁生秉善金貞祐中南徙<lb/>
其弟國寳登興定進士第終奉直大夫樞密院經厯秉<lb/>
善生述是為先生之父壬辰北歸刻意問學尤邃性理<lb/>
之說獨好長嘯嘗遊西山當秋風木落時作一曲而感<lb/>
慨係之中統初左三部尚書劉公肅宣撫真定辟武邑<lb/>
令以疾辭歸先生將生之夕父夢神人馬載一兒至其<lb/>
家曰善養之既覺而生乃名曰駰字夢驥後改今名及<lb/>
字公生天資純粹三歲識書日記千百言隨目所見皆<lb/>
<pb n="KR4d0523_WYG_008-3a"/>
能成誦六歲能詩十歲能為文落筆驚人故國子司業<lb/>
硯公彌堅教授真定先生從之游同舍生皆莫能及獨<lb/>
中山滕公安上差可比硯公皆異待之謂先生父曰令<lb/>
子經學貫通文詞浩瀚當為名儒初先生之父四十猶<lb/>
未有子乃曰天果使我無子則已有子必令讀書故自<lb/>
真定還居保定謝絶交朋專務教子先生年未弱冠才<lb/>
氣超卓日閱方册思得如古人者友之嘗作希聖解弔<lb/>
荆軻文豪邁不羈之氣可想見也鄉閭老儒說經止傳<lb/>
<pb n="KR4d0523_WYG_008-3b"/>
疏義為文盡習律賦聞先生講貫閱先生論著始則謗<lb/>
訕久亦敬服先生杜門授徒深居簡出性不苟合不妄<lb/>
接人保定密邇京邑公卿使過者衆聞先生名往往來<lb/>
謁先生多遜避不與相見不知者或以為傲先生弗恤<lb/>
也王師伐宋先生作渡江賦以哀之欲南游江湖覽觀<lb/>
儒先名迹不果嘗愛諸葛孔明靜以修身之語表所居<lb/>
曰靜修間游郎山雷溪又號雷溪真隱京師有曰田尚<lb/>
書者西域貴族頗尚文學聞先生名厚禮請教其子先<lb/>
<pb n="KR4d0523_WYG_008-4a"/>
生以水嚙先墓謀遷避之不及往既而易州何公瑋辭<lb/>
兩淮鹽使奉親家居藏書萬卷亦以教子為請先生平<lb/>
生苦無書讀又樂易之風土遂允其請三年即歸何公<lb/>
贄以銀幣皆謝不受世祖皇帝自居潜藩收召諸儒講<lb/>
求治道及踐天位姚文獻公樞許文正公衡楊文獻公<lb/>
果商文定公挺皆列臺省而憲章文物號盛治者非偶<lb/>
然也久之諸公相繼告退當國者急於功利儒者之言<lb/>
弗獲進用時先生年雖甚富聲聞已彰中朝賢士大夫<lb/>
<pb n="KR4d0523_WYG_008-4b"/>
多稱譽之故相文貞王博果宻薦之尤力至元十有九<lb/>
年朝政更新有詔徵起先生於家擢拜承德郎右賛善<lb/>
大夫初裕皇建學宫中命賛善王公恂教近侍子弟及<lb/>
恂卒繼者難其人乃以先生嗣其教事未幾母感風疾<lb/>
即日辭歸明年母卒治喪合禮三十八年朝政又一更<lb/>
新復遣使者以集賢學士嘉議大夫來徵先生以疾固<lb/>
辭不起世祖聞之亦曰古有所不召之臣其斯人之徒<lb/>
歟明年國子助教吳明陳書於朝薦先生為國子祭酒<lb/>
<pb n="KR4d0523_WYG_008-5a"/>
士論高之三十年夏四月十有六日先生終於容城春<lb/>
秋四十有五海内聞之無不嗟悼曾祖妣邊氏祖妣陳<lb/>
氏妣楊氏繼妣某氏配郭氏一子曰和早卒三女皆適<lb/>
名族先生早喪父母事繼母孝以父祖之喪未𦵏獻書<lb/>
先友翰林待制楊公恕楊公憐而助之克襄大事家雖<lb/>
甚貧非其道義一毫不取於人先生師道尊嚴學者造<lb/>
門隨其材品而教焉講說諸經理明義正聽者心領神<lb/>
㑹初朱子之於四書凡諸人問答與集註有異同者不<lb/>
<pb n="KR4d0523_WYG_008-5b"/>
及訂歸於一而卒或者輯為四書集義數萬言先生病<lb/>
其太繁擇為精要三十卷簡嚴粹精實於集註有所發<lb/>
焉有詩五卷號丁亥集先生所選常自諷詠復取他文<lb/>
焚之今所傳文集十餘卷得於門生故友然不為空言<lb/>
皆有補於世教其他小學四書語録亦皆門生所録惟<lb/>
易繫辭說乃先生病中筆之親授其徒者也先生每以<lb/>
後世史官不明義理修辭之際輕為增損使忠臣義士<lb/>
之心不得暴白於世嘗曰若將字法論心術則受屈者<lb/>
<pb n="KR4d0523_WYG_008-6a"/>
多矣先生之亡未久吳明復進言於朝曰風俗之薄久<lb/>
矣士之處世不自貴重聞人譽已喜見顔色不復知有<lb/>
廉恥等事何則欲動於中利奪於外故也伏見故處士<lb/>
劉因隱居教授不求聞達授以三品清要之官辭而不<lb/>
顧若蒙賜謚贈官庶幾息奔競惇風化士類知所懲勸<lb/>
焉延祐中始贈先生翰林學士資善大夫上䕶軍追封<lb/>
容城郡公謚文靖是後中外風紀儒臣皆以先生礪俗<lb/>
興化有功昭代宜如許文正公從祀孔子廟廷禮官㑹<lb/>
<pb n="KR4d0523_WYG_008-6b"/>
議亦皆曰可而當路者未遑及也嗚呼天之生賢也豈<lb/>
無意乎自義理之學不競名節隳頺凡在有官見利則<lb/>
動有國家者欲圖安寧長久之計必崇禮義廉恥之風<lb/>
敷求碩儒闡明正學彰示好惡之公作新觀聽之庶使<lb/>
人人知有禮義廉恥之實不為奔競僥倖之習則風俗<lb/>
淳而善類興朝廷正而天下治世祖皇帝再三聘召先<lb/>
生者其以是歟天爵之生也後不獲見先生及游成均<lb/>
得臨川吳文正公澄為之師吳公於海内諸儒最慎許<lb/>
<pb n="KR4d0523_WYG_008-7a"/>
可獨尊敬先生豈其問學出處道同而志合歟當國朝<lb/>
龍興之初歲在己酉二月先生生於保定吳文正公亦<lb/>
以是歲正月生於臨川是時南北未一天已生斯大賢<lb/>
他日輔賛國家文明之治吳公年八十餘方終著書立<lb/>
言盛傳於時先生早歲去世雖不及大有著述然風節<lb/>
凛凛天下慕之扶世立教之功大矣賈侯由進士入官<lb/>
治邑有聲獨能訪求先賢遺迹而表章之其於風厲俗<lb/>
化惇崇名教誠非小補云<lb/>
<pb n="KR4d0523_WYG_008-7b"/>
　　元故集賢學士國子祭酒太子右諭德蕭貞敏公<lb/>
　　　墓誌銘<lb/>
大德延祐間關陜有大儒先生曰蕭公同公篤志勵操<lb/>
高蹈深隱鄉郡服其行誼士類推其學術朝廷重其名<lb/>
節於是徵車起之表帥俗化其道德風流迄今天下慕<lb/>
之至正甲申之春天爵來官西臺訪求二老言行將以<lb/>
為師法焉既而得同公墓銘讀之起敬起嘆蕭公云亡<lb/>
久矣猶未有述乃稽核薦揚徵召公牘於省府採摭族<lb/>
<pb n="KR4d0523_WYG_008-8a"/>
世薨𦵏歲月於其家問其隱德懿行於舊老名士之所<lb/>
傳録其遺文雜著於金石簡册之所載合而誌之以銘<lb/>
庶後世攷德者有徵焉謹按蕭氏益都人國初著籍京<lb/>
北公諱㪺字維斗年二十餘郡守以茂才推擇為掾未<lb/>
幾新郡倅至倅西域人怒則惡言詈吏公嘆曰如此尚<lb/>
可仕乎乃置文書於案即日謝去隱於終南山下鑿土<lb/>
室以居之盡得聖賢遺經以及伊洛諸儒之訓傳陳列<lb/>
左右晝夜不寐始則誦讀其文久則思索其義如是者<lb/>
<pb n="KR4d0523_WYG_008-8b"/>
餘三十年義理融㑹表裏洞澈動容周旋咸中禮節由<lb/>
是聲名大振世祖皇帝既一四海而遐荒小邦撗目窮<lb/>
髪悉皆來庭命開祕府詳延天下多聞之士選述圖志<lb/>
用章疆理一統之大使者來徵公辭焉故贈咸寧貞獻<lb/>
王額森特穆爾親受學於許文正公深知治國用賢之<lb/>
說及為陜西行省平章登公並故四川憲副劉季偉姓<lb/>
名於朝㑹㕘政趙彦澤請立提舉學校官薦公可當其<lb/>
選久之制下授公承務郎陜西儒學提舉葢從貞獻王<lb/>
<pb n="KR4d0523_WYG_008-9a"/>
及趙公之言也省憲請公就職公以書辭曰某蚤事文<lb/>
墨見一時高才絶足趍事功者効之不能是以安於田<lb/>
畝讀書為事本求寡過不謂名浮於實聖恩横加竊念<lb/>
聖人之教必明德而後新民成己乃能成物昔夫子使<lb/>
漆雕開仕對以吾斯之未能信然則心術之微雖聖師<lb/>
不若開自知之審今某學行未至自知甚明望達廟堂<lb/>
改授真儒則朝廷得人學者得師某亦不失為寡過之<lb/>
人矣大德七年冬超擢集賢直學士奉訓大夫國子司<lb/>
<pb n="KR4d0523_WYG_008-9b"/>
業遣使徵之公又力辭不拜其言曰念某寡陋與人共<lb/>
學非敢為師向授提學幸蒙聽允其辭既不能當外郡<lb/>
學職豈復可預國學之事况敢辭卑居尊以取無廉恥<lb/>
貪冐之罪乎九年夏制若曰蕭維斗山中讀書不貪官<lb/>
不嗜利世祖徵召不至朕遣人召之亦不至豈將命者<lb/>
非其人而弗來歟今特命㕘議中書省事廉恒等以往<lb/>
其令行省給五乗傳賜之楮幣百疋命挈其家偕來或<lb/>
蕭維斗堅欲不仕可進嘉言一二朕當令人送還如年<lb/>
<pb n="KR4d0523_WYG_008-10a"/>
老或不能騎别給安車可也行省行臺諸司所在敦遣<lb/>
公辭不獲力疾北行適成廟不豫然猶傳勅俾擇館舍<lb/>
遣近侍賜餼廪衣物又命宰執以治道為問公尋亦南<lb/>
歸仍辭所賜不受十年進集賢侍讀學士少中大夫即<lb/>
其家授之明年武宗臨御仁皇養德東宫博選當世名<lb/>
儒左右輔導特授公嘉議大夫太子右諭德命宫師府<lb/>
長史聶輝起公敦迫上道至大元年二月至京入見嘉<lb/>
禧殿仁皇温問再三公書酒誥以進因言古人惟祭祀<lb/>
<pb n="KR4d0523_WYG_008-10b"/>
則飲酒然尚德將無醉葢當時近習多侍上燕飲故公<lb/>
首以是訓陳之未幾懇請還山上憐其衰老遣使送歸<lb/>
二年四月徵拜集賢學士國子祭酒依前太子右諭德<lb/>
進階通議大夫公以老疾辭門人疑焉問曰聖人樂得<lb/>
天下英才而教育之今先生辭祭酒者何也公曰曩在<lb/>
京師有朝士再三以成均教法為問者余告之曰若欲<lb/>
作新胄子當罷歲貢一如許文正公時專於教養彼既<lb/>
外無利禄之誘内有問學之功則人材庶有望矣此語<lb/>
<pb n="KR4d0523_WYG_008-11a"/>
一傳物議鼎沸執政者亦深不以為然今余出則徇人<lb/>
豈能正已以正人乎四年正月尚書臣皆以罪廢政務<lb/>
復歸中書而大臣請曰今政事大壊當從新治之中外<lb/>
廉㓗老臣及事世祖成廟兩朝有若李謙尚文趙居信<lb/>
劉敏中蕭㪺程鉅夫郝天挺韓從益劉正程鵬飛董古<lb/>
選陳天祥王思廉等可急遣使召之共議新政仁皇從<lb/>
之公以疾辭不起延祐五年七月己未有星殞於所居<lb/>
中庭光射如晝越八日丙寅公以疾薨春秋七十有八<lb/>
<pb n="KR4d0523_WYG_008-11b"/>
八日某甲子𦵏咸平縣少陵鄉朱張里南原先塋之昭<lb/>
至治三年問人故四川行省左丞廉公惇江浙行省㕘<lb/>
政富珠哩公翀時方在朝以公易名為請制贈資善大<lb/>
夫四川等處行中書省左丞追封扶風郡公諡貞敏維<lb/>
關輔自許文正公楊文康公鳴理學以淑多士公與同<lb/>
公接其步武學者賴焉公之學自六經百氏山經地志<lb/>
下至醫經本草無不極通其說尤邃三禮及易嘗作家<lb/>
廟以奉先世祭則極其誠敬子弟或少有怠祭已必深<lb/>
<pb n="KR4d0523_WYG_008-12a"/>
責之早值親亡哀毁致疾治喪不用佛老棺槨衣衾悉<lb/>
遵禮制葢自楊文康公倡於其始公復推明於後至今<lb/>
長安士大夫家亦多化之公平生不祭於墓有築亭於<lb/>
先壟之側者表曰致慤引祭義以明之公曰墓祭非古<lb/>
當作祠堂於其家揭斯名於齋室庶乎其可臨川吳文<lb/>
正公獨稱公為善於禮初江西儒者摽題小學書行於<lb/>
世公聞以朱筆塗之曰凡今摽題多朱子所不欲存者<lb/>
如鄧伯道繫其子於樹之類吳文正公是之公深通六<lb/>
<pb n="KR4d0523_WYG_008-12b"/>
書嘗言自古文篆籕而後小篆佐𨽻至於真楷相沿而<lb/>
成故今楷書中古籕篆𨽻皆有之雖行草亦有古籕篆<lb/>
𨽻之遺意今真書㸃畫之訛者皆從𨽻章行草中來非<lb/>
兼通者不能知也小篆自是省古籕而為之考諸鍾鼎<lb/>
欵識遇重字則變之要之不失六書之旨太常博士侯<lb/>
伯曰今人識字及通六書者惟蕭公為然關中字學不<lb/>
差亦因公發之也公嘗書經史格言以訓人求書者或<lb/>
非其人及涉異端之事則拒絶之家多藏書手自校讎<lb/>
<pb n="KR4d0523_WYG_008-13a"/>
或經傳音訓之訛皆字字而正之下至文史亦然為文<lb/>
悉本諸經非有禆世教者不言非其人不與公薨遺落<lb/>
無幾今購得古今詩若干首銘賛雜文序記碑誌又若<lb/>
干首翰林姚文公燧文葢當代慎許可獨敬禮公其門<lb/>
生有譏詆公文者姚公怒曰蕭先生道德經術名世者<lb/>
也豈若吾輩以雕蟲篆刻為工乎所撰九州志若干卷<lb/>
法史記年表由三代迄宋金詳疏沿革於下山川貢賦<lb/>
附焉其他著述又若干卷天厯兵荒之餘往往散在名<lb/>
<pb n="KR4d0523_WYG_008-13b"/>
家公少穎悟三四歲時從其姊過親族家引公坐榻上<lb/>
不從親族固命之乃坐榻下人已異之既長慨然有志<lb/>
於天下歲癸卯秋河東關中地震月餘不止父老憂懼<lb/>
不知所以相師問公公告之者數千言反覆極論天人<lb/>
一理性本皆善國家當務教養俾復其初人當恐懼修<lb/>
省日遷於善則隂陽和而萬生遂災害自不生矣其心<lb/>
葢欲位天地育萬物上躋隆古之盛是豈離世絶倫索<lb/>
隱行怪者之流歟初朝廷以貢舉取士行省禮請公與<lb/>
<pb n="KR4d0523_WYG_008-14a"/>
同公較其藝公以斯文方興出而應之公讀書之暇躬<lb/>
親農耕蠶桑嘗教其子孫曰治此以供衣食最為安爾<lb/>
或有饋遺非義不取人有急難施不少吝奉養極其澹<lb/>
薄公身長六尺脩髯如畫望之可敬其為人外和而中<lb/>
剛凡與人交接之以溫言恱色胸中黑白瞭然不溷間<lb/>
入城市觀者如堵當代名公卿及四方之士宦游於秦<lb/>
者願一見公為榮或數造其廬請教焉西臺大夫巴圗<lb/>
公嘗以冬月謁公汗流浹背出語人曰吾久在京師屢<lb/>
<pb n="KR4d0523_WYG_008-14b"/>
接賢士大夫未有若蕭先生自然令人敬愛不舍公教<lb/>
人極嚴諸生惴惴畏服其學皆自小學始次及四書諸<lb/>
經日與學者講說經訓滚滚不窮待其曉解方授别義<lb/>
人來質疑即命其徒取其書某卷所載以對曰背文暗<lb/>
誦恐或悞人初富珠哩公至自南陽從公受業久之謂<lb/>
人曰某游江右獲識諸老聞其論議或有不讓今見蕭<lb/>
先生使某自不能措一辭信知吾道之無窮也其他弟<lb/>
子若同毅陳㽦智炳李材盧烈等多知名於時公德善<lb/>
<pb n="KR4d0523_WYG_008-15a"/>
化及逺邇雖武夫悍卒亦知景慕征西兵嘗屯長安大<lb/>
帥一日入朱張里里人驚惶帥諭止之曰汝勿怖聞此<lb/>
有蕭先生者見之即歸吾非侵擾汝也有郡吏乘馬城<lb/>
南暮歸遇盗逐之吏思所以自解曰我乃蕭維斗也盗<lb/>
即引去未幾盗獲吏適按之盗曰我向欲剏汝騎汝以<lb/>
為蕭維斗也吾故不忍寧知汝紹我耶公四世祖諱雲<lb/>
宋樂安鹽使曾祖惠彦金益都府孔目官祖諱均皇贈<lb/>
中奉大夫河東山西道宣慰使䕶軍河南郡公考諱踰<lb/>
<pb n="KR4d0523_WYG_008-15b"/>
<hi>缺</hi>　　　　　　　　　　屢佐戎幕活人有功終京<lb/>
兆路總管府經歴因留家焉徵士韓擇為誌其墓贈資<lb/>
善大夫大司農卿上䕶軍河南郡公曾祖妣蓋氏祖妣<lb/>
孫氏追封河南郡夫人妣張氏逯氏俱没於兵周氏張<lb/>
氏並追封河南郡夫人配楊氏張氏杜氏俱先卒張氏<lb/>
亦追封河南郡夫人子男二曰友早卒曰恭終奉議大<lb/>
夫耀州知州女五俱適人孫男三元終進義副尉涇陽<lb/>
縣主簿次亨次儀嗚呼節義天下之大閑有國家者欲<lb/>
<pb n="KR4d0523_WYG_008-16a"/>
以作興風教振起名節則必訪求高人逸士徵而用之<lb/>
於以登禮樂之治惇廉讓之風彼為士者非偃蹇以自<lb/>
媚矯亢以為高葢不如是則道不尊觀列聖之所以用<lb/>
公公之所以自處則朝廷風厲人材之盛君子進退道<lb/>
義之隆可以為後世之楷範矣銘曰<lb/>
節彼終南有堂有紀誰其居之曰隱君子早捐世務樂<lb/>
乎幽潛德蘊於身士具爾瞻南山之雲朝隮於穴雨澤<lb/>
誕施澡我名節天子曰咨有臣如斯安車載脂屢往徵<lb/>
<pb n="KR4d0523_WYG_008-16b"/>
之公拜陳辭能薄材謭誤達天聰臣非屯蹇安車而來<lb/>
道德雍容羣工在列仰止高風進敷正言退明正學垂<lb/>
訓後生克配先覺去古曰逺士習愈偷媕婀骫骳合汗<lb/>
同流一聞薦揚喜溢顔面遯世弗聞百未一見不有君<lb/>
子孰障頽波尚思公存考槃在阿言為世則行為世軌<lb/>
流風遺烈來者興起南山蒼蒼下為公藏爰述潛德百<lb/>
世耿光<lb/>
　　元故中奉大夫江浙行中書省㕘知政事追封南<lb/>
<pb n="KR4d0523_WYG_008-17a"/>
　　　陽郡公諡文靖富珠哩公神道碑銘<hi>並序</hi>
公姓富珠哩氏諱翀字子翬年出二十號稱鉅儒由憲<lb/>
府薦授襄城學官行省右丞廉公恂辟掾辭擢汴學正<lb/>
朝廷聞其名召為國史院編修官未幾御史臺辟掾又<lb/>
辭臺臣高之奏為河東道廉訪司經厯遷陜西行臺御<lb/>
史階將仕佐郎入拜監察御史延祐五年擢中書右司<lb/>
都事㑹權相用事公退居齊之新鎮改翰林修撰鄆忠<lb/>
獻王栢桂為相復薦公左司都事轉從仕郎尋陞右司<lb/>
<pb n="KR4d0523_WYG_008-17b"/>
員外郎泰定初充㑹試考官選國子司業歲餘除河南<lb/>
行省左右司郎中遷燕南道廉訪副使入僉太常禮儀<lb/>
院事尋陞奉訓大夫兼經筵官至順元年同知禮部貢<lb/>
舉拜漢中道廉訪使久之僉太禧宗禋院事兼祗承神<lb/>
御殿事改集賢直學士兼國子祭酒應召赴上都議事<lb/>
又兼經筵官進中順大夫禮部尚書元統二年進中奉<lb/>
大夫拜江浙行省㕘知政事以𦵏親北歸復號至元元<lb/>
年召拜翰林侍講學士知制誥同修國史以未𦵏辭明<lb/>
<pb n="KR4d0523_WYG_008-18a"/>
年復命編修官成遵召之而疾不能行矣公之先女真<lb/>
貴族泰和中章宗命定氏族為百富珠哩氏其一望著<lb/>
廣平公曾祖阿納爾金符離令妣舒穆嚕氏祖德國初官<lb/>
忠顯校尉南京路漢軍總把累贈昭勇大將軍前衞親<lb/>
軍都指揮使上輕車都尉追封南陽郡侯妣南陽郡夫<lb/>
人成氏考居謙累贈中奉大夫河南行省㕘知政事䕶<lb/>
軍追封南陽郡公妣南陽郡夫人王氏公世居上京之<lb/>
隆安昭勇公初從憲廟南徙以保甲射生軍壯總把戍<lb/>
<pb n="KR4d0523_WYG_008-18b"/>
鄧之順陽川因家焉初至元己卯郡公從故相賈公居<lb/>
貞掾江西宣閫公生贑江舟中於時釜鳴家人驚異昭<lb/>
勇愛公穎悟嘗曰是兒必興吾家稍長讀書一覽即記<lb/>
郡公以順陽僻左徙居於鄧貞隱李先生鄧名士也公<lb/>
從學詩賦同門莫及郡公卒家益貧窶進修愈力翰林<lb/>
閆宏曰觀子之才後必名世曷逺遊以廣見聞公往江<lb/>
西謁克齋蕭君某蕭君故宋大家夜夢大鳥集所居屋<lb/>
翌覆院外疾出視之沖天而去明日公至蕭君異之公<lb/>
<pb n="KR4d0523_WYG_008-19a"/>
始名思溫字伯和為製今名及字歸復走京兆拜集賢<lb/>
蕭貞敏公貞敏隱終南為學精勤夜以繼晝公寓其旁<lb/>
僧舍攻苦食淡人不能堪公裕如也歸復遊漢上從翰<lb/>
林姚文公學古文公奇之以書抵真隱曰子翬談論鋒<lb/>
出其踐履一以仁義為凖文章不待師傳而能後進無<lb/>
是倫比於是真隱以女妻公公之為學務博而約自六<lb/>
經諸史傳註下至天文地理聲音厯律水利算數皆考<lb/>
其說聽其言論滚滚不窮故聲聞大振自官汴學士之<lb/>
<pb n="KR4d0523_WYG_008-19b"/>
從者日衆及師成均與鄧公文原虞公集謝公端為同<lb/>
時教人不倦發明經旨援引訓說累數百言極於至當<lb/>
而後已學者恐不卒得聞故經公指授者多知名公佐<lb/>
河東或訟冀寧監郡不法其憲長曰監郡貴胄宜詳讞<lb/>
之葢欲緩其事公曰我第知有憲法焉知為貴胄乎卒<lb/>
正其罪關陜有警郡民驚惶蒙古萬户提兵赴河中道<lb/>
出冀寧公白憲長曰是郡要衝當留兵鎮守萬户難之<lb/>
公曰有責在吾不汝累也郡賴以安應州大興土木之<lb/>
<pb n="KR4d0523_WYG_008-20a"/>
工公言兵後宜蘓民力朝廷為罷其役土畨之民以饑<lb/>
來告天子憐憫命出内帑銀賑之公以西臺郡史承命<lb/>
而往民賴其惠及遷内臺適英王初正儲位公言當選<lb/>
正人朝夕輔導制可公分行淮東體察憲人能否淮憲<lb/>
尚嚴刑庭列獄具甚衆公曰國家置風紀本以肅清貪<lb/>
污興行治化初不專尚刑也取獄具焚之南陽設六屯<lb/>
田各樹官屬朘削其民民不能堪故多流亡公請罷去<lb/>
官屬俾有司董其佃作公在省闥左相鄆忠獻王以公<lb/>
<pb n="KR4d0523_WYG_008-20b"/>
端重博洽甚加敬禮王嘗謂公曰汝能作宰相否公對<lb/>
曰宰相之位固不敢當然平昔所學皆宰相事葢聞有<lb/>
福德才量者乃能為之因為王陳其說王曰微公我不<lb/>
聞是言權相既死王進右相君臣親密無間慨然欲復<lb/>
祖宗之治上畋易州聞王之曾祖魯忠獻王安圗賜田<lb/>
賜碑在近乃往覩焉勑設燕享王稱觴獻壽上大恱明<lb/>
日公進駐蹕頌敷言忠獻王輔相世廟統一六合修舉<lb/>
百度治底雍熙以箴規焉上覽之命以駐驆表其里英<lb/>
<pb n="KR4d0523_WYG_008-21a"/>
王崩王亦遇害逆黨列據津要公移疾不出晉邸遣使<lb/>
誅其逆黨公即起視事泰定間數有大變地震水旱之<lb/>
異時相多西域人西域富商以異石為寳誑取國帑又<lb/>
其私人多以貪墨奪官至是託言累朝忠獻諸物直不<lb/>
時給臺憲所罪官吏弗克叙用皆有怨言故致災變若<lb/>
此天子信之因肆大赦播告多方葢彼内以私結其黨<lb/>
與外以取恱於姦貪公時為燕南憲副力陳其不可他<lb/>
憲雖亦有言皆依違囘䕶不若公言明白剴切已而事<lb/>
<pb n="KR4d0523_WYG_008-21b"/>
果不行公讞囚保定河間民犯私鹽法當運司治罪公<lb/>
以民羅饑寒誤觸刑禁皆隨事治之佐吏以為難公弗<lb/>
恤也囚有在獄久不決者公察其情可杖杖之可釋釋<lb/>
之衆皆以為平允岐山周公廟道士據之公曰周孔名<lb/>
教炳如日月豈宜列於異端請設書院令學官主之文<lb/>
宗入京省謁太廟既即位又行祫饗大禮公攝禮儀使<lb/>
咫尺天顔上有所問執禮以對上恱上建太禧宗禋院<lb/>
崇奉祖宗神御若家人禮又建奎章閣學士院陳列圖<lb/>
<pb n="KR4d0523_WYG_008-22a"/>
書日覽觀焉兩院官屬學士皆上所自擇勲舊文學親<lb/>
書其姓名付中書以行文書銓曹不敢進擬公既選僉<lb/>
太禧而奎章偶闕大學士員近臣乘間以某官為言上<lb/>
怒曰汝何不薦用子翬馬伯庸而以斯人為言乎公之<lb/>
見知類如此武宗廟室未有配位大臣請用並附之文<lb/>
公曰宣慈惠聖皇后昔受寳册母儀天下禮當合食於<lb/>
廟其後卒從公議皇上以聖子神孫入繼大統當令臣<lb/>
民視聽一新不可斂怨於國遂赦天下賜公白金百兩<lb/>
<pb n="KR4d0523_WYG_008-22b"/>
金綺一端楮幣萬緡初國子生以入學名次為先後歲<lb/>
貢補官殊無勸懲故太史齊公履謙為司業請以學業<lb/>
為陞等第試文詞優者為中選由是諸生咸思奮勵而<lb/>
人才興矣後值天厯多故其法中輟公為祭酒始試諸<lb/>
生於崇文閣下中選者凡若干人先時學官多僦民舍<lb/>
以居監有隙地在居賢里公曰古者教有業退有居乃<lb/>
積弟子入學贄禮得楮緡二萬有奇為宅數區築室完<lb/>
美以居師生帝師至自西方勑百官郊迎公卿拜進觴<lb/>
<pb n="KR4d0523_WYG_008-23a"/>
師坐受之公立以觴進曰師釋迦徒天下僧之師也余<lb/>
孔子徒天下士之師也師笑而起舉觴卒飲觀者凛然<lb/>
時相將封秦王事下禮部議公曰秦大國也非宗王不<lb/>
可今丞相食邑高郵高郵驛名秦淮非地秦也宜以淮<lb/>
易之衆伺相意不恱因共請曰詔已命封於秦不當别<lb/>
議有官平章者卒其妻盡以田施僧寺云為平章祈福<lb/>
妄子求訴於公其妻曰平章名爵子䕃之矣所施家貲<lb/>
幾何公曰汝既無嗣而反蕩其家資異日何顔見汝夫<lb/>
<pb n="KR4d0523_WYG_008-23b"/>
於地下命以田還其子廷議是之江浙地大事劇而省<lb/>
臣煩苛事多壅積民以為病公曰職居大藩而欲吹毛<lb/>
求疪居下者無所措手足矣事至即決民大稱頌公為<lb/>
文章嚴重質實不為浮靡其詞悉本諸經如米粟布帛<lb/>
皆有補於世教有菊潭集六十卷太常典禮因革不同<lb/>
每遇禘享輒稽吏牘故多牴牾公請於朝賜筆劄廩膳<lb/>
倡禮官彚集為書七十五卷公欲於順陽建博山書院<lb/>
以淑其人分置六齋治禮治事經學史學書學數學方<lb/>
<pb n="KR4d0523_WYG_008-24a"/>
經營之而疾已革遺言喪祭一本於禮勿徇流俗以至<lb/>
元四年二月某甲子薨於順陽味經堂享年六十訃聞<lb/>
制贈通奉大夫陜西行省㕘知政事䕶軍追封南陽郡<lb/>
公諡文靖是歲四月庚寅𦵏鄧之永昌鄉西樊里四望<lb/>
山下配李氏貞隱先生之女儼雅勤儉治家有法親供<lb/>
蠶績而無富貴之習累封南陽郡夫人以至正元年五<lb/>
月某甲子卒於順陽稼穡堂享年五十有三是歲閏五<lb/>
月甲申合𦵏公墓子男曰逺力學有聞令祕書監祕書<lb/>
<pb n="KR4d0523_WYG_008-24b"/>
郎嗚呼士之於世也愿謹者人多以為迂倜儻者人則<lb/>
以為狂砥厲名號者反以為矜通達時變者或以為譎<lb/>
甚矣為士之難也公學識卓異不隨流俗俯仰論議設<lb/>
施多有可述而淺見狹聞者或未能盡識也然士之特<lb/>
立獨行豈以求合時好為賢乎臨川吳文正公嘗曰富<lb/>
珠哩公學博而正獨立無朋聞者以為知言銘曰<lb/>
金有中原治安百年設為貢舉網羅才賢聖元方隆遺<lb/>
士接踵臺閣彬彬尚賴其用故老寢亡惟公挺生淵淵<lb/>
<pb n="KR4d0523_WYG_008-25a"/>
其蓄涵涵而停江漢之間河華之右爰有碩師為世領<lb/>
袖公從問學堅苦不渝華聞曰昭衣冠偉如洙泗遺經<lb/>
伊洛訓傳講說精深義理融貫踐敭臺閣畫賛相臣言<lb/>
論之卓風動縉紳翌翌成均公正師席敷教以寛多士<lb/>
作則中朝典禮外省自宣有倫有要惟經惟權士之立<lb/>
朝貴有學識議事以制匪學何式瞻彼東土金人肇興<lb/>
既定危亂遂登治平文物聿彰人材斯出惟公之先喜<lb/>
事儒術積善儲慶益大以振公學有源力相斯文繼世<lb/>
<pb n="KR4d0523_WYG_008-25b"/>
克承箕裘是業表公儒行允配前哲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷八<lb/>
</p>
<p>
</p>
  </div>
</body>
</text>
</TEI>
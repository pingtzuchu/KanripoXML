<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷十四</head> <lb/>
    <p>
<pb n="KR4d0523_WYG_014-1a"/>
欽定四庫全書<lb/>
　滋溪文稿卷十四<lb/>
　　　　　　　　　　　　　元　蘇天爵　撰<lb/>
　碑誌<lb/>
　　故真定路儒學教授節軒張先生墓碣銘<lb/>
至元季年僧格専政勢傾朝野親戚黨友布列藩方忤<lb/>
恨睚眦輒中傷以危法中外震慄燕南宣慰使巴爾嘉僧<lb/>
格之妻弟也恃勢為虐郡縣官屬聞京師為僧格立石<lb/>
<pb n="KR4d0523_WYG_014-1b"/>
頌功業扵是亦為巴爾嘉樹碑以阿其好故節軒先生張<lb/>
君方為郡學官衆以碑文見屬先生正色力謝却之度<lb/>
不可居即歸田里一時士論莫不重其風節其後僧格<lb/>
敗誅巴爾嘉亦相連坐而碑遂焚毁先是稿城有大儒曰<lb/>
王公若虚仕金季直翰林崔立刼殺時相而黨與請為<lb/>
立建碑表功訹王公銘之公曰作之則壞名節弗作則<lb/>
死孰若死之為愈竟辭弗作先生與王公生同里衎習<lb/>
其流風餘烈故識見之卓能若是也嗚呼士大夫以文<lb/>
<pb n="KR4d0523_WYG_014-2a"/>
章名世當有學識以立名檢况金石之文義近于史可<lb/>
以易為之乎若先生之潜徳髙行不可銘之以表見于<lb/>
後世乎謹按國史院編修官董君士亷所述行狀先生<lb/>
諱延字世昌家稿城之故邸里幼嘗與郡兒戯水濵衆<lb/>
泅于水先生獨不為動儼然如成人元帥董公王公見<lb/>
而竒之始令肄業于侍其提學軸既長學文于李翰林<lb/>
冶先生禀賦既異用力清苦問學髙出時輩我國家撫<lb/>
有中夏乃用金宋貢舉舊制試士中選者復其家先生<lb/>
<pb n="KR4d0523_WYG_014-2b"/>
兩試于鄉初以明經擢前列又以詩賦冠多士而聲聞<lb/>
日彰彰矣故相董忠獻公經畧山東辟先生為統軍司<lb/>
諮議時李壇初伏誅先生與叅議髙公明逸請宥協從<lb/>
以安東土無何以親者辭歸久之禮部尚書趙公椿齡<lb/>
復薦于朝遂除真定路教授先生教授崇尚名節學者<lb/>
興起事親至孝親疾不觧帯親喪哀毁踰制鄉人範焉<lb/>
聚書数千卷築重屋以庋之為學孜孜老亦不懈或辨<lb/>
經傳之訛或訂史學之失至于氣候之暄涼交㳺之言<lb/>
<pb n="KR4d0523_WYG_014-3a"/>
論悉筆于册日有程度所著有周易備忘十卷中晉書<lb/>
二卷要言一卷讀通鑑詩二卷因讀記二十卷集文十<lb/>
卷稿城學舍歳久弗治先生率邑人完之邑中大族若<lb/>
董氏趙氏王氏雖以将相勲閥之貴各遣子弟執經就<lb/>
學先生師道尊嚴諸生賴其訓誨進多貴顯益振其家<lb/>
聲先生享年六十有二以至元二十七年冬十月二十<lb/>
五日卒𦵏新豊鄉杜家原考諱徳用累官行軍萬户妣<lb/>
史氏配郝氏子男堂稿城學教諭女適侯某王某劉某<lb/>
<pb n="KR4d0523_WYG_014-3b"/>
皆士族也孫男三思賢思温思問孫女一人適彭孝純<lb/>
曽孫六庸訥謐某某某先生世本農家考府君國初奮<lb/>
田間金降將武仙殺元帥史天倪復據真定諸郡連兵<lb/>
討之考府君亦帥勇士五十八人夜潜入城縦火鼓躁<lb/>
城中震駭仙走西山遂復真定居常訓子孫曰吾少長<lb/>
兵間雖驍勇見稱于衆然恒以不齒士類為恥汝曹當<lb/>
學為儒以續詩書之澤縦不富貴家道亦光故先生服<lb/>
膺先訓卒以儒名子孫迄令修學為士銘曰<lb/>
<pb n="KR4d0523_WYG_014-4a"/>
儒者之學貴守名節勢利易汙當全吾潔金石之文大<lb/>
書特書義近于史言不可誣咢咢先生辭嚴義正惡彼<lb/>
奸邪斥其餘佞歸休雍容著書滿家風節峻整道徳光<lb/>
華富貴無能或鮮知愧托之空言亦祗以異咨爾多士<lb/>
操觚摛辭咢咢先生企其齊而<lb/>
　　安先生墓誌銘<lb/>
至治壬戌仲冬甲午恕齊先生安氏卒享年九十有五<lb/>
二子熈煦皆前卒孫暨以是月戊戌塟先生于稿城縣<lb/>
<pb n="KR4d0523_WYG_014-4b"/>
安仁鄉夫人劉氏祔焉先生諱松字庭幹太原離不人<lb/>
也金亡遷真定曽祖余廣祖昇皆不仕考滿真定儒學<lb/>
正妣賈氏先生少學扵家庭尊聞行知聲問偉然至元<lb/>
癸未由名臣薦起家江淮轉運司知事厯潜江尉峡州<lb/>
司獄江東宣慰司照磨遂謝事歸再除建寜令不赴時<lb/>
年五十餘矣先生為吏亷謹治獄多隂功所去吏民見<lb/>
思其北歸也惟書籍衣衾而已教授于家嚴條要以身<lb/>
先之弟子従者多至百人動作悉有規矩講解明白不<lb/>
<pb n="KR4d0523_WYG_014-5a"/>
為繳繞章句學尤善為詩温厚和平得詩之意暇則與<lb/>
翰林王公唱酬有詩若干篇晚歲充養完粹毁譽懽戚<lb/>
無少介意不復仕終其身嗚呼位雖卑而名愈隆年益<lb/>
髙而徳彌邵若先生者可謂㢘退老成君子矣銘曰<lb/>
寒暑代謝天道之常仕止久速君子之方猗嗟先生名<lb/>
著昭代進不為汙隠不為泰道周于身化洽于鄉年及<lb/>
期頥逌然而亡人孰不仕知足或非人孰不夀七十猶<lb/>
稀猗嗟先生比徳者鮮列銘幽墟克示悠逺<lb/>
<pb n="KR4d0523_WYG_014-5b"/>
　　姬先生墓碣銘<lb/>
君諱文龍字伯陽姓姬氏河東絳州人也世業儒術曽<lb/>
祖雍祖㤗考徳妣王氏金之季年考府君避地襄鄧間<lb/>
又渡江居鄂雖遭時多艱所至必擇師教子故君自少<lb/>
卓然有立宋咸淳四年以詞賦擢進士第初授廸功郎<lb/>
主郢之京山簿能聲獵獵用部使者李應春錢真孫郡<lb/>
守翟貴薦轉従政郎岳州教授荆湖制置使汪立信聞<lb/>
其名辟郢之長夀令進承直郎尋兼僉書判官㕔事庫<lb/>
<pb n="KR4d0523_WYG_014-6a"/>
庾倉廩皆君司之持身至㢘一毫不以自私亦不以深<lb/>
刻聚斂為務時天兵圍襄郡縣多儲金帛以酬有功郢<lb/>
有金数萬兩君一日閲實而数不足主者扵法當死君<lb/>
曰是必急有所需乃命償之至元十二年襄陽天兵降<lb/>
棄郢不攻而南郢之守臣乗便冐種官田竊庫金入其<lb/>
家君不能止乃収故牘藏之曰他日事覺悔無及矣宋<lb/>
亡朝廷遣使者稽核故宋金帛之在庾曰土之在籍入<lb/>
官者扵是貪者相繼獲罪惟君獨無所得未㡬例以故<lb/>
<pb n="KR4d0523_WYG_014-6b"/>
官授之君斂身而退因家于郢猖徉林壑以終老焉當<lb/>
是時來為荆閫及部使者多中朝舊家鉅儒如史公杠<lb/>
姚公燧暢公師文馮公岵皆重禮君樽爼笑談日相樂<lb/>
也而姚公馮公亦就家郢各遣子弟執經受學姚公疾<lb/>
革語其子曰吾世冠衣大族有如不諱䘮禮勿狥流俗<lb/>
姬先生深明禮學汝當咨之公薨君主其䘮衣衾棺斂<lb/>
哀麻之制悉遵禮經觀者敬焉初君連值父母䘮廬墓<lb/>
哀號三年不歸與其弟光州文學椽震龍門居無間言<lb/>
<pb n="KR4d0523_WYG_014-7a"/>
葢其孝友之實見于行事類此非徒講誦禮文而已君<lb/>
性耿介或有餽遺一切不取人有過輒面折之一時官<lb/>
府多求君文章傳以為榮君亦因與箴規未嘗以一語<lb/>
相諛悦荆相山間九月桃復華部使者冩為圖求言君<lb/>
曰隕霜不殺草李梅實聖人筆之扵策九月于卦為剥<lb/>
而桃復華表于按部之境抑亦民和之所致歟識者知<lb/>
其言之為有在也郢舊有白雪楼郡守撤而新極其宏<lb/>
麗為君記之君曰財非天雨工非役鬼一旦規飾逾昔<lb/>
<pb n="KR4d0523_WYG_014-7b"/>
誰之力歟昔魯人為長府閔子騫曰何必改作及髙大<lb/>
其南門聖人書之曰新作垂戒之意深矣郡守惡其詞<lb/>
直藏之不以示人君曰他日必有喜吾言者後十餘年<lb/>
中書叅議何公庭蘭命刻諸石君享年八十以延祐七<lb/>
年某月某日卒𦵏長夀縣東十三里祖墳之側將終索<lb/>
紙悉書遺命了然不亂娶眉山楊氏故宋叅知政事揀<lb/>
之従孫女子男鏞將仕佐郎主婺州金華簿擢湖廣行<lb/>
省掾女適張通陳書傳表滋皆儒家子滋為玉沙縣學<lb/>
<pb n="KR4d0523_WYG_014-8a"/>
官孫男周南嗚呼宋養士三百年可謂厚矣及其亡也<lb/>
居髙位者往往䘮其所守君以小官能晦迹山林不易<lb/>
其業是可尚乎故表而銘之銘曰<lb/>
維昔勝國重養士一時緩急有所恃滔滔江漢南國紀人<lb/>
才倜儻匪風靡卓哉姬君學詩禮立言制行類有恥身<lb/>
雖退藏名愈偉尚百千年石不毁<lb/>
　　内丘林先生墓碣銘<lb/>
世祖皇帝既定天下總攬豪傑布列有位猶慮道徳之<lb/>
<pb n="KR4d0523_WYG_014-8b"/>
士遯遁林壑安車四馳登而用之至元十九年詔徵容<lb/>
城劉文靖公因為太子賛善未幾辭歸復徵為集賢學<lb/>
士遂不復起海内髙其節義従而作興者不無人焉順<lb/>
徳内丘林君葢其一也君諱起宗字伯始當四方㑹同<lb/>
程朱遺言流布逺邇君誦之知敬用志堅苦或有所疑<lb/>
思就有道而正焉于是覃懷許文正公已老劉文靖公<lb/>
赫然以風節問學著名當世君欲往従之逰無以為介<lb/>
擔簦負笈齋沐立于其門者三日文靖嘉其立志之卓<lb/>
<pb n="KR4d0523_WYG_014-9a"/>
命序弟子之列君聞其講説深思體踐極其至而後已<lb/>
文靖少然可獨稱君為善學久之以家貧思省其親文<lb/>
靖授以治家之法君歸而行之家日益裕已而復往卒<lb/>
業㑹文靖卒乃還君事親於温凊定省皆有禮節親䘮<lb/>
廬墓克盡其哀行既著聞士之従者日衆君儀容竒偉<lb/>
衣冠雅潔晨起正襟危坐雖造次頃刻未嘗不整齊嚴<lb/>
肅及與人言則和氣滿容講授經訓毫分縷析使諸生<lb/>
心領意㑹出入左右咸中規矩名公鉅儒道出其邑即<lb/>
<pb n="KR4d0523_WYG_014-9b"/>
請見焉見者若有所得鄉閭之人凛乎惟恐有一不善<lb/>
為君所知觀感而化者多矣嘗作志學指南圖以為學<lb/>
道之標準心學淵源圖以為入聖之極功及作中庸大<lb/>
學論語孟子諸圖孝經圖解小學題辭發明魯菴家説<lb/>
共数十卷大抵皆以程朱之言為主至大間故相王公<lb/>
結來守順徳始登君名于朝及長天官遂論薦之君年<lb/>
既髙所造益深優游丘園玩心神明以佚老焉享年七<lb/>
十有六復號至元之三年二月九日終于家塟邑西南<lb/>
<pb n="KR4d0523_WYG_014-10a"/>
永安里門生㑹塟者百餘人燕趙之士識與不識皆悼<lb/>
惜之君曽祖某妣劉氏祖安妣田氏考泉妣張氏娶李<lb/>
氏繼劉氏楊氏李氏子男曰欽女適儒氏張郁李秉直<lb/>
張喜安次以疾在室昔我國家初有中夏士踵宋金餘<lb/>
習以記誦詞章相誇尚許文正公始以孔孟之書程朱<lb/>
之訓倡明斯道一時師友講習若河汾伊洛之盛劉文<lb/>
靖公繼之士皆知趨正學不為異術他岐所惑文正公<lb/>
被遇世祖徵居相位典教成均而門人貴㳺往往仕至<lb/>
<pb n="KR4d0523_WYG_014-10b"/>
顯官文靖公既出即歸學者多窮而在下傳其師説私<lb/>
淑諸人兩公之門雖出處窮逹有所不同其明道術以<lb/>
正人心葢未始不一也然而宦逹者聲名顯而彰隠處<lb/>
者其徳業或湮晦而無聞于世君卒之八年余友兵部<lb/>
員外郎楊君俊民以進士范淳狀君之行為請夫賢者<lb/>
之墓冝有銘天爵生晚不及識君面官六察嘗薦知名<lb/>
士十餘人充國子師君亦與焉豈意今復執筆銘君之<lb/>
墓乎銘曰<lb/>
<pb n="KR4d0523_WYG_014-11a"/>
維天之生財兮將以為世軌也明遺經以紹墜緒兮維<lb/>
道所履也嗟若人之好修兮懷瑾瑜以為羙也凛氷霜<lb/>
以自固兮奮節義以勵乎已紛時俗之躁進兮若波流<lb/>
而風靡也彼智者之過兮下愚者之無恥也抑先哲之<lb/>
為依歸兮慎所行而知所止也銘以昭其隠徳兮尚多<lb/>
士之興起也<lb/>
　　故處士贈秘書監秘書郎烏君墓碑銘<lb/>
汴有隠君子曰烏君諱冲字叔備其先大寜路州州人<lb/>
<pb n="KR4d0523_WYG_014-11b"/>
君從親官汴家焉明經勵行髙蹈深隠享年五十有二<lb/>
以延祐二年五月十八日卒𦵏通許縣之西原後一十<lb/>
四年外孫稿城董鎧奉母趙國夫人之命來請銘初靜<lb/>
修先生劉公因以髙明之資躬聖賢之學道徳風采聳<lb/>
動四方之從者者甚衆君年出二十亦來授業以公卿<lb/>
之子素習富貴冠服車騎鮮明華好既䞇見歸三日不<lb/>
返諸生皆曰是豈真實為學者歟翼日君博帯褒衣執<lb/>
經趨席刮磨豪習凛若寒士諸生嘖嘖驚歎劉公亦甚<lb/>
<pb n="KR4d0523_WYG_014-12a"/>
喜之君為學清苦聞師之言晝誦夜思至忘寢食数年<lb/>
始一歸省葢惟恐學之不及也初值父亡即能行古䘮<lb/>
禮三年不居于内宗族賢之父居官㢘家無儲積諸兄<lb/>
宧㳺他邦君獨養母旨甘常具母亡哀踰前䘮其家益<lb/>
貧日宴食或不充意泊如也榜所居室曰存齋杜門授<lb/>
徒講説經訓諄諄不倦逺近學者爭歸之劉公嘗集己<lb/>
所為詩百餘篇表年以命之曰丁亥集寓意深逺讀者<lb/>
或弗深曉君為註釋以達其意真定安君熈通經學古<lb/>
<pb n="KR4d0523_WYG_014-12b"/>
数欲謁見劉公不果君盡以所聞告之安君由是深有<lb/>
發焉當是時君聲名聞海内憲府藩方薦者以十數<lb/>
仁皇御極鋭意古文一時儒士多不次進用當路者方<lb/>
擬召君居成均教胄子而君卒矣士論嗟惜久之贈承<lb/>
事郎秘書監秘書郎君祖考塔塔爾台國初帥軍民詣<lb/>
界河北迎謁太祖有勑書賜名且琳沁命導太師國王<lb/>
南伐累官龍虎衞上將軍易州崇寜軍節度使行川州<lb/>
元帥府事考禔初襲父官充北京路總管佩金虎符厯<lb/>
<pb n="KR4d0523_WYG_014-13a"/>
尹真定彰徳濟南諸郡卒官嘉議大夫河北河南道提<lb/>
刑按察使有名當世三子長陕西行臺治書侍御史某<lb/>
次同知息州事某季即君也祖妣李氏妣劉氏配崔氏<lb/>
真定路治中徳昭之女有賢行中外姻族以為表儀追<lb/>
封冝人子男二人杞承事郎黄州路麻城縣尹構不仕<lb/>
女二人長適汴梁路總管李經次適御史中丞董守簡<lb/>
鎧之母也讀書明大㫖治家有禮法知求金石之文以<lb/>
彰其親賢矣哉孫男三人烋勲烈女一人幼嗚呼古之<lb/>
<pb n="KR4d0523_WYG_014-13b"/>
人葢有不仕者矣或全身以避地或矯俗以干名孰能<lb/>
安于義命之正審于出處之冝以求合于中庸之道者<lb/>
歟若靜修先生劉公不可尚矣而烏君者能忘富貴聲<lb/>
利之欲知慕髙尚澹泊之樂其胸中所藴亦豈一時之<lb/>
人所能窺其萬一乎是宜序次行事掲于其墓之原銘曰<lb/>
委質為臣隠約善身出處雖殊仁心則均國之四維禮義<lb/>
㢘恥進不由道何以曰士君退于家惟志之求善以及<lb/>
人而心休休卓哉劉公君學是企凛凛髙風聞者興起<lb/>
<pb n="KR4d0523_WYG_014-14a"/>
　　焦先生墓表<lb/>
先生姓焦氏諱悦字子和祖考恩金季自懷之武陟徙<lb/>
真定考徳行以孝行聞于鄉先生弱不好㺯端重如成<lb/>
人始入鄉校即知嚮學師弗煩于訓誨稍長従藜軒吳<lb/>
君㳺吳君明經先生講求誠意正心之學君有所得自<lb/>
是一言一行皆求合于規矩同㳺者敬而畏之不敢狎<lb/>
侮焉我國家初定中土取士之制未遑仕者悉皆吏進<lb/>
先生廹于親命俾習律令夜則讀書或逹旦不寐嘗與<lb/>
<pb n="KR4d0523_WYG_014-14b"/>
同郡安君熈講説六經之㫖伊洛諸儒之訓莫不究其<lb/>
精㣲一時朋友皆自謂弗及也久之辟州佐史未幾謝<lb/>
去又辟為郡掾曹数月辭歸葢先生持身㢘正不樂隨<lb/>
俗俯仰以故退休于家奉親養之温凊甘旨盡其職執<lb/>
親之䘮衰麻哭位合于禮三年不宿于内君子以為難<lb/>
家庭雍睦雖盛暑必具衣冠以見子孫子孫亦皆緝學<lb/>
修行先生弟恒早亡其妻趙氏守節自誓朝廷特表異<lb/>
之皆先生之徳有以化之也豈惟家人化之而鄉閭亦<lb/>
<pb n="KR4d0523_WYG_014-15a"/>
知景仰焉先生嘗曰學者將以行其學學焉而弗踐履<lb/>
何以學為哉故晝之所行夕則書之其不可書者則有<lb/>
所不為也鄉之先進若翰林王文恭公恕齋安先生咸<lb/>
器重之燕南部使者復以憲府掌書薦亦辭不就中臺<lb/>
御史表其學行可為人師遂授真定郡學官先生勉起<lb/>
就職訓誘諄諄唯恐不至而學者亦樂聞其説歲餘不<lb/>
出號其居曰兑齋家事不復闗白詠歌詩書以佚老焉<lb/>
享年七十有二至元三年丁丑夏六月壬辰卒是月丁<lb/>
<pb n="KR4d0523_WYG_014-15b"/>
酉塟郡城之北大安鄉㳺家里先生之妣王氏鄒氏配<lb/>
趙氏子男二鎮先卒次埜女適稿城尉劉景祖孫男二<lb/>
立本治進士業次習耕女一幼昔先叅政府君與先生<lb/>
交雅厚其為掾曹葢同就辟先府君擢掾河東先生贈<lb/>
言曰君行我止豈非命乎葢安于義理類此先生既卒<lb/>
六年天爵之官鄂省拜謁墓下埜以墓表為請夫以先<lb/>
生潜徳篤行當上太史垂範後世顧惟後學豈足以發<lb/>
其萬一然不可以無言也先生始學為詩即有理趣其<lb/>
<pb n="KR4d0523_WYG_014-16a"/>
詩百餘首詩講疑一編並藏于家銘曰<lb/>
充乎其若虚確乎其若愚斂之以歸藏淵乎自如奉親<lb/>
居䘮執禮弗踰我述潜徳以表諸幽墟百世之下尚徵<lb/>
其為齊魯質行之儒乎噫<lb/>
　　濮州儒學教授張君墓誌銘<lb/>
吾鄉有博洽豈弟之士曰張君諱在字文在其學自六<lb/>
經百家太史之籍先儒箋䟽傳注之書兵家族譜方言<lb/>
地志與夫萬里海外蠻夷異域荒怪之説靡所不覽既<lb/>
<pb n="KR4d0523_WYG_014-16b"/>
久而能不忘屏居閭里環堵蕭然聚書萬卷誦習校讎<lb/>
風暑雨寒不輟也賔客弟子經過從㳺有問輒應愈叩<lb/>
而愈無窮然亦未嘗以自矜也其為人和平樂易孝於<lb/>
宗親蚤失其父獨奉母氏家雖固窮自奉清約養生送<lb/>
死必稱于禮與朋友交克盡誠欵氣和色温怡然不忍<lb/>
相違也人或犯之置而不問聞人之善稱道不已人苟<lb/>
有過未始一語及之嗚呼可謂博洽豈弟之士矣君世<lb/>
真定稿城人幼時嘗侍諸父宦㳺他邦聞見益廣年二<lb/>
<pb n="KR4d0523_WYG_014-17a"/>
十餘始還真定又従鄉先生侯君受業大叅王文恭公<lb/>
休政家居君恒往來聴言論于左右所學益大以肆延<lb/>
祐初元詔郡縣賔興多士有司以君應詔遂以春秋中<lb/>
其科明年春試禮部下第時貢舉初興試者鋭于一得<lb/>
既而被黜者譁言不止至作詩歌譏詆主司君即日束<lb/>
書而歸曰是吾所學未至也朝廷方崇尚斯文作興士<lb/>
氣凢與計者偕授以校官有差君得真定儒學正具訓<lb/>
諸生懇懇不倦初成均制登歌樂以祀孔子至是郡國<lb/>
<pb n="KR4d0523_WYG_014-17b"/>
悉倣為之古樂廢已久憲司求能通制度音律者共議<lb/>
屬君君乗傳詣餘杭稽圖制器審恊音律数月完歸春<lb/>
秋釋奠必奏其樂鑑鏘之音升降之節觀者悚然思見<lb/>
隆古之盛矣國家既以文藝取士士之進也不雜扵是<lb/>
人人思奮于學而中州老師存者無幾後生或無従質<lb/>
問聞君善教來學者日盛經其指授多中科名君既明<lb/>
習春秋以貢舉唯許用左氏公羊氏穀梁氏胡氏之傳<lb/>
然四家言義互有異同君比輯其合于經者為四傳歸<lb/>
<pb n="KR4d0523_WYG_014-18a"/>
經以授學徒江南三行省每大比士多至数千人而考<lb/>
官必得碩儒士方厭服至治癸亥御史中丞曹公伯啟<lb/>
監試浙省以書幣延君遂偕宣城貢公奎江寜楊公剛<lb/>
中長沙歐陽公元考試其文及禮部取士浙省得人居<lb/>
多泰定間故翰林待制彭公寅亮屢薦君多識故事宜<lb/>
居史館不報乃循資調濮州教授泊然赴官振舉學職<lb/>
山東學子逺近至者常百餘人君晝則分經講貫夜則<lb/>
課習程文久之疾作或勸君冝少休則曰教吾職也敢<lb/>
<pb n="KR4d0523_WYG_014-18b"/>
以疾辭乎猶講説如平時而疾益劇矣以至順二年四<lb/>
月廿八日卒于官舍年五十六濮之官吏及諸儒生共<lb/>
割俸出財為治棺槨僦車載之歸𦵏其鄉君曽大父某<lb/>
不仕父玉承事郎永年縣尹父君鐸上都留守司掾妣<lb/>
顔氏娶羅氏子男二人務本治進士業立本尚幼是嵗<lb/>
六月十日𦵏君稿城縣張家原里人國史院編修官俊<lb/>
民以狀徵銘其墓天爵自總角時従親來京師間歸鄉<lb/>
里輒與君㳺每獲多聞之益嘗嘉君之賢而竟不果顯<lb/>
<pb n="KR4d0523_WYG_014-19a"/>
聞于時悲夫故為之銘銘曰<lb/>
維古于學貴多識匪衒才華藴為徳猗與張君資挺特<lb/>
篤師古訓廢寢食典學校文臨郡國多士鼓笥樂矜式<lb/>
神于君子夀何嗇石著銘章示無極<lb/>
　　故靜觀處士劉君墓碣銘<lb/>
劉氏世家上饒唐季有諱迪者仕于鄱徙居鄱之清溪<lb/>
六傳曰宇宗慶歴二年登進士第官至秘書丞其弟曰<lb/>
定皇祐五年舉進士官至尚書吏部侍郎皆有譽聞于<lb/>
<pb n="KR4d0523_WYG_014-19b"/>
世為郡望族君諱傳字芳伯秘丞六世孫也曽大父咸<lb/>
大父元芝宋迪功郎父孔昭母胡氏君少學于家庭迪<lb/>
功府君教誨甚嚴君讀書清苦日記千言前至元時江<lb/>
東部使者栁城姚公燉按行至鄱鄱之名士黎君廷瑞<lb/>
吳君存偕迪功府君同往造謁君操几杖以従姚公愛<lb/>
其頴慧命題賦詩君援筆立成姚公嘉嘆期以逺大迪<lb/>
功府君常訓子孫曰吾家厯世習詩書禮三百餘年汝<lb/>
曹勉旃無墜先業君感勵奮發遂窮五經尤深于易推<lb/>
<pb n="KR4d0523_WYG_014-20a"/>
明程朱之傳復輯諸儒之言以輔翼之又輯大學中庸<lb/>
要語以教學者名既著聞江浙湖廣兩行省提學官各<lb/>
以校官起之俱不就延祐天子賔興多士鄱之郡守首<lb/>
以君名應詔君曰吾之所學各能合于主司之好乎自<lb/>
是深居不出聚書数千卷討論皆造其極郡人爭具禮<lb/>
幣延致扵家塾而師法焉君有弟曰仁曰儀可各以所<lb/>
學分敎鄉邑朔望来歸深衣巍冠諸子侍列一家父子<lb/>
兄弟以道義相規切若師友然視聲利泊如也君晚年<lb/>
<pb n="KR4d0523_WYG_014-20b"/>
獨喜為詩雍容沖雅五言諸作深得陶韋之體佳時令<lb/>
節杖履徜徉清溪之上蕭然若與世相忘者中臺御史<lb/>
薦列其行習集賢院臣表以靜觀處士之號焉君室程<lb/>
氏前三十年卒終不復娶或問其故則曰獨不聞曽參之<lb/>
之事乎後至元六年二月某甲子君以疾卒享年六十<lb/>
有三子男曰貞孫女尚幼某年月日卜筮君于鄱之和<lb/>
風南鄉苦塘原以程氏祔既𦵏門人程與權來請銘其<lb/>
言曰鄱自昔為文物之邦邇年鄉之老成若黎君吳君<lb/>
<pb n="KR4d0523_WYG_014-21a"/>
皆相繼淪謝今君又亡吾黨後學小子將何所考徳而<lb/>
問業焉余感其言為之銘曰<lb/>
清溪漣漪可以樂饑劉氏來居世讀詩書遭時易代厯<lb/>
年三百詩書之傳獨有遺澤溪水之清可以濯纓咨爾<lb/>
雲仍尚保幽貞<lb/>
　　張文季墓碣銘<lb/>
張君諱綱字文季家居京師以清修博雅聞于時卒不<lb/>
仕終其身當至元大徳間民庻晏然年穀豐衍朝野中<lb/>
<pb n="KR4d0523_WYG_014-21b"/>
外號稱治平公卿大夫咸安其職為士者或退藏于家<lb/>
優㳺文藝樂以終日而世亦髙仰之此其承平人物之<lb/>
美後世不可及矣君質尚爽佩服儒素讀書而不求官<lb/>
治生而不謀富稍有贏餘即購鍾鼎彛器法書秘畫真<lb/>
収偽除日得日竒明牕棐几布列展玩作而喜曰古人<lb/>
不可見矣流風遺澤是尚有可稽焉人欲傳觀亦不甚<lb/>
惜或以遺文古事求質于君君考訂辨説皆有援据可<lb/>
徵非妄言以自詭者也君處家雍睦動以禮法自持齋<lb/>
<pb n="KR4d0523_WYG_014-22a"/>
居深靜竹樹茂宻無世俗囂紛之雜間為歌詩亦多清<lb/>
婉可喜久之遂名顯京師當路者欲薦用之君不屑也<lb/>
一時名公碩儒東平張公孫孔髙唐閻公復汲郡王公<lb/>
惲栁城姚公燧涿郡盧公贄濟南劉公敏中皆傾葢與<lb/>
君友休旬令節相帥詣君焚香煮茗鳴琴觴酒翛然娱<lb/>
樂京師之人相傳以為盛事君享年五十有四以至元<lb/>
二年九月十五日卒是年十月十八日𦵏大興縣燕臺<lb/>
鄉可大里張氏覇州文安人五世祖俊生興興生福福<lb/>
<pb n="KR4d0523_WYG_014-22b"/>
生瑄金季避地河南事定北歸遂徙居燕以詩書教授<lb/>
學者子皥歳戊戌以經義中選著儒籍贈中順大夫兵<lb/>
部侍郎娶李氏封清河郡君三子伯曰經復業進士卒<lb/>
官太常檢討次緯贈集賢直學士亞中大夫季郎君也<lb/>
娶劉氏二子鉉雲南行省宣使蚤卒次逢吉由國子學<lb/>
正累遷太史院校書郎官第七品贈君從仕郎文安縣<lb/>
尹劉氏封冝人至元元年春逢吉由芮城尹入為國史<lb/>
院編修官録君行事來請銘天爵最重儒雅故序而銘<lb/>
<pb n="KR4d0523_WYG_014-23a"/>
之銘曰<lb/>
去古日逺古制寖㣲文物聲明孰究其遺圖象鼎彛君<lb/>
子是實匪以玩物稽古之道翼翼京師冠葢塞塗豈無<lb/>
居人孰可與娛洵美張君愔愔大雅視利在前如棄土<lb/>
苴顧瞻其家圖器猶存以貽孫子永著斯文<lb/>
　<lb/>
　<lb/>
　<lb/>
<pb n="KR4d0523_WYG_014-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十四</head> <lb/>
    <p>
<pb n="KR4d0523_WYG_024-1a"/>
欽定四庫全書<lb/>
　滋溪文稿卷二十四<lb/>
　　　　　　　　　　　　元　蘇天爵　撰<lb/>
　制詔<lb/>
　　曲赦雲南詔<lb/>
朕纉承正統臨御多方永惟兆姓之咸寧恒懼一夫之<lb/>
不獲矧爾西南之地皆我祖宗之民徳澤涵濡富庶安<lb/>
集比因僭亂阻逺闕廷致無事以生疑帥同惡以相濟<lb/>
<pb n="KR4d0523_WYG_024-1b"/>
爰興師旅殱厥渠魁猶慮脅從未即率服原其詿誤良<lb/>
用哀矜庸推肆𤯝之恩啟以自新之路於戲帝王之徳<lb/>
葢莫大於好生臣子之心尚無忘於效順咨爾有衆體<lb/>
予至懐<lb/>
　　丞相耶律鑄妻鈕赫氏封懿寧王夫人制<lb/>
朕繩祖武追思社稷之元勲加禭王章爰及閨門之懿<lb/>
徳故光祿大夫中書左丞相耶律鑄妻鈕赫氏謙柔有<lb/>
則專靜自持簮紱襲芳相爾金源之巨族珩璜中度佐<lb/>
<pb n="KR4d0523_WYG_024-2a"/>
予黄閣之名臣處富貴不失其常奉祭祀能成其孝女<lb/>
史共師其淑行宗婣咸仰其令儀雖遣偕老之榮宜舉<lb/>
飾終之典於戲鴨江舊壤聿隆大國之封鸞檢新恩庸<lb/>
正小君之秩尚期精爽式克欽承可<lb/>
　　册中宫詔<lb/>
古先哲王天立厥配上以承宗廟之重下以正邦家之基<lb/>
朕奉先朝之燕謀入纉大統祗遹慈闈之聖訓擇建長<lb/>
秋皇后巴約特氏父祖忠勞弼亮社稷流慶澤於後裔<lb/>
<pb n="KR4d0523_WYG_024-2b"/>
宜表正於中宫若稽典章煥頒禮命乃於元統三年四<lb/>
月五日授以玉册玉寶於戲典崇王化尚惟風動於四<lb/>
方惇敘彞倫其永治隆于萬世<lb/>
　祝文<lb/>
　　三月一日時祭太廟祝文<lb/>
有嚴太室祼獻惟時雨露春濡孝思罔極祗循彞典申<lb/>
薦虔誠尚祈顧歆永錫純嘏<lb/>
　　四月時享祝文<lb/>
<pb n="KR4d0523_WYG_024-3a"/>
於皇祖考合饗太宫炎律凝辰流隂易感虔修禴祭式<lb/>
展孝思明靈居歆錫羨繁祉<lb/>
　　奏告太廟祝文<lb/>
嗣膺統業寅奉宗祧比以虧和寢恙未巳爰修虔祀申<lb/>
禱皇靈尚祈鑒歆俯垂開祐惟錫福祉永保神休<lb/>
　　皇后造冊寶破玉開篆祝文<lb/>
纉承丕緒風化攸基念昔哲王咸資内治肇修寶册璞<lb/>
玉斯攻惟爾有神尚祈隂相<lb/>
<pb n="KR4d0523_WYG_024-3b"/>
嗣膺正統思厚人倫爰正中闈聿修隂教肇新典册玉<lb/>
篆斯鐫神其相之益綏福履<lb/>
　　皇后受寶册告祀郊廟祝文<lb/>
祗荷天休纉承聖緒有嚴内治正位長秋爰即郊丘前<lb/>
期申告尚憑煙燎昭是忱誠<lb/>
靈承祖烈膺荷邦圖思正中闈協恭宗事先期昭告式<lb/>
薦明禋尚祈格歆永錫祚<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>
　　普慶寺祭三朝御容祝文<lb/>
<pb n="KR4d0523_WYG_024-4a"/>
於皇三聖肇啟洪基嗣服云初孝思有永顧瞻館御玉<lb/>
色如存獻享惟恭敢祈昭格<lb/>
　　太廟脩吻獸奏告九室祝文<lb/>
繹繹太宫明靈攸宅風雨所薄鴟吻欹傾涓辰潺工繕<lb/>
治惟謹仰祈監佑永保厥寧<lb/>
　　即位後告祭太廟祝文<lb/>
於皇祖宗丕建鴻業纉承伊始祗遹先猷吉蠲孔時肇<lb/>
修禋祀尚祈昭格錫羨蕃釐<lb/>
<pb n="KR4d0523_WYG_024-4b"/>
　　長春宫設清醮青詞齋意<lb/>
日躔析木眷六甲之循環乾奉道樞祈萬靈之敷佑乃<lb/>
嚴靖館祗率明科陳清醮以肅儀奏赤章而達懇冀通<lb/>
真聖申衍壽祺胥及羣生咸被多福<lb/>
嗣膺寶厯底區夏之敉寧顧瞻琳宫繄仙遊之所御恭<lb/>
修祠醮升薦忱誠冀太上之居歆幸列真之凝鑒丕迎<lb/>
景福迄致豐年益綏熙盛之圖永保靈長之慶<lb/>
　　周公晷景殿豎柱上梁祝文<lb/>
<pb n="KR4d0523_WYG_024-5a"/>
聖人有作制器象天奕奕殿庭數離風雨涓辰庀事棟<lb/>
宇斯興維神右之欽若天則<lb/>
　　五福太乙宫上梁祝文<lb/>
於赫邦圖密資道廕行棊所舍大起琳宫肇舉修梁維<lb/>
神是佑尚迎五福普錫羣生<lb/>
　　丞相宅豎柱上梁祝文<lb/>
桓桓師相社稷元勲愛讐其功賜建大第涓辰既吉柱<lb/>
石是基尚賴神庥克相厥役<lb/>
<pb n="KR4d0523_WYG_024-5b"/>
國有大臣宗社是輔敕興甲舍密邇宫垣諏日既嘉崇<lb/>
梁上構維神相事永保攸寧<lb/>
　　抄紙坊開檻祝文<lb/>
泉貝之興原自古昔因時立制以權重輕當嵗之春肇<lb/>
造楮幣神其克相國用阜殷<lb/>
　　印鈔庫開板祝文<lb/>
泉貨之用式厚民生若稽舊章圜法是則造幣伊始蠲<lb/>
吉致虔神其相之利周四海<lb/>
<pb n="KR4d0523_WYG_024-6a"/>
　　七月時享祝文<lb/>
紹履基圖祗承廟祐率循故典時邁行都素律云秋孝<lb/>
思永慕爰脩常祀冀䝉鑒臨<lb/>
　　十月時享祝文<lb/>
九廟舊章四時祫享屬臨良月永慕先猷吉蠲大烝明<lb/>
靈歆止尚祈景福垂裕無疆<lb/>
　表牋<lb/>
　　元旦賀表<lb/>
<pb n="KR4d0523_WYG_024-6b"/>
鳳厯授時法春秋之一統龍墀輯瑞謹周禮之三朝凡<lb/>
在照臨悉同蹈抃睿哲以武温恭而文發政施仁稽若<lb/>
祖宗之憲對時育物裁成天地之功屬至治之昌期履<lb/>
上元之景運二儀開泰九有均歡臣等職忝攸司躬逢<lb/>
華旦五雲金闕瞻穆穆之清光萬嵗玉巵祝綿綿之聖<lb/>
壽<lb/>
　　聖節賀表<lb/>
皇極居尊時乂無為之治星樞紀瑞光増有永之符禮<lb/>
<pb n="KR4d0523_WYG_024-7a"/>
肅班行慶傳黎庶實聰實睿克寛克仁命官以振臺綱<lb/>
式是百辟降詔以蘇民瘼使于四方聿臨日景之長茂<lb/>
對天休之至臣等恭逢誕節忝列從臣貝葉繙經錫箕<lb/>
疇之五福玉巵進酒致漢嶽之三呼<lb/>
　　千秋節賀牋<lb/>
南極騰輝光啟前星之瑞東闈介壽歡分下土之心禮<lb/>
肅簮紳福綿宗社仁明性稟孝友生知夏凊冬温克謹<lb/>
事親之道月將日就茂隆典學之功肇新一嵗之元益<lb/>
<pb n="KR4d0523_WYG_024-7b"/>
衍千齡之祝某等叼陪法從幸際熙辰甲觀吹銅延想<lb/>
燕禖之慶震方主器永依鶴禁之雲<lb/>
　　賀親祀太廟禮成表<lb/>
慶纉丕基聖徳聿光於祖烈恭祠太室孝思述美於先<lb/>
猷於昭文物之華允屬邦家之祉功髙揖讓徳本誠明<lb/>
𤣥武鈎陳丕受萬年之神策黄流玉瓉欽承九廟之威<lb/>
靈誕敷寛大之書允格馨香之治臣等叼居宰路肅侍<lb/>
齋宫奉璋峩峩樂覩肇禋之鉅典降福簡簡願推錫類<lb/>
<pb n="KR4d0523_WYG_024-8a"/>
之深仁<lb/>
　　賀冊中宫啟<lb/>
鳳扆當陽光啟中興之運翬衣正位聿彰内治之功典<lb/>
冊昭華邦家闓澤儷尊皇極毓徳王門蚤親圖史之文<lb/>
動履珩璜之節出居潛邸悉知臣下之勞入奉太宫克<lb/>
相宗祧之祀誕膺顯號丕敘彝倫某等幸際昌期獲瞻<lb/>
縟禮詩宣風化茂隆億載之基頌衍壽祺願共一人之<lb/>
慶<lb/>
<pb n="KR4d0523_WYG_024-8b"/>
　　賀登極表<lb/>
龍庭正位嗣祖宗肇造之基駿命在躬啟厯數重熙之<lb/>
運綸音誕布綿宇均歡睿智有臨英明獨㫁慶協大横<lb/>
之兆光膺令緒之傳克享天心日月星辰之順軌式孚<lb/>
民志謳歌獄訟之來歸億萬年以承休三千臣而徳臣<lb/>
等忝司端揆茂對昌期皇極敷言願賛維新之盛治泰<lb/>
元神策益隆有永之貞符<lb/>
　　賀建儲表<lb/>
<pb n="KR4d0523_WYG_024-9a"/>
黄屋膺圖嗣祖考萬年之業青宫正位隆本支百世之<lb/>
傳典憲肇新邦家具悦堯仁廣被舜徳重華永思神器<lb/>
之安實慎元良之選因心則友允符聖人之公立愛惟<lb/>
親丕厚天下之俗光増九廟之重慶溢三靈之和臣等<lb/>
忝列台司穫觀盛禮星暉海潤頌聲行播于寰區月恒<lb/>
日升壽厯益延于寶祚<lb/>
　　賀登極表<lb/>
宗社儲休丕纉皇圖之正統穹天眷佑於昭邦命之惟<lb/>
<pb n="KR4d0523_WYG_024-9b"/>
新三辰宣華六服寧謐聰明時乂濬哲生知慶承令緒<lb/>
之傳光應大横之兆舊勞於外周知黎庶之艱難允執<lb/>
厥中克協帝王之治化厯數肇更於鳳紀衣冠咸輯於<lb/>
龍墀臣等躬際清朝叨塵法從端門號令既普洽於民<lb/>
心延閣圖書願緝熙於聖學<lb/>
　　登極賀太后表<lb/>
天下歸心光啟龍飛之運禁中决策允資燕翼之謀景<lb/>
命肇新洪圖益固徳全坤載功定乾維所與惟賢諒再<lb/>
<pb n="KR4d0523_WYG_024-10a"/>
安于宗社不私其子實惇敘於彞倫端居長樂之尊克<lb/>
嗣徽音之美臣等躬逢慶會忝列從班壽介萬年永祝<lb/>
慈儀之聖教行四海聿彰孝治之隆<lb/>
　　皇太后受尊號賀皇帝表<lb/>
慶纉堯圖龍衮尊臨於南面光昭寶冊鴻名薦美於東<lb/>
朝載惟典禮之新允屬邦家之祉聖學稽古𤣥徳重華<lb/>
永思神器之承實本慈幃之懿推崇顯號親親廣愛敬<lb/>
之仁遵守彝章業業謹盈成之治自今以始長發其祥<lb/>
<pb n="KR4d0523_WYG_024-10b"/>
臣等忝列從官聿觀盛事日隆孝養式符四海之驩心<lb/>
天錫壽祺益衍萬年之景命<lb/>
　　天壽節賀表<lb/>
四月維夏天昌誕聖之貞符萬壽無疆人祝祈年之善<lb/>
頌旂仗儼陳於北闕簫韶律應于南風凝命穆清宅心<lb/>
濬哲秉六陽之嘉㑹撫億世之洪圖訪道石渠日覽唐<lb/>
虞之大訓問安長樂時聆任姒之徽音載臨震夙之辰<lb/>
茂履丕平之祚臣某等班趨文陛職忝諌垣金鑑露囊<lb/>
<pb n="KR4d0523_WYG_024-11a"/>
願緝衣裳之黼黻紫薇華葢永瞻箕翼之輝光<lb/>
　　賀正旦表<lb/>
嵗正天元協氣䝉於廣宇禮隆王會縟儀藏於明堂萬<lb/>
象肇更三朝伊始誕膺景命寅奉丕圖欽文稽古於神<lb/>
堯誠孝聿彰於帝舜横經講道衣裳端拱於金華推策<lb/>
授時厯數宣和於玉燭羣生咸遂庶績其凝臣等躬際<lb/>
清朝班聮法從日新聖學敬陳東璧之圖書天錫貞符<lb/>
仰祝南山之壽考<lb/>
<pb n="KR4d0523_WYG_024-11b"/>
　　大明殿秋宴教坊致語<lb/>
黄屋膺圖瑞日光臨於下土彤庭受貢需雲慶洽于中<lb/>
天方金行肅殺之期適玉宇謳歌之盛肆陳燕饗申惠<lb/>
臣工仁孝在躬聰明不世荷三靈之孚佑席累聖之重<lb/>
熙睿畧神謨舉而措諸事業宸篇奎畫煥乎其有文章<lb/>
丕承令緒之傳允協大横之兆星空貫索羣元沐汪濊<lb/>
之恩嵗符泰階九扈生豐穰之瑞屬嗣服之伊始爰折<lb/>
俎以示慈鳳扆當陽曕睟容於咫尺鷄人唱曉喜麗景<lb/>
<pb n="KR4d0523_WYG_024-12a"/>
之舒遲旂仗周廬簮紳在列勅宰夫以烹鼎所養惟賢<lb/>
命酒正以行觴咸醉以徳樂奏仙韶之曲聲協治世之<lb/>
音雜鳥獸蹁躚之儀縱魚龍曼衍之戲既歆渥賜胥抃<lb/>
太平東海蓬萊樂聖幸陪於鎬宴南山秋色祈年願慕<lb/>
於堯封臣等欣遘昌辰叨居法部敬敷口號上瀆神聰<lb/>
閶闔宏深紺宇凉仙班齊拱御爐香日升若木開晴景<lb/>
雲繞蓬萊動瑞光百辟衣冠趨劎佩四方玉帛走梯航<lb/>
鈞天樂奏宫商沸同向楓宸獻壽觴<lb/>
<pb n="KR4d0523_WYG_024-12b"/>
　祭文<lb/>
　　祭黙庵先生墓文<lb/>
於惟安氏世為儒家爰及先生再振厥華資稟清美威<lb/>
儀柔嘉圓方有則圭璧無瑕窮經講道探討幽遐作為<lb/>
文章粟米絲麻務適於用靡事浮夸容城㲹翁名著昭<lb/>
代徳有本根學有原派先生聞之欲走趨拜適翁去亡<lb/>
遶墓長慨又聞南方禮樂攸在盍往游焉以觀其㑹中<lb/>
途疾作還歸言邁教授鄉里羣士景從賢愚鋭鈍萬不<lb/>
<pb n="KR4d0523_WYG_024-13a"/>
不齊同如飲大河如撞巨鐘隨叩隨應取之不窮邪説<lb/>
是排正學是宗操存涵養博大明通他人所難先生從<lb/>
容天爵少年實侍函丈曽未卒業奉親北上天降禍災<lb/>
哲人淪喪凡我同門孰不惆悵網羅遺文序次事狀天<lb/>
爵此心惟先生實諒之尚饗<lb/>
　　祭馬翰林祖母張夫人文<lb/>
於惟夫人女徳是茂來嬪洪族允宜厥家孝於翁姑以<lb/>
誨諸子有孫克顯碩大而文輔徳春宫執經内殿錫封<lb/>
<pb n="KR4d0523_WYG_024-13b"/>
大國象服有光温凊甘旨祿養具美既康而壽順以歸<lb/>
全凡在夫人福徳能備輤車載塗哀榮何極式陳薄奠<lb/>
侑以誄辭尚享<lb/>
　　祭劉承旨文<lb/>
往在至元碩士如雲猗歟文獻公實其孫生際明時獲<lb/>
親先覺蔚有時名克紹家學容臺辟雍金馬玉堂尚書<lb/>
侍御集賢春坊朝踐暮敭四十餘嵗優游清華遂以卒<lb/>
世公之雅志不尚立名嚴重簡黙具曰老成壽或罔康<lb/>
<pb n="KR4d0523_WYG_024-14a"/>
祿罔或久公兼有之夫孰能偶及時懸車燕尊齒毛公<lb/>
踰八秩不敢告勞原公之心匪躬是計國有大政于于<lb/>
來議豈無君子布于周行一老不遺士類永傷輤車啟<lb/>
行丹旄斾斾公如有靈歆此薄酹尚享<lb/>
　　祭王國華學士文<lb/>
嗚呼公乎東魯碩儒温恭自虚和裕而舒疇昔嚴侯奮<lb/>
興田里崇學延師以養多士遭時清明為士為卿優游<lb/>
周行羽儀大廷維兹卿士鄉人是好推轂俊良振抜枯<lb/>
<pb n="KR4d0523_WYG_024-14b"/>
槁公乗其時亦起於家紆朱曳紫歴游清華嵗易時遷<lb/>
進居内相作為文章維世所尚其文伊何制命丹書駢<lb/>
四儷六華榮葉敷至治天子肅奉廟祀公於其時適官<lb/>
禮寺作新制度屬屬小心苐懼弗勝天威式臨公之平<lb/>
生無忤無競不巧為機廉慎以靜慨彼鄒魯羣士景從<lb/>
存者幾何而公竟終凡我同僚情何有極恭陳醪羞以<lb/>
告哀惻尚享<lb/>
　　祭張文在教授文<lb/>
<pb n="KR4d0523_WYG_024-15a"/>
維至順元年閏月某日應奉翰林文字蘇天爵國史院<lb/>
編修官楊俊民謹以清酌之奠致祭于故濮州教授張<lb/>
君之靈嗚呼惟君之生逢辰晏寧早親先哲尚識典刑<lb/>
鄒魯遺經漢晉諸史虞初禆官咸究終始發為文字如<lb/>
地出泉操紙落筆累百千言先進日亡君聞日顯學徒<lb/>
雲從户外屨滿皇慶詔下賓興於家校官鄉郡儒者輝<lb/>
華呉越茫茫乗傳而往校士以文作樂斯享朝有知己<lb/>
詞掖薦揚垂成而止典教濮陽人曰是行克展厥志命<lb/>
<pb n="KR4d0523_WYG_024-15b"/>
也不融奄忽長逝輤車至止鄉人悲思士失益友學失<lb/>
良師矧在吾儕情好彌篤一奠寄哀有淚盈掬尚享<lb/>
　　祭楊府君文<lb/>
維元統三年三月某甲子朝請大夫中書省右司郎事<lb/>
蘇天爵謹遣甥何佑以香茗之奠致祭于近故從仕郎<lb/>
縣尹楊君鄉文之靈嗚呼昔君初年南游江湖中嵗來<lb/>
歸一室宴如忘情軒車娯意圖史既善其身又誨諸子<lb/>
子也有立實才而賢秀出班行華聞日宣恩典尊隆祿<lb/>
<pb n="KR4d0523_WYG_024-16a"/>
養具美凡我邦人共仰徳齒忽承凶訃實怛吾心緘詞<lb/>
往奠尚其知歆<lb/>
　策問<lb/>
　　大部鄉試䇿問<lb/>
厯數之起上矣昔者帝堯命羲和治厯以閏月定四時<lb/>
成嵗夏商周有天下皆改正朔以新民之耳目然則正<lb/>
朔必可改歟漢儒謂舜紹堯順天道改正朔其説信歟<lb/>
不然夏啟誓師何以併言三正歟攷之詩書春秋傳或<lb/>
<pb n="KR4d0523_WYG_024-16b"/>
言夏正或言周正何為而不一歟周官大史正嵗年以<lb/>
序事頒之於官府及都鄙頒告朔于邦國其事亦有所<lb/>
因歟至漢造厯始以八十十分為統母數起於黄鐘之<lb/>
龠其法一本於律唐開元厯專用大衍之策其法則本<lb/>
於易二者可兼用之歟夫治厯者始皆精密後多疎而<lb/>
不合其故何歟漢厯四變唐厯八變變之之故可得而<lb/>
考歟先儒言落下閎但知厯法揚雄又知厯理治厯者<lb/>
必如是而後可以無差歟我國家承金用大明厯至元<lb/>
<pb n="KR4d0523_WYG_024-17a"/>
中詔改授時厯能知厯法及明厯理者誰歟行之五十<lb/>
餘年無數更之弊者其術果盡合於古歟夫帝王之治<lb/>
天下欽天道以授民時莫重於斯故嵗月日時由斯而<lb/>
成隂陽寒暑由斯而節四方之政由斯而行易曰君子<lb/>
以治厯明時諸君子通經博史其於古今治厯之事攷<lb/>
之悉矣若曰推步之學乃隂陽家流則非有司之所願<lb/>
聞<lb/>
　　私試䇿問<lb/>
<pb n="KR4d0523_WYG_024-17b"/>
夫財用之制有國家者所當務也故洪範八政貨居其<lb/>
一周官一書理財之術亦居其半聖人豈專為利者乎<lb/>
葢養民制國此為重焉夫古今天下一也山林川澤之<lb/>
利寧有異乎何古者財裕而民息後世財匱而民病乎<lb/>
豈理財之方未盡其術乎用之之道不合於制乎今欲<lb/>
取之有法用之有度攷諸古而宜於今其道何以<lb/>
　　廷試漢人南人䇿問<lb/>
朕惟隆古帝王之為治莫不因郊丘以享帝嚴宗祏以<lb/>
<pb n="KR4d0523_WYG_024-18a"/>
事神所以報本始崇孝敬也朕荷天地之洪禧纉祖宗<lb/>
之丕緒葢嘗潔幣玉以祀穹祗肅圭鬯以奉宗廟雖誠<lb/>
意之上通顧制作之當議若稽典禮祭天於地上之圜<lb/>
丘祭地於澤中之方丘而后世分祭合祭之説服冕樂<lb/>
舞之數果同異歟宗廟禘祫之義祖宗昭穆之序諸儒<lb/>
之論何以折中歟傳曰郊社之禮所以事上帝也或以<lb/>
社為祭地又曰宗祀文王於明堂以配上帝其説何歟<lb/>
今天下治平百年制禮作樂維其時矣子大夫明古今<lb/>
<pb n="KR4d0523_WYG_024-18b"/>
之制通禮樂之原其詳陳之朕將親覽焉<lb/>
　　擬廷試䝉古色目䇿問<lb/>
朕聞昔者帝王之有天下也或創業艱難或繼體守文<lb/>
雖所遇之時不同及其成功一也夫周之文武成康徳<lb/>
業尚矣漢之髙祖文景唐之太宗明皇其治功尚有可<lb/>
議者乎我太祖皇帝肇造洪基世祖皇帝混一區夏列<lb/>
聖相繼治底隆平朕承天地之休居億兆之上夙夜祗<lb/>
畏罔敢逸豫載惟祖宗之治所當先者何歟成周聖王<lb/>
<pb n="KR4d0523_WYG_024-19a"/>
漢唐英主其得其失所當鑒者何歟子大夫悉心以對<lb/>
　　䇿問<lb/>
問自古有天下者皆以人材為務夫人材盛衰可以卜<lb/>
世道興廢或崛起山林或教養庠序或見諸謨猷或施<lb/>
于事業唐虞三代尚矣自漢以降張留侯之佐高帝滅<lb/>
秦滅項本以為韓報仇大抵多智謀術數而先儒以謂<lb/>
進退從容有儒者之風何歟及高帝欲易太子留侯乃<lb/>
招致四人以安之論者以謂為子植黨以拒父或以論<lb/>
<pb n="KR4d0523_WYG_024-19b"/>
者未嘗知聖人深許首止之盟其説何者為是歟賈誼<lb/>
董仲舒皆負卓越之才觀其奏篇反覆治亂之原天人<lb/>
之對而先儒以毛萇董仲舒最得聖賢之意不及賈生<lb/>
何歟二子得聖賢之意者何所考見歟諸葛武侯輔佐<lb/>
先主出師二表臣節凜然論者以謂庶幾禮樂夫以孔<lb/>
明連年用兵專制一方何以能興禮樂歟晉室中興王<lb/>
謝作相當國家顛危之時偉然協中外之望其輔相之<lb/>
業可傳于世者何歟所謂寛恕簡靜高情雅度其亦清<lb/>
<pb n="KR4d0523_WYG_024-20a"/>
談之弊歟文中子太平十二䇿獻之隋文皆治世之言<lb/>
歟唐初諸公果出于其間歟謀猷諫諍於貞觀之治最<lb/>
有功者孰歟陸䞇之相徳宗先儒謂有王佐之才指其<lb/>
奏議言之歟抑謂其相業歟或又以䞇比之賈誼何歟<lb/>
楊綰拜相有方宴客減其坐中聲樂者有以騶從之盛<lb/>
為省之者有以第舍宏侈毁撤之者既能使一時之人<lb/>
風動如此其學術於古人亦有可方者歟五代之際有<lb/>
若王朴者出焉不數年間制禮作樂蔚然勃興亦有可<lb/>
<pb n="KR4d0523_WYG_024-20b"/>
述者歟夫古今人才多矣能識其逺者大者則可稱焉<lb/>
諸君子周覽歴代之變通攷求人物之得失其於諸公<lb/>
之事必能有所去取請詳陳之以觀諸君子之所藴<lb/>
問河為中國患舊矣禹疏九河而患始息周定王時河<lb/>
徙砱礫歴春秋之世弗聞其為民患何歟攷之九河在<lb/>
兖州之域滄棣徳之間謂之包淪於海者果可信歟漢<lb/>
元光間河決瓠子發卒數萬人塞之甚至天子沈白馬<lb/>
玉璧祠之而後道河北行二渠復禹舊迹彼謂以人力<lb/>
<pb n="KR4d0523_WYG_024-21a"/>
强塞未必應天是果廟謨之長算歟唐世河患無聞豈<lb/>
藩鎮分據其地而事有不克登載于簡冊歟宋元祐間<lb/>
或欲導河東流或主北流議論不一其果何者為是歟<lb/>
夫河自南徙入淮而齊魯之患稍息今河復決而北泛<lb/>
濫數百里壊城郭田廬冡墓不知其幾聽其北流則堤<lb/>
防未立郡縣受害導之東徙則工費極大民殫於後將<lb/>
何如則可也夫漢值河決詔徵能治河者賈讓出為諸<lb/>
君子博攷經籍必能深明古今河患及治河長畫其詳<lb/>
<pb n="KR4d0523_WYG_024-21b"/>
陳之以備水衡之所採擇<lb/>
　書<lb/>
　　與西管李士興書<lb/>
五月吉日趙郡蘇天爵頓首再拜李君士興足下葢嘗<lb/>
聞之同門曰朋同志曰友余與足下雖無一日之雅然<lb/>
而同為安氏弟子則朋友也夫忠告而善道之朋友義<lb/>
也余有一事將為足下道足下試詳而聽之夫古者春<lb/>
祈秋報皆祭于社下至一鄉一里莫不皆然其祭也則<lb/>
<pb n="KR4d0523_WYG_024-22a"/>
以鄉有道徳先生配之近世社祭之名僅存然而大抵<lb/>
非所當祀之鬼而配祭之禮又亡甚矣古禮之廢壊也<lb/>
嗟夫不有講學之君子其孰能復之哉葢西管名鎮也<lb/>
社祭之禮嵗之所常行也而足下又嘗講學者也獨鄉<lb/>
先生之祀又可不復之哉鄉先生為誰安氏是也安氏<lb/>
自石峰如齋黙庵子孫三世或家于斯游于斯者七十<lb/>
餘年矣凡使是鎮之人誦詩讀書立身行道敬老而慈<lb/>
幼善俗而化家莫非安氏之教使之然也然則安氏之<lb/>
<pb n="KR4d0523_WYG_024-22b"/>
功詎淺淺哉夫古者鄉無道徳先生猶將合而祭之矧<lb/>
有如安氏者舉而祀之孰不曰宜禮曰豺祭獸獺祭魚<lb/>
夫豺獺尚知報本而况於人乎足下試與里中長老議<lb/>
之如果能行天爵亦將往觀古禮之復焉足下其思之<lb/>
勿忽<lb/>
　　答達兼善郎中書<lb/>
近承賜教知久病新愈夫君子之仕固欲行其志也然<lb/>
事之齟齬者十常八九欲舍而去之不知者以為忘斯<lb/>
<pb n="KR4d0523_WYG_024-23a"/>
世矣閤下由進士得官二十餘年始以文字為職業人<lb/>
則曰儒者也及官風紀屢行而屢止孰知其志之所存<lb/>
乎向諭印祝泌皇極經世説謹裝潢納上某嘗學於臨<lb/>
川呉先生聞其言曰邵康節天人之學也雖其子弗克<lb/>
傳焉蜀人張行成葢能得其彷彿行成既沒其學又弗<lb/>
傳矣祝泌生於宋季所學者風角鳥占之術特假皇極<lb/>
之名張大之耳撫州有傳其術者覩物即知休咎嘗欲<lb/>
以學授予予弗從而止某又嘗學于太史齊公毎見公<lb/>
<pb n="KR4d0523_WYG_024-23b"/>
讀邵子書不去手晚嵗又釋外篇令某傳錄其言曰皇<lb/>
極之名見於洪範皇極之數始於經世書數非極也特<lb/>
寓其數於極耳經世書有内外篇内篇則因極而明數<lb/>
外篇則由數以㑹極某嘗欲集諸家釋外篇者為一書<lb/>
顧未能也又聞國初李徵君俊民李翰林冶皆能通邵<lb/>
子之書或言徵君傳於河南隠士荆先生而翰林不知<lb/>
得於何人也世廟在潛邸時嘗召徵君問之徵君既亡<lb/>
復召翰林問之以某觀之二公不過能通其數耳而康<lb/>
<pb n="KR4d0523_WYG_024-24a"/>
節之學葢未易言也故曰欲知吾之學者當於林下相<lb/>
從二十年方可學也因閤下求祝泌之書偶言及之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0523_WYG_024-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷二十四<lb/>
</p>
<p>
</p>
  </div>
</body>
</text>
</TEI>
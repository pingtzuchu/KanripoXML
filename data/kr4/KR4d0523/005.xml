<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿巻五</head> <lb/>
    <p>
<pb n="KR4d0523_WYG_005-1a"/>
欽定四庫全書<lb/>
　滋溪文稿巻五<lb/>
　　　　　　　　　　　　元　蘇天爵　撰<lb/>
　序<lb/>
　　趙氏族譜序<lb/>
古者公侯大夫之家合宗睦族之道可謂周宻深逺者<lb/>
矣自周衰禮廢宗子法壊而族無統後世譜牒尚有遺<lb/>
風焉譜牒又亡無百年之家子孫分㪚而無所屬是以<lb/>
<pb n="KR4d0523_WYG_005-1b"/>
先儒深嘆夫古禮之廢壊也蓋姓氏者其初一原也子<lb/>
孫者其初一人之身也一原而不知其所本一身而不<lb/>
知其相親循至于此大夫君子獨無所感于心乎蔚州<lb/>
蜚狐趙氏其先自周隋間家朔方不能逺本世次今自<lb/>
評事府君而下得七世合宗族子孫蓋百餘人宣慰公<lb/>
始議述譜以傳俾子孫知身之所自出以起親親之心<lb/>
庶㡬昔人睦族之道而于古禮有所興起也夫應奉翰<lb/>
林文字承直郎同知制誥兼國史院編修官蘇天爵序<lb/>
<pb n="KR4d0523_WYG_005-2a"/>
　　張母節行詩序<lb/>
古者婦人之善不出于閨門蓋必有持節守義不暌婦<lb/>
道處人之所甚難然後見述于君子流聞于後世此共<lb/>
姜之節録于國風紀叔姬之賢備書於春秋者也其所<lb/>
以嚴閨門内外之禮重夫婦始終之義為後世勸不亦<lb/>
大乎鎮陽張祜以其母夫人杜氏之賢來請曰吾母之<lb/>
幼也孝於其親既嫁克盡婦道年二十七先君子卒哀<lb/>
痛憂苦盡鬻服餙以供䘮具於是祜生三年矣持擕鞠<lb/>
<pb n="KR4d0523_WYG_005-2b"/>
育唯恐弗至祜嘗有疾吾母禱于神曰昔良人殁妾所<lb/>
以不即死者以是兒故今兒又疾惟神祐之令吾夫之<lb/>
傳不絶吾雖死無憾矣及祜稍長乃輟衣食資之從學<lb/>
俾克樹立自先君子卒吾母深居簡出禮節自持今年<lb/>
㡬七十康寧夀考將求縉紳先生頌而詩之以傳于世<lb/>
庶㡬孝子之用心乎天爵昔居鄉里嘗與夫人之兄今<lb/>
灤州使君㳺又置祜之諸父郡文學先生者固知夫人<lb/>
詩禮舊家見聞濡染異于常人宜其節行堅苦能若是<lb/>
<pb n="KR4d0523_WYG_005-3a"/>
也矧在國制夫亡守義則旌異門闕以化其鄉邦而鎮<lb/>
陽乃郡守治所又有憲司臨涖其上必有以夫人之行<lb/>
表請于朝者矣故因祜之請述詩春秋之㫖及其家世<lb/>
之懿序以傳焉奉政大夫奎章閣授經郎兼經筵譯文<lb/>
官蘇天爵序<lb/>
　　漢泉漫槀序<lb/>
漢泉漫槀者故御史中丞曾文貞公所作之詩也公薨<lb/>
諸子南行臺御史復亨西臺掾履亨采録彚次將板行<lb/>
<pb n="KR4d0523_WYG_005-3b"/>
焉天爵伏讀而深嘆前脩老成之不及多見也昔者國<lb/>
家奮起龍朔奄奠中夏渾厚朴茂之俗端重篤實之士<lb/>
接武于庭豈獨經紀法令寛平簡易而言語文字亦質<lb/>
直暢茂不繢不雕有古昔之風焉此其御世之久長保<lb/>
民于安乂後世有弗能及者矣觀乎文貞之歌詩其尚<lb/>
有可稽歟夫言辭出于心者也而其行事之著于外者<lb/>
又豈異乎故公之司刑也哀矜平允不事苛察而人自<lb/>
以無寃其治民也慈祥豈弟不為聲威世多長者之譽<lb/>
<pb n="KR4d0523_WYG_005-4a"/>
及其列官風紀尤以興崇俗化惇奬亷退為先蓋公所<lb/>
養者徳盛而氣完故其言行忠厚類此後之讀其詩者<lb/>
則故老之話言先朝之風律可想而知也詩云雖無老<lb/>
成人尚有典刑其斯之謂歟<lb/>
　　西林李先生詩集序<lb/>
故國子助教贈太常禮儀院判官西林先生李君謌詩<lb/>
若干首其子浙東僉憲好文將刻以傳于世天爵昔㳺<lb/>
成均侍先生館下故僉憲以序屬焉夫自漢魏以降言<lb/>
<pb n="KR4d0523_WYG_005-4b"/>
詩者莫盛于唐方其盛時李杜擅其宗其他則韋栁之<lb/>
冲和元白之平易温李之新郊島之苦亦各能自名其<lb/>
家卓然一代文人之製作矣我國家肇定河朔有若金<lb/>
進士元公好問獨以文名歌詩最其所長及嚴侯興學<lb/>
東方元公為之師齊魯綴文之士雲起風生以詞章相<lb/>
雄長而閻徐李孟之徒世所謂傑然者也諸公進用于<lb/>
朝遂掌帝制專文衡一時新進小生争趨慕之矣西林<lb/>
先生其家大名幼為古學習六經百家之説詩則取法<lb/>
<pb n="KR4d0523_WYG_005-5a"/>
于唐于近世宋金諸作未遑學也蓋其為詩興寄髙逺<lb/>
托諸諷議不為空言欲有補于世教是故讀蠶災謡則<lb/>
有憂世恤民之志讀脩鄉校詩則惜一世人才壊于刀<lb/>
筆之末及送其子赴鄉舉也則勉以問學勿速成名蓋<lb/>
忠厚惻怛憂思深逺隠然著于文辭視彼連篇累牘第<lb/>
咏風雲之狀者大有逕庭矣初先生為大名廣平郡文<lb/>
學凡十餘年大徳末始至京師由公卿薦命教國子又六<lb/>
七年歸老于家平居循循不見喜怒唯以經術教授為<lb/>
<pb n="KR4d0523_WYG_005-5b"/>
業暇則長歌雅曲吟咏性情以自適未嘗希世釣名以<lb/>
苟進取蓋有古君子之風焉當是時翰林應奉王伯蓋<lb/>
者與先生居同鄉郡交最善詩尤清麗閑逺亦以不阿<lb/>
世好而卒嗚呼自昔君子沈抑下僚用不極其才曷可<lb/>
勝數獨其文章尤克表見于後方之富貴□奕與草木<lb/>
同腐者相萬萬也僉憲舉進士禮部薦名第一歴官詞<lb/>
林奉常成均擢拜御史以文學稱于時蓋其家庭傳授<lb/>
有所本云至元五年龍集己夘六月壬寅嘉議大夫江<lb/>
<pb n="KR4d0523_WYG_005-6a"/>
北淮東道肅政亷訪使蘇天爵序<lb/>
　　齊乘序<lb/>
齊乘七巻故兵部侍郎于公志齊之山川風土郡邑城<lb/>
郭亭館丘壠人物而作也古者郡各有志中土多兵難<lb/>
書弗克存我國家大徳初始從集賢待制趙忭之請作<lb/>
大一統志蓋欲盡述天下都邑之盛書成藏之秘府世<lb/>
莫得而見焉于公生于齊官于齊考訂古今質以見聞<lb/>
嵗久始克成編辭約而事該公在中朝為御史憲臺都<lb/>
<pb n="KR4d0523_WYG_005-6b"/>
事左司員外郎終都田賦總管以文雅擅名當時既卒<lb/>
其家蕭然獨遺是書于其子潜余官維揚始得閱之嗚<lb/>
呼齊地之强民物之夥自古然也桓公任管仲以成霸<lb/>
業聖人嘗稱其功謂一變能至于魯後世去古雖逺山<lb/>
川郡邑猶存革其俗以化其民獨不在夫上之人乎當<lb/>
漢之始兵戈甫曹參為齊相師禮蓋公以清静化民齊<lb/>
乃大治兹非其效歟今齊為山東重鎮所統郡縣五十<lb/>
有九宦㳺于齊者獲是書觀之寧無益乎予于于公之<lb/>
<pb n="KR4d0523_WYG_005-7a"/>
言重有感焉謂三代兩漢人材本乎學校之教養謂風<lb/>
俗自漢晉以降愈變而愈下美昔人之賑饑有道嘆近<lb/>
世之採金病民以稷下學術流于異端以海上求仙惑<lb/>
感于神異斯亦足以慨公之志矣夫公諱欽字思容益<lb/>
都人潛擢南行臺掾云至元五年己夘冬十月丙戌朔<lb/>
趙郡蘇天爵序<lb/>
　　御史中丞馬公文集序<lb/>
昔者仁宗皇帝臨御天下慨然閔習俗之弊於文法思<lb/>
<pb n="KR4d0523_WYG_005-7b"/>
得儒臣以圖治功詔興貢舉網羅俊彦故御史中丞馬<lb/>
公首應是選入翰林為應奉文字與㑹稽袁公蜀郡虞<lb/>
公東平王公以問學相淬礪更唱迭和金石相宣而文<lb/>
日益奇矣未幾擢拜御史劾權貴人擅弄威福遂罷相<lb/>
位久之其人再竊政柄左遷公尹縣開平實欲深中傷<lb/>
之公退耕浮光之野泊然不以介意權貴人死復入翰<lb/>
林為待制遷直學士訓誥誓命温厚典則有西漢風在<lb/>
禮部為尚書兩司貢舉選士專求碩學崇雅黜浮至順<lb/>
<pb n="KR4d0523_WYG_005-8a"/>
天子親見郊廟祼獻禮文多公裁定及為臺臣端重正<lb/>
大百辟鎮肅議論廊廟有闗于治體一時薦㧞皆重厚<lb/>
清慎之士公少嗜學非三代兩晉之書不觀文則富麗<lb/>
而有法新奇而不鑿詩則接武隋唐上追漢魏後生争<lb/>
慕效之文章為之一變公之先出雍古部族世居天山<lb/>
殆入中國數世宦學不絶至公位益光顯嗚呼我國家<lb/>
龍奮朔土四方豪傑咸起而為之用百戰始一函夏干<lb/>
戈既輯治化斯興而勲臣世族之裔皆知學乎詩書六<lb/>
<pb n="KR4d0523_WYG_005-8b"/>
藝之文以求盡夫脩身事親致君澤民之術是以列聖<lb/>
立極屢降德音興崇庠序敦延師儒非徒為觀美也至<lb/>
于仁宗始欲丕變其俗以文化成天下猗歟盛哉觀公<lb/>
治行卓偉若此則祖宗取材作人之效豈第文辭之工<lb/>
而已雖然非此無以表公之藴公既歿其從弟察院掾<lb/>
易朔出公詩文若干篇合天爵所藏共若干卷請于中<lb/>
臺刋諸維揚郡學嗚呼覧者尚能考公之行也夫至元<lb/>
己夘冬十一月趙郡蘇某序<lb/>
<pb n="KR4d0523_WYG_005-9a"/>
　　曹南李時中文槀序<lb/>
客有示余文一編者讀之辨博宏衍若無涯涘蓋本諸<lb/>
經以為辭非空言以自詭者也余亟問之客曰曹南李<lb/>
時中所作余曰宜其然蓋時中少學于槀城王祁京甫<lb/>
京甫則臨川呉先生之髙弟子也初宣慰使珊竹公延<lb/>
導江張氏于儀真誨其子弟張氏沒復延呉先生為之<lb/>
師故真揚間學者甚盛京甫既傳其師説開門授徒時<lb/>
中尤知名于時者也嗚呼昔宋之季文日以弊而江淮<lb/>
<pb n="KR4d0523_WYG_005-9b"/>
俗尚武俠儒學或未聞也國家既一四海儒先君子作<lb/>
而興之獨以經術訓諸其人宜其講授淵源之有自歟<lb/>
時中為人沈潛縝宻讀書刻苦不急一時之譽而譽日<lb/>
彰久之大臣有知其賢者薦之于朝得為校官又辟為<lb/>
掾行省不樂俯仰輒棄去蓋昂然特立之士也延祐至<lb/>
治間呉先生兩被召命入朝道出真揚館于時中之家<lb/>
時中授教益多惜乎藴其材能弗克表見于世予官淮<lb/>
東訪求士之賢者得數人焉時中其一每嘆去世之蚤<lb/>
<pb n="KR4d0523_WYG_005-10a"/>
不及與之講所學也後之讀其文者尚及識時中之志<lb/>
矣夫<lb/>
　　蔗齋詩集序<lb/>
故遼東亷訪使荆公有詩若干篇其孫晉陵縣尹思德<lb/>
板行于時公之仲子右衞屯田千夫長訥授天爵讀之<lb/>
且曰叔父行事粗見于斯幸序而發焉昔在世祖皇帝<lb/>
一時侍從之賢今不及見矣公少學于翰林李公冶至<lb/>
元初來遊京師左丞張忠宣公方在中書以薦賢為己<lb/>
<pb n="KR4d0523_WYG_005-10b"/>
任與公語奇之館于家墊命讀所未見書嵗餘忠宣薦<lb/>
公于秘書焦公補興文署校理尋又薦于符寶董公遂<lb/>
為符寳局直長局陞為典瑞監就用為丞為少監又遷<lb/>
太監久之拜淮東道提刑按察使㑹改肅政亷訪公仍<lb/>
為使按行屬邑風化肅清元貞初改使遼東以謀塟告<lb/>
歸老于家公在典瑞凡十三年未嘗别遷他官蓋上以<lb/>
符璽國之重器必得儒臣忠清慎密者司之公與王文<lb/>
㳟公思亷實為同列上命近侍以為師表焉巡幸蒐畋<lb/>
<pb n="KR4d0523_WYG_005-11a"/>
公皆扈行以是屢承眷顧嘗從獵三不臘風雪暴作上<lb/>
念公等不能饑寒召入虎帳賜酒入食殆從征叛王于<lb/>
山北還至隆興時已八月上聞畿甸禾稼未穫遂復北<lb/>
行是皆見于公詩可徴者也又嘗讀公薦平章武寧正<lb/>
憲王書有曰曩者奸臣恃勢作威烈于猛火衆莫敢言<lb/>
近侍徹理不避雷霆之威昧死論列竟使伏辜某與徹<lb/>
理同為從官第知其進止有常取與不苟至是又知其<lb/>
敢言也今徹理列官閩省獨俾一方受其利益宜置朝<lb/>
<pb n="KR4d0523_WYG_005-11b"/>
廷朝夕獻納賛成天下之務其為利益不亦溥哉此公<lb/>
官淮東時所上也夫以世祖聖明天縱又得左右從臣<lb/>
匡輔啟沃若此則當時治化之隆豈偶然哉嗚呼自昔<lb/>
國家慎選侍御僕從以旦夕承弼厥辟蓋以此也天爵<lb/>
少時嘗聞故老言至元政事人材之盛今讀公詩尚得<lb/>
一二焉傳曰詩可以觀不益可信歟公諱玩恒字文紀<lb/>
趙之寧晉人蔗齋其自號也至元六年庚辰二月既望<lb/>
嘉議大夫樞宻院判官蘇天爵序<lb/>
<pb n="KR4d0523_WYG_005-12a"/>
　　御史中丞魏忠肅公文集序<lb/>
古之君子以言為軄者正已正言無諷無顯主于理勝<lb/>
而已故國憲以之而振肅治化以之而清寧善人足以<lb/>
有立于世不善者聞風斯引退矣天爵㐲讀順聖魏公<lb/>
之文其尚有所徴焉公以前朝故家述其父祖遺業聲<lb/>
譽著聞中臺既立辟公為掾陳書辭不應其説曰昔程<lb/>
顥為御史進言於朝廷使臣拾遺補闕禆贊朝廷則可<lb/>
使臣掇拾臣下短長以沽直名則不能也未㡬擢拜御<lb/>
<pb n="KR4d0523_WYG_005-12b"/>
史知無不言謂朝廷之禮不可不肅天下之法不可不<lb/>
立禮不肅則華夏無所瞻仰法不立則臣民無所持守<lb/>
及其進為僉憲副使治書侍御史中丞終始不離風紀<lb/>
其執法嚴重務存大體儼然人望而畏敬焉世祖御極<lb/>
思得俊賢布列有位嘗命公訪求人如魏徵者公對曰<lb/>
天下未嘗乏才顧用之何如耳且徴之為徴以太宗能<lb/>
聴其言也不然徴雖忠直將何所施當是時國家圖治<lb/>
方急求言甚切蓋欲敷宣政教休養黎元至于是非予<lb/>
<pb n="KR4d0523_WYG_005-13a"/>
奪則一歸之公議一時中外居言責者大扺都文學老<lb/>
臣之士若渾源雷公膺武安胡公祗遹汲郡王公博文<lb/>
文王公惲東平張公孔孫徐公琰及公等是也傳曰不<lb/>
有君子其能國乎嗚呼前輩風烈其日逺後學因其語<lb/>
言文字猶能想見一二然公之學本諸春秋春秋之書<lb/>
褒善貶惡公天下之心也覽者能以是求之則庶㡬矣<lb/>
公卒後二十年仁皇興念故老制贈公通奉大夫河南<lb/>
行中書省參知政事追封鉅鹿郡公諡忠肅云至正元<lb/>
<pb n="KR4d0523_WYG_005-13b"/>
年八月庚申正議大夫參議中書省事趙郡蘇天爵序<lb/>
　　送察君白赴廣西帥府經歴序<lb/>
世嘗患才之不足于用者非天不生才於今也或教養<lb/>
未至不足以致之或見聞未周不足以識之天下之才<lb/>
斯隠而弗彰矣至正二年予參湖廣省政詢諸僚屬之<lb/>
中而得管勾察罕布哈君白信天下之美材也君白朔<lb/>
方貴族從親官江南三以進士中鄉貢選復以特恩教<lb/>
授江隂掾浙西憲司佐平江幕府發言制行甚有可觀<lb/>
<pb n="KR4d0523_WYG_005-14a"/>
治劇剸煩益有餘裕是年湖西用兵省檄君白徃糴兵<lb/>
食財省而民弗擾明年詔省憲調廣海官衆擬君白長<lb/>
帥府幕故事得先之官徴予言以為别昔者祖宗勘定<lb/>
中夏一時國人咸起而為之用質厚而材良敦重而正<lb/>
大征謀治法左右先後弼成太平之業者非偶然也海<lb/>
宇既寧憲度斯舉長育當盡其方砥礪宜有其具然後<lb/>
賢能彬彬出為時用觀乎君白之才猷其有闗于世道<lb/>
矣夫然而中州内地耳目所及朝廷政令之所先焉而<lb/>
<pb n="KR4d0523_WYG_005-14b"/>
猶選賢任官以治其民矧荒邊異域山區海聚之間北<lb/>
去京師萬里之逺民物雕瘵居有文移召發之警行有<lb/>
戰伐饋餉之勞而懐柔撫綏之責贊協畫諾之宜苟不<lb/>
慎擇其人何以敷宣天子之徳服逺人乎此諸公所以<lb/>
力薦君白者也君白昔嘗親屢其地周知一方利病他<lb/>
日報政而還余益信其才之為不可及矣<lb/>
　　渾源劉氏傳家集序<lb/>
先王之世道徳同而風俗美故其政教行于天下莫不<lb/>
<pb n="KR4d0523_WYG_005-15a"/>
身脩而家齊禮明而樂備去古既逺政教漸微豈惟士<lb/>
之學行不能世其家而有國者亦弗克維持其治化矣<lb/>
然而數百年間士之持身慎行以詩書操義相傳寕無<lb/>
一二可述者乎若漢之袁氏楊氏唐之栁氏穆氏家範<lb/>
之嚴風槩之髙有以厲天下矯異世故史氏載之以為<lb/>
訓焉湖廣行省檢校劉君之彦輯其先世譜牒言行來<lb/>
告曰吾家渾源傳九世閲二百餘年其在于金舉進士<lb/>
者八人際遇聖朝仕者若干人然官雖不甚顯而文章<lb/>
<pb n="KR4d0523_WYG_005-15b"/>
風誼見稱于大儒先生可考不誣念宗族昆弟㪚處四<lb/>
方故輯録為書俾謹藏之庶不失墜先訓公其序而傳<lb/>
焉余聞古之君子不以名位崇髙為貴而惟節義風槩<lb/>
之為尚也故曰富與貴是人之所欲也不以其道得之<lb/>
不處也貧與賤是人之所惡也不以其道得之不去也<lb/>
其審富貴而安貧賤如此渾源劉氏其庶㡬乎金之初<lb/>
年士大夫乘時以干名依勢以取貴無何羣小相傾卒<lb/>
䧟于禍南山翁方以清修文雅著名于時用則出而應<lb/>
<pb n="KR4d0523_WYG_005-16a"/>
之否則安其所守不見喜愠而詞學之懿操行之㓗傳<lb/>
諸其家以及其鄉人者終金之世雲朔諸郡文獻相望<lb/>
大扺多翁所感發也其子翰林繼之家學益脩居官亷<lb/>
平恒慕黃叔度郭林宗為人蕭然有髙世之志徜徉西<lb/>
巖泉石之間而佚老焉後之人皆世其學厲其行未嘗<lb/>
趨勢干名以苟富貴則能傳家保族固其宜哉嗚呼前<lb/>
代名門巨室冺沒而無聞者多矣蓋非祖考積徳累行<lb/>
倡之于其始子孫讀書立身承之于其後孰能傳序歴<lb/>
<pb n="KR4d0523_WYG_005-16b"/>
次于久逺歟昔金盛時公卿將相隆名極位赫然震耀<lb/>
曾無㡬時聲迹俱㓕甚者或無以為繼而劉氏獨能以<lb/>
詩禮操義保其世德若此覽者其亦有所感而興起矣<lb/>
至正三年癸未冬十月癸巳朔中奉大夫湖廣等處行<lb/>
中書參知政事趙郡蘇天爵序<lb/>
　　禹柏詩序<lb/>
漢陽府太平興國寺有古柏焉相傳大禹所植眉山蘇<lb/>
公為詩倡之世遂信而不疑徃年予按部至郡因即所<lb/>
<pb n="KR4d0523_WYG_005-17a"/>
謂禹柏者觀之枝榦之昂藏顔色之蒼古雨露之所滋<lb/>
潤風霜之所匽薄非數千百年豈能成此嘉樹乎間讀<lb/>
禹貢至導嶓冡至于荆山内方至于大别則聖人八年<lb/>
于外跋涉山川以拯民溺以奠民居及登大别之山觀<lb/>
江漢之㑹流尚可得而徴焉昔召伯循行南國舎于丼<lb/>
棠之下後人思之惜其樹而不忍傷詩所謂勿剪勿伐<lb/>
者也夫古人布政所息之樹而猶愛䕶咏歌若此况聖<lb/>
人所封植者歟考之于詩有曰新甫之柏而荆州所貢<lb/>
<pb n="KR4d0523_WYG_005-17b"/>
則有杶栝柏焉獨禹所植者無所考見然則古今詩雖<lb/>
不同其為懐人思古之作又豈異哉今自眉山公以下<lb/>
得詩若干篇府判哈喇台徳卿名進士也將帥寺僧刋<lb/>
布四方覽其詩者當思聖人抑洪水之功勿徒咏嘆其<lb/>
樹而己<lb/>
　　伊洛淵源録序<lb/>
伊洛淵源録者新安子朱子之所輯也朱子既録八朝<lb/>
名臣言行復輯周程邵張遺事以為是書則汴宋一代<lb/>
<pb n="KR4d0523_WYG_005-18a"/>
人材備矣天爵家藏是書有年及來鄂省課于憲府朱<lb/>
公刋置郡學與多士共傳焉間嘗誦程子之言曰周公<lb/>
沒百世無善治孟軻死千載無真儒蓋治不出于真儒<lb/>
雖是弗善也自聖賢既逺治教漸微漢唐數百年間逢<lb/>
掖之徒豈無名世者歟蓋溺于詞章記誦之習者既不<lb/>
足以知道徳性命之原訹於權謀功利之説者又不足<lb/>
以求禮樂刑政之本此教之所以不明治之所以弗古<lb/>
若也宋氏之興儒先挺出周子得不傳之學于圖書闡<lb/>
<pb n="KR4d0523_WYG_005-18b"/>
發幽秘二程子擴大而推明之窮理致知以䆒其極邵<lb/>
子張子則又上下其論議然後天理之微人倫之著事<lb/>
物之衆鬼神之幽焕然復明于世一時及門之士講明<lb/>
正學風采言論各有所傳朱子悉登載於是書以為訓<lb/>
焉其有望于天下後世可謂至矣蓋自古為政者必明<lb/>
道術以正人心育賢材以興治化然則是書所述其有<lb/>
闗於世教已夫昔我世祖皇帝既定天下惇崇文化首<lb/>
徴覃懐許文正公為之輔相文正之學尊明孔孟之遺<lb/>
<pb n="KR4d0523_WYG_005-19a"/>
經以及伊洛諸儒之訓傳使夫道徳之言衣被天下故<lb/>
當時學術之正人材之多而文正之有功於聖世蓋有<lb/>
所不可及焉迨仁宗臨御肇興貢舉網羅俊彦其程式<lb/>
之法表章六經至于論語大學中庸孟子專以周程朱<lb/>
子之説為主定為國是而曲學異説悉罷黜之是則列<lb/>
聖所以明道術以正人心育賢才以興治化者其功用<lb/>
顧不重且大歟夫伊洛之書固家傳而人有之然學之<lb/>
者欲以見諸實用非徒誦習其文以為决科之計而已<lb/>
<pb n="KR4d0523_WYG_005-19b"/>
嘗即是書而考之謂人君當防未萌之欲輔養君徳要<lb/>
使跬歩不離正人謂一命之士苟存心於愛物於人必<lb/>
有所濟則正主庇民之道豈有外此者乎謂殺人以媚<lb/>
人吾不為也謂薦士當以才之所堪不當問所欲則慎<lb/>
刑官人之法豈有不本於此者乎其他一言行之嘉一<lb/>
政令之善莫不皆可以為法焉讀者能即是而求之本<lb/>
乎聖賢脩己之學自不溺于詞章記誦之習明乎聖賢<lb/>
治人之方必不訹于權謀功利之説庶㡬先儒次輯是<lb/>
<pb n="KR4d0523_WYG_005-20a"/>
書有望于後學者哉蓋學問之傳授不以時世而存亡<lb/>
師友之淵源不以風俗而間斷然而巽懦無志者不足<lb/>
以有望必得豪傑特立之士觀感興起知求聖賢之學<lb/>
而學焉則真儒善治之效可得而致矣至正癸未十月<lb/>
既望趙郡蘇天爵序<lb/>
　　太子贊善同公文集序<lb/>
古之君子道積于躬行脩于家號稱一鄉之善士者固<lb/>
有之矣及其至也稱于一國焉又稱于天下焉其沒于<lb/>
<pb n="KR4d0523_WYG_005-20b"/>
世則善言懿行忍使湮晦而弗傳歟天爵早嵗居于京<lb/>
師凡四方之士文學節行著于州閭者未始不聞其名<lb/>
焉若故集賢學士蕭貞敏公太子贊善同文貞公則尤<lb/>
士君子所喜稱道者也夫二公生逢國家之治平親承<lb/>
文獻之緒餘深居而簡出惇行而慎言處于家庭則肅<lb/>
然以莊接于鄉黨則薰然以和逺近學者之及門也則<lb/>
授之以經臺省名公之造其家也則交之以禮故小大<lb/>
敬服而聲聞日以彰矣自昔闗輔風土厚完人材朴茂<lb/>
<pb n="KR4d0523_WYG_005-21a"/>
洪惟世祖皇帝始以潜藩分地請命故相亷文正王為<lb/>
宣撫使乃辟覃懐許公為之提學以興庠序以育賢才<lb/>
以美風化其規模宏逺也當時儒宿磊落相望至大徳<lb/>
延祐之際則有若貞敏文貞二公者出焉風采凜然傾<lb/>
動海内于是朝廷方興文治登用老成屢以尊官顯爵<lb/>
即其家徴起之間嘗一至京師深欲推明其學未久移<lb/>
書廟堂辭疾而歸雍容乎道義之盛審度乎出處之宜<lb/>
是豈遺世絶人索隠行怪者之流歟至正四年春天爵<lb/>
<pb n="KR4d0523_WYG_005-21b"/>
來官于秦方將考求諸老言行而表章之俾多士以為<lb/>
矜式㑹御史觀音寶潘惟梓以文貞遺文來上請刋布<lb/>
于江淮郡學天爵再三誦讀愛其詞淳而義正信乎有<lb/>
徳者之有言也嗚呼邇年以來中原耆舊相繼淪逝流<lb/>
風餘韻日逺日亡獨賴其語言文字尚能稽其一二善<lb/>
哉御史之有是請也豈惟使闗輔之士企其風節學行<lb/>
而有所興起矣夫至于貞敏之文㪚佚無稽將與文貞<lb/>
之孫再思等采而輯之共廣其傳焉中奉大夫陜西諸<lb/>
<pb n="KR4d0523_WYG_005-22a"/>
道行御史臺侍御史趙郡蘇天爵序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0523_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷五<lb/>
</p>
<p>
</p>
  </div>
</body>
</text>
</TEI>
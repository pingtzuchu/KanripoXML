<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷七</head> <lb/>
    <p>
<pb n="KR4d0523_WYG_007-1a"/>
欽定四庫全書<lb/>
　滋溪文稿卷七<lb/>
　　　　　　　　　　　　元　蘓天爵　撰<lb/>
　碑誌<lb/>
　　元故翰林侍讀學士贈陜西行省叅政知事吕文<lb/>
　　　穆公神道碑銘<hi>奉勑撰</hi>
至正六年秋七月癸卯御史臺臣傳勑若曰故翰林侍<lb/>
讀學士吕端善道明經濟仁宗皇帝召入禁林由五品<lb/>
<pb n="KR4d0523_WYG_007-1b"/>
官超拜二品及薨褒封賜諡墓隊之碑猶未有刻其命<lb/>
集賢侍講學士蘓天爵製銘河南行省叅知政事王守<lb/>
誠書翰林學士承旨張起巖篆額臣聞命惶懼謹按吕<lb/>
氏家世洛陽𦵏新鄭累世仕宋為名輔相公七世祖公<lb/>
緒與申國正獻公為從兄弟六世希衍失其官封希衍<lb/>
生衡金初涉河家武陵衡生三子全仝尒仝生五子唐<lb/>
慶庭膺欽貞祐中舉族徙汴膺語伯仲曰今兵戈方興<lb/>
宜各逃難庶幾宗祀幸有存者乃挈其子偉入宋偉改<lb/>
<pb n="KR4d0523_WYG_007-2a"/>
名文蔚以經義登進士第庭避地河内大兵遽至謂子<lb/>
子佑曰汝已長立當自求生佑艱關險阻由河南山東<lb/>
轉入雲代既久至京兆事稍定樂其風土家焉佑即公<lb/>
之考府君也初世祖皇帝受封食邑於秦請命故相廉<lb/>
恒陽王宣撫京兆聘覃懐許文正公教授多士府君素<lb/>
有高識一見文正即知其為異人遂命公從之遊居嘗<lb/>
訓公曰吾世衣冠大家汝當學儒以續先業勿舍正道<lb/>
而趨異途公資稟既高博識力行世祖既踐天位特命<lb/>
<pb n="KR4d0523_WYG_007-2b"/>
文正公為國子祭酒及拜中書左丞猶選國戚大臣子<lb/>
弟從之授業迨其謝政復以集賢大學士師長成均文<lb/>
正請以弟子在四方者為伴讀分命驛召赴都相與輔<lb/>
佐為教制可關中應召者三人公其一也當是時風氣<lb/>
渾厚人材質樸俗無驕矜華靡之習故言易入而教易<lb/>
從世祖皇帝以天縱之聖思有以作新賢才丕變風俗<lb/>
而貴游之子言語不通視聽專一文正公躬行以表帥<lb/>
之設法以教養之因其氣質之淳就乎規矩之正本諸<lb/>
<pb n="KR4d0523_WYG_007-3a"/>
國朝之憲章招於古先之典禮其後成德達才布列中<lb/>
外大而宰輔卿士小則郡牧邑令輔成國家之政治者<lb/>
大抵多成均之弟子也是則文正興學作人之功顧不<lb/>
大歟葢惟世祖之聖故能興隆基業惟文正之賢故善<lb/>
樂育人才惟公等之能故克輔成教養久之文正以疾<lb/>
辭歸公亦還京兆御史臺薦其才命為陜西道按察司<lb/>
知事未行㑹宋降者言襄漢新附之民緩之則畔散不<lb/>
屬急之則□[危*臬]弗安吕子開者向為襄陽制閫叅謀今<lb/>
<pb n="KR4d0523_WYG_007-3b"/>
退居鄂其人悉知宋事可徵用之朝廷從其說方議遣<lb/>
使而難其人或言子開即公之從叔父文蔚公聞之喜<lb/>
葢吕氏宗族自汴中解散四十餘年矣時江淮兵猶未<lb/>
戢公慨然請行至鄂即諭天子德意子開入覲為陳撫<lb/>
安襄陽便宜詔拜翰林直學士堅辭不受時人或高子<lb/>
開之節而多公之功至元十有四年江南既下公擢從<lb/>
仕郎四川行樞密院都事時四川制置使張珏據重慶<lb/>
合州安撫使玉立據釣魚山猶持宋節負固不降詔樞<lb/>
<pb n="KR4d0523_WYG_007-4a"/>
府分兵取之故相李忠宣公德輝行西樞府事於成都<lb/>
獲貞卒張郃等數人將殺之公曰彼所以不即降者豈<lb/>
以昔嘗抗蹕先朝恐城降日悉見誅夷之故歟今宜釋<lb/>
郃俾歸諭立未幾立果遣郃等賷蠟九書至成都忠宣<lb/>
請與東樞府同受降已而後期不至忠宣承制署立仍<lb/>
安撫使知合州開倉賑民禁輯剽掠而瀘叙崇慶思播<lb/>
䕫萬等郡聞之相繼送欵巴黔人感公之惠與忠宣並<lb/>
立生祠事之東樞府恥其無功誣忠宣越境生事械立<lb/>
<pb n="KR4d0523_WYG_007-4b"/>
於獄以聞公適以事至京師言於平章賀公仁傑賀公<lb/>
入奏詔即釋立賜金虎符佩之公亦獲賜金織衣弓刀<lb/>
鞍轡等物進階奉訓大夫四川行省左右司郎中承命<lb/>
徵理蜀帑得金幣若干萬兩匹轉奉議大夫同知順慶<lb/>
路總管府事以疾辭家居者十年徵為國子司業以丁<lb/>
内艱未終辭三十年除華州知州公曰聽訟決獄治之<lb/>
末也當惇本以訓民其庶幾乎歲餘勸農興學皆有成<lb/>
効士知明於經術民知勤於稼穡藹然有古循良風在<lb/>
<pb n="KR4d0523_WYG_007-5a"/>
官三年代者將至民老幼數百詣行省請留公再任其<lb/>
德化感人若此公退居於里日與韓公擇蕭公㪺同公<lb/>
恕講論道義從容函丈而關陜學徒從者益盛由是士<lb/>
知自重而不苟進尚經學而後文藝皆文正啟之諸公<lb/>
有以成之也皇慶初元仁宗大興文治拜公翰林侍讀<lb/>
學士中奉大夫知制誥同修國史時方議行貢舉公曰<lb/>
經明行修質而少華非惟士有實學國家當得真才以<lb/>
登治平明年引年謝事上從其請遣使送歸又明年改<lb/>
<pb n="KR4d0523_WYG_007-5b"/>
元延祐十二月某甲子薨享年七十有八𦵏咸寧縣東<lb/>
陵鄉驪山原贈通奉大夫陜西行省㕘知政事上䕶軍<lb/>
追封東平郡公諡文穆曾祖妣朱氏祖妣張氏妣某氏<lb/>
元配晉氏繼姚氏俱追封東平郡夫人合𦵏公墓子男<lb/>
三人果未及仕而卒果贈中議大夫禮部侍郎上騎都<lb/>
尉東平郡伯楨隆禮州知州羅羅宣慰司副使孫男三<lb/>
人曾魯著魯由陜西行省照磨雲南行省都事社稷署<lb/>
令擢拜監察御史階中議大夫曾孫男二公直公肅俱<lb/>
<pb n="KR4d0523_WYG_007-6a"/>
補國子員公字伯克篤信好學既從許文正公游專事<lb/>
踐履居家律身養生送死造次弗違於禮葢關中土厚<lb/>
俗敦太史楊文康公恭㦉家世為儒冠昏喪祭一遵禮<lb/>
書公之考府君亂定來歸念親喪未𦵏不御酒肉者數<lb/>
年遇忌日輒悲泣巫覡怪神一無所信將終遺命勿用<lb/>
二氏公之治喪稽司馬氏書儀朱子家禮及楊文康公<lb/>
已行故實使古人送終之正復見於世故關中喪𦵏多<lb/>
合乎禮者由公等一二儒家為之倡也大德中河東關<lb/>
<pb n="KR4d0523_WYG_007-6b"/>
隴地震月餘不止公與蕭公㪺各設問答數千言以究<lb/>
其理公復移書廟堂援董仲舒天心之愛人君出怪異<lb/>
以警懼之說及言方内重囚不過數十百人國家慮有<lb/>
寃抑歲再遣官詳讞令秦晉數十萬衆死於一時豈容<lb/>
恝然忘情乎天子宜責躬修省宰臣當避位待罪旁求<lb/>
直言極陳過失期於災弭而已葢公雖居畎畝未嘗一<lb/>
日忘天下也臣聞古之君子莫不親師友以修其學博<lb/>
典禮以肅其家措諸於用則教化興而風俗美然自秦<lb/>
<pb n="KR4d0523_WYG_007-7a"/>
漢以降出之於學則以文章記誦為上施之於政則以<lb/>
功利權謀為上至程朱大儒始本洙泗遺書發明聖賢<lb/>
修己治人之道許文正公得其書於南北未通之日心<lb/>
領神會躬行實踐及遇世祖皇帝其學大行迄今海内<lb/>
家習其書義理賴以不冺臣承詔序述吕公行事因論<lb/>
及此謹拜手而為銘曰<lb/>
於赫世祖混一文軌匪儲材能疇克任使譬之作室大<lb/>
木是資桶榱店楔巨細不遺世廟御天巍巍其功將相<lb/>
<pb n="KR4d0523_WYG_007-7b"/>
文武㑹合雲風顧瞻儒臣命汝典教多士有作來則來<lb/>
效亦有勲舊名閥之子佩矩帶規儼若儒士公在左右<lb/>
以聖以承教養有方治化克興江漢之行川蜀之役惟<lb/>
公一言事如破的及典外郡化民有道歸休於家允為<lb/>
元老思文仁宗登用老成乞言議政曰有典型盛德垂<lb/>
裕蔚多孫子天子有命擢拜御史曰汝祖考簡在仁皇<lb/>
道明經濟聞於家邦驪山之原墓有貞石詔錫銘詩車<lb/>
過者式<lb/>
<pb n="KR4d0523_WYG_007-8a"/>
　　大元贈中順大夫兵部侍郎靳公神道碑銘<hi>奉𠡠撰</hi>
故福州路總管府判官靳公既卒之十有八年為至正<lb/>
乙酉其子義列官朝著推恩贈中順大夫兵部侍郎上<lb/>
騎都尉追封西湖郡伯是歲義進拜樞密院判官天子<lb/>
遣使分道訊民疾苦義持節宣撫陜西明年還朝又從<lb/>
幸上都秋七月甲辰樞密臣奏向者院判臣義褒封其<lb/>
親而墓碑無刻請命集賢侍講學士臣天爵為文侍御<lb/>
史臣恩立書翰林學士承旨臣起巖篆制若曰可臣維<lb/>
<pb n="KR4d0523_WYG_007-8b"/>
國家建邦樹官所以為民故守令之選屢形於詔旨若<lb/>
惠政著於當時遺愛洽於一邑厯時雖久民猶頌之惟<lb/>
公善政最於江右其墓道之石誠宜有銘矧重以聖天<lb/>
子之命乎謹按公諱孟亨字嘉夫由儒起家試吏厯官<lb/>
劇縣有聲初至大庚戌次以從仕郎為贑縣丞縣當廣<lb/>
海要衝環城皆水歲造舟為梁以通行者而有司徵斂<lb/>
之煩使者追呼之急民甚苦之公籍諸鄉下户共二千<lb/>
三百家給所輸糧多寡造舟大小共三百艘各署主名<lb/>
<pb n="KR4d0523_WYG_007-9a"/>
於舟尾舊則新之弊則完之聽其自為吏弗得與凡差<lb/>
舟為三等十舟為一甲三甲之中率十閱月各用其一<lb/>
迎候江岸使者之往來有司之轉運刻期皆來役漏則<lb/>
聽其歸約十年復一役民大便之載其法於石其他賦<lb/>
役皆以糧為差等上焉以供海運次應差役下則供雜<lb/>
泛之勞具籍申府而永行之吏胥皆不得因縁為姦弊<lb/>
矣歲餘遭父喪去官當江南内附之初戸籍繁衍時科<lb/>
目久廢所除官多貪污雜進之流獄訟既不克理而譁<lb/>
<pb n="KR4d0523_WYG_007-9b"/>
訐之風日興不知者悉以病民何哉公以延祐丙辰遷<lb/>
承事郎雩都縣尹思欲作新其俗首捐已資大修學宫<lb/>
士民胥勸又建三皇祠宇命鄉社皆立義塾擇士之高<lb/>
年有聞者為之師教以孝弟又輯農書導民稼穡自是<lb/>
邑人漸知禮讓而譁訐之習亦少變焉泰定甲子調星<lb/>
子縣尹縣廨歲久弊壊官吏治事幾無所容公偕同列<lb/>
割俸繕治民不知勞公居久江右塾其土風聽訟日益<lb/>
精明大府知其材他縣所訟亦以屬公開先寺僧與南<lb/>
<pb n="KR4d0523_WYG_007-10a"/>
康郡縣爭田府檄治之公詣田所召佃人鄰人各言曲<lb/>
直田有小溪介之訟之所由興也公命吏具文書以田<lb/>
在溪北者歸之學溪南者歸之寺遂不復爭都昌民叔<lb/>
姪爭田積年不决逮者數十人府檄復以屬公公取論<lb/>
語一編語及彝倫即使叔姪誦讀公申以孝弟親睦之<lb/>
誼仍令逮者與聞頃之逮者請曰曩時官吏意有所私<lb/>
此訟之不决也今明府以善諭民敢不首實田本姪産<lb/>
叔父因其幼孤奪之於是叔父感泣盡以田券與姪遂<lb/>
<pb n="KR4d0523_WYG_007-10b"/>
相慈孝如初時人謂公為治以理而不以刑真得古人<lb/>
慈祥化民之意哉公惠政甚多此其尤較著者云及進<lb/>
承直郎福州路判官涖事七月而卒享年五十有七天<lb/>
厯戊辰九月二十四日也是歲某月某日歸𦵏洛陽縣<lb/>
某鄉某原靳氏本之絳曲沃人金明昌間始徙家洛公<lb/>
曾大父忠大父貴再世隱德弗耀父元累官奉訓大夫<lb/>
僉海北海南道肅政廉訪司事妣尚氏封洛陽縣君配<lb/>
李氏封西河郡君元統元年六月一日卒享年六十有<lb/>
<pb n="KR4d0523_WYG_007-11a"/>
一配君有淑行生子男三人其長曰仁江西行中書省<lb/>
檢校官階儒林郎仲郎義也由樞密院都事擢拜監察<lb/>
御史中書省右司員外郎禮部侍郎進佐樞府階中憲<lb/>
大夫其季曰智江南行御史臺掾轉樞密斷事官知事<lb/>
階將仕郎女二人長適都昌縣丞大名曹本次適福建<lb/>
元帥府照磨廣平楊恭孫男一某女三長適監修國史<lb/>
宣使真定王惠餘幼公有母弟二人仲亨由僉憲公䕃<lb/>
入官累遷汝州提舉有子曰禮臨江路清江鎮巡檢季<lb/>
<pb n="KR4d0523_WYG_007-11b"/>
亨未仕而卒有子曰溫厯河南汴梁郡掾曰良懐慶織<lb/>
染局幕官女適同郡楊公直公世業儒家庭之間雍容<lb/>
孝讓父子昆季自相師友初僉憲公欲以遺澤恩畀其<lb/>
孫仁懇辭請授其弟其後仁義亦以公之遺澤讓其弟<lb/>
搢紳稱之僉憲公以孝行聞於郡國故相敖拉齊行省<lb/>
湖廣辟署掾曹擢廣西帥府都事改知江州調安南行<lb/>
省員外郎復遷廣西帥府經厯海北立廉訪司遷為僉<lb/>
事不立聲威所部振悚葢聞望素孚於人故也雅尚恬<lb/>
<pb n="KR4d0523_WYG_007-12a"/>
退未老謝歸築室午橋時與緱山陳公天祥觴咏為樂<lb/>
有詩百餘篇皆本諸道義有禆世教之言公幼警敏稍<lb/>
長能通諸經大旨議論竒偉作詩有盛唐風未冠洛人<lb/>
已有從受業者憲府論薦擢洛陽縣學諭改陜州儒學<lb/>
正時僉憲官廣西公奉母省焉母道病卒扶柩還𦵏免<lb/>
喪復往㑹僉憲有他除帥府進公為掾公交人以誠言<lb/>
出而衆信服邕賊猖獗帥府出兵討之公往諭其酋曰<lb/>
汝據險為宼今兵且至念汝無知故欲活汝汝能悔過<lb/>
<pb n="KR4d0523_WYG_007-12b"/>
其家可保否則無噍類矣遺賊感其言相率請降帥府<lb/>
以其功聞未幾聞岑黄欲相讎殺連帥命公視之公復<lb/>
諭以禍福而兵亦止全活者不知其幾公將赴雩都也<lb/>
適有詔經理其田令民自實糧數輸官禁其欺隱縣之<lb/>
承樂鄉雜溪洞間豪民三十餘家相聚亡命約所徵糧<lb/>
弗與公至即上言經理擾民日從家僮單騎入其鄉召<lb/>
父老告之曰朝廷徵糧以佐經用果無欺隱官不强汝<lb/>
且不輸糧之罪小若集衆為㓂是自取㓕亡國家刑憲<lb/>
<pb n="KR4d0523_WYG_007-13a"/>
不可輕犯當從吾言各安其業執其首惡罪之餘皆帖<lb/>
然久之詔免所增糧勿取民情大恱又黄金藍田等鄉<lb/>
僻在萬山賦役刑獄多不從命民有殺人者事公抵以<lb/>
罪自是賦役所輸皆不敢後非公誠實感人其能有以<lb/>
信服之歟公方施於有政而遽云没葢不在其身則垂<lb/>
裕於後宜其子孫碩大貴顯欽承天子之命賜銘表墓<lb/>
以侈寵光凡在郡縣守臣尚亦知所勵哉故謹為之銘<lb/>
曰<lb/>
<pb n="KR4d0523_WYG_007-13b"/>
皇兵列聖治化清靜孰承孰宣曰守曰令誕敷明詔責<lb/>
之薦掦匪徒才能實惟循良巍巍靳公早紹家學德也<lb/>
溫溫才也犖犖大江之西百萬其家官或匪良民訟亦<lb/>
譁公為令丞宣布治化廉公而明文雅蘊藉賦役之重<lb/>
公則斯平獄訟之繁明則斯清於穆元聖聿嚴廟貌匪<lb/>
華土木式崇治教好生欲安民情之常彼雖逺人豈願<lb/>
跳踉教匪話言惟誠與信民庶可近弗煩含刃公方有<lb/>
為天遽奪之遺愛在民民父母思公多賢嗣有位而耀<lb/>
<pb n="KR4d0523_WYG_007-14a"/>
出佐蕃宣入職樞要唯今天子惠鮮下民詔遣使者宣<lb/>
撫咨詢公之仲子簡在華選詔錫公銘百世丕顯<lb/>
　　皇元故昭文館大學士兼國子祭酒贈河南行省<lb/>
　　　右丞相耶律文正公神道碑銘<hi>有序</hi>
世祖皇帝既踐天位惇尚文化爰命相臣許文正公衡<lb/>
典教成均以育賢才以興治平規模宏逺矣一時及門<lb/>
之士嗣其師傳久而彌尊海内共推之者惟公一人而<lb/>
已公諱有尚字伯强姓耶律氏遼東丹王托雲十世孫<lb/>
<pb n="KR4d0523_WYG_007-14b"/>
金正議大夫尚書右丞文獻公履之曾孫中京副留守<lb/>
贈龍虎衞上將軍工部尚書善才之孫皇贈昭文館大<lb/>
學士資德大夫莊慎公鈞之子也五季之初遼人奮興<lb/>
東北奄有燕雲號令征伐赫然與中國爭衡東丹王以<lb/>
太祖元子讓位不居來歸於唐賜姓名曰李賛華子孫<lb/>
世事華學衣冠日盛文獻公深通天文厯仕世宗章宗<lb/>
功載史氏記金將亡尚書死義於汴莊慎公留居河朔<lb/>
東平巖侯重其世望請徙家焉中統初制授東平工匠<lb/>
<pb n="KR4d0523_WYG_007-15a"/>
長官佩金符以高年終公生有奇質頎然以長毅然不<lb/>
苟戯笑憲宗皇帝臨御廉文正王希憲奉世祖潜藩命<lb/>
宣德關中奏徵許文正公為京兆提學以淑多士公逾<lb/>
弱冠艱關數十里嬴糧往從之遊文正公見其學苦而<lb/>
志篤深器異之世祖立極召文正公入朝公還東平㑹<lb/>
姚文憲公樞來為宣撫使辟公從事幕府公以不能政<lb/>
事辭姚公曰今正欲汝習政事也未幾姚公赴召公亦<lb/>
退休於里日益力學當是時齊魯之士踵金辭賦餘習<lb/>
<pb n="KR4d0523_WYG_007-15b"/>
以飾章繪句相高公厭薄之專明經訓人或以為迂公<lb/>
弗渝也至元八年文正公由中書左丞屢請謝政世祖<lb/>
勉從所請擢拜集賢大學士兼國子祭酒專以成均之<lb/>
教責成焉凡勲臣貴戚之子弟及海内名士咸從受業<lb/>
乃請於朝驛召弟子在四方者十一人為伴讀公居其<lb/>
一既至日與諸生共相講學葢文正公之為教也先之<lb/>
小學以端其本次之羣經以達諸用勤之以洒掃應對<lb/>
以折其外嚴之以出入遊息以養其中故雖勲伐世胄<lb/>
<pb n="KR4d0523_WYG_007-16a"/>
變化氣質周旋動靜皆有可觀而公匡救輔翌之功葢<lb/>
不細矣十年文正公南歸諸生祖餞於國都門外文正<lb/>
悉語之曰他日能令師道尊嚴惟耶律某能之汝等當<lb/>
以事我之禮事之可也久之起公為國子助教而諸生<lb/>
多昔時同門者皆帖然敬服葢公以文正之為教者教<lb/>
諸生諸生亦以事文正者事公人兩賢之十五年擢監<lb/>
察御史公以從父鑄居相位辭不拜明年遷祕書丞二<lb/>
十年以承直郎知薊州事薊邇畿甸鷹師春秋縱獵横<lb/>
<pb n="KR4d0523_WYG_007-16b"/>
有需求公獨不與州無職田歲徵於民間公獨不取民<lb/>
深德之金大定時文獻公以疾出典是州建無恙亭歲<lb/>
久亭壊公修完之裕皇在東宫遴選僚屬召公為詹事<lb/>
院長史初裕皇設學於春坊命賛善王公恂養教宫府<lb/>
侍衞之子孫王公卒徵處士劉公因教之劉公歸至是<lb/>
命公教之尋授奉訓大夫國子司業一蒙古坐不請命<lb/>
逺出聞公欲深責之祈中貴求免公曰教法不可廢也<lb/>
竟樸之裕皇時時召見聽諸生講誦古今屢賜公帛慰<lb/>
<pb n="KR4d0523_WYG_007-17a"/>
勞良厚二十四年初置國子監學設祭酒司業博士助<lb/>
教員始給印章分官署以典教詔春坊學徒從公赴監<lb/>
命太常卿周公砥為祭酒公仍司業明年公拜祭酒進<lb/>
階奉議二十六年以莊慎公年老辭職歸養成廟正位<lb/>
敦請還監元貞二年加朝列大德元年遷集賢學士加<lb/>
中議仍兼祭酒迎莊慎公就養京師五年加大中學士<lb/>
祭酒如故公在官凡三進階朝廷一時尊敬師儒之禮<lb/>
益隆成廟初年銳意求治嘗議遣使問民疾苦糾治官<lb/>
<pb n="KR4d0523_WYG_007-17b"/>
吏貪邪而宰臣貪墨者或欲因而肆赦公倡言曰今方<lb/>
遣使復行赦宥即與皇上作新政務除治姦弊之意不<lb/>
同故不可肆赦衆是公言而止時國家所頒詔令科條<lb/>
皆忠厚惻怛孳孳為民故海宇清謐年榖豐穰而諸老<lb/>
冠葢雍容嘉時令節擇名園勝地觴咏宴娛藹然太平<lb/>
人物之盛然每公在列諸老則以禮自持號公為畏友<lb/>
焉七年遷太常卿進嘉議八年莊慎公捐館公䕶柩還<lb/>
東平喪𦵏合禮閭里範之明年復授集賢學士驛使召<lb/>
<pb n="KR4d0523_WYG_007-18a"/>
以憂辭又明年拜昭文館學士遷正議兼國子祭酒中<lb/>
書遣使即其家徵起時順德忠獻王為相令使者道朝<lb/>
廷佇望之意勿以老且病辭迺行武宗即位大臣奏請<lb/>
許文正公典教胄子耶律某繼之自助教致位祭酒匡<lb/>
輔造就功多久烈王品宜優爵秩上曰是儒學舊臣也<lb/>
進拜公昭文館大學士仍兼祭酒至大元年進階中奉<lb/>
俄以辭疾踰年始允詔賜楮泉五千緡使者䕶送歸鄉<lb/>
里延祐六年仁宗清燕語及先朝故老遣近臣賜公酒<lb/>
<pb n="KR4d0523_WYG_007-18b"/>
醴搢紳榮之初公受學於許文正公於文正言行黙而<lb/>
識之其後考次年譜筆之於書凡日用纎悉取以為師<lb/>
法焉而文正德業學術之微因以表見於世公嘗曰文<lb/>
正著述惟小學大義孟子標題讀易私言而中庸四箴<lb/>
等說乃門人所記他則不足徵也莊慎公嘗同昆季作<lb/>
傳家誓訓以教子孫大概以為自東丹王以來生長中<lb/>
國素習華風父子夫婦綱常嚴正累世弗變不當效近<lb/>
世習俗瀆亂彝倫公佩服遺訓惟謹治家嚴肅以身先<lb/>
<pb n="KR4d0523_WYG_007-19a"/>
之諸子卓然有立其教人也師道尊崇凛乎若不可犯<lb/>
出言簡而有法廟堂論議成均講授人皆聳聽恐不得<lb/>
卒聞公教國子幾三十年始終如一學規賴以不隳作<lb/>
成後進居多故㕘知政事蔡公文淵始由諸生擢為學<lb/>
官公加敬禮引為同列士咸多其識量公於祭酒以集<lb/>
賢學士昭文館學士兼者皆再將授者一及公辭歸朝<lb/>
廷嚴於擇人曠官者數年古所謂才難者不其然乎公<lb/>
既歸老屏居别墅未嘗一入城府自號汶南野老表所<lb/>
<pb n="KR4d0523_WYG_007-19b"/>
居曰寓齋終日端坐略無惰容晚不能視令弟子誦讀<lb/>
經史心領神㑹怡然忘倦門生朝貴四方之士造謁無<lb/>
虚日聽其言論或不忍去既𦵏監察御史王笴請即公<lb/>
鄉建書院祠宇垂範後學廷議是之公妣謝氏金進士<lb/>
慶陽總管遹祖之女繼妣李氏俱封漆水郡夫人元配<lb/>
楊氏五十四處宣差坤珍之女早卒追封漆水郡夫人<lb/>
繼配伯特氐濟兖軍三州都達嚕噶齊僧格之女有賢<lb/>
行封漆水郡夫人壽九十卒子男五人長奉訓大夫鄧<lb/>
<pb n="KR4d0523_WYG_007-20a"/>
州知州兼管諸軍鄂囉勸農事楷次太常禮儀院奉禮<lb/>
部樸次朝散大夫僉江南湖北道肅政亷訪司事權皆<lb/>
伯特夫人出也次陜西行中書省宣使栝次將仕佐郎<lb/>
廣源庫知事檢庶也女一人適奉訓大夫川州知州李<lb/>
孝恭封宛平縣君孫男五人自新自得自明自成自本<lb/>
女三人皆幼公享年八十有五以延祐七年冬十二月<lb/>
某甲子告薨於家制贈資德大夫河南江北等處行中<lb/>
書省右丞上䕶軍追封漆水郡公諡文正以至治元年<lb/>
<pb n="KR4d0523_WYG_007-20b"/>
春三月丙申𦵏須城縣登賢鄉執政里之原銘曰<lb/>
維遼有國於燕之北金氏承之皇武斯克於皇建極九<lb/>
有同文革其故俗治化維新凡代大家肖孫賢子德澤<lb/>
涵濡克振克起公生明時頎然長身嚴威儼然寡笑與<lb/>
言覃懐許公卓爾先覺有德有言尊明聖學公從之游<lb/>
丕衍其傳持手範模仰鑽高堅彬彬貴游昔也同志今<lb/>
焉師之有教無貳佩規帶矩誦詩讀書禮法循循衣冠<lb/>
舒舒時方治平賢才輩出羽儀周行楨幹王室推公之<lb/>
<pb n="KR4d0523_WYG_007-21a"/>
幼克紹其師考行定謚士無異詞伊昔燕雲將相棊布<lb/>
隆名極位朝起暮僕惟公之家世德孔揚厯年四百率<lb/>
由舊章孰綱孰維家有誓訓後克將之永有令問<lb/>
　　元故國子司業硯公墓碑<hi>並序</hi>
世祖皇帝既一函夏大興文治迺命相臣典教胄子次<lb/>
則分教天下之士至元二十四年始置國子監學設官<lb/>
以司教載特召真定府學教授硯公為國子司業超遷<lb/>
七階賜五品服士論翕然推重於時朝廷憲度初立治<lb/>
<pb n="KR4d0523_WYG_007-21b"/>
平方臻其於材能往往不拘常格而擢用之故百職得<lb/>
人政教脩舉此則中統至元一時號稱盛治者非偶然<lb/>
也國初歲在乙未王師徇北漢上公與江漢先生趙公<lb/>
復俱以名士為大將招致而北久之周流河朔不獲寧<lb/>
居歲戊戌詔試儒士公試西京中選歲壬子詔實户口<lb/>
公家真定著儒籍自是耑以授徒為業公通諸經善講<lb/>
說士執經從而問疑者日盛公告以聖賢之旨諄切明<lb/>
白不繳繞於章句中原碩儒若容城劉公因中山滕公<lb/>
<pb n="KR4d0523_WYG_007-22a"/>
安上亦皆從公授經時來官燕南宣閫及部使者多名<lb/>
公卿聞公之名咸造見焉已而嘉其行義又共薦之擢<lb/>
為本郡教授凡十餘年循循為教始終不倦作成後進<lb/>
居多聲聞中朝遂有徵召之命其在成均律身嚴以有<lb/>
禮得師之道屢以陽城忠孝之說訓迪諸生盡皆化服<lb/>
是時風俗敦厚人皆尚行而文辭浮華之習士鮮好焉<lb/>
故治化人材於是為盛居歲餘公移疾辭歸朝士及諸<lb/>
生祖餞於國都門外觀者以為榮公姓硯氏莫究其始<lb/>
<pb n="KR4d0523_WYG_007-22b"/>
所出每見儒者輒詢問之其師初命公名曰彌堅字之<lb/>
曰伯國其父止命名堅故公在官稱彌堅自稱曰堅葢<lb/>
不忘父師之訓也晚年嘗自為譜言其先世穎州人宋<lb/>
靖康丙午燕雲兵興高祖汝翌挈家南徙僑居於郢再<lb/>
徙德安之應城曾祖諱震祖諱珍生理粗完師德安買<lb/>
田家焉父諱端禮妣黄氏進士直卿之女直卿有孫曰<lb/>
中穎悟善學公生七年學於黄氏家塾年十四始習詞<lb/>
賦補府學生十六從鄉先生王景宋學景宋名登以進<lb/>
<pb n="KR4d0523_WYG_007-23a"/>
士起家仕至京西路提刑京湖制置大司使㕘謀為人<lb/>
卓犖可偉公學得其梗概慨然有志於事功年十八又<lb/>
從袁州劉仁卿學議論年二十四來歸聖朝公問學淳<lb/>
正文章質實務期道術以敷世教其為人亦然自少至<lb/>
老清苦嚴重士咸服其學推其行曰老成君子云有鄖<lb/>
城集十卷藏於家公之卒也家徒四壁立非士友賻之<lb/>
幾不能喪臺閣名流周公砥閻公復李公謙焦公養直<lb/>
為誄以哀之公以至元二十六年九月癸卯卒春秋七<lb/>
<pb n="KR4d0523_WYG_007-23b"/>
十有八易簀之際了然不亂𦵏真定縣新市鄉臨濟村<lb/>
之原娶曾氏生三子禹功冀州儒學教授次禹謨皆明<lb/>
經學早逝士論惜之孫男曰續禹功子也初以公䕃為<lb/>
鼓城尉再尉平山厯惠民塲管勾監永濟倉交納汴梁<lb/>
行用庫使上都宜興縣尹天厯元年縣陞為州就命知<lb/>
宜興州事進階承務郎至順三年某月卒年四十九曾<lb/>
孫男二惟仁進義校尉黄陂縣主簿惟義治進士業女<lb/>
一適党某𤣥孫一德後公𦵏五十餘年惟仁始請述公<lb/>
<pb n="KR4d0523_WYG_007-24a"/>
墓碑追思先朝故老聲采日逺後生幾無知者故謹摭<lb/>
其遺事而為之銘銘曰<lb/>
昔宋之季士習衰苶江漢之間獨有材傑天方混一羣<lb/>
賢並興無間邇遐共登治平有美硯公來自南服言論<lb/>
雍雍衣冠肅肅周流河朔弗獲寧居學徒從之誦詩讀<lb/>
書分教外邦十年如始名聞天庭徵車至止曰此老成<lb/>
汝官於黌士有矜式國有典型曽無百年故老孰在興<lb/>
文善俗君子攸慨尚述遺行勒辭刻銘匪貽孫子垂憲<lb/>
<pb n="KR4d0523_WYG_007-24b"/>
後生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷四</head> <lb/>
    <p>
<pb n="KR4d0523_WYG_004-1a"/>
欽定四庫全書<lb/>
　滋溪文稿卷四<lb/>
　　　　　　　　　　　　元　蘇天爵　撰<lb/>
　記<lb/>
　　燕南鄉貢進士題名記<lb/>
官署之有題名重職守以謹遷次推名氏以稽美惡為<lb/>
後來者勸也進士始貢于鄉未有設施而亦載名于石<lb/>
蓋以觀文運之升降考人材之崇卑則於朝廷得賢敷<lb/>
<pb n="KR4d0523_WYG_004-1b"/>
治之盛益有徵焉古之有國者儲才以為世用非事至<lb/>
而後圖之也故盡攬天下之才共成天下之務否則世<lb/>
弗克濟者多矣我國家混一之初取才宋金之遺不乏<lb/>
用也治平既久耆舊日亡開設貢舉網羅賢能登崇治功<lb/>
其為後世慮不亦大歟昔者皇慶之時肇定鄉試之所<lb/>
由兩都十一行省河山之東二宣慰司及真定東平共<lb/>
十有七貢士之制三年大比度郡縣之逺近騐戸版之<lb/>
多寡凡國士諸國士漢士南士各七十五合三百人㧞<lb/>
<pb n="KR4d0523_WYG_004-2a"/>
其文學之尤者取百人焉其試於真定者河間保定順<lb/>
徳廣平大名彰徳衞輝懷慶九路取合格者二十有一<lb/>
國士各五漢士十一其始也或闔郡不薦一人今則應<lb/>
書之士幾六百人是可尚矣然則諸君子盍亦深思國<lb/>
家設科之本歟非第求其文辭之工惟願得人以為治<lb/>
也故詢于所居之鄉則欲知其孝弟信義之行問其所<lb/>
治之經則欲考其道徳性命之學試之以應用之文則<lb/>
可見其才華之美策之以當時之務則可察其治世所<lb/>
<pb n="KR4d0523_WYG_004-2b"/>
長他日立於朝廷仕于縣郡大則謀王體斷國論次則<lb/>
治民事决獄訟夫如是何患人才之不足天下之不治<lb/>
乎或者竊聞時政之所尚掇拾貢舉之緒餘鑿經傳以<lb/>
傅世好刺邪説以阿主司豈國家取賢斂才備治具之<lb/>
意耶且昔之為文者命于氣立于志成于學者也覽者<lb/>
獨不可以知其人之所存乎宋嘉祐中歐陽文忠公典<lb/>
貢舉所取之士文章如蘇曽道德如程張皆于是舉得<lb/>
之一時所尚詭異之辭痛裁抑之然則士之不可趨時<lb/>
<pb n="KR4d0523_WYG_004-3a"/>
好也明矣今燕南諸郡列居中土皆古聖賢過化之地<lb/>
禮樂政教所由出也賢才所由以生四方以為則效者<lb/>
也當漢唐宋金之世文武將相之儲經術詞章之粹皆<lb/>
于斯而取焉矧今國家治化涵濡之久山川清明之藴<lb/>
庠序教養之隆則賢能之興又豈近代所可及歟故自<lb/>
延祐以來燕南賓興之士廷對賜及第者三人省試擢<lb/>
置倫魁者三人亦可謂之盛矣雖然無所待而興者豪<lb/>
傑之士也其餘則亦不能無所勸焉兹題名記所由立<lb/>
<pb n="KR4d0523_WYG_004-3b"/>
也真定郡教授郭鵬摶學正録趙應辰李時中考求累<lb/>
舉鄉貢姓名載之于石屬予記之間嘗伏讀科舉初詔<lb/>
有曰經明行脩庶得真儒之用風移俗易益臻至治之<lb/>
隆夫士不至於真儒治不本於學術則先王發政施仁<lb/>
之實何以及于天下乎嗚呼士之懷材抱藝出應有司<lb/>
之選當窮經脩身施於有政弗專事於空言庶不負朝<lb/>
廷求才圖治之美及郡學官表名樹石之意哉<lb/>
　　羅山縣三皇廟記<lb/>
<pb n="KR4d0523_WYG_004-4a"/>
羅山三皇廟嵗久將壓縣尹田侯實撤而新之棟宇完<lb/>
美丹艧輝華像設既嚴祀享孔敇醫知起敬民賴以康<lb/>
礱石廟廷將勒文以示永久至正壬午之冬子官鄂省<lb/>
道出邑中聞民頌侯之美又明年春予改西臺復過其<lb/>
邑侯已代去檢校官馬君以民之意乞予文其廟石夫<lb/>
江淮之間郡縣十餘羅山獨當孔道候迎殷劇田侯風<lb/>
紀起家擢掾兵曹由集賢選令是縣其律身以亷撫民<lb/>
以慈馭吏以肅治事以勤于是百廢脩舉縣日以治既<lb/>
<pb n="KR4d0523_WYG_004-4b"/>
新三皇祠宇復輯孔子廟堂興秀民于學而驛舎道途<lb/>
悉加繕治侯皆捐俸以倡未始有取于民是年時雨愆<lb/>
期飛蝗將至侯齋沐祈禱雨隨霑足蝗亦不入州符縣<lb/>
覈實荒田以増賦税侯以非朝廷命不敢擾民江西茶<lb/>
司設局大勝闗下雖征課千餘貫吏因縁騷動鄉邑侯<lb/>
請均課與民除去蠧吏囚有罪當杖怨家賄獄卒誣以<lb/>
病因欲殺之侯親察視囚得不死嗚呼侯之事神治民<lb/>
可謂備矣其著之金石固宜蓋嘗聞之古之為治者當<lb/>
<pb n="KR4d0523_WYG_004-5a"/>
世難方解不可復以煩苛嚴急御之必寛大簡易以息<lb/>
其民及天下既定則建久安之業成長治之規正紀綱<lb/>
以脩憲度興禮樂以施教化蓋承平日久則人情安肆<lb/>
法制浸弛豈惟一邑一州之為然歟自非剛明果斷之<lb/>
材不足以振起其俗作新其政故天子任宰相任百官<lb/>
選公卿以治其内擇守令以治其外内外相維庶功成<lb/>
矣今海宇清晏朝廷屢下德音訪求民瘼守令選之蓋<lb/>
尤重焉然或千里相接而無一賢守百里相環而無一<lb/>
<pb n="KR4d0523_WYG_004-5b"/>
賢令豈人材不足以及于昔歟抑亦奬勵之方有未至<lb/>
歟觀田君之為政若此世亦何嘗無人哉雖然天下之<lb/>
事或慎厥始而怠厥終謹于微而忽于著田侯位日以<lb/>
髙名日以起尚思祗慎其軄與古之良吏並稱于世不<lb/>
亦宜乎<lb/>
　　志學齋記<lb/>
古稱燕趙多感慨悲歌之士蓋周衰戰國一時習俗所<lb/>
尚非人性之本然也夫以中國風氣之髙厚朝廷政治<lb/>
<pb n="KR4d0523_WYG_004-6a"/>
之深淳人生其間鼓舞變化又豈無所自乎昔者國初<lb/>
丞相史忠武王之治真定教行俗美時和嵗登四方遺<lb/>
老咸徃依焉若滹南王公遺山元公敬齋李公頤齋張<lb/>
公西庵楊公條山張公學問文章之富言論風采之肅<lb/>
豈惟時政有所禆益而縉紳儒者皆仰賴其聲光模範<lb/>
以成其德焉當是時為郡學官者則有侍其先生乘之<lb/>
呉先生藎臣硯先生伯固張先生世昌授徒于家者則<lb/>
有安氏祖孫馬氏父子仕于中朝若翰林學士李公參<lb/>
<pb n="KR4d0523_WYG_004-6b"/>
知政事王公宣慰使周公御史中丞于公皆其人也是<lb/>
則百年以來公侯大夫之所表帥父兄師友之所教養<lb/>
衣冠人物相繼而作者其盛矣乎蓋非儀刑之正不足<lb/>
以興其化非見聞之富不足以動其心故居于家庭則<lb/>
能愛親而敬長行于閭里則知尊老而慈幼其流風善<lb/>
政淑艾于後人者既久而不衰也予生十年從親入京<lb/>
比者來歸故家遺俗淪落無㡬李生子充惠然見訪愛<lb/>
其動作之雍容文藝之清雅間以志學名齋徵予為記<lb/>
<pb n="KR4d0523_WYG_004-7a"/>
子充世本晉人愛吾風土來家于斯故以鄉郡文獻淵<lb/>
懿告之然士志于學則亦始于讀書而已夫易詩書春<lb/>
秋禮記大學論語中庸孟子之書皆聖賢之言也其所<lb/>
載者皆聖賢之道也子充能沈潛以求其義敦篤以踐<lb/>
其實不惑于異端之説不安于凡近之俗則心之所存<lb/>
學之所至將日趨于聖賢之域豈第一鄉之所慕而已<lb/>
耶孔子曰徳之不脩學之不講聞義不能徙不善不能<lb/>
改是吾憂也今予年日以邁學日以退聞先生長者之<lb/>
<pb n="KR4d0523_WYG_004-7b"/>
行凛乎不能企也思鄉閭風範之舊邈乎不及見也是<lb/>
則所可憂者不亦甚乎故願與子充共勉之也<lb/>
　　新城縣廟學記<lb/>
新城孔子廟者國初李侯天祐為尹時所作也時河朔<lb/>
新去兵難侯芟荆棘以立官舎久之田野皆闢乃建儒<lb/>
宫俾邑人知向學焉前至元時尹劉恭増修兩廡大徳<lb/>
初監縣帖里海涯繪十哲及七十二賢像泰定四年監<lb/>
縣那海尹劉定安以講堂土階勿稱用甓易之復廣西<lb/>
<pb n="KR4d0523_WYG_004-8a"/>
齋以居師生正兖郕沂鄒四公配食之位又以禮殿漫<lb/>
漶兩廡欹傾遂一新之於是文學掾耿世榮來請曰國<lb/>
家治平百載邑之廟學始完將刻石以告來者俾嗣葺<lb/>
之又曰甚矣世俗之難喻也今學者僅能執筆曉書數<lb/>
其父兄已命習為吏矣願為記以惠教之天爵曰豈獨<lb/>
新城為然是則天下之通患也夫國家建庠序于郡邑<lb/>
延儒士以為之師蠲徭役以復其家蓋曰敷教以化民<lb/>
育材以輔世列聖臨御屢下詔書罔不以是為意為守<lb/>
<pb n="KR4d0523_WYG_004-8b"/>
令者奉行其可不至乎昔蜀郡守文翁以蜀地僻陋選<lb/>
郡縣小吏開敏者詣京師受業業成還歸文翁以為右<lb/>
軄又起學宫于成都市中招下縣子弟以為學宫弟子<lb/>
為除更徭每出行縣從諸生明經飭行者與居縣民榮<lb/>
之争欲為學宫弟子由是蜀郡大化比齊魯焉新城燕<lb/>
督亢之地也土沃而俗美北去京師不二百里非若蜀<lb/>
地之僻陋也邑中又多名鄉碩輔在金時有若宣政殿<lb/>
學士髙漢回中書令時立愛故家遺俗猶有存者聖朝<lb/>
<pb n="KR4d0523_WYG_004-9a"/>
以來則有丞相東平王御史大夫髙昌王賜田封戸在<lb/>
焉而故治書侍御史崔公思義燕南亷訪使趙公晸皆<lb/>
家于斯嵗時冠盖不絶者亦足以儀刑觀感矣為父兄<lb/>
師帥者可不知所以風厲之歟蓋化民成俗必由乎學<lb/>
詩書禮樂之教治天下之本也刀筆筐篋之習趨一時<lb/>
之急也學者誠能舎其近者小者而圖其大者逺者焉<lb/>
則方聞之士充于朝廷孝弟之風行于鄉邑庶㡬列聖<lb/>
興學作士之意乎天爵少游成均及其入官忝列公卿<lb/>
<pb n="KR4d0523_WYG_004-9b"/>
之後故知祖宗右文崇化之盛敢以是為邑人告是役<lb/>
也慰張節史鏞典史楊中皆左右之克相其成世榮學<lb/>
行純謹訓授多方將見邑人有所興起矣六月庚辰三<lb/>
月甲子謹記<lb/>
　　新城縣學田記<lb/>
新城燕督亢之地也古稱土壤肥饒溉以西山紫泉諸<lb/>
水故凡植物豐暢茂遂邑方百里北去京師僅二百里<lb/>
士卒屯列其左右公卿分地交于前後而官府民庶公<lb/>
<pb n="KR4d0523_WYG_004-10a"/>
私之田及朝廷頒賜釋老以為永業者又不與也夫一<lb/>
邑之中其地如是之美居者如是之多欲無侵漁争奪<lb/>
之患蓋亦難矣邑有學田百八十畝㪚在四鄉之野嵗<lb/>
入租粟五十餘槀千餘束教官張節慮為豪强侵奪疆<lb/>
界之不明也伐石志之屬天爵為之記嗚呼井田學校<lb/>
王政之本也後世經界之法既壊明倫育材尚賴庠序<lb/>
存焉然而教養之法在乎師表之嚴敦勸之方責諸承<lb/>
宣之寄而聖賢之祀享弟子之膳羞是皆學田所出可<lb/>
<pb n="KR4d0523_WYG_004-10b"/>
不正其疆界乎夫世之學田徃徃湮沒者何也蓋今之<lb/>
校官無刑罰可施則人不知所懼無圖籍可考則吏易<lb/>
以為姦故必大書深刻斯能彰示永久焉雖然長民者<lb/>
所以專其政也為師者所以司其教也若夫治化洽而<lb/>
禮讓興風俗淳而民庶化豈獨耕者讓畔于野是則政<lb/>
教有成庶㡬隆古之治乎<lb/>
　　文水王氏増脩塋兆記<lb/>
正議大夫晉寧路總管王侯國器既承寵命褒贈其父<lb/>
<pb n="KR4d0523_WYG_004-11a"/>
祖請於翰林學士承㫖歐陽公銘其隠徳遺善于碑又<lb/>
刻宗人世系于碣又各題石表識其墓及陳祭石于前<lb/>
乃謂天爵曰先世塋兆翁仲石儀已具封樹祭田家人<lb/>
所居皆次第成之子其書于碑隂俾後人守之庶㡬永<lb/>
久而勿墜也按王氏先墓在太原文水縣云周里東距<lb/>
汾河數里之近比年河流填淤夏秋之交水衍溢於墓<lb/>
域侯築土四圍髙十有五尺濶八尺水害遂息樹松柏<lb/>
榆栁凡八百章欝然暢茂墓域舊惟三畝王氏族大且<lb/>
<pb n="KR4d0523_WYG_004-11b"/>
盛塟不能容侯買地五十畝以二十畝為塟地餘為祭<lb/>
田三畝為宅作室四楹令家人居之鑿井及泉以資溉<lb/>
<graphic n="KR2742" url="https://raw.githubusercontent.com/kanripo/KR-Gaiji/master/images/KR2742.png" mimeType="image/png"/>蓋所以致謹于先兆者周密深逺是亦人所難能者<lb/>
哉天爵曩讀周官大宰以九兩繫邦國之民其五曰宗<lb/>
以族得民説者謂百夫無長則亂一族無宗則疎古人<lb/>
因族以立宗敬宗以尊祖吉㓙有以相及有無得以相<lb/>
通尊卑有分而不紊親疎有别而不二族墳墓以塟之<lb/>
合廟祀以享之後世廟制既亡而族塟之禮猶在士之<lb/>
<pb n="KR4d0523_WYG_004-12a"/>
有志于古者尚可得而稽焉故既設冡人之官祭于墓<lb/>
則有尸是聖人制禮出于人情之所不忍以廣其孝思<lb/>
之誠者亦不得而廢也然則冡墓封樹之崇又可不致<lb/>
敬乎近世士大夫家爵秩以華其身賜禄以畜其妻子<lb/>
或值親䘮嵗久弗塟者有之或仕逺方子孫不知其先<lb/>
墓者有之聞侯之風不亦甚可愧歟夫河東之俗本于<lb/>
儉嗇侯起家試吏仕至良二千石亷以律己儉以養身<lb/>
俸稍所入以嵗時奉先嚴事宅兆為篤先儒有言謹家<lb/>
<pb n="KR4d0523_WYG_004-12b"/>
諜而心不忘乎先塋者孝之大也侯其孝矣乎侯曰國<lb/>
器之少也後世父拜于墓下有術者言此地當出官人<lb/>
今承祖考之訓列官三品吾何能有哉皆先世之澤也<lb/>
又嘗誡族人曰比見世人或因窮乏斬伐丘木賣以為<lb/>
薪吾子孫有若此者族中長者當痛責之以懲其衆庶<lb/>
其人差愧自悔起敬起孝又况國制明有厲禁人豈可<lb/>
被不孝之名蹈兹刑憲以辱父母之遺軆乎是則侯之<lb/>
望于後人者至矣昔者侯掾秋官先公適主幕府及拜<lb/>
<pb n="KR4d0523_WYG_004-13a"/>
御史又與天爵同日被命是以侯交吾家最舊故因其<lb/>
請遂為之記以表其孝行來者尚嗣葺之而無壊也至<lb/>
正五年秋九月朔旦通奉大夫山東東西道肅政亷訪<lb/>
使蘇某記<lb/>
　　金進士蓋公墓記<lb/>
故金進士蓋公之墓在真定路真定縣新市鄉新城鎮<lb/>
之北原墓前列石翁仲四按登科記大定二十二年三<lb/>
月二十日集英殿放進士七十六人第一甲三人第二<lb/>
<pb n="KR4d0523_WYG_004-13b"/>
甲七人第三甲六十七人其第一甲第一人遼陽張甫<lb/>
第三甲第四人則蓋公也諱侁字子威不知剔歴何官<lb/>
今里人第呼為縣令豈治民有聲故流傳於後世歟新<lb/>
城本漢奴之南天平城以其隔滋派二水置縣立市交<lb/>
易故名新市初𨽻中山晉氏南遷遂廢唐初五代嘗一<lb/>
復之其後义廢至宋始改新城蓋氏不知其所由徙兵<lb/>
後子孫流落他邦墓皆荒廢不治予先世墳墓在新城<lb/>
南一里至正八年天爵奉敕為先參政郡公樹碑乃帥<lb/>
<pb n="KR4d0523_WYG_004-14a"/>
里中父老趙某龎某劉某張某亦為蓋公侯治其墓仍<lb/>
建石以表之夫自三代鄉舉里選之法廢隋唐皆設科<lb/>
目以詞賦取士名卿碩輔徃徃由是途出金之制度大<lb/>
抵多襲遼舊得人之多寡致治之汙隆係乎法制教養<lb/>
有疎宻小大之不同焉是嵗考士之法以天地無私覆<lb/>
載為賦發倉賑乏餒為詩正心以正朝廷為論中選之<lb/>
士若武簡如趙渢周昂趙文昌蕭武都貢孟奎孫椿年<lb/>
楊庭秀路元皆有名蓋公昂椿年俱真定人也昂尤知<lb/>
<pb n="KR4d0523_WYG_004-14b"/>
名嘗為監察御史戸部郎官其父伯禄大定五年進士<lb/>
卒刑部郎官墓在真定縣南仰陵原事具中都轉運使<lb/>
王寂所述墓銘可考然在朝者姓名顯而彰居郡縣者<lb/>
事迹多無所見方大定之世中國富康年榖豐衍民至<lb/>
以小堯舜誦其君則一時治效可覩矣其為守令者豈<lb/>
僥倖苟且之徒所能得哉觀夫世宗初年守循良者陞<lb/>
之貪汙者誅之詢試詳宻賞罰嚴明其致治之盛感民<lb/>
之深豈偶然歟蓋公之歿今一百五十餘年而里人猶<lb/>
<pb n="KR4d0523_WYG_004-15a"/>
以縣令稱之則當時能官可知矣又案泰和令諸塟儀<lb/>
一品官石人四事石虎石羊石柱各二事二品三品减<lb/>
石人二事四品五品又减石柱二事今以蓋公石儀攷<lb/>
之則暮年遷官不止縣令而已嗚呼秦漢以降中原兵<lb/>
難相尋雖以聖賢陵寢將相王公丘墓湮沒弗治者多<lb/>
矣可勝嘆乎然予惓惓于蓋公之墓者以鄉先生故也<lb/>
父老相傳有石某者與蓋公同試省闈被黜夫數家之<lb/>
里一嵗被薦者二人可見承平文教之盛也予嘗讀金<lb/>
<pb n="KR4d0523_WYG_004-15b"/>
野史世宗時近侍有請廢科舉者上召太史張浩問曰<lb/>
自古人君有不用文士者乎曰有曰何人也曰秦始皇<lb/>
世宗怫然怒曰豈可使朕效秦始皇為人乎由是科舉<lb/>
得不廢蓋世宗之明張浩敷陳之力也且古者國家建<lb/>
置官儀施設號令必得賢才乃能奉行然人才之生何<lb/>
世何地無之是以設為鄉校貢舉教養選取使人人讀<lb/>
書脩身習為孝弟忠信之行興起禮樂亷恥之俗其于<lb/>
治化誠非小補或者必欲廢之何哉因記蓋公之墓感<lb/>
<pb n="KR4d0523_WYG_004-16a"/>
而為之書<lb/>
　　皇元贈儀同三司太保趙襄穆公神道碑隂記<lb/>
蔚州飛狐趙氏國初有勲勞之臣諱瑨累官昭毅大將<lb/>
軍河北河南道提刑按察使以至元甲申薨肇塋中山<lb/>
堯坊原又五年戊子公之元子昭文館大學士中奉大<lb/>
夫知太醫院侍儀使秉温請于翰林侍讀學士李謙述<lb/>
公碑銘中書參知政事商挺書太史校官郎楊桓篆額<lb/>
未幾昭文卒昆弟宦遊南北碑不果立又二十四年為<lb/>
<pb n="KR4d0523_WYG_004-16b"/>
皇慶壬子天子推恩褒封勲舊制贈公儀同三司太保<lb/>
上柱國追封定國公諡襄穆公昭文亦贈金紫光禄大<lb/>
夫大司徒追封定國公諡文昭又三十九年為至正庚<lb/>
寅公之第六子少中大夫江西湖東道肅政亷訪使贈<lb/>
嘉議大夫禮部尚書追封天水部侯諡忠敏秉政有子<lb/>
曰儼始克買石作碑表公墓道仍議刻李商楊三君子<lb/>
銘辭書篆蓋所以追述先志光昭先徳其誠孝何如也<lb/>
命其子鄉貢進士時泰屬趙郡蘇天爵記諸碑隂夫自<lb/>
<pb n="KR4d0523_WYG_004-17a"/>
古帝王之興曷常不賴輔弼勞烈之臣以共成大業者<lb/>
乎我國家興王之初一時忠勇貔虎之士戰伐攻取料<lb/>
敵制勝及中國既寧握符持節敷政宣化赫然勃然揚<lb/>
聲名於宇宙著功業於冊書不知㡬何人矣考其一身<lb/>
之富貴子孫之昌榮則不妄殺人之效澤被生民之功<lb/>
斯可徴焉伏讀襄穆之碑未嘗不再三嘆慕之也公從<lb/>
征三十年善撫循士卒臨戰未嘗妄殺每以活人為心<lb/>
及荐更民政慈祥豈弟人不忍欺其為監司務持大體<lb/>
<pb n="KR4d0523_WYG_004-17b"/>
不事苛細所至吏畏而民愛之嗚呼當至元大徳之間<lb/>
功成治定朝多偉人文物制作比隆前古李公銘章敘<lb/>
事典實商公正書端嚴有法楊公篆籕考䆒精詳蓋自<lb/>
漢魏以來孝子慈孫欲圖不朽其親多求碩儒為銘能<lb/>
書篆者副焉故唐人銘其先者必得三服斯謂之孝今<lb/>
襄穆之碑既具三君子之制作其傳于後無疑也昔歐<lb/>
陽文公塟其父于吉之瀧岡閲六十年乃表其阡曰非<lb/>
敢緩也蓋有待也夫君子之徳藴諸身信知其有後乎<lb/>
<pb n="KR4d0523_WYG_004-18a"/>
襄穆之殁㡬七十年子孫六世傳百餘人冠冕相繼蔚<lb/>
為海内名家雖曰襄穆德澤之所覆燾亦惟昭文忠敏<lb/>
諸公承宗睦族詩書忠孝之訓有以啟迪之也故本深<lb/>
者枝葉多茂盛徳厚者傳緒常氷逺理固可信而不可<lb/>
誣者哉儼由中堂掾為南行臺炤磨就遷御史改僉湖<lb/>
北亷訪司事㑹有詔遷守令擢泰州尹考績有成召入<lb/>
待制翰林兼國史院編脩官進拜監察御史方嚴亷正<lb/>
君子稱之乃推本祖宗之懿傳諸不朽其用心仁厚者<lb/>
<pb n="KR4d0523_WYG_004-18b"/>
歟雖然朝廷之制凡國初効節之臣有司聴建祠宇嵗<lb/>
時致享襄穆公屢典名郡遺澤在人其守牧必有援制<lb/>
為之請者麗牲有碑尚當執筆書之<lb/>
　　真定奉恩寺買田修殿記<lb/>
真定實河朔上郡山川之雄城郭之固官署民廬之所<lb/>
浮屠老子之宫瑰偉壯麗甲于他邦奉恩寺居城之中<lb/>
作于北齊之天保唐元和時成徳軍節度使王承宗又<lb/>
増構焉金季燬于兵元有中夏丞相史忠武王開府真<lb/>
<pb n="KR4d0523_WYG_004-19a"/>
定公私所居釋老之舎燦然一始于時祖師道琳實主<lb/>
是寺再傳曰政公安公克守其舊今宗主勝始慨然曰<lb/>
寺興㡬千年國初迨今又百年矣屋日以弊乃竭贏餘<lb/>
并出已有以興繕為任久之始完寺舊有邸舎百餘間<lb/>
無極西門里田二百八十畝勝増買三百四十畝又買<lb/>
真定常山里田一百六十畝原頭里墓田三十畝建居<lb/>
屋八十間浴室二區酒肆一區嵗收其租月取其直於<lb/>
是諸僧處有安居廪有餘粟而無風雨饑寒之憂矣先<lb/>
<pb n="KR4d0523_WYG_004-19b"/>
是奎章閣大學士呼公請于朝勅賜金字佛經若干卷<lb/>
勝具其事來請文以志諸石予里人也不克終辭夫自<lb/>
昔有國者養民之方咸備蓋井九區之田而教之耕分<lb/>
五畝之宅以為之居民無有無職事而食者自佛教之<lb/>
入中國穹宫以奉其身良田以食其衆優養可謂至矣<lb/>
學佛之徒可不清㓗其躬扶植其教朝夕掲䖍頌禱思<lb/>
圖報其萬一乎余官禮曹每見朝廷崇奉釋氏興建梵<lb/>
宫嵗新月異又割江南腴田賦其租入以貢供祝髪今<lb/>
<pb n="KR4d0523_WYG_004-20a"/>
勝不資官帑不勞民力能完其居以庇其徒非其材有<lb/>
以動人能若是歟嗚呼世之有官者使皆有其材能則<lb/>
天下之事何患其不治乎勝闡教乘一鄉傾信而大歴<lb/>
資福諸僧咸請主其寺云<lb/>
　<lb/>
　<lb/>
　<lb/>
　<lb/>
<pb n="KR4d0523_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　滋溪文稿卷四<lb/>
</p>
<p>
</p>
  </div>
</body>
</text>
</TEI>
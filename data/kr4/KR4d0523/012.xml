<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷十二</head> <lb/>
    <p>
<pb n="KR4d0523_WYG_012-1a"/>
欽定四庫全書<lb/>
　滋溪文稿卷十二<lb/>
　　　　　　　　　　　　元　蘇天爵　撰<lb/>
　碑誌<lb/>
　　元故奉元路總管致仕工部尚書韓公神道碑銘<lb/>
　　　<hi>并序</hi>
延祐六年奉元路總管韓公引年謝事進官嘉議大夫<lb/>
工部尚書将謀東歸士民共挽留之居嵗餘公母弟漢<lb/>
<pb n="KR4d0523_WYG_012-1b"/>
中廉訪使中遂亦請老乃相隨出闗葢公昆弟皆屢仕<lb/>
於闗輔風采惠愛流布逺邇於是長安士民聞之爭具<lb/>
酒肴相帥祖餞於東門外車馬塞途眷戀追攀不忍其<lb/>
去觀者感歎以為榮士論嘉其知止命工畫者寫其迹<lb/>
號二老出闗圖以擬漢二疏云公既東歸往來汴衛之<lb/>
間以佚老焉至順元年冬天子親祀南郊禮成大賚四<lb/>
海公昆弟與賜金織紋錦四拜而受之三年九月十有<lb/>
七日公薨於汴享年八十有四贈通議大大禮部尚書<lb/>
<pb n="KR4d0523_WYG_012-2a"/>
上輕車都尉南陽郡侯諡康靖廉訪先公一年年七十<lb/>
有九而卒海内以二公國之老成相繼淪逝咸悼惜焉<lb/>
公諱冲字進道少有立志涉獵文史鄉郡儒先咸器重<lb/>
之年十九挾其藝逰京師翰林學士徒單公履辟為書<lb/>
寫未㡬擢户部掾江淮初定北人除官者帥憚往詔陞<lb/>
二等公慨然請行進從仕郎太平路總管府經厯㑹詹<lb/>
事院立召公為掾尋除本院架閣庫管勾至元二十八<lb/>
年尚書省罷政事一歸中書太子詹事完澤位右丞相<lb/>
<pb n="KR4d0523_WYG_012-2b"/>
素知公才擢工部主事久之遷承務郎陜西行省左右<lb/>
司員外郎大徳初元選為安西王相府郎中令又明年<lb/>
進奉訓大夫六年遷奉議八年遷奉政郎中令如故十<lb/>
年改朝列大夫知沔陽府陞中憲大夫峽州路總管未<lb/>
上以便親養改汴梁稻田總管轉黄州路總管丁母夫<lb/>
人憂延祐四年服闋移守奉元又二年始請老焉昔者<lb/>
國家既定天下乃置官府以成庻功而軍旅章程食貨<lb/>
刑獄繕作之事日以興矣必需刀筆簡牘記載施行世<lb/>
<pb n="KR4d0523_WYG_012-3a"/>
之豪傑有用之士即羣而趨之方省部初立户曹之治<lb/>
錢穀工曹之治營造非通敏便給之材不足以當之公<lb/>
持文墨論議皆有餘裕始佐外郡即以清慎著聞風紀<lb/>
薦之遂優減其資歴及佐陜西省幕故贈咸寧貞憲王<lb/>
為平章端嚴正大朝廷倚以為重公言温而氣和平章<lb/>
獨愛敬公闗輔自許文正公過化之後多士雲起或隠<lb/>
伏閭里而弗自彰若韓公擇蕭公<graphic n="KR1893" url="https://raw.githubusercontent.com/kanripo/KR-Gaiji/master/images/KR1893.png" mimeType="image/png"/>同公恕鄭公中公<lb/>
言於平章皆薦達而尊禮之文風翕然丕動公為政詳<lb/>
<pb n="KR4d0523_WYG_012-3b"/>
明治獄有能迹先是六盤居民家奴數百指或怨其使<lb/>
嵗給衣食不均使有子方七嵗殺之以快其忿反以誣<lb/>
其他奴厯十餘年不決公讞之得實始置於理有中使<lb/>
代祀秦蜀山川道出延安驛以馬不善馳命從者以革<lb/>
帶繫館人耳懸於柱端撻之流血館人憾之俟中使還<lb/>
宿驛中夜入扼其肮以死從者弗覺也明日有司疑盜<lb/>
殺之盜竟弗獲按其從者誣服中書命公驗治乃呼其<lb/>
衆告之曰中使過此曾虐汝乎衆驚曰獨嘗困苦一館<lb/>
<pb n="KR4d0523_WYG_012-4a"/>
人耳公徐召其人訊之遂伏其辜而從者獲免臨洮富<lb/>
民無子有妾方娠妻妬而賣之二十餘年矣夫死官為<lb/>
主其家資忽一人臨喪哭曰我乃遺腹子也有司欲以<lb/>
家資予之公疑其詐物色於富民之家得佛書一帙背<lb/>
有書云某年月日妾有孕賣鞏昌某家公濳遣人求得<lb/>
之詢其嵗月皆合郡人驚嘆以為神哭者坐以欺妄初<lb/>
世廟封皇子為安西王立王相府選儒臣傅之其子既<lb/>
嗣為王猶慎擇其僚屬公為郎中令凡四考朝廷重其<lb/>
<pb n="KR4d0523_WYG_012-4b"/>
選故久之弗遷他官公識慮周逺内正輔導以成傅相<lb/>
之尊外盡謙恭以修藩國之禮輯宿衛俾不為暴均賜<lb/>
與俾不告勞王深敬禮沔陽官舎民廬初燬於火公至<lb/>
規畫有方完新如昔郡以網罟之利甲天下僑士㳺客<lb/>
挾貴勢而獵利於其府者無虚日擾政犯律未易枚舉<lb/>
至公一謝却之聽政而退門闥閴然每嵗孟春湖官假<lb/>
貸富家預輸一嵗之賦謂之給課及夏秋六水方始捕<lb/>
魚羨餘悉歸於已偶適嵗祲詔弛山澤之利以賑民饑<lb/>
<pb n="KR4d0523_WYG_012-5a"/>
湖官苦之公言行省請還其輸賦而後弛禁從之衆感<lb/>
其惠及公去官餽錢二萬五千貫公力却之嘗奉省檄<lb/>
録囚信陽諸郡活寃者衆既而復命於省或問公曰沔<lb/>
陽湖波號稱陸海人言飲之者皆得盡量果如是耶公<lb/>
正色曰天厨之饌萃水陸之珍有敢染指者乎稻田官<lb/>
屬舊無公田竊官租以為養公白於朝賜田八千畝官<lb/>
屬至今賴之及奉元命下士民聞之無不相賀是郡壓<lb/>
於省憲往往弗克展布公聲名素著上下敬信期月之<lb/>
<pb n="KR4d0523_WYG_012-5b"/>
間悌豈之政已洽於秦民矣有盜竊官帑弗獲執其主<lb/>
藏吏坐之獄具公疑其寃弗署果獲真盜公性孝友偕<lb/>
廉訪公事母夫人克盡孝養母卒表率子姪行古喪禮<lb/>
縉紳範之季弟伸少有材能公推父澤與之後果官郡<lb/>
縣有聲天厯初闗陜大饑民盡室以逃有故人子挈其<lb/>
家抵公居數日及其母妻俱亡子疾亦殆公買棺葬之<lb/>
撫其子益厚公所居必葺周植竹樹左右陳列圖史鼎<lb/>
彞日以自娛表古人善言懿行遍疏屏間以為師法作<lb/>
<pb n="KR4d0523_WYG_012-6a"/>
詩閒雅尚清致隸書圓勁有古法客至抵掌言笑泛及<lb/>
經史客為忘歸公亦無倦不喜飲酒食必精潔平生不<lb/>
妄飲食年八十餘神觀清明步履輕便葢所養者厚完<lb/>
斯其有以異於人也韓氏世居漁陽上谷遼金以來族<lb/>
大而盛位列公侯将相富貴奕奕與劉亦符馬人望趙<lb/>
思温等號四十族昏姻門閥時人比唐崔盧公曾祖諱<lb/>
玉明昌五年登經義詞賦兩科進士第入翰林為應奉<lb/>
文字卒官河平軍節度副使祖諱琇元光元年以材勇<lb/>
<pb n="KR4d0523_WYG_012-6b"/>
應武舉授慶陽府司録判官累遷昌武軍節度使金亡<lb/>
始家於衛皇贈亞中大夫衛輝路總管考諱天麟國初<lb/>
以明習法令厯官吏禮部員外郎兵部郎中累贈嘉議<lb/>
大夫兵部尚書上輕車都尉南陽郡侯曾祖妣馮氏祖<lb/>
妣王氏妣梁氏元配黄氏繼辛氏王氏梁氏黄氏並追<lb/>
封南陽郡夫人辛氏封南陽郡太夫人子男二長汝霖<lb/>
承事郎同知息州事轉内邱縣尹擢陜西行御史臺掾<lb/>
次閏章早卒孫男二曰禋曰僖公以薨之嵗十有一月<lb/>
<pb n="KR4d0523_WYG_012-7a"/>
十有一日歸葬汲縣親仁鄉康公里天爵少侍家庭數<lb/>
聞先公稱當代名公卿士每及公之昆弟及來闗中又<lb/>
聞士夫髙年者尚能談公遺政會汝霖謀刻公治行於<lb/>
墓之碑而以其辭見屬辭曰<lb/>
金遼有國韓為世家将相蟬聨門閥輝華温温郎官家<lb/>
聲日起法令為師廣平佐理篤生諸子皆賢而材伯也<lb/>
翩翩名與衆偕出佐省曹長幕王相贊畫周詳士名所<lb/>
望㢘以律已冰蘖自持明以察寃炳若蓍龜久列闗輔<lb/>
<pb n="KR4d0523_WYG_012-7b"/>
允著遺愛上書引年士民興慨鐘鳴漏盡或不知休貪<lb/>
禄持寵實爾之羞維公伯仲風節奮厲進退雍容表儀<lb/>
當世帝嘉其行寵錫褒章天益相之俾夀而康昔人有<lb/>
言知止不殆爰述銘詩以勸有位<lb/>
　　元故陜西諸道行御史臺治書侍御史贈集賢直<lb/>
　　　學士韓公神道碑銘<hi>幷序</hi>
世祖皇帝建立臺憲以肅紀綱以正風化其為國家治<lb/>
安之計葢深逺也賢才彬彬而列中外既久而猶賴之<lb/>
<pb n="KR4d0523_WYG_012-8a"/>
以為世用若故治書侍御史韓公亦其一也初至元間<lb/>
公以儒士明習法令擢察院掾尋辭去侍親於江南厯<lb/>
十餘年不仕御史表其孝㢘擢掾中臺遂除架閣庫同<lb/>
管勾出為山東道㢘訪司經厯憲使陳公天祥薦其才<lb/>
召為籍田署丞遷司農司都事擢拜監察御史除陜西<lb/>
行臺都事進内臺都事拜山東道㢘訪副使轉淮東道<lb/>
以養母辭歸母喪既終調湖廣行省左右司郎中改河<lb/>
東道㢘訪副使進拜漢中道㢘訪使又遷陜西行臺治<lb/>
<pb n="KR4d0523_WYG_012-8b"/>
書侍御史公自管勾凡十三遷其散階至中議大夫葢<lb/>
入官五十餘年終始不離風紀昔者臺憲建立之初本<lb/>
以登崇俊良紏劾貪暴訓農興學輔世安民而已或者<lb/>
矯亢以為髙竒刻以為能是豈祖宗建官任人之意乎<lb/>
當時進用大抵多老成忠厚之士故能作新憲度贊襄<lb/>
隆平而至元大徳以來仕者各盡官守言責朝野清簡<lb/>
無事是豈偶然者哉公於其時承國家治安之餘踵諸<lb/>
考步武之後所至奉法以公御吏以肅俾善良獲伸徼<lb/>
<pb n="KR4d0523_WYG_012-9a"/>
倖者無所免一時號稱賢部使者今考其行事而精神<lb/>
心術之著尚得序而銘之以為來者之法焉公諱中字<lb/>
大中資簡重寡言笑自少不妄交逰讀書惟務踐履初<lb/>
掾中臺即著㢘聲殆長山東幕府簿書品式無不中程<lb/>
登萊告饑公承檄賑之民獲其惠司農所以訓農務藉<lb/>
田所以供粢盛其播植之勤勸課之法朝廷必擇人如<lb/>
公者居其職未嘗以散冗視之也公在六察言事尤切<lb/>
井普地震居民壓死者衆當蠲賦税以休其力江淮嵗<lb/>
<pb n="KR4d0523_WYG_012-9b"/>
凶民以男女質錢或者轉賣為奴當出錢贖之歸其父<lb/>
母西域富商大賈居中土者當著版籍與民同應役役<lb/>
諸王所辟監郡監縣往往非才或父兄方官路府子姪<lb/>
又列州縣上下締搆蠶食其民當同守令三年遷轉仍<lb/>
父子相避及不許需次官所内外諸司多假公營私日<lb/>
乗急傳馬多走死驛戶困而流移當設法裁省其濫廷<lb/>
臣多從其説公在憲府及佐行省用刑悉本哀矜嘗盛<lb/>
暑治獄逮者數十人獄具分臺以聞事久未下公約其<lb/>
<pb n="KR4d0523_WYG_012-10a"/>
人俾歸及期則至既已治罪羅拜而去京師之民有夫<lb/>
死疑其妻殺之者獄十餘年不決公辨其誣釋之武昌<lb/>
之民兄弟畜一獵犬省臣将籍其家公言國制華人畜<lb/>
鷹犬獵者沒入家貲今當以不應畜犬坐之且萬無弟<lb/>
兄俱坐理衆是公言止坐其弟公每偕五府録囚必再<lb/>
三詳讞或言彼辭已具當置於法若從其反不愈淹滯<lb/>
平公曰民之犯罪始則有司薄責次則風憲審理朝廷<lb/>
復遣五府共讞之者正惟或有寃抑若止以郡縣成牘<lb/>
<pb n="KR4d0523_WYG_012-10b"/>
為是将見死者銜寃地下寧不負國家好生之德歟聞<lb/>
者是之及其治有罪者則亦未嘗少寛假也和林宣慰<lb/>
司盜粮萬石公發其罪治之湖南宣慰司受賕千定事<lb/>
覺賂中貴求援公劾其事正之有善角抵承命為郡佐<lb/>
官者公極言其不可罷之泗州民饑公按部至其境曰<lb/>
比請得可則野有餓莩矣首捐俸稍以倡僚吏大家爭<lb/>
先出米得萬餘石全活若干人海獠為梗故事調兵誅<lb/>
之公曰逺民素無教或相讐殺出沒不常其俗然也若<lb/>
<pb n="KR4d0523_WYG_012-11a"/>
遽兵之則将害及平民請守險隘以遏奔突彼窮自不<lb/>
能出矣朝議從之鳳翔嵗旱公率憲人禱於郡之龍湫<lb/>
歸及中途而雨秋果大熟公平生尤喜薦士所薦者多<lb/>
知名於時事母至孝得其歡心庭有植竹而芝生焉翰<lb/>
林姚文公集賢蕭貞敏公賦詩頌美謂公誠孝所感云<lb/>
韓氏居燕世仕遼金名為衣冠大族國初徙家於衛考<lb/>
府君天麟累官奉議大夫兵部郎中贈嘉議大夫兵部<lb/>
尚書上輕車都尉南陽郡侯妣南陽郡夫人梁氏公及<lb/>
<pb n="KR4d0523_WYG_012-11b"/>
其兄工部尚書康靖侯冲並顯於世娶髙氏先七年卒<lb/>
享年七十有二累封南陽郡夫人三子汝楫由河南行<lb/>
省照磨進承務郎岳州路推官汝霖厯同知息州事内<lb/>
邱縣尹陜西行臺掾史進承直郎揚州路海陵縣尹汝<lb/>
梅未仕一女適郭居仁汝霖以公命為康靖侯公享年<lb/>
七十有九以至順二年九月甲午終於汴梁寓舎十月<lb/>
庚午葬汲縣親仁鄉康公原有司以聞制贈集賢直學<lb/>
士亞中大夫輕車都尉追封南陽郡侯諡貞孝銘曰<lb/>
<pb n="KR4d0523_WYG_012-12a"/>
洪惟世皇宅中圖治稽古建官文武皆偹當國之初法<lb/>
簡而寛寛則易弛刑獄滋煩肅而正之乃建臺憲翼善<lb/>
去邪不戒用勸羣賢彚征百度斯貞熏為泰和九有宴<lb/>
寧公於其時接武諸老言有所承動有所考孰為矯亢<lb/>
忍是苛刻不吐不茹剛柔以徳其言侃侃囹圄空虚民<lb/>
無寃者自昔多士貴在樂育成周之隆詩歌棫樸至元<lb/>
大徳蔚乎才能如公一門伯仲偕興時方治安才不勝<lb/>
用内朝外廷罔有輕重天篤其慶公夀且康有子奕奕<lb/>
<pb n="KR4d0523_WYG_012-12b"/>
令聲孔揚刻石載文允著厥美尚世公官以贊風紀<lb/>
　　元故朝列大夫開州尹董公神道碑銘<hi>并序</hi>
國家有世徳之族曰槀城董氏由其祖父皆以忠義許<lb/>
國孝友刑家才子賢孫亦各思自樹立是以清規雅範<lb/>
相傳百年不隕其家聲嗚呼非祖考徳業積累之厚朝<lb/>
廷治化涵濡之深其何能至於是耶公諱士良字善卿<lb/>
贈光禄大夫大司徒趙國宣懿公諱昕之曾孫龍虎衛<lb/>
上将軍行元帥府事贈推忠翊運効節功臣太傅開府<lb/>
<pb n="KR4d0523_WYG_012-13a"/>
儀同三司上柱國趙國忠烈公諱俊之孫資徳大夫僉<lb/>
樞密院事典瑞卿贈體仁保徳佐運功臣太師儀同三<lb/>
司上柱國趙國正獻公諱文忠之子資政大夫御史中<lb/>
丞贈純誠肅政功臣太傅開府儀同三司上柱國趙國<lb/>
清獻公士珍之弟也大徳初公起家承直郎保定路曲<lb/>
陽縣尹轉承徳郎同知開州遷奉議大夫知博興州移<lb/>
州藤州陞朝列大夫開州尹公入官三十餘年僅厯五<lb/>
考積階至正四品不克大有所施而卒識者惜之然其<lb/>
<pb n="KR4d0523_WYG_012-13b"/>
故家風範之嚴君子豈弟之政亦有可紀者焉初正獻<lb/>
公薨世祖思其謀猷獻贊之益召見諸子公偕弟故陜<lb/>
西行臺中丞士恭入見上熟視之指公謂左右曰是子<lb/>
純善甚肖其父遂命弟兄俱列宿衛無何公以母疾謝<lb/>
歸久之遂承世澤持身以㢘毫髮無所私所至以化民<lb/>
興學為本曲陽民有善持官吏短長者醉則入縣詈吏<lb/>
人莫敢何公械於獄盡俾入市曉之惡少望風屏息五<lb/>
臺勅建佛宫西僧入京師者道出其邑供億浩穰民不<lb/>
<pb n="KR4d0523_WYG_012-14a"/>
堪命公言於朝請裁省其冗濫仍令分行旁縣少舒民<lb/>
力從之邑陶縹瓷嵗貢有常是年色幻為赤竒異可玩<lb/>
公曰禮竒器不入宫今若輸之是求媚也朝廷若復欲<lb/>
之民何由致悉毁而瘞之人服其識博興學廪不足養<lb/>
士公捐俸以助之士帥興起於學州民有輦母行丐市<lb/>
中矯俗以為孝者公諭以養親之道其人慚謝改悔卒<lb/>
以孝稱及聞清獻公喪解官會葬時以友悌多之勝州<lb/>
嵗旱民饑公下車發倉賑貧乏全活者衆齋沐出禱而<lb/>
<pb n="KR4d0523_WYG_012-14b"/>
雨嵗則大穰為政不施鞭朴苐務以身帥之民亦化服<lb/>
老㓜誦公之政不絶口公嘗以事之曲阜孔氏族人有<lb/>
相爭積年不解者聞公慈祥之政感而相謂曰我輩所<lb/>
為愧見董公遂相友睦如初公官滿貧不能歸泰定四<lb/>
年六月二十六日卒於滕之官舎享年六十有三是嵗<lb/>
十月歸𦵏九門先塋公沈黙簡重無疾言遽色性樂安<lb/>
靜不能隨俗俯仰生長大家接人遇物謙抑若寒士隨<lb/>
牒仕郡縣間無不足之色宗族父兄布滿朝宁赫然貴<lb/>
<pb n="KR4d0523_WYG_012-15a"/>
顯未嘗一言以求進取葢雍容進退有古君子之風焉<lb/>
家貧奉養清儉稍有嬴餘即分遺親族之貧者嘗書壁<lb/>
以自警若曰積善獲慶不善則否造物者寧有私乎又<lb/>
曰草木各有時而榮人可不堅所守乎故自號固窮子<lb/>
母趙國夫人顧氏元配牛氏先卒繼唐氏李氏子男守<lb/>
成厯主武邑梁縣簿今從仕郎真定衡水縣尹治民有<lb/>
聲女適燕南鄉貢進士王維賢先正有言所貴乎世家<lb/>
者非必七葉珥貂如漢金張八葉宰相如唐蕭氏名位<lb/>
<pb n="KR4d0523_WYG_012-15b"/>
雖崇而不能皆賢何世之有若東都袁楊二族名徳俱<lb/>
隆斯可謂世家矣董氏自忠烈公起家今傳七世子孫<lb/>
羣從葢數百人雖先後出處不侔然皆清慎純篤蔚有<lb/>
賢聲不謂之世家可乎故士大夫言法家者必以董氏<lb/>
為稱首公亦能守先訓者也銘曰<lb/>
世禄之家驕淫矜誇古昔猶然何今之嗟趙有董氏冠<lb/>
葢盈里巍巍相門濟濟才子佩玉簪裾執禮弗渝百年<lb/>
相傳具有範模公侍禁庭長承父澤雍雍以和不大聲<lb/>
<pb n="KR4d0523_WYG_012-16a"/>
色厯典郡邑嘉善輯奸鞭朴不施民用孔安公之父兄<lb/>
位列将相公官於外白首猶壮致君澤民内外相維世<lb/>
徳之族邦家之基何天於公弗大厥祉弗大厥祉公又<lb/>
有子子賢而文克肖克承公侯之復於焉其徵琢石徵<lb/>
銘表公墓道凡代大家文獻是考<lb/>
　　元故榮禄大夫御史中丞贈推誠佐治濟美功臣<lb/>
　　　河南行省平章政事冀國董忠肅公墓誌銘<hi>有序</hi>
御史中丞董公既薨天子聞之震悼賻錢二萬五千緡<lb/>
<pb n="KR4d0523_WYG_012-16b"/>
給其喪靈車南還命所過郡縣發卒䕶之又勅詞林奉<lb/>
常議封諡加贈推誠佐治濟美功臣河南江北等處行<lb/>
中書省平章政事柱國追封冀國公諡忠肅及𦵏子鎧<lb/>
遂來請銘葢公生長世家厯事五朝清規厚徳為時名<lb/>
臣是宜勒銘幽宫昭示後世按公諱守簡字子敬少端<lb/>
重如成人不好嬉戲族長者竒之稍長出就外傳涉獵<lb/>
書史兼善騎射年二十餘入偹宿衛仁宗自居濳邸喜<lb/>
聞民間利病臣下能否公畨直未嘗失時出入尤謹禮<lb/>
<pb n="KR4d0523_WYG_012-17a"/>
節上察識之先是公兄守中僉典瑞院事上一日特命<lb/>
公為集賢侍讀學士公奏曰臣兄弟以先世之故並侍<lb/>
禁廷臣學行不如臣兄逺甚夙夜祇懼惟恐不及臣聞<lb/>
國家建集賢置學士本以論思獻納輔翼聖徳臣實不<lb/>
任其職上悦曰惇崇謙讓卿家法也朕為卿成其美詔<lb/>
以守中遷集賢公官典瑞階朝列大夫世族子孫聞者<lb/>
師興於讓矣上雅愛尚文學勅印真徳秀大學衍義分<lb/>
賜侍臣俾知忠君愛民之説公與賜馬朝暮誦習必欲<lb/>
<pb n="KR4d0523_WYG_012-17b"/>
見諸行事時承平嵗久機務多暇左右間進以酒公從<lb/>
容陳衍義沈湎之戒上嘉納之遽命却飲英宗臨朝威<lb/>
嚴若神廷臣懍懍畏懼公以清謹愈見親信上将有事<lb/>
於山川丞相柏柱請公使蜀公歸上曰卿來何暮對曰<lb/>
臣祠事畢道經闗中見民饑饉移文行省俟發粟而後<lb/>
行是以來晚上曰卿朕之汲黯重加賜焉典瑞掌尚方<lb/>
符璽公父祖昆季恒久居之公在職十年不遷他官未<lb/>
嘗有所陳請文皇入立進階嘉議大夫出為淮安路總<lb/>
<pb n="KR4d0523_WYG_012-18a"/>
管三年移守汴梁皆有治績當天厯用兵之後江淮大<lb/>
旱田苗槁死民無所食公下車首倡寮寀捐俸以活之<lb/>
郡大家爭為出米及錢凡居者則給錢治生不令流徙<lb/>
過者則具饘粥食之慮有蹂踐之患則處以寛大之所<lb/>
盡三月而止未㡬朝廷發粟之令下公始沛然足周其<lb/>
民矣淮安居南北之衝江南貢賦皆由䢴溝入淮以達<lb/>
京師嵗久䢴溝填閼又值旱乾水涸公請因嵗歉官出<lb/>
錢募民濬治以通舟楫行省是之踰月功成公私皆便<lb/>
<pb n="KR4d0523_WYG_012-18b"/>
明年夏麥将熟天久雨公齋沐致禱而雨隨止職田所<lb/>
入公以民罹饑荒皆不忍取嘗曰治民當除其暴則善<lb/>
安淮安宋總管者黨與十餘人專持官吏短長為郡民<lb/>
害公發其奸杖而遣之闔郡稱快他州刑獄田宅昏嫁<lb/>
之訟久不決者憲府屢屬公治之公将之汴民老㓜相<lb/>
帥數千遮留數日不得行公以一騎濳由他道而去汴<lb/>
梁獄訟尤煩公聽決益精明民以為神齊人欒某因官<lb/>
家汴既沒𦵏焉有弟利其資産迫嫂發所藏返𦵏於鄉<lb/>
<pb n="KR4d0523_WYG_012-19a"/>
嫂不願行匿其夫枯骨一體弟訟之官嫂遂下獄鄰有<lb/>
豪民欲乗急賤買其田宅乃與弟共賂獄卒殺嫂以病<lb/>
死聞公疑其寃訊之即伏弟及豪民獄卒皆死宛邱惡<lb/>
少搆同黨武斷鄉曲衆不能堪諷同黨殺惡少挈其妻<lb/>
出走事覺官執惡少族人坐之公閲其牘問曰惡少之<lb/>
妻何往乃擒同黨訊之具得其情族人獲免汴人迄今<lb/>
誦之不忘甫期擢海北道㢘訪使改江浙財賦總管無<lb/>
何又擢江東道㢘訪使公荘嚴正大風節所臨逺近敬<lb/>
<pb n="KR4d0523_WYG_012-19b"/>
服貪吏聞風或自引去廣海猺人數出為梗俘掠良家<lb/>
子女數百人而湖廣省臣總兵者玩嵗愒日公劾其罪<lb/>
罷之移書行省别遣官調兵大破猺人悉以子女歸其<lb/>
父母江東同寮有不克遵憲度者公即退歸田里未㡬<lb/>
召為大都路總管固辭不起上遣使賜以上尊勞而起<lb/>
之公以京畿多勢家大族當以威嚴鎮之適豪民犯法<lb/>
杖之㡬死上下震讋數月之間翕然稱治遷樞密院判<lb/>
官奉命董治屯田舊時院官治屯田者絶無所擾故禾<lb/>
<pb n="KR4d0523_WYG_012-20a"/>
麥屢登倉庾充實比年董治者侵漁百端至公始復其<lb/>
舊軍大和會詔賜幣四端以旌其勞至正改元擢山東<lb/>
道㢘訪使未行拜中奉大夫陜西行省參知政事又除<lb/>
江西道㢘訪使未上拜内臺侍御史尋拜湖廣行省左<lb/>
丞階資善大夫改拜南臺御史中丞四年詔拜内臺中<lb/>
丞國家以三臺中丞之選非勲舊徳望不輕授之董氏<lb/>
自公之伯祖忠穆公文用世父忠宣公士選叔士恭及<lb/>
公父子仲兄守庸相繼為之衣冠傳為盛事公列臺臣<lb/>
<pb n="KR4d0523_WYG_012-20b"/>
朝著肅清薦舉務求碩才執法平允不苛嘗嘆文吏用<lb/>
法深刻故人多怨葢處心忠厚類此九月拜中書左丞<lb/>
階資徳大夫尋命知經筵事中原頻年水旱民力困弊<lb/>
是嵗夏秋大雨河決曹濟之間既而盜起青徐郡縣多<lb/>
被其害明年民大饑轉死者相枕籍公言於兩丞相出<lb/>
粟與幣分行賑救是時省中漢人惟公晝夜深思拯民<lb/>
之策形容為之憔悴有司以患盜為言或曰當嚴刑以<lb/>
治之則盜可戢公曰民之為盜迫於饑寒今不思所以<lb/>
<pb n="KR4d0523_WYG_012-21a"/>
裕民而欲刑殺以逞威将見盜愈滋矣或又曰昔狂寇<lb/>
范孟伏誅而連坐未竟若與郡盜表裏交搆汴梁危矣<lb/>
公曰罪人既已正法州縣一時信文書奉行容有不知<lb/>
何得俱以為罪又况事在赦前豈可使國家失信於人<lb/>
更重其反側乎置不問者百餘人朝儀因盜發秦漢人<lb/>
不得執弓矢法甚重上曰董左丞父祖佐祖宗征伐取<lb/>
天下豈得偕漢人禁之賜良弓二命其族人皆得執弓<lb/>
矢如舊制會大比進士命公董之既已廷對銓曹以入<lb/>
<pb n="KR4d0523_WYG_012-21b"/>
粟補官者衆無官授進士公曰列聖興學作士所以選<lb/>
賢登治也今進士擢第而曰無官授之是輕問學之士<lb/>
而重入粟之人也豈不貽天下後世譏笑乎遂賜進士<lb/>
官有差四月上北幸命公留守京師乃出御服以賜又<lb/>
命公董修遼金宋史刪訂至正條格十月復拜御史中<lb/>
丞六年四月進陞榮禄大夫公辭上曰卿先世伐宋有<lb/>
大勲勞卿事先朝及朕忠勤不懈故特進階一品卿勿<lb/>
固讓翌日扈駕至行幄又解御衣以賜上之眷遇公者<lb/>
<pb n="KR4d0523_WYG_012-22a"/>
非他宰執比也五月庚子公以疾薨於位春秋五十有<lb/>
五六月癸酉葬九門先塋公世真定槀城人曾祖俊龍<lb/>
虎衛上将軍行元帥府事贈推忠翊運効節功臣太傅<lb/>
開府儀同三司上柱國趙國正獻公父士珍資政大夫<lb/>
御史中丞贈誠純肅政功臣太傅開府儀同三司上柱<lb/>
國趙國清獻公曾祖妣李氏祖妣顧氏妣柴氏俱封趙<lb/>
國夫人公平生㢘慎自持雖同官餽遺一無所取敝衣<lb/>
蔬食不擇甘美俸禄所入遇祭祀則致其豐宗族貧者<lb/>
<pb n="KR4d0523_WYG_012-22b"/>
昏喪皆有所給公退杜門讀書而無私謁所至敦勸多<lb/>
士興起於學淮安汴梁皆新學宫及三皇祠宇家居教<lb/>
子必延碩師里中寒家亦使子弟執經就學師之所需<lb/>
皆公資之藏書萬卷餘以遺其子子亦向學有聞公配<lb/>
烏氏河南道按察使禔之孫贈秘書郎處士冲之女封<lb/>
趙國夫人能經經傳大義治家有法次王氏克執婦道<lb/>
子男二長錢早承家訓終内供奉次鎧有政事材搢紳<lb/>
推重女二長適秘書監丞鄭鄈次適崇福司丞張歪頭<lb/>
<pb n="KR4d0523_WYG_012-23a"/>
孫男尚㓜初清獻公既𦵏天子勅儒臣製銘賜公刻石<lb/>
公在政府不敢告歸疾革命鎧鎧卒成公之志公薨鎧<lb/>
訪輯公事甚勤考公立朝大節以及片言細行惟恐遺<lb/>
軼鎧也可謂能子矣銘曰<lb/>
於赫太祖奄奠中土豪傑彚興先後疏附桓桓忠烈以<lb/>
忠隕身天報之豐燕及後昆或典兵戎或掌符璽帷幄<lb/>
之謀耳目之寄昆仲羣從皆賢而才門閥巍巍福禄鼎<lb/>
來家範雖正亦本賦與公性純誠不茹不吐入直禁闥<lb/>
<pb n="KR4d0523_WYG_012-23b"/>
荘慎而謙厯持憲節威容孔嚴惜才如渴愛民如子炳<lb/>
炳相業著在信史開國惟公趙冀疏封殆公五世錫爵<lb/>
攸同克貽有終斯永厥世克念其初斯善於斷既達其<lb/>
流益濬其源子繼孫承尚永勿諼<lb/>
　<lb/>
　<lb/>
　<lb/>
　滋溪文稿卷十二<lb/>
</p>
<p>
</p>
  </div>
</body>
</text>
</TEI>
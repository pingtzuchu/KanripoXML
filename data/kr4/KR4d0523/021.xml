<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷二十一</head> <lb/>
    <p>
<pb n="KR4d0523_WYG_021-1a"/>
欽定四庫全書<lb/>
　滋溪文稿卷二十一<lb/>
　　　　　　　　　　　　元　蘓天爵　撰<lb/>
　碑誌<lb/>
　　元故承徳郎夀福院判官林公墓碑銘<lb/>
世祖皇帝臨御方夏収攬豪傑布列周行其大者任以<lb/>
股肱耳目之寄次則公卿百執事之選下至宫室服御<lb/>
飲食醫藥弓矢車馬既以大臣世掌其事至於分官以<lb/>
<pb n="KR4d0523_WYG_021-1b"/>
任其職者則亦在所選擇初不以逺近親疎而有問也此<lb/>
其立制周密得人衆多至其子孫猶世守之不改其法焉<lb/>
成宗皇帝元貞之初錢唐林公堅至自江左近臣導之<lb/>
入覲遂得列於宿衛治饔事焉公儀貌秀異言論慷<lb/>
慨美鬚髯見者偉之出入官禁恭慎不懈稍以能自著<lb/>
大徳初朝廷乃命以官授進義副尉常湖茶園副提舉<lb/>
三年陞同提舉公規畫有方課以時集茶户嵗貢有常<lb/>
有司又復役之皆以為苦公聞於朝即蠲其役考滿復<lb/>
<pb n="KR4d0523_WYG_021-2a"/>
歸内庭執事如故至大初從行在上都賜見於水晶殿<lb/>
有旨命掌中宫饔事尋授徵事郎中政院司議贊畫事<lb/>
宜不亟不徐多中肯綮本院掾曹官長近幸者多循故<lb/>
習辟用私人公請於六曹掾擇而用之庶幾得人衆從<lb/>
其議前後擢用十餘輩果皆清慎有聞其後多至大官<lb/>
若内臺中丞何公約亦其一也久之公以父年八十乞<lb/>
歸養不許命賜鈔五十定以為甘旨之奉焉尋陛承直<lb/>
郎中政院㫁事官公用刑惟務寛平或有鞠問則苐以<lb/>
<pb n="KR4d0523_WYG_021-2b"/>
情求之初不事榜掠也常侍上幸奉宸庫偶於暗中得<lb/>
一帛囊不知為何物也持至上前發而視之皆大珠也<lb/>
上嘉其不欺賜黄金寶裝束帶一帛五十疋鈔二百定<lb/>
中宫錢穀多出東南領于江浙財賦府嵗欠逋負者夥<lb/>
公奉命徵理得鈔若干萬定糧若干萬石仁皇念公久<lb/>
侍禁中進公為司農丞又改都水少監命未下以父喪<lb/>
去官服除會上以聖壽萬定寺世皇神御殿所在當領<lb/>
祠官以奉祀享有旨立壽福院擢公判官階承徳郎寺<lb/>
<pb n="KR4d0523_WYG_021-3a"/>
有先朝賜田若干頃主者多為姦利欺隠公乗傳徧走<lb/>
畿甸按籍求之盡復其籍延祐之季以疾在告無何致<lb/>
仕南歸公為人慈祥豈弟人有急難亟援救之嘗奉使<lb/>
上京之潮河民有為勢家妄占為奴者二百餘戸泣訴<lb/>
于公歸言于朝皆復之民及官茶司茶户有與民相仇<lb/>
者先賄其吏而後以私茶誣民覬不得解公察其寃力<lb/>
與同列爭辨卒明民無他抵茶户誣告者罪又嘗奉旨<lb/>
監製茶品於閩前為使者指以尚食需索多端民不勝<lb/>
<pb n="KR4d0523_WYG_021-3b"/>
擾公以㢘自律復為戢其撓政者民甚安之頌其美于<lb/>
石有士葬其親于茶山之傍地實民産而惡少素與士<lb/>
有隙搆詞與訟公覈實直之嗚呼公存心忠厚若此是<lb/>
皆因事可見者特一二焉惜乎終于禁庭之職掌而不<lb/>
克盡其所施設也公字仲實宋建炎初由光州徒家錢<lb/>
唐祖某閤門宣賛舍人妣王氏封碩人父昌以公貴贈<lb/>
奉議大夫嘉興路崇徳州知州驍騎尉華亭縣子妣黄<lb/>
氏追封華亭縣君初嵗在丙子左丞董公從丞相淮王<lb/>
<pb n="KR4d0523_WYG_021-4a"/>
以兵抵杭官民相繼請見公時猶未成童從親偕來進<lb/>
退安雅儼若成人董公見而竒之留置左右頃之董公<lb/>
分兵取閩載戰艦入海公偕衆别乗一舟從之㑹風濤<lb/>
大作其舟將覆董公亟命人救援得公其舟竟覆及班<lb/>
師北還公請歸省左丞憐其志許之道出泗州遇淮水<lb/>
大漲登浮圖避之凡三日不得食水退方歸聞者異焉<lb/>
及歸老於家日惟故舊相為娯樂與其兄承事郎江浙<lb/>
理問所知事垕弟承務郎唐州管民提舉實克盡友愛<lb/>
<pb n="KR4d0523_WYG_021-4b"/>
親族貧寒者多周給之教子嚴甚雖盛暑亦具冠衣端<lb/>
坐家庭之間肅如也公享年七十有二以元統二年正<lb/>
月六日卒娶顔氏陳氏丁氏鄧氏丁氏封華亭縣君子<lb/>
男四鎰將以公廕入官鏞由國子員補侍儀舍人鉉尚<lb/>
乗寺奏差鑑未仕女五兵部尚書賈忽里台集慶路總<lb/>
管李完澤秃松江府金山巡檢袁珙王某楊某其婿也<lb/>
孫男九女二復號至元之三年四月壬午葬公嘉興縣<lb/>
柿林鄉日新原鏞與天爵有成均同㳺之好故請銘公<lb/>
<pb n="KR4d0523_WYG_021-5a"/>
之墓余不得辭銘曰<lb/>
昔在至元南北一統羣材斯興克致其用惟時林公童<lb/>
稚甚竒應對進趨温温其儀入侍禁庭小心謹敇日從<lb/>
太官恭進玉食春秋扈行三十餘年進官五品循序以<lb/>
遷居之裕如是亦有命子孫繩繩克嗣其慶柿林之原<lb/>
實為公藏表名貞石鄉井之光<lb/>
　　元故建昌州判官蘇君墓碣銘<lb/>
蘇氏居趙郡欒城者唐宰相味道之裔也五季之亂始<lb/>
<pb n="KR4d0523_WYG_021-5b"/>
分處隣邦故常山之境訖今蘇氏為最盛稽其世出皆<lb/>
本欒城君諱恒字徳常其先由欒城徙髙邑至其祖又<lb/>
徙元氏今為真定元氏人曽祖諱彝金太中大夫安武<lb/>
軍節度使祖諱順不仕考諱禧仕縣邑為筦庫官君起<lb/>
家建昌路知事主吉州永豐簿隆興路錄事判官建昌<lb/>
州判官至大間封贈制行授奉議大夫驍騎尉槀城縣<lb/>
子夫人王氏封槀城縣太君子男三人善政杭州路教<lb/>
授次允迪次克恭廣元路學正孫男十人禎奉議大夫<lb/>
<pb n="KR4d0523_WYG_021-6a"/>
司農丞祉進義副尉左衛率府百户褆國學弟子員祐<lb/>
祚褀祿祥裕禮未仕君蚤從翰林李公冶學詩書孔孟<lb/>
之説及仕羣縣務以惠愛元元為本初佐建昌府幕謹<lb/>
簿書出納約束胥吏俾不敢為姦及貳水豐訟至即决<lb/>
遣之無留者久之民畏其剛㫁不敢犯法邑接溪洞其<lb/>
人時出為梗民以為病鎮將請調兵殱之君曰彼豈無<lb/>
良心耶如諭之不從兵未晚也即單騎深入諭以國家<lb/>
徳澤深厚法制寛簡降者未始即誅何為陸梁自取滅<lb/>
<pb n="KR4d0523_WYG_021-6b"/>
亡也酋長感泣帥其黨數千人求為貧民政譽既聞流<lb/>
户來歸者又千餘家悉闢荒田以存活之滿代北歸邑<lb/>
民刻石以頌其美再調隆興建昌皆辭疾不行春秋既<lb/>
髙優㳺里社日從樵夫野老嘯歌息偃於樽席之側既<lb/>
受寵命鄉閭益以為榮延祐五年某月某日卒享年八<lb/>
十有七葬元氏縣神嵓鄉輔村原諸孫以狀來請銘余<lb/>
先世出亦欒城也故為之銘銘曰<lb/>
世之仕者官無崇卑功誠在民民父母恩矧活千人必<lb/>
<pb n="KR4d0523_WYG_021-7a"/>
有封賞彼蒼者天報施不爽既康而壽多子多孫勒銘<lb/>
墓石悠久長存<lb/>
　　故贈奉訓大夫同知中山府事何君墓碣銘<lb/>
何氏世居河南登封縣葬潁陽川韓家里國初著籍真<lb/>
定靈壽縣其葬真定縣原頭村者自君考全始妣崔氏<lb/>
君生貧家稍長營什百以養親久之資用饒益親老諸<lb/>
弟求分財異居君不能已中分之居無何諸弟亡其貲<lb/>
獨君完富如初後召諸弟與居君治生有法務儉約以<lb/>
<pb n="KR4d0523_WYG_021-7b"/>
身先之凡治屋室必朴固曰是以待風雨也飲食服用<lb/>
必淡薄曰是以御寒飢也遇凶嵗輒出粟以活其親族<lb/>
隣里之貧者家人化之皆率君教無違而其貲至今不<lb/>
衰君諱枉字清甫享年五十有九以大徳丁未十一月<lb/>
十七日卒娶陳氏三子永道安道允道女適蘇某孫男<lb/>
三人某某佑孫女四人安道由章佩監知事容城縣尹<lb/>
擢掾中書出為河南行中書省左右司都事調山北京<lb/>
畿道廣教總管府判官遷奉訓大夫知深州事於是得<lb/>
<pb n="KR4d0523_WYG_021-8a"/>
追榮其父母先贈君承務郎大興縣尹再贈奉訓大夫<lb/>
同知中山府事飛騎尉靈壽縣男母恭人陳氏贈靈壽<lb/>
縣君安道之妻蘇氏天爵之女弟也從封靈壽縣君故<lb/>
安道以君行事來徴銘銘曰<lb/>
維何受氏肇自姬出萬封韓原胄本唐叔變韓為何厥<lb/>
音孔訛彌漢涉唐顯者實多君弱而食獨困窮寠以養<lb/>
以承靡懈寒暑爰菲我食爰萍我衣匪儉以固周貧賑<lb/>
飢天相厥徳篤生子孫仲也服官克顯其親寵命有光<lb/>
<pb n="KR4d0523_WYG_021-8b"/>
官封郡縣刻詩墓門積善者勸<lb/>
　　有元贈奉訓大夫禮部郎中左君墓碣銘<lb/>
泰定紀元之嵗下詔萬方凡由吏出官者復舊制内外<lb/>
官封贈其祖考有差從仕郎拱衛直都指揮使司經歴<lb/>
左煥遷奉訓大夫户部主事制贈其考居實奉訓大夫<lb/>
禮部郎中飛騎尉真定縣男母張氏真定縣君煥述君<lb/>
族世行事屬里人蘇天爵敘而銘之左氏世為河間人<lb/>
曽祖逸其諱祖義仕金官承直郎同知清州防禦使事<lb/>
<pb n="KR4d0523_WYG_021-9a"/>
四子季諱信習進士業貞祐變擾寓居原武金亡徙真<lb/>
定當是時丞相史忠武王開府真定得承制官人命㕘<lb/>
謀萇公羅金遺士信出入萇公門下講説經史薦其友張<lb/>
君舉舉金時中律科累擢尚書省掾至是授真定檢法<lb/>
官信終其身不仕妣楚氏君字彦實資謹厚學律令於<lb/>
張君張君喜其通敏以女歸焉戊午嵗補真定府吏處<lb/>
議皆當於法郡中稱其㢘平中統四年調河間鹽運司<lb/>
管勾未幾以親老謝去親沒獨養其兄兄詼諧豪縱數<lb/>
<pb n="KR4d0523_WYG_021-9b"/>
破其産君一無間言事之彌篤鄉閭以此多之至大二<lb/>
年夏五月廿六日君以疾卒年七十三後七年張氏卒<lb/>
年七十八三子炳不仕煥由山東憲司書吏至中書掾<lb/>
以㢘能稱今中尚監丞炤萬億廣源庫吏墓在真定縣<lb/>
新市鄉西陽村銘曰<lb/>
在昔漢帝任吏以治酷烈為聲或隕其世孰若循良藹<lb/>
如春陽國用寧壹民斯樂康於惟左君亷平佐理天報<lb/>
之豐貴以其子爰錫寵命下賁幽墟咨爾法家監此銘<lb/>
<pb n="KR4d0523_WYG_021-10a"/>
書<lb/>
　　百夫長賈君壽堂銘<lb/>
槀城賈君徳成字誠甫其才器落落不凡少嘗從軍樞<lb/>
府慨然欲樹功名於世遭時承平不克展布久之樞臣<lb/>
惜其才憐其志署以文書辟長百夫又數年辭歸予先<lb/>
世田廬墳墓在真定之北滋水之陽君恒經紀之人不<lb/>
敢犯君一日買石作壽堂于其先人墓側鄉長老訝之<lb/>
君曰死生亦常理又何疑哉堂成之日乃至正七年二<lb/>
<pb n="KR4d0523_WYG_021-10b"/>
月九日也親戚共持酒食勞之君大喜痛飲連日復屬<lb/>
予銘之君父諱玖母蘇氏先祖兵部尚書郡侯之女先<lb/>
考㕘知政事郡公之妹天爵之姑也故君於予為兄賈<lb/>
氏世葬槀城崇福鄉牛家里宗族甚大君行第十二妻<lb/>
楊氏生子昌元昌善長女適侍儀舍人蘇昌言次許適<lb/>
楊氏孫男吾安餘幼銘曰<lb/>
惟死與生猶晝之夜能知其故斯為達者偉哉賈君負<lb/>
才抱竒生作𤣥堂棄世如遺堂以石為是欲不朽道若<lb/>
<pb n="KR4d0523_WYG_021-11a"/>
可樂室亦何有生世役役殁無所歸視君之志尚其幾<lb/>
希<lb/>
　　金鄉劉氏阡表<lb/>
泰定丙寅秋金鄉劉君以其子官於朝封從仕郎金鄉<lb/>
縣尹既受命合其昆弟長幼而告之曰昔吾祖考當兵<lb/>
戈流離之中保有厥緒積徳垂慶以遺我後人俾至今<lb/>
日吾何能有哉先考嘗語吾曰劉氏自宋金以來遷徙<lb/>
靡常塋域亦莫究其處可卜陽山吉兆自汝祖始俾吾<lb/>
<pb n="KR4d0523_WYG_021-11b"/>
後世皆從葬焉大徳己亥始克奉祖考而安厝之繚以<lb/>
垣墉樹之嘉木考諸禮制又得立石表于其阡于以光<lb/>
昭先徳於無窮開示子孫俾知其所自庶幾盡吾心焉<lb/>
爾乃走書京師命其子持中奉狀屬史官蘇天爵筆其<lb/>
事云謹按劉氏徐州豐縣人也嵗久譜亡不能逺本其<lb/>
世宋靖康間始遷金鄉楊徐里金有中夏務休兵息民<lb/>
故劉氏族大以蕃田疇第舍甲里中至貞祐時金人徙<lb/>
都汴河朔俶擾劉氏之族皆逃難解散祖府君諱恩雖<lb/>
<pb n="KR4d0523_WYG_021-12a"/>
偕衆避地他所然桑梓之感心獨未嘗忘也國朝既滅<lb/>
金郡縣甫定瘡痍之民稍稍來集嵗庚子府君始達鄉<lb/>
里而田廬悉為豪家所有遂徙居邑之陽山里因占籍<lb/>
焉後以壽終配某氏生子曰義義早孤貧不能家及長<lb/>
出贅於張氏張氏家羨於財而無子獨能謹事婦翁其後<lb/>
婦翁既有子矣分與田宅而居之以孝弟力田稱至元<lb/>
十二年卒其配張氏時年方盛深居獨處能以禮節自<lb/>
持訓其諸孤使皆有立家益厚完于前時三子長曰信<lb/>
<pb n="KR4d0523_WYG_021-12b"/>
縣尹君也次曰侃次曰偉興國路學正縣尹君忠厚孝<lb/>
友不樂進取喜施與諸子宦學於外者悉資給之築室<lb/>
延師以教其邑人子弟壽考康寧享有寵命閭里以為<lb/>
榮子男三人持敬持中俱補國學弟子員持恭濮州教<lb/>
授侃之子一人持敏偉之子三人某某某諸孫十餘人<lb/>
初持中肄業國學有聲薦充學錄遷太史院校書郎擢<lb/>
御史臺掾今儒林郎江南浙西道肅政廉訪司經歴清<lb/>
介有守棘棘不阿余聞昔之君子於其親也生則致其<lb/>
<pb n="KR4d0523_WYG_021-13a"/>
養焉殁則卜其宅兆而嚴事之葢孝子慈孫所以厚於<lb/>
者也觀劉君之行若是則其子孫之昌大有以也夫故<lb/>
為之表而銘之銘曰<lb/>
陽山之下有封偃斧伊誰云藏劉氏考祖念昔考祖洊<lb/>
罹兵凶顛沛艱阨克紹其宗儲善在躬弗耀於世天厚<lb/>
其門以昌來裔祗承寵命擁笏巍中慶流沛沛彌日而<lb/>
新疇克致兹實荷先徳顧瞻丘壠式表貞刻子孫至止<lb/>
眎此銘詩尚其勗哉祖考是思<lb/>
<pb n="KR4d0523_WYG_021-13b"/>
　　彭城郡君耿夫人墓誌銘<lb/>
彭城郡君耿氏濟寧金鄉人朝列大夫祕書少監騎都<lb/>
尉彭城郡伯劉公之夫人僉江南湖北道肅政廉訪司<lb/>
事持中大名錄事持恭之母也始年二十歸於劉氏逮<lb/>
事其姑姑性嚴肅治家有法夫人能適其意及主内事<lb/>
蠶績烹飪課責諸婦一如姑之誨已而家道益隆諸子<lb/>
宦學於外者夫人不以愛弛於教而皆勗其有立持中<lb/>
升朝為太史院校書郎祕監推恩授金鄉縣尹夫人從<lb/>
<pb n="KR4d0523_WYG_021-14a"/>
封宜人持中由浙西憲司經歴累拜監察御史祕監進<lb/>
知單州夫人封金鄉縣君迨持中僉憲淮西則有郡君<lb/>
之命至元五年己夘夫人七十有九以其年三月某日<lb/>
卒於家父諱某母某氏子男四人長某次持中持恭幼<lb/>
某孫男二人擴撝皆補國子員孫女三人長適苗勃然<lb/>
亦國子員餘幼曽孫男二曰䝉曰某將以是嵗六月某<lb/>
日葬夫人于金鄉縣金山鄉陽山里天爵與持中㳺雅<lb/>
厚嘗述劉氏先墓碑習聞其族世舊矣故為之銘銘曰<lb/>
<pb n="KR4d0523_WYG_021-14b"/>
閨門之教由本於内維昔君子式慎其配猗嗟夫人閫<lb/>
則無瑕養姑教子克善厥教生享榮封壽登鮐背銘此<lb/>
淑徳昭示千載<lb/>
　　甄母墓誌銘<lb/>
無極甄克敏述其母邢夫人之行來請曰吾母生有淑<lb/>
質稍長習女功孝事父母既笄適先君子吾甄氏族大<lb/>
而盛嵗時昏祭皆有禮節吾母周旋其間咸中儀度承<lb/>
上御下能敬而惠葢於孝經論語亦習知其説克敏之<lb/>
<pb n="KR4d0523_WYG_021-15a"/>
從師學也苟有所需吾母悉資給之嘗誡克敏曰汝讀<lb/>
書學儒樹立於世勿廢墜先業吾見近世大家婦人愛<lb/>
子多不知教往往嬌逸以隕其家聲吾不忍使汝至是<lb/>
也夫力學在汝窮達有命汝其勗哉吾知吾多疾不克<lb/>
壽考及見汝之有立於世也汝能勿忘吾言吾雖死無<lb/>
憾矣吾母自至治二年忽感風疾綿延十餘年而卒比<lb/>
卒召克敏至前猶以讀書立身為訓今而後思其言之<lb/>
為可悲也吾母卒之明年先君子亦卒今將以吾母之<lb/>
<pb n="KR4d0523_WYG_021-15b"/>
喪合葬吾父之墓子其銘之天爵與克敏游雅厚又知<lb/>
其家世之美故與之銘夫人諱從正世居趙之平棘再<lb/>
徙真定曽祖彦容顯武將軍元帥右監軍祖義父真母<lb/>
賈氏外祖大亨朝㪚大夫真定河間等路宣課使夫人<lb/>
生十有七年歸甄氏是為尚書兵部郎中讓之曽孫婦<lb/>
户部主事用之孫婦西蜀提刑按察司書史昌祖之婦<lb/>
河東憲司掌書恒之妻也既歸二十有六年年五十三<lb/>
至順二年三月二十日卒明年九月某日葬真定縣朱<lb/>
<pb n="KR4d0523_WYG_021-16a"/>
俗里子男三人長克敏嵗貢儒士次早夭次霞童銘曰<lb/>
肅肅閏門夫人來嬪相其夫君夙夜惟寅圖史具陳子<lb/>
也甚文刻銘幽珉尚永厥聞<lb/>
　　甄徳修墓銘<lb/>
吾友甄徳修之葬也翰林楊君俊民以書來唁曰徳修<lb/>
吾鄉後進之彦績學纉文欲名立於世今不幸卒矣其<lb/>
生也曽無爵祿之榮其葬也可無文字賁其墓乎天爵<lb/>
聞其言而憾焉徳修世為真定儒家六世祖慶仕宋為<lb/>
<pb n="KR4d0523_WYG_021-16b"/>
武康軍節度掌書記生贈明威將軍騎都尉中山郡伯<lb/>
公亮公亮生金嵩州刺史讓讓生尚書户部主事用用<lb/>
生皇故處士昌祖昌祖生河東憲司掌書恒恒生徳修<lb/>
諱克敏少與楊君俱學于郭先生士文聰敏卓然不類<lb/>
童子家庭之内訓誨甚嚴時處士退隠于家聲聞四方<lb/>
一時名公卿官燕南憲府君咸交處士徳修侍立左右<lb/>
聞見日廣處士既卒奉掌書及其母邢氏益盡孝謹深<lb/>
居一室羅列圖史凡先世隠徳遺事採摭搆緝惟恐或<lb/>
<pb n="KR4d0523_WYG_021-17a"/>
遺當代文詞可傳者咸筆錄之部使者以其名薦當得<lb/>
河南憲司書史亦不果就年三十八至元元年乙亥六<lb/>
月辛亥朔以疾卒葬真定縣朱俗原所著述有詩文一<lb/>
編文林三十卷娶宋氏生男曰某嗚呼甚矣人材之難<lb/>
也夫以生賦清明之質當國家承平之盛本衣冠世族<lb/>
之懿習父師詩禮之傳方克有就徳修既有可學之資<lb/>
遭逢治平又承家世義方之訓其學行進而未止意其<lb/>
且壽必能成其材振乎今而耀乎後孰謂不幸以死吁<lb/>
<pb n="KR4d0523_WYG_021-17b"/>
可悲已夫可悲已夫<lb/>
　　元故贈長葛縣君張氏墓誌銘<lb/>
武徳將軍鎮守池饒棗陽萬户府管軍中千户所達嚕噶<lb/>
齊贈驍騎尉長葛縣子瑪穆特配長葛縣君張氏居黄<lb/>
州黄岡縣五峰山之南年若干來歸於公公哈喇婁凖<lb/>
台氏世家朔漠父諱哈巴爾圗國初從兵破汴始家許州<lb/>
之長葛公生將家以多力善射聞至元甲戌丞相淮安<lb/>
忠武王總兵伐宋一時材勇之士悉致麾下公與其選<lb/>
<pb n="KR4d0523_WYG_021-18a"/>
於是大兵由襄漢順流東下瀕江諸城或戰或守大抵<lb/>
弗能有所為矣公分將士卒戮力戰陣數著勞效明年<lb/>
宋亡論功行賞受池州總把歸附之初新令未洽豪民<lb/>
潛擾鄉邑公輔治以嚴民賴以安久之朝廷以日本梗<lb/>
化不庭出師征之公又在行由慶元汎舟入海凡七晝<lb/>
夜抵達可島去其國七十里潮汐盈涸不常舟弗能進<lb/>
乃縛艦為寨碇鉄靈山下命公守之八月一日夜半颶<lb/>
風大作波濤如山震撼擊撞舟壊且盡軍士號呼溺死<lb/>
<pb n="KR4d0523_WYG_021-18b"/>
海中如麻明日大帥命公先歸公由躭羅逾髙麗渡遼<lb/>
水以趍京師遂歸於池其後累遷今官因以池為家焉<lb/>
至治元年某月某日卒享年若干方南征時詔軍將各<lb/>
以其家從行故公自江上之戰縣君獲與之俱持身以<lb/>
嚴侍公以謹而飲食衣服之奉無少闕雖居軍伍之中<lb/>
憫其夫之勞苦未嘗以驚懼為辭及征日本大風之夕<lb/>
公方以王事為重奚恤其家而縣君獨在舟中身綰印<lb/>
章未嘗舍去及舟壊乃抱折檣得達于岸是豈尋常者<lb/>
<pb n="KR4d0523_WYG_021-19a"/>
所能及哉其居家性質直不妄笑語安於素約而華靡<lb/>
奢麗皆無所好所好者蠶績之事耳操持家務内外斬<lb/>
斬宗族無間言至元六年六月日卒享年八十有五是<lb/>
月某日附葬公墓墓在池州之西湖山堂公凡五娶子<lb/>
男四人彦智傑武畧將軍管軍中千户所達嚕噶齊海<lb/>
廬承事郎同知許州事巴延旺努早逝女三人長適武<lb/>
徳將軍管軍千户所達嚕噶齊特穆爾次適布哈次適<lb/>
邁珠孫男七人阿巴齊延平沙縣尉哈瑪爾諾海治進士<lb/>
<pb n="KR4d0523_WYG_021-19b"/>
業哈喇台賜進士出身儒林郎漢陽府判官鄂囉特穆<lb/>
爾昭信校尉管軍千户所達嚕噶齊納克楚博囉齊習<lb/>
進士女八人適敦武校尉管軍百户塔海布哈忠顯校<lb/>
尉管軍千户張節奉政大夫靜寧州達嚕噶齊塔海特<lb/>
穆爾承信校尉烏程縣達嚕噶齊巴圗將仕郎江州路<lb/>
錄事司達嚕噶齊道通忠翊校尉管軍千户毛榮二在<lb/>
室縣君之考諱達魯世業詩書為儒家故縣君教子孫<lb/>
嚴而有法初皇慶科舉詔下哈喇台甫十餘嵗縣君呼<lb/>
<pb n="KR4d0523_WYG_021-20a"/>
而教之曰我昔居父母家嵗時親戚小兒來者吾親必<lb/>
祝之曰長大作狀元自我為汝家婦恒在軍旅久不聞<lb/>
是言矣幸今朝廷開設貢舉汝能讀書登高科吾復何<lb/>
恨于是悉資給之俾從師受業泰定三年策試進士哈<lb/>
喇台果中第二甲第一人授同知徐州事歴監方城縣<lb/>
皆奉縣君就養日以居官清慎為教既殁之三年哈喇<lb/>
台傳父命以池人王南壽狀來請銘余讀詩小戎篇葢<lb/>
秦之國人奉命西征其從役者之家人始則誇其車甲<lb/>
<pb n="KR4d0523_WYG_021-20b"/>
之盛然後思念及於君子説者謂以義興師雖婦人亦<lb/>
知勇於赴敵而無所怨今觀縣君之事其信然歟故為<lb/>
之銘銘曰<lb/>
婦徳之懿本於閏門無非無儀中饋是勤昔在至元征<lb/>
伐四國將校之家勇於赴敵風濤戰陣曽無震驚知有<lb/>
其夫不知有生義根於心能保其節刻銘貞石永著芳<lb/>
烈<lb/>
　滋溪文稿卷二十一<lb/>
</p>
<p>
</p>
  </div>
</body>
</text>
</TEI>
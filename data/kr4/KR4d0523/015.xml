<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>滋溪文稿卷十五</head> <lb/>
    <p>
<pb n="KR4d0523_WYG_015-1a"/>
欽定四庫全書<lb/>
　滋溪文稿卷十五<lb/>
　　　　　　　　　　　　元　蘇天爵　撰<lb/>
　碑誌<lb/>
　　元故武義府郎漳州新軍萬户府副萬户趙公神<lb/>
　　　道碑銘<hi>并序</hi>
公姓趙氏諱伯成真定人也考府君偉國初以才勇從<lb/>
丞相史忠武王平金擢黒軍百户嵗庚申公始襲職𨽻<lb/>
<pb n="KR4d0523_WYG_015-1b"/>
萬户邸公麾下移兵戍守歸徳己未從邸公濟江攻鄂<lb/>
中統三年李璮反公與賊戰有功邸公旌幣三端改𨽻<lb/>
招討使額特黙色麾下别將巴圖軍百人至元十有一<lb/>
年天兵渡江従攻沙陽新城陽羅堡因戍黄州進攻隆<lb/>
興撫州建昌皆下之十三年宋亡宋臣陳宜中張世傑<lb/>
挾益衛兩王走閩海表年官人圖復宋其下倡亂従之<lb/>
閩大擾公従招討使攻建寜降之行省署公建寜安撫<lb/>
司達嚕噶齊明年政和慶元民亂公討平之吳聖公倡<lb/>
<pb n="KR4d0523_WYG_015-2a"/>
浦城人為亂公勦除其衆左副元帥高某薦之復以公<lb/>
兼權建寜路萬户於是招募土兵千人教之擊射皆號<lb/>
精兵盗聞公威名或斂避不敢犯民亦少獲其休息焉<lb/>
朝廷嘉之特錫金符制授武畧將軍管軍千户公益奮<lb/>
激思自效十七年春都昌民杜萬一挾左道媚人表僭<lb/>
名號搆亂一方公偕方安撫生擒萬一磔龍興市賞公<lb/>
白金五十兩復以管軍萬户守建寜十八年制授管軍<lb/>
總管進階武義將軍是年秋漳州髙安賊作樹栅以為<lb/>
<pb n="KR4d0523_WYG_015-2b"/>
固公命作雲梯先登攻破其栅擒之二十年冬黄華賊<lb/>
起公引兵覘之抵萬墩與賊遇敗之又抵歐寜之黄屯<lb/>
與賊遇又敗之斬首不知其數餘皆敗走復屯歐寜之<lb/>
板橋公又敗之未㡬賊號二十萬復來分據建寜四面<lb/>
以視必取公潛出兵水南賊發矢如雨下公不為動乃<lb/>
泅水以濟諸軍従之大呼殺獲無算賊披靡遁公追殺<lb/>
之且行且戰三十餘里僵屍藉藉被山野又捕虜數百<lb/>
人時黄花餘黨散在政和之青州及獅子岩者公皆破<lb/>
<pb n="KR4d0523_WYG_015-3a"/>
之賊患遂息行省檄公守松溪政和兩縣二十四年移<lb/>
南劍是秋尤溪賊作公又平之招諭民之脅従者俾居<lb/>
其鄉乃還鎮是冬鍾明亮兵起公偕福州路達嚕噶齊<lb/>
托歡捕之轉攻南劍及邵武諸盗皆大破之平章拜除<lb/>
表公前後戰伐以聞制可其請超拜漳州新軍萬户府<lb/>
副萬户二十六年冬平寜化黄化石門等栅二十八年<lb/>
省府以漳之龍岩羣盜之所出入移公守之乃招諭賊<lb/>
魁謝大老等來歸二十九年漳浦賊作公従樞府臣破<lb/>
<pb n="KR4d0523_WYG_015-3b"/>
之復留公守雲霄隘於是招諭魯小虚神歸化而魯大<lb/>
虚負險不出公復以兵臨之大虚亦降其餘黨尚為民<lb/>
患公提勁兵揉之省臣以南詔之地控制循海潮廣諸<lb/>
郡檄公鎮之仍總雲霄之兵凡二年盗不敢犯民甚安<lb/>
之大徳初元劇賊劉大老犯漳州境公將兵迎戰刀中<lb/>
公頂及腰猶與賊戰不巳於時公年六十七矣遂移疾<lb/>
北歸行省不允公復以爲請乆之方聴其去至大二年<lb/>
正月十有九日卒於家享年七十有七葬真定縣新市<lb/>
<pb n="KR4d0523_WYG_015-4a"/>
鄉别駕荘之西原公貌魁梧力能兼人平生大小盖百<lb/>
餘戰身被十餘創其勞勩何如也初公至閩閩人即降<lb/>
同列建議請計口徵銀為贄禮號令嚴急民大驚恐公<lb/>
傍通衢立罷其事合郡歡聲如雷呼公為佛建議者暴<lb/>
死民大稱快公綏輯新附簡易寛厚民以為便立祠祠<lb/>
公迄今不隳嗚呼昔者王師伐宋曽未數年降其君臣<lb/>
墟其廟社已而遺民在在蠭起何其取之之易安之之<lb/>
難若是歟余讀周書每嘆周人滅殷之易安殷民之難<lb/>
<pb n="KR4d0523_WYG_015-4b"/>
也大抵古今人情不甚相逺益知書之為可盡信公母<lb/>
髙氏夫人常氏如夫人者七子四男人仲立徳明寜老<lb/>
仲信女三人長適真定劉某次適建寜謝某幼為比丘<lb/>
尼孫男十人成立君佐君澤君弼君哲君傑君和君讓<lb/>
君祥君瑞曽孫男二人真保關保公歸元子仲立嗣仲<lb/>
立卒弟徳明嗣徳明卒仲立之子成立嗣成立卒今其<lb/>
子真保嗣焉天爵與公同里少嘗拜公酒酣耳熱語其<lb/>
平生戰攻之勞英氣凛凛真一世豪傑之士哉銘曰<lb/>
<pb n="KR4d0523_WYG_015-5a"/>
南北分裂世祖荒之滔滔江漢一葦杭之宋社既墟頑<lb/>
民胥動借曰余復交刃以閧荷矜為兵裂裳為旗動萬<lb/>
為羣以殺為嬉公往兵之小大百戰殱厥渠魁執俘以<lb/>
獻惟昔閩越文物皇皇何于斯時大肆獗狂盖有所恃<lb/>
地險而逺新造之邦未洽國典慨彼昏囂以干大刑㡬<lb/>
三十年嶺海始寜維公虎臣多著勞勩身犯矢石出入<lb/>
瘴癘天子錫命副長萬夫傳子及孫世功弗渝白髮來<lb/>
歸優游隴畝語其平生猶見材武惟公之墓滋水之陽<lb/>
<pb n="KR4d0523_WYG_015-5b"/>
刻詩貞石威名日揚<lb/>
　　元故奉議大夫國子司業贈翰林直學士追封范<lb/>
　　　陽郡侯輝和爾公神道碑銘<lb/>
世祖皇帝臨御中國思建百度以興文治至元六年乃<lb/>
命國師肇造新字頒布天下京師建國子學以教胄子<lb/>
外則州郡並置校官以教民之俊秀者又置提舉學教<lb/>
官以總之初以制校印符改用新字於是國家言語文<lb/>
字盛行於時而國師之功固不細矣當是時左右國師<lb/>
<pb n="KR4d0523_WYG_015-6a"/>
以成其功者公之考文書努其一也新字既成遂由翰<lb/>
林應奉文字超拜直學士乆之仍以學士出為提舉湖<lb/>
廣學校官召歸京師卒二子長曰呼哩中順大夫監漢<lb/>
陽府次即公也諱額森少敏悟世其父業年二十擢為<lb/>
國子教授諸生翕然信服不敢以少年易之嵗滿乃遷<lb/>
助教又遷博士為博士凡三考遂遷監丞又拜司業累<lb/>
官奉議大夫公性謹厚其於教人孜孜不怠作成人材<lb/>
居多嘗考古書聖賢行事及歴代君臣善惡成敗可監<lb/>
<pb n="KR4d0523_WYG_015-6b"/>
戒者譯以國言傳諸學徒故諸生服公之訓人人卓然<lb/>
自奮思立事功非但誦習其空言而已公又依倣成均<lb/>
之制定為學規下至米鹽筆札亦皆出納有法其所譯<lb/>
潤諸書人争傳之學國言者以得公師為榮至公大間<lb/>
武宗皇帝親擇貴臣子孫數十人俾從公游仁宗皇帝<lb/>
方興學校眷公尤深嘗曰此人極有學守不可使離監<lb/>
學公亦泊然自守不變不退盖自教授累至司業㡬三<lb/>
十年未嘗别遷他官一時臺閣名卿碩輔往往皆其弟<lb/>
<pb n="KR4d0523_WYG_015-7a"/>
子或欲援公居要官者輙力辭曰是有命焉不可幸而<lb/>
取也舊制司業班列五品以公故特陞四品方欲進為<lb/>
祭酒而公不幸病卒矣得年四十有七仁宗深悼惜之<lb/>
累贈翰林直學士大中大夫輕車都尉范陽郡侯其子<lb/>
赫赫少傳家學知名公卿間出監解之聞喜黄之黄陂<lb/>
皆有惠政入翰林為修撰拜授經郎兼經筵譯文官擢<lb/>
拜陜西江南兩臺御史言事切直劾罷權貴數人歴僉<lb/>
江東湖南肅政亷訪司事進拜海北廣東兩道副使按<lb/>
<pb n="KR4d0523_WYG_015-7b"/>
行郡縣風采肅然今官太中大夫湖廣行中書省左右<lb/>
司郎中嗚呼國家自建元以來號稱治平迄今七十餘<lb/>
年矣京師公侯大家當貴赫赫而興替消長於嵗時旬<lb/>
月間者何可勝數而公父子三世獨以文雅清慎相繼<lb/>
顯聞不亦盛乎公曽文父以上世仕髙昌自其考始入<lb/>
中國還家京師母巴哩納追封范陽郡君公配額森徳<lb/>
濟繼巴勒徳濟俱追封范陽郡夫人子男一人赫赫女<lb/>
三人適侍正府知印達爾瑪河東㢘訪副使嘉琿河南<lb/>
<pb n="KR4d0523_WYG_015-8a"/>
行省使都事拜珠孫男一人曰保堅女二人幼公以延<lb/>
祐六年六月二十三日卒以先塋地隘權殯都城西佛<lb/>
寺元統元年十月庚午葬宛平縣香山鄉七園里銘曰<lb/>
皇有中夏百度維作人文昭宣臣民允若乃興庠序敷<lb/>
揚國言公為之師丕衍其傳有來貴㳺執業抑抑郡材<lb/>
斯興以贊皇國公居凾丈三紀如初佩服古訓衣冠舒<lb/>
舒咨爾國人榮達滚滚文字之澤獨克悠逺公又有子<lb/>
家學是承歴游清華令譽日升思美公度式表貞刻尚<lb/>
<pb n="KR4d0523_WYG_015-8b"/>
其來裔是效是則<lb/>
　　亞中大夫山東道宣慰副使致仕張公墓誌銘<lb/>
公姓張氏諱克忠字彦直至元中由東宫宿衛出為蠡<lb/>
州判官擢遼陽行省都事入為宗正府員外郎以親老<lb/>
乞歸養乆之調廣平永年令歴明州信州路推官遷知<lb/>
言州事再遷和州以年老遂致仕即拜山東道寅慰副<lb/>
使累階亞中大夫泰定三年九月九日終於家年七十<lb/>
五公爲人惇厚篤實遇事果於有為初佐蠡州嵗飢民<lb/>
<pb n="KR4d0523_WYG_015-9a"/>
起為盗公出米為糜以食餓者於是吏民以公故相繼<lb/>
出米所活數千人盗亦衰止諸王叛東土詔遣大臣部<lb/>
諸將兵討之公時居遼陽幕總督軍餉無少闕居民流<lb/>
亡失業者公撫緝完復東土以寜永年地號沃壤公下<lb/>
車召其耆老語之曰治民之道在乎敦耕桑崇庠序廣<lb/>
儲蓄而已農桑勸則無寒饑之苦學校興則知禮讓之<lb/>
方儲蓄廣則亡水旱之虞矣在縣三年以治稱信属縣<lb/>
玉山誣民偽造楮幣獄具矣公疑而辨之民得不死繪<lb/>
<pb n="KR4d0523_WYG_015-9b"/>
公像事之終身延祐丙辰關中猝有變聲連河東吉在<lb/>
窮絶山谷間民乗間欲為盗公下令禁止盗禁不發旁<lb/>
州官屬為不法者憲司檄公往治之而訟獄積嵗不能<lb/>
决者亦以属公皆决治如法吏民畏服公所至大興學<lb/>
宫延師儒以教化為本擇良民子弟開敏者補諸生為<lb/>
除其繇役以故民學者衆而風俗亦或少變為和州嵗<lb/>
旱公出禱輒雨嵗則大禳乃繕治之廨舍及神宇所當<lb/>
祠者財用甚省而堅完可乆和州人縫掖耆艾偉公治<lb/>
<pb n="KR4d0523_WYG_015-10a"/>
行以状薦於部使者部使者以其状聞於朝而公年已<lb/>
七十矣曽祖諱廣伯祖諱仁仕於金考諱壁皇贈奉議<lb/>
大夫知趙州事驍騎尉髙邑縣子妣王氏贈髙邑縣君<lb/>
妻楊氏封髙邑縣君子男二人卺従仕郎籍田署丞次<lb/>
某張氏世家中山葬新樂縣儀臺原自公祖以下始葬<lb/>
安喜縣堯坊原公之卒也従葬堯坊之北初公以材敏<lb/>
侍東宫一時宫臣後多貴顯至大官獨公出治州縣計<lb/>
資而升未嘗肯妄進取入官五十餘年而歸老焉其㢘<lb/>
<pb n="KR4d0523_WYG_015-10b"/>
退有足嘉者故為之銘銘曰<lb/>
張望中山考厥世奕漢北平文侯裔烈烈行成輔唐帝<lb/>
華胄相承尚克系温温和州㢘以厲秉旄懐紱號良吏<lb/>
至今郡邑有遺恵懸車來歸宛其逝圖銘元石識幽竁<lb/>
更千百年庶無替<lb/>
　　故奉政大夫遼陽行省郎中黄公神道碑銘<lb/>
延祐四年六月吏部主事黄公肯播拜監察御史時丞<lb/>
相特們徳爾以受賕得罪匿興聖近侍家有司不得窮<lb/>
<pb n="KR4d0523_WYG_015-11a"/>
治其事皆相顧無可奈何公視事謂同列曰丞相受賕<lb/>
之罪固所當治然其罪之大者盍悉陳之即率同列言<lb/>
丞相違世祖制括江南地致汀漳民叛隂奪阿實罕太<lb/>
師官致關陜弗寜降諸王監郡監縣致宗親不睦増江<lb/>
淮鹽課地税致黎民固窮引用貪邪小人致朝廷政亂<lb/>
臺臣以聞天子震怒命罷相政事黜其門下用事者若<lb/>
干人由是公之聲名暴著中外而小人怨恨思害之矣<lb/>
明年春詔御史昌格偕公廵行上都覆實吏牘先時上<lb/>
<pb n="KR4d0523_WYG_015-11b"/>
命建佛寺於雲州七峯山以太府丞大都監治大都者<lb/>
平章某私人也上所賜軍匠金帛大都及總軍官悉分<lb/>
取之軍匠訴於御史臺至是就命公等鞫之辭連平章<lb/>
及其兄某二人方近倖寵任權勢赫然入言於上以公<lb/>
等不思奉詔覈實吏牘乃敢沮格修治佛寺上性慈仁<lb/>
奉釋教惟謹以其言為誠然即遣使召公等至京師止<lb/>
宫門外某傳旨責而遣之尋復以昌格及公知雲州事<lb/>
俾董治佛寺以訖其工公下車惓惓以愛民為事少不<lb/>
<pb n="KR4d0523_WYG_015-12a"/>
以遭禍自懲怠其事也郡當南北衝乗輿嵗幸上都供<lb/>
頓厨傳悉資於民公取之有制民不甚擾權貴官官過<lb/>
其州聞公㢘直亦不敢横有需求值嵗大饑穀貴民徙<lb/>
公請於朝得米若干石以賑餓者其民至今以為徳仁<lb/>
皇賔天丞相復位向所黜門下之人悉召用之睚眦之<lb/>
怨無不報者㑹使臣請修先朝實録内外三品以上官<lb/>
在皇慶延祐時除拜罷免賞賚責罰悉録送史館符下<lb/>
百司公具昔所得罪以聞相雅怨公思害之未得遂誣<lb/>
<pb n="KR4d0523_WYG_015-12b"/>
公訕謗先朝言於英廟與昌格械至上都有司承望風<lb/>
旨謂公等不應言上而言上重坐以罪仍籍其家始知<lb/>
公衣衾圖書外他無所有公退伏田里漠然不以介意<lb/>
及泰定改元詔書凡時們徳爾挾怨所搆害者悉蒙昭<lb/>
雪於是始除公遼陽行中書省左右司郎中在官嵗餘<lb/>
以疾卒泰定三年四月也其年五月葬錦州神水牛羣<lb/>
峪先茔之次公字允蓺其先齊人金初遷利州州南滿<lb/>
井黄家寨先墓在焉大安末又遷錦州其世系可稽者<lb/>
<pb n="KR4d0523_WYG_015-13a"/>
懐安生昌昌生慶忠慶忠生果果生錦州儒學正居中<lb/>
居中生開元路儒學教授瓛是爲公考以公貴贈奉議<lb/>
大夫禮部郎中驍騎尉義豐縣子妣劉氏贈義豐縣君<lb/>
娶張氏封義豐縣君子男曰謙由國子生爲秘書監管<lb/>
勾公少與其兄肯堂弟肯穫肯訥俱學儒公獨業成出<lb/>
仕初為錦州儒學正貢山北憲司書史轉燕南入貢兵<lb/>
曺擢御史臺椽尚書叅政王羆早與公善累欲辟公力<lb/>
辭不就遂補中書掾出官承直郎中書檢校官改吏部<lb/>
<pb n="KR4d0523_WYG_015-13b"/>
主事出調雲南郡縣官人稱其㢘還拜御史累階奉政<lb/>
大夫卒時年五十八聞者莫不哀之公為人磊落明白<lb/>
讀書務求大旨尤喜古人竒節偉行故其剛毅正直屢<lb/>
與禍㑹而無悔昔者先君與公交契至深嘗同掾東曹<lb/>
同檢校中書盖道同而志合者也先君居秋官幕亦嘗<lb/>
言忤權奸而幸無事然與公偕卒官行省郎中悲夫天<lb/>
爵尚忍言哉今幸與謙得為同朝常相期勉以無忝先<lb/>
世為事㑹謙以公之墓碑為請故謹序而銘之銘曰<lb/>
<pb n="KR4d0523_WYG_015-14a"/>
偉哉黄公蚤以儒進植志不阿守道自信延祐天子清<lb/>
明在躬思正百度丕變羣工爰有相臣隂險嗜利盗用<lb/>
福威傷我聖治君門九重匪言孰通疇為耳目克廣天<lb/>
聰公居其時執憲靡顧讜言正色彼罪斯著斥官外郡<lb/>
敷惠在民國述信史網羅舊聞彼為詆欺忍肆兇毒公<lb/>
身可辱公名不辱惟昔世祖肇建憲臺孰去匪邪孰進<lb/>
匪材列聖承之典則咸在人存斯興君子奚慨肅肅風<lb/>
紀豈無正人云胡不淑以殞公身遼海茫茫碣石在下<lb/>
<pb n="KR4d0523_WYG_015-14b"/>
太史銘之克示終吉<lb/>
　　皇元贈太傅開府儀同三司康靖邢公神道碑<lb/>
正議大夫光禄卿邢某既葬其父母偕丞相掾趙隆來<lb/>
請曰維邢氏世家遼東吾祖忠定公當聖朝劗金之初<lb/>
倡其鄉民來歸太師國王承制授義州行軍千户撫綏<lb/>
其衆不妄誅夷東人咸往依焉後以夀終先考康靖公<lb/>
時方七嵗祖母趙夫人以官授其族子先考既長恬忽<lb/>
時榮不事進取奉母以孝聞及與人交慈祥樂易鄉閭<lb/>
<pb n="KR4d0523_WYG_015-15a"/>
以長者譽之族子屢讓以官辭不取也元貞二年二月<lb/>
十二日卒享年八十有一先夫人先十年卒年五十五<lb/>
吾與二子承先世餘澤被遇仁宗皇帝給事禁闥命掌<lb/>
膳羞酒醴日承寵光曽無數年致位列卿推恩之隆延<lb/>
及祖考勅賜第宅並居京師念先世墳墓逺在遼東子<lb/>
孫嵗時不克展省今買地於京師城之南燕臺鄉契丹<lb/>
里作為茔垣樹列翁仲石儀以元統三年二月十九日<lb/>
舉先考及先夫人之柩葬焉願為銘文刻諸石昭示寵<lb/>
<pb n="KR4d0523_WYG_015-15b"/>
光於無窮嘗讀周官酒正掌酒之政令以式法授酒材<lb/>
辨五齊之名三酒四飲之物以供祭祀之物賔客之燕<lb/>
享而酌數獻酬皆合其度酒正之出日入其成月入其<lb/>
要嵗終則㑹益古昔王者畏天恤民經徳秉哲罔敢暇<lb/>
逸崇飲故掌酒之政嚴慎若此我國家自世祖皇帝肇<lb/>
建官制命宣徽光禄以司膳羞酒醴凡郊祀宗廟朝㑹<lb/>
燕享則供奉之故必勲舊世戚親宻近民始得與焉而<lb/>
邢氏父子兄弟遭時治平皆愿謹自持上結主知迭膺<lb/>
<pb n="KR4d0523_WYG_015-16a"/>
是選非朝廷恩寵之隆祖考積累之厚何至是歟謹按<lb/>
忠定公諱鼎昌特贈推忠佐運功臣太保金紫光禄大<lb/>
夫柱國魯國公諡忠定配趙氏贈魯國夫人康靖公諱<lb/>
璉特贈太傅開府儀同三司上柱國魯國公諡康靖配<lb/>
張氏贈魯國夫人光禄初事成宗皇帝得在宿衛大徳<lb/>
十一年擢成務郎禮部員外郎歴尚食局大使尚飲局<lb/>
提㸃皇慶元年超太中大夫宣徽院判官嘉議大夫秘<lb/>
書卿出為大寜路總管召拜光禄卿娶張氏封魯國賢<lb/>
<pb n="KR4d0523_WYG_015-16b"/>
淑夫人子男三人長曰薩里由近侍擢奉訓大夫嘉醖<lb/>
局提㸃加朝列大夫又加中議大夫典瑞少監遷太監<lb/>
卿㑹陞監為院就拜典瑞院使官資善大夫改侍儀使<lb/>
轉光禄卿出為山東道宣慰使卒次曰哈珠起家中憲<lb/>
大夫詹事院斷事官遷嘉議大夫侍儀使擢工部侍郎<lb/>
卒官通議大夫光禄卿次瑪摩今宿衛内廷銘曰<lb/>
於赫皇元登世隆治累洽重熈涵育成遂爰有臣鄰左<lb/>
右帝廷富貴尊安遭逢顯榮推本其先載徳弗耀否極<lb/>
<pb n="KR4d0523_WYG_015-17a"/>
而亨實乃天道桓桓忠定乗時奮揚好生止殺保其鄉<lb/>
邦康靖承之辭禄而隱篤生孫子榮達衮衮國有大事<lb/>
祠享㑹同牲牢酒醴用或不共帝念其勤晝日三接華<lb/>
要卿胄父子就列上公封國節惠褒章爾宗爾先耀其<lb/>
輝光顧瞻遼東鬱鬱封樹逺莫至止嵗祠永慕龜食惟<lb/>
吉改卜新原刻文墓石永昭國恩<lb/>
　　元故僉浙東海石道肅政亷訪司事甄君墓碑銘<lb/>
今上皇帝以至順三年出居靖江侍御僕從多弗克從<lb/>
<pb n="KR4d0523_WYG_015-17b"/>
時則有若廣西元帥府都事甄君世良左右承事克盡<lb/>
恪恭明年皇上入繼大統遣使召君入朝未㡬御史臺<lb/>
奏為山南道亷訪經歴將行上不許改通政院都事無<lb/>
何擢拜監察御史出僉浙東道亷訪司事至元元年九<lb/>
月六日遇病終於金華官舍二年六月丁酉葬真定縣<lb/>
大安鄉曺家瞳北原甄氏世為真定人君祖諱全字賢<lb/>
卿蚤嵗業儒既長習律令年四十餘游江南㑹朝議用<lb/>
儒士補郡縣吏浙西提學以君名薦遂補慶元路掾曺<lb/>
<pb n="KR4d0523_WYG_015-18a"/>
進擢浙東西憲司又進南察院文宗皇帝方居建業臺<lb/>
臣御史皆得進見君従御史按事廣海入辭潛宫上識<lb/>
其貌問其姓名尋貢中臺天歴元年文宗入正宸極下<lb/>
詔固讓明年明宗皇帝立於朔方勅省臺分官奉寳璽<lb/>
北迓君従御史在行上閔其勞特除廣西道㢘訪知事<lb/>
在官嵗餘調元帥府都事際遇今上叠承寵命搢紳以<lb/>
為榮君恒思報效而不敢自伐君為人質實謹厚不與<lb/>
物忤初使廣海御史務為苛察以釣名聲君隨事止之<lb/>
<pb n="KR4d0523_WYG_015-18b"/>
其在靖江親視省上服用數奏甘毳食物調䕶聖躬夙<lb/>
夜無懈盖豈務豫知天下之福而儌其報哉上時燕閒<lb/>
喜親翰墨大書賢卿二字以賜及遷浙東上憐其貧又<lb/>
賜楮幣五千緡仍諭君曰浙東汝嘗廵行勿以為逺其<lb/>
恩眷類此君享年六十有八初娶李氏延祐二年九月<lb/>
卒年四十七贈宜人至是合祔君墓繼室洪氏封宜人<lb/>
子男曰英内察院書史曰蒙常熟州吏女適郡人李惟<lb/>
柏孫男五人思明思聰思温思恭思忠銘曰<lb/>
<pb n="KR4d0523_WYG_015-19a"/>
於赫聖皇神明之胄往居南土天篤其祜既踐天位如<lb/>
日當中照臨覆幬六合同風尚念從臣式懋勞烈匪朕<lb/>
爾私庸表臣節抑抑甄君人曰遭逢進司風紀昭明有<lb/>
融惟古哲王舊勞於外亦有臣隣左右翼戴咨爾多士<lb/>
負竒藴能或命不遇卒老於行何獨甄君膺是榮寵爰<lb/>
述銘詩光賁丘壠<lb/>
　　元故鷹坊都總管趙侯墓碑銘<lb/>
維趙氏奉聖州礬山人天兵入中原侯之祖考以易州<lb/>
<pb n="KR4d0523_WYG_015-19b"/>
總押都統帥民十萬來歸遂拜鎮國上將軍都元帥易<lb/>
州軍民太守始家易之淶水尋詔拔降民三千七百爲<lb/>
獵户别置鷹坊總管府司之仍錫元帥金符兼領其職<lb/>
元帥卒元子守贇嗣守贇去為他官侯之考府君嗣府<lb/>
君卒侯嗣之侯之為總管也亷以律已嚴以禦下嵗時<lb/>
蒐獵進貢有常而民不擾經行所部民相率為酒食遮<lb/>
留侯未嘗一入其家下至胥徒部屬趨其約束亦不敢<lb/>
生事病民居官二年引疾免歸民念之不忘侯卒之三<lb/>
<pb n="KR4d0523_WYG_015-20a"/>
年猶子棣州判官酒道安奉状請銘侯墓昔者國家草<lb/>
昧之初南北未一政教未洽常因畋狩以講武功故鷹<lb/>
師之職貴幸隆寵承平既乆猶恐武備䆮弛或者不究<lb/>
其意馳騁豪縦因為奸利民始不勝其困矣若侯行事<lb/>
可不銘乎侯生世家喜狗馬射獵既長聞容城劉公號<lb/>
稱大儒燕趙多士咸往授業侯亦趨凾丈執弟子禮劉<lb/>
公告以聖賢之訓嵗餘盡去豪習故相何公瑋數稱其<lb/>
賢國初兵荒之餘元帥度田數千畝分賜諸子以給衣<lb/>
<pb n="KR4d0523_WYG_015-20b"/>
食侯守先業不墜種木千章嵗計益饒然自奉清約唯<lb/>
務賑施貧乏趙氏宗族既盛官學四方或不相聞侯移<lb/>
書俾歸省元帥墓庶幾古人合族之義焉其貧不能歸<lb/>
旅殯他州不克葬男女昏嫁及時者侯給錢皆有差先<lb/>
世丘隴在礬山者侯復鏤石表之列樹翁仲令子孫不<lb/>
忘其處嗚呼侯行事若此才不滿用識者惜之侯諱宻<lb/>
字仲理祖考諱柔官至金紫光禄大夫河北西路兵馬<lb/>
都元帥贈天水郡公謚荘靖妣張氏贈天水郡夫人考<lb/>
<pb n="KR4d0523_WYG_015-21a"/>
府君諱守政鷹坊都總管又以長子允貴贈同知保定<lb/>
路遂州事妣王氏今吾衛上將軍義之女追封宜人侯<lb/>
初娶范陽劉氏早卒獨居奉親㡬二十年萬户亷某聞<lb/>
而賢之以女弟歸焉夫人出大家有賢行亦先侯卒有<lb/>
男二人女五人男曰伯仁隆祥使司宣使其次伯輔庶<lb/>
也女一適翰林國史院檢閲官進士亷方二在室二夭<lb/>
侯享年七十有四以元統二年二月某日卒伯仁舉侯<lb/>
之柩於其鄉五峰山次元帥之兆葬焉銘曰<lb/>
<pb n="KR4d0523_WYG_015-21b"/>
有美趙侯生於華族年富力强狗馬馳逐長知問學出<lb/>
親師儒刮磨豪習衣冠舒舒涖官臨民不忮不戾至今<lb/>
其民懐慕遺恵推原爲政盖本諸身賑施孤窮九族日<lb/>
親聖治百年洽於中土文恬以嬉猶不忘武王公將相<lb/>
蒐畋以時車過侯墓尚徵銘詩<lb/>
　　武畧將軍河南淮北蒙古都萬户府千户武君墓<lb/>
　　　碣銘<lb/>
國家隆興朔幕中原豪俊奮其材勇起應以兵時方急<lb/>
<pb n="KR4d0523_WYG_015-22a"/>
於得人無逺邇親踈之間故能克成武功混一華夏今<lb/>
觀武君功行之實則國初用人之盛尚可稽焉君諱展<lb/>
占河南蒙古軍籍以驍勇從其主帥南征署帳前百户<lb/>
躬冒矢石直前無避主帥承制授行軍百户至元庚午<lb/>
從攻襄陽南隆洞又従攻安慶黄龍洞戰績居多進行<lb/>
軍鎮撫甲戌渡江有功賞賚甚厚陞四翼漢軍千户宋<lb/>
之亡也揚州堅守不下大兵臨之君率士卒分守要害<lb/>
未㡬調監郡武光澤縣版圖初入政令未洽或相率起<lb/>
<pb n="KR4d0523_WYG_015-22b"/>
爲盗君出竒策獲渠魁戮之釋脅従者不治民大感服<lb/>
連帥表於朝制授管軍千户錫銀符已而金坑賊作衆<lb/>
號數萬君從行省平之有功加武畧將軍河南淮北蒙<lb/>
古都萬户府千户錫金符癸巳卒享年若干夫人楊氏<lb/>
子男三人長曰徳贈武畧將軍襄陽萬户府千户飛騎<lb/>
尉西平縣男次曰托音曰可畏支出也徳沉毅有謀畧<lb/>
不幸早卒孫庭璋庭玉俱幼托音權嗣其官托音卒庭<lb/>
璋嗣方其幼也楊夫人親鞠育之稍長從羣兒授詩書<lb/>
<pb n="KR4d0523_WYG_015-23a"/>
於鄉校羣兒未達庭璋能通其義楊夫人曰汝祖將蒙<lb/>
古軍征伐以有今官汝父早亡汝當襲爵今以蒙古名<lb/>
命汝庶不忘授官之所自也由是以小字蒙古台行天<lb/>
歴之初京師調兵以禦北軍庭璋被檄巡視檀薊諸隘<lb/>
人多觀望庭璋獨戮力所事而不敢怠事平進官忠顯<lb/>
校尉曽孫男九人曰息曰謐曰諝曰質曰毅曰庸曰義<lb/>
曰忠庭璋之子也曰衡庭玉之子也女三人適蒙古軍<lb/>
彈壓謝某千户范某百户達哩武氏本隰州隰川人徙<lb/>
<pb n="KR4d0523_WYG_015-23b"/>
家汝州梁縣葬縣東某鄉某原今戍滑州白馬云銘曰<lb/>
矯矯武君奮身戎行進長千夫材武洸洸濟彼淮江又<lb/>
抵閩越分將國兵克著勞烈再傳其孫遭時無虞學古<lb/>
儒將佩服詩書思表先徳垂示孫子汝水淵淵其流無<lb/>
止於皇國初圖治須材無間戚䟽羣士鼎來立賢無方<lb/>
古有明訓述此銘詩厲爾豪俊<lb/>
　<lb/>
　滋溪文稿卷十五<lb/>
</p>
<p>
</p>
  </div>
</body>
</text>
</TEI>
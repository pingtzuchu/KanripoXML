<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0588_SBCK_005-1a"/>
蟻術詩選卷之五<lb/>
　　　　　　　　　　　　　　元雲間邵復孺著<lb/>
　　　　　　　　　　　　　　明新都汪　稷校<lb/>
　　　七言排律<lb/>
　　　　汪太守夀席同諸老分韻得蘭字<lb/>
九仙山下梅開早生意齋前竹耐寒揷架書多呈琬琰<lb/>
寫經牕靜長琅玕晝閑風滿談玄麈春暖庭生結佩蘭<lb/>
老子胡牀饒逸興郞君綵戲有餘歡對棋不勌仙柯爛<lb/>
醉草從教墨沼乾門外塵氛俱辟易壷中歲月儘盤桓<lb/>
已聞北闕徵黃霸未許東山老謝安南極景星明永夜<lb/>
鶴書欲下五雲端<lb/>
<pb n="KR4d0588_SBCK_005-1b"/>
　　　　寄孤山和靖祠堂葉掌祠<lb/>
聞道髙居絶世塵湖光十里碧𥻘𥻘向来東閣梅花好<lb/>
近日西山爽氣新學士港　春窈窕先生冡　石嶙峋<lb/>
共欣當代文風盛不使咸平勝迹湮結屋數楹鋪俎豆<lb/>
種花千樹闢荊榛明時汙簡書髙節吉日生芻屈搢紳<lb/>
緑髮掌祠談笑逸畵船載客徃来頻新亭風景應回首<lb/>
故國江山亦愴神蠟屐一䨥吟踏雪銅錢三百醉行春<lb/>
家童放鶴青㝠上道士籠鵞緑水濵清宴有時呼錦瑟<lb/>
髙歌長是岸烏巾江城握手窮冬迫客舍論心古意眞<lb/>
一自北風吹去斾幾畨南浦候離人喜從歸鴈曾傳信<lb/>
咲指盟鷗欲問津谷口犂鉏仍汨沒山隂觴咏屢因循<lb/>
<pb n="KR4d0588_SBCK_005-2a"/>
生涯自信溝中斷意氣深期席上珍安淂鳴鞭追騕褭<lb/>
尚能肆筆對麒麟黃昏踈影應無恙白雪陽春莫效顰<lb/>
絳帳談經終有約青藜照坐定相親西泠渡口重維櫂<lb/>
第二橋東擬卜鄰<lb/>
　　　　曹安雅翁新營瀼東莊<lb/>
小隱清溪多歲月舊家喬木老風烟雲寒髙卧崑山屋<lb/>
雨暖深畊瀼水田洛社衣冠無俗習善和書籍有人傳<lb/>
飄蕭華髮三千丈寄傲清時六十年著述自堪當野史<lb/>
歸休曾不念塵縁春生栗里雙吟屐秋入呉淞一釣船<lb/>
茶盌通仙揮麈外酒瓢㽞客剪燈前乆諳時論同堅白<lb/>
自許風情合太玄白璧一䨥光炯炯朱絃三歎舞蹮蹮<lb/>
<pb n="KR4d0588_SBCK_005-2b"/>
庭深玉樹孫枝長籬遶黃花晚節妍氣味本同瓜圃瓞<lb/>
歳寒猶比竹林賢想應出處人同世好在鴻濛太極先<lb/>
蟻術詩選卷之五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0588_SBCK_006-1a"/>
蟻術詩選卷之六<lb/>
　　　　　　　　　　　　　　元雲間邵復孺著<lb/>
　　　　　　　　　　　　　　明新都汪　稷校<lb/>
　　　七言八句<lb/>
　　　　冬桃<lb/>
重到玄都異昔時紅香冷落怯瓊肌天寒人面誰相映<lb/>
歲晚漁舟或可期三月禹門風浪惡小春仙洞雪霜遲<lb/>
淒<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>不似天台路萬一劉郞有所思<lb/>
　　　　苦梅<lb/>
空濛烟霧滿羅浮紺碧生香夢未休緑髮夜寒遺玉瑱<lb/>
羽衣春暖怯蒼裘小牕橫幅丹青落古殿殘糚翆黛愁<lb/>
<pb n="KR4d0588_SBCK_006-1b"/>
骨化寒瓊心似鐵至今么鳳妬風流<lb/>
　　　　出遊别溪上親友<lb/>
筆牀茶竈未荒凉籬下黃花尚晚香紀夢毎疑蕉有鹿<lb/>
讀書却笑穀亡羊葵荒杜曲經秋雨柳老江潭帶夕陽<lb/>
明日扁舟隔煙水風流詩酒未能忘<lb/>
　　　　次韻王彥強客懐<lb/>
秋風城郭𧺫層隂遼鶴歸来歲月深鏡裏光華催緑髮<lb/>
牀頭顔色歎黃金班生有志終投筆鍾子無言乆廢琴<lb/>
白石溪頭問鷗鷺不堪塵事日侵尋<lb/>
　　　　江城暮春書事<lb/>
三月凝雲連白晝滿城宿雨漲黃沙歳華不改綿蠻鳥<lb/>
<pb n="KR4d0588_SBCK_006-2a"/>
春事俱成頃刻花毎厭巡牕飛野馬絶憐沉竈產官鼃<lb/>
庭槐自是南柯夢觸悟愁人𧺫歎嗟<lb/>
　　　　次韻安雅翁亭屏榮悴松圖<lb/>
從来故國多喬木此地春風及暮隂榮悴忽看屏上樹<lb/>
扶疎却憶澗西林某丘易動頻年感今雨不来何處尋<lb/>
歲晚山空重回首題詩不覺小論心<hi>予故家在嚴陵澗村之西</hi>
　　　　寄錢素菴錬師師雲間南城大族<lb/>
南城曾看五陵花東郭新營處士家毎向郢人傳白雪<lb/>
未從葛令問丹砂華亭夜聽橫江鶴銀漢秋期泛渚槎<lb/>
忽見梅花耿相憶夜来清夢遶蒹葭<lb/>
　　　　用曹雲西翁韻簡瑞閒雲開士<lb/>
<pb n="KR4d0588_SBCK_006-2b"/>
清谿蘭若十里外謝絶塵縁定卜居風靜花飛巖上衲<lb/>
雨㴱苔汙壁間書酥燈夜話維摩室蠟屐春㝷處士廬<lb/>
白髪江湖多歲月叢林禮法未能疎<lb/>
　　　　寄錢南金孝廉<lb/>
與子間濶始十日離别未逺相思深風燈耿耿美人夢<lb/>
江蘺漠漠遊子心緑柳向人春灑淚碧雲隔水暮生隂<lb/>
西園花事已寂寞莫爲愁絶廢新吟<lb/>
　　　　奉寄熏自聞上人併謝槐葉冷淘之欵<lb/>
巳公屋下涼無暑翁仲門前水拍天槐葉冷淘時供客<lb/>
蓮華刻漏夜叅禪獨居不廢叢林禮狥俗仍明出世縁<lb/>
自有門徒能養道無因重問瀼西田<lb/>
<pb n="KR4d0588_SBCK_006-3a"/>
　　　　挽會稽吕勉夫先生咸平宰相申國公九世<lb/>
　　　　　孫也<lb/>
家聲奕世畵凌烟曾傍城南尺五天白髮襄陽耆舊傳<lb/>
黃花栗里義熈年山中夜雨燒丹火門外春風載酒船<lb/>
何日蘭亭訪陳迹摩挲遺碣拜先賢<lb/>
　　　　次韻曹雲西翁雨牕述懷<hi>時故里大水</hi>
積雨空齋晝欲眠莫雲親舍水茫然春餘故國烏衣夢<lb/>
秋惱中郞緑髮年漢柳蕭蕭吹笛裏巴山厯<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>剪燈前<lb/>
正愁松蘜荒三逕失喜新詩寂寞邊<lb/>
　　　　題徐中孚髙士代祀武當桃源中朝諸公詩<lb/>
　　　　　卷<lb/>
<pb n="KR4d0588_SBCK_006-3b"/>
羽衣使者持金節今淂天香下玉墀四海山川歸望秩<lb/>
九重雨露及虚危桃花洞暖瓊田在華蓋峰髙鐵鎖乗<lb/>
𬗋府仙官来校籍想應曽采玉堂詩<lb/>
　　　　孤山新建和靖先生祠<lb/>
曾讀咸<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>處士碑水沉亭北黍離離南枝不似當年樹<lb/>
今月曾看此夜詩歲乆蒼麟眠古墓天寒白鶴認新祠<lb/>
斷橋流水聲嗚咽<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>對清香酹一巵<lb/>
　　　　暮春次南金韻<lb/>
茸茸野艸帶煙藍漠漠溪花隔霧酣邨店人稀鸎囀午<lb/>
官河風暖桺眠三小童荷鍤朝朝筍幼㜏條桑處處𧖟<lb/>
錦里詩人最蕭散短笻時過小橋南<lb/>
<pb n="KR4d0588_SBCK_006-4a"/>
　　　　題錢素菴錬師封雲室<lb/>
陸地仙家雲氣深達人棲息共無心山中虗室夜生白<lb/>
戸外長松晝落隂瑶草滿階童不埽洞天無鎖鶴来尋<lb/>
華山髙處春長好不管桑田變古今<lb/>
　　　　又可月亭<lb/>
結屋天壇爽氣多廣寒仙樹影婆娑神游太極黃庭景<lb/>
興遶虛空碧落歌竊藥姮娥秋有約吹笙王子夜相過<lb/>
道人燕坐光眀裏春滿華池白玉波<lb/>
　　　　謝王伯静惠葛巾<lb/>
爲嫌山鳥怪儒巾故使青綸矯俗塵章甫未能酬壯志<lb/>
逺游且復邁時倫對花漉酒青山暮閉戸煎茶白屋春<lb/>
<pb n="KR4d0588_SBCK_006-4b"/>
三月苧衣相掩映舞雩定約詠歸人<lb/>
　　　　柬永嘉裵日章進士<lb/>
鹿鳴詩裏知名乆鴈蕩山中識面難若士妙年先入幕<lb/>
有才如此盍彈冠炎方茘子書能致水國鱸魚興莫䦨<lb/>
我在谷陽城外住日長掃逕待唫鞍<lb/>
　　　　次南金見寄韻<lb/>
欲采江蘺遺所思蘼蕪滿地緑離離青春不送五窮鬼<lb/>
造化猶如一小兒落日中原鸚鵡賦東風南浦鷓鴣詞<lb/>
杜門一向生塵俗不覺今朝又有詩<lb/>
　　　　寒食雨中<lb/>
芳草離離遍五茸<hi>雲間舊爲五茸城</hi>天涯收拾暮愁濃西郊風<lb/>
<pb n="KR4d0588_SBCK_006-5a"/>
雨一百五南國江山千萬重眼底春光長拍塞鬢邊秋<lb/>
色肯從容䦨干此際偏膓斷零落棃花晚寺鐘<lb/>
　　　　奉王眉叟真人二首<lb/>
兩袖天香近六龍幾陪宸馭到蟾宫鑑湖一曲承恩後<lb/>
瀛海三神入望中新種梅花期處士乆留丹井付仙翁<lb/>
漢家正重神仙事巳築崇臺倚碧空<lb/>
曽望清風過十洲寥陽宫殿五雲浮仙人金掌凉如水<lb/>
老子胡牀月滿樓談咲屢陪千日酒過從時借九花虬<lb/>
幾回目送飛鴻去憶共山中宰相遊<lb/>
　　　　簡唐復齋徵士<lb/>
五茸春水碧生烟歷歷平林隔武川狂客問奇長載酒<lb/>
<pb n="KR4d0588_SBCK_006-5b"/>
仙人賣藥不論錢橘間棋子尋真樂竹下苔痕醒醉眠<lb/>
錦里錢郎来往熟相逢母惜寄新篇<lb/>
　　　　簡呉太然髙士<lb/>
玉皇香案乆辭官小隱雲林帶鶡冠滄海三山求砭石<lb/>
黃房五夜轉還丹自縁瓜圃生涯拙頗覺桃溪去路難<lb/>
我亦山隂寫經手幾時換得白鵞看<lb/>
　　　　簡楷則中書記<lb/>
上人家在武塘南一曲林泉護石龕滿室天花紅陣陣<lb/>
遶池春草碧毿毿臯比教雨宗湖學麈尾清風雜晉談<lb/>
聞說吾儒黃叔度詩禪日日與同叅<lb/>
　　　　簡黃魯德秀才<lb/>
<pb n="KR4d0588_SBCK_006-6a"/>
洛下衣冠逺莫追城南韋杜本同時江山風景知何似<lb/>
湖海襟懷自有期近況俱題鸚鵡賦舊情猶託杜䳌詩<lb/>
蘭舟夢遶清溪曲杜若花開白晝遲<lb/>
　　　　簡賢大愚座元<lb/>
江湖名字乆相知一棹秋風見面遲方外有縁能致我<lb/>
山中無物不堪詩更長屢下蓮壷箭雨暗猶殘竹院棊<lb/>
自恨野人無玉帶相逢未敢道深期<lb/>
　　　　送張茂夫之南安縣尹其父嘗爲翰林學士<lb/>
玉堂學士家聲舊花縣郞官事業新庾嶺風煙終帶古<lb/>
楚江天氣最宜春好將鼎實調羮用莫遣鱸魚入夢頻<lb/>
料得此行詩更好因風寄與隴頭人<lb/>
<pb n="KR4d0588_SBCK_006-6b"/>
　　　　早春錢南金見訪用陳景曹韻紀會<lb/>
春溪一櫂竹枝歌倒屣相迎感慨多塵土不知新歲改<lb/>
兒童共喜故人過對牀傾倒情還在接燭盤桓意若何<lb/>
如此襟懷最真率心聲<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>厯見天和<lb/>
　　　　次韻孫果育先生海鹽茶園道中作地名夾<lb/>
　　　　　山有金粟寺試茶院錢南金嘗約予遊未<lb/>
　　　　　果<lb/>
聞道夾山金粟寺一如兠率淨居天雲藏衲子煎茶屋<lb/>
春著仙翁載酒船打破斷碑何代始種来髙樹百年前<lb/>
錢郞詩裏曾相約蠟屐因循未了縁<lb/>
　　　　次孫果育先生觀海韻<lb/>
<pb n="KR4d0588_SBCK_006-7a"/>
夫子舊傳觀水術先生到海輒尋源瀛洲方丈天茫昧<lb/>
暘谷嵎夷浪吐吞形勝不嫌呉地僻要荒共仰漢槎尊<lb/>
眀年三月桃花浪會有神魚過禹門<lb/>
　　　　乙酉歳人日閒雲瑞師過訪得唐復齋錢南<lb/>
　　　　　金賢大愚各以倡和之詩見寄因就韻各<lb/>
　　　　　荅一章以當新春問訊首荅閒雲<lb/>
野屋春生喜錫飛曹溪一宿話遲遲未忘兠率叅禪解<lb/>
且問匡廬結社期世道不侔空向老物華如許却堪詩<lb/>
明朝煙水還迢遞慚負卭州竹一枝<lb/>
　　　　　荅復亝<lb/>
武川塘上暮雲飛春水迢迢放棹遲謾說銜杯如阮籍<lb/>
<pb n="KR4d0588_SBCK_006-7b"/>
可能問藥訪安期人間動是經年别方外相傳近日詩<lb/>
願乞昌陽留緑髩東風潦倒揷花枝<lb/>
　　　　　荅南金<lb/>
茸泖天寒雪不飛茜溪雲斷鴈来遲春回故國元無賴<lb/>
人在殊方未可期芳草王孫何處客梅花人日去年詩<lb/>
門前雨後新流緑獨欠吟舟繫柳枝<lb/>
　　　　　荅大愚<lb/>
馴龍伏鉢夜深飛破衲生光出定遲栢子想應機不露<lb/>
梅花自與月相期從来名教唯多樂近日浮屠總好詩<lb/>
欲把談玄犀麈尾與君林下換松枝<lb/>
　　　　重柬南金<lb/>
<pb n="KR4d0588_SBCK_006-8a"/>
江樹春雲興欲飛扁舟相見偶然遲風埃俱負幽棲役<lb/>
丘壑曾爲汗澷期晉代玄談幾造道周南風化實關詩<lb/>
思君只隔烏衣巷喬木春深有舊枝<lb/>
　　　　頻年與陳景曾分教泮宫去秋竣事新春景<lb/>
　　　　　曾有詩見寄次韻爲荅<lb/>
故人往往歡遊阻客舍朝朝俗事増秋冷泮池同撤席<lb/>
月明江市又收燈汗青編簡無新益罨畵闌干憶舊憑<lb/>
芳草連天未歸去小山招隱復誰能<lb/>
　　　　送呉景髙廣文秩滿歸永嘉<lb/>
東州文物恒多士此老家聲著昔時事業逺承湖學派<lb/>
典刑曾識漢官儀鴈山喬木春長在魚浦歸舟晚更移<lb/>
<pb n="KR4d0588_SBCK_006-8b"/>
毎共劇談前代事夕陽燕子獨相知<lb/>
　　　　次李太無錬師見寄韻<lb/>
華髮蒼顏白帢衣逺遊冠上異香飛花開碧洞春風𧺫<lb/>
丹轉黃房夜氣微白雪詞章雲作篆玄洲歩武玉爲磯<lb/>
欲攜談麈壺中去共講隂符𧺫陸機<lb/>
　　　　次韵謝戴彥李先生<hi>其父帥初先生與先大父同登咸淳辛未牓</hi>
曲江宴集義熈年諸老風流競酒船後世尚存金殿策<lb/>
前脩巳化玉樓仙日斜江鷰春尋壘月冷湘靈夜促絃<lb/>
握手莫傷遲莫恨一經猶淂似韋賢<lb/>
　　　　遊呉中靈岩寺<lb/>
百尺蒼頑一徑通竹輿宛轉翆微中春尋謝監登山屐<lb/>
<pb n="KR4d0588_SBCK_006-9a"/>
路入呉王避暑宮響屧廊㴱雲氣白彈琴石老蘚花紅<lb/>
呉兒不計興亡恨猶說陶朱霸越功<lb/>
　　　　歲暮寄南金<hi>時在茜涇積善寺</hi>
隔岸人煙是茜溪𣑽王樓閣樹髙低美人只在寒雲外<lb/>
破屋依然谷水西歲晏冰霜無勝事春来花鳥待新題<lb/>
不堪音問經年絶夜乆相思夢屢迷<lb/>
　　　　哭李仲輿隱君<lb/>
先生有道獨沉淪窮巷棲遲若廢人龍劒有靈能役鬼<lb/>
毛錐無術可娯親變来騷雅文逾古論入玄微學更醇<lb/>
重到西齋弔遺跡朔風吹淚灑叢筠<lb/>
　　　　題吹笙人詩卷<lb/>
<pb n="KR4d0588_SBCK_006-9b"/>
截玉叅差作一攅欲將天籟𧺫雲端竹餘嶰谷年華老<lb/>
鳳去緱山月色寒江上酒闌人窈窕夜深簧暖燭汍瀾<lb/>
小樓吹徹東風冷<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
                    <graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>江南入夢看<lb/>
　　　　海濵何隱齋靜得軒<lb/>
聞說髙居近十洲一塵不到海天浮簷前白日皆清景<lb/>
座上青山總勝逰花氣入簾春寂寂櫂歌到枕夢悠悠<lb/>
幾時約得蓬莱侶跨鶴秋空訪隱矦<lb/>
　　　　辛卯歲臘月大雪次曹安雅翁韻<lb/>
馮夷捲水夜深飛竟日同雲掩晝暉漢節凋零淹屬國<lb/>
琵琶哀怨泣明妃豈無鵞鴨攻城略自有龍蛇起陸機<lb/>
千古桐江擅髙節羊裘未肻換朝衣<lb/>
<pb n="KR4d0588_SBCK_006-10a"/>
　　　　海濵何氏攬秀樓<lb/>
百尺髙居隔市寰青㝠物色手堪攀目窮瀛海三神表<lb/>
身在匡廬五老間江燕舞殘春雨歇玉笙吹徹暮雲還<lb/>
登臨更起瑶臺興便欲淩風響珮環<lb/>
　　　　新春荅陸伯蒙見寄之韻<lb/>
行藏每辱故人憐世道無情乆荷氊天上寅賓平秩日<lb/>
山中甲子義熈年談玄廣坐風生席乗興孤舟雪滿川<lb/>
不怕春来増紙價快題新句任人傳<lb/>
　　　　荅明心印上人約遊澱山寺<lb/>
人間樂事無前定方外論交有宿縁謝監好山長貯屐<lb/>
逺公結社合栽蓮三千世界非塵境九十春光半雨天<lb/>
<pb n="KR4d0588_SBCK_006-10b"/>
準擬前村寒食後移尊共買澱湖船<lb/>
　　　　石湖圓覺中半雲法師和前韻見寄再韻荅<lb/>
　　　　　之<lb/>
石湖蘭若好林泉開士深居息萬縁閱世無塵心似水<lb/>
談經見性舌生蓮花邊問訊春三月江上懷人雨一天<lb/>
若淂賛公容夜宿便尋秖樹泊吟船<lb/>
　　　　横泖客舍二月隂雨兼旬無朋游詩酒之樂<lb/>
　　　　　花木禽鳥之觀不能不動貞溪之想賦以<lb/>
　　　　　紀懷<lb/>
東風吹袂起征塵驚見門前柳色新客路驅馳連月雨<lb/>
故園隔絶幾分春杏花村落懷人逺芳草池塘入夢頻<lb/>
<pb n="KR4d0588_SBCK_006-11a"/>
蓬鬢蕭蕭慚旅食人生只合早謀身<lb/>
　　　　次韻荅曺叔範春日感懷<lb/>
年少光隂去等閒繁華過眼竟忘還王孫芳草天涯路<lb/>
仙子桃花海上山絶代風流多失意百年身世幾開顏<lb/>
重逢快覩新詩筆興繞平蕪夕照間<lb/>
　　　　早春潘濟民逺過客舍以詩見示和韻爲荅<lb/>
深谷荒涼動逺思隔年冰雪放船遲文風<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>代有消長<lb/>
世道百年多亂離毎憶漢槎天上下可勝羌管月中吹<lb/>
時危處處無行樂客裏逢春總不知<lb/>
　　　　紅梅<lb/>
夢入羅浮醉未醒梨雲路接錦宮城明妃誤受閼氏聘<lb/>
<pb n="KR4d0588_SBCK_006-11b"/>
蒨女終騎玉鳳行蹋月前村疑問酒餐霞閬苑勝調羮<lb/>
黄昬小立看清淺<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
                    <graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>珊瑚水底眀<lb/>
　　　　贈王同僉<lb/>
萬里江山入戰圖歡聲一鼓集東呉三秋奉使終歸漢<lb/>
五月將軍欲渡瀘訓練只須揮白羽功名何止執金吾<lb/>
行當早入麒麟畵却弄扁舟泛五湖<lb/>
　　　　次張漫亭雲溪菴晚望韻<lb/>
雲溪菴外野人家秋晚行吟石逕斜胡馬長年肥苜蓿<lb/>
塞鴻一夜集蕪葭舟中歲暮懷張翰琴外風清感瓠巴<lb/>
天際楚江楓葉赤眼明只想是春華<lb/>
　　　　挽錢素菴錬師<lb/>
<pb n="KR4d0588_SBCK_006-12a"/>
儀鳳橋邊喬木盡雙鴛湖外草廬荒土埋石磴栽松钁<lb/>
塵鎖雲牕辟穀方晉代清風當入傳郢中白雪定遺芳<lb/>
翩然跨鶴雲間去顔色猶疑在屋梁<lb/>
　　　　和倪徳中見寄韻<lb/>
白首窮經未識兵年来世故總忘情棲遲豈謂逢衰世<lb/>
治忽何嘗屬腐生夜月賦詩嚴武幕春風醉酒亞夫營<lb/>
自慚疎濶元無補那淂微言協太平<lb/>
　　　　清明日陪王同僉遊馬跡山<lb/>
馬跡山中雨乍晴鴈門灣裏水初生山川易主何多難<lb/>
花鳥於人尚有情四海風塵均造化幾家歌舞過清明<lb/>
春風吹上籃輿去戲逐元戎小隊行<lb/>
<pb n="KR4d0588_SBCK_006-12b"/>
　　　　次韻焦漢章胡景仁見貽之什<lb/>
屢經患難思逃世未有文章辱薦賢荒草夕陽多戰鼓<lb/>
落花春水失漁船黍離滿地空懷古萍泛無家亦任天<lb/>
猶幸晉人風度在相逢不肯廢詩篇<lb/>
　　　　過干山荅孫果育先生見示之韻<lb/>
傾尊屢聽燈前雨揮麈長懷坐上風飯顆獨憐工部瘦<lb/>
溧陽應念孟郊窮黃塵世事悲歌裏白髮光隂醉夢中<lb/>
猶幸干山青在眼扁舟来往趂飛鴻<lb/>
　　　　寄馬敬常冠軍<lb/>
憶昨呉門八月樓將軍對客最風流青黃竹簡分詩韻<lb/>
紅白花枝計酒籌柳暗新營嚴武僃菊殘荒逕賦歸休<lb/>
<pb n="KR4d0588_SBCK_006-13a"/>
春来又動江湖興準擬追尋話舊遊<lb/>
　　　　辛丑七月一日寓橫溪觀迎引大士經會酷<lb/>
　　　　　暑鬱蒸廣庭露坐忽晚雲送雨神氣始蘇<lb/>
　　　　　唐元度有詩見似因口占以復<lb/>
赤日黃埃蒸酷暑澹雲疎雨薦清秋三江海近新潮上<lb/>
七月天空大火流晉代有人皆曠達周南底事獨淹㽞<lb/>
此行已訂蓴鱸約何待須乗雪夜舟<lb/>
　　　　次荅海慧乆上人見寄韻<lb/>
海慧寺前官柳樹當年曾挽繫船枝一徔勝地經烽火<lb/>
無復叢林見禮儀雲冷沙汀鷗夢逺月朙華表鶴聲悲<lb/>
孤舟尚有殘僧在頭白滄浪把釣絲<lb/>
<pb n="KR4d0588_SBCK_006-13b"/>
　　　　漫成用楊廉夫韻<lb/>
歲月驅馳坐白頭巳將心事付東流百年南國無遺老<lb/>
千古東陵只故侯丘壑忘形羞覽鏡風塵滿眼倦登樓<lb/>
故人往往情懷在不廢山隂雪夜舟<lb/>
　　　　寄鄕人魯道原贊府<lb/>
七里灘頭野燐紅鄕關隔絶夢魂同由来王伯興衰際<lb/>
總在春秋筆削中蘭佩無時懷逺渚荷衣終古耐秋風<lb/>
相期共載蕐亭月歸訪䨇臺把釣翁<lb/>
　　　　懷澄江鄧毅夫帥叅<lb/>
鄧子清才意氣多承平風物飽經過談兵夜入青油幕<lb/>
載酒春鳴白玉珂客路情懷仍曠達鄕關歸計尚蹉跎<lb/>
<pb n="KR4d0588_SBCK_006-14a"/>
春来應夢池生草遲我西牕剪燭歌<lb/>
　　　　寄馬文璧徵士<hi>畵得名</hi>
有客寄家胥浦上放懷詩酒四時春輞川蕭散王摩詰<lb/>
谷口優游鄭子眞夢裏江花生綵筆醉来山雨墊烏巾<lb/>
因君寫出蓬莱路喚𧺫江湖老病身<lb/>
　　　　簡崑山慧明極上人<hi>善詩文隷古</hi>
不見髙人兩載過望中樓觀碧嵯峨中原小篆黃龍刻<lb/>
西域靈書白馬䭾我輩襟懷於世薄禪家風度託詩多<lb/>
三江流水春還綠擬放輕舟入薜蘿<lb/>
　　　　荅馬敬常冠軍見寄韻<lb/>
南越將軍思不羣東呉詩壘薄層雲魯連旣出攘秦策<lb/>
<pb n="KR4d0588_SBCK_006-14b"/>
司馬寧無難蜀文天地洪荒千古在山河形勝幾回分<lb/>
英雄自昔生衰世韜略于今巳屬君<lb/>
　　　　荅張孟膚見寄韻<lb/>
雲邊城郭是蘇州一櫂輸君汗澷遊麋鹿臺荒山不改<lb/>
鴟夷江在水空流青藜仙杖應相訪𬗋錦奚囊莫澷投<lb/>
遲莫行藏君識我端居豈是傲王侯<lb/>
　　　　孫長慶小山招隱<lb/>
陸機山下小衡門晉代風流此獨存世亂有誰招隱士<lb/>
草生何處覓王孫上京冠葢遥相望陋巷簞瓢頗自尊<lb/>
獨許野人分坐席時時<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>掌到羲軒<lb/>
　　　　曹㓜文遺安室<lb/>
<pb n="KR4d0588_SBCK_006-15a"/>
家有襄陽耆舊傳經時幽事頗相關求田問舍中年後<lb/>
望水尋山夕照間白日戰塵飛不到滄江鷗鳥去仍還<lb/>
鹿門此去幾千里遺跡依俙尚可攀<lb/>
　　　　錢思復寓泖濵見荷花憶西湖遊賞有詩述<lb/>
　　　　　感書以求和歩韻復命<lb/>
每愛西湖六月涼水花風動畵船香碧筩行酒從容醉<lb/>
紅錦游帷次第張月殿承恩霑沆瀣星槎流影下陂塘<lb/>
江南秋冷紅衣落離立西風舊恨長<lb/>
　　　　再和<lb/>
呉山風物乆荒涼十里紅蕖失舊香貝闕珠宮渾寂寞<lb/>
弓腰冷袖亦更張馮夷鼓罷風生渚太乙舟迷月暗塘<lb/>
<pb n="KR4d0588_SBCK_006-15b"/>
異縣相思正愁絶一聲羌笛楚天長<lb/>
　　　　七夕次思復韻<lb/>
乞巧詩人白苧袍剖瓜宫女寳鸞刀銀河浩渺終難測<lb/>
粉席橫陳亦澷勞節物因人傳習俗經星何事有遊敖<lb/>
貧家用拙還依舊犢鼻仍將古錦韜<lb/>
　　　　再和<lb/>
梧風淅淅振絺袍又見㴱閨試剪刀時俗濫希天上巧<lb/>
仙家應厭世間勞那能髙㑹如秦女安淂良優學楚敖<lb/>
此夕相看對吟壘敢揮白羽運奇韜<lb/>
　　　　癸卯元日與南金感舊而作<lb/>
二十年前新歲日與君剪燭鬬新詩春迎北斗魁三象<lb/>
<pb n="KR4d0588_SBCK_006-16a"/>
詞唱東風第一枝共喜舌存心似鐡不嫌身老鬂成絲<lb/>
椒花重爲斯文頌拍塞陽和入酒巵<lb/>
　　　　張孟膚過余故里有詩寫曹雲翁西園景物<lb/>
　　　　　不覺起余舊感向来文物荒蕪殆盡前輩<lb/>
　　　　　典刑邈不可見行樂之地間存遺跡長厚<lb/>
　　　　　之習則掃地矣不能已於言也<lb/>
故里依俙緑野堂軒窗面面俯滄浪長林接地隂如染<lb/>
逺岫當門翠欲翔石井銅鋪琪樹老雲階月砌蘚花粧<lb/>
煩君袖裏如椽筆寫入堅珉與記將<lb/>
　　　　青龍任氏母貞節堂<lb/>
龍江喬木映江波清白名門世不磨孝子善藏諼草什<lb/>
<pb n="KR4d0588_SBCK_006-16b"/>
族人爭誦柏舟歌天寒翠袖愁何在春暖斑衣樂更多<lb/>
已喜年来慈竹長孫枝漸滿鳳皇坡<lb/>
　　　　楊廉夫受呉門賔館諸公餽餉爲詩自述且<lb/>
　　　　　求友朋屬和次韻荅之<lb/>
甘露英華生間世文星光彩動南天公孫館下無虚士<lb/>
揚子亭中半列<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>二月煙雲詩入畵百花洲渚酒如泉<lb/>
諸賢能致先生饌應取侯鯖手自編<lb/>
　　　　甲辰元日次成元章韻<lb/>
經年髙臥似袁安忽報新春𧺫正冠門寫桃符寧却鬼<lb/>
盤行麫繭澷探官幾家夢草催詩句何處生花上筆端<lb/>
白髮不禁春色惱東風莫作故人看<lb/>
<pb n="KR4d0588_SBCK_006-17a"/>
　　　　早春過曹雲西翁舊園<lb/>
曹園花木又經春舊客重来感慨頻先輩風流如隔世<lb/>
承平典故屬畸人唾壷麈尾何時設冷袖弓腰幾度新<lb/>
老眼看花重回首天涯無處不風塵<lb/>
　　　　次錢思復寒食懷錢塘韻<lb/>
夢裏錢塘鎖暮煙鸎花不是舊山川露凉古殿銅盤折<lb/>
月到荒臺錦樹圓綿上空存寒食節長安無復麗人天<lb/>
相看莫說承平事頭白傷心海變田<lb/>
　　　　送勤無逸上人亂後歸西湖復業<lb/>
海内年来尚阻兵叢林諸老亦凋零虎溪橋斷山靈去<lb/>
鷲嶺雲荒野燐青石蘚不侵詩壁字天花應待講臺經<lb/>
<pb n="KR4d0588_SBCK_006-17b"/>
勤公歸去開樓閣歷<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>諸天擁翠屏<lb/>
　　　　丁未元日和夏頥貞韻<lb/>
守嵗爐邊燭影搖門前賀客笑相邀謾將詩句題桃板<lb/>
便覺風光襲桺條時事總開良史筆暁班誰續侍中貂<lb/>
老夫無復承<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>夢驚見春回北斗杓<lb/>
　　　　曲江居士以險韻與倪雲林論方外事和者<lb/>
　　　　　閣筆余適自外歸持来求正戲爲下一轉<lb/>
　　　　　語<lb/>
續得曹溪第幾燈曲牀趺坐敢橫肱庭前擊竹知童子<lb/>
海上留衣記老僧花落空中多似雨瀑懸岩上直如繩<lb/>
若能問荅無生話别有玄機最上乗<lb/>
<pb n="KR4d0588_SBCK_006-18a"/>
　　　　次元博弟初度自壽韻<lb/>
君似陶潜早覺非我如李廣老尤奇稔聞桑海風波惡<lb/>
始信桃源歲月遲夢寐不忘重慶日笑談寜似太平時<lb/>
相看共識浮生理造化真如一小兒<lb/>
　　　　和楊鐵崖曹園感懷韻<lb/>
曹氏家園百歲餘承平遺跡乆湮蕪路埋銅爵西陵瓦<lb/>
壁暗襄陽海岳圖春雨荒池花濺淚夕陽喬木鳥呼雛<lb/>
凌虚臺上論興廢千古雄文屬老蘇<lb/>
　　　　宗上人芝山小隱<lb/>
翠微深處逺公家不與塵寰共嵗華寳樹七重環淨宇<lb/>
靈芝五色散天葩簷鈴響荅頻伽鳥麈尾香飄薝蔔花<lb/>
<pb n="KR4d0588_SBCK_006-18b"/>
獨許杖藜携酒客時来分席岸烏紗<lb/>
　　　　俞子昭見寄舊懷新感藹然言意之表次韻<lb/>
　　　　　奉酬<lb/>
愁坐牽衣拂劒霜悲歌撫掌按伊涼塵中白日驅人老<lb/>
雲外青山引興長詩句近傳何遜好酒徒還放酈生狂<lb/>
羨君髙隱東林下罨畵圍屏面面張<lb/>
　　　　用曹新民韻感曹雲西翁園中老梅<lb/>
夜来夢入羅浮路解珮依俙見洛妃荒草等閒埋玉樹<lb/>
冷雲猶解護苔衣空懷吹笛花前醉無復觀燈月下歸<lb/>
老子風流總陳迹只留遺恨滿斜暉<lb/>
　　　　歲晚訪陳景曾于金澤几間有新詩信筆和<lb/>
<pb n="KR4d0588_SBCK_006-19a"/>
　　　　　韻以述會合<lb/>
茫茫岐路失東西冉冉緇塵翳客衣春雨滄江鷗識侣<lb/>
秋風華表鶴思歸殘生同藥迷仙島某水投竿感舊磯<lb/>
歳晩逢君如夢寐相看共喜姓名微<lb/>
　　　　次韻呉野舟見寄<lb/>
玄鶴歸来世事訛白鷗盟冷困滄波山河錦繡今誰識<lb/>
關塞荆榛莫浪過四序光隂歡樂少百年身世别離多<lb/>
老来不奈親情絶時復澷澷起夜歌<lb/>
　　　　新春和徐澹然處士韻<lb/>
青年有脚春如夢緑髮無情雪作堆世故紛紜催我老<lb/>
愁懷拍塞向誰開草荒金谷花無主日落烏衣燕不来<lb/>
<pb n="KR4d0588_SBCK_006-19b"/>
待得東風到丘壑尚堪扶醉一登臺<lb/>
　　　　俞遂良有遊九山之約借韻促之<lb/>
千里漸成荒草地九山仍在亂雲堆孤村新歲春猶淺<lb/>
窮巷兼旬雨不開老我尚堪携酒共知君欲約故人来<lb/>
時危會面應難淂放浪須登百尺臺<lb/>
　　　　奉酬夏時可文學早春之韻<lb/>
春從雪後試初晴客在雲間憶故城賣藥仙人聲價重<lb/>
種桃隱者去留輕蟻杯餞蠟驚新味鳳曆催年感舊情<lb/>
猶幸與君同晦跡殘山剰水尚堪行<lb/>
　　　　澹然時可遂良三君子皆有春遊之興偕韻<lb/>
　　　　　訂之<lb/>
<pb n="KR4d0588_SBCK_006-20a"/>
間關水鳥報新晴拭目春生海上城好景盡從愁裏過<lb/>
賞心猶向老来輕百年往事如兒戲千古東風不世情<lb/>
長憶杜陵經喪亂曲江春色尚濳行<lb/>
　　　　贈嘉定普福宫秦東海髙士<lb/>
東蕐外史繼玄風普福仙源屬正宗筆底丹書呼白鶴<lb/>
匣中星劒閟蒼龍瑤壇功行三千數閬苑煙霞幾萬重<lb/>
有約同遊尋大藥明年先上大茅峰<lb/>
　　　　送陸伯翔翁徃金陵授業侯門<lb/>
鳳凰臺上春風起鸚鵡洲邊暮景斜四海車書今復混<lb/>
六朝文物尚堪嗟深衣雪髩絃歌老列鼎宫壷衮繍家<lb/>
囘首故園如隔世身閒不必問生涯<lb/>
<pb n="KR4d0588_SBCK_006-20b"/>
　　　　贈理卽中上人禪學之外尤明丹法<lb/>
中年好道嗟何及方外論交夙有縁白日堂堂唯應世<lb/>
青山往往負談玄已期入社從彭澤豈謂逢僧似𬗋賢<lb/>
<hi>南派薛道光禪師號也</hi>借我林間松麈尾相看儘可荅詩禪<lb/>
　　　　九日橫溪客舍<lb/>
晚節追思往事艱老来未得此心閒欲題紅葉無佳句<lb/>
相對黃花只强顔出處幸同衰艸木登臨不媿舊江山<lb/>
酒杯還似當年緑忘却風前兩髩斑<lb/>
　　　　賦同門友葉子澄春星堂<lb/>
君家住近白榆鄕依約風林左氏莊處士隱居春入畵<lb/>
賢人聚處夜生光乗槎泛渚仙風迥燒燭張筵飲興長<lb/>
<pb n="KR4d0588_SBCK_006-21a"/>
底事同門少年子老来濶絶類參商<lb/>
　　　　又賦子澄雪篷軒<lb/>
歲晚瑤花滿太虚翩然蓑笠混樵漁浮家直到空明際<lb/>
問路重尋混沌初嚴瀨客星應黯澹山隂人跡乆蕭疎<lb/>
老夫亦有孤舟在擬約凌寒共釣漁<lb/>
　　　　甲寅至日在橫泖客舍憶存沒二子<hi>長在潁上幼没</hi>
<hi>濠梁</hi>
父子睽離骨肉寒每逢時序輒辛酸濠梁逝水聲鳴咽<lb/>
箕潁荒原路杳漫家廟蒸嘗難僃禮客鄕寢食敢求安<lb/>
海隅兩度逢南至坐對梅花强自寛<lb/>
　　　　和錢思復過真淨旭公房所作<lb/>
<pb n="KR4d0588_SBCK_006-21b"/>
短褐長鑱隱士風蒼顔白髮瑩雙瞳池邊駐馬邀山簡<lb/>
月下登樓約庾公縦酒放歌聊玩世尋僧問語且談空<lb/>
十年同在風塵際幾見春雷鼔壤蟲<lb/>
　　　　秋日過余山<lb/>
幾年不到九山中今日扁舟興尚濃亂後人煙俱落落<lb/>
歲寒林木尚重重追尋故舊皆新鬼曾見興衰是老農<lb/>
我欲卜居愁險絶老来登陟窘龍鍾<lb/>
　　　　荅胡克温惠藤枕<lb/>
廣州髙枕織花藤黒白縱橫疊浪層繡褥錦屏寧肯汙<lb/>
蒲團𥿄帳實相應書藏墨子誰曾識夢見周公我未能<lb/>
便欲東山學髙卧不堪華髮乆鬅鬙<lb/>
<pb n="KR4d0588_SBCK_006-22a"/>
　　　　又鐵冠<lb/>
髙人鑄鐵作儒冠雅製由来出杏壇剛氣未輸逄子掛<lb/>
鏗鳴政合貢公彈山林服飾猶多誤霜雪頭顱却耐寒<lb/>
野老初非眞御史有時怒髮也相干<lb/>
　　　　感橘<lb/>
伊昔洞庭風景好滿林秋色類春光后皇嘉樹深培植<lb/>
巴蜀仙翁乆遁藏晉帖特書霜未降呉姬解道手猶香<lb/>
踰淮不奈多爲枳應望江南憶故郷<lb/>
　　　　黃岡賈彥德碧梧軒<lb/>
百尺青桐覆短牆重重車葢翆隂凉北平甲第停鸞鵠<lb/>
東日高崗𧺫鳳凰風度綺牕春弄影露浮金井夜生香<lb/>
<pb n="KR4d0588_SBCK_006-22b"/>
綀衣麈尾蒼苔磴遲子清談送夕陽<lb/>
　　　　賦鄞士梅隱<lb/>
萬玉林中一草廬市聲不到此幽居孤山處士曾通譜<lb/>
秦隴行人獨寄書瓦甕酒香春動後石橋屐冷雪晴初<lb/>
髙情迥出紅塵表不比桃源禮灋疎<lb/>
蟻術詩選卷之六<lb/>
</p>
<p>
</p>
  </div>
</body>
</text>
</TEI>
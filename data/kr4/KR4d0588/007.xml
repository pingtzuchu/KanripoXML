<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0588_SBCK_007-1a"/>
蟻術詩選卷之七<lb/>
　　　　　　　　　　　　　　　元雲間邵復孺著<lb/>
　　　　　　　　　　　　　　　明新都汪　稷校<lb/>
　　　七言絶句<lb/>
　　　　見梅懷錢南金<lb/>
東風吹鬢酒㳙㳙拄杖看花又一年怪底江淹容易老<lb/>
幾回南浦送春船<lb/>
　　　　早春鴛湖夜泊<lb/>
燒燈過了閒門靜踏月歸来宿酒香何處髙樓夜吹笛<lb/>
曲中桃葉斷人膓<lb/>
　　　　晚晴二首<lb/>
<pb n="KR4d0588_SBCK_007-1b"/>
槿籬疎處夕陽明簾捲薫風溽氣清竹簟半閒書帙亂<lb/>
倒欹烏葛看新晴<lb/>
濯濯南風入苧衣門前江色映書闈浮雲卷盡天連水<lb/>
兩個鵁鶄上下飛<lb/>
　　　　小鬟以墨海棠爲名友人張子正爲之畵以<lb/>
　　　　　求題<lb/>
嬌枝小小出簾櫳賜浴蕐清淨洗紅一自金鑾供奉後<lb/>
夢魂長在研池中<lb/>
　　　　七夕日孫果育丈席上有詩首句約坐客各<lb/>
　　　　　續卒章爲賦如左<lb/>
白髮年年逢七夕青天夜夜見雙星客樓亦有當時月<lb/>
<pb n="KR4d0588_SBCK_007-2a"/>
却照誰家戲綵庭<lb/>
　　　　題演上人畵蘭<lb/>
空山楚雨夜淙淙一硯春雲起碧牕却憶扁舟載離思<lb/>
暖風容與渡湘江<lb/>
　　　　題危鍊師春溪小泛畵<lb/>
春樹扶疎水接天紅塵不識此山川風流二老衣冠古<lb/>
多是山隂道士船<lb/>
　　　　題黃一峯畵扇<lb/>
南州丘壑無今古東晉衣冠乆陸沉便欲相從二三子<lb/>
滿船載酒劇論心<lb/>
　　　　陪曹雲西翁携妓泛荷舟中次韻<lb/>
<pb n="KR4d0588_SBCK_007-2b"/>
蘂宫仙子蒨霞粧太乙眞人白苧裳獨欠湘靈来鼓瑟<lb/>
冰絃<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
                    <graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>按清商<lb/>
紅藕溪頭白玉磯畫船載客憺忘歸<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>姝散得天花亂<lb/>
不敢飛来著羽衣<lb/>
　　　　明日曹安雅翁約席上諸公再放蓮塘席間<lb/>
　　　　　次韻<lb/>
老魚吹浪𧺫層瀾六月陂塘特地寒花底畵船人似玉<lb/>
忘機鷗鷺亦貪看<lb/>
花間玉露夜生香淨洗冰肌不受粧三十六陂還有約<lb/>
定携羽扇看新涼<lb/>
　　　　次韻荅衛立禮元旦之作<lb/>
<pb n="KR4d0588_SBCK_007-3a"/>
鬢底新霜白未眞情懷已似老来人春風獨自無崖岸<lb/>
委曲相尋白㲲巾<lb/>
　　　　桃源畵卷<lb/>
人間不識武陵春獨有漁郞認得眞只作曲江風景看<lb/>
殘山剰水尚精神<lb/>
　　　　松竹卷子<lb/>
華頂蒼寒松五粒渭川風度竹千竿長安陌上看花客<lb/>
不信山中有歲寒<lb/>
　　　　雪山便面<lb/>
山中茆屋四時好雪裏開門心眼眀小童沽得前村酒<lb/>
須著溪翁相對傾<lb/>
<pb n="KR4d0588_SBCK_007-3b"/>
　　　　春日和錢南金韻<lb/>
溪上東風散草芽去年曾此共看花至今留得行春屐<lb/>
猶帶西園徑裏沙<lb/>
　　　　次荅汪子翼進士嘗爲采石山長三衢學正<lb/>
采石官醪琥珀黃柯山玄璧照人光芸香閣上無塵事<lb/>
鄭老詩成醉欲狂<lb/>
　　　　同曹雲西翁泛舟過干山<lb/>
松篁兩行遶溪灣一舸逍遙任往還藜杖幅巾林下去<lb/>
野人疑是古商山<lb/>
弭棹溪邊問老漁雨中歸路晚糢糊九峯三泖人家外<lb/>
髣髴烟江疊嶂圖<lb/>
<pb n="KR4d0588_SBCK_007-4a"/>
　　　　賦孫果育丈千山小隱<lb/>
清宵分榻聽疎鐘白日看山倚瘦笻想見幅巾蕭散處<lb/>
層層樓閣萬株松<lb/>
壇上藥罏時進水佛前燈火夜然酥儋州老子前身在<lb/>
不比尋常醉道圖<lb/>
　　　　卽景<lb/>
一秋兵革競紛紛山下人家晝掩門昨夜南鄰雞犬閙<lb/>
又傳吏過石壕邨<lb/>
　　　　次張漫亭遣興四首<lb/>
滿壁鑚書嫌脉望巡簷設網厭蠨蛸悟来物理如人事<lb/>
準擬縁橧結小巢<lb/>
<pb n="KR4d0588_SBCK_007-4b"/>
僧舍看雲歌欵乃漁鄕對月舞婆娑山中住乆忘塵世<lb/>
不道桑田變海多<lb/>
南渡承平無復見中原喪亂又重看白頭父老談興廢<lb/>
曾識漢宫承露盤<lb/>
身到天河惟博望功成漢室有淮隂一時凛凜英雄氣<lb/>
千載寥寥去住心<lb/>
　　　　從軍過太湖上梅花正開與顧允中趙君式<lb/>
　　　　　登山縱歩和韻三首<lb/>
銅坑山下野人家信歩看梅石逕斜二月江南春寂寞<lb/>
東風不管路傍花<lb/>
曾到咸平處士家幾畨花壓帽簷斜如今老眼風塵際<lb/>
<pb n="KR4d0588_SBCK_007-5a"/>
不敢分明看此花<lb/>
春光欲動客辭家戰艦縱橫破浪斜范蠡湖邊重回首<lb/>
五陵不是舊時花<lb/>
　　　　挑菜美人圖<lb/>
記得行春出灞橋蹋青挑菜總嬌嬈如今老眼看圖畵<lb/>
翆袖鴛鞵乆寂寥<lb/>
　　　　和錢思復春日口號<lb/>
二月江南白霧昏人家日日候晴暾踈林敗屋春無主<lb/>
燕子歸来若箇村<lb/>
　　　　己亥二月晦日寒食無錫東屯舟中澷成<lb/>
薺麥青青殘柳黃兵餘無處不村荒惠山南畔逢寒食<lb/>
<pb n="KR4d0588_SBCK_007-5b"/>
回首松楸路杳茫<lb/>
　　　　客樓春日<lb/>
東風吹夢到溪頭溪樹依依緑水流斜日小橋扶醉客<lb/>
逺煙芳草釣魚舟<lb/>
　　　　西湖小景扇<lb/>
畵橋厯厯樹斑斑蘇小紅樓紫翠間烟月不知人事改<lb/>
夜㴱猶自照湖山<lb/>
　　　　香雲室<lb/>
牕前嵐氣博山罏壁上晴光海嶽圖一夜梅花橫紙帳<lb/>
暖風吹夢遶蓬壺<lb/>
　　　　題曹元博壁間馬文壁小畫<lb/>
<pb n="KR4d0588_SBCK_007-6a"/>
巖谷幽閒雨露深翠烟長護讀書林春風長養承平樹<lb/>
期爾莬裘歲晏心<lb/>
　　　　題項錬師山房倪元鎭小畵<lb/>
空同山下無名樹秀葉飄颻翳翠霞移向玄都壇上種<lb/>
春花開遍玉皇家<lb/>
　　　　題夏頥貞所藏王睂叟真人馬逺溪月堂卷<lb/>
憶過餘不<hi>音浮</hi>玉麈山開玄堂下水潺潺只今惟見溪頭<lb/>
月白鶴沖天不可攀<lb/>
　　　　題扇寄鄒君顯<lb/>
浣花溪上堂依竹采石沙頭月滿船鱸蟹熟時秋正好<lb/>
放歌載酒白雲邊<lb/>
<pb n="KR4d0588_SBCK_007-6b"/>
　　　　君顯荅賦再韻以寄<lb/>
情到澷題秋後扇興来欲放雪中船三江近信丹楓外<lb/>
一夜相思白鴈邊<lb/>
　　　　　一峯道人畵九山雪霽<lb/>
大雪澷空暗九山晉人遺跡杳難攀老仙只在扶桑外<lb/>
借淂瑤京鶴駕還<lb/>
　　　　題墨竹<lb/>
江村蠶老柳花香楚楚新梢出短牆却憶黃陵廟前過<lb/>
澹雲疎雨映瀟湘<lb/>
　　　　李雲山畵秋林晚歩<lb/>
疊疊青山黃葉村夕陽喬木幾家存幽人占淂前溪住<lb/>
<pb n="KR4d0588_SBCK_007-7a"/>
不是桃源定鹿門<lb/>
　　　　梨花十二紅<lb/>
雨過東闌澹蕩晴飛来和恨寂無聲宣和殿下清明後<lb/>
曾向花間見太平<lb/>
　　　　夏士安家董元小寒林<lb/>
徂徕山頂千年樹曾及承平雨露恩幾度長空飛霹靂<lb/>
鬼神猶解護靈根<lb/>
　　　　辛亥中秋橫溪菴客牕對月口號<hi>時長子在潁㓜子在</hi>
<hi>濠皆無見期</hi>
客牕孤坐過中秋病骨支離雪滿頭潁水濠梁千里外<lb/>
一方明月照三州<lb/>
<pb n="KR4d0588_SBCK_007-7b"/>
　　　　桃花五色子<lb/>
灼灼繁紅錦不如東風依約舊玄都劉郎老大無心賞<lb/>
付與春巢五色雛<lb/>
　　　　横溪晚歩<lb/>
野老無家寄海村草荒秋老失柴門鱸肥蟹壯無勝侣<lb/>
憶殺家園老瓦盆<lb/>
經旬不過石橋隂幾夜雨多秋水深美人迢迢望不及<lb/>
朗歌采芹傷我心<lb/>
　　　　懷野舟客<lb/>
鴻鴈風髙秋浦凉芙蓉花開紅錦張去年短藜携手處<lb/>
萬頃黃雲秔稻香<lb/>
<pb n="KR4d0588_SBCK_007-8a"/>
　　　　停簫士女圖<lb/>
花前月底不勝情欲度伊州又不成若見盧郞年少日<lb/>
等閒吹作鳳皇鳴<lb/>
　　　　息齋李使君自號廣陵醉客其守呉興日郊<lb/>
　　　　　行見民家小湖石名蓬花峯玲瓏奇秀求<lb/>
　　　　　之弗獲乃畵爲圖且書其意以識不忘客<lb/>
　　　　　有持以求題者<lb/>
苕霅溪頭石一卷廣陵移入畵圖傳崑岡烈熖誰能奪<lb/>
牛李相看亦惘然<lb/>
　　　　杏花宫女<lb/>
花攅金屋雨嬌嬈依約東呉大小喬莫問中原舊春色<lb/>
<pb n="KR4d0588_SBCK_007-8b"/>
西陵烟樹正蕭蕭<lb/>
　　　　柳隂宫女<lb/>
御柳娉婷拂畵闌當時浪說楚腰鸞君王莫遣兒家學<lb/>
千古天生只小蠻<lb/>
　　　　牡丹士女<lb/>
國色明粧映綺䟽晝閒隨意踏庭蕪洛陽春事今黄土<lb/>
忍看承平士女圖<lb/>
　　　　薝蔔士女<lb/>
緑牕睡𧺫晝遲遲薝蔔香風透玉肌却憶芳園春夜飲<lb/>
花前微醉絶纓時<lb/>
　　　　秋懷故溪<lb/>
<pb n="KR4d0588_SBCK_007-9a"/>
三泖西来花滿園衣冠人物小桃源風流王謝今陳迹<lb/>
燕子飛来只斷䰟<lb/>
江上秋風吹客衣芙蓉花老客思歸荒煙亂艸斜陽外<lb/>
夢遶前村舊釣磯<lb/>
　　　　元日試筆<lb/>
賀年鄰巷雨初乾把筆書牕墨尚寒忽見東風到門外<lb/>
似將春意入毫端<lb/>
茅簷春色年年在蓬髩霜華日日新世亂敢論生計事<lb/>
身閒猶是太平民<lb/>
　　　　上巳日泊舟崑山縣城北十里顧墓田家風<lb/>
　　　　　暄日麗野花亂開邂逅父老爲設尊俎相<lb/>
<pb n="KR4d0588_SBCK_007-9b"/>
　　　　　率縱歩春興横生乃爲短述以紀所見<lb/>
崑山城北路澷澷芳草連天雨乍乾柳緑花紅寒食近<lb/>
春光不在故園看<lb/>
廢宅荒池鎖碧苔桃花無主爲誰開舊時燕子知人事<lb/>
飛過雕簷竟不来<lb/>
蠶豆花明遶路香雞桑葉暗翠隂<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>相逢野老留雞黍<lb/>
尚覺芳郊引興長<lb/>
呉女傷春晝掩扉猶將膏沐媚春暉逢人自把金錢卜<lb/>
不信征人竟不歸<lb/>
　　　　曹園看梅<lb/>
西園玉樹老風烟離立盈盈不記年昨夜東君又披拂<lb/>
<pb n="KR4d0588_SBCK_007-10a"/>
疎枝冷蘂亦嬋娟<lb/>
揚州紅蕚舊風流東閣何郞昔俊遊羌管數聲春拍塞<lb/>
移宫換羽不勝愁<lb/>
石橋流水夜涓涓時度寒香逐澗泉月落參橫疎影亂<lb/>
羅浮春夢達牕前<lb/>
　　　　貞溪初夏次南金韻<lb/>
雨後林深竹筍肥渡頭風急柳花飛柴門不掩緑隂靜<lb/>
人在閒牕試苧衣<lb/>
巡簷燕子掠晴絲隔塢茶烟出院遲草色入簾人不到<lb/>
午風吹暖夢回時<lb/>
棟花風起漾微波野渡舟橫客自過沙上兒童臨水立<lb/>
<pb n="KR4d0588_SBCK_007-10b"/>
戲將萍葉飼黃鵝<lb/>
小巷繅車霜繭熟前村社鼓野人来鵓鳩聲在樹隂裏<lb/>
竹下柴扉晝不開<lb/>
蟻術詩選卷之七<lb/>
</p>
<p>
</p>
  </div>
</body>
</text>
</TEI>
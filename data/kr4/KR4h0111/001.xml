<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐宋元名表卷上之一</head> <lb/>
    <p>
<pb n="KR4h0111_WYG_001-1a"/>
欽定四庫全書<lb/>
　唐宋元名表卷上之一<lb/>
　　　　　　　　　　　　　明　胡松　撰<lb/>
　唐<lb/>
　　為宰相賀雪表<hi>韓退之</hi>
臣某言臣伏以去嵗冬間雨雪頗少今年春首宿麥未<lb/>
滋陛下深念黎甿屢形詞㫖神監昭達皇情感通春雲<lb/>
始繁時雪遂降實豐穰之嘉瑞銷癘疫於新年東作可<lb/>
<pb n="KR4h0111_WYG_001-1b"/>
期南畆有望此皆陛下與天合德視人如傷每發聖言<lb/>
則獲靈貺見天人之相應知朝野之同歡臣等職在燮<lb/>
和慙無效用覩斯慶澤實荷鴻休<lb/>
　　為裴相公讓官表<lb/>
臣某言伏奉今日制書以臣為朝議大夫守中書侍郎<lb/>
同中書門下平章事承命驚惶魂爽飛越俯仰天地若<lb/>
無所容臣某誠惶誠恐頓首頓首臣少渉經史粗知古<lb/>
今天與朴忠性惟愚直知事君以道無憚殺身慕當官<lb/>
<pb n="KR4h0111_WYG_001-2a"/>
而行不求利巳人以為拙臣行不疑元和之初始拜御<lb/>
史旋以論事過切為宰臣所非移官府廷因佐戎幕陛<lb/>
下恕臣之罪憐臣之心㧞居侍從之中遂掌絲綸之重<lb/>
受恩益大顧巳益輕茍耳目所聞知心力所迨及少闗<lb/>
政理輙以陳聞於裨補無㳙涘之㣲而讒謗有丘山之<lb/>
積陛下知其孤立賞其㣲誠獨斷不謀奬待踰量臣誠<lb/>
見陛下具文武之德有神聖之姿起中興之宏圖當太<lb/>
平之昌厯勤身以儉與物無私威怒如雷霆容覆如天<lb/>
<pb n="KR4h0111_WYG_001-2b"/>
地實羣臣盡節之日才智效能之時聖君難逢重德宜<lb/>
報苦心焦思以日繼夜茍利於國知無不為徒欲竭愚<lb/>
未免妄作陛下不加罪責更極寵光既領臺綱又毗邦<lb/>
憲聖恩所厚兇逆所讎闕於防虞幾至斃踣恩私曲被<lb/>
性命獲全忝累祖先玷塵班列未知所措秪自内慙豈<lb/>
意陛下擢臣於傷殘之餘委臣以燮和之任忘其陋汙<lb/>
使佐聖明此雖成湯舉伊尹於庖厨高宗登傅說於版<lb/>
築周文用吕望於屠釣齊桓起甯戚於飯牛雪恥䝉光<lb/>
<pb n="KR4h0111_WYG_001-3a"/>
去辱居貴以今凖古擬議非倫陛下有四君之明行四<lb/>
君之事㣲臣無四子之美獲四子之榮豈可叨居以彰<lb/>
非據方今干戈未盡戢夷狄未盡賔麟鳯龜龍未盡游<lb/>
郊藪草木魚鼈未盡被雍熈當大有為之時得非常人<lb/>
之佐然後能上宣聖德以代天工如臣等類實不克堪<lb/>
伏願博選周行旁及巖穴天生聖主必有賢臣得而授<lb/>
之方可致理乞廻所授以叶羣情無任懇欵之至<lb/>
　　賀甘雨表<lb/>
<pb n="KR4h0111_WYG_001-3b"/>
陛下慮深稼穡憂切烝黎未成旱魃之虞已積憂勤之<lb/>
意宻雲與綸言繼發時雨將天澤盈流瑞鳥迎舟式掩<lb/>
商羊之舞蛇醫納甕果符垤鸛之鳴初泛洒於上宫遂<lb/>
滂霈於率土自中徂外皆荷生成雨公及私靡不碩茂<lb/>
野夫鼔舞知帝力之𤣥通官吏懽呼見天心之黙喻殷<lb/>
后徒勤於自剪周公空媿於舞雩化超前聖道貫重𤣥<lb/>
臣某才術無聞謬司邦甸生成必資於帝力進退何補<lb/>
於天工沐浴太和慙荷無極臣之欣躍倍萬恒情<lb/>
<pb n="KR4h0111_WYG_001-4a"/>
　　賀甘露表<lb/>
𤣥化升聞靈貺昭答必呈尤異之應以告天地之和臣<lb/>
誠惶誠恐頓首頓首伏惟皇帝陛下均煦育之功敷滲漉之澤太<lb/>
和潛逹閟瑞克彰發於天霄特降宫樹朝光初燭方湛<lb/>
湛而未晞晨景轉炎更瀼瀼而未巳綴葉而珠璣積耀<lb/>
盈噐而氷玉呈姿芳襲椒蘭味兼飴醴然則零於庭而<lb/>
著異紀於年以標竒徒誇往辰孰並茲日況樹有丁香<lb/>
之珍殿即延和之號所以著芳風之逺播期聖夀於無<lb/>
<pb n="KR4h0111_WYG_001-4b"/>
疆事絶古今慶傳遐邇臣謬承渥澤獲覩殊祥抃躍之<lb/>
誠倍萬恒品<lb/>
　　賀嘉禾表<lb/>
陛下睿謀廣運神化旁行植物知仁祥圖應聖靈嶽不<lb/>
愆於贊祐燕谷遂用於生成豐稔既均知朔南之被澤<lb/>
休嘉允叶見天地之同和六穗慚稱於漢臣異畝恥書<lb/>
於周典自中形外均慶同懽臣無任抃躍之至<lb/>
　　賀雨表<lb/>
<pb n="KR4h0111_WYG_001-5a"/>
臣某言臣聞聖人之德與天地通誠發於中事應於外<lb/>
始聞其語今見其真臣誠懽誠喜頓首頓首伏以季夏<lb/>
以來雨澤不降臣職司京邑祈禱實頻青天湛然旱氣<lb/>
轉甚陛下憫茲黎庻有事山川中使纔出於九門隂雲<lb/>
已垂於四野龍神效職雷雨應期<hi>雷或作雲</hi>嘉穀奮興根葉<lb/>
肥潤抽莖展穗不失時宜人和年豐莫大之慶㣲臣幸<lb/>
䝉寵任獲覩殊祥慶抃懽呼倍於常品無任踴躍之至<lb/>
謹奉表稱賀以聞<lb/>
<pb n="KR4h0111_WYG_001-5b"/>
　　禮部為百官上尊號表<hi>栁宗元</hi>
臣某言伏以聖王之纂承天位也臣子必竭懇誠獻尊<lb/>
號安敢為佞禮在其中一則以告天地神祇二則以奉<lb/>
宗廟社稷三則以安華夏蠻貊巍巍大稱其可廢乎臣<lb/>
等誠懽誠望頓首頓首伏惟皇帝陛下叶周文之孝德<lb/>
齊夏禹之約身𢎞帝堯之法天過殷湯之解網未逾周<lb/>
月四海將致於時雍甫及元正率土更欣於再造然神<lb/>
人之願億兆之情有所不安率謂未盡善者以為帝德<lb/>
<pb n="KR4h0111_WYG_001-6a"/>
廣運而尊號猶闕郊廟備禮而祝嘏無辭凡百兢懷華<lb/>
夷屬望臣謹按昔臯陶之頌舜伊尹之頌湯皆臣子至<lb/>
公面揚君父以敷於當代以播於無窮夫豈飾哉率由<lb/>
事實帝王尊號皆漸於此皇家光被四表祖宗烈文時<lb/>
當太和尊號表德耳目所接簡牘斯存稽之於前典則<lb/>
如彼考之於聖朝又如此今龜筮習吉元正戒期當品<lb/>
物惟新之時乃皇王大禮之日陛下郊天地享宗祧隂<lb/>
陽協和動植交暢不建至尊之稱恐違列聖之心所以<lb/>
<pb n="KR4h0111_WYG_001-6b"/>
臣等冒死陳聞請上徽號伏惟陛下小謙讓之節安延<lb/>
企之情特詔名儒禮官百寮庻尹詳明故實議崇聖德<lb/>
則人望允厭神心獲安山川效靈光贊無疆之夀祝史<lb/>
陳言永彰不朽之功臣等䝉國寵榮備位班列無任懇<lb/>
望之至<lb/>
　　禮部賀册尊號表<lb/>
臣某伏奉月日制陛下膺受尊號率土臣子慶抃無窮<lb/>
臣聞立極之大四海無以報神功配天之尊萬物不能<lb/>
<pb n="KR4h0111_WYG_001-7a"/>
崇聖德唯有徽號是彰中興所以上探天心下極人欲<lb/>
<hi>中謝</hi>伏惟元和聖文神武法天應道皇帝陛下統承千<lb/>
載光被六幽蟊賊盡除福應皆集有首有趾咸識太平<lb/>
勲臣增爵禄之榮戎士加賞延之寵片善必録㣲功盡<lb/>
昇獨惟聖謩事絶酬答萬國觖望百工怨思是以啓元<lb/>
和之盛典延昊穹之景祚理厯凝命實曰聖文和衆定<lb/>
功時惟神武運行有法天之用變化乃應道之方鬼神<lb/>
協謀華夏同志大禮既建鴻恩遂行歡呼逺布於九圍<lb/>
<pb n="KR4h0111_WYG_001-7b"/>
滲漉普周於八裔慶超邃古美冠將來臣獲守蠻荒逺<lb/>
承大典潢汙比陋河清幸遂於千年塵壤均㣲山呼願<lb/>
同於萬嵗無任慶賀屏營之至<lb/>
　　為京兆府請復尊號第三表<lb/>
臣某言臣伏以耆老等並發丹誠將貫白日請復徽號<lb/>
以光聖謩臣以其懇欵自中不可禁止遂抗表陳情備<lb/>
述㣲誠伏奉墨詔批答未䝉允許者衆心尚阻天意未<lb/>
從懇廹愈深兢惶無措臣某伏帷皇帝陛下道大益謙<lb/>
<pb n="KR4h0111_WYG_001-8a"/>
化成彌損雖江海善下每應朝宗之心而日月居高久<lb/>
稱照臨之位况復上承天命下覩人誠若然辭之理有<lb/>
不可伏以陛下功參造化政體乾坤萬邦宅心百靈效<lb/>
職此聖之至也明並兩曜信如四時先天不違窮神知<lb/>
化此神之極也道德純備禮樂興行宸翰動於三光睿<lb/>
藻窮於六義此文之備也五兵不試七德咸宜殊方者<lb/>
知歸負固者率服此武之成也黄龍皓兎甘露慶雲神<lb/>
禾嘉𤓰祥蓮瑞木萬物暢遂百穀茂滋此天之至靈也<lb/>
<pb n="KR4h0111_WYG_001-8b"/>
黎老斑白伏守闕庭鰥嫠童㓜歌謡道路此人之至誠<lb/>
也有其德而無其號拒乎天而違乎人雖陛下謙讓之<lb/>
至美抑非臣心之所安也伏以賤志難明㣲誠莫逹戴<lb/>
天彌懼履地益慚無任懇廹屏營之至伏願早建大號<lb/>
以稱天人之心謹再奉表昧死陳請以聞<lb/>
　　為耆老等請復尊號第二表<lb/>
京兆府長安縣耆老臣石靈等言伏奉墨詔批臣所請<lb/>
復尊號未䝉允許者捧對惶懼不知所裁天實命之於<lb/>
<pb n="KR4h0111_WYG_001-9a"/>
臣何有臣等誠懇誠懼頓首頓首臣聞聖君以奉天為<lb/>
心不以執謙為徳以順人為大不以崇讓為優陛下深<lb/>
拒天人之誠猶懐謙讓之道臣等愚惑不知所歸且百<lb/>
祥洊臻特表昊穹之眷五穀蕃熟用彰后土之勤億兆<lb/>
嗷嗷籲天請命上下交應幽明同心舉而違之臣所不<lb/>
識况臣等共被仁育同臻太和陛下德逹上𤣥以豐人<lb/>
之衣食道躋夀域以延臣之嵗年沐浴皇風二十餘載<lb/>
兒童感化鰥寡知恩故臣等出鄉之時閭里勉臣以不<lb/>
<pb n="KR4h0111_WYG_001-9b"/>
進不止妻孥誓臣以不復不歸唯竭血誠退無面目便<lb/>
當隕首闕下終不徒還伏惟陛下照臣懇廹之情哀臣<lb/>
羸老之命臣等不勝嗚咽慙恨之至謹奉表陳謝以聞<lb/>
　　禮部為文武百寮請聽政第二表<lb/>
伏奉大行皇帝知陛下至性自天恐陛下執哀過毁上<lb/>
惟九廟之重下念萬務之殷故遺詔丁寕俾遵舊典今<lb/>
百辟卿士顒然在庭瞻望清光巳七日矣固陳誠請猶<lb/>
未允從内外憂惶莫知所出臣聞大孝之本繼志為難<lb/>
<pb n="KR4h0111_WYG_001-10a"/>
酌禮之情得中為貴是以哀迷期數哭泣有常俯而就<lb/>
之聖人所重知難繼也君子不為伏願少抑哀懷仰尊<lb/>
理命以副神祇之望以安億兆之心光祖業於無窮流<lb/>
德化於天下凡在臣子孰不悲戴<lb/>
　　又第二表<lb/>
臣某等言臣聞聖凡殊塗邦家異禮故王者舎己從物<lb/>
用身許天雖居達䘮猶以事奪伏以大行皇帝道成鑄<lb/>
鼎僊等御龍萬姓長號九有顒望陛下以聰明睿聖嗣<lb/>
<pb n="KR4h0111_WYG_001-10b"/>
守寳圖爰及宅憂迨兹累日而孝思罔極尚輟乃雍之<lb/>
言庻政未釐頗闕如絲之命臣等嘗覽載籍粗知䘮紀<lb/>
若成周顧命厯代猶遵西漢詔音前王所奉我國家以<lb/>
孝理天下文明應期止用此法胥以傳授盖事歸至當<lb/>
則不可不遵禮貴從宜則不得不守理固然也臣等是<lb/>
以上陳愚懇輕凟宸嚴兾遂血誠俯親國政而陛下執<lb/>
䘮逾切聽理未聞億兆嗷嗷不知所訴臣以為天子之<lb/>
孝在於保安社稷司牧烝黎功超百王慶流萬代亦何<lb/>
<pb n="KR4h0111_WYG_001-11a"/>
必守臣下之小節蔑皇王之大猷固阻羣情務成謙德<lb/>
伏願以遺詔為念奪在疚之懷就臨軒之制天下幸甚<lb/>
　　第三表<lb/>
伏以萬幾至重遺㫖難違再獻表章上塵旒扆精誠徒<lb/>
竭天意未廻内外遑遑人神企望臣聞王者之孝異於<lb/>
匹夫禮不相沿道資適變當承平之代故殷帝宅憂而<lb/>
不言遇有事之時則周王未塟而誓衆况今戎車猶駕<lb/>
邉堠多虞兩河之冦盗難除百姓之瘡痍未合亂者思<lb/>
<pb n="KR4h0111_WYG_001-11b"/>
理危者求安天下嗷嗷正在今日誠宜抑其至性以副<lb/>
羣心成先帝之大功繼中興之盛業豈可寢苫啜泣庻<lb/>
政闕然九廟之靈何報萬方之望何塞臣等職叅樞近<lb/>
誠切邦家若陛下未忍臨軒尚持前志臣等有死而巳<lb/>
不敢奉詔不勝哀廹懇切之至<lb/>
　　賀踐阼表<lb/>
臣某言太子中舎嚴公弼至奉某月日勅書慰諭伏承<lb/>
陛下以某月日䖍奉典册允昇寳位凡在羣生孰不慶<lb/>
<pb n="KR4h0111_WYG_001-12a"/>
幸臣某誠懽誠忭頓首頓首臣聞天地泰而聖人出雷<lb/>
雨解而品物榮是以五行迭用木火更其位十葉重光<lb/>
宗廟輔其德殷宗恭黙再造成湯之業漢文聰明克承<lb/>
高祖之緒陛下重離出曜體乾繼統主鬯彰孝恭之美<lb/>
撫軍著神武之功欽承遺訓永保鴻業遏宻之中施雨<lb/>
露以被物遐邇之地覩日月之繼明則四維之外八極<lb/>
之表人神胥悅草木皆春煦嫗生成不失覆載况臣謬<lb/>
膺藩守累受國恩爰自出身洎乎領鎮沐浴聖澤優游<lb/>
<pb n="KR4h0111_WYG_001-12b"/>
昌時不獲覩闕庭之禮展臣庻之分戴天賀聖倍萬恒<lb/>
情<lb/>
　　禮部賀永貞元年表<lb/>
臣某等言伏奉今日誥今月九日册皇帝改貞元二十<lb/>
一年為永貞元年自貞元二十一年八月五日昧爽以<lb/>
前應犯死罪特降徒流流以下遞降一等者寳命方始<lb/>
聖厯周彰載宣臨照之明遂施渙汗之澤臣某等誠懽<lb/>
誠賀頓首頓首伏以重光下濟積慶旁行漢祖推奉教<lb/>
<pb n="KR4h0111_WYG_001-13a"/>
之尊文王遂無憂之志正名紀厯表運行於萬方宥過<lb/>
輕刑流汪濊於四海歡呼雀躍遐邇攸同臣某等親奉<lb/>
聖謩仰承大化踴躍之至倍萬恒情無任蹈舞欣慶之<lb/>
至<lb/>
　　禮部太上皇誥宜令皇帝即位賀表<lb/>
臣某等言伏奉今日太上皇制命陛下即皇帝位光奉<lb/>
寳圖丕承鴻業普天率土歡慶難勝臣某等誠喜誠忭<lb/>
頓首頓首臣聞皇建其極存諸大訓帝出於震著在易<lb/>
<pb n="KR4h0111_WYG_001-13b"/>
經繼明以照於四方重熈以臨於萬國動植品類永賴<lb/>
昭蘇山川鬼神咸用欣戴臣某等獲備班列親仰聖明<lb/>
踴躍之誠倍萬恒品無任<hi>云云</hi>
　　禮部賀立皇太子表<lb/>
臣某等言伏奉今月日制廣陵郡王宜册為皇太子改<lb/>
名某仍令所司擇日備禮册命者天序有奉皇圖載寧<lb/>
臣某等誠慶誠賀頓首頓首臣聞商書載以貞之文漢<lb/>
史傳早建之議不惟立愛其在繼明陛下奉率前規敷<lb/>
<pb n="KR4h0111_WYG_001-14a"/>
揚盛典顧兹守噐之重爰正承華之位尊義方之教載<lb/>
錫嘉名崇建樹之禮式光典命以長而立自符於慎擇<lb/>
必子之選遂合於至公邦本不揺王業彌固此皆宗社<lb/>
垂祉啓佑皇心乾坤合謀保安聖運足以播休氣於四<lb/>
海洽太和於萬靈食毛含齒所同歡慶臣等奉承制命<lb/>
蹈舞周行踴躍之情倍萬恒品無任慶忭感恱之至<lb/>
　　禮部賀皇太子册禮畢德音表<lb/>
臣某等言伏奉今日制皇太子册禮云畢思與萬方同<lb/>
<pb n="KR4h0111_WYG_001-14b"/>
其惠澤者盛典斯舉鴻恩遂行凡在率土不勝抃躍臣<lb/>
某等誠喜誠賀頓首頓首伏惟皇帝陛下克奉神休以<lb/>
正邦統建天下之本宗廟以安致萬國之貞兆人攸賴<lb/>
典册既備慶澤載流既廣愛而推恩亦好生而布德緩<lb/>
刑而囹圄知感進勲而嗣續增榮崇教諭之方忠良是<lb/>
舉嚴贊襄之禮賜與有加旌孝弟以厚於人倫敬鬼神<lb/>
而修其祀事况行禮之日則屏翳收蹟太陽宣精用彰<lb/>
出震之休更表重離之曜神化旁暢皇風逺揚自華及<lb/>
<pb n="KR4h0111_WYG_001-15a"/>
夷異俗同慶臣某等謬叅著定倍百恒情無任懽慶踴<lb/>
躍之至<lb/>
　　為王京兆皇帝即位禮畢賀表<lb/>
臣某等言臣聞大人繼明百神所以受職天子有道萬<lb/>
國由是承風伏以皇帝陛下纘聖垂休順時御極負扆<lb/>
而㑹朝夷夏踐阼而統和天人幽明感通遐邇昭泰遂<lb/>
使祥光下燭嘉氣旁通周王謝流火之符魯史愧書雲<lb/>
之典食毛含齒懽忭無窮臣某等幸覩昌時獲奉大慶<lb/>
<pb n="KR4h0111_WYG_001-15b"/>
踴躍之至倍萬常情無任蹈舞欣躍之至<lb/>
　　代韋中丞賀元和大赦表<lb/>
臣某言伏奉正月二日制大赦天下永貞三年宜改元<lb/>
和元年太陽既昇煦育資始霈澤斯降膏潤無遺臣某<lb/>
誠慶誠賀頓首頓首伏惟皇帝陛下仁化旁流孝理𢎞<lb/>
闡紀元示布和之令肆眚見恤人之心曠然滌瑕得以<lb/>
遷善渙發大號申明舊章農有薄征市無强賈勲勤是<lb/>
録爵秩以班寵寧間於幽明澤必周於夷夏近甸輕𣙜<lb/>
<pb n="KR4h0111_WYG_001-16a"/>
酤之入逺人忘水旱之災既行慶於官寮亦推恩於天<lb/>
屬諸生喜黌塾之廣庻老加絮帛之優量入所以備凶<lb/>
興亷期於變俗爰褒有客尊賢之典惟新載奉素王宗<lb/>
予之道斯在綸言一降庻政畢行懷生之倫感恱無量<lb/>
臣某等守在遐逺親奉詔條踴躍之誠倍百恒品無任<lb/>
感恩抃舞屏營之至<lb/>
　　禮部賀册太上皇后賀表<lb/>
臣某等言伏奉今月日誥良娣王氏冊太上皇后良媛<lb/>
<pb n="KR4h0111_WYG_001-16b"/>
董氏冊太上皇徳妃宜令所司備禮冊命者母儀有光<lb/>
坤道克順隂教方行於萬國内理克和於六宫臣某等<lb/>
誠慶誠賀頓首頓首伏惟皇帝陛下對若天休奉揚睿<lb/>
㫖長秋既登其正位褕翟亦被於恩光奉養見三朝之<lb/>
安周旋有四星之輔豈獨配天稱大助日為明所以表<lb/>
王化之源知孝弟之本冠映千古儀刑四方臣某等捧<lb/>
戴施行踴躍無地無任蹈舞欣喜之至<lb/>
　　禮部賀太上皇后冊畢賀表<lb/>
<pb n="KR4h0111_WYG_001-17a"/>
臣某等言今月日太上皇后冊禮云畢率土臣妾慶抃<lb/>
無窮臣某等誠慶誠賀頓首頓首伏以太上皇后著虞<lb/>
嬪之至德嗣周母之徽音表率六宫明彰萬國陛下克<lb/>
修理本以暢化源坤道知事地之方人倫識尊親之大<lb/>
豈惟婦順斯備隂禮用修其以播正始於國風致時雍<lb/>
於帝典臣某等謬塵榮位獲覩盛儀踊躍之誠倍百恒<lb/>
品<lb/>
　　賀皇太子牋<lb/>
<pb n="KR4h0111_WYG_001-17b"/>
某言伏奉月日制書殿下祗膺茂典位副清宫溫文光<lb/>
三善之名繼照協重離之慶萬葉固本羣方宅心含生<lb/>
之徒孰不欣戴况某夙䝉期奬職在藩方懽忭之誠倍<lb/>
萬恒品<lb/>
　　御史臺賀嘉禾表<lb/>
臣某言今月日宰臣以幽州所進嘉禾圖各一軸示百<lb/>
寮者伏以嘉穀順成靈貺昭格天人合應遐邇同風臣<lb/>
某誠懽誠慶頓首頓首伏惟皇帝陛下睿謀廣運神化<lb/>
<pb n="KR4h0111_WYG_001-18a"/>
旁行植物知仁祥圖應聖靈嶽不愆於贊祐燕谷用遂<lb/>
於生成豐稔既均知朔南之被澤休嘉克叶見天地之<lb/>
同和六穗慙稱於漢臣異畝恥書於周典自中形外均<lb/>
慶同歡臣某謬職憲司獲覩休瑞無任抃躍之至<lb/>
　　禮部賀嘉禾及芝草表<lb/>
臣某等言伏見今月某日内出劍南所進嘉禾圖及陜<lb/>
州所進紫芝草示百寮者珍圖煥開瑞彩交映遐邇偕<lb/>
至福應攸同臣某等誠慶誠賀頓首頓首伏惟皇帝陛<lb/>
<pb n="KR4h0111_WYG_001-18b"/>
下緝熈至道保合太和天為發祥地不愛寳嘉禾擢質<lb/>
靈草抽英獻於王廷唐叔慙同穎之異存諸郊廟班史<lb/>
謝連葉之竒既呈薿薿之祥更覩煌煌之秀豐年斯著<lb/>
聖夀用彰飲和之人懽忭無極臣某等優游至化披翫<lb/>
殊姿慶忭之誠倍萬恒品<lb/>
　　京兆府賀嘉𤓰白兎連理棠樹等表<lb/>
臣某言今月日中使王自寧出徐州刺史張愔所進嘉<lb/>
𤓰圖及白兎兒一併出陳許等州觀察使上官説所進<lb/>
<pb n="KR4h0111_WYG_001-19a"/>
許州連理棠樹圖示百寮者惟天眷命是降百祥惟聖<lb/>
欽承用膺多福臣某誠慶誠賀頓首頓首臣伏以太和<lb/>
所烝至德斯應圖物獻瑞周於逺方神𤓰合形式表綿<lb/>
綿之慶異棠連質用彰煜煜之榮况金風發祥白兎來<lb/>
擾告有秋之嘉應著成嵗於神功雜遝紛綸如山斯委<lb/>
人盡登於夀域物咸暢於薰風况臣特感深恩欣逢衆<lb/>
瑞踊躍之至倍萬恒情<lb/>
　　禮部賀甘露表<lb/>
<pb n="KR4h0111_WYG_001-19b"/>
臣某言中使王自寧至伏宣聖㫖出延和殿前丁香樹<lb/>
甘露一大盒示宰臣未時又出一大盒令明日示百寮<lb/>
甘露見降未止者𤣥化升聞靈貺昭答必呈尤異之應<lb/>
以告天地之和臣某誠懽誠慶頓首頓首伏惟皇帝陛<lb/>
下均煦育之功敷滲漉之澤太和潛達閟瑞克彰發於<lb/>
天霄特降宫樹朝光初燭方湛湛而未晞晨景轉炎更<lb/>
瀼瀼而未巳綴葉而珠璣積耀盈噐而氷玉呈姿芳襲<lb/>
椒蘭味兼飴醴然則零於庭而著異紀於年以標竒徒<lb/>
<pb n="KR4h0111_WYG_001-20a"/>
矜往辰孰竝茲日况樹有丁香之珍殿即延和之號所<lb/>
以著芳風之逺播期聖壽於無疆事絶古今慶傳遐邇<lb/>
臣謬承渥澤獲覩殊祥抃躍之誠倍萬恒品<lb/>
　　禮部賀白龍并青蓮花合懽蓮子黄𤓰等表<lb/>
臣某言伏見今月日内出滄州所進白龍見圖又出西<lb/>
内定禮池中青蓮花并神龍寺前合歡蓮子示百寮二<lb/>
十三日又出監州所進合懽黄𤓰圖者二氣交泰萬國<lb/>
同和動植思協於殊祥遐邇必陳其嘉應披圖按牒聖<lb/>
<pb n="KR4h0111_WYG_001-20b"/>
理彰明臣誠懽誠慶頓首頓首伏以天地非逺睿感必<lb/>
通疉瑞重祥累集宫禁池蓮表異靈化非常敷彼青光<lb/>
徵佛書而尤絶成其嘉實驗祥經而甚稀積慶旁流自<lb/>
中徂外遂使龍騰白質乘秋果應於金行𤓰合黄中表<lb/>
聖更彰於土德逺通邉徼近出苑園合慶同歡周於億<lb/>
兆况復邦畿之内雨霽必時宿麥大穰嘉穀滋茂和風<lb/>
孕育靈氣陶蒸是皆發自帝心達於天意周流升降成<lb/>
此嵗功惠被羣生自為嘉瑞臣某深惟多幸獲遇斯時<lb/>
<pb n="KR4h0111_WYG_001-21a"/>
觀靈貺之備臻知人和之溥洽無任慶忭躍蹈之至<lb/>
　　禮部賀白鵲表<lb/>
臣某言伏奉進㫖宣示前件白鵲者霜毛皎潔玉羽鮮<lb/>
明色實殊常性惟馴狎臣聞聖王之德無所不至有感<lb/>
則應無幽不通伏惟陛下恩霑動植仁洽飛翔故得兹<lb/>
禽呈休效質伏以白者正色式表金方鵲以知來式彰<lb/>
冦服用符歸化之兆克耀太平之階臣職叅禁垣獲覩<lb/>
嘉瑞無任慶抃之至<lb/>
<pb n="KR4h0111_WYG_001-21b"/>
　　禮部賀嘉𤓰表<lb/>
臣某等今日内出浙東觀察使賈全所進越州山隂縣<lb/>
移風鄉百姓王獻朝園内産嘉𤓰二實同蔕圖示百寮<lb/>
者寳祚惟新嘉瑞來應式彰聖德更表天心臣某等誠<lb/>
慶誠賀頓首頓首伏惟皇帝陛下保合太和緝熈庻類<lb/>
德馨上達神化旁行嘉𤓰發祥來自侯服質惟同蔕見<lb/>
車書之永均地則移風知化育之方始雖七月而食豳<lb/>
土歌王業之難五色稱珍東陵詠佳賔之㑹未聞感通<lb/>
<pb n="KR4h0111_WYG_001-22a"/>
若兹昭著者也臣某等遭逢聖運親仰珍圖抃躍之誠<lb/>
倍百恒品無任慶恱之至<lb/>
　　為王京兆賀嘉蓮表<lb/>
臣某言今日某時中使某奉宣聖㫖出西内神龍寺前<lb/>
水渠内合歡蓮花圖一軸示百寮者祥圖煥開異彩交<lb/>
映贊天地之合徳表神人以同歡臣某誠歡誠慶頓首<lb/>
頓首伏惟皇帝陛下道協重華慶傳種徳陶隂陽之粹<lb/>
美孕造化之精英吉慶每見於天心發祥必自於禁掖<lb/>
<pb n="KR4h0111_WYG_001-22b"/>
是使雙華擢秀連蔕垂芳香激大王之風影耀天泉之<lb/>
水煥開宫沼旁映給園靈貺應期天龍護聖寳厯夐超<lb/>
於小刼神功允洽於大千臣某獲覩昇平濫居榮寵聞<lb/>
瑞應而稱慶仰吉事而增歡無任抃蹈喜躍之至<lb/>
　　為王京兆賀雨表<lb/>
臣某言臣昨日面奉聖㫖以近日少雨今月内無雨即<lb/>
須祈禱今日便降甘雨者天且不違神必有據宻雲與<lb/>
綸言繼發時雨將天澤並流臣某誠歡誠慶頓首頓首<lb/>
<pb n="KR4h0111_WYG_001-23a"/>
伏惟皇帝陛下憂切蒸黎慮深稼穡思彼未兆防於無<lb/>
形滲漉每出於湛恩變化必隨於廣運宸衷暫惕已矯<lb/>
御天之龍聖謨既宣遂洽漏泉之澤霮䨴周布霏㣲四<lb/>
施黍稷盡成公私皆及野夫鼔舞知帝力之𤣥通官吏<lb/>
歡呼見天心之黙喻臣某牧人京邑動仰皇靈渥澤徒<lb/>
加㳙滴無助無任感恱屏營之至<lb/>
　　王京兆賀雨表二<lb/>
臣某言臣伏見今月二十四日時雨溥降伏以聖心積<lb/>
<pb n="KR4h0111_WYG_001-23b"/>
念天意遽迴移造化之𤣥功革隂陽之常數臣某誠慶<lb/>
誠忭上言伏惟皇帝陛下仁育蒼生恩同赤子自頃天<lb/>
雨未降時稼或愆貶食齋戒至誠幽達又慮宿麥未備<lb/>
播種失時出於宸衷特令賑貸睿謨潛運甘雨遂周布<lb/>
濩垂隂隨聖澤而俱逺滂沲積潤與恩波而共深臣某<lb/>
才術無聞謬司邦甸生成必資於帝力進退何補於天<lb/>
工沐浴太和慙荷無極無任慶躍屏營之至<lb/>
　　王京兆賀雨表三<lb/>
<pb n="KR4h0111_WYG_001-24a"/>
臣某言今月十三日面奉聖㫖緣自春來少雨宜即差<lb/>
官精誠祈禱者十四日臣便差官分赴靈跡其日雲隂<lb/>
四合至十五日甘雨遂降伏惟皇帝陛下言為神化動<lb/>
合天心未成旱暵之虞巳積憂勤之慮衆靈受職薈蔚<lb/>
且隮於南山百穀仰榮滂霈遂霑於東作睿謩朝降膏<lb/>
澤夕周知天人之巳交識隂陽之不測然則周王徒勤<lb/>
於方社殷帝虛美於桑林豈若無災而早圖未禱而先<lb/>
應化超前聖道貫重𤣥徧野同歡傾都相慶臣之欣躍<lb/>
<pb n="KR4h0111_WYG_001-24b"/>
倍萬恒情<lb/>
　　王京兆賀雨表四<lb/>
臣某言臣於三月二十九日奉聖㫖於諸靈跡處祈雨<lb/>
至三十日甘雨遂降者臣聞惟聖有作先天不違發令<lb/>
而祥風巳興致誠而𤣥液旋被臣某誠欣誠賀頓首頓<lb/>
首伏惟皇帝陛下側身防患道邁周王盡力勤人功超<lb/>
夏后聖謨廣運驅百靈以從風神化旁行滋五稼而流<lb/>
澤油雲四合膏雨溥周農壤遂一於肥磽滲漉盡霑於<lb/>
<pb n="KR4h0111_WYG_001-25a"/>
遐邇蒸黎詠德知必自於聖心草木欣榮如有感於皇<lb/>
化有年之慶實在於斯臣以無能謬領京邑上勞宸慮<lb/>
運此嵗功無任喜懼屏營之至<lb/>
　　賀親自祈雨有應表五<lb/>
臣某言臣得上都院官金部員外郎韓述狀報以時雨<lb/>
未降親自於龍堂祈禱有靈禽羣翔自成行列如隨威<lb/>
鳯以翼龍舟其日降雨者<hi>中謝</hi>伏以時或愆陽嵗之常<lb/>
候式當聖日無害豐年陛下敦本務農憂人閔雨宸慮<lb/>
<pb n="KR4h0111_WYG_001-25b"/>
所至天心自通故得瑞鳥迎舟掩商羊之舞仙雲覆水<lb/>
協從龍之徵初泛灑於上宫遂滂霈於率土自中徂外<lb/>
皆荷生成雨公及私靡不碩茂殷后徒勤於自翦周公<lb/>
空愧於舞雩臣以庸虛謬司垣翰有年之慶惟聖之功<lb/>
臣某無任<hi>云云</hi>
　　為裴中丞賀克東平赦表<lb/>
臣某言伏奉月日徳音以淄青蕩平褒功宥罪布告遐<lb/>
邇者臣聞肅殺之後每致陽和雷霆既施必聞膏澤伏<lb/>
<pb n="KR4h0111_WYG_001-26a"/>
惟陛下體乾剛以運行叶坤元之翕闢百靈受職六合<lb/>
從風阻兵怙亂者必就梟擒懷忠抱義者無不甄録激<lb/>
其效順特加旄節之榮寵以元功遂兼鼎鉉之任戎行<lb/>
窮賞賚之重死事極褒恤之憂刼脅之役盡除聚斂之<lb/>
名皆去傷痍受煦老疾加恩豐財巳復其征徭賜種更<lb/>
盈於種稑嚴山川之祀神必有依申義烈之家物無不<lb/>
感周王推忠厚之化漢帝慙愷悌之風太平之徳斯為<lb/>
至盛然則虞廵可復告成將慶於岱宗漢典方興講禮<lb/>
<pb n="KR4h0111_WYG_001-26b"/>
再榮於闕里臣謬膺重寄獲覩太和抃蹈之誠倍萬恒<lb/>
品謹已施行郡邑宣示軍戎莫不動地歡呼若醉千鍾<lb/>
之酒騰天鼔舞如聞九奏之音無任慶賀踊躍之至<lb/>
　　栁州賀破東平表<lb/>
臣某言即日被觀察使牒李師道以月日克就梟戮者<lb/>
帝徳廣運唐命惟新霾曀廓清天地貞觀率土臣庻慶<lb/>
忭無涯伏惟睿文聖武皇帝陛下威使百神德消六沴<lb/>
天降寳運時歸太平自克夏擒呉翦蜀平蔡殊類稽顙<lb/>
<pb n="KR4h0111_WYG_001-27a"/>
羣疑革心唯此兇妖尚聞悖慢庭議既得廟謀必臧旌<lb/>
旗燭耀於洪河金鼔震驚於靈岳鄆城自潰寧同莒魯<lb/>
之爭齊地悉平無俟耿陳之戰五兵永戢七德無虧含<lb/>
生比堯舜之仁率土陋成康之俗介丘霧息已望翠華<lb/>
之來沂水風生更起舞雩之詠千嵗之統實在於斯臣<lb/>
守在蠻荒獲承大慶抃躍之至倍萬常情<lb/>
　　代裴中丞賀分淄青為三道節度表<lb/>
臣某言伏見某月日制分淄青諸州為三道節度都團<lb/>
<pb n="KR4h0111_WYG_001-27b"/>
練觀察等使者蛇豕之穴忽為樂郊氛沴之餘盡成和<lb/>
氣伏惟皇帝陛下天付昌期神開寳厯復昇平之土宇<lb/>
㧞妖孽之根源自西自東不違於指顧我疆我理咸得<lb/>
其區分山川備臨制之形道塗適征徭之便俾侯既定<lb/>
賜履以寧異青兖之封爰從古制解曹衛之地實契雅<lb/>
謀車甲永藏馬牛勿用俗被雍熈之化代知仁夀之期<lb/>
農事載盛於耨芟儒風重興於俎豆足使季札觀魯更<lb/>
陳南籥之儀山甫徂齊復正東方之賦臣總戎逺地不<lb/>
<pb n="KR4h0111_WYG_001-28a"/>
獲陪賀闕庭<hi>云云</hi>
　　為韋侍郎賀布衣竇羣除右拾遺表<lb/>
臣某伏見今月日制除布衣竇羣右拾遺者臣聞直道<lb/>
之行四方嚮德逸人是舉天下歸心臣伏以竇羣肥遯<lb/>
居貞包䝉養正學術精果操行堅明讚詠道真以求其<lb/>
志頃守藩服特所委知及歸朝廷輙有聞薦庻逃竊位<lb/>
之責以塞曠官之尤豈謂天聽曲從瞽言無廢况諫諍<lb/>
之職政化是參擢於布衣久無其比周行慶抃林藪震<lb/>
<pb n="KR4h0111_WYG_001-28b"/>
驚晦跡寧慮於遺賢懷才盡思於展效臣以性本庸踈<lb/>
動無裨益唯思進㧞以報恩榮區區懇誠實貫金石言<lb/>
而不廢㣲臣敢效於薦雄德必有鄰聖代式光於尊隗<lb/>
自羣受命冀復面陳廹以疾病接於休假注心蓄念寤<lb/>
寐兢惶無任喜躍屏營之至<lb/>
　　為樊左丞讓官表<lb/>
臣某言伏奉今月二十八日制除臣尚書左丞寵命俯<lb/>
臨慙顔自失泛大鯨之海但覺魂揺戴巨鼇之山未如<lb/>
<pb n="KR4h0111_WYG_001-29a"/>
恩重臣聞尚書百揆翊亮萬幾故天上尊北斗中樞陛<lb/>
下有南宫左轄晉昇孔坦諒直當時漢拜楊喬閑練故<lb/>
事庶得百寮有憚於㑹府諸侯取法於京師臣實謏才<lb/>
謬登清貫握蘭起草昔紊朝經剖竹頒條近貽人瘼備<lb/>
歴中外無聞聲彩版圖載輯貢賦未均於九州銅印更<lb/>
操威儀不檢於三署次郎補闕豈易其人聖主求才宜<lb/>
難此受切謂旁求俊乂側訪瓌奇必使德合準繩言成<lb/>
綱紀興化致理時無間言况安上必在於薦賢危身莫<lb/>
<pb n="KR4h0111_WYG_001-29b"/>
踰於曠職倘䝉垂収紫渙俯矜丹誠愚臣保陳力之言<lb/>
聖鑒有責成之地無任靦冐惶悚之極謹指朝堂奉表<lb/>
陳讓以聞臣所讓人别狀封進<lb/>
　　為王户部薦李諒表<lb/>
臣某言臣聞知賢必進忠臣之大方擇善而居明主之<lb/>
要道况臣特受恩遇超絶古今報國之誠寤寐深切是<lb/>
敢竭愚臣之㣲分助陛下之至明恢張羽儀𢎞輔治化<lb/>
臣某誠煌誠恐頓首頓首切見新授某官李諒清明直<lb/>
<pb n="KR4h0111_WYG_001-30a"/>
方柔惠端信强以有禮幹而甚文求之後來畧無其比<lb/>
臣自任度支等副使以諒為廵官未及薦聞至某月日<lb/>
荆南奏官勅下赴本道諒實國噐合在朝行臣之所知<lb/>
尤惜其去伏望天恩授以諫官使備獻納冀他日公卿<lb/>
之任斯焉取斯則聖朝無乏士之名㣲臣緩蔽賢之罰<lb/>
無任誠懇屏營之至<lb/>
　　代裴中丞謝討黄少卿賊表<lb/>
臣某云云即日奉事官米蘭回伏奉手詔云云者臣聞<lb/>
<pb n="KR4h0111_WYG_001-30b"/>
膚革既平雖疥癬而必去豺狼巳斃在狐䑕而宜除臣<lb/>
某伏惟元和聖文神武法天應道皇帝陛下受命上𤣥<lb/>
底寧下土兇渠盡殄威武載揚蠢爾腥羶尚聞凌暴靈<lb/>
旗斜指銅獸俯臨三軍知必勝之方萬姓喜永清之路<lb/>
㣲臣忝司戎律親列顔行躡伏波之舊規乘下瀨之故<lb/>
事盡瘁事國期畢命於戈矛不宿於家思奮身於原野<lb/>
即以今日某時出師就道便披榛蹶石摩壘陷堅蕩清<lb/>
海隅永息邉徼竊以才非充國敢自贊於無踰志慕孟<lb/>
<pb n="KR4h0111_WYG_001-31a"/>
公庻追蹤於不伐謬承重委寤寐含惶無任感恩隕越<lb/>
之至<lb/>
　　為裴中丞舉人自代伐黄賊表<lb/>
伏以某官噐宇端方丰姿詳雅謙虛内敏籌畧共推前<lb/>
佐湖南悉心匡佐後歴郡掾深負政聲惠愛在人姦邪<lb/>
屏息勤勞巳著幹蠱無倫今黄賊尚據荒陬犬巢未覆<lb/>
倘以某代某之任必能掃蕩氛祲廓清海濵竊惟斯人<lb/>
雅堪厥職<hi>云云</hi>
<pb n="KR4h0111_WYG_001-31b"/>
　　為崔中丞請朝覲表<lb/>
臣歴刺三州連總二府外任逾紀入覲無階就日望雲<lb/>
魂飛心注伏惟睿聖文武皇帝陛下覆載無私遐邇同<lb/>
致復昇平之故事繼前聖之高蹤中外踐更出入迭用<lb/>
臣以虛薄叨受恩榮徒竭夙夜之心未申朝夕之敬天<lb/>
威咫尺誠寤寐而無違雲漢昭回固瞻仰而何及是以<lb/>
前在朗寧封章累上及移臨桂星紀屢周微衷尚隔於<lb/>
戴盆積望徒懸於窺管葵藿之誠彌切犬馬之戀逾深<lb/>
<pb n="KR4h0111_WYG_001-32a"/>
人欲天從於兹未驗下情上達終冀不誣敢凟宸嚴罄<lb/>
陳丹懇伏乞賜臣除替許至闕庭厠蹈舞於羣寮備班<lb/>
行於散地足趨中禁目覩大明俾成九族之榮以盡有<lb/>
生之幸非敢竊國賔五獻之禮希康侯三接之恩一覿<lb/>
龍顔萬死為足無任懇廹激切之至<lb/>
　　代李愬襄州謝上表<lb/>
捧讀絲綸慙悸無地拜命兢悚莫知所裁臣凡賤𤨏才<lb/>
智畧無取幸賴先臣緒業累忝國恩天澤曲流遂司節<lb/>
<pb n="KR4h0111_WYG_001-32b"/>
制寄深分閫任重專征顧無將領之才謬處衆人之上<lb/>
豈謂宸私軫念仁育為心霈澤無涯德音屢降士衆感<lb/>
恱咸思竭忠遂得潛師暗入賊境不意兇渠就戮此皆<lb/>
聖謀豈敢叨忝以為巳力仰荷殊造重於丘山臣以日<lb/>
月上訖謹當敷宣皇化普諭聖慈綏撫三軍乂安百姓<lb/>
翼以塵露上答鴻私臣<hi>云云</hi>
　　代韋永州謝上表<lb/>
臣某言伏奉月日制書除臣永州刺史以月日到州上<lb/>
<pb n="KR4h0111_WYG_001-33a"/>
訖受命若驚臨職彌懼臣以無能累更事任神州赤縣<lb/>
實所備嘗過量逾涯毎深兢惕不謂聖恩推澤濫駕朱<lb/>
輪禄秩徒増詎施乳哺之惠服命虛受寧興襦袴之謡<lb/>
况此州地極三湘俗參百越左衽居椎髻之半可墾乃<lb/>
石田之餘曠牧守於再秋彌驕獷俗代征賦於三郡重<lb/>
困疲人分災本出於一時積弊遂餘於十稔撫安未易<lb/>
知法出而奸生子育誠難懼力勞而功寡夙夜憂切不<lb/>
敢遑寧庶當宣布天慈奉揚神化以日繫月倘或有成<lb/>
<pb n="KR4h0111_WYG_001-33b"/>
少裨愷悌之風用答生成之造無任感恩隕越之至<lb/>
　　栁州謝上表<lb/>
臣某言伏奉詔書授臣栁州刺史以今月二日至郡上<lb/>
訖臣前歳以乆停官秩去年䝉聖恩除替便欲裂裳裹<lb/>
足趨赴京師以舊疾所嬰彌年未愈逮及今夏始就歸<lb/>
途襄陽節度使于頔與臣早歳同官見臣當暑在道懇<lb/>
留在館尋假職名意欲厚臣非臣所願伏惟陛下光被<lb/>
之道德已洽於區中憂濟之勤心每徧於天下嘗以萬<lb/>
<pb n="KR4h0111_WYG_001-34a"/>
邦共理必藉於循良一物不遺尚隆於體貌假臣寵渥<lb/>
重領方州駑駘復效於奔馳枯朽更同於華秀臣聞潢<lb/>
汙易竭抑有朝宗之願犬馬無識猶知戀主之誠揣分<lb/>
則然惟天知鑒况臣昔因左官一紀於外子牟馳心於<lb/>
魏闕汲黯積思於漢庭豈非夫人獨無斯戀去就者榮<lb/>
辱之主朝廷者仕進之源臣子之宜忠貞所志臣雖心<lb/>
同犬馬而分比潢汙華躡康衢意非徃蹇臣之此誠口<lb/>
不能喻意欲悉逹文非盡言此臣所以自咎自恨復乖<lb/>
<pb n="KR4h0111_WYG_001-34b"/>
志願猶冀苦心勵節上奉詔條惠寡恤貧下除人瘼㳟<lb/>
宣皇化少答鴻私不勝欣幸之至<lb/>
　　代廣南節度使舉裴中丞自代表<lb/>
前件官噐宇深沉天才間出爰從撫字逮於察亷所職<lb/>
恪勤庶務皆勸日者安南夷獠反叛害其連帥毒痡黎<lb/>
人某皇帝以某威惠茂著自某州刺史俾之撫臨夙夜<lb/>
經行盡除戎噐賊徒識恩黨衆歸義炎荒之俗靡不底<lb/>
寧後改鎮容州勲效彌顯澄清庶類邁德前修深負能<lb/>
<pb n="KR4h0111_WYG_001-35a"/>
名合遷重鎮臣自惟凡懦不逮前人伏乞天恩廻授某<lb/>
非惟旌德亦是飾能庶微臣免尸位之憂某獲無私之<lb/>
舉<lb/>
　　奉薦從事表<lb/>
某績茂戎軒才優管記操刀必割豈謝剸犀落筆不休<lb/>
寧慙倚馬况早登科選夙洽時譚匪惟詞藝雙美抑亦<lb/>
噐能多適比於流輩頗為滯淹輙敢薦陳伏希奨錄<lb/>
　　代節度使謝出鎮表<lb/>
<pb n="KR4h0111_WYG_001-35b"/>
鴻霈曲臨惶駭交集捧對綸綍不知所圗臣聞蕭曹佐<lb/>
漢六合為家奭望匡周萬方同軌臣幸以芻賤累忝殊<lb/>
榮天德薦臨遂加台政不能翊宣聖明増日月之光俾<lb/>
兇渠𠞰絶人用康寧實由臣不稱職使此艱患伐檀興<lb/>
議負乗招譏常懐覆餗之虞敢望專征之寄獻俘未逺<lb/>
展效有期希此微功上答殊造無任<hi>云云</hi>
　　為楊湖南謝設表<lb/>
臣某言中使某乙至奉宣聖㫖賜臣長樂驛設者恩榮<lb/>
<pb n="KR4h0111_WYG_001-36a"/>
特殊宴飲斯及顧兹厚禮猥集微躬臣某誠懽誠慶頓<lb/>
首頓首臣以多幸屬此昌期任重方隅職忝文武甘受<lb/>
素飱之刺知無肉食之謀以憂以惶寤寐無措豈謂鴻<lb/>
恩繼至豐膳爰來陸海兼陳飴醴皆設庶當奉揚聖澤<lb/>
覃布逺人流愷樂於皇風均乳哺於赤子少陳微效上<lb/>
答殊私無任感恩欣躍之至<lb/>
　　為武中丞謝賜櫻桃表<lb/>
臣某言中使某乙至奉宣聖㫖賜臣櫻桃若干者天眷<lb/>
<pb n="KR4h0111_WYG_001-36b"/>
特深時珍洊降寵驚里巷恩溢方圎臣某誠喜誠懼頓<lb/>
首頓首伏以含桃之羞時令攸貴况今採因御苑分自<lb/>
天厨使發九霄集繁星而積耀味調六氣承湛露而不<lb/>
晞盈眥而外被恩光適口而中含渥澤顧慙素食彌切<lb/>
自公豈圗君子所先遂厭小人之腹無任<hi>云云</hi>
　　謝賜時服表<lb/>
祗荷寵私啓處無地臣乆忝朝行歴職無效荏苒星紀<lb/>
偷榮歳時不能少益聖猷以副深寄致使賊遺君父艱<lb/>
<pb n="KR4h0111_WYG_001-37a"/>
難未息合處嚴憲以正國章伏以陛下恢天覆之恩廣<lb/>
地載之厚不循彛典俾同冕紱重劇丘山捧戴以入閨<lb/>
門空知夕惕裁縫而為衣服固可晝行内省疲駑將何<lb/>
答效<lb/>
　　謝賜端午綾帛衣服表<lb/>
綸言曲臨寵服荐至跪捧殊錫慶躍交并臣<hi>中謝</hi>臣謬<lb/>
典方州效微㳙滴叨承大貺榮重丘山非才沗恩俯伏<lb/>
慙荷朱明啓節御府賜衣沐聖澤而溟海方深披仙衣<lb/>
<pb n="KR4h0111_WYG_001-37b"/>
而鶴龜齊壽馳心向闕跼影望天慙分五嶺之憂莫副<lb/>
九重之詔臣無任<hi>云云</hi>
　　為文武百寮請復尊號第二表<lb/>
臣等言臣等前詣朝堂上表伏請復加尊號奉被還㫖<lb/>
未遂懇誠拳拳顒顒不勝大願臣等伏以崇明號昭聖<lb/>
德爰自中古實為上儀以至於我祖宗莫不膺兹典禮<lb/>
伏惟皇帝陛下有廣運之德𢎞照微之仁燭幽以明威<lb/>
逺以武惠澤之被誠浹洽於八方英聲之揚宜越軼於<lb/>
<pb n="KR4h0111_WYG_001-38a"/>
千古而乃乆為抑損以守謙㳟事有曠而不遵禮有闕<lb/>
而未備臣等又以為不私於己是謂至公有美之而莫<lb/>
敢辭有非之而莫敢隱必推於物而順於人既以徇於<lb/>
羣心又思叶於中典此皆聖人之事也且夫虛而失實<lb/>
則誇耀而誣質而不華則朴畧而固所以王度資於潤<lb/>
飾帝者務於恢崇將以法日月之昭明配天地之廣大<lb/>
聳逺方之觀聼兼前代之軌模然後表其全功謂之盡<lb/>
善不可以方當陛下臨位羣臣在廷而使鴻名不彰盛<lb/>
<pb n="KR4h0111_WYG_001-38b"/>
典猶闕既無以光昭衆美又無以丕承舊儀則臣等䝉<lb/>
恥於今獲罪於後實為大懼敢忘盡規尊號之崇願從<lb/>
羣議伏惟陛下俯迴宸睠察納愚誠不惟臣等受恩天<lb/>
下幸甚無任區區懇迫之至謹昧死重詣朝堂奉表固<lb/>
請以聞臣等誠懇誠勤頓首頓首謹言<lb/>
　　第三表<lb/>
臣等言前再上表請加尊號實以功德俱茂典禮宜崇<lb/>
然而不能鋪陳無以動悟愚誠雖竭天鑒未迴臣等誠<lb/>
<pb n="KR4h0111_WYG_001-39a"/>
恐誠懼頓首頓首臣等謹按白虎通曰號者功之表也<lb/>
神農有教田事之勤燧人有興火食之利伏羲正五始<lb/>
祝融續三皇人為之名以美其事其後帝王之盛洎我<lb/>
祖宗之明咸因人心而順古道雖損益或異而表明功<lb/>
德一也臣等是以遵有國之令典採上古之遺文察人<lb/>
心於謳謡觀天意於符瑞敢以為請累表陳誠曩者運<lb/>
丁艱難時或順動陛下思成湯之罪巳念周宣之側身<lb/>
去徽號而不稱垂炯戒而自儆應天以德示人以㳟聞<lb/>
<pb n="KR4h0111_WYG_001-39b"/>
於蠻貊戎夷告於天地宗廟是故咸知陛下之志慕義<lb/>
而歸仁潜感陛下之誠通靈而助順今者君臣同德上<lb/>
下叶心百職畢修庶官以序禮法明具教化流行方内<lb/>
歡康天下寧一四方遵業萬彚樂生嘉應休徴神物靈<lb/>
貺形於草木著於星辰而辭之以仁壽未臻至化猶鬱<lb/>
遂使德誠可紀名號未崇不告於神明不示於殊俗將<lb/>
何以知陛下之戡難將何以表陛下之致平下無以威<lb/>
於四方上無以報於九廟其不可一也淳古之至化邈<lb/>
<pb n="KR4h0111_WYG_001-40a"/>
而不足烈祖之盛儀廢而不續其不可二也庶正羣官<lb/>
宗室支屬西土耆長太學諸生黄冠之倫緇衣之侣萬<lb/>
衆伏闕彌旬織路而乃不從人心以違公議其不可三<lb/>
也守謙㳟卑譲之志忽光大宏逺之圗臣等誠雖至愚<lb/>
以為大謬伏以常乆之德貞夫一也元始之義善之長<lb/>
也并包覆露天之大也清静𤣥黙道之妙也睿知之周<lb/>
物不可以不稱夫聖也妙算之無方不可以不稱夫神<lb/>
也行仁義修典法歌詩頌考文章不可以不稱夫文也<lb/>
<pb n="KR4h0111_WYG_001-40b"/>
却戎夷剪暴逆邊兵之整禁衛之嚴不可以不稱夫武<lb/>
也而合於唐堯乃聖乃神乃武乃文之德臣等謹稽之<lb/>
乾符叶於古典侔德澤之廣配功業之崇昧冒萬死伏<lb/>
請上尊號曰貞元大道聖神文武皇帝臣等竭其精誠<lb/>
發於交感無以迴日其能動天無任屏營悃懇之至謹<lb/>
復詣朝堂奉表固請以聞<lb/>
　　及大㑹議國子祭酒韓洄請歴數近日徴應祥瑞<lb/>
　　故又改其文如後表<lb/>
<pb n="KR4h0111_WYG_001-41a"/>
又伏見陛下以今年四月以來方當雩祭之修而有旱<lb/>
備之請纔愆期而未害於物深軫念而將䘏其人氣潜<lb/>
通而交感以和澤旋流而霶霈斯逺由是風雨時而霜<lb/>
雹不降稼穡茂而蝗螟不生農功以成年穀大熟休祥<lb/>
數見福應屢臻仁木連理而垂隂嘉禾同穎而挺秀壽<lb/>
星舒景炎之盛芝草布葩英之重白麞凝彩而雪輝蒼<lb/>
鳥取象於天色將徧於郡國相繼於歳時右具如表<lb/>
　　為裴令公舉裴冕表<hi>大厯四年十二月戊戌裴冕卒八年公始生當無此表或</hi>
<pb n="KR4h0111_WYG_001-41b"/>
　　　<hi>云其先人為郭令公作</hi>
臣某言聞忠邪不可以並立善惡不可以同道吳任宰<lb/>
嚭而伍胥誅夷楚任靳尚而屈平放逐逺惟前事孰不<lb/>
痛心伏見澧州刺史裴冕忠肅温恭道髙德厚匪躬無怠有<lb/>
蹇諤之風道佐先帝驅馳靈武賛雲雷之業成社稷之<lb/>
勲程元振忌其直方遂加誣構投荒謫裔天下稱寃空<lb/>
懐醖正之悲莫雪増嫌之耻今奸邪屏退聖政大明百<lb/>
度惟貞四門以穆寰海之内元元之人莫不延首德音<lb/>
<pb n="KR4h0111_WYG_001-42a"/>
思聞至化願特令追冕列在天朝俾之端揆庶寮平章<lb/>
百姓處詢謀之任當燮理之權必能協和萬邦致君堯<lb/>
舜臣位兼將相職忝股肱思進賢傑共熈帝載臣無任<lb/>
懇願之至<lb/>
　　為裴中丞賀破東平表<lb/>
臣某言日月得進奏官狀報逆賊李師道以某月日克<lb/>
就裊戮率土臣子慶抃無涯臣聞負恩干紀者鬼得而<lb/>
誅犯順窮凶者天奪其魄不息妖孽曷彰聖功伏惟陛<lb/>
<pb n="KR4h0111_WYG_001-42b"/>
下先天不違與神合契掩周宣中興之業陋漢光再造<lb/>
之勲靈旗四臨氛沴皆散凡在臣庶盡覩昇平伏以師<lb/>
道席父祖以作威苞海岳而專禄恃東秦十二之險誘<lb/>
臨淄三七之兵竊據一方歳踰五紀朝宗之地曠若外<lb/>
區封祀之山隔成異域累聖垂德曽未悛心餘孽滔天<lb/>
果聞折首遂使云亭有主知玉牒之將封遼海無虞見<lb/>
石砮之巳至此皆陛下神籌獨得廟畧無遺授任推盡<lb/>
力之誠縱舍有感心之化金石可貫龜筮必從克成不<lb/>
<pb n="KR4h0111_WYG_001-43a"/>
戰之功遂洽無為之理臣謬司戎旅逺守方隅愧無横<lb/>
草之功坐見覆盆之泰抃蹈歡慶倍萬恒情<lb/>
　　賀赦表<lb/>
臣某伏奉某月日恩制大赦天下一人有慶百度惟新<lb/>
戴天履土罔不欣抃某聞天地成功施雨露而育物帝<lb/>
王繼統昇日月以垂曜羣品資始萬方文明伏惟陛下<lb/>
嗣守鴻業光膺駿命淳化均於四序大德合於二儀保<lb/>
寧社稷光宅區宇𢎞孝慈以御下崇㳟儉以垂休恩覃<lb/>
<pb n="KR4h0111_WYG_001-43b"/>
溪洞事貫千古况乃順時布政乗春導和敷作解之澤<lb/>
宣再宥之典九族既睦四門廣闢而又洗滌幽縶雷雨<lb/>
之施也歸還流竄羅網之釋也移叙貶黜覆載之仁也<lb/>
蠲除逋債政理之源也褒寵勲賢激勸之方也廢金寳<lb/>
之貢有以彰儉德搜遺逸之士有以表至公元勲宿將<lb/>
賞延子孫庶尹卿士榮周存殁廣直言之路啓進善之<lb/>
門德超虞夏道掩軒頊必將平一殊俗發揮大猷億萬<lb/>
斯年永荷天緒臣謬當任用守職藩維不獲奔趨闕庭<lb/>
<pb n="KR4h0111_WYG_001-44a"/>
親覩盛禮感悦歡抃倍萬恒情<lb/>
　宋<lb/>
　　進刑統表<hi>竇可象</hi>
臣聞虞舜聦明始恤刑而御物漢髙豁逹先約法以臨<lb/>
人蓋此丹書輔於皇極禮之失則刑之得作於良而敝<lb/>
於貪百王之損益相因四海之凖繩斯在如銜勒之持<lb/>
逸駕猶郛郭之域羣居有國有家其來尚矣伏惟皇帝<lb/>
陛下寳圗攸屬駿命是膺象日之明流祥光於有截繼<lb/>
<pb n="KR4h0111_WYG_001-44b"/>
天而王垂洪覆於無疆乃聖乃神克明克類河圗八卦<lb/>
惟上德以潜符洛書九章諒至仁而黙感哀矜在念欽<lb/>
恤為懐網欲自宻而疎文務從微而顯乃詔軌事明啓<lb/>
刑書俾自我朝彌隆大典貴體時之寛簡使率土以遵<lb/>
行國有常科吏無敢侮伏以刑統前朝創始羣彦規為<lb/>
貫彼舊章采綴巳從於撮要屬兹新造發揮愈合於執<lb/>
中臣與某官臣某等俱效檢尋庶無遺漏夙宵不怠綴<lb/>
補俄成<hi>云云</hi>臣等幸遇文明謬參憲法金科奥妙比虧<lb/>
<pb n="KR4h0111_WYG_001-45a"/>
洞逹之能丹筆重輕徒竊討論之寄將塵睿覽惟俟嚴<lb/>
誅<lb/>
　　謝賜衣表<hi>楊大年</hi>
解衣之賜猥及於下臣挾纊之仁更均於列校光生郡<lb/>
邸喜動轅門伏以皇帝陛下誕膺元符恭臨大寳惠務<lb/>
先於逮下志惟在於愛人鳥獸氄毛甫及嚴凝之候衣<lb/>
裳在笥爰推賜予之恩在渙汗之所沾雖容光而必照<lb/>
如臣者任叨符竹地僻甌吳奉漢詔之六條方深祗畏<lb/>
<pb n="KR4h0111_WYG_001-45b"/>
分齊官之五服忽荷頒宣纂組極於纎華純綿加於麗<lb/>
宻璽書下降切窺雲漢之文驛騎來臨更重皇華之命<lb/>
但曳婁而増惕實被服以難勝矧於戎行亦膺天寵干<lb/>
城雖乆皆無汗馬之勞守土何功獨懼濡鵜之刺仰瞻<lb/>
宸極惟誓糜捐<lb/>
　　謝直集賢院表<hi>夏子喬</hi>
北門禁省給青簡以試言東觀直廬降紫泥而命職莫<lb/>
逭假人之刺彌彰遇主之榮竊以承明設待詔之官實<lb/>
<pb n="KR4h0111_WYG_001-46a"/>
漢朝之芳潤麗正啓修書之院乃唐氏之英華濬圗書<lb/>
之淵敞龍鳯之宇自非弓裘繼世章句名家通授羲畀<lb/>
姒之靈篇閒書笏珥彤之故事則何以繼成康之美頌<lb/>
考宣武之懿文陪法從於甘泉奉宸游於屬土况當聖<lb/>
日允屬簡求如臣者學不傳經文非近史青青子珮雖<lb/>
見刺於勞心翹翹錯薪亦濫期於刈楚筮仕勝衣之歳<lb/>
薦名象日之畿方博帯以觀光遽墨衰而㳂牒尋遇國<lb/>
家誕敷尺詔増廣六科方棲枳以徒勞遂上封而自薦<lb/>
<pb n="KR4h0111_WYG_001-46b"/>
始較文於鰲苑旋試可於鼎司亟趨文石之墀遂忝延<lb/>
英之問擊轅度曲敢望於九成縈帯分墉俄登於百雉<lb/>
陞象河之屬吏佐分虎之方州爰受代於瓜時遂歸朝<lb/>
於幄坐典陳陳之粟閲山委之丘區從九九之車總絲<lb/>
棼之案牘暨還衡睢壤舍爵太宫既諧引籍於金閨將<lb/>
佐于蕃之熊軾又慮沉迷簿領廢墜簡編負公朝振舉<lb/>
之科辜聖王詳延之意遂殺青而奏技果出綍以推恩<lb/>
禁林俾試於雕蟲書殿遽令於抱槧閲上帝之冊府目<lb/>
<pb n="KR4h0111_WYG_001-47a"/>
眩星辰登道家之蓬山足踐雲氣奉長者之餘論與先<lb/>
生而並行分直石渠地接嚴更之守縱觀金匱門連著<lb/>
作之廷載惟螻蟻之軀莫報乾坤之賜㳟惟皇帝陛下<lb/>
事寢廟以至孝奉靈祇而克誠流鴻藻於絶垠鑠景炎<lb/>
於徃號以文明而行健體柔克以居髙縱觀唐漢之大<lb/>
猷備舉黄虞之故實睿藻和而六同韻天章麗而五色<lb/>
飛恢崇務廣於斯文奬擢不遺於小道遂使至孤之士<lb/>
獲塵非次之恩東陵遽擬於西山羔裘遂登於狐腋歌<lb/>
<pb n="KR4h0111_WYG_001-47b"/>
衛風而合雅鬻齊紫而雜良誠當潔節於素絲敢不盟<lb/>
心於白水益三緘而出話彌九復以窮經永冰淵惕厲<lb/>
之心奉日月照臨之鑒庶逭素飱之謗仰酬明主之知<lb/>
媿懼所深兢惶不巳<lb/>
　　賀南郊大赦表<hi>宋子京</hi>
帝儀訖饗朝渙推慈飛驛疾傳庶邦叢慶切以天郊之<lb/>
重國制有常凡萬乗躬行必三歳間徃不煩不怠由列<lb/>
聖而持循以妥以䖍合諸神而裒對睿圗累盛縟典勤<lb/>
<pb n="KR4h0111_WYG_001-48a"/>
修㳟惟皇帝陛下纂大合華執中布度抵金璧之珍玩<lb/>
率儉示人収霜電之嚴威措刑於下克勵明德格於皇<lb/>
穹交薫大和冒我羣品顧懐時億瑞應日來亟蕆上儀<lb/>
若祇舊典戒期百執頒詔九州曳雲威之徜徉服翠蚪<lb/>
之泮渙殊庭一獻諸祜徧躋遂自陽靈之宫徃㑹天元<lb/>
之旦羽旄四合垓陛參登上壁左琮之華合袪而信祝<lb/>
祖蕝宗題之次更侑而廸嘗拜嘉胙於席垂列欽祡於<lb/>
雲表靈心合答熈典備成然後還坐中天之闈普肆隨<lb/>
<pb n="KR4h0111_WYG_001-48b"/>
風之澤改頒大號崇冠初元昭神之祥祈命惟永賞功<lb/>
赦罪巳責逮瘝咸與惟新牖民衷而遷善聿懐多福道<lb/>
帝祉於緜區盛際有光彛倫咸賴臣饗官舊吏殫見徃<lb/>
朝或不愛牲玉為㳟殊非明薦或所過租賦為復蓋出<lb/>
重勞語昔罕全訂今絶擬所恨清塵在望自苦周南之<lb/>
留紫槖仍持不與甘泉之從第班恩諭均浹歡悰<lb/>
　　代人乞出表<lb/>
臣聞物勝於權則衡為之殆馬竭其力則御速於顛蓋<lb/>
<pb n="KR4h0111_WYG_001-49a"/>
以噐循量而易施材過求而難勉是以功名之際惟髦<lb/>
士可居彊力之容匪暮年勝任將傾危懇敢援斯言竊<lb/>
念臣本以丘樊託于經術幸逢先烈超備從官服上教<lb/>
之彌文因至愚而取信出入丹禁無所建明履歴藩宣<lb/>
蔑聞條教尊號皇太后陛下尊號皇帝陛下奉承謨訓<lb/>
過聼空疎簡服在庭兼容如地雖百度之治咸使與聞<lb/>
毎萬幾之餘常參勸講七周成歳訖乏寸長惟君知臣<lb/>
足以驗其無用惟國有典不可逭於黜幽且自知甚明<lb/>
<pb n="KR4h0111_WYG_001-49b"/>
内省尤熟以一介之鄙賤丁千載之㑹昌邑戸飱錢非<lb/>
禄之不厚髙冠大佩非位之不崇同僚皆賢非志之不<lb/>
合處奏多可非言之不從固常勉服攸箴謹修爾職答<lb/>
乃聖之眷遇為斯文之寵光其如犬馬齒衰桑榆景薄<lb/>
中年則病奪其壯晚節則務傷於神辨色立朝足居多<lb/>
於跛倚書思記命目不辨於馬烏而臣頃自去秋願辭<lb/>
近職上恩不聼寵渥就加逮黽勉以及兹且憃昏而益<lb/>
甚事皆忘誤疾愈尫癃顧四體之已疲宜一辭而後止<lb/>
<pb n="KR4h0111_WYG_001-50a"/>
重念臣之鄉籍世占鄆州既託枌榆薄營産利不勝首<lb/>
丘之志願諧剖竹之行庶及餘年聊蘇疲瘵况前朝邢<lb/>
昺本貫曹州亦自禁廬得臨鄉郡臣今所請似有前規<lb/>
伏望陛下念舊物之不可遺憫孤生之老且至特垂寛<lb/>
詔俾守先廬諒亦大君進退之間微臣止足之分萬無<lb/>
纎介可貽累於至仁一切便宜尚力思於卧治仰干睿<lb/>
鑒伏俟嚴誅<lb/>
　　謝衣襖表<lb/>
<pb n="KR4h0111_WYG_001-50b"/>
冬籥乗辰裘官著令疾馳使驛臨撫塞屯並頒齊笥之<lb/>
良均挾吳緜之煖被躬且吉束帯有華伏惟皇帝陛下<lb/>
至德誕敷深仁普愛念官師所以卒歳恐天下有受其<lb/>
寒据泰軫窮當舒慮慘况凄其戒序必惻然動心特以<lb/>
濵寒沍嚴持兵皸露句傳温詔緘貯紋袍爛然晝鮮煦<lb/>
若春至矧部校什長賜各有差僻壘窮鄣恱而忘苦振<lb/>
裾交抃聮袂相趨和氣暢肢顧折膠而何畏大恩壓巳<lb/>
憂稱服以為難有可仰酬不知輕隕<lb/>
<pb n="KR4h0111_WYG_001-51a"/>
　　代陳州章相公乞致仕第一表<lb/>
臣聞噐有所極強之者必顛志有所安違之者將敗是<lb/>
故智士不窮量以邀受仁君無咈願以責功内顧危悰<lb/>
敢援兹喻伏念臣姿力駑下術畧迂疎䝉幸中人之材<lb/>
待罪宰相之府寵與時進負隨日深謀謨弗良彫紊相<lb/>
踵羌夏有未纓之醜闗陜多無聊之人雈盗跳梁篁酋<lb/>
煽呐杼軸罄於編戸杅皮蠧於逺方上貽焦勞外讙謗<lb/>
誚咎不臣執罪將孰歸比者荐瀝肝膺願乞骸骨冀䝉<lb/>
<pb n="KR4h0111_WYG_001-51b"/>
不職之竄以贖安用之辜尊號皇帝陛下包納荒遐親<lb/>
喻戒敇須訖郊丘之享乃許印綬之還褒亮所加諄慈<lb/>
兼至臣此時外廹大誼中忘至愚敢優游以自安輙皇<lb/>
恐而視事然而智慮淺局年鬢頺侵短臂屈長袖之前<lb/>
疲足困新羈之左靦然尸位倐又彌年所賴陛下以百<lb/>
姓為心天下為度捨末爭而納戎帳之欵捐滯積以撫<lb/>
遼衽之和克展上儀遂布鴻慶永惟横目之庶方就覆<lb/>
盂之安臣之及兹可謂天幸過此不止其如罪何雖大<lb/>
<pb n="KR4h0111_WYG_001-52a"/>
度之見容在輿議之難遏抑又聞當退而進者侮必及<lb/>
宜黜而用者傷必多髙位乃身殃之媒厚禄為衆怨之<lb/>
舍借令臣冒厥明戒茍留上司玷廊廟之儀刑被史家<lb/>
之貶戮死有餘咎仁弗忍為伏望察如丹之誠憐指景<lb/>
之慕遂容納政早獲省私亦不必窮喋喋之言乃䝉矜<lb/>
恤第可惜以齪齪之謹妨用俊良䖍冀曰俞誓無但巳<lb/>
　　賀生皇子表<lb/>
具官臣祁上言寳祏叢休天支毓秀慶騰秘禁歡溢神<lb/>
<pb n="KR4h0111_WYG_001-52b"/>
州㳟惟皇帝陛下受命溥將凝圗丕赫乾綱獨運根乎<lb/>
克念之䖍簡素所安表於不勉之懿且復輕刑薄賦重<lb/>
穀厚民一方少饑則速馳使節白金稍乏則輙續禁錢<lb/>
民用靖嘉神罔恫怨是以上帝歆佑三后顧存貽美孫<lb/>
謀昭衍無疆之烈歸功元首茂啓多男之祥誕協仲商<lb/>
挺生哲嗣星弧具禮天第交華惟翕闢之儲英固覃訏<lb/>
而絶異逖聆詔諭並仰獻儀薦笏相趨忭吾君之有子<lb/>
珪璋流愛宜天下之繫心臣始去近聮遽承吉語賡歌<lb/>
<pb n="KR4h0111_WYG_001-53a"/>
綿瓞早知周德之遐參祝祠禖罔逮漢臣之幸臣無任<lb/>
瞻天仰聖不勝懽忭屏營之至謹奉表稱賀以聞臣祁<lb/>
頓首頓首謹言<lb/>
　　駕幸河北起居表<hi>楊大年</hi>
玈矢未櫜鑾輿順動羽衛方離於象魏天威巳震於龍<lb/>
荒慰邊甿徯后之心増壯士平戎之氣臣聞涿鹿之野<lb/>
軒皇所以親征單于之臺漢帝因之耀武用殱夷於强<lb/>
敵遂底定於邊陲五材並陳蓋去兵之未可六龍時邁<lb/>
<pb n="KR4h0111_WYG_001-53b"/>
因犯順以必誅矧朔漠王庭中原鄰壤敢因膠折之候<lb/>
輙為烏舉之謀固巳命將出師克敵告廟雖呈入郢之<lb/>
機未遂下齊之願是用親御戎車躬行天討勞軍細栁<lb/>
之壁廵狩常山之陽師人多寒感恩而皆同挾纊王師<lb/>
未捷受命而孰不忘家行當肅静塞垣削平藩落破魚<lb/>
麗之陣収督亢之圗使遼陽八州之民咸歸丕冒榆闗<lb/>
千里之地盡入提封烽烟之警常消干戈之事求戢然<lb/>
後登臨瀚海刻石以銘功陟降云亭泥金而典禮逺追<lb/>
<pb n="KR4h0111_WYG_001-54a"/>
八九之迹永垂億萬之年臣忝守方州莫參法從空厲<lb/>
請纓之志慙無扈蹕之勞惟聆三㨗之音逺同百獸之<lb/>
舞<lb/>
　　汝州謝上表<lb/>
沉痾初釋寵寄荐臻祗命惟寅飭裝靡暇初臨郡閣獲<lb/>
見吏民揣已若驚戴恩罔措伏念臣本由單弱特禀庸<lb/>
愚以童刻之微能際帝圗之亨㑹驟參綸掖獲草芝函<lb/>
屬以堯德彌文漢辭爾雅雲章有爛諒黼黻以何施天<lb/>
<pb n="KR4h0111_WYG_001-54b"/>
律惟精亦哇咬之罔棄居常摩厲徒益空疎俄踐内庭<lb/>
預司宻命値皇闈之有慶扈清蹕以多歡窺雲瑞於封<lb/>
中聼棹歌於汾曲四廵第頌誠辨麗之絶聞二豎興妖<lb/>
致㝠煩之坐遘偶嬰沉痼遂劇支離因請急以歸寧遽<lb/>
迷魂而不復率由蹇否自抵困窮矧以蕞爾之軀㷀然<lb/>
去職羇孤至甚毁嫉居多嘖有煩言實盈庭之可畏豁<lb/>
然大度終如地以見容比及痊平果䝉齒叙此蓋皇帝<lb/>
陛下仁深慘怛德茂欽明軫舊故以興懐俾肖翹之遂<lb/>
<pb n="KR4h0111_WYG_001-55a"/>
性特加采録令獲便安况臨汝舊邦陪京近輔姬文之<lb/>
化所及首載聲詩地官之籍攸分實繁兵賦土多巖險<lb/>
民或惰㳺置使勸農抑惟令典分條察俗蓋有新書臣<lb/>
亦夙侍凝嚴潜窺律度敢忘瘁盡以奉化成然念臣早<lb/>
以㫁㫁之薄材獲齒振振之近列典司訓誥就望威顔<lb/>
讀銘字於湯盤時瞻景式載史言於董筆獲次舊聞舛<lb/>
命遘屯榮階絶迹酒泉素願敢望於生歸麗正殘編幾<lb/>
成於死恨今者星畿接畛竹使長人預方國之頒書禀<lb/>
<pb n="KR4h0111_WYG_001-55b"/>
天臺之布憲水深土厚足養於槁骸晝訪夕修冀無於<lb/>
秕政親末光而彌阻感再造以難勝<lb/>
　　謝除使相判相州表<hi>韓魏公</hi>
宰職隳功莫副宵衣之治鄉邦得請重叨晝錦之行被<lb/>
恩典之特優顧人言而甚愧伏念臣早由科第遂玷寵<lb/>
榮不圗翰墨之進身自竭㳙塵而報國備員諫諍幾不<lb/>
免於竄投奮命圉疆實荐罹於艱阻獨恃聖神之眷惟<lb/>
開援助之言仁宗皇帝知其守以孤忠謂可屬之大事<lb/>
<pb n="KR4h0111_WYG_001-56a"/>
慶厯之始巳擢貳於樞機嘉祐之中乃進登於宰輔俄<lb/>
膺顯任益荷殊知當英廟之承祧逮聖人之嗣服稠重<lb/>
遭㑹罄竭愚庸惟知社稷之安豈顧家宗之末然而萬<lb/>
方多務一紀妨賢為國持平敢自私於輕重裁人所慾<lb/>
固難免於愛憎加疾疹之嬰纒苦形神之耗敝勉訖因<lb/>
山之禮懇陳上印之宜伏䝉陛下念犬馬之力易衰廓<lb/>
日月之明為照不罪再三之請亟垂開可之音進秩地<lb/>
官剖符枌社建髙牙之重既疏淮海之封増故里之光<lb/>
<pb n="KR4h0111_WYG_001-56b"/>
仍襲貂蟬之舊叨塵之甚今古疇偕敢不思盡瘁於寢<lb/>
興泯寘懐於内外在邊在庭之責惟驅策以當前益堅<lb/>
益壯之心至糜捐而後已臣無任瞻天仰聖感荷屏營<lb/>
之至謹上表稱謝以聞<lb/>
　　謝賜生日禮物表<hi>王禹玉</hi>
臣某言月日臣生日伏䝉聖慈賜以禮物者聖言如綍<lb/>
傳温厚於芝函邦錫自天發光華於蔀屋榮踰素望媿<lb/>
溢常涯伏念臣以固陋之資被睿聖之眷廼預塵於政<lb/>
<pb n="KR4h0111_WYG_001-57a"/>
路復冠列於台司歳月崢嶸而屢更精力勤勞而莫補<lb/>
速譏讒於衆口媿叨列於前人逮兹茍完安有横冀載<lb/>
及桑蓬之序方深岵屺之思念莫報於劬勞敢饕承於<lb/>
恩禮良金燭乗嚴寳靮於天駒藻帛絢文離華章於笥<lb/>
服豈繄蕃庶併及衰遲此蓋伏遇皇帝陛下敦舜孝以<lb/>
儀民軫堯仁而冒物特厚柄臣之遇過頒御府之珍交<lb/>
孚曲記於賤生博愛乃容於濫賜拜漢庭之寵雖慙稽<lb/>
古之功報周雅之章願上如岡之壽臣無任仰天感聖<lb/>
<pb n="KR4h0111_WYG_001-57b"/>
懽忭屏營之至上表稱謝以聞<lb/>
　　辭起復表<hi>富彦國</hi>
喪次啣哀甫終卒哭使華傳命繼至敝廬心積驚憂情<lb/>
深屠烈雖屢傾於丹懇尚未錫於俞音天逺莫量物微<lb/>
難動不避䙝煩之咎更陳隕絶之詞必冀神聰俯從哀<lb/>
請伏念臣早罹家難偏奉母慈猥以憃愚最鍾愛育享<lb/>
禄未幾遽纒風樹之悲報德永違徒懐霜露之感寢苫<lb/>
枕塊而適抱至痛食稻衣錦則若為自安實非人情尤<lb/>
<pb n="KR4h0111_WYG_001-58a"/>
紊邦制况今中外無事左右得賢共輔聖明之期安有<lb/>
隳曠之務曲䝉下詔更起孤臣在陛下馭國之方蓋欲<lb/>
不遺於舊物於朝廷敦化之道必恐有誤於蒼生何須<lb/>
稽故事以遂前世之非正可存禮經以圗今日之善行<lb/>
之即是義不為難豈惟於陛下有復古之風抑亦俾愚<lb/>
臣得事親之道一為匪戾兩得其宜兼臣悲傷之餘衰<lb/>
病交至精力已耗神觀未還假使充員豈堪應務茍令<lb/>
終畢於祥禫庶幾稍復於幹魂得此從容可備驅策伏<lb/>
<pb n="KR4h0111_WYG_001-58b"/>
望尊號皇帝陛下日月臨照天地包容盡母氏平生之<lb/>
恩憐人子罔極之苦曲矜末志得滿鉅憂生意凋零或<lb/>
尚未捐於溝壑清光咫尺終期伏望於雲天悲感増深<lb/>
懇願兼劇<lb/>
　　賀平河外三州表<lb/>
伏以平戎韜畧靡用干戈陷敵編氓自還里閈豈特鄰<lb/>
封之效順行知鋒鏑之可消患弭一隅治形四海伏以<lb/>
善戰之至初無勇功神武之行亦云不殺矧西羌之叛<lb/>
<pb n="KR4h0111_WYG_001-59a"/>
服如禽獸之去來始非得已而用兵終則附懐之有道<lb/>
巢穴可窮而不問邉陲安堵而自如情狀益殫欵誠屢<lb/>
至遂同革面相與向風既内懾於威靈遂盡歸其俘獲<lb/>
殆非力致純以德來矧是生還率當死節度湟伐木不<lb/>
煩充國之謀謁廟賜田如見子卿之返伏遇皇帝陛下<lb/>
上仁兼覆盛德維新小二漢之邉功盡三王之能事眷<lb/>
惟士伍偶被聲明鞮譯在途既奉君臣之義衣裳改衽<lb/>
復從父母之邦邉堠告寧人情底豫豈冀七旬之恪是<lb/>
<pb n="KR4h0111_WYG_001-59b"/>
為千載之逢臣頃預政機親聞睿算比分憂寄獲覩成<lb/>
功再拜奉觴雖阻漢庭之列大書作策永為宋史之光<lb/>
感頌之私倍萬常品臣不勝欣躍屏營之至謹奉表稱<lb/>
賀以聞<lb/>
　　賀皇長子封公表<hi>王君貺</hi>
具官臣某言伏覩某月日聖㫖封皇長子為某公者伏<lb/>
以建親授社屏翰於王家封子維城安疆於國幹誕揚<lb/>
休命敷告羣倫均海宇之歡心洽朝廷之大慶竊以宗<lb/>
<pb n="KR4h0111_WYG_001-60a"/>
藩錫瑞賢戚分疆周列侯邦半諸姬而啓土漢有天下<lb/>
非劉氏則不王皆所以滋大本支維持宗室綿鼎數於<lb/>
穹壤固廟祏於山河屬我熈朝益隆茂典㳟惟尊號皇<lb/>
帝陛下纂承皇序恢闡洪圗善廸孫謀遹遵祖構乃眷<lb/>
元良之重巳昭岐㠜之英肇啓南圻崇加上壤離明震<lb/>
豫知帝緒之無疆海潤星暉戴吾君之有子臣居留近<lb/>
甸迹逺彤墀側聴恩章愈増忭懌臣瞻望闕庭無任雀<lb/>
躍屏營之至謹奉表稱賀以聞<lb/>
<pb n="KR4h0111_WYG_001-60b"/>
　　廣德軍謝表<hi>錢君倚</hi>
曠官罪大奪位秩者彌年享帝恩隆回雷霆於數日籍<lb/>
還省部身忝軍牙祗荷寵靈伏深感懼伏念臣江湖賤<lb/>
士巖穴孤生出逢聖辰外備法從學非深造粗能明致<lb/>
治之方心不茍容故欲罄事君之節義當有在雖富貴<lb/>
誘之而不回職所宜言雖斧鉞威之而益厲果由官守<lb/>
遂正典刑放之窮山所以苦其心志授之散秩將以餓<lb/>
其體膚期沒齒於蒿萊敢希榮於軒冕豈圗寛宥尚被<lb/>
<pb n="KR4h0111_WYG_001-61a"/>
采収死灰於是乎復然白骨於焉而再肉近鄉守壘上<lb/>
冢還家百計安閒一身妥逸使其自請未必能然此蓋<lb/>
伏遇皇帝陛下化極文明恩漸動植如天之覆逺則彌<lb/>
周如日之中幽無不燭遂容駑質猥玷鴻私况是桐川<lb/>
獨居江左俗雖僻陋而稱風物之良地雖褊廹而有山<lb/>
林之勝養兹不肖孰曰匪宜惟修省所以飭躬惟忠勤<lb/>
所以報國有民有社固恪奉於訓詞為子為臣方益堅<lb/>
於素節誓殫犬馬仰答龍光臣無任瞻天仰聖感荷屏<lb/>
<pb n="KR4h0111_WYG_001-61b"/>
營之至謹奉表稱謝以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐宋元名表巻上之一<lb/>
<pb n="KR4h0111_WYG_001-62a"/>
欽定四庫全書<lb/>
　唐宋元名表巻上之二<lb/>
　　　　　　　　　　　　　明　胡松　撰<lb/>
　宋<lb/>
　　謝賜玉帶表<hi>王介甫</hi>
臣安石言某月日伏䝉聖恩以收復熈河洮岷疉宕等<lb/>
州特加褒諭親解玉帶賜臣者尸臣列侍方臨極辨之<lb/>
朝<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御瞻傳獨拜非常之賜寵綏狎至懇避弗俞焜燿<lb/>
<pb n="KR4h0111_WYG_001-62b"/>
有加凌兢無措<hi>中謝</hi>竊以河洮之業兆自聖謨方虎之材<lb/>
進非師錫片言投匭遂察見其有孚衆訿盈庭預照知<lb/>
其無𤯝以至授兵算食蒐卒第功能畢協於始謀實仰<lb/>
歸於獨斷如臣蕞爾何力有焉伏惟皇帝陛下善貸其<lb/>
成勞謙不伐弛曠鰥之大責録將明之小忠揚於廣除<lb/>
委以珍御瑟彼英瑶之質煥乎華衮之言臨授用光顧<lb/>
榮踰於古昔退藏惟謹知燕及於雲來施更厚於解衣<lb/>
報敢忘於結草臣無任<lb/>
<pb n="KR4h0111_WYG_001-63a"/>
　　除左僕射謝表<lb/>
臣某言伏䝉制命授臣尚書左僕射者貳令中䑓兼官<lb/>
左省惟時遴選盖嘗久曠而弗除忽此叨居顧豈㣲勞<lb/>
之可稱陪敦厥邑敷告於廷是皆至榮難以虛辱<hi>中謝</hi>竊<lb/>
以經術造士實始盛王之時偽說誣民是為衰世之俗<lb/>
盖上無躬教立道之明辟則下有私學亂治之姦氓然<lb/>
孔氏以羇臣而興未喪之文孟子以㳺士而承既没之<lb/>
聖異端雖作精義尚存逮更煨燼之災遂失源流之正<lb/>
<pb n="KR4h0111_WYG_001-63b"/>
章句之文勝質傳注之學溺心此滛辭詖行之所由昌<lb/>
而妙道至言之所為隠篤生上主純佑下民成能協乎<lb/>
人謀將聖出乎天縱作於心而害事放斥幾殫通於道<lb/>
以治官延登既衆尚懼膠庠之黎獻未昭典籍之羣疑<lb/>
乃集師儒具論科指繕書來上襃典俯加臣趣操弗高<lb/>
知識尤淺少嘗勤苦但為裘氏之吟晚更耄衰豈免輪<lb/>
人之議初備使令之乏即知稱愜之難敢意誤恩獨當<lb/>
殊奬此盖伏遇陛下以化民成俗為事故急在誨人以<lb/>
<pb n="KR4h0111_WYG_001-64a"/>
尊德樂道為懷故易於縻爵因忘固陋特假龍光祗服<lb/>
訓辭深惟報禮雖無博學對揚稽古之鴻名庻以雅言<lb/>
助廣右文之美化臣無任<lb/>
　　進修南郊式表<lb/>
某月日臣某等伏䝉聖上命修南郊式進呈者郊丘事<lb/>
重筆削才難猥以㣲能叨承遴選<hi>中謝</hi>盖聞孝以配天為<lb/>
大聖以享帝為能越我百年之休明因時五代之流弊<lb/>
前期戒具人輙為之騷然臨祭觀成事或幾乎率爾盖<lb/>
<pb n="KR4h0111_WYG_001-64b"/>
已行之品式曽莫紀於官司故國家講燎禋之上儀而<lb/>
臣等承撰次之明詔迨兹彌嵗僅乃終篇猶因用於故<lb/>
常特刪除其紛冗恭惟皇帝陛下體聖神之質志文武<lb/>
之功嘉與俊髦靈承穹昊物方鬯茂以薦信而無慙人<lb/>
且昭明知因陋之為耻固將制禮作樂以復周唐之舊<lb/>
豈終循誦習傳而守秦漢之餘則斯書也譬大輅之權<lb/>
輪與明堂之營室推本知變實有考於將來随時施宜<lb/>
亦不為乎無補臣無任<lb/>
<pb n="KR4h0111_WYG_001-65a"/>
　　生皇子賀皇帝表<lb/>
宫闈嗣慶寰海交忻凡逮戴天惟均擊壤<hi>中賀</hi>臣聞螽斯<lb/>
之言衆子實為王者之詩華封之祝多男亦曰聖人之<lb/>
事㳟惟陛下紹祖休顯憲天聰明致文武之憂勤成堯<lb/>
舜之仁孝宅師無競莞簟之寢既安傳類有祥弓䪅之<lb/>
祀屢應貽謀方永錫類用光臣託備藩維叨承睿奬不<lb/>
顯亦世家實預於榮懷於萬斯年心敢忘於慶幸<lb/>
　　賀生皇子表<lb/>
<pb n="KR4h0111_WYG_001-65b"/>
嘉慶疊傳歡欣總集臣歴觀古昔誕受福祥厥配天所<lb/>
以久長乃有子至於千億伏惟皇帝陛下鳬鷖之雅媚<lb/>
於神祗芣苢之風燕及黎庻弓韣嗣燕禖之報旐旟仍<lb/>
羆夣之祥無疆惟休永保桑苞之固有室大競方觀椒<lb/>
實之蕃臣嘗汙近司久尸榮禄特荷殊憐之至豈勝竊<lb/>
喜之深<lb/>
　　又表<lb/>
皇運至隆天枝彌茂照臨所暨鼔舞攸均臣聞史紀文<lb/>
<pb n="KR4h0111_WYG_001-66a"/>
慶之延豈惟十子詩歌姒徽之繼爰至百男肇敏於修<lb/>
乃繁厥祉恭惟皇帝陛下道冒區宇徳冠往初品庻䝉<lb/>
休既饗和平之樂神靈錫羡果膺蕃衍之祥臣嘗汙近<lb/>
司備叨殊奬以宿痾而自困欲旅進以無階<lb/>
　　謝知制誥表<lb/>
髙華之選欲報嘗難固陋之身以榮為懼切以自古招<lb/>
智能之士因使為侍從之臣豈特頼其虛名謂能華國<lb/>
盖將取其實用相與致君矧號令文章之為難而討論<lb/>
<pb n="KR4h0111_WYG_001-66b"/>
潤色之所寄茍失職不稱則為時起羞伏惟皇帝陛下<lb/>
躬上聖之資撫久安之運趨時有救弊之急守噐有持<lb/>
盈之難當得賢俊使備遺忘且典司明命出入禁門一<lb/>
有瘝官尤為累上臣羇單賤士鄙朴常人仕初有志於<lb/>
養親學遂不專於為已比更煩使稍竊謬恩内懷尸禄<lb/>
之慙仰負食功之意又䝉採擢以至超踰盖君之視臣<lb/>
不使同犬馬之賤則下之報上亦欲致岡陵之崇况臣<lb/>
少習藝文粗知名教遭逢一旦度越衆人唯當盡節於<lb/>
<pb n="KR4h0111_WYG_001-67a"/>
明時豈敢尚懷於私計<lb/>
　　謝賜對衣鞍馬表<lb/>
出大庭之顯服束以精鏐引内廐之名駒傅之錯采隆<lb/>
㤙所逮朽質知榮竊念臣弱力淺聞久憂積疢中預從<lb/>
官之選外分守將之權僅免譴訶更䝉收召論思潤色<lb/>
曽莫效於㣲勞衣被服乘乃前叨於異數此盖伏遇皇<lb/>
帝陛下醲於慶賞詳在招延因示眷懷使知奮勵誓竭<lb/>
愚忠之報兾無虛授之嫌<lb/>
<pb n="KR4h0111_WYG_001-67b"/>
　　乞罷政事表<lb/>
私懷懇至巳具布聞聖訓丁寜未䝉開納敢冒崇髙之<lb/>
聽再輸悃愊之情臣聞任賢之方要其有用陳力之義<lb/>
止於不能茍弗集於事功且重罹於疢疾豈容叨據以<lb/>
累明揚伏念臣猥以孤生親逢盛世昧於量已志欲補<lb/>
乎休明失在信書事浸成於迂闊毎煩衆論上溷聖聰<lb/>
久知素願之難諧繼以積疴而自困辭而去位庻逃竊<lb/>
食之誅勉以就功重荷包荒之德雖暫順命終懼妨功<lb/>
<pb n="KR4h0111_WYG_001-68a"/>
伏惟皇帝陛下閎度并容大明俯燭特垂矜允俾遂退<lb/>
藏如此則孤進之身獲全生於末路具瞻之地得改命<lb/>
於時材<lb/>
　　謝朱炎傳聖㫖令視事表<lb/>
使指遄臻訓詞俯逮敢圖衰疾尚悞眷存伏念臣曲荷<lb/>
搜揚久辜付屬有能必獻未嘗擇事而辭難無力可陳<lb/>
乃始籲天而求佚然方焦思有為之日以此懷恩未報<lb/>
之身茍營燕安豈免慙悸伏䝉陛下仁惟求舊義不忘<lb/>
<pb n="KR4h0111_WYG_001-68b"/>
遐乃因乘軺將命之臣更喻推轂授方之意踦履無用<lb/>
誠弗忍於弃捐朽株匪材尚奚勝於噐使永惟奬勵徒<lb/>
誓糜捐<lb/>
　　賀册皇妃表<lb/>
明備之禮發於宫闈驩康之聲播於寰海伏惟陛下考<lb/>
古之憲刑家以身乃資婦徳之良俾貳坤儀之政盖闗<lb/>
雎之求淑女以無險詖私謁之心鷄鳴之得賢妃則有<lb/>
儆戒相成之道於以求助不專為㤙臣生逢明時切觀<lb/>
<pb n="KR4h0111_WYG_001-69a"/>
盛事祝聖人之多子輙慕堯封思令德以式歌豈慙周<lb/>
雅<lb/>
　　漳州進珠表<hi>王冕</hi>
宋大中祥符六年春冕自廬陵移典是郡越明年三月<lb/>
龍溪屬邑民丘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於九龍溪網魚得珠一顆一圍闊三<lb/>
寸七分中有小珠七顆如七曜次如七曜者不可勝數<lb/>
縣弗敢留函珠上之於郡冕熟而視之殊大歡忭即日<lb/>
召厥屬官以驗之復相稱慶曰夫珠至寳也王者德至<lb/>
<pb n="KR4h0111_WYG_001-69b"/>
淵泉則出今天子仁且聖方以寛慈被天下宜乎珠之<lb/>
出奬聖世又珠之為物也其色瑩净明清乃化民之象<lb/>
也於是列表以進尋奉勅書以旌至寳冕既叨為政能<lb/>
獲斯寳又懼是事泯絶於後刋之貞石於公㕔之左用<lb/>
傳於永永耳臣冕言臣聞皇猷允塞天乃效祥聖德升<lb/>
聞地不藏寳前珠得非蛇口産異蚌胎有感必通生自<lb/>
煙潭之内無脛而至忽居寳肆之中熒煌外散於月華<lb/>
皎潔内含於星彩此盖皇帝陛下齊莊奉道清净化民<lb/>
<pb n="KR4h0111_WYG_001-70a"/>
體乾極以握符致坤靈而薦瑞遐稽信史逈殊照乘之<lb/>
光洞究祥經弗類媚川之色臣握蘭郎署剖竹侯封幸<lb/>
逢江海之珠難藏外郡願繼梯航之貢干黷内庭<lb/>
　　代高麗王謝賜燕樂表<lb/>
十行賜札誕彌遼海之邦萬里同文普聽鈞天之樂俯<lb/>
慚虛受中積愧懷伏念臣錫壤三韓襲封四郡環居島<lb/>
服習聞夷韎之聲仰睇雲門實眩咸池之奏方重華之<lb/>
上治躋累洽之閎休監二代之敷文命一䕫而制樂登<lb/>
<pb n="KR4h0111_WYG_001-70b"/>
歌下管天地同流鼔瑟吹笙君臣相説加賁鹿苹之饗<lb/>
輔成魚藻之歡有懷䟽逖之臣亦與分頒之數玉帛萬<lb/>
國干舞已格於七旬簫韶九成肉味遽忘於三月仰止<lb/>
柷敔之賜鬰然食侑之光驟此叨居殆無前比兹盖伏<lb/>
遇皇帝陛下躬持慈寳丕冒仁恩通道八蠻坐致逺人<lb/>
之恱同符五帝肇聞古樂之興出大成之珍藏作朝鮮<lb/>
之榮觀兠離一變慈惠均敷蕩蕩乎無能名雖莫見宫<lb/>
墻之美欣欣然有喜色咸與聞管籥之音稽首拜嘉周<lb/>
<pb n="KR4h0111_WYG_001-71a"/>
邦來賀臣敢不服膺睿奬謹度遐方仰九門之句傳徒<lb/>
起戴盆之望與百獸而率舞但深傾藿之心<lb/>
　　皇子謝賜御書孝經十六句表<hi>孫仲益</hi>
臣某言伏䝉聖慈賜臣御書孝經十六句者睿謀垂裕<lb/>
夙承父訓之嚴神畫䟽恩備舉聖經之要因心立教拭<lb/>
目知榮臣某惶懼惶懼頓首頓首惟夫子之發㣲言為<lb/>
曽參而陳孝道首述君親之事謹始及終復虞冨貴之<lb/>
移戒危與溢身行口言之無失天經地義之兼該事可<lb/>
<pb n="KR4h0111_WYG_001-71b"/>
法徳可尊表裏俱正居致敬養致樂造次弗違神明四<lb/>
海以交孚進退一忱而匪懈有倬飛鸞之翰於昭貽燕<lb/>
之謀二八句之特書撮其樞要千萬人之咸恱始於家<lb/>
邦仰倣邇英之屏俯殊制㫖之注矧熈朝資善之學肇<lb/>
祥符丙辰之春詔儒臣而讀是經錫宸章而刋諸石洊<lb/>
觀洪藻宏賁前猷臣德匪溫文性慚岐㠜出有師入有<lb/>
保蚤齒虞庠親則父尊則君恪趨周寢曩者分封之渙<lb/>
號誨之全孝以移忠㫖趣㑹於五經未窺聖藴德教加<lb/>
<pb n="KR4h0111_WYG_001-72a"/>
於百姓徒仰皇仁載覩河洛圖書之光如親洙泗問答<lb/>
之語兹盖伏遇皇帝陛下學稽古典筆寓天常作嗣萬<lb/>
年受祉而及於子冠冕百行得手而應於心祖武可稱<lb/>
人文増煥臣敢不聿嚴琰冩式廣家藏朝夕歌六章之<lb/>
詩逺邁唐宫之賜札夙夜事一人之訓恭修建邸之陳<lb/>
圖<lb/>
　　潭州通判謝上表<hi>歐陽永叔</hi>
始竄嶺南人皆謂之必死及遷湖外恩實出於再生仍<lb/>
<pb n="KR4h0111_WYG_001-72b"/>
復前官俾闗郡政仰叨成命増激㣲衷切念臣寒禮仍<lb/>
親道德未稱㳙以茂辰膺兹鴻典斑輪飾駕奮五采以<lb/>
相宣碧鏤題宫配二儀而胥永臣以濫叨詞職竊守藩<lb/>
封昭數在庭莫覩鑾旌之美含和發詠率同鳬藻之誠<lb/>
　　謝復龍圖閣直學士表<lb/>
恩還舊職事雪前誣感極心驚涕隨言出臣伏見前世<lb/>
材賢之士身結主知勲徳之臣功施王室然尚或一遭<lb/>
謗毁欲辨無由少忤要權其禍不測顧如臣者何足道<lb/>
<pb n="KR4h0111_WYG_001-73a"/>
哉臣材不迨於中人功無補於當世用之未見有效去<lb/>
之無足可思矧罔極之讒交興而並進易危之迹何恃<lb/>
而不顛而聖心不忘㤙意特至辨罔欺於曖昧沮仇嫉<lb/>
於衆多雖暫居譴謫之中而屢被陞遷之渥今又特䝉<lb/>
甄録牽復寵名以臣之愚豈比前人而獨異推其所幸<lb/>
盖由聖主之親逢謂宜如何可以論報再念臣禀生孤<lb/>
拙本乏藝能徒因學古之勤粗識事君之節茍臨危效<lb/>
命尚當不顧以奮身况為善無傷何憚竭忠而報國誓<lb/>
<pb n="KR4h0111_WYG_001-73b"/>
期盡瘁少答髙明<lb/>
　　南京留守謝上表<lb/>
守宫鑰之謹嚴敢忘夙夜布政條之纎悉上副憂勤寄<lb/>
任非堪兢營並集伏念臣賦才庸薄禀數竒屯毁譽交<lb/>
興兩嘗過實寵榮踰分動輙招尤念報效之未伸敢不<lb/>
竭忠而盡瘁因風波之可畏則思逺去以深藏迨此六<lb/>
年外更三守學偷安而杜口負素志以媿心朽質易衰已<lb/>
凋零於齒髮良時難得尚希慕於功名豈謂皇慈未捐<lb/>
<pb n="KR4h0111_WYG_001-74a"/>
舊物擢從支郡委以名都惟此别京舊當孔道簿領少<lb/>
克勤於職事厨傳多取恱於路人僅從俗吏之所為雖<lb/>
能免過非有古人之大節未足報君<lb/>
　　亳州謝上表<lb/>
貳政非才雖獲奉身而退分符善地猶懷竊禄之慚祗<lb/>
荷寵靈惟知戰懼伏念臣章句腐儒之學也豈足經邦<lb/>
斗筲小噐之量也寜堪大用而叨塵二府首尾八年荷<lb/>
三朝之誤知罄一心而盡瘁若乃樞機宜慎而見事輙<lb/>
<pb n="KR4h0111_WYG_001-74b"/>
言䧟穽當前而横身不顧竊尋前載未有能全昨怨出<lb/>
仇家搆為死禍造謗於下者初若含沙之射影但期隂<lb/>
以中人宣言於庭者遂肆鳴梟之惡音孰不聞而掩耳<lb/>
頼聖神之在上廓日月之至明悉究罔誣遂投讒賊再<lb/>
念臣性實甚愚而疎於接物事多輕信者盖以至誠自<lb/>
矢如彼匪人失於泛愛平居握手惟期道義之交延譽當朝<lb/>
常丐齒牙之論而未乾薦彌之墨已彎射羿之弓知士<lb/>
其難世必以臣為戒常情共惡人將不食其餘而臣與<lb/>
<pb n="KR4h0111_WYG_001-75a"/>
遊既昧於擇賢在滿不思於將覆自貽禍釁幾至顛隮<lb/>
上煩睿聖之保全得完名節於終始及懇辭於重任尤<lb/>
深惻於皇慈雖避寵辭隆僅能去位而清資顯秩愈更<lb/>
叨榮莫逃僥倖之譏實負心顔之靦斯盖伏遇皇帝陛<lb/>
下乾坤大度堯舜至仁察臣自取於怨仇本由孤直憫<lb/>
臣力難於勉強盖廹衰殘既獲免於非辜仍曲從於私<lb/>
欲遂同萬物俾無失所之嗟未盡餘生敢忘必報之效<lb/>
　　謝止散青苗錢放罪表<lb/>
<pb n="KR4h0111_WYG_001-75b"/>
有罪必誅是為彛典原情以恕特出深仁聞命驚慚省<lb/>
躬涕泗伏念臣以一介之㣲賤荷三聖之奬知寵䘵既<lb/>
豐初無報效筋骸已憊尚此遲徊曲䝉大度之并容誤<lb/>
委一方之寄任職當撫俗責在分憂方兹旰昃之勞心<lb/>
豈敢因循而避事昨遇國家新建官司而主計大商財<lb/>
利以均通分命出使之車交馳於郡縣悉發舊藏之鏹<lb/>
取息於農氓而臣方久苦於昏衰初莫詳其利害既已<lb/>
大喧於物議始知不便於人情亦嘗畧陳衆弊之三兾<lb/>
<pb n="KR4h0111_WYG_001-76a"/>
補萬分之一屬再當於班給顧巳逼於㑹期雖具奏陳<lb/>
乃先擅止據兹專輙合被譴呵豈謂伏䝉皇帝陛下深<lb/>
軫睿慈俯矜朴拙免從吏議特貸刑章夫何草木之㣲<lb/>
曲被乾坤之施臣敢不益思祇畏更勵操修戒小人之<lb/>
遂非希君子之改過兾圖薄效少答鴻私<lb/>
　　乞致仕第二表<lb/>
睿訓丁寜曲加諭慰愚忠懇廹尚敢黷煩將再干於冕<lb/>
旒宜先伏於砧鑕伏念臣世惟寒陋少苦奇屯識不逹<lb/>
<pb n="KR4h0111_WYG_001-76b"/>
於古今學僅知於章句名浮於實用之始見於無能噐<lb/>
小易盈過則不勝於幾覆徒以早際千齡之亨㑹誤䝉<lb/>
三聖之奬知寵榮既溢其涯憂患亦隨而至禀生素弱<lb/>
顧身未老而先衰大道甚夷嗟力不前而難強毎念㤙<lb/>
私之莫報兼之疾病以交攻爰於守亳之初遂决竄漳<lb/>
之計逮此三遷於嵗律又更兩易於州符而犬馬已疲<lb/>
理無復壯田廬甚邇今也其時是故更殫螻蟻之誠仰<lb/>
冀乾坤之造况今時不乏士物咸遂生鳬鴈去來固不<lb/>
<pb n="KR4h0111_WYG_001-77a"/>
為於多少鳶魚上下皆自適於飛潛茍遂出於殘骸庻<lb/>
少償其夙志伏望皇帝陛下哀憐舊物隠惻至仁察其<lb/>
有素非偽之誠成其識分知止之節曲從其欲賜報曰<lb/>
俞俾其解組官廷還車故里披裘散髪逍遥垂盡之年<lb/>
鑿井耕田歌詠太平之樂其為榮幸曷可勝陳<lb/>
　　乞致仕第三表<lb/>
㤙深煦嫗感激涕洟雖情有廹於危心不知自止而辭<lb/>
已窮於累牘幾至無言惟以至誠期於必達自乞憐於<lb/>
<pb n="KR4h0111_WYG_001-77b"/>
君父不復訊於蓍龜伏念臣家世單平性姿中下少從<lb/>
官學本免饑寒不自意於遭逢遂進階於華顯然而羣<lb/>
材方茂蒲桞未秋而早衰衆駿並馳駑駘中道而先乏<lb/>
而况荷難勝之任用竊逾分之寵榮風波憂畏而慮以<lb/>
深疾病侵凌而老亦至故自辭於幾政即願謝於軒裳<lb/>
䝉上聖之至仁念三朝之舊物毎曲煩於訓諭久未忍<lb/>
於棄捐竊惟臣之事君必本忠信言不顧行是為罔欺<lb/>
而臣口日誦於田閭身坐貪於禄利可畏至公之議何<lb/>
<pb n="KR4h0111_WYG_001-78a"/>
施有靦之顔毎自省循莫遑啓處是敢罔避再三之煩<lb/>
黷猶希萬一之矜從伏望皇帝陛下特軫天慈俯回睿<lb/>
聽察前言之可復盖屢請者有年哀下愚之不移俾卒<lb/>
成於素志狥其所欲乞以殘骸臣若得上印綬於有司<lb/>
自駕柴車而即路晚節知無於大過没身永荷於鴻私<lb/>
　　謝宣召入翰林表<lb/>
具官臣某言某月日䝉聖㫖召臣入翰林者使車入里<lb/>
君命在門閭巷驚傳豈識朝廷之故事縉紳竦歎以為<lb/>
<pb n="KR4h0111_WYG_001-78b"/>
儒者之至榮在臣之愚何以堪此竊以文章之任自古<lb/>
匪輕待遇寵榮至有私人之目詢謀獻納因加内相之<lb/>
名㤙既異於常倫人愈難於稱職伏念臣噐非宏逺識<lb/>
匪該明學不通今古之宜才不適方圓之用久叨塵於<lb/>
侍從曽莫著於勞能而自出守外藩近遭家禍茍存餘<lb/>
喘復齒周行風波流落者十年天日再瞻於䨇闕進退<lb/>
之際已蕭颯於霜毛慰勞有加賜憫憐於玉色形神若<lb/>
此志意可知身已分於早衰心敢萌於希進加以羈危<lb/>
<pb n="KR4h0111_WYG_001-79a"/>
之迹仇嫉交攻進退動係於羣言議論多煩於睿聽雖<lb/>
覆載有造毎賜保全而孤蹇偷安常思引去伏䝉皇帝<lb/>
陛下俯憐舊物曲軫宸慈偶因闕員遂俾承乏臣敢不<lb/>
勉尋舊學益勵前修感遺簪未棄之仁竭駑馬已疲之<lb/>
力庻俾薄效少答洪恩<lb/>
　　謝除樞宻副使表<lb/>
臣某荷䝉聖慈除為樞宻院副使者右樞虛府充位宜<lb/>
求於雋賢多士盈庭誤選乃先於庸妄既牢辭之靡獲<lb/>
<pb n="KR4h0111_WYG_001-79b"/>
徒以寵而為憂<hi>中謝</hi>伏念臣少本賤愚初無志慮為小<lb/>
人之事力不勝於負薪程有司之文學止期於干䘵過<lb/>
被仁㤙之樂育早從英俊之並遊遂叨侍從之流久玷<lb/>
論思之地方時求治殆無補於分毫顧質早衰况漸凋<lb/>
於齒髮但思藏縮敢望甄陞矧惟贊萬事之幾必也極<lb/>
一時之選豈容濫得猥以備員當命令之始行方惶惑<lb/>
以自失而睿㤙至渥召㫖甚嚴莫諧懇避之誠徒負貪<lb/>
榮之媿此盖伏遇皇帝陛下廓天地之量垂日月之光<lb/>
<pb n="KR4h0111_WYG_001-80a"/>
憐樸直之無他謂駑疲之可免俾承闕乏以效拙勤臣<lb/>
敢不奮勵無能之姿感激難遇之㑹職思以位庻免於<lb/>
曠官謀不以身少期於報國<lb/>
　　謝除刑部尚書表<lb/>
臣某荷國厚恩除為刑部尚書者職清書殿實為儒者<lb/>
之榮望峻天臺仍忝刑官之重内循謭薄仰玷光華<hi>中</hi>
<hi>謝</hi>伏念臣某禀質迂愚粗知業履因時幸㑹遂竊寵靈<lb/>
無拾遺補闕之勤常陪法從非大册髙文之手久厠翰<lb/>
<pb n="KR4h0111_WYG_001-80b"/>
林濫綴宰寮俾聞國論荷三朝之眷遇毎察懦忠幸四<lb/>
海之清平得容尸禄居滿盈而不戒積灾釁以自貽屬<lb/>
聖統之嗣興赫皇明而繼照誣言詰服巳大釋於羣疑<lb/>
危跡保全俾不虧於素守犬馬合思於報效桑榆奈廹<lb/>
於衰遲屢貢懇私上干聰睿遂䝉開允俾解䌓機然而<lb/>
晩節餘生本期避寵清資顯秩益更貪榮被優渥之非<lb/>
常但凌兢而失措此盖伏遇皇帝陛下聖神御極亭育<lb/>
推㤙閔孤拙之勢危無容自立謂疲駑之力竭難責遠<lb/>
<pb n="KR4h0111_WYG_001-81a"/>
途曲軫至慈俯從誠請仍憐舊物特示殊㤙顧非木石<lb/>
之頑宜識乾坤之造颯然素領雖難強於筋骸皎若丹<lb/>
心猶自期於塵露<lb/>
　　青州謝上表<lb/>
掌國五兵叨進中臺之秩宣風一靣俾綏東土之人祇<lb/>
荷寵榮徒知隕越<hi>中謝</hi>伏念臣學非通敏材實空踈幸<lb/>
逢千載之休明誤被三朝之奬擢久陪法從常與政機<lb/>
國恩未報而身已先衰世途可畏而命亦多蹇頃緣災<lb/>
<pb n="KR4h0111_WYG_001-81b"/>
疾遂决退休敢期上惻於皇慈未忍遽捐於舊物而復<lb/>
過承優渥以慰癃殘惟孤拙之無堪蹈艱危而已甚世<lb/>
之所榮者臣之所懼人以為寵者臣以為憂是敢輙殫<lb/>
悃愊之誠累黷高明之聽廹於危慮罔避煩辭而聖度<lb/>
并容寛其罪戾㤙言屢降譬以丁寜知成命之難回勉<lb/>
靦顔而祇受而况全齊舊壤負海奥區民俗冨完而耕<lb/>
田鑿井各安其業詔條寛大而奉法守職足以修官内<lb/>
省庸虛奚勝忝幸此盖伏遇皇帝陛下日新求治天覆<lb/>
<pb n="KR4h0111_WYG_001-82a"/>
推仁謂簪履雖為於賤㣲尚堪收録而犬馬茍豐於豢<lb/>
養猶可使令臣敢不䇿勵疲羸勤思夙夜務期盡瘁少<lb/>
答鴻私<lb/>
　　永興謝上表<hi>司馬君實</hi>
荷恩至重任責尤深循撫吏民敷宣詔令臣識慮闇淺<lb/>
規為疎闊唯知愚忠屢貢狂直奉事三世操守一心間<lb/>
以齒髪寖衰疾疹交集曽靡論思之效久汙侍從之班<lb/>
既無補於本朝祈自安於散地不圖睿澤更委名都雖<lb/>
<pb n="KR4h0111_WYG_001-82b"/>
要重之權自知不稱而煩劇之地難以固辭受命以還<lb/>
措躬無所朅來就道甫爾到官維此咸秦昔為畿甸山<lb/>
川秀美土地膏腴論其平時誠為樂土在於今日適值<lb/>
凶年經夏亢陽苖青乾而不秀渉秋滛雨穗黑腐而無<lb/>
收廪食一空家乏盖藏之粟襁負相屬道有流離之人<lb/>
老弱懷溝壑之憂姦猾蓄雈苻之志正宜安静不可動<lb/>
揺譬諸烹魚勿煩擾則免於糜爛如彼種木任生植則<lb/>
自然蕃滋謹當䇿勵疲駑彫磨朽鈍智力所及勤瘁無<lb/>
<pb n="KR4h0111_WYG_001-83a"/>
辭雖復失位危身終不病民負國庻幾小補用答大㤙<lb/>
　　定州謝表<hi>吕晦叔</hi>
尸榮右府無裨廟算之奇假守中山復當閫制之重戴<lb/>
㤙為懼䖍命以行遄届郡封恪宣條詔伏念臣降才謭<lb/>
薄植性懦愚學術不足以稽五謀之疑識慮不足以籌<lb/>
千里之勝特以百年舊族荷累聖不貲之㤙一介㣲軀<lb/>
辱主上非常之遇夤緣寵渥更踐清華晩收疎外之孤<lb/>
蹤擢賛㣲幾之要務奉天光而咫尺被聖誨之丁寜謂<lb/>
<pb n="KR4h0111_WYG_001-83b"/>
臣世服近寮有均休共戚之義察臣傍無厚援絶背公<lb/>
死黨之嫌曲示優容俾思報效顧駑鈆之難強嗟蒲栁<lb/>
之易衰久預柄司積有妨賢之畏洊祈麾寄更圖陳力<lb/>
之方伏遇陛下體虛靜以儲神極髙明而盡下俯矜素<lb/>
悃特霈俞音惟定武之奥區據朔陲之重地尚叨付委<lb/>
靡即棄捐仍進叙於文階且兼華於秘殿併將厚意増<lb/>
賁舊臣夙侍軒墀實司樞要綂治軍經武之要洎守塞<lb/>
禦戎之宜日炙睿謀備觀宸斷逮兹臨遣得以遵承謹<lb/>
<pb n="KR4h0111_WYG_001-84a"/>
當細大必躬夙宵彌勵進不敢希功而生事退不敢弛<lb/>
備以曠官期不玷於誤知庻少酬於鴻施臣無任<hi>云云</hi>
　　宻州謝表<hi>蘇子瞻</hi>
臣軾言昨奉勅差知宻州軍州事巳於今月三日到任<lb/>
上訖草芥賤㣲敢干洪造乾坤廣大曲遂私情受命撫<lb/>
躬己自知於不稱入境問俗又復過於所期<hi>中謝</hi>伏念<lb/>
臣家世至寒性資甚下學雖篤志本先朝進士篆刻之<lb/>
文論不適時皆老生常談陳腐之說分於聖世處以散<lb/>
<pb n="KR4h0111_WYG_001-84b"/>
材一自離去闕庭屢更嵗籥塵埃筆硯漸忘舊學之淵<lb/>
源奔走簿書粗識小人之情偽欲自試於民社庻有補<lb/>
於㳙埃以為公朝不廢私願携孥上國預憂桂玉之不<lb/>
充請郡東方實欲弟昆之相近自惟何幸動獲所求雖<lb/>
父兄所以處臣其僥倖不過如此雖云疎外有此遭逢<lb/>
此盖伏遇皇帝陛下躬上聖之資建太平之業以為人<lb/>
無賢愚皆有可用故雖如臣等軰猶未盡捐臣敢不仰<lb/>
諗至㤙益堅素守推廣中和之政撫綏疲瘵之民要使<lb/>
<pb n="KR4h0111_WYG_001-85a"/>
民之安臣則為臣之報國<lb/>
　　徐州謝表<lb/>
臣軾言分符高宻巳竊名邦改命東徐復塵督府荷㤙<lb/>
深厚撫己兢慙<hi>中謝</hi>伏念臣奮身農畆託迹書林信道<lb/>
直前曽無坎井之避立朝寡助誰為先後之容向者屢<lb/>
獻瞽言仰塵聖鑒豈有意於為異盖篤信其所聞顧慙<lb/>
迂闊之言雖多而無益惟有朴忠之素既久而猶堅逺<lb/>
不忘君未忍改其常度言之無罪實深恃於至仁知臣<lb/>
<pb n="KR4h0111_WYG_001-85b"/>
者謂臣愛君不知臣者謂臣多事空懷此意誰復見明<lb/>
伏惟皇帝陛下日月照臨乾坤覆幬察孤危之易毁諒<lb/>
拙直之無他安全陋軀畀付善地民淳訟簡殊無施設<lb/>
之方食足身閒仰愧生成之賜顧力報之無所懷孤忠<lb/>
而自憐<lb/>
　　徐州謝奬諭表<lb/>
臣軾言伏奉今月四日勅以臣去嵗修城捍水粗免疎<lb/>
虞特賜奬諭者奔走服勤人臣之常事褒稱勞勉學者<lb/>
<pb n="KR4h0111_WYG_001-86a"/>
之至榮自惟何人乃辱斯語<hi>中謝</hi>伏念臣學無師法才<lb/>
與世踈經術既以不深吏事又其所短累忝優寄卒無<lb/>
異稱寛如定逺之言平平無取拙比道州之政下下宜<lb/>
然乃者河决澶淵毒流淮泗百堵皆作盖僚吏之劬勞<lb/>
三板不沉本朝廷之威徳而臣下掠衆美上貪天功獨<lb/>
竊璽書之榮以為私室之寳此盖伏遇皇帝陛下天覆<lb/>
四海子養萬民哀無辜之遭罹特遣使以存問既蠲免<lb/>
其賦調又飲食其饑寒所以録臣之㣲勞盖將責臣之<lb/>
<pb n="KR4h0111_WYG_001-86b"/>
來效臣敢不躬親畚築益修今嵗之防安集流亡盡復<lb/>
平時之業庻殫朽鈍少補絲毫<lb/>
　　徐州賀河平表<lb/>
臣軾言竊聞黄河决口巳遂閉塞者聖謨獨運天眷莫<lb/>
違庻邦子來民罔告病萬杵雷動役不逾時遂消東南<lb/>
莫大之憂然後麥禾可得而食人無後患喜若再生伏<lb/>
以大河為災歴世所病禹治兖州之野十有三載乃同<lb/>
漢築宣防之宫二十餘秊而定未有收狂瀾於既潰復<lb/>
<pb n="KR4h0111_WYG_001-87a"/>
故道於將湮俛仰而成神速若此恭惟皇帝陛下至仁<lb/>
溥施神智無方達四聰以來衆言廣大孝以安宗廟水<lb/>
當潤下河不溢流屬嵗久之無虞故患生於所忽方其<lb/>
决也本吏失其防而非天意及其復也盖天助有徳而<lb/>
非人功振古所無溥天同慶惟豐沛之大澤實汴泗之<lb/>
所鍾伊昔横流凛孤城之若塊殆兹平定蔚秋稼以如<lb/>
雲害既廣則利多憂獨深而喜倍雖官守有限不獲趨<lb/>
外庭以稱觴而民意所同亦能舒下情而作頌<lb/>
<pb n="KR4h0111_WYG_001-87b"/>
　　湖州謝表<lb/>
臣軾言䝉㤙就移前件差遣已於今月二十日到任上<lb/>
訖者風俗阜安在東南號為無事山水清逺本朝廷所<lb/>
以優賢顧惟何人亦與兹選<hi>中謝</hi>伏念臣性資頑鄙名<lb/>
迹湮㣲議論濶踈文學淺陋凡人必有一得而臣獨無<lb/>
寸長荷先帝之誤恩擢寘三舘䝉陛下之過聽付以兩<lb/>
州非不欲痛自激昻少酬恩造而才分所局有過無功<lb/>
法令具存雖勤何補罪固多矣臣猶知之夫何越次之<lb/>
<pb n="KR4h0111_WYG_001-88a"/>
名邦更許借資而顯授顧惟無狀豈不知恩此盖伏遇<lb/>
皇帝陛下天覆羣生海涵萬族用人不求其備嘉善而<lb/>
矜不能知其愚不適時難以追陪新進察其老不生事<lb/>
或能牧養小民而臣頃在錢塘樂其風土魚鳥之性既<lb/>
自得於江湖呉越之人亦安臣之教令敢不奉法勤職<lb/>
息訟平刑上以廣朝廷之仁下以慰父老之望<lb/>
　　黄州謝表<lb/>
臣軾言去嵗十二月二十九日准勅責降臣檢校尚書<lb/>
<pb n="KR4h0111_WYG_001-88b"/>
水部員外郎充黄州團練副使本州安置不得簽書公<lb/>
事臣已於今月一日到本州訖者狂愚冒犯固有常刑<lb/>
仁聖矜憐特從輕典赦其必死許以自新祇服訓辭惟<lb/>
知感涕<hi>中謝</hi>伏念臣早緣科第誤忝縉紳親逢睿哲之<lb/>
興遂有功名之意亦嘗召對便殿考其所學之言試守<lb/>
三州觀其所行之實而臣用意過當日趨於迷賦命衰<lb/>
窮天奪其魄叛違義理辜負恩私茫如醉夣之中不知<lb/>
言語之出雖至仁屢赦而衆議不容案罪責情固宜伏<lb/>
<pb n="KR4h0111_WYG_001-89a"/>
斧鑕於兩觀推恩屈法猶當禦魑魅於三危豈謂尚玷<lb/>
散員更叨善地投畀麏鼯之野保全樗櫟之生臣雖至<lb/>
愚豈不知幸此盖伏遇皇帝陛下徳刑並用善惡兼容<lb/>
欲使法行而知恩是用小懲而大誡天地能覆載之而<lb/>
不能容之於度外父母能生育之而不能出之於死中<lb/>
伏惟此恩何以為報惟當蔬食没齒杜門思愆深悟積<lb/>
年之非永為多士之戒貪戀聖世不敢殺身庻幾餘生<lb/>
未為棄物若獲盡力鞭箠之下必將捐軀矢石之間指<lb/>
<pb n="KR4h0111_WYG_001-89b"/>
天誓心有死無易<lb/>
　　謝失察妖賊表<lb/>
臣軾言去年十二月十五日准淮南轉運司牒奉聖㫖<lb/>
差官取勘臣前任知徐州日不覺察百姓李鐸郭進等<lb/>
謀反事臣尋具析在任日曽選差沂州百姓程棐令緝<lb/>
捕凶逆賊人致棐告獲前件妖賊因依乞勘㑹施行至<lb/>
今年七月二日復准轉運司牒坐准尚書刑部牒奉聖<lb/>
㫖蘓軾送尚書刑部更不取勘盗發所臨守臣固當重<lb/>
<pb n="KR4h0111_WYG_001-90a"/>
責罪疑則赦聖主所以廣㤙自驚廢逐之餘猶在憫憐<lb/>
之數<hi>中謝</hi>伏念臣早䝉殊遇擢領大邦上不能以道化<lb/>
民達忠孝於所部下不能以刑齊物消奸宄於未萌致<lb/>
使妄庸敢圖僣逆原其不職夫豈勝誅况兹溝瀆之中<lb/>
重遇雷霆之譴無官可削撫巳知危至於捕斬羣盗之<lb/>
功乃是隣近一夫之力靖言其始偶出於臣雖為國督<lb/>
姦常懷此志而因人成事豈足言勞勉自列於㳙埃庻<lb/>
少寛於斧鉞豈謂蕩然之澤許以勿推收驚魄於散亡<lb/>
<pb n="KR4h0111_WYG_001-90b"/>
假餘生之晷刻退思所自為幸何多此盖伏遇皇帝陛<lb/>
下舞虞舜之干示人不殺祝成湯之網與物俱生其間<lb/>
用刑本不得巳稍有可赦無不從寛務在考實而原情<lb/>
何嘗記過而忘善益悟向時之所坐皆是㣲臣之自貽<lb/>
感愧終身論報無地布衣蔬食或未死於饑寒石心木<lb/>
腸誓不忘於忠義<lb/>
　　謝量移汝州表<lb/>
臣軾言伏奉正月二十五日誥命特授臣汝州團練副<lb/>
<pb n="KR4h0111_WYG_001-91a"/>
使本州安置不得簽書公事者稍從内遷示不終棄罪<lb/>
巳甘於萬死恩實出於再生祇服訓辭惟知感涕<hi>中謝</hi>
伏念臣向者名過其實食浮於人兄弟並竊於賢科衣<lb/>
冠或以為盛事旋從册府出領郡符既無片善可紀於<lb/>
絲毫而以重罪當膏於斧鉞雖䝉恩貸有愧平生隻影<lb/>
自憐命寄江湖之上驚魂未定夣遊縲紲之中憔悴非<lb/>
人猖狂失志妻孥之所竊笑親友至於絶交疾病連年<lb/>
人皆相傳為已死饑寒併日臣亦自厭其餘生豈謂草<lb/>
<pb n="KR4h0111_WYG_001-91b"/>
芥之賤㣲尚煩朝廷之紀録開其恫悔許以甄收此盖<lb/>
伏遇皇帝陛下湯德日新堯仁天覆建七廟以安祖考<lb/>
正六官而修典刑百廢俱興多士爰集彈冠結綬共欣<lb/>
千載之逢掩靣向隅不忍一夫之泣故推㳙滴以及焦<lb/>
枯顧惟效死之無門殺身何益更欲呼天而自列尚口<lb/>
乃窮徒有此心期於異日<lb/>
　　乞常州居住表<lb/>
臣軾言臣聞聖人之行法也如雷霆之震草木威怒雖<lb/>
<pb n="KR4h0111_WYG_001-92a"/>
甚而歸於欲其生人主之罪人也如父母之譴子孫鞭<lb/>
撻雖嚴而不忍致之死臣漂流棄物枯槁餘生泣血書<lb/>
詞呼天請命願回日月之照一明葵藿之心此言朝聞<lb/>
夕死無憾<hi>中謝</hi>臣昔者嘗對便殿親聞德音似䝉聖知<lb/>
不在人後而狂狷妄發上負恩私既有司皆以為可誅<lb/>
雖明主不得而獨赦一從吏議坐廢五年積憂熏心驚<lb/>
齒髪之先變抱恨刻骨傷皮肉之僅存近者䝉恩量移<lb/>
汝州伏讀訓辭有人材實難弗忍終棄之語豈獨知免<lb/>
<pb n="KR4h0111_WYG_001-92b"/>
於縲紲亦將有望於桑榆但未死亡終見天日豈敢復<lb/>
以遲暮為歎更生僥覬之心但以禄廪久空衣食不繼<lb/>
累重道逺不免舟行自離黄州風濤驚怒舉家重病一<lb/>
子哀亡今雖巳至泗州而貲用罄竭去汝尚逺難於陸<lb/>
行無屋可居無田可食二十餘口不知所歸饑寒之憂<lb/>
近在朝夕與其疆顔忍恥干求於衆人不若歸命投誠<lb/>
控告於君父臣有薄田在常州宜興縣粗給饘粥欲望<lb/>
聖慈許於常州居住又恐罪戾至重不可聽從便安輙<lb/>
<pb n="KR4h0111_WYG_001-93a"/>
叙㣲勞庻䝉恩貸臣先任徐州日以河水浸城幾至淪<lb/>
䧟臣日夜守捍偶獲安全曽䝉朝廷降勅奬諭又嘗選<lb/>
用沂州百姓程棐令追捕凶黨致獲謀反妖賊李鐸郭<lb/>
進等一十七人亦䝉聖㤙保明放罪皆臣子之常分無<lb/>
㳙埃之可言冒昧自陳出於窮廹庻幾因緣僥倖功過<lb/>
相除稍出羈囚得從所便重念臣受性剛褊賦命竒窮<lb/>
既獲罪於天又無助於下怨讎交積罪惡横生羣言或<lb/>
起於愛憎孤忠遂䧟於疑似中雖無愧不敢自明向非<lb/>
<pb n="KR4h0111_WYG_001-93b"/>
人主獨賜保全則臣之㣲生豈有今日伏惟皇帝陛下<lb/>
聖神天縱文武生知得天下之英才巳全三樂躋斯民<lb/>
於仁夀不棄一夫勃然中興可謂盡善而臣抱百秊之<lb/>
永歎悼一飽之無時貧病交政死生莫保雖鳬鴈飛集<lb/>
何足計於朝廷而犬馬盖帷猶有求於陛下敢祈仁聖<lb/>
少賜矜憐臣見一靣前去至南京以來聽候朝㫖<lb/>
　　到常州謝表<lb/>
臣軾言先䝉恩授汝州團練副使本州安置尋上表乞<lb/>
<pb n="KR4h0111_WYG_001-94a"/>
於常州居住奉聖㫖依所乞臣已於今月二十二日到<lb/>
常州訖者積釁難磨未經洗滌至仁易感許即便安祇<lb/>
荷寵靈惟知感涕<hi>中謝</hi>伏念臣所犯罪戾本合誅夷向<lb/>
非先帝之至明豈有餘生於今日銜恩未報有志不從<lb/>
已分沒身寄殘骸於魑魅敢期擇地收暮景於桑榆此<lb/>
盖伏遇皇帝陛下仁孝生知聰明天縱寅奉上帝之眷<lb/>
命述修累聖之成謀念此菅蒯之㣲庻幾簪履之舊俾<lb/>
安田畆稍出縲囚飽食無思但日陶於新化杜門自省<lb/>
<pb n="KR4h0111_WYG_001-94b"/>
當益念於往愆<lb/>
　　登州謝表<lb/>
臣軾言伏奉誥命授臣朝奉郎知登州軍州事臣巳於<lb/>
今月十五日到任上訖者登雖小郡地號極邉自驚縲<lb/>
紲之餘忽有民社之寄拜恩不次隕涕何言<hi>中謝</hi>臣聞<lb/>
臣不宻則失身而臣無周身之智人不可以無學而臣<lb/>
有不學之愚積此兩愆本當萬死坐受六年之謫甘如<lb/>
五鼎之珍擊鼔登聞止求自便買田陽羡誓畢此生豈<lb/>
<pb n="KR4h0111_WYG_001-95a"/>
期枯朽之中有此遭逢之異收招魂魄復為平人洗濯<lb/>
瑕疵盡還舊物此盖伏遇皇帝陛下内行曽閔之孝外<lb/>
發禹湯之仁日將旦而四海明天方春而萬物作於其<lb/>
黨而觀過謂臣或出於愛君就所短而求長知臣稍習<lb/>
於治郡致兹異寵驟及非才恭惟先帝全臣於衆怒必<lb/>
死之中陛下起臣於散官永棄之地沒身難報碎首為<lb/>
期<lb/>
　　登州謝宣詔赴闕表<lb/>
<pb n="KR4h0111_WYG_001-95b"/>
仕路﨑嶇羣言摧阻雖死生不變乎巳况用舎豈累其<lb/>
懷<hi>中謝</hi>臣草野㣲生雕䖝末學昔從仁廟誤䝉㧞擢之<lb/>
恩旋至神宗亦荷優嘉之禮祇合俯身從衆卑論趨時<lb/>
柰何明不自知諌於未信屢遭譴罰實自巳為力當勉<lb/>
於茍安悔欲追於何及以此遷延嵗月荏苒塵埃望巳<lb/>
絶於朝端志必期於老死此盖伏遇皇帝陛下躬成王<lb/>
之幼賴文母之賢輔成天縱之才訓導日躋之聖斯民<lb/>
多幸神斷至公凡所有為稍復用舊况秉節推忠之士<lb/>
<pb n="KR4h0111_WYG_001-96a"/>
將欲甄收而作新立法之人旋行降黜如臣者擢從逺<lb/>
郡俯届大邦豈意寒灰之復然試其駑馬之再駕每思<lb/>
至此其念尤深<lb/>
　　謝中書舎人表<lb/>
臣言伏奉制命授臣試中書舎人仍改賜章服者右史<lb/>
記言已塵高選西垣視草復玷近班皆儒者之至榮豈<lb/>
平生之敢望<hi>中謝</hi>竊以詞命之職古今所難非獨取之<lb/>
於文蓋將試之以事至於機務亦或與聞雖四户擅權<lb/>
<pb n="KR4h0111_WYG_001-96b"/>
非當時之公議而五花判事亦前代之美談及夫三字<lb/>
之除乃是一切之政但謂内朝之法從安知宰相之屬<lb/>
官既任止於訓辭故權移於胥史恬不知怪習為故常<lb/>
先皇帝道冠百王法垂萬世建六官而修故事闢三省<lb/>
以待異人典章一新名實皆正遂申明於四禁俾分領<lb/>
於六曹逺則追直閣之司近則通檢正之任雖未聞政<lb/>
而聞事蓋湏有德而有言如臣之愚無一而可草創潤<lb/>
色既非鄭國之材除書德音又乏唐人之譽忽當此選<lb/>
<pb n="KR4h0111_WYG_001-97a"/>
莫測其由此盖伏遇皇帝陛下將聖與仁能哲而惠雖<lb/>
在三年不言之際巳有十日並照之光而臣日侍邇英<lb/>
親聞訪道仰天威之甚近知聖鑒之難逃謂臣嘗受先<lb/>
朝之知實無左右之助棄瑕往昔責效將來臣敢不益<lb/>
勵素心無忘舊學上體周公煩悉之誥助成漢家深厚<lb/>
之文茍無曠官其敢言報<lb/>
　　又表<lb/>
臣試言伏奉制命授臣試中書舎人仍改賜章服者聖<lb/>
<pb n="KR4h0111_WYG_001-97b"/>
神獨斷出成命於省中衰病増光溢虛名於朝右訓詞<lb/>
之重士論所榮<hi>中謝</hi>臣聞有言逆心此古人所以顛沛<lb/>
積毁消骨非聖主莫能保全臣本受知於裕陵亦嘗見<lb/>
待以國士嘉其好直許以能文雖竄謫流離之餘决無<lb/>
可用而哀憐收拾之意終不少衰抱弓劔以長號分簪<lb/>
履之永棄豈期晩遇又過初心矧外制之深嚴極西垣<lb/>
之清要在唐之盛以馬周岑文本為得人近世所傳有<lb/>
楊億歐陽修之故事不試而用於今幾人遂超同列之<lb/>
<pb n="KR4h0111_WYG_001-98a"/>
先逺繼前修之末夫何頑鈍有此遭逢此蓋伏遇太皇<lb/>
太后陛下憂國忘身愛民如子憂深故任其事者重愛<lb/>
極故為之慮也長敷求哲人以遺聖嗣所以兼收而並<lb/>
用庻幾有得於其間臣敢不盡其所能期於無愧始終<lb/>
自誓故常以道而事君夷險不同則必見危而授命<lb/>
　　謝翰林學士表<lb/>
臣軾言䝉㤙除臣翰林學士知制誥者名㣲不稱寵至<lb/>
若驚伏念臣經術空踈吏能短淺少年自守無用於作<lb/>
<pb n="KR4h0111_WYG_001-98b"/>
新去國生還適逢於求舊初何云補遽辱甄收此盖伏<lb/>
遇皇帝陛下文武生知聰明天縱法乾坤之廣運體日<lb/>
月之照㣲過採虛名使陳薄技敢不激昂晩節砥礪初<lb/>
心雖洪造之難酬盡㣲生而後巳<lb/>
　　謝宣召入院表<lb/>
右臣今月日西頭供奉官充待詔董士隆至臣所居奉<lb/>
宣聖㫖召臣入院充學士者詔語春溫再命而傴使華<lb/>
天降一節以趨在故事以嘗聞豈平生之敢望省循非<lb/>
<pb n="KR4h0111_WYG_001-99a"/>
稱愧汗交深竊以視草之官自唐為盛雖職親事祕號<lb/>
為北門學士之榮而禄薄地寒至有京兆掾曹之請豈<lb/>
如聖代一振儒風非徒好爵之縻兼享大烹之養玉堂<lb/>
賜篆仰淳化之彌文寳帶重金佩元豐之新渥既厚其<lb/>
禮愈難其人而臣以空疎冗散之材衰病流離之後生<lb/>
還萬里坐閲三遷不緣左右之容躐處賢豪之上此蓋<lb/>
伏遇皇帝陛下生資文武天祚聖神雖亮隂不言尚隠<lb/>
高宗之德而訪落求助巳啓成王之心首擇輔臣次求<lb/>
<pb n="KR4h0111_WYG_001-99b"/>
法從知人材之難得采虛名而用臣敢不益勵初心力<lb/>
圖後效才不逮古雖慙内相之名志常在民庻免私人<lb/>
之誚<lb/>
　　謝賜對衣金帯馬表<lb/>
臣軾言伏䝉聖慈以臣入院特賜衣一對金腰帯一條<lb/>
金鍍銀鞍轡馬一匹被三品之服章君子所以昭令德<lb/>
分六閑之駔駿朝廷所以旌有功顧惟何人亦與兹寵<lb/>
拜恩俯僂流汗交并<hi>中謝</hi>伏念臣人㣲地寒性迂才短<lb/>
<pb n="KR4h0111_WYG_001-100a"/>
襲布韋而自薦偶忝縉紳駕欵叚以言歸終安畎畆豈<lb/>
謂便蕃之錫萃於衰病之軀此蓋伏遇皇帝陛下摠覽<lb/>
衆工財成大化至誠樂與有緇衣之好賢俊民用章無<lb/>
白駒於虛谷不違寒陋亦被光華攬佩以思遂識斷金<lb/>
之義舉鞭自誓敢忘希驥之心<lb/>
　　又表<lb/>
臣軾言伏䝉聖慈以臣入院特賜衣一對金腰帯一條<lb/>
金鍍銀鞍轡馬一匹命服出笥榮動縉紳左驂在庭光<lb/>
<pb n="KR4h0111_WYG_001-100b"/>
生徒馭德不稱物愧無所容<hi>中謝</hi>伏念臣衰朽無功惷<lb/>
愚不學巳分鵜梁之刺敢逃負乘之譏再惟此恩何自<lb/>
而至此蓋伏遇太皇太后陛下至仁廣運盛德兼容躬<lb/>
周公之勤勞而逸於委任寳老氏之慈儉而侈於禮賢<lb/>
致此光榮下及㣲陋慨然攬轡敢有意於澄清束以立<lb/>
朝尚可言於賔客<lb/>
　　又表<lb/>
臣軾言伏䝉聖慈特賜衣一對金腰帯一條金鍍銀鞍<lb/>
<pb n="KR4h0111_WYG_001-101a"/>
轡一副馬一匹者出笥之珍巳華朽質解驂之賜益耀<lb/>
衆觀顧惟何人亦被兹寵<hi>中謝</hi>伏念臣少而拙訥老益<lb/>
踈愚山野之資非文繡之所及疲駑之質雖鞭䇿以何<lb/>
加方祈冗散之安更忝便蕃之錫此盖伏遇皇帝陛下<lb/>
緝熈儒術羅網人才不愛車服寵數之章使為吏民瞻<lb/>
望之美據鞍有愧束袵知榮敢不奉以牧民永思去害<lb/>
之指施之治邑庻無學製之傷<lb/>
　　又表<lb/>
<pb n="KR4h0111_WYG_001-101b"/>
臣軾言伏䝉聖恩<hi>云云</hi>者命服斯皇詩詠周宣之德<lb/>
康侯用錫易稱王母之仁惠澤所加臣工知勸<hi>中謝</hi>伏<lb/>
念臣資材朽鈍學術空踈矧兹衰病之餘豈復光華之<lb/>
羡荷寵章之蕃庻人以為榮顧形影之支離臣惟自愧<lb/>
此盖伏遇太皇太后陛下知人堯哲徧物舜仁時遣拾<lb/>
遺補過之臣出為承流宣化之任子衣安吉不待請而<lb/>
有之我馬虺隤蓋知勞而賜者敢不勉思忠藎務報恩<lb/>
勤永為廐庫之珍莫非民力無忘獄市之寄以副上心<lb/>
<pb n="KR4h0111_WYG_001-102a"/>
　　又表<lb/>
右臣伏䝉聖慈特賜臣對衣一襲金腰帯一條銀鞍轡<lb/>
馬一匹者錫之上駟敢忘致逺之勞佩以良金無復折<lb/>
腰之恥執鞭請事顧影知慙恭惟皇帝陛下禹儉中修<lb/>
堯文外煥長轡以御率皆四牡之良所寳惟賢豈徒三<lb/>
品之貴出捐車服收輯事功而臣衰不待年寵常過分<lb/>
枯羸之質匪伊垂之而帯有餘歛退之心非敢後也而<lb/>
馬不進徒堅晩節難報深恩<lb/>
<pb n="KR4h0111_WYG_001-102b"/>
　　又表<lb/>
右臣伏䝉聖慈<hi>云云</hi>者出笥之珍以旌有德在坰之<lb/>
駟豈及無功而臣首尾四年叨塵三錫省躬内灼服寵<lb/>
汗流恭惟太皇太后陛下慈儉自居龍光四達德被海<lb/>
宇豈惟一襲之衣恩結華夷何止十圍之帯羣賢在御<lb/>
六轡自調而臣頃以衰羸伏求安便奉宣德意庻幾五<lb/>
袴之謡收歛壮心無復千里之志更期力報有愧空言<lb/>
　　謝除侍讀表<lb/>
<pb n="KR4h0111_WYG_001-103a"/>
臣軾言今月一日䝉恩除臣兼侍讀者學術本踈老復<lb/>
加於蹇訥官聮愈近職專在於討論退省其愚莫知所<lb/>
措<hi>中謝</hi>伏以天威咫尺顧末技以何施聖敬日躋豈羣<lb/>
臣之敢望非張禹倪寛之篤學無禇量懷素之懿文則<lb/>
何以奉天子五學之游求王人多聞之益如臣愚昧何<lb/>
與選掄此盖伏遇皇帝陛下卓然生知輔以好學方高<lb/>
宗恭黙之後正宣帝勵精之初衆論並陳悉洞照其情<lb/>
偽陳編一覽已周知於廢興察臣衰病而無求庻可親<lb/>
<pb n="KR4h0111_WYG_001-103b"/>
近而寡過故兹㧞用驟及疲駑臣敢不溫故知新謹守<lb/>
有司之職見危授命更輸異日之忠<lb/>
　　又表<lb/>
臣軾言今月<hi>云云</hi>者北門視草巳叨儒者之極榮西<lb/>
學上賢復玷侍臣之高選省循非稱愧汗交懷<hi>中謝</hi>竊<lb/>
惟講讀之臣止以言語為職考功課吏無殿最之可書<lb/>
陳善閉邪有膏澤之潛潤豈臣愚陋亦所克堪此蓋伏<lb/>
遇太皇太后陛下憂思深長德業久大受先帝投艱之<lb/>
<pb n="KR4h0111_WYG_001-104a"/>
托為神孫經逺之謀故選左右前後之人罔非吉士使<lb/>
知興亡治亂之效莫若多聞謂臣雖無大過人之才知<lb/>
臣粗有不欺君之實故使朝夕與於討論奉永日之清<lb/>
閒未知所報畢㣲生於盡瘁終致此心<lb/>
　　賀明堂赦書表<lb/>
臣軾言宗祀禮成修累朝之盛典端門肆𤯝答萬宇之<lb/>
懽心凡有識知舉増忭躍<hi>中賀</hi>竊謂祖宗恩信之所被<lb/>
譬如天地寒暑之不差將推作解之仁必在當郊之嵗<lb/>
<pb n="KR4h0111_WYG_001-104b"/>
恭惟皇帝陛下憲章六聖左右三靈上帝眷而風雨時<lb/>
壬人去而蠻夷服講明大禮對越昊天懷柔百神嚮用<lb/>
五福大河修復奏軌道於東流藩邸顧懷錫鴻名於西<lb/>
府臣備員法從待罪守臣想聞路寢之鼓鐘曽叨奉引<lb/>
嘉與海宇之草木同被恩私<lb/>
　　又表<lb/>
臣軾言嚴配禮成民心知孝好生德洽天下歸仁凡䝉<lb/>
一洗之恩舉有惟新之喜<hi>中謝</hi>伏以功存廟社而辭其<lb/>
<pb n="KR4h0111_WYG_001-105a"/>
禮德及草木而諱其名此聖人之所難幸㣲生之親見<lb/>
恭惟太皇太后陛下勲高任姒道配唐虞顧惟致治於<lb/>
和平孰不歸心於保佑合宫均福畢修累聖之文㑹慶<lb/>
告成不居先后之位臣職叨禁從身逺闕庭既欣渙汗<lb/>
之私溥霑動植更喜謙光之美獨冠古今<lb/>
　　謝賜御書詩表<lb/>
臣軾言今月十五日賜宴東宫伏䝉聖㤙差中使就賜<lb/>
臣御書詩一首者玉斚上尊霈若雲天之澤寳章宸翰<lb/>
<pb n="KR4h0111_WYG_001-105b"/>
煥乎奎璧之文喜溢心顔光生懷袖伏念臣猥緣末技<lb/>
獲玷清流早嵗數竒巳老江湖之上餘生何幸得依日<lb/>
月之光入侍燕閒與聞講學卒桓榮之業因人而成登<lb/>
劉洎之床則臣豈敢夫何珍賜亦及㣲軀此盖伏遇皇<lb/>
帝陛下道本生知才惟天縱文不數於游夏書巳逼於<lb/>
鍾王心慕手追陋文皇之曲學筆縱字大笑宋武之未<lb/>
工知臣遭遇之難欲以顯榮其老鏤之金石庻傳玩於<lb/>
人人付與子孫俾輸忠於世世<lb/>
<pb n="KR4h0111_WYG_001-106a"/>
　　謝除龍圖閣學士表<lb/>
臣軾言伏䝉聖恩以臣累章請郡特除臣龍圖閣學士<lb/>
知杭州者中禁寳儲上應奎壁之象先朝謨訓逺同河<lb/>
洛之符𨽻職其間省躬非據<hi>中謝</hi>伏念臣學非有得愚至<lb/>
不移雖叨過實之名卒無適用之噐少時妄意蓋嘗有<lb/>
志於事功晚歳積憂但欲歸安於田畝屬聖神之履運<lb/>
荷識㧞之非常猶冀桑榆之收遽廹犬馬之疾力求閒<lb/>
散庶免顛隮豈謂皇帝陛下聖度包荒天慈委照察其<lb/>
<pb n="KR4h0111_WYG_001-106b"/>
才有所短不欲彊置之禁嚴知其進不由人故特保全<lb/>
其終始遂加此職以賁其行臣敢不仰緣末光益勵素<lb/>
守往何之而不可中無愧之為安但未死亡必期報塞<lb/>
　　又表<lb/>
臣軾言云云者北扉清宻乆愧素飱内閣深嚴復膺殊<lb/>
寵以榮為懼有靦在顔<hi>中謝</hi>伏念臣賦命數竒與人多忤<lb/>
遭遇仁祖沗竊賢科繼䝉英廟之深知尤荷裕陵之見<lb/>
噐而流離若此窮薄可知晩親日月之光常恐缻罍之<lb/>
<pb n="KR4h0111_WYG_001-107a"/>
溢故求閒散以避災屯豈謂太皇太后陛下天高聼卑<lb/>
坤厚載物愛惜臣下固無異於子孫委任官師夲不分<lb/>
於中外致茲衰病不失清華然臣辭寵而益榮求閒而<lb/>
得劇雖云稍逺於爭地尚恐終非其乆安敢不磨鈍自<lb/>
修履氷知戒庶全孤節少答殊私<lb/>
　　杭州謝表<lb/>
臣軾言伏奉制書除臣龍圖閣學士知杭州巳於今月<lb/>
三日到任上訖者始衰而病豈非溢滿之災乞越得杭<lb/>
<pb n="KR4h0111_WYG_001-107b"/>
又過平生之望<hi>中謝</hi>伏念臣起自廢黜驟登禁嚴畢命<lb/>
驅馳未償萬一懐安退縮豈所當然蓋散材不任於斧<lb/>
斤而病馬空縻於芻粟故求外補以盡餘生豈期避寵<lb/>
而益榮求閒而得劇此蓋伏遇皇帝陛下剛毅中正緝<lb/>
熈光明無為蓋虞舜之仁篤學有仲尼之智而臣猥以<lb/>
末技日奉講帷凛然威光返在咫尺惟古人責難之意<lb/>
每不自量方陛下好問之初遽以疾去推之理數可謂<lb/>
其窮荷眷遇之不移竊恩榮之愈重雖雨露之施初不<lb/>
<pb n="KR4h0111_WYG_001-108a"/>
擇物而犬馬之報期於殺身<lb/>
　　又表<lb/>
臣軾言云云入奉禁嚴出膺方靣皆人臣之殊遇在儒<lb/>
者以尤榮<hi>中謝</hi>伏念臣受寵逾涯積憂成疾既思退就<lb/>
於安養又欲少逃於滿盈仰荷至仁曲從微願江山故<lb/>
國所至如歸父老遺民與臣相問知朝廷輟近侍為太<lb/>
守蓋聖主視天下如一家鞭扑未施爭訟㡬絶臣之厚<lb/>
幸豈易名言此蓋伏遇太皇太后陛下天地之仁賢愚<lb/>
<pb n="KR4h0111_WYG_001-108b"/>
兼取日月之照邪正自分每包含其惷迂欲保全其終<lb/>
始兄弟孤立嘗親奉於德音死生不移更誓堅於晩節<lb/>
　　杭州放罪謝表<lb/>
臣軾言臣近以法外刺配本州百姓顔章顔益三人上<lb/>
章待罪奉聖㫖特放罪者軄在承宣當遵三尺之約束<lb/>
事關利害輙從一切之便宜曲荷天慈不從吏議<hi>中謝</hi>
伏念臣早縁剛拙屢致憂虞用之朝廷則逆耳之奏形<lb/>
於言施之郡縣則疾惡之心見於政雖知難每以為戒<lb/>
<pb n="KR4h0111_WYG_001-109a"/>
而臨事不能自囘茍非日月之明肝膽必照則臣豈惟<lb/>
獲罪於今日乆已見傾於衆言恭惟皇帝陛下睿哲生<lb/>
知清明旁逹委任羣下退託於不能愛養成材惟恐其<lb/>
有過知臣欲去一方之積弊須除二猾以示民特屈憲<lb/>
章以全噐使臣敢不省修過咎祗服簡書眷此善良自<lb/>
不犯於漢法時有貸舍用益廣於堯仁<lb/>
　　又表<lb/>
亂羣之誅不請而决蓋恩威之無素致姦猾之敢行方<lb/>
<pb n="KR4h0111_WYG_001-109b"/>
俟譴呵豈期寛宥伏以法吏網宻蓋出於近年守臣權<lb/>
輕無甚於今日觀祖宗信任之意以州郡責成於人豈<lb/>
有不擇師帥之良但知䋲墨之馭若平居僅能守法則<lb/>
緩急何以使民顧臣不才難以議此恭惟太皇太后陛<lb/>
下寛仁從衆信順得天推一身之至公納萬方於無罪<lb/>
而臣始終被遇中外䝉恩謂事有專而合宜情無他而<lb/>
可恕故加貸舍以示寵綏朝廷之明粗以臣為可信吏<lb/>
民自服當不令而率從<lb/>
<pb n="KR4h0111_WYG_001-110a"/>
　　頴州謝表<lb/>
臣軾言伏奉聖恩除臣龍圖閣學士知頴州臣於今月<lb/>
二十二日到任訖者避嫌引疾慙無國士之風識分知<lb/>
難粗守人臣之節曲䝉温詔遂假名邦巳見吏民惟知<lb/>
感怍<hi>中謝</hi>伏念臣早緣多難無意軒裳晩以虛名偶塵<lb/>
法從雖云時可每與願違既未决於歸田故力求於治<lb/>
郡慈母愛子但憐其無能明君知臣終䕶其所短自欣<lb/>
投老漸獲安身此蓋伏遇太皇太后陛下慈儉臨民剛<lb/>
<pb n="KR4h0111_WYG_001-110b"/>
柔布政參天地而有信喜怒不偏體氷鑑之無心忠邪<lb/>
自辨致茲愚直亦克保全雖任職居官無過人者而見<lb/>
危授命蓋有志焉<lb/>
　　又表<lb/>
支郡責輕未即滿盈於小噐豐年事簡非徒飽煖於一<lb/>
家覽几席之溪湖雜簿書於魚鳥平生所樂臨老獲從<lb/>
<hi>中謝</hi>伏以汝頴為州邦畿稱首土風備於南北人物推<lb/>
於古今賔主俱賢蓋宗資范孟博之舊治文獻相續有<lb/>
<pb n="KR4h0111_WYG_001-111a"/>
晏殊歐陽修之遺風顧臣何人亦與兹選此蓋伏遇皇<lb/>
帝陛下丕承六聖總覽羣英生知仁孝之全學識文武<lb/>
之大謂臣簮履之舊物嘗忝帷幄之近臣奉事七年﨑<lb/>
嶇一節意其忠義許國故暫召還察其老病畏人復許<lb/>
補外置之安地養此散材更少勉於桑榆誓不忘於畎<lb/>
畝<lb/>
　　揚州謝表<lb/>
臣軾言伏奉聖恩除臣知揚州臣已於今月二十六日<lb/>
<pb n="KR4h0111_WYG_001-111b"/>
到任訖者一麾出守方愧媮安十國為連復膺寵寄恩<lb/>
榮既溢慙汗靡寜<hi>中謝</hi>伏念臣本以鯫生冒居禁從頃<lb/>
縁多病力求頴洧之行曾未半年復有廣陵之請蓋以<lb/>
魚鳥之質老於江湖之間習與性成樂居其舊天從民<lb/>
欲許擇所安恭惟皇帝陛下欽明文思剛健純粹天工<lb/>
黙運灼知萬化之情人材並收各取一長之用如臣衰<lb/>
朽尚未遐遺命至蹇而禄已盈每懐憂懼志雖大而才<lb/>
不副莫報恩私<lb/>
<pb n="KR4h0111_WYG_001-112a"/>
　　定州謝表<lb/>
兵民重寄本禦侮以折衝疆場乆安但坐嘯而畫諾才<lb/>
微禄厚恩重命輕<hi>中謝</hi>伏念臣一去闕庭三換符竹坐<lb/>
席未煖召節巳行筋力疲於徃來日月逝於道路未經<lb/>
周嵗復典两曹朝廷非不用臣愚惷自不安位所宜竄<lb/>
逐更冒寵榮此蓋伏遇皇帝陛下離明正中乾健獨運<lb/>
追述東朝之遺意收此散才眷言西學之舊臣付之善<lb/>
地致此衰朽尚未棄捐臣敢不勤恤民勞宻修邉備茍<lb/>
<pb n="KR4h0111_WYG_001-112b"/>
無大過以及朞年漸還魚鳥之鄕以畢桑榆之樂<lb/>
　　英州謝表<lb/>
罪凶義絶誅九族以猶輕威震怒行寘一州之太幸驚<lb/>
魂方散感涕徒零<hi>中謝</hi>伏念臣草芥賤儒岷峨冷族襲<lb/>
先人之素業借一第以竊名雖㓜嵗勤勞實學聖人之<lb/>
大道而終身窮薄常為天下之罪人先帝全臣於衆怒<lb/>
必死之中陛下起臣於散官永棄之地恩深報蔑每憂<lb/>
天地之難欺福少禍多亦是古今之罕有自悲棄物猶<lb/>
<pb n="KR4h0111_WYG_001-113a"/>
欲籲天惟上聖纂宗廟之圖方太母聼簾帷之政招延<lb/>
俊乂登進老成何期章句之菲材使掌絲綸之要職凡<lb/>
一時黜陟進退之衆皆两宫威福賞罰之公既在代言<lb/>
敢思逭責茍不能敷揚上意尊朝廷於日月之明則何<lb/>
以聳動四方鼓號令於雷霆之震固當昭陳功伐直喻<lb/>
正邪豈臣愚敢有於私心蓋王言不可以匿指當時之<lb/>
天奪其魄但謂守官今日之臣肆其言期於必戮頼父<lb/>
母之深憫免子弟之皆誅罪雖駭於衆聞恩終歸於内<lb/>
<pb n="KR4h0111_WYG_001-113b"/>
恕不獨再生於東市猶令尸禄於南州累嵗寵榮固巳<lb/>
太過此時竄責誠所宜然瘴海炎陬去若清凉之域蒼<lb/>
顔素髪誰憐衰暮之年恩重丘山感藏骨髓此蓋皇帝<lb/>
陛下智惟天錫行自生知巍巍繼六聖之神休孜孜盡<lb/>
三宫之孝養深原心迹曲示哀矜臣實何人恩常異衆<lb/>
在先朝偶脱於誅戮故此日復煩於典刑頑戾若斯生<lb/>
存何補臣敢不噬臍悔過吞舌知非革再三而不改之<lb/>
非庶萬一有善終之望殺身莫喻敢懐窮困之憂守土<lb/>
<pb n="KR4h0111_WYG_001-114a"/>
非輕尚牧遐荒之俗儻先朝露之化徒懐結草之忠<lb/>
　　惠州謝表<lb/>
臣軾言先奉誥命落两職退一官以承議郎知英州軍<lb/>
州事續奉誥命復責授臣寧逺軍節度副使惠州安置<lb/>
已於今月二日到惠州公參訖者仁聖曲全本欲畀之<lb/>
民社羣言交擊必将致之死亡尚荷寛仁止投荒服<hi>中</hi>
<hi>謝</hi>伏念臣性資褊淺學術荒唐但守不移之愚遂成難<lb/>
赦之咎迹其狂妄乆合誅夷方尚口乃窮之時蓋擢髪<lb/>
<pb n="KR4h0111_WYG_001-114b"/>
莫數其罪豈謂天幸得全此生此蓋伏遇皇帝陛下以<lb/>
大有為之資行不忍人之政湯網觧其三靣舜干舞於<lb/>
両階念臣奉事有年少加憐愍知臣老死無日不足誅<lb/>
鋤明降德音許全餘息故使虺隤之馬猶獲盖帷觳觫<lb/>
之牛得違刀几臣敢不服膺嚴訓托命至仁洗心自新<lb/>
沒齒無怨但以瘴癘之地魑魅為隣衰病交攻無復首<lb/>
丘之望精誠未冺空餘結草之忠<lb/>
　　昌化軍謝表<lb/>
<pb n="KR4h0111_WYG_001-115a"/>
臣軾言今年四月十七日奉被告命責授臣瓊州别駕<lb/>
昌化軍安置臣尋於當月十九日起離惠州至七月二<lb/>
日已至昌化軍訖者並鬼門而東騖浮瘴海以南遷生<lb/>
無還期死有餘責<hi>中謝</hi>伏念臣頃縁際㑹偶竊寵榮曽<lb/>
無毫髪之能而有丘山之罪宜三黜而未巳跨萬里以<lb/>
獨來恩重命輕咎深責淺此蓋伏遇皇帝陛下堯文炳<lb/>
煥湯德寛仁赫日月之照臨廓天地之覆育譬之蠕動<lb/>
稍賜矜憐俾就窮途以安餘命而臣孤老無托瘴癘交<lb/>
<pb n="KR4h0111_WYG_001-115b"/>
攻子孫慟哭於江邉以為死别魑魅逄迎於海外寧許<lb/>
生還念報德之何時悼此心之未巳俯伏流涕不知所<lb/>
云<lb/>
　　量移亷州表<lb/>
使命逺臨初聞䘮膽詔辭温眷乃返驚魂拜望闕庭喜<lb/>
溢顔靣否極泰至雖物理之常然昔棄今收豈罪餘之<lb/>
敢望伏膺知幸揮涕無從<hi>中謝</hi>伏念臣頃以狂愚偶膺<lb/>
譴責荷先朝之厚德寛蕭律之重誅投畀遐荒幸逃鼎<lb/>
<pb n="KR4h0111_WYG_001-116a"/>
鑊風波萬里顧衰病以何堪烟瘴五年頼喘息之猶在<lb/>
憐之者嗟其巳甚嫉之者謂其太輕考圖經正繫海隅<lb/>
以風土疑非人世食有併日衣無禦寒凄冷一身顛躓<lb/>
萬狀恍若醉夣巳無意於生還豈謂優容許承恩而近<lb/>
徙雖有僥倖實無夤縁兹蓋伏遇皇帝陛下道夲生知<lb/>
聖由天縱舊勞於外爰知小人之依堪家多難監於先<lb/>
王成憲奉聖母之慈訓擇正人而與居凢有嘉謀出於<lb/>
睿㫁憐臣以孤危寡援察臣以妬忌獲愆許以更新庶<lb/>
<pb n="KR4h0111_WYG_001-116b"/>
其改過雖天地有化育之德不能使臣之再生雖父母<lb/>
有鞠養之恩不能全臣於必死報期碎首言豈渝心濯<lb/>
去泥塗巳有遭逄之便擴開雲日復覩於變之時此生<lb/>
豈敢求榮處巳但知緘口<lb/>
　　謝量移永州表<lb/>
島上囚拘分安死所天邉渙汗詔許生還駐世之魂自<lb/>
招合浦感涕之淚欲漲溟波<hi>中謝</hi>伏念臣生而愚朴少<lb/>
也艱勤倀倀而行不知所届衝衝而活何以為生言則<lb/>
<pb n="KR4h0111_WYG_001-117a"/>
招憂動常速禍顧巳於時齟齬使人費力保全仁宗之<lb/>
朝早得名神考之朝終見貸謂宜飭躬自省去惡莫為<lb/>
而乃肆言元祐之間放意太平之際凢獲不虞之譽宜<lb/>
任非常之辜過既暴聞衆知不赦先皇帝明罰勅法使<lb/>
萬里以思愆今天子發政施仁無一夫之失所凡在名<lb/>
籍舉賜洗湔俾離一海之中復至五嶺之外拜天恩之<lb/>
優厚知聖化之宻庸挈是破家航以一葦蛟鰐潜底風<lb/>
濤不驚遂齊編戸之民不為異域之鬼視偕飛走謝施<lb/>
<pb n="KR4h0111_WYG_001-117b"/>
乾坤天日彌高徒極馳心於魏闕鄉關入望尚期歸骨<lb/>
於眉山殘生無與於殺身餘識終同於結草<lb/>
　　提舉玉局觀謝表<lb/>
臣軾言臣先自昌化軍貶所奉勅移亷州安置又自亷<lb/>
州奉勅授臣舒州團練副使永州居住今行至英州又<lb/>
奉勅授臣朝奉郎提舉成州府玉局觀在外州軍任便<lb/>
居住者七年逺謫不自意全萬里生還適有天幸驟從<lb/>
縲紲復齒縉紳<hi>中謝</hi>伏念臣才不逮人性多忤物剛褊<lb/>
<pb n="KR4h0111_WYG_001-118a"/>
自用可謂小忠猖狂妄行乃蹈大難皆臣自取不敢怨<lb/>
尤㑹真人之勃興與萬物而更始而臣獨在幽逺最為<lb/>
冥頑迨兹起廢之初倍費生成之力乃䝉記録不自棄<lb/>
捐此蓋伏遇皇帝陛下正位龍飛對時虎變神武不殺<lb/>
豈非受命之符清浄無為坐獲消兵之福聰明不作邪<lb/>
正自分使臣得同草木之微共霑雷雨之觧臣敢不益<lb/>
堅素守深念徃愆沒齒何求不厭飯蔬之陋蓋棺未巳<lb/>
猶懐結草之忠<lb/>
<pb n="KR4h0111_WYG_001-118b"/>
　　謝除翰林承㫖表<lb/>
臣某言臣某出守某州某月日䝉聖㫖召還擢為翰林<lb/>
承㫖者使星下燭生蓬蓽之光華天澤旁流失桑榆之<lb/>
枯槁國有用儒之盛士知稽古之榮伏以翰墨之林號<lb/>
稱内相文章之外不取他才至於用人可以觀政文武<lb/>
並用或成頗牧之功邪正雜居至有伓文之患惟貴且<lb/>
近故難其人而况金鑾玉堂親被絲綸之宻北扉東閣<lb/>
獨稱年德之高必有異人以齊衆口而臣本縁衰病出<lb/>
<pb n="KR4h0111_WYG_001-119a"/>
守江湖以一方凋弊之餘當二年水潦之厄戴星而治<lb/>
僅免流亡及𤓰而還恍如夢寤交親迎勞井邑聚觀驚<lb/>
華髮之半空笑丹心之未折宜投閒散以養衰殘豈期<lb/>
過採於虛名復使榮加於舊物此蓋伏遇皇帝陛下德<lb/>
同乾健明配日中既祖述於堯仁復躬行於舜教才難<lb/>
之嘆人誦斯言縁先帝之德音收孤臣於散地言雖直<lb/>
而無罪身愈逺而益親委曲保全始終録用臣敢不更<lb/>
磨朽鈍少補㳙埃難得者時未有捐軀之㑹勿欺而犯<lb/>
<pb n="KR4h0111_WYG_001-119b"/>
誓無患失之心<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐宋元名表巻上之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0009_SBCK_012-1a"/>
自敘<lb/>
境識生則患不得熟則患失之與其失之也甯不得此予<lb/>
所知而自懼者也五十以前不得者多矣五十以後未敢<lb/>
謂得一往每幾於失中閒不無力爲檠括而檠括之難予<lb/>
自知之抑自提之<lb/>
詩言志又曰詩以道性情賦亦詩之一也人苟有志死生<lb/>
以之性亦自定情不能不因時爾楚人之謂葉公子高一<lb/>
曰君胡胄一曰君胡不胄云胄云不胄皆情之至者也葉<lb/>
公子高處此殆有難言者甲寅以還不期身遇之或謂予<lb/>
胡胄或謂予胡不胄皆愛我者誰知予情予且不能自言<lb/>
<pb n="KR4f0009_SBCK_012-1b"/>
況望知者哉<lb/>
此十年中別有柳岸吟欲遇一峯白沙定山於流連駘宕<lb/>
中學詩幾四十年自應舍旃以求適於柳風桐月則與馬<lb/>
班顏謝了不相應固其所巳彼體自張子壽感遇開之先<lb/>
朱文公遂大振金玉竊謂使彭澤能早知此當不僅爲彭<lb/>
澤矣阮步兵髣髴此意而自然別爲酒人故和阮和陶各<lb/>
如其量止於阮陶之邊際不能欺也<lb/>
庚申上已湘西草堂記<lb/>
<pb n="KR4f0009_SBCK_012-2a"/>
六十自定稿　船山遺書五十<lb/>
　　　衡陽王夫之譔<lb/>
　五言古詩<lb/>
　　擬古詩十九首<hi>庚戌</hi>
臨歧送遠道春艸生道傍春艸生有時遠行去無方逝水<lb/>
無西歸游子怨流光高臺多夕風平原足晨霜去者日益<lb/>
永畱者情益警元雲迷四郊方望不得逞思君褰羅幃滅<lb/>
燭無餘影棄置良獨難没生誓幽秉<lb/>
東園桃李花南國蛾睂女灼灼相矜悅遙遙動心語淸歌<lb/>
不再發舞袖無雙舉昔爲弦上思今爲夢中聚芳菲非我<lb/>
<pb n="KR4f0009_SBCK_012-2b"/>
春爲歡復何許<lb/>
灼灼三春風縈縈楊柳色年少去我徂芳菲不再得遲我<lb/>
心所欽良書寄懷憶迢遞千里間神皋有仙宅朱鳳遺淸<lb/>
音靑天囘羽翼玉軫動鳴琴素月輝相卽髣髴垂丹梯雲<lb/>
籖降消息願言欣相從含情無終極<lb/>
殷勤重殷勤置酒遙相期華燭搖虛慵流光動哀絲中觴<lb/>
促密坐欲言還自疑懐情不忍戢勸勉當及玆爲歡託榮<lb/>
觀結愛在新知飛蓬非久要胡爲守枯枝詞終起相謝微<lb/>
生命有涯<lb/>
客從淇水來導我遊朝歌廣陌聚高居冠葢彯綺羅良夕<lb/>
<pb n="KR4f0009_SBCK_012-3a"/>
奏哀絃繁聲驚素波師延亡千載遺怨何其多黃鵠感其<lb/>
音羣飛以阿儺高樓離思女長夜顰靑蛾聞者無厭情歌<lb/>
者益以和淸琴有希音吾心將如何<lb/>
日南有歸客問訊珊瑚枝海水深不測飄零無反時相見<lb/>
旣無端相憶無與知唯持憔悴心畢命以爲期<lb/>
太陽斂西暉纖月岀雲際夕風改晨色羣星相連綴征鳥<lb/>
懷故棲遙天方遠逝巢燕依梁宇流螢漾池砌念我結髪<lb/>
遊納交相砥礪去者日以疎遺我成孤贅宵露不及晨餘<lb/>
霜無久麗自非金石心誰能永匏繫<lb/>
梧桐生井幹桐葉落井中結褵事君子飛蓬附秋風秋風<lb/>
<pb n="KR4f0009_SBCK_012-3b"/>
有息時飛蓬委荒阡間關逐君行中道悲棄捐依君日苦<lb/>
短別君日苦延傷哉驚飆集吹此雨絶天日没羣星出長<lb/>
夜未有端<lb/>
桂樹縈晨霜芳滋久不渝采之無所贈不忍置路隅懷袖<lb/>
經歲年中心良自殊殷勤自疇昔誰爲愛斯須<lb/>
滌滌秋宇淸泫泫華露滋冉冉弦月微杳杳雙星期良辰<lb/>
旣不屢終夕亦有涯脈脈相視間爲歡還自疑未必經年<lb/>
中綢繆無轉移<lb/>
日落登崇岡顧望靑天高四維何茫茫浮雲但蕭騷羣動<lb/>
旣非一吾身若秋毫自非精誠徹蝡動徒巳勞精魄無固<lb/>
<pb n="KR4f0009_SBCK_012-4a"/>
存奄忽成焄蒿及今百年内何者終吾操<lb/>
所思不可見所怨不可移忽如飄風集貿貿何所之平生<lb/>
交與好長逝相追隨中野飛燐光白日爲之迷圅意以永<lb/>
世千載將誰知<lb/>
南山崔以嵬上與浮雲連俯視何浩浩飛鳥翔其間延眺<lb/>
須臾中心目淒以閑置身如流波旦夕空百端焉能役心<lb/>
志隨物増憂煩疇昔遨大梁結交多英賢千里不相棄良<lb/>
書託歸翰寶玦白玉光繫以雙金環佩之四座驚傍徨發<lb/>
長歎所歎非偶爾白璧當自完<lb/>
陽春二三月緣艸被修路靑林無鮮華嗁鴂亙晨暮淒彼<lb/>
<pb n="KR4f0009_SBCK_012-4b"/>
泉下人不知春風度驅驅無返轍誰者爲新故往古旣復<lb/>
然非我獨憂懼天物各推遷胡爲滋驚怖慮苦不得甘蚤<lb/>
計良巳誤滅性以求眞浮光棲月露鼎鼎百年中含情抱<lb/>
貞素<lb/>
古人不可期今人當奈何對酒乍相忘援琴發淸歌適意<lb/>
方<graphic n="KR0965" url="https://raw.githubusercontent.com/kanripo/KR-Gaiji/master/images/KR0965.png" mimeType="image/png"/>兹憂患徒相如憤世而忘己吾生亦有涯商山采芝<lb/>
人跡邇心自遐<lb/>
和月春巳徂林鳥有餘聲落英無返顧流覽怛中情寶刀<lb/>
垂鞶帶昔我何所營中宵不自戢髣髴感精靈邂逅良人<lb/>
姿執手相徂征心好自旖旎隨風飄長纓雖非思所臻乍<lb/>
<pb n="KR4f0009_SBCK_012-5a"/>
覯亦不驚願言託白首疇云中路傾綢繆不相釋屢顧念<lb/>
平生懐抱申此夕感之雙涕零<lb/>
白月流素天微霜滿空際開軒極遠目淸霄何迢遞仲秋<lb/>
元鳥歸季秋陽鴈至染絲弄機杼縱橫成錦字上有永別<lb/>
離下有金石誓不知將寄誰綢繆結封識經年藏寶篋置<lb/>
之不忍視<lb/>
昔我遊日南中道至合浦池水碧以寒靉靆莫能睹得此<lb/>
徑寸珠云自鮫人所緘以金泥封藉之龍文組中夜投君<lb/>
懷當知寸心苦<lb/>
淸風吹華鐙明星啟東方起步中庭間形影相傍徨夙昔<lb/>
<pb n="KR4f0009_SBCK_012-5b"/>
志遠遊遲暮迷津梁滅燭從假寐欲罷固難忘浩歎以徹<lb/>
旦不知淚霑裳<lb/>
　　擬阮步兵詠懷<lb/>
岀門何所適極目延雲容白月照廣川綠甽生淸風飛鳥<lb/>
去天末蕭條無餘蹤置意良獨難歸來扣哀桐<lb/>
阿環握靈符翩然降桂宮執㦸侍淸宴佩玉相從容嘉會<lb/>
雖迢遞畜意無終窮二八妙娥㜲箏璈盪虛空穆耳注心<lb/>
感歘焉返閬風懷情不再覿徒乃見狡童萬年獨離傷精<lb/>
爽誰爲通<lb/>
凉風西南來吹此浮雲興連蜷相異態奄忽如有憑日暮<lb/>
<pb n="KR4f0009_SBCK_012-6a"/>
靈雨飛消釋如春冰步上商南山揮手謝太淸肝膽一胡<lb/>
越百年非我生明滅隨須臾吾心固不能<lb/>
石隕睢陽都夙昔爲明星頃刻不自信哀樂異其情韶風<lb/>
榮腐艸春霰摧初英去日亦已往來日自多驚唯有王子<lb/>
喬淩空吹玉笙<lb/>
結士苦不早黃金何足言遠聞悲歌士屠狗近居燕擥衣<lb/>
欲就之時命忽我遷蟠泥中道困蛟龍無羽翰歸休南山<lb/>
下日月如流丸棄置平生心荒忽如秋烟<lb/>
鸞鳥棲開明玕琪映毛羽西日不匿暉永夕炫金縷深心<lb/>
非世知有時戴戈舞覽德無良期裵囘生憤怒慈儉以全<lb/>
<pb n="KR4f0009_SBCK_012-6b"/>
身高深定何補<lb/>
芳春去我遠九夏行將遷靡艸閱炎日鮮蔓無久延歸禽<lb/>
避飄風深林相哀喧披衣視河漢惻愴悲高天當時非所<lb/>
謀及今良固然<lb/>
白日閟寒雲辰夜復陰雨夕螢流溼光因風歘相聚奔獸<lb/>
不違林驚禽亦懷侣下士情不深目迎心己許悲歌難自<lb/>
固上蔡餘酸楚失弓原郢客逐日非夸父要領誠不惜孰<lb/>
爲同艸腐<lb/>
汎舟浮湄水逶迤靑楓林湄水去不息言下湘江潯停檝<lb/>
長太息明月照我衿天宇羃廣野平原氣蕭森夕鳥瞑不<lb/>
<pb n="KR4f0009_SBCK_012-7a"/>
飛游魚喧籟陰寸心不自得何况飛與沈<lb/>
鄴臺閟新宮高陽矜廣宅游冶相紛奔追歡倒屐舄黃雀<lb/>
在枌榆取之若芥珀華山有高士燒金方結客舒卷無淺<lb/>
心靈蛻託仙迹<lb/>
燕臺多高風易水揚洪波白日照綺疏冠蓋相經過踔厲<lb/>
古今間感慨何其多望諸無返駕洹上計復訛黃金臺己<lb/>
蕪北望空山阿宋子迹云遠誰爲紹悲歌<lb/>
蔓艸縈咸陽云是阿房宮雛鳳復雙飛莫辨雌與雄山河<lb/>
旣綢繆宴處時從容挾彈鳴金錽垂楊驕靑驄意氣生豪<lb/>
族芳塵散春風努力拾新翹無言恤飛蓬秉燭繼白日爲<lb/>
<pb n="KR4f0009_SBCK_012-7b"/>
歡無終窮<lb/>
長夏生景風飄然過我墟蓬居困杲日赬影過桑榆延睇<lb/>
望廣天胡爲自攣拘西臺有餘哀聊城無報書生我自有<lb/>
天憔悴與之俱<lb/>
白日迴南轅艸木芸以黃時改心易驚哀情隨大荒遠視<lb/>
無所懷但念有悲涼西暉徐以下微風過墟岡庭宇曠蕭<lb/>
森披帷延星光<lb/>
早歲好詞賦文酒相追隨引譽動當時將爲名在兹撫劔<lb/>
遊廣都悲歌歸山涯元㝠共白日何者不吾欺驅馬上高<lb/>
岡咫尺生崟欹乃知楊公歎非緣道多歧<lb/>
<pb n="KR4f0009_SBCK_012-8a"/>
湘水千里來東下巴邱湖迢遞連廣野青山閟幽墟雲氣<lb/>
浮遠白西南接蒼梧落日登迥岡飛鳥去巳孤暝色没高<lb/>
樹墟烟下平蕪俯仰求寸心不知意所俱姣女多情向烈<lb/>
士無㫄趨皎日照此懷行歌一欷歔<lb/>
悠悠青天高不知生所終巫咸巳上天欲訴將奚從但見<lb/>
大壑間<hi>大壑沅湘耆舊集作邱壑</hi>日暮生淸風驚魚跳淥水秋蛩吟蘭<lb/>
叢懷我心所欽邂逅相迎逢<lb/>
浮雲起東南悠然騖西北駛影無淹畱凝望滋迷惑前者<lb/>
旣蕭散後來空閔黙豈爲仰觀者伫迹從察識稚鳥空翔<lb/>
飛馮風鼓羽翼達人知其微馳驅無軌則蘋末生輕風孤<lb/>
<pb n="KR4f0009_SBCK_012-8b"/>
心自相得<lb/>
念我心所歡遠在玉山岑戴勝冠崔嵬文鸞奏知音妙藥<lb/>
靑麟脂薰風生瑤琴日夕延伫之綿邈心淫淫三五明月<lb/>
满光暉發雲林神爽一相接擕手連謳吟企望亦不遐悲<lb/>
哉年歲侵<lb/>
楚人得亡弓塞叟有歸駒乍爾亦爲歡達人哂其愚明月<lb/>
照形影惻惻夫何如囘風颺秋毫甯轉造化樞冏彼柔曼<lb/>
子猶知泣前魚元珠握重淵金石終不渝<lb/>
心顔誠自我雲容悲素蒼耿耿霜月霽長嘯驚八荒靑天<lb/>
有鳴鴻孤飛不成行聞其哀噭音疑爾悲稻梁所志在鷽<lb/>
<pb n="KR4f0009_SBCK_012-9a"/>
鳩枋榆亦可翔<lb/>
支祁降橫流十日恣炎焚英靈相委順千載無秋春刀圭<lb/>
詎偶爾靈液起沈倫鳳笙非世響十載將上賓自信匪無<lb/>
功勤立丹臺勲<lb/>
方壺與圓嶠相去無黍米星河流其間日月盪其裏孤遊<lb/>
忘歲月奇璨爭紛詭調良駕河車六龍就方軌補天西北<lb/>
傾奠地東南委淸虛非久居沈淪安足紀<lb/>
夙昔驚我懷離合遂無端結好在中塗綢繆苦不安飆風<lb/>
吹落葉夕陰淒以寒握手未及終裵囘歧路間駭獸嗁我<lb/>
前離怨無與殫焉得三靑鳥從之生羽翰<lb/>
<pb n="KR4f0009_SBCK_012-9b"/>
<pb n="KR4f0009_SBCK_012-9b"/>
舊㝱巳不續無如新夢驚溪雲霑竹尾滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>過三更<lb/>
　　　雙髻峯<lb/>
西峯亙銅梁北嶺矗荆紫百里見陰鐙遙知光發此<lb/>
　　　黃沙潭<lb/>
落葉絕行踪隨意披疎篠龍氣動喬木空潭無猿鳥<lb/>
　　　溪波巖<lb/>
㯶笠濺飛珠囘頭不知處徙倚望前山斜陽轉高樹<lb/>
　　　妙高峯<lb/>
陰光浮石壁長如春水生僧歸夕磬後囘首見西淸<lb/>
　　　車轍亭<lb/>
<pb n="KR4f0009_SBCK_012-10a"/>
偶然成轍迹古人意何取佇立無與言前峯正疎雨<lb/>
　　　方廣路<lb/>
未從方廣遊知爲方廣路定有夕煙霏天光露晴樹<lb/>
　　　嘯臺<lb/>
午日尙曈曨紫光襯元葉暄氣上臺陰香風吹凍蜨<lb/>
　　　補衲臺<lb/>
聞有補衲名學之跏趺坐蒻葉搖森森竹鼠穿裙過<lb/>
　　　洗衲池<lb/>
瀑布良可觀臨之喧不淸水簾垂一尺微送佩環聲<hi>右嶽後</hi>
　　　靑谿石門<lb/>
<pb n="KR4f0009_SBCK_012-10b"/>
欲作飛猱度不畏蒼苔深森森開一面斜日照前林<lb/>
　　　西石門<lb/>
循壁渡泉橋知有幽人宅山氣動䭱馡香麞夜來跡<lb/>
　　　松紋石亭<lb/>
僧歸繞曲磵囘首望林端遙知愛嗁鳥也向樹梢看<lb/>
　　　塢雲菴<lb/>
曲逐峽田上遙期松徑終凉風中嶺合西日一尖紅<hi>右祁邵之</hi>
<hi>間</hi>
　　　釣竹源<lb/>
杉竹迷千嶂豆苗縈一灣麏䴥不相避肥艸隱潺湲<lb/>
<pb n="KR4f0009_SBCK_012-11a"/>
　　　雲臺山<lb/>
佛宇不可知雲畱高樹裏日落鐘磬聲隨雲度溪水<hi>右零陵北</hi>
<hi>洞</hi>
　　　西荘源<lb/>
古樹何年種歸禽來一雙茅齋讀易罷搖影入閒牕<lb/>
　　　小祗園<lb/>
宛轉破千嶂平疇起綠煙自然知蘭若不過鳥飛邊<hi>右宜江</hi>
　　　小雲山<lb/>
夕氣澄若濃星光歛淸炯林外露懸燈未知何峯頂<lb/>
　　　昭陽庵<lb/>
<pb n="KR4f0009_SBCK_012-11b"/>
歸鴉度何所夕照移西岑蔭入蔚藍色蕭蕭松檜陰<lb/>
　　　馺閣巖<lb/>
欲以貽來者錫之馺閣名終古知不知今兹自含情<lb/>
　　　桃塢<lb/>
曳杖行何適桃花一塢紅囘塘積落英從君識東風<lb/>
　　　雪竹山<lb/>
楊墳一竿竹空外影千尋六月飛氷雪埋心直到今<lb/>
　　　茱萸塘<lb/>
綠苞綻紺珠紅泉醖香屑采采及淸秋汝南有眞訣<lb/>
　　　敗葉廬<lb/>
<pb n="KR4f0009_SBCK_012-12a"/>
敗葉畱不掃鏦錚扣哀絃蟲吟凄切外秋色倍淸喧<lb/>
　　觀生居<lb/>
寒月岀東嶺流光入淺廊萬心圅片晌一縷未消香<hi>右湘西</hi>
　　　昭山<hi>乙卯</hi>
曲曲見昭山孤靑不相舍湘水送千帆凝眸幾人也<lb/>
終古石自碧深春花欲紅澄潭凝一碧雲末出雙虹<lb/>
　　　避亂石雞村同載謀小憇<hi>己未</hi>
蒼壁不受春轉入溪流曲桃花影外天微波動新綠<lb/>
飛鳥隨風葉梨花漾碧晶溪山得圓淨雞犬亦蕭淸<lb/>
不知身忽輕巳度靑茸表疎雨何妨飛林端露淸曉<lb/>
<pb n="KR4f0009_SBCK_012-12b"/>
仇池九十泉桃源千萬樹古人喪亂中自選林泉住<lb/>
　五言近體<lb/>
　　過芋巖不値<hi>巳酉</hi>
隱几非疇昔天遊各徜徉古槐珠蕊熟曲岸蓼紅香晴稻<lb/>
收雲白秋瓜切粉黃呼炊忘主客撰屨巳斜陽<lb/>
　　深秋望歐子直<lb/>
蕭蕭夕吹外雲斂一痕靑杖履隨天地山川見典型借碁<lb/>
遲畫紙釀酒巳登瓶但覺閑情損歸舟憶洞庭<lb/>
　　因林塘小曲築艸菴開南牕不知復幾年晏坐漫成<lb/>
　　六首呈桃塢老人曁家兄石崖先生同作<lb/>
<pb n="KR4f0009_SBCK_012-13a"/>
營築非吾道林塘適物淸吹瓢疑稍釋逃影妄初成無悶<lb/>
炊煙損多徼曙月晴暄風淩小雪當砌炫冬榮<lb/>
七尺一絲存餘生半席温浮漚仍往迹凷土認誰恩飛鳥<lb/>
消雲際幽蟲蟄草根小東皋畔客今日暫招魂<hi>小東臯瞿虞山先生</hi>
<hi>讀書處</hi>
一日一生畱無緣謝白頭天情垂粥飯家學志春秋月影<lb/>
虛牕滿雲滋砌艸柔濓溪香菡萏孤棹試中流<lb/>
耕釣傳先志人知德不堪釧聲原㝛業崖蜜自先甘寓目<lb/>
團欒淺初心冷暖諳鴻踪沙外雪聊謝葢棺慙<lb/>
病畏朔風寒南牕背嶺安林風遲九夏日影㝱三竿乞種<lb/>
<pb n="KR4f0009_SBCK_012-13b"/>
誰家樹旋成幾尺闌死生還似此倍覺有心難<lb/>
隱几願經年垂楊左肘穿虛空戰雷雨血骨裊霜烟縈蚓<lb/>
通幽跡驚魚遣熟眠天情隨近遠何有息雙肩<lb/>
　　家兄觀夫之抄槀云墨跡似先徵君垂示以詩哀定<lb/>
　　後敬和四韻<lb/>
鼎鼎孤生在迢迢百行非皋魚身世恨鴻鴈一雙違斗氣<lb/>
埋長劔霜風綻葛衣驚聞墨影似還欲惜殘暉<lb/>
　　二中園纪事爲㦤菴作<hi>壬子</hi>
入閣幾重重雙開曲徑通穿風分柳逕隨蘇度蘭風魚服<lb/>
雙緋盛花階九錫崇居然成綠野何必蔡州功<lb/>
<pb n="KR4f0009_SBCK_012-14a"/>
萬折<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>嵯峩天輸小邵窩書聲花影月曲尾柳鶯歌看弈<lb/>
人無倦臨觴政不苛淸泉四十八何處着風波<lb/>
　　卽事<hi>癸丑</hi>
暄氣熏寒月微霜不改晴光衝西極影月轉北街明川澤<lb/>
淸難巳龍蛇蟄不爭乾坤餘一淚長對暮煙橫<lb/>
仲冬微雨息霜吹捲空晶深紫餘楓在疎黃片柳輕餘年<lb/>
消永夜寒月約孤淸自問滄江侶誰爲共濯纓<lb/>
　　晴步<lb/>
淸韶陶始曙涼潤卽新林風定葉當影雲開岫岀陰遙禽<lb/>
如徃日近蝶有營心四顧誰天損行歌復自今<lb/>
<pb n="KR4f0009_SBCK_012-14b"/>
　　上湘旅興<hi>甲寅</hi>
寒山猶半綠淺日動浮光習習江南暖淫淫小雪長杖藜<lb/>
隨鳥度渉澗有花香不信間愁在千峯一徜徉<lb/>
墟烟何處起渡口己樵歌空外篙音發睛灘柏葉過生平<lb/>
還艸屨世事儘藤蓑慙媿元眞子淸時畏綠波<lb/>
一巘復千峯參差萬壑松夕烟飛不定落葉轉相逢古砦<lb/>
傳銀穴僊壇記石封金丹及鐵馬吾意定奚從<lb/>
柳陰誰竹外幾葉帶踈黃浴鶩動金綺夕陽生暗塘歸人<lb/>
歡婦子明發有風霜居者忘情甚蕭條客感長<lb/>
山城猶百里戰伐不相知禾黍經時畢冠裳入望疑微霜<lb/>
<pb n="KR4f0009_SBCK_012-15a"/>
開驛路落日返樵吹囘念巴邱北銀濤捲繡旗<lb/>
　　舟中上己同須竹<lb/>
客思蕩如何心知令序過韶吹先閏　花信緒風和瑤草<lb/>
從誰拾落英念已多盈盈雙白鳥著意浴淸波<lb/>
　　伊山<lb/>
心識回巒外沿溪曲徑深雲烟開綠畝金碧動靑林香篆<lb/>
迎風入鐘聲過鳥尋蕭淸初覺好風雨更幽岑<lb/>
讀書雲外迹梵刹刼前宮藴藉淸歌日蕭條夕磬中古今<lb/>
藏客淚勲業寄眞空牛首虛天闕何因臥嬾融<lb/>
　　衡山曉發<lb/>
<pb n="KR4f0009_SBCK_012-15b"/>
擊汰遲楓浦歸心就翠微江空雙古岸天小一雙圍嶽氣<lb/>
雲侵縣墟煙月掩扉松杉囘望裡一谷曙光飛<lb/>
綠潤不知冬嶽雲第幾峯身輕隨白鳥裾冷夾靑松江近<lb/>
前時棹碑畱故國封漁樵知近遠目賞己從容<lb/>
　　陳耳臣老矣新詩猶麗遠寄題雪諸咏隨意和之得<lb/>
　　四首<lb/>
居然穿雨際的的炫輕盈高閣今相望遙心一倍生元雲<lb/>
光漸曙淺水影微縈經歲含情待天涯已贈瓊<hi>初雪</hi>
息心寒夜永無奈小牕何惻惻情還定朧朧影未訛空涵<lb/>
西照合月轉北林多墜玉驚幽響知誰度薜蘿<hi>映雪</hi>
<pb n="KR4f0009_SBCK_012-16a"/>
稍稍墟烟度歸禽尙一雙喧風柔落木珠雨緩流淙夕氣<lb/>
先孤幌雲陰上半牕縣心淸賞極酒力未須降<hi>欲雪</hi>
彌望盈淸迴還疑溪外踪鴻飛昨日影龍蟄幾株松曲曲<lb/>
忘前逕山山遂一容扶笻誰早過麏跡恰迎逢<hi>訪雪</hi>
　　東臺山<hi>乙卯</hi>
百里初見山西暉客望閑半峯明紫樹羣岫倒蒼灣仙館<lb/>
簫聲歇漁舟隔浦還祝融知近遠淸夢騖雲間<lb/>
　　草堂成<lb/>
歸舟湘水北伐木逮秋淸鶴館松雲剪萍踪雪徑成南牕<lb/>
仍夕㬉東嶺迓春晴蕭瑟乾坤裏蓬茅亦太榮<lb/>
<pb n="KR4f0009_SBCK_012-16b"/>
　　早起草堂寓目籬間牽牛花追憶懿菴<hi>丙辰</hi>
秋色生空外微晴始素暉籬花深碧紫風蔓小霏微酒坐<lb/>
懐迎目林軒悵啟扉故心猶宛爾何事歲華違<lb/>
　　新秋望章載謀<hi>丁巳</hi>
湘山猶曲曲疇昔故天涯偶合添離恨輕分有後期鐙殘<lb/>
知弈誤月上儘詩遲芳草王孫在閑愁付杖藜<hi>時載謀授館于翠濤</hi>
干戈方萬里搖落又三秋霜髩久無據雲踪幸緩愁周秦<lb/>
焚後字<hi>時禮注方竟</hi>荆楚賦中樓鄭重淸波意君無忘野謀<lb/>
　　寄徐蔚子<hi>戊午</hi>
黃鵠一癯仙重逢腹巳便檄從邛部草詩授鄭公箋柯雨<lb/>
<pb n="KR4f0009_SBCK_012-17a"/>
先徵夢樵風恰满船褚公池上月珍重到秋圓<lb/>
　　送載謀歸呉淞二首<hi>己未</hi>
相逢及送別都在落花時霜雪添雙鬢兵戈共一枝江湖<lb/>
空在望天地儘堪疑顧陸煩憑弔吾生未有期<lb/>
馬當湖水北南望杳瀟湘陸海英雄躓船山烟草荒客臺<lb/>
畱蠹簡謁者戀幽芳片石延陵字他年待報章<lb/>
　　聞聖功訃遽賦<lb/>
閑愁生死外囘首故人無南望墟烟迥西飛片鳥孤藤花<lb/>
開獨坐蘿月照霜鬚泉下□□淚艱難付釣徒<lb/>
　排律<lb/>
<pb n="KR4f0009_SBCK_012-17b"/>
　　詠菊答須竹<hi>癸丑</hi>
選芳宜隱秀經歲得秋情苗淺春滋弱心微露贮輕啼鶯<lb/>
無醒夢飛絮謝思縈雨浹浮光上吹暄逸態呈螙憎痕屢<lb/>
剔絲繋玉防傾愛惜消長日從容養靜萌荷風熏晚綠蕉<lb/>
霧灑孤榮葉葉容遲上亭亭有獨擎艱難岀畏景珍重享<lb/>
西淸紫葆光初透珠胎潤巳瑩竹枝畱上番梅影剪疎橫<lb/>
專氣邀金液豐仁長玉嬰星榆方<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
                    <graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>雲朶遂盈盈土德<lb/>
先推王冰心亦保貞有時浴紫水終不炫丹猩香外幽難<lb/>
似薰餘靜不攖肅然登鼻觀嗒爾偃心旌龍臘癡誰妒薝<lb/>
葡逸未平霄空霜一色天迥月三更倦賞愁寒夕邀歡暫<lb/>
<pb n="KR4f0009_SBCK_012-18a"/>
晚晴袂辭𡵨路把目厭满堂成桂釀聊孤酌蓴絲小佐羮<lb/>
催開辭羯鼓過訪待緱笙巳事開三徑端居愛九名同牀<lb/>
猶各夢顧影易魂驚身後從冰雪魂歸返日精摧芳甯問<lb/>
落滌月不辭烹君意如相念殷勤訪夕英<lb/>
　　靑艸湖風泊同須竹與黃生看遠汀落鴈<hi>甲寅</hi>
荻芽沉綠影汀際合晶光搖識歸鴻集從知夢澤長雲移<lb/>
千點曙風轉一行將凝立迷烟樹輕遷動夕陽參差香尾<lb/>
亂珍重羽衣涼陳列龍沙白書成太古蒼修眉涵鏡曲仙<lb/>
桂綴蟾光沙起簾鈎盪洲平瑟柱張濤驚聊靜婉野曠恣<lb/>
疎狂酣寢雲田膩棲心蕙圃香氣矜三楚國神帶九秋霜<lb/>
<pb n="KR4f0009_SBCK_012-18b"/>
整翮聊煙水囘翔豈稻粱浣紗人伫久垂釣客情忘悽怨<lb/>
依筠淚閑愁託杜芳經寒知柳色訪舊憶蓮房北望關雲<lb/>
紫西淸落照黃息機非倦止淸警正遙望平展紋波縠輕<lb/>
浮玉照肪遙天開畫苑活譜寫瀟湘<lb/>
　七言近體<lb/>
　　同唐須竹遊馺閣巖<hi>己酉</hi>
昨日初收梅雨天靑空四幕碧光圓微風引袂分溪草斷<lb/>
嶂當眉露嶽蓮片石偶然畱太古同心無待問他年斜暉<lb/>
已長靑松影尙惜苔茸映綠煙<lb/>
　　昭陽菴同須竹夜話云乘木葉秋波探五老之勝因<lb/>
<pb n="KR4f0009_SBCK_012-19a"/>
　　便送之<lb/>
儘覺當年不易談披雲躡石意猶貪袖圖有迹傳河畫血<lb/>
字無心錮井圅白日只今原不損靑山向後定誰堪知君<lb/>
欲訪匡廬瀑摘去蓮花池上參<lb/>
　　不揆五十齒滿懿菴見過畱同芋巖小酌<lb/>
楓陰荻岸晚烟開鶴膝逡巡踐碧苔隔歲相看顏似舊衰<lb/>
年無據漏仍催淸宵疎雨喧梧葉艸閣歸雲膩竹胎薄遣<lb/>
新歡消夙昔臨觴聊罷筑聲哀<lb/>
　　偶望<hi>辛亥</hi>
平田無那素光何稻葉娟娟浸碧波白鳥試飛疑遠浦元<lb/>
<pb n="KR4f0009_SBCK_012-19b"/>
雲微斷影高柯墟烟小困雙灣樹砌葉全低一徑莎不礙<lb/>
小牕消午睡鑪烟孤裊緒風和<lb/>
　　極丸老人書所示劉安禮詩垂寄情見乎詞愚一往<lb/>
　　呐吃無以奉答聊次其韻述懷<lb/>
洪鑪滴水試烹煎窮措生涯有火傳哀鴈頻分弦上怨凍<lb/>
蜂長惜紙中天知恩不淺難忘此別調相看更囅然舊識<lb/>
五湖霜月好寒梅春在野塘邊<lb/>
　　㝛雪竹山同茹蘖大師夜話<lb/>
不知情在與無情丈室挑燈魄自驚海濺雲飛千嶂斷烟<lb/>
籠雪壓一枝輕破船載月浮寒水别路尋芳駐晚晴自䕶<lb/>
<pb n="KR4f0009_SBCK_012-20a"/>
楊墳莖艸綠春歸閑唱踏莎行<hi>師嗣法嘉興楊墳山</hi>
　　劉庶僊五十初度卽席同唐須竹<hi>壬子</hi>
未解平生因底事華筵詩思不相通逢君縣弧聊莞笑垂<lb/>
老臨觴偶自容竹塾午牕雙總丱梅花小閣一春風童心<lb/>
幾皺恆河水何必襄城問小童<lb/>
半語逢人吞不得於君燒燭耐春寒年華轂運有如此譜<lb/>
様翻新孰與看但祝羲和畱萬轉長披黃襖到三竿華山<lb/>
呼取墜驢客共說當年行路難<lb/>
　　聞極丸翁凶問不禁狂哭痛定輙吟二章<hi>傳聞薨于泰和蕭氏</hi>
<hi>春浮園</hi>
<pb n="KR4f0009_SBCK_012-20b"/>
長夜悠悠二十年流螢死焰燭高天春浮夢裏迷歸鶴敗<lb/>
葉雲中哭杜鵑一線不畱夕照影孤虹應繞點蒼煙何人<lb/>
抱器歸張楚餘有南華内七篇<lb/>
三年懷袖尺書深文水東流隔楚潯半嶺斜陽雙雪髩五<lb/>
湖烟水一霜林遠遊畱作他生賦土室聊安後死心恰恐<lb/>
相逢難下口靈旗不杳寄空音<lb/>
　　冬夕<lb/>
夕風楮葉有淸喧片紫西收碧未圓河漢依微傾北戶流<lb/>
霜容與潤高天寥寥空界魂孤往鼎鼎長宵㝱小年欲與<lb/>
禁寒邀白鶴齊州不耐暝橫烟<lb/>
<pb n="KR4f0009_SBCK_012-21a"/>
天物何歸剩碧虛霜飊難挽日南車哀絃短劔畱魂夢雪<lb/>
髩霧花空贅餘蠶妾報收雙甕酒故人諾借滿牀書不知<lb/>
哀樂將誰得惻惻寒心逼歲除<lb/>
　　詠雪<hi>癸丑</hi>
素綃羃岫淺黃通倒影靑㝠一片濃鴈背皴含天闕景魚<lb/>
鱗雲烈晚簷風乾坤迴合搖山澤形魄孤淸接混𪷟囘首<lb/>
少年心緒迴衝寒狂折野梅紅<lb/>
霰外閑飛幾片輕囘瞻平甸巳盈盈梅趺岀色翻紅栗艸<lb/>
甲棲心映綠晶雲幕空輪千影轉風迴池縠萬雙迎南塘<lb/>
曲岸誰相待不惜明珠百斛傾<lb/>
<pb n="KR4f0009_SBCK_012-21b"/>
皚光晨射凝脂肥海日輪孤膩不飛紅藥隱尖疑月冷梨<lb/>
花搖㝱想春暉池雲壓頂團魚陣松粉鋪翎散鶴衣遙想<lb/>
玉峰辰似此淸寒應悔學仙飛<lb/>
淸空無際奈寒何萬岫參差捲白波人在氷輪迷海岸天<lb/>
迴平野倒雲<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>松風吹咽笙三㬪櫧葉微畱碧半柯不信<lb/>
人間有春日桃花紅雨點靑莎<lb/>
　　送蒙聖功暫還故山<hi>甲寅</hi>
秋風淫淫吹我衣送君言歸君欲歸不知天地消偪側已<lb/>
覺江山忘是非疎星照水方昨夜涼日當襟返翠微靑山<lb/>
料理勿取次畱之待我慰調饑<lb/>
<pb n="KR4f0009_SBCK_012-22a"/>
　　殘雪<hi>乙卯</hi>
寒心肅肅擁孤淸斷岸無心弄晚晴舊恨半消隨去鴈新<lb/>
歡難待到流鶯莎叢綠淺愁輕護蘚砌痕欹感易傾夙昔<lb/>
南枝曾有約不貪春早逐初英<lb/>
珍重凋零刼後身人間還遇可憐春和霜和月猶前日爭<lb/>
柳爭花非此辰睥睨靑天悲寂<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>淹畱丹巘賞嶙峋雙飛<lb/>
燕子來何暮不見瓊田萬頃新<lb/>
蒼煙黃日久迷離猶有牆東片月窺身外江山還似舊㝱<lb/>
中蠭蜨儘相疑東流徹夜銀濤急平甸矜春碧艸欺不識<lb/>
瑞香花落後幾人還賦玉樓詩<lb/>
<pb n="KR4f0009_SBCK_012-22b"/>
回塘曲徑偶相依不擬春歸尙未歸向後生緣隨旦暮當<lb/>
時心緒在霏微珠胎含淚禁疎雨玉骨凝寒傲夕暉子夜<lb/>
輕冰聊邂逅素心元不藉霜肥<lb/>
　　長沙旅興<lb/>
江上紅芽始試春乳鶯調語正迎人人閒韶日還相識花<lb/>
下喧風已試新鶴杖恰逢苔逕輭漁舟初繞碧波匀乘乘<lb/>
生事餘年在隨處桃花可問津<lb/>
　　郡歸書懷寄懿菴<lb/>
雨滯花残不解飛此身無主更無依乾坤何㝱到淸晝生<lb/>
死難忘只翠微捲幙碁終歸燕緩敲尊歌闋薦魚肥如君<lb/>
<pb n="KR4f0009_SBCK_012-23a"/>
貧病眞天上莫惜淸秋共釣磯<lb/>
　　出郭赴李緩山之約桓伊山下遇雨<lb/>
葛衣疎透雨珠閒習習輕風㝛暑闌白練半飛分木末丹<lb/>
虹雙綰䕶雲關笛聲恰在桓伊步飯顆初逢杜甫山珍重<lb/>
碧烟開玉鏡明宵何夕照雙顏<lb/>
　　萍鄕中秋同聖功對月<lb/>
白頭還作他鄕客不負靑天只月明自笑漁樵非泛宅聊<lb/>
聽鴻鴈有新聲晶瓶浸魄一雙影玉鏡當心無限情莫爲<lb/>
銀蟾增悵恨孤淸直上卽瑤京<lb/>
　　春夕同章載謀看月<hi>丙辰</hi>
<pb n="KR4f0009_SBCK_012-23b"/>
草堂新築延新月夕望春煙散夕淸天地空輪原自昔鶯<lb/>
花流目不須驚東風搖柳拖柔影綠暈莎肥炫露明莫擬<lb/>
華亭歸鶴怨湘山布穀未催耕<lb/>
　　先秋一日作<lb/>
西峯半影逼天靑閃閃斜陽紫焰明木末一絲雲影渡稻<lb/>
畦千綠水痕平麟洲夢覺餘香雪鶴髪身輕憶鳳笙菡萏<lb/>
梧桐雙在眼他時搖落不須驚<lb/>
　　重登回鴈峯<hi>丁巳</hi>
碧樹江烟小散愁靑鞵雪髩又重遊朱甍如㝱迷雙岸綠<lb/>
草當春覆一邱縱酒華年凌石級題詩夕雨認高樓漁舟<lb/>
<pb n="KR4f0009_SBCK_012-24a"/>
戰鼓皆今日慙媿乾坤一影浮<lb/>
　　遣懷<lb/>
求僊無訣問蓬壼縹渺神山一片孤溪水冰融隨岸闊天<lb/>
風霜起任桑枯<hi>霜起沅湘耆舊集作聲緊</hi>田疇死記廬龍塞司馬生慙<lb/>
瑞獸符爲問今宵寒夜月照來還似舊時無<lb/>
乾坤極目不消愁生事崢嶸祗敝裘漁艇可容人釣雪故<lb/>
鄕還似客登樓探梅的皪丹砂蒂問月殷勤白玉鈎儘有<lb/>
風光相假借無妨孤棹試中流<lb/>
靑箬笠還在短牆漁汀樵徑儘披霜明年春在柳仍絮前<lb/>
夜雪深梅自香天地龍蛇消一淚河山烏鵲且孤翔情知<lb/>
<pb n="KR4f0009_SBCK_012-24b"/>
華頂酣眠客蛻骨難畱笑汴梁<lb/>
人間口耳總無權對影忘言且問天劉宋科名原荏苒蘇<lb/>
張車馬自喧闐水沈香篆靑煙細海霧空輪赤日懸匣有<lb/>
寶刀隨老病無勞堇土淬龍淵<lb/>
　　桐城余兼尊昔爲靑原侍者歸素以來崎嶇嶺外相<lb/>
　　値見訪爲錄前寄極丸老人詩仍次原韻贈之<lb/>
沙上鴻踪昔歲心堞樓鶴語舊時林巳知罷釣能忘餌何<lb/>
必登牀更碎琴月影偶畱傳鴈字秋聲不斷有蟬吟閒愁<lb/>
杜口從君語爲受靑原記莂深<lb/>
　　小樓雨枕<hi>戊午</hi>
<pb n="KR4f0009_SBCK_012-25a"/>
江城二月催寒雨山客三更萝嶺雲靑鏡分明知鶴髪寶<lb/>
刀疇昔揜龍文援毫猶記趨南史誓墓還誰起右軍飛鳥<lb/>
雲邊隨去住淸猨無事憶離羣<lb/>
長鑱斸术自生涯短棹衡萍有獨知偶測天心容杖屨不<lb/>
從人事整鬚眉孤情琴外傳昭氏病眼花前待子規閒坐<lb/>
小樓淸澈極垣衣綠潤帶烟垂<lb/>
小圃桃花發幾株暫時瀟灑且江湖柳風乍得吹烏帽燕<lb/>
壘莫驚長綠蕪符璽可容徐廣淚山河難授馬融圖千秋<lb/>
<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
                    <graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>憑靑史不信兵戈有腐儒<lb/>
客牕倦雨曉朦朧乍有晨光半紙紅江岸夜喧春水長沙<lb/>
<pb n="KR4f0009_SBCK_012-25b"/>
汀波漾燕泥融乾坤卽事容心廣老病隨緣自德充莫問<lb/>
漁津知處否綠楊繞屋已陰濃<lb/>
　　春山漫興<lb/>
靑山一曲古今誰曾向藤蘿挂接䍦古樹幾逢新蘚長落<lb/>
花聊遣曉鶯知乾坤舊日容雙髩戰伐隨時老一枝擬上<lb/>
懸崖尋片石苔圅無字禹功碑<lb/>
碧磴朱櫻始試花定知紅藥孕丹芽晶含斜日搖餘雪縠<lb/>
長輕風皺淺沙遊屐未抛資藥力漁簑欲捲過霜華堂堂<lb/>
永晝相容得卧看牕西映綺霞<lb/>
雨斂平田一鷺輕西峯新展半圍晴葉光浮上通雲綠天<lb/>
<pb n="KR4f0009_SBCK_012-26a"/>
影低沈透水淸柔草待收園客繭泠風欲和子喬笙百年<lb/>
俄頃春情極未羡商山摘紫英<lb/>
東海無能釣玉璜嶽陰從昔咀金薑刀圭鼎鼎千春臼簑<lb/>
笠悠悠一雨航碁刼屢翻憐日永琴心自寡到春忘東方<lb/>
笑爾詼諧甚濫借金門作隱鄕<lb/>
丹霞白雨夾分霄浴鷺棲鵶各自饒夕爽淸吹生水影晴<lb/>
光片碧動山椒靑鞵躡迹違珠露紫笋依痕剝玉苗<hi>依痕沅湘</hi>
<hi>耆舊集作分明</hi>假借春光安病客天年恰恰在今朝<hi>天年句沅湘耆舊集作不</hi>
<hi>妨詩思滿唐瓢</hi>
南國春從積雨過西淸雲柰夕先何褰帷陰壁生靑蘇倚<lb/>
<pb n="KR4f0009_SBCK_012-26b"/>
杖空堦土綠莎肺病久拚臨下溼心期不但畏風波晴絲<lb/>
曙月容他日幾厭落英覆碧<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
餘春春閏太從容卽次鶯花老漸慵送夕柳邊斜照淺畱<lb/>
寒雨外溼雲重烹龜自惜千年表放鶴先栽九里松人事<lb/>
天情宜痼疾草堂曲曲暮烟封<lb/>
　　同須竹送芋巖歸窆竟心艇泝湘轉郡城有作<lb/>
誰將今古作浮烟人各爲心亦自憐飮泣當年聞國變埋<lb/>
心遙夜但天全靑編無字酬雙淚赤縣何時慰九泉千計<lb/>
不如歸尺土飄零人在釣魚船<lb/>
斷雲影裏泝湘隈回首荒阡半畝纔縱使君還生幾歲可<lb/>
<pb n="KR4f0009_SBCK_012-27a"/>
容春去有重來寒灰墮地皆千載老病逢人但一哀不是<lb/>
躬園相識久孤山錯擬萬株梅<lb/>
　　詠木魚<hi>引己未</hi>
　　　觀生居壁粘比歲人土酬贈韻語時復迎目如相<lb/>
　　　揚㩁僕與當世偶一徃還觴咏耳亦可不容志之<lb/>
　　　兵警後爲俗惡寓人盡擲棄之非有長吉睚眦之<lb/>
　　　怨浪施和仲箋云之懼能使人不氣盡耶唯攸縣<lb/>
　　　陳耳臣二箋僅存裵回不忍捨目用覺其咏木魚<lb/>
　　　詩未當作者輙和二章不能寄耳臣差賢於存没<lb/>
　　　諸公之逢蠹蠈無從靜對己爾<lb/>
<pb n="KR4f0009_SBCK_012-27b"/>
紺宇虛堂敞肅陰蓮趺直下啟孤音霏微樂句香煙合蕭<lb/>
颯淸喧墜葉侵㝱覺乍如星漏永簾垂閒遣梵筵深初機<lb/>
塗毒難酬得定借驚魚警夙心<lb/>
崔嵬忘情受衆吹息機何用作鱗而敲空別證生公義彈<lb/>
指還拈寶月詩馴鴿依簷春雨靜蒲牢息杵曉空知新翻<lb/>
罷釣離鈎句從遣楗槌客儘疑<lb/>
　七言絕<lb/>
　　蚤春<hi>壬子</hi>
側砌新苔透暖融回波搖影碧痕通東風向晚吹疎雨却<lb/>
送歸雲上淺紅<lb/>
<pb n="KR4f0009_SBCK_012-28a"/>
小牕春淺不中春逕次啼鶯煞惱人忘盡故心消不得夕<lb/>
烟約莫柳條新<lb/>
　　得須竹鄂渚信知李雨蒼長逝遙望魚山哭之<lb/>
孤鴈哀吟帶淚飛南詢鴈岫釣魚磯尋常鴈塔稱兄弟魚<lb/>
稻汀洲各捒肥<lb/>
一期生死有千秋欲語逢人翦舌休剛遣西風吹片葉黑<lb/>
雲棲斷洞庭舟<lb/>
靑原罷棹石門寒柳岸霜風月巳殘欲轉金輪須換面紅<lb/>
罏別鑄紫金丹<hi>密之閣老天門司馬俱以是年棄世</hi>
赤壁雄風百戰酣新安碧血灑江南大觀綽板先君歇淒<lb/>
<pb n="KR4f0009_SBCK_012-28b"/>
絕呉江老蘖菴<hi>雨蒼蚤與金正希尹洞庭熊魚山齊名時金已殉難尹亦先逝熊公僧隱吳江存亡</hi>
<hi>未審</hi>
白楊衰草楚雲天孺子生芻奠暝煙忍淚欲彈須剪燭霜<lb/>
風偏緩上灘船<hi>須竹赴哭未歸</hi>
　　新秋同唐古遺須竹遊鐘武故城歸坐小軒夜語<hi>癸丑</hi>
嶽陰萬片惹雲肥暑氣猶畱凝不飛野逕偶然成遠望江<lb/>
湖何地卜漁磯<lb/>
荆榛蒼淺古城秋脈脈蒸江碧玉鉤野曠天低飛鳥度不<lb/>
知何處弔孫劉<lb/>
野人愛菊亦偶爾種菊满闌秋已淸但爲愛君兄弟好欹<lb/>
<pb n="KR4f0009_SBCK_012-29a"/>
眠閑看綠光晴<lb/>
閒堂剪燭夜如何銀漢疎風古樹多便把一竿隨爾住江<lb/>
門原有舊藤蓑<lb/>
　　水口道中<hi>乙卯</hi>
叢竹低垂過雪斜森寒綠氣透靑霞乳鶯啼處春無幾纔<lb/>
見櫻桃一樹花<lb/>
　　走筆贈劉生思肯<lb/>
故園枝葉記君家兄弟風流競筆花汎宅五湖君自遠相<lb/>
逢猶幸在長沙<lb/>
水綠洲前魚艇多也來相伴曬漁蓑逢君翦燭當深夜奈<lb/>
<pb n="KR4f0009_SBCK_012-29b"/>
此干戈滿地何<lb/>
老覺形容漸不眞鏡中身似夢中身憑君寫取千莖雪猶<lb/>
是先朝未死人<lb/>
　　題林良枯木寒鴉圖圖有李賓之題句<lb/>
未辨斜陽與暮烟枝枝不墮早春前此中無放鶯啼處畱<lb/>
待桃花二月天<lb/>
便得春風也是枯藤蘿不挂儘蕭疎遙知練鵲過新綠只<lb/>
似河陽擲果圖<lb/>
内苑春風萬樹皆文鵷掠彩艶心諧寒山古木啼淸怨只<lb/>
有梅齋與木齋<lb/>
<pb n="KR4f0009_SBCK_012-30a"/>
三十年來認得眞吉凶無據自無情鵲聲縱好非歸計塞<lb/>
耳春風第一聲<lb/>
　　戲作七夕詞三首<hi>戊午</hi>
甲子須臾一局棊人間荏苒歲華遲經年莫爲添惆悵離<lb/>
別曾無片晌時<lb/>
晶輪不惹少商風銀漢無波一派通博望仙槎容易度何<lb/>
須烏鵲掠淸空<lb/>
織錦無成上帝嗔憨慵長夜望河津何從更得蛛絲裏賸<lb/>
巧年年乞與人<lb/>
　　梅花<lb/>
<pb n="KR4f0009_SBCK_012-30b"/>
墟里寒烟罩斷橋年來春色最蕭條船山半曲淸溪裏霜<lb/>
日黃曛一樹遙<lb/>
不知淺素更輕紅遙望長疑煙靄中除取梅花心自省看<lb/>
花人隔小橋東<lb/>
老眼看花似隔紗臨風偶愛一枝斜香生微暈初輪月紫<lb/>
透輕魂破體砂<lb/>
開從小雪入新年雪妒霜侵不損妍珍重深寒禁凍蜨低<lb/>
飛不過淺闌邊<lb/>
　樂府<lb/>
　　石流篇<hi>乙卯</hi>
<pb n="KR4f0009_SBCK_012-31a"/>
石上流水漸彼蒲英滌根孤弱植芳不傾撫我平昔居然<lb/>
旣徃攬景無及何用追賞水無旋流卉木有方冬春屢易<lb/>
天故不常一善可師萬端方迷授我坎坷天故不齊浩浩<lb/>
方隅茫茫圓軌有命艱貞繄惟今始愠不可長逸不可終<lb/>
含黙難言孤置我躬烏元鶴白其辨易知分芒析微何者<lb/>
忌疑<lb/>
　　雉子遊原澤篇<lb/>
雉子遊原澤芒芒非故林寒秋草葉短離離露華襟念昔<lb/>
志節士抱道閲飛沈龍争而蠖屈華屋若邱岑輾轉萬變<lb/>
内崎嶇北與南若辱全大白蛟日破重陰寤寐豈不思力<lb/>
<pb n="KR4f0009_SBCK_012-31b"/>
弱無能任申旦勞太息悠悠但長吟<lb/>
　　門有車馬客<lb/>
林逕晴風生鳥雀喧夕樹策馬何方來遙遙駐光度依依<lb/>
相慰深轉轉將情愫繇言旣不輕珍重託微諭仰睇靑雲<lb/>
飛光采殊新故各有懷心端孰爲目擊遇耿耿非自韜殷<lb/>
勤愼維䕶<lb/>
　　夜坐吟<lb/>
長莫長冬夜寒眀霜流空天宇寬朱鐙明思未闌昔日之<lb/>
日未足歎今日之日百憂攢古人不可問流俗空漫漫吾<lb/>
何歸歸何歎眀星爛晨雞喧抱孤心臨萬端<lb/>
<pb n="KR4f0009_SBCK_012-32a"/>
　　豫章行<lb/>
遵塗出郭門待遠有來期新歡寡所諧舊好良多違分手<lb/>
亦己薄彈冠安足希洪流從問津危岑將共之商山非孤<lb/>
雲海濱有雙儀䕫曠誠不作吾生將見欺<lb/>
　　順東西門行<lb/>
良夜徂皚光盈東方厯厯白日生酌醇酒吹華笙閱世迢<lb/>
迢心不驚發淸謳盪閒情九州萬年誰相攖乘逍遙歸太<lb/>
甯馳騁無覊驅空▱▱▱▱<lb/>
　　猛虎行<lb/>
塗長不息空舍亭道迷不隨飛蓬征飛蓬無去心空亭多<lb/>
<pb n="KR4f0009_SBCK_012-32b"/>
夕驚寸心有端緒歧路勞屏營銜憂非死亡膺福非華榮<lb/>
危塗厲修篩游衍悲俜零<lb/>
　　短歌行<lb/>
臨觴不辭當歌不悲明月遲空天漢離離南有玉衡北有<lb/>
營室眀明兩間達者自逸鴻鴈驚霜飛必有鄕鷃雀棲遲<lb/>
東西迴翔登山善疑臨水善憶古人有心千秋不測東望<lb/>
碣石大海環之橫波施楫誰能代持陳餘絶交馮衍悲老<lb/>
佩玦千金輕喪其寶剖臆出心與天而遊回風在御何用<lb/>
繁憂<lb/>
　　箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>引<hi>丁巳</hi>
<pb n="KR4f0009_SBCK_012-33a"/>
河水流蛟龍遊我聞昔夾神禹舟斥以蝘蜓爪角弭后啟<lb/>
云維神禹子駕之驂驔渡河水非不欲公效其美公非夏<lb/>
后與子孫胡爲與之爭吸吞天風有靜波有馴公雖欲渡<lb/>
姑逡巡<lb/>
　歌行<lb/>
　　寄和些翁補山堂詩己就聞翁返石門復次元韻寄<lb/>
　　意<hi>己酉</hi>
無字之碑誰帝虎無絃之琴誰宫羽角尖不挂羚羊痕隨<lb/>
意天花散春雨我公昔浮玉沙湖湖上突出孤山孤補山<lb/>
未了公南返螺髻修眉半有無下士之見不越咫謂公勤<lb/>
<pb n="KR4f0009_SBCK_012-33b"/>
勤補山耳支祈平吞江南之雲江北夢息壤欲堙何處起<lb/>
公笑捲山山爲藏<hi>沅湘耆舊集捲作掩</hi>靑蒼縮入柳杯裏折脚鐺中<lb/>
氷不腐煮爛須彌將芥補湖南空有靑蓮七十二萬莖總<lb/>
不入公補處數無土不現補山堂崢嶸日月開幽荒飛來<lb/>
之峯彈指已過洞庭水北山愚公嗟徬徨<lb/>
　　粤奴初識雪歌<lb/>
翦髪粤雛年十四聞人說有霜雪字正月梅殘度嶺來桃<lb/>
花郴水春流膩經年絶望望南天落葉黃雲棲瞑煙飄空<lb/>
冉冉光搖目疑絮疑花兩不然心知是雪情難決借問方<lb/>
知寒雨結此生今日乍相逢掬玉尋香向誰說可憐覿面<lb/>
<pb n="KR4f0009_SBCK_012-34a"/>
未相親故是陽臺夢裏雲垂楊風細梧桐月總道龜毛重<lb/>
九斤<lb/>
　　孤鴈行和李雨蒼<lb/>
當年回鴈峯頭住鴈影雲開天際路夫君縹渺鴈峯心遙<lb/>
寄湖南烟雨渡誰知白鴈杳寒沙斷使靑峯遮日暮日暮<lb/>
雲迷鴈陣哀逢君千里鴈書來欲分寶瑟銀箏怨似向沙<lb/>
明水碧回一水盈盈烏石戍千秋渺渺楚雲臺<hi>楚雲臺乃白沙畱雨</hi>
<hi>蒼五世祖大崖先生讀書而築</hi>楚雲臺高芳草齊湘干北望鷓鴣啼虞卿<lb/>
著書亦何有建陽賣卜還自迷瘦影難雙矰繳滿寒更欲<lb/>
警露霜淒淸霜白露飛不前亭亭片月當高天前身憶住<lb/>
<pb n="KR4f0009_SBCK_012-34b"/>
靑龍寺血蹟還埋古井邊遙飛尺帛君邊去沙上鴻踪隔<lb/>
暝煙<lb/>
　　讀涇陽先生虞山書院語錄示唐須竹<lb/>
涇陽先生不復作涇陽遺編縣高閣彩虹垂天漫璀璨大<lb/>
造徒爾鼓空橐永陵之季狂瀾驚倒吹枯瓠爲玉笙平地<lb/>
躍起攫光影失足猶漫誇輕淸先生兩足不妄插矗立欲<lb/>
撐銀漢傾鳥舌無從說鳥夢人頭定可作人鳴毫髪析作<lb/>
千萬片一絲獨飛挂匹練亭亭萬歲終不欹世人皆見莫<lb/>
能見嗚呼乎吾不知麟衰鳯去將誰傳區區下界縈寒烟<lb/>
秉燭對讀過深夜詰旦赤日生高天<lb/>
<pb n="KR4f0009_SBCK_012-35a"/>
　　聽月樓倦客歸山留別翠濤王孫<lb/>
我㝱聽月樓巳久不意今生登此樓樓前湘水膩碧玉細<lb/>
細紋波送遠秋我有狂歌知者誰古人不作今人疑夜闌<lb/>
酒熟相對笑男兒不受雙眸欺我今歸臥蒸南谷黃菊將<lb/>
開酒將熟爛醉三萬六千年柳生左肘石穿肩君勿疑我<lb/>
不相就聽月無聲月自圓<lb/>
　　效柏梁體壽王愷六<lb/>
鐵牆抝頭綠鳳棲就君踏花蹂香泥君今僦宇當湘西陽<lb/>
禽回翼空悽迷人生卽久如躡梯駸駸不舍相攀攜我旬<lb/>
過五君始躋欲呼蒼天問端倪誰爲龍翁配虎妻活汞煎<lb/>
<pb n="KR4f0009_SBCK_012-35b"/>
之如嬰啼東兔藏金西木雞戰酣四壁休鼓鼙得之圜中<lb/>
一刀圭與君分吞如餹䬾倒騎白衞馳丹霓俯聽蟪蛄聲<lb/>
益低長笑爾曹延蝤蠐睨高欲就終無稽我摘月華沁心<lb/>
臍君胸洞開消日䥴斫麟爲脯堯非臡團星作餅甘露醯<lb/>
命鸞歌囀如黃鸝羿妻婉孌出金閨疑貞疑謔相嘲詆然<lb/>
後與君歸湘溪嶽爲部婁湘成蹊三皇五帝重攝提如此<lb/>
與君終不睽乃稱丈夫心交締非炎索箑寒就烓短歌隆<lb/>
隆蒼虬嘶千春萬朔畱品題<lb/>
　　風泊中湘訪張永明老將弔孫呂二姬烈死讀辛卯<lb/>
　　以來諸公奬貞之篇放歌以言情孫呂事詳故中舍<lb/>
<pb n="KR4f0009_SBCK_012-36a"/>
　　管公記<hi>乙卯</hi>
昭潭萬波㬪霜縠南望灕江暮雲綠驚鴻呌雲天不開秋<lb/>
夕孤飛遙痛哭二十六年春蔓長我與張君四鬢霜衰顏<lb/>
不死猶前日湘女空靈鬰杳茫茫茫峒雲結煙草貞魂不<lb/>
舍蒼梧道哀歌血淚洒靑天管子嗣裘金郎堡而我悲吟<lb/>
獨待今二十六年愁埋心左掖蒙生俱未死軍中彈淚秋<lb/>
陰深嗚呼乎徃恨迷離無再說一死人間萬事決君不見<lb/>
張君二婦灕江濱俄頃千秋如截鐵<lb/>
　　梅陰塚<hi>戊午</hi>
　　　船山老人㓜女七歲許字友人唐君之子者以戊<lb/>
<pb n="KR4f0009_SBCK_012-36b"/>
　　　午八月天敗葉廬左有梅一株老人夙所翫息廬<lb/>
　　　圮梅存因瘞其側老人女蚤曉字動有閑則嘗自<lb/>
　　　言使我且死必不亂垂亡果然老人哀之甚且恐<lb/>
　　　此土爲樵犁所侵詩以志之<lb/>
秋露漙梅葉丹莎根草蟲吟初寒梅根千年蔭野土鶴髪<lb/>
衰翁淚如雨梅葉落梅花開棠杜無人斸逕苔寸腸矗立<lb/>
望思臺<lb/>
<pb n="KR4f0009_SBCK_012-37a"/>
</p>
<p>
六十自定稿終<lb/>
</p>
<p>
</p>
  </div>
</body>
</text>
</TEI>
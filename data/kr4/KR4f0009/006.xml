<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0009_SBCK_006-1a"/>
倣體詩<hi>夕堂戲墨卷六</hi>船山遺書五十八<lb/>
　　　衡陽王夫之譔<lb/>
　　倣昭代諸家體<lb/>
　　　居常謂與天同造者迎之不見其首隨之不見其<lb/>
　　　尾適融而流適結而止其唯三百篇乎過此以還<lb/>
　　　思必有津筆必有逕非獨至而不可至者也江醴<lb/>
　　　陵自李都尉至湯休上人得其思與筆所起止以<lb/>
　　　相迎隨遂爾神肖皆唯其津逕爾昭代三百年間<lb/>
　　　詩屢變矣要皆變其所變徙倚於銖寸之頃一羽<lb/>
　　　而知全鳳亦知全雞其爲翮本均也偶爲尋之得<lb/>
<pb n="KR4f0009_SBCK_006-1b"/>
　　　三十八人人倣一章非必全乎形埓想其用筆時<lb/>
　　適如此耳淺者循其一跡以自樹於宗風一噱而<lb/>
　　　已風可帆使也雨可蜥蜴致也日而後不可追也<lb/>
　　　孰其爲日乎吾不敢爲夸父之逐矣<lb/>
　　劉護軍基<hi>秋興</hi>
括蒼雲繞縉雲都萬簇芙蓉翠色鋪紅雨溼飛烏桕薄碧<lb/>
波晴點鷺痕孤登樓有賦依州牧長揖無門傲酒徒不識<lb/>
故園他日淚蘋花還送暗香無<lb/>
　　楊提舉維楨<hi>嬉春</hi>
選勝明朝陌上花狂夫已宿黃公家連錢夜洗香泥點團<lb/>
<pb n="KR4f0009_SBCK_006-2a"/>
扇新描輭縠紗燕尾掠人霑綠酒鶯歌隨處呪蘭芽片雲<lb/>
南浦不成雨油幕高搴看晚霞<lb/>
　　倪處士瓚<hi>園居</hi>
長夏新桐洗綠莖乳鶯厯亂啄朱櫻不知㣲雨遮靑嶂卽<lb/>
次流珠濺紫萍閒整丹經香篆歇小臨鶴逕碧苔生碁枰<lb/>
已斂湘簾捲稍覺銀鈎挂嶺橫<lb/>
　　貝助教瓊<hi>感亂</hi>
正作越來溪上㝱潮聲夜打淛東城春花春柳皆他日羽<lb/>
檄羽書悲此生戍火搖烟低片月歸鴻掠浦警三更堂堂<lb/>
歲月相欺得明鏡新添雪幾莖<lb/>
<pb n="KR4f0009_SBCK_006-2b"/>
　　袁御史凱<hi>白燕</hi>
烏衣莫與怨斜陽雪色新裁素練裳隋苑柳疎長帶月河<lb/>
陽花满不驚霜瓊牕瞥眼窺銀字玉鏡偸臨鬭靚粧似妬<lb/>
蘋花秋色好不畱淸影照寒塘<lb/>
　　高太史啟<hi>梅花</hi>
稍覺逢春客思催江春無奈促花開一枝橫水寒潭月幾<lb/>
點囘風雪砌苔啼鳥易驚歸客㝱隴雲空寄故園哀東風<lb/>
已遣芳心盡誰與垂楊衒楚臺<lb/>
　　劉典籤炳<hi>早朝</hi>
暄風綠草鳳臺新金爵浮光射寶輪雲斂三山澄海氣日<lb/>
<pb n="KR4f0009_SBCK_006-3a"/>
華雙闕起江春衣裳初識龍文闊導唱遙欣黼座親還使<lb/>
故園歸興盡鳴珂長日惜芳塵<lb/>
　　孫典籍蕡<hi>客思</hi>
扁舟下嶠識春寒五兩隨風度幾灘古渡鐃吹侵月奏孤<lb/>
城樓堞帶雲看故園荔酒經春熟過嶺梅花度雪殘一曲<lb/>
滄浪牽客淚羊城珠斗冷仙壇<lb/>
　　高禮曹棅<hi>酬答</hi>
彈鋏新從上國行遙瞻山斗識才名漢廷屬望賢良策魯<lb/>
殿初傳絲竹聲柳色上衣春日酒梅花吹笛歲寒情殷勤<lb/>
莫負乘槎約拂劒欣看碧漢淸<lb/>
<pb n="KR4f0009_SBCK_006-3b"/>
　　李少師東陽<hi>感春</hi>
小園花發鎭簾垂春草臨堦未覺滋香尾困風穿溼幕墨<lb/>
膠凝水帶冰澌病中藥裹煩南客㝱裏蘭芳記楚辭猶有<lb/>
湘干田二頃君恩不許趁耕時<lb/>
　　陳簡討獻章<hi>晚酌</hi>
日㬉風微柳帀溪分明莎逕未須迷鶯聲過澗還如近蝶<lb/>
翅因花亦屢低心迹同原聊共賞乾坤雙歇恰單提芒鞵<lb/>
是處尋春好不揀蒼苔與沁泥<lb/>
　　祝京兆允明<hi>悲秋</hi>
獨坐不知秋日短行年唯有鬢霜新病過柳市愁京兆㝱<lb/>
<pb n="KR4f0009_SBCK_006-4a"/>
記番禺狎海人泡影勳名消易得牢騒日月閱來親烏藤<lb/>
拄杖明朝事怕見丹楓映水濱<lb/>
　　唐解元寅<hi>落花</hi>
啼鶯流水怨匆匆萬頃春華一㝱中芳韻悠悠隨畫角閒<lb/>
愁點點到簾櫳囘風無望依瑤草韶月難期映晚紅囘首<lb/>
繁華能幾日碧條簇簇惹薰風<lb/>
　　李副使夢陽<hi>懷古</hi>
百尺麗譙俯暮原黃河捲雪擁蛟門朱仙祠廟靑松冷艮<lb/>
嶽風霾白日昏華表定畱千載恨靈旗難返九招魂寒鴉<lb/>
斜照蒼茫外酹酒長懷國士恩<lb/>
<pb n="KR4f0009_SBCK_006-4b"/>
　　何副使景明<hi>遊厯</hi>
軺車明發啟秦關縹渺河山紫氣殷淸渭波縈勞悵望蓮<lb/>
峰雲杳阻躋攀鴻門霸氣蒼烟合漢寢遺封翠柏閒萬里<lb/>
蕭條隨薄宦不知明鏡改朱顏<lb/>
　　文待詔徵明<hi>齋宿</hi>
星華淺映御池冰栖鵲寒喧樹影層獨對畫垣圍藻井遙<lb/>
知香霧達觚稜鐘人屢扣流霜杵羽騎長依帶月燈應有<lb/>
五雲迎鳳葆曉風已覺透靑綾<lb/>
　　鄭稽勳善夫<hi>送客</hi>
相送今朝倒客杯風高木落試登臺乾坤帶甲無終日草<lb/>
<pb n="KR4f0009_SBCK_006-5a"/>
澤紆籌幾駿才南去祇悲湘水鴈北書唯寄隴頭梅栖遲<lb/>
迢遞雙極目大斾孤城畫角哀<lb/>
　　楊殿撰愼<hi>塞垣</hi>
碎葉孤城朔鴈飛安西都䕶候騎歸漢旌已覺交龍捲虜<lb/>
酒初驕撞馬肥桃葉楊花江上㝱敲冰燧火北庭圍伏波<lb/>
未洗明珠恨莫詫中朝有建威<lb/>
　　李廉訪攀龍<hi>登眺</hi>
絕巘岧嶤接太淸登臨極目羽翰輕靑徐海色侵牛斗河<lb/>
朔雲山擁鳳城漢樹龍鱗秋色爽秦碑屭贔暮烟橫探崖<lb/>
欲問長生訣咫尺蓬壺萬里情<lb/>
<pb n="KR4f0009_SBCK_006-5b"/>
　　王司寇世貞<hi>投贈</hi>
白雪仙郎雅奏偏秋曹雲冷綵毫傳迢遙星棹依元禮蕭<lb/>
瑟高樓憶仲宣采藥三山迷蜃氣長歌萬里看龍淵東方<lb/>
千騎空籌策媿爾酬恩紫禁邊<lb/>
　　高廉訪叔嗣<hi>宦況</hi>
三晉雲山西爽開猶憑呼吸近燕臺時依朱邸陪仙仗喜<lb/>
際靑陽進壽杯鈴閣雪消春草長牙旌風急暮笳哀葵心<lb/>
欲逐桑乾水縈遶金河輦道苔<lb/>
　　梁秋官有譽<hi>弔古</hi>
陸沈不擬盡天涯囘憶西湖怨㝱華萬古神州消白浪中<lb/>
<pb n="KR4f0009_SBCK_006-6a"/>
流尺土捲黃沙雲蒸海氣栖檣燕樹隱龍宮急暮鴉遙想<lb/>
講筵當日語唯畱碧血洒魚鰕<lb/>
　　屠大儀隆<hi>送別</hi>
高樓淸瑟送離羣欲逐楊花怨夕曛繡袷春寒三月雨牙<lb/>
檣風急一江雲狂歌戲馬臺前客囘首鍾山移後文浩蕩<lb/>
長淮分咫尺揚州紅藥屬夫君<lb/>
　　朱九江曰藩<hi>閨怨</hi>
章臺垂柳葉凋秋孤怨孤栖蕩婦樓六朝香粉丁都護萬<lb/>
里戎弢霍小侯明月機中雙紐縷黃雲城上千金鈎此生<lb/>
不擬長相憶猶㝱落花逐上流<lb/>
<pb n="KR4f0009_SBCK_006-6b"/>
　　王上舎穉登<hi>月遊</hi>
秋滿吳淞江外江棠橈波斂夜推牕月華始出照五兩白<lb/>
鳥飛來恰一雙客散歌聲猶有恨霜寒酒力未全降西歸<lb/>
更送山陽笛寫人落梅別調腔<lb/>
　　于閣學愼行<hi>紀賜</hi>
龍胎密孕御園春蔬署尋芳剝錦鱗天詔正如裁玉版臣<lb/>
心未敢擬霜筠中宵酒醒香生頰緩火羹淸玉點脣肉食<lb/>
承恩霑鳳實秋風忍憶故鄕蓴<lb/>
　　徐秀才渭<hi>懷古</hi>
湖光千頃敞祠宮雪捲長堤綴蓼紅血蹟㝱殘凋燕壘靈<lb/>
<pb n="KR4f0009_SBCK_006-7a"/>
旗雲閃起蛟風局爭成敗天難主情到華夷感亦同古鼎<lb/>
香烟飄碧篆絲絲飛繞六陵東<lb/>
　　湯遂昌顯祖<hi>寄懷</hi>
星漢當簷挂素秋元禽欲去復緘愁江花笑拂荷衫袖縠<lb/>
水囘迎竹葉舟行藥定逢菖九節憶梅遙愛月三洲垂楊<lb/>
色色縈歌扇未遣新箏怨鴈樓<lb/>
　　袁吏部宏道<hi>放言</hi>
乾坤非短㝱非長花落聊紓粉蝶忙莫遣酒星囚北海偶<lb/>
逢伏日飽東方蠅牕乍裂雙眸闊狐帽隨拈徹骨香唯有<lb/>
昭文琴外譜不從䕫曠問宮商<lb/>
<pb n="KR4f0009_SBCK_006-7b"/>
　　王太史衡<hi>春賞</hi>
幾日新陰輭碧莎羽笙日日入鶯歌花如靜女添春繡月<lb/>
許遊人畫淺蛾病減恰逢垂柳瘦詩成長在野亭多銀箋<lb/>
欲寄催花句卻爲情深未訂訛<lb/>
　　陳徴君繼儒<hi>閒居</hi>
衡門過雪草心蠲玉茗胎紅透始暄乍響靑松烹紫笋閒<lb/>
移斑几就黃綿茅山書至兼酬藥上海鶴歸未買田熟煮<lb/>
淸酤添箬裹爲移春閏入新年<lb/>
　　鍾少參惺<hi>淮泛</hi>
書史笙歌儘未殊林光江氣各淸迂深知帝里春偏靜小<lb/>
<pb n="KR4f0009_SBCK_006-8a"/>
愛閒官韻不拘水有性情鷗鷺得月函虛皛藻蘋孤囘舟<lb/>
羣動皆空謐隔岸籠燈半有無<lb/>
　　譚解元元春<hi>嶽遊</hi>
不知猿鳥至何方葉葉晴容發靜光潭黑龍能深定力苔<lb/>
新雲亦戀幽香泉於草樹情偏摯日以森寒影倍長始覺<lb/>
向來湘艇上孤危錯擬露鋒鋩<lb/>
　　王僉事思任<hi>登岱</hi>
何須大叫帝閽聞肸蠁通天黍米分吳練淒迷虧老壽漢<lb/>
封細碎到亭云欲收元氣無堅影自笑頑軀亦片雲帝鬼<lb/>
癡靈皆一蟻强將齋沐溷元君<lb/>
<pb n="KR4f0009_SBCK_006-8b"/>
　　曹蘭臺學佺<hi>感時</hi>
杉關關外幾分春已報江干惹戰塵臨水自澆三日洒看<lb/>
花無那百年人仙函難訪龍韜祕瑤草誰於御輦親暫與<lb/>
風光相藴藉巡池𣏌柳亦芳辰<lb/>
　　倪司徒元璐<hi>抒憤</hi>
狂歌不審定因何夾臆紅潮湃萬波怖鬼已勤懸紫蟹沖<lb/>
天無望錮蒼鵝妬津日日添風雨疑網重重長薜蘿爲愛<lb/>
信陵多縱酒糟邱無奈醖情魔<lb/>
　　陳黃門子龍<hi>贈戍</hi>
江潭瑤草不須生自折疎麻送遠行九廟威靈元白日四<lb/>
<pb n="KR4f0009_SBCK_006-9a"/>
愁風雨有孤榮靑編白簡星光迥大纛高牙落照傾極目<lb/>
蒼生悲海色唯餘三學傲公卿<lb/>
　　顧秀才開雍<hi>慟哭</hi>
饞蛟風激怒濤腥逝水東傾夜不扃無望金山邀北岸恰<lb/>
逢潮水落臯亭烏衣夜色空迷燕碧血中宵欲化螢囘首<lb/>
五雲蟠御寢斷腸鵑哭向冬靑<lb/>
<pb n="KR4f0009_SBCK_006-9b"/>
</p>
<p>
倣體詩終<lb/>
<pb n="KR4f0009_SBCK_006-10a"/>
薑齋文集卷六　船山遺書四十六<lb/>
　　　衡陽王夫之譔<lb/>
　九礪<hi>闕</hi>
<pb n="KR4f0009_SBCK_006-10b"/>
</p>
<p>
</p>
  </div>
</body>
</text>
</TEI>
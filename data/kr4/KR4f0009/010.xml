<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0009_SBCK_010-1a"/>
薑齋文集卷十<hi>家世節錄</hi>船山遺書四十六<lb/>
　　　衡陽王夫之譔<lb/>
　　　禮大夫有家詩稱有邰家室司馬遷紀列國爲世<lb/>
　　　家下况之辭也今制七品以下通乎士六品以上<lb/>
　　　通乎大夫先驍騎公肇家于今十三世雖子孫之<lb/>
　　　弗克構乃家固得以有家矣<hi>夫之</hi>不肖以墜令聞<lb/>
　　　又遘兹鞠凶國緒如綫家亦以殄嗚呼維我祖曁<lb/>
　　　考之保此彞命者甯有替也<hi>夫之</hi>最晚生時得敬<lb/>
　　　聆庭訓者十百之一二隨節譔錄肅呈之從長兄<lb/>
　　　萬戶伯兄孝廉僉曰諧汝從嗚呼後之人其尙念<lb/>
<pb n="KR4f0009_SBCK_010-1b"/>
　　　之哉時□□十有二年季秋月朔日乙未徵仕郞<lb/>
　　　行人司行人介子夫之謹述<lb/>
太原王氏出自姬姓之後至離次子威而分至鴈門太守<lb/>
昶而著□元以上興替不一元末有居高郵州之打魚村<lb/>
者斷爲始祖驍騎公<hi>諱仲一</hi>驍騎公兄弟或云九人或云<lb/>
七人羣雄逐元公兄弟亦起義兵會焉或殁于兵中其與<lb/>
公竝顯者公弟仲二公仲三公皆從太祖渡江仲一公以<lb/>
功授山東靑州左衞正千戶仲二公仲三公各以功累襲<lb/>
長沙衡州二衞指揮驍騎公生明威將軍上都尉公<hi>諱成</hi>
從成祖南下功最陞衡州衞指揮僉事乃宅于衡都尉公<lb/>
<pb n="KR4f0009_SBCK_010-2a"/>
生嗣都尉公<hi>諱全</hi>嗣都尉公生嗣都尉公<hi>諱能</hi>皆襲世職<lb/>
終于官嗣都尉公生昭勇將軍上輕車都尉公<hi>諱綱</hi>累官<lb/>
江西都使司都指揮僉事輕車公風裁剛正嫺治文墨掌<lb/>
衞事時與太守古公偕見直指使古公自司馬郞出守郡<lb/>
執舊屬禮與公爭西上公據祖制折之曳落其裾直指使<lb/>
以公爲直會同里劉黄公<hi>昊</hi>請於廷修南嶽廟部推公能<lb/>
檄入川採木歸督造廟巋然帝制崇麗冠五嶽所費不過<lb/>
五千金皆公所區節也事具商文毅公<hi>輅</hi>碑記後官江西<lb/>
與藩臬會紫薇堂藩使以公伉直欲以文墨相難連綴韻<lb/>
語公應口和之如夙譔藩臬使皆爲斂容焉<lb/>
<pb n="KR4f0009_SBCK_010-2b"/>
輕車公生驃騎將軍上護軍公<hi>諱震</hi>字東齋累官鎭守柳<lb/>
慶參將始輕車公所與伉太守古公者擢大司馬驃騎公<lb/>
以舍人襲職過司馬門下古公閱世系狀知爲輕車公子<lb/>
問曰汝王某兒耶應曰諾古公曰王某文武材也此正思<lb/>
擢之以紓邊急今豈其沒耶對曰某父以某時厯江西都<lb/>
使卒于官古公愴然改容作而嘆曰汝父風采今日若在<lb/>
人目中虎父不生豚兒汝但好爲之無憂不大用護軍公<lb/>
泣伏再拜而退逮致政里居毎舉以戒子孫至先君猶能<lb/>
詳道之如昨日事嗚呼先正體國用人爭而不忮如此天<lb/>
下何得不晏然顧非輕車公之大節實有以厭君子之心<lb/>
<pb n="KR4f0009_SBCK_010-3a"/>
者亦無以得此驃騎公累官二品家無餘貲柳慶居百蠻<lb/>
之衝懷柔震疉不侵不叛其承堂構而報元老之知亦有<lb/>
所自來也<lb/>
驃騎公長子<hi>諱翰</hi>襲職累官都使卒賜葬祭第四子處士<lb/>
公<hi>諱甯</hi>號一山居士始以文墨敎子弟起家儒素焉<lb/>
一山公長子順泉公<hi>諱亨</hi>郡文學次掌故公<hi>諱雍</hi>號靜峰<lb/>
應隆慶四年鄕貢初授武岡州學訓陞江西南城縣學諭<lb/>
致仕卒于家掌故公純懿寛厚推重倫輩凡應貢者類以<lb/>
㨗得相競公屆餼滿請讓于所受業師學使者義而許焉<lb/>
公以遲之閒歲家世弁組頗務豪盛公苦吟淸澈不問家<lb/>
<pb n="KR4f0009_SBCK_010-3b"/>
人業或故詰公曰一石穀舂幾許米公曰一石米輕薄者<lb/>
笑焉公亦不怒其敦長者行類如此<hi>夫之</hi>童年曾于先君<lb/>
篋中見公試論一帙今忘之矣記其髣髴淸健樸亮似楊<lb/>
貞復手筆至論畱侯用四皓爭太子非大臣體王茂宏不<lb/>
得爲純忠葢補綱目所未及也<lb/>
掌故公生三子長次峰公<hi>諱惟恭</hi>次少峰公<hi>諱惟敬</hi>次太<lb/>
素公<hi>諱惟炳</hi>補郡文學少峰公之始生也掌故公㝱有奇<lb/>
徵故小字曰㝱公姿貌森偉長六尺髭鬚疎秀瞳光透出<lb/>
十步伉爽尙大節飮酒至一石不亂歲時衣大褶戴平定<lb/>
帽坐起中句矩或勸公曰君閥閱胄子郞君又以儒名家<lb/>
<pb n="KR4f0009_SBCK_010-4a"/>
獨不可以儒服乎公笑而不應掌故公之卒以貲讓弟太<lb/>
素公隨散隨益之終身不見一長吏亦不襒裾于富貴之<lb/>
門縱酒自匿而竟日口不道一里巷語遇人有不可者面<lb/>
折無諱而姻黨敬愛生平如一日居家嚴整晝不處于内<lb/>
日昃入戶彈指作聲則室如無人焉者課先君洎仲叔二<lb/>
父誦習每秉鐙對酒寘筆硯座隅令著文蓺恆中夜不輟<lb/>
仲父偶戲簪一花驀見之作色曰此豈吾子弟耶故先君<lb/>
兄弟終身不有華曼之飾先君年在旣立聲望已著毎小<lb/>
失意猶長跽踰時必痛自謝過乃已或時爲勞勉焉<hi>夫之</hi>
少不肖蒙譴于先君仲父述此以見誡相向欷歔已哽塞<lb/>
<pb n="KR4f0009_SBCK_010-4b"/>
不能竟語公年五十三蚤卒大中丞李公<hi>燾</hi>爲表墓焉元<lb/>
配馮太孺人無所出繼配范太孺人生三子長先君次仲<lb/>
父牧石先生<hi>諱廷聘</hi>字蔚仲次季父<hi>諱家聘</hi>字子翼皆郡<lb/>
文學仲父和易而方介恬于榮利博識工行楷書古詩得<lb/>
建安風骨近體逼何李而上深不喜竟陵體詩毎顰顣曰<lb/>
何爲作此兒女嚅唲晚歲築室坰外號曳塗居蒔花植藥<lb/>
怡然忘物每謂漆園吏東臯先生去人不遠生長兄玉之<lb/>
起邑文學以繼絕嗣祖職官指揮使季父儒而俠不屑家<lb/>
人業裘馬壯遊敦友睦事先君如嚴父生珍之<lb/>
先君<hi>諱上从<graphic n="KR4280" url="https://raw.githubusercontent.com/kanripo/KR-Gaiji/master/images/KR4280.png" mimeType="image/png"/>从月下从耳从甹</hi>字逸生一字脩侯志考亭閩山之遊<lb/>
<pb n="KR4f0009_SBCK_010-5a"/>
以顏其居學者稱武夷先生少師事邑大儒伍學父先生<lb/>
<hi>定相</hi>研極羣籍已游鄒泗山先生<hi>德溥</hi>之門講性命之學<lb/>
萬厤閒爲新建學者甚盛淫于浮屠先君敦尙踐履不務<lb/>
頑空嘗曰先正有言難克處克將去此入德第一持循處<lb/>
吾力之而未能也一切玩好華靡不畱手目篤孝敦友省<lb/>
心減務窺所淵際大概以克己爲之基也雅不與佛老人<lb/>
遊曾共釋憨山德淸談義已聞其論咈然而退終身未嘗<lb/>
向浮屠老子像前施一揖甲申歲以冦退遺骴滿野募僧<lb/>
拾而瘞之竝使修懺摩法仍曰此自王政掩骴骼之一事<lb/>
顧今不以命之僧吾懼僕傭之狼籍也已屬之矣固不容<lb/>
<pb n="KR4f0009_SBCK_010-5b"/>
執吾素尙而廢其事此亦神道設敎之意汝曹勿謂我佞<lb/>
佛而或效之<lb/>
少峰公早世<hi>夫之</hi>兄弟不及見先君色養聞諸先孺人終<lb/>
少峰公之世有所呼召未嘗不稱名以應毎加戒訓則長<lb/>
跽中庭非命之起至客至不起已乃煦然無少見顏色少<lb/>
峰公卒柴毀泣血免喪親故乃不相識在殯食一溢米粥<lb/>
力疾執葬事畚鍤栽植躬與傭力雜作范孺人之疾革也<lb/>
先君方授生徒于衡山范孺人不欲先君之亟歸逮屬纊<lb/>
仲父方以信走報猶諱言不測時已昏黑就主人借一駿<lb/>
馬馳百里丙夜抵家先君體淸羸素不習馳縱轡馳陰黑<lb/>
<pb n="KR4f0009_SBCK_010-6a"/>
中把火者不相及卒無傾躓聞者以爲神助及歸已復魂<lb/>
矣匍匐號血水漿不入口者三日范孺人以痰疾終收所<lb/>
唾盂藏之苫次每捧以哭殆于絕聲每上少峰公范孺人<lb/>
墓酹酒泣下耆艾之年猶作孺子泣歲時薦于寢整衣鵠<lb/>
立屏息攝足茶醴之奠必躬執焉<hi>夫之</hi>兄弟閒請分其勞<lb/>
皆不聽許待仲叔二父終身無一閒言或遇咈意事相對<lb/>
二父則笑語如常脫然忘其所憂戚一觴一詠評古跋今<lb/>
諧適送難歡如朋友而危坐正膝不傷於媟至於衣無私<lb/>
主財無私藏則初以爲適然未嘗畱先君胷中不足細述<lb/>
也<lb/>
<pb n="KR4f0009_SBCK_010-6b"/>
萬厤間諸以理學名者拱手曳裾糨褶峩巾以爲容先君<lb/>
口無過言身無嫚度而坦易和粹衣冠亦如時製無所矜<lb/>
也崇禎初文士類以文社相標榜<hi>夫之</hi>兄弟亦稍與聲氣<lb/>
中人往還先君知之輒蹙眉而不懽者經日丙戌歲鄕試<lb/>
楚士于湖南劉浣松水部<hi>明遇</hi>以點定墨牘屬<hi>夫之</hi>已授<lb/>
之鐫者先君怒曰汝以是爲儒者分内事耶卒不許竟其<lb/>
事大約窺先君之志以不求異于人爲高以不㞕浮名爲<lb/>
榮故性不喜飮酒而畱客卒歡或至中夜不以斷肉禁殺<lb/>
爲仁而啟蟄方長終無侵害食品非雞鶩豚魚未嘗下筯<lb/>
終身不過狹邪之門而對歌舞亦爲之適然投牒歸隱未<lb/>
<pb n="KR4f0009_SBCK_010-7a"/>
嘗岩棲谷飮而盤桓斗室竟歲不履城市自非忠孝大節<lb/>
卒不修赫赫之行此以恆久而不可亂也<lb/>
先君爲制義風味似馮具區詣入似朱大復每以理極一<lb/>
往翔折取意爲至而不多取繢藻論文則以極至爲主恆<lb/>
苦作者不能臻己所未到早受知于邑令胡公<hi>忘其名</hi>自<lb/>
童子中以國士相期會學使者有所嗛于邑故抑先君以<lb/>
示意繼新安立齋王公<hi>宗本</hi>令衡復深相知凡兩最童子<lb/>
科乃補郡文學以文字相知許者義興周公<hi>應脩</hi>太湖馬<lb/>
公<hi>人龍</hi>四明陳公<hi>圭</hi>溫陵劉公<hi>春</hi>
先君以萬厤乙卯辛酉兩副秋榜分考胡公<hi>允恭</hi>首薦太<lb/>
<pb n="KR4f0009_SBCK_010-7b"/>
史西溪繆公<hi>昌期</hi>業定錄名次以對策中犯副考朱黄門<lb/>
<hi>童蒙</hi>名黄門不懌置乙第是年熹宗登極以恩予副第者<lb/>
貢太學先君年已五袠倦于文場歎曰余分在此且筮一<lb/>
命或得報政而邀王言以補祿養之不逮也遂應貢入辟<lb/>
廱厯滿應部銓時選政大壞官以賄定授正八品官先君<lb/>
素矜風軌及是相知聞者謂必罷選不就先君笑曰積薪<lb/>
何常之有我應此小用者何意無亦聊與優游而以悻悻<lb/>
去哉初仲父聞之亦爲扼腕先君自都門歸欣然盡遣諸<lb/>
胸中仲父歎曰吾兄所謂賢者不測也已赴謁選會烏程<lb/>
當國操切以希上旨其姻家唐元弼者乾沒副貢籍求府<lb/>
<pb n="KR4f0009_SBCK_010-8a"/>
判所部覈罷之烏程怒爲罷銓郞新銓郞<hi>蔡相弈琛</hi>會烏程意<lb/>
旨苛按辛酉副貢移儀曹索故紙束溼甚暗索賄焉先君<lb/>
曰是尙可吏也乎吾以求一命爲先人故俛折至此若出<lb/>
賕吏胯下以重辱先人是必不可詣儀曹辭罷大儀慈谿<lb/>
馮公<hi>起龍</hi>笑謝先君曰觀生氣固不可折者吾爲選君必<lb/>
旦暮爲除遣何有長者而作少年拂衣意氣乎先君正色<lb/>
長揖而對曰無所辱公嘉惠某有田可耕有子可敎終不<lb/>
敢欺天以暮夜金博一官碎假帖而退夜買驢出春明門<lb/>
逐歸蒔藥灌畦若未踏長安塵者家居十七載不一至郡<lb/>
邑庭亦不通雜賓客非兩叔父外諸從洎及門問字者往<lb/>
<pb n="KR4f0009_SBCK_010-8b"/>
來都絕長吏到門以疾卻刺<hi>夫之</hi>舉主歐陽方然先生<hi>諱</hi>
<hi>霖</hi>相過請見者三乃一報見而止猶不懌者終日焉<lb/>
先君少治詩徙治春秋躡屩束經走安成亭州問業所向<lb/>
卽傾動人士已授生徒精爲研鑿及門達者先舅氏孝廉<lb/>
譚公<hi>允都</hi>舉首歐陽節庵<hi>瑾</hi>開建令經元貴陽馬丹鄰<hi>之</hi>
<hi>馴</hi>晩歲端居屏人事里社後進閒因<hi>夫之</hi>兄弟以文字求<lb/>
點定時際欣適亦爲論次如郭季林<hi>鳳躚</hi>夏叔直<hi>汝弼</hi>何<lb/>
偉孫<hi>一琦</hi>皆所鑒別俱爲名孝廉會喪亂不得竟其所至<lb/>
先君和粹不立城府燠然無所牴牾于物顧所不可纖毫<lb/>
不以折意方謁選時邑大常卿陳公<hi>宗契</hi>零陵銓司蔣公<lb/>
<pb n="KR4f0009_SBCK_010-9a"/>
<hi>向榮</hi>深相引重欲爲先君地皆笑而謝之大叅陳公<hi>聖典</hi>
會先君因致書長安達者先君受之中塗發椷有先容語<lb/>
遂不復致橐之而歸初欲返之大叅已而曰何用作此皢<lb/>
皢折彼意爲因不果返之營道駱都督<hi>思恭</hi>掌金吾事監<lb/>
修國史史成例薦纂修者晉所考秩予速選以同鄉故咨<lb/>
先君于部先君亦笑受其咨旣終不以赴部亦不以返于<lb/>
駱畱笥中抵家乃焚之葢先君大節求盡于己而不標君<lb/>
子之名以自炫大要如此壬午冬<hi>夫之</hi>上計偕請于先君<lb/>
曰<hi>夫之</hi>此行也將晉贄于今君子之門受詔志之敎不知得<lb/>
否先君怫然曰今所謂君子者吾固不敢知也要行己自<lb/>
<pb n="KR4f0009_SBCK_010-9b"/>
有本末以人爲本而己末之必將以身殉他人之道何似<lb/>
以身殉己之道哉愼之一入而不可止他日雖欲殉己而<lb/>
無可殉矣嗚呼先君之訓如日在天使<hi>夫之</hi>能率若不忘<lb/>
庚寅之役當不致與匪人力爭拂衣以遯或得披草凌危<lb/>
以頸血效嵇侍中濺御衣何至棲遲歧路至于今日求一<lb/>
片乾淨土以死而不得哉誨爾諄諄聽我藐藐小子之弗<lb/>
克靖也人也非天只矣<lb/>
初伍學父先生與先君爲師弟子而相得如友生先生藏<lb/>
書萬餘卷居恆謂家君此中郞所以貽仲宣者行歸之子<lb/>
後先生猝得熱疾懣急不能語先君躬執藥食先生目語<lb/>
<pb n="KR4f0009_SBCK_010-10a"/>
先君如將有所授者先君輒俛首不答歸而歎曰吾甯負<lb/>
先生治命不能受仲宣之託也先君嚴于取與大率如此<lb/>
<hi>夫之</hi>所目擊者未嘗輕過一人飯亦未嘗輒受一人名刺<lb/>
凡<hi>夫之</hi>兄弟所交遊稍有箋扇之饋必峻卻焉伯兄己卯<lb/>
上北雍旋于白下市縳<hi>音線</hi>絹製袷衣著綿以進彌月不敢<lb/>
呈漸因先孺人奉之笑視良久取而藏之經冬不御閒歲<lb/>
仍返諸伯兄伯兄復因仲父婉道意乃以所値授伯兄始<lb/>
取服焉兩兄洎<hi>夫之</hi>有茗菓羮脯之獻月不敢再閒月進<lb/>
之亦多納而不嘗兩兄省試歸曾買小說一帙奉先君爲<lb/>
解頤之助開卷視數則輒束焉嗣以遺族叔且曰此兒子<lb/>
<pb n="KR4f0009_SBCK_010-10b"/>
所奉也仲父以閒言曰兄之子幸免不成立所奉亦筆舌<lb/>
所得何峻拒之如是曰其人則吾子也其物則非吾有也<lb/>
以吾一人者用物于天地而數人者取天地之精不已汰<lb/>
乎且淸心省事徒以行之他人而不行之吾子其亦以此<lb/>
忤物矣且吾以此敎豚犬子尙不能不轇轕浮沉于名利<lb/>
之際奈何復決堤而先之泛濫也凡受業于先君者約數<lb/>
十輩束脯之儀以貧而卻之者半焉時亦有所賑予及爲<lb/>
人排急難要未嘗輕先期諾之賢者不得而親不肖者不<lb/>
得而疎也夏紵冬絮擁膝危坐閒終日而不一語自<hi>夫之</hi>
有識以來二十年如一日亦姻黨僚友所共知無得而閒<lb/>
<pb n="KR4f0009_SBCK_010-11a"/>
焉<lb/>
先君嚴於自律恕於待物卽僮僕亦未嘗深加訶責以少<lb/>
峰公塋墓爲族人不肖者所犯一訟之有司此外無一字<lb/>
入郡邑曾衣新繒褶過城闉有鬻薪者醉而突出以所荷<lb/>
杖刺衣幅裂落其裾其人惶遽故狺狺作不遜語先君笑<lb/>
曰待我執汝索償而始作此狀未晩今且去不須爾也其<lb/>
人雖醉不覺膝之屈也先君亦顧而去之又嘗晏出門外<lb/>
有鬻豆糜者踞坐門檻命之起不起稍正色詰之顧瞋目<lb/>
直視捧其糜擲中先君巾服皆漬先君徐步入内易衣家<lb/>
人皆不測所以先君亦不語以故徐聞門外喧豗則鄰左<lb/>
<pb n="KR4f0009_SBCK_010-11b"/>
人共搏其人盡以所鬻糜投之溝中捽而將繫之矣先君<lb/>
易衣畢遽出語搏者彼幸未有所犯于我直蠢愚不慮難<lb/>
爾何忍令其荷空甔歸無用以對妻子爲如其値而授之<lb/>
錢鄰人皆驚訝餘怒不已詰旦乃笑而謂之曰子昨者之<lb/>
怒今可以忘乎未耶故里中之醉而號者爭而鬪者樗蒲<lb/>
而相逐者惟恐令先君知鄰有貴介子弟任縣令罷歸不<lb/>
能輯其奴客虐侮市買小民先君遇之則正色視之雖未<lb/>
加詆訶而無不倉皇失措者後遂漸畏而改焉凡里中郡<lb/>
邑文學有數至公門請謁者皆令攜巾衫人走閒道不敢<lb/>
經過門閈先君後漸聞之歎曰夫我奈何使人徒畏遂以<lb/>
<pb n="KR4f0009_SBCK_010-12a"/>
禁步門丙又曾以孟冬攜<hi>夫之</hi>上一山公塋歸渡耒水操<lb/>
舟人索錢不已從人與之爭其人醉而狂詈刺刺不休奮<lb/>
石相擲及<hi>夫之</hi>馬首<hi>夫之</hi>于馬上勸止之愈不得止<hi>夫之</hi>
怒令人搏之其人掉舟中流無可如何先君見<hi>夫之</hi>怒不<lb/>
可遏從容上肩輿去使人傳命云此何難且歸徐吿于有<lb/>
司捕繫<hi>夫之</hi>乃迴轡而反抵家先君色旣不忤又不一語<lb/>
及之<hi>夫之</hi>不敢請遲之數日乃曰前者操舟狂夫何以不<lb/>
屬之有司乎俛而微笑<hi>夫之</hi>不覺汗之霑頤先君乃爲好<lb/>
語慰藉而起<lb/>
先君敎兩兄及<hi>夫之</hi>以方嚴聞于族黨顧當所啟迪恆以<lb/>
<pb n="KR4f0009_SBCK_010-12b"/>
溫顏奬掖或置棋枰令對弈焉唯不許令習博簺擊毬游<lb/>
俠劣伎閒坐則舉先正語錄辯析開曉及本朝沿革史傳<lb/>
所遺略者與前輩風軌下及制藝剔鐙長談中夜不息兩<lb/>
兄湻至無大過失時或以小節違意旨<hi>夫之</hi>少不自簡多<lb/>
口過每至發露先君不急加詰謫唯正色不與語問亦不<lb/>
答故<hi>夫之</hi>兄弟亦不易自請諐焉如此旬餘必待眞恥内<lb/>
動流涕求改而後譴訶得施巳乃釋然至于終世未嘗再<lb/>
舉前過以相戒庭戺之中暄日嚴霜竝行不悖恆謂處人<lb/>
己之間當令有餘親如子弟賤如奴僕且不可一往求盡<lb/>
況其他乎昔在京師見一名冢宰大書榜云本部旣不要<lb/>
<pb n="KR4f0009_SBCK_010-13a"/>
錢如何爲人要錢亦何至如此以爲君子耶故其施於家<lb/>
者張弛如此而<hi>夫之</hi>兄弟亦幸以免于惡焉<lb/>
崇禎癸未張獻忠陷衡州鈎索諸人士令下如猛火購伯<lb/>
兄及<hi>夫之</hi>甚急先君爲僞胥所得勒至郡城僞吏故爲輭<lb/>
語誘先君致<hi>夫之</hi>兄弟先君張目直視終不答僞吏怒將<lb/>
羈先君先君歎曰安能以七十老人俛仰求活沐浴易衣<lb/>
就親故告別將以是夕投繯<hi>夫之</hi>聞先君在繫乃殘毀支<lb/>
體舁簀到郡守候徹夜乃不果明日遂以計脫遁黄岡奚<lb/>
鼎鉉始以文字與<hi>夫之</hi>相知聞至是陷賊中爲吏力脫先<lb/>
君于險先君終不與語<lb/>
<pb n="KR4f0009_SBCK_010-13b"/>
永厤丁亥<hi>夫之</hi>避居湘鄕山中伯兄匿跡東安之四望山<lb/>
先君間寄手書至曰汝若自愛切不須歸勿以我爲念時<lb/>
八月二十三日也書發之明日遂以覯疾伯兄踉蹌先歸<lb/>
<hi>夫之</hi>以次還先君顧不喜已乃力疾率伯兄及<hi>夫之</hi>上南<lb/>
嶽峰頂以隱俄而疾急乃曰吾居平無一言可用敎汝兄<lb/>
弟者況今日乎我卽不起當葬我此山之麓無以櫬行城<lb/>
市違吾雅志且以塋兆在彼累汝兄弟數見諸不淨事也<lb/>
臥病三月未嘗有一呻吟之聲十一月十八日平旦扶起<lb/>
晏坐而終先君之於患難生死有如此者<lb/>
先君于文詞詩歌不數操觚葢以簡柙性情懼藝成之爲<lb/>
<pb n="KR4f0009_SBCK_010-14a"/>
累也早歳與學父先生洎詩僧復支頗有酬和皆削其藁<lb/>
盡無傳者<hi>夫之</hi>所獲見者送邑侯梁東銘<hi>志仁</hi>入計序及<lb/>
贈處士陶翁<hi>萬梧夫之妻父</hi>文今皆忘之矣又曾于刺尾得覩過<lb/>
應山平靖關一絕句今附錄焉楚塞横開西接秦平沙風<lb/>
起柳花春卽今江北須囘首渺渺江南愁殺人崇禎戊辰<lb/>
春所作也<lb/>
先君于書法不求甚工而終身不作一行草及縱筆大書<lb/>
易簀之歲七十有八先卒三月所敕<hi>夫之</hi>兄弟手札皆蠅<lb/>
跡鴈行如界畫少所讀書收束潔齊五十餘年帙卷如新<lb/>
生平未嘗敗一陶器殘楮廢藁歲聚而焚之食無兼味飯<lb/>
<pb n="KR4f0009_SBCK_010-14b"/>
止一盂飮酒不見酒容諸非時蔬菓烹飪失宜者絕不入<lb/>
口葺屋取蔽風雨所居一室淨几堊壁蕭然無長物禁<hi>夫</hi>
<hi>之</hi>兄弟不令置田宅僅以給一年豐凶之中爲止曰安有<lb/>
儒素而求田問舍者且貪之媒而禍之始也大歡不破顔<lb/>
而笑大怒不虓聲而呵北還遇盜于良鄕縣界掠奪殆盡<lb/>
會有中丞赴鎭遇焉遣人存問竝邀往見欲爲追捕先君<lb/>
謝而不往唯一笥中餘二十金同行者多有所餘而故閟<lb/>
之以窮告先君遂分所餘授之不取償焉凡此皆細節不<lb/>
能具誌要非先君所畱意聊贅一二語以記素業用示諸<lb/>
後云爾<lb/>
<pb n="KR4f0009_SBCK_010-15a"/>
先君元配綦孺人外大父掌故公<hi>諱□</hi>綦孺人淑順孝婣<lb/>
生子一三歲而殤孺人以萬厤甲午歲卒繼配先太孺人<lb/>
姓譚氏外大父處士念樂公<hi>諱時章</hi>念樂公性和愷爲敦<lb/>
篤長者顧崖岸嶃峻不可干侮曾遊巴蜀有姻戚宰充國<lb/>
往訪之因稍畱廨舍其館客倨諧一言拂意不辭而出疋<lb/>
馬走江濱順流泛三峽而歸主人數道追贐已弗及矣其<lb/>
標致高遠如此念樂公配歐陽太母生子三長惺欹公<hi>諱</hi>
<hi>允阜</hi>季玉卿公<hi>諱允琳</hi>皆邑文學中子小酉公<hi>諱允都</hi>中<lb/>
天啟甲子鄕試乙丑上春官以文句犯權奄置乙第女二<lb/>
長卽先孺人次適文學伍季咸公<hi>一盈</hi>遇亂爲賊所得不<lb/>
<pb n="KR4f0009_SBCK_010-15b"/>
屈罵不絕口賊以刀環亂築致殞先孺人生伯兄<hi>介之</hi>中<lb/>
崇禎壬午鄕試次仲兄<hi>參之</hi>宏光選貢未就廷試遇亂以<lb/>
疾先先君卒次不肖<hi>夫之</hi>以壬午舉人授行人司行人予<lb/>
假養病歸山今行年四十矣孫七敉敞勿藥致攽勿幕敔<lb/>
敞伯兄出敉致皆仲兄出勿藥攽勿幕敔<hi>夫之</hi>出敉以孝<lb/>
殞于難致早夭曾孫一<hi>生祁</hi>敞出<lb/>
先孺人年十九歸先君以少峰公之嚴雖先君及兩叔父<lb/>
籍甚士林未嘗少爲假借顧于先孺人則不能不喜道之<lb/>
曰此孝婦也先孺人終未自言所以事舅姑者今故不能<lb/>
述其詳閒聞之叔母云少峰公洎范孺人存日起恆不待<lb/>
<pb n="KR4f0009_SBCK_010-16a"/>
曉色夜則闇坐徹丙夜茗漿酒餌以進者不敢使烹飪刀<lb/>
砧之聲聞于外隆冬不爐懼煙焰之達也盛暑不扇懼其<lb/>
作聲響也與侍婢語必附耳嚅唲雖甚喜笑不見齒也少<lb/>
峰公晝出于外薄暮入則滌器移案之類都不復作如是<lb/>
者終少峰公之世閒歸甯外大母頗加慰問則對曰居家<lb/>
固如是未見翁之獨嚴也外大母後述之輒以爲笑少峰<lb/>
公卒范孺人雖慈愷亦不忍不以事少峰公者事范孺人<lb/>
執三年之喪哀泣瘠毀傾笥篋以襄大事迨釋服無以卽<lb/>
吉焉與仲母吳太恭人相得如骨肉白首無閒言一庭之<lb/>
中兄弟誾誾于外妯娌雝雝于内歡然忘日月之長後雖<lb/>
<pb n="KR4f0009_SBCK_010-16b"/>
析居閒十日不往還則怦怦若失季母萬晚得奇疾性稍<lb/>
亂先孺人一往問之則流涕竟日其卒也一慟幾絕從大<lb/>
父太素公暮年喪子與朱太母就養先君酒茗必淸蔬脯<lb/>
必治飴粥果餌逆探其意而供焉二十年如一日毎逢綦<lb/>
孺人生忌躬設香茗拜薦事掌故公如父綦太母如母向<lb/>
卒五十年言及猶爲慘然變容對先君如承嚴賓先君夙<lb/>
有痰疾煮藥調食必躬親執事不以屬之子婦及委僮婢<lb/>
先君疾革時先孺人新自病起羸弱不振顧蚤起晏息篝<lb/>
火親事一如其素焉家承嚴政內外栗肅者九代自先孺<lb/>
人易之以和愷育<hi>夫之</hi>兄弟恩九而威無一遇諸新婦則<lb/>
<pb n="KR4f0009_SBCK_010-17a"/>
純用柔道談笑拊摩終歲不一蹙其眉卽有過失不加訶<lb/>
譴徐俟其悔悟而後微戒焉顧恆歎曰吾性不欲以嚴待<lb/>
人自此以往流及于後將有不率而反脣者乎雖然佳兒<lb/>
女豈須人訶責不肖者操之益橫出矣人日趨下顧非吾<lb/>
作法之涼也先君宦學四方家徒壁立先孺人躬親舂飪<lb/>
支盈補虛以佐圖史舟車之貲費踰千金而兩兄及<hi>夫之</hi>
鐙丸書卷衣履贈遺娶婦飴孫以及歲時嘗薦伏臘酒漿<lb/>
之屬不計焉皆先孺人之手澤也顧每有贏餘輒盡散以<lb/>
施婣黨之乏及他迫而來吿者下迨僮僕人得取給恆霈<lb/>
然有餘終不囊宿一錢曰奈何以有用置無用之地也居<lb/>
<pb n="KR4f0009_SBCK_010-17b"/>
少不約居多不豐順聚散以隨時故晚遇喪亂麻衣椽食<lb/>
欣然如素<hi>夫之</hi>兄弟藉以保其硜節實厚載之無疆也<lb/>
先孺人年七十四伯兄洎<hi>夫之</hi>同舉外王母歐陽太君年<lb/>
九十有二生小酉公舉于鄉歐陽太君母年八十有四生<lb/>
元素公<hi>炳</hi>舉于鄕官郡丞楊太母所生母年九十生恥所<lb/>
楊公舉于鄕官州刺史凡四世略相等戚里以爲盛談先<lb/>
孺人晩年尤康勝年踰七十起居如五十許以仲兄洎<hi>夫</hi>
<hi>之</hi>婦陶相繼早世嗣先君見背哀愴所侵始見衰微己丑<lb/>
歲<hi>夫之</hi>不孝從王嶺外隔絕無歸理憂思益劇遂以庚寅<lb/>
八月初二日橫罹崩摧俾年袠劣于先世嗚呼無始安再<lb/>
<pb n="KR4f0009_SBCK_010-18a"/>
造之功永天水當歸之痛此<hi>夫之</hi>含恨沒齒而不慊者也<lb/>
哀哉<lb/>
<pb n="KR4f0009_SBCK_010-18b"/>
</p>
<p>
薑齋文集卷十終<lb/>
</p>
<p>
</p>
  </div>
</body>
</text>
</TEI>
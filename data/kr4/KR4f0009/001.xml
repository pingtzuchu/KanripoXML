<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0009_SBCK_001-1a"/>
薑齋文集卷一　船山遺書四十六<lb/>
　　　衡陽王夫之譔<lb/>
　論三首<lb/>
　　知性論<lb/>
言性者皆曰吾知性也折之曰性弗然也猶將曰性胡不<lb/>
然也故必正吿之曰爾所言性者非性也今吾勿問其性<lb/>
且問其知知實而不知名知名而不知實皆不知也言性<lb/>
者於此而必窮目擊而遇之有其成象而不能爲之名如<lb/>
是者於體非芒然也而不給於用無以名之斯無以用之<lb/>
也習聞而識之謂有名之必有實而究不能得其實如是<lb/>
<pb n="KR4f0009_SBCK_001-1b"/>
者執名以起用而芒然於其體雖有用固異體之用非其<lb/>
用也夫二者則有辨矣知實而不知名弗求名焉則用將<lb/>
終絀問以審之學以證之思以反求之則實在而終得乎<lb/>
名體定而終伸其用此夫婦之知能所以可成乎忠孝也<lb/>
知名而不知實以爲旣知之矣則終始於名而惝怳以測<lb/>
其影斯問而益疑學而益僻思而益甚其狂惑以其名加<lb/>
諸迥異之體枝辭日興愈離其本此異同之辨說所以成<lb/>
乎淫邪也夫言性者則皆有名之可執有用之可見而終<lb/>
不知何者之爲性葢不知何如之爲知而以知名當之名<lb/>
則奚不可施哉謂山雞爲鳳山雞不能辭鳳不能競也謂<lb/>
<pb n="KR4f0009_SBCK_001-2a"/>
死鼠爲璞死鼠不知卻玉不能爭也故浮屠老子莊周列<lb/>
禦寇吿不害荀卿楊雄荀悅韓愈王守仁各取一物以爲<lb/>
性而自詫曰知彼亦有所挾者存也苟懸其名惟人之置<lb/>
之矣名之所加亦必有實矣山雞非鳳而非無山雞死鼠<lb/>
非璞而非無死鼠以作用爲性夫人之因應非無作用也<lb/>
以杳冥之精爲性人之於杳冥非無精也以未始有有無<lb/>
爲性無有無無之始非無化機也以惡爲性人固非無惡<lb/>
惡固非無自生也以善惡混爲性歘然而動非無混者也<lb/>
以三品爲性要其終而言之三品者非無所自成也以無<lb/>
善無惡爲性人之昭昭靈靈者非無此不屬善不屬惡者<lb/>
<pb n="KR4f0009_SBCK_001-2b"/>
也情有之才有之氣有之質有之心有之孰得謂其皆誣<lb/>
然而皆非性也故其不知性也非見有性而不知何以名<lb/>
之也惟與性形影絕夢想不至但聞其名隨取一物而當<lb/>
之也於是浮屠之遁詞曰有三性茍隨取一物以當性之<lb/>
名豈徒三哉世萬其人人萬其心皆可指射以當性之名<lb/>
不同之極致算數之所窮而皆性矣故可直折之曰其所<lb/>
云性者非性其所自謂知者非知猶之乎謂雲爲天聞筍<lb/>
葅而煮簀以食也<lb/>
　　老莊申韓論<lb/>
建之爲道術推之爲治法內以求心勿損其心出以安天<lb/>
<pb n="KR4f0009_SBCK_001-3a"/>
下勿賊天下古之聖人仁及萬世儒者修明之而見諸行<lb/>
事唯此而已求合於此而不能因流於詖者老莊也損其<lb/>
心以任氣賊天下以立權明與聖人之道背馳而毒及萬<lb/>
世者申韓也與聖人之道背馳則峻拒之者儒者之責勿<lb/>
容辭也拒其說必力絕其所爲絶其所爲必厚戒於其心<lb/>
而後許之爲君子儒言治道者吾惑焉於老莊則遠之惟<lb/>
恐不夙於申韓則暗襲其所爲而陰挾其心吾是以惑而<lb/>
甚惑其惑之甚也夫師老莊以應天下吾聞之漢文景矣<lb/>
其終遠於聖人之治而不能合者老莊亂之也然而心猶<lb/>
人之心天下則已異乎食荼臥棘之天下矣下此則何晏<lb/>
<pb n="KR4f0009_SBCK_001-3b"/>
王戎以弛天下而使亂然其所爲求之聖人之道而不得<lb/>
求之老莊而亦不得虚與誕聖人之所弗尙躁與貪亦老<lb/>
莊之所弗尙則遠之必夙者正也老莊之所弗尙則不得<lb/>
舉何晏王戎之罪罪老莊也夫申韓而豈但此哉韓愈氏<lb/>
曰仁義之言藹如也聖人之欲正天下也亟其論治也詳<lb/>
今讀其書繹其言蔑不藹如也其言藹如也其政油如也<lb/>
患天下之相賊而不以賊懲賊懲天下之賊規乎其大凡<lb/>
而止雖有刀鋸而不損其不忍人之心畧其毫毛揜其幽<lb/>
隱以使容於覆載之閒而民氣以靜是故匹夫之蹶然以<lb/>
惡怒非可逆也匹夫之蹶然以愉快非不可獲譽也然而<lb/>
<pb n="KR4f0009_SBCK_001-4a"/>
聖人不忍徇之以致善治之名有人於此匹夫蹶然而怒<lb/>
其可殺邪從而殺之匹夫蹶然而喜喜怒如匹夫之心則<lb/>
明斷之譽蹶然而興而氣茀然而權赫然靜反諸心而心<lb/>
固怵然起視天下而天下紜然爲君子儒者以此爲愉快<lb/>
則抑不得爲聖人之徒矣聞之曰惡不仁者不使不仁加<lb/>
於其身未聞惡不仁者不使不仁者之畱遺種於天下也<lb/>
悲夫自宋以來爲君子儒者言則聖人而行則申韓也抑<lb/>
以聖人之言文申韓而爲言也曹操之雄也申韓術行而<lb/>
敺天下以思媚於司馬氏不勞而奪諸几席諸葛孔明之<lb/>
貞也扶劉氏之裔以申大義申韓術行而不能再世申韓<lb/>
<pb n="KR4f0009_SBCK_001-4b"/>
之效亦昭然矣宋之儒者胡㦧莫懲而濳用之以徇匹夫<lb/>
一往之情吾聞以閨房醉飽之過掠治婦人以徵士大夫<lb/>
之罪矣吾聞其聞有赦而急取罪人屠割之矣非申韓孰<lb/>
與任此而爲君子儒者以爲愉快復何望夫袴褶之夫刀<lb/>
筆之吏乎是其爲術也三代以上無尙之者也仲尼之徒<lb/>
無道之者也三苗之所以分北也鄧析之所以服刑也自<lb/>
申韓起而言治者一不審而卽趨於其塗申韓以矯老莊<lb/>
而拒老莊者揖進之夫老莊則固衋然傷心於此矣老莊<lb/>
非也其衋然傷心於此者未嘗非也仲尼不以徇魯衞而<lb/>
老於下位文王不以徇商紂而囚於羑里我知其衋然傷<lb/>
<pb n="KR4f0009_SBCK_001-5a"/>
心者倍甚於老莊則已知老莊之賤名法以蘄安天下未<lb/>
能合聖人之道而固不敢背以馳也愈於申韓遠矣畫之<lb/>
以一定之法申之以繁重之科臨之以憤盈之氣出之以<lb/>
戍削之詞督之以違心之奔走迫之以畏死之憂患如是<lb/>
以使之仁不忘親義不背長不率則毅然以委之霜刃之<lb/>
鋒曰吾以使人履仁而戴義也夫申韓固亦曰吾以使人<lb/>
履仁而戴義也何患乎無名而要豈有不忍人之心者所<lb/>
幸有其名以彈壓羣論乎易動而難戢者氣也往而不易<lb/>
反者惡怒之情也羣起而熒人以逞者匹夫蹶然之恩怨<lb/>
也是以君子貴知擇焉弗擇而聖人之道且以文邪慝而<lb/>
<pb n="KR4f0009_SBCK_001-5b"/>
有餘以文老莊而有老莊之儒以文浮屠而有浮屠之儒<lb/>
以文申韓而有申韓之儒下至於申韓之儒而賊天下以<lb/>
賊其心者甚矣後世之天下死於申韓者積焉爲君子儒<lb/>
者濳移其心於彼者實致之也<lb/>
　　君相可以造命論<lb/>
聖人贊天地之化則可以造萬物之命而不能自造其命<lb/>
能自造其命則堯舜能得之於子堯舜能得之於子則仲<lb/>
尼能得之於君然而不能也故無有能自造其命者也造<lb/>
萬物之命者非必如萬物之意欲也天之造之聖人爲君<lb/>
相而造之皆規乎其大凡而止雨以潤之而有所湮日以<lb/>
<pb n="KR4f0009_SBCK_001-6a"/>
暄之而有所槁謳歌者七怨咨者三毅然造之而無所疑<lb/>
聖人以此可繼天而爲萬物之司命安之危之存之亡之<lb/>
燕越不同地老稚不同時剛柔不同性規乎其大凡而危<lb/>
者以安亡者以存若夫物有因以危亡者固不恤也乃若<lb/>
欲自造其命則必其安而百不一危也存而百不一亡也<lb/>
榮而百不一辱也利而百不一鈍也各自有其意欲以期<lb/>
乎命之大順則惡乎其可也故黃帝則有蚩尤舜禹則有<lb/>
三苗夏則有有扈周則有商奄仲尼則有匡有宋有陳蔡<lb/>
弗能造也然則唐之有郭子儀卽有安史有李晟卽有朱<lb/>
泚姚令言源休有陸贄卽有盧𣏌裴延齡弗能造忠賢而<lb/>
<pb n="KR4f0009_SBCK_001-6b"/>
使有弗能造姦慝而使無弗能造也受之而已受之以道<lb/>
則雖危而安雖亡而存而君相之道得矣李泌曰君相可<lb/>
以造命一偏之說足以警庸愚要非知命之言也至大而<lb/>
無區畛至簡而無委曲至常而無推移者命也而人惡乎<lb/>
與之天之命草木而爲堇毒自有必不可無堇毒者存而<lb/>
吾惡乎知之天之命蟲魚而爲蛇鱷自有必不可無蛇鱷<lb/>
者存而吾惡乎知之弗能知之則亦惡乎與之天之所有<lb/>
非物之所欲物之所有非己之所欲久矣唯聖人爲能達<lb/>
無窮之化天之通之非以通己也天之塞之非以塞己也<lb/>
通有塞塞有通命圓而不滯以聽人之自盡皆順受也明<lb/>
<pb n="KR4f0009_SBCK_001-7a"/>
君以盡其仁無往而不得仁哲相以盡其忠無往而不得<lb/>
忠天無窮聖人不自窮則與天而無窮天不測聖人無所<lb/>
測則物莫能測外不待無彊敵內不待無盜賊廷不待無<lb/>
頑讒野不待無姦宄歲不待無水旱國不待無貧寡身不<lb/>
待無疢疾不造有而使無不造無而使有無者自無而吾<lb/>
自有有者自有而吾自無於物無所覬於天無所求無所<lb/>
覬者無所撓無所求者無所逆是以危而安亡而存危不<lb/>
造安故不危亡不造存故不亡皆順受也奚造哉造者以<lb/>
遂己之意欲也安而不危存而不亡皆意欲之私也而猜<lb/>
忌紛更之事起矣臣以意欲造君命者干君之亂臣子以<lb/>
<pb n="KR4f0009_SBCK_001-7b"/>
意欲造父命者脅父之逆子至於天而徒懷干脅之情猶<lb/>
以羽扣鐘以指移山求其濟也必不可得已天命之爲君<lb/>
天命之爲相俾造民物之命己之命己之意欲奚其得與<lb/>
哉<lb/>
<pb n="KR4f0009_SBCK_001-8a"/>
　倣符命<hi>闕</hi>
<pb n="KR4f0009_SBCK_001-8b"/>
<pb n="KR4f0009_SBCK_001-8b"/>
連珠二十八首<lb/>
　　連珠<lb/>
葢聞銅山雖應瓦釜不鳴嶰竹非均葭灰何感蟻駒善達<lb/>
難通窒曲之珠雛鶴能鳴猶選在陰之和是以龔生亢志<lb/>
莫諧楚老之心惠子狂言顧愜濠梁之賞<lb/>
葢聞嘉穟盈車非擅萬斯之利名駒千里猶邀一顧之榮<lb/>
材有讓乎猶龍道有超乎維寶是以功加睂睫大匡之器<lb/>
猶微風起丹靑百世之聞不鮮<lb/>
葢聞泠風和而響逸天鈞逾乎女絲甘雨降而流長物潤<lb/>
深乎抱甕百昌有所自興八音有所自兆是以傅說符星<lb/>
<pb n="KR4f0009_SBCK_001-9a"/>
先遜心於河上董生致雨夙屏迹于園中<lb/>
葢聞附形者影形卽蔭而已藏動草者風草入飊而不遠<lb/>
知合離之異致斯文質之同宣是以專己保殘莫喩斲輪<lb/>
之巧道存目擊方收伐輻之功<lb/>
葢聞勁草不倚于疾風零霜則變靑葵善迎于白日宇曖<lb/>
斯迷故天籟無假于宮商貞筠不爭于柯葉是以壽者之<lb/>
恭火滅而矜其鞶帨幽人之坦途歧而範我馳驅<lb/>
葢聞矜容者有經日之芳工歌者有彌旬之韻質已逝而<lb/>
風畱絪緼自合聲已希而氣動繚繞尤長是以虞夏之心<lb/>
益焜煌於北海丹墳之業不隕穫于嬴秦<lb/>
<pb n="KR4f0009_SBCK_001-9b"/>
葢聞盤盂之水能涵萬仞之山膚寸之雲遂洒三途之軌<lb/>
下知上者維澄而遠高臨卑者以妙而均是以至人懸今<lb/>
以待後挹取聽之物求哲士類古于方今感觸如其面覿<lb/>
葢聞金注移情猗卓之容不徙寶劒奪目晉鄭之鬒巳凋<lb/>
故博有祗以禦窮而非任難于自保是以卮言日出徒銷<lb/>
堅白之鋒守口如瓶別有通微之致<lb/>
　　連珠有贈<lb/>
葢聞晴徹微霄密警應龍之雲想寒凝沍宇已生靑皥之<lb/>
春情八表待一人之幾萬古集斯須之念是以先天無惕<lb/>
氣有動而必開首物不驚時當機而必協<lb/>
<pb n="KR4f0009_SBCK_001-10a"/>
葢聞物生於氣韶風唯昌緩之宜位定於天崇嶽示防閑<lb/>
之則先聲不爽於玉衡蟲魚且應大矩不迷于璇表星日<lb/>
咸安是以洪流未乂后夔不以虚器而不咨風雨方搖史<lb/>
佚不以浮文而弗御<lb/>
葢聞元霄欲授榑桑之耀景初收甘雨將來鳴葉之孔威<lb/>
必振勢極重者反不得輕天化無因循之待情已圅者應<lb/>
無俟定羣心在俄頃之閒是以陸子昌言必矯先秦之滅<lb/>
裂魏公辰吿力爭五葉之遷流<lb/>
葢聞小者大之具體九州一亞旋之情輕者重之本根三<lb/>
代止晨夕之事導千縷以持經緯焉皆就積羣柯以蔭本<lb/>
<pb n="KR4f0009_SBCK_001-10b"/>
枝乃彌昌是以薪樗僃理豳吹叶婦子之歡牡蘜分官周<lb/>
廟奏肅雝之頌<lb/>
葢聞民生於勤勤至則大勞自息禮成於儉儉行而至美<lb/>
宜章翕終年於一日可以千秋析百物於微端遂諧萬事<lb/>
是以閔鴻鴈之悲歌必覃思於究宅奠竹松之燕寢遂永<lb/>
奠於攸芋<lb/>
葢聞隴登黃茂商飊先剛銑之淸柯熟朱櫻梅雨益蕭寒<lb/>
之滌蒿艾盛則損芳荃相凌以氣鶠皇至而賓　鷽相長<lb/>
以權是以炎火在原不傷慈於田祖霜鈇普震實敷惠於<lb/>
嘉師<lb/>
<pb n="KR4f0009_SBCK_001-11a"/>
葢聞心量無垠筵九埏而郭萬國仁威不試伏五服而釐<lb/>
羣黎氣不知其自消繁雲無期而斂機忽忘其所用曾冰<lb/>
有候而暄是以謙書南誥海人謝黃屋之狂巽命東馳傲<lb/>
帥失紅陳之富<lb/>
葢聞操萬斛之舟者獨運恆安乎晏坐伐千章之木者揮<lb/>
斤不藉乎羣呼轂轉無畱機憑軾之軸自止羽飛有迅理<lb/>
擎跗之指不行是以成都桑畝龍以臥而成雲柱下春臺<lb/>
鮮不撓而薦鼎<lb/>
葢聞圜丘九變密移在縱斂之閒宣榭千尋圅受但合離<lb/>
之際燕居淸迥雲雷之動恆盈朽馭飄搖冰鏡之涵自定<lb/>
<pb n="KR4f0009_SBCK_001-11b"/>
是以鷹揚百戰陳書但義敬之微言龍馬多占觀變一貞<lb/>
明之靜理<lb/>
葢聞鬱資百築黃流非芳草之能璧藉羣文虹氣在組紃<lb/>
之上天欲治而生治人人尤待治士隨時而乘時化化必<lb/>
需時是以鼓鐘改韻於豐宮瑟柱之調必夙圖笈載陳於<lb/>
東觀芸香之辟尤嚴<lb/>
葢聞無情者不可使有氣待黃鳥而鳴春無氣者不可使<lb/>
有情期蒼蜦而召雨勸威作氣勸威盡而勇無餘祿賞移<lb/>
情祿賞窮而仁不繼是以等威天險積培塿而泰岱干霄<lb/>
于喁人和應宮商而韶音合漠<lb/>
<pb n="KR4f0009_SBCK_001-12a"/>
葢聞咸若之理原安原而隰安隰不言之化動應動而虚<lb/>
應虚縱游鯈于淺渚神龍自至其淵養散木於遙岑社樹<lb/>
必豐其報是以商宮之㝱不數用其㫄求富渚之綸遂永<lb/>
扶於風敎<lb/>
　　連珠<lb/>
葢聞勢之所拒非無利用之資情之所攖自有獲心之樂<lb/>
達士因撓以成功庸人喜同而失順是以魚衝波而上不<lb/>
損其鱗鳥遡風而翔全用其羽<lb/>
葢聞魚目未欺詎識隨珠之寶龍淵在握無傷蛟室之遊<lb/>
審畏途者乃遵周道之安厯朔風者益就春陽之曝是以<lb/>
<pb n="KR4f0009_SBCK_001-12b"/>
命適周之駕始知柱下之非龍下過楚之車不鄙接輿之<lb/>
歌鳳<lb/>
葢聞名言所絕理卽具於名中意量所圅變可通於意外<lb/>
膏非燄而燄待膏明鏡無形而形生鏡內是以經綸草昧<lb/>
太虚不貸於雲雷麗澤講習君子必恆其敎事<lb/>
葢聞歲差以漸厯虚斗而在南箕河徙無恆合濟漯而奪<lb/>
淮水害已成而不可挽挽則橫流道已變而不可拘拘斯<lb/>
失算是以阡陌旣裂商鞅暴而法傳笞杖從輕漢文仁而<lb/>
澤遠<lb/>
葢聞修竹產於懸岑時憂冰折幽蘭藏於密箐不受霜欺<lb/>
<pb n="KR4f0009_SBCK_001-13a"/>
犀惟沐月乃辟遊塵蟈厭喧春必焚牡蘜是以歡諧啜菽<lb/>
恥經勝母之鄕化被鳴琴愼簡父兄之事<lb/>
葢聞雲有合離無礙靑旻之迥辰分昏旦難畱　之餘<lb/>
故　是以達人貞觀唯<lb/>
修撥亂之書君子固窮自　之世<lb/>
葢聞死生一則神龍等視於蝘蜓耳目淫則山雞幾驚爲<lb/>
威鳳然而拚蜂有戒必謹尊生抑且鳴鶴在林無嫌好爵<lb/>
是以愼冰淵之手足乃可雄入于九軍懷霜雪之姱修非<lb/>
以好名于千乘<lb/>
葢聞業有待於傳人無殊衒玉道有需於倣古終哂效顰<lb/>
<pb n="KR4f0009_SBCK_001-13b"/>
前百世而後千春誰爲知者抱孤心而臨五夜自用怊然<lb/>
是以花無異采非仍用其落英水有同歸不豫期於後浪<lb/>
<pb n="KR4f0009_SBCK_001-14a"/>
</p>
<p>
薑齋文集卷一終<lb/>
</p>
<p>
</p>
  </div>
</body>
</text>
</TEI>
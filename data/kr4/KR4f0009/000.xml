<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0009_SBCK_000-1a"/>
南窗漫記引<lb/>
物必有不可復陽者而況僕乎頽然任之而已顧有難於<lb/>
自已者自蚤歳侍庭闈洎出承先生長者之席隅及與士<lb/>
友周旋卽閉顚當之戸於穹谷不乏跫然之音數年來俱<lb/>
以一淚而絕近則兩耳皆聵杜鵑啼屋後樹亦不復聞然<lb/>
且寸心猶昔將何措而可哉生無記持性人往往謂不然<lb/>
此亦何庸欺者嘗讀太極圖說至三百巡隔夕而忘疇昔<lb/>
所辱贈示之作如張別山先生劉端星中丞<hi>湘客</hi>金道隱<lb/>
黄門<hi>堡</hi>劉浣松太史<hi>明遇</hi>及上湘龍季霞<hi>孔蒸</hi>餘杭姚夢<lb/>
峽<hi>湘</hi>皆苦思索不得一章其他可知也病中髣髴所憶僅<lb/>
<pb n="KR4f0009_SBCK_000-1b"/>
保<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>數章句悽然已乃還自哂人且哀余余何庸爲諸逝<lb/>
者哀雖然人亦誰且哀余者余固不可不拾零香拈碎玉<lb/>
爲疇昔哀也亦各如其情也已戊辰天中日南窗記<lb/>
<pb n="KR4f0009_SBCK_000-2a"/>
瀟湘怨詞<hi>夕堂戲墨卷七</hi>船山遺書六十二<lb/>
　　　衡陽王夫之譔<lb/>
　　瀟湘小八景詞<hi>寄調摸魚兒</hi>
　　　國初瞿宗吉詠西湖景斆辛稼軒君莫舞君不見<lb/>
　　　玉環飛燕皆塵土體詞意淒絕乃宗吉時當西子<lb/>
　　　湖洗會稽之耻苧蘿人得所託矣固不宜怨者乙<lb/>
　　　未春余寓形晉甯山中聊取其體仍寄調摸魚兒<lb/>
　　　詠瀟湘小八景水碧沙明二十五絃之怨當有過<lb/>
　　　者閱今十年矣<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>破篋得之亦了不異初意深山<lb/>
　　　春盡花落鵑啼乃不敢重吟此曲乙巳上巳茱萸<lb/>
<pb n="KR4f0009_SBCK_000-2b"/>
　　　塘記<lb/>
　　其一<hi>鴈峰烟雨</hi>
插靑天俯臨圖畫一壁翠光欲滴炎風吹斷陽禽影認得<lb/>
孤峰回翼如相識記寒聲蕭蕭咽盡霜華夕望中何極儘<lb/>
䈴壓千絲窗飛一縷垂幕籠輕碧　回首處猶記當時蹤<lb/>
跡危亭斜倚南陌滿城春滑笙歌膩消盡銀缸夜色君莫<lb/>
惜君不見黃沙漢使無消息秦關坐隔聽沙岸殘更野塘<lb/>
曉陣總似三生笛<lb/>
　　其二<hi>石鼓江山</hi>
瞰蒸湘曲影雙淸流下洞庭秋遠危崖突兀玉峰寒界破<lb/>
<pb n="KR4f0009_SBCK_000-3a"/>
蒼流一線誰許見只鮫宮金繩夜擁魚龍怨畵船歌扇對<lb/>
笑水江花窺樓暈月惹盡流霞片　行樂地記取韶光迅<lb/>
轉畵闌彩筆題徧雲杳瀟湘千頃碧瞥眼武陵溪畔君莫<lb/>
羡君不見漁陽撾斷䨘裳讌滄桑已變想眉黛嬌靑眼波<lb/>
凝綠不是舊時面<lb/>
　　其三<hi>東洲桃浪</hi>
剪中流白蘋芳草燕尾江分南浦盈盈待學春花靨人面<lb/>
年年如故留春住笑浮萍輕狂舊㝱迷殘絮棠橈無數儘<lb/>
泛月蓮舒留仙裙在載取春歸去　佳麗地仙院迢遙烟<lb/>
霧溼香飛上丹戶醮壇珠斗疎鐙映共作一天花雨君莫<lb/>
<pb n="KR4f0009_SBCK_000-3b"/>
訴君不見桃根已失江南渡風狂雨妬便萬點落英幾灣<lb/>
流水不是避秦路<lb/>
　　其四<hi>西湖荷花</hi>
瀁平塘綠錢初展正是乳鴉啼後桃尖漸放朱霞暈芳惹<lb/>
遊鞭征袖眞如繡點波紋紅綃靑幛團絨皺田田歌奏問<lb/>
苦菂尋蓮縈絲覓藕幾許多情逗　莫浪語西子湖頭難<lb/>
又錦屏十里香透繁華滿目江南㝱約略送愁時候君莫<lb/>
齅君不見淸香銷盡酸風痩秋容如舊只莎草吟螿蓼花<lb/>
飛鶒露冷金飆驟<lb/>
　　其五<hi>花藥春溪</hi>
<pb n="KR4f0009_SBCK_000-4a"/>
啟琳宮㬉回溪畔江南共道春早桃花新雨溶溶後誰把<lb/>
瓊漿釀造壼天老正望中茶烟幾線縈僧橑燕泥香掃快<lb/>
翠泛銅瓶膏凝玉琖魚眼調香腦　添勝蹟百道奔泉迴<lb/>
抱暗縈綠荇芳藻泠泠碎玉夜聲中花院晨鐘輕搗君莫<lb/>
惱君不見玉礬落盡瑤京道王孫芳草縱百丈絡絲萬條<lb/>
羅帶難繋春光好<lb/>
　　其六<hi>岳亭雪嶺</hi>
翠屏遙眉横七二空靑一派如灑閑登危榭憑闌眄垂羃<lb/>
同雲覆野銀河瀉道飛來楊花玉樹都疑假望迷鴛瓦<hi>興陵</hi>
<hi>朱邸在焉</hi>問酒擁銷金茶烹鳳乳若個償春價　賞心事不在<lb/>
<pb n="KR4f0009_SBCK_000-4b"/>
酒旗歌社梅痕暗偷蕚赭凍髭笑指祝融君故騎火龍未<lb/>
下君莫惹君不見胡沙似雪催征馬笳聲怨也把塞北氷<lb/>
天江南春色都付漁樵話<lb/>
　　其七<hi>朱陵仙洞</hi>
向蒼崖<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>聲吹裂斜陽一片危岸江流北瀉鴈南征洞裏<lb/>
春光無算星燦爛都應是雲中劍舞珠光按花蹊碁館留<lb/>
滿地蒼苔數峰烟樹擲與人間看　仙戶啟石乳倒垂銀<lb/>
蒜空山翠杳天半百花橋阻玉壺遠誰倩鴛鴦抵喚君莫<lb/>
歎君不見彤雲故鎖三山斷罡風吹散想華表鶴歸天台<lb/>
人返怕見人民換<lb/>
<pb n="KR4f0009_SBCK_000-5a"/>
　　其八<hi>靑草漁鐙</hi>
截流澌飛虹側挂長空流月孤影斜收返照蔚藍天蘋末<lb/>
一江風冷更漏靜罷鳴桹停橈沙觜星光耿疎鐙夜永似<lb/>
說向人間流光易謝夜燭遊須秉　歌舞罷追賞良宜此<lb/>
景木蘭牽動綠荇樵靑唱闋斗參橫殘月又斜西嶺君莫<lb/>
省君不見蘆中人老成萍梗載愁舴艋向牛飲溪邊羊裘<lb/>
灘上別把絲綸整<lb/>
　　瀟湘大八景詞<hi>寄調摸魚兒</hi>
　　　情者非有區宇者也有一可易情之區移傺侘而<lb/>
　　　昭蘇之何爲懐此都哉余歌小八景來十六年矣<lb/>
<pb n="KR4f0009_SBCK_000-5b"/>
　　　雲中眇眇北渚愁予九嶷修眉烟秋不展望里盈<lb/>
　　　千目飛無寄續歌爰九魂授尤勤惘張樂之簫鐘<lb/>
　　　哀琴在御追淚筠之粉翠香酒忘尊然則迷不一<lb/>
　　　方思橫三楚固其所矣重吟大八景詞複用瞿辛<lb/>
　　　原體旌初志也雖然北逾㝠阨南度秦城西望雨<lb/>
　　　雲之浦東臨曰夜之江豈但此哉而祇以寄情於<lb/>
　　　畔岸耶行且怨紫塞之歸禽唁蒼山之弔鳥於斯<lb/>
　　　始矣<lb/>
　　其一<hi>瀟湘夜雨</hi>
望九疑罏烟飛黛遠送元雲千里斜陽楓岸平沈後木末<lb/>
<pb n="KR4f0009_SBCK_000-6a"/>
驚飇拂水蘭舟艤薦新涼銀缸影顫篷聲起推窗閒盻看<lb/>
幅幅輕綃層層珠瀑駘宕空靑裏　淸絕地故是蕙汀蘭<lb/>
沚淺碧舊含芳蘂朝來潤浥靈苗發共載天香雲髓君莫<lb/>
擬君不見楚騷歌闋蘭蘅死靈修邈矣怕碎玉鏦錚金鈴<lb/>
淋<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>吹入愁人耳<lb/>
　其二<hi>洞庭秋月</hi>
展平湖一片玻瓈何處天圍四野金風輕捲千波雪陣陣<lb/>
落暉低亞眞瀟灑漸西晶連天接住東光射氷輪上也見<lb/>
鏡吸空明練飛霜影一盪淸無罅　凭檻處百尺麗譙飛<lb/>
榭玉樓閃冉光乍淸魂搖曳渾無定靈肉欲隨羽化君莫<lb/>
<pb n="KR4f0009_SBCK_000-6b"/>
詫君不見南來猿鶴悲淸夜天孤月寡歎吹笛王孫朗吟<lb/>
仙客倦理雲軿駕<lb/>
　　其三<hi>平沙落鴈</hi>
問陽禽北發天山尺帛爲誰長繋當年不作關山怨但愛<lb/>
江南佳麗秋無際擁長汀銀膏玉㞕堆光膩横空如砌宛<lb/>
一抹修眉千行淡墨欲墜還容曳　菰米熟千頃元珠豐<lb/>
脃何須更尋歸計丹楓染紫蘋花白飛舞一江淸霽君莫<lb/>
睇君不見三更月落催哀唳春光無蒂蚤炎焰燔空狂濤<lb/>
拍岸羽駕何方稅<lb/>
　　其四<hi>遠浦歸帆</hi>
<pb n="KR4f0009_SBCK_000-7a"/>
接長江西上三巴東下海門萬里高樓思婦天涯㝱昨日<lb/>
金錢送喜春歸矣倩啼鶯遙催綵鷁乘風起危闌閒倚望<lb/>
碧浪參天斜陽低樹片影浮空水　相認處靑練雙飛旗<lb/>
尾夕風吹送旖旎銀缸對照江樓眼收拾寄愁蠲紙君莫<lb/>
盻君不見征人已老蘭舟委艨艟浪起儘大帽白衣攤錢<lb/>
打鼓不向湘臯<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>
　　其五<hi>漁村夕照</hi>
捲殘虹隔岸蘆梢低挂一團赬玉紫金光聚明霞閃雪洗<lb/>
鷺飛鷗浴江一曲舞輕橈橛頭車子相隨逐荻灣六六聽<lb/>
短笛横吹棹歌遙答共趁沙汀宿　投竿處牽動綃金波<lb/>
<pb n="KR4f0009_SBCK_000-7b"/>
蹙濺珠縣灑紅粟暝空欲歛西淸色一派炊烟凝綠君莫<lb/>
矚君不見羲輪無繋西流速雲昏極目聽哀鴈啼更孤篷<lb/>
打雨難擬明朝旭<lb/>
　　其六<hi>山市晴嵐</hi>
俯江潯灘臨危磴屏擁靑蓉回抱小橋流水平田迥綠浪<lb/>
風生畦稻當晴昊散溪雲輕鬆一抹飛烟巧靑帘繚繞有<lb/>
白笋黃魚紅蝦綠酒裝點旗亭好　蘭舟泊正及江南春<lb/>
早玉山何惜傾倒桃花留客紅垂暈羃䍥輕綃籠罩君莫<lb/>
惱君不見鮫人蜃客迷三島韶華易老但棠杜花邊鷓鴣<lb/>
聲裏瘴雨迷衰草<lb/>
<pb n="KR4f0009_SBCK_000-8a"/>
　　其七<hi>山寺晚鐘</hi>
轉汀洲回巒斜擁曲徑松杉堆黛落帆人語寒潭靜旛影<lb/>
風搖星彩涵輕靄漸潮聲魚音梵唄喧金界霜林驚籟更<lb/>
百八綿連噌吰奰發流響空靑内　深院鎖誰放鯨吟出<lb/>
海澄江歘騰漰湃喚回客㝱淸宵永寂厯閒心如灑君莫<lb/>
駭君不見景陽舊恨臺城改佛鐙綠靉共窣堵鈴鳴相輪<lb/>
鐸語長夜悲興敗<lb/>
　　其八<hi>江天暮雪</hi>
舞廉纖不知是雪還是沙明波素同雲返映晶光凝暝色<lb/>
遙籠烟樹雙無據顫寒空微霄極浦相回互蘆洲古渡有<lb/>
<pb n="KR4f0009_SBCK_000-8b"/>
孤艇篷窗挑鐙酌酒唱徹梁圍句　知此夕一派瑤峰玉<lb/>
宇朦朧半函銀兎淸暉的皪蛟氷瀁疑是東方已曙君莫<lb/>
覷君不見迥波難挽流澌住珠摧玉仆向帝女祠東昭王<lb/>
潭北直下長江去<lb/>
　　瀟湘十景詞<hi>寄調蝶戀花</hi>
　　　瀟湘八景不知始誰差遣唯洞庭月瀟湘雨耳他<lb/>
　　　皆江南五千里所普攝也湖南淸絕地萬古一長<lb/>
　　　嗟杜陵游蹟十七於神州而期茲萬古豈徒然哉<lb/>
　　　瀟水岀自營浦西北流五百里而得湘湘水出興<lb/>
　　　安之海陽山與灕背流旣合於瀟北流千二百里<lb/>
<pb n="KR4f0009_SBCK_000-9a"/>
　　　至巴陵北大江自西來注之然後瀟湘之名釋而<lb/>
　　　從江此千五百里間縠波繡壁楓岸荻洲淸絕之<lb/>
　　　名於斯韙矣蹟不勝探探其尤者得十景焉情物<lb/>
　　　各有因緣歸宿不迷於萬古視諸帆鴈嵐雪悠悠<lb/>
　　　無擇地者不猶賢乎僕雅欲爲此詞不知何以未<lb/>
　　　暇歌八景後驅筆獵之吟際習爲哀響不能作和<lb/>
　　　媚之音應節爲湘靈起舞曰非我也有臣妾我者<lb/>
　　　存也<lb/>
　　其一<hi>舜嶺雲峰瀟水自江華西北流至甯遠九疑山北疑峰恆有雲藏其半嶺飛雨流淙入瀟水</hi>
<hi>中</hi>
<pb n="KR4f0009_SBCK_000-9b"/>
九嶺參差無定影淚竹陰森迴合靑溪冷一片綠烟天際<lb/>
迥迷離千里寒宵暝　香雨飛來添碧凝認是當年望斷<lb/>
蒼梧恨東下黃陵知遠近西崦落日回波映<lb/>
　　其二<hi>香塘淥水湘水徑東安縣東有沈香塘石壁罅插一株云是沈水香澄潭淸泠綠蘿倒影</hi>
湘水自分灕水下曲曲潺湲千里飛哀瀉氷玉半灣塵不<lb/>
惹停凝欲挽東流駕　百尺危崖誰羽化一捻殘香拈插<lb/>
莓苔罅憶自尋香人去也寒原夕燒悲餘灺<lb/>
　　其三<hi>朝陽旭影在零陵縣瀟水側去鈷鉧潭愚溪不遠北十里爲湘口是瀟湘合處</hi>
瑶草難尋仙苑道洞裏春生一霎韶光好圓牖蘢蔥迎始<lb/>
照天涯一點紅輪小　無那雲煓迷海嶠斷送金烏悶損<lb/>
<pb n="KR4f0009_SBCK_000-10a"/>
飛光倒縱有晶熒開霽昊斜陽又被寒烟罩<lb/>
　　其四<hi>浯溪蒼壁在祁陽縣北元次山勒顔魯公中興頌于崖壁苔光水影靜目愉心</hi>
誰倚磨崖題彩筆記得中興仙李蟠根密萬里湘天開白<lb/>
日晶光長射蛟龍室　欲汎扁舟尋往迹路隔丹梯水弱<lb/>
罡風疾日暮湘靈空鼓瑟猿聲偏向蒼灣出<lb/>
　　其五<hi>石鼓危崖在衡陽縣北二水滙流潭空崖古</hi>
蒸水東流湘水北一曲滄浪映帶靑山色舊是朱陵仙洞<lb/>
客鶴歸不向烏衣國　江樹迷離潭影側畵檻筠䈴㝱斷<lb/>
春消息擊鼓馮夷尋未得饞龍怪舞雲生墨<lb/>
　　其六<hi>嶽峰遠碧自衡陽北三十里至湘潭南六十里嶽峰淺碧宛轉入望</hi>
<pb n="KR4f0009_SBCK_000-10b"/>
見說隨帆瞻九面碧藕花開朶朶波心現曉日漸飛金碧<lb/>
顫晶光返射湘江練　誰遣迷雲生絶巘蒼水仙蹤霧鎖<lb/>
靈文篆帝女修眉愁不展深深未許人間見<lb/>
　　其七<hi>昭山孤翠一峰矗立江次北去湘潭縣三十里下爲暮雲灘</hi>
日落天低湘岸杳迎目蘢蔥獨立蒼峰小道是昭王南狩<lb/>
道空潭流怨波光裊　綠影寒澄春放棹記得當年淥水<lb/>
歌年少明月南枝烏鵲遶登樓何處依劉表<lb/>
　　其八<hi>銅官戍火銅官浦在長沙北三十里蘆汀遠岸水香生於始夜漁鐙戍火依微暮色間如寒</hi>
<hi>星映水</hi>
打鼓津頭知野戍萬里歸舟認得雲中樹日落長沙春已<lb/>
<pb n="KR4f0009_SBCK_000-11a"/>
暮寒烟獵火中原路　何處停橈深夜語江黑雲昏莫向<lb/>
天涯去舊是杜陵飄泊處登山臨水傷心句<lb/>
　　其九<hi>相灣曲岸湘隂縣北三十六詩云是馬殷所/開縈回淸澈出此即次人青草湖李賓之詩</hi>
<hi>三十六灣灣對灣者是也</hi>
爲鎖湘流東下緩兩岸蘆梢片片蒲帆短寒水茫茫漁火<lb/>
亂唯應曲裏春風㬉　萬古沅湘秋思滿六六灣頭綰住<lb/>
愁無算無那湖光都个管鼉風吹浪連天捲<lb/>
　　其十<hi>君山浮黛湖光極日至君山始見一片靑芙蓉浮玻瓈影上自此岀洞庭與江水合謝眺所</hi>
<hi>云大江流日夜客心悲未央者於焉始矣湖南淸絕亦於此竟焉</hi>
渺渺扁舟天一瞬極日空淸祇覺雲根近片影參差浮復<lb/>
<pb n="KR4f0009_SBCK_000-11b"/>
隱琉璃淨挂靑螺印　憶自嬴皇相借問堯女含嚬蘭珮<lb/>
悲荒燐淚竹千竿垂紫暈賓鴻不寄蒼梧信<lb/>
瀟湘怨詞終<lb/>
<pb n="KR4f0009_SBCK_000-12a"/>
<pb n="KR4f0009_SBCK_000-13a"/>
夕堂永日緒論外編　船山遺書六十五<lb/>
　　　衡陽王夫之譔<lb/>
程子與學者說詩經止添數字就本文吟咏再三而精義<lb/>
自見作經義者能爾洵爲最上一乘文字自非與聖經賢<lb/>
傳融液脗合如自胸中流出者不能先輩閒有此意知之<lb/>
者鮮自四大家之名立各有蹊徑强經文以就己規格而<lb/>
此風蕩然矣<lb/>
藝苑品題有大家之目自論詩者推崇李杜始李杜允此<lb/>
令名者抑良有故齊梁以來自命爲作者皆有蹊徑有階<lb/>
級意不逮辭氣不充體於事理情志全無干渉依樣相仍<lb/>
<pb n="KR4f0009_SBCK_000-13b"/>
就中而組織之如廛居櫛比三閒五架門廡廚厠僅取容<lb/>
身茅茨金碧華儉小異而大體實同拙匠窶人倣造卽不<lb/>
相遠此謂小家李杜則內極才情外周物理言必有意意<lb/>
必繇衷或雕或率或麗或清或放或斂兼該馳騁唯意所<lb/>
適而神氣隨御以行如未央建章千門萬戸玲瓏軒豁無<lb/>
所窒礙此謂大家而論經義者以推王守溪爲大家之宗<lb/>
守溪止能排當停勻爲三閒五架一衙官廨宇耳但令依<lb/>
倣卽得不甚相遠大義微言皆所不遑研究此正束縛天<lb/>
下文人學者一徽纆而巳陋儒喜其有牆可循以走翕然<lb/>
以大家歸之三百餘年如岀一口能不令後人笑一代無<lb/>
<pb n="KR4f0009_SBCK_000-14a"/>
有眼人乎<lb/>
錢鶴灘與守溪齊名謂之曰錢王兩大家所傳惡不仁者<lb/>
謂不使加身如避蛇蝎<hi>按此字音褐其螫人之螫字从歇字尙不藏何況文理</hi>不使<lb/>
不仁加身者是何甯靜嚴密工夫而堪此躁戾惡語也惡<lb/>
如蛇<graphic n="KR1652" url="https://raw.githubusercontent.com/kanripo/KR-Gaiji/master/images/KR1652.png" mimeType="image/png"/>乃陳仲子出哇鵝肉忿戾之氣正是不仁以此稱<lb/>
大家者緣國初人文字止用平淡點綴初學小生無能彷<lb/>
彿錢王出以鈍斧劈堅木手筆用俗情腐詞着死刀講題<lb/>
面陋人始有津濟翕然推奉譽爲大家而一代制作至成<lb/>
宏而埽地矣鶴灘自時文外無他表見唯傳吳騷淫俗詞<lb/>
曲數齣與梁伯龍陳大聲一流狹邪小人競長如此人者<lb/>
<pb n="KR4f0009_SBCK_000-14b"/>
可使引伸經傳之微言乎<lb/>
下劣文字好作反語亦其天良不容揜處人能言其所知<lb/>
不能言其所不知凡反語皆不善不勤不愼之慝今人晝<lb/>
之所行夜之所思耳之所聞目之所見特此數者終日習<lb/>
熟故自寫供招痛快無蹇澀處若令於聖賢大義微言從<lb/>
正面上體會敎從何處下口無怪乎反之不已一正便托<lb/>
開也<lb/>
無法無脈不復成文字特世所謂成宏法脈者法非法脈<lb/>
非脈耳夫謂之法者如一王所制刑政之章使人奉之奉<lb/>
法者必有所受吏受法於時王經義固受法於題故必以<lb/>
<pb n="KR4f0009_SBCK_000-15a"/>
法從題不可以題從法以法從題者如因情因理得其平<lb/>
允以題從法者豫擬一法截割題理而入其中如舞交之<lb/>
吏俾民手足無措且法者合一事之始終而俾成條貫也<lb/>
一篇之中爲數小幅一揚則又一抑一伏則又一起各自<lb/>
爲法而析之成局合之異致是爲亂法而巳矣謂之脈者<lb/>
如人身之有十二脈發於趾端達於顚頂藏於肌肉之中<lb/>
督任衝帶互相爲宅縈繞周回㣲動而流轉不窮合爲一<lb/>
人之生理若一呼一諾一挑一繳前後相鉤拽之使合是<lb/>
傀儡之絲無生氣而但憑牽縱詎可謂之脈邪四家中唯<lb/>
瞿文㦤能無束溼之法而有法無分析鉤鎖之脈而有脈<lb/>
<pb n="KR4f0009_SBCK_000-15b"/>
其餘非所知也<lb/>
鉤略點綴以達㣲言上也其次則疏通條達使立言之旨<lb/>
曉然易見俾學者有所從入又其次則<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>索幽隱啓人思<lb/>
致或旁輯古今用徵定理三者之外無經義矣大要在實<lb/>
其虛以發微虛其實而不窒若以塡砌還實而虛處止憑<lb/>
衰弱之氣姑爲搖曳則題之奴隷也四家中亦唯昆湖免<lb/>
此<lb/>
塡砌最陋塡砌濃詞固惡塡砌虛字愈闌珊可憎作文無<lb/>
他法唯勿賤使字耳王楊盧駱唯濫故賤學八大家者之<lb/>
而其以層絫相㬪如刈艸茅無所擇而縛爲一束又如半<lb/>
<pb n="KR4f0009_SBCK_000-16a"/>
死蚓沓拖不耐皆賤也古人修辭立誠下一字卽關生死<lb/>
曾子固張交濳何足效哉<lb/>
非有吞雲夢者八九之氣不能用兩三㬪實字非有輕燕<lb/>
受風翩翩自得之妙不能㬪用三數虛字然一虛一實相<lb/>
配成句則又俗不可耐故造語之難非嵇川南趙夢白湯<lb/>
義仍黃石齋尟不墮者<lb/>
對偶語出於詩賦然西漢盛唐皆以意爲主靈活不滯唯<lb/>
沈約許渾一流人以取靑妃白自矜整鍊大手筆所不屑<lb/>
也宋人則又集古句爲對偶要亦就彼法中改頭換面其<lb/>
陋一爾況經義以引伸聖賢意立言初非幕客四六之比<lb/>
<pb n="KR4f0009_SBCK_000-16b"/>
邱仲深自詫博雅而以被髪左衽弱肉强食兩偶句推奬<lb/>
守溪此七歲童子村塾散學課耳況以韓交對經語其心<lb/>
目中止知有一韓退之謂可與尼山竝駕陋措大不知好<lb/>
惡乃至於此<lb/>
鉤鎖之法守溪開其端尙未盡露痕迹至荆川而以爲秘<lb/>
密藏茅鹿門所批點八大家全恃此以爲法正與皎然詩<lb/>
式同一陋耳本非異體何用環紐搖頭掉尾生氣旣巳索<lb/>
然竝將聖賢大義㣲言拘牽割裂止求傀儡之線牽曳得<lb/>
動不知用此何爲<lb/>
一篇載一意一意則自一氣首尾順成謂之成章詩賦雜<lb/>
<pb n="KR4f0009_SBCK_000-17a"/>
交經義有合轍者此也以此鑒古今人交字醇疵自見有<lb/>
皎然語武而後無詩有八大家文抄而後無文立此法者<lb/>
自謂善誘童蒙不知引童蒙入荆棘正在於此<lb/>
賈生治安䇿偶用繳回語亦緣痛哭流涕長太息說得駭<lb/>
人故須申明以見其實然耳蘇曾效之便成厭物經義有<lb/>
云其一則云云有云其云云者此其一耳不聵目不盲止<lb/>
兩三段文字何用唱籌厯數凡此類皆文抄引之入荆棘<lb/>
也<lb/>
司馬班氏史筆也韓歐序記雜文也皆與經義不相涉經<lb/>
義竪兩義以引伸經文發其立言之旨豈容以史與序記<lb/>
<pb n="KR4f0009_SBCK_000-17b"/>
法攙入一段必與一篇相稱一句必與一段相稱截割彼<lb/>
體生入此中豈復成體要之文章必有體體者自體也婦<lb/>
人而髯童子而有巨人之指掌以此謂之某體某體不亦<lb/>
傎乎<lb/>
試取曹子桓典論論文范蔚宗後漢書引語張思光自序<lb/>
讀之古人作文字研慮以悅心精嚴如此而欲據一虛起<lb/>
實承反起正倒前鉤後鎖之死法塡腔換字自詫宗工何<lb/>
其易也<lb/>
四大家未立門庭以前作者不無滯拙而詞旨溫厚不徇<lb/>
詞以失意守溪起旣標格局抑專以遒勁爲雄怒張之氣<lb/>
<pb n="KR4f0009_SBCK_000-18a"/>
繇此而濫觴焉及文抄盛行周萊峰王荆石始一以蘇曾<lb/>
爲衣被成片抄襲有文字而無意義至陳<hi>棟</hi>傅<hi>夏器</hi>而極<lb/>
矣隆萬之際一變而愈之於弱靡以語録代古文以塡詞<lb/>
爲實講以杜撰爲淸新以俚語爲調度以挑撮爲工巧若<lb/>
黄貞父許子遜之流吟舌嬌澀如鴝鵒學語古今來無此<lb/>
交字遂以湮塞文人之心者數十年語錄者先儒隨口應<lb/>
問通俗易曉之語其門人不欲潤色失眞非自以爲可傳<lb/>
之章句也以此爲文而更以浮屠半吞不吐之語參之求<lb/>
文之不蕪穢也得乎文凡三變而其依傍以立戸牖己心<lb/>
不屬則一而巳矣萬厤之季李愚公始以堅蒼驅軟媚方<lb/>
<pb n="KR4f0009_SBCK_000-18b"/>
孟旋始以流宕散俗穴稍復雅正之音於先正沖穆之度<lb/>
未遑領取而其變也亦足以起久病之尩矣<lb/>
當萬厤中年俚調横行之下有張君一<hi>以誠</hi>雖入理未深<lb/>
而獨存雅度君一與許子遜同時昧心之作至子遜而極<lb/>
其樂則生矣一段文字開講處有數樂字鳥語班闌不知<lb/>
音岳音雒猶可謂肉團心有一鍼孔乎<lb/>
承嘉靖末蘇曾汜濫之餘當萬厤初俚調咿嚘之始顧涇<lb/>
陽先生獨以博大宏通之才竪大義析微言屹然嶽立有<lb/>
制藝以來無可匹敵奪王唐大家之名以推轂先生雖閱<lb/>
百世不能易吾言也但以無可躋攀爲流俗所不歆羡耳<lb/>
<pb n="KR4f0009_SBCK_000-19a"/>
黃藴生欲問津焉而見地不徹能放而不能收自非實有<lb/>
得於道要而淹貫古今舍糟粕而吸精液惡能不望崖而<lb/>
返<lb/>
錢受之謂黃藴生嗣歸熙甫非也熙甫但能擺落纖弱以<lb/>
亢爽居勝地耳其實外腴中枯靜扣之無一語出自赤心<lb/>
藴生言皆有意非熙甫所可匹敵但爲史所困又染指韓<lb/>
蘇未能卓立耳然藴生當天步將傾之日外則□左禍逼<lb/>
內則流寇蠭起黄扉則有溫周楊薛之姦中涓則有張彜<lb/>
憲曹化湻之蠧憂憤塡胸一寓之經義抒其忠悃傳之異<lb/>
代論世者所必不能廢也<lb/>
<pb n="KR4f0009_SBCK_000-19b"/>
陳大士史而横金正希禪而曲若其離此二者別尋理際<lb/>
獨至處自成一家固賢於歸熙甫之徒矜規格也若經義<lb/>
正宗在先輩則嵇川南在後代則黄石齋凌茗柯羅文止<lb/>
剔發精㣲爲經傳傳神抑惡用鹿門震川鋪排局陣爲也<lb/>
先輩中若諸理齋孫月峰湯若士趙儕鶴後起如沈去疑<lb/>
倪伯屏金道隱杜南谷章大力韋孝忍<hi>克濟黃岡人</hi>姜如須<hi>垓山</hi>
<hi>東人</hi>亦各亭亭獨立分作者一席釋氏有言從門入者不是<lb/>
家珍特以無門可入絶陋人攀援之徑故人不知元賞耳<lb/>
孫月峰以紆筆引伸搖動言中之意安詳有度自雅作也<lb/>
乃其晚年論文批點考工檀弓公穀諸書剔岀殊異語以<lb/>
<pb n="KR4f0009_SBCK_000-20a"/>
爲奇陗使學者目眩而心熒則所損者大矣萬歷中年杜<lb/>
撰嬌澀之惡習未必不緣此而起考工記乃制度式様册<lb/>
子上令士大夫習之勾考工程而下可令工匠解了故刪<lb/>
去文詞務求精覈其中奇字乃三代時方言俗語愚賤通<lb/>
知者非此不足以定物料規制之準非故爲簡僻也檀弓<lb/>
則摘取口中片語如後世世說新語之類𥘉非成章文字<lb/>
公穀二傳先儒固以爲師弟子問荅之言非如左氏勒爲<lb/>
成書原自不成尺幅以此思之三書者亦何奇陗之有而<lb/>
欲效法之邪文字至琢字而陋甚以古人文其固陋具眼<lb/>
人自和哄不得<lb/>
<pb n="KR4f0009_SBCK_000-20b"/>
文字至撮弄字面而穢極矣黃葵陽巳啓其端至萬厤壬<lb/>
辰而益濫陳懿典憲章文武出題云國憲王章本朝爲重<lb/>
闡文繹武昭代爲尊此是何等語而一時傳誦爲警句嗣<lb/>
後效之以不通者三十餘年崇禎閒諸名人力爲洗滌然<lb/>
猶有云天無子人之聖者爲其子海無內人之聖者居其<lb/>
內<hi>德爲聖人四句會墨</hi>如此迷惑喪心之語猶拔作南宮首卷文字<lb/>
安得不陋士習安得不偷邪<lb/>
良知之說充塞天下人以讀書窮理爲戒故隆慶戊辰會<lb/>
試知之爲知之不知爲不知文以不用集註繇此而求之<lb/>
一轉取士敎不先而率不謹人士皆束書不觀無可見長<lb/>
<pb n="KR4f0009_SBCK_000-21a"/>
則以撮弄字句爲巧嬌吟蹇吃恥笑俱忘如戰戰兢兢如<lb/>
履薄冰而撮云冰兢念終始典于學而撮云念典乃至市<lb/>
井之談俗醫星相之語如精神命脈遭際探討總之大抵<lb/>
不過是何汚目聒耳之穢詞皆入聖賢口中而不知其可<lb/>
恥此嘉靖乙丑以前雖不雅馴者亦不至是湯賓尹以婬<lb/>
媢小人益鼓其焰而燎原之火卒不可撲實則田一儁黄<lb/>
洪憲倡之於早也<lb/>
有代字法詩賦用之如月曰朢舒星曰玉繩之類或以點<lb/>
染生色其佳者正爾含情然漢人及李杜高岑猶不屑也<lb/>
施之景物已落第二義況字本活而以死句代之乎如敬<lb/>
<pb n="KR4f0009_SBCK_000-21b"/>
則是敬更無字可代而所敬與所以敬正自隨所指而異<lb/>
用代字者以欽翼兢惕代之或以怠荒戲渝反之直是不<lb/>
識敬字支吾抵塞耳信曰惇篤仁曰慈祥學曰敏求思曰<lb/>
覃精善曰純粹治曰經理皆代字也先輩中亦有此病自<lb/>
吳季子小註來有胸有心者不應染指<lb/>
㬪字不可析用如詩賦悠悠而云悠迢迢而云迢渺渺而<lb/>
云渺皆不成語兢兢業業舊有此文亦不甚雅業業云者<lb/>
如筍虡上崇牙兩兩相次齟齬不相安之象時文絕去一<lb/>
字而云兢業不知單一業字則止是功業連兢字如何得<lb/>
成文理此病先輩亦有若嵇川南趙儕鶴諸公則必不作<lb/>
<pb n="KR4f0009_SBCK_000-22a"/>
此生活<lb/>
欲除俗陋必多讀古人文字以沐浴而膏潤之然讀古人<lb/>
文字以心入古文中則得其精髓若以古文塡入心中而<lb/>
亟求吐岀則所謂道聽而塗說者耳<lb/>
經義固必以章句集註爲準但不可背戾以浸淫於異端<lb/>
若註所未僃補爲發明正先儒所樂得者如尤公瑛寡人<lb/>
之於國也章文以制産重農救荒分三事而以末段歸重<lb/>
汰獸食發倉廩爲目前應迫救荒之先務救荒而後待來<lb/>
年以重農然後徐及制産乃令孟子之敷施調理井然有<lb/>
序又如金正希侍於君子有三愆文謂人有愆而不自知<lb/>
<pb n="KR4f0009_SBCK_000-22b"/>
唯侍君子乃知有之而慙惶思改見人之不可不就正於<lb/>
君子陳大士欲仁而得仁文謂欲取於民者薄斂而緩征<lb/>
之仁者之政也則所得者民皆樂奉而懷恩固仁者之得<lb/>
也如此乃與不貪相應諸若此類註所未及詎可以非註<lb/>
所有而謂爲異說乎困死俗陋講章中者自不足以語此<lb/>
以酸寒囂競之心說孔孟行藏言之無怍且矜快筆世敎<lb/>
焉得而不陵夷哉聖賢雖以撥亂反正安天下爲志然乘<lb/>
六龍以御天濳亢飛躍無不可樂之天無不可安之土而<lb/>
作經義者非取魯衞齊梁之君臣痛罵以洩其忿則悲歌<lb/>
流涕若無以自容其醜甚矣榜前濳下淚眾裏卻藏身孟<lb/>
<pb n="KR4f0009_SBCK_000-23a"/>
郊之所以爲郊也愁中天屢陰譚元春之所以爲元春也<lb/>
而使君子如此其齷齪乎愚嘗判韓退之爲不知道與楊<lb/>
雄等以進學解送窮文悻悻然怒澘澘然泣此處不分明<lb/>
則其云堯舜禹湯相傳者何嘗夢見所傳何事經義害道<lb/>
莫此爲甚反不如詩賦之翛然於春花秋月閒也<lb/>
擡一官樣字作題目拈一扼要字作眼目自謂名家實則<lb/>
先儒所謂只好隔壁聽者耳官樣字者如老者安之三句<lb/>
張受先以王道二字籠罩不知夫子言志時但就面前說<lb/>
去初未嘗言以此治平天下若論其至處則雖王者亦待<lb/>
必世後仁之餘方慚與此相應若行王道者何敢易言及<lb/>
<pb n="KR4f0009_SBCK_000-23b"/>
此張之使大正局之使小耳又如哀公問政章以法祖爲<lb/>
旨者亦官樣話也經文明言人存而後政可舉亡其人則<lb/>
政雖布在方策而必息故必極學問思辨之力以果能好<lb/>
學力行知恥而修仁義禮之人道然後可以治天下國家<lb/>
非但依樣胡盧遽言法祖如王莽之效周公也凡此類皆<lb/>
大言無當徒使淺學陋人有所倚之巴鼻而已扼要字者<lb/>
如程子敎學者以主敬乃立本以起用非知有此事便休<lb/>
更不須加功修治之謂如止至善章學脩恂慄威儀內外<lb/>
交盡德乃盛善乃至仁敬孝慈親賢樂利天德王道之全<lb/>
豈一敬字遽足以該括之又如道千乘之國章言敬事者<lb/>
<pb n="KR4f0009_SBCK_000-24a"/>
但於事言敬初非主一無適之謂與居敬言居者抑別固<lb/>
該括下四者不得聖賢之學原無扼要乘龍御天無所不<lb/>
用其極扼要之法乃浮屠所謂佛法無多子者孟子謂之<lb/>
執一賊道宋末諸儒雖朱門人士皆暗用象山心法拈一<lb/>
字爲主武斷聖賢之言苟趨捷徑而作經義者依據以塞<lb/>
責萬厤以後惡習熺然流及百年餘燄不熄誠無如之何<lb/>
也<lb/>
古者字極簡秦程邈作隷書尙止三千字許愼說文亦不<lb/>
逮今字十之二三字簡則取義自廣統此一字隨所用而<lb/>
別熟繹上下文涵泳以求其立言之指則差別畢見矣如<lb/>
<pb n="KR4f0009_SBCK_000-24b"/>
均一心字有以虛靈知覺而言者心之官則思之類是也<lb/>
有以所存之志而言者先正其心是也有以所發之意而<lb/>
言者從心所欲是也有以圅仁義爲體爲人所獨有異於<lb/>
禽獸而言者求放心及操則存舍則亡者是也有統性情<lb/>
而言者四端之心是也有性爲實體心爲虛用與性分言<lb/>
者盡心知性與張子所云性不知簡其心是也凡言天言<lb/>
道皆然隨所指而立義彼此相襲則言之成章而必淫於<lb/>
異端言之無據而不成章則浮辭充幅而不知其所謂大<lb/>
全小註諸家雜亂於前講章之毒盈天下而否塞晦蒙更<lb/>
無分曉不能解書何從下筆宜乎爲君子儒者之賤之也<lb/>
<pb n="KR4f0009_SBCK_000-25a"/>
陋人以鉤鎖呼應法論文因而以鉤鎖呼應法解書豈古<lb/>
先聖賢亦從茅鹿門受八大家衣鉢邪如哀公問政章於<lb/>
知仁勇之仁鉤上仁義禮之仁不動心章以勿求於心之<lb/>
心鉤上不動之心但困死呼應法中更不使孔孟文理得<lb/>
通何況精義魔法流行其弊遂至於此<lb/>
王子敬作一筆艸書世稱墨妙然一帖之中語雖連貫而<lb/>
字形嚮背各殊必於一筆未免有拗折牽連之病若經義<lb/>
一題自一理一篇自一意豈容有二筆邪旣必一筆何用<lb/>
鉤鎖止緣陋人氣不能長如老病喘促必須歇息方更接<lb/>
續故鉤鎖之法一立而天下翕然從之爲獨參湯以延殘<lb/>
<pb n="KR4f0009_SBCK_000-25b"/>
喘<lb/>
非此字不足以盡此意則不避其險用此字已足盡此義<lb/>
則不厭其熟言必曲暢而伸則長言而非有餘意可約略<lb/>
而傳則芟繁從簡而非不足嵇川南湯義仍諸老所爲獨<lb/>
絕也避險用熟而意不宣如扣朽木厭熟用險而語成棘<lb/>
如學鳥吟意止此而以虛浮學蘇曾是折腰之蛇義未盡<lb/>
而以迫促仿時調如短項之蛙纔立門庭卽趨魔道四者<lb/>
之病其能免乎<lb/>
有意之詞雖重亦輕詞皆意也無意而着詞纔有點染卽<lb/>
如蹇驢負重四蹄周章無復有能行之勢故作者必須愼<lb/>
<pb n="KR4f0009_SBCK_000-26a"/>
重揀擇勿以俗尙而輕泚筆至若涇陽先生以龍躍虎踞<lb/>
之才左冝右有隨手合轍意至而詞隨更不勞其揀擇非<lb/>
讀書見道者未許渉其津涘<lb/>
不博極古今四部書則雖有思致爲俗軟活套所淹殺止<lb/>
可求售於俗吏而牽帶泥水不堪挹取乃一行渉獵便隨<lb/>
筆涌出心靈不發但矜遒勁或務曲折或誇饒美不但入<lb/>
理不眞且接縫處古調今腔兩相黏合自爾不相浹洽縱<lb/>
令摶成必多敗筆趙儕鶴湯義仍羅文止何嘗一筆倣古<lb/>
而時俗軟套脫盡無餘其讀書用意處別也<lb/>
以外腴中枯評歸熈甫自信爲允其擺脫軟美踸厲而行<lb/>
<pb n="KR4f0009_SBCK_000-26b"/>
亦自費盡心力乃徒務閒架而於題理全無體認則固不<lb/>
能爲有無也且其接縫處矯䖍無自然之度固當在許石<lb/>
城張小越之下熈甫子子慕變矯厲爲輕安不失爲儒者<lb/>
之言度越其父遠甚人言殊不然所謂相者舉肥也<lb/>
自李贄以佞舌惑天下袁中郎焦弱侯不揣而推戴之於<lb/>
是以信筆掃抺爲文字而誚含吐精㣲鍛鍊高卓者爲齩<lb/>
薑呷醋故萬厤壬辰以後文之俗陋亙古未有如必不經<lb/>
思維者而後爲自然之文則夫子所云草創討論修飾潤<lb/>
色費爾許斟酌亦齩薑呷醋邪比閱陶石簣文集其序記<lb/>
書銘用虛字如蛛絲罥蝶用實字如屐齒黏泥合古今雅<lb/>
<pb n="KR4f0009_SBCK_000-27a"/>
俗堆砌成篇無一字從心坎中過眞莊子所謂出言如哇<lb/>
者不數行卽令人頭重葢當時所尚如此啓禎閒始洗滌<lb/>
之而艾千子猶以莽莽蒼蒼論交<hi>蒼字上聲誤讀爲倉</hi>不知莽莽蒼<lb/>
蒼者卽俗所謂莽撞孟子所云茅塞也<lb/>
昔人謂書法至顔魯公而壞以其著力太急失晉人風度<lb/>
也文章本靜業故曰仁者之言藹如也學術風俗皆於此<lb/>
判別着力急者心氣粗則一發不禁其落筆必重皆囂陵<lb/>
競亂之徵也俗稱歐蘇等爲大家試取歐陽公文與蘇明<lb/>
允竝觀其靜躁雅俗貞淫昭然可見心粗筆重則必以縱<lb/>
横名法兩家之言爲宗主而心術壞世敎陵夷矣明允其<lb/>
<pb n="KR4f0009_SBCK_000-27b"/>
明驗也啓禎諸公欲挽萬厤俗靡之習而競躁之心勝其<lb/>
落筆皆如椎擊刻畫愈極得理愈淺雖有才人無可勝澄<lb/>
淸之任就中唯沈去疑杜南谷爲有超然之致猶未醇也<lb/>
其他勿論巳代聖賢以引伸至理而赬面張拳奚足哉□<lb/>
元詩人如貫雲石薩天錫馮子振欲矯宋詩之衰而羶氣<lb/>
乘之啓禎文多類此意者亦天實爲之邪<lb/>
學蘇明允猖狂譎躁如健訟人强辭奪理學曾子固如聽<lb/>
村老判事止此沒要緊話扳今掉古牽曳不休令人不耐<lb/>
學王介甫如拙子弟效官腔轉折煩難而精神不屬八家<lb/>
中唯歐陽永叔無此三病而無能學之者要之更有向上<lb/>
<pb n="KR4f0009_SBCK_000-28a"/>
一路在<lb/>
譚友夏論詩云一篇之朴以養一句之靈一句之靈能回<lb/>
一篇之朴囈語爾以朴養靈將置子弟於牧童樵豎中而<lb/>
望其升孝秀之選乎靈能回朴村塢閒茅苫土壁塑一關<lb/>
壯繆衮冕執圭席地而坐望其靈之如響爲嗤笑而已慶<lb/>
厤中經義以一句爭勝皆此說成之曹大章大哉堯之爲<lb/>
君也章承頭一句云甚矣帝堯之德天德也袁黃贊其壓<lb/>
倒萬人許獬畏聖人之言起比一句云聖言亦庸言耳場<lb/>
中以此定爲南宮第一如實思之有何意味如口給人說<lb/>
酒令適資一笑而已<lb/>
<pb n="KR4f0009_SBCK_000-28b"/>
聞之論弈者曰得理爲上取勢次之最下者着文之有警<lb/>
句猶碁譜中所註妙着也妙着者求活不得欲殺無從投<lb/>
隙以解困戹拙碁之爭勝負者在此若兩俱善奕全局皆<lb/>
居勝地無可用此妙着矣非謂句不宜工要當如一片白<lb/>
地光明錦不容有一疵纇自始至終合以成章意不盡於<lb/>
句中孰爲警句孰爲不警之句哉求工於句者有廓落語<lb/>
<hi>如聖人一天也及非甚盛德誰能當此而王者又上觀千世下觀千世之類</hi>有陡頓語<hi>如甚矣帝堯之</hi>
<hi>德天德也之類</hi>有鉤牽語<hi>如畏聖人之言而云/知所畏者也之類</hi>有排對語<hi>如𬒳髪左衽弱</hi>
<hi>肉强食之類</hi>其下則有蔓延語<hi>如剿襲檀弓不出而圖吾君苟出而圖吾君之類</hi>浮枵<lb/>
語<hi>如又進而加詳焉然後浩乎其有得之類</hi>含糊語<hi>如悠然其/可思之類</hi>荅話語<hi>如大抵不離乎</hi>
<pb n="KR4f0009_SBCK_000-29a"/>
<hi>云云者近是之類</hi>肥膩語<hi>撮必讀古文/中俗艶爲句</hi>懵懂語<hi>如道德仁義禮樂詩書等字湊手便</hi>
<hi>用</hi>俗講語<hi>殊不知總之大抵之類</hi>賣弄語<hi>如入夢之姬公易逝病諸之堯舜難酬之類</hi>市<lb/>
井語　煙花語　招承語<hi>小題文多此三者</hi>門面語<hi>如天不變道亦不變雖天</hi>
<hi>子必有父諸侯必有兄之類</hi>滑利語<hi>如君子之仕也文云踐其士而食其毛誰非臣子者岀口快甚然豈</hi>
<hi>販夫牧豎亦須求仕乎</hi>嬌媚語<hi>如我浮沈之人也與哉及性也而情在其中矣之類黃貞父好爲短句短</hi>
<hi>比快轉以求媚近則包長明亦中此病</hi>凡此類始則偶一作者意與湊合不<lb/>
妨用之陋人驚爲好句相襲而不知其穢皆於句求工之<lb/>
拙法啓之也<lb/>
有所謂開門見山者言見遠山耳固以縹緲遙映爲勝若<lb/>
一山壁立當門而峙與面牆奚異曹子建有面山背壑之<lb/>
<pb n="KR4f0009_SBCK_000-29b"/>
語彼生長譙許己居鄴城未嘗有山恨不逼近危崖若使<lb/>
果有此室豈不是倒架屋劣文字起處卽着一斗頓語說<lb/>
煞謂之開門見山不知向後更從何處下筆此弊從仕宦<lb/>
而至將相富貴而歸故鄉來彼作法於涼重復申說一篇<lb/>
已成兩橛何足法也若環滁皆山也語雖卓立正似遠山<lb/>
遙映耳陋人自爲文旣爾又且以解聖賢文字如哀公問<lb/>
政章扼定文武之政四字通章縈繞更不恤下文云何誠<lb/>
意章以毋自欺也也字應上者字一語說煞後復支離皆<lb/>
當門一山遮斷遙天遠景豈知古人立言迤邐說去要歸<lb/>
正在結煞處哉<lb/>
<pb n="KR4f0009_SBCK_000-30a"/>
抑有反此者以虛冒籠起至一二百字始見題面此從蘇<lb/>
曾得來韓桺歐陽尙不盡然然蘇曾但以施之章疏序記<lb/>
抒己意者經義自有立言端委如人家族譜但敘本姓源<lb/>
流何用自從混沌初開盤古出說起也昔人謂之爲壽星<lb/>
頭洵然<lb/>
薛方山每於起冒下急出本文此科塲論式也論取題而<lb/>
推廣言之故可掲過經史本文重抒己意經義體聖賢之<lb/>
言而紬繹之語盡則止一句急岀則如喉閒骨鯁吞吐皆<lb/>
難一篇之中分爲兩截勢必更端說起項下安頭此法利<lb/>
於塾師敎劣子弟使易收歸本科段段着想遂翕然稱之<lb/>
<pb n="KR4f0009_SBCK_000-30b"/>
爲大家不虞之譽引人入坑塹如此<lb/>
羅長源論字學云胸中無數千卷書日用無忠信之行則<lb/>
雖蠆尾銀鈎八法僃舉求其落玉垂金流弈淸舉者乃至<lb/>
一點亦不可得嘗服膺此言以爲論文之善莫過於是而<lb/>
茅鹿門云吾作文時屋瓦皆爲動搖說得恁鬠鬡可畏想<lb/>
訟魁代人作訴牒時當如此下筆<lb/>
看章句集註須理會先儒云何而作此語非可一抹竄入<lb/>
訓詁中暝煙繚繞正使雲山莫辨如子在川上註川流與<lb/>
道爲體恐學者將川流與道判作二事以水爲借譬劃斷<lb/>
天人失太極渾淪之本體故下此語初非爲逝者不舍晝<lb/>
<pb n="KR4f0009_SBCK_000-31a"/>
夜作註讀者但識得此意則言水卽以言道自合程子之<lb/>
意不可於夫子意中增此四字反使本旨不得暢白又如<lb/>
鳶飛戾天一段章句有活潑潑語乃以贊子思立言敎人<lb/>
之妙使人隨處見道無所執礙以反失當幾之省察故又<lb/>
云其要在愼獨若子思言此初非以鳶飛魚躍爲活潑潑<lb/>
物事駘宕圓融如浮屠水流花開之狂解若不解此謂魚<lb/>
鳥化機流動無恆則正程子所謂弄精魂者故作經義者<lb/>
當置活潑潑三字不須插入但實從道之全體大用充周<lb/>
溥徧上着講此處不分明引金屑入目宜其文之茫茫白<lb/>
霧也<lb/>
<pb n="KR4f0009_SBCK_000-31b"/>
陳大士自云三月而徧讀廿一史目力之勝可知乃其天<lb/>
之高也一節文字於厤法粗率且未曉了出語便成差異<lb/>
想其讀史時於厤志無能曉處便擲向一壁去先輩於所<lb/>
未知約略說過卻無背戾惟不欲誇博敏大士以博敏自<lb/>
雄故亂道以此推之大士於史凡地理職官兵刑賦役等<lb/>
志俱不蒙其眄睞若但取列傳艸艸看過於可喜可恨事<lb/>
或爲擊節或爲按劍則一部鳳洲綱鑑足矣何必九十日<lb/>
工夫繙此充棟册子邪黄藴生易經義說厤法較無舛訛<lb/>
其讀史視大士爲能詳審自不以三月誇速了乃所言厤<lb/>
法又晉宋以降何承天虞<graphic n="KR1184" url="https://raw.githubusercontent.com/kanripo/KR-Gaiji/master/images/KR1184.png" mimeType="image/png"/>一行郭守敬所定歲差定朔<lb/>
<pb n="KR4f0009_SBCK_000-32a"/>
等精密之法孔子作易繫傳止據夏周之厤何嘗有此藴<lb/>
生知解而不知用亦欲誇博敏之失也近人爭讀近思録<lb/>
資時文之用且問渠太極是何物事清虛一大是何形狀<lb/>
主一無適何以用功若止記取册子上語句搭得上輒與<lb/>
鈔寫則近思録豈詩學大成四六類圅供汝道聽塗說者<lb/>
乎此之謂不知恥<lb/>
通身倒入古人懷中王莽學周公且供笑罵況誦桀之言<lb/>
者乎周萊峰王荆石學蘇氏止取法其語言氣勢至說理<lb/>
處自循正大之矩至陳卧子陳大士將身化作蘇明允開<lb/>
口便說權說勢權勢二字乃明允譎詐殘忍以商鞅韓非<lb/>
<pb n="KR4f0009_SBCK_000-32b"/>
尉繚爲師賊道殃民之大惡讀孔孟書者何忍效之大士<lb/>
以文人自命者不足深責卧子嚴氣正性大節凛然而斯<lb/>
言之玷不可磨能弗爲之惋惜<lb/>
妖孼作而妖言興周延儒是已萬厤後作小題文字有諧<lb/>
謔失度浮豓不雅者然未至如延儒以一代典制文字引<lb/>
伸聖言者而作豈不爾思踰東家牆等淫穢之詞其無所<lb/>
忌憚如此伏法之後閨門狼籍不足道乃令神州陸沈而<lb/>
不可挽悲夫<lb/>
經義之設本以揚搉大義剔發㣲言或且推廣事理以宣<lb/>
昭實用小題無當於此數者斯不足以傳世其有截頭縮<lb/>
<pb n="KR4f0009_SBCK_000-33a"/>
腳以善巧脫缷吸引爲工要亦就文句上求語氣於理固<lb/>
無多也守溪作此以翦裁尺幅爲式義味亦復索然特不<lb/>
似後人作諢語耳若荆川則已開諢語一路如曾子養曾<lb/>
晳一段文謂以餘食與人爲春風沂水高致其所與者特<lb/>
家中卑幼耳三家村老翁嫗以卮酒片肉飼幼子童孫亦<lb/>
嘐嘐之狂士乎諢則必鄙倍可笑類如此此風一染筆性<lb/>
浪子插科打諢與優人無別有司乃以此求士可謂之舉<lb/>
國如狂矣唯有　種說事說物單句語於義無與亦無所<lb/>
礙可以靈雋之思致寫令生活此當以唐人小文字爲影<lb/>
本劉蛻孫樵白居易段成式集中短篇潔淨中含靜光遠<lb/>
<pb n="KR4f0009_SBCK_000-33b"/>
致聊擬其筆意以駘宕心靈亦文人之樂事也湯義仍趙<lb/>
儕鶴王謔菴所得在此劉同人亦往往近之餘皆不足比<lb/>
數<lb/>
逆惡頑夫語覆載不容而爲之引伸心先喪矣俗劣有司<lb/>
以命題試士無行止措大因習爲之僃極凶悖如孰謂鄹<lb/>
人之子知禮乎謨葢都君咸我績之類何忍把筆長言漢<lb/>
兒學得胡見語又替胡兒罵漢人罵漢人且不忍聞何況<lb/>
射天笞地<lb/>
横截數語乃至數十語不顧問答條理甚則割裂上章連<lb/>
下章極不相蒙之文但取字迹相似者以命題謂之巧搭<lb/>
<pb n="KR4f0009_SBCK_000-34a"/>
萬厤以前無此文字自新學橫行以挑剔字影弄機鋒下<lb/>
轉語爲妙悟以破句斷章隨拈卽是爲宗風於科場命題<lb/>
亦不成章句如邦畿千里二節絶去可以人而不如鳥乎<lb/>
孟㦤子問孝章絕去子曰生事之以禮三句行己有恥使<lb/>
於四方絕去不辱君命皆所謂搭題也命題如此而求有<lb/>
典有則之文其可得乎唐人選士命作幽蘭賦舉子傲岸<lb/>
不肯作主司爲改渥洼馬賦乃曰較可古人奬進人才如<lb/>
此而以功令束人使相效以趨於卑陋侮聖言而莫敢違<lb/>
之經義之不足傳非此等使然與<lb/>
人各占一經已不足以待通儒乃於所占之經視爲續貂<lb/>
<pb n="KR4f0009_SBCK_000-34b"/>
之狗尾塾課先習浮爛之詞文塲取塞終篇之責五經大<lb/>
指已屬面牆先聖精微永隨茅塞詩則採輯詩賦四六中<lb/>
最下俗豓語用爲無鹽之粉黛咏歎淫泆之意百無一存<lb/>
春秋則以俗吏爰書訟魁牒狀醜詆之詞取巳往之君臣<lb/>
恣其詬厲數百年來能免此者千無一二近世名人略爲<lb/>
洗滌詩則黃石齋凌茗柯春秋則劉同人及路君朝陽逸<lb/>
羣遒上庶幾不負明經之目至若周易廣大精微以六虛<lb/>
盡天人之理數而作經義者限之以君臣出處苟爲位置<lb/>
若有一姓六名二之相建元九五之君或得或失𬒳以褒<lb/>
嘉施以誚責加之勸勉曲爲詰問象占時位罔所聞知黑<lb/>
<pb n="KR4f0009_SBCK_000-35a"/>
風吹墮莫能拔出者久矣書唯典謨有論道之言誓誥乃<lb/>
諭臣民之作典謨辭顯而意深自爲一體誓誥則雜以方<lb/>
言使人易曉辭不通今若有僻奥而大指所歸示生人之<lb/>
利害作經義者一以危㣲精一强相附會將與介胄之夫<lb/>
田野之甿反側之子談心性乎迷而不反者二百餘年啓<lb/>
禎以來後起諸公雖或不雅馴而窮經得歸趣者閒岀焉<lb/>
方之慶厤以前自覺積薪居上<lb/>
科塲文字之蹇劣無足深責者名利熱中神不淸氣不昌<lb/>
莫能引心氣以入理而快出之固也況法制嚴酷幾如罪<lb/>
人之待鞫乎漢晉以上惟不以文字爲仕進之羔雉故各<lb/>
<pb n="KR4f0009_SBCK_000-35b"/>
隨所至而卓然爲一家言隋唐以詩賦取士文場之賦無<lb/>
一傳者詩唯曲終人不見江上數峰靑一律而已燕許高<lb/>
岑李杜儲王所傳詩皆仕宦後所作閲物多得景大取精<lb/>
宏寄意遠自非局促名場者所及經義本儒者分內事而<lb/>
一行作吏則置之如隔年厤閒有作者祗爲子弟作嫁衣<lb/>
裳陳啓新誚爲𫾣門磚子非誣也唯楊貞復宦稿借經義<lb/>
講學其意良善乃又爲姚江之學所賺非徒見地詖淫文<lb/>
氣亦迫促衰弱深可惜也<lb/>
爲一代文人而不遇者多矣則膠庠之下自應有偉人傑<lb/>
作睥睨今古乃嘉隆以前無一傳者後乃有徐文長<hi>渭</hi>漏<lb/>
<pb n="KR4f0009_SBCK_000-36a"/>
仲容<hi>坦之</hi>張子延<hi>大復</hi>數首行世亦無甚超絶處天啓後<lb/>
社稿充斥終不脫揣摩蹊徑若錢吉士顧麐士輩欲矯時<lb/>
趨而本領旣薄指趣自卑因憶昔與黃岡熊渭公　李雲<lb/>
田以默作一種文字不犯一時下圓熟語復不生入古人<lb/>
字句取精煉液以靜光達微言所業未竟而天傾文喪生<lb/>
死契闊念及祗爲哽塞<lb/>
<pb n="KR4f0009_SBCK_000-36b"/>
</p>
<p>
夕堂永日緒論外編<lb/>
<pb n="KR4f0009_SBCK_000-37a"/>
嶽餘集卷一　船山遺書五十九<lb/>
　　　衡陽王夫之譔<lb/>
　　霜度函口<hi>嶽逕</hi>
墜葉滿行衣徑艸試霜色何知山川想足敵絕塵力初暾<lb/>
峰紫搖浮空夾蒼植似可就奇光問之求羽翼<lb/>
　　卽事<hi>癸未匿嶽</hi>
看山正好北風吹寒在峰頭最上枝莫漫放鬆笻竹杖詰<lb/>
朝晴好野翁知<lb/>
　　寒甚下山訪病兒存没道中逢夏仲力下小竹舁慄<lb/>
　　　不能語哀我無衣授之以絮歸山有咏志感也<hi>癸未</hi>
<pb n="KR4f0009_SBCK_000-37b"/>
<hi>匿嶽</hi>
應自友朋恩知深謝不言無衣度霜雪多難際乾坤泥重<lb/>
芒鞵澁雲濃溼㡌昏更愁從此去託足向何門<lb/>
　　其二<lb/>
得絮不云暖此情君合知主憂臣但爾心死身何爲綠艸<lb/>
華山帶高樓燕子枝詎言身未嫁可任東風吹<lb/>
　　聞鄭天虞先生收復寶邵別家兄下山而西將以臘<lb/>
　　　杪往赴愴然而作<hi>癸未匿嶽</hi>
微生一日一偸生爲惜鴻毛死亦輕從此岐行還强飯盡<lb/>
收雲水答淸平<lb/>
<pb n="KR4f0009_SBCK_000-38a"/>
　　月中曉發僧俗送者十三人皆攀泣良久子亦淚別<lb/>
<hi>癸未匿嶽</hi>
恨别非常度相憐已有時飢分羹芋飽誠絕叟童欺段尉<lb/>
慙無笏王丞敢著詩感茲暱我眾益笑黨人癡<lb/>
　　其二<lb/>
出山仍不樂未返故園時林岫應相笑蒼天吾豈欺簡囊<lb/>
羞短劒藏穴護新詩有約歸潮日圖存筆墨癡<lb/>
　　黑山訪址<hi>甲申重遊</hi>
不覺生處高上有萬壑爭潺湲如可卽欲問蘆蔣聲<lb/>
　　其二<lb/>
<pb n="KR4f0009_SBCK_000-38b"/>
嶽力偏幽最平遙眼一新得從煙月望擬作釣江人<lb/>
　　鉄牛菴下忽不喜往<lb/>
僧汲水聲處旋歸未揜關喜尋黃葉溼已度夕陽閒<lb/>
　　玉門望獅子峰用舊作四韻<hi>甲申重遊</hi>
前遊餘愴在霜月況同時世益麏麋駭生爲神鬼欺九州<lb/>
浮一影殘㝱續新詩視徹餘生淡悠悠吾豈癡<lb/>
　　其二<lb/>
屢望高難到前冬一杖時分明霜雪苦偪側虎狼欺芒屨<lb/>
仍潭水石圅尙小詩只今腸可斷翻笑昔情癡<lb/>
　　戀響臺<hi>甲申重遊</hi>
<pb n="KR4f0009_SBCK_000-39a"/>
平接上峰去忽從林莽頽奇情供一逕竝送此中來<lb/>
　　繇戀響眺一奇石而上同夏叔直援石曲折遂得方<lb/>
　　　址巋然可臺<hi>甲申重遊</hi>
身隨落葉高足盡奇響力同是一潺湲泉端不可識<lb/>
　　曉同叔直出寺拂讀朱菊水所攜譚友夏嶽記<hi>甲申重遊</hi>
登徑驚林泉知有高人址昨宵話霜月寒河固盈耳星光<lb/>
問吟嘯松根想屐齒是日靑天高一石映綠峙朝暾不敢<lb/>
惜白光满蘋芷夏子發笑言循池累徑此似有神護蔽珍<lb/>
重以需子遙秀豈敢蒙道孤無出美勉以答古人雙影戀<lb/>
流水<lb/>
<pb n="KR4f0009_SBCK_000-39b"/>
　　湧几<hi>甲申重遊〇大拗而下平橋叢石閒覺有異已忽兩石臨水下石承上石旁壁頂覆可度可登</hi>
<hi>予命人爲級穿折于肩肘之間攙度裂處顧其逼鬱尙以翔移爲苦造形以來悠悠者誰望而目之</hi>
<hi>則經此者又可知矣舉酒酹石貌以湧几今往後來遊覽相積風雨苔蘚之所不忌則此石其傳也</hi>
<hi>已時崇禎甲申陽月望後</hi>
曠古登應少問之石不知此山初得主千嶽覺增奇葉動<lb/>
鳴泉處橋寒亭午時有來爭勝槩切莫突西施<lb/>
　　縱馬三十里曉及樟木市大江寒流荒崖野艇<hi>出嶽</hi>
霜山曉氣下連江水影寒花的的雙淸絕不知乘一羽遙<lb/>
天似有碧雲幢<lb/>
　　分寄方廣避亂諸緇侣<hi>寄嶽</hi>
<pb n="KR4f0009_SBCK_000-40a"/>
嶽雲三尺雪一尺爛木枯根焰不生曾記凍僵雙足重諸<lb/>
師許我入山深<lb/>
　　二<lb/>
屢逢虎跡如牛掌晴日鳴風森晚潭自喜林敲山石碎百<lb/>
靈能識我無慙<lb/>
　　三<lb/>
燒盡山中貓竹籜特敎痩土發龍材可憐春雨騰靑削曾<lb/>
此蕭蕭風雨哀<lb/>
　　四<lb/>
麋晨鶻夜晝鵂鶹足覆寒蓑聽未休此自答恩還聖代山<lb/>
<pb n="KR4f0009_SBCK_000-40b"/>
僧莫只話驚鷗<lb/>
　　五<lb/>
有土不容雙足入冤親寂寞得山僧若爲一衲寒鐘底卻<lb/>
解人閒劒俠能<lb/>
　　六<lb/>
兩杖擕歸意暗交鏗然岳石許晴敲時艱未靖羞神力風<lb/>
雨何當補一巢<lb/>
　　七<lb/>
螺縈萬㬪靑難已縷縷雲來森自平中有人煨山芋熟破<lb/>
煙郤喜杖來輕<lb/>
<pb n="KR4f0009_SBCK_000-41a"/>
　　八<lb/>
飢將覓食無方向飽我山中瓜果根一片寒香入骨裏直<lb/>
令淸絕是師恩<lb/>
<pb n="KR4f0009_SBCK_000-41b"/>
</p>
<p>
嶽餘集終<lb/>
<pb n="KR4f0009_SBCK_000-42a"/>
<pb n="KR4f0009_SBCK_000-43a"/>
序<lb/>
周禮大司樂以樂德樂語敎國子成童而習之迨聖徳已<lb/>
成而學韶者三月上以廸士君子以自成一惟於此葢涵<lb/>
泳淫泆引性情以入微而超事功之煩黷其用神矣世教<lb/>
淪夷樂崩而降于優俳乃天機不可式遏旁出而生學士<lb/>
之心樂語孤傳爲詩詩抑不足以盡樂德之形容又旁出<lb/>
而爲經義經義雖無音律而比次成章才以舒情以導亦<lb/>
所謂言之不足而長言之則固樂語之流也二者一以心<lb/>
之元聲爲至舍固有之心受陳人之束則其卑陋不靈病<lb/>
相若也韻以之諧度以之雅微以之發遠以之致有宣昭<lb/>
<pb n="KR4f0009_SBCK_000-43b"/>
而無罨靄有淡宕而無獷戾明於樂者可以論詩可以論<lb/>
經義矣余自束髮受業經義十六而學韻語閱古今人所<lb/>
作詩不下十萬經義亦數萬首旣乘山中孤寂之暇有所<lb/>
點定因論其大約如此可言者言及之有不可言者誰其<lb/>
知之庚午補天穿日船山老夫敘<lb/>
<pb n="KR4f0009_SBCK_000-44a"/>
國史儒林傳<lb/>
王夫之湖南衡陽人明舉人張獻忠陷衡州設僞官招夫<lb/>
之夫之走匿南嶽賊執其父爲質夫之引刀自刺肢體舁<lb/>
往易父賊見其創也免之父子俱得脫歸居石船山杜門<lb/>
著書神契張載正蒙之說演爲思問錄內外二篇所著書<lb/>
有周易稗疏書經稗疏詩經稗疏其言易不信陳摶之學<lb/>
亦不信京房之術於先天諸圖及緯書雜說排之甚力而<lb/>
亦不空談元妙附會老莊之旨故言必徵實義必切理其<lb/>
說尙書詮釋經文多出新義然詞有根據不同游談其說<lb/>
詩辨正名物訓詁以補傳箋諸說之遺皆確有依據不爲<lb/>
<pb n="KR4f0009_SBCK_000-44b"/>
臆斷又辨叶韻一篇持論名通足解諸家之轇轕又著尙<lb/>
書引義春秋稗疏春秋家說康熙閒吳逆在衡湘夫之又<lb/>
逃入深山吳逆平巡撫嘉之餽粟帛請見夫之辭帛受粟<lb/>
未幾卒<lb/>
<pb n="KR4f0009_SBCK_000-45a"/>
<pb n="KR4f0009_SBCK_000-46a"/>
把鏡相看認不来問人云此是<lb/>
䕬齋龜於朽後随人卜夢未圎<lb/>
時莫浪猜　誰茟仗此形骸閑<lb/>
愁輸汝兩眉開鉊華未落君還<lb/>
在我自從天乞活埋<lb/>
<hi>右船山先生自題畫像小詞同治乙丑冬杪獨山後學莫友芝錄</hi>
<pb n="KR4f0009_SBCK_000-47a"/>
詩譯<hi>薑齋詩話卷一</hi>船山遺書六十三<lb/>
　　　衡陽王夫之譔<lb/>
王仲淹氏之續經見廢於先儒舊矣續而僭者七制之詔<lb/>
䇿也仲淹不任刪七制之主臣尤不足述也春秋者衰世<lb/>
之事聖人之刑書也平桓之天子齊晉之諸侯荆吳徐越<lb/>
之僭僞其視六代十六國相去無幾事不必廢也而詩亦<lb/>
如之衞宣陳靈下逮乎溱洧之士女葛屨之公子亦奚必<lb/>
賢於曹劉沈謝乎仲淹之刪非聖人之刪也而何損于采<lb/>
風之旨邪故漢魏以還之比興可上通于風雅檜曹而上<lb/>
之條理可近譯以三唐元韻之機兆在人心流連泆宕一<lb/>
<pb n="KR4f0009_SBCK_000-47b"/>
出一入均此情之哀樂必永於言者也故藝苑之士不原<lb/>
本于三百篇之律度則爲刻木之桃李釋經之儒不證合<lb/>
于漢魏唐宗之正變抑爲株守之兔罝陶冶性情别有風<lb/>
旨不可以典冊簡牘訓詁之學與焉也隨舉兩端可通三<lb/>
隅<lb/>
詩可以興可以觀可以羣可以怨盡矣辨漢魏唐宋之雅<lb/>
俗得失以此讀三百篇者必此也可以云者隨所以而皆<lb/>
可也於所興而可觀其興也深於所觀而可興其觀也審<lb/>
以其羣者而怨怨愈不忘以其怨者而羣羣乃益摯岀於<lb/>
四情之外以生起四情遊于四情之中情無所窒作者用<lb/>
<pb n="KR4f0009_SBCK_000-48a"/>
一致之思讀者各以其情而自得故關雎興也康王晏朝<lb/>
而卽爲冰鑑訏謨定命遠猷辰吿觀也謝安欣賞而增其<lb/>
遐心人情之遊也無涯而各以其情遇斯所貴於有詩是<lb/>
故延年不如康樂而宋唐之所繇升降也謝㬪山虞道園<lb/>
之說詩井畫而根掘之惡足知此<lb/>
采采芣苢意在言先亦在言後從容涵泳自然生其氣象<lb/>
卽五言中十九首猶有得此意者陶令差能彷彿下此絕<lb/>
矣采菊東籬下悠然見南山眾鳥欣有託吾亦愛吾廬非<lb/>
韋應物兵衞森畫㦸燕寢凝淸香所得而問津也<lb/>
昔我往矣楊柳依依今我來思雨雪霏霏以樂景寫哀以<lb/>
<pb n="KR4f0009_SBCK_000-48b"/>
哀景寫樂一倍增其哀樂知此則影靜千官裏心蘇七挍<lb/>
前與唯有終南山色在晴明依舊滿長安情之深淺宏隘<lb/>
見矣況孟郊之乍笑而心迷乍啼而魂喪者乎<lb/>
唐人少年行云白馬金鞍從武皇旌旗十萬獵長楊樓頭<lb/>
少婦鳴筝坐遙見飛塵入建章想知少婦遙望之情以自<lb/>
矜得意此善於取影者也春日遲遲卉木萋萋倉庚喈喈<lb/>
采蘩祁祁執訊獲醜薄言還歸赫赫南仲玁狁于夷其妙<lb/>
正在此訓詁家不能領悟謂婦方采蘩而見歸師旨趣索<lb/>
然矣建旌旗舉矛戟車馬喧闐凱樂競奏之下倉庚何能<lb/>
不驚飛而尙聞其喈喈六師在道雖日勿擾采蘩之婦亦<lb/>
<pb n="KR4f0009_SBCK_000-49a"/>
何事暴面于三軍之側邪征人歸矣度其婦方采蘩而聞<lb/>
歸師之凱旋故遲遲之日萋萋之草鳥鳴之和皆爲助喜<lb/>
而南仲之功震于閨閣室家之欣幸遙想其然而征人之<lb/>
意得可知矣乃以此而稱南仲又影中取影曲盡人情之<lb/>
極至者也<lb/>
始而欲得其歡已而稱頌之終乃有所求焉細人必出於<lb/>
此鹿鳴之一章曰示我周行二章曰示民不佻君子是則<lb/>
是效三章曰以燕樂嘉賓之心異於彼矣此之謂大音希<lb/>
聲希聲不如其始之勤勤也杜子美之於韋左丞亦嘗知<lb/>
此乎<lb/>
<pb n="KR4f0009_SBCK_000-49b"/>
庭燎有煇鄉晨之景莫妙於此晨色漸明赤光雜煙而<lb/>
<graphic n="KR2649" url="https://raw.githubusercontent.com/kanripo/KR-Gaiji/master/images/KR2649.png" mimeType="image/png"/>但以有煇二字寫之唐人除夕詩殿庭銀燭上熏天之<lb/>
句寫除夜之景與此彷彿而簡至不逮遠矣花迎劍佩四<lb/>
字差爲曉色䑃朧傳神而又云星初落則痕迹露盡益歎<lb/>
三百篇之不可及也<lb/>
蘇子瞻謂桑之未落其葉沃若體物之工非沃若不足以<lb/>
言桑非桑不足以當沃若固也然得物態未得物理桃之<lb/>
夭夭其葉蓁蓁灼灼其華有蕡其實乃窮物理夭夭者桃<lb/>
之穉者也桃至拱把以上則液流蠧結花不榮葉不盛實<lb/>
不蕃小樹弱枝婀娜妍茂爲有加耳<lb/>
<pb n="KR4f0009_SBCK_000-50a"/>
子之不淑云如之何胡然我念之亦可懷也皆意藏篇中<lb/>
杜子美故國平居有所思上下七首於此維繫其源岀此<lb/>
俗筆必于篇終結鎖不然則迎頭便喝<lb/>
句絕而語不絕韻變而意不變此詩家必不容昧之幾也<lb/>
天命元鳥降而生商降者元鳥降也句可絕而語未終也<lb/>
薄汚我私薄澣我衣害澣害否歸甯父母意相承而韻移<lb/>
也盡古今作者未有不率繇乎此不然氣絕神散如斷蛇<lb/>
剖瓜矣近有吳中顧夢麟者以帖括塾師之識說詩遇轉<lb/>
則割裂別立一意不以詩解詩而以學究之陋解詩令古<lb/>
人雅度微言不相比附陋于學詩其弊必至於此<lb/>
<pb n="KR4f0009_SBCK_000-50b"/>
知池塘生春草胡蝶飛南園之妙則知楊柳依依零雨其<lb/>
𪷟之聖於詩司空表聖所謂規以象外得之圜中者也<lb/>
賜名大國虢與秦與美孟姜矣美孟弋矣美孟庸矣一轍<lb/>
古有不諱之言也乃國風之怨而誹直而絞者也夫子存<lb/>
而弗刪以見衞之政散民離人誣其上而子美以得詩史<lb/>
之譽夫詩之不可以史爲若口與目之不相爲代也久矣<lb/>
魯頌魯風也商頌宋風也以其用天子之禮樂故仍其名<lb/>
曰頌其郊禘之升歌也乃文之無慙侈心形焉鼓咽咽醉<lb/>
言歸于胥樂兮與鐃吹白紵同其管急絃䌓之度雜霸之<lb/>
風也鮑昭李白曹鄴以之<lb/>
<pb n="KR4f0009_SBCK_000-51a"/>
女也不爽士貳其行士也罔極二三其德語似排偶而下<lb/>
三語與上一語相匹李白劍閣重開蜀北門上皇車馬若<lb/>
雲屯少帝長安開紫極雙懸日月照乾坤竊取此法而逆<lb/>
用之葢從無截然四方八段之風雅也<lb/>
謝靈運一意囘旋往復以盡思理吟之使人卞躁之意消<lb/>
小宛抑不僅此情相若理尤居勝也王敬美謂詩有妙悟<lb/>
非關理也非理抑將何悟<lb/>
用複字者亦形容之意河水洋洋一章是也靑靑河畔草<lb/>
鬱鬱園中柳顧用之以駘宕善學詩者何必有所規畫以<lb/>
取材<lb/>
<pb n="KR4f0009_SBCK_000-51b"/>
興在有意無意之間比亦不容雕刻關情者景自與情相<lb/>
爲珀芥也情景雖有在心在物之分而景生情情生景哀<lb/>
樂之觸榮悴之迎互藏其宅天情物理可哀而可樂用之<lb/>
無窮流而不滯窮且滯者不知爾吳楚東南坼乾坤日夜<lb/>
浮乍讀之若雄豪然而適與親朋無一字老病有孤舟相<lb/>
爲融浹當知倬彼雲漢頌作人者增其輝光憂旱甚者益<lb/>
其炎赫無適而無不適也唐末人不能及此爲玉台底葢<lb/>
之說孟郊溫庭筠分爲二壘天與物其能爲爾<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>分乎<lb/>
詩譯<hi>薑齋詩話卷一終</hi>
<pb n="KR4f0009_SBCK_000-52a"/>
薑齋詩賸稿　船山遺書補遺一<lb/>
　　　衡陽王夫之譔<lb/>
　　戊戌嶽後辱戴晉元見訪今來復連榻旃檀口占五<lb/>
　　　古一首<lb/>
我居雙髻峯峯雲嘗相護雲裏忽逢君不畏潭龍妒荏苒<lb/>
十八年夢巾時一遇今昔非有殊鬚髪徒蒼素譬如雲隙<lb/>
月隨處時偶露不知東升烏何有西沈兔明明雙眼孔誰<lb/>
者爲新故薪易火居然千秋爲旦暮同君宿郊菴四目還<lb/>
相注回看雙髻雲南飛繞湘樹<lb/>
　　示姪孫生蕃<lb/>
<pb n="KR4f0009_SBCK_000-52b"/>
忘卻人閒事始識書中字識得書中字自會人閒事俗氣<lb/>
如糨糊封令心竅閉俗氣如嵐瘧寒往熱又至俗氣如炎<lb/>
蒸而往依坑厠俗氣如游蜂癡迷投窗紙堂堂大丈夫與<lb/>
古人何異萬里任翶翔何肯縛雙翅鹽米及雞豚瑣屑計<lb/>
㣲利市賈及村氓與之爭客氣以我千金軀輕入茶酒肆<lb/>
汗流浹衣裾拏三而道四旣爲儒者流非胥亦非隷高談<lb/>
問訟獄開口卽賦稅議論官貪廉張脣任譏刺拙者任吾<lb/>
欺賢者還生忌摩肩觀戲塲結友禮廟寺半截織錦襪幾<lb/>
領厚綿絮更僕數不窮總是孼風吹吾家自維揚來此十<lb/>
三世雖有文武殊所向惟廉恥不隨濁水流宗支幸不墜<lb/>
<pb n="KR4f0009_SBCK_000-53a"/>
傳家一卷書惟在爾立志鳯飛九千仞燕雀獨相視不飮<lb/>
酸臭漿閒看傍人醉識字識得眞俗氣自遠避人字兩撇<lb/>
捺原與禽字異瀟灑不沾泥便與天無二汝年正英少高<lb/>
遠何難企醫俗無別方惟有讀書是<lb/>
　　大雲山歌<hi>爲熊畏齋社戚翁六秩壽</hi>
湘山之高雲山高朱鳥回翮蟠雲翶羣仙握符顧九㝢翩<lb/>
然來下揮旌旄我聞石笈金扄在峯頂綠苔不掩珠光炯<lb/>
邇來六百四十六春秋紫金液老三花鼎鼎裡刀圭人不<lb/>
識懸待其人烹太極靜如止水㬉如雲卽此金壷貯春色<lb/>
我欲從之君許否願酌紅泉爲君壽松雲蘿月數峯前玉<lb/>
<pb n="KR4f0009_SBCK_000-53b"/>
露凝香挹天酒<lb/>
　　重過蓮花峯爲夏叔直讀書處<hi>七律</hi>
山陽吹<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>不成音淒斷登臨舊碧岑雲積步廊春袖溼燈<lb/>
寒殘酒夜鐘深河山憾折延陵劒風雨長迷海上琴聞道<lb/>
九峯通赤帝松杉鶴羽待招尋<lb/>
　　同歐子直劉庶僊登小雲山<lb/>
靑天下鏡倒晴空戰壘仙壇碧萬叢終遣屈平疑邃古誰<lb/>
從阮籍哭英雄大荒落日懸疏檻五嶺孤煙帶遠虹獨坐<lb/>
上方鐘磬裏消沈無淚灑羊公<lb/>
　　寄懷陳耳臣兼懷安福陳二止<lb/>
<pb n="KR4f0009_SBCK_000-54a"/>
緱山月榭夢中秋疏雨湘波一寄愁老大乾坤添戲局蕭<lb/>
條風月識中流維摩香飯聊長飽魯壁哀絃未易酬爲訪<lb/>
華山酣睡客可容長笑指神州<lb/>
　　春山漫興<lb/>
千心一病總消除隨處中原且卜居餘草舜根堪藥裹安<lb/>
流禹治付蒼書枕圅帶夢花陰徙釣竹過春篠尾舒霧眼<lb/>
能畱臨曲沼桃花雖謝長芙蕖<lb/>
　　輓烈婦廖周氏<hi>五絶</hi>
冒刃扶姑命軀殘刃折鋩至今荒塚裏贏得血痕香<lb/>
　　悼亡四首<lb/>
<pb n="KR4f0009_SBCK_000-54b"/>
十年前此曉霜天驚破晨鐘夢亦仙一斷藕絲無續處寒<lb/>
風落葉灑新阡<lb/>
讀書帷底夜聞雞茶竈松聲月影西閒福易銷成舊憾單<lb/>
衾愁絶曉禽嗁<lb/>
生來傲骨不羞貧何用錢刀卓姓人撒手危崖無著處紅<lb/>
鑪解脫是前因<lb/>
記向寒門徹骨迂收書不惜典金珠殘帷斷帳空畱得四<lb/>
海無家一腐儒<lb/>
<pb n="KR4f0009_SBCK_000-55a"/>
<pb n="KR4f0009_SBCK_000-56a"/>
柳岸吟<hi>薑齋詩集卷四</hi>船山遺書五十二<lb/>
　　　衡陽王夫之譔<lb/>
　　和龜山此日不再得<lb/>
我生秉孱弱不能任耕桑居然消秫稻何以醻旻蒼星盡<lb/>
晨雞鳴東方生炯光良陰無踟躊俄頃收斜陽行行天地<lb/>
間南北各有方步履無定審宇宙空茫茫忮求但自輯尙<lb/>
未足以臧百端苟遏絕暗觸還自戕身心取輕安未免等<lb/>
粃糠良珠固在握胡乃忘吾藏春暄熏百草隨類發芬芳<lb/>
秋氣淨四極一碧涵淸剛春秋皆在斯何爲空徬徨積粟<lb/>
太倉盈積步萬里長踸踔而凌越竺氏與蒙莊如彼鳥篆<lb/>
<pb n="KR4f0009_SBCK_000-56b"/>
空漫爾矜文章辨說及組繡慷慨登詞場如彼挾策子與<lb/>
博偕亡羊砭心不知痛支體皆隳忘何忍蹈此蹊而更詫<lb/>
豪彊關閩有津濟但自理舟航鼓勇未爲殊綿綿功在常<lb/>
一息不相續前勤皆巳亡與俗俱汨没徒爲造物傷返念<lb/>
誠自驚斯須分聖狂<lb/>
　　溪上晚步次閒來無日不從容韻<lb/>
溪光空碧淨秋容灼灼斜陽蓼岸紅風日不欺樵逕好江<lb/>
山未換釣竿同難分憂樂雙行裏誰道窮通一㝱中不遣<lb/>
希夷醻上古乾初一畫海天雄<lb/>
　　和白沙<lb/>
<pb n="KR4f0009_SBCK_000-57a"/>
胡不思身巳有身桃花柳絮各當春歸除共算三辰日截<lb/>
續無差上古人拔地雷聲驚筍㝱彌天雨色養花神他時<lb/>
午夜靑天月恰好金波片影眞<lb/>
　　二<lb/>
粥飯終朝劇可憐無心叢裏有心天髑髏不爽元生意枯<lb/>
槁翻新看火然莫撇孤淸求鳥徑巳知實際厯長年分明<lb/>
饒有中和用不但虛懸未發前<lb/>
　　爲躬園題用念菴韻<lb/>
厯厯有此躬何求而不得卽此欲得心分明無疑惑<lb/>
　　二<lb/>
<pb n="KR4f0009_SBCK_000-57b"/>
受來非彼來應去亦不去雲行而雨施皆予措躬處<lb/>
　　讀念菴詩次之<lb/>
眞靜應知動不消冰霜雷雨總淸霄吹鐙滅影形還在炯<lb/>
炯三更伴寂寥<lb/>
　　二<lb/>
碧筍驚雷拔地長綠筠玉粉土膏香連踵徹頂無涯畔誰<lb/>
是胞胎祕息方<lb/>
　　和白沙<lb/>
問天無意更枯蓍不道忘情勝馬龜蒙叟㝱中眞蛺蝶柴<lb/>
桑枕上自軒羲汀洲杜若香原在海上蓬萊路不疑欲起<lb/>
<pb n="KR4f0009_SBCK_000-58a"/>
江門向今日藤蓑珍重釣珊枝<lb/>
　　二<lb/>
百尺峰頭泛鐵船情知到我卻無縁遙飛靑鳥知難致當<lb/>
頂金烏不易遷一線自循芳草路雙趺直上蜃樓巔勞勞<lb/>
終日心閒極池上琴尊笑樂天<lb/>
　　鼾睡<lb/>
拂拭南牕小榻空綠陰鏬裏紙光紅昨朝狼籍今朝在花<lb/>
自輕飛柳自濃<lb/>
　　二<lb/>
劈破鬚眉剩脊梁閒心不耐更商量朦朧稍見東峰上一<lb/>
<pb n="KR4f0009_SBCK_000-58b"/>
片雲飛暮雨香<lb/>
　　三<lb/>
薝葡胎玉破新圅白髪簪花老自慙衝雨摘來安枕上香<lb/>
熏華頂老圖南<lb/>
　　四<lb/>
挍書如蘀埽難窮且自埋心白晝中爲報泉臺舊知己儂<lb/>
非劉向與揚雄<hi>亡友文小勇以二子相奬</hi>
　　五<lb/>
春鳥過春不肯鳴雨中仍聽兩三聲綠光影裏還飛去驚<lb/>
落残紅一片輕<lb/>
<pb n="KR4f0009_SBCK_000-59a"/>
　　六<lb/>
詩書放下千端在王霸拈來一點無消受三竿紅日影生<lb/>
成一幅後天圖<lb/>
　七<lb/>
白日惺忪賣影新人間原有黑甜春㝱中不識邯鄲道記<lb/>
得誠齋煞認眞<hi>誠齋桂陽朱大中丞英</hi>
　　詠懐次韻<lb/>
洪鑪片雪陳公甫獨棹中流羅一峰玉露金莖撐九陌桃<lb/>
花流水度三冬江門孤月元無影太極丸春自有容傳與<lb/>
鐵船憑泛海櫂歌聲裏儘相逢<lb/>
<pb n="KR4f0009_SBCK_000-59b"/>
　　二<lb/>
不問靑天擬問誰孤琴搖曳動淸脾雷聲偶逐片雲起輕<lb/>
碧無勞過雨疑幾有一漚生舊處笑看新葉發殘枝逢人<lb/>
持此閒供具啼笑當前換兩眉<lb/>
　三<lb/>
紙牕無縫看靑山也覺秋容不放閒瓶水影中莎草岸菱<lb/>
花曲裏白蘋灣他時搖落含春思昨夜蕭淸啟月顏識得<lb/>
金風消息好逢場抖擻試癡頑<lb/>
　　次定山<lb/>
野馬從來未受羈寒原衰草不須辭殘山殘水誰相問獨<lb/>
<pb n="KR4f0009_SBCK_000-60a"/>
笑獨歌且浪爲日午睡連淸旦睡白沙詩更定山詩靑霄<lb/>
明月容遲上一卷殘書了更遲<lb/>
　　二<lb/>
攤書腹内破彭亨不憶愁從何處生天地病深宐我病鬚<lb/>
眉睜後更誰睜醇醪聊借風光釀僊藥無勞雨露耕正自<lb/>
坦然人盡覺敢矜天馬躡空行<lb/>
　三<lb/>
溪月溪風太有情不容塵土得分爭乾坤消受無多子今<lb/>
古蕭條第一名㝱裏靑山畱我住鏡中白髪爲誰生鑪煙<lb/>
銷盡空香滿脈脈幽心只自評<lb/>
<pb n="KR4f0009_SBCK_000-60b"/>
　　和白沙釣瀨與湛民澤收管詩示唐須竹<lb/>
遙山寫出虛無畫孤笛吹來雪月吟不是逢人難口說湘<lb/>
流淸淺祝融深<lb/>
　　三門灘感興<lb/>
古今皆效動欲靜勢不遣古今皆效靜欲動功不展乘之<lb/>
有順逆用之有深淺無心卽無知有心智復蹇脈脈以持<lb/>
危非言能宣顯<lb/>
　二<lb/>
置身雲際觀何爲而栖栖延目千秋視所據皆粉齏目力<lb/>
旣有窮生年不久稽吾心固可引遙與霄漢齊苟守規中<lb/>
<pb n="KR4f0009_SBCK_000-61a"/>
見安能無笑啼<lb/>
　　三<lb/>
鳴鳶爲風徵鳴鸛爲雨徵畏風或苦雨勃然而怒興天適<lb/>
欲風雨吾力亦奚能吾適患風雨天心亦奚憑况彼區區<lb/>
者俄然爲化乘不知方寸内風雨皆淵冰<lb/>
　　露坐和白沙<lb/>
不辨香何際囘塘有芰荷風來巳良久月上見微波草氣<lb/>
從涼淨星光在宇多韶英吾識汝枯竹有鸞歌<lb/>
　　月坐和白沙<lb/>
幽篠晚風遲披襟待月癡亭亭有獨坐夕夕得淸嬉休夏<lb/>
<pb n="KR4f0009_SBCK_000-61b"/>
聞西竺衰周栖仲尼藕絲非繫縛灰槁亦奚爲<lb/>
　　和白沙中秋<lb/>
片葉聽蕭然何妨素影翩東牕千嶂外玉鏡一輪圓空界<lb/>
原非妄天心巳盡傳明宵隨顯晦墟里上孤煙<lb/>
　　和白沙眞樂吟效康節體<lb/>
眞樂夫如何我生天地間言言而行行無非體淸元春鳥<lb/>
鳴華林秋水淸寒淵無功之功微乘龍而御乾<lb/>
　　和白沙<lb/>
耳目忻浮光不自知其性砂中原含金非天有殊命外取<lb/>
亦甚晳内視還成瞑如彼夜行人思與騏驥競<lb/>
<pb n="KR4f0009_SBCK_000-62a"/>
　　二<lb/>
天下自閒閒人心長戚戚身爲物所持騎虎不得息息之<lb/>
在先幾幾先人不識適燕而南轅終身無返迹<lb/>
　三<lb/>
我聞莊定山其心如寒鐵去我二百載淸琴音已絕船山<lb/>
半畝池一泓貯香雪濯髪夕風微長歌弄明月<lb/>
　　四<lb/>
迢迢開一徑雙足儘登臨密至雲無際明生月有心當前<lb/>
霜岸直徹㡳碧潭深神禹畱金簡居然在嶽岑<lb/>
　　五<lb/>
<pb n="KR4f0009_SBCK_000-62b"/>
蝡息皆吾侶鯤鵬固不交有時冰串釋歘爾淚珠澆醻物<lb/>
唯三徑從天付一瓢空林桂花發何有小山招<lb/>
　六<lb/>
此心晝夜至此生天地生雲先膚寸合月到上弦明自昔<lb/>
知無畏隨方受一淸白沙瀟灑處步步踏莎行<lb/>
　　七<lb/>
無雲天自碧有雲天亦淸在天原不損因爾有雲名一極<lb/>
情无妄六爻變遂成千秋儘合轍莫笑造車輕<lb/>
　　八<lb/>
江門一空際萬卷且幽尋龍馬誰之迹星河盡此心萍月<lb/>
<pb n="KR4f0009_SBCK_000-63a"/>
開池影松風合澗音萬端無彼是中有指南鍼<lb/>
　　旅警<lb/>
此曰良可惜純熟尙不舍斷續有異心况我悠悠者巨浪<lb/>
而停舟將爲千里瀉惻惻生内慙紅輪西墜也<lb/>
　二<lb/>
惻惻保此名踧踧䕶此生此生何以重此名何以榮無乃<lb/>
隨影動其根若浮萍安得良宵中齁睡而不驚<lb/>
　　三<lb/>
幸天與我知幸世與我憂知知而憂憂人將爲我憂不知<lb/>
而不憂吾將爲我愁豈不有我哉云胡不自求<lb/>
<pb n="KR4f0009_SBCK_000-63b"/>
　四<lb/>
閉戶讀殘書居然有戶牖出門對羣動未必免濡首無曰<lb/>
無知音日月皆鍼灸徹骨療沈疴焉得辭老醜<lb/>
　五<lb/>
辨言終自賊寸心若電燿使自泝源流多端堪内笑請卽<lb/>
所笑端捩轉其樞要孤月遊霜空寒林淸猿叫<lb/>
　　元日折梅次定山韻<lb/>
隨折一枝好淸香破霧新盈盈此天地恰恰正芳春白髪<lb/>
不相負靑陽始試旬殷勤明看汝朶朶玉華眞<lb/>
　　和白沙梅花<lb/>
<pb n="KR4f0009_SBCK_000-64a"/>
梅花欲發雪撩之不損淸香一萬枝半點千鈞春氣力看<lb/>
花人似海誰知<lb/>
　　二<lb/>
花外春光有此梅江城斷岸儘催開寒蠭凍蝶誰驅汝度<lb/>
葉穿花得得來<lb/>
　　和白沙桃花<lb/>
花到靈雲只一開桃根桃葉隔天台劉郎前度人無恙日<lb/>
日看花不厭來<hi>白沙詩只許劉郎一度來爲浮屠見聞覺知只許一度之邪說所引據附會其靈雲</hi>
<hi>見桃花不再見宗旨故爲駮正之</hi>
　　和白沙<lb/>
<pb n="KR4f0009_SBCK_000-64b"/>
影從虛出無生響兩段分開覺後迷但識太空都撲滿不<lb/>
容風雨弄天機<lb/>
　　二<lb/>
雲移隔嶺搖綠草雨過横塘綻白蓮大造無心誰解此莊<lb/>
生浪說欲忘言<lb/>
　　爲白沙六經總在虛無裏解嘲<hi>楊用修譏其墮禪綠其語太迫耳</hi>
曉日上牕紅影轉暝煙透嶺碧煙孤六經總在虛無裏始<lb/>
信虛無不是無<lb/>
　　和一峰虛中是神主<lb/>
神者天之妙心者人之主去人而用天我生如鱗羽<lb/>
<pb n="KR4f0009_SBCK_000-65a"/>
　二<lb/>
神靜物不攖神動心以靡不復知其他禪元但測此<lb/>
　三<lb/>
天地旣設位人微何以參分明有人主天地不能堪<lb/>
　四<lb/>
人心天之仁道心人之仁造物自大德奈何迷我眞<lb/>
　五<lb/>
不但塵非我光昭亦是天實中是人主珍重一峰傳<lb/>
　示兩子<lb/>
一年不遣病軀安此事分明汝輩看不爲菜羮須汝出人<lb/>
<pb n="KR4f0009_SBCK_000-65b"/>
間第一菜羮難<lb/>
　　二<lb/>
領我淸狂累幾分旁人指摘更深文囘眸但顧身邊影卽<lb/>
爾依依望白雲<lb/>
　　暑過友人新齋<lb/>
燒燈照雙影兩心在影中影隨燈去畱此心滿虛空<lb/>
　　二<lb/>
駸駸行稻田薰風爲誰發知君開軒望縣愁涼吹歇<lb/>
　　三<lb/>
古人不可知今人我對君有時發狂嗔太和自氤氲<lb/>
<pb n="KR4f0009_SBCK_000-66a"/>
　四<lb/>
蕭齋臨古甸綠香飛几席一峰太極丸居然自疇昔<lb/>
　　五<lb/>
飛雨白四峰人如雲中坐此勢不可忘當眉起頑懦<lb/>
　　六<lb/>
就子請一言珍重言復止如彼冰上行厚薄自知耳<lb/>
　　讀文中子<lb/>
樂天知命夫何憂不道身如不繫舟萬折山隨平野盡一<lb/>
輪月湧大江流<lb/>
　　二<lb/>
<pb n="KR4f0009_SBCK_000-66b"/>
天下皆憂得不憂梧桐暗認一痕秋厯厯四更山吐月悠<lb/>
悠殘夜水明樓<lb/>
　　書陳羅二先生詩後<lb/>
白沙飛舞茅龍一瓠埋頭蠅迹莫道我狷彼狂共弄暮天<lb/>
空碧<lb/>
　　二<lb/>
金牛洞口春色觀生居畔秋聲徹底與君拈出前山雨過<lb/>
雲生<lb/>
　　和一峰入道門<lb/>
道牖無開闔天閶在寸心琅然絲竹啟不但有淸琴孝友<lb/>
<pb n="KR4f0009_SBCK_000-67a"/>
春雲沃中和海嶽深金樞纔一轉九折任幽尋<lb/>
　　和一峰讀書樓<lb/>
竹戶綠光迥疏牕素影幽曲通邀月徑直上摘星樓片字<lb/>
非虛設孤心自泳流陳言皆此日無往不天休<lb/>
　　和一峰扇和巖<lb/>
世故爭欲暮吾生始試春居然從古哲莞爾笑時人月轉<lb/>
羣山曙鶯啼一苑新老來知此意卽次認天眞<lb/>
　　和一峰一覽亭<lb/>
生余當此日滌目埽昏煙掘幸前賢在高居未有邊道香<lb/>
原在鼻銀氣漫熏天顔孔樂何事閒遊豈自然<lb/>
<pb n="KR4f0009_SBCK_000-67b"/>
　　和白沙梅花<lb/>
天地機方息此花不暫閒斜陽熏橤破凍蝶飽香還淺水<lb/>
尋猶遠高枝折未難壼天麟髓浹何必問神山<lb/>
　　和白沙懐古<lb/>
伏羲枕上皇靖節不荒唐澆酒巾猶溼當籬菊巳香雲飛<lb/>
從鳥倦苗長記農祥天地悠悠裏春風正未央<lb/>
　　和白沙<lb/>
五位一絲七日復六爻全用九三乾江門不賣閒風月月<lb/>
白風淸總未然<lb/>
　　次康節韻質之<lb/>
<pb n="KR4f0009_SBCK_000-68a"/>
俄頃仍千歲天心常轉移六龍飛不息三極各乘時有畫<lb/>
皆成象無聲不是希誰將華頂睡迢遞贈庖羲<lb/>
　　見狂生詆康齋白沙者漫題<lb/>
任爾舌尖學語誰知趺下生根一線經分子午雙鈎畫破<lb/>
乾坤逼窄墨台狹路蕭條原憲柴門天下古今幾許梨花<lb/>
春雨黃昏<lb/>
　　讀易贈熊體貞孫倩<lb/>
澄宇旣滌淸霜欲飛天地居然云胡以窺勿庸遐矚道豈<lb/>
遠而物生必偶心動則奇物無不應心無不幾遇成秩敘<lb/>
否必參差雷風日月載此爲儀孰敢自康吉凶不違<lb/>
<pb n="KR4f0009_SBCK_000-68b"/>
　　二<lb/>
油雲在天舒卷不齊隨風而東歘爾還西或飛甘雨或散<lb/>
虹䨘君子攸行不害先迷經厯紛糾如取如攜比干殉殷<lb/>
夷吾相齊昏旦殊星燕粤殊蹊移之分寸徙宅忘妻哀哉<lb/>
羣動莫之能稽百草隕芳鶗鴂先啼所以靈氛吿爾天倪<lb/>
　　三<lb/>
自我徂冬元夜其修晨光警曙肅肅衾裯我身則痡我心<lb/>
則悠潛與化尋敢侈天遊遂厯韶春言迄凜秋物不我遐<lb/>
化不我浮俄頃有樞誰云遷流六龍之轡徧乎九州因之<lb/>
致遠抑又何求<lb/>
<pb n="KR4f0009_SBCK_000-69a"/>
　　四<lb/>
大圜如規旦昏各半道樞不畱氣轂時轉理隨象宣通於<lb/>
一貫如鏡取影但窺其面坤不外生乾非中竄其去非亡<lb/>
其來非幻屯隱四陽鼎陰未現非有有無唯徵舒卷靜言<lb/>
念之卽經爲變險易盈虛窮通萃渙豈不我繇何爲外眩<lb/>
　　五<lb/>
文王旣沒文其在兹赫赫明明有彖有辭志非所問義著<lb/>
於蓍日不可煬天不可帷宵人竊燭不照鬚眉周道茂草<lb/>
別趨路歧弄方如砌畫圓如規星厤相竄巫覡是師天化<lb/>
地產玩如行碁以謀羮炙以詢淫嬉神所不吿覆譏其違<lb/>
<pb n="KR4f0009_SBCK_000-69b"/>
修吉悖凶天鑒在斯皇天弗尙吾爲爾危<lb/>
　　六<lb/>
昨日之日爲今日先荏苒來兹仰今爲緣有象皆後理亦<lb/>
無前華山有叟胎息密傳謂天爲後別有先天祕相授受<lb/>
玩弄淸元劃破乾坤符火爭權我無羽翰乘風而僊居天<lb/>
之後奚用此焉雒陽看花天津聞鵑歸之氣數莫匪自然<lb/>
人用以廢天樞不圓采苓首陽其尙舍旃<lb/>
　　七<lb/>
脂我神輿遊于太虛太虛匪虛充塞無餘火來陽燧水赴<lb/>
方諸水火無間况道之儲薺麥夏成款冬凍舒摩盪無方<lb/>
<pb n="KR4f0009_SBCK_000-70a"/>
各含道腴匪車何軸匪戶何樞六龍竝轡互惜其珠行地<lb/>
無疆良哉駿駒哂彼曲學謂之乘除心不可游道不可拘<lb/>
庶幾夙夜警我頑愚<lb/>
　八<lb/>
悠悠我生去日巳長懐我友朋墓草芸黃父兮生我罔極<lb/>
昊蒼莫寶匪命含柔含剛乾龍坤馬厯厯腎腸日用不知<lb/>
雖哲而狂不耕之農蝕彼稻粱崦嵫旣迫朽骨空藏亦旣<lb/>
邂逅矧敢斁忘荆棘是芟庶顯康莊多言爲尤自疚不臧<lb/>
惟抒我忱薦其悚惶<lb/>
　　示從遊諸子<lb/>
<pb n="KR4f0009_SBCK_000-70b"/>
七載相憐巳久如寸心未展祗相於諸君懐玉空彈鵲老<lb/>
漢直鈎儘釣魚大易圈义唯父母上天時物在詩書勿勞<lb/>
載酒詢奇字便草元文亦子虛<lb/>
　二<lb/>
千林瀟灑試金風萬里秋淸一夕中正好腰鐮收玉粒不<lb/>
妨停轡看霜紅層層剝筍方逢肉縷縷穿鍼未損絨欲遣<lb/>
平臯新雨透先將利劍斷雌虹<lb/>
　　三<lb/>
今人笑古古笑今笑將在口或在心攜杖穿雲雲不惹褰<lb/>
衣渉水水何深他人有㝱難代說夜半索枕自幽尋莫擬<lb/>
<pb n="KR4f0009_SBCK_000-71a"/>
船山如布穀斜陽高樹認歸禽<lb/>
<pb n="KR4f0009_SBCK_000-71b"/>
</p>
<p>
薑齋詩集卷四終<lb/>
<pb n="KR4f0009_SBCK_000-72a"/>
<pb n="KR4f0009_SBCK_000-73a"/>
鼓棹二集　船山遺書六十一<lb/>
　　　衡陽王夫之譔<lb/>
　　十六字令<hi>元夕見月</hi>
雪面女耐冷卸羅衣盈盈岀爭賽粉香肥<lb/>
　　搗練子<hi>咏愁</hi>
剛有緒又無端細雨千絲月半彎一寸眉稜千障壓不教<lb/>
人放片時閒<lb/>
　　又<hi>咏霜</hi>
空無際月無痕悄悄盈盈上草根蜻蛚逼窗鐙影綠愁人<lb/>
不道不消魂<lb/>
<pb n="KR4f0009_SBCK_000-73b"/>
　　如夢令<hi>春後寒雪不已</hi>
粟起鏡中珠飽光射窗中花擾消遣一衰翁鯿項縮來欲<lb/>
槁休惱休惱昨夜春山先老<lb/>
　　又<hi>小遊仙</hi>
一色花飛鶯報五色烟輕雲罩夢裏屢驂鸞只是今生未<lb/>
到誰道誰道只有人閒春好<lb/>
　　又<hi>前題</hi>
天酒玉童斟送秋水小鬟低誦今日與他生一逕瓊壺花<lb/>
動非夢非夢波動月原不動<lb/>
　　長相思<hi>春恨</hi>
<pb n="KR4f0009_SBCK_000-74a"/>
鶯亂飛花亂飛總愛春光去不違誰知春事非　風滿扉<lb/>
雨滿扉坐待元禽暮不歸孤雲遶翠微<lb/>
　　又<hi>前題</hi>
待尋芳嬾㝷芳褪粉棃花背夕陽淸明未斷霜　游絲長<lb/>
柳絲長欲綰春光春又忙辛夷早綻香<lb/>
　　又<hi>落日</hi>
海天寬暮烟殘纔得團欒對面看還沈山外山　人倚闌<lb/>
鳥飛還回首東風一碧寒嬋娟欲上難<lb/>
　　醉太平<hi>冬夜</hi>
霜楓墜丹風窗送寒心知明月光殘轉牆西小灣　巍巍<lb/>
<pb n="KR4f0009_SBCK_000-74b"/>
豹關迢迢玉山夢回還在人閒聽雞聲夜闌<lb/>
　　生查子<hi>春感</hi>
棃花一片飛飛落春衫袖莫漫愛餘香春去君知否　靑<lb/>
郊驄馬兒浪醉旗亭酒不是不催歸寶鞭在君手<lb/>
　　又<hi>秋感</hi>
藕花豔銀塘玉露凋零盡素蜨不知愁波影弄金粉　飛<lb/>
飛飛不去日暮西風緊爲惜白蘋香怕受微霜損<lb/>
　　點絳脣<hi>飛花</hi>
不是人閒定然無個藏春處和風和雨抵死驚飛去　暖<lb/>
日晴風猶自難畱住天涯路金勒駒驕踏作紅塵土<lb/>
<pb n="KR4f0009_SBCK_000-75a"/>
　　浣溪沙<hi>秋感</hi>
風翦芙蓉墜晚香衝波難認舊鴛鴦秋宵漸永儘思量<lb/>
幾度相逢唯夢裏疑非疑是不端詳鷺鷥空帶滿頭霜<lb/>
　　又<hi>冬景</hi>
欵凍額黃暈淺檀金罌頰醉半腮丹妬他臨老更芳顏<lb/>
落葉泠泠淸影瘦敗荷翦翦綠雲乾争敎不怯曉來寒<lb/>
　　又<hi>冬望</hi>
縹渺雲絲展碧空孤峰峰影影孤松天南天北鴈來風<lb/>
極目江山無止竟傷心日月太從容霜楓依舊半林紅<lb/>
　　又<hi>病起春日小步</hi>
<pb n="KR4f0009_SBCK_000-75b"/>
水淺平田碧幾叢出胎初葉翦嬌紅匀匀流柳半溪風<lb/>
小雪去年門外影如今還落少陽中春光不道不從容<lb/>
　　添字昭君怨<hi>友人劉懿菴營虎塘頗勝沒後鞠爲茂草賦此寄歎</hi>
燕壘粉垣香墜螿館蓼花紅碎行人莫唱水東流水西流<lb/>
　柳外畫船簫鼓簾外梅龍烟雨當年原倩遣閒愁惹閒<lb/>
愁<lb/>
　　攤破浣溪沙<hi>病中與劉李二生夜話</hi>
曾把榆錢買少年少年已是柰何天爲憶楊花未落已啼<lb/>
鵑　閱盡閒愁都是夢不知殘夢在誰邊贏得如今蠶老<lb/>
已三眠<lb/>
<pb n="KR4f0009_SBCK_000-76a"/>
　　又<hi>夏景</hi>
隱隱輕雷挂斷虹平田高下與溪通溪外罩魚人影落波<lb/>
中　屐齒泥融雙印直葛衣風漾一襟鬆回看西峰峰外<lb/>
半靑紅<lb/>
　　菩薩蠻<hi>遣愁</hi>
半生只伴閒愁住如今卻待驅愁去歸鳥没遙天雲橫斜<lb/>
照邊　乾坤看一笑愁到何時了抛擲與征鴻霜宵唳曉<lb/>
空<lb/>
　　訴衷情<hi>春景</hi>
東風亭午擺垂楊絲絲日日長吹落梅花無數不解惜幽<lb/>
<pb n="KR4f0009_SBCK_000-76b"/>
香　落霞紫暮烟黃送斜陽無憑天氣一霎融和蜂蜨空<lb/>
忙<lb/>
　　醜奴兒令<hi>和李後主秋怨</hi>
當年誰送江南怨雲樹悲秋舴艋含愁月影消沈玉一鈎<lb/>
　無數蜻蜓飛晚照紅蓼梢頭欵欵嬉遊水冷蘋花帶影<lb/>
流<lb/>
　　憶秦娥<hi>蓼花</hi>
秋江渺秋心獨展幽芳悄幽芳悄護臂紗輕注脣丹小<lb/>
蘆花風亂汀洲遶采芳人遠知音少知音少幾葉漁船一<lb/>
輪殘照<lb/>
<pb n="KR4f0009_SBCK_000-77a"/>
　　又<hi>病中寒卧</hi>
寒無那凍雲乍裂晴難果晴難果紙窗低覷龎眉深鎖<lb/>
年華容易催人過寒威荏苒畱人臥畱人臥乍夢春生雞<lb/>
聲啼破<lb/>
　　又<hi>前題</hi>
酸風惡寒梅不管丹楓落丹楓落當年也似梅含朱萼<lb/>
侵窗雲暗晴珠奪壓肌衣重腰弓弱腰弓弱曾聞衰老而<lb/>
今方覺<lb/>
　　謁金門<hi>小除夕</hi>
年華驟閃閃孤燈依舊半盞春前村醖酒病裏還消受<lb/>
<pb n="KR4f0009_SBCK_000-77b"/>
一劒天風孤吼千里暮雲鋪就不惜鏡中人易朽只笑恆<lb/>
河皺<lb/>
　　減字木蘭花<hi>憶舊</hi>
春溪水滿月嚮桃花香處暖幾葉芭蕉綠影斜侵嫩草苗<lb/>
　碧烟日罩遙聽江城歌管閙小步閒吟一逕苔陰萬里<lb/>
心<lb/>
　　又<hi>前題</hi>
江湖短劒醉臥不知誰野店笑傲刀兵月落猿啼客夢驚<lb/>
　寒更厯盡孤鴈孤飛棲不穩爲問靑天錦瑟誰人續斷<lb/>
絃<lb/>
<pb n="KR4f0009_SBCK_000-78a"/>
　　淸平樂<hi>咏雨</hi>
歸禽嚮暝隔斷南枝逕不管垂楊珠淚迸滴碎荷聲千頃<lb/>
　隨波賺殺魚兒浮蘋乍滿淸池誰信碧雲深處夕陽仍<lb/>
在天涯<lb/>
　　又<hi>問劉存孺索香橙</hi>
秋光已盡月也幽香褪只有霜膏團紫暈仙霧蘭漿深醖<lb/>
　小窗讀易初晴藥鑪風軟烟輕莫遣先生午睡憑敎鼻<lb/>
觀惺惺<lb/>
　　阮郎歸<hi>本意</hi>
桃花流水紫雲深瑶京路易尋人閒何事苦關心匆匆下<lb/>
<pb n="KR4f0009_SBCK_000-78b"/>
碧岑　才燕語又螿吟飛霜兩鬢侵玉壼鴛語信空沈藤<lb/>
蘿鎖翠陰<lb/>
　　又<hi>前題</hi>
當年只解愛桃開尋芳得得來仙娥容易許仙才霞裳浪<lb/>
與裁　愁弄月怕驅雷繇來非聖胎巫山別有楚陽臺行<lb/>
雲夢不回<lb/>
　　西江月<hi>春日野興</hi>
草綠黃犉歸晚溪平白鳥飛低小池春藕半沈泥漸近梅<lb/>
酸天氣　昨日社逢雨止今年閏放春遲寒深茸母短芽<lb/>
稀未與山㕑做美<lb/>
<pb n="KR4f0009_SBCK_000-79a"/>
　　又<hi>重過續夢菴</hi>
殘夢當年欲續草菴一枕偸閒無端幻岀苦邯鄲禁殺騎<lb/>
驢腐漢　幾度刀兵膋血十年孤寡辛酸潭龍齁睡太癡<lb/>
頑欲續衰年已嬾<lb/>
　　鷓鴣天<hi>白蓮</hi>
斂束檀心吐半絲遲回妝靚暗香吹綠窗獨倚珠千淚團<lb/>
扇斜窺玉一規　淸露淺碧烟微閒心自照鏡光知鹿門<lb/>
漫作無情句月冷風淸欲墜時<lb/>
　　玉樓春<hi>前題</hi>
媚媚片月涵秋影低照銀塘光不定綠雲冉冉粉初匀玉<lb/>
<pb n="KR4f0009_SBCK_000-79b"/>
露泠泠香自省　荻花風起秋波冷獨擁檀心窺曉鏡他<lb/>
時欲與問歸魂水碧天空淸夜永<lb/>
　　一翦梅<hi>春晚</hi>
妬花風雨在花前開也堪憐落復何言愁魂斜軃淚珠懸<lb/>
弱蒂難堅紅影難圓　何事迷香雙蛺蜨浪向東園魂夢<lb/>
相牽誰知不是養花天試聽啼鵑春在誰邊<lb/>
　　蜨戀花<hi>衰柳</hi>
爲問西風因㡳怨百轉千回苦要情絲斷葉葉飄零都不<lb/>
管回塘早似天涯遠　陣陣寒鴉飛影亂總趁斜陽誰肯<lb/>
還畱戀夢裏鵞黃拖錦線春光難借寒蟬喚<lb/>
<pb n="KR4f0009_SBCK_000-80a"/>
　　粉蜨兒<hi>咏霜</hi>
問天涯有幾多寒情冷緒怕春來游絲飛絮更因風黏住<lb/>
了江天紅樹弄輕盈勾引教飛去　悄不知小橋西荒雞<lb/>
催曙月斜時揉碎一天珠露苦恁將酸風勒住儘淒涼拚<lb/>
與寒鴉低訴<lb/>
　　醉春風<hi>咏蜨</hi>
紅影紛無數偸眼斜回覷闌干十二繡簾垂住住住亂蘂<lb/>
繁花熏人無奈非儂畱處　綠影輕風度芳草天涯路翩<lb/>
翩淸夢自逍遙去去去縱使飄零依然不似輕狂柳絮<lb/>
　　風中柳<hi>水桂</hi>
<pb n="KR4f0009_SBCK_000-80b"/>
不惜輕盈取次濃妝珠蘂似憑闌綠雲倦倚低鬟微笑歕<lb/>
蘭襟香細斂幽情閒心如水　道是江妃還似月中仙子<lb/>
向秋淸露凝芳髓冷然孤秀怕微霜風起索細挽柔條重<lb/>
覷<lb/>
　　靑玉案<hi>秋海棠</hi>
雕闌玉露凝珠㞕長只恐芳魂折日暮碧烟相護切翠鬟<lb/>
低軃胭脂淡染了不愁孤怯　含情靜解丁香結淺笑偷<lb/>
窺淸夜月自惜斷腸誰與說金風蜨困歸雲燕去唯有寒<lb/>
蟬咽<lb/>
　　行香子<hi>遊珍珠巖</hi>
<pb n="KR4f0009_SBCK_000-81a"/>
流水淙淙㵎草茸茸轉蒼灣午日霞烘赤城圍玉紫葢擎<lb/>
空試問仙翁今何在绛雲封　芒鞋幾兩靑山踏偏乍桃<lb/>
谿一曲相逢平田下望霧靄烟濛誰人知我極遠目送歸<lb/>
鴻<lb/>
　　江城梅花引<hi>病中口占示劉生</hi>
和鐙和影一雙雙耐淒涼儘淒涼天也難敎病骨老來降<lb/>
還欲其天爭旖旎空碧裏弄輕狂競飛霜　飛霜飛霜夜<lb/>
何長有難忘自難忘夢也夢也還認得烟水微茫待把疎<lb/>
星斜月與分張一葉暗飄風不定飛去也儘飄零在回塘<lb/>
　　碧芙蓉<hi>闕題</hi>
<pb n="KR4f0009_SBCK_000-81b"/>
風定小窗明半睡初闌雙眉乍展追數餘寒浪過春半花<lb/>
有恨一枝不穏柳如人三眠巳倦莫更惜幾日韶光催取<lb/>
玉礬香滿　還愁輕暖處更一絲雲繭橫掠山腰雖則暫<lb/>
時消散怕黃昏玉繩低挂又參差碧綃斜捲靑天如夢倩<lb/>
取百囀啼鶯喚<lb/>
　　滿江紅<hi>藤蓑詞</hi>
一幅藤蓑遙領取江門風月釣竿把孤舟獨泛滄波歕雪<lb/>
倚棹騰騰吹笛去衝風直犯金鼇窟有些些閒事不關心<lb/>
同誰說　鐙一點漁歌歇天一碧歸禽没買村醪自酌醉<lb/>
梳華髪撲岸蘆花飛已盡鴈聲不呪西風劣又何妨拳足<lb/>
<pb n="KR4f0009_SBCK_000-82a"/>
橛頭中霜衾鐵<lb/>
　　天香<hi>餘冬雪霽念早梅應開病中不得尋訪悵然有作</hi>
霜薄含冰雲輕弄雪未遣珊珠紅褪夕塢回塘誰借問早<lb/>
把瓊心幽醖也應待我嚮月下微吟相訊自惜自憐孤影<lb/>
半吐半垂淸暈　來時早鶯啼破幾點點玉錢綠襯便與<lb/>
尋芳已晚粉殘香損猶自不成辜負卻只恐東風垂柳困<lb/>
夢裏依然蜨魂相趁<lb/>
　　鳳凰臺上憶吹簫<hi>憶舊</hi>
楚塞天遙灕江雨冷烟雲溼透征衣指數峰殘雪候鴈先<lb/>
歸堪歎生生死死今生事莫遣心違家山裏一枝棲穩碧<lb/>
<pb n="KR4f0009_SBCK_000-82b"/>
草春肥　依依舊家枝葉夢不到峴山風雪霏微念鏡中<lb/>
霜鬢人老漁磯指點棠棃春雨猶應化白蜨雙飛孤飛也<lb/>
寒烟羃䍥鐙火荆扉<lb/>
　　滿庭芳<hi>初夏</hi>
顆顆梅珠條條菖葉不須更怨春歸垂楊風軟練鵲一雙<lb/>
飛自愛芳塘素影與波光上下爭暉閒日永新來病淺相<lb/>
賞莫相違　當年還似此年華雖老不道今非問靈均去<lb/>
後誰翦荷衣日暮輕雲凝綠遙天迴笑揖湘妃還應有芙<lb/>
蓉出水妝點釣魚磯<lb/>
　　念奴嬌<hi>松影</hi>
<pb n="KR4f0009_SBCK_000-83a"/>
擎雲縹渺有五鬛仙姿憑誰細數半頃黃茸茵藉軟移上<lb/>
素琴冰柱縷縷絲絲斷紋交映細寫雙淸譜疎光逗漏幽<lb/>
香幾許暗度　一霎雲散西淸遲遲送上到回巒高處垂<lb/>
靄霏微深黛轉似把歸禽低䕶霧冷山空一枝斜閃猶在<lb/>
尋香路夕陽易沒輕陰且趁歸去<lb/>
　　又<hi>柳影</hi>
半塘春水早光透玻瓈綠鬟倒軃曲岸苔平鋪逕淨還惹<lb/>
晴風輕簸葉葉衣涼垂垂佩委碎翦綠陰破柔情不定翠<lb/>
眉偏映雙鎖　爲問庭院沈沈畫垣幾曲卻放春愁過巷<lb/>
陌斜陽偸送岀欵欵碧烟縈裏亂點征衫横拖玉勒似惜<lb/>
<pb n="KR4f0009_SBCK_000-83b"/>
垂鞭墮猶愁未穩黃鸝更着一箇<lb/>
　　又<hi>竹影</hi>
紙窗僧院記溼雲初散秋山如洗繚繞茶烟輕裊外荇藻<lb/>
澹生空水簷雀低飛松鼯偸竄欲壓還扶起蘭風微展泠<lb/>
然斜軃仙袂　不道活現金身尋根撥葉問幾莖㬪翠斷<lb/>
續晴嵐飛片片總入虛澄鏡裏題字遮殘疎櫺界破厯亂<lb/>
毶毶尾閒心窺破闌干何事重倚<lb/>
　　又<hi>梅影</hi>
香魂近遠卻早離枝上暗黏芳草爲惜淸姿全似水幻作<lb/>
碧膏籠罩側墜蜂鬚半凋珠顆非被冰霜惱侵堦零亂素<lb/>
<pb n="KR4f0009_SBCK_000-84a"/>
痕未許人埽　遙想萼綠仙姿繡妝翦綵那似晴光好斜<lb/>
轉回塘淸淺裏脈脈相看微笑凍蜨低飛疑非疑是無柰<lb/>
陰寒峭暄風動後濃陰任遣鶯鬧<lb/>
　　又<hi>鴈影</hi>
關河迢遞恨塞日昏黃難傳標格沙淨水澄淸澈好點點<lb/>
蕭蕭厯厯曉鏡修眉淸波皺影淡寫層層碧分明瞥見孤<lb/>
舟莫弄漁笛　貼水浴鶩爭飛凌亂波紋未放千雙直風<lb/>
裂雲痕開夕照還與蘆花相卽野岸霜前南樓月下應恨<lb/>
無人識曉來無據敎人空望天北<lb/>
　　又<hi>蜨影</hi>
<pb n="KR4f0009_SBCK_000-84b"/>
紈衣試暖乍圓印苔錢旋添花暈藥徑日高風力軟細逐<lb/>
落花低隕微掩香鬚別裁黃袂金粉應初褪雕闌重㬪玉<lb/>
堦未遣全認　小院午睡方醒扇羅乍覷似撲芳魂損側<lb/>
轉忽如秋葉舞又向碧紗窗隱垂柳參差紅芽掩映夢也<lb/>
無憑凖殢人凭檻凝眸無那嬌困<lb/>
　　又<hi>雲影</hi>
層巒飛映似縹渺神山因風離合簇簇靑蓮輕度過卻繞<lb/>
孤峰三匝極目空明遙天無際瑤鏡微籠匣平沈遠樹翠<lb/>
光略吐尖甲　曳仗閒倚亭皋微飇下拂便涼生一霎荷<lb/>
芰半塘新綠暗忽染素羅輕袷回首吾廬午烟遙接一幅<lb/>
<pb n="KR4f0009_SBCK_000-85a"/>
靑綃裛數竿修竹鳳梢還與低壓<lb/>
　　又<hi>波影</hi>
晴江春曉但搖曵落花溶溶東下誰送素綾千皺褶直上<lb/>
畫簷鴛瓦鏡面回鐙月輪浮雪一色飛光下游絲婀娜吹<lb/>
來似欲相惹　一霎汞走珠流應有漁舟蘭棹縱橫把迸<lb/>
散一天星斗亂不覺銀河西瀉驚碎還圓輕匀稍淡移向<lb/>
荼䕷架日高風靜瀟湘依舊如畫<lb/>
　　又<hi>簾影</hi>
鶯啼報曙早驚覺繡帷星眸欲炫起看瓶花香漸歕的皪<lb/>
深紅如顫衣翦輕羅參差三五恰透冰肌現釵光閃爍翠<lb/>
<pb n="KR4f0009_SBCK_000-85b"/>
鬟怕有撩亂　恰好細數湘紋無端攪動柰飛來雙燕還<lb/>
憶夜香燒罷後妬殺玉蟾光滿何似疎筠半籠曉色一儘<lb/>
來回便簷陰未半銀鈎且莫高捲<lb/>
　　又<hi>帆影</hi>
西風落照看渺渺滄洲烟波無際一段輕陰相趁轉不許<lb/>
蘭橈驚碎略帶神鴉時飄蘆葉曲映江楓紫憑遮客鬢怕<lb/>
敎照見憔悴　有人獨倚危樓沙際遲回疑是歸舟繫已<lb/>
過輕鷗飛起處不見旗悄燕尾蕩入中流斜侵隔岸依舊<lb/>
縈沙嘴回頭北渚唯餘塔影孤峙<lb/>
　　又<hi>影戲影</hi>
<pb n="KR4f0009_SBCK_000-86a"/>
笑啼俱假但綽約風流依稀還似半壁粉牆低映月賣弄<lb/>
佳人才子情絲牽引淸光回照漫道傷心死猛然覷破原<lb/>
來情薄一紙　應是縹渺飛仙當年竊藥落在銀蟾裏半<lb/>
面人閒高處望傳與霓裳歌吹有意畱仙難禁夜短還怕<lb/>
鐙花墜迷樓吐燄倩誰挽住香袂<lb/>
　　又<hi>走馬鐙影</hi>
炎光未謝競的盧飛躍爭先赤兔才轉危坡還注坂橫㦸<lb/>
無心回顧汗血追風怒髯奮臂總被流光誤暗中轂轉蟻<lb/>
磨幾時停住　兒童莫笑來回半針尖裏走英雄如鶩終<lb/>
是蝦跳難出斗漸有荒雞催曙五夜光殘一絲氣冷敲罷<lb/>
<pb n="KR4f0009_SBCK_000-86b"/>
邊腔鼓勳名半紙無人重與偷覷<lb/>
　　又<hi>薑齋影〇衰病彌月一切盡遣擁火枮坐心無所寄因戲作諸影詞引半縷活氣令不分散孤鐙下</hi>
<hi>忽見婆娑在壁因念人知非我之無彼不知非彼之無我也留連珍重旋與評唱一闋</hi>
孤鐙無奈向頽墻破壁爲余岀醜秋水蜻蜓無着處全現<lb/>
敗荷衰柳畫裏圈义圖中黑白欲說原無口祇應笑我杜<lb/>
鵑啼到春後　當日落魄蒼梧雲暗天低準擬藏衰朽斷<lb/>
嶺斜陽枯樹底更與行監坐守勾撮指天霜絲拂項皁帽<lb/>
仍黏首問君去日有人還似君否<lb/>
　　永遇樂<hi>紙窗日影</hi>
籠月雲輕開萍水碧問還似否落葉旋飛鴈聲空度未計<lb/>
<pb n="KR4f0009_SBCK_000-87a"/>
閒情生受乍暖熏肌殘紅上頰睡眼半醒相逗卻猜疑荔<lb/>
枝初剖紫暈冰綃微透鏡匣斜開枕㾗淡染粉面如中卯<lb/>
酒含笑迎眸回光相映應念人消瘦乳雀低飛嶺雲橫度<lb/>
巳怨暫時僝僽更只恐午夢將闌未許偎人長久<lb/>
　　惜餘春慢<hi>本意</hi>
似惜花嬌如憐柳嬾前日峭寒深護從今追數雨雨風風<lb/>
總是被他輕誤便與揮手東風閒愁抛向綠陰深處也應<lb/>
念曲岸數枝新柳不禁飛絮　爭遣不燒燭畱歡暗邀花<lb/>
住坐待啼鶯催曙怕燕子歸來定巢棲穩不解商量細語<lb/>
未擬扳畱長久乍雨乍晴繇來無據待荷珠露滿梅丸黃<lb/>
<pb n="KR4f0009_SBCK_000-87b"/>
熟任伊歸去<lb/>
　　沁園春<hi>渾天毬</hi>
黍子匀黃吉貝銜絨莫問因誰但旣在於中自堪細數未<lb/>
超其外不得旁窺暗去明來偸寒送暖無情還作有情癡<lb/>
相憐甚敎碧綃簾幙翠擁珠圍　知恩今古人稀猶自把<lb/>
雙鐙照路迷更劃斷鴻溝不隨轂轉調成玉律一任淸吹<lb/>
綵縷交縈金梭互擲珍重天孫織錦機莫辜負聽毬門簫<lb/>
鼓對打爭馳<lb/>
　　摸魚兒<hi>咏霜</hi>
向深秋蘆花風起吹散一天珠露六銖仙袂新裁薄翦落<lb/>
<pb n="KR4f0009_SBCK_000-88a"/>
冰絲千縷輕盈舞還只恐素娥鏡裏深相妬欲畱敎住柰<lb/>
晴色窺人斷雲送暖驀地催歸去　更誰念暗壁吟蛩正<lb/>
苦遙向征鴻低訴平沙野水朦朧影難認白蘋香處春期<lb/>
誤卻早遣啼鵑血淚霑江樹暝烟休護又何似明朝天低<lb/>
日淡散作蕭疎雨<lb/>
　　又<hi>辛幼安傷春詞悲涼動今古惜其蛾眉買賦之句未忘身世爲次其韻以廣之</hi>
總繇他閒愁不管纔來又還催去悠悠一派東流水載得<lb/>
落花無數人長住卻笑伊來回奔走天涯路凭闌無語終<lb/>
不似黃鶯苦愛東風百囀迎人絮　今古事莫待怨誰相<lb/>
誤可但月來雲妬傷春未已傷秋賦重倩吟螿寒訴瓊花<lb/>
<pb n="KR4f0009_SBCK_000-88b"/>
舞又早見玉山瑤井塡黃土無爲自苦待人散月斜日長<lb/>
山靜儂自有歸處<lb/>
　　又<hi>辛詞烟柳斜陽之句宜其悲也乃尤有甚于彼者復用韻寫之</hi>
向西園花飛一片早已傷心春去殘紅落盡更如今難把<lb/>
流光追數畱不住征鴻影黃沙紫塞秦關路從誰寄語道<lb/>
有人獨對雨打棃花看黏泥飛絮　倩流水欲覓芳蹤還<lb/>
誤津頭風雨深妬凄涼庾信江南賦難向無情天訴爲楚<lb/>
舞流不盡楚歌血濺陰陵土寸心知苦望萬里荒煙一蓑<lb/>
漁艇渺渺無歸處<lb/>
　　賀新郎<hi>上巳前一日雪</hi>
<pb n="KR4f0009_SBCK_000-89a"/>
春自無愁耳笑無端一枝淺絳半林新翠便擬東風相寵<lb/>
惜暗約柳絲縈繫喬相賺落霞片紫斜日烟籠沈海底早<lb/>
蛟風亂翦雲皴碎鮫淚冷彌天墜　寒凘漸結流觴滯便<lb/>
拚得蘭亭休賞龍門堪醉糝徑不遮春草綠略染西峰螺<lb/>
髻刪不了朗淸天氣乍與碧桃爭粉素柰鉛華俄頃成流<lb/>
水今視昔應如是<lb/>
　　多麗<hi>別恨</hi>
悄年華偏是流光難擲夢回時分明眼㡳離亭楊柳初折<lb/>
渾相忘金微路遠與扳畱靑組珠勒天涯何處漫生芳草<lb/>
歸來珍重怕逢啼鴂重思省元來是夢生死關河隔今生<lb/>
<pb n="KR4f0009_SBCK_000-89b"/>
永迢迢良夜如何拚得　祗當年華鐙影裏鴛鴦繡帶輕<lb/>
拆怨落花浪隨流水消盡西園舊春色孤館黃昏雨絲雲<lb/>
片蒼苔滿地無人迹問靑天何意畱住孤鸞隻敎空辜負<lb/>
當年無限山海恩德<lb/>
　　哨徧<hi>廣歸去來辭〇蘇于瞻櫽括歸去來辭陶公之餘潘也吾自有大歸大去而大來者爲期未知</hi>
<hi>遠近然知遲遲之不如接淅久矣因借其韻以自抒己懐</hi>
一領靑蓑一柄長鑱也是閒牽累歸去來何處可言歸舊<lb/>
家山目前卽是知者稀誰堪就問津路莫將黃葉迷童稚<lb/>
憑冷覷春花閒看秋月蒼天伎倆止此笑乾坤兩扇半開扉<lb/>
任柳絮穿簾撲面飛旣不黏泥自然輕脫唯吾之意　噫<lb/>
<pb n="KR4f0009_SBCK_000-90a"/>
歸去來兮縱橫萬里人間世嚼匢　橄欖來回甘苦知味<lb/>
弄二月輕雷散一天暮靄傾倒銀河香水釀就蜂蜜驚回蟻<lb/>
夢丈夫當如此矣昭昭白日亭午時駕玉虬停驂一問之向<lb/>
虞淵可容轉計燭龍今在何處料也難酬答但斟北斗天<lb/>
漿滿斚恣我花前沈醉歸來斬盡一團疑胡不歸漫畱止<lb/>
　　搗練子<hi>咏霜</hi>
孤月上夕風微忍得寒生玉粟肥征雁千雙空裏過可能<lb/>
帶得向南飛<lb/>
　　憶王孫<hi>本意</hi>
蘆花誰覆釣魚船寶玦藏腰未敢言落葉驚烏月上弦夜<lb/>
<pb n="KR4f0009_SBCK_000-90b"/>
如年春夢無人與再圓<lb/>
　　又<hi>蜂投窗紙掇遣飛去戲祝之寓意</hi>
白雲送望轉霏微別徑人間去不違好逐桃花一片飛阮<lb/>
郞歸莫問天台路是非<lb/>
　　如夢令<hi>寫恨</hi>
恩重玉簪金管愁盡玉魚金椀莫道只今生萬歲難消春<lb/>
恨淚眼淚眼題顆零零珠串<lb/>
　　又<hi>春閨</hi>
抛郤瓶花蒂軟坐待盤香線斷不見也還休門外鶯忙蝶<lb/>
亂誰捲誰捲一軸畫簾銀蒜<lb/>
<pb n="KR4f0009_SBCK_000-91a"/>
　　長相思<hi>石橊</hi>
蕊珠宮碧霞封風裂雲㾗一線空繁星數點逢　素綃重<lb/>
隔簾櫳丹荔新餐玉液濃楊妃病齒紅<lb/>
　　生查子<hi>咏史</hi>
長平十萬人一夜秦坑殺魚死濁流中不祭乘時獺　死<lb/>
坑未是愁唯有生坑惡眢井埋蟾蜍欲跳只三脚<lb/>
　　又<hi>前題</hi>
沙中奮一椎飛影不知處知非賭命場不下千金注　蒲<lb/>
山電眼兒約畧知其趣豪氣未能降長揖關朗去<lb/>
　　又<hi>前題</hi>
<pb n="KR4f0009_SBCK_000-91b"/>
千秋銅雀臺腸斷西陵妓誰念故園空豆<graphic n="KR1740" url="https://raw.githubusercontent.com/kanripo/KR-Gaiji/master/images/KR1740.png" mimeType="image/png"/>含胎死　淸<lb/>
漳自東流粉黛愁難洗分得餘香歸驕殺邯鄲子<lb/>
　　又<hi>前題</hi>
靑衣抱玉觴獨嚮蒼天哭天有無情時厯亂雙鵝撲　杜<lb/>
鵑啼不休商陸子難熟流淚一千年血蹟西臺續<lb/>
　　又<hi>前題</hi>
阿姨罵不瞋爲怕鸚哥罵猫兒殺鸚哥纔卜歸魂卦　堂<lb/>
堂靈隱僧桂子香淸夜五字萬年碑竟是誰天下<lb/>
　　又<hi>前題</hi>
龍鳳是何年人間瞞不得空谷無人行且喜似人迹　可<lb/>
<pb n="KR4f0009_SBCK_000-92a"/>
憐松雪翁不惜天水碧馬腹君自投芳草嘶南陌<lb/>
　　浣溪沙<hi>桃花</hi>
初破靈砂顆題肥綠煙輕遶護霏微晴烘休漫怕丹飛<lb/>
結子他年千歲熟如今剛半過春暉莫教輕放阮郎歸<lb/>
　　又<hi>前題</hi>
春恨拚教柳帶長朱顔貪耍醉霞觴臨風臨水笑雙雙<lb/>
欲洗兒容爭采摘郤隨蝶夢儘飄揚愛他嬌艶柰他狂<lb/>
　　又<hi>李花</hi>
前日氷花萬樹飛晴風初解曉寒威誰鋪瓊蘂更霏微<lb/>
卻怪乍來雙燕子涎涎尾掠素光肥應如雪夜待人歸<lb/>
<pb n="KR4f0009_SBCK_000-92b"/>
　　又<hi>前題</hi>
流水前灣曉鏡淸粉香玉潤素綃輕欲邀月姊伴飛瓊<lb/>
不可久畱仙佩冷天桃爭賽妬顔頳江梅殘夢正相迎<lb/>
　　攤破浣溪沙<hi>偶興</hi>
爲訊南朝燕子飛人間何處有烏衣不是舊家庭院也爭<lb/>
歸　低啄絮泥防易落不知疏柳墜殘暉還與一雙蝙蝠<lb/>
傍簷飛<lb/>
　　謁金門<hi>示意有授</hi>
幽緒悄欹枕夢回分曉俯仰乾坤霜月皎此際愁多少<lb/>
欲洗長空天杳袖裏靑虹光裊相倩一揮雲漢表莫打閒<lb/>
<pb n="KR4f0009_SBCK_000-93a"/>
之遶<lb/>
　　玉樓春<hi>歸鴈</hi>
秦關楚水天涯路唯有歸鴻知住處經時巳換蓼花洲依<lb/>
舊難忘芳草渡　南天回首蒼煙暮寄語元禽歸也誤垂<lb/>
楊千樹亂啼鵶誰聽呢喃淸晝語<lb/>
　　一翦梅<hi>答須竹所問</hi>
北海殘碑數字傳前日烽煙今日蒼煙湘靈鴈柱鼓湘川<lb/>
欲扣淸弦還恐驚弦　閒心遙寄水雲邊莫問湖天自有<lb/>
壺天忘憂春暖錦堂萱好種芝田且看桑田<hi>李北海嶽麓碑爲野火燒</hi>
<hi>毁嘉興呂帥濓拾十數字于芳草中今更不知在否</hi>
<pb n="KR4f0009_SBCK_000-93b"/>
　　臨江僊<hi>水僊花</hi>
道雪無香都不是峭寒一點春融昨宵煙月水涵空粉肥<lb/>
略滯影綠弱不禁風　遙與碧窗人似玉檀心深鎖重重<lb/>
倚闌初日照憨慵春纖珠串墜僊袂素羅鬆<lb/>
　　蝶戀花<hi>候雁不至</hi>
曾倩歸飛雙燕子換取賓鴻來渡瀟湘水雲綿烏絲闌畫<lb/>
紙素綃好寫關河字　斜日寒鴉飛接翅爲㡳迷畱白草<lb/>
黃沙地搔首問天天似醉南樓霜冷丹楓墜<lb/>
　　漁家傲<hi>翠濤作煨榾柮詩索和以詞代之</hi>
鑪影圓紅煙尾曵湯瓶漸送松聲碎不是村醪無米兌難<lb/>
<pb n="KR4f0009_SBCK_000-94a"/>
成醉酸風昨夜新傷肺　靑鏡古今多少淚無緣卻嚮寒<lb/>
崖墜明月在天霜滿地愁也未兩莖鐵脊舒腰睡<lb/>
　　又<hi>前題</hi>
薄日漸消霜逕粉荷鋤細把枯株認惜取山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>休蹙損春<lb/>
事近香風遣透幽窗歕　橡斗藤花誅已盡杜鵑無蘂盤<lb/>
根稳劚得歸來剛一畚煨敎燼明年莫更啼春恨<lb/>
　　又<hi>前題</hi>
雙髻峰頭千樹縞輕鬆鍾乳玲瓏罩相聚團圞圍土竃愁<lb/>
欲倒而今郤憶愁時好　不怨融和春不早春雲怕障邯<lb/>
鄲道舊夢不成人愈老流鶯惱憑誰喚醒粘天草<lb/>
<pb n="KR4f0009_SBCK_000-94b"/>
　　又<hi>前題</hi>
鵓鴿桃紋干煉熟棗膏胡粉和香築鳳翅狻猊塡綘綠紅<lb/>
光簇貂璫門外神茶矗　殘夢京華難再續空山雪子埋<lb/>
牛目幾橛枯株鷹爪秃誰人斸跛奴運斧還傷足<hi>天啟間大璫㨶</hi>
<hi>炭和以棗粉作門神雕鏤精巧爇立門側</hi>
　　又<hi>前題</hi>
殘火星星容易灺鹿頭虎爪相撐架漸次囫圇低復亞難<lb/>
消夜憑誰細數興亡話　正閏參差王與霸妖狐也把骷<lb/>
髏挂肉餡饅頭人甕鮓都休也獵人不怕猩猩罵<lb/>
　　又<hi>前題</hi>
<pb n="KR4f0009_SBCK_000-95a"/>
膏膩孤鐙花蘂褪寒灰漸縮霜絞印坐待一絲紅影燼眠<lb/>
不稳梅花夢也無憑準　十九年來氊齧盡歸鴻望斷長<lb/>
安信莫歎蘇卿霜染鬢渠非困多他一倍還添閏<lb/>
　　訴衷情近<hi>秋望</hi>
遙天一碧回望西飛白鳥乍臨鏡水搖空又嚮蓮峰弄影<lb/>
風起素光斜映薄袂蕭清悄覺凉襟迥　雙眸炯今古寸<lb/>
心孤另亭臯一葉墜響楓林靜還重省閒愁元鳥歸遲幽<lb/>
緒藕花香冷夢到今宵永<lb/>
　　金人捧露盤<hi>和曾純甫春晚感舊韻</hi>
古崧臺雙闕杳無踪憶潮平細浪熔溶龍舟渡馬依然先<lb/>
<pb n="KR4f0009_SBCK_000-95b"/>
帝玉花驄衝冠髪指旗揮星落血斬蛟紅　怨蒼梧班管<lb/>
淚沈白日瘴雲中更背飛孤影飄蓬今生過也魂歸朱邸<lb/>
舊離宮苔殘碧瓦鴛鴦碎蔓草春風<lb/>
　　驀山溪<hi>聽雨</hi>
閒抛數點似灑無情淚一晌悄無聲儘教疑輕狂調戲山<lb/>
溪驀度更不許人猜渾似醉全無謂濫簸銀河水　元雲<lb/>
空膩無力支天墜荷葢小亭亭應難畱得琉璃脃孤鐙昏<lb/>
閃痩影未分明愁不寐情誰繫夢也心魂碎<lb/>
　　八六子<hi>花朝夜窗中見月</hi>
盪春寒一輪娟娟初上煙暖雲柔柰鐙穗影含金粟藥罏<lb/>
<pb n="KR4f0009_SBCK_000-96a"/>
聲泣寒螿淒然似秋　無端還與綢繆幾線疏櫺界破半<lb/>
襟白袷光浮想溪外梅花低垂瘦影斜窺流水香魂欲絕<lb/>
應共我遙嚮素蛾寫怨靑天碧海悠悠不禁愁滅鐙擁衾<lb/>
去休<lb/>
　　滿江紅<hi>直述</hi>
淚冷金人渭城遠酸風痛哭君莫笑癡狂不醒口如布榖<lb/>
墮地分明成艮兌通身渾是乾坤肉耿雙眸黑白不糢糊<lb/>
分碁局　千鍾粟誰家粟黃金屋誰家屋任錦心繡口難<lb/>
忘題目爲問鶴歸華表後何人更唱還鄉曲把甲辰堯紀<lb/>
到如今從頭讀<lb/>
<pb n="KR4f0009_SBCK_000-96b"/>
　　又<hi>寫怨</hi>
離亭人散折不了柳絲垂綠儘桃花飛盡故枝緣終難續<lb/>
鴈影更沈湘岸月鵾弦誰奏燕臺築只空山剩得老靑蓑<lb/>
掘黃獨　汗靑照文山福紫芝采商山祿但荒草侵階脩<lb/>
藤覆屋井㡳血圅空鄭重知音誰與挑鐙讀問杜鵑何日<lb/>
血啼乾商陸熟<lb/>
　　又<hi>家兄傾背後諸君見慰重疊恤其衰病有踰量之奬含淚作此答之</hi>
丁甯千遍教綰住一枝飛絮柰伶仃孤燕歸來黃昏自語<lb/>
縱使長條堪繫馬栖鵶風冷斜陽暮問前時流水遶桃花<lb/>
今何處　漚已散難重聚鏡已破難重覻聽子規喚道不<lb/>
<pb n="KR4f0009_SBCK_000-97a"/>
如歸去他日天台花再發人間自有劉郞遇便癡迷蝶夢<lb/>
不教醒終無趣<lb/>
　　掃地花<hi>憶舊</hi>
微霜碾玉記日射簷光小窗初透夜寒深否問素羅新裁<lb/>
熨須銅斗閒攬書帷笑指硯冰蹙皺香篝有黃熟篆銷芳<lb/>
膏結紐　自惹閒愁後對蓮嶽雲壓苔潭珠濺罏煙孤痩<lb/>
歎渺渺京華不堪回首碧海人歸雄劍誰憐孤吼空凝望<lb/>
遶湘流暮雲荒岫<lb/>
　　水調歌頭<hi>驚夢</hi>
昨夜喧雷雨一枕血潮奔千紅萬紫撩亂浪喚作芳春大<lb/>
<pb n="KR4f0009_SBCK_000-97b"/>
抵白蜺嬰茀更有玉蟾偷藥驀爾弄精魂寶劍在儂手閃<lb/>
霍動乾坤　儘今生梨花雨打黃昏厯厯悄悄山寺鐘聲<lb/>
曙色分待我鐵眉刷翠罩下金睛點漆彈指轉晶輪十里<lb/>
杏花發人道是样雲<lb/>
　　燭影搖紅<hi>十月十九日</hi>
瑞靄金臺瓊枝光射龍樓雪羣僊笑指九閶開朱鳯翔丹<lb/>
穴雲暗鴈風高揭向海屋重標珠闕彩鵷飛舞日暖霜輕<lb/>
小春佳節　迢遞誰知碧雞影裏催啼鴂驂鸞不待玉京<lb/>
遊難挽瑤池轍黃竹歌聲悲咽望翠瓦雙鴛翼折金莖露<lb/>
冷幾處啼烏橋山夜月<lb/>
<pb n="KR4f0009_SBCK_000-98a"/>
　　雙雙燕<hi>除夕憶家兄</hi>
荒山百里想殘雪初晴應同消受莫還似我祇共寒罏相<lb/>
守重曡山河冷淚更夢對團圞春晝讀書帷裏華鐙獻壽<lb/>
堂前椒酒　辜負當年人說道僊苑芝英一時三秀山移<lb/>
海涸別是人間花柳還聽金雞玉漏怕天也妬人長久但<lb/>
念今夕相憐莫問明年健否<lb/>
　　解語花<hi>鴛鴦梅</hi>
羅浮月下豆蔻胎中許結同心侣漸啓朱唇含淺笑不倩<lb/>
綠衣歌舞暄風疎雨紅袖斂芳心自吐一雙雙永不分離<lb/>
何事還含醋　照影銀塘低覻向香泥玉藕暗中增妬彩<lb/>
<pb n="KR4f0009_SBCK_000-98b"/>
禽欲唼還應惜自趁桃波飛去綠陰深處儘抛與多情細<lb/>
數不差池三十六雙作宜男繡譜<lb/>
　　綺羅香<hi>讀邵康節遺事屬纊之際聞戸外人語驚問所語云何且日我道復了幽州聲息如絲俄</hi>
<hi>頃逝矣有感而作</hi>
流水平橋一聲杜宇早怕雒陽春暮楊柳梧桐舊夢了無<lb/>
尋處拚午醉日轉花梢夜闌風吹芳樹到更殘月落西峰<lb/>
泠然胡蝶忘歸路　關心一絲別罣欲挽銀河水仙槎遙<lb/>
渡萬里閒愁長怨迷離煙霧任老眼月窟幽尋更無人花<lb/>
前低訴君知否鴈字雲沈難寫傷心句<lb/>
　　薄倖<hi>午睡覺問渠</hi>
<pb n="KR4f0009_SBCK_000-99a"/>
當年是你兜攬下箇儂來此更不與分明道止竞如何安<lb/>
置但隨流蕩漾雲㾗歸鴻水㡳成人字便俐齒嚼空金睛<lb/>
出火都則不關渠事　但惜取刹那頃忍不得秋瓜藤墜<lb/>
逗殺人爲霜禁冷爲風禁涙鎭柳絲輕擺搖春水到厤頭<lb/>
垂杪半酣不倸難驅使無端薄倖付與烏鳶螻蟻<lb/>
　　望梅<hi>憶舊</hi>
如今風味在東風微劣片紅初墜早已知疎柳垂絲綰不<lb/>
住春光斜陽煙際漫倩游絲邀取定巢燕子更空梁泥落<lb/>
竹影梢空纔栖還起　闌干帶愁重倚又蛺蝶粘衣粉痕<lb/>
深漬撥不開也似難忘柰暝色催人孤鐙結蘂夢鎖寒帷<lb/>
<pb n="KR4f0009_SBCK_000-99b"/>
數盡題愁錦字當年醖就萬斛送春殘淚<lb/>
　　沁園春<hi>翠濤六每句戲用彩色字</hi>
步碧蘿灣尋紫芝英壽翠濤翁忽逢赤松子赴靑女約染<lb/>
千樹綠作小春紅微啓朱唇笑余白髪黍米丹砂豈未逢<lb/>
若會得則翠濤偕爾穏住絳雲中　蔚藍天色淸空但淨<lb/>
洗黃塵卽閬蓬看漫天黑瘴徒然黮<graphic n="KR2649" url="https://raw.githubusercontent.com/kanripo/KR-Gaiji/master/images/KR2649.png" mimeType="image/png"/>當頭皁帽自許從<lb/>
容素書宵授元文密印彤雲原自䕶雛龍憑寄語展雙眉<lb/>
黛鎖霜老蒼松<lb/>
　　賀新郞<hi>寒食寫怨</hi>
綿上飛烏恨更龍蛇追隨四海一時驚散回首五雲金粟<lb/>
<pb n="KR4f0009_SBCK_000-100a"/>
地不見玉驄珠汗但撲地蒼煙撩亂酒冷餳香休道也夢<lb/>
石泉槐火成虛幻棠杜雨離腸斷　嶽雲回望蓮花巘儘<lb/>
淒涼延陵十字難酬幽願昨歲杯漿澆淚後拚付寒螿莎<lb/>
館正夜雨松杉綠滿一逕蒼苔行迹杳想鵂鶹夜哭鼯鼪<lb/>
竄寸草盡春暉短<lb/>
<pb n="KR4f0009_SBCK_000-100b"/>
</p>
<p>
鼓棹二集終<lb/>
<pb n="KR4f0009_SBCK_000-101a"/>
鼓棹初集　船山遺書六十<lb/>
　　　衡陽王夫之譔<lb/>
船山鼓棹<hi>初集</hi>
　　十六字令<hi>落花影</hi>
落花影欵欵映春江終相就貼水不成雙<lb/>
　　又<hi>前題</hi>
落花影風颭小橋西掠素袷疑是染香泥<lb/>
　　搗練子<hi>晚春</hi>
雲似夢雨如塵花淚紅傾柳黛嚬也算人閒春一度明年<lb/>
莫更不還人<lb/>
<pb n="KR4f0009_SBCK_000-101b"/>
　　如夢令<hi>本意</hi>
花影紅搖簾縫苔影綠浮波動風雨霎時生寒透碧紗煙<lb/>
重如夢如夢<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>殺春光調弄<lb/>
　　又<hi>前題</hi>
如夢花畱春住還夢春隨花去一片惜春心付與游絲飛<lb/>
絮無據無據不覺夢歸何處<lb/>
　　長相思<hi>本意</hi>
寶刀分寶釵分繡帶分開墜畫裙餘香猶自溫　錦鴛羣<lb/>
野鴛羣三十六雙認得眞旁人莫漫嗔<lb/>
　　又<hi>前題</hi>
<pb n="KR4f0009_SBCK_000-102a"/>
不思量也思量密語何曾得話長驚鴻夜渡湘　眞成雙<lb/>
假成雙儂似蓮心苦薏藏憐他菡萏香<lb/>
　　點絳脣<hi>牡丹</hi>
春未分明覿面始知韶日曉朱凝粉裊費盡春多少　人<lb/>
在綠窗<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>影朦朧遶碧天杳瑞雲回含錦襭空靑表<lb/>
　　又<hi>前題</hi>
不道人閒消得濃華如許色有情無力殢着人相識　閱<lb/>
盡興亡冷淚花前滴眞傾國沈香亭北此恨何時釋<lb/>
　　又<hi>月桂</hi>
蟾館飛英隨他月在秋長在凍雲如黛幻出香嚴界　曾<lb/>
<pb n="KR4f0009_SBCK_000-102b"/>
訂靑娥有誓深如海春光改淸芳縹緲還與山礬賽<hi>山礬</hi>
<hi>一名春桂</hi>
　　又<hi>碧桃</hi>
碧海凝霜問誰喚作春光住緑烟輕處月染幽香聚　縹<lb/>
緲雲魂舊厭霓裳舞天台路山空月冷不管劉郎誤<lb/>
　　又<hi>矮桃</hi>
絳襭盈盈墻頭怕惹遊人顧幽情誰訴芳草萋萋處　燕<lb/>
眼偸窺早倩綠雲護勤囑付低飛蛺蜨莫惹香泥污<lb/>
　　女冠子<hi>賣薑詞○余舊題茅堂日薑齋此更稱賣薑翁非己能羡聊以補人之不足爾戲爲之詞</hi>
<hi>且賣且歌之</hi>
<pb n="KR4f0009_SBCK_000-103a"/>
賣薑來也誰是能酬價者不須慳老去絲尤密酸來心愈<lb/>
丹　垂涎休自悶有淚也須彈最療人閒病乍炎寒<lb/>
　　又<hi>慈竹</hi>
蕭疎不可簇簇綠烟深鎖一枝枝乳鳳梳翎細游鱗蛻甲<lb/>
遲　天高難借問風橫怕相欺且自團圞住要誰知<lb/>
　　浣溪沙<hi>山行</hi>
曲曲屏山翠幙垂啼禽不揀淺深枝逗人斜轉竹林西<lb/>
綠玉竿柔愁露浥翠烟葉密耐風欺溪光一半染玻瓈<lb/>
　　又<hi>過熊男公夜話</hi>
炊稻烟闌煮笋香溪流縈岫半斜陽閒宵不覺翦燈長<lb/>
<pb n="KR4f0009_SBCK_000-103b"/>
魚計向春元得水蜨魂入夢不驚霜無勞濠上訊蒙莊<lb/>
　　又<hi>卽景</hi>
幸草猶餘幾段殘燒痕斜插野雞斑灰堆無數米家山<lb/>
雙眼矒騰疑夢覺一天晴雨兩闌珊不愁也索帶愁看<lb/>
　　又<hi>望歸雁</hi>
病眼遙天認不眞一雙雙影未全分空花搖曳亂春雲<lb/>
香篆欲消拖蘲尾平波初皺起魚鱗烏絲闌染素箋紋<lb/>
　　霜天曉角<hi>懷舊</hi>
平湖春水日落扁舟艤話到傷心深處雙淚落靑樽裡<lb/>
天不畱愁緒拚遣愁人死剛有一絲春怨又花落鵑聲止<lb/>
<pb n="KR4f0009_SBCK_000-104a"/>
　　菩薩鬘<hi>早春</hi>
梅花綻錦催寒去霜花鋪粉畱寒住去住兩悽然衰翁惜<lb/>
歲年　燒根紅茁草巳報春生早莫惹曉鶯啼啼時花亂<lb/>
飛<lb/>
　　添字昭君怨<hi>秋懷</hi>
誰染千山烏桕欺殺一株衰柳微霜何似鏡中霜萬絲長<lb/>
　蠟屐從今幾兩冰級當年屢上夜闌星漢耿淸空挂殘<lb/>
虹<lb/>
　　又<hi>春懷</hi>
茸草偏生南浦桃葉半遮芳樹東風何用苦相催緩緩來<lb/>
<pb n="KR4f0009_SBCK_000-104b"/>
　剛倩柳緜黏住又被落紅勾去麟洲聞有返魂香海天<lb/>
長<lb/>
　　減字木蘭花<hi>冬盡</hi>
烟籠殘月遮屋五更霜似雪小愛東窗逗漏玻瓈數點黃<lb/>
　梅風疎緩凍蜨乍蘇幽砌暖生怕春生生雨生風困早<lb/>
鶯<lb/>
　　減字木蘭花<hi>春怨</hi>
落花飛絮只有閒愁吹不去雨雨風風消受殘春一夢中<lb/>
　蒼烟碧靄一望迷離天似海燕燕鶯鶯儘說離愁話不<lb/>
成<lb/>
<pb n="KR4f0009_SBCK_000-105a"/>
　　憶秦娥<hi>鐙花</hi>
心未冷娟娟還弄斜陽影斜陽影半點紅輕一天烟暝<lb/>
残香猶裊金猊鼎淚痕微映鴛鴦枕鴛鴦枕如何落去孤<lb/>
衾難整<hi>從不作<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>詞以鐙花止載得底語妄人說理可憎</hi>
　　又<hi>前題</hi>
殘膏少零紅難待春宵曉春宵曉灰飛無迹更誰弄巧<lb/>
朦朧睡眼微縈繞疑無疑有幽光小幽光小破鏡寒輝死<lb/>
螢殘照<hi>浮屠作鐙花詩其自謂妙悟之供狀也以此爲爰書</hi>
　　淸平樂<hi>咏螢</hi>
夕風乍定冉冉穿芳徑曲沼欲尋鴛侶竝郤是伶俜孤影<lb/>
<pb n="KR4f0009_SBCK_000-105b"/>
來回柳岸苔陰不知露冷更深幾點殘星未落一彎斜<lb/>
月初沈<lb/>
　　又<hi>嫩柳</hi>
霏霏㞕㞕略上些兒色斂盡翠眉剛半纈應是春光不徹<lb/>
　未妨雨細寒輕綠波淺映盈盈更着一分螺黛和烟綰<lb/>
住流鶯<lb/>
　　西江月<hi>俗</hi>
到處凍膿絡索逢人㰤閜謰謱無多弊摋總酸餿罯得英<lb/>
雄漚　傝<graphic n="KR3902" url="https://raw.githubusercontent.com/kanripo/KR-Gaiji/master/images/KR3902.png" mimeType="image/png"/>幾分卽澑郎當一味鼾齁砰訇浪裏囫圇<lb/>
遊誰受㒼干僝僽<hi>㰤虎可切閜火雅切謰謱讀如連婁弊摋莊子註音跋撒今祁陽人呼零星物</hi>
<pb n="KR4f0009_SBCK_000-106a"/>
<hi>事爲八撒應卽此字漚去聲浼音耨傝<graphic n="KR3902" url="https://raw.githubusercontent.com/kanripo/KR-Gaiji/master/images/KR3902.png" mimeType="image/png"/>或作沓颯㒼干或音作衎干音</hi>
　　南鄉子<hi>畱別家兄</hi>
老去別堪驚日暮長亭亦短亭鏡裏朱顔唯夢裏惺惺刺<lb/>
柏堂前一字行　此去更無憑藥餌誰扶瘦骨輕望斷嶽<lb/>
阡魂縹緲伶俜萬㬪烟波兩葉萍<lb/>
　　鷓鴣天<hi>劉思肯畫史爲余寫小像雖不盡肖聊爲題之</hi>
把鏡相看認不來問人云此是薑齋龜於朽後隨人卜夢<lb/>
未圓時莫浪猜　誰筆仗此形骸閒愁輸汝兩眉開鉛華<lb/>
未落君還在我自從天乞活埋<hi>觀生居舊題壁云六經責我開生面七尺從天乞活</hi>
<hi>埋</hi>
<pb n="KR4f0009_SBCK_000-106b"/>
　　又<hi>藤蓑詞○藤蓑白沙隱服</hi>
籊籊江門舊釣竿如今落手儘淸閒鱗鱗三六雙雙鯉厯<lb/>
厯千重㬪㬪山　斜月落曉霜殘藤蓑耐得一江寒橛頭<lb/>
信水亭亭去鯨浪驚雷午夢安<lb/>
　　又<hi>前題</hi>
拾得藤蓑挂破船蘆汀柳岸兩悠然曈曨海日生殘夜爛<lb/>
漫江春入舊年　霞散綺綠飛烟儂家何處不靑天星辰<lb/>
濫摘從人買只索苔陰數顆錢<lb/>
　　又<hi>前題</hi>
不唱江門舊棹歌人閒今古有藤蓑况逢木落天空後柰<lb/>
<pb n="KR4f0009_SBCK_000-107a"/>
此風淸月白何　穿衰柳度殘荷一行白鳥掠淸波孤吹<lb/>
鐵笛騰騰去驚落殘花罥女蘿<lb/>
　　又<hi>前題</hi>
雲自垂垂水自流藤蓑晴曬釣魚舟蓼花雙映迎紅粟鷺<lb/>
影斜拖顫玉鈎　從闡緩儘摟搜丹楓葉落不關愁閒愁<lb/>
只爲多愁客鏡裏狂尋頭上頭<lb/>
　　又<hi>前題</hi>
藤蓑別様有新裁不打江門舊譜來自憐艇子容雙槳不<lb/>
羡鱸魚有四腮　帆已挂柁頻開掀濤拍岸且徘徊涪翁<lb/>
漫道風波險似此風波亦快哉<lb/>
<pb n="KR4f0009_SBCK_000-107b"/>
　　虞美人<hi>落花</hi>
柳風催送橫天雨自是難畱住更無消息敎人知不解一<lb/>
宵驚去定因誰　香膏釀出紅芳密費盡東風力到來無<lb/>
緒戀東風爲愛半溪流水㬉溶溶<lb/>
　　臨江仙<hi>山礬○瑒花也一名春桂或云唐昌玉蕊卽此</hi>
本是玉瑒天上種幾時還駐雲軿檀心粉頰兩盈盈香迷<lb/>
雙嫩蜨熏惱一林鶯　手折一枝相借問何如蟾闕秋淸<lb/>
東君着意更殷勤朦朧烟月㬉駘宕柳風輕<lb/>
　　蜨戀花<hi>早秋</hi>
落日靑空分燕尾一片殘雲猶作孤峰紫翦翦白蘋風歘<lb/>
<pb n="KR4f0009_SBCK_000-108a"/>
起藕花露滴淸波裏　爲問貼天雙燕子底事能忘辛苦<lb/>
春前壘回首垂楊無限意無情也應悲秋死<lb/>
　　又<hi>春景</hi>
薄日蒸雲光影碎白靄濛濛罩住春山睡一樹棃花輕霧<lb/>
裏玉山斜倚冰綃醉　半吐山礬香孕蕊小步尋春好了<lb/>
鶯花事莫待楝花花信至子規難挽東流水<lb/>
　　醉春風<hi>遣病</hi>
未了游絲債莫被浮雲礙雞聲厯厯曙光微在在在月挂<lb/>
西樓風輕柳岸虹垂天外　但遣愁城壞不怨霜荷敗情<lb/>
知臘盡雪須消耐耐耐未必他生還如今日長年禁害<lb/>
<pb n="KR4f0009_SBCK_000-108b"/>
　　靑玉案<hi>憶舊</hi>
桃花春水湘江渡縱一艇迢迢去落日頳光搖遠浦風中<lb/>
飛絮雲邊歸雁盡指天涯路　故人知我年華暮唱徹灞<lb/>
陵回首句花落風狂春不住如今更老佳期逾杳誰倩啼<lb/>
鵑訴<lb/>
　　江城子<hi>咏雪</hi>
依依欲待人簾櫳怕回風怨回風一霎驚飛吹過小橋東<lb/>
梅信未來楓葉盡誰欵欵與從容　前溪流水<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>匆匆拚<lb/>
孤蹤碧波溶冷淡魂消舊恨有無中不似柳綿歸計晚人<lb/>
只解惜殘紅<lb/>
<pb n="KR4f0009_SBCK_000-109a"/>
　　又<hi>咏雪</hi>
驚風淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>漸無聲恰泠泠早盈盈促拍悲絲轉入鳳笙淸<lb/>
喚醒梅花月下夢看咫尺有瑤京　人閒何用久畱情曉<lb/>
風輕曉烟晴流水斜陽莫惜玉山傾解釋消沈千種恨明<lb/>
鏡裏鬢絲橫<lb/>
　　祝英臺近<hi>初夏</hi>
碧莎蹊菖葉渡寂寞尋芳處梅雨無憑更把殘紅誤淸池<lb/>
幾片荷錢浮萍相亂畱不住淚珠如雨　空凝佇柳枝低<lb/>
軃夕陽猶作舊時舞也自無聊怕惹香泥污問雙飛乳燕<lb/>
何心閒情閒緒向枝上嬌憨對語<lb/>
<pb n="KR4f0009_SBCK_000-109b"/>
　　滿江紅<hi>初夏</hi>
霞映晴空驚曉夢餘寒消盡日影轉綠陰㬪㬪碎痕紅印<lb/>
燕子歸來憨不語柳塘樾徑都相認儘從今長日小樓空<lb/>
無人問　浮萍葉魚難信商陸子鵑猶恨怕黃梅雨浥溼<lb/>
烟還困記得年時游冶處輕衫碧映荷錢嫩奈柳絲閒挂<lb/>
葛巾斜窺霜鬢<lb/>
　　又<hi>新月</hi>
遠碧無涯但約略淸光瑩澈凝望處誰匀鬆玉斜分雲葉<lb/>
幽魄可憐凉似水一絲淺漾冰紋纈問靑天何事送新愁<lb/>
從誰說　棲不穩驚禽咽風不定波光疉眄南枝高處素<lb/>
<pb n="KR4f0009_SBCK_000-110a"/>
痕明滅認得遙山靑不了半峰微露峩眉雪便迢迢飛夢<lb/>
入層霄還孤怯<lb/>
　　又<hi>憶舊</hi>
鐙影蕭疎身還在爲誰消受拚盡了月下吹笙花前縱酒<lb/>
寂寂仲華今已老太阿知我還知否向中宵寒鐵歕淸光<lb/>
雌龍吼　骨已白黃泉友魂已杳黃頭婦便長吟梁父溪<lb/>
山非舊飛盡楝花天不管韶華難得春風又聽啼鵶啼徹<lb/>
五更心棲衰柳<lb/>
　　滿庭芳<hi>重九</hi>
蘆展霜英蓼開紅粟三分秋在堪憐芙蓉木未午壓絳痕<lb/>
<pb n="KR4f0009_SBCK_000-110b"/>
鮮似欲將人共醉何須問誰健他年吹不去當頭皂帽直<lb/>
上有靑天　飛仙曾授我汝南眞訣壼裏淸元已住雲山<lb/>
絕頂芸盡芝田何處更尋高巘累芒鞵竹杖橫肩凝眸處<lb/>
齊州數點萬里罩平烟<lb/>
　　水調歌頭<hi>咏懷</hi>
釣竿落吾手意不在魚邊六鰲何處一艇縹渺凌孤烟耐<lb/>
可乘流直上不避回風吹轉蹴破浪花圓一曲棹歌裏星<lb/>
斗落帆前　白蘋洲芳草渡扣哀絃落花細數坐久目送<lb/>
荇絲牽出入無腸國裏爛漫無愁天上鼎鼎度華年唯有<lb/>
千絲雪鏡裏自相憐<lb/>
<pb n="KR4f0009_SBCK_000-111a"/>
　　黃鶯兒<hi>苦雨</hi>
昏昏昏曉忘春曙幾尺幽窗半掩蒼苔一抹靑山平鋪飛<lb/>
絮似酒醒乍扶頭鐙炧難畱炷沈沈天海𪷟濛早把韶光<lb/>
暗裏消去　拚與白鳥盪銀波淸猿隱高樹芭蕉幾葉莫<lb/>
有綠肥輕寒依然勒住想流水小橋東密篠濃陰處應有<lb/>
怨老鸎聲細把閒愁訴<lb/>
　　高陽臺<hi>蛛絲落葉</hi>
拚郤無情更誰厮惹西風簷角蕭蕭畱看人閒斜陽一晌<lb/>
光搖蘋花應笑歸期誤又爭知孤緒無聊被殢人輕蜨憨<lb/>
憨片影相撩　天涯一夢迢迢任露侵衰草月冷危橋便<lb/>
<pb n="KR4f0009_SBCK_000-111b"/>
隨塵土離魂不倩人招前時難憶藏鵶處有歸飛孤鴈低<lb/>
邀望誰爲幷刀一翦翦斷情苗<lb/>
　　念奴嬌<hi>咏蜨</hi>
流鶯啼徧喚不醒芍藥叢中雙蜨待把紅香畱住穩無待<lb/>
雨狂風劣流水浮萍垂楊飛絮都是閒枝節殷勤爲甚飄<lb/>
零了不孤怯　縱好繡帶雲裳來回弄影蕩芳情一捻日<lb/>
暮簾垂歸燕語池上晚風獵獵渺渺天涯歸魂何處便是<lb/>
烟花劫無人說與陽關夢裏三㬪<lb/>
　　又<hi>對鏡</hi>
閒愁自昔到如今當得雪欺霜負雲亞天低擡不起隨意<lb/>
<pb n="KR4f0009_SBCK_000-112a"/>
白衣蒼狗劒躍雙龍筆搖五嶽也是閒筋斗蝶黏蛛網絲<lb/>
毫動得還否　別有一線霏微輕絲杪忽繫蟠泥秋藕一<lb/>
恁敗荷凋葉盡自有玉香靈透眉下雙巖電光猶射獨運<lb/>
枯楊肘無情日月也須如此消受<lb/>
　　水龍吟<hi>蓮子</hi>
平湖渺渺波無際難認舊時靑葢荻絮橫飛蓼紅斜炫秋<lb/>
光無賴拚不含愁韞香密裹泠泠珠佩伴江妃淚顆盈盈<lb/>
怕誰厮惱幽房裏深深綴　十斛明珠誰買空望眼懸愁<lb/>
碧海露冷昆明霜凋玉井蘭舟罷採自抱冰魂海枮石爛<lb/>
千年不壞莫抛擲一點孤心苦畱得秋容在<hi>本草石蓮子帶殻則千年</hi>
<pb n="KR4f0009_SBCK_000-112b"/>
<hi>不壞卽此李時珍云藥肆別有一種石蓮子不知何物</hi>
　　又<hi>前題</hi>
白蘋紅蓼秋江岸早有蜻蜓斜睨鬚褪蜂黃乳含菽玉懨<lb/>
懨倦起乍厯金風誰知漸老蜜房深閉應只似天寶雞坊<lb/>
皂衣人在空記得霓裳事　零零玉露含愁漫閣住淚珠難<lb/>
墜無情忍見蹴碎菱花啄殘菰米自惜殘香又逢劈破辰<lb/>
離烟水問多情碧藕抽絲可得經時重繋<lb/>
　　又<hi>余旣作蓮子詞二闋夢有投素札者披覽之云公不棄予小子補爲酬詞良厚乃我本無愁而以公</hi>
<hi>之愁爲我愁屈左徒之愉東皇雲中不爾也且公所咏者荻絮蓼花金風玉露皆余少年事假以公弱冠</hi>
<hi>時文酒輕狂今日爲公道公其能不赬見於色乎敗荷秋藕吾已去之如籜自別有風味在公雖苦吟非</hi>
<pb n="KR4f0009_SBCK_000-113a"/>
<hi>吾情也世人皆以我爲樸質公當爲豔語破之幸甚曉起因更賦此不復以豔爲諱</hi>
輕舠直上瀟湘五湖載取風光去蘭湯初浴絳羅輕解雞<lb/>
頭剝乳膩粉肌豐苞香乍破芳心暗吐待笑他石家赬面<lb/>
楊家病齒雖天冶還含醋　曾倩綠窗深護全不敎香泥<lb/>
微汚莫愁秋老儂家自有杏金丹駐唯應少府無妻空老<lb/>
長憐樊素願年年歲歲相期解佩蘋花洲渚<lb/>
　　瑞鶴仙<hi>壽李爲好</hi>
早覺秋淸也是年華通閏露晶瑩也霏微香淺處知月中<lb/>
金粟遙飛英也雙星炯也良宵映人閒永也祝其人如玉<lb/>
頡頏姑射在瑶京也　輕也鄴侯仙骨凌虛上御風泠也<lb/>
<pb n="KR4f0009_SBCK_000-113b"/>
夢鶴逈也何知螘夢醒也笑向來蠻觸交爭何事冷看閒<lb/>
看定也儘海波干度桑田吾心靜也<lb/>
　　春雲怨<hi>春雨</hi>
一宵風雨將小窗曙色朦朧勒住驚起數聲啼鳥多在碧<lb/>
烟深重處肥綠欺人瘦紅欲盡流水無情向南浦紅藥多<lb/>
憨翠胎未吐還遣花期誤　問春擬向何方去怕芳草天<lb/>
涯萋萋非故記得年時踏靑路燕子重來夢裏樓高望迷<lb/>
烟樹桃葉難憑流鶯不管自綰柳絲低訴<lb/>
　　喜遷鶯<hi>元夕</hi>
龜紋雲展逗月影照人淸善徼幸春光等閒換郤銀海玉<lb/>
<pb n="KR4f0009_SBCK_000-114a"/>
山萬片不道殘梅香盡似惜柳條綠淺更念我一莖瘦骨<lb/>
風絲欲翦　繾綣笑年年歲歲長伴韶華轉野燒烘朱疎<lb/>
星炫采一點山鐙光顫良夜人閒似此莫問瓊壼近遠癡<lb/>
來自笑衰翁受用東風消遣<lb/>
　　歸朝懽<hi>春晚</hi>
不道春光消不得風風雨雨落紅積餘芳一片尚嫣然倡<lb/>
條冶葉誰相識幽情還自惜向他時斷虹殘雨留取韶華<lb/>
迹　游絲裊裊嬌無力難憑遠覓春消息也知春只在天<lb/>
涯杜鵑莫訴春歸急柳帶烟如織從容綰住東流疾任桃<lb/>
花路杳天台不道仙源隔<lb/>
<pb n="KR4f0009_SBCK_000-114b"/>
　　瀟湘逢故人慢<hi>贈李簡尤初度簡尤方五十髭髯如雪已十餘年矣</hi>
瀟湘一曲記前時相念此地相逢掀髯一笑中問霜雪因<lb/>
甚早上靑松多情自昔閱桑田滄海重重有吳市洞簫孤<lb/>
奏碧天吹裂晴空　酌君酒爲君舞怕長沙袖短舉手難<lb/>
工把袂且從容但五絃揮罷目送歸鴻隨時梅酒又何有<lb/>
今古英雄鶯花在年年三月綠楊柔軃春風<lb/>
　　尉遲杯<hi>聞丹霞謝世遙爲一哭</hi>
離愁遠恨灕水不逐湘流轉蕭蕭寒雨天涯南鴈一聲驚<lb/>
斷閒悰無數都付與似水并刀翦忍今生死死生生總難<lb/>
片語分判　追憶雲暗蒼梧也則是風光本色消遣裸戲<lb/>
<pb n="KR4f0009_SBCK_000-115a"/>
谷泉雷電裏莫更有耶孃生面今且向垂楊暮雨鵑啼處<lb/>
呪殘春一線想依然還我傷心歸舟天際相見<lb/>
　　二郞神<hi>七夕</hi>
秋生處還只恐佳期無據俯杳杳人閒幾點疎鐙亂流螢<lb/>
低度莫有多情應似我向蛛網含愁輕訴方信得經年此<lb/>
夕帶水橋成堪渡　休誤荏苒凌波迢迢西浦費烏鵲高<lb/>
飛心力倦奈塵世荒雞催曙回首盈盈靑女下似笑我淒<lb/>
凉庭戶算自有銀潢幾許年華玉顔非故<lb/>
　　玉連環<hi>述蒙莊大旨答問者</hi>
生緣何在被無情造化推移萬態縱儘力難與分疏更有<lb/>
<pb n="KR4f0009_SBCK_000-115b"/>
何閒心爲之偢倸百計思量且交付天風吹籟到鴻溝割<lb/>
後楚漢局終誰爲疆界　長空一絲烟靄任翩翩蜨翅泠<lb/>
泠花外笑萬歲頃刻成虛將鳩鷽鯤鵬隨機支配回首江<lb/>
南看爛漫春光如海向人閒到處逍遙滄桑不改<lb/>
　　又<hi>前題</hi>
彀中遊羿莫漫驚寵辱浪生規避原自有萬里淸空可無<lb/>
影而藏不飛而至黑白兩端算都是龍泉輕試但塗中曵<lb/>
尾刃發新硎全牛皆廢　無涯有涯交累唯餌香藥作不<lb/>
黏滋味消彼此百種聰明向白日靑天鼾齁熟睡側足焦<lb/>
原弄獶虎不殊豚彘笑弈秋着着爭先居然鈍置<lb/>
<pb n="KR4f0009_SBCK_000-116a"/>
　　望湘人<hi>歸鴈</hi>
到君生寒裏寒盡春邊惺惺還自分曉烟水無涯關河何<lb/>
處長是夢魂飛繞任不歸來也堪信宿柰他幽悄儘江南<lb/>
草長魚肥難把寸心灰了　厯盡墟烟晚照更天低月暗<lb/>
風淒雲窅脈<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>自孤征冷覷垂楊棲鳥隨處生緣暫時畱<lb/>
戀只愛桃英嬌小問他日萬片秋聲誰領取江天縹渺<lb/>
　　風流子<hi>自笑</hi>
老夫無藉處問今古更有幾人知把紅霞揉碎挼成火棗<lb/>
玉露團合釀就氷棃飽餐罷擎籃盛夜月添炭煮冰凘一<lb/>
掐中天星隨指落還從殘臘花促春歸　秋風落葉裏捫<lb/>
<pb n="KR4f0009_SBCK_000-116b"/>
碧霄敲響玻瓈大笑天翁白雀輸我偸騎金彈驚開幽窗<lb/>
啼鳥玉笙喚起茅店荒雞且殷勤屬望絕調鍾期<lb/>
　　沁園春<hi>梅花道人題骷髏圖澹歸嗤其鄙陋爲別作七首乃詞異而所見亦不相遠反其意作四</hi>
<hi>闋正之</hi>
白日難欺靑天不爽只此骷髏到排場戲畢盡停邊鼓熏<lb/>
鑪烟散郤剩香篝無想有天也須扣算放自當年到此收<lb/>
終不道泛秋波一葉隨處芳洲　思量慙媿難酬曾頂戴<lb/>
春霖起白漚憶香蒸雲子從伊飽滿輕裁霞綺護汝温柔<lb/>
莫倚無知瞞他有眼總付梧桐一片秋應認取者下回分<lb/>
解別有風流<lb/>
<pb n="KR4f0009_SBCK_000-117a"/>
　　又<hi>前題</hi>
當汝無時原無消息逗此風光到雲生月吐旋相圓滿山<lb/>
支水派不爽鍼鋩桂斧誰修玉砂難碾琢就玲瓏七寳裝<lb/>
曾倩汝爲日輪炫紫寒夜凝霜　成功底事難量仍擲與<lb/>
乾坤自主張儘雪裏梅開憑誰藴藉風中柳擺非汝輕狂<lb/>
百折如新一絲不亂烟草迷離總不妨珍重好敎大鈞裁<lb/>
翦鶴短鳬長<lb/>
　　又<hi>前題</hi>
畢竟還他曉風殘月正好惺惺看太白占星顯開玉色黃<lb/>
鐘應律𫾣作金聲揖讓筵終征誅局罷渠不增加汝不輕<lb/>
<pb n="KR4f0009_SBCK_000-117b"/>
堪愛處爲元龜受灼枯槁皆靈　西園片片落英也妝點<lb/>
東風媚晚晴任血洒虞兮原非戰罪腸回康了不礙文名<lb/>
萬石洪鐘一絲殘紐止此冰霜骨幾莖夫誰暇怨華亭鶴<lb/>
唳蜀道淋鈴<lb/>
　　又<hi>前題</hi>
爲問蒙莊巵言枉弔笑爾何知旣使我其然焉能免此如<lb/>
君之說抑又奚爲幸未凋零先爲飄蕩究竟魚還死水湄<lb/>
早辜負郤桃花春水楊柳秋隄　欲抛抛付伊誰眞避影<lb/>
銀鐙只浪吹便一枕蜨輕還黏粉趐三眠𧖟穩仍惹繅絲<lb/>
去則難留留原難卻一線紋生玩月犀唯片晌耐板橋霜<lb/>
<pb n="KR4f0009_SBCK_000-118a"/>
迹茅店荒雞<lb/>
　　摸魚兒<hi>病後作</hi>
問還餘鶯花幾許容吾酬盡春債向來淡墨寫虛空也須<lb/>
添朱着黛眞狡獪拈一片落英欲揉韶光碎潑天無賴拚<lb/>
古廟香鑪荒村迓鼓社夥從新賽　癡絕處瘦骨披襟瀟<lb/>
灑倚闌目斷天外歸禽誰戢雙雙翼棲穩垂楊烟靄空慙<lb/>
媿歕熱血心肝摘岀從人賣寸絲畱在便棠杜雲寒白楊<lb/>
風起不道餘香壞<lb/>
　　又<hi>自述</hi>
當年事也隨風起片帆一晌輕挂雲閒江樹霏微處早愛<lb/>
<pb n="KR4f0009_SBCK_000-118b"/>
靑山如畫停橈也又郤有蘋花菰米香低亞難消良夜且<lb/>
月載金樞波分素練飽看銀河瀉　入佳境茹櫱居然啖<lb/>
蔗千金難酬春價娟娟蛺蜨花閒戲不怕黃鶯絮罵誰眞<lb/>
假已早似光風霽月連牀話千蹊萬岔則堪信堪疑欲歌<lb/>
欲泣狂譜從人打<lb/>
　　賀新郞<hi>自題草堂</hi>
狼籍成衰老唯餘此數莖瘦骨隨風顚倒滿目江山無熟<lb/>
處一曲林巒新造何敢望松縈竹抱新綠半畦荒徑側怕<lb/>
萋萋仍是黏天草钁頭在還須埽　東牆幸有冰輪好到<lb/>
秋來暖雪生眉瓊漿灌腦人道森寒淸徹髓也是龜毛蛇<lb/>
<pb n="KR4f0009_SBCK_000-119a"/>
爪總拚與寒灰冷竈萬頃烟嵐窗紙暗恰昏昏齁睡忘寅<lb/>
卯阿鼻獄蓬箂島<lb/>
　　金明池<hi>新柳</hi>
多幸烟和無妨風細裊裊自憐春軟嬌小甚鵞黃綻處但<lb/>
一葉兩葉初翦拚多情拖逗波光映岸側鏡影苔茸深淺<lb/>
總冉冉相依搖搖不定約約匀匀低轉　不問花期今近<lb/>
遠只着意韶華殷勤欲綰忍微寒待鶯已久向落日藏鵶<lb/>
不慣定誰知無限柔情對殘月曉風翠眉難展只片晌停<lb/>
凝經時蕩漾獨自來回消遣<lb/>
　　瑞龍吟<hi>別恨</hi>
<pb n="KR4f0009_SBCK_000-119b"/>
天涯遠凝望迢遞層陰夕陽一綫幾番拚不相思曾種情<lb/>
苗待誰割斷　初相見也似輕薄楊花隨風飄轉無聊且付閒<lb/>
心燈下香前自尋幽願　漫道天台桃徑重逢劉阮殘紅<lb/>
一片又隨流水飄零凋殘故苑盈盈脈<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>烟鎖芙蓉巘勞<lb/>
想像扇影低回佩聲繾綣夢裏啼鶯似把遊人喚又恐春<lb/>
期淺辜負卻翩翩畫梁雙燕此情誰訢一簾春晚<lb/>
　　望江南<hi>本意一</hi>
江南憶鍾阜杳霏微佛子獻來金堵窣功臣長侍玉罘罳<lb/>
繚繞五雲飛<lb/>
　　又<hi>本意二</hi>
<pb n="KR4f0009_SBCK_000-120a"/>
江南憶錦帶遶秦淮萬古中原龍虎氣百年冠葢鳳凰臺<lb/>
天闕一雙開<lb/>
　　又<hi>本意三</hi>
江南憶牛斗劍光橫跳壁將軍飛似蝶換橋萬戶語如鶯<lb/>
虹捲海天淸<lb/>
　　又<hi>木意四</hi>
江南憶霞采映江波吟社春翻紅雪譜講壇月滿碧雲阿<lb/>
錦瑟奏清和<lb/>
　　又<hi>本意五</hi>
江南望渺渺似雲中五色秣陵芝作葢三山北固海吞虹<lb/>
<pb n="KR4f0009_SBCK_000-120b"/>
今古幾英雄<lb/>
　　長相思<hi>春夜</hi>
花影低月影微一夜迢迢已半非問天知不知　風滿扉<lb/>
露滿衣鑪冷殘香戀素幃棲禽尙未歸<lb/>
　　昭君怨<hi>本意</hi>
千古英雄一淚只在琵琶聲裏冷笑看功臣畫麒麟　嬌<lb/>
面胡風吹皺拚與紅顔消受赤鳳不知愁漢宫秋<lb/>
　　又<hi>咏桺</hi>
鶯囀上林春軟蟬噪隋隄秋晚一様繫興亡碧絲長　夜<lb/>
雨盈盈千顆點點淸波滴破不但翠睂嚬淚珠匀<lb/>
<pb n="KR4f0009_SBCK_000-121a"/>
　　點絳唇<hi>和林和靖韻咏艸</hi>
舊日靑山霜風吹後誰爲主招魂何處棠杜春臯雨　杜<lb/>
字聲中休怨芳年暮凝眸去萋萋無數仍滿天涯路<lb/>
　　霜天曉角<hi>懷舊</hi>
淸秋晚角斜日橫雲腳劍射燈花墜紫雙影瘦征衣薄<lb/>
今日夢中語當時難卜度唯有丹楓霜葉點點血還如昨<lb/>
　　菩薩鬘<hi>除夕</hi>
相移不覺春前歲相連不斷風前淚淚巳到今殘乾坤醉<lb/>
夢閒　紫山橫白靄羃厯天如海花月有時新難留霜鬢<lb/>
人<lb/>
<pb n="KR4f0009_SBCK_000-121b"/>
　　又<hi>桃源圖</hi>
桃花紅映春波水盈盈只在沅江裏湘水下巴邱湖西是<lb/>
鼎州　停橈相借問咫尺花源近三戶復何人長歌埽暴<lb/>
秦<lb/>
　　又<hi>述懷</hi>
萬心抛付孤心冷鏡花開落原無影只有一絲牽齊州萬<lb/>
點煙　蒼煙飛不起花落隨流水石爛海還枯孤心一點<lb/>
孤<lb/>
　　攤破浣溪沙<hi>始春新月</hi>
嫩柳梢頭挂一分玉㾗鬆淺綠煙輕空裏流霜蕩漾逼天<lb/>
<pb n="KR4f0009_SBCK_000-122a"/>
淸　瘦影徘徊還似夢朦朧雪鬢未惺惺卻惱人間菱鏡<lb/>
太分明<lb/>
　　卜算子<hi>咏傀儡示從遊諸子</hi>
也似帶春愁卻倩何人說更無半字與關心吐出丁香舌<lb/>
　紅燭影搖風斜映朦朧月鉛華誰辨假中眞皮下無些<lb/>
血<lb/>
　　憶秦娥<hi>本意懷僊</hi>
驂鸞去還來太華峰頭住峰頭住不遠人閒迷𪷟煙霧<lb/>
神山無蒂飛鯨渡迢迢紫海淸都路淸都路天酒花傾雲<lb/>
韶鶴舞<lb/>
<pb n="KR4f0009_SBCK_000-122b"/>
　　又<hi>子規</hi>
幽魂咽蜀天淚灑春江血春江血東下湘靈哀絃夜月<lb/>
春歸還訴春前別天荒地老情無歇情無歇喚不歸來他<lb/>
生此劫<lb/>
　　謁金門<hi>待須竹</hi>
閒不得閒得也應相卽除卻鏡中霜鬢識更誰通消息<lb/>
多病年來無力翠嶂層層相隔珍重楊花風起日覓浮萍<lb/>
踪跡<lb/>
　　又<hi>春怨</hi>
雲無數遮斷春光來處更着廉纖千嶂雨罩住和煙樹<lb/>
<pb n="KR4f0009_SBCK_000-123a"/>
社燕佳期已誤他日歸來應訴舊識垂楊芳艸路總被深<lb/>
寒妬<lb/>
　　淸平樂<hi>鷓鴣</hi>
但南無北費盡丁甯舌說與天涯行不得也似欲啼淸血<lb/>
　空山煙雨霏微離披敗葉低飛乳燕莫誇輕俊人間何<lb/>
處烏衣<lb/>
　　謁金門<hi>偶感</hi>
千秋歲只似而今滋味落日黃花衰艸地有英雄殘淚<lb/>
片月亭亭西墜不管幽蟲吟砌未審碧霄何意緒恁茫茫<lb/>
無際<lb/>
<pb n="KR4f0009_SBCK_000-123b"/>
　　更漏子<hi>本意</hi>
斜月橫疏星烱不道秋宵眞永聲緩緩滴泠泠雙眸未易<lb/>
扃　霜葉墜幽蟲絮薄酒何曾得醉天下事少年心分明<lb/>
點點深<lb/>
　　又<hi>前題</hi>
崧臺泊灕江柝劍吼匣中如昨劉僃壘馬殷墳閒愁夜幾<lb/>
分　燈燼滅寒衾鐵只有歸鴻悽切簷澑雨遠雞聲心知<lb/>
是五更<lb/>
　　眼兒媚<hi>春深始見梅花</hi>
不知深淺幾春宵猶自見春嬌暗藏紅粟斜分綠影全罩<lb/>
<pb n="KR4f0009_SBCK_000-124a"/>
冰綃　當時曾有孤山約客夢已迢遙餘香應惜東風漸<lb/>
老野水平橋<lb/>
　　西江月<hi>本意</hi>
湘水悠悠北去章江渺渺東流淸光拂劍碧天秋情寄一<lb/>
杯濁酒　落月倩誰畱住長江又送新愁小孤潮阻散花<lb/>
洲露冷長堤衰桺<lb/>
　　又<hi>前題</hi>
曾憶龍沙孤泊將軍祠下霜寒凉輝淺淺挂西山半破金<lb/>
樞拂岸　羌管聲中鳥夢藤花影裏漁灣嬋娟不管淚闌<lb/>
珊還送數行歸鴈<hi>南昌劉省吾都督祠不知存否</hi>
<pb n="KR4f0009_SBCK_000-124b"/>
　　怨王孫<hi>送春</hi>
野水蒼樹落紅飛絮芳艸長堤垂楊古渡只是無人解惜<lb/>
春　歸雁欲傳雲裏字將誰寄拚與閒愁死天遠水遠山<lb/>
遠何處相逢夢魂中<lb/>
　　江南曲<hi>寒月</hi>
寒月迥霜氣護嬋娟眼暈乍臨秋水鏡睂黃初學遠山煙<lb/>
不盡使人憐　淸賞處猶自憶華年移几當軒添獸篆捲<lb/>
簾呵手拂鸞箋人在玉山前<lb/>
　　又<hi>前題</hi>
寒月迥凝望屬天涯劍吐蓉光三尺冷弓垂蟾影半輪斜<lb/>
<pb n="KR4f0009_SBCK_000-125a"/>
豪氣動悲笳　回首處羃厯杳平沙雪窖遙天迷鴈宇瓊<lb/>
樓暗影奈妖蟇雙鬢冷霜華<lb/>
　　又<hi>前題</hi>
寒月迥風襲讀書帷硯滴搖光分碎玉鐙花隨影落瓊芝<lb/>
厯厯記當時　人已老不分冷風雌弔古自垂珠蚌淚問<lb/>
天欲伐桂香枝淸氣盪冰凘<hi>分去聲</hi>
　　又<hi>前題</hi>
寒月迥旖旎一輪安片影但驚孤葉墜數峰無那晚煙殘<lb/>
略似夢中看　深佇立淸露沁肌寒藥竈松風初淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>竹<lb/>
窗梅影已闌珊人老釣魚灣<lb/>
<pb n="KR4f0009_SBCK_000-125b"/>
　　鷓鴣天<hi>杜鵑花</hi>
錦國春從恨裏裁雲安涪萬淺深開山頭萬片□芳影枝<lb/>
上三更結怨胎　紅淚滴血圅埋他時化碧有餘哀傷心<lb/>
臣甫低頭拜爲傍冬靑一樹栽<lb/>
　　虞美人<hi>問月</hi>
乍圓還缺相調弄也是如春夢有形畢竟有消時只是較<lb/>
人差久少人知　遲回閒戀花閒影便道秋宵永儂今何<lb/>
遽不風光一晌淸靈不散萬年長<lb/>
　　踏莎行<hi>與李治尹夜話致身錄事有感而作</hi>
幾許興亡憑誰料理血痕一縷畱靑史從來白刃殺英雄<lb/>
<pb n="KR4f0009_SBCK_000-126a"/>
懨懨兒女叢中死　霜氣飛空星光墮水閒宵半吐傷心<lb/>
字他年莫問艸堂荒蕭蕭落葉隨風起<lb/>
　　小重山<hi>訊遊人</hi>
聞道韶光色色新靑驄驕玉勒踏芳塵河橋嫩桺折殷勤<lb/>
全不管葉葉翠睂嚬　鶯語呪含嗔子規催不轉未歸人<lb/>
東皇若肯惜餘春紅藥在重染茜香匀<lb/>
　　蝶戀花<hi>秋感</hi>
簷帽風輕收早稻半捲黃雲半擁綠煙島雪鯽如銀膏滿<lb/>
腦爪肪切玉鋪霜早　裊裊長竿争打棗靺鞨珠圓顆顆<lb/>
香甜飽受用蒼天今已老掀髯一笑邯鄲道<lb/>
<pb n="KR4f0009_SBCK_000-126b"/>
　　蘇幕遮<hi>暮春月夕</hi>
雨初收春已盡多幸嬋娟還照煙霄暝弱桺搖波波不定<lb/>
綠影層層蹙損金樞暈　儘閒愁誰借問花落花開難向<lb/>
今宵認猶有餘香吹陳陣珍重淸輝莫映殘雲隱<lb/>
　　又<hi>翠濤以新詩見懷作此答之</hi>
老猶慙愁不死燕子銜來無限傷心字春色三分還似此<lb/>
和雨和煙了郤韶光事　有如癡仍似醉短劍光銷紅蠟<lb/>
傾珠淚一片瀟湘東下水誰遣無情長惹飛花墜<lb/>
　　漁家傲<hi>樵歌</hi>
煨芋歕香斟卯酒扳蘿不怕寒崕陡黃葉颼颼麏鹿走君<lb/>
<pb n="KR4f0009_SBCK_000-127a"/>
知否夜來野燒霜枯後　林外炊煙靑一綹斜陽又轉蒼<lb/>
溪口莫怪逢僊柯已朽眈碁久人閒殘局難丢手<lb/>
　　又<hi>前題</hi>
雨歇輕陰苔滿地鶯聲引入雲深際谷口回風驚颺起芫<lb/>
花碎芒鞵點點紅芳綴　滿徑山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>香藹膩杜鵑鋪錦簪<lb/>
螺髻掉首行歌歌不已腰鐮墜枝枝不忍傷新翠<lb/>
　　又<hi>爲好送魚苗謝之</hi>
連雨前溪新漲瀰垂綸不上雙雙鯉剛歎直鈎鈎不起靑<lb/>
蓑委果然甚矣吾衰矣　雪脊霜鱗春燕尾殷勤不待桃<lb/>
花水曲沼逍遙萍葉紫秋風裏熟炊香稻烹銀髓<lb/>
<pb n="KR4f0009_SBCK_000-127b"/>
　　鳳凰閣<hi>詠風</hi>
鎭來回不審何時是了問天也難分曉可惜一江綠淨半<lb/>
林紅裊都被輕狂消繳　年來雙耳長似蟬吟林表那堪<lb/>
鼉吼還相嬲便兩鬢幾莖霜也來縈繞到長夏又還幽悄<lb/>
　　天僊子<hi>元夕</hi>
垂垂凍雨凌珠滴阿誰喚作鐙花夕當時有夢到今圓孤<lb/>
煙羃殘膏膩寒山不着東風力　纔領取歸鴻嘹嚦又消<lb/>
受殘梅狼籍人間昨日是元宵人非昔天難識明年消盡<lb/>
中原厤<lb/>
　　祝英臺近<hi>殘梅</hi>
<pb n="KR4f0009_SBCK_000-128a"/>
有餘香無別意難向東風說前夜朦朧一晌邀霜月元來<lb/>
卻上桺梢平沈碧海拚不管幽芳凄絕　情無歇苦禁斷<lb/>
雨斜陽望尋香凍蝶漫無消息歸燕空饒舌便判取豔墜<lb/>
珠樓煙飛紫玉也難待杜鵑啼血<lb/>
　　御街行<hi>上巳</hi>
迷煙迷雨敎春困不道是淸明近輕寒曾忍桺風狂只待<lb/>
東君花信紅藥芽嬌山丹胎小依舊無憑準　蘭亭今昔<lb/>
何須問消不盡新亭恨强將客淚付流觴逝水難酬春怨<lb/>
鶯鶯燕燕花花艸艸目送韶光褪<lb/>
　　東風齊着力<hi>憶別峰修竹爲冰雪摧折</hi>
<pb n="KR4f0009_SBCK_000-128b"/>
一片綠雲千條寒玉亭亭孤上非想有情天記得雨餘殘<lb/>
照趁啼禽卽栗橫肩迎眸處捎雲垂露嬝娜芉眠　誰道<lb/>
別經年怨湘妃不語我見猶憐鯨波吞嶺欲遣變桑田魆<lb/>
地一聲去也挽不住環佩珊然空想像紙窗淸影淡寫之<lb/>
玄<lb/>
　　水調歌頭<hi>放言</hi>
我自非卿法何事爲卿愁非卿之法卿抑可不爲吾憂<lb/>
若汝三更半覺而肯一參萬歲月也應含羞弄影浮雲上<lb/>
圓缺總淸秋　數花鬚黏桺絮汝風流差排螘國鰕島立<lb/>
地鳳麟洲旣道尼山岀世又召東山入夢鏡裏是眞頭烱<lb/>
<pb n="KR4f0009_SBCK_000-129a"/>
烱明看汝更上一層樓<lb/>
　　念奴嬌<hi>南嶽懷古</hi>
井絡西來厯坤維萬㬪丹邱戰壘萬折千囘留不住夭䙚<lb/>
龍驤鳳起雲海無涯嵐光孤峙綰住瀟湘水何人能問問<lb/>
天塊磊何似　南望虞帝峰前綠雲寄恨祇爲多情死鴈<lb/>
字不酬湘竹淚何况衡陽聲止山鬼迷離東皇縹渺煙鎖<lb/>
藤花紫雲璈無據翠屏萬片空倚<lb/>
　　瑞鶴僊<hi>壽劉庶僊</hi>
桃花開也未有酥雨微晴爛熏春醉何須傾綠蟻弄嫩桺<lb/>
鶯背黃醅香膩綵衣新試更昨歲蘭開雙穗此芳辰不樂<lb/>
<pb n="KR4f0009_SBCK_000-129b"/>
何如塵世原同兒戲　曾記牡丹月下琴軒春早笑歌聲<lb/>
沸年華彈指漸兩鬢霜華綴看江山一晌蜃樓閃爍煙波<lb/>
杳靄無際只壺公壼裏韶光一色彤雲多麗<lb/>
　　南浦<hi>驚秋</hi>
片雲堆雪卻無端飛影欲掠斜陽囘首西風起處幾葉上<lb/>
輕黃莫問藕花凋未看蜻蜓點點度銀塘有前時雙鬢而<lb/>
今似否靑鏡自商量　極目神州杳杳只歸禽無數點微<lb/>
茫銷盡殘虹半折短劍蝕淸光便遣吾廬三徑在他時楓<lb/>
葉不禁霜祝掠雲雙燕好將歸夢遶空梁<lb/>
　　尉遲杯<hi>冬景</hi>
<pb n="KR4f0009_SBCK_000-130a"/>
夕陰凝分一半霜月空霄影危柯風吼鼉吟料得栖禽難<lb/>
定睂雲黛蹙問何事帶濃愁不醒也應他倦看天涯萬里<lb/>
平蕪煙暝　休道桺㬉花嬌便秋色碧梧猶戀金井早似<lb/>
十分搖落也誰待怨玉露當時薄倖但隨風幾片丹楓還<lb/>
逞飄零情性聽孤鴻暗度三更幽魂脈脈孤省<lb/>
　　二郎神<hi>咏鏡</hi>
碧潭淸淺又早被蘋風吹動驚鬢影參差歸來欲倦試向<lb/>
菱銅閒弄何處相逢似曾相識一面閒愁偷送多情甚白<lb/>
祫朱顏直至而今相共　還恐塵生碧海元雲暗湧也似<lb/>
我年來桃花春水咫尺煙迷秦洞總不分明猶應記得笑<lb/>
<pb n="KR4f0009_SBCK_000-130b"/>
語當時恩重誰忍見半規流落人間別邀新寵<lb/>
　　望海潮<hi>本意</hi>
紅塵如此茫茫滄海吾將誰與言歸蜃霧騰虹龍珠炫紫<lb/>
波光天外霏微寶日湧初暉經煙霾萬里雲鎖千圍依然<lb/>
不改晶輪激火夾天飛　吹簫人鼓餘威將吳宫舊怨血<lb/>
洒靈衣怒遣天呉濫驅海若長風奮駕支祈淫姣責江妃<lb/>
將平沙盡洗僊艸滋肥屬目軒然一笑人在釣魚磯<lb/>
　　風流子<hi>春感</hi>
春光又到也全不惜霜鬢不禁愁問歸飛雙鴈江南塞北<lb/>
冰融風軟何處堪畱莫輕棄魚波翻縠皺鷺影挂銀鈎但<lb/>
<pb n="KR4f0009_SBCK_000-131a"/>
愛風高黃沙眯目爲貪月冷白艸含秋　垂楊搖蕩處綰<lb/>
不住綠水去悠悠饒有荇牽翠帶難繫浮漚看徹踏靑睂<lb/>
皆黛蹙相逢折桺淚總珠偷歎千金春價一刻難酬<lb/>
　　蘭陵王<hi>秋感</hi>
傷心事今日從何說起劍光冷血濺潭龍落葉風高雲際<lb/>
寺賓鴻傳錦字向道海雲孤峙天涯遠欲託傳情不怕關<lb/>
河阻迢遞　露墜芙蓉死問秋藕可能將絲重繫吹簫人<lb/>
老吳閶市向夜闌人靜閒提半語也怕吟蟲相調戲擁孤<lb/>
衾獨睡　憑夢將愁寄更天海悠悠望斷煙水縱然有夢<lb/>
成差異難尋覓酒伴同垂珠淚想天□□□也了無慙媿<lb/>
<pb n="KR4f0009_SBCK_000-131b"/>
　　賀新郞<hi>用韻寄題翠濤山居</hi>
君未同余老任叔夜崟欹磊落玉山奚倒偶借漁磯垂直<lb/>
釣不許問律人造豈但愛淸溪囘抱萬㬪碧簪靑帶遶徧<lb/>
天涯總是王孫草笑一室何須掃　平疇良稼懐新好多<lb/>
種秫黃雲釀熟香熏龍腦畫駿不臨松雪譜自寶思陵鷹<lb/>
爪煮冰雪自尋罏竈閒寫谿雲山雨句終不敎舉俗憐丁<lb/>
卯雖寒瘦非郊島<hi>翠濤家藏宣和畫鷹因憶趙子昂不類遂及之</hi>
　　又<hi>中秋大病不得與從遊諸子觴月吟此慰之</hi>
海門孤月上是人間平分秋色桂香新釀一曲艸堂東嶺<lb/>
對延盡碧天淸爽窗影照吟蟲幽響鷺足倒拳衾似水笑<lb/>
<pb n="KR4f0009_SBCK_000-132a"/>
淸狂到此無能强鐙燄薄搖孤幌一丸冰玉含惆悵付<lb/>
伊誰劃破靑天御風孤往擒取妖蟇三足怪鋪滿銀魂千<lb/>
丈問竊藥當年欺罔玉宇能禁寒徹骨但有情不怕銀河<lb/>
廣寶劍在英雄掌<lb/>
　　十二時<hi>蟋蟀</hi>
問古今閒愁有幾長與秋來相惹到月暗梧桐疏影木葉<lb/>
泠泠初下便遣淸宵都無萬感猶自難消夜偏傍砌側近<lb/>
西窗冷絮閒叨不管殘鐙花灺　從伊誰問知幽恨長在<lb/>
睂梢縈挂似訴風淒如悲露冷斗轉銀河瀉莫念人幽悄<lb/>
殷勤特相慰藉　不分明傷心句裏聽得又還爭差待擁<lb/>
<pb n="KR4f0009_SBCK_000-132b"/>
孤衾滅鐙塞耳可放離憂罷未多時更被荒雞數聲啼也<lb/>
　　玉女搖僊佩<hi>霜葉</hi>
雲容初皺鸚老梳翎微露狸紅丹咮迆邐金風輕寒不耐<lb/>
心緒還如中酒莫是憐秋瘦貰韶光薄媚春歸還又念一<lb/>
自紅藥凋零杜宇三更啼血而後拖逗得傷心染就殘痕<lb/>
到如今消受　還想拒霜木末蓼花江岸晚<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>於今未久<lb/>
半折殘虹一灣夕照郤早送人僝僽零落還知否唯應伴<lb/>
幾葉淡黃衰桺又恐怕靑娥嬌妬不肯留儂住朱顔非舊<lb/>
重囘首雨餘荒草堆紅繡<lb/>
鼔棹初集終<lb/>
</p>
<p>
</p>
  </div>
</body>
</text>
</TEI>
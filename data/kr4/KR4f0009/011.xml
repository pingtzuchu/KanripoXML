<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0009_SBCK_011-1a"/>
五十自定稿　船山遺書四十九<lb/>
　　　衡陽王夫之譔<lb/>
　四言詩<lb/>
　　和陶停雲贈芋巖五十初度<hi>乙已</hi>
蒸蒸良稼滌滌靈雨滋湑以榮炎威莫阻君子不遐如琴<lb/>
在撫無念古人空爾延佇<lb/>
道延今者爰如鴻濛靡明靡日靡流靡江如彼暗室召暉<lb/>
于牕匪君子任其孰能從<lb/>
有梅有梅霜裛其榮人恤爾寒爾怡予情不愆日邁不負<lb/>
月征維仁引年以保爾生<lb/>
<pb n="KR4f0009_SBCK_011-1b"/>
喬喬豫章執彼斧柯匪不日勞許許維和天期不假物望<lb/>
實多蘧生知化日益云何<lb/>
　　雜詩<hi>丁未</hi>
淸夕始澄孤月出林繁陰繹繹今我乍歆昔者驅車適彼<lb/>
四野求我友生贈以瑤斚昔者乘舟順彼中流解我衝牙<lb/>
以贈同仇迢迢南山崔崔峻巒暮雲羣飛谷風瀉湍陽鴈<lb/>
差池矧彼鷹鸇余生不再余命不雙短襟自寒朔風搖缸<lb/>
歲暮薇枯飢誰與同<lb/>
　五言古詩<lb/>
　　分界嶺<hi>戊子</hi>
<pb n="KR4f0009_SBCK_011-2a"/>
行役杳窮極愁心積紛詭薄暮晻靄宿晨望霏微起蜃氣<lb/>
迎山雲蒼流奔海水桂開信天樞南條遷物理揮手謝寒<lb/>
烟囘頭訝楓紫溟遊漸窮髮行歌聊匪兕勾漏引丹砂云<lb/>
何駐芳紀<lb/>
　　晨發端州與同鄕人別<hi>巳丑</hi>
海甸見新草故園入春心天涯共萋萋誰能辨淺深寒潮<lb/>
落沙影曉塔鬱曽陰日南絕征鴈桂水孤歸禽遙分前渚<lb/>
淚共溼故人襟<lb/>
　　蒼梧舟中望繫龍洲<lb/>
暮雲籠山碧綠樹沉流影中江瀑珠分孤嶼畫簷整團圞<lb/>
<pb n="KR4f0009_SBCK_011-2b"/>
紫茸合森蕭翠光冷秀挺旣歆別高涵亦危秉煙浦極遠<lb/>
天槲香吹隔嶺凌晨泝兩槳卽目飽幽境萬古蒼梧愁因<lb/>
茲慰孤耿<lb/>
　　初入府江<lb/>
粤草易春深駛流知潮遠樵火垂野雲灘花媚絕巘林迂<lb/>
委岸陰水綿俯蘿偃江介愛棲囘芳菲惜遲晩昔來取慰<lb/>
莊吾窮良悼阮生事有幽棲天遊恣㝠返<lb/>
　　佛山<lb/>
昔聞滄波興挂席奬微嚮荔棹戒晨征葑田果迎望山盡<lb/>
時遠飄川分故微漾星河搖碧綴天氣復靑蕩寄身良已<lb/>
<pb n="KR4f0009_SBCK_011-3a"/>
孤行吟空自壯萬端散紛詭吾道有興喪無取笑支離徒<lb/>
滋罥禽尙繁慮本物先㝠歡輟想像遲爾海鴻飛明珠懷<lb/>
佳貺<lb/>
　　雜詩四首<lb/>
結璘耀東方搖輝散庭戺褰帷視玉衡何爲倏東指汎愛<lb/>
惜流光合恉撫逝水鶗鴂天涯鳴繁英怨游子東園積落<lb/>
芳安問桃與李悲歌無與聽拊琴復中止<lb/>
孤雲起江漢搖影自徘徊飄風不相待吹落陽雲臺膚寸<lb/>
旣違陰炎威已復開淸音閟廣野鸞歌誰爲來欲因廣成<lb/>
子返此元息胎時哉不易遇摧折使心哀<lb/>
<pb n="KR4f0009_SBCK_011-3b"/>
昔我遊漢水遙與神女期琅玕非所歡玉珮空相貽願託<lb/>
雙鳯鳥當時聽者誰不惜蘼蕪死將爲蔓草欺溝水自東<lb/>
下繁星已西馳幽谷返椒岑琴心終自知<lb/>
悲風動中夜邊馬嘶且驚壯士匣中刀猶作風雨鳴飛將<lb/>
不見期蕭條阻北征關河空杳靄烟草轉縱橫披衣視良<lb/>
夜河漢已西傾國憂今未釋何用慰平生<lb/>
　　胡安人挽詩<hi>序庚寅</hi>
　　　小司馬彭然石焱徵其元配胡安人殉節詩余方<lb/>
　　　移疾待罪不敢居風雅之列已蒙恩得赦唐宮詹<lb/>
　　　誠以次金黃門堡韻七言四章付余屬和余別爲<lb/>
<pb n="KR4f0009_SBCK_011-4a"/>
　　　五言擬神絃之曲安人沈玉黔陽司馬從王嶺外<lb/>
　　　妥貞靈招義魄抑必有深情將之李少翁臨卭道<lb/>
　　　士之事抑非貞魂所憙聞楚有二招用以慰烈隕<lb/>
　　　返幽素連類而銘之不亦可乎<lb/>
幽蘭自著花菖蒲自成節激流難久生谿風易吹折夙昔<lb/>
蘭閨英金弢送遠道<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
                    <graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>視明星悠悠思春草春草生有<lb/>
時黃塵飛不已白玉忍蒙沙淸流怨何駛上有龍標月下<lb/>
有沅江水沅水自東流梧雲向南開蒲花生石上芳節待<lb/>
歸來<lb/>
　　晨發昭平縣飛雨過驢脊峽上泊甑灘會月上有作<lb/>
<pb n="KR4f0009_SBCK_011-4b"/>
孤遊息魂營凉泛叶形美淸晨理桂檝薄言遵遠水遂欣<lb/>
斯望協遺彼羣象詭微雨前峯來淸光錯表裏胥颯歆飛<lb/>
雪婉約弄明綺下倚驚瀨鳴俄開新翠起雲倦偶失羣雷<lb/>
殷歘何止金光界波流大火循西指飛鳥歸有期勞枻聊<lb/>
文艤<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>憶眾峯外延秀紛可紀人籟偶㫄託眞賞歸大始<lb/>
　　遊子怨哭劉母<hi>辛卯</hi>
北風吹凝雲遊子行不息易挽遊子車難駐桑榆色車輪<lb/>
遽己遠流光太相逼遊子豈不知遐心蕩憑軾<lb/>
憑軾日以遠流光日以晚夜望曷旦鳴夕待牛羊返寒風<lb/>
動明燭疑見遊子飯夜梦續晨愁九秋成偃蹇<lb/>
<pb n="KR4f0009_SBCK_011-5a"/>
偃蹇不相期遲暮豈自持昔爲倚閭歎今爲絕命思詎怨<lb/>
遊子去翻憐遊子悲啾啾孤鳥鳴颺颺垂風絲<lb/>
絲斷不復理鳥鳴哀難止三年九春絕衰草凌霜靡行行<lb/>
向隧道邑邑歌蒿里揜涕㑹有時蒼天終何已<lb/>
　　小霽過楓木嶺至白雲菴雨作觀劉子叅新亭紋石<lb/>
　　留五宿劉云亭下石門石座似端州醉石遂有次作<lb/>
松級偶晨登樾館聊夕止輕裾挾餘滋溪烟宛方起夫君<lb/>
碧雲期良㑹伫難委凌霄豈有捫步秀方可紀流耳延雨<lb/>
聲驚華粲石理架閣馺微霄初英散新紫雲觀權眾木神<lb/>
樓聳弱水仙遊亦在區魏榭空云綺淹宿有餘淸實歸載<lb/>
<pb n="KR4f0009_SBCK_011-5b"/>
留喜<lb/>
三歲度嶺行薄言觀世樞壯心銷流丸林泉聊據梧歸心<lb/>
存醉石取似在枌榆江湖憂已亟神尻夢可趨<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>吏稱昔<lb/>
至周臣懷舊都流止互相笑外身理不殊委形憑大化中<lb/>
素故不渝興感旣有合觸遇孰爲拘海塵無定變聊崇芳<lb/>
蘭軀<lb/>
　　春日書情<hi>乙未</hi>
春雲覆千里飛雨來微霄良陰不待旦宿昔非崇朝蘅臯<lb/>
英猶緩蕙圃芳未遙連卷仍故蘤旉被麗新條佳人阻采<lb/>
若含情虛握椒行邁匪康塗中心寫長謠<lb/>
<pb n="KR4f0009_SBCK_011-6a"/>
　　西莊源所居後嶺前壑古木淸沼凝陰返暎念居此<lb/>
　　三載行將舍去因賦一詩<hi>丁酉</hi>
物遇日屢遷流止暫不遺浮雲出丹巘游鯈遵綠漪心知<lb/>
旣無滯軀質匪有期俯仰同久乍令我奄宅兹修竹叢尙<lb/>
穉岡桐蔭毎移雲岫半明滅霞嶂時參差坐聞春鳥鳴亦<lb/>
睹秋葉離凌景延圓暉迎寒卻凉颸囘首舜帝峯濯足舂<lb/>
水湄芳草良未歇佳期行可規行道昔已靡槁木今何居<lb/>
俄頃已藉用乘乘將焉之<lb/>
　　冬遇<lb/>
太華蛻奇骨黃河問靈軀風雨恣所狎金石等不渝堅脆<lb/>
<pb n="KR4f0009_SBCK_011-6b"/>
各叛紀正襟守中樞覯閔嬰陸沉隕問戒斯須吾生匪蜃<lb/>
雉物狀漫紫朱聊息朱鳥麓夢無金簡書延彼堪輿情充<lb/>
兹營魄虛晶宇滌宿雲囘風蕩椒隅薄嵐開夕暾寒英媚<lb/>
霜趺佳期無定軫元化隨與俱悅心道已廣栖貞鄰豈孤<lb/>
三壽同修促二見息肥癯<lb/>
　　山居雜體卦名<hi>已亥</hi>
豫子殉其道井生貴所希坎流邈殊塗旣濟愉同歸比肩<lb/>
通異理蒙袂輕調飢蹇余紉秋蘭升高搴野薇剝芧充晨<lb/>
餐畜荷資霜衣離離劈椒房鼎鼎閉松扉履石探晴雲臨<lb/>
崖欵夕暉益知榮公樂漸看卜子肥頥生喻明牕觀物避<lb/>
<pb n="KR4f0009_SBCK_011-7a"/>
炎威隨兹寒暑謝遯迹冀無違<lb/>
　　來時路<hi>悼亡辛丑</hi>
來時苦大難寒雨飛瀼瀼今者復何日秋原稱葉黃遵路<lb/>
行以悲飄風吹我裳流目心自喻劇結車輪腸<lb/>
人生苦經厯精爽定往還踟蹰行俟之輕煙靄容顏飛鳥<lb/>
過我前流泉鳴其閒欲語不得接浮雲云何攀<lb/>
迢迢荒原路曲曲粤楚甸匪羊亦匪牛窮日<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>郊箐蘖苦<lb/>
梅復酸宛轉遂所綣凜矣秋霜心哀哉白日變<lb/>
　　　此先君子輓先妣鄭孺人之詩孺人襄陽人外祖<lb/>
　　　父文學公諱儀珂字履聲宗伯公鳴峴先生諱繼<lb/>
<pb n="KR4f0009_SBCK_011-7b"/>
　　　之之從孫外祖母高氏男敔謹誌<lb/>
　　感遇<hi>甲辰</hi>
海國有嘉卉紹古蘭蕙名迢遞致遠道綺靡發檐楹悅彼<lb/>
情所合矜茲芳有成稷下寵琴客梁園誇詞英物玩已亦<lb/>
勞枝葉非天榮<lb/>
迢迢黃姑星臨河發光耀織女揚熹微脈<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>如相炤被以<lb/>
纒綿情指彼佳期妙高居無通理下士紛疑料鑒貌以測<lb/>
眞悱然貽姗笑<lb/>
湛湛北辰表沆瀣充寒門安知光影微不有眾星繁言窮<lb/>
至彌寡心絕理已諼容成置象外羲和輟紛論大地有疆<lb/>
<pb n="KR4f0009_SBCK_011-8a"/>
畛羣生各本根甫田空忉怛念兹息心魂<lb/>
韶月知爲春百卉欣及時精英取不息掠美悅其姿元化<lb/>
遺糟粕忻合無遲疑芳華及零落悲愉各在兹商山有高<lb/>
歌煜煜三英芝<lb/>
漢南嬋媛子臨歧憂淸露羅襪惜已微中心良有故美人<lb/>
去我遙思之若晨暮莞簟有餘淸肅肅警宵寤<lb/>
飛螢弭淸晝熠熠流暗空炫影從彼異匿光背所同胡不<lb/>
懷應求殊德樂爲攻愾然念吾生晶宇共昭融捐情不矜<lb/>
己雲日相雍容嗟哉猖狂子何爲悲道窮<lb/>
綰綰西塘柳垂絲蕩春色天情亦容曳元化無悁亟駘宕<lb/>
<pb n="KR4f0009_SBCK_011-8b"/>
不損貞蕭森非尙力昭質豈枯槁樂天消偪側遲遲舂日<lb/>
心悠然庶相識<lb/>
浮雲起岱陰蕭屑積空微翕合非一氣靈雨千里飛如何<lb/>
彼姝子孤愛俄頃輝光影或相報寸心先已違歧路勿相<lb/>
問行行各是非<lb/>
涉雒想宓妃游楚夢高唐宮中多嬋媛棄置如遺忘豈其<lb/>
濁河流獨有鯉與魴芸堂是燕寢蘭閣有芳香歸來歡日<lb/>
夕至樂方未央<lb/>
阪月漾初暄桃李恥未開旣欣新緒榮亦畏霜雪摧遲疑<lb/>
志不決東風徒增哀兩者誰爲佳㫄人難與裁靜女遠逢<lb/>
<pb n="KR4f0009_SBCK_011-9a"/>
迎置彼良願乖巫咸已上天鴆鳥非吾媒歡怨物自勞於<lb/>
我何嫌猜<lb/>
淸風起蘋末吹蕩蘭與芷迨其明滅間歘然迷端委相望<lb/>
不相見幽動無能紀萬歲亦匪他今者爲我始條緒皆芬<lb/>
芳勿爲歎逝水<lb/>
　　夏日端居<hi>乙已</hi>
岫雲無本始飄風善因依暑坐一以望空明兩不違白日<lb/>
舒中陸綠草澹鮮輝游蝶池陰飛雙鳥雲際歸自治欣有<lb/>
合炎情中已微<lb/>
　　雲山妙峯菴云是申泰芝煉丹處<lb/>
<pb n="KR4f0009_SBCK_011-9b"/>
松陰合綠霧木末飛空光幽曯旣云密遙情歘已長首夏<lb/>
積翠鮮亭午條風凉烟容澄岳壑水氣辨蒸湘圓宇目所<lb/>
鏡孤立心未央寓形俄邂逅仙遊昔囘翔惻彼鸞鶴情引<lb/>
兹邱海望羽蛻固有待仁樂詎無方懷炎登天庭悲憂陟<lb/>
首陽繕性良有藉終生胡弭忘<lb/>
　　秋陰<hi>丙午</hi>
徂夏氣未澄滌暑期久誤西爽歘浮雲落暉難再駐輕霄<lb/>
泊霏微星影見囘互踈雨潤晨光餘靄亘日暮冷吹不更<lb/>
惜昭融逝何遽驚兹四序改遷此百年遇天物無宿畱吾<lb/>
生閱已屢藏舟壑誰在流丸跡匪故大力非我知甌臾亦<lb/>
<pb n="KR4f0009_SBCK_011-10a"/>
何措但此欣蕭淸遲囘愜幽素<lb/>
　　歐子直自南嶽返訊之<lb/>
靈壑有冬榮幽人時晏出天物無孤淸閑情自相匹徘徊<lb/>
度飛鳥乘凌俯落日虛曠斷不窮丹碧絢非一夕宿抱餘<lb/>
爽各言紛欲悉豈無濠上情言眺雙徑逸神晤遺形區於<lb/>
焉記良暱<lb/>
　　古意<hi>丁未</hi>
堂堂背春日悠悠送落英春日無返暄落英無固情遙知<lb/>
當決絕中心澹不驚濟水穿河梁河水無爲淸女蘿縈枯<lb/>
枝纒綿待新榮榮謝意亦盡移言怨孀貞<lb/>
<pb n="KR4f0009_SBCK_011-10b"/>
　　問芋巖疾<lb/>
二仲浴淸肌三五養妙嬰相顧雲已歛待爾月將盈化碧<lb/>
旣乖期伫鶴方含情獰龍誠就轡畫虎何足烹裊煙自離<lb/>
合泛舟無廻縈念彼非心競釋兹若羽輕黃芽抽别頴金<lb/>
蘂有冬榮元笈君已授勿爲吝玉笙<lb/>
　五言絕句<lb/>
　　湞峽謠五首<hi>戊子</hi>
彈子磯空峙翻風燕不迷朝天臺已築何處着丸泥<hi>彈子磯</hi>
煙水凝眸遠蘼蕪且着花章臺扳折後依舊屬韓家<hi>望夫江</hi>
蒼壁空靑破淸江拂翠開越王虛勝槩畱待佛東來<hi>觀音巖</hi>
<pb n="KR4f0009_SBCK_011-11a"/>
辛苦湞江水晨潮接暮潮飛來金碧影劫火不曾燒<hi>飛來寺</hi>
故山元有主新寵詎難忘猶恐孫郞妒相邀弄夕陽<hi>歸猿洞</hi>
　　秦王卷衣<hi>甲午</hi>
渭南宫草綠上殿帶香歸識得邯鄲美叢臺舊舞衣<lb/>
　　長干曲<lb/>
秦淮通北固流月帶潮來郞今渡京口日暮使人猜<lb/>
　　白鼻騧<lb/>
柳絮隨簷㡌香塵汚馬韉春光無賴甚誰與醉芳年<lb/>
　　江南曲<lb/>
自有三臺曲齊抛八寶簪可憐秋色裏獨唱望江南<lb/>
<pb n="KR4f0009_SBCK_011-11b"/>
　　爲晉甯諸子說春秋口占自笑<hi>乙未</hi>
腹借征南庫燈邀漢壽光傷心難自遣開卷是春王<lb/>
蠧死墨魂失<graphic n="KR2541" url="https://raw.githubusercontent.com/kanripo/KR-Gaiji/master/images/KR2541.png" mimeType="image/png"/>飢遠視仍𥿄牕鑽不透大扺是癡蠅<lb/>
南岳經聲苦東林睂宇嚬似他添强笑猶恐隔鄰嗔<lb/>
熒澤宏演肝伊川辛有淚未知家則堂云何宣此義<lb/>
　　春盡從子敞寄山居雪咏絕句歘爾隔歲聊復和之<lb/>
<hi>丙申</hi>
春去天涯雨南畱客影單梁園裁賦好遙送杏花寒<lb/>
殘雪畱雙髩餘寒抱死灰君還愁歲暮不畏老夫猜<lb/>
　　痛<lb/>
<pb n="KR4f0009_SBCK_011-12a"/>
阿㫄□□□嚴霜殺人髩刺□日千□十年皆□盡<lb/>
　　噦<lb/>
河間酒壚前常愁歡見絶絮殺采桑人同心若爲結<lb/>
　　顫<lb/>
白刃甜如蜜淸流險似波羊牢須壁立臧穀較無多<lb/>
　　寒<lb/>
借書敗蕉葉索字黃菅梗一倍粟生肌霜衾未恁冷<lb/>
　　熱<lb/>
眞作寒灰好禁他冷竈頭燒燈圍傀儡鮑老汗珠流<lb/>
　　癢<lb/>
<pb n="KR4f0009_SBCK_011-12b"/>
汗蝨亦我液疥蟲亦我肌喉間衝敗絮鳥爪復奚爲<lb/>
　　哭<lb/>
背我堂堂去隨他昔昔來無情猶有恨獨上望春臺<lb/>
　　笑<lb/>
牛湩持作酥渴分犢子飯客作不得嘗垂頭打悶頓<lb/>
　　山居雜體吃口詩<hi>己亥</hi>
晴卽前岫樵峯分方未返路亂籠綠羅雲暈涌愈遠<lb/>
　　口字詩<lb/>
嵒路臨磊砢高<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>營觀皜蟬語歛囂啁鷗侣歡漚藻<lb/>
　　爲宋子主人送高漸離入秦<hi>壬寅</hi>
<pb n="KR4f0009_SBCK_011-13a"/>
每見關中客無心理筑哀徵書昨夜到不待曙光催<lb/>
　　絕句三首<hi>癸卯</hi>
乍㬉囘亭午雲生葉葉低輕雲將雨足侵入夕陽西<lb/>
弱柳垂新潤春風欵欵中縠波飄一晌綠影過池東<lb/>
轉轉春條緩鱗鱗野水肥踈雲飄雨白繚繞鷺絲飛<lb/>
　　詠百合<hi>丙午</hi>
蓮瓣濃含粉葯房素養胎繇來千種束不放寸心開<lb/>
　　結襪子<lb/>
初識張公子投瓊氣已橫匣中報恩劍不爲汝曹鳴<lb/>
　　五言近體<lb/>
<pb n="KR4f0009_SBCK_011-13b"/>
　　月斜<hi>戊子</hi>
月斜空碧合河漢幾時生杳靄嶽蓮出蕭條露葉橫歸雲<lb/>
飛帶雨凉鴈過畱聲祇訝西峯上淸宵有奏笙<lb/>
　　永興廖鄧二君邀宿石角山僧閣是侍先君及仲兄<lb/>
　　䃘齋遊處<lb/>
十月寒潭改三年客艇過畫櫩星影近甃草夜霜多急難<lb/>
迷原隰飄零廢蓼莪郴江無限水不與挽流波<lb/>
　　淸遠城下憶湖湘舊泊<lb/>
乍放湞江峽疑連靑草湖星河搖古岸漁火厯蔣菰霜後<lb/>
迷南鴈日斜憶廟烏佳人多楚塞誰解贈明珠<lb/>
<pb n="KR4f0009_SBCK_011-14a"/>
　　春江古體<hi>已丑</hi>
春鳥弄芳洲初英照碧流晴雲捲山入曉露炫烟浮昨日<lb/>
賓鴻北來時木葉秋湘江連桂嶺瑤草趂新愁<lb/>
　　南中霜降<lb/>
北候懷靑女南飆拂白蘋墟烟深漠漠江草故鱗鱗翠袖<lb/>
寒猶薄黃華淚已新炎洲無限橘誰與寄湘津<lb/>
　　不寐<hi>庚寅</hi>
夜火榜人驚江沙依舸平落花逢昨日潮月應初生芳草<lb/>
空凝望綠雲詎有情含凄愁夢杳魚柝警嚴城<lb/>
　　劉端星學士昭州初度時初出詔獄<lb/>
<pb n="KR4f0009_SBCK_011-14b"/>
昭州遷謫地淸冽道鄕泉過嶺金風緩當秋暑日懸重開<lb/>
初度酒莫誦四愁篇蕭艾吾何有靈椿正大年<lb/>
　　落日遣愁<hi>辛卯</hi>
落日羣峯外靑空邀晩紅晴山添雪色遠樹緩霜鴻心放<lb/>
閑愁後生憑大化中天年聊物理楚國想遺風<lb/>
　　癸已元日左素公鄒大系期同劉子叅過白雲菴茶<lb/>
　　話二首<hi>癸已</hi>
晴鳥曙山天林光捲宿煙壑陰藏雪潤麥露泫珠圓江樹<lb/>
南開早唐松東向偏殷勤懸有待請組舊行邊<lb/>
昨夜梅邊約春情悄不禁刀環光陣陣佛火照心心箕潁<lb/>
<pb n="KR4f0009_SBCK_011-15a"/>
徐生拙江湖魏子深南陽憑羽翼恩澤放山林<lb/>
　　春盡三首<lb/>
高樹鶯飛盡流聲能幾聞微晴通雨色深綠過花熏病淺<lb/>
心心在歡遙曲曲分定知雙髩謝無復惜殷勤<lb/>
雜甸與芳洲當時不可畱還持流景謝長遣故心愁雲際<lb/>
仍行藥東臯倦理疇滔滔屬孟夏騷怨寄靈修<lb/>
止竟春須去灰心攬鬢絲薄晴長景困餘冷晚風欺啼鴂<lb/>
猶爭序藏鵶已後期寄芳終契濶陰綠聽繁枝<lb/>
　　哭李一超<hi>甲午</hi>
鶗鴂春先逝龍蛇鬪未開容頭餘子在匕首酒人烖白髮<lb/>
<pb n="KR4f0009_SBCK_011-15b"/>
搖風木丹心亙夜臺報恩無意日畱取劫前灰<lb/>
　　再哭季林兼追悼小勇匡社舊遊<lb/>
古寺靑溪路東牕隔一峯緣花忘柳徑驅酒試蘋風墨冷<lb/>
襪材客巾殘墊角雄餘生悲夢賦不與勒新宫<lb/>
　　晦日二首<lb/>
春色去堂堂淸和損歲芳夕煙靑帶遠晴樹綠浮光秋稻<lb/>
江鄕雨琅玕竹逕香定情裁古怨遲晩意偏長<lb/>
白日奈朱顏流光幾暫閑九春餘此夕落照已前山紅豆<lb/>
畱誰折落花去不還逢迎他日恨舊上髩絲間<lb/>
　　夏夜<lb/>
<pb n="KR4f0009_SBCK_011-16a"/>
裛露靑林合微涼生未央太淸平野濶薄霧遠山長南樹<lb/>
驚烏鵲雙星憶鳯凰吹來何處笛急調欲淸商<lb/>
　　重登雙髻峯<hi>丙申</hi>
拾級千尋上登臨一倍難日斜雙樹徑雲滿曼花壇龍雨<lb/>
腥還合佛燈靑欲殘振衣情不愜北望暮雲寒<lb/>
　　二賢祠重讀義興相公詩感賦<lb/>
謝傅靑山志羊曇舊見招千秋餘版槧孤榭託雲霄弦朢<lb/>
何時合杜蘅今已凋淸潯二千里遺恨在軍謠<hi>公于蒼梧以軍謠十</hi>
<hi>首授余梓行</hi>
　　花詠八首<hi>丁酉</hi>
<pb n="KR4f0009_SBCK_011-16b"/>
　　　櫻桃<lb/>
豔深消雪冷行宻迓春酣弱蒂東風試繁枝細雨堪大官<lb/>
誰復薦啼鳥定先含獻歲搖新恨羣芳且未諳<lb/>
　　　迎春<lb/>
玉峯疑菡萏絳珮詎辛夷蝶醒初春裏香尋未綻時雲生<lb/>
仙袂重月上素痕滋願結靑蘿好亭亭寄遠思<lb/>
　　　山<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>
韶月飛金粟春雲降瑞霙暄風别有約芳草共含情鬚淺<lb/>
容尋蝶香過恰趂鶯仙軿來早暮卽此玉爲京<lb/>
　　　紫荆<lb/>
<pb n="KR4f0009_SBCK_011-17a"/>
珍第偕金枕同歡感異株虞淵衣未浣漢璽泥應濡疎幹<lb/>
捎鶯羽繁英礙蝶鬚桃蹊別弄色泫露泣邢妹<lb/>
　　　杜鵑<lb/>
采纈輕紅藥丹痕競紫橊仙歸十里幄雲指九重樓晴霧<lb/>
籠深暈平塘炫碧流如何蜀鳥恨夜月未消愁<lb/>
　　　黃杜鵑<lb/>
嗁鳥愁如歇閑情寄淺緗睂新欲試喜額曉待添粧酒色<lb/>
醅鶯羽春情駐柳香愁心迷望帝聊學赭袍黃<lb/>
　　　金釵股<lb/>
金虎胎含素黃銀瑞出雲參差隨意染深淺一香薰霧鬢<lb/>
<pb n="KR4f0009_SBCK_011-17b"/>
欹難整煙鬟翠不分無慙高士韻賴有暗香聞<lb/>
　　　岡桐<lb/>
樾館辭寒候江鄕記稻春笑迎朝日上繁暎晚霞勻紫沁<lb/>
侵鉛粉靑趺藉綠茵似憐芳草弱飛覆玉鱗鱗<lb/>
　　卽事<lb/>
秋晩翠娟娟寒條經雨邊斷雲藏半樹歸鳥没孤煙篠弱<lb/>
梢梢重藤輕葉葉便上方夕磬早亭午落淸喧<lb/>
　　山居雜體藥名<hi>已亥</hi>
白日及閑年尋常山色妍古松香滿徑修竹葉參天紫菀<lb/>
朝霞雨黃連夕照煙柴桑寄生理不受督郵憐<lb/>
<pb n="KR4f0009_SBCK_011-18a"/>
　　山居雜體縣名<lb/>
月上林間夜煙含山際秋蛙吹傳靜樂尻馬足仙遊抱甕<lb/>
安園䔩忘機定海鷗餘生隨大冶漚沫委東流<lb/>
　　嶽峯悼亡四首<hi>辛丑</hi>
不愁雲步滑慊慊故慵來多病霜風路餘生隔歲囘鳯綃<lb/>
殘染淚蛛網誓封苔舊是銷魂地重尋有劫灰<lb/>
到來猶自喜髣髴近檐除小圃忙挑菜閒牕笑讀書忽驚<lb/>
身尙在莫是客凌虛楚些吾能唱魂兮其媵余<lb/>
關塞天涯黑精魂一倍丹停雲迷鳥宿舞雪耐梅寒不遣<lb/>
琴心寂相憐劒影殘三年烹白石餘瀋咽龍湍<lb/>
<pb n="KR4f0009_SBCK_011-18b"/>
岳阡初甃罷君此拜姑嫜地下容能聚人間別已長蝶飛<lb/>
三月雨楓落一林霜他日還凄絕余魂半渺茫<lb/>
　　迎秋八首<hi>壬寅</hi>
昨夜月初明靑楓引露淸稻香三日雨虹影一溪晴落照<lb/>
低猶赤蘋風晩更輕定情凡幾日銀漢映階平<lb/>
斜日颭垂樹因風欲上黃侵苔依淺碧漏月透微涼去鷺<lb/>
驚溪改跳魚拂荇香森森蘆葉滿幸緩一頭霜<lb/>
長日倦何曾棊枰早不勝楊枝愁少府杜若老吳興星影<lb/>
微侵幌螢光幾背燈西風纔一夕先與客愁應<lb/>
舊不解驚秋於今預理愁雄風三楚國殘月四更樓天外<lb/>
<pb n="KR4f0009_SBCK_011-19a"/>
芙蓉劒人間竹葉舟涼宵聊邂逅不似夢中遊<lb/>
靑山秋緩緩白髮髩匆匆賦筆期霜鴈琴心欵夜桐藕絲<lb/>
侵水碧魚眼泣波紅蓮唱歌年少江南一夢中<lb/>
當暑病猶輕離魂幾日陰羽笙天上曲溝水路傍吟渡鵲<lb/>
無聊事歸禽有限心炎光勞繾綣囘首怨寒砧<lb/>
投分畱紈扇懷恩記葛衣興亡憑一淚去住恨雙違戲蝶<lb/>
情還在元禽巷已非貯愁蜻蛚館舊已遣莎肥<lb/>
吳繭初成練商聲畏上絃到來拚落葉先事怪鳴蟬暗溼<lb/>
三更露公收萬里煙亭亭蒼壁外雲岫弄餘妍<lb/>
　　寒月<hi>甲辰</hi>
<pb n="KR4f0009_SBCK_011-19b"/>
寒光淸不極一半上東峯霜淨初弦小煙平素影重江山<lb/>
羣動息河漢九霄封迥絕宵鐘後吾生定幾逢<lb/>
　　早春三首<hi>丙午</hi>
光氣浮莎徑紅滋點藥畦晴絲弱柳外夕蝶小窻西風細<lb/>
千波綠雲生一片低天情隨物理色色與春齊<lb/>
不覺故心移年華冉冉知晴窻熏午睡喧歩愛芳吹幸緩<lb/>
西園夢還畱朔雪悲含情方幾日誰道髩添絲<lb/>
向夜月迎人空煙合望新落梅輕去影乳鳥乍啼晨碧水<lb/>
涵苔暗流光散露勻良宵仍蘊藉悽惻奈何春<lb/>
　　十二月八夜看月<lb/>
<pb n="KR4f0009_SBCK_011-20a"/>
寒月靜不迥中天白靄分煙空含樹色星淺入冰紋梦覺<lb/>
疑無定淒淸受已勤遙情誰寄託千里一氤氳<lb/>
　　初九夜再賦<lb/>
迢遞緩當天浮光始出弦桂叢含霧隱梅影弄霜妍分鏡<lb/>
知誰照寒蟾苦欲仙明珠期有贈還恐雪侵年<lb/>
　　正月十六夜重賦<hi>丁未</hi>
出岫試娟娟光侵落照天昨宵深困雨初夜未虧圓透碧<lb/>
融霜氣凝暉欵夕煙梅香來近遠稍覺送微暄<lb/>
　　與唐須竹夜話<hi>戊申</hi>
九春初歇雨花屐不相期踏蘚亦何適臨風久繫思秋毫<lb/>
<pb n="KR4f0009_SBCK_011-20b"/>
分九級火電掣雙睂不與通消息含情更待誰<lb/>
鼎鼎千秋意勞勞夜語傳六經誰楚漢一擊試鷹鸇偶覺<lb/>
空羣馬人疑泛月船名心消已盡無望古今憐<lb/>
　　始晴<lb/>
春盡試新晴高天起夕淸南飛雙鳥白西上一星明潤葉<lb/>
霑靑露涼螢傍紫萍當年未蕭瑟曾此晚愁輕<lb/>
　　湄水月泛同芋巖<lb/>
泛宅非今日淸歡任偶擕灘光月影上山色晚霞西極目<lb/>
隨移棹生涯試杖藜江洲無載酒還似武陵溪<lb/>
　　排律<lb/>
<pb n="KR4f0009_SBCK_011-21a"/>
　　八月梨花<hi>乙未</hi>
夕吹喧風葉初暾炫露條塗陰新紫薦大谷早英飄畱蝶<lb/>
尋香薄遲鸎憶夢遙迎涼催曉色倚雪抗淸霄恨詎靑春<lb/>
謝姿矜白日昭潔紈悲漢扇瑤館駐秦簫抱影空含碧凝<lb/>
魂映泬寥雲痕將桂粟湘怨亙蘭苗修月飛瓊柹凌空舞<lb/>
素潮西烏歌正急南樹夢猶妖瀚海寒偏耐哀家韻未饒<lb/>
一桐虛井砌片葉點詩瓢銜去元禽遠歸來白鴈邀餘芳<lb/>
囘羯鼓幽約後星橋江介蘆花冷揚州玉蘂凋函情搖落<lb/>
日芳信在山椒<lb/>
　　新秋看洋山雨過<hi>丙申</hi>
<pb n="KR4f0009_SBCK_011-21b"/>
南楚秋風日輕陰太白方參差分遠嶂明滅互斜陽旋度<lb/>
雲間樹還吹山際香鷺飛初掠潤燕語乍矜涼雲斷天逾<lb/>
碧林疎野乍光餘霞侵月淺晩霧過溪長薄袂泠泠善閑<lb/>
愁鼎鼎忘蕭齋聊隱几吾道在滄浪<lb/>
　　山居雜體建除<hi>已亥</hi>
建宇依囘岫鋤畦沿澗流除雲無過客畱鳥伴孤遊滿徑<lb/>
縈霜帶遙天珮月鈎平泉空木石元晏自春秋定裡窺僧<lb/>
際醺餘緩宿愁執交頑石古送遠野鷗浮破雪尋新蕈迎<lb/>
晴騐午鳩危煙征杳漢細草藉香柔成績緣蜂課紛爭笑<lb/>
蟻䗋牧書袪粉蠧篆壁寫蝸牛開圃蛛絲宻支牀龜息幽<lb/>
<pb n="KR4f0009_SBCK_011-22a"/>
閉關思物理杜德擬天休<lb/>
　　哀管生永敘<hi>辛丑</hi>
落葉風喧夕啼鵶柏冷霜如何悼亡客還有喪予傷岳徑<lb/>
雲藏雪洋泉月引涼培蘭將九畹鍊鏡巳三商帶草先摧<lb/>
綠傳燈獨秉光思深千里駕望屬百身良煜煜芝房折悠<lb/>
悠蒿里長紫囊悲太傅緗帙冷中郞春穀江流遠南雲塞<lb/>
路荒人情誰劍挂天道豈弓張交絶憐東里狂歌問子桑<lb/>
貢生空委珮鮑叔未分粻笛咽山陽館琴殘子敬牀甯知<lb/>
哀九辯不及待沈湘<lb/>
　　愷六種鳯仙花盈畝聊題長句<hi>乙巳</hi>
<pb n="KR4f0009_SBCK_011-22b"/>
光風何處好樾徑啟朝陽竹里天凝綠梅村月舊黃名花<lb/>
拚物玩小品眷幽芳蕉露分長潤苔茵蔭午涼學仙初羽<lb/>
化字鳯欲歌狂莖脆空淸八陰圓碧靄張欲言鸚咮曲如<lb/>
舞蝶襟忙紫暈飛初日華吹結紺霜凝丹猩褫血淺素雪<lb/>
添香不解邢憎尹終諧鶠侶皇分妍矜色色薄袂共洋洋<lb/>
蠑臂雖多妒荑尖得上粧素輪宜晩拍義甲惜春藏小觸<lb/>
嬌旋怒多靈歛亦翔淸琴蛇腹古丸藥䓻胎康瑞約宜男<lb/>
早心同梔子長閑居人自雒至止客懷湘相約秋光裡娟<lb/>
娟誓不忘<lb/>
　六言<lb/>
<pb n="KR4f0009_SBCK_011-23a"/>
　　詠史二十七首<lb/>
箕子生傳洪範劉歆死擊穀梁叛父祇求媚莽稱天原是<lb/>
存商<lb/>
墮淚曲江秋燕白頭小范黃花變雅三年破斧續騷一部<lb/>
懷沙<lb/>
桎梏荀卿性惡逍遙王衍無爲指鹿不迷物則問蛙方證<lb/>
希夷<lb/>
安世不藏父惡南軒盡揜前羞遷史直承堯典紫陽曲學<lb/>
春秋<hi>堯典不爲禹諱鯀春秋爲親者諱</hi>
公主盤飱賭命上卿片唾輸頭偏是覊孤臣妾貪他菌蟪<lb/>
<pb n="KR4f0009_SBCK_011-23b"/>
春秋<lb/>
中壘傳經燒汞東坡抗疏逃禪夢傍昌黎牀榻鑪兼萬畢<lb/>
銅鉛<lb/>
信陵飮酒近內步兵泣路驅車贏得不知別苦難忘聊復<lb/>
愁予<lb/>
田豐死爭官渡鴟夷不諫夫椒未到水窮山盡難迴墜石<lb/>
狂潮<lb/>
鳯杳揚雄拾羽龍乖谷永探鱗奇字詅癡萬卷危言賣綻<lb/>
千春<lb/>
元載飢寒掃迹蘇秦車騎迎門褁馬裝妻勾當髑髏血肉<lb/>
<pb n="KR4f0009_SBCK_011-24a"/>
乾坤<lb/>
李勣逢人便殺西巴見鹿猶憐自讓孟孫眼孔何須武瞾<lb/>
金錢<lb/>
泜水濰城垓下陳倉子午褒斜先手偏爭後着一羊不奈<lb/>
三义<lb/>
曹魏登壇舜禹蕭梁塔廟瞿曇酸得不禁太苦悟來妙在<lb/>
無慙<lb/>
代契丹憎延廣爲司馬愛譙周一綫容頭活計二毛肉袒<lb/>
風流<lb/>
肯死魔畱佛種再來鷹化鳩啼借問邦昌僞相何如任永<lb/>
<pb n="KR4f0009_SBCK_011-24b"/>
淫妻<lb/>
方寸止知老母始終唯報韓王家鶩儘供玉饌元禽長寄<lb/>
雕梁<lb/>
魏篡陳思墮淚晉亡謝客揮戈奪嫡封侯願力頑民義士<lb/>
風波<lb/>
孝逸粧臺授鉞崔生穹帳修文臨鏡妖狐國史䕶闌鸚鵡<lb/>
將軍<lb/>
郗鑒生憐逆子沈充死愧賢孫桂蠧何傷芳樹蘭芽不染<lb/>
滫根<lb/>
着面維州黑子還魂免役靑蚨皮砌只爭燖揉頭傾忘却<lb/>
<pb n="KR4f0009_SBCK_011-25a"/>
支吾<lb/>
狄靑非萬人敵韋臯亦百里才學擊鷹鸇誇俊知音黃雀<lb/>
生災<lb/>
子厚縣崖題壁昌黎華岳投書小人可使有勇君子其蔽<lb/>
也愚<lb/>
擒守忠如捉鼈奉嘉王亦建瓴流汗帆風搖艣埋頭白晝<lb/>
囊螢<lb/>
習氣齊邱說法門頭唐主參禪圓頂方袍天子黃扉紫閣<lb/>
神仙<lb/>
家法銷兵杯酒朝章決獄風波無信人言采苦其則不遠<lb/>
<pb n="KR4f0009_SBCK_011-25b"/>
伐柯<lb/>
蟋蟀消歸秋壑鸚<graphic n="KR1765" url="https://raw.githubusercontent.com/kanripo/KR-Gaiji/master/images/KR1765.png" mimeType="image/png"/>生受思陵幾隊吟蟲語鳥一抔秋州<lb/>
冬靑<lb/>
乍可黃冠歸宋羞將白血殉元蜜蘖不爭甜苦猿蟲各有<lb/>
精魂<lb/>
　七言近體<lb/>
　　耒陽曹氏江樓遲舊遊不至<hi>戊子</hi>
野水瑤光上小樓關河寒色滿樓頭韓城公子椎空折楚<lb/>
國佳人橘過秋淅淅鴈風吹極浦鱗鱗楓葉點江洲霜華<lb/>
夜覆荒城月獨倚吳鈎賦遠遊<lb/>
<pb n="KR4f0009_SBCK_011-26a"/>
　　圓通菴初雨睡起聞朱兼五侍御從平西謁桐城閣<lb/>
　　老歸病書戯贈<hi>己丑</hi>
秋井拖陰柳色闌踈雲開碧整歸鞍梧桐新墜平津苑鸂<lb/>
鶒遙飛御史灘愁裏關山江北杳尊前星漢粤天寒棊枰<lb/>
應盡中原略莫遣蒼生屬望難<lb/>
　　李廣生自黔陽生還歸闕率爾吟贈並感洪一龍三<lb/>
　　陽太僕山公及郞君鄭石諸逝者浮湘亭之遊<hi>亭在湘鄕</hi>
<hi>漣水西南郭天門司馬建今燬庚寅</hi>
漣水東流落月橫浮湘亭上似三生漢庭舊節歸華表粤<lb/>
道旌旗亂早鶯酒侶垂楊悲墓合世情蛺蝶到春驚如君<lb/>
<pb n="KR4f0009_SBCK_011-26b"/>
豪氣矜淮海恨到消沈淚亦傾<lb/>
　　答姚夢峽秀才見柬之作兼呈金道隱黃門李廣生<lb/>
　　彭然石二小司馬<lb/>
遙求勾漏㝷靈餌卻背仙壇訪上元初服偶然抛竹籜融<lb/>
情一倍感芳荃雲畦過雨懷紅藥春泛消愁畏綠尊千古<lb/>
英雄無死處酒徒高唱感夷門<lb/>
　　五日小飮兼五舟中寄人時兩上書忤時相俟譴命<lb/>
　　故及之<lb/>
垂垂江上瘴雲飛也聽蓮舟撾鼓歸炎海蛟龍吞楚客綠<lb/>
雲煙水弔湘妃故園蒲草空盈把過嶺笳聲尙合圍哀些<lb/>
<pb n="KR4f0009_SBCK_011-27a"/>
遠憑淸思抑目前殊覺解人稀<lb/>
　　畱守相公六袠仰同諸公共次方密之學士舊韻<lb/>
千古英雄此赤方灕江南下正湯湯情深北闕多艱後興<lb/>
寄東臯信美鄉進酒自吹松粒曲裁詩恰賦芰荷裳蕭森<lb/>
天放湘纍客得倚商歌侍羽觴<lb/>
涼生恰恰桂江天萬里吳臯秋信傳月擬上輪分海暈風<lb/>
初過嶺霽蠻煙琱戈數轉三襄影花塢憑畱七月仙莫訝<lb/>
維州爭論亟河山淸晏自平泉<lb/>
　　石板灘中秋無月奉懷家兄<lb/>
頽岸淸江隔晩煙鱗鱗雲起夕陽天秋聲已覺頻喧夜明<lb/>
<pb n="KR4f0009_SBCK_011-27b"/>
月心知不易圓桂闕參差疑羽客蘆中迷離訪漁船刀頭<lb/>
飛鏡終無準今夕何年倍惘然<lb/>
　　讀指南集二首<hi>乙未</hi>
絳節生須抱璧還降牋誰捧尺封閑滄波淮海東流水風<lb/>
雨揚州北固山鵑血春啼悲蜀鳥鷄鳴夜亂度秦關瓊花<lb/>
堂上三生路已滴燕臺頸血殷<lb/>
揚州不死空坑死出使臯亭事未央鳴鴂春催三月雨丹<lb/>
楓秋忍一林霜䃃門鶴唳畱朱序文水魚書待武陽滄海<lb/>
金椎終寂寞汗靑猶在淚衣裳<lb/>
　　冬盡過劉庶先夜話效時<hi>丁酉</hi>
<pb n="KR4f0009_SBCK_011-28a"/>
端自蓮花瓣裏來幻身眞作凍蜂猜世如棊弈轆轤劫話<lb/>
到文章婪尾杯三公叔夜龍鸞客兀者鄭僑斥鷃才金銷<lb/>
石泐尋常事慙媿寒香一逕梅<lb/>
　　續哀雨詩四首<hi>辛丑</hi>
　　　庚寅冬余作桂山哀雨四詩其時幽困永福水砦<lb/>
　　　不得南奔臥而絕食者四日亡室乃與予謀間道<lb/>
　　　歸楚顧自桂城潰䧟䨙雨六十日不能取道已旦<lb/>
　　　夕作同死計矣因苦吟以將南枝之戀誦示亡室<lb/>
　　　破涕相勉今兹病中搜讀舊槀又値秋杪寒雨無<lb/>
　　　極益增感悼重賦四章余之所爲悼亡者十九以<lb/>
<pb n="KR4f0009_SBCK_011-28b"/>
　　　此子荆奉倩之悲余不任爲亡者亦不任受也<lb/>
寒煙撲地溼雲飛猶記餘生雪窖歸泥濁水深天險道北<lb/>
羅南鳥地危機同心雙骨埋荒草有約三春就夕暉簷澑<lb/>
漸疎鷄唱急殘燈炷落損征衣<lb/>
晴月嵐平北斗移挑燈長話桂山時峝雲侵夜偏飛雨宿<lb/>
鳥驚寒不揀枝天吝孤臣唯一死人拚病骨付三尸陰晴<lb/>
旦暮尋常極努力溯洄秋水湄<lb/>
羊腸虎穴屢經過老向孤峯對夢婆他日憑收柴市骨此<lb/>
生已厭漆園歌藤花夜落寒塘影鴈字雲低野水波樾館<lb/>
無人苔砌冷桂山相較未愁多<lb/>
<pb n="KR4f0009_SBCK_011-29a"/>
桂山哀雨舊詩畱讀向泉臺憶得不卞壼可容魂大笑王<lb/>
章不爲死含愁丹楓到冷心元赤黃鞠雖晴命亦秋韶月<lb/>
年年春日㬉倡條冶葉漫當頭<lb/>
　　人日<hi>甲辰</hi>
人日猶餘寅正臘深陰不識月初弦春光荏苒虛梅信朔<lb/>
雪霏微亂柳煙何處暄風催綵勝誰將病骨祀華年中宵<lb/>
欲待淸霜霽珠雨還飛玉粟田<lb/>
　　又雪同歐子直<lb/>
溪邊林外轉霏微幾處新鶯禁不飛卽次靑春欺白髮丁<lb/>
甯酒力試寒威連天朔雪悲明月昨日西淸憶落暉爲報<lb/>
<pb n="KR4f0009_SBCK_011-29b"/>
春光多藴藉來朝一倍報芳霏<lb/>
　　五日攜攽兒同子直洎賢從哲仲小飮分得端字<lb/>
今年五日尙餘寒翦翦菖風擺露難雨歇罩魚垂柳徑人<lb/>
歸貰酒白雲端丹心綵筆三湘事霜髩朱顏一鏡看彭澤<lb/>
無田供秫米何須粔敉飽龍餐<lb/>
　　卽事有贈<lb/>
靑門綠野兩情忘柳宅桃津一徑長四海交窮憐白髮雙<lb/>
星夜永看珠光梅香早透朧朧月酒坐寒侵欵欵霜詠史<lb/>
已驚開竹素挑燈無事話滄桑<lb/>
　　人日新晴<hi>乙已</hi>
<pb n="KR4f0009_SBCK_011-30a"/>
昨宵弦上晴天月人日靑開媚景煙柳帶小吹搖露顆紅<lb/>
芽纖出破苔錢勝常難問求凰意懷舊空吟落鴈篇爲惱<lb/>
新鶯驚午睡不容夢蝶駐華年<lb/>
　　秋雨同子直<lb/>
秋陰何來飛雨淙杜陵歎之後堯江井桐已落不知數水<lb/>
鳥無愁聊自雙遊屐幾曾過柳岸靑尊只少對蘭缸猶傳<lb/>
錦字開幽獨溼月穿雲上小牕<lb/>
　　又雨<lb/>
昨日餘暄黃稻天輕雷斜過晩霞邊林光畱日猶多碧暝<lb/>
色侵雲不耐煙凌藉晩紅欺菡萏風光苔色長連錢栖遲<lb/>
<pb n="KR4f0009_SBCK_011-30b"/>
藋逕經過少幾厭溪聲柳外喧<lb/>
　　夜<lb/>
始夜楓林初下葉淸秋弦月欲生華涼凝露草流螢緩雲<lb/>
斷西峯大火斜藏壑餘生驚逝水迷津天上惘星槎興亡<lb/>
聚散經心地高柳蕭森隱荻花<lb/>
　　元日過子直奕<hi>丁未</hi>
今日何年復歲朝曉牕新夢試逍遙韶光流轉誰消息春<lb/>
賞殷勤久寂寥竹逕雲深通綠靄蘭芽雨沁透紅苗高齋<lb/>
奕散前溪路囘望炊煙隔小橋<lb/>
　　故孝亷李一超以懷貞窮愁死不及有嗣息元配林<lb/>
<pb n="KR4f0009_SBCK_011-31a"/>
　　孺人掖咡太孺人于痺病中十四年不舍榻右猝遘<lb/>
　　危疾臨終悲咽以不得躬親大事爲憾啼聲未絕而<lb/>
　　逝余于一超不淺視道路感泣者自逾涯量裁二詩<lb/>
　　以將哀尤爲太孺人愍悼焉<lb/>
懷淸臺上望孤忠剰水餘山恨儘同塊肉無畱猶趙氏炊<lb/>
煙不熱自梁鴻亭亭寶婺邀殘月轉轉金輪御朔風十四<lb/>
年來千種事淒涼彤管不書功<lb/>
從知生死一浮漚大誓宏深不易酬萱草幸畱春百歲桂<lb/>
輪難滿月三秋鷄聲五夜聞遺語鶴髪千梳綰別愁猶有<lb/>
寒薺靑半畝畱調膏粥侍晨羞<lb/>
<pb n="KR4f0009_SBCK_011-31b"/>
　　劉若啟爲余兄弟排難已招泛虎塘敘其家乘㑹當<lb/>
　　六袠帨辰歡讌之下遂允貺室子敔兒<lb/>
此生相聚太從容海徙山移夢後逢急難情深矰繳緩根<lb/>
株心許蔦蘿封百年初識團圞相雙徑從看偃葢松擬煮<lb/>
丹砂囘白首年年吹笛上嵩峯<lb/>
　　湖外遙懷些翁<lb/>
心心長不斷湖天滿月孤星舊有緣野燒三义餘幸草湘<lb/>
流九面惘膠船寒深鶴帶堯年雪海濶龍分佛口涎聞說<lb/>
當機唯一指皈心欲扣逆流舷<lb/>
　　寄懷靑原藥翁<lb/>
<pb n="KR4f0009_SBCK_011-32a"/>
霜原寸草不畱心一線高秋入桂林哭笑雙遮　字眼宫<lb/>
商遙絕斷紋琴情知死地非長夜屢卜游魂得返吟唯有<lb/>
㝷思歸計好黃金裝額怕春深<lb/>
　　春日山居戯效松陵體六首<hi>戊申</hi>
垂垂雨足曉雷收草閣憑崖似倚樓上赤數鶯吹幾曡之<lb/>
元一瀑寫雙鈎雲生右史蟫餐潤花墜中丞蟻渡幽已過<lb/>
淸明瓜未種憎人相擬到秦侯<lb/>
小牕日卯破淸酣漸老簾幃上午嵐𣑽夾偶披唯以九丹<lb/>
圖橫看亦函三西峯月瓦從飄練曲徑苔裀穩臥𧖟千畝<lb/>
琅玕溪漲外經旬玉版不曾叅<lb/>
<pb n="KR4f0009_SBCK_011-32b"/>
卽栗無多染沁泥危橋不渡只前溪楊花甲坼占風北鷤<lb/>
䳏丁甯喚日西漏白蘋開十字眼路靑蘅試五花蹄行縢<lb/>
還惹空靑溼篝火壚邊恰煮藜<lb/>
夭桃十樹柳千條詛雨迎晴意兩消活影玻瓈沈曲沼吹<lb/>
香靺鞨糝平橋游龍依蘚紅鱗密魚虎分波翠暈搖莫厭<lb/>
溪聲喧午夢乘流初好泛詩瓢<lb/>
薺美先登讖歳饒囘塘及㬉浸長腰圓餐韌雪舂猫耳甂<lb/>
甕盦香糝虌苗帶雨饁妻簮躑躅催耕摶黍啄螵蛸高齋<lb/>
寓目忘天暝黃犢將鳩上小橋<lb/>
垂楊䕶徑轉依依綠揜芉眠不置扉繭室擬營桑葉少蟲<lb/>
<pb n="KR4f0009_SBCK_011-33a"/>
書欲就柿林稀閒栽生苄蒸寒藥擬架番松卻暑威新韭<lb/>
半畦鍾乳長無妨覽鏡詫新肥<lb/>
　　期徐蔚子虎塘遲至余暑病先歸蔚子獨畱萬綠池<lb/>
<hi>沅湘耆舊集緑作縁</hi>與若啟月飮共相太息寄此謝之<lb/>
稻花風轉接䍦吹繫轡蕭條占檜枝畫扇紅牙前夕酒靑<lb/>
山白雪幾年詩千秋華表畱仙語一曲滄浪鼓枻悲<hi>沅湘耆舊</hi>
<hi>集枻作瑟</hi>爲惜君愁須緩緩相逢知有淚雙垂<lb/>
　　答黃度長<lb/>
東籬花冷候蟲驚澬水連湘一鴈征霜色已凋隋岸柳秋<lb/>
風遺意武昌城傳經魯壁聞絲竹述酒柴桑訪秫秔心迹<lb/>
<pb n="KR4f0009_SBCK_011-33b"/>
元同難舉似雲飛葉落兩含情<lb/>
　　得靑原書<lb/>
青原題書寄南岳經年霜雪中囘還夕陽秋雨各津涘鳥<lb/>
道別峯許躋攀西臺江水流淸泚東林菡萏開斒斕春鴻<lb/>
社燕皆旦夕不礙幽憂長閉關<lb/>
　七言絕句<lb/>
　　河田營中夜望<hi>戊子</hi>
夜燒連山接暮雲牙旌高捲管絃聞負恩自笑夷門客魂<lb/>
斷邯鄲晉鄙軍<lb/>
　　桂林偶怨<hi>己丑</hi>
<pb n="KR4f0009_SBCK_011-34a"/>
靈藥成虛舊恨空征衣無那楝花風絲絲春雨垂簾下又<lb/>
向天涯識塞鴻<lb/>
　　自南岳理殘書西歸慈侍困于土人殆濱不免太孺<lb/>
　　人怛愍廢食旣脫諭令去此有作聊呈家兄<lb/>
春零慈竹惜徘徊孤鷰孤飛鷹隼猜莫是漁郞歸棹錯桃<lb/>
花不爲避秦開<lb/>
　　題彭然石舠壁<hi>庚寅</hi>
舊曾相識此扁舟江黑雲低對戍樓象帝祠前秋似葉伏<lb/>
波山下月如鈎<lb/>
　　偶悶自遣<hi>辛卯</hi>
<pb n="KR4f0009_SBCK_011-34b"/>
鷄聲殘月夜如何水級危輪又一過扯斷藕絲無住處彌<lb/>
天元不罥修羅<lb/>
　　過涉園問季林疾遣作早梅詩四首<lb/>
雨輕偶破山雲出花淺時聞小徑香總是村煙開不徹儘<lb/>
教無月也昬黃<lb/>
晚香消盡寒香接無日無花不早開莫倚文殊能問病現<lb/>
身天女出簷來<lb/>
江南塞北總闌珊幽谷嫣然一破顏無數明璣垂屋角牽<lb/>
蘿何必賣珠還<lb/>
先機買隱君能早後着投生我自癡也共廵簷吟不了耐<lb/>
<pb n="KR4f0009_SBCK_011-35a"/>
他冷蘂共疎枝<lb/>
　　過西明寺追懷怡一上人示蒼枝慈智<hi>王辰</hi>
縹渺諸天縞雪飛罏煙初㶿溼雲衣重來春水迷蒼翠淒<lb/>
絕蘇闉畫板歸<lb/>
冬葵滑熟菠薐脆雲子抄香鳯乳花慙媿千金無報處三<lb/>
生客在自蒸砂<lb/>
　　從子敉遘閔以後與予共命而活者七年頃予竄身<lb/>
　　猺中不自以必生爲謀敉因畱侍伯兄時序未改避<lb/>
　　伏失據掠騎集其四維方間道往迎已罹鞠凶矣悲<lb/>
　　激之下時有哀吟草遽佚落僅存絕句四首<hi>甲午</hi>
<pb n="KR4f0009_SBCK_011-35b"/>
斜日荒荒打棗天山頭囘首杳墟烟當時不道今生別猶<lb/>
向金風淚黯然<lb/>
黑海難全一葉舟誰將完卵望鵂鶹含羞含恨無終極稚<lb/>
子牽衣笑鄧攸<lb/>
割骨分肌亦屢禁如今萬矢倍攢心岳阡秋草應含怨萬<lb/>
樹嚴霜殺一林<lb/>
情根悔不鋤苗早蔓草縈絲自惹愁至竟潘安悲白首人<lb/>
間何有墜珠樓<lb/>
　　哭歐陽三弟叔敬沈湘<hi>丙申</hi>
菖雨蘋風杜若香懷沙千古弔瀟湘遲囘怕唱招魂曲不<lb/>
<pb n="KR4f0009_SBCK_011-36a"/>
信人間別已長<lb/>
通睂舊是玉樓仙昌谷春消野竹煙誓倒奚囊傳好句人<lb/>
間差有外兄賢<lb/>
荆榛小徑對春溪月上芭蕉碧影迷池館山陽畱不得愁<lb/>
來唯伴野猿啼<lb/>
枯木難消只賦心散愁長欲寄知音調孤雌霓休文句哭<lb/>
碎靈牀子敬琴<lb/>
瓣香洒血氣奔雷采葛歌殘擊筑哀十四年來爭一死英<lb/>
雄消受野棠開<lb/>
南榮枝葉各相當抛玉揮金意共長岸谷消沉羊叔子推<lb/>
<pb n="KR4f0009_SBCK_011-36b"/>
恩無分到中郞<lb/>
　　小步<hi>丁酉</hi>
新虹釀㬉帶餘淸雲裏東峯一曲晴步步看花兼看葉胎<lb/>
紅乳白各分明<lb/>
　　吟得<lb/>
雙溪欲合聲逾急孤鳥將栖晩更飛唯有小牕人睡起不<lb/>
知香盡落春衣<lb/>
　　折楊柳<lb/>
兒家門前楊柳枝南來北往折殘時去去靑驄都不返郞<lb/>
行莫再挽靑絲<lb/>
<pb n="KR4f0009_SBCK_011-37a"/>
　　明妃曲<hi>戊戌</hi>
金殿葳㽔鎖漢宫單于談笑借春風黃沙已作無歸路猶<lb/>
願君王斬畫工<lb/>
　　南嶽摘茶詞十首<hi>己亥</hi>
深山三月雪花飛折筍禁桃乳雀飢昨日剛傳過穀雨紫<lb/>
茸的的賽春肥<lb/>
溼雲不起萬峯連雲裏聞他笑語喧一似洞庭煙月夜南<lb/>
湖北浦釣魚船<lb/>
晴雲不采意如何帶雨掠雲摘倍多一色石薑葉笠子不<lb/>
須綠箬襯靑蓑<lb/>
<pb n="KR4f0009_SBCK_011-37b"/>
一槍纔展二旗斜萬簇綠沈間五花莫道風塵飛不到鞠<lb/>
尖隊隊滿洲靴<lb/>
瓊尖新炕鳯毛毸玉版兼蒸龍子胎新化客遲六峝遠明<lb/>
朝相趂出城來<lb/>
小築團瓢乞食頻鄰僧勸典半畦春償他監寺幇官買剰<lb/>
取篩餘幾兩塵<lb/>
丁字牀平一足雄踏雲穩坐似凌空商羊能舞晴天雨底<lb/>
用勞勞百脚蟲<lb/>
淸梵木魚暫放鬆園園鋸齒綠陰濃揉香挼翠三更後剛<lb/>
打烏啼半夜鐘<lb/>
<pb n="KR4f0009_SBCK_011-38a"/>
山下秧爭韭葉長山中茶寶馬蘭香逐隊上山收晩茗柰<lb/>
他布穀爲人忙<lb/>
沙彌新學唱皈依板眼初淸錯字稀貪聽姨姨採茶曲家<lb/>
雞又逐野鳬飛<lb/>
　　初度日占<hi>辛丑</hi>
橫風斜雨掠荒邱十五年來老楚囚垂死病中魂一縷迷<lb/>
離唯記漢家秋<lb/>
一萬五千三百三愁絲日日纏春蠶天涯地窟知音絕新<lb/>
翦牛衣對雨談<lb/>
十一年前一死遲臣忠婦節兩參差北枝落盡南枝老辜<lb/>
<pb n="KR4f0009_SBCK_011-38b"/>
負催歸有子規<lb/>
新買茱萸半畝堂苔侵牀足月侵牆天涯芳草迷歸路病<lb/>
葉還禁一夜霜<lb/>
十載毎添新鬼哭淚如江水亦乾流靑髭無伴難除雪白<lb/>
髮多情苦戀頭<lb/>
陳摶驢背笑難禁龔勝牀頭餓稱心雪攪九微香炬暗未<lb/>
知除夕是晴陰<lb/>
　　竹枝詞十首<hi>丁未</hi>
　　　楊亷夫唱竹枝于湖上和者麕集以初體求之非<lb/>
　　　竹枝也長慶始製同出而岐分如竹枝之相亞應<lb/>
<pb n="KR4f0009_SBCK_011-39a"/>
　　　篙檝之度登頓挫瀏漓用近藏遠庶幾風人之旨<lb/>
　　　故聊爲之<lb/>
嫩䳺鶉鬬不相降野鴛鴦飛不作雙昔年挑冰上雪嶺今<lb/>
年販水下長江<lb/>
暮雨朝雲神女峯三朝三暮黃牛踪入峽來囘看不厭出<lb/>
峽對面不相逢<lb/>
巫山不高瞿塘高鐵錯不牢火杖牢妾意似水水滴凍郞<lb/>
心如月月生毛<lb/>
洞庭湖北漢水橫靑草湖南湘水淸兩道湖光爭瀲灔兩<lb/>
般艇子各分明<lb/>
<pb n="KR4f0009_SBCK_011-39b"/>
黃陵廟前班竹叢巴邱湖上水連空生受鷓鴣啼夜雨生<lb/>
成江兎拜秋風<lb/>
鸕鷀銜魚只道饑鵁鶄運目也孤飛江花笑水郞不去白<lb/>
浪掀天郞不歸<lb/>
荷花有日綻金鬚荷葉無心繫水珠浪打萍開從惱妾萍<lb/>
畱浪去恰憐渠<lb/>
江邊寒梅自着花江上女兒自鬪茶浪向花前爇片腦浪<lb/>
疑茶裏點脂麻<lb/>
楊柳灣頭　舸開楊花飛雪逐船來郞愛楊花隨舵轉儂<lb/>
憐楊柳倒根栽<lb/>
<pb n="KR4f0009_SBCK_011-40a"/>
巫山欲出三峽中狼山還隔海門東何人不打開船鼓何<lb/>
人解使鬪帆風<lb/>
　　忍俊<lb/>
金鷄只遣報靑蠅發篋探丸等不應東海未虧輸一粒無<lb/>
妨郭索與橫行<lb/>
鯶眼紅如鯉尾紅吹沙蝕岸儘春風任公無用釣緡處畢<lb/>
竟魚還死水中<lb/>
臘月桃花帶雪妍迎頭早唱賣花喧若教賖販春千日借<lb/>
問姚黃得幾錢<lb/>
豺祭羔豚獺祭鮮不須欣享且爭妍王唐瞿薛當年盛又<lb/>
<pb n="KR4f0009_SBCK_011-40b"/>
束潘妃步步蓮<lb/>
波斯匿王不自知恆河未改雪飄睂流沙瀰瀰魚鰕少惆<lb/>
悵灘頭立鷺鷥<lb/>
勾芒跣足苦爭先昨夜酸風雪滿天不見旗亭游冶客春<lb/>
歸纔着土牛鞭<lb/>
苦爲侯城惜道窮姚師閑淚洒秋風螟蛉若續讀書種上<lb/>
計偷香是賈充<lb/>
悟盡人間得未曾食輪先轉法輪僧莫將負鼎嗤伊尹草<lb/>
具匆匆殺范增<lb/>
五色雲中鸂鶒衣鳯凰池上帶香歸并刀翦落金風裏乞<lb/>
<pb n="KR4f0009_SBCK_011-41a"/>
與誰家作舞衣<lb/>
　樂府<lb/>
　　長歌行<hi>己丑</hi>
搏桑無落景瑤水無逝波千歲有問津微生遂經過偶零<lb/>
玉露漿聊弄素女蛾不知人間秋落葉紛已多進酒白玉<lb/>
觴侑之緩聲歌長旦無凝雲畢景皆赬霞俯睨星火流停<lb/>
歡待伊何<lb/>
　　獨漉篇<lb/>
獨漉濁水江水濁菱葉靑不畏濁水寒但畏濁水腥水腥<lb/>
魚亂鰕蟹相半風起月黃菱葉苦絆東家孤兒西家婦夜<lb/>
<pb n="KR4f0009_SBCK_011-41b"/>
聞啼聲旦拍手寶刀舊結并州豪春風日醉新豐酒耐可<lb/>
死濁水中不能宿秋草陌揮刀難割空中烟長歎流光坐<lb/>
閒擲<lb/>
　　君子有所思行<hi>乙未</hi>
天道不可見往來孰令親求仁信繇己循我得其眞宿糧<lb/>
陟穹谷問彼度世人浮屠東入漢老<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>西去秦騖神離寶<lb/>
命歘景搴輕塵屈理遂所歡淫曼增迷淪孟軻䘮齊梁辯<lb/>
言隱千春堅壘拒輸攻墨守固重闉傾筐貴所寘室遠願<lb/>
不伸夜聞曷旦急秋驚絡緯新時哉隨逝水極渚暇逡巡<lb/>
　　枯魚過河泣戊<hi>戌</hi>
<pb n="KR4f0009_SBCK_011-42a"/>
籠中鴨聲唈唈水中鴨游濈濈謂水中鴨何妨分我以餘<lb/>
溼越王嘗吳溲宮中皆含蕺漢有張良楚項伯涇淸渭濁<lb/>
皆吞吸鳳凰餐竹花桑扈啄場粒嗟爾唼唼今何及君不<lb/>
見枯魚過河泣胡不早淤濁水學鰌鰼<lb/>
　　來日大難<hi>壬寅</hi>
來日大難毛凋羽殘不知今者誰爲妙顏醇酒肥牛何用<lb/>
解憂仙人王喬足可遨遊黃金可作塵世可度鰍游濁水<lb/>
龍上天角没命黃泉志存偓佺遺物獨往杳若孤烟軒轅<lb/>
乘龍髣髣雲中天老操轡髣髴雲內精魂相存生死同門<lb/>
千秋萬歳樂以忘言<lb/>
<pb n="KR4f0009_SBCK_011-42b"/>
　　長相思二首<lb/>
長相思永別離愁睂鏡覺心誰知蛛網閑窻宻鵝笙隔院<lb/>
吹年華詎足惜腸斷受恩時<lb/>
長相思永離別地坼天乖淸淚竭油卜罷春燈寒砧謝秋<lb/>
節寶帶裂同心他生就君結<lb/>
　　箜篌引<hi>丁未</hi>
彈箜篌擊鼉鼓欵畱君君不住素絲玉壺白水淸博山蘭<lb/>
膏飛烟輕華月微風吹鳳笙他人不語君含情胡爲乎凌<lb/>
狂波而亂流從君不果心繁憂東海之魚不可得西飛之<lb/>
鳥不可畱往者不諫來者徒傷寸心炯炯明月光千里萬<lb/>
<pb n="KR4f0009_SBCK_011-43a"/>
里隨君傍君凌濁水不見影靑天高懸獨傍徨<lb/>
　歌行<lb/>
　　休洗紅<hi>己丑</hi>
休洗紅洗多顏色壞東園桃李花陽春不相待去時羅衣<lb/>
薄來時羅衣寒天風日暮急舉袖君自看鳴蜩札札落柳<lb/>
枝深閨年少猶不知<lb/>
　　莫種樹戯代山陰相公贈懷甯朱侍御<lb/>
莫種樹樹長靑扶疎朅來九子鳳故是白門烏白門烏柏<lb/>
臺鳥欲啼不啼天未曉街鼓鼕鼕星欲稀還向羽林門外<lb/>
飛<lb/>
<pb n="KR4f0009_SBCK_011-43b"/>
　　康州謠追哭督府義興相公是去秋同鄒管二中舍<lb/>
　　　會公地<lb/>
可憐康州城瀧水從南來龍旗翩翩去何繇蒼梧迷密雲<lb/>
不開秋風起秋葉飛旗翩翩去不歸烏頭黑雀頭白城上<lb/>
飛聲啞啞羽林軍神廐馬昨日靈羊溪今日康江下楊花<lb/>
自飛鳥自栖相公白旐淸潯西康州城下生蒺藜<lb/>
　　斸蕨行<hi>乙未</hi>
淸晨上南坂蕪草深没腰黃雲冒山起雪花零亂飄雪子<lb/>
穿㯶笑雪花漫㯶衣飄衣溼尙可懸愁空筐歸土皮滑白<lb/>
斸斷柄短莖泥重淘寒井黃茅葢頭雪侵領奮椎力盡剛<lb/>
<pb n="KR4f0009_SBCK_011-44a"/>
過頸綿綿咽咽聲可憐阿兒涕墮牽絲餅流泉渾渾濁如<lb/>
藍朦朧猶見伶仃影伶仃相扶過眼前黃綿襖子雀兒氊<lb/>
夢裡春光快活天君不見馬槽□□□東去雪花洒血痕<lb/>
丹鮮<lb/>
　　山居雜體兩頭纎纎<lb/>
兩頭纎纎水澑絕半黑半白燒嶺雪腷腷膊膊凍竹折磊<lb/>
磊落落飛霰屑<lb/>
　　山居雜體五雜俎<lb/>
五雜俎采野䔩往復還沿溪谷不獲巳黃農伏<lb/>
　　哭內弟鄭忝生<hi>庚子</hi>
<pb n="KR4f0009_SBCK_011-44b"/>
悠悠重悠悠送子岡隴頭乍可爲陌上之秋草繁霜一夕<lb/>
同荒邱不能爲磷磷之白石相看逝水旋東流與君別何<lb/>
所庭前綠竹下日夕君不來春雲覆平野與君期何日三<lb/>
五輪魄充君歸黃泉去月輪故未空君家舊住鹿門溪君<lb/>
魂欲歸道路迷與君相逢入桂城鐵騎斥野飛箭鳴舊愁<lb/>
疑在春夢驚乃知君死而余生生亦不可期死亦不可悲<lb/>
鷄鳴月落杉橋路且與須臾哭別離<lb/>
　　管大兄弓伯挽歌二首序<hi>甲辰</hi>
　　　有明文學管嗣箕弓伯以今癸卯冬卒于南岳百<lb/>
　　　丈山病乃使余有宿草而不得哭其明年姬六以<lb/>
<pb n="KR4f0009_SBCK_011-45a"/>
　　　亡託將改適返靈筵於高節里之故居乃申一慟<lb/>
　　　良慨然矣將復何言抑夫生人之役榮凋歡惡咸<lb/>
　　　有二三唯一而不兩者死而已唯一而不兩故昧<lb/>
　　　者遲囘覺者引決但一忍之須臾無他畏難矣忼<lb/>
　　　慨之捐唯一斯易假令試之二三在壯士之頻繁<lb/>
　　　不能魯縞之穿也今勿說弓伯兄之死得年五十<lb/>
　　　有二考終于室弓伯兄固久不期此癸未賊投人<lb/>
　　　於湘水鴈行相接兄犯其不測以保難弟之節一<lb/>
　　　死矣戊子起兵不利縲而繫於潭獄刻日就白刃<lb/>
　　　者一死矣庚寅流離困病於嶺海犯難以䕶難弟<lb/>
<pb n="KR4f0009_SBCK_011-45b"/>
　　　於長林一死矣以身突其三死而誰期爲一者之<lb/>
　　　考終弓伯兄弄死如丸死去弓伯兄如騖復得此<lb/>
　　　十三年於荒山槲徑之中兄餘食而贅形視之昔<lb/>
　　　不爲兄駴而今爲兄哀耶妄也兄磊磊不爲愿人<lb/>
　　　之容人或以爲兄詬此何有哉兄善飲亦善飮人<lb/>
　　　兄善以財假人然以二者故引其谿壑之涎而終<lb/>
　　　不能充塞之兄不慕炎而棄寒以是睥睨炎者而<lb/>
　　　雖不炎者亦妒兄之不與己同調以歆歆于炎塗<lb/>
　　　詬之興自此積矣雖然彼流者且齕腥草唼腐蘋<lb/>
　　　寶敝帚如拱璧而嚅囁於寒雲酸雨之中浸不詬<lb/>
<pb n="KR4f0009_SBCK_011-46a"/>
　　　兄則兄病矣兄家世宣州寓籍蒸上族寡而未有<lb/>
　　　血允則或有爲兄惜者夫萬彚之息形生爲下神<lb/>
　　　傳爲上今兄以其孝友義烈之氣如雲如日其暉<lb/>
　　　蔭所注且將孕爲千百奇男子以似續古人彼區<lb/>
　　　區保有其血肉之產呴呴噢噢衞之如君愛之如<lb/>
　　　父此一藕之絲其聯能幾哉故凡此者不足以哀<lb/>
　　　不足以哀則亡用其挽聊紹古薤露蒿里各一章<lb/>
　　　以娛兄于漠漠焉耳<lb/>
薤上露光油油日出曈曈其光易收樂日之匿得久畱將<lb/>
何奉奉咿嚘室有婦膝有兒兒爲父婦爲師䕫䕫終日夕<lb/>
<pb n="KR4f0009_SBCK_011-46b"/>
鷄鳴晨起以奉之婦步亦步婦趨亦趨傴傴僂僂爲兒覓<lb/>
肥腴如何令死心怦摧姝姝媚媚睂不得開將此悲君胡<lb/>
當哉日已匿陰已霾軼雲霓足徘徊露晞朝陽樂無涯<lb/>
蒿里誰家地不在蒸江上不在湘潭城不在蒼梧黃茅瘴<lb/>
祝融爲葢白石爲輿安安緩緩駕輀車挽人勿諠聽我唱<lb/>
言魂歸湛湛之靑天形返茸茸之墓田鼓毋怒笛毋悲庸<lb/>
夫不罵鬼世間何用庸夫爲以爾笑罵代痛哭鵂鶹乾鵲<lb/>
齊上屋主人棄屋返靑山庸夫他家覓酒肉我有酒不酬<lb/>
黃泉將潤庸夫口肥牛十臠醇醪三斗轆轆軸軸狂鼔庸<lb/>
夫死奔走黃泉之人應拍手<lb/>
<pb n="KR4f0009_SBCK_011-47a"/>
　　避暑王愷六山莊㑹夕雨放歌<hi>乙未</hi>
楊梅塞前楊梅熟草覆溪流遶南麓雷聲昨夜破疎星片<lb/>
片餘雲畱岳足雲畱雲去爭新晴蕉葉囘風綠倒傾吹燈<lb/>
相照兩含情良宵不負新凉生我不能飮君不歌華月出<lb/>
雲光奈何電漾金液雷顫牖浮雲上頭懸北斗放棹唯尋<lb/>
杜景賢倚藤長愛支離叟就君銷夏借君閑無歸之客身<lb/>
闌珊稻脚將圓子魚長高枕無心謀往還<lb/>
　　些翁補山堂詩和者數十人今春始枉寄次韻奉和<lb/>
　　　並斆翁體<hi>戊申</hi>
當其爲人不知虎何妨疑虎能生羽羅刹刀兵諸天花此<lb/>
<pb n="KR4f0009_SBCK_011-47b"/>
土强名之爲雨山非山湖非湖無絃之琴知音孤憑空結<lb/>
架飛樓瓊島八千仭東海之西疑有無肅愼之矢其長咫<lb/>
公孫見鷄有三耳淸波不犯自垂綸何但胸中五嶽起東<lb/>
藏鄆讙龜陰之田西虞芮倒影晶天無表裡有虞之媦吮<lb/>
毫腐九疑雲霾十疑補非公拄杖劃破蒼梧煙下士癡將<lb/>
修睂黛莖數我不出門登公堂公勿謂我精神荒別峯凝<lb/>
紫鳥道碧從門入者徒徬徨<lb/>
五十自定稿終<lb/>
<pb n="KR4f0009_SBCK_011-48a"/>
</p>
<p>
</p>
  </div>
</body>
</text>
</TEI>
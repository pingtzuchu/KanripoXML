<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_025-1a"/>
夷白齋藁卷之二十五<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴良　編<lb/>
　　記<lb/>
　　　蓬莱山房記<lb/>
余嘗登越之蓬莱閣誦唐人倡和詩頋瞻踟蹰俯仰千載而其<lb/>
山川之清羙風氣之淳古猶有勾踐之遺民焉盖其服田扵野<lb/>
采樵於山脩禊扵水濵放舟扵湖上渇飲而飢食優㳺以卒歲<lb/>
雖海中之神山不能過也而其邦之人朱子安氏頋挈妻子挟<lb/>
方術賣藥於呉㑹一室之内左靈樞右太素匡床曲几琴瑟在<lb/>
焉入其室者殆不知在闤闠中囙扁之曰蓬莱山房盖不忘其<lb/>
土者人之情也然古之良醫或在齊在趙或在周在秦亦曷嘗<lb/>
<pb n="KR4d0590_SBCK_025-1b"/>
一曰安乎其土㢤子安之去越居吳亦将随俗為變而其家多<lb/>
禁方錬金石草木為丹劑足以起人之疾却人之老或謂其嘗<lb/>
遇道者授以幽經祕録不死之藥盖亦不可知也雖然吾聞黄<lb/>
帝侯神之舘實在越上徐市之流徒駕楼船望弱水俳佪而忘<lb/>
返而不知有道之士乗雲氣御飄風往来扵人間世乆矣子安<lb/>
誠幸遇之而得夫秦漢所不見之書方士所莫致之藥亦豈其<lb/>
所得私㢤盍亦獻之<lb/>
天子使斯人胥躋仁壽之域享無為之治而退然一室若将逃<lb/>
名如韓伯休者又非余之所敢知也始為記其山房以質之扵<lb/>
有道者云<lb/>
　　　緑筠樓記<lb/>
浮屠景蒙師即松江南禪寺所居為樓扁曰緑筠介余友頼善<lb/>
<pb n="KR4d0590_SBCK_025-2a"/>
卿氏徴文以為記夫筠者何鄭司農曰竹之青皮也然扵潜僧<lb/>
以緑筠命軒蘇長公為之賦詩景蒙之名樓其亦有所本乎昔<lb/>
者九方臯之相馬也以牡為牝以驪為黄盖得其精者忘其麄<lb/>
在内者忘其外識者以其有天機焉然則以筠為緑其殆真知<lb/>
竹者乎然此亦自夫有竹者而言之尓自夫未始有竹者而言<lb/>
則物我未形境智俱㓕青且不有而况扵緑乎昔之上人盖有<lb/>
不起宴坐而㳺扵物之終始者而楼宴坐之䖏也景蒙即毗盧<lb/>
之境闢靈照之户豈徒追逐雲月嘯弄風日自以為髙世而巳<lb/>
㢤亦必天機悟入上下始終自有竹而至扵未始有竹而後昔<lb/>
人可庶㡬也此盖蘇長公引而不彂扵潛僧之所未聞者輒敢<lb/>
囙善卿以為景蒙告佛之徒有香嚴師者真知竹者也請以吾<lb/>
言質之至正十二年歲直壬辰三月甲子記<lb/>
<pb n="KR4d0590_SBCK_025-2b"/>
　　　斡勒氏續祭田記<lb/>
河南斡勒氏自太中公宦居浙東西而其子故湖州路學儒學<lb/>
教授君博雅好禮克世其家其卒扵越之蕭山也夫人皇甫氏<lb/>
與其子溥洀沂潚卜地錢唐大慈山之原葬焉既奉㐮大事遺<lb/>
業悉均之諸子而以田若干畞在蕭山者為墓廬祭祀百事之<lb/>
需前經筵撿討豫章鄒君魯望實為之記而公賦有常歲用不<lb/>
足凡冡舍祭器壌樹神道碑碣所冝有之属用皆闕如夫人念<lb/>
諸子從宦北南而大慈之原不有以増緝防範之懼乆益廢乃<lb/>
以其田若干畞所資以自老者期扵終飬并歸祭田以圖永乆<lb/>
飭子孫母毫髮敢漁取或私相質鬻廢墜墳墓餒厥祖禰以蹈<lb/>
不肖之辜囙命其子来取文為續祭田記歸而刻諸余聞之禮<lb/>
曰有田禄者先為祭服斡勒氏肅慎右族世階膴仕而教授君<lb/>
<pb n="KR4d0590_SBCK_025-3a"/>
又名知禮者則其有祭田冝矣而追飬厚本謹封樹備不虞人<lb/>
子之事也夫人頋先諸子推其所在巳為其所得為異日使大<lb/>
慈松楸不鞠為蒭牧之區斡勒氏不為若敖氏之鬼若夫人者<lb/>
其殆禮之所謂慮事不可以不預者乎為厥子孫歲時来歸怵<lb/>
惕霜露比時具物扵禮不可以不備則田冝益治祀冝豐土冝<lb/>
益厚樹冝益茂而凡夫人所以圖永乆者勿替引之而教授君<lb/>
之澤未艾矣彼思以其木為材以其榛棘為薪者且貽譏扵君<lb/>
子而况祭田乎此冝馬醫夏畦之子所不忍為者固無庸為知<lb/>
禮子孫告也是為記<lb/>
　　　雅㑹堂東軒記<lb/>
雅㑹堂者徐孟逹甫宴好賔客之所而其東軒則余之所寓也<lb/>
余辱與孟逹㳺而其子緬以余有一日之長執弟子禮從余正<lb/>
<pb n="KR4d0590_SBCK_025-3b"/>
句讀訓故以求夫詩書禮樂之說夫居髙則軆夷則神鬯神鬯<lb/>
則所業也勤故即雅㑹而弦且謌者孟逹将以責勤其子也由<lb/>
是撤匏竹薦几格經史百氏㫄午聮絡朝夕相與紬繹磨礱扵<lb/>
其中然有不督而自勤者豈居之移氣遽如是㢤盖栁子所謂<lb/>
交相賛者固不得專羙戴氏時歲之秋風日始癘環視堂下水<lb/>
潦之盛者日以縮卉木之華者日以實而余與緬仰則觀夫陰<lb/>
陽之運化俯則䆒夫物理之盈虚而風雨霜露之教昭昭也盖<lb/>
道之大原岀扵天而聖人純乎天者也今余與緬入則求之扵<lb/>
詩書禮樂出則見之扵風雨霜露天也聖人也豈欺我㦲且人<lb/>
莫不知教其子也而其教皆始扵句讀訓詁然而止扵句讀訓<lb/>
詁而已者非余之所聞也令余之所與語緬者豈徒私扵緬㢤<lb/>
亦囙以自朂云尓遂書扵壁以為雅㑹堂東軒記至正十二年<lb/>
<pb n="KR4d0590_SBCK_025-4a"/>
八月甲子記<lb/>
　　　竹間居記<lb/>
余聞吳興張濟和氏家多羙竹其里人沈君自誠余友也間以<lb/>
趙侯仲穆所為書竹間居三篆字示余且俾為之記余扵張氏<lb/>
雖未有一日之雅然其居吴興山水之國而嗜竹則其為人可<lb/>
知矣夫竹之時用亦逺矣昔揚州之産曰篠簜曰<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簵而其為<lb/>
貢視瑶琨齒革織貝璣組與夫三品之金九江之龜盖侔重焉<lb/>
秦漢間有竹竿萬箇者可比千乗之家而其利與酤釀醯醤牛<lb/>
羊榖帛文采狐貉金錢䓁盖鏃焉而矢可以征不庭篾焉而席<lb/>
可以展孝敬穴焉而管可以和人神而其下為筒為竿為椽為<lb/>
藩者雖不一而足要其歸均之為用也後世好事者㽞連光景<lb/>
嘯弄風日或構亭山阿㦯築舘水裔徃徃以有竹為清無竹為<lb/>
<pb n="KR4d0590_SBCK_025-4b"/>
俗雖其取舎与彼㦯殊然亦未足以言真嗜竹也今張氏之扵<lb/>
竹不苟焉規利以埒冨千乗而其足以効貢如瑶琨如齒革如<lb/>
織貝如璣組如亀如金者亦非翦焉自棄鞠為榛翳之區盖有<lb/>
為矢為席為管之具而事有不屑焉則亦将全竹之天而與造<lb/>
物者㳺扵筒竿椽藩之外而樹徳則視其夲執禮則視其筠礪<lb/>
行則視其莭較其所獲奚啻十百扵酤釀牛羊榖帛金錢之属<lb/>
也㢤吾聞之君子比徳扵竹若張氏者其殆真知嗜竹也夫遂<lb/>
為之記囙自誠而俾之至正十二年歲壬辰八月甲子記<lb/>
　　　庸徳堂記<lb/>
松陵鄒仲彬氏䔍實人也嘗以所居之堂請名扵余余名之曰<lb/>
庸徳堂又求余申其義而記之余不得辞也昔者子思子記夫<lb/>
子之言有曰庸徳之行釋之曰庸平常也人之庸徳見扵事父<lb/>
<pb n="KR4d0590_SBCK_025-5a"/>
事君兄交友者夫人能之也而夫子自謂未能者謂夫未能盡<lb/>
為子為臣為弟為友之道而責人以孝以忠以弟以信此聖人<lb/>
之所未能也古之善事君父者莫如舜善言事兄者莫如平仲<lb/>
善交朋友者莫如子輿然亦非有毫髮加扵職分之内而其安<lb/>
而行之為聖人勉而行之為賢人亦愚夫愚婦之所能知能行<lb/>
者也彼以平常為不足務而更為險僻之行自以為雄桀如尹<lb/>
諧潘正華士鄧析少正夘之徒亦終為成湯文王太公子産孔<lb/>
子之所僇而已不亦惑之甚歟仲彬扵此誠能循循乎平常之<lb/>
塗惴惴乎險僻之徑悛悛乎軄分慥慥乎言行恒自厚扵已毋<lb/>
求多扵人則吾又将見其不止扵䔍實之人而已傳曰甘受和<lb/>
白受采忠信之人可以學禮是為記<lb/>
<pb n="KR4d0590_SBCK_025-5b"/>
</p>
<p>
夷白齋藁卷之二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_026-1a"/>
夷白齋藁卷之二十六<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴良　編<lb/>
　　記<lb/>
　　　思善堂記<lb/>
勾吳張熈載氏力田事親扵松陵同里有郷黨薦紳之譽嘗讀<lb/>
書至公父文伯之母所謂民勞則思思則善心生而歎曰羙㢤<lb/>
乎其言之也孔子之使弟子志之其有以夫乃即所居扁曰思<lb/>
善堂且謂余曰願為之記夫人位乎兩間所謂善者與生俱生<lb/>
也然中人以下㦯不能不淪胥委靡而為其土所遷故心之善<lb/>
惡生扵民之勞逸民之勞逸原扵土之沃瘠是以䠂有桂林之<lb/>
饒江湖之利其民侈靡而不務夲趙有邯鄲之冨四通之衢其<lb/>
<pb n="KR4d0590_SBCK_026-1b"/>
民矜飾而喜逐末唐獨以土瘠民貧其人皆勤儉而質朴憂深<lb/>
而思逺故聖王之用民也有貴乎瘠土焉勾呉今之䠂趙也陸<lb/>
海之産夥扵桂林𢡟遷之貨盛扵邯鄲其土盖可知矣而褐衣<lb/>
皮冠唅菽飲水之民若熈載者頋諰諰焉曰以孝弟力田為務<lb/>
若将自食其力如蟋蜶詩人之所賦者噫豈聞陶唐氏二遺風<lb/>
而興起乎盖不淪胥扵其土而能蚤夜乎其思此中人之所難<lb/>
而君子之所與也使勉焉弗畫循之有序則近之事親逺之事<lb/>
君無適而不與善者周旋扵洞洞屬屬之間而薦紳之譽将不<lb/>
止扵郷黨矣易曰素履徃無咎熈載其尚念之至正十二年冬<lb/>
十月甲子記<lb/>
　　　鋉雪軒記<lb/>
人恃五榖以生而世之嗜茶如五榖者豈以其能蠲昬滯釋煩<lb/>
<pb n="KR4d0590_SBCK_026-2a"/>
壅亦飬生者之助乎昔陸羽既著茶經張又新之徒復祖述羽<lb/>
論水之品第有二十而雪水則其殿也吳郡囙了堂上人少㳺<lb/>
四方學出世聞法而嗜茶則不啻如羽焉既歸老其郷而其郷<lb/>
之水冝茶且麗又新所記有若虎丘松江者殆與南零恵山相<lb/>
伯仲上人頋舎不耴而獨竊竊焉有事扵品苐之殿者以自名<lb/>
其軒曰錬雪且上人嗜茶如五榖盖不可一日輟者也然猶必<lb/>
待有雪而後錬之豈命軒之意乎盖嘗從上人而論茶矣井焉<lb/>
而新薪焉而火活始也爽朗乎若晴空之行浮雲終也輕盈乎<lb/>
如白花之耀陽春或薄者為沫厚者為餑紛綸汹歘與雪同物<lb/>
故茶之蠲煩釋滯猶雪之陵弭毒害也煩滯釋而後五榖之㓛<lb/>
全猶毒害弭而後萬物之天遂也故不必虎丘松江而水之品<lb/>
存斯善乎水者也不待涸隂沍寒而雪之用足斯善乎雪者也<lb/>
<pb n="KR4d0590_SBCK_026-2b"/>
而其所以䟽靈源溉舌本浸淫乎禪恱之味䇿勲乎飬生之外<lb/>
斯善助五榖者也正使世復有羽将旨焉而心味之不暇尚奚<lb/>
品苐之殿云乎㢤然此亦自有色香味者而言之尔當其未始<lb/>
有色香味也真妄冥合名實交丧果孰為雪孰為非雪乎故即<lb/>
是軒而觀謂上人所錬為雪固不可謂之非雪亦不可意頋安<lb/>
得六根互用舌頭具眼者與上人言之至正十二年十二月廿<lb/>
有一日韋羌山人<lb/>
　　　夲源禪院記<lb/>
距黄巖州治之南五里有山曰龜山延祐間大比丘無住禪師<lb/>
㝎公居之州人李竹心氏黄克仁氏許野夫氏孟寂菴氏皆慕<lb/>
師之風往来精舎為方外逰至順二年辛未枽門契如知師雅<lb/>
有延待十方雲水之意爰即舊圖新得地南隴之半而遷焉州<lb/>
<pb n="KR4d0590_SBCK_026-3a"/>
之信女金氏周氏徐氏黄氏施錢刻木肖圓通大士象荘嚴崇<lb/>
奉蔚為寳坊今所謂本源禅院世以甲乙守之者也師慮衆集<lb/>
而食不繼則事墮群居而律不嚴則業堕既買田若干畞擇其<lb/>
徒㢘畏通練者主其入又歲推一人為衆所服者居首座凡禪<lb/>
誦動作威儀之則一遵百丈清規而九旬之夏脩持惟謹盖師<lb/>
族居州之西橋髙曽祖皆以貴胄從學考亭朱子且<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>而師也<lb/>
生禀㳤靈㓜篤慈忍少長事祖及父兄孝且㳟旣終飬輒蟬蛻<lb/>
萬縁謁方山寳公扵杭之南屏願以𥘉服而師事焉山器而度<lb/>
之時年二十有八具戒首謁無涯際公扵婺之智者一言懸觧<lb/>
頓造玄関繼見鐵山璚公而歸老是山足不越閫者垂三十載<lb/>
以至正元年辛巳八月二十四日委化闍維之日珠圜玉潤名<lb/>
曰舎利者無筭遂建塔山之西麓春秋七十有三夏臈四十五<lb/>
<pb n="KR4d0590_SBCK_026-3b"/>
後八年己丑師之上首弟子一恒不逺千里介其從文煥以院<lb/>
之始末師之出䖏大梁徵文為記勒諸貞石以昭示方来按龜<lb/>
山即委羽山俗所謂俱依山者也道家者流號為天下第二洞<lb/>
天云有真人嘗輕舉扵此今師以世家舊族即有入空懐寳厥<lb/>
躬退蔵扵蜜始也捋以滅迹韜光終也遂以順縁闡化扵是崇<lb/>
基易構宅勝面陽佛燈照大有之天梵宇廓空明之境凡挈瓶<lb/>
錫背笈篋由天台鴈蕩而来者至是如歸人謂俱依之兆職此<lb/>
可徴吁夫豈偶然而巳㢤為其後者服師之服居師之居尚知<lb/>
培夲濬源蹈䂓迪矩使無上福田利益羣品則甲乙之傳其未<lb/>
艾乎庸囙恒之請而為之書若夫工之鉅細費之多寡其末也<lb/>
茲可以略云是歲七月既望<lb/>
　　　省委官河南杜君政蹪記<lb/>
<pb n="KR4d0590_SBCK_026-4a"/>
至正十二年壬辰春海㓂<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>漕運汝㓂䧟湖㐮蔓延江東西江<lb/>
浙行中書省出師捕禦選材略素著者備瀕海要害地嘉興為<lb/>
郡負海控江左拱錢唐右連吴㑹而其地若海塩舊邑澉浦黄<lb/>
灣境接島夷商通卉服大艘鉅舶與醜類鯨鯢相出沒有司防<lb/>
禦雖不敢懈尚慮勢庳事緩思得勇果有器局者捴之而行省<lb/>
難其人河南杜君由吉安路緫管府知事寓杭慷慨論海事其<lb/>
言剴切行省聞之大說遂命君乗傳涖澉浦往来黃灣䓁地以<lb/>
警非常凡以海為事者皆隷焉君入郡擇能吏自随甫至首誅<lb/>
兇殘無頼素為民患者海昌群盗怙终捻悪已乆至是亦殄㓕<lb/>
逺近聞夙莫不慴伏平章㝎㝎公多其為勞以名酒錫以束帛<lb/>
金帶君念習海之民貧不安業則易變今欲弭盗而不知息民<lb/>
知息民而不知减塩筴之正薄商旅之稅猶治疦而不察其端<lb/>
<pb n="KR4d0590_SBCK_026-4b"/>
雖有善藥無如之何也乃條其事以聞行省從之未㡬㓂入杭<lb/>
湖常三路相繼失守浙右騷動㓂退生民塗炭者十八九君所<lb/>
涖之地綿亘三百里獨晏然無恐民父兄相語曰生我者父母<lb/>
衛我者杜君也君曽大父元帥公䇿勛先朝開閫河南河北大<lb/>
父嘉議公湖南宣慰使司同知元帥府事父儒林公河南行中<lb/>
書省左右司貟外郎剖符授鉞奕世載徳君伯仲鳴玉曵紱後<lb/>
先踵武今君扵此特以行省之命折衝一時保釐一境而能恪<lb/>
㳟給興利除害使民不忘若是有如執干戈以衛社稷俾克配<lb/>
其前人則其大書特書屡書不一書者豈不卓然偉丈夫㢤故<lb/>
既述民父兄之意又推夲君先世大略并勒之石庶上之人欲<lb/>
知君者扵此有徴焉君名　字　云　十三年癸巳　月<lb/>
　日記<lb/>
<pb n="KR4d0590_SBCK_026-5a"/>
　　　天恵賢首教寺記<lb/>
吳門天恵賢首教寺郡沙門如山安公之所建也公世居松陵<lb/>
家本士族父吴伯熈甫隐居奉佛毋王氏崇信惟謹及公之生<lb/>
母感異夢爰在稺歲性禀殊倫少長出則服膺世典入則䔍意<lb/>
真乗父母察其不群聴以出家博訪名師不計寒暑徧探祕義<lb/>
尤嗜華嚴理暢心融殆若天授間讀大報㤙䓁篇而嘆曰吾佛<lb/>
所說廣大悉備眷求其端實在孝敬扵是食粗衣菲而心專扵<lb/>
色飬錙積寸累而志扵報本既由儉勤得致饒益則以其贏購<lb/>
地扵郡城之東廣袤若干歩度材庀工作菴以居日益月増廓<lb/>
而為寺經始扵　年　月落成扵　年　月門闥閎<lb/>
麗殿寝邃深講堂言言東西有序以至栖經之閣選物之場方<lb/>
丈之室與凡齋庖庫庾其法所冝有者靡不備完公扵此身先<lb/>
<pb n="KR4d0590_SBCK_026-5b"/>
戒律率徒閲蔵經梵並宣雜華芬郁荘嚴殊勝士民具瞻前僉<lb/>
行宣政院事　張公嘉乃休績為請扵　帝師寵錫今名俾<lb/>
為十方禮聘清涼䟽主之嫡傳者開山演教既竣事尋以寺之<lb/>
顛末徵文以為記世言浮圖氏善以小致大以難致易盖用力<lb/>
勤者其㓛博刻意專者其効速矧其心懷頋復嗇巳厚親肇開<lb/>
圎頓之門永表追逺之地迓續華嚴之奥學紹隆賢首之正宗<lb/>
且未始持簿赱民間資銖黍之助扵人若安公者非用力勤而<lb/>
刻意專者乎為其徒而居其居者皆知以弘道報夲為務囙其<lb/>
所以成嗣而繕葺之則無福田仰以衍　無彊之丕祚俯以荅<lb/>
罔極之私㤙而吴門之有天恵天恵之宗賢首将與東南列刹<lb/>
競爽無窮所謂㓛之博者日以興効之速者日以固此盖公之<lb/>
志而余之所樂道也故為之書使勒貞石云至正十二年<lb/>
<pb n="KR4d0590_SBCK_026-6a"/>
月　日記<lb/>
夷白齋藁卷之二十六<lb/>
<pb n="KR4d0590_SBCK_026-6b"/>
</p>
<p>
</p>
  </div>
</body>
</text>
</TEI>
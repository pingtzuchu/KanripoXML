<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_016-1a"/>
夷白齋藁卷之十六<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴　良　編<lb/>
　　序<lb/>
　　　送張郎中詩序<lb/>
户部郎中大名張君師允以銓選使江西也道過吳吴大夫士<lb/>
之從户部君㳺者冠盖相望户部君皆折莭禮下之及其将西<lb/>
行也大夫士之能言者各賦詩合古今軆凡若干首俾余為序<lb/>
以送户部君禮也昔户部君以進士取科甲盖甞擐忠信之甲<lb/>
胄執禮義之干櫓用其全鋒以與天下士决勝負矣其裒然而<lb/>
舉首也雖有勇如賁育急與之角力不敢暇其入翰林為史官<lb/>
由太常拜御史秉筆㝎襃貶執法論是非廪廪乎良史諍臣之<lb/>
<pb n="KR4d0590_SBCK_016-1b"/>
風雖劫之以衆沮之以兵弗變也及遷户部為尚書郎不逺數<lb/>
千里使江西右持衡左執權以銓量行省之人物其輕重予奪<lb/>
皆懸户部君之手是行也意其必乗堅車擁髙盖連駟結靷負<lb/>
弩矢先驅以夸耀四方乃今屏徒從撤儀衛悛悛卑譲自視若<lb/>
諸生日以禮接大夫士慇懃之歡惴惴焉惟恐失其心是懼夫<lb/>
力能以布衣決髙科魁天下士秉茟為史官執法為諍臣而不<lb/>
能以尚書郎<lb/>
天子使者而失大夫士之心豈大夫士之力勇扵賁育其威加<lb/>
扵兵衆㢤盖大夫士禮之所在也噫禮之可以為國也乆矣使<lb/>
充不失大夫士之心舉而措之則操輕重以予奪天下之人物盖<lb/>
恢恢乎其有餘也然士有不以予奪為輕重而以禮為去就者<lb/>
豫章徐孺子其人也户部君行矣銓選事畢舎車而徒間行豫<lb/>
<pb n="KR4d0590_SBCK_016-2a"/>
章以觀孺子之遺風復有下榻如陳仲舉者乎詩云髙山仰止<lb/>
景行行止户部君能以禮接大夫士則陳仲舉不得專羙千載<lb/>
矣至正十三年三月甲午序<lb/>
　　　白羊山紀逰詩序<lb/>
勾吳沈髙士仲說澄靖寡欲誦詩書百家之言以孝義称扵鄉<lb/>
居祖夫人憂廬扵墓側既終䘮隐居畊釣以山水自娛每衣鹿<lb/>
裘著葛巾過天平謁范魏公祠徘徊不忍去間行其傍林塢得<lb/>
地曰白羊山而樂之将結廬讀書以求其志乃三月既望携所<lb/>
知䠂人朱安道舟行數十里至其䖏仰瞻天宇之髙俯覧時物<lb/>
之暢詠泰伯之遺風望闔廬之故墟引茟賦詩捴凡若干首余<lb/>
得而屢讀之既愛其舂容閑逺有髙世絶俗之思又念不得從<lb/>
仲說䕃長松藉豊草歌考　之詩賦伐木之章以寄情烟雲水<lb/>
<pb n="KR4d0590_SBCK_016-2b"/>
石間然魏公之流澤未泯天平之白雲可攀他日命車白羊之<lb/>
麓欵門䖏士之廬而某丘某水将因詩以索其勝則詩也不可<lb/>
以無序扵是乎書<lb/>
　　　送邵知州序<lb/>
吳郡属部由縣而陞州者吳江其一也雖地方百里大抵具區<lb/>
之濵重湖複陂浸淫湠漶引三江而歸之海水之所不及者然<lb/>
後人得以樹藝其上故必謹堤防設機械率老弱疲䈥力弊弊<lb/>
焉日與水争利幸天無淫雨歲之所入僅以輸租賦給徭役否<lb/>
則溝塍畎澮淪為洪濤人困力殫而有司十一之征上下交病<lb/>
矣其州治又居水陸之咽喉璽莭羽書㫄午絡繹防虞供億百<lb/>
倍他州故任師帥扵此者視他州亦難其人必徳足以宣化教<lb/>
才足以寄民社眀足以聴獄訟敏足以備軍儲而又濟之以㢘<lb/>
<pb n="KR4d0590_SBCK_016-3a"/>
行之以恕如前知州燕山邵侯而後可也𥘉侯之下車也當<lb/>
國家責成守令之時侯首勸農桒均賦役勉學校蕳民訟以崇<lb/>
本抑末為務設施次苐恪守章程及南北徴兵調彂無虚日侯<lb/>
鞠躬夙夜弗遑唘䖏而民不廢畊桒官不闕餽餉使車驛傳擐<lb/>
甲胄援枹鼓之属肩相磨而踵相接者不失勞来之禮噫侯可<lb/>
謂克副責成之意矣三年政孚觧印綬戒車馬言還而<lb/>
聖君賢相方綜核名實厲精為治若侯者疇庸考績将進而與<lb/>
中朝公卿大夫接武周行以熈庶務皆分内事也此不敢為侯<lb/>
道獨論次侯在官得賢師帥之職既以餞侯之行以慰州人之<lb/>
思禮也<lb/>
　　　送徐仲剛詩序<lb/>
無錫兩君子其一曰徐君元度仕為王官居亰師有聲其一曰<lb/>
<pb n="KR4d0590_SBCK_016-3b"/>
倪君元鎮隐居著書求志不囬余皆辱皆辱交焉仲剛徐君之<lb/>
子倪君之壻也徐君俶儻好義博雅有識度與名公鉅卿㳺許<lb/>
與意氣有國士風倪君讀古人書忘渇飢為文章有魏晋間人<lb/>
氣韻其髙不仕之莭雖漢東都士大夫弗過也兩人者所趋不<lb/>
同要其帰皆激卬底厲不與流俗同乾沒然兩家是用日益貧<lb/>
徐君以禄自飬倪君以書自娱其子弟各習知二父意仲剛獨<lb/>
瓌竒敏給好禮而文居則從婦翁學為詩出則從父官于朝夫<lb/>
生為名父之子長娶名父之女出䖏問學不離二父間仲剛之<lb/>
得扵天者夥而决扵人者鮮如是㢤雖富貴利逹不足為仲剛<lb/>
道然奉以周旋弗敢失墜此季文子所以為魯之賢大夫也仲<lb/>
剛勉乎㢤凡與兩君子好者咸賦詩以贈仲剛属余為之序<lb/>
　　　送郯九成詩序<lb/>
<pb n="KR4d0590_SBCK_016-4a"/>
至正十三年夏五月海漕彂吳門漕府史吳興郯君九成實賛<lb/>
幕府吳之君子皆喜為詩以道其行且曰去年春海㓂犯崐山<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>餫饟慿陵作氣勢以抗<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>官軍淮右狂孽蔓延江浙羽書徵<lb/>
彂絡繹道路無虚日人心洶洶乆矣頼<lb/>
天子神聖賢相枋國命貞忠㢘毅之臣捴漕事分遣将帥岀師<lb/>
四討蚊蚋蟻蟲蠢尓無知者以次殱蕩海㓂聞風率醜類逃匿<lb/>
傍徨蹙縮願宥罪自新用是人心之憂者更釋然以喜九成學<lb/>
古通今器局閎博論議慷慨為詩章有作者風乃今職文書賛<lb/>
海漕進無金革矢石之虞退無父兄妻子之憂左川后右海若<lb/>
風恬浪平一日千里而億萬之粟上以祀天地宗廟百神下以<lb/>
禄三公九卿百執事内以給宿衛外以足軍旅者不日逹亰師<lb/>
春餫甫至夏餫踵来此　國家萬世無疆之福臣子戮力報<lb/>
<pb n="KR4d0590_SBCK_016-4b"/>
効之秋也<lb/>
上尊之賜宮錦之榮視昔有加而九成仰則瞻都邑之雄俯則<lb/>
覧山河之壮感　聖澤之汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>侈文物之鋪張所謂詩章九成<lb/>
之所長者将與　中朝能言之士嗟歎不足而詠謌之以極陳<lb/>
所遭之盛異日南還觧行李出所有吾黨好事者将争先睹之<lb/>
為快九成尚無以謙譲未遑為辝也<lb/>
　　　送涂叔良序<lb/>
豫章涂君叔良從其郷先生楊顯民氏學在亰師也客翰林待<lb/>
制武威余公所而雅與新安程君以文善余雖不識顯民幸囙<lb/>
程君而識武威公武威公視顯民雖出䖏不侔要與程君皆強<lb/>
志篤行為文章不詭仁義叔良逰三君子間悛悛言行讀書作<lb/>
古今軆詩不蹈常人軌轍及武威公出僉浙東憲事未㡬去官<lb/>
<pb n="KR4d0590_SBCK_016-5a"/>
居淮西余亦親老還江南叔良與程君㽞亰師京師之士非程<lb/>
君行軰則與叔良年相埓率彬彬嚮用程君仕宦二十年業愈<lb/>
精身愈困而志不少衰需次翰林為属官老且至矣叔良學顯<lb/>
民氏學為武威公客又從程君居　輦下借勢王公鉅人希進<lb/>
耴冝無難者獨辛苦顦顇由亰師行数千里過呉門将歸豫章<lb/>
不果又復如亰師噫是固學古道者也吾聞古之道不足耴扵<lb/>
今豈信然乎雖然深山之木鉅細林立匠石撡斧斤過之必取<lb/>
其堅實羙澤適廊廟都邑之用者而木之堅實羙澤恒出扵風<lb/>
霜摧枯拉毁之餘盖損者益之夲敗者成之基此造物者之所<lb/>
以玉成萬物也士之覊窮憂患頓踣無憀所以動其心忍其性<lb/>
庸鉅知非造物之意乎方今<lb/>
聖君在上賢相在下左繩墨右規矩以待天下之人棟梁桷榱<lb/>
<pb n="KR4d0590_SBCK_016-5b"/>
各随其器而任使之岩穴之材如顯民者将不得自棄扵斧斤<lb/>
之外則摧而愈堅枯而弥實拉毀而益羙且澤者為何如也然<lb/>
則造物之所以為司縄墨軄規矩者之計乆矣庸囙叔良行以<lb/>
此謝程君遂以為叔良贈云<lb/>
　　　贈盧仲章詩序<lb/>
天台盧仲章以能刻金石為印章知名大夫士間大夫士之樂<lb/>
道仲章者咸寵之以詩仲章亦何能致多若是㢤夫工商梓匠<lb/>
邦國之用器械之備飬生送終之不可以㦯闕者也必服牛馬<lb/>
越川谷逹陵陸窮深致逺以交乎中國而後可以通有無利器<lb/>
用而宫室具焉然商不得齒於大夫士工不得與扵衣冠之末<lb/>
何㢤所業不同而所趋者異也今仲章之藝以為工乎則大夫<lb/>
士之所齒以為商乎則衣冠之所樂道而與進之不服牛不駕<lb/>
<pb n="KR4d0590_SBCK_016-6a"/>
馬無陵陸之虞無川谷之險而亦以其藝交扵中國其為用雖<lb/>
若無與扵飬生送終然大夫士之家不可以少焉噫仲章之藝<lb/>
亦善矣古者諸侯謂之章大夫謂之印今者夫人而用之仲章<lb/>
以其藝逰扵夫人之間而獨竊然從大夫士以求其言為務大<lb/>
夫士固異扵夫人也㢤扵其有請扵予也書以贈之<lb/>
夷白齋藁卷之十六<lb/>
<pb n="KR4d0590_SBCK_016-6b"/>
</p>
<p>
</p>
  </div>
</body>
</text>
</TEI>
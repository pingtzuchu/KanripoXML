<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_015-1a"/>
夷白齋藁卷之十五<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴　良　編<lb/>
　　序<lb/>
　　　贈宋太醫序<lb/>
先王設醫師以待邦之有疾者其軄周官其書神農子儀其術<lb/>
扁鵲倉公也吾觀扁鵲之治醫如良農之治稼無他亦去夫為<lb/>
苗之害者而巳故醫之有藥石鍼砭毒熨也猶農之有耒耨錢<lb/>
鎛耰耡也而其為人祛疾也猶農之禾去稂莠也稂莠之不去<lb/>
雖有甘雨不得以為澤癘疾之不祛雖有梁肉不得以為味甚<lb/>
矣㢤醫有類扵良農也雖然人情之所慎者藥石所懼者鍼砭<lb/>
所不喜者毒熨非有甚弗獲巳孰肯以三者加扵父母所不忍<lb/>
<pb n="KR4d0590_SBCK_015-1b"/>
之身如宋君之扵吾兄㓜子之瘍也㢤盖父母之望子猶農夫<lb/>
之望歲也父母不以梁肉而廢藥石良農不以甘雨而廢耰耡<lb/>
今使吾家児秀如苗頴如榖而堅且好焉宋君之施亦侈矣詩<lb/>
云無言不詶無徳不報若宋君者其可以已扵言乎不可已扵<lb/>
言而言者詩人之意也宋君字伯亨吾兄則敬徳父云<lb/>
　　　送王季境詩後序<lb/>
昔江折行中書省叅知政事浮光王公紹隆閩國公世家群公<lb/>
子皆温文醖藉李境尤特以精白柔毅俶儻有器識流聲扵人<lb/>
今年春将北上亰師中吴大夫士非先公賔客之選則昆弟交<lb/>
從之彦咸為詩為文以貺季境臨海陳基復　為之言曰先參<lb/>
政以公輔魁宿之材遭<lb/>
國家承平之運部符授鉞揚莭秉麾致位政府出入中外餘五<lb/>
<pb n="KR4d0590_SBCK_015-2a"/>
十年廩廪有君子風季境結髮侍公左右雅不喜弄絲竹<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>紈<lb/>
綺為華靡事朝夕之所薫蒸耳目之所漸漬皆勤王字民與社<lb/>
稷同休戚之道夫千里之駒超乗之足生扵范鞅之廐長扵造<lb/>
父之手既彂軔閫外復振䇿周行而伯樂之徒又持千金中九<lb/>
衢以俟其售為國馬也無疑矣雖然所貴世家公子者以能纂<lb/>
乃舊服如先叅政之扵閩國公叅政公之流風善政沒世不忘<lb/>
太常冝有謚國史冝有傳神道冝有碑季境瑰瑋克肖人方慶<lb/>
公有子則其所以為公不朽計者冝在斯行也基不倿敢以此<lb/>
私扵季境亦庶㡬贈言之遺意云尓<lb/>
　　　馬千户遺愛詩序<lb/>
松陵扵和仲来致崇徳父兄之言曰前鎮守邳州萬户府左翼<lb/>
千戸馬侯有徳扵吾州其去也樹豊碑記遺愛而嗟歎之不足<lb/>
<pb n="KR4d0590_SBCK_015-2b"/>
又形扵謌詩盖公好惡詩人之情也願為之序余雖不識馬侯<lb/>
而崇徳之人為可信其意若曰馬侯在鎮兵不敢耴民草一束<lb/>
粟一升戍卒不敢椎畊牛聚博徒縦私鹺徃来它營軍不敢無<lb/>
故輒入境旗鼓壁壘百倍常時而為民病者息使商者安扵市<lb/>
畊者安扵野皆侯之賜也侯亦務盡其職而已非欲使吾不忘<lb/>
而吾不能不侯是思此詩之所以作也嗟夫馬侯職不過千夫長<lb/>
食不過五品禄一鎮崇徳而徳之在人若此荀卿有言善附民者<lb/>
乃善用兵者也使執干戈以衛社稷者皆如侯焉民有不附者乎侯<lb/>
勲閥爵里與夫立官從事見扵碑者茲不著著其作詩之意囙<lb/>
和仲以授崇徳之人為我謝曰大丈夫戮力取封侯多在軍旅間<lb/>
吾聞志扵㓛名者富貴不足以動其心侯有文武才願自愛<lb/>
　　　乾坤草亭詩序<lb/>
<pb n="KR4d0590_SBCK_015-3a"/>
余熟西昌鄭氏之賢乆矣今年春鼎夫由天台棄官與其從子<lb/>
士亨過吳始相識鼎夫宦㳺四方聲稱藉甚薦紳大夫為文為<lb/>
詩以述其乾坤草亭之勝鏗乎金石之奏粲乎黼繢之陳也以<lb/>
余不佞俾為之序余嘗恠古今室屋之盛冝莫如金張衛霍而<lb/>
有志之士恒獨慕夫南陽之草廬瀼西之草堂而乾坤草亭云<lb/>
者盖草堂詩語也昔諸葛孔眀躬畊隆中自許不頋仲樂毅杜<lb/>
子羙獨慨然以伊吕伯方之及其自比又直以為稷契盖二人<lb/>
之用舎不同出䖏亦異然百世之下頌其詩讀其書而其忠君<lb/>
愛國之心繾綣惻怛之意雖與日月争光可也然則南陽之廬<lb/>
瀼西之堂風聲氣烈曠世相望不以其人乎鼎夫瓌瑋闊逹尚<lb/>
志千古開口論當世利害爛焉如龍泉太阿人莫其鋒退而察<lb/>
之未始不中肯綮也今引身髙蹈将歸草亭益乎子羙所以方<lb/>
<pb n="KR4d0590_SBCK_015-3b"/>
孔眀與其所以自謂而充其忠君愛國之心焉異日出䖏或者<lb/>
不詭昔人則斯亭之在乾坤庸知不与南陽瀼西者相望乎囙<lb/>
推夲其歸草亭之意為之序若夫締<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>之儉檏花竹之敷秀見<lb/>
扵詩若記者兹可以略云<lb/>
　　　江月樓詩序<lb/>
金山天下竒觀也浮圖寳坊特起大江之中而江月樓在焉樓<lb/>
為龍江浩上人安禪之所而其扁則故江浙行中書叅知政事<lb/>
浮光王公之所書且賦詩者也至正𥘉元寺菑而樓不能以獨<lb/>
存上人歸自吳門實始重構規制之偉視昔有加而江左之峯<lb/>
巒淮南之烟樹與夫海霞島霧風颿浪舶變化出沒扵飛簷曲<lb/>
檻之外者盖無時而不可愛至扵江空月白以天為際一波不<lb/>
興萬動俱滅而所謂天下之竒觀不越几席而盡得之則斯楼<lb/>
<pb n="KR4d0590_SBCK_015-4a"/>
也金山之最勝者乎曩歲集賢學士張掖劉公崇文少監鄱陽<lb/>
周公代祀南鎮還過朱方而余辱與郡推官金華張君率性從<lb/>
二公至其䖏覧山川之雄酌中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>之泉上下古今竟日而去未<lb/>
㡬上人命善盡者繪樓為圖凡嗣王公而賦詩者咸以次録之<lb/>
且以書抵吳門俾余為之序夫上人居光明之蔵㳺浩劫之始<lb/>
湛乎太清與智同圓一碧萬頃與性同軆又豈世諦語言所能<lb/>
擬議㢤然詩家者流詞源足以灌七澤筆力足以驅三江彂揮<lb/>
造化之微凌厲鬼神之表而景外之景象外之象牢籠漱滌靡<lb/>
有遺思然則世諦語言雖不足為上人道而意外之旨天機朗<lb/>
詣非上人亦何足以知之頋余㳺乎方之内扵斯樓也未能盡<lb/>
大觀又烏足以語江月乎然俯仰三數年張掖公以甘肅行中<lb/>
書左丞出奠西土鄱陽方入踐䑓閣張君近擢官海虞而上人<lb/>
<pb n="KR4d0590_SBCK_015-4b"/>
亦去主名刹扵浙水東望関山之蕭條撫流光之徘徊而疇昔<lb/>
之思寕無介然扵胸中乎是則不可以無言也扵是乎書<lb/>
　　　送強彦栗北上詩序<lb/>
至正十三年春<lb/>
主上用宰相之請命省臣兼大農太府出泉幣開墾西山保㝎<lb/>
河間檀順之田遣使諭江淮有能募農入畊者以多寡授官有<lb/>
荖吳人強君強栗以故衣冠家畊學練川里中年盛有識量間<lb/>
歲家燬扵盗刻苦奉父母自樹立為人喜事聞使者且至則欣<lb/>
然曰此盛舉也吾欲㳺亰師乆矣今此其時乎乃白父母募良<lb/>
農具名上使者即日取常熟州判官告身以歸遂戒行李率農<lb/>
人偕使者北上祖道闔閭城外吴大夫士與彦栗逰者爭為歌<lb/>
詩餞之夫士之出䖏用舎視時何如耳方今<lb/>
<pb n="KR4d0590_SBCK_015-5a"/>
聖天子紹隆丕基賢宰相捴文武大政前年治河決去年平徐<lb/>
㓂四方萬國日<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>厎寜今又除草莱辟田野崇本抑末敺㳺食<lb/>
之民轉而歸之農使各自食其力變潟鹵為稲梁收干戈為耒<lb/>
耜興富安長乆之利建萬世不㧞之業嗚呼盛㢤此有志之士<lb/>
戮力就㓛名之秋也彦栗行矣<lb/>
天子不吝爵以勸士宰相不斳財以劭農勞心者身榮勞力者<lb/>
家給将見漳水之利不專扵鄴泾水之㓛不私扵雍倉廩實禮<lb/>
義興而頌聲作矣事㓛告成明年彦栗自北方歸拜父母吳大<lb/>
夫士舉酒相慶尚能為彦栗賦之<lb/>
　　　送宋縣尹詩序<lb/>
至正改元余客亰師清江宋君子與赴贑州從事<lb/>
中朝能言之士上而公卿大夫下而布衣韋帶爭為詩文餞之子<lb/>
<pb n="KR4d0590_SBCK_015-5b"/>
與瓌竒博逹誦詩書六藝百家之言攻詞章有器識由成均上<lb/>
舎生入藝文監為令史聲稱藉甚其出為郡從事也再遷而為<lb/>
常山縣尹行次吳門吴門之能言者復争為謌詩餞之以余辱<lb/>
有一日之雅俾為之序夫十數年間兩送子與赴官皆得操觚<lb/>
弄翰為文詞以厠羣贈言之末余豈能言者㢤特以常山之得<lb/>
賢令長甚扵贑州之得賢從事雖欲巳扵言不可也盖子與為<lb/>
從事時枹鼓不驚田野無事官閑政暇得以詩酒從郡太守優<lb/>
㳺山水之樂非若常山之民飢者待哺寒者待衣疾苦顛連噢<lb/>
咻呻唫者之待拊摩煦嫗扵子與也嗟乎縣令與從事不侔今<lb/>
曰與曩時亦異然不遇盤根錯莭無以别利器士大夫𧺫諸生<lb/>
為縣令亦可以行其志矣子與瓌竒博逹而行之以豈弟将見<lb/>
䖏縣令如從事視今日如曩時而常山之民猶赤子之得慈父<lb/>
<pb n="KR4d0590_SBCK_015-6a"/>
母矣政成民和吾恐<lb/>
朝廷不以子與私常山而能言之士将不止為文詞送子與為<lb/>
牧宰而巳余雖不敏尚能執筆厠群公以俟至正十三年三月<lb/>
庚寅序<lb/>
夷白齋藁卷之十五<lb/>
<pb n="KR4d0590_SBCK_015-6b"/>
</p>
<p>
</p>
  </div>
</body>
</text>
</TEI>
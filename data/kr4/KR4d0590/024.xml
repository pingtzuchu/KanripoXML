<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_024-1a"/>
夷白齋藁卷之二十四<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴　良　編<lb/>
　　記<lb/>
　　　春暉楼記<lb/>
呉郡崑山之界溪有園池曰玉山佳䖏隐君子頋仲英甫之别<lb/>
業也山之西為草堂堂之北為春草池跨池為屋以蔵法書名<lb/>
畫如昔人之舫齋者舫上構重屋曰春暉楼与所謂湖光山色<lb/>
者相值仲英曰率其子若孫為壽扵其親畢輒與賔客者沉吟<lb/>
六義為詩以適登臨之趣甞誦唐貞曜先生孟郊氏㳺子吟而<lb/>
有感焉既以春暉名楼且徴予文以為記嗟乎世之難遇者太<lb/>
平人之至樂者具慶故風人之歎恒不足扵所遭而天下之情<lb/>
<pb n="KR4d0590_SBCK_024-1b"/>
莫不願扵逮飬彼重堂層軒廽廓複舘与夫珎禽異卉世之好<lb/>
事者皆可以力致至扵俛仰四世具慶一門行無覉旅之思居<lb/>
有園池之勝盡天下逮飬之樂無風人不足之歎此盖非人之<lb/>
所能必者雖萬乗之卿相不可強而致也然則太平之士如仲<lb/>
瑛者亦可謂樂其心不違其志矣而登臨容與頋猶有感扵春<lb/>
暉豈所謂愛日之心自知不足者乎然是楼也廣不四楹髙不<lb/>
十仞近則綽阜之坡陀馬鞌之崷崪逺則海虞之綿延揚城之<lb/>
鉅浸與夫洞庭陽山朝光暮景出沒變化凡為其賔客者皆執<lb/>
筆而賦之矣余獨推夲名楼之義而為之記云至正十年十一<lb/>
月甲子也<lb/>
　　　佩韋齋記<lb/>
呉興郯九成氏以瓌瑋博辯㳺公卿間而其為詩清峻粹宻有<lb/>
<pb n="KR4d0590_SBCK_024-2a"/>
作者之遺音焉甞自以狷急思所以懲艾而庶㡬夫書紳之義<lb/>
者其要莫如緩乃即所居闢室為齋曰佩韋盖尚志西門氏范<lb/>
莱蕪之所以垂休千載者也以予辱有一日之雅俾為文以記<lb/>
之余聞之目短扵自見故觀面者必以鏡智短扵自知故正己<lb/>
必以道人受天地之中以生性固無不善也然古之君子必佩<lb/>
玉器物必有銘亦以氣禀之㦯拘而所以謹其非辟之入者必<lb/>
託物以為儆也然則西門氏之扵佩韋其猶正鬚髮者之扵鏡<lb/>
乎抑柔不茹剛不吐仲山甫之見稱扵尹吉甫而寛猛相濟孔<lb/>
子之所以善鄭子産者也君子亦中庸而己特逺云乎㢤况思<lb/>
無邪者詩之善經也温柔敦厚詩之善教也九成盖甞優柔詠<lb/>
歎而有得夫六義之旨冝邇之事父逺之事君無適而不得性<lb/>
情之正而託物為鑑頋猶有待扵韋則其所以窮窮乎擇地而<lb/>
<pb n="KR4d0590_SBCK_024-2b"/>
趋而敬以為輿恂恂乎捫舌之規而禮以為樞其扵言行悔尤<lb/>
何如㢤嗚呼西門氏之為莫欺范莱蕪之貞莭絶俗固百世之<lb/>
賢大夫君子也前志有之以長續短以有餘𥙷不足九成以之<lb/>
因書以為佩韋齋記<lb/>
　　　存存齋記<lb/>
沈君仲説隐居扵吳㑹畊學扵笠澤廬於陳公之原而皆名其<lb/>
室曰存存齋盖取易大傳之語而陳公原之廬樸而不陋簡而<lb/>
有容甍不加雕椽不加斵而室之制具焉盖沈氏世有詩書之<lb/>
澤而其先隴所在土厚水深松柏薈蔚斯齋也在墓之左環以<lb/>
流水繚以林薄遥岑緑野星拱繍錯而歲時霜露之感油然扵<lb/>
寒泉風木間仲說曰子盍為吾記之盖余辱以賔友之末甞执<lb/>
巵酒為祖夫人壽及夫人年终九袠仲說持承重之䘮扵此又<lb/>
<pb n="KR4d0590_SBCK_024-3a"/>
甞即其䖏而吊焉俯仰生事死葬之際敬飬至而哀禮盡仲說<lb/>
所以培其夲而濬其源者非一日矣且成性存存道義之門聖<lb/>
人讃易之辭釋之者曰知禮存性而道義出盖學以知之知也<lb/>
孝以履之禮也性由此存道由此出而行之皆適扵冝吾㮣於<lb/>
仲說事親之始終見之則扵斯齋也可無言乎噫以簡樸之室<lb/>
廬居深厚之水土仲說所以永孝思也以存存之聖謨承詩書<lb/>
之世澤仲説所以垂後昆也後之人第毋以華易樸以繁易簡<lb/>
則沈氏之興未艾矣是為記至正十一年秋七月癸酉<lb/>
　　　静逺齋記<lb/>
吳郡于正夫少喜醫方術其壮也遂以醫名家搢紳大夫樂其<lb/>
慎扵術也題其居曰静逺齋人囙以静逺稱之成都府判官浮<lb/>
光王季野甫由其先公叅政賜第扵吳因家吴中尤折莭与正<lb/>
<pb n="KR4d0590_SBCK_024-3b"/>
夫㳺且属余為文以彂明静逺之義而記之夫所謂非寧静無<lb/>
以致逺諸葛武侯戒其子以脩身飬徳成學廣才者也百世之<lb/>
下讀其書者至取其言以為學者之標的吁豈欺也㢤正夫醫<lb/>
家者流其為務非必脩身飬徳成學廣才而名其齋者頋有耴<lb/>
扵静逺之旨豈有說乎盖聖人立醫師掌醫之政令而與天官<lb/>
冡宰並列扵周禮其事則出扵宓羲神農黄帝其書則存扵太<lb/>
素靈樞皆聖人仁民愛物之心所寓也夫以五味五榖五藥飬<lb/>
其病以五氣五聲五色眡其生死兩之以九竅之變參之以九<lb/>
蔵之動此豈慆慢險躁者之所能彷彿㢤故必静以致之精以<lb/>
研之而後深且逺者可庶㡬也吾聞上醫醫國其次醫人又聞<lb/>
逹則為良相不達則為良醫三代而降以良相而醫國者武侯<lb/>
也以良醫而醫人者扁鵲也武侯以道静以脩身扁鵲以術随<lb/>
<pb n="KR4d0590_SBCK_024-4a"/>
俗為變昔者庖丁好道而進扵技使正夫之扵術亦猶庖丁之<lb/>
治牛則其去道且不逺而扁鵲乎何有囙書以為静逺齋記<lb/>
　　　梓軒記<lb/>
吳郡徐君孟逹東埜之南榮有樹曰梓因名其軒曰梓軒昔孟<lb/>
達之先外舅陸君静逺以儒起家為徽州路學教授東埜乃其<lb/>
釣㳺之䖏也是樹也余盖見其手植俯仰二十餘年其拱把者<lb/>
忽欝然數十尺矣夫梓殷人上之詩人詠之周書以之命萹周<lb/>
禮以之命工夫豈以其為木之長其材貞其質實而不剥乎是<lb/>
故為棟梁則可以营都邑建眀堂為琴瑟則可以奏韶武薦郊<lb/>
廟然非遇夫良工則亦操斧過之而弗頋耳吁梓之時用亦大<lb/>
矣且始也吾與公㳺而見其萌今也吾與其子若壻逰而見其<lb/>
長使雨露之飬克遂乎其天培植之㓛不戾乎其性則其堅宻<lb/>
<pb n="KR4d0590_SBCK_024-4b"/>
羙澤益壽且孳世有經國如梓材辨器如梓人則其貞且不剥<lb/>
者或者不與樗櫟同棄扵操斧之手亦未可知然棄与不棄物<lb/>
之幸不幸存焉吾獨愛其春而榮夏而茂秋而落冬而實而吾<lb/>
與二三子鳴琴讀書扵此庶㡬充然若有得扵生物之妙者則<lb/>
前人之封殖以庇其夲根豈直所謂無忘角弓而巳㢤詩云維<lb/>
枽與梓必㳟敬止囙為乏記使二三子知其植之之自至正十<lb/>
一年冬十月也<lb/>
　　　貞吉齋記<lb/>
吾友陸飬正飾宴休之䖏扵寝室之側西東為户北南為牖中<lb/>
設匡牀而屏其東琴書圖畫筆牀茶竈古玩好之属叅差離列<lb/>
而嘉木之植曰橙曰石楠敷榮恱茂無不可愛盖室雖不廣而<lb/>
其資以為蔵脩㳺息者慮無不備以余辱有一日之雅俾審其<lb/>
<pb n="KR4d0590_SBCK_024-5a"/>
其義而扁之余以為飬正之名若字皆岀扵易象之頥是齋也<lb/>
冝扁曰貞吉飬正曰善囙請余記之夫易之言貞吉盖不止扵<lb/>
頥然盈天地之間凡有血氣者莫不有待扵飬而聖人實財成<lb/>
輔相而左右之故頥之道在扵莭飲食慎言語盖飲食以飬體<lb/>
言語以飬徳其事至近而所係甚大君子之所以莭且慎者欲<lb/>
其所飬皆適扵正己者正則及扵物者無不正矣此頥之貞吉<lb/>
所以為可尚也且物畜然後可飬故受之以頥今飬正之所恃<lb/>
以為飲食男女百物之需者皆前人之所畜也前人之所以遺<lb/>
飬正豈徒充口體恱耳目宴安其起居而巳㢤飬正扵此誠能<lb/>
弹琴讀書詠歌古人以師其行義左圖右史想像古人以法其<lb/>
威儀而其動息莭宣無適不由扵正則所謂貞吉者将日周旋<lb/>
扵飲食男女言語動作之間而前人之所遺引而勿替而其所<lb/>
<pb n="KR4d0590_SBCK_024-5b"/>
以自飬者又可推以及人矣夫吉者何福也劉子曰能者飬之<lb/>
以福飬正其尚勉之若夫推明震下艮上之義以告之則余既<lb/>
為序矣兹不復云至正十一年十一月甲子記<lb/>
夷白齋藁卷之二十四<lb/>
</p>
<p>
</p>
  </div>
</body>
</text>
</TEI>
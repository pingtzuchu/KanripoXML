<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_020-1a"/>
夷白齋卷之二十<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴　良　編<lb/>
　　序<lb/>
　　　陳惟寅字序<lb/>
豫章陳氏二丈夫子奉母夫人居呉門貧而善飬曰汝秩字惟<lb/>
寅者其長也間謂余曰吾名與字夲乎虞書命伯夷作䄮宗之<lb/>
言盖寅者敬也子幸為吾序之昔唐虞君臣告戒之際反覆丁<lb/>
寧不越乎敬而已方其命九官也有司空而降凡二十有二人<lb/>
其言敬者不一而足然至扵䄮宗則先之以夙夜惟寅申之以<lb/>
直㢤惟清終之以欽㢤此三言者雖若專為伯夷而彂然推而<lb/>
言之則自洒掃應對至扵窮理正心由修身齊家逹扵治國平<lb/>
<pb n="KR4d0590_SBCK_020-1b"/>
天下未有不以敬為夲者也經禮三百曲禮三千一言以蔽之<lb/>
曰母不敬故居則如對越上帝出則如見大賔坐則如尸立則<lb/>
如齋行則如執玉如奉盈無時而不敬也近之事親逺之事君<lb/>
内之扵兄弟外之扵交友入之扵州里岀之扵蠻貊舎則善其<lb/>
身用則顯其親無事而不敬也盖敬以直内則清明在躬伯夷<lb/>
以之交神明禹以之宅百揆后稷以之播百榖契以之敷五教<lb/>
臯陶以之明五刑䕫以之諧八音以至扵垂扵益扵龍莫不皆然<lb/>
故曰敬也者君子所以成始成終也彼受玉不敬晋侯之所以<lb/>
無後執幣不敬若敖氏之所以滅将事不敬郤氏之所以亡受<lb/>
脤不敬成子之所以不反嗚呼敬㢤不可不務也惟寅年甚富<lb/>
行甚方植志而不囬強學而有文扵其字非直羙稱謂而已盖<lb/>
将奉以周旋焉故余申其義以告之詩云夙夜匪懈惟寅其尚<lb/>
<pb n="KR4d0590_SBCK_020-2a"/>
懋㦲<lb/>
　　　瞻雲軒詩序<lb/>
吳郡金伯祥氏家故士族而好施予其以善士稱扵郷沒而葬<lb/>
吴江乆詠郷之韓墅者伯祥之先君子也其改葬吳縣横山之<lb/>
吳巷村内翰金華先生黃公實志其墓焉伯祥居松江笠澤間<lb/>
力田教子益務以善世其家家去韓墅財數百武然水淺土薄<lb/>
四顧皆陂田塗潦沮汝㵕溢耒耜之涂牛羊之徑又出沒旁午<lb/>
在五患之所必遷者也横山在太湖上與郡西南衆山相旁礡<lb/>
距笠澤不下七十里然土益厚水益深草木益豊茂盖樂丘也<lb/>
伯祥始不忍委其親扵五患之區遷而得善地終舎近<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>逺又<lb/>
非其所得已者毎歲時上塜㗸哀茹恤踐霜露撫松梓輒徘徊<lb/>
不忍去嗟乎人子之扵親所謂不能自已者盖至此而後見焉<lb/>
<pb n="KR4d0590_SBCK_020-2b"/>
既結廬墓旁以備風雨又　即其南榮為軒曰瞻雲是雲也即<lb/>
狄公登太行而望河陽之雲也河陽之雲親之所舎橫山之雲<lb/>
親之所蔵古今殊時存沒異感然雲之所在親之所在也親之<lb/>
所在雖亡猶存雖古猶今也彼觸石而𧺫膚寸而合不崇朝而<lb/>
雨扵天下無它亦和氣之所積爾和氣之積在天為慶雲為甘<lb/>
雨在人為忠臣為孝子唐有狄公猶天之有元氣也金氏世積<lb/>
善曽大父甞舉進士金華先生曰引而勿替必有興者然則覧<lb/>
是軒而賦詩者豈直山川草木一泉一石之勝而巳㦲力田足<lb/>
以追飬教子足以厚本積之也乆彂之也漸先生之言其尚有<lb/>
徴乎詩凡若干首為之序者韋羌山人陳基也<lb/>
　　　送浦朝宗序<lb/>
余甞讀太史公書見其傳仲尼弟子獨子㳺為吳人盖泰伯仲<lb/>
<pb n="KR4d0590_SBCK_020-3a"/>
雍未逃吴時吳為古要荒之地其俗盖可知矣及泰伯端委弁<lb/>
冕而以禮治之其後延陵季子又承其流風譲國春秋時觀其<lb/>
聘魯而聞樂審賢而知政魯衛齊晉之大夫盖未有或之先者<lb/>
降至子㳺北逰洙泗比肩七十子之徒北面以事孔子而與卜<lb/>
子夏同以文學得聖人之一軆則吳之多士其所由来者乆矣<lb/>
吾聞之學莫乎近其人子㳺已矣其嘉言善行見扵聖門師友<lb/>
之問荅千世之下四海之内凡讀其書者皆知有所興𧺫况生<lb/>
乎其郷者乎况弦謌其文學以教其子弟者乎此浦君朝宗之<lb/>
行君子所以樂為之道也夫子㳺之文學非今之所謂文學也<lb/>
朝宗盖嘗觀其論子貢之門人而求其夲之則無之旨矣夲者<lb/>
何聖賢大學之道所謂正心脩身推而至扵治國平天下者也<lb/>
子㳺之郷實惟海虞仲雍之墓在焉朝宗今受文學精舎之聘<lb/>
<pb n="KR4d0590_SBCK_020-3b"/>
率其子弟出則從仲雍之遺民入則誦孔氏之遺書而觀其師<lb/>
友之問荅先其小者近者而其大者逺者弗外焉則子㳺之文<lb/>
學其庶㡬乎書曰惟斆學半朝宗其勉之<lb/>
　　　南䑓御史大夫西夏永年公勲徳詩序<lb/>
集慶古秣陵之地控扼險阻外連江淮内據湖海自昔三光五<lb/>
嶽之氣瓜分幅裂而經營四方者未甞不恃此以為根夲<lb/>
國家奄有六合方嶽所在維藩維翰而集慶尤為要㑹之地扵<lb/>
是建行䑓置執法由御史大夫而下設官眂中䑓控制三省綱<lb/>
紀十道責至重也自江淮盗𧺫兵連不觧資糧器械軍旅百需<lb/>
悉仰東南而東南所頼以為長城之勢者行䑓爾行䑓之所倚<lb/>
藉如衣之有領繼之有綱者御史大夫爾用是今江南䓁䖏行<lb/>
御史大夫西夏永年公由淮南行中書平章蕳在<lb/>
<pb n="KR4d0590_SBCK_020-4a"/>
上衷特膺是命時至正十五年夏四月也甫下車凡前政之不<lb/>
便扵民者悉更張之六月淮西㓂渡江攻䧟太平縦兵四劫潜<lb/>
趣集慶攻南門属方盛暑官無見糧公晝夜申嚴約束躬擐甲<lb/>
胄冐矢石誓戮力與城始終賊因逡廵蹙縮相率引去秋七月<lb/>
賊復至又敗之九月賊大至圍城四面凡七日公身先士卒出<lb/>
萬死不頋一生且戦且守賊鋒大剉先是淮西義兵元帥陳也<lb/>
先率其徒渡江屯集慶城南之板橋行䑓用言者計命也先與<lb/>
官軍並征太平已而我師失利也先䧟賊賊質其妻子使爲先<lb/>
鋒務必取集慶也先素服公威信輸密欵願擒首賊以自効衆<lb/>
皆疑其詐公獨决聴之無惑下俾官軍與也先表裏合攻遂生<lb/>
擒偽元帥郭張二人及其餘偽官甚衆殺死者無算因乗勝逐<lb/>
北皷行趣太平且旦暮克復而也先爲郷兵誤殺舉軍痛惜之<lb/>
<pb n="KR4d0590_SBCK_020-4b"/>
公命訪其屍收葬且錄其子弟贍其徒衆士氣復大振公沈黙<lb/>
寡言寛厚有器識度量絶人年十五六時出入帷幄輒負公輔<lb/>
之望二十有三出長饒州路恵政大著民至今頌之不衰敡厯<lb/>
䑓省出臨方面遇大事决大謀雍容片言無不厭服其在行䑓<lb/>
風厲各道屏除姦慝廪廪大人君子之風每軍中獻捷必面引<lb/>
俘囚詳錄之無状者戮詿誤者縦之使復業民頼以全活者不<lb/>
可勝計嗚呼　國家承平無事時公卿大臣無事可見一旦亡<lb/>
命之徒盗弄庫兵掩我不備所至披靡而公以元勲世胄獨當<lb/>
東南一面紀綱之寄蜂蟻小醜乗釁窺伺而能先之以威信申<lb/>
之以持重隐然長城之勢自若也使秉國之鈞端捴庶政所謂<lb/>
垂紳正笏不動聲氣而措天下扵泰山之安盖入則周公召公<lb/>
出則方叔名虎非公其誰與歸東南大夫士嗟嘆不足而詠謌<lb/>
<pb n="KR4d0590_SBCK_020-5a"/>
之者在公特一事爾然舉一事而公經國大略可以類見此詩<lb/>
之所以作也詩不可以無序扵是乎書至正十五年十二月甲<lb/>
子謹序<lb/>
　　　丁仲徳歸飬序<lb/>
吴郡丁仲徳氏以儒術緣飾吏事甞㳺崐山幕府尋給事漕䑓<lb/>
属僚之香糯所雖浮湛簿書而能随事委曲機括轉旋如駿馬<lb/>
在前輕車在後而王良造父為之左右焉甞因漕事至集慶龍<lb/>
灣鎮江寧國嘉興諸郡咸為文以旌其能用是合漕臺官属既<lb/>
益賢仲徳且争欲食之以禄任之以事而仲徳辞弗<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>㦯問之<lb/>
仲徳曰吾母老矣使舎朝夕之飬以從公卿大夫求升斗之禄<lb/>
頋不足以為吾親一日之膳耶夫禄者<lb/>
聖世所以食賢材非徒以飬人之有親者也今吾賢不如古人<lb/>
<pb n="KR4d0590_SBCK_020-5b"/>
材不如今人而徒幸有老母苟焉不頋義而<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>之夫食人之食<lb/>
當事人之事苟食矣而㦯怠焉親之食其将吐之乎此吾之所<lb/>
以安吾菽水之飬飬雖薄不猶愈扵吐之者乎君子聞之莫不<lb/>
多仲徳之善飬而能言者皆喜為之賦詩吾聞猗頓之冨侯王<lb/>
莫尚也至扵飬則不如曽子焉季子之禄動以萬鍾曽子委而<lb/>
弗頋然後世未有以無禄議曽子者君子之飬苟以禄則五鼎<lb/>
之味厚扵菽水曽氏之子其從季氏乆矣仲徳結髮㳺州縣出<lb/>
入漕䑓又幸有知已欲食之以禄常人之情孰不藉此以為父<lb/>
母驩仲徳獨計不出此而竊竊然以材不及為觧盖仲徳之飬<lb/>
不在禄頋母志何如尔以志飬志此猗頓之所以不及曽子也<lb/>
世盖有善學枊下恵者丁氏之子其殆庶㡬乎詩凡若干首繫<lb/>
于左<lb/>
<pb n="KR4d0590_SBCK_020-6a"/>
</p>
<p>
夷白齋藁卷之二十<lb/>
<pb n="KR4d0590_SBCK_020-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_041-1a"/>
夷白齋稿𥙷遺<lb/>
　　樂府<lb/>
　　　詠歸操<lb/>
　呉人沈仲說搆亭曰詠歸每服田之暇輒絃歌其中盖将有<lb/>
　感扵曽點氏之言意也為一闋俾絃而歌以自適云<lb/>
我朝于田我暮于室曷以自娯有琴有瑟我服惟春我樂惟親<lb/>
我欲浴乎沂濆匪舟兮孰先我津我欲風乎舞雩匪若人兮孰<lb/>
為我徒我葺我廬我讀我書我啜有菽我饌有𬞞我非悦此新<lb/>
搆我詠歸兮匪夕伊晝我非愛彼流水吾褰衣兮欲沿其沚聖<lb/>
如可作兮吾從夫子<lb/>
　　　玉山辭為頋仲瑛作<lb/>
山嵁嵁兮磅礴太古木葱葱兮雲英英而欲雨日朝出兮在户<lb/>
<pb n="KR4d0590_SBCK_041-1b"/>
先輝輝兮水流其下匪君子兮夫誰與處采我蘭兮為佩褰我<lb/>
荷兮為盖從子于山兮聊逍遥以䘚歳<lb/>
　　　望仙詞為陸叔陽道士作<lb/>
木蕭蕭兮中洲雲慘慘兮山幽仙之人兮其耒逰卑真詮兮慰<lb/>
所求翩然駕鶴兮不可以乆㽞倚天風兮特悵望以夷猶<lb/>
　　　呉儂謡<lb/>
　至正十四年呉歳饑秋七月海道都漕運萬户府逹魯花赤<lb/>
　明善公為糴米賑之呉民感徳歌是以頌<lb/>
城上日出行且趨呉民負米懽且呼漕府君侯長萬夫糴米食<lb/>
儂如哺雛君侯運粟輸京都都人食稅復衣租又以餘力甦焦<lb/>
枯連年和糴喧九衢呉儂有粟不得餔遂令斗米如斗珠不貴<lb/>
楮幣貴青蚨郷村白屋多逃逋尫羸操瓢行塞途㣲矦哀儂釡<lb/>
<pb n="KR4d0590_SBCK_041-2a"/>
生魚嗷嗷枵腹多作莩昨日児飢泣嗚嗚今日飰飽走匍匍君<lb/>
侯長漕非剖符不忍赤子坐艱虞使君㱕朝掌訏謨濟世昇平<lb/>
樂有餘天下米賤酒可沽上及父母下妻孥　天子行當錫鋒<lb/>
車君侯幸勿遲其驅<lb/>
　　　逺歸曲<lb/>
陸乗車水乗舟関河何綿綿波浪復悠悠車行阻雪舟阻氷陸<lb/>
憂豺狼水鯢鯨我生不學慿河術柰何欲與重險争朝辤舟暮<lb/>
辤馬鶺鴒相呼在原野白魚可烹雀可炙諼草羅生滿堂下<lb/>
　　　離倫婦有婦見夫乆貧辤去後夫至顯宦感而作<lb/>
我弗干人兮我讀我書日不能具餐兮又無完𥜗雖云至貧兮<lb/>
匪謂之病何以自腴兮惟道之為信爾婦誠愚兮不見燕燕之于<lb/>
飛胡違乎大倫兮乃甘學買臣之妻我一日官榮兮印綬赫若<lb/>
<pb n="KR4d0590_SBCK_041-2b"/>
爾母我尤兮我不爾怍吁嗟宋女兮何遼以邈<lb/>
　　　群珠碎傷呉帥潘元紹衆妾作<lb/>
潘七妾皆青年絶色善纂組歌詞因潘出軍恐致疑皆自經<lb/>
繡紋刺綺春纎長蘭膏<graphic n="KR4182" url="https://raw.githubusercontent.com/kanripo/KR-Gaiji/master/images/KR4182.png" mimeType="image/png"/>鬂瓊肌香芳年艶質媚花月三三兩<lb/>
兩紅鴛鴦翠靴踏雲雲帖妥海棠露濕胭脂朶冶情紛作蝶戀<lb/>
春新曲從翻玉連瑣畫堂銀燭天沉沉揚眉一咲輕千金明珠<lb/>
買得緑珠心欲揮魚膓掃妖彗主君勿疑心似醉一宵痛擊群<lb/>
珠碎門前䥫騎嘶寒風竒勲觧使歸元戎<lb/>
　　　俠客行<lb/>
俠客双鹿盧鵜膏淬銛鍔試舞出嚴城群寇膽盡落<lb/>
　　　從軍行<lb/>
関河鼎沸慘民生志士麄豪氣不平誓掃攙搶安郡邑長驅鐡<lb/>
<pb n="KR4d0590_SBCK_041-3a"/>
騎事<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>征<lb/>
　　古詩五言<lb/>
　　　京回徐翁招飲園亭<lb/>
初歸自神京歴碌辭逺道適過故人居嘉樹䕃芳草<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>此時雨<lb/>
歇綠隂净如掃君子謝軒冕泉石遂幽討清吟對琴尊暢飲還<lb/>
自考逹㢤松雲翁逍遥詎知老<lb/>
　　　秋日鄭明徳林居<lb/>
疋馬走城市不知秋巳深晨興訪南郭落葉滿空林窈窕藜藿<lb/>
逕蕭條松桂林相逢遂忘返白雪有餘音<lb/>
　　　分題劍池送夏副樞<lb/>
　劍斮山石石㫁餘劍痕靈池洩海眼絶壁㧞天根鹿盧卷晴<lb/>
　　若崑崙翻積厚早弥冽汲深夕不渾上馴伏丘乕下飲垂<lb/>
<pb n="KR4d0590_SBCK_041-3b"/>
澗猿君行心不渝瑩澈鑑兹源<lb/>
　　　分得萬字送王副樞<lb/>
匠石收棟梁所貴得楨榦君侯廊廟具㧞一勝千萬夙膺國士<lb/>
知　食郎官飯真純謝彫琢俶儻去崕㟁宥宻佇勲賢行㢤慰<lb/>
宵旰<lb/>
　　　送髙郵縣尹何士敬<lb/>
　　　淮海作邑還故郷故郷百戰餘四野草茫茫我甞過維舟<lb/>
　　　湖傍充膓拾生藜𬒳体無完裳日求魚蝦利夜依蘆葦<lb/>
　　目非人形見此心孔傷非無親戚人遭兵盡逃亡貴者為<lb/>
　　乗車事侯五賤者<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>殘䘚負戈服戎行貴賤各有役衣食<lb/>
　　刀窮老不休息遑恤懐舊疆近䝉新有司督課劇驅羊吾<lb/>
　　　餘脫身向乕狼骨肉雄僅存魂魄尚驚惶所覬在矜閔<lb/>
<pb n="KR4d0590_SBCK_041-4a"/>
　　　　憲章今君尹兹邑錦衣晝生光撫摩宜有術字育豈無<lb/>
　　　　創痍軰大小安農桒未春給牛種先秋謹堤防寛猛務<lb/>
　　　緩急斯允臧勿令厭鄊里勿令輕善良坐収平易功令聞<lb/>
　　　堂秋風吹江漢呉楚渺相望丈夫貴樹立䟦渉諒何妨<lb/>
　　　送謝元功<hi>有引</hi>
　　予與桐川錢君成夫同在江浙分省幙君與予言浙東西所<lb/>
　　交之賢必首及謝元功今年予自淮南使呉越過杭詢元功<lb/>
　　巳為故祕書卿宣城貢公寓苐之在海寕者因公𥘉捐舘有<lb/>
　　師弟之義為經紀其喪也悵怏不及相見比予還呉門元功<lb/>
　　不逺數百里訪予扵旅寓手錄其為詩文示讀乃知君之言<lb/>
　　可信予㳺四方所相知而好者貢公所與同幕而相得者錢<lb/>
　　君今公巳矣錢君又在淮楚江湖寂寞之濵方以契元功為<lb/>
<pb n="KR4d0590_SBCK_041-4b"/>
　喜兹又告別不能留而巳夫情也賦以送之故覼縷云<lb/>
士生穹壌間所需莫如友予與錢貢㳺紅顔今白首貢公青雲<lb/>
器聲價齊北斗平生經濟畧棄置十八九緘封天人榮遺言殆<lb/>
芻狗錢君廊廟姿不在宣城後髙科𥘉拾芥大雅超擊缶吐氣<lb/>
騰虹霓落筆粲瓊玖連年辱同事南北共奔赱情深肺腑親勢<lb/>
劇左右手謝于兩卿間氣誼無薄厚生者各異縣死者未丘首<lb/>
求我衰老際驩甚忘新乆纍然大布衣言若不出口坐論當世<lb/>
事徃徃辰及酉哆若囊出物鉅細無不有䄂中文一編渾淪却<lb/>
雕鏤置之几席間光彩生甕牖前徴桐川言可以慰衰朽今晨<lb/>
忽告別䌫觧呉門柳将行謁上相慷慨攄抱負移書分省垣誰<lb/>
能甘畎畝我病弗克餞話酌河梁酒黽勉納鄙詞中悁聊為剖<lb/>
　　　訪北寺無言講主<lb/>
<pb n="KR4d0590_SBCK_041-5a"/>
秋風日蕭爽散䇿入空林有竹心巳清無言意彌深雜花不容<lb/>
把踈磬有餘音逍遥毗盧境落景駐遥岑<lb/>
　　　小丹丘對雨懐元功大掾玄懿大魁<lb/>
江湖秋巳深城郭氣弥欎晨興獨延佇雲容四郊宻急雨洒空<lb/>
際長風恣飄忽爽氣浮四簷秋聲肅群物黄葵神獨王時菊情<lb/>
更逸物理有虧盈人情互信屈二子殊未来興懐詎云畢<lb/>
　　　興懐寄元善經歴敬甫郡司<lb/>
晨興寓公舘獨居無與儔撫事感時邁懐人慨川流髙子瓌偉<lb/>
器倜儻富材猷王君卓越姿精白動王侯兩兩瑛璚瑶一一珊<lb/>
瑚鈎持以奉君子永言無悔尤使莭感于邁邊城肅豼貅多病<lb/>
去請告却掃謝鳴騶獨慙樗散質黽勉副咨諏昔為倚玉葭今<lb/>
為無匹儔踽踽孰余侣倀倀良自羞仲夏積霪潦凉飈颯驚秋<lb/>
<pb n="KR4d0590_SBCK_041-5b"/>
征斾行復還采薪亦巳<graphic n="KR2716" url="https://raw.githubusercontent.com/kanripo/KR-Gaiji/master/images/KR2716.png" mimeType="image/png"/>既為卿相知寕忌社稷憂按牘紛鞅<lb/>
掌吏卒日呀咻遟君同料理肅駕勿遲㽞<lb/>
　　　與戴叔能㳺寳積山寺宿西方丈<lb/>
上冢桃塢原尋僧寳華麓舟泛石湖清茗煮韽泉綠山空木巳<lb/>
落天髙氣弥肅松月有餘輝共向西巖宿<lb/>
　　　次韻張士行陳庻子天平山中三題<lb/>
山居有餘樂縦逰良不孤生多濟勝具豈辤足力劬䖏䖏青蓮<lb/>
座人人僧寳珠雨花無宿蒂玉樹盡新株品題經閣老人境兩<lb/>
俱殊勞生局形跡矯首謾踟蹰　昭明寺<lb/>
我覧天池作名篇如刻珉蹇予亦何為未甞造其濵清時入朗<lb/>
詠洒然清我神何當託髙翮去訪觧空人　天池<lb/>
田家近芒種客至巳黄昏開門列芳席稍稍羅盤飧忠厚有餘<lb/>
<pb n="KR4d0590_SBCK_041-6a"/>
訓詩書彌所敦琴詠衡門下聊復却塵煩　范荘<lb/>
　　　詠楊山人號山隣<lb/>
城市恒苦隘入山卜佳隣不求言語好自愛風土淳與山日相<lb/>
親便是擇里仁知翁折行軰近得離世人自云䘮亂乆俱非太<lb/>
平民所願休兵甲畊鑿不辤貧<lb/>
　　　別周文逹錄判<lb/>
　僕本匪才承乏江浙樞府都事今杭錄事判官周文逹以簿<lb/>
　書從事幙下将十稔為至正乙巳僕奉丞相命校藝秋闈而<lb/>
　文逹寔給事焉事竣将還呉門文逹惓惓焉兾一言為別因<lb/>
　賦古選四韻塞其意云<lb/>
黄葉滿洲渚秋風生薄寒今夕復何夕弭棹浙江干頋我今皓<lb/>
首羡子尚紅顔戀戀綈袍意臨分重倚䦨<lb/>
<pb n="KR4d0590_SBCK_041-6b"/>
　　　竹里子<lb/>
猗歟竹里子㡬世家擕李晝永竹成林林深净無滓清風日蕭<lb/>
森鳴鸞多好音平安有消息歳寒同此心<lb/>
　　　伍大夫祠官祭作<lb/>
惟孝可報親惟忠可匡君忠孝在天地千古猶生存故國有遺<lb/>
廟血食吾呉民椒漿肅致奠恍覩貞烈魂<lb/>
　　　九月十二日感懐示姪麟<lb/>
流光巳深秋重陽過三日衡門寡儔侶獨坐誰與適豈無妻與<lb/>
妾亦復少顔色頼有阿咸賢相知共休戚<lb/>
　　　柳胥<lb/>
水墅何為名緑楊遶堤滸哀㢤伍大夫忠魂吊無所空遺江上<lb/>
潮懣氣作吞吐回望闔閭城蒼茫隔烟霧<lb/>
<pb n="KR4d0590_SBCK_041-7a"/>
　　古詩七言<lb/>
　　　送髙元善太守卦任杭州<lb/>
髙侯別我錢唐去雨暗江城秋欲暮憶從傾盖楚公門握手論<lb/>
交如有素羡君家世為牧守出典方州人<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>慕楚公賔客君最<lb/>
先日把詩書佐神武折衡師旅文字間飲馬長江竟飛渡戲下<lb/>
三軍皆乕勇幕中一掾驚鸞翥開口瀾翻說劉項抵掌縦横論<lb/>
遷固我時落魄大布衣公亦招徕俾馳騖西樞上馬常並轡南<lb/>
省聞雞復聮歩我曽記侯松雲巢侯亦醉我芙蓉署交情過辱<lb/>
如兄弟話別愁聞戒徒御南風九月無秋聲積雨三呉靄氛霧<lb/>
侯乘髙車駕五馬方靣公卿加禮數錢唐兵革嗟屢經民社誅<lb/>
求尚無度省中郎署盡知巳左右樞機當要路雖云勢分有上<lb/>
下若語同寅實親故古来太守二千石今則藩翰深倚注東南<lb/>
<pb n="KR4d0590_SBCK_041-7b"/>
所重在保障繭絲區區何足務曲令市井復承平莫遣湖山廢<lb/>
逰豫為謝分垣馬左司使便無令惜書䟽<lb/>
　　　宋劉凝之騎牛圖<lb/>
穎川劉翁厭騎馬去作匡廬牧牛者手招五老日㗸山脚踏烏<lb/>
犍泥没踝天聖君臣仁且賢翁獨胡為甘棄捐致君堯舜荷時<lb/>
傑尚友巢許安吾天翁朝出逰歸巳暮醉挿山花向何䖏柳隂<lb/>
殘照尚分明安用蒼頭導前路蒼頭引牛翁不知牛亦無心隨<lb/>
所之醒時不記醉㱕路翁心自信無他岐當時好事圖踪跡千<lb/>
載流傳増歎息如今馬上看青山不似騎牛有顔色<lb/>
　　　虞克用山居圖<hi>克用一字勝伯雍公之玄孫斈士之從姪也</hi>
玉堂仙人虞學士家住青城洞天裏一隨雲霧起從龍遂掌絲<lb/>
綸佐天子五色製成雲錦章黼黻王度　虞唐自騎黄鵠㱕帝<lb/>
<pb n="KR4d0590_SBCK_041-8a"/>
　郷蜺旌羽盖叅翺翔空留舊宅青城下草木猶含雨露香諸孫<lb/>
　乆作東呉客每憶青城歸未得故人焦粲妙丹青為寫山居張<lb/>
　素璧學士今陪石與丁徃来多在芙蓉城五嶽文人時送迎他<lb/>
　年或復㳺人世應與諸孫宴㡢亭<lb/>
　　　　西老園圖<lb/>
　神仙中人世稀有少小結交今白首昔年同謁西王母飲以不<lb/>
　死長生酒酒醉只嫌穹壌窄翻身少試經綸手却尋女媧𥙷天<lb/>
　䖏弥縫罅隙填諸漏紛紛濁世混臧否豈　耰鋤與箕帚酒醒<lb/>
　一咲忘妍醜天地為家日月牖我昔住近空明天紅塵失脚五<lb/>
　十年與君道學無始先謾取蓮花作酒船蕋珠官中鶴息仙結<lb/>
　習同探玄中玄相從宴坐西老園脫離世故追羲軒<lb/>
　　　　本長老秋山圖<lb/>
<pb n="KR4d0590_SBCK_041-8b"/>
青山青入空紅樹照山紅白雲掩冉青蓮官得非天台華頂峰<lb/>
太古削出金芙蓉上人深居山㡬重足跡不與人間通迩来流<lb/>
漫天南東與世髙談臨濟宗時時飛錫洞庭野或東或西無定<lb/>
蹝我欲從之渺何許昨日寄書索吾語披圖恍欲凌風雨上人<lb/>
無心我無句有山便與山作主無山亦可隨方住吾為上人作<lb/>
是觀物我相忘吾與汝<lb/>
　　　詩巢<lb/>
杜侯嗜詩乆成癖所得名萹如拱璧起居飲食與詩俱自以詩<lb/>
巢號居室我聞上世皆巣居未有詩書誰與娯耕田鑿井無知<lb/>
識渇則飲兮飢則食杜侯仕宦㳺廟廊出有車馬居髙堂何用<lb/>
取巣之偪側無乃嗜詩如稲梁古詩三百淳且古上述陶唐訖<lb/>
神禹後来作者非不多律以康衢無足取杜矦所尚今非古大<lb/>
<pb n="KR4d0590_SBCK_041-9a"/>
義人人存肺腑苟能以古律今人孰謂塗人異堯禹杜矦杜矦<lb/>
爾誠賢坐我與侯聴取無臭無聲萹<lb/>
　　　提兵餘杭作<lb/>
黄埃漲天𪷟曜靈夜吠天犬如雷聲掃空攙搶五百丈四海鼎<lb/>
沸何由平孫呉穣苴早昧學忍擲宣毫事横槊本憐墊溺垂手<lb/>
援危事那堪務掎角勉呼卒旅結陣行什什伍伍分干旌雖云<lb/>
兵者古凶器詎敢黷武窮蒼生鳥翔蛇蟠紛起陸御枚火攻機<lb/>
貴速勦除魁醜一鼓桴立决雌雄奚待卜夥㢤萬命繇元戎長<lb/>
驅凱旋非是功要令郡邑緫寕謐辟糓自甘從赤松<lb/>
　　　桂珠謡<hi>一名桫欏子至正壬辰九月望夜半從空堕下</hi>
廣寒宫前秋色老桫欏子結虬枝杪剛風吹顫玉蟾　丹桂經<lb/>
霜香似掃雪㕙提杵𫾣丁東驚落蠙璣銀闕空羿妃孀居不遑<lb/>
<pb n="KR4d0590_SBCK_041-9b"/>
惜蚌胎撒下塵寰中五絲可穿雲纚纚顆顆圎明蕩秋水若逢<lb/>
湘女採蘭逰定向波心綴成珮月光如練鋪晴霄世人拾玩英<lb/>
瓊瑶樹根呉質睡未醒粉霞綬冷花飄遥<lb/>
　　律詩五言<lb/>
　　　送梅同知任杭<lb/>
籍甚梅通守才名属盛年官聮唐刺史家世漢神仙郡有湖山<lb/>
勝身承雨露偏新吟與遺<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>到䖏共流傳<lb/>
　　　和庻子學士靈巗山即事二首<lb/>
髙山凌絶頂習静借僧房湖繞涵空閣雲埋響<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>廊數朝人跡<lb/>
㫁千載伯圖荒吊古并書景吟詩送夕陽<lb/>
雲山静飬痾禅榻倚松蘿毎見青猊座無聞白苧歌琴䑓惟鳥<lb/>
哢　劇浩波<lb/>
<pb n="KR4d0590_SBCK_041-10a"/>
　　律詩七言<lb/>
　　　次韻懐華㓜武<lb/>
滑滑春泥滿郡城出門騎馬不堪行未能學道從緱母且復忘<lb/>
憂對麯生流水小池垂釣影春風深巷賣花聲停雲賦罷心如<lb/>
渇安得滄浪濯我纓<lb/>
　　　送馬易之代祀海岳<lb/>
老矣文園馬長卿九重天上直承明長門賦罷黄金賤宣室㱕<lb/>
来白髮生海岳祝釐紆使節江湖懐友劇心旌十年一見非今<lb/>
雨買得鱸魚為子烹<lb/>
　　　次韻謝叅政送錢㕘軍<lb/>
淮南不為桂枝㽞老我曽同李郭舟漢将又開新幙府桐川寕<lb/>
憶舊莵裘功名同倚匡衡切詞賦深知庾信愁一片孤雲是親<lb/>
<pb n="KR4d0590_SBCK_041-10b"/>
舎定依楚尾望呉頭<lb/>
　　　秋日與張士行㳺虎丘<lb/>
十五年前此地㳺化人城闕俯滄洲靈池有眼還通海頑石無<lb/>
心亦點頭故國山川呉伯業名家䑓沼晋風流明朝又上涵空<lb/>
閣一攬江湖萬里秋<lb/>
　　　送劉郎中<lb/>
呉下衣冠盡楚材隴西勲業冠雲䑓郎官幕府芙蓉秀覇主江<lb/>
山錦綉𨳩地勢東南吞百粤天威咫尺近三台從容延閣論思<lb/>
舊早晚鋒車趣召来<lb/>
　　　山中與戴叔能對榻<hi>楞伽石湖上也</hi>
六朝古寺白雲封黄葉堆門路㡬重下界烟雲秋一棹上方鐘<lb/>
鼓月千峰道人語黙天機熟詞客從横賦茟雄老我平生貪佛<lb/>
<pb n="KR4d0590_SBCK_041-11a"/>
日一龕蕭洒慕何顒<lb/>
　　　登呉横山望東洞庭<lb/>
一上尭峯望洞庭東山咫尺勢堪凌橘林霜老金千顆紺闕雲<lb/>
蔵翠㡬層吊古獨耒尋晋宋酌泉誰與別淄澠戴顒自是忘機<lb/>
者相約同叅大小乗<lb/>
　　　登楞伽<lb/>
千尺懸厓手自攀上方塔廟倚孱顔村村黄葉寺邊寺䖏䖏白<lb/>
雲山外山車馬趨城塵泱漭烟霞鋪地錦斕斒東南勝槩秋如<lb/>
畫賸得山翁倒載還<lb/>
　　　石湖上觀音巖<lb/>
𥙷陀山枕海波寛古洞誰移此地安巖下碧潭長浸月雲根瑶<lb/>
草不知寒棲篁鸚鵡呼人語伏磵蜿蜒聴法蟠嵲屼石橋方廣<lb/>
<pb n="KR4d0590_SBCK_041-11b"/>
路也湏一度恣盤桓<lb/>
　　　石湖與戴叔能同舟懐雪坡大叅<lb/>
乗時祭掃匪㳺盤故舊相携盡楚冠兵革戦争雖未息湖山陶<lb/>
㕐有餘歡輞川賔客惟裴迪江左功名獨謝安想見鳯皇池上<lb/>
路秋風吹珮玉珊珊<lb/>
　　　至正乙已四月廿七日與家兄上冡石湖洎逰諸山<lb/>
石湖觧䌫日髙㫪同上靈巗㝡上峰紺闕下臨波萬頃琴䑓髙<lb/>
入翠千重客因弔古頻登閣僧為迎官誤擊鐘一碧五湖如鏡<lb/>
净扁舟㱕計不難從　右登靈巗<lb/>
古木蒼藤開寺門清泉白石駐華軒丹青不改天平廟閥閱猶<lb/>
知慶暦尊四靣峯巒旗鼔列一村桒柘子孫蕃皇皇卷服餘生<lb/>
氣再拜令人愧後昆　右天平謁范祠<lb/>
<pb n="KR4d0590_SBCK_041-12a"/>
　　　舟中與家兄叙別<lb/>
經年兄弟隔呉淞一日相思意萬重上冡石湖欣共載尋僧山<lb/>
寺復相從新墳已洒春前涙舊物猶餘刼後松公事相牽又離<lb/>
别江湖何䖏採芙蓉<lb/>
　　　聞庻子遷城居<lb/>
二老相看如弟兄十年事主况同盟不誇跡黍金閨近最喜班<lb/>
聮玉署清焚却銀魚當遂隱騎㱕白鹿有餘荣鑑湖一曲他年<lb/>
事期看荷花靣面生<lb/>
　　　送嘉定偰知州<lb/>
偰家公子狐白裘两度出為江海州誅求不廢農桒業撫字曽<lb/>
分社稷憂公勤守職古能吏清白傳家漢列侯老我叨居玉堂<lb/>
署送君欲泛練川舟<lb/>
<pb n="KR4d0590_SBCK_041-12b"/>
　　　歸呉送信道元還呉興楊墳寺<lb/>
千里歸来滿靣塵垂虹亭下覔閒人自慙元亮為官懶却喜湯<lb/>
休淂句新夜雨西窓談舊約春風南浦問通津他年翔鳳山居<lb/>
裏㝎借禅床寄幻身<lb/>
　　長律<lb/>
　　　春日泛石湖<lb/>
木蘭人稳載出郭蕩鷗沙碧浪重湖滿青山疊岸賖望帘懐竹<lb/>
葉舉槳撥桃花落絮魚吹逺㳺絲燕拂斜蘋香含宿雨杏艶奪<lb/>
朝霞恰恰聞鶯侣纎纎透荻芽東風騁吟興聊尔荅年華<lb/>
　　絶句<lb/>
　　　古意<lb/>
折栁繋離舟栁短舟難繫頼有枝上花風吹送君去<lb/>
<pb n="KR4d0590_SBCK_041-13a"/>
　　　採桒女<lb/>
採桑葉盈筐蠶飢㱕恐晚鴛機羅錦𥜗生世不經眼<lb/>
　　　天屏山龍門<lb/>
兩崖竪棖臬峭若鬼斧鑿神魚此飛過蜿蜒露頭角<lb/>
　　　靈巖山琴䑓<lb/>
峯頂鼔絲桐韻雑松風瀉至今千載餘猶有烏啼夜<lb/>
　　　支硎山寒泉<lb/>
一派銀潢流浸濕雲根冷風逆皺文漪瀉下青天影<lb/>
　　　花鹿山石屋<lb/>
山骨作棟梁莓苔畫青綠八窓夜不扃借與白雲宿<lb/>
　　　夾浦<lb/>
松江頭起䖏笠澤波相連自昔輿梁圯誰来一濟川<lb/>
<pb n="KR4d0590_SBCK_041-13b"/>
　　　石塘<lb/>
湖波渺無極鯨背跨長虹不假秦鞭力終成抵障功<lb/>
　　　石門<lb/>
千室縁隄次邪嬴聚石門青帘招逺睇繋棹緑楊根<lb/>
　　　画<lb/>
逺峰隔塵喧閑花淡心素翛然竹數竿引凉娯晝坐<lb/>
　　　江邉梅<lb/>
裏心抱貞素江雪立挺挺無從寄逺人照水澹寒影<lb/>
　　　陳惟允畫<lb/>
逺別匡廬雲雅冝事耕耘農隙坐樹底讀書疑似君<lb/>
　　　夢醒<lb/>
夣醒西齋暁懐人正寂寥不堪窓外雨滴滴在芭蕉<lb/>
<pb n="KR4d0590_SBCK_041-14a"/>
　　　渡江<lb/>
千里長風萬斛舟颿飛天塹浪花秋中原烽燧消耒未擊楫空<lb/>
慙祖豫州<lb/>
　　　過石湖<lb/>
千頃㣲茫一棹秋白鷗樷裡謾夷猶蒹葭兩岸山如許何䖏堪<lb/>
尋范蠡舟<lb/>
　　　登楞伽<lb/>
慿舁登登紫翠巔此身髙出萬家烟群峰陡立湖波上玉井明<lb/>
開太華蓮<lb/>
　　　五月調兵赴杭嘉等䖏<lb/>
五月農家正力耕不堪田䑕食苗萌羽書昨報轅門急情感元<lb/>
戎合調兵<lb/>
<pb n="KR4d0590_SBCK_041-14b"/>
　肅肅兵行餉糗儲可容野掠不寕居拯民水火湏當亟要息風<lb/>
　塵大憝除<lb/>
　令符五月領三軍拂拂南薫觧垢氛從此蚩尤旗盡捲炎荒一<lb/>
　掃犬羊群<lb/>
　暑炎南國熱如湯鎧甲師徒整伍行盻及凱還抛重負呉山結<lb/>
　屋卧方床<lb/>
　　　　雞冠<lb/>
　不是長安闘血鮮猩紅露洗暮秋前司晨不觧惟呈色空戴峩<lb/>
　然古進賢<lb/>
　　　　次韻虞隱君堪潘閫掾糓雨中見寄十絶<lb/>
　虞卿潘令緫能文契結情親若弟昆昨日雨中能過我憶君無<lb/>
　語到黄昬<lb/>
<pb n="KR4d0590_SBCK_041-15a"/>
呉箋新製玉鸞紋衝雨殷勤寄蓽門燕子不来人獨立自拈湘<lb/>
管認啼㾗<lb/>
東風吹雨冷蕭齋數日泥深無賣柴何必民心怨枯槁九重膏<lb/>
澤降天街<lb/>
柳條綠妥水平堤茅屋隂隂濕燕泥自料封侯巳無分煙蓑雨<lb/>
笠合幽棲<lb/>
鏡中短髮日毿毿情緒如絲未吐蠶杳杳旌旗愁欲破兩年有<lb/>
警在淮南<lb/>
<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>事東皇苦恡晴眼中春色可憐生夜来一覺羅浮夢翠羽梅<lb/>
梢故故鳴<lb/>
東家結屋朝築基西家織錦夜鳴機人生活計不可缺我獨纍<lb/>
纍無所歸<lb/>
<pb n="KR4d0590_SBCK_041-15b"/>
我家舊在赤城傍數畝山田一草堂記得雪中隨射獵弋鳬掩<lb/>
兎過崇岡<lb/>
曽隨射獵過崇岡薄暮歸来煮酒香豈料青山不相識草堂烟<lb/>
㓕石田荒<lb/>
春水漪漪漾麹塵春郊花柳織成茵明朝寒食清明近愧我東<lb/>
西南北人<lb/>
　　　謝沈仲說送酒次費圜韻<lb/>
雙榼青衣饋合<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>羅浮春色照杯柈梅花窓下東風別今夜吹<lb/>
人不敢寒<lb/>
　　　送江西丁省郎赴京奏捷<lb/>
西省郎官定百蠻黄苑瘴裡喜生還盡平南海鯨鯢窟㱕奏中<lb/>
天虎豹関<lb/>
<pb n="KR4d0590_SBCK_041-16a"/>
　　　　本長老紅蕉圖<lb/>
　霞絢酣紅勝海榴層層蓮瓣出重樓道人色相皆成幻翠葉從<lb/>
　渠不柰秋<lb/>
　　　　劉司馬山居<lb/>
　機雲入洛名為累賈誼浮湘志莫酬何似當年陶靖莭一官彭<lb/>
　澤便㱕休<lb/>
　　　　至正乙未志異九月十日也<lb/>
　日光畫晦黒雲堆甲騎虗空似徃回又有流星西北堕大如盤<lb/>
　磬響如雷<lb/>
　　　　由范荘過天平<lb/>
　范家門巷緑隂濃棟樹花飄㡬信風自咲㣲官苦覊縛看山惟<lb/>
　獨後諸公<lb/>
<pb n="KR4d0590_SBCK_041-16b"/>
　　　至南峰放鶴亭<lb/>
天峯紫翠列天屏石逕苔花汚屐青為念仙禽覊不得縦他飛<lb/>
去剰孤亭<lb/>
　　　予卧病呉中家兄命從子慶来省巳因㱕賦此送之<lb/>
猶子吾家千里駒窮冬問疾到中呉明朝又鼔松江舵離思紛<lb/>
紛滿五湖<lb/>
汝叔今年五十強姪児十九氣方剛經書自是傳家事要見丹<lb/>
山出鳳皇<hi>至正甲辰</hi>
　　　憶横山親墓石湖僧舎<lb/>
親葵呉山歳巳深秋霜春露毎驚心青青長養松杉樹牧子樵<lb/>
童幸莫侵<lb/>
山護招提紫翠連湖光一鏡到門前白頭便盍抛塵鞅来向禅<lb/>
<pb n="KR4d0590_SBCK_041-17a"/>
房借榻眠<lb/>
　　賛<lb/>
　　　戴九靈先生像賛<lb/>
仁義為飾身之具忠信為奉國之資飫乎詩書其旨也永發乎<lb/>
文章其聲也希天将以其藴至和之粹則必擁腫其本而卷曲<lb/>
其枝陶當世之懿則必翔而後集覧徳輝而下之若人也盖将<lb/>
視時為去就而以道為樞機者欤<lb/>
　　雑著<lb/>
　　　郷飲田<lb/>
先王之道見扵記禮家書盖其跡爾鄊飲酒其一也三代以降<lb/>
好名之君不求其本竊竊然徒舉其迹而行之世之知禮者固<lb/>
巳執筆而議其後矣宋三百年文治之盛盖彬彬焉君子猶以<lb/>
<pb n="KR4d0590_SBCK_041-17b"/>
為未能復古其流風遺俗之見扵郷者盖猶足徴如四明飲酒<lb/>
有田是也及運去物改禮壊樂崩為民上者徴求而已耳召發<lb/>
而巳耳関决趣辦而巳尓至扵郷飲禮類以為老生之常談時<lb/>
政之不足務而郷飲之田寕兼併扵浮屠氏之手而弗顧好禮<lb/>
者雖欲復覩先王之迹而不可得庸詎知蔡君彦文起家郡吏<lb/>
乃能毅然以禮為已任而浮屠氏亦不得不以田来㱕禮之可<lb/>
以服人也如是㢤田既㱕矣又庸知後之君子不因是而復覩<lb/>
先王之跡也㢤然則　君之扵禮盖義形扵色者也䓁而上之<lb/>
使得為其所得為凡禮之所在其有不毅然者乎故余扵是田<lb/>
重有感扵先王之蹟<lb/>
　　　刑平編志<lb/>
予觀刑平一編見君子有憂世之志焉盖刑者民之司命祖宗<lb/>
<pb n="KR4d0590_SBCK_041-18a"/>
之所哀矜而惻怛者也承乎之日有司務守文墨奸吏因縁為<lb/>
市率舞智飾巧以徼一切之利由是曲直混殽是非紕謬而獄<lb/>
市日益以煩司隷不必問御史不必言而薦紳先生顧諰諰焉<lb/>
操董狐之筆㫁士師之案信已枉罰餘辜毅然以懲徃勸来為<lb/>
已任如故學士承旨長沙歐陽公侍講學士豫章掲公其扵斯<lb/>
世一何憂之至耶天暦中詔修經世大典而歐陽公以藝文少<lb/>
監掲公以奎章閣授經郎寔預執筆属在秋官因攟摭國𥘉以<lb/>
来記載若令申諸書及文武百司吏牘之可徴者作憲典廿有<lb/>
二篇上稽唐律旁引百家而卒折之以經義炳如也方是時執<lb/>
翰劄以從者皆天下文學之選而今禮部貟外郎新安程君尤<lb/>
雅為二公所器重諸所論著悉與聞而掦㩁焉二公既没君乃<lb/>
手輯遺稿廿有五章并五刑獄空等論六章為一卷題曰刑平<lb/>
<pb n="KR4d0590_SBCK_041-18b"/>
尋自為之引杭郡守呉陵謝侯請刻置西湖書院属予序之三<lb/>
代而降言治者無如漢唐或大綱舉或萬目張要其㱕皆以經<lb/>
術㕘律令也文影之間貞觀之日㡬致刑措盖亦盛矣今二公<lb/>
之脩憲典折衷衆議一本諸經務以是是非非公天下其憂世<lb/>
之志殆欲使吾君為堯舜由此推之則刑措之效豈直漢唐而<lb/>
巳㢤然則二公之志非是編不著是編也非程君不存刻而傅<lb/>
之則謝侯又将樂與天下共之是固皆有憂扵斯世者若夫二<lb/>
公論著之旨與刑平　之說見扵程君所自引兹不著著君<lb/>
子憂世之志與侯刻梓歳月傳之學官則予不敢多譲扵是書<lb/>
　　　頌沈蘇州<lb/>
泰山喬柯遇般郢則　堂而建都邑冀北良乗遭方歅則追<lb/>
飈風而躡浮雲之人也冠以蠏豸而不能信其骨鯁委之銅虎<lb/>
<pb n="KR4d0590_SBCK_041-19a"/>
而未能攄其拊循是猶松之遇般郢馬之遭方歅也然二千石<lb/>
不足以大其設施三尺法不足以騁其精神必也任重之器為<lb/>
棟梁扵大厦致逺之姿豈可服塩車而居後塵耶<lb/>
　　　評華莭婦<lb/>
守莭難扵死莭良以守者身未亡而心先亡與其殞身扵頃刻<lb/>
未若死心扵悠乆故曰慷慨殺身易也華婦陳守莭青年以抵<lb/>
老其艱<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>無頼亦備甞矣蘇属國北海十九稔文丞相兵馬司<lb/>
五祀同一死其心者傳云忠臣烈女不二天庸併論之<lb/>
　　序<lb/>
　　　通鑑續編序<lb/>
宋司馬文正公編次資治通鑑㫁自周威烈王訖于五代其㫖<lb/>
㣲矣考亭朱夫子因通鑑舊文別定義例為綱目以正百王之<lb/>
<pb n="KR4d0590_SBCK_041-19b"/>
大統由是千三百六十二年理亂廢興之迹世儒所甞論議而<lb/>
不能無異者至是而後有以折其衷此著作之事學者所冝世<lb/>
守而勿失者也近世東陽金先生病劉氏外紀之不本扵經而<lb/>
是非或繆扵聖人乃<graphic n="KR2805" url="https://raw.githubusercontent.com/kanripo/KR-Gaiji/master/images/KR2805.png" mimeType="image/png"/>摭通鑑以前由威烈王上至唐堯者篡<lb/>
為前編出入經史百氏而一以尚書為主其事著矣若夫盤古<lb/>
以下逮于髙<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>述作之家類為世逺而難言然百家所記豈無<lb/>
近理而可徴者自五代而降宋三百年度越漢唐而其世運有<lb/>
盛衰夷夏有消長帝王将相禮樂刑政有得有失此後之君子<lb/>
所宜執筆而為之論著者也然非貫穿古今不足以渉群籍之<lb/>
涯非捴括機要不足以綜萬事之統非深造義理之㣲不足以<lb/>
識是非之正此吾友陳君子經續編之作所以為不苟也盖子<lb/>
經之先大父祕監公以宋遺老隱居四明山中甞推宗綱目著<lb/>
<pb n="KR4d0590_SBCK_041-20a"/>
書以紀歴代之統其先君子教授表章家學訓釋惟謹子孫束<lb/>
髮受是書即知先志所屬甞甲以為圖傳諸同志且敷為筆記<lb/>
一百卷蔵于家矣今又上論盤古逮于髙<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>下據三史㑹于有<lb/>
宋或近理而有徴或損繁以致約前乎唐堯者既有以𥙷其未<lb/>
俻後乎五代者又有以嗣其方来北事扵通鑑較義扵綱目斟<lb/>
酌前編而不必苟同至扵尊正統以定萬世之大分則考亭夫<lb/>
子之特筆秘監府君之遺意子經父子世守而㒺敢失焉者其<lb/>
考覈之精取舍之審固非區區謏聞者所能盡識然舉其一而<lb/>
其餘者可以類見昔司馬遷論太史公所次舊聞成一家言後<lb/>
世稱為良史子經此萹豈非師古人而明先志乎傅之學者當<lb/>
為前編並存然則序而歸之以伺知者余固不得以苟譲為也<lb/>
　　　送張州尹序<lb/>
<pb n="KR4d0590_SBCK_041-20b"/>
常熟言子㳺氏之郷也子㳺當春秋之季列國争衡而其為武<lb/>
城宰獨尊信孔子之言弦歌禮樂以教之及漢興収秦民扵百<lb/>
戰之餘而相國曹叅獨師事蓋公用其清静之說以治齊而齊<lb/>
大治夫清静之說與君子之道不同然馴而致之亦足以勝殘<lb/>
去殺與民休戚則夫學子㳺之學仕子㳺之郷而所以迓續愛<lb/>
人之休烈扵變易使之淳風顧不益簡且易乎然百戰之鋒或<lb/>
不戢扵秦漢争衡乏勢或不殺於列國扵斯時也欲治之以清<lb/>
静而不先教之以禮樂乎則機軸其空瘡痍未復故今日之務<lb/>
莫要扵教民莫艱扵拯民苟非仁足以周撫字智足以遏強禦<lb/>
才足以綜繁劇㢘足以律頑貪而又将之以老成強之以精力<lb/>
如保定張侯庸道者亦烏足以守北門之鏁鑰奠水陸之咽喉<lb/>
卵翼生民股肱藩省也㢤今日用侯與侯之為今日用殆非徇<lb/>
<pb n="KR4d0590_SBCK_041-21a"/>
其名而巳盖将有以収其實也吾聞之十室之邑必有忠信常<lb/>
熟為呉大州薦紳之徒豈無忠信非公事不至尹之室如澹䑓<lb/>
子羽者乎斯行也吾知不待蓋公而州治矣申公有云為治不<lb/>
至多言顧力行何如耳矦尚勉乎㢤<lb/>
　　　送虞勝伯序<lb/>
故宋太師虞雍公以雄姿偉略佐宋中興出入将相垂三十年<lb/>
其經國大業之著扵章䟽忠貞氣節之形扵奏對太史氏所錄<lb/>
盖班班焉有志之士聞其風者猶足以興起而况覩其全書者<lb/>
乎其書舊刻蜀中巳而燬于兵四世孫寳慶通判将復刻之湖<lb/>
南弗果五世孫叅政當國𥘉尤䔍意扵此㑹故人眉州史孝祥<lb/>
守興化聞黄伯固家實有之求之不能得至六世孫學士遭逢<lb/>
盛際復以文章致位通顯其侍書奎章閣時甞属閩校官謝中<lb/>
<pb n="KR4d0590_SBCK_041-21b"/>
物色之中至閩適閩武官有購得之者将資以見學士未㡬學<lb/>
士歸田里尋捐舘舎自是書之存亡無復以為意者矣與予友<lb/>
者曰堪字勝伯扵公為八世孫一介布衣困窶無聊自其以上<lb/>
居呉呉子弟之與儕軰者徃徃厭棄筆硯不屑事父兄故習自<lb/>
負以班仲叔者無慮十六七否則亦竊自縁飾為公孫子不成<lb/>
其敝猶足以舞文巧詆與郷里少年争長雄勝伯之計顧不出<lb/>
此獨折節以紹隆家學經紀遺書為巳任間聞松江俞子中為<lb/>
呉理官時得其書扵魯人賈景荘氏将親徃求之斯行也天或<lb/>
未喪扵斯文乎必有以遂其賢子孫之所求矣吾聞之君子之<lb/>
澤五世而斬勝伯去公八世矣斯文也猶将頼之以弗墜韓愈<lb/>
氏有言莫為之後雖盛而不傳勝伯所謂善為人後者非耶扵<lb/>
其行呉之能言者率為詩以相之属予序之<lb/>
<pb n="KR4d0590_SBCK_041-22a"/>
　　　送劉廷傑序<lb/>
嘉興判官劉君廷傑将之官與之㳺者咸賦詩以餞余因酌之<lb/>
酒而為之言曰里人有生子而甚愛之者求善嫗字之而得隣<lb/>
婦焉婦以身任愛子之託扵人凡子之飽飢燠寒喜戚咲啼一<lb/>
是以其父母之心為心子有不獲其所欲而癢痾痛疾或從而<lb/>
萌焉則其責悉歸扵婦而婦盖不得以隣自狎而或敢少措㡬<lb/>
㣲不滿之辭扵其間㢤是婦也不過受傭扵人傭直滿則復去<lb/>
為隣非若士大夫委質為臣属則終身焉如女子之事其夫然<lb/>
者則夫受民社之寄扵時而民之飽飢燠寒喜戚笑啼視隣婦<lb/>
之字夫人之愛子者為何如㢤盖一郡之責在於長吏苟得其<lb/>
人則或無所事乎其佐苟用其人而未得則為之佐者可不慎<lb/>
選乎此廷傑之行所以為不苟也廷傑世為肅慎氏少宿衛鎮<lb/>
<pb n="KR4d0590_SBCK_041-22b"/>
　南王藩邸今從平章政事呉陵公出入文武兩府以材能為公<lb/>
　所器重凡将相公卿四方聘問之使之徃来與夫薦紳士夫之<lb/>
　脩容扵公之門者必廷傑乎将命或進或退或先或後得其宜<lb/>
　則尊卑有序緩急稱情而輕重無或乖乎分不得其宜則禮失<lb/>
　其序事戾乎情而言與分乖故非習於禮練於事逹乎分者莫<lb/>
　克為之今廷傑扵此盖恢恢乎有餘也然則舉是措之扵郡其<lb/>
　復有出扵尊卑緩急輕重之外者乎矧嘉興之民飢者待哺寒<lb/>
　者待衣戚而啼人或莫知其所䘏喜而笑人或莫知其所勸日<lb/>
　夜喁喁焉開口以望慈父母求善嫗以字之也乆矣廷傑行㢤<lb/>
　吾知不待長吏而東南郡佐以治行稱者必廷傑也今之從政<lb/>
　而以隣自狎者皆是尚烏足為廷傑告云詩凡若干首繫于下<lb/>
　方至正庚子九月壬辰序<lb/>
<pb n="KR4d0590_SBCK_041-23a"/>
　　　　和靖先生年譜序<lb/>
　故宋侍講尹和靖先生甞寓平江虎丘之西庵後人因築祠祀<lb/>
　之國𥘉祠廢有司遷麗郡城尋請署額為書院因名曰和靖且<lb/>
　置師弟子貟以先生之道教之而先生之道見於門人祁君寛<lb/>
　所記語錄若干卷前山長沈維時既巳刻之書院矣其出處始<lb/>
　終言行本末著扵黄君士毅所纂年譜頋未之刻焉今山長葉<lb/>
　顒實始出俸廪為之倡而儒士陸寕因率同志若干人裒錢以<lb/>
　相之用是譜與語錄並傳而先生之道益著矣初先生棄舉子<lb/>
　之業而從程叔子也豈非𣣔聞聖賢之道乎及遭難靖康脫身<lb/>
　劉豫間関百罹誓死不屈當是時也知不辱師門而已焉太師<lb/>
　張公浚趙公鼎之倫交口論薦不絶扵朝玄纁束帛之使趣召<lb/>
　赴闕者相属扵道盖非先生之志也及屢召屢辤䘚辤弗獲遂<lb/>
<pb n="KR4d0590_SBCK_041-23b"/>
以布衣入侍經帷為帝者師其勸講也每齋宿而後進深覬所<lb/>
言悟主以利天下此則師門之志而先生奉以周旋盖所謂不<lb/>
失其正者也然張趙二公去位秦檜以議和竊柄而君子小人<lb/>
遂與夷夏同盛衰而宋之為宋盖可知巳先生獨毅然不顧上<lb/>
䟽切諌且移書責檜皆不報此其自任以天下之重何如也而<lb/>
道之不行盖非先生之不幸也扵戲先生之道不必行扵秦檜<lb/>
先生之譜不必不傳扵後世盖譜傳則道傳秦氏之子其如天<lb/>
下後世㢤先生家世爵里與師友授受之懿在列傳墓誌伊洛<lb/>
淵源語錄皆可考是譜也盖攟摭諸書叅以已聞而先後次苐<lb/>
之俾百世之下誦其詩而讀其書者觀乎此亦可以由階及户<lb/>
而窺其奥矣維時顒皆郷貢進士云至正<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>丑二月癸未序<lb/>
　　　送鎦治中詩序<lb/>
<pb n="KR4d0590_SBCK_041-24a"/>
自兵興以耒所在文武百司知守章程䘏民隱夫田婦桒不廢<lb/>
生聚者呉越數郡而已彼城邑丘墟蒿莱蔽野豺狼虎貙之属<lb/>
呼曹命群以荐食生人者又何其烈也将相公卿日夜身先士<lb/>
旅沐雨櫛風以與此類﨑嶇百戦者夫豈為室家計㢤列郡長<lb/>
佐所與周旋駿奔視百戦雖不同然附摩有重輕設施有緩急<lb/>
非素與國家同休戚謹法度而識情偽者則或未足以勝其任<lb/>
也姑以杭秀二郡言之呉陵謝矦豈弟温文有良吏之風故俾<lb/>
守杭以股肱藩國而京口鎦君出儒入墨機辯䟽通故俾為治<lb/>
中以副之而杭以治秀之為郡在蘇杭之間負海控江出其租<lb/>
庸以佐軍國盖重地也僉謂永嘉陳君師古<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>人䔍信不回委<lb/>
以民社宜無與譲遂由行中書貟外郎擢同知都事又以鎦君<lb/>
為賢俾去杭與共治焉夫豈故為是紛更也㢤亦以父兄子弟<lb/>
<pb n="KR4d0590_SBCK_041-24b"/>
夫婦長㓜安生聚力田桒務其什一以供公上恢復之基庻㡬<lb/>
在此戦之力也然戦可以捍患不可以致治任致治者其惟大<lb/>
夫士乎彼驅民扵豺狼虎貙之口者其不仁亦甚矣今欲反其<lb/>
不仁而治之無他亦在扵輕重緩急之間而已鐂君甞協恭所<lb/>
以與謝侯収治効扵杭其扵緩急輕重盖習聞而身試焉者今<lb/>
去而之秀使協恭陳君其無異謝矦則治秀如治杭無二道也<lb/>
謝矦方入叅帷幄與公卿将相左權衡右規矩以激昻文武百<lb/>
司之執事鎦君敡歴二郡有如疇庸考績宜不在他有司之後<lb/>
况以武捍患以文致治譬猶使舟人操舟車人御車苟各務盡<lb/>
其所長則未有一日而不千里者也鎦君勉乎㢤與君善者咸<lb/>
分題賦詩以華之余不佞故為之序<hi>至正辛丑二月丁酉</hi>
　　　贈盛㫁事詩序<lb/>
<pb n="KR4d0590_SBCK_041-25a"/>
余辱以末僚承乏呉陵公幕下其所以比肩而從事者行中書<lb/>
省貟外郎桐川錢君行樞宻院都事秦郵盛君㑹稽蔡君也三<lb/>
四人者生不同里閈業不共師友喜怒<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>憎不均嗜欲一旦共<lb/>
官守服官政論議趨舎舉措謀為亦何有扵世㢤頋不苟同以<lb/>
徇勢不求異以徼名譬之五音必調以琴瑟則怗懘消而和平<lb/>
作矣盖天下之事是是而非非固無所容其心也公方合四方<lb/>
俊英瓌傑之士率貙乕驃悍梟雄之将苦心勞思誓先天下為<lb/>
社稷生民削除<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>孽非細務也吾等出焉不能擐甲胄操干櫓<lb/>
與猛士銳䘚争一决之鋒扵疆圉間入焉不能興利除害進賢<lb/>
退不肖效㣲勞扵廊廟之上又可不協恭盡力去嫌逺疑黜比<lb/>
暱布公道庻㡬禆𥙷絲毫扵幕下乎盖公之奉國與吾等事公<lb/>
以勢分言則子弟之扵父兄也以休戚言則心腹肘腋衆竅百<lb/>
<pb n="KR4d0590_SBCK_041-25b"/>
骸無一非要害者此吾三四人所素同心榮瘁死生以之自信<lb/>
不疑非一朝夕矣黽俛鞠躬夜以継旦然而不敢自必其或濟<lb/>
否也今年秋盛兄由都事擢断事官仍以職事<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>杭分樞府實<lb/>
公所論也盖國之大事在兵兵之大紀在法法之得失在人苟<lb/>
得人矣則綱而理之其要舉扵上張而翕之其事存於下然属<lb/>
任之顓責成之厚非素清謹明恕守正不囘如君者亦或未足<lb/>
以堪其命也由是而言則銓量予奪或輕或重視幕府為何如<lb/>
㢤雖然凡文武百度鉅細緩急幕府莫不預聞而畫諾焉今君<lb/>
所職固前日相與協恭盡力所謂以琴瑟調五音消其怗懘底<lb/>
扵和平者也彼同舟遇風呉越相救况子弟之事父兄肘腋之<lb/>
衛腹心在吾等實不啻乎推是道也雖不敢必其或濟與否然<lb/>
無所容心扵是是非非在此而不在彼吾等與君尚敢不益務<lb/>
<pb n="KR4d0590_SBCK_041-26a"/>
　自勉乎㢤同幕之士用韓詩分韻賦五言六韻為君贈而錢君<lb/>
　倡之臨海陳基序之至正<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>丑七月甲子也　詩曰　銀鞍白<lb/>
　玉珂絲鞚黄金絡同趍紫薇署共入紅蓮幕衆馬敢睎驥累鷙<lb/>
　不如鶚一舉空冀群再舉翀寥廓天髙霜力劲日净秋容薄君<lb/>
　家漢廷尉朂㢤諒無怍<lb/>
　　　　送邵同知序<lb/>
　越在禹貢掦州之域距杭裁百里前代士大夫厭居侍從者多<lb/>
　求𥙷外服而好事者又多喜杭越山川風物之勝其能言者又<lb/>
　各為詩文誇羙之如唐元白諸公是也國家承平百年尤慎守<lb/>
　倅之選然士大夫求𥙷外者或多喜請越至語杭則或有難色<lb/>
　盖杭在東南號為一都㑹天下所謂聲色伎巧竒珍綺麗之物<lb/>
　可以娯耳目適口體者舉集其市然物盛人衆奸偽亦滋出股<lb/>
<pb n="KR4d0590_SBCK_041-26b"/>
肱近臣或枋政藩輔或持部使者節威行福隨聲与勢角守倅<lb/>
吏民之本也今進則承風旨徇要束退則具文書備稽考又退<lb/>
則送徃劳来或恕失一醉飽之<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>扵人是務士大夫起布衣至<lb/>
守倅亦榮矣然時異事殊慎黜陟者固莫嚴扵守倅爲守倅者<lb/>
槩莫難扵杭杭豈遽不如越㢤勢有使之然者則其流風不得<lb/>
不與之俱靡爾及四方有變杭亦荐遭兵燹向之所謂耳目口<lb/>
體之奉舉集其市者至此亦澌盡扵是而愛吏民之寄眎承平<lb/>
無事時宜益難矣淮南邵君師賢由治中進同知郡事其閔閔<lb/>
焉日與執事最下者協恭守長拊摩瘡痍内則實儲偫餽邊<lb/>
外則繕城壘戒非常供億紏紛以夜継旦殆四閱寒暑矣然而<lb/>
未始有難色者盖方靣将相以生人欣戚爲己任其率下也不<lb/>
務苟承風旨具文書賔客徃耒亦不敢屑屑焉責醉飽之<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>扵<lb/>
<pb n="KR4d0590_SBCK_041-27a"/>
有司其鞠躬盡瘁者惟民所好悪時其緩急而先後之此今日<lb/>
之務将相之所責成而師之所不敢不勉也師賢亦何容其心<lb/>
㢤亦盡其在已者而巳爾今年春将相多其能復舉之倅越越<lb/>
與杭雖皆楊州之域相去僅百里然其人有老死不識聲<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>伎<lb/>
巧珍綺靡麗者尤其賢者服詩書賤者力田畒老老而長長百世不<lb/>
能易也扵戲越其猶有先王之遺風乎故承平以来越㝡號易<lb/>
治任寄守倅者亦㝡號得人今越與杭民力俱澌盡然為之上<lb/>
者信能因其俗而以義使之則易治之風越猶有不待甞而後<lb/>
勸者師賢勉乎㢤扵其行為賦詩送之而書以為序<lb/>
　　　送湯都事序<lb/>
呉與越唇齒之國也承平無事時脩二千石職貢而已一旦群<lb/>
醜怙終所至騷動呉獨不愛三江五湖之利結驩四方豪雋折<lb/>
<pb n="KR4d0590_SBCK_041-27b"/>
莭與士大夫同勞苦戮力方面股肱天下頼之越以勾踐遺民<lb/>
日夜𬒳堅執銳與猛士勁䘚争先赴死以捍禦浙水東上流逋<lb/>
誅之敵如浙西有警輒提枹鼓走聴約束雖蹈水火弗頋也越<lb/>
中或有緩急則䥫騎戈船水陸赴援恐後盖天下以呉為股肱<lb/>
呉以越為唇齒越以将為司命而幙府又将之肘腋心膂也然<lb/>
為越選重将易為将求賢佐難盖舉古者或迂扵事守文者或<lb/>
繆扵情知常者未必知變善㫁者不必善謀兼是數者之長而<lb/>
又俶儻知大体敡歷樞省受知公卿而不矜為苟同者其惟行<lb/>
樞宻都事湯君乎君字仲舉淮南人昔為行省属椽時㑹越有<lb/>
變甞攘臂起行問出萬死不顧一生倉卒决利害以定之今也<lb/>
從容赴越将任肘腋心膂之寄扵幙府視昔倉卒定變之時事<lb/>
勢不同然使主将総大綱湯君理百度言聴計納克盡所長将<lb/>
<pb n="KR4d0590_SBCK_041-28a"/>
事或曰州視縣雖巳崇然同知為貳職縣視州雖益卑然尹為<lb/>
長吏尹之職固顓矣然自辰及酉弊弊焉率以事<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>大府雖飢<lb/>
渇不暇飲食乆之僅得以最考称扵時由是言之為尹孰與佐<lb/>
州為貳職亦較然明矣夫鞠躬州縣與偃蹇布衣出處固大不<lb/>
侔矣然使事親讀書無或慊扵心又庸知造物者非所以玉成<lb/>
之也㢤又曰夫祿所貴子逮養者以其能推以及民也徳常為<lb/>
縣治行可稱其殆知所推乎自兵興以来芻粮器械水陸戦攻<lb/>
之具取給扵州者不一而足而奸吏並縁為市又貿貿焉日夜<lb/>
侵牟朘剥乎其間田里之民噢咻呻吟而䘚未知所休息者由<lb/>
上之人不知所以推之之道也徳常既知推之扵縣矣則夫舉<lb/>
而錯之扵州譬之醫者之用藥取其巳驗之方而試之則必未<lb/>
有痿而不起傴而不信者也徳常勉乎㢤吾恐是州同知之席<lb/>
<pb n="KR4d0590_SBCK_041-28b"/>
不暇暖而有司者将不得以尋常繩尺較歳月扵徳常矣予与<lb/>
徳常善故扵其行以或者之言告之然不以頌而以規者盖知<lb/>
之深所以望之厚也<lb/>
　　送禇士文序<lb/>
始予未識禇士文氏見其手書宋真文忠公所撰居官四箴筆<lb/>
力峻整私竊<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>重之及與士文友又知其言行文學皆不苟也<lb/>
篆隷扵書爲最古習之者必其人之師古者也濮陽呉孟思師<lb/>
故吾衍子行子行之書號師古孟思學之終身不變士文之書<lb/>
扵孟思不少譲孟思巳矣今之所謂師古者非士文其誰歟余<lb/>
生也後不及見子行幸甞與孟思善孟思以書知名貧約自将<lb/>
平居鄉里獨喜赴人之急世之知孟思者獨其書而已至其爲<lb/>
人知者或鮮也孟思沒吾乃今得士文焉士文扵書取法秦相<lb/>
<pb n="KR4d0590_SBCK_041-29a"/>
斯漢中郎邕唐令陽冰諸家罷精神二十年為人書古今文章<lb/>
刻金石徃徃傳諸好事者夫篆<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>書之不絶如綫士文師古獨<lb/>
不懈嗟乎慕古人而不巳見有師古人者如見古人焉此余之<lb/>
所以愛重士文者乎士文以書㳺公卿大夫間公卿大夫之為<lb/>
詩為文稱道其為人者口相属聲相和也然則世之不知士文<lb/>
者盖鮮矣余雖不足以知士文然方資士文以師古而士文持<lb/>
州判官牒将赴官海寕而余不得㽞也士文甞以蔡氏書融㑹<lb/>
成章所謂舉子業試有司不利間用薦者授鄱陽邑丞尋以材<lb/>
略佐軍中朝廷錄其勞授之今職士文之行也謂余曰吾方<lb/>
有吏責扵時子幸愛厚我獨無一言以辱私我乎余應曰諾盖<lb/>
余與士文皆師古者而士文之書獨為著稱夫文忠公百世之<lb/>
師也而士文又雅好書其箴其言曰㢘曰仁曰公曰勤此四三<lb/>
<pb n="KR4d0590_SBCK_041-29b"/>
言者實律已撫民存心莅事者之規矩權衡也士文書其辭則<lb/>
必師其心師其心者善師古者也以此為吏不既茂矣乎與士<lb/>
文交徃者率賦詩以贈余因為之序<lb/>
　　記<lb/>
　　　呉縣脩學記<lb/>
平江属縣麗郡城者二縣皆有學而今三皇廟實宋景祐間呉<lb/>
縣與學官舊址也其徙今郡城西賔興坊廟序齋庖凡四十餘<lb/>
楹則紹定初縣令趙善翰實改卜焉淳祐之際縣令趙汝趾更<lb/>
繕完之　國朝混一郡縣通祀孔子而呉縣學至正七年逹魯<lb/>
花赤馬祖憲甞一修葺十九年縣尹張經斵石作櫺星門甚偉<lb/>
而廟學更十餘寒暑摧圯就壓槩未遑有植其仆而剔其螙者<lb/>
兹縣尹楊侯由行中書掾史以闓敏亮達膺是選甫下車即謁<lb/>
<pb n="KR4d0590_SBCK_041-30a"/>
先聖先師環視内外慨然以振興為巳任頋教官方虗席而學<lb/>
廪告乏且乆適郷貢進士呉興莫孜客呉郡侯雅知其賢因折<lb/>
節以學事委之遭時多故民罷扵力役侯徒手扵百廢之餘計<lb/>
未知所出間謂孜曰呉民雖困顇苟以義勸之冝無不用命者<lb/>
賢父兄察侯意所属咸奮曰吾侯為政殆知所謂後先緩急者<lb/>
乎夫禮義之可以為國也乆矣矦今不鄙夷呉民而欲以禮義<lb/>
畜之甚盛舉也故宋太師魏國文正公九世孫范廷珎等率緡<lb/>
錢合五千有竒為脩學費未㡬縣之浮屠氏靈巖寺住持　標<lb/>
䓁謂其徒曰吾與儒者雖異師然衣且食焉日與編户之甿俱<lb/>
以什一之賦徭于縣幸天恵賢侯非唯編户者有頼吾徒亦竊<lb/>
有休利焉彼編户者不敢自愛其力以佐矦興學吾䓁獨敢私<lb/>
愛其力乎亦相勉以貲若干緡来助侯曰吾事其殆庻㡬矣乃<lb/>
<pb n="KR4d0590_SBCK_041-30b"/>
擇縣曽勤練有幹局者司其出納侯辰入暑縣事退輒至學親<lb/>
較百工惰勤以程督之中為大成殿後為明倫堂傍為两廡為<lb/>
齋廬規制大略悉遵紹定之舊而以堅撤腐以直支傾材必貞<lb/>
工必良視馬侯所脩或有間矣其周之而為官墻履之而為階<lb/>
戺缺者𥙷之漏者覆之隉阢者填之使安夷之使平其丹堊之<lb/>
澷漶者飾而新之两序從祀先賢像剥落而<graphic n="KR1580" url="https://raw.githubusercontent.com/kanripo/KR-Gaiji/master/images/KR1580.png" mimeType="image/png"/>昧者更繪而神<lb/>
明之扵是上棟下宇内垣外墉奠者益崇以嚴弊者益完以好<lb/>
入其廟儼乎其有臨也升其堂肅乎其有容也師生教飬秩乎<lb/>
其有序也經始至正甲辰蜡月壬寅訖扵明年如月甲子既竣<lb/>
事侯率僚佐行釋奠禮退集師弟子貟講六藝之文因歎曰吴<lb/>
為縣地方百里學官與縣治俱麗郡城而境内之人散䖏山澤<lb/>
有不得朝夕肄業於學者亦多矣乃呼其父兄而告之若曰吾<lb/>
<pb n="KR4d0590_SBCK_041-31a"/>
欲俾若里有社社有學學有師以教若子弟可乎皆應曰諾居<lb/>
無何百里之内孩頌相聞口誦詩書而身踐儒行者相属於道<lb/>
隣州呉江之民曰奚士龍聞而慕之割私田九十畝有竒来㱕<lb/>
以繼廩稍于學侯亦弗之拒也訓導鄧徳基黄本䟽其事請書<lb/>
于石吾聞學校廢興視守令之賢否此古今確論也承平以来<lb/>
為守若令者不駿奔扵期㑹則攘臂扵賦歛鞠躬扵簿書盖八<lb/>
十年扵此矣其不以文具視學校者㡬何人㢤及天下有變向<lb/>
之所謂駿奔攘臂且鞠躬焉者䘚莫知所以救之楊侯起家為<lb/>
材掾一命縣長吏當百戦創痍之際視承平所不暇者若可以<lb/>
少緩而侯頋汲汲焉束帶詣學正色一呼應者如響而異端之徒<lb/>
隣州之民不謀而至者恐後禮義之足以感人也盖若是方是<lb/>
時郡守馬君以師帥之軄綱理乎其上楊矦以縣大夫与丞鄭<lb/>
<pb n="KR4d0590_SBCK_041-31b"/>
翀簿王造典史舒昉劉惟志勸相乎其下上下一徳求學校之<lb/>
無興不可也使凡職守令者皆知不以文具待學校而長民者<lb/>
必以禮義先天下而天下有不足平者矣楊矦爲縣未朞月而<lb/>
善政類此者不一而足以不繫扵學故不書侯名彛字好徳鄱<lb/>
陽人董是役者縣曹史李質沈瑞學吏樊龍也<hi>至正二十四年五月辛巳言巳</hi>
　　　常熟州脩學記<lb/>
常熟儒學宋端平𥘉縣令王爚實重脩距今若干歳而常熟陞<lb/>
縣爲州又若干年矣至元皇慶間州人楊麟楊鳯曹南金再力<lb/>
新之自是又若干年至正庚子教授天台陳聚以教養餘力莭<lb/>
縮衆費即其弊螙者而繕且葺焉越二年今守禦元帥兼知州<lb/>
事海陽盧侯視事之日即謁先聖先師環睹廟學思有以振其<lb/>
廢墜方是時兵興民困侯知其不堪命乃呼麾下而謂之曰吾<lb/>
<pb n="KR4d0590_SBCK_041-32a"/>
　與若属扞兹土方面将相不以吾為不省辱委之民社而民社<lb/>
　所先者曰學校吾将用若属力斯事其無乃以吾為厲巳乎皆<lb/>
　曰斯盛舉也敢不唯命扵是輸財運甓執斧操墁者奔走後先<lb/>
　惟侯所欲為凡前人之所巳葺而不能不圯缺與未及修而在<lb/>
　所不容巳者冝其緩急而次苐之内而禮殿論堂傍而兩廡齋<lb/>
　舎外而櫺星學㦸門與夫丹陽公洎后土氏之有祠采芹之有<lb/>
　亭小大畢舉該費錢如干緡皆捐巳俸與學官無所與庀役如<lb/>
　干工悉給軍伍而民不知擾工既訖功侯率同僚以時奠謁享<lb/>
　獻有容師弟子貟教飬有所士民具瞻咸曰始侯為州将首繕<lb/>
　州城以衛吾父兄令領邦伯又飾儒宫以教吾子弟侯有徳扵<lb/>
　吾州甚厚盍有紀述以圗不朽乎乃伐石来徴文為記竊甞觀<lb/>
　春秋之法常事不書非常事而後大書特書屢書不一書之常<lb/>
<pb n="KR4d0590_SBCK_041-32b"/>
熟在古爲要荒之地在春秋爲丹陽公言偃子㳺之郷在今爲<lb/>
呉甸名邑凡郡縣通禮孔子而常熟由宋端平迄今廟學亦㡬<lb/>
偐矣然承平之日海内晏安民無戦闘之虞邑無桴鼓之警搢<lb/>
紳君子仕文學之里役易使之民其視今日爲何如及天下兵<lb/>
興所在城邑爲墟生民淪胥水火其幸而免者不鞠爲魚肉足<lb/>
矣尚遑恤夫學校之廢興也㢤矦起家武弁身擐甲胄手執干<lb/>
戈戮力與仇讐戦甃完城堡爲國藩屏此其職也至扵學校承<lb/>
平大夫尚或有所不暇而矦扵多事之秋乃能不煩學官不勤<lb/>
民力親率師徒致力扵此而完且速若是是非所當書者乎吾<lb/>
聞州之民有利學田而奪之者聞侯之風其必有興感者焉夫<lb/>
正其經界謹其出納使祭祀以時教飬有方此矦有繫扵學者<lb/>
謹述之以示也他羙政亦夥當委之載茟者兹不悉云<lb/>
<pb n="KR4d0590_SBCK_041-33a"/>
　　　守約齋記<lb/>
聖人之道髙矣逺矣七十子之徒學焉而僅得其一體曾氏之<lb/>
子專用心扵内觀其言行之存扵問荅者殆以守約爲本乎守<lb/>
約云者反而求諸巳之謂也夫爲學而不知反而求之其不務<lb/>
爲空虚髙逺者㡬希太尉府掾史淮南姚君伯升以守約名其<lb/>
居南行䑓治書侍御史周公伯温既爲篆其顔以余辱有一日<lb/>
之雅又俾文申其義予以爲聖人之道如天之髙也如日月之<lb/>
逺也三千之徒莫不峩冠裒衣濟焉将焉以並㳺乎申夭之際<lb/>
日夜俛焉孜卒不過各得其一躰而曾氏之子在三千之徒獨<lb/>
以魯稱頋知以約自守悛焉以夜繼旦不敢少有騖髙忽近之<lb/>
心故一貫之㫖卒用是而心領神㑹扵一唯之頃然則守約云<lb/>
者曽氏之子所以學聖人之律令歟始吾辱與伯升㳺迨今且<lb/>
<pb n="KR4d0590_SBCK_041-33b"/>
十閱寒暑矣而其容貌之魁偉望之者知其為逺大君子也乆<lb/>
而與之䖏則持心也謹而恪操已也卑而譲出詞也謙而退修<lb/>
已也果而銳其反而求之扵巳也益䔍施之於事也益謙舉而<lb/>
措之扵物也益恕所謂君子篤已之學或其庻矣乎嗚呼聖人<lb/>
不復作矣士生乎百世之下欲求聖人扵百世之上舍曽氏之<lb/>
子吾無望焉然欲學曽氏之學者盍以守約為權衡姑用為記<lb/>
　　　小丹丘記<lb/>
予五世祖由永嘉徙台之臨海距城百里而逺臨海之山大率<lb/>
自天台支分綿綿延延若萬馬東奔而飲于海予家實在焉予<lb/>
蚤孤不逮事先君子甫児時即有四方之役道過天台不復能<lb/>
記憶少長閱天下圖經所載始知天台為名山而予家去山之<lb/>
逺近了不能隃度也豈惟山㢤宗族婣黨親䟽穉耊要亦不能<lb/>
<pb n="KR4d0590_SBCK_041-34a"/>
　盡悉郷人有自東而西㳺偶與之接者聲相劳苦乃或始知其<lb/>
　䟽戚逺近否則不相知者十七八予少以貧賤役四方乆居于<lb/>
　呉婚娶于呉育子女于呉衣帛食稲于呉母没葬于呉之壌㒒<lb/>
　妾厮飬皆呉人盡室皆呉語而予獨操越音于其間予所䖏亦<lb/>
　豈得巳乎㢤覉旅四方食飲服御與呉人異者或鮮矣四方之<lb/>
　人遂皆以呉人目之而予老且仕不出呉境吾自視亦呉人而<lb/>
　已乎今年春予於所居西偏治廢圃可半畝即其中陋屋三數<lb/>
　椽稍治葺之因扁曰小丹丘昔晋孫興公賦天台有曰仍羽人<lb/>
　扵丹丘後之人遂以丹丘為天台之別稱予今扁之盖猶有昔<lb/>
　人不忘其土之意乎予生於台台之戚婣少長不必親也予長<lb/>
　於四方而呉之家室子女不必䟽也而治圃也何以丹丘為㢤<lb/>
　且予五世祖家臨海而五世之上不必知也予今居呉而後扵<lb/>
<pb n="KR4d0590_SBCK_041-34b"/>
予者亦不必其知也凡人五世而親盡親盡則塗人而巳自予<lb/>
以徃未能為塗人則或猶用知者故予扵圃焉發之予扵圃不<lb/>
遑締搆之事屋上棟下宇皆仍舊稍加塗墍者予所能也江湖<lb/>
好事者或持梧桐篠簜橘柚芭蕉薝蔔萱蘭之属耒則雜藝扵<lb/>
圃客自淮海遺以兩鶴甚潔白可翫同門友起居郎金華戴叔<lb/>
能善為古文詞予求為之記而又自志云云者恐人不知予非<lb/>
呉人而後之人不知吾為台之人故詞繁而不暇畧爾<lb/>
　　墓志銘<lb/>
　　　鄭國公并夫人合葬墓志銘<lb/>
公諱懋字徳懋宋末避難通州因占籍焉父道榮贈㕘知政事<lb/>
榮陽郡公母王氏榮陽郡夫人公少負氣豪宕以信義稱扵人<lb/>
妻夫人戴諱妙寕嚴重寡言執蠶織麻枲以奉祭祀賔客號盡<lb/>
<pb n="KR4d0590_SBCK_041-35a"/>
婦道今呉王居郷時公常從之㳺夫人間竊視知其非凡謂其<lb/>
子元明曰此人豪也盍謹事之且為次子元紹求昏至正癸巳<lb/>
王舉義兵江淮間公首率元明䓁居麾下夫人内則綜家事給<lb/>
餉餽親製戦士之服窮晝夜不倦外則撫士䘚如已子人皆樂<lb/>
為之用今江浙左丞吕公珍来自興化夫人見其俶儻因為公<lb/>
言公與語大恱即分授以兵使事楚國公俾居左右而属任之<lb/>
無何公以疾卒秦郵之東郭年六十有四元明以兵事嚴藁葬<lb/>
海陵之茅山及師渡江元明䓁奉夫人居吳時年㡬六十祁寒<lb/>
盛暑織絍不廢雖貴且富服御飲食如平時獨好施予鄰里有<lb/>
不給者賑之恐後呼元明䓁誨之曰若等由布衣起畎畝遭遇<lb/>
非常克有今日吾聞之大丈夫所自許者忠與義耳尒苐盡力<lb/>
事上母曠乃職貽吾憂以至正甲辰正月得疾元明元紹朝夕<lb/>
<pb n="KR4d0590_SBCK_041-35b"/>
侍湯藥弗違左右夫人力疾語之曰我疾殆無他若䓁受重寄<lb/>
勿以我故怠乃事也乙巳八月有司論功封爵公贈榮禄大夫<lb/>
淮南行中書省右丞追封鄭國公夫人封鄭國太夫人命下病<lb/>
已亟即呼元明䓁曰妻祔于夫禮也若父權厝淺土其将有待<lb/>
乎今仕于吳若䓁親則胏附任則股肱義不可去墓在泰非吾<lb/>
所以即安也我死必與若父合葬于吳此吾志也是年十月廿<lb/>
五日卒于正寝享年六十有六子男十人長元明榮禄大夫江<lb/>
浙等䖏行中書省右丞兼同知樞宻院事次元紹昭勇将軍江<lb/>
浙行樞宻院判官餘皆先卒孫男十三人女六人元明䓁告遷<lb/>
公柩遵治命也𥘉夫人之䘚也基赱弔焉右丞與院判奉其客<lb/>
樞密都事㑹稽姜漸之状泣拜而言曰元明之先實宋魏王廷<lb/>
羙十世孫宋亡避地通州當是時先祖年甫十三匿姓潘氏所<lb/>
<pb n="KR4d0590_SBCK_041-36a"/>
因以為嗣戴亦宋宗室外孫元明䓁遭時多故未遑請於上復<lb/>
姓氏今不幸先夫人奄棄諸孤雖纍然齊絰不敢忍死去苫塊<lb/>
然合塟之命不敢忘也今謹奉先公之柩至矣卜以是年十一<lb/>
月甲申合葬于長洲縣習義郷上苧之原幸吾子哀而銘之基<lb/>
觀自古豪傑舉事率不階尺土而妻勉其夫父勸其子䘚以義<lb/>
氣相許與成大業兹因公夫婦父子而觀今之世豈偶然㢤乃<lb/>
按状為銘曰　奕宋胄匿姓民間低佪草野備甞艱艱提擕二<lb/>
季擇主而從曰有内助克昌厥宗子服戎行母躬蠶織以給餽<lb/>
餉以供矢石有来孔武眎如已子曰惟二季無間兄弟天啓吳<lb/>
邦臣忠母貞生膺顯爵殁垂令名我作銘詩以告来裔上苧之<lb/>
原有崇弗替<lb/>
　　　王處士墓志銘<lb/>
<pb n="KR4d0590_SBCK_041-36b"/>
至正二十六年歳次丙午六月庚辰王處士卒于盤門之寓廬<lb/>
基蒲服赱就位哭弔王遣内史諮議某元禮典喪事越六日元<lb/>
禮以状授予為銘維夏五䖏士寝疾王命基走其門問状時處<lb/>
士巳不能言顧侍旁老婢使億度欲言之意若曰臣幸老王土<lb/>
死無憾矣基以其言復王哀之即命善醫候疾今不幸由是不<lb/>
起而基官太史銘固其職不敢辤乃序而銘之處士諱鑑字明<lb/>
卿姓王氏世為真定晉州之安平人曽祖用祖彬考瑁台州寕<lb/>
海丞妣畢氏䖏士少侍父官江南遂隱居呉門娶李氏子男一<lb/>
人曰淳先廿五年䘚故今無子䖏士病且革以畢夫人弟之孫<lb/>
為後名継善扵是䖏士年七十有三矣王命有司買地呉縣靈<lb/>
巖郷穔山之原葬之時七月丁酉也初江南内附中原士大夫<lb/>
多不樂仕南方寕海府君以将仕郎任吉安路安逺縣丞獨歎<lb/>
<pb n="KR4d0590_SBCK_041-37a"/>
曰臣子豈可以卑小官憚逺渉而使逺人不䝉朝廷之恵乎即<lb/>
馳至縣縣入争裒金銀以獻府君謝不受召其人慰遣之三年<lb/>
遷平江吳縣尹以善理民著稱未㡬㑹京部以前除州縣官多<lb/>
躐䓁著令咸降二䓁府君巳受七品秩因改授将仕佐郎徽州<lb/>
路休寕縣主簿遭母喪時丁憂未著令君曰吾扵母而不盡吾<lb/>
情何以教民乎即觧官持服去服闋轉登仕郎台州寕海縣丞<lb/>
治行如在呉縣時府君年未五十即謝事居呉時天下承平南<lb/>
服無事四方衣冠皆樂居吳中䖏士日侍府君左右入則躬定<lb/>
省職温清出則從搢紳諸老講經義為文詞俊邁機警為同軰<lb/>
所推服及基㳺吳時䖏士年已五十餘議論風采髙明倜儻朋<lb/>
友過門無少長皆樂與傾盡家貧無甔石之儲應門獨一老婢<lb/>
客至輒扣鄰家門問酒酒至輒對客劇飲酒盡再謀雅善談論<lb/>
<pb n="KR4d0590_SBCK_041-37b"/>
然不及時事亦未始以一毫私已事干人如此者終其身處士<lb/>
少與弟鈞同學扵燕至順改元鈞舉進士及第終沈丘縣尹府<lb/>
君以鈞貴追贈從仕郎真定路安平縣尹妣畢氏封宜人處士<lb/>
遯跡江湖隱徳弥耀中外論薦前後章皆不報処士平生博學<lb/>
為文章多不留稿特<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>唐人近體詩時有所賦詠皆平實沉毅<lb/>
如其為人晚年貧益甚莭益堅閉門獨居足跡不出門者二十<lb/>
年晏如也王初入吳獨求處士之廬而訪之䖏士與言皆仁義<lb/>
為得民心之本甚嘉納焉甞語人曰王處士吾友也故其䘚之<lb/>
日用深悼之且曰王處士以節義髙天下然貧無以為喪凡送<lb/>
葬䘏家有司悉任之嗚呼此䖏士之所以髙天下也是宜銘曰<lb/>
鳴呼處士受材孔良出言允臧遇興廟廊而不膺棟梁懐璧而<lb/>
蔵嗚呼其可傷<lb/>
<pb n="KR4d0590_SBCK_041-38a"/>
　　　傳<lb/>
　　　　傳古民傳<lb/>
　傅古民者金華人也善方數尤邃鍼術里中長者如故侍講黄<lb/>
　公最慎許可頋折節與古民善在朝與公卿言輒稱道古民古<lb/>
　民亦雅欲逰京師行至毘陵㑹公請老㱕江南古民亦弗果行<lb/>
　遂以醫知名蘇常間倫軰因徃徃推重古民遇竒疾必引與㕘决<lb/>
　每議論出入靈樞太素言無所譲人用益多之初古民至㑹稽<lb/>
　見老翁病僂伏行市中甚苦群児聚觀狎咲之古民惻然曰此<lb/>
　所謂戚施不能仰者也頋蒼頭耴鍼砭視其俞刺之有頃翁徐<lb/>
　起信背掉臂挺然以去若無所甚苦者時宣城貢公泰甫爲郡<lb/>
　理官聞而異之已而貢女之子病風搦亟迎視之古民曰此客<lb/>
　熱干正氣法當<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>以散之用其言而愈去年冬予婦有疾候古<lb/>
<pb n="KR4d0590_SBCK_041-38b"/>
民胗之曰此胃口蓄熱故病脾痛善嘔而食不下噎炙中脘砭<lb/>
上脘尋交<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>以𥙷瀉之時方雨雪或難之古民曰此拘士之論<lb/>
逹者不耴也由是病旋已古民療疾多竒驗類此古民性簡直<lb/>
不苟合至用其術鮮或能過之也<lb/>
夷白子曰宋南渡時金華傅氏聚族數百口緦服同㸑世稱為<lb/>
義門國初有以嵊縣尹致仕與里人王鏡潭俱淂鍼法扵故<lb/>
竇文正公者盖古民之先大父也王氏有子亦克世其業然論<lb/>
五診乃適度量規矩權衡繩墨以別百病傅氏尤有所授云<lb/>
夷白齋稿𥙷遺<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_029-1a"/>
夷白齋藁卷之二十九<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴　良　編<lb/>
　　記<lb/>
　　　三咲軒記<lb/>
夷白子寓杭觀橋之觀巷屋弊瓦腐夜雨或暴至張盖就寝亦<lb/>
不頋嘗自扁其東偏之室曰三咲軒左右或<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>之夷白子曰余<lb/>
娶婦二十載未有胤嗣令年四十有七老且至矣方更得女此<lb/>
一可咲也承平盛年余嘗三至亰師覬得微禄以為親養間用<lb/>
薦者入　朝同進見忌尋引避還江南令親沒巳乆齒髮變衰<lb/>
自以為無𣸪有用扵世矣属南北用兵乃始叨塵仕版此二可<lb/>
咲也平居讀書至申韓衛鞅之用法輒嘻然曰是何不如周公<lb/>
<pb n="KR4d0590_SBCK_029-1b"/>
之平易也見人攘臂談孫吳辯論鋒出甚可喜而自幸其不能<lb/>
今忝備官使辱㳺樞幙朝夕從事乃不離二者之間此三可咲<lb/>
也左右曰夫憂莫憂扵無子喜莫喜扵得禄榮莫榮扵䖏機要<lb/>
此人之情也今子中年得禄雖不逮養然幸居機要固可以驩<lb/>
然自咲矣若夫乆娶無子老更得女親戚故舊無不為子憂者<lb/>
今也頋亦自喜而咲無乃與人異情乎㢤夷白子曰汝以為喜<lb/>
者吾以為懼汝以為榮者吾以為恐汝以為憂者吾則以為不<lb/>
必憂吾自謂同扵人者莫己若而汝獨以為異此其所以為可<lb/>
咲也汝亦嘗聞東門吳之䘮子乎東門吳有子而䘮與無子同<lb/>
今吾得女孰與䘮子故不必憂夫爵以待賢禄以勸㓛機要所<lb/>
以䖏文武非常之士今不賢而都好爵倖而貴者也無㓛而享<lb/>
厚禄苟而冨者也無文武非常之材而䖏機要不知耻者也况<lb/>
<pb n="KR4d0590_SBCK_029-2a"/>
非素習而任其事為濫官非所能而居其軄為竊位不逮親而<lb/>
飬妻子為蠧<lb/>
國令吾一舉而犯不韙者六惴惴焉若縁顛崖墜深谷石𣣔堕<lb/>
而壓之者汝以為榮且喜焉此又可咲之尤者也左右曰無子<lb/>
不憂亦有師乎曰有吾師東門吳也得禄而返懼䖏機要而加<lb/>
恐亦有師乎曰有昔向子平讀易損卦而知冨不如貧貴不如<lb/>
賤此吾師也吾将從若人者朝㳺名山暮栖五岳榮辱不足以<lb/>
累其身喜懼不足以屑其意汝以為何如左右曰善夷白子曰<lb/>
若是則可以索我扵三咲之外矣囙録其言書扵壁伺大方之<lb/>
家决焉時至正二十年夏五月也<lb/>
　　　憶親堂記<lb/>
江浙行中書省左右司郎中淮南夏君仲信扁其所寓之室曰<lb/>
<pb n="KR4d0590_SBCK_029-2b"/>
憶親堂間謂余曰吾少也孤毋夫人不以為不肖俾奉先君子<lb/>
遺軆夙夜不敢遑寜用克底于成人及備官外朝仕有禄秩而<lb/>
先君子不待矣頃歲辱以樞属㫁事官分治吳下用是由秦郵<lb/>
里苐不逺千里迎毋夫人来江南竊自念禄既不逮先君子矣<lb/>
而朝夕之養幸母夫人壽康又得就官不敢不竭力以庻㡬無<lb/>
沗扵　君之賜乎未㡬行省命下又自以為由蘇至杭僅三百<lb/>
里囙扶持而行其視秦郵冝益冊難者及致請而母夫人乃不<lb/>
樂去吳吾既莫之敢強而官守有常又不得以時歸覲扵是㝎<lb/>
省之禮滫瀡之奉乃反不逮吳下時此堂之所以命名也夫秦<lb/>
郵吾母夫人之邦也蘇與杭吾官所也由秦郵至吳千里而逺<lb/>
由蘇至杭三百里而近吾母寜樂去秦郵而不樂去吳而吾又<lb/>
不能強焉吾豈固以吳為吾土㢤亦重違毋志爾子幸為吾記<lb/>
<pb n="KR4d0590_SBCK_029-3a"/>
之古之君子善養親者莫如曽子而其憶親也莫如狄公然曽<lb/>
子嘗南逰而仕扵䠂矣而其親固未甞去魯也狄公嘗囙使而<lb/>
登太行矣而其親固未嘗去河陽也然後世言養志者必曰曽<lb/>
子而狄公之扵曽子盖異世而同心者也方白雲孤飛眷戀不<lb/>
巳此其心頋安忍一日去其親乎及公勲業冠唐中興有識之<lb/>
士固已扵其登太行之時見之矣仲信俶儻瓌琦臨義有勇其<lb/>
䆠㳺蘇杭敡厯樞省殆曽子之仕䠂狄公之事唐也嗟乎事親<lb/>
得如二子亦可矣然曽子不強其親以去魯狄公不強其親以<lb/>
去河陽今仲信之親不樂去呉門頋安得而強之乎惟其不敢<lb/>
強扵其親故移以事君也順移以事<lb/>
君也順故資以飬親也安苟安矣則今日之呉門即異時之河<lb/>
陽也尚奚以吾土非吾土為㢤然則親之逮不逮天也居之近<lb/>
<pb n="KR4d0590_SBCK_029-3b"/>
不近時也不可得而強者安時以適志也曽子我師也狄公豈<lb/>
欺也㢤庸以是復仲信囙書以爲記至正二十年夏五月戊申<lb/>
　　　清嘯軒記<lb/>
河東唐君伯剛少從郷先生令内翰張公受業愽雅好古論議<lb/>
恢逹有魏晉間人風氣嘗至亰師以能詩知名性樂昜不喜事<lb/>
邉幅或勸之仕不應遂長嘯賦歸與畸人静者畊田讀書從子<lb/>
弟射獵逐麋鹿以卒歲意有所感輒　然以嘯自適属南北用<lb/>
兵将相承制以人材爲己任伯剛遂不得以不仕自髙既巳進<lb/>
位機近猶復不廢清嘯故所至率以命軒間謂余曰願有記也<lb/>
夫嘯非君子之所得已昔阮籍終身嘯而不厭盖籍負曠世不<lb/>
覊之材懐瓌傑宏放之器方其慟哭扵窮途長歎扵廣武作詩<lb/>
八十餘篇以詠所懐籍之嘯𥘉未嘗忘乎世也及至蘇門與隐<lb/>
<pb n="KR4d0590_SBCK_029-4a"/>
者孫登長嘨相和遂歸而著大人先生論然後籍之嘯始與世<lb/>
非籍之志也嘯豈籍之所得己㢤或曰籍好老荘者也故以嘯<lb/>
自得豈信然欤初伯剛由亰師賦歸畊田射獵亦欲以清嘯自<lb/>
終矣庸詎知以人材為任者乃不容其自附扵阮藉之流乎及<lb/>
當塗掌事得君子之時亦可以不必嘯矣然每休沭輒與嚮之<lb/>
畸人静者或投壼或撫琴或玩弄商彜周鼎古法書名畫嘯詠<lb/>
終日人謂伯剛退不溺意扵丘壑進不嬰情扵軒冕其嘯也非<lb/>
得巳亦非不得巳伯剛以嘯自得非附籍而後嘯也苟得嘯之<lb/>
道矣雖不附籍猶嘯伯剛自䖏其殆不夷不恵之間非耶古今<lb/>
人雖不同又庸知静者之徒無大人先生如蘇門隐者乎頋余<lb/>
何足以見之姑為記其不夷不恵之說書之軒中與世之知嘯<lb/>
者商略云至正二十年閏月甲子記<lb/>
<pb n="KR4d0590_SBCK_029-4b"/>
　　　蠢菴記<lb/>
客有問蠢庵主者曰子之名庵亦有所本乎曰無有吾之生也<lb/>
與物之蠢動者同其天耳方其孩提也雷霆震而弗恐虎兕駭<lb/>
而弗懼鐘磬管籥聲之和也聴之如弗聞膏梁膾炙食之珎也<lb/>
享之如無味黼黻絺繡色之麗且文也視之如弗見斯蠢耶非<lb/>
耶而吾不自知也及其長也教之以六藝習之以詩書陶之以<lb/>
禮樂威之以刑辟扵是存與亡相仍得與失相尋是與非相形<lb/>
情與慾相生行必擇利害動必慮吉㓙言必徴善惡事必逺嫌<lb/>
疑然後聞雷而知恐見虎而知懼耳非五音不聽口非五味不<lb/>
享目非五色不視而蠢之天鑿矣昔老子之徒黜聦眀去徤羡<lb/>
非禮學薄仁義鴻飛扵青冥蟬蛻扵穢濁以冨貴爲機穽爵禄<lb/>
爲衘勒車服圭組爲桎梏若将溷己而弗之頋者盖欲不彫不<lb/>
<pb n="KR4d0590_SBCK_029-5a"/>
鑿以全其天也今考存亡扵詩書稽得失扵六藝酌是非扵禮<lb/>
樂虞情慾扵刑辟擇利害扵機穽慮吉㓙扵衘勒徴善惡逺嫌<lb/>
疑扵桎梏由是奔尺寸赱絲毫如蟻之附腥羶蛾之投爝火或<lb/>
突梯或鴟夷或如脂或如韋或睢睢㦯盱盱入則廣厦而居出<lb/>
則列駟而馳所至則舎者避席焬者避竈而弗恐弗懼弗聞弗<lb/>
視無味之天至是盖不一鑿而止矣夫儵與忽一鑿而渾沌死<lb/>
今既鑿之又鑿之不一鑿之雖欲不亡得乎此其所以名菴吾<lb/>
不知其所夲客曰子以詩書六藝鑿子之天猶華子以魯儒生<lb/>
之治其忘疾乃更操戈而逐之也使詩書六藝而可逐也則子<lb/>
又将操戈以從其後矣雖然菴也者古之所謂籧廬今之所謂<lb/>
<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>旅也人皆可以託宿而去豈子之所得私㢤故愚如顔子淵<lb/>
魯如曽子輿拙如周茂叔亦未嘗不以六藝爲户禮樂爲序詩<lb/>
<pb n="KR4d0590_SBCK_029-5b"/>
書為府刑辟為輔也若夫䖏冨貴而不事突梯踐爵禄而不務<lb/>
鴟夷乗車𬒳服而不睢不盱執玉紆組而不脂不韋固未嘗不<lb/>
蟬而蛻不鴻而飛此不夷不恵楊子雲之謂可否之間其殆庶<lb/>
㡬者也由是而觀則子之天鑿耶未嘗鑿耶亡耶未嘗亡耶夫<lb/>
置是菴扵可否之間昔舎者避席煬者避竈今則與之争席矣<lb/>
則未始鑿亦未始亡也子以為不知所夲豈欺也㢤豈欺也㢤<lb/>
或曰菴在具區松江之上去魯數千里而與泰伯仲雍所逃荆<lb/>
蠻之地相近至者朱妵或曰陶朱公之後也客則韋羌山人夷<lb/>
白子云是歲上章困敦閏月甲子記<lb/>
　　　松泉亭後記<lb/>
𥘉周君徳新之居淮西也曰與搢紳子弟讀書彈琴扵松泉之<lb/>
間自以為天下之樂無以加扵此矣及岀㳺四方而金陵錢唐<lb/>
<pb n="KR4d0590_SBCK_029-6a"/>
武夷天台皆以山水之勝名天下慮無不窮深極幽以肆其所<lb/>
歴而松泉所見亦巳廣矣然未嘗不觧鞍徘徊停筞踟蹰終曰<lb/>
不能去巳而擢官省垣從事機幄朝夕所與将相公卿上下以<lb/>
周旋者皆軍國生民之務也自是率居無寜歲出無常所然松<lb/>
泉之勝則未嘗不往来扵懐故所至輒以命亭御史孟侯既為<lb/>
文以記之矣間又謂余曰不可以無言也昔人有隠扵逍遥谷<lb/>
者天子問以所湏曰茂松清泉臣所湏也夫既巳隠矣而所湏<lb/>
猶有待扵松泉而松泉也固隐者之所得私乎徳新在淮西時<lb/>
以所居松果不足以盡大觀故去而㳺扵天下山水之邦以極<lb/>
其勝今既出而仕矣其所待以適其適者冝若與隠者異湏然<lb/>
所寓猶以松泉命亭而人或弗諭也余則為之觧曰茂松清泉<lb/>
世之所賤軒裳圭組人之所貴昔天子問隐者以所湏盖欲以<lb/>
<pb n="KR4d0590_SBCK_029-6b"/>
所貴易所賤也而隐者不屑焉今徳新既已有其所貴而猶不<lb/>
忘其所賤雖所䖏與隐者異湏而所樂與隐者同趣此惟逰扵<lb/>
物之外者為能然也方天下多故淮西最先𬒳兵而松泉之廬<lb/>
得無已鞠為榛莾狐兎之墟否乎而嚮之所謂山水之勝如金<lb/>
陵武夷天台者又舉目有風烟之異雖欲如曩時窮深極幽以<lb/>
肆其所厯不可復得而東南都㑹莫盛扵錢塘然山川人民僅<lb/>
存扵百戦之餘者盖亦顦顇無聊乆矣此徳新所以不得以其<lb/>
胸中所素抱負者自髙扵軒裳圭組之外而其入則賛廟謩出<lb/>
則叅機畫鞠躬夙夜弗遑寝䖏者其志盖将左右公卿将相披<lb/>
荆棘剗榛莾逐狐兎而殱之天其或者復使斯民有所休息則<lb/>
山水之勝庻㡬復可以觧鞍停筞窮其深而極其幽然後脫軒<lb/>
裳觧圭組還之<lb/>
<pb n="KR4d0590_SBCK_029-7a"/>
朝廷乞身歸老而茂松清泉隠者不得私也嗚呼天下之樂復<lb/>
有加扵此者乎然非逰扵物之外者不能知也故余申其說為<lb/>
後記書之亭中以伺且以釋或者之弗諭云至正二十年六月<lb/>
乙巳記<lb/>
夷白齋藁卷之二十九<lb/>
<pb n="KR4d0590_SBCK_029-7b"/>
</p>
<p>
</p>
  </div>
</body>
</text>
</TEI>
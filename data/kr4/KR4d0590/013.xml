<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_013-1a"/>
夷白齋藁卷之十三<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴　良　編<lb/>
　　序<lb/>
　　　逰虎丘圖詩序<lb/>
至正十年秋翰林待　制宣城貢公泰甫使江南眀年春使<lb/>
還過吴而聞國子司業之命遂避傳舎寓白鶴之真館不終日<lb/>
而吳之大夫君子脩容于下執事者冠盖相属于暮之春風日<lb/>
柔暢相與登海湧峰頫劒池坐生公之䑓據小吳之軒覽長洲<lb/>
之故苑撫姑蘇之䑓榭而瑶林綠甸川魚雲鳥之出沒飛動者<lb/>
皆在欄楯之下扵是却匏竹進翰墨酣謌淋漓竟夕忘返公既<lb/>
属睢陽朱澤民氏筆之為圖復用澤民壁間舊題五言四韵為<lb/>
<pb n="KR4d0590_SBCK_013-1b"/>
詩以倡之而苕溪郯九成沈自誠新安胡茂深赤城鄭䝉泉公<lb/>
之壻張士恭甥阮文銳余伯氏敬徳咸属和焉揔凡若干首尋<lb/>
以首簡授余曰子冝為序公以經濟之學為<lb/>
天子頋問之臣雄文碩望師表儒林海内之士仰喬岳瞻景星<lb/>
之曰乆矣吾黨徒用區區文藝乃得接餘論扵山水間不亦盛<lb/>
乎且㑹合之不可常昔之人盖有當驩而悲者矣今環橋門而<lb/>
望公者殆百榖之扵甘雨也吾徒未能脫鱗介生羽翰又安得<lb/>
乆從公㳺乎雖然唐楊少尹之歸自　朝廷也好事者誇其<lb/>
餞之盛謂其繪以為圖而當時君子又嘉其去就類漢兩䟽作<lb/>
為文章榮耀千載今公之司業成均楊少尹之軄也而其功名<lb/>
事業人且望其䓁兩䟽而上之則異日請老而歸也尚能從君<lb/>
扵某丘某水以觀都門祖張之圖而為公賦之也至正十一年<lb/>
<pb n="KR4d0590_SBCK_013-2a"/>
夏四月朔旦序<lb/>
　　　玉山名勝集序<lb/>
中吳多宴㳺之勝而頋君仲瑛之玉山佳䖏其一也頋氏自辟<lb/>
疆以来好治園池而仲瑛又以能詩好禮樂與四方賢士大夫<lb/>
㳺其涼臺燠館華軒羙榭卉木秀而雲日幽皆足以彂人之才<lb/>
趣故其大篇小章曰文曰詩閒見曽出而凡氣序之推遷品彚<lb/>
之囬薄晴晦明之變幻叵測悉牢籠摹状扵更倡迭和之頃雖<lb/>
復體製不同風格異致然皆如文繒貝錦各出機杼無不純麗<lb/>
瑩縟酷令人愛仲瑛既㑹稡成卷名之曰玉山名勝集復徴余<lb/>
文以為序夫世之寄情山水間者多矣然好事者扵昔人别墅<lb/>
獨喜稱王氏之輞川杜氏之樊川豈非以當時物象見扵倡酬<lb/>
者厯厯在人耳目乎然輞川賔客獨稱裴迪而樊上翁則不過<lb/>
<pb n="KR4d0590_SBCK_013-2b"/>
時召暱宻往逰而已今仲瑛以世族貴介雅有器局不屑扵進<lb/>
取而力之所及獨喜與賢士大夫盡其驩而其操觚弄翰觴詠<lb/>
扵此視樊上翁盖不多譲而賔客倡酬之盛較之輞川或者過<lb/>
焉嗟乎後之視今亦猶今之視昔使異曰玉山之勝與兩川别<lb/>
墅並存扵文字間則斯集也詎可少㢤扵是乎言<lb/>
　　　送黄徳廣序<lb/>
余與黄君徳廣同以東州之人逰中吳山水間吴之大澤曰具<lb/>
區周逥五百里灝溔潢漾混無端倪而其山則洞庭夫椒靈巖<lb/>
天平之屬髙卑俯仰為態不一而皆出沒掩暎乎其上朝光暮<lb/>
景與雲物争變化盖東南之竒觀也吳為郡物盛人衆賦夥而<lb/>
訟繁凡隷其土者率鞠躬盡瘁不遑夙　雖有好事者亦不能<lb/>
輟餘晷而樂山水也四方之道吳者冠盖相屬然非北之燕薊<lb/>
<pb n="KR4d0590_SBCK_013-3a"/>
則南適閩越又孰能齎糗糧以事無益之逰乎故窮吳中山水<lb/>
之勝自非卑閒無事如吾兩人則舉莫之能也余甞與徳廣汎<lb/>
舟過梅里登海虞出三江之口頋瞻山川之蒼茫俯仰千載扵<lb/>
湏臾而聖賢之遺跡厯厯可考也盖江湖之間厥土塗泥踵行<lb/>
喙息之民罷耒耜而給饟餽恒弊弊以終日則吾兩人之適非<lb/>
惟其賔客者不能雖其父兄子弟亦不暇以爲也人常苦扵貧<lb/>
賤而吾乃以賤貧得自肆扵山水而徳廣固非乆貧且賤者也<lb/>
今秊秋徳廣有力者爲之先将脫鱗介生羽翰去我而弗頋也<lb/>
噫向也舉吳之人不得爲吾兩人之㳺今也非惟吾不能強徳<lb/>
廣而㽞之徳廣雖欲爲吾㽞不可也然則出䖏離合非惟吾兩<lb/>
人不能自知雖古之君子亦不能必也徳廣行矣余将入山益<lb/>
深入林益宻他日徳廣以其抱負有所遇而㱕或者不忘而欲<lb/>
<pb n="KR4d0590_SBCK_013-3b"/>
求余扵藜藋之下則以是為之旌矣囙書以貺之<lb/>
　　　送丁經歴序<lb/>
吳在禹貢揚州之域其藪則具區土地塗泥而田則下下也吳<lb/>
之土不如雍州之黄壤其田不及豫州之中上而其賦視梁州<lb/>
乃在下之上者徒以人工脩之而其水淺土薄固自與中州大<lb/>
不侔也庸詎知古今殊時風氣異冝塗泥之土貢倍扵黄壤下<lb/>
下之田賦浮扵上上而人之工果足以勝地力㢤夫息人工以<lb/>
飬人善為國者也窮地力以害人賊夫國者也吳之不愛其工<lb/>
以奉上也乆矣而其害有若長蕩華蕩之屬積水為陂激風濤<lb/>
黿鼉蛟螭率醜類居之卵育子孫以専其利使神農執未后稷<lb/>
秉耜亦末如之何而有司什一之征歲有常筭驅民扵不測之<lb/>
淵為之上者縮手弗顧而經歴丁君獨閔然思有以極之推是<lb/>
<pb n="KR4d0590_SBCK_013-4a"/>
心也其殆古之所謂遺愛乎𥘉君之至吳也民有謌者曰吳之<lb/>
土兮淖而卑吳之田兮淪為湖陂我田于湖兮官剥我肌昔神<lb/>
禹兮手駢足躓将以厚吾之生兮今反病之我欲上訴兮天不<lb/>
可躋我欲淪死兮不忍子與妻吁嗟儂兮何以生為君聞之曰<lb/>
有是㢤吾聞苛政猛扵虎此非虎之尤者乎夫使田野無愁歎<lb/>
之聲二千石之軄也今吾来佐長吏布㤙澤而民困若是将何<lb/>
以上報<lb/>
天子乃獨䟽其事上之巳而　上詔郡國除民所疾苦而吾<lb/>
獨賴君之言有所休息又歌曰原則有黍水則有魚昔云不足<lb/>
今乃有餘隰則有秔水則有魴人言之臧我以為慶又胡可忘<lb/>
扵是皆以君為長者而吳猶有泰伯仲雍之遺民焉扵君之代<lb/>
而歸也書以志吳人之意至正十一年九月甲子<lb/>
<pb n="KR4d0590_SBCK_013-4b"/>
　　　送劉志伊序<lb/>
山川之秀鍾扵物者為珠玉鍾於人者為文章然求玉者必扵崐<lb/>
崘流沙萬里之外求珠者必扵南海蛟龍不測之淵不如是則<lb/>
無以擇其精而致其多而文章在天地間尤難精而不易得者<lb/>
也三代而降文章與時髙下而秦漢魏晋唐宋之文見扵文選<lb/>
文粹文鑑者後人即其成書上下千數百年以觀其制作之變<lb/>
而不知當時采摭之精有不易以歲月計也然則搜羅纂述以<lb/>
為一代人文之乗而欲與前代之成書並存不癈而不之乎文<lb/>
章之崐崘作者之南海求之而能盡大觀而無憾也難矣<lb/>
國家以三光五嶽混一之氣涵煦六合而百年文物之盛著扵<lb/>
文類者亦可以㮣見然夜光之璧照乗之珠縦不横委扵道亦<lb/>
豈無待賈而未售者此冝春劉君志伊所以北赱亰師南浮江<lb/>
<pb n="KR4d0590_SBCK_013-5a"/>
淮上而　朝廷之著作下而山林之論述兼儲並錄日益月増<lb/>
如猗頓之扵貨不埓富扵王公不已也噫志伊之用心亦勤巳<lb/>
㢤然尚勿為鄭人買櫝而還珠亦勿為魏人之以玉為石而棄<lb/>
之則所得誠精且多矣扵其歸也序以贈之<lb/>
　　　横山紀行詩序<lb/>
吳郡沈仲說甫由長洲先塋鼓拖而西出胥門過石湖省母夫<lb/>
人之墓扵横山之陽道路所厯輙頋瞻哀慕而其低佪窹歎之<lb/>
形諸言者皆成韵語時余辱與同載間亦有所賦其甥吕彦貞<lb/>
悉手錄之揔若干首夫吟詠情性莫過於詩然三百篇皆夲性<lb/>
情而尤感人者無如蓼莪盖父母之徳昊天罔極人子烝烝色<lb/>
飬尚不足以報其萬一而况乎不得終飬者其心為何如此君<lb/>
子所以三復流涕而不忍讀之也今仲說天性醇孝篤學好問<lb/>
<pb n="KR4d0590_SBCK_013-5b"/>
而又邅時太平克承世澤其視<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>莪之時不侔矣然而既怙且<lb/>
恃以鞠拊畜育者仲說皆蚤失之而其頋焉復焉腹焉者獨賴<lb/>
祖母之存今亦已矣雖𣸪生事死葬無或遺憾而仲說豈忍一<lb/>
日忘其親㢤是以頋冡舎扵長洲踐雨露扵横山仰天宇之澄<lb/>
鮮撫原野之夷曠而風木寒泉之感見扵銜恤茹哀者雖欲不<lb/>
為詩不可也嗚呼之為用在扵成孝敬厚人倫彼百鍜為字千<lb/>
錬成句勤則勤矣扵情性何有㢤昔孫興公賦詩以伸罔極之<lb/>
痛識者謂有<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>莪之遺思焉而歐陽叔弼居憂君子盖有督其<lb/>
作詩者余雖非識者仲說固興公之徒歟世有君子如蘇長公<lb/>
則仲說賢扵叔弼矣余既囙彦貞所録用崔正言紀行詩軆編<lb/>
彚之又喜仲說所作夲扵性情扵是乎書<lb/>
　　　送粹上人詩序<lb/>
<pb n="KR4d0590_SBCK_013-6a"/>
粹上人由天台絶海泝江歴叅浙水西諸名山而雅喜與賢士<lb/>
大夫逰聲稱藉甚余嘗見其風神秀朗如寒潭秋月進退作止<lb/>
修整閒暇固已私竊異之矣久之将還山讀書宻邇親舎庶㡬<lb/>
朝夕以報頋復之㤙其徒不能奪之也榗紳先生聞其行争為<lb/>
謌詩以偉之以余辱与上人交俾為之序昔之知言君子謂浮<lb/>
圖氏之書過扵荘墨申韓而與易論語合余甞竊疑之及觀其<lb/>
大報㤙諸篇則其教人率先孝敬乃知世之論佛類以其恠幻<lb/>
訑慢而其徒好略文字以為髙去孝敬以為逹者皆過也今上<lb/>
人學禪而不略文字為釋而知孝且敬又将歸而益求其所以<lb/>
與易論語合以充其大報㤙云者盖五常之道不二之法未始<lb/>
不本扵人心茍䆒其歸雖同其中而異其外可也上人勉乎㢤<lb/>
庸敢叙贈詩者之意書之首簡以授之<lb/>
<pb n="KR4d0590_SBCK_013-6b"/>
</p>
<p>
夷白齋藁卷之十三<lb/>
</p>
<p>
</p>
  </div>
</body>
</text>
</TEI>
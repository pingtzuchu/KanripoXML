<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_011-1a"/>
夷白齋藁卷之十一<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴良　編<lb/>
　　長律<lb/>
　　　送頋用之知階州<lb/>
磊落階州尹風流淮海人剖符新出牧觀國早充賔愷悌臨民<lb/>
意賢勞報主身威儀何逮棣辞氣𣸪恂恂河水遙通漢天文逈<lb/>
入秦度関鷄戒曉行路斗移春鸚鵡如人巧蒲萄勝酒醇王遵<lb/>
方叱馭張翰肯思<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>斧扆憂黎庶銓衡重守臣致身湏老錬報<lb/>
政莫逡廵<lb/>
　　　送謝叅軍十八韵<lb/>
帷幄掄材日君侯許國年三呉脩職貢六合倚蕃宣絳灌功難<lb/>
<pb n="KR4d0590_SBCK_011-1b"/>
並龔黄政獨賢金湯新設險琴瑟重張弦借冦心離切安劉䇿<lb/>
最全肻甘周顗泣勇著祖生鞭殺氣連區夏妖氛亘海壖丹心<lb/>
期捧日赤手欲擎天緑愛蘇堤栁紅依庾幕蓮此行真特逹臨<lb/>
别更㽞連夜蹙西湖席春廽震澤船輕風催觧䌫落日慘離筵<lb/>
浩蕩十年客衰遲百慮牽眼青慚阮藉頭白事孫堅迹忝摳機<lb/>
近㤙沾雨露偏委身同草莾報主乏埃㳙知已青雲上忘形太<lb/>
古前願君容一壑随分老林泉<lb/>
　　　安童右丞挽詩<lb/>
我昔逰亰邑公方振羽儀諌垣推謇諤經幄重論思國器魁羣<lb/>
彦風猷竦百司讜言從迕物直道不容私落落匡　君略桓桓<lb/>
輔世姿太阿元自利白璧夲無疵河潰圗身禦嵩頺誓手支此<lb/>
心叅日月沒齒却磷緇民亦多勞只天胡不愸遺扶顛摧柱石<lb/>
<pb n="KR4d0590_SBCK_011-2a"/>
謀　國毁蓍龜垂死猶憂主平生不負知頋兹忠孝訓與爾子<lb/>
孫期謚法原終始㤙光邁䓁夷哀榮増感慨存沒繋安危墓木<lb/>
秋應拱風塵日未衰傷心行道者和淚讀豊碑<lb/>
　　　郜同知挽詩<lb/>
循吏古稀有斯人今亦亡䰟應歸海岱身巳葬桐郷官近二千<lb/>
石年㡬八十霜秋風悲拱木愛日在甘棠賔客羊求軰児孫王<lb/>
謝郎史臣司衮鉞冝與彂幽光<lb/>
　　聮句<lb/>
　　　至正十一年正月一日遂昌鄭元祐龍門僧良琦臨海<lb/>
　　　陳基聯句送匡廬道士于彦成歸越兼簡蕭靖復盧益<lb/>
　　　脩<lb/>
歲朝逢王春雨雪暗呉下行人當眀彂<hi>祐</hi>别𬒮慘莫把飄颻賀<lb/>
<pb n="KR4d0590_SBCK_011-2b"/>
監舟基蹀躞靈運馬山驛梅始繁琦溪船浪仍打行紓荘舄唫<lb/>
<hi>祐</hi>去結逺公社禹穴紬奥編基蘭亭集群雅神運鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>朗風摽<lb/>
鵞經冩<hi>祐</hi>雙鳬継遐躅千秋祝純嘏基信慿囬潮尾春融枯樟<lb/>
骻<hi>祐</hi>越臺瞰蓬<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>胥濤駕龕赭基白戦隠鞍甲緑醑酣<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>斚祐<lb/>
智嚢倒精悍詞鋒彂侈哆琦蕭臺多神仙盧敖夲静者道樞混<lb/>
溟涬語穽脫謑髁祐但令冠峩峩肯羡綬若若滄海等稊米黄<lb/>
金真土苴接䍦或露髮短褐不掩踝捷若矢離弦勇如金躍冶<lb/>
青雲步伊始白雪和殊寡基土膏動句萌春情滿原野琦桂樹<lb/>
謌詎已栁枝折難舎基别夢梁月堕清談松風灑琦蓬藋既可<lb/>
居蘆菔自堪鮓基望望玉山阿来期卜燈灺祐<lb/>
　　絶句<lb/>
　　　髙郵湖<lb/>
<pb n="KR4d0590_SBCK_011-3a"/>
春深湖水漾汀洲耿七公祠在上頭蒲㠶十幅東風順眀日還<lb/>
君到䠂州<lb/>
　　　次韻吳江道中<lb/>
兩䄂清風身欲飄杖藜随月步長橋仙人有約歸林屋共飲甘<lb/>
泉聴玉簫<lb/>
　　　次韵臨平道中<lb/>
仗筞從軍事戰征簡書人畏漢章程去年此日山前路十萬妖<lb/>
兵一皷平<lb/>
　　　題柯博士畫竹<lb/>
群玉仙人佩水蒼金莖分露服琳琅曽将天上昭華琯吹作飛<lb/>
龍奉玉皇<lb/>
　　　題宋　陵梅竹圖<lb/>
<pb n="KR4d0590_SBCK_011-3b"/>
自從廷論主和親毛頴陶泓入御頻數葉寒梢吹欲折争教扶<lb/>
𧺫北枝春<lb/>
　　　題摩癢馬圖<lb/>
将軍日日過南山射虎原頭暮未還獨繫驊騮枯樹下秋風摩<lb/>
癢箭瘢班<lb/>
　　　題寒林讀書圖<lb/>
側耳幽泉入窈㝠近人嘉樹欝空青掛冠擬事陶貞白學注神<lb/>
農本草經<lb/>
　　　題畫馬圗<lb/>
殷郎妙冩三神駿髣髴一嘶風滿林如此權竒世常有可䏻當<lb/>
價不論金<lb/>
　　　題倪元鎮畫<lb/>
<pb n="KR4d0590_SBCK_011-4a"/>
西池亭舘帶芙蓉雲水蒼茫一萬重此日畫圖看不足滿簾秋<lb/>
雨夢呉淞<lb/>
　　　次韻劉徳方經厯<lb/>
白露池塘點翠荷越羅衣䄂覺秋多棃園弟子今華髮唱得開<lb/>
元供奉謌<lb/>
　　　次韻送彦成玉山<lb/>
石路穿雲海湧山朝来爽氣有無間獨憐禹穴清狂客買得扁<lb/>
舟載酒還<lb/>
著屐溪頭日日過驪駒謌断柰君何虎丘山下東流水争佀春<lb/>
愁一半多<lb/>
　　　戯和玉山韻<lb/>
西子湖邊蘇小宅錦官城裏薛濤家来時荳蔲𥘉含蘂别後菖<lb/>
<pb n="KR4d0590_SBCK_011-4b"/>
蒲又著花<lb/>
媿我風情如栁絮多君才思佀春江無端飬得秦吉了日日呼<lb/>
人向碧窓<lb/>
　　　東林蘭若題謝仲和墨竹<lb/>
謝家公子晉風流寫竹渾如黄澹㳺道人相對東林下滿室清<lb/>
飈生素秋<lb/>
踈篁翆著滄洲雨老樹青含太古春想見觧衣盤薄䖏爲渠爛<lb/>
熳寫天真<lb/>
　　　題蒲栁鸎鶺圖<lb/>
髙栁風葉繁短蒲春露薄爲問出谷心何如在原樂<lb/>
　　　題畫山茶折枝<lb/>
江梅與水仙難兄𣸪難弟一節傲冰霜無心媚桃李<lb/>
<pb n="KR4d0590_SBCK_011-5a"/>
　　　題月季花折枝啚<lb/>
瑞葉時時緑靈葩月月紅天非私雨露人自競春功<lb/>
　　　臨平<lb/>
氛霧不見人晨曦忽生嶺倉卒過臨平舟眠猶未醒<lb/>
　　騷<lb/>
　　　悼鶴文<hi>并序</hi>
世稱浮丘伯善相鶴浮丘伯相鶴如伯樂之相馬所貴乎良馬<lb/>
者不以其䏻千里乎而鶴固仙者之驥一舉而千里者也然世<lb/>
無浮丘伯而鶴之䏻千里者豈少㢤彼羅而致之以充耳目之<lb/>
翫者雖復寵之乗軒食以厚禄亦從耴其羽毛之貞白音聲之<lb/>
髙逺舉止之馴雅非以其能千里也甚者鎩冲天之翮辱青雲<lb/>
之姿傍徨蹙恧使與鷄鶩争稻稷競膻腥以支朝夕之困而燕<lb/>
<pb n="KR4d0590_SBCK_011-5b"/>
雀從旁鼓翼且得以俾倪而竊咲之矣是以神銷色沮敞惘低<lb/>
摧秋髙露零引吭長嘆若将求哀扵人而卒無知其意者嗚呼<lb/>
夫有仙驥之材千里之志縦世無浮丘伯亦豈無好事者如支<lb/>
道林矜其懊惋飬其羽翼以遂其軒舉乎然而不少隐忍䘚以<lb/>
憤懣失軄偃蹇無憀悒鞅不樂而化悲夫故余為文以悼之雖<lb/>
不敢自附上皇樵人若乃繾綣悲傷愍其不幸則亦庶㡬勒銘<lb/>
之遺意云尓其辞曰<lb/>
吁嗟鶴兮孰使有千里之質而不翔寥廓乎彼夭鳥獲貰扵硩<lb/>
蔟氏兮而尓鶴不逭夫矰繳乎汩鷄鶩使旅飲食兮孰若集華<lb/>
池而逰于甸也指幽樊媟以萃止兮孰若挟飄風而薄雲漢也<lb/>
浮丘邈其弗頋兮信斯生之不㳤彼支公或可幸而覬兮頋狷<lb/>
焉不屑此汙瀆載營魄邅其道扵冥漠兮秉眀心逝将焉告山<lb/>
<pb n="KR4d0590_SBCK_011-6a"/>
川紆曲兮天地圜方尓神㳺兮紛翩翩乎帝郷濁世多患兮天<lb/>
上差樂御飛仙而下上兮羗鳯蹌而龍躍嗟尔鶴兮孰從而訊<lb/>
之生亦曷喜兮死亦曷悲茍庶乎其一致兮則余又奚愴怳而<lb/>
歔欷<lb/>
　　　代弔岳飛文<lb/>
亘天地而長存兮惟孝與忠叅日月以齊明兮惟徳與㓛昔有<lb/>
宋之多賢兮禮彬彬其在魯彼絳灌或弗喻乎文兮随與陸豈<lb/>
良扵用武何夫子之英傑兮文與武其並施篤忠孝以為輿兮<lb/>
載功徳以驅馳當建炎之播越兮遵典午之遺轍豈将相之無<lb/>
其人兮夫子獨臨危而激烈友萇弘扵千載兮偕吳胥而上下<lb/>
猗嫖姚豈獨方略兮矧孫吳又長扵用寡使君王而不忘嘗膽<lb/>
兮則㓛業豈卑扵范蠡使左右而不信夫讒賊兮則斯讎豈容<lb/>
<pb n="KR4d0590_SBCK_011-6b"/>
湏㬰而緩死彼便巧固不足誅兮此廷臣豈皆不㳤壊長城曽<lb/>
不少救兮棄神州逝将誰復嗚呼自古皆有死兮余獨扵夫子<lb/>
而永傷谷可變而爲陵兮海可化而爲桒炳父子之昭昭兮盖<lb/>
弥乆而有耿光弔遺墳扵西湖兮作新廟扵北山跽陳辭而敬<lb/>
酹兮<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>生氣之桓桓<lb/>
　　　弔徐節孝先生文<lb/>
歲行聿其将暮兮弭余節于淮之隂出郭門而望九原兮羌獨<lb/>
慕夫子而悲唫吾嘗竊觀乎聖門兮毎服膺扵曽氏後若人盖<lb/>
千載兮夫子實匑匑乎踐履嗟事親莫先養志兮夫子一何其<lb/>
恂恂謂事死有甚事生兮夫子盖已質之扵鬼神充百行扵一<lb/>
原兮其所養者正直炳文質之彬彬兮信有言者有徳昔有宋<lb/>
之重熈兮曰惟以孝爲治聖人作而萬物覩兮鳯鳥豈得髙飛<lb/>
<pb n="KR4d0590_SBCK_011-7a"/>
而逺逝紛束帛又加璧兮眷側席扵丘園育菁莪沒齒郷校兮<lb/>
禮彌至而道弥尊少余粤在束髮兮知嘉言之是服謂君子之<lb/>
思孰先扵善兮斯奉盈而執玉歲冉冉其不與兮汩余未知所<lb/>
之叱其馭扵九坂兮柰何不畏隕踣而顛躋奉遺軆而過夫子<lb/>
之里兮懔淵深而冰薄反余躬其或庶㡬兮尚惓惓扵先覺率<lb/>
寮友而拜遺墓兮羞秋菊而薦寒泉仰泰山而企喬岳兮誓有<lb/>
永而無諼<lb/>
　　　清暉樓辞<hi>并序</hi>
　　　　吳興沈仲説父學古有文事大毋無間言所居東林<lb/>
　　　　有樓曰清暉金華王君子充記之以文予因推夲其<lb/>
　　　　志而為之辞曰<lb/>
東林兮北渚有樓兮式宴以䖏楶不雘兮丹不塗梠圜不過規<lb/>
<pb n="KR4d0590_SBCK_011-7b"/>
兮方以為榘環之兮樹竹繚之兮蘭杜白雲兮在上原泉兮在<lb/>
下仰挟烟月兮俯臨風雨山之峯兮水之浦緑宛宛兮清暉暉<lb/>
其承宇入事有親兮出㳺有所昬兮旦寒兮暑温清適兮時以<lb/>
序原有秔兮隰有稌軒有<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>兮肴有羜汲清流兮甘如乳搴幽<lb/>
芳兮菲菲<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>予鳴琴兮酌醑樂清暉兮受天之祐<lb/>
　　　歸鶴觧<hi>并序</hi>
　　　　吳沈仲子以所畜雙鶴善鳴者遺其婣魯施氏至則<lb/>
　　　　喑不類常時且相頋低徊若悵焉有懐奮之意魯施<lb/>
　　　　氏閔之復以歸仲子則忻然鳴且舞不輟赤城山樵<lb/>
　　　　見而感之乃為作歸鶴觧<lb/>
客有羽衣玄裳過予而言曰吾胎化之属也家扵青田毓貞姿<lb/>
扵浮曠挺孤摽扵飛翰囙金氣而乗火精兮禀陽徳而長年世<lb/>
<pb n="KR4d0590_SBCK_011-8a"/>
宗長扵羽族兮躬服馭扵神仙接帝子之蜺旍兮乗大夫之華<lb/>
軒參鸞鵠扵阿閣兮簉鵷鷺扵九天挟浮雲而凌飛霞兮㳺清<lb/>
都而朝上玄頋嘗脫飛弹扵桂陽撫故郷扵華表横江湖而徘<lb/>
徊望青冥之縹緲渴想瑶池之泉飢憶璚田之草金風颯而知<lb/>
秋玉露零而知曉感蕙帳之夜空悵昆丘之路杳羙荀瓌之純<lb/>
孝樂蘇耽之好道託軒墀以並萃期歲寒以相保矧義侔金石<lb/>
之固契恊芝蘭之深始不間扵青蠅兮終靡惑扵孔壬念懿親<lb/>
扵疇昔脩雅好扵方今辱使者以将命遺公子以好音予自慚<lb/>
扵徴羽彼過重扵兼金扵是影遲遲扵中路情慘慘扵故林曰<lb/>
曈曈以乍晞雲屏屏而載隂意欲往而復止目反頋而哀唫眷<lb/>
碧<graphic n="KR1842" url="https://raw.githubusercontent.com/kanripo/KR-Gaiji/master/images/KR1842.png" mimeType="image/png"/>以嘿嘿盼翠竹以喑喑豈伊人之不㳤頋睽離之莫任幸<lb/>
幡然而見惻獲遂予之𥘉碩覧歸塗而聮翩尋前盟以繾綣慕<lb/>
<pb n="KR4d0590_SBCK_011-8b"/>
求友之鸎鸎<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>子飛之燕燕将翡翠以戯苕偕鳯鳥以翔甸豈<lb/>
汩沒扵鷄羣終羽儀扵霄漢惟吾子之好脩秉中心之孔嘉假<lb/>
清言以逹志庶察予之匪它諒去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>之不茍誓卒歲以婆娑予<lb/>
方俛焉以荘聽客忽不知其所之但聞九臯之餘音如助予之<lb/>
齎咨<lb/>
夷白齋藁卷之十一<lb/>
</p>
<p>
</p>
  </div>
</body>
</text>
</TEI>
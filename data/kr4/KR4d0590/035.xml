<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_035-1a"/>
夷白齋藁卷之三十五<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴　良　編<lb/>
　　祭文<lb/>
　　　祭故平章榮禄張公文<lb/>
嗚呼謂天無為而生公耶則公之噐量超乎䓁夷謂天有為而<lb/>
生公耶則公之志業不冝遽止扵斯夫力足以任天下之重而<lb/>
明足以燭事理之微竒謀足以坐制千里之敵而英略足以立<lb/>
决兩陣之機卑譲足以延攬四方之俊而威武足以雄驅百勝<lb/>
之師㤙信足以得三軍之死力而仁勇足以拯萬妵之顛危而<lb/>
天不假年痛罹此極使千尋之木弗能扶大厦之傾萬斛之舟<lb/>
弗克濟蒼生之溺此天者之所以不可必而君子之所以長吁<lb/>
<pb n="KR4d0590_SBCK_035-1b"/>
而太息鸞鳯豈不祥扵梟獍麒麟豈不仁扵虎狼蛟龍豈不神<lb/>
扵螻蟻稂莠豈足侔扵稲梁今妖鳥得以賊祥禽醜<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>得以辱<lb/>
仁類蠕動得以制介族之長惡草得以為良苗之害豈天未厭<lb/>
亂而仁者不必夀耶抑民之無禄而淪胥以死者不必救耶何<lb/>
公之不幸一至扵此而天之蒼蒼竟孰尸其咎耶然公能以貴<lb/>
下賤而不能屈身以從賊能以仁伐不仁而不能臨難而辱<lb/>
國能厲聲罵賊而不能與之俱生能視死如歸而不能食不義<lb/>
之食盖公之生也民有父母<lb/>
國有股肱公之死也豪傑失倚賴君子失依慿獨忠肝義膽通<lb/>
神明而貫金石英聲盛烈掀天地而震雷霆上可以争光扵曰<lb/>
月下可以垂休扵汗青此所謂沒而不朽者在公可以無憾矣<lb/>
然復讎之義不舉則終天之恨不平四郊之冦壘不除則九泉<lb/>
<pb n="KR4d0590_SBCK_035-2a"/>
之精爽不寜某䓁之所以尤痛哭流涕而不能自已者以首見<lb/>
招扵舘下繼辱薦扵朝廷義雖均扵僚佐㤙難忘扵死生既不<lb/>
能漆身吞炭報知扵國士又不能奮推操匕以効死扵賊庭惟<lb/>
鞠躬盡瘁恪勤扵王事夙興夜寐勉強以力行臨風一奠盖上<lb/>
為軍<lb/>
國慟而下以哭吾黨之情<lb/>
　　　祭斡勒㢘使文<lb/>
嗚呼哀㢤公止斯耶豈天惡正直神好詭随耶讜言無避者恒<lb/>
不利扵世而秉心忠亮者不必期頥耶将蒼蒼者不足信而吉<lb/>
㓙禍福𥘉莫知其所尸耶公之剛膓疾惡得扵天者獨厚及以<lb/>
言得罪戾扵人者又何其顛且危耶如使正色以立朝眀目而<lb/>
張膽則英風偉烈夫豈𥙷其闕而拾其遺耶及權倖誤<lb/>
<pb n="KR4d0590_SBCK_035-2b"/>
國是非乃明而天不假年果孰嗇其施耶豈謇謇匪躬者道不<lb/>
昌皎皎不汚者數必竒耶凡有識之士莫不聞風而扼腕况某<lb/>
也辱知扵公又特殊扵䓁夷耶託交二十餘契闊三千餘里始<lb/>
終䟽數如一朝夕豈非生同年學同業而道同師耶持莭南来<lb/>
庶㡬相見以慰離索又豈非以一葦可杭在浙水之東西耶豈<lb/>
期一疾不𧺫遽罹此極而終天永訣孰謂魂氣無所不之耶夫<lb/>
忠義足以正風紀氣節足以厲㢘隅此所謂沒而不朽者将百<lb/>
世以為期耶頋親老子㓜而琴亡人逝然質之天道則仁者有<lb/>
後固不可得而欺耶某也義當匍匐撫棺就次以哭知已之私<lb/>
念竊忝王官駿奔戎旅所不能自致者死者豈必無知耶衘哀<lb/>
致誠往伸一奠天乎痛㢤孰使泣涕之漣洏耶尚饗<lb/>
<pb n="KR4d0590_SBCK_035-3a"/>
夷白齋槀拾遺<lb/>
　　　故徐君孟逹壙銘<lb/>
吴人徐君孟逹諱元震世居常熟之虞山考諱敬故益陽知州<lb/>
妣虞氏封東海郡君初益陽府君之官于　朝也君以俊造㳺<lb/>
成均為博士弟子員精敏竒偉最為府君所鍾愛故徽州路儒<lb/>
學教授甫里陸公徳元時客京師嘗見而奇之元統𥘉府君出<lb/>
知眀之昌國州需次里中君以佳子弟出入府君左右進止不<lb/>
凡教授公見而喜曰此子真千里駒也吾屬意久矣遂贅以為<lb/>
壻陸氏家素醇儉教授公尤慎重務以詩書承家君既贅事教<lb/>
授公如事府君先意承顔委曲備至且以時莭省府君扵昌國<lb/>
尋遭郡君之喪哀毀盡禮居乆之教授公捐館君獨以身任遺<lb/>
孤之責<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>抱扶持俾娶且有子而陸氏之業因賴以弗墜人謂<lb/>
<pb n="KR4d0590_SBCK_035-3b"/>
教授公有後君之力也及府君以疾終益陽君迎柩歸常熟之<lb/>
先壟親戚賔友送車雲集凡塟祭百需視力所得為而哀禮兼<lb/>
盡君俶儻有卓識雅重然諾樂赴人之急遇事立決㡬警絶人<lb/>
而以仁厚将之雖委身閭里不屑仕進而其英風駿望偉然於<lb/>
搢紳公卿間與人交不以䟽數為厚薄臨財不苟惟義之所在<lb/>
方復營别業扵松江笠澤之上聚書教子歲時伏臘幸粗有餘<lb/>
将与所知優㳺卒歲俄一疾不𧺫遂以至正十五年七月七日<lb/>
卒扵家得年四十有七妻名仲端有婦徳子男二人長曰𬗟湜<lb/>
毅好學次曰朂幼而克肖女一人適同郡曺玄越七日丁酉𬗟<lb/>
奉柩葬扵吴縣靈巗郷陳灣東横山之原嗚呼君託人之孤急<lb/>
人之急刻身謹行始終無怍而天不假年夀不稱徳此君子之<lb/>
所以哭之之慟也臨海陳基辱知君特厚義當銘其壙銘曰<lb/>
<pb n="KR4d0590_SBCK_035-4a"/>
維孟達父世呉人有寸弗施善其身託人遺孤力千鈞之死無<lb/>
怍勒貞珉有孔勿替在後昆<lb/>
<pb n="KR4d0590_SBCK_035-4b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_031-1a"/>
夷白齋藁卷之三十一<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴　良　編<lb/>
　　記<lb/>
　　　退思齋記<lb/>
㑹稽蔡君彦文由諸生𧺫憲曺歴郡漕史辟掾行中書擢江浙<lb/>
行樞宻府為都事所至以材諝賢勞著稱盖三十餘寒暑矣今<lb/>
年踰五十經儒緯律師古不少懈敏事力行未嘗擇利害及退<lb/>
而思則又未嘗不拊躬自訟者其自刻勤篤㮣如此嘗讀書至<lb/>
晉士貞子所稱荀林父之事君也進思盡忠退思𥙷過囙歎曰<lb/>
此春秋之賢大夫所以為社稷之衛者乎吾雖無能為役嘗受<lb/>
教扵君子矣乃自題其蔵脩逰息之䖏曰退思齋以余辱有一<lb/>
<pb n="KR4d0590_SBCK_031-1b"/>
日之雅俾申其說而記之夫士之為士也孰有大扵事君者乎<lb/>
其所思也孰有先扵君之事乎思者何思所以獻其可而替其<lb/>
否也君好賢吾思進之惟恐其或不先也君好佞吾思逺之惟<lb/>
恐其或後也君惡諌吾思犯之惟恐其或隠也君喜䜛吾思去<lb/>
之惟恐其或弗亟也充此類也亦可謂盡忠矣扵是退而思曰<lb/>
吾所進果眀且哲乎吾所逺果便且巧乎吾所犯果直道而所<lb/>
去果變白為黒易是為非者乎吾𥙷過也類此其殆庶㡬矣又<lb/>
退而思曰吾責難扵君者欲其盡君道也吾盍盡其道乎君有<lb/>
闕吾思盡其忠矣吾有闕将孰盡乎吾師古人焉爾此彦文之<lb/>
扵林父所以善師古也善師古者無它亦拊躬自訟而巳然余<lb/>
聞之賢不肖異思彼思招人之過以為直利口捷給以為辯從<lb/>
㬰比周視喜怒為毀譽以為智此所謂小忠大忠之賊也林父<lb/>
<pb n="KR4d0590_SBCK_031-2a"/>
疾之如仇讎賤之如禽犢惡之如鬼蜮如虺蜴者也彦文之所<lb/>
以勉其在此而慎其在彼朝焉而兢夕焉而惕閔閔焉不遑啓<lb/>
䖏者盖将奉以周旋盡忠<lb/>
社稷師古之力也詩云髙山仰止景行行止書以為記非徒以<lb/>
私彦文也亦将以自朂云爾至正二十年五月甲子記<lb/>
　　　志學齋記<lb/>
士之志學猶農夫之志于畊焉易其田疇脩其彊畔先之以耒<lb/>
耜申之以耰耡而叅之以錢鏄時其農祥晨正以樹藝之凡庶<lb/>
草惡莠非其種與夫百螣之為苗<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>者耘耔之茠刺之勿使滋<lb/>
且息焉然後榖之庭者碩堅者好而烝嘗薦饗衣食之源不匱<lb/>
詩云曽孫不怒農夫克敏甚矣學之有類乎畊也古之聖人無<lb/>
不學堯學乎尹夀舜學乎務成跗文王學乎師尚父武王學乎<lb/>
<pb n="KR4d0590_SBCK_031-2b"/>
郭叔孔子之學無常師然要其歸則祖述堯舜憲章文武也唐<lb/>
虞以降聖人有其徳無其位言焉而為天下法者其孔子乎故<lb/>
士弗學則已學則必學孔子焉學孔子者無它亦猶農夫之師<lb/>
后稷而已故曰積耨耕為農夫積禮義為君子孔子三十而立<lb/>
四十而不惑五十而知天命六十而耳順七十而從心所欲不<lb/>
踰矩皆由十五志學以積之彼學奕秋之為數者亦必專心致<lb/>
志而後得焉今吾為孔子之徒誦孔子之言豈訓詁而已㢤文<lb/>
詞而巳㢤博聞強記夸多闘靡而已㢤由洒掃應對積而至扵<lb/>
窮理正心始以成己終以成物此孔子之所以詒謀千載者也<lb/>
傳曰人一能之己百之人十能之己千之雖愚必眀雖柔必強<lb/>
甚矣學之有類乎畊也行中書掾古滕卜君師顔以志學名齋<lb/>
雖鞠躬<lb/>
<pb n="KR4d0590_SBCK_031-3a"/>
王事戮力戎行而蔵焉脩焉逰焉息焉之志未始不閔閔焉如<lb/>
農夫之望歲師顔之志亦尚矣夫人情為田禮以耕之義以種<lb/>
之講學以耨之而異端百家之說為我庻草惡莠百螣者又耘<lb/>
耔之茠刺之惴惴焉惟恐其滋且息焉歲云秋矣庭者碩矣堅<lb/>
者好矣孔子之所謂立立此者也所謂不惑不惑此者也知天<lb/>
命知此者也耳順順此者也從心所欲從此者也始無扞格不<lb/>
勝之憂卒兑過時難成之患近不汨沒扵㓛利逺不躐䓁乎空<lb/>
虚窮則遯世而無悶逹則化民而成俗此學之所積如衣食之<lb/>
源生生而不匱甚矣學之有類扵耕也師顔扵此奉以周旋盖<lb/>
将積之以化民成俗者也書以遺之以勸同志尚安以舎己之<lb/>
田耘人之田㢤<lb/>
　　　卧雲軒記<lb/>
<pb n="KR4d0590_SBCK_031-3b"/>
行中書右丞吳陵王公即居苐東偏築室若干楹壘石為小山<lb/>
引水為池沼藥畦花逕紆餘委折朝光暮景與雲日争變化間<lb/>
與所知角巾逍遥引觴淋漓酣謌夷猶浩然有脫屣軒裳蟬蛻<lb/>
冨貴之意嘗自誦曰世無赤松子則范少伯張子房何如人也<lb/>
囙自題其顔曰卧雲軒黄鶴山人最善畫凡卉木烟霞山光水<lb/>
色可以状夫軒之勝者慮無不曲盡其態士大夫因相與傳玩<lb/>
之且曰王公古之人傑也曩在畎畞已有憂天下之心今以内<lb/>
聖外王之學尊主芘民之道出将入相為時宗臣盖布衣之極<lb/>
矣扵是一丘一壑以卧雲自髙不亦冝乎又曰夫雲随時而隐<lb/>
見囙人而卷舒者也故在泰山則觸石而𧺫膚寸而合不崇朝<lb/>
而雨扵天下在赤松則御之以上下為雨師以事神農在少伯<lb/>
子房則乗之以從勾踐髙祖談王伯為萬乗師由神農至今不<lb/>
<pb n="KR4d0590_SBCK_031-4a"/>
知綿歴㦲千百載矣黃帝氏嘗以紀官保章氏嘗以占歲漢世<lb/>
祖氏嘗以命臺今公所䖏則少伯之位所行則子房之道所掌<lb/>
則黄帝氏之官所致以為豊穰則保章氏之歲所䇿勲以圖不<lb/>
朽則世祖氏之臺也由是而觀赤松不可及矣然為雨師以福<lb/>
四海是未嘗忘乎斯世也少伯子房冝無所可否矣然三致千<lb/>
金之産是貨殖之流公之所不屑焉者也若夫閉門辟榖若無<lb/>
意乎世間之事矣然卒以計㝎太子安劉氏此社稷之臣公之<lb/>
所欣欣慕焉者也彼南陽東山之徒識者不以其堅卧為髙而<lb/>
以其復𧺫為賢九原可作公其與之乎吾聞之古之君子動不<lb/>
違乎時静不外乎物故散之則弥綸覆六合雲之跡也歛之則<lb/>
消液入無形雲之心也迹可畫也而况可言乎雖然姑為記之<lb/>
以待忘言者至正二十三年歲癸卯四月乙巳臨海陳基記<lb/>
<pb n="KR4d0590_SBCK_031-4b"/>
　　　深雪軒記<lb/>
浮屠師金上人主嘉禾之天寧寺作室扵方丈而堊之因名曰<lb/>
深雪軒或者議焉曰深雪云者唐詩人之語也上人㳺戯翰墨<lb/>
簸弄萬物以陶冩其性靈其扵詩人所謂前村深雪者斡泰和<lb/>
扵歲寒運天機扵言表盖必黙有以㑹扵其心者矣非徒堊其<lb/>
室之謂也又曰上人禪者也禪之祖有侍立少林而積雪至膝<lb/>
者上人宴坐斯軒澄觀物𥘉豈欲神而明之而與其祖者相忘<lb/>
扵無色無聲無垢之天乎或又曰詩人之所謂託乎物者也禪<lb/>
者之所立外乎物者也今上人之名軒其託物乎則上人外物<lb/>
乆矣其外物乎則所謂黙㑹扵前村相忘扵少林者皆未易以<lb/>
淺近窺也由是而觀雪一而已而有詩人禪者之意上人合以<lb/>
名其軒盖非得巳也而或者議焉又豈得巳乎嗚呼以不得巳<lb/>
<pb n="KR4d0590_SBCK_031-5a"/>
之言議不得巳之名名可議也而非名者意在言表無色無聲<lb/>
無垢不可得而議也然則議其可名者而其不可名者它日更<lb/>
僕而議之可乎上人曰唯唯囙為記㦯者之言書之軒中以伺<lb/>
上人字西白吳郡人為之記者夷白居士臨海陳基也至正二<lb/>
十三年四月既望記<lb/>
夷白齋藁卷之三十一<lb/>
<pb n="KR4d0590_SBCK_031-5b"/>
</p>
<p>
</p>
  </div>
</body>
</text>
</TEI>
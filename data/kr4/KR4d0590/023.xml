<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_023-1a"/>
</p>
<p>
<pb n="KR4d0590_SBCK_023-1b"/>
夷白齋藁卷之二十三<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華戴　良　編<lb/>
　　記<lb/>
　　　雪屋記<lb/>
顧君進道寓書笠澤之上而謂予曰吾幸以太平之民獲扵畊<lb/>
釣之餘從事某丘某水之樂而其所謂水竹禽魚凡以資耳目<lb/>
之玩者子嘗執筆而賦之矣今吾即所居東偏闢室曰雪屋杗<lb/>
楶不斵尚樸也丹雘不施尚質也覆而為宇環而為堵䟽而為<lb/>
牖宻而為奥皆飾以堊者尚素也入吾屋者晃然如積雪之爛<lb/>
扵目焉囙以為名者尚白也然未有為之記者敢復以煩執事<lb/>
者可乎夫雪之時義亦逺矣詩詠之春秋書之風人賦之慮無<lb/>
<pb n="KR4d0590_SBCK_023-2a"/>
不極其旨而予也又何以加焉頋惟進道實吴鉅族環溪而居<lb/>
甲第相望故家喬木之下孰不以華靡事歸之而其寒暑昏旦<lb/>
所恃以為蔵脩㳺息者曽不以雕斵丹臒為羙而上棟下宇專<lb/>
勝扵桐軒藥砌緑隂翠而之中者不過曰樸曰質曰素曰白而<lb/>
巳至比物興諭又獨有取扵玄冬之雪吁何所尚與人異㢤况<lb/>
鳴玉紆朱乗堅筞駿上可以狎聲势扵王公下可以振光耀扵<lb/>
閭黨進道皆不屑為之而退焉一室偃蹇肥遯章甫逢掖之與<lb/>
俱雅曲素琴之是適其貞風靖操殆将蟬蛻溷濁而與詩之所<lb/>
詠春秋之所書風人之所賦者歸㓗扵歲寒而後已其視同流<lb/>
合汙檏遬淟涊而不知反其𥘉服者若将凂焉又詎可以同時<lb/>
而語㢤此其所謂雪屋庶㡬進道之志也吾聞有道者之端居<lb/>
也無所待扵外而虚室生白焉進道盖甞與有道者㳺尚何以<lb/>
<pb n="KR4d0590_SBCK_023-2b"/>
予言爲㢤請以是爲記<lb/>
　　　愛曰堂記<lb/>
松陵扵和仲躬畊以飬其父母予友錢君伯行題其所居曰愛<lb/>
曰堂且徴予文以記之昔者揚雄氏有言事父母自知不足者<lb/>
其舜乎不可得而乆者事親之謂也故孝子愛曰羙㢤乎何其<lb/>
言之不詭扵聖人也夫天下孰有親扵父母而戚扵人子者乎<lb/>
然父毋之年有喜有懼而人子之心則有幸有不幸焉故曽子<lb/>
之善飬志者能知其不可復者而先施也季路之興感扵風木<lb/>
者欲致飬而親不待也與其冨貴而不待孰若貧賤而先施此<lb/>
孝子之心所以不能自己也盖注而復来者日也衰而不可復<lb/>
盛者人也往而復来者無紀極衰而不可復盛者猶湏臾知此<lb/>
則百歲之中無非可愛之曰一曰之内無非致愛之時是心也<lb/>
<pb n="KR4d0590_SBCK_023-3a"/>
夫人有之聖人獨先得其所同然耳彼具聖人所同然之心而<lb/>
弗知踐焉不有其身者也不有其身者自暴自棄者也今既不<lb/>
甘扵自暴亦不安扵自棄而又遭世承平安居畎畞出不驅馳<lb/>
扵王事入遂承顔扵朝夕上棟下宇俯仰具慶而温凊滫瀡之<lb/>
職無慊焉昔之仁人孝子克全斯樂者盖鮮矣和仲抑何其幸<lb/>
歟然天下之幸不可以乆居人子之心不可以不懼知懼然後<lb/>
知愛然後知不足此揚雄氏所以善原聖人之心而錢君又善<lb/>
私㳤楊氏而錫類扵和仲也吾聞顔淵之孝精於猗頓含菽緼<lb/>
絮美扵紆朱懐金和仲其尚勉㢤至正十年夏五月戊午<lb/>
　　　崑山州重建城隍廟記<lb/>
江南既入軄方而崑山寔呉壮邑元貞初縣陞為州皇慶中徙<lb/>
治太倉而城隍之神寓祠扵興徳廟延祐丙辰夏旱判官馬祥<lb/>
<pb n="KR4d0590_SBCK_023-3b"/>
禱雨輒應乃改祠于海寜寺經蔵殿泰㝎甲子逹魯花赤道僧<lb/>
實始建廟然亦草創而已至正丁丑史侯元章来為是州首恤<lb/>
民隐均賦役嚴教條朞月之間威肅恵鬯凡前政號為難理者<lb/>
侯皆優為之而崑山之治遂為江南州牧稱首扵是大新孔子<lb/>
廟脩州治増剏常平際㽞之倉皆不勞而事集乃相神宇爰圖<lb/>
改作而州人顧瑛以故衣冠家畊隐界溪之陽人以長者稱之<lb/>
聞侯之意則欣然以廟事為已任盖前十年時瑛嘗夢與神接<lb/>
神語若曰歲在攝提龍御扵斗必有良牧式康式阜吾宫當犬<lb/>
汝其左右汝尚識旃及是適符所夢然則廢興之故神者固己<lb/>
㝎之乆矣先是州治之前無正路侯至始除地為平橋以通車<lb/>
馬之往来而廟故在州之東南地既湫隘制亦簡陋乃更擇地<lb/>
西南卜曰以遷焉度材庀工經始扵至正十年　月　落成<lb/>
<pb n="KR4d0590_SBCK_023-4a"/>
扵　月　前為正殿後為神寝棟宇穹如門廡翼如昔所未<lb/>
備令皆完羙神明之居扵斯為稱　為屋若干楹而所費一出<lb/>
扵瑛焉州人士因争持牲酒来享且曰吾州非惟生齒之衆貢<lb/>
賦之夥甲扵郡而地瀕大海風檣浪舶出没島夷卉服之境朝<lb/>
彂而夕至盖要<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>之地也今天幸恵賢侠既飾署居以衛我復<lb/>
興學校以教我蓄義粟以活我吾方恃侯以為金城湯池而侯<lb/>
頋以金湯之固神而明之式佑民社垂休無窮郷之善士又能<lb/>
聞義而𧺫趋事如歸是使吾父兄子弟世世依神以徼福者皆<lb/>
侯之賜也乃相與伐石来求文以為記予聞城隍之神肇自吳<lb/>
越其来乆矣崑山由縣陞州且從治要害地神之為祠冝不可<lb/>
緩然上下數十年而始大扵今豈所謂廢興之故神者㝎之已<lb/>
乆而史侯之賢不獨生民是依而神者亦從有賴乎史侯為州<lb/>
<pb n="KR4d0590_SBCK_023-4b"/>
設施次第要為審所重輕者然廟為伇最鉅而瑛也獨奮不煩<lb/>
有司而成之速工之羙若此盖上以善勸下下以善應上感孚<lb/>
之理固自有不可遏也史侯善政可書者不一其不繋扵廟者<lb/>
兹得以略云是歲庚寅　月　記<lb/>
　　　虚齋記<lb/>
有為黄老之學曰虚齋者莫知其為何許人也或見而難之者<lb/>
曰夫積氣為天風雨霜露寒暑皆天也積塊為地山川丘陵草<lb/>
木皆地也人具百骸九竅以屈伸呼吸乎兩間殆與積塊者同<lb/>
類耳果何獨以為虚乎虚齋曰嘻若何言之悖乎夫人囿形扵<lb/>
兩間固無異扵山川丘陵草木也其所以屈焉伸焉呼焉吸焉<lb/>
扵其中而能与造物者超鴻濛混希夷㳺扵太無之家而周流<lb/>
扵風雨霜露寒暑之表者盖必有神而眀之者矣神而明之者<lb/>
<pb n="KR4d0590_SBCK_023-5a"/>
何虚以待物者也故曰唯道集虚此吾所以齋其心乎此吾所<lb/>
以一厥志聽止扵耳心止扵符乎此吾所以虚室生白其猶日<lb/>
月星宿之有光耀扵積氣之中者乎是道也顔氏之子得扵仲<lb/>
尼者也荘周氏所以浮㳺乎人間世者也若何言之悖乎客唯<lb/>
而退虚齋子亦儵焉不知其所在㦯云匡廬道士有曰于太虚<lb/>
者世傳以為異時将家子好侠任氣有口辯能文章扵書無所<lb/>
不讀自以為才髙不為世用遂著道士服為黃冠師注来呉越<lb/>
最為玉山隐君所知吁此豈即其人非耶予聞其言之合扵道<lb/>
也故錄以記<lb/>
　　　思順堂記<lb/>
吳郡袁氏居長洲之蛟龍浦者世為衣冠之族與吾友者曰可<lb/>
立實能以勤儉好學自振先人之廬悉以讓其昆弟而自卜築<lb/>
<pb n="KR4d0590_SBCK_023-5b"/>
吳江之同里奉母氏居焉既名其堂曰思順又属予彂其義以<lb/>
記之昔者聖人繫易至大有之上九曰天之所助者順也人之<lb/>
所助者信也履信思乎順又以尚賢也是以自天祐之吉無不<lb/>
利也盖上九䖏大有之極而能下從六五君子象之則克以盈<lb/>
滿為戒謙退自将况天之所助恒在扵崇善而崇善之至又莫<lb/>
大扵尚賢乎且君子居大有之時固當用其剛眀之徳岀時遏<lb/>
惡揚善代天工飬庶類然非大車以載如九二公用享扵天子<lb/>
如九三匪其彭如九四厥孚交如如六五則不若𥘉九之無交<lb/>
害上九之自天祐也今可立以頴㧞之姿駿彂之氣使其明目<lb/>
張膽髙視闊歩如名駒利器得以折衝馳騁扵大有為之世則<lb/>
其材足以任重忠足以守莭謙足以制盛孚足以交上下昔人<lb/>
所以駕輕車就熟路遇盤根錯莭而鋒不少剉者非若人之徒<lb/>
<pb n="KR4d0590_SBCK_023-6a"/>
歟乃今逺去江湖卜居清曠蓄書数千卷樂與賢大夫士攷論<lb/>
前言徃行以飬親教子為務察其心之所思殆将仰獲助扵天<lb/>
跡其身之所履又将俯獲助於人斯堂也盖所謂固忠厚以為<lb/>
基闢仁義為戸樹禮譲以為墉廣孝敬以為奥守之以恭儉恃<lb/>
之以悠乆而積善之慶庶㡬日與父父子子兄兄弟弟夫夫婦<lb/>
婦周旋扵壼閾之中而天者且弗能以奪之而况扵人乎然有<lb/>
大者不可以盈故受之以謙今可立既克以大有而作室其子<lb/>
復知以謙為肯構則思順之澤如水之有源其来也孰得而禦<lb/>
之乎詩曰樂只君子保艾爾後又曰子子孫孫勿替引之是為<lb/>
記<lb/>
夷白齋藁卷之二十三<lb/>
</p>
<p>
</p>
  </div>
</body>
</text>
</TEI>
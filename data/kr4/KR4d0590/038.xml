<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_038-1a"/>
夷白齋藁外集<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴　良　編<lb/>
　　古詩四言<lb/>
　　　題朱買臣負薪讀書圖<lb/>
我樵于山我負于路讀書自娛匪<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>伊暮靡咈尔心重失我度<lb/>
我印既纍我綬斯若尓毋我尤我不尓怍彼羙宋女亦遼以邈<lb/>
　　古詩五言<lb/>
　　　妾薄命<lb/>
妾本良家女錢塘江上居生来不出户只學繡羅𥜗父母偏愛<lb/>
惜無異掌中珠十八許隣里二十㑹葭莩低頭奉箕箒和顔事<lb/>
舅姑誰知輕薄婿零落在中途結髮願偕老寜不共馳驅昔如<lb/>
<pb n="KR4d0590_SBCK_038-1b"/>
梁上燕託身君子廬今如水上萍飄泊任江湖自嗟妾命薄忍<lb/>
死亦湏臾生女為人婦願嫁得其夫嫁夫一失所不如棄路隅<lb/>
　　　春曰江上<lb/>
海宇属清宴乾坤大無垠慿髙騁遐觀臨流滌煩塵雲曰湛初<lb/>
霽山水蕩餘春陽徳舒柔和品彚競妍新矯矯雲端翮洋洋藻<lb/>
中鱗感彼翔泳適窹兹涵煦均良時不再得芳年難重臻願言<lb/>
乗清飈邈㢤霄漢津<lb/>
　　　彂大都<lb/>
結髮事書史及壮服冠裳逺逰至亰師永言觀國光叨逢堯舜<lb/>
時㧞擢登眀堂佩以眀月珠𬒳之雲錦章驅車未及門平地生<lb/>
太行丈夫慕前脩出䖏豈有常但念平生友惜别衢路旁惟願<lb/>
各弩力矯首永相望<lb/>
<pb n="KR4d0590_SBCK_038-2a"/>
　　　涿州<lb/>
仲冬過漁陽風日正淒厲嗟此豪侠窟自古稱壮麗煌煌神堯<lb/>
業𧺫自艱難際柰何至中葉四海皆鼎沸良由開元主養<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>以<lb/>
自噬惜㢤曲江公忠言諒何濟居人一何幸属此承平世耕牧<lb/>
畿甸門聖澤湛汪<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>連山接神臯旭日生爽氣獨憐去國人南<lb/>
征從此逝<lb/>
　　　任丘<lb/>
迢迢去亰國行行適任丘城郭何蕭條関山良阻脩日入就<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>
旅燈火稍綢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>薄酒不堪飲何以銷我憂冥冥天際鴻汎汎波<lb/>
上鷗往者固莫追来者當自謀<lb/>
　　　獻州<lb/>
驅車官道傍四野積隂沍中路忽改轍前行屢囬頋遥瞻獻州<lb/>
<pb n="KR4d0590_SBCK_038-2b"/>
城未至日己暮﨑嶇丘隴間足趼不容錯湏臾近烟火謂可慰<lb/>
情慮不覩主人面返遭邑犬怒僕夫亦己疲黽俛羞草具飢来<lb/>
罄一飡已飽復何慕<lb/>
　　　阜城<lb/>
憶昔曰下歸己甘栖遯迹胡為負𥘉志三歲四行役我馬不及<lb/>
秣我僕不遑息荏苒歲月暮展轉憂患逼朝行過阜城原野霜<lb/>
露白一身如鴻毛苦厭天地窄<lb/>
　　　凌州<lb/>
曉出凌州南晝行泥淖中一步一踟蹰四頋心忡忡牽車者誰<lb/>
子自言業為農頻歲值大水田廬為之空家有白髮親曰食憂<lb/>
不充辛苦事商旅庶以供飱饔維人生兩間所貴親愛鍾貧賤<lb/>
茍知養奚必禄位豐文夫畏天命敢不哀人窮生世苦不偶何<lb/>
<pb n="KR4d0590_SBCK_038-3a"/>
由恤<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>痌<lb/>
　　　荏平<lb/>
客行荏平道日出天皎皎泰山何巖巖雲開豁穹昊生逢全盛<lb/>
時悲謌出燕趙䟦渉雖苦辛愛此風日好関河路緜緜江湖雲<lb/>
眇眇歎息梁父吟慷慨令人老<lb/>
　　　榖城山<lb/>
晨興發東阿薄暮至榖城黄石去已乆茲山尚峥嶸伊昔秦漢<lb/>
際豪傑紛從横卓㢤張㽞侯視秦如孩嬰奮椎博浪沙賁育莫<lb/>
敢争頋獨取公履俛焉若諸生授書何必多怳愡通神眀卒為<lb/>
帝者師㓛成遂遺榮飄飄逺㳺子天寒獨遐征徘徊撫松柏俯<lb/>
仰有餘情<lb/>
　　　舊縣<lb/>
<pb n="KR4d0590_SBCK_038-3b"/>
披衣聽鷄鳴膏車待眀彂蕭條古東阿遺堞帶殘月䊸餘入空<lb/>
谷躑躅尋舊轍前瞻閴無人四頋皆積雪悲風泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>至僕夫慘<lb/>
不恱驅馳二十里晴旭生木末稍欣山色佳緩轡行復輟我生<lb/>
一何愚奔赱恒挈挈賦命與仇謀艱險難備說蹉跎三十餘益<lb/>
歎身世拙豈無浮海志實恐甘旨闕𬗟懐古聖賢感激膓内熱<lb/>
　　　汶上<lb/>
我行汶水上觧纓濯煩塵閔子安在㢤流波尚潾潾子昔當衰<lb/>
世不肻從陪臣我今遭盛時言歸事吾親泰山雖云髙希之在<lb/>
其人恭惟無間言敢不書諸紳<lb/>
　　　施家荘<lb/>
陸行已兼旬歲暮誠勞苦積雪兼層冰跬步憂齟齬暝投施家<lb/>
荘居民喜相語累曰隂沍消舟行了無阻勇辞所乗車側耳聽<lb/>
<pb n="KR4d0590_SBCK_038-4a"/>
柔櫓櫂謌雜吳謳頗𣸪慰覉旅人言前年夏洪河走平䠂漕渠<lb/>
當其衝澷漶不可禦民廬悉漂沉桒田眇何許所以亡命徒潜<lb/>
蹤匿蘆渚乗間作盗賊往往遭殺虜我方為飢驅願言適樂土<lb/>
中原不稼穡去去復何所<lb/>
　　　徐州<lb/>
一昨始入舟遙望徐州郭水行已信宿甫至城下泊洪濤蹴長<lb/>
空驚風怒相薄乾坤無端倪雲水互叅錯𥘉疑鯨鯢闘復恐蛟<lb/>
鼉躍篙師為蒼黄客子俱駭愕傷㢤䠂君臣伯圖已寂寞空餘<lb/>
蘇公樓突兀倚寥廓徐人昔恃公安若山與岳文章與元氣萬<lb/>
古相磅礴大河失故道崩奔勢逾虐生人化魚鼈中州廢畊鑿<lb/>
安得不世才為　君拯民瘼九原何茫茫可愛不可作<lb/>
　　　益都子<lb/>
<pb n="KR4d0590_SBCK_038-4b"/>
倀倀益都子牽車渡河水河水結成冰亂石森齒齒父後子居<lb/>
前父輊子輒軒寒風切肌骨手足為拘攣躋攀上平路不敢復<lb/>
囬頋未憂子力疲當念父辛苦<lb/>
　　　龍橋婦<lb/>
婉孌龍橋婦空閨何惻惻夫婿弱冠餘南征死鋒鏑但見隣人<lb/>
歸不知夫蹤跡委身奉舅姑誓志如金石朝采陌上桒暮向窓<lb/>
間織織成錦囬文無䖏寄消息織成雙鴛鴦無復合歡夕何如<lb/>
織縑素裁剪信刀尺為舅作衣裳為姑為飲食<lb/>
　　　分韵得老字<lb/>
華軒列綺席嘉樹䕃芳草愛此時雨歇綠隂浄如掃君子謝軒<lb/>
冕逍遥遂幽討有瑟復有琴自鼔還自考逹㢤松雲翁狂謌不<lb/>
知老<lb/>
<pb n="KR4d0590_SBCK_038-5a"/>
　　　送王本𥘉縣尹兼簡本中知州<lb/>
憶昔至正初北㳺客亰師辱交伯仲間日夕相追随磊落青雲<lb/>
器聮翩丹鳯姿愧無髙山調酬君白雪辭俯仰八九載南歸滄<lb/>
海涯竊聞霜臺上風猷肅綱維允矣伯氏賢克當眀主知仲氏<lb/>
貳安陸重為人所推中朝名公後復始非君誰前年復至亰伯<lb/>
也官扵磁治州如室家拊民若嬰児靈草毓三秀瑞麦生兩岐<lb/>
伯也置不言獨詠豐年詩凛凛君子風不啻先公為政成報<lb/>
天子寵錫有光輝人言古循吏龍黄邈難追孰知忠厚化昔聞<lb/>
今見之仲也復為邑鄆城欝巍巍朝廷重守宰簡書有程期一<lb/>
門双南金共下白玉墀又如兩騏驥為　主効驅馳河水昔横<lb/>
溢生人四流移乗間為冦<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>觸罪姦有司坐令齊魯俗化為蠻<lb/>
與夷今君寄民社所念當在茲願試父兄術為民療蒼痍君服<lb/>
<pb n="KR4d0590_SBCK_038-5b"/>
亦已華君佩何陸離朝彂江之滸暮宿河之湄行當見伯氏為<lb/>
我道睽違<lb/>
　　　清樾堂詩為沈仲說賦<lb/>
君子締新構樂此静者心徳陽一以亨衆木欝成隂攬物感流<lb/>
景當軒理鳴琴永懐烏鳥情肻為逰子吟囬飈薄煩暑靈雨洒<lb/>
中林為君賦行葦願言酬徳音<hi>時仲說祖夫人年九十𬒳賜帛之㤙故末章及之</hi>
　　　釣月軒<lb/>
開門得新月褰衣<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>芳沚我意不在魚投竿聊尓耳素娥一何<lb/>
好姢姢暎秋水重惜此流輝徘徊殊未已<lb/>
　　　東原行<lb/>
天寒曰晷促車行何轆轆大車利宵征小車冝早宿使君徒從<lb/>
多使君號今肅何如原野間年豐秋有粟<lb/>
<pb n="KR4d0590_SBCK_038-6a"/>
　　古詩七言<lb/>
　　　題趙千里江山秋晚圖<lb/>
秋山遥遥秋水闊秋風冉冉生蘋末夕陽逺樹集歸鴉慘澹人<lb/>
家帶林樾我聞趙家父子工丹青劃然見此心目俱開眀人間<lb/>
何䖏有此境無乃瀟湘與洞庭白波青嶂天冥冥熟視彷彿聞<lb/>
秋聲依微暝色生浦溆又佀滄浪謌濯纓東呉陸君好竒古何<lb/>
從得此歸嚢禇我亦從之時一睹為君題詩三太息良工良工<lb/>
心獨苦<lb/>
　　　七月望日值雨宿窖中<lb/>
西逰復入河東路複巘重岡愁屢度﨑嶇五里不到河忽雷椎<lb/>
山雨如注湏臾百水争怒流澒洞忽若龍騰湫熊羆遁蔵<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>豹<lb/>
伏魑魅亂呌狐狸愁我馬在前僕在後我行一步一囬首隂風<lb/>
<pb n="KR4d0590_SBCK_038-6b"/>
吹人股為慄破㡌籠頭衣露肘疾呼東来皓首翁問勞慰我心<lb/>
忡忡相延入谷己暝黒下馬共栖營窟中不知今夕復何夕俯<lb/>
仰人間長太息勞生何必為形役歸有衡門且容膝<lb/>
　　　贈黄瑞卿詩<hi>并序</hi>
　　　　禄命有書尚矣唐太常博士嘗刋㝎而叙之然論長<lb/>
　　　　平坑卒南陽貴士則深黜其三刑六合之非至昌黎<lb/>
　　　　韓子扵李虚中則盛稱其以人始生年月所直日辰<lb/>
　　　　推其貴賤夀夭百不失一然則果何如㢤盖博士之<lb/>
　　　論夫子罕言命之意也韓子之說則不知命無以為<lb/>
　　　　君子之意也然五行之變化支干之相生孰為勝衰<lb/>
　　　　孰為休咎苟能精之則其理有足徴者雖所罕言而<lb/>
　　　　亦詎可不知也㢤松陵黄瑞卿以祿命之術㳺江湖<lb/>
<pb n="KR4d0590_SBCK_038-7a"/>
　　　　間予既贈之以詩又推夲其說扵其左其詩曰<lb/>
客有談天姓黄氏沛若銀河瀉秋水五星歴歴方寸間指掌人<lb/>
生䆒終始曽将異術千王公一過兾北凡馬空識人湏識貧賤<lb/>
中豈以世態論窮通九重方貴凌雲賦我獨胡為守環堵便将<lb/>
出䖏問黄生不用長安尋季主<lb/>
　　　潼関<lb/>
河渾渾関崿崿太古己来神禹鑿前車未行後車却去馬一鳴<lb/>
来馬愕自從<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>視繼龍興周道不復如䂡平至今惟有秦川路<lb/>
千里秋風落葉聲<lb/>
　　　送陳仲寳還江州<lb/>
陳君五十頭未白邂逅都門始相識陸乗車馬水乗船䟦<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>山<lb/>
川共南適苦甘飢飽朝暮同語黙寝興情性通萬里相将弥兩<lb/>
<pb n="KR4d0590_SBCK_038-7b"/>
<pb n="KR4d0590_SBCK_038-7b"/>
故郷西㳺我昔驅羊腸披圗萬里心茫茫人生出䖏古莫必憂<lb/>
樂相乗寕有常君不見重耳當年伯業昌險阻艱難曽備嘗文<lb/>
夫有事在四方蓬矢桒弧那可忘<lb/>
連山髙髙上無極仰視青天不盈尺俯覧可以窮九域我疑山<lb/>
靈應上訴帝遣夸娥運神力又疑蓬莱脫左股萬里飛来倚空<lb/>
碧乾坤一色雲冥冥急霰始集雪又零依依度橋者誰子隐隐<lb/>
操舟如送迎萬壑千巖深且窈兩兩相将事幽討若非淮南訪<lb/>
八公㝎是匡廬尋五老意匠經營妙入神披圖爛熳皆天真人<lb/>
間何䖏有此境我欲從之一問津<lb/>
　　律詩五言<lb/>
　　　八里荘寄呉中兄弟<lb/>
晚泊清淮口臨風一振衣長河吞鉅海平楚沒斜暉未覺鯨波<lb/>
<pb n="KR4d0590_SBCK_038-8a"/>
險唯憂羽檄飛故園兄與弟歡樂我多違<lb/>
　　　㝎陶<lb/>
世路仍多患斯人劇倒懸虚移河内粟實苦汶陽田<lb/>
聖主憂民曰諸公奉使年萬方心佀渇雨露尚中天<lb/>
　　　夏夜懐李尚志<lb/>
蟋蟀己在壁煩暑猶未歇離居感時序憂端難㫁絶綠樹含微<lb/>
風明河湛𥘉月念子行末歸徘徊至明發<lb/>
　　　土濠<lb/>
夕憇土壕村主人顔色温子孫供洒掃兄弟具盤飱故國甘棠<lb/>
在名家棣蕚序相傳唯孝悌珎重乆弥敦<lb/>
　　　題閿郷驛用故翰林宋顯夫先生韵二首<lb/>
匹馬秦川道西㳺柰逺何客星秋入斗候舘夜臨河地勢関頭<lb/>
<pb n="KR4d0590_SBCK_038-8b"/>
險秋光嶽面多永懐楊太尉清白志難磨<lb/>
為問西来使長安去㡬何檄書飛𤏡道征戍動交河鸚鵡承㤙<lb/>
舊莆萄入貢多平生二鳥賦感慨未能磨<lb/>
　　　函関三首<lb/>
水宿煩津吏山行信舘人度関車躑躅入谷馬逡廵石戴泥中<lb/>
轍風驚塞外塵憂時非肉食華髮為誰新<lb/>
萬里西㳺客歸期趂早鴻澗泉明曉練山果落秋紅鳥度烟嵐<lb/>
外人行泥淖中前途逢驛使立馬問關東<lb/>
稍稍聞人語遲遲進馬蹄雨深分陕路雲隔度関雞間道曽歸<lb/>
壁交情獨戀綈蕭條王伯略惆悵入詩題<lb/>
　　　永昌陵<lb/>
洛水南来近嵩髙北望遥墓無羣木拱山罷百靈朝玉碗人間<lb/>
<pb n="KR4d0590_SBCK_038-9a"/>
出金鐙地下銷夕陽扵越路烟草更蕭蕭<lb/>
　　　<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>牢關<lb/>
匹馬東歸客﨑嶇過<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>牢地分周鄭險天入宋梁髙俯視泥無<lb/>
轍前驅牽載膏慇懃關下吏相送出城臯<lb/>
　　　江二首<lb/>
澤國長雲雨春山半有無江源𧺫巴蜀地勢控荆吳客舎依鮫<lb/>
舘蠻商雜賈胡眀時方利<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>吾道未乗桴<lb/>
江漢思神禹乾坤仰帝堯信知滄海大能受百川朝萬國車書<lb/>
廣三吳地利饒獨憐南浦鴈箇箇上雲霄<lb/>
　　　乆雨二首<lb/>
自從甲子雨不見有晴時南國皆雲氣陽臺眇夢思蛟龍争窟<lb/>
宅鳥雀戀藩籬去去扶搖上飛騰有所之<lb/>
<pb n="KR4d0590_SBCK_038-9b"/>
乆雨妨農事那堪夜復晨雲浮滄海曰花誤洞庭春行路悲㳺<lb/>
子匡時仰大臣未甘栖遯跡霄漢有通津<lb/>
　　　晴<lb/>
雨後江逾綠春深天尚寒晴光分浦溆曉色變峯巒海内長為<lb/>
客天涯獨倚䦨封書寄鴻鴈聊以報平安<lb/>
　　　金山寺<lb/>
突兀金山寺蕭條古佛居雲堂依水府花雨散空虚方丈諸天<lb/>
外浮屠浩刼餘十年㳺此地今日重躊躇<lb/>
　　　又雨<lb/>
春草碧芸芸春江日易曛鮫人長織杼神女又行雲風水随鷗<lb/>
宿烟沙與鴈分逺逰頭欲白慚愧卓文君<lb/>
　　　安國寺<lb/>
<pb n="KR4d0590_SBCK_038-10a"/>
古寺依脩竹春池帶綠蒲世塵無䖏著僧迹與雲孤日暖烏争<lb/>
樹風輕燕引雏乆知方外樂来此一踟蹰<lb/>
　　　㝎陶<lb/>
今日南風正揚帆過㝎陶郊原連薺麦井邑帶波濤衆鳥晴争<lb/>
宿孤舟晚更操裁詩聊自慰不必問香醪<lb/>
　　　晴<lb/>
風雨夜来急波濤今復平路從関下險山向洛中眀歲稔征徭<lb/>
薄時平去就輕愧無封禪䇿聊欲頌河清<lb/>
　　　洛口<lb/>
不學尸郷隐重為宛洛逰波光依岸轉㠶影帶雲収豈有相如<lb/>
賦空餘季子裘青雲有知己意氣若為酬<lb/>
　　　白揚河<lb/>
<pb n="KR4d0590_SBCK_038-10b"/>
晚泊白楊河堅冰柰尓何畏途愁落景歸夢隅滄波古渡淮人<lb/>
語商船䠂客謌晨興羞攬鏡白髮近来多<lb/>
　　　崔鎮<lb/>
草草趍崔鎮悠悠憶帝郷星辰依魏闕風土入淮陽逐客行無<lb/>
馬居人飯有魴年華催獻歲歸得拜髙堂<lb/>
　　　次韵荅陸養正<lb/>
之子過從乆情親若輔車衣冠雖混俗詩禮貴承家舟泊松江<lb/>
雨門連笠澤霞十年来往地俯仰一興嗟<lb/>
　　律詩七言<lb/>
　　　題陸氏别業<lb/>
夹溪揚柳恣欹斜流水春来淺帶沙韋曲桒麻如杜曲魏家池<lb/>
舘接姚家髙低亂舞風前蝶紅白争開而後花安得草堂江上<lb/>
<pb n="KR4d0590_SBCK_038-11a"/>
住爛題新句送年華<lb/>
　　　題龍門山圖<lb/>
曽過龍門山下寺畫圖渾佀昔年㳺秋聲夜動千尋木雲氣時<lb/>
騰百文湫魏國祠前烟草綠逺公巖畔石泉流隐君最有登臨<lb/>
趣拄枤相期到上頭<lb/>
　　　至正丁亥四月廿三日允常御史有事扵先塋甫竣事<lb/>
　　　而甘雨作人以為孝感所致皆為賦詩而属予為之倡<lb/>
佳城窈窕白雲中華表前瞻一徑通千載有㓛歸紀信九原無<lb/>
計𧺫文翁龍門春湧桃花浪洛浦秋含麦秀風近日繡衣来拜<lb/>
掃孝思欣至雨𪷟𪷟<lb/>
　　　丁亥歲河南自正月至七月無雨流民相属扵道哭聲<lb/>
　　　滿野不忍聞<lb/>
<pb n="KR4d0590_SBCK_038-11b"/>
慟哭秋原何䖏人哭聲直上澈蒼旻謀生不及官倉䑕轉死終<lb/>
為客路塵憔悴㡬家猶貢蜜蒼皇諸硐又争銀綠衣陳事無年<lb/>
少徒尓區區索鬼神<lb/>
阿㜷抱子婦将車骨肉誰甘棄道途使有賈生應慟哭惜無鄭<lb/>
侠為傳圖身抛田里魂俱䘮目㫁関山淚巳枯自咲腐儒難用<lb/>
世謾将餘論擬潜夫<lb/>
　　　興慶池<lb/>
層城佳氣日髙浮花蕚樓臺在上頭鶴駕六盤猶避暑龍池九<lb/>
月未知秋青山排闥當窓見金水飄香入地流麋鹿不收瑶草<lb/>
碧太平㤙澤滿秦州<lb/>
　　　陳㽞<lb/>
人物東都迹已陳行過古邑為逡廵石經毎愛中郎字墊角猶<lb/>
<pb n="KR4d0590_SBCK_038-12a"/>
傳䖏士巾曠世逸才名在耳百年眀哲道全身飄零咲我成何<lb/>
事慚愧九原泉下人<lb/>
　　　睢州雪中用允常御史韵<lb/>
隐隐髙城下五更飄飄墜雪細聞聲花開草木春輸巧光粲樓<lb/>
䑓月譲眀太史豫占年糓瑞先農應報歲㓛成誰知萬里関山<lb/>
外親伴觀風使者行<lb/>
　　　徐州<lb/>
日上彭城獨倚樓関河迢　水空流不囙躍馬江東去安得歌<lb/>
風沛上逰草帶虞姬亡日淚山餘亞父病時愁如何舞罷鴻門<lb/>
劒不向咸陽一少㽞<lb/>
　　　至日淮隂道上<lb/>
年年至日在庭闈令歲飄零獨未歸雲物不殊郷國異江山雖<lb/>
<pb n="KR4d0590_SBCK_038-12b"/>
好故人稀檄飛河隴仍防冦兵振衡陽未觧圍憂國腐儒頭欲<lb/>
白倚䦨無語立斜暉<lb/>
　　　瓜州題江風山月亭<lb/>
結屋髙臨揚子津江風山月坐相親魚龍未啓烟波蟄鴻鴈先<lb/>
驚関塞春有客貢琛来海島何人掛席上峨岷江心五夜鐘聲<lb/>
動喚起扶桒曰一輪<lb/>
　　　送琳上人歸南岳<lb/>
髙人二月歸南岳共向東風折栁枝萬里故山飛錫近一江春<lb/>
水渡杯遲碧雲不賦湯休句班竹應過帝子祠尚恐諸方叅未<lb/>
遍葛洪川上重為期<lb/>
　　　江上客舎<lb/>
曉来江上雨濛𪷟烟火蕭條客舎中風急最憐巢幕燕春寒猶<lb/>
<pb n="KR4d0590_SBCK_038-13a"/>
滯寄書鴻紛紛洲渚魚塩聚厯厯東南貢賦通萬里乾坤一覉<lb/>
旅濁醪今夕與誰同<lb/>
　　　江上對雨寄鄭山人<lb/>
蕭蕭風雨動經旬二月江城未見春鴻㕐不傳天末信烟波愁<lb/>
絶渡頭人誰家揚栁啼黄鳥何䖏汀洲采白蘋慚愧江南庾開<lb/>
府暮年詞賦轉清新<lb/>
　　　江邊<lb/>
二月東風鸎喚人踏青逰女滿江濵栁迷楊子津頭路山掩潤<lb/>
州城裏春望㫁碧雲情縹緲謌殘綠水意逡廵無由一向江南<lb/>
去相伴汀洲采白蘋<lb/>
　　　聞道<lb/>
聞道出師湘水頭東南賔主盛才猷勿今下失蒼生望實恐上<lb/>
<pb n="KR4d0590_SBCK_038-13b"/>
貽黄屋憂雨裛漢旌休澷濕瘴深蠻硐未全收致身報主男児<lb/>
事莫信平生馬少㳺<lb/>
　　　送人之南<lb/>
江南春水浴飛鳬柳葉半青楊葉踈送客又逄巫峡雨移家莫<lb/>
就武昌魚鷓鴣啼䖏難行路鴻㕐歸時好寄書若過長沙逢賈<lb/>
傳慿君為我問何如<lb/>
　　　江月樓<lb/>
中天樓閣欝嵯峨良夜其如水月何雪浪逺從三峡至露華偏<lb/>
傍九霄多道人宴坐脩禪觀㳺子登臨聽掉謌曽是水晶宫裏<lb/>
客倚䦨来此重婆娑<lb/>
　　　寄了即休長老<lb/>
躭躭浮玉倚滄洲八十髙人在上頭不向終南通捷徑要将砥<lb/>
<pb n="KR4d0590_SBCK_038-14a"/>
柱鎮中流世間豈識維摩病方外真從慧逺逰明日怱怱過江<lb/>
去尺書聊以寄綢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>
　　　五月五日淮隂<lb/>
五月五日淮陰郡半雨半晴城上樓菖蒲汎酒吾無分楊柳繋<lb/>
船君且㽞西日照人生别思南風吹笛帶邊愁眀朝又上洪河<lb/>
去欲采芙蓉不自由<lb/>
　　　舟中<lb/>
束書又入李膺舟共遡黄河最上流自咲乆為吳下客誰期重<lb/>
向洛陽㳺関山雨足天無暑原野風髙麦有秋永夜雲霄看不<lb/>
厭相從還欲問牽牛<lb/>
五月平原百草香泊舟髙㟁己斜陽河流浩蕩来西極山勢逶<lb/>
迤接太行墅老張燈風雨夕商童吹笛水雲涼共憐此地頻来<lb/>
<pb n="KR4d0590_SBCK_038-14b"/>
徃把酒髙謌一慨慷<lb/>
　　　河隂<lb/>
蕭條城郭河陰縣泝水乗船佀汎槎峭壁有人居洞穴平川無<lb/>
土種桒麻滿天急雨寒欺客捲地長風夜赱沙囬首太行山下<lb/>
路豈無騏驥困塩車<lb/>
昨夜関河風雨横今朝涼思颯成秋沙頭浪湧千堆雪山頂人<lb/>
牽百丈舟願與王遵同叱馭不随庾亮謾登樓君看平地風波<lb/>
惡積石猶應是稳流<lb/>
　　　虎牢関<lb/>
連山囬抱欝嶔崟百戦英雄不可尋西極河流行地逺中州風<lb/>
氣入関深逢時豈乏㽞侯䇿事主難忘紀信心千載虎牢形勝<lb/>
地慿髙囬首一長吟<lb/>
<pb n="KR4d0590_SBCK_038-15a"/>
　　　洛口<lb/>
今朝掇棹清河口却上髙丘望孟津多情芳草佀南國滿目好<lb/>
山如故人文媿陸機還入洛才非范叔澷㳺秦䄂中獨有河清<lb/>
頌莫惜吹嘘上紫宸<lb/>
　　　法王寺<lb/>
白雲相送度髙岡行盡松聲到上方山掩地靈秋寂寂天開嶽<lb/>
色曉蒼蒼石根藥采菖蒲秀林下經翻貝葉香乞取龍溪泉一<lb/>
勺仰崧堂上禮空王<lb/>
　　　崇福宫<lb/>
西風吹老碧天秋𣪚筞尋真䖏䖏㳺太室山前逢<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>母少姨峯<lb/>
下候浮丘穿林雲逐丹光𧺫出洞泉和藥氣流白髮祠官談往<lb/>
事夕陽西玄水悠悠<lb/>
<pb n="KR4d0590_SBCK_038-15b"/>
　　　承天宮<lb/>
四面雲開翡翠屏路随飛鳥入青冥巢由隐去山増秀申甫生<lb/>
時岳降靈露采松花秋作醸風翻蘂笈夜談經何當結屋蒼厓<lb/>
曲手種菖蒲九節青<lb/>
　　　轘轅<lb/>
逺逰重到洛陽城又向登封道上行路入轘轅秋更險雲収太<lb/>
室雨初晴千重灌木澷山碧百道飛泉繞澗鳴欲訪巢由渺何<lb/>
許空餘潁水照人清<lb/>
　　　嵩髙<lb/>
厚徳巍巍鎮土中一元磅礴氣鴻𪷟靈雲作雨秋歸硐列嶂朝<lb/>
真曉暎空利澤四時周品物精英千古㣧貞忠重尋漢武登封<lb/>
䖏御道西風有路通<lb/>
<pb n="KR4d0590_SBCK_038-16a"/>
　　　次韻鋼字為拜太古運使賦<lb/>
平生貞義結中膓力剸蛟犀始見鋼水部分曺仍按節尚書入<lb/>
奏擬懐香蹔垂鴻鵠青冥趐不負蒹葭白露霜咫尺星辰催聽<lb/>
履肯教供奉殿西廊<lb/>
　　　次韵酬鄭彦章運使<lb/>
使君擬卜水南居負郭良田二頃餘但使有溪堪種竹不愁無<lb/>
地可蔵書衣冠洛社期諸老祖帳都門憶二踈頭戴角巾収芋<lb/>
栗秋風吾亦愛吾廬<lb/>
　　　東平道上<lb/>
客客東平聽曉鐘出門殘月尚朦朧一輪紅日生滄海萬丈丹<lb/>
霄聳岱宗不為山靈廽俗駕敢從漁父問形容何當結屋岩岩<lb/>
下學種徂徕百尺松<lb/>
<pb n="KR4d0590_SBCK_038-16b"/>
　　　濟州<lb/>
蕭蕭僕馬别神州俯仰乾坤一弊裘慷慨不為投筆計飄零空<lb/>
作曳𥚑逰雲飛故國無来鴈冰觧長河有去舟此日山東無李<lb/>
白不妨携酒獨登樓<lb/>
　　　彭城<lb/>
関山歲晚日隂隂獨上彭城思不禁河水東来非禹蹟民風南<lb/>
去雜淮隂英雄己堕陳平計志士長憐亞父心自古人臣難去<lb/>
就悲謌一曲倚嶔崟<lb/>
　　　吕梁<lb/>
扁舟又向吕梁歸浩蕩中流看翠微濁浪滿河冰亂赱黄雲垂<lb/>
地雪交飛奉身誤叱王遵馭渉世頻沾阮籍衣日暮不湏吹短<lb/>
笛沙鷗猶恐未忘機<lb/>
<pb n="KR4d0590_SBCK_038-17a"/>
　　　邳州<lb/>
邳州城下片㠶収滿眼山川生古愁人間客子復来此圯上老<lb/>
翁何䖏㳺青冥無路逐黄鵠滄海有波随白鷗浩謌撃檝江南<lb/>
去孰謂赤松非我儔<lb/>
　　　淮陰侯廟<lb/>
慷慨論兵笑沐猴盡将生死付鄼侯手提漢鼎歸真主眼見黄<lb/>
旗出偽㳺此日王孫空故國何年漂母葬荒丘英雄自古多遺<lb/>
恨腸㫁秋風䠂水流<lb/>
　　　過揚子江憶亰師故人<lb/>
一别神亰歲己䦨故人廽首路澷澷淮南羙酒誰同飲江左青<lb/>
山獨自看滿地波濤紅閃日中天樓閣翠生寒吳関入望庭闈<lb/>
近欲問飛仙借羽翰<lb/>
<pb n="KR4d0590_SBCK_038-17b"/>
　　　草堂<lb/>
隠君家住玉山阿新築茅堂接薜蘿翡翠飛来春雨歇麝香眠<lb/>
䖏落花多竹枝已聽巴人調桂樹仍聞䠂客謌眀日扁舟入州<lb/>
府不堪離思隔蒼波<lb/>
　　　碧梧翠竹堂<lb/>
玉山窈窕地仙居翠竹叅差間碧梧夜静簾櫳人度曲春深庭<lb/>
院鳯将雏瑶華散席侵棋局瓊露分香落酒壷見說秋来更瀟<lb/>
洒四<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>虚籟雜笙竽<lb/>
　　　漁荘<lb/>
何䖏林塘好卜隣清江繞屋净無塵㝎巢新燕渾如客汎渚輕<lb/>
鷗不避人揚栁飛花香作雪鱸魚上釣句扵銀春風無限滄浪<lb/>
意欲向汀洲賦采蘋<lb/>
<pb n="KR4d0590_SBCK_038-18a"/>
　　　次韻荅陸養正<lb/>
幽居瀟洒傍溪湄雅好惟収魏晋碑千樹好花閑對酒一簾春<lb/>
雨細論詩耽書尓欲師玄晏皷棹吾将學子皮滿地綠陰春寂<lb/>
寂永謌伐木眇予思<lb/>
　　　㽞别錢伯行<lb/>
落花時節下江潯掃榻相延竹滿林盡日雄談驚四座百年髙<lb/>
義重千金掛㠶南浦春風𧺫剪燭西窓夜雨深别後相思隔城<lb/>
市五湖烟樹碧森森<lb/>
　　　㽞别陸養正<lb/>
我愛陸郎才思清新詩落筆使人驚不材<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>忝為師友髙義多<lb/>
慚若弟兄江上烟波催去鷁雨餘春樹亂啼鸎㝎知眀日空齋<lb/>
裏坐對停雲憶士衡<lb/>
<pb n="KR4d0590_SBCK_038-18b"/>
　　　送干子都赴陕州同知<lb/>
公子承家列俊髦尚書奉　國著賢勞棠餘分陕千年樹水<lb/>
落洪河萬里濤地勢下窺崤澠固天文西入斗牛髙関東故舊<lb/>
如相問委羽山深學種桃<lb/>
　　　南歸道中作<lb/>
陸乗車水乗舟関河何緜緜波浪復悠悠車行阻雪舟阻冰陸<lb/>
憂豺狼水鯢鯨我生不學馮河術柰何欲與重險争朝辞舟暮<lb/>
騎馬鶺鴒相呼在原野白魚可烹雀可炙諼草羅生滿堂下<lb/>
　　長律<lb/>
　　　上西臺大夫韓公二十韻<lb/>
昭代推賢佐眀公最絶倫異材鍾海岳間氣毓星辰世濟忠貞<lb/>
羙身膺寵數頻棟梁元有噐社稷豈無臣暫出司天憲遄歸秉<lb/>
<pb n="KR4d0590_SBCK_038-19a"/>
國鈞鋒車朝象闕玉漏下鷄晨膚寸雲初𧺫茫洋氣已匀風霜<lb/>
成雨露秋日變陽春出入方周召㓛名邁甫申廟謨惟宻勿王<lb/>
業在經綸近㧞嚢中頴旁羅席上珎但令材並入行見俗還淳<lb/>
葑菲秋仍綠菁莪晚更新髙明誠樂育幽側㑹求伸上客争趋<lb/>
薊鯫生獨過秦朅来瞻泰華直欲小峨岷江漢成漂泊丘園愧<lb/>
隐淪新豐徒有酒亰洛澷多塵五鳯深黄閣三台亞紫宸扶搖<lb/>
難自致搔首望髙旻<lb/>
　　　江亭<lb/>
江水出峨岷江亭俯要津諸侯皆軄貢百粤漫風塵㤙詔傳中<lb/>
使遐方倚外臣出師勞上将入幕冨嘉賔聞道元戎死頻傷義<lb/>
士神三軍冝雪耻百戦莫憂身巫峡長多雨瀟湘己暮春鼎魚<lb/>
何足制奏凱勿逡廵<lb/>
<pb n="KR4d0590_SBCK_038-19b"/>
　　　送錢伯舉錄判衢州<lb/>
客舍依慈母多君若弟兄庭闈交㝎省閭巷遁逢迎夜雨敦朋<lb/>
好春風動䆠情金樽深綺席玉漏下層城吏隐當平世㓛曺足<lb/>
令名不徒拓爽氣直欲樹風聲滄海鯤鵬化朝陽鳯鳥鳴明時<lb/>
湏弩力應不負平生<lb/>
　　絶句<lb/>
　　　題水殿納涼圖<lb/>
白苧衣裳懶自裁手揺羅扇此徘徊水晶宫殿涼風少欲勸君<lb/>
王築露臺<lb/>
　　　戯嬰圖<lb/>
懐抱提携咲語温好花折得帶晴暾后妃别有房中樂冝尓螽<lb/>
斯樂子孫<lb/>
<pb n="KR4d0590_SBCK_038-20a"/>
　　　蜀葵花圗<lb/>
水晶宫裏是仙郷新製黄裳怯嫰涼獨倚西風無與語漫将心<lb/>
事訴朝陽<lb/>
　　　題鷄冠花圗<lb/>
綠陰亭下露華晞一色猩紅暎舞衣疑是仙家丹熟後靈鷄服<lb/>
得也能飛<lb/>
　　　桃花翡翠圖<lb/>
落花庭院堕㳺絲春在小桃人未知翡翠飛来成乆立太平風<lb/>
景日遲遲<lb/>
　　　倦繍圖<lb/>
宫門深鎻晝偏長懶把春雲繡作裳恨不将身化胡蝶長随飛<lb/>
絮近君王<lb/>
<pb n="KR4d0590_SBCK_038-20b"/>
　　　蓼花雪姑圖<lb/>
紅蓼花開水滿洲西風吹夢捴成秋㗸泥不及三春燕兩兩巢<lb/>
君翡翠樓<lb/>
　　　田横墓<lb/>
一門兄弟王齊中耻與羣臣事沛公五百餘人同日死也勝疋<lb/>
馬向江東<lb/>
　　　中牟<lb/>
客路茫茫曰易晡白沙衰草下飢烏為詢今日中牟令曽有飛<lb/>
蝗入境無<lb/>
　　　𣏌縣<lb/>
杞縣南来麦未青馬蹄無柰曉凌兢問君今日寒多少雨過園<lb/>
林盡木冰<lb/>
<pb n="KR4d0590_SBCK_038-21a"/>
　　　竹雀圖<lb/>
兩兩野田雀雄鳴頋其雌青春風日好来哺竹間児<lb/>
　　序<lb/>
　　　玉山草堂分韻詩序<lb/>
予與玉山隐君别四三年聞其與㑹稽揚銕厓遂昌鄭有道匡<lb/>
廬于鍊師苕溪郯九成吳僧琦元璞曰有詩酒之娱而其更倡<lb/>
迭和之見扵篇什者往往傳誦扵人而予也以汗漫之役遡河<lb/>
洛上嵩華厯関陕北逰而客亰師度居庸計其所䟦<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>不啻萬<lb/>
餘里方挈挈焉觸寒暑犯霜露之不暇又何由持杯酒濡翰墨<lb/>
詠謌揮灑以厠諸君子之列耶今年孟春予還自北方隐君首<lb/>
以書見拓過草堂爲旬日之㽞扵是銕厓去講春秋扵松江泖<lb/>
澤之上有道隐居吳城天宫里元璞亦歸天平山之龍門而九<lb/>
<pb n="KR4d0590_SBCK_038-21b"/>
成則出入漕臺執文牘以理公家之事朝夕與予爲侶者主則<lb/>
隐君客則練師也予竊念三數年来馳驅辛苦幸而来歸而隐<lb/>
君能以水竹琴書相慰藉而諸君子者乃復出䖏不齊不能復<lb/>
如疇昔雅集之盛方俛仰窹歎慨然興懐而豫章熊松雲婁江<lb/>
陸良貴適至隐君乃列綺席設芳爼扵碧梧翠竹間相與投壺<lb/>
雅謌飲酒甚歡且即席賦詩而以碧梧棲老鳯凰枝爲韻予探<lb/>
得老字餘則各有所属詩皆輒成獨松雲子飲酣長嘯上馬馳<lb/>
去得棲字不賦云<lb/>
　　　尊賢堂分韻賦詩序<lb/>
玉山髙士世爲中吳鉅族居崑山界溪之陽其先君子好道家<lb/>
清净之說嘗以所居爲真舘髙士嗣葺之年未及老輒委家事<lb/>
扵其子退治一室環以水竹中蓄琴書圖畫古玩器之属而扁<lb/>
<pb n="KR4d0590_SBCK_038-22a"/>
曰尊賢堂逍遥宴䖏意泊如也髙士少負竒才既不屑扵用世<lb/>
及耴黄帝老子之書讀之而奉釋氏不殺生之戒惟謹每遇生<lb/>
辰輒不茹葷不飲酒杜門謝客焚香清坐歲以為常今年孟春<lb/>
予過其䖏適值其謝客之日髙士以予辱有雅故且婣故獲與<lb/>
觀其長㓜登降儀容之盛盖髙士之子仲瑛晉道皆能文而好<lb/>
禮而其孫元臣則又予友于君彦誠之髙弟弟子也相與舉酒<lb/>
称慶禮畢有頃姆抱三歲子奉巵酒跪進髙士前芝蘭玉雪未<lb/>
足以論其秀盖髙士之曽孫也扵是髙士命左右實爼豆潔罍<lb/>
斝相與為文字飲髙士既歡甚而其子若孫班班就序長者舉<lb/>
觥少者𧺫舞髙士亦忘其為尊且老談咲之不足則彂為謳謌<lb/>
至夜分乃巳扵是仲瑛請分韵賦詩以紀其事予竊以為髙士<lb/>
享有五福樂及曽孫頋不為其所得為而乃味道徳之腴樂仁<lb/>
<pb n="KR4d0590_SBCK_038-22b"/>
者之静寳之以儉行之以慈而仲瑛昆季又能躬行孝弟以志<lb/>
為養則其度越流俗豈不萬萬㢤囙以洪範所謂夀福康寜攸<lb/>
好徳為韻予得康字既為之詩又為之序云<lb/>
　　　送長洲縣遷家訥縣丞代歸詩序<lb/>
夫襃衣峩冠乗堅䇿肥馳鶩仕䆠之林而有貴夫世之佳公子<lb/>
者盖以其習聞扵家庭者非忠扵其君則孝扵其親也非弟扵<lb/>
其長則信扵其友也其周旋扵朝夕則威儀之度進退之容射<lb/>
御之文應對之節又皆可以涖官而臨民之人也使之出而從<lb/>
改殆猶駕熟路之車騁康衢之駿而予也又扵長洲丞西夏遷<lb/>
嘉訥君見之盖君之上世鳴玉紆組垂休邁烈代不乏人而君<lb/>
用其先大夫之澤效官倉庾而来也始則人敬之終則人愛之<lb/>
去則人思之胡為其能尓㢤盖長洲為邑麗扵大府賦夥而訟<lb/>
<pb n="KR4d0590_SBCK_038-23a"/>
煩丞之為職所以貳令位髙而勢偪前人之䖏扵是者鮮不以<lb/>
難而君也佐煩夥之邑不急以盩民不緩以敗事居勢偪之位<lb/>
不嫚以長傲不阿以耴辱三年之間不強民以敬而民敬不徼<lb/>
民以愛而民愛不要民以思而民思嘻善之足以動物也若是<lb/>
乎君頋不以習聞扵家庭者為已足周旋扵朝夕者為已至而<lb/>
諰諰焉若将益充其所以孝所以忠與夫弟且信者盖将以雲<lb/>
漢為康衢朝廷為熟路而其所謂不負丞者盖未足為君頌也<lb/>
然詩者所以宣有徳序者所以彂其趣吳之大夫士扵君亦厚<lb/>
矣故予不敢譲而為之書<lb/>
　　　送施掾史詩序<lb/>
國家世臣賞田多在吳歲有廩人之事則遣使督之至正十二<lb/>
年丞相府選監脩　國史府掾史淮南施君克譲乗傳至吳<lb/>
<pb n="KR4d0590_SBCK_038-23b"/>
謹其事也既竣事明年春戒遷薦紳大夫咸賦詩以羙之其意<lb/>
若曰丞相勲足以輔成王業㓛足以保衛社稷力足以制法成<lb/>
治而智足以尅敵出竒既登名太常則賞田之法冝有加無征<lb/>
此　國家所以勸大臣丞相所以奉祭祀者也其使人扵此豈<lb/>
直責以廩人之事而己㢤亦将囙此以視年之豐㓙人之休戚<lb/>
益思𢡟厥㓛以垂休無窮也然則羙克譲者非私克譲也羙丞<lb/>
相之善使人也丞相使人不直責以廩人之事而事集此克譲<lb/>
所以為賢乎方今丞相枋國立賢無方薄海内外士之負才實<lb/>
者並升　中朝盖彬彬焉克譲年盛志銳而材又最良其從<lb/>
事相府也盖所謂生扵伯樂之廐長扵匠石之園矣其進而顯<lb/>
融也殆鷙鳥舉而風迫之矣它日乗堅筞駿鳴珂曵紱復以使<lb/>
事南還薦紳之在吳者尚能執巵酒為克譲歡以慶丞相之得<lb/>
<pb n="KR4d0590_SBCK_038-24a"/>
士也十三年癸巳三月既望序<lb/>
　　　送髙進道序<lb/>
聊城髙君晉道侍其先大夫貟外公寓吳最乆公中朝宿望風<lb/>
裁峻整居家尤儼肅晉道兄弟侍立終日非有故不輒去左右<lb/>
當是時搢紳先生謝官扵　朝而休老扵吳者相望然皆推<lb/>
公為前軰無日不相過從部使者及四方䆠㳺之士道經吳率<lb/>
就造見户屨至不可容扵是進道兄弟雍容扵揖譲尊爼間動<lb/>
以矩度而進道又特以博古好學雅為諸公所知間欲屈置掾<lb/>
曺辝弗就及公捐舘一時諸老亦相繼淪謝其子弟往往通顯<lb/>
莫不交薦進道進道方僦居水竹間環堵蕭然貧窶日甚人以<lb/>
為難而進道弹琴誦書自若也今年夏廣西部使者不逺數千<lb/>
里移書采吳辟進道為書吏扵是常所往来者相與具車馬勸<lb/>
<pb n="KR4d0590_SBCK_038-24b"/>
進道行而進道慨然若有不屑焉者乃相與言曰先大夫以閎<lb/>
毅正直之材有志當世不幸廢扵疾及門之士資話言而往猶<lb/>
足以濟時善俗况進道以克肖之子朝夕奉先訓而周旋者乎<lb/>
然隐居不仕豈先大夫所以有志扵當世之意乎且經邦之道<lb/>
莫先扵風紀而風紀之要莫難扵得人今<lb/>
聖天子得賢部使者扵廣西部使者又得賢寮吏扵幕下進道<lb/>
行矣推事親之道以事君推脩身之道以治人将見進道無負<lb/>
扵部使者而部使者無負扵<lb/>
聖天子矣扵是勸進道行者咸賦詩以華之而属天台陳基為<lb/>
之序<lb/>
　　　雙谿詩序<lb/>
予郷去城百五十里而逺大率深山長谷土田之利薄歲所入<lb/>
<pb n="KR4d0590_SBCK_038-25a"/>
自供公上之外僅足以給衣食以故民無嬴餘而得盡力扵畎<lb/>
畞暇日郷之老者率其子弟相與誦詩讀書而其人皆知講說<lb/>
周公孔子以相尚予生九年而孤又九年出逰四方不得安扵<lb/>
田里以朝夕承教及粗有知而歸先生長者多己謝世其遺風<lb/>
餘韵幸而可見者尚頼其詩之存盖予扵雙谿而有得焉予既<lb/>
手錄其詩乃從而歎曰嗟乎古者天子之廵狩也盖太師陳詩<lb/>
以觀民風焉是以孔子刪詩凡行役之大夫放逐之臣子閭巷<lb/>
婦女蒭蕘遺逸之辝悉耴而列諸國風者将使人囙其情性本<lb/>
其風土而觀其習俗之羙惡政事之得失也周衰聖人不作采<lb/>
詩之官廢作者始自成家家自為法辭愈工而氣愈蹙世愈降<lb/>
而情愈偽尚何俗之可觀政之可考㢤故予歴觀近世之詩重<lb/>
有感扵吾郷諸老雙溪之作者盖以其彂扵喜怒哀樂之正本<lb/>
<pb n="KR4d0590_SBCK_038-25b"/>
乎習俗風土之羙謌詠周公孔子之言以教其子弟親其親而<lb/>
長其長樂其樂而事其事遡而求之古詩之源可見也予以不<lb/>
得親登其門為憾又惜采詩之官未設序而蔵之以俟知者<lb/>
　　　送髙孟賔歸永嘉後序<lb/>
古者男子有所事也其所事在扵天地四方故其生也桒弧蓬<lb/>
矢以射天地四方者志其所有事也是故成童而教先㓜儀而<lb/>
後六藝既冠而成人則責以男子之事故三十則理男事焉男<lb/>
事理則可以出而行其志故四十始仕則方物出謀彂慮五十<lb/>
則服官政七十則致仕焉然則人之生也無一日不教其長也<lb/>
所一日而不學及其措諸事也亦無一日而非其所教所學者<lb/>
是故近而君臣父子夫婦昆弟朋友之所以為懿詩書禮樂之<lb/>
所以為教逺而天地日月星辰之所以運行風雨霜露隂陽寒<lb/>
<pb n="KR4d0590_SBCK_038-26a"/>
暑之所以變化江海河嶽之所以為大皆其躬行實履深眀熟<lb/>
察而非有待扵外者也故曰叅其化扵天地而無悖行其道扵<lb/>
四方而無惑男子之始終其所事不既備矣乎今之人則不然<lb/>
其所謂㓜儀父兄不必知也所謂六藝先師宿儒不必能也而<lb/>
况扵其所事乎况扵無悖無惑乎嗚呼教之不行學之不講亦<lb/>
已乆矣士之生扵斯世茍有志扵天地四方以求其所事其可<lb/>
不自力乎是故弗教則已茍教焉非古之所教弗教也弗學則<lb/>
已茍學焉非古之所學弗學也茍教矣學矣而猶有所未自信<lb/>
者則出而㳺扵通都大邑天下人物之所㑹交扵豪傑卓絶之<lb/>
士以増益其所未至者焉然後求其所事扵天地求其所事扵<lb/>
四方其庶㡬不悖不惑乎余嘗有志扵是矣而未能致其力吾<lb/>
友永嘉髙君則誠博學而強志其弟孟賔哷東歸海上盖所謂<lb/>
<pb n="KR4d0590_SBCK_038-26b"/>
歸而求之有餘師者其行也故以是諗之孟賔之得扵其兄者<lb/>
亦有以教我乎因書于末簡以致予私焉<lb/>
　　　送申屠彦徳序<lb/>
秘書少監金華黄先生之䆠㳺浙東西也四方學者各以本經<lb/>
来受業㑹稽申屠彦徳則以春秋之學爲髙苐基登先生之門<lb/>
也後先生稱彦徳不置而基固願與之㳺已及来呉門訪故鍳<lb/>
書博士柯公敬仲而彦徳客扵其所始相識扵是脩同門之好<lb/>
甚懽也方是時士罷科舉之習一時作者以古雅相尚而彦徳<lb/>
詩文一出争相傳誦然日不廢三傳及諸儒所爲說以研精聖<lb/>
人筆削之㫖及賔興之制復行彦徳挟所有以往每方出塲屋<lb/>
同軰各以其文相示莫不推服彦徳而有司者頋屈之扵次搒<lb/>
僅以㤙例署爲歙縣教諭夫士之爲學亦正義不謀利明道不<lb/>
<pb n="KR4d0590_SBCK_038-27a"/>
計㓛而已故其得所願扵時則進而行其志其未得所願也則<lb/>
退而求諸已茍去而奉籩豆玉帛周旋聖人之庭深衣大帶率<lb/>
諸生誦其詩讀其書扵朱夫子之里則又君子之所不譲也且<lb/>
基嘗㳺歙矣歙之為邦在萬山中水清而駚故家遺俗喬木相<lb/>
望文獻有足徴者而其人扵當世儒宗尤深慕金華先生之文<lb/>
足以彂眀朱夫子之道故以予之愚亦幸囙先生而不見鄙夷<lb/>
扵歙而况彦徳乎頋以朝夕之養不能一日舎去以從彦徳扵<lb/>
歙而脩基之所不逮也扵其行輒序以送之且以謝不敏扵歙<lb/>
之大夫士云<lb/>
　　　送鄭君舉㳺金陵序<lb/>
昔六朝之都金陵也皆南北分裂之餘士生其間盖欲為司馬<lb/>
子長萬里之㳺而不可得庸詎知千數百年之後天下混一車<lb/>
<pb n="KR4d0590_SBCK_038-27b"/>
書大同有如今日者而能文好㳺之士過其故都徘徊躑躅以<lb/>
吊其殘烟衰草之墟乎然秋髙氣清登石城而望長江西来朝<lb/>
宗于海而湘潭巴蜀之山雲影出沒至扵淮南草樹青青如薺<lb/>
秦淮晴波縈縈如帶猶足以想見昔時龍蟠虎踞之勝固一時<lb/>
之壮㢤况大江而南物盛人衆<lb/>
天子命執法大臣臨而治之以至繡衣峨豸之英皆極一時之<lb/>
選實東南人物之之都㑹也而其所軄又以進賢退不肖為務<lb/>
是以山林之士有志當世者莫不願與之交此永嘉鄭君舉所<lb/>
以㳺金陵也吾聞王良善御馬者也然非千里之馬雖良亦無<lb/>
所用其御矣今有千里之馬扵此良其舎之㢤雖然㳺金陵者<lb/>
衆矣固有登髙覧古慷慨悲謌隐扵桑樞甕牖以樂周公孔子<lb/>
之道有欲御之而不可得者君舉試一訪焉它日歸而為予道<lb/>
<pb n="KR4d0590_SBCK_038-28a"/>
也<lb/>
　　　送葛子充序<lb/>
金華周君子有宦㳺呉郡俄病暍而舌黒醫者以為不治其友<lb/>
龍君師徳更迎予里人葛君子充視之則曰此在醫書頋諸公<lb/>
不察耳以法治之随愈子有既深徳子充囙俾予序以送之夫<lb/>
醫固儒者之事乎素問内經雖不能必其出扵黄帝岐伯之手<lb/>
然五臓百骸脉絡血氣之在人身而與天地隂陽五行寒暑相<lb/>
為禪續消息其言至精而理至宻盖去<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>命為不逺也秦和扁<lb/>
鵲倉公華他之書雖不盡見然張長沙論述扵其前劉河間張<lb/>
宛丘李東垣彂明扵其後此四君子者皆以博學審問之㓛而<lb/>
造夫神聖工巧之域天下之能事畢矣故為醫者不讀劉張諸<lb/>
子之書則何以推明長沙之論不明長沙之論則何以求素問<lb/>
<pb n="KR4d0590_SBCK_038-28b"/>
内經之㫖素問内經之不察則夫所謂五臓百骸脉絡血氣與<lb/>
夫天地隂陽五行寒暑相與禪續而消息焉者何從測其微而<lb/>
探其頥㢤吁為是術者亦不易矣世之庸工俗師自號以醫専<lb/>
門者不過以舊時亰局古方相授受而已求其如子充者豈易<lb/>
得㢤盖子充之醫本扵素問内經上下扵四三君子之書豪分<lb/>
縷析以明夫天地隂陽五行寒暑之襌續而察夫五臓百骸血<lb/>
氣之消息其用心亦精矣猶以為未足則遍㳺四方博求名士<lb/>
相與講磨其所未至故其診脉䖏方譬之養由基之扵射不彂<lb/>
則已發則無不破的焉此周君子有所以深徳子充也夫雖然<lb/>
吾聞子充之治醫始以事親而終以濟人固未始一日而非儒<lb/>
者之事也然其活人亦衆矣何獨子有徳之之深乎夫貪㓛責<lb/>
報與夫背㤙而反讎焉者固無大相逺然以醫自専而終至扵<lb/>
<pb n="KR4d0590_SBCK_038-29a"/>
殺人者聞子充之風亦可以少媿矣予既重周請又嘉子充之<lb/>
醫本扵儒者扵是乎書<lb/>
　　　嚴氏㳺靈巖圖詩序<lb/>
中呉以水為國而靈巖獨髙出雲漢之表珠宫紺闕浮屠氏實<lb/>
有之然琴䑓硯池<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>廊香徑所以資耳目之勝者尚厯厯呉宫<lb/>
之舊慿髙而望則姑蘇之麋鹿長洲之烟草逺在指頋中而天<lb/>
平之朝嵐暮靄太湖之風㠶浪舸變化而出沒者又近在履舄<lb/>
之下盖東南之偉觀也歲二月嚴君景安與其族人子弟汎舟<lb/>
海上西行百餘里侍其季父来㳺時雨既降草木暢逹長㓜提<lb/>
携相與攀髙雲蔭宻樹而懽忻愛洽之情油然扵山水間則斯<lb/>
㳺也又非唯以窮耳目之勝而已冝其賔客觀感一時之趣從<lb/>
旁執筆畫以為圖而能詩者又從而賦之也盖景安仁而好禮<lb/>
<pb n="KR4d0590_SBCK_038-29b"/>
尤厚扵族人想其歲時蜡社宴集扵家披是圖而翫則所謂珠<lb/>
宫紺闕太湖天平或髙出雲漢之表或俯視履舃之下者皆可<lb/>
坐而致之扵是慨時序之代謝追登臨扵往昔而愛洽懽忻彂<lb/>
扵其情者如水之増不能自己則凡覧之者皆将為之賦詩而<lb/>
况扵其賔客者㢤基越絶之鄙人也奔走千里弗克盡其懽忻<lb/>
愛洽扵親戚者亦多矣故尤不能不申一言以致其歎慕之私<lb/>
焉至正六年龍集丙戌五月既望陳基序<lb/>
　　　送趙平甫序<lb/>
州與縣均之為民父母也然昔為縣而今或以州陞之則其势<lb/>
既隆而其責加厚故由大府史而賔扵州者恒什百扵縣之典<lb/>
史扵是有假典史之選而賔扵縣由縣而𣸪陞扵州者焉夫自<lb/>
大府積勞而賔扵縣又自縣積勞而賔扵州之人也佐其長吏<lb/>
<pb n="KR4d0590_SBCK_038-30a"/>
䖏既隆之势任加厚之責盖不難矣然而老扵刀筆者或髙下<lb/>
其三尺使民不得通其情迫扵衰耄者惟知避害而趋利不復<lb/>
頋事之得失有能恵然以民之休戚為己任使其長吏不失譽<lb/>
扵上而其民無怨讟扵下則人之賢不肖何如㢤呉興趙君平<lb/>
甫試吏其郷厯蘇杭府史為杭錄事司及眀象山縣典史今以<lb/>
都目選賔于越之諸暨州夫給事扵三大府更一司一縣悉著<lb/>
賢能聲今去而之山水之邦佐其賢良之長而治夫淳羙之俗<lb/>
攄其應劇之才而施之以間暇将見其賢聲大行扵越而流扵<lb/>
東南其可書者當不止扵一司一縣而已彼拘扵刀筆牽扵利<lb/>
害者又豈同曰而語㢤扵其行吳士善詩者咸謌以餞属予為<lb/>
之序<lb/>
　　　送李崇道詩序<lb/>
<pb n="KR4d0590_SBCK_038-30b"/>
予客洛陽識李君崇道扵御史斡勒君允常座中見其風神秀<lb/>
整舉止不凡意其為貴㳺公子也退而察其所軄乃知其為儒<lb/>
家子用父廕而為河南司獄且三年扵此矣予固益器重之盖<lb/>
河南居土中而其民號為近古然自饑饉荐臻始有失業而麗<lb/>
扵法者兼旁近山谷産物為白金亡命之徒相聚而冶扵其上<lb/>
歲不下數萬人往往囙利而競輒白晝相賊甚至血流洛水盡<lb/>
赤然則司獄扵此自非老扵事者鮮不以為難矣今李君徒以<lb/>
一介儒生而年又甚少頋乃䖏之以間暇不啻㳺刃扵有餘之<lb/>
地者亦必有其道矣予嘗見洛人謂君㢘而不矯恵而不近名<lb/>
民之逮繫者率哀矜而善䖏之疾與之藥飢與之食寒暑為之<lb/>
備多出私橐乆而不倦恒誦儒先君子茍存心扵濟物之言以<lb/>
自勉且曰氓之獲戾而至扵斯彼固不幸也亦豈有司者之幸<lb/>
<pb n="KR4d0590_SBCK_038-31a"/>
㢤吾今奉吾公而巳又遑恤其它嗚呼其所以為吾李君乎未<lb/>
㡬以秩滿将謁選天官洛人以其必顯融扵時也咸賦詩以贈<lb/>
属予為之序<lb/>
　　記<lb/>
　　　萬壑松濤軒記<lb/>
郜君彦清䆠㳺東南樂呉興山水之勝卜築弁山之陽而名其<lb/>
宴休讀書䖏曰萬壑松濤夫天地之氣噫而為風其始也彂扵<lb/>
太虚終也周扵六合而其嘘吸扵衆竅也盖吹萬不同然而霜<lb/>
露既降溪谷蕭條其欝然森茂挺然髙出雲漢之表者殆莫與<lb/>
松為伍扵是湱乎其相激沛乎其莫之遏渢渢乎耾耾乎如百<lb/>
水之源崩迸洶歘奔流而入巫峽轉瞿唐下江漢浩乎其莫知<lb/>
所極也扵斯時也吾知彦清仰而聽俯而視庶㡬與南郭子綦<lb/>
<pb n="KR4d0590_SBCK_038-31b"/>
隐几而㳺扵灝氣之初将嗒焉不知孰為松孰為吾而予也又<lb/>
何足以知之㢤雖然夫鼓元氣而成萬彚者果孰為之機括乎<lb/>
故張之則溢萬壑而不以為有餘翕之則不盈一掬而不以為<lb/>
不足然要其歸則未始張未始翕而亦未始不張且翕也今彦<lb/>
清以英邁之氣勇往之姿出而周旋乎世故酬酢乎萬變盖不<lb/>
離扵物而亦不撓扵物也及其退扵休沭茲焉逍遥澹乎其相<lb/>
忘泊乎其無為其殆有合扵此者是則不可以無記也若夫風<lb/>
土之夷曠烟雲之吐納與夫嘉花羙竹芬敷恱茂以冝扵四時<lb/>
者它曰從彦清㳺尚能為之賦云<lb/>
　　　綠隂亭記<lb/>
綠隂亭者界溪頋君進道宴㳺之亭也晋道中吳故衣冠之族<lb/>
好學嗜静而不屑扵禄仕其所居雖逺去城邑而無髙山深林<lb/>
<pb n="KR4d0590_SBCK_038-32a"/>
之阻扵是引水以為池聚石以為山嘉木羙竹之植既扶䟽而<lb/>
䓗蒨竒花異卉之茂又數秀而靚深扵是不出户庭而得園池<lb/>
之勝者惟斯亭為然盖寒暑之時不同昏旦之氣亦異攬清輝<lb/>
而撫流芳扵此者固随物而寓懐即景以成趣然而春夏之交<lb/>
時雨霽而風曰好芳草净而林館䆳則緑隂之勝又為斯亭之<lb/>
最焉冝晋道角巾藜杖曰與二三友生逍遥扵此或彈琴或吹<lb/>
簫或飲酒或賦詩而凡世間之所謂榮辱得失不少置毫髮扵<lb/>
胸中也夫景勝則神超神超則理融晉道盖嘗學道而造扵此<lb/>
乎使晉道而果造扵此則其充然自得扵禽飛魚泳之際者殆<lb/>
與造物生生之妙流行扵無窮盖無時不在緣隂間也豈特春<lb/>
夏之交而已㢤雖然陽徳方亨草木咸若晉道得以仰事俯育<lb/>
之餘優㳺無事為亭以㽞連其光景扵故園喬木之下者亦知<lb/>
<pb n="KR4d0590_SBCK_038-32b"/>
其所自乎然則晉道之以綠隂為樂而吾黨又能執筆以陶冩<lb/>
其所以為樂者皆幸生太平之時也是不可以無述囙書以為<lb/>
記<lb/>
　　　聽雪齋記<lb/>
顧君仲瑛飾蔵脩之室扵所居小東山之左亰兆杜徴君用<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>
古題其顔曰聽雪齋間徴記扵予予惟天地之氣舒而為陽慘<lb/>
而為隂潤而為雨露凝而為霜雪而其所以舒所以慘而凝且<lb/>
潤者亦何與扵人而夫人之情見雨露之濡則神夷覩霜雪之<lb/>
嚴則神肅此必有為之真宰扵其間者矣且歲聿云暮雨霰交<lb/>
集君子扵此冝感時序之代謝慨物候之變遷退而居重幄<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>
兼裘徴纎謌選妙舞厲金石之響諧絲竹之音以樂其樂今也<lb/>
則不然歛容以䖏其獨潜聡以察其微超超然若逃乎虚空薄<lb/>
<pb n="KR4d0590_SBCK_038-33a"/>
冨貴而樂枯橋者夫豈所謂瀌瀌奕奕霏霏脉脉颺霙而屑玉<lb/>
縁甍而入隙者果足以恱其耳而懌其心乎盖歲㓛既成嘉瑞<lb/>
時應出無覉旅跋<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>之役入有琴書詠謌之娛而又仰足以致<lb/>
其養俯足以盡其育盖𥙿扵己者不役扵物足扵内者無待扵<lb/>
外扵是施施焉衎衎焉與葛天氏之民並㳺扵熈洽之世嗚呼<lb/>
居太平之時聽豐歲之雪其得扵天者亦厚矣冝其不以人之<lb/>
所樂者以為樂而以己之所適者以自適然則非仲瑛亦何足<lb/>
以與扵此㢤雖然吾聞井龜不可語海夏蟲不可以語冰盖拘<lb/>
扵虚者猶篤扵時也今仲瑛䖏𥙿而不嗇居盈而不矜持虚以<lb/>
守寔主静以制動盖庶㡬扵不溺此不泥彼而能與物推移者<lb/>
故予樂為之道也是為記<lb/>
　　　志静齋記<lb/>
<pb n="KR4d0590_SBCK_038-33b"/>
亰兆杜徴君嘗過㑹稽朱子安氏扵吳門而題其所居之室曰<lb/>
志静齋客有見而疑之以為子安方與吳人雜䖏扵賈區中其<lb/>
丹樓畫閣鱗次而櫛比眀珠文貝誇多而闘靡者非金張之家<lb/>
則陶朱之里也加以車服軒冕之旁午歌姬舞女之雜遝子安<lb/>
扵此冝朝夕弊弊焉疲精神役心思競得失較銖黍之不暇而<lb/>
其心之所之頋不在扵彼而在扵此吁此烏足以知子安㢤夫<lb/>
逃乎空虚形槁木而心死灰者舎動以求静者也應事物而接<lb/>
人情迹闤闠而心山林者主静以制動者也舎動以求静者其<lb/>
㓛足以善其身主静以制動者其効足以及扵物子安盖嘗求<lb/>
隂陽五行扵黄帝岐伯之書徴工巧聖神扵秦和越人之術其<lb/>
用将以善身乎抑以及物乎夫及乎物者不物扵物者也不物<lb/>
扵物者非志扵静者不能也况子安之左琴右書何慊扵金張<lb/>
<pb n="KR4d0590_SBCK_038-34a"/>
茟床茶竈何羡扵陶朱法書名畫之卷舒何慕扵軒冕商彛周<lb/>
鼎之離列何事扵謌舞則其不容一物扵常惺惺之際者其亦<lb/>
主扵一而無它適焉爾予懼疑者之終不釋也故為之記使書<lb/>
扵徴君所題之左以示焉<lb/>
　　　悠然亭記<lb/>
毗陵錢君士元博雅好古世居馬跡山之内閭其地濵太湖而<lb/>
與夫椒之山相望士元既樂與其親戚賔友者㳺則作亭其間<lb/>
而以悠然名之故浙東元帥白野公兼善寔為之篆燕人昔正<lb/>
卿氏士元之婣而白野公之客也每過士元飲酒亭上仰見其<lb/>
扁則思白野公焉余雖未識士元而白野公之遇余猶正卿也<lb/>
間属以記余弗敢辝夫士元之生後靖節千歲而近其居去靖<lb/>
節千里之逺而名亭獨耴其詩之語景而慕之不以其人乎斯<lb/>
<pb n="KR4d0590_SBCK_038-34b"/>
亭也近俯太湖之蒼茫逺覧夫椒之嵯峨飛鳥往還與山氣相<lb/>
囬薄悠然之頃宛有真趣此靖節所謂欲辯己忘言者也盖象<lb/>
外之象景外之景自然無名太虚無迹言之不足以盡其意黙<lb/>
之則足以全其天噫靖節其殆天㳺者非耶余扵白野公無能<lb/>
為役而正卿頋欲為士元推靖節之忘言者而為之記豈忘言<lb/>
之中猶有可言者乎吾聞之能言者固難而忘言者為尤難惟<lb/>
其忘言也而後得其趣之真得其趣矣而猶不能已扵言盖終<lb/>
身不言而未嘗不言固荘周氏之所謂和以天倪而非余之所<lb/>
敢知也雖然白野公已矣吾将從正卿舎斯亭賦靖節飲酒詩<lb/>
以酒觴士元相與乗和平之氣逰無何有之郷而後忘言之境<lb/>
可庶㡬也正卿曰善因書以為悠然亭記至正十三秊秋八月<lb/>
辛丑記<lb/>
<pb n="KR4d0590_SBCK_038-35a"/>
　　　嘉樹軒記<lb/>
山隂朱君子安所居之庭有嘉樹焉天台陳基見而羙之子安<lb/>
曰子亦知夫樹乎方其産扵山林也莫不萌扵尺寸而至千尋<lb/>
為匠氏所知則耴而用之為明堂為宗廟不為匠氏所知則老<lb/>
扵丘壑而已或者又厄扵山石困扵巖穴蹙縮擁腫卷曲偪仄<lb/>
而不得遂其性否則病扵戕賊欲効其用如柤棃橘柚漆桂而<lb/>
不可得均之為樹也而有幸不幸焉今斯樹之植扵庭雖未必<lb/>
其為匠氏所耴然亦逃扵擁腫蹙蹜偪仄卷曲與夫戕賊之患<lb/>
而愛護之㓛均扵造物溉灌之勤饒扵雨露縦未能上直霄漢<lb/>
蔽虧日月然視老扵丘壑者亦或有間矣基聞其言而感之盖<lb/>
士之晦扵空谷有乗風雲之㑹佐時龍之運巍然而立扵廊廟<lb/>
者有徳行以培其本禮樂以逹其枝而光華潤澤又彂而為文<lb/>
<pb n="KR4d0590_SBCK_038-35b"/>
章之盛然不獲推之扵時以致其所以扶顛而持危者有不材<lb/>
而克終其天年如商丘之木有以材為患中道而夭扵斧斤如<lb/>
宋<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>氏之楸者此其幸不幸視彼何如㢤今也託根扵君子之<lb/>
庭始不厄扵山石終靡困扵巖穴養之以深仁而不徒為商丘<lb/>
之夀沃之以厚澤而不忍為宋荆氏之夭庸知其異日不千尋<lb/>
乎又庸知其不為匠氏所耴乎然則産扵山林而有幸不幸者<lb/>
在扵樹之遇弗遇也託扵君子之庭而有耴不耴者在扵人之<lb/>
養弗養也吾知養而已又遑恤其耴不耴乎子安曰旨㢤使吾<lb/>
囙彼而有得扵此者子之言也夫乃謝曰敢不封植此樹以無<lb/>
忘角弓囙書以為記<lb/>
　　　范氏復祖塋記<lb/>
故宋贈太師魏國范文正公以上三世墳墓在吳門之天平山<lb/>
<pb n="KR4d0590_SBCK_038-36a"/>
至公之薨始葬洛陽萬安山母氏謝夫人之兆其子監簿忠宣<lb/>
㳟獻侍郎以下三世皆祔焉中更靖康之亂子孫之在呉者弗<lb/>
獲以時展墓唯頋瞻山河北嚮流涕而已我<lb/>
世祖皇帝混一四海　列聖相承誕敷文徳而尤惓惓焉致<lb/>
意扵古今忠臣烈士有㓛扵名教者故公克與天下之名山大川<lb/>
前代之聖帝眀王並登祀典每歲仲丁有司祗奉中牢致祭惟<lb/>
謹可謂盛矣然亦不過即天平之白雲以寓其髙山仰止之意<lb/>
而萬安之原至大中八世孫國俊僅一至其䖏同知徐君景孺<lb/>
為復侵地亦存什一扵千百自是又三十九年為至正七年國<lb/>
俊從弟将仕佐郎文英謂其子崑山州教授廷方曰嗚呼自陵<lb/>
谷變遷以来故家喬木零落殆盡吾子孫幸生<lb/>
聖明以孝治天下之時慿藉餘澤食有義田居有義宅教有義<lb/>
<pb n="KR4d0590_SBCK_038-36b"/>
塾凡飬生送死可以無憾而祖宗二三百年之丘隴所恃以爲<lb/>
蔵者鞠爲芻牧之區徐君所封亦已侵削尚安在其爲子孫㢤<lb/>
洛陽土風號爲近古豪民無知可以徳化不可以力勝吾聞御<lb/>
史斡勒君允常居里第曰以吾先文正公濟貧活族之仁自勉<lb/>
而僉事李君公平分憲扵洛又嘗執筆而爲公之傳者誠以状<lb/>
白之必有以矜吾之志也廷方即曰具資糧屝屨不逺數千里<lb/>
致其父之命扵是李君首出俸金爲之倡斡勒君率郷黨與同<lb/>
知郭君文鼐判官董君鉉奉牲幣爲文以祭扵墓下所謂豪民<lb/>
之無知者觀感而化卒復徐君所封之舊而其地以畞計者若<lb/>
干焉既繚以周垣益之壤樹又築室六楹使其甥趙氏廬其上<lb/>
甫竣事以基嘗與觀籩豆玉帛之盛俾書之扵石竊惟文正公<lb/>
以間生之氣王佐之才致位将相爲宋宗臣百世之下誦其詩<lb/>
<pb n="KR4d0590_SBCK_038-37a"/>
讀其書者可以立忠信而尊君父興王道而致太平故其少而<lb/>
肄業長而從政所至之地遺愛不忘率繪象以為祠刻銘以頌<lb/>
徳頋是窀是穸在其父子平生官居衣冠禮樂之郷而使斧斤<lb/>
耒耜日相尋扵其中豈<lb/>
國家所以尸而祝之以待先賢之意乎繼自今兹為子孫者如<lb/>
文英之不忘其本䖏里閈者如斡勒君之雅尚古道居風紀者<lb/>
如李君之知所勸相為有司者如郭君董君之克恭所事則萬<lb/>
安之松楸将人人為之封殖益乆而不廢尚何斧斤耒耜之患<lb/>
乎㢤公父子世濟忠直太史有傳神道有碑家乗有載兹不敢<lb/>
以瀆書書其復塋歲月以為方来告云是歲丁亥十月丙子記<lb/>
　　　崇勲堂記<lb/>
遼之右族歴金入　國朝惟石抹氏之後為最盛支分蔓衍散<lb/>
<pb n="KR4d0590_SBCK_038-37b"/>
䖏北南若河南都府所属千夫長元善君者其一也君上世佐<lb/>
太祖皇帝𧺫翔方儁㓛偉㓛不可殫紀逮<lb/>
世祖皇帝平壹海内爰命武臣分鎮天下要害䖏頋惟河南地<lb/>
大以逺且㩀四方之中昔人所恃以為金城湯池者雖皆鞠為<lb/>
草莾然表裏山河自若也故既立萬夫長俾元勲揔蒙古軍世<lb/>
守之又以<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>符金章軄長千夫授君上世其責任不亦隆且重<lb/>
乎此其先大父所以即所居之堂而名曰崇勲也今年夏五月<lb/>
予與御史斡勒公允常過君扵洛水之南遥望喬木叅天穹墉<lb/>
傑屋巋焉其中及至君衣䟽布出肅客無毫髮貴介習扵是方<lb/>
居先夫人之憂而先大夫即世乆矣暨升其堂見垂白之親坐<lb/>
堂上則君之祖夫人也囙相率舉酒為夀有頃君之女出拜客<lb/>
禮畢退立太夫人之側婉婉有度又頃之姆抱㓜子甫三歲秀<lb/>
<pb n="KR4d0590_SBCK_038-38a"/>
眉廣䫙䠂楚不凡則君之子也坐㝎太夫人從容間勞悃悃欵<lb/>
欵精神氣貌如五十許人時已年八十有六矣樽豆既設君周<lb/>
旋降登上奉太夫人下接賔客而懽忻愛洽之情藹然扵威儀<lb/>
動作間雖素韋布之士有所不及也世言三代為将道家所忌<lb/>
然鄧禹将百萬之衆未嘗妄殺一人自謂後世必有興者自是<lb/>
累世寵貴卒如其言方　國家經營四方神武不殺君上世<lb/>
以忠事　君克有樹立升平既乆子孫祗承世祿以孝事親<lb/>
上棟下宇俯仰無怍引而弗替崇勲之澤未艾也彼若考作室<lb/>
既底法厥子乃弗肻堂矧肻構者亦可以知所愧矣至正七年<lb/>
五月甲子陳基記<lb/>
　　　桃源小隐記<lb/>
界溪距吳城之東五十里其水深厚其土肥衍民有畊扵其上<lb/>
<pb n="KR4d0590_SBCK_038-38b"/>
者自號界溪生人亦從而稱之而不及其姓嘗讀晋人所記桃<lb/>
花源而慕之且曰安得若人者與之逰乎扵是環其廬皆種桃<lb/>
而扁曰桃源小隐客有過而為之賦者曰仲春之月桃始敷風<lb/>
曰晴羙其蒸如霞既穠且郁天彂其葩灼灼麗姝爛雲錦以為<lb/>
居此豈避秦之子而彼羙人者得以挹其芳而翫其華耶生乃<lb/>
止客耴酒劇飲曰且暮俱藉草卧花下湏臾月白風露在草樹<lb/>
間夜氣<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>人生囙蹔𧺫有頃復覔頋客而客忽不見潦水時至<lb/>
生往率農人田扵其野至暮而歸則聞有鼓枻夷猶扵烟波莾<lb/>
蒼外者生乃謌陶淵明詩以和之然其人卒不可得而見或謂<lb/>
向者之客盖仙云嗚呼若生者亦豈仙之徒與生又好經史百<lb/>
氏與夫法書名畫古玩器之属左右離列日與其友徜徉其中<lb/>
雖復昏旦異氣寒暑殊時而水木禽魚之趣無時而不寓扵目<lb/>
<pb n="KR4d0590_SBCK_038-39a"/>
意有所適則彂為詩詞間有傳扵人者又若以幸生太平無事<lb/>
時粗以衣食有餘相與共樂扵此者皆上之所賜然終莫知其<lb/>
為何如人也赤城樵者聞扵虚白子故述而記之<lb/>
　　　知還亭記<lb/>
西夏吉祥文卿謝官茶陵居洛陽里第扁其燕休之亭曰知還<lb/>
盖耴晉陶靖節之言也翰林待制大梁吳公以小篆題其㮄求<lb/>
予文以記之夫以靖節之脫頴不覊博學厲操使出而致用則<lb/>
其效可以返淳風於千古振大雅扵末俗所謂羲皇之上者不<lb/>
止北窓之下矣不幸而遇衰世仕不足以屑其意則寕浮㳺塵<lb/>
埃之外以庶㡬夫不逺復之義夫豈其獲已㢤今文卿生靖節<lb/>
所不可得之時而又器局過人鳴珂曳組世有膴仕頋不乗清<lb/>
飈慿灝氣去而叅鵷鴻扵九重友鸞鳯扵阿閣而乃遺榮髙蹈<lb/>
<pb n="KR4d0590_SBCK_038-39b"/>
浩然賦歸左右琴書沾沾自適是盖學靖節而過焉者固非流<lb/>
俗徇禄忘返者所可同曰而語也雖然方今<lb/>
聖明在上求賢如不及非若彼時有一靖節而不為用是以山<lb/>
林有志之士莫不以㓛名自奮思有所樹立矧文卿家世顯融<lb/>
年甫強仕固冝以退為進不冝遽自棄也若夫優㢤㳺㢤聊以<lb/>
卒歲庸伺它日奚晚乎囙書以為記至正七年六月翔旦<lb/>
　　書<lb/>
　　　與沈存齋書<lb/>
昔者魏公子無忌食客三千人名冠諸侯及其為趙赴秦軍也<lb/>
無一人為公子畫筞而謀却秦以存趙者獨夷門監者侯生生固<lb/>
不受公子財者也嚴仲子以諸侯之卿相不逺千里奉百金為<lb/>
軹深井里人聶政之母夀政不肻受趙亡四十萬之衆不能觧<lb/>
<pb n="KR4d0590_SBCK_038-40a"/>
邯郸之圍魯仲連以東海布衣掉三寸舌與魏将軍新垣衍極<lb/>
言帝秦之害秦軍聞之為却五十里平原君奉千金為夀不受<lb/>
而去嗚呼三子者玄以謀或以勇或以口辯較其所為雖或未<lb/>
合扵大義然其奮不頋死生為人排患觧紛報仇讎使天下後<lb/>
世想慕其為人欣欣然願為執鞭而不可得者徒以不受人之<lb/>
財與金耳某也身䖏布衣之賤迹過抱関之陋困亦甚矣然幸<lb/>
不鼓刀市井為狗屠得以句讀訓故為人童子師旦夕備甘膬<lb/>
養老母不啻足矣頋以年兼喜懼人子之心有不忍言者間託<lb/>
友人某買山擬預營夀蔵不自意聞之執事執事不謀親友遂<lb/>
探私帑得錢若干緡介朱君犯炎暑冐風雨西赱横山購得之<lb/>
執事之義髙矣執事周人之急類此亦多矣執事讀古人書豈<lb/>
聞魏公子之風而興𧺫乎然執事寡嗜欲薄冨貴樂恬静方将<lb/>
<pb n="KR4d0590_SBCK_038-40b"/>
棄田宅挈妻子入山林躬畊采藥蟬蛻穢濁以浮㳺塵埃之外<lb/>
使世復有侯生者流執事将無所用之然吾觀執事必不屑以<lb/>
魏公子軰自期而某亦豈敢妄以侯生之流自待㢤然侯生不<lb/>
以監門困故而受財魯連不以却秦有㓛而受金彼固皆天下<lb/>
之士也而某何敢望焉若夫聶政市販因汙之人耳卒不以母<lb/>
故而受人之金某自揔角從父師誦詩書習聞前言往行粗知<lb/>
貴義賤利之說執事扵某非有葭莩之親某扵執事非有纎芥<lb/>
之勞徒以家貧母老念先事為備遂辱執事遺以山山之直雖<lb/>
不及百金然人有徳扵其親則扵金何有向也知貴義而賤利<lb/>
今也利執事之山而受之執事不暇頋傷恵而與某某又不暇<lb/>
䘏傷㢘而耴之執事且傷㢘之事市販之人不肻為執事師古<lb/>
人學古道豈冝以某之故而受傷恵之名乎執事視財甚輕視<lb/>
<pb n="KR4d0590_SBCK_038-41a"/>
義甚重然吾聞之義莫大扵愛人執事愛人以徳而使某蹈傷<lb/>
㢘之非而爲軹井深里人所咲亦豈執事意乎今以山錢若干<lb/>
并㩀文納上執事幸聽其言察其心歸其錢扵私帑然後乞以<lb/>
㩀文見與則執事之賜厚矣否則并其文不敢望懇懇之私惟<lb/>
執事悉焉<lb/>
　　題䟦<lb/>
　　　書石抺氏家譜後<lb/>
昔金源氏代遼有國嘗易其貴族之姓𫐠律爲石抺氏其子孫<lb/>
筞勛天朝散䖏四方率以武㓛顯若今雲南元帥存道公及平<lb/>
江萬户伯璣公是已然存道公盖嘗持文衡扵四川行省及其<lb/>
請于　朝而復妵也故國子監丞莆田陳公衆仲序之甚詳<lb/>
今伯璣之妵雖未及復然其譜而存之豈亦有所待也夫凡其<lb/>
<pb n="KR4d0590_SBCK_038-41b"/>
世次之隆勲代之盛諸公論之備矣予獨推本而言之者蓋亦<lb/>
表其妵之所自云耳<lb/>
　　　書故御史鄭公從之嵩山五詩後<lb/>
右嵩山五詩故監察御史洛陽鄭公從之棄官學道之時手書<lb/>
其所作也昔漢梅子真為南昌尉數上書譏刺權奸不見納遂<lb/>
棄妻子去九江時人傳以為僊公當至元全盛時非若西都之<lb/>
季而時相用事非有元始顓政之大惡其為御史又非南昌尉<lb/>
所可同日而語頋以直道見㡬輒亦棄妻子著道士服為黄冠<lb/>
師終其身不還郷里其去就之際視子真有甚焉者然子真之<lb/>
議論風旨見扵漢書班班可考千載之下尚想見其為人今公<lb/>
之所建明未知太史氏悉得書之與否尚幸其蟬蛻穢濁髙世<lb/>
絶人之槩見扵詩者直與嵩髙之氣相盤薄世之側媚耴容持<lb/>
<pb n="KR4d0590_SBCK_038-42a"/>
祿固位者聞公之風亦可以少媿矣雖然子真去後人或見其<lb/>
變妵名為吳市門卒者庸知公不與司馬子㣲之流注来人間<lb/>
乎頋安得而見之也<lb/>
　　　書中書除目　御書𣪚官後<lb/>
右中書除目凡六人所賜𣪚官寔<lb/>
仁宗皇帝親御翰墨為之書而故蔡國文憲公臣郭貫時由治<lb/>
書侍御史遷禮部尚書以從五品秩超授嘉議大夫而居其首<lb/>
一時氣象見扵雲章奎畫藹然虞庭命官之意儒臣之寵未有<lb/>
盛扵此者盖<lb/>
國家以神武不殺奄有四海而典章文物至<lb/>
仁皇而大備鴻儒碩彦遭際　聖明並列庶位而臣貫尤以<lb/>
文學老成蒙𬒳優擢如此書曰知人則哲能官人又曰夙夜惟<lb/>
<pb n="KR4d0590_SBCK_038-42b"/>
寅直㢤惟清然則非<lb/>
仁皇之聡明睿智弗能以知臣貫非臣貫之寅亮直清不足以<lb/>
堪　上命故其厯事　三朝致位廊廟卒為名臣豈非簡<lb/>
注有素而自積者厚乎嗚呼鼎湖之龍既逺九原亦不可作抱<lb/>
遺弓而悲風木者尚知以孝為忠思所以引而弗替㢤至正七<lb/>
年十月庚辰布衣臣陳基拜手稽首謹識<lb/>
　　　書太古字說後<lb/>
河東運使髙昌拜住公字太古中朝諸名公為文為銘為詩以<lb/>
彂明其義無餘藴矣復俾基一言以申其說基聞公曽大父鞏<lb/>
昌王大父安懿王咸以純一無偽之徳歴事累朝卒致端拱之<lb/>
治至公之父平章公季父御史大夫祗遹先猷為世大臣而公<lb/>
又克承世澤致位通顯其在中臺為良御史行部為賢使者庸<lb/>
<pb n="KR4d0590_SBCK_038-43a"/>
田司復著能聲而任鹺臺也又一時之慎選然則所以紹其家<lb/>
業者亦豈外扵純一無偽純一無偽者何太古之道也夫名者<lb/>
實之賔而字所以敬名也公方嚮用扵時所以奮庸熈帝之載<lb/>
以光扵前人則扵敬名以稱夫寔乎何有公尚勉之㢤<lb/>
　　　䟦學齋侍御張掖劉公洛陽懐古詩<lb/>
右洛陽懐古詩一首西臺侍御張掖劉公之所賤也公以學問<lb/>
政事方用扵時而其為詩清新雅麗有則至以周公卲子對言<lb/>
則先儒之微意而公之學有所本也刻而傳之豈惟洛陽之盛<lb/>
事而巳㢤<lb/>
　　　䟦張彦輔畫拂郎馬圖<lb/>
至正壬午予客亰師而拂郎之馬適至其龍鬃鳯臆磊落而神<lb/>
駿者既入天廐備法駕而其繪以為啚傳諸好事者則永嘉周<lb/>
<pb n="KR4d0590_SBCK_038-43b"/>
冰壷道士張彦輔並以待詔尚方名重一時然氷壷所作識者<lb/>
固自有㝎論至扵彦輔以其觧衣盤礴之餘自出新意不受覉<lb/>
紲故其超逸之勢見扵毫楮間者往往尤為人所愛重而四方<lb/>
萬里亦識九重之天馬矣此卷乃其最得意者俯仰八九年復<lb/>
扵頋仲瑛氏䖏見之追懐疇昔重為増慨韓文公有云千里馬<lb/>
常有伯樂不常有吁世豈惟無伯樂㢤雖欲求如彦輔之圖冩<lb/>
俊骨亦不可復得仲瑛其可不寳而玩之乎<lb/>
　　　䟦西園雅集啚<lb/>
故宋駙馬都尉王公晉卿西園之集亦盛矣盖非駙馬之賢不<lb/>
足以致諸老非諸老不足以成西園之勝然則戚畹之貴不足<lb/>
為駙馬榮而其名垂不朽者政以其能文好士耳吁自昔王公<lb/>
大臣孰無園池水竹之樂百世之下能使人臨文興慨甚謂世<lb/>
<pb n="KR4d0590_SBCK_038-44a"/>
道之盛衰人物之消長扵是乎在則夫斯圖之見重扵世又豈<lb/>
惟以西園而巳㢤<lb/>
　　　䟦康里承旨遺墨<lb/>
古故翰林學士承旨康里公遺墨四帖其後兩帖乃公在<lb/>
宣文閣時所書以遺基而基轉以予頋君仲瑛者今年孟春過<lb/>
玉山草堂仲瑛出以見示伏而玩之恍如見公與王右軍父子<lb/>
翺翔扵天門鳯閣之上而蛟龍鸞鵠為之先後也九原不可復<lb/>
作尚幸數從仲瑛㳺時一披展俯仰今昔得不重為増慨乎<lb/>
　　　䟦貫酸齋書歸去来辭<lb/>
酸齋公如冥鴻逸驥不受矰<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>覊靮而其蟬蛻穢濁逍遥放浪<lb/>
而興造物者㳺近世蓋未有能及之者其自謂平曰不冩古今<lb/>
人詩章而獨慕陶靖節之為人而書其歸去来辭觀者殆不可<lb/>
<pb n="KR4d0590_SBCK_038-44b"/>
以尋常筆墨蹊徑求之也至正十年五月二日臨海陳基識<lb/>
　　傳<lb/>
　　　傳道人傳<lb/>
傳道人者名道清字隱陽燕人也嘗以皂<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>給事中書刑部積<lb/>
勞當食九品祿㑹河南有以詿誤徴繋請室者若干人道人獨<lb/>
哀其非辜每加存恤未㡬　詔赦出之尋許令還官扵是皆私<lb/>
徳道人而道人亦雅知河南風土之勝又幸有東道主乃謀扵<lb/>
父兄妻子不逺千里謁告往訪之既至争迓之于門相與道舊<lb/>
故甚懽又将有以厚餽之居無何偶行關陕間值黄冠師而與<lb/>
之語囙請寓宿師與之端坐竟夕不寐俄黙然若有㑹扵其心<lb/>
者乃賦五字詩二首語皆超悟所謂黄冠師不知其爲何如人<lb/>
也旦日遂易𥘉服還謝舎主人悉辝其所餽不受且曰吾平生<lb/>
<pb n="KR4d0590_SBCK_038-45a"/>
雖未始讀書然亦嘗聞漢之絳侯矣勇足以将百萬之軍而怯<lb/>
不堪一獄吏榮為萬乗之卿相而辱不迨一匹夫此無它知進<lb/>
不知退也子䓁固非絳侯之倫然不幸而逮捕則無以異使吾<lb/>
以嚮之侵辱絳侯者以侵辱子獨不得千金歸遺父兄妻子乎<lb/>
頋義有所不忍也吾聞古之有道者祿以萬鍾位之上卿而不<lb/>
頋今吾徒用一皂<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>舎去繩墨質鈇之役而以虚無為本清净<lb/>
為宗其自視雖不敢遽與古之有道者齒然去就輕重孰與勇<lb/>
怯榮辱相尋扵死生得䘮而不知者嗚呼吾尚安用君之所餽<lb/>
為㢤乃去入嵩山受隂符道徳南華諸書扵陳錬師居八年不<lb/>
與父兄妻子音問相接父兄妻子亦莫知其所在也洛陽之三<lb/>
井洞實故劉尊師錬丹䖏道人輒囙故阯築環堵坐其中率百<lb/>
餘日不出好事者或往候之亦不與之語獨見御史斡勒公允<lb/>
<pb n="KR4d0590_SBCK_038-45b"/>
常環偉特逹器識絶人心竊慕焉而公亦喜其不務為詭異之<lb/>
行誕㓜之言以驚世駭俗囙折節與之交公甞語之曰吾非好<lb/>
為是驅馳也徒以君親之㤙未報耳他日倘遂吾初心則葛巾<lb/>
杖屨相從扵山顛水澨不難矣道人方闢真舘扵洛城之東則<lb/>
欣然曰大夫進足以為邦家之光退不失扵泉石之榮故曰㓛<lb/>
成名遂身退天之道後三十年當候公扵此矣時予客公所因<lb/>
與道人善見其語黙止作無異庸衆人然不飲酒不茹葷而神<lb/>
全氣澤其中之所存盖有異扵人者故予樂為之道也<lb/>
賛曰昔金源氏之時有徤卒曰颵腿王者𥘉不識字一旦舉筆<lb/>
成章時人以為得道稱之曰王先生平章趙公間間名重當世<lb/>
尤雅敬之今道人之出䖏大畧與先生相近而御史公之學問<lb/>
政事与夫㓛名未艾視趙公且将無媿然急流勇退之志㢤者<lb/>
<pb n="KR4d0590_SBCK_038-46a"/>
過焉故予並著于篇以伺云<lb/>
　　哀辭<lb/>
　　　葉孝墅哀辭並序<lb/>
葉孝墅世居天台少孤雅志好學既冠㳺亰師見項君子虚子<lb/>
虚與葉氏世有婣好而孝墅執子弟之禮惟謹相與甚懽子虚<lb/>
儒者而隐扵黄老以醫名亰師亰師之人無貴賤賢愚皆趋之<lb/>
孝墅與之周旋應接竟曰不倦而能安澹泊服勤苦聲色勢利<lb/>
服玩宴樂舉無所嗜獨尚儒術善楷書好醫藥錬金石草木為<lb/>
丹劑號能精絶不輕售人子虚甚器重之孝墅既早失父母幸<lb/>
有兄弟然皆未有子去年兄若弟不逾月俱䘮訃至孝墅哀慟<lb/>
歐血仆地頃之復蘇然竟以是弗𧺫子虚亦固知其不可救而<lb/>
生之之心未已尚恐已見或弗及欲致它醫孝墅曰使世無良<lb/>
<pb n="KR4d0590_SBCK_038-46b"/>
醫則巳如有之豈復有賢扵秦醫緩者耶然膏肓之疾雖緩有<lb/>
所不能為公今之緩也吾之疾公莫之為况它醫耶夫人窮則<lb/>
號父母吾今無父母矣公獨非吾父母頋力有不可為者豈非<lb/>
天耶獨念吾兄弟無後吾死亦無後吾宗亦何至是耶雖然是<lb/>
亦天耳吾之命信懸扵天矣尚何言耶尚何言耶嗚呼何其言<lb/>
之悲乎始余居里巷時聞葉氏世有令徳及與孝墅友又信其<lb/>
為佳子弟俱㽞亰師見其趣舎之不苟言行之有制未甞不與<lb/>
子虚稱之而人亦莫不稱之也意其必有所樹立克享前人之<lb/>
徳乃今不幸而兄弟相繼以死夫有佳子弟如孝墅而弗克夀<lb/>
世有令徳如葉氏而弗克有後此天者之所以不可必而君子<lb/>
之所哀也故為作哀辭世之知孝墅者固已同予哀矣其不知<lb/>
者尚囙辭以見之其辭曰<lb/>
<pb n="KR4d0590_SBCK_038-47a"/>
爾車非不利兮又循循其擇路既膏舝又挟輈兮馬<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>首其欲<lb/>
鶩鼂出門以就軌兮夕亡輻而失馭何殃慶之不以其類兮俾<lb/>
若人而弗祚生何恃而何怙兮死曷往而曷歸尚魂氣之流通<lb/>
兮覧舊丘而下之哀若人而不可復見兮耿予懐而増悲<lb/>
夷白齋藁外集卷終<lb/>
</p>
<p>
</p>
  </div>
</body>
</text>
</TEI>
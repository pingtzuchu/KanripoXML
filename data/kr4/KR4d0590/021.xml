<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0590_SBCK_021-1a"/>
夷白齋藁卷之二十一<lb/>
　　　　　　　　　　　　　　臨海　陳　基　著<lb/>
　　　　　　　　　　　　　　金華　戴良　編<lb/>
　　序<lb/>
　　　送覺上人序<lb/>
昔内翰袁文清公之歸老四明也章甫搢紳與夫佛老氏之徒<lb/>
仰喬岳而瞻景星者慮無不登其門焉盖其學問之博洽議論<lb/>
之源委文章之雄且深蔚然師表一世而吾郷覺上人宗聖實<lb/>
與及門者也公既厭棄人間丗上人挈瓶錫西<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>錢唐聞大浮<lb/>
屠忻公咲隐倡道金陵因不逺数千里徃從之㳺方是時中朝<lb/>
鉅人執法南行臺如濟南張公夢臣東平王公繼學並慕晋宋<lb/>
王謝孫許習鑿齒之倫與支道林釋道安軰往来文采之相輝<lb/>
<pb n="KR4d0590_SBCK_021-1b"/>
聲詩之迭和亦一時儒釋流風之勝也㢤上人扵是獲望其精<lb/>
光閒其餘論退而叅之以儒墨慱之以騷雅間以所長簸弄雲<lb/>
月陶冩性靈徃徃為諸公所稱賞始侍故侍講金華先生黃公<lb/>
扵錢唐㑹上人自金陵来觧行李出所作余從而諷詠之飄飄<lb/>
然有凌虚御風之意余故以心敬而貌随之矣未㡬余從北方<lb/>
囬寓吳門聞上人居錢唐佛寺衣麤食糲晝夜脩持甚力㦯長<lb/>
跪頂佛竟夕不寐其刻苦猜嚴如此囬視向来罷精神雕琢世<lb/>
諦語言為文詞将厭悔且不暇又安知世間所謂榮瘁寵辱為<lb/>
何如事耶今年夏上人来自吴興年且六十矣與之坐道舊故<lb/>
語離濶乃知其徒強上人主寺廣化山而非其志也頃之尋還<lb/>
吴興徵言以為别自文清以来數十年間諸老淪謝殆盡而金<lb/>
華先生亦不可復作矣其門人賔客散之四方兵後相見亦有<lb/>
<pb n="KR4d0590_SBCK_021-2a"/>
如吾兩人者乎上人始以文字為禅恱終以脩持為義諦又終<lb/>
也不能不為其徒所強吾聞之安時䖏順古之所謂縣觧也上<lb/>
人歸見吳興陸使君吳别駕為我謝曰治郡甚勞苦外過從欲<lb/>
得詩僧齊已之流信道原覺宗聖其人也至正十八年夏五月<lb/>
夷白道人陳基序<lb/>
　　　贈醫學提舉張性之序<lb/>
先王設醫師掌醫之政令與冢宰之属並隷天官歲終則稽其<lb/>
醫事而以十全為上其責亦甚重矣漢興史官論次百家而李<lb/>
柱國所校醫方事術亦得與六藝之文並守扵王官及宋蘇長<lb/>
公軰論秦漢間得失引醫為諭而卒歸之扵清净天下至今誦<lb/>
之近世河間劉氏戴人張氏東垣李氏二三子者作推明漢張<lb/>
太守之學上逹扵淳于公秦越人而卒折之以黃帝岐伯之書<lb/>
<pb n="KR4d0590_SBCK_021-2b"/>
然其術不務為苟同盖時之先後㦯殊人之氣禀亦異治之之<lb/>
法譬之兵焉曰攻曰守未昜以一律論也大江之南士以醫名<lb/>
家者冝莫盛扵呉而劉李二三子者之傳亦莫盛扵今日余獨<lb/>
恠夫公侯将相薦紳大夫與夫編户之氓無問智賢愚不肖凡<lb/>
語醫必曰張君性之行省承制拜官又獨署性之提舉江浙醫<lb/>
學俾掌醫政而守王官物議無不韙之者盖以性之之醫事稽<lb/>
之則其收全功扵人者非一日矣今年夏行樞宻断事官淮南<lb/>
唐侯伯剛病憤懣舌本強澁手足痺不仁㦯以為中風性之診<lb/>
之曰此痰蓄扵中浸淫扵脉絡赱注扵四肢莭宣失度天和錯<lb/>
繆故病蹷耳非中風也法當理氣氣理則升降條逹憤懣自平<lb/>
如其言而愈盖性之用藥如唐侯之用法法貴乎防未然藥貴<lb/>
乎治未病昔子産治鄭孔明治蜀寛猛嚴恕酌時之中以防範<lb/>
<pb n="KR4d0590_SBCK_021-3a"/>
庶民猶扁鵲之伎随俗為變以虞人之夭札也今性之治侯疾<lb/>
亦猶侯不劲捍以徼一切之功不猗違以徇難犯之勢視民所<lb/>
毒螫者謹除而去之噫性之固難能矣唐侯亦豈易為㢤盖論<lb/>
病以及國原診而知政此醫之善物也序而傳之豈徒以溢羙<lb/>
性之而巳盖将質之唐侯而與吾黨從政者揚搉焉此余之所<lb/>
不敢以苟譲為也至正十八年七月丙辰序<lb/>
　　　送周信夫序<lb/>
太尉府妙蕳属僚淮南周君信夫由行樞宻断事官經厯進辟<lb/>
掾史至正十八年八月二日也断事官夏侯仲信唐侯伯剛旦<lb/>
日赱樞府揖吾黨而進之曰僕䓁辱待罪樞属頋所資以辰入<lb/>
酉歸鄮鄮焉曰與攘臂乎桎梏枘鑿間求所以折其衷而不可<lb/>
以斯湏㦯輒者周君也今引而叔諸三事之庭知人之眀則信<lb/>
<pb n="KR4d0590_SBCK_021-3b"/>
無遺鑑矣然吾獄有所可疑事有所未允是非　紛黒白混殽<lb/>
将奚所諮决乎語未既臨海陳基與經歴髙君元善都事王君<lb/>
敬甫謝之曰侯之言固當矣而㦯者猶有所未喻也夫操黜陟<lb/>
以進退一世之人物者𥘉奚容其心㢤亦曰公而巳爾昔者信<lb/>
夫甞以摳府掾與吾黨從事　平章榮禄公矣其䖏心也恕其<lb/>
率已也嚴以鞠躬以趋事也整而暇其執筆以疇容議法賞必<lb/>
公罰必當殆權之輕重度之扵長短而規矩之扵方圎也文深<lb/>
而無害事脩而不伐正色而不可干以私及署經厯司畫諾俾<lb/>
羽翼侯䓁不啻如左右手此<lb/>
榮禄公之所属任而信夫之所奉以周旋者也今<lb/>
太尉以武濟時以文經　國不愛玉帛與馬招来賢俊四方竒<lb/>
俛之士聞風而至者相望也列辟庶僚乃有忠謹老成如信夫<lb/>
<pb n="KR4d0590_SBCK_021-4a"/>
者譬猶國馬之在范廐材木之産鄭林步驟中鸞和之音曲直<lb/>
適鈎縄之数而不使之叅緑耳以騁康荘友豫章而薦宗廟不<lb/>
㡬乎貴逺而賤迩徇其名不閱其實乎况馬蹄可以踐霜雪歲<lb/>
寒然後知松栢此掾史之辟其属任有重扵經歴者故不暇為<lb/>
侯䓁計也夫物理有輕重人事有長短應務有方圓執權度規<lb/>
矩之中而将之以嚴恕申之以整暇信夫其有彼此之間㢤泰<lb/>
之𥘉九㧞茅茹以其彚征吉伯樂在前侯䓁不能狎信夫而㽞<lb/>
之矣匠石在後信夫行有待扵諸公也侯曰子之言辯矣冝述<lb/>
以為序扵是乎書<lb/>
　　　西湖書院書目序<lb/>
杭西湖書院宋季太學故阯也宋渡江時典章文物悉<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>汴亰<lb/>
之舊既巳裒集經史百氏為庫聚之于學又設官掌之今書庫<lb/>
<pb n="KR4d0590_SBCK_021-4b"/>
板帙是也徳祐内附學廢今為肅政廉訪司治所至元二十八<lb/>
年故翰林學士承旨東平徐公持浙西行部使者節即治所西<lb/>
偏為書院祀先聖先師及唐白居易宋蘇軾林逋為三賢後為<lb/>
講堂旁設東西序為齋以䖏師弟子貟又後為尊經閣閣之北<lb/>
為書庫實始収拾宋學舊板設司書掌之宋御書石經孔門七<lb/>
十二子畫像石刻咸在焉書院有田歲收其入以供二丁廩膳<lb/>
及書庫之用事逹中書卑以今額且署山長司存與他學官埓<lb/>
扵是西湖之有書院書院之有書庫實昉自徐公此其大較也<lb/>
由至元迄今嗣持部使者莭扵此者春秋朔望𫐠徐公故事未<lb/>
之或改也獨書庫歲乆屋弊板闕或有所未暇抗民好事者間<lb/>
以私力𥙷治之而事尋中止至正十七年九月尊經閤壊書庫<lb/>
亦傾圯今江浙行中書平章政事兼同知行樞宻院事吳陵張<lb/>
<pb n="KR4d0590_SBCK_021-5a"/>
公甞力而新之頋書板散失埋沒所得瓦礫中者徃徃刓毀蠧<lb/>
剥至正二十一年公命釐𥙷之俾左右司貟外郎陳基錢用壬<lb/>
率其事尤工扵是年十月一日所重刋經史子集欠闕以板計<lb/>
者七千八百九十有三以字計者三百四十三萬六千三百五<lb/>
十有二所繕𥙷各書損裂澷滅以板計者一千六百七十有一<lb/>
以字計者二十萬一千一百六十有二用粟以石計者一千三<lb/>
百有竒木以株計者九百三十書手刋工以人計者九十有二<lb/>
對讀校正則餘姚州判官宇文桂山長沈𥙿廣徳路學正馬盛<lb/>
紹興路蘭亭書院山長凌雲翰布衣張庸齋長宋良陳景賢也<lb/>
明年七月二十三日訖工飾司書秋徳桂杭府史周羽以次編<lb/>
類<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>之經閣書庫秩如也先是庫屋洎書架皆朽敗至有取而<lb/>
為薪者今悉告完既竣事公俾為書目且序其首并刻之庫中<lb/>
<pb n="KR4d0590_SBCK_021-5b"/>
夫經史所載皆厯古聖賢建中立極脩己治人之迹後之為天<lb/>
下國家者必扵是乎取法焉傳曰文武之道布在方冊不可誣<lb/>
也下至百氏所述必有禆世教然後興聖經賢傳並存不朽秦<lb/>
漠而降迄唐至于五季上下千數百年治通有得失享國有短<lb/>
長君子皆以為繫乎書籍之存亡豈欺也㢤宋三百年大儒彬<lb/>
彬軰出務因先王之跡推而明之其道大著中更靖康之變凡<lb/>
詩書禮樂百王相沼以為軌範者随宋播越㽞落東南國初收<lb/>
拾散亡僅存十一扵千百斯文之緒不絶如綫西湖書院　庫<lb/>
其一也承平以来士大夫家誦而人習之非一朝夕矣海内兵<lb/>
興四方騷動天下簡冊所在㦯存㦯亡盖未可知也杭以崎嶇<lb/>
百戦之餘而宋學舊板卒頼公不亡基䓁不佞亦辱與　事者<lb/>
手訂而目讐之惟謹可謂幸矣嗟乎徐公收拾扵北南寧一之<lb/>
<pb n="KR4d0590_SBCK_021-6a"/>
時今公繕完扵兵革搶攘之際天之未丧斯文也或尚在　乎<lb/>
序而傳之以告来者不敢讓也至正二十二年八月丙子序<lb/>
　　　弔徐莭孝先生序<lb/>
至正二十二年歲壬寅臨海陳基辱與桐川錢用壬俱以　右<lb/>
司貟外郎待罪江浙行中書秋九月同叅平章吳陵公軍事扵<lb/>
淮陰冬十月十五日同率僚友出郡東門行三数里謁古　儒<lb/>
先生莭孝徐公之墓偕行者江浙行樞宻院㫁事官秦都　元<lb/>
輔行摳宻都事淮南湯鼎江浙行中書通事西夏王相嘉世禮<lb/>
掾史吴陵楊揖洎淮南行中書照磨惟揚劉惟敬實在焉　城<lb/>
事甫觧嚴積雨乍霽霜氣始肅周視原野皆遺燹廢壘異　農<lb/>
村漁市樵蹊牧徑與販夫賈竪相徃来通有無貿易者四　皆<lb/>
是也今鞠為丘墟平䠂　望坡陀𧺫伏皆殘阡敗冢狐兔岀没<lb/>
<pb n="KR4d0590_SBCK_021-6b"/>
無禁古今陵谷變遷不知更㡬亂離其生食厚封都顯爵建旄<lb/>
樹纛以貴冨誇當時没以侯王公卿禮葬者不知㡬人矣百世<lb/>
之下頋獨求前代一老儒先生丘墓所在匍匐載拜奉牲酒薦<lb/>
享如弟子北面事其師然恐後荒榛莾蒼間㫁刻将仆相與赱<lb/>
其下藉草跪誦三復欷歔不能休至有感慨泣下者日且暮各<lb/>
上馬歸明日相見猶歎慕不輒口好事者形扵詠歌得詩若干<lb/>
首属基為之序<lb/>
夷白齋藁卷之二十一<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>可閒老人集巻一</head> <lb/>
    <p>
<pb n="KR4d0592_WYG_001-1a"/>
欽定四庫全書<lb/>
　可閒老人集巻一<lb/>
　　　　　　　　　　　　　明　張昱　撰<lb/>
　古風五言<lb/>
　　飲馬長城窟行<lb/>
飲馬長城窟飲多泉脈枯嘶咆不肯行思若畏前途驅<lb/>
之尚不忍惻然駐征車朔風當面吹墮指裂肌膚豈念<lb/>
衣裳單顧已猶亡夫功名登天然何時執金吾隂陽無<lb/>
<pb n="KR4d0592_WYG_001-1b"/>
停機百年諒須臾常恐隨物化奄忽委路隅此懷當告<lb/>
誰䇿馬自長吁<lb/>
　　古意<lb/>
白露積瑤堦明月生羅幃流光劇奔電窈窕閉空閨黃<lb/>
金奉桑間毋乃禮義虧安得亷恥士再詠關雎詩<lb/>
　　雜詩<lb/>
高樓抗浮雲南盡洞庭野涼風䬃然至槁葉凄以下登<lb/>
臨極四顧莫我所思者憂來欲奮飛羽翼不予假昭質<lb/>
<pb n="KR4d0592_WYG_001-2a"/>
匪金石流年劇奔馬日暮湘水隂幽蘭謾盈把<lb/>
日月交互行四時亦云易去時栁未黃又見楓葉赤人<lb/>
生範圍内生死難固必别離將訴誰訴之又何益昨宵<lb/>
夢相見嬿婉如平昔覺來但虚幔衾枕有餘憶<lb/>
　　行路難<lb/>
鴻雁及秋來𤣥鳥先社去俱生亭毒内羽翼乃不遇翔<lb/>
者不知水泳者不知山世事每如此人生行路難<lb/>
　　少年行<lb/>
<pb n="KR4d0592_WYG_001-2b"/>
看取木槿花朝榮夕已萎芳容有凋謝膩澤何所施壽<lb/>
命如可長僊人今何之高堂有歌舞及此年少時<lb/>
　　古别離<lb/>
陽關古别離對面折楊栁旋踵委道傍焉得長在手丈<lb/>
夫四方志竭力車馬走慷慨平生懷不在然諾後傾貲<lb/>
鑄寶劍性命同所有去去勿復陳黃金印如斗<lb/>
　　古瑟<lb/>
錦瑟古之樂造自軒轅間朱絲五十絃柱列鵷鷺班中<lb/>
<pb n="KR4d0592_WYG_001-3a"/>
有洞庭水白日興波瀾人文際昌期出應清廟彈洋洋<lb/>
雅頌音一唱而三嘆神人旣以和鳯鳥翔其翰聖明御<lb/>
天下百靈咸仰攀<lb/>
　　讀離騷經<lb/>
三閭楚同姓怨生於所愛讒人在君側繩墨日偭背虞<lb/>
兹宗社隕繁辭兾收採反覆三致忠九死猶未悔靈修<lb/>
終不察遂投汨羅内斯文幸未喪風雅接三代豈惟南<lb/>
國士汲汲仰霑漑<lb/>
<pb n="KR4d0592_WYG_001-3b"/>
　　讀秦記<lb/>
登高望逺海中有三神山秦皇惑方士采藥駐容顔如<lb/>
求不死藥何必波濤間𤣥牝氣孔神日夜相循環若人<lb/>
善保之入聖而超凡所以廣成子度世安泥丸<lb/>
　　言志<lb/>
少小誦六經中歲始聞道乃知三百篇不貴辭娟好發<lb/>
言將自宣猶若未深造嘗恐歲年晚白露先芳艸覃恩<lb/>
時竄易舉筆如振槁庶或諧雅音詠歌以終老<lb/>
<pb n="KR4d0592_WYG_001-4a"/>
　　相逢行<lb/>
京師衆大區鞍馬俱俊游相逢念輕薄解贈雙吳鈎性<lb/>
命付然諾妻子托綢繆朝過狹斜道暮宿娼家樓五侯<lb/>
與之談七貴為之謀心膂誓百年羽翼期九州當其勢<lb/>
合時喝倒黃河流一朝貲用盡門户無鳴騶鄕關恥獨<lb/>
歸京邑難久留慨念平生懷徘徊顧河丘浮雲詎終朝<lb/>
失意將焉尤<lb/>
　　古詩<lb/>
<pb n="KR4d0592_WYG_001-4b"/>
壯哉沛中歌命世之雄者帝王有大度不在論風雅綿<lb/>
蕝禮樂修採詩固無暇蘇李離别辭亦自關敎化文章<lb/>
與政通斯豈雜王霸<lb/>
漢詩十九首不復辨名字蘇李及枚乘伯仲之間耳當<lb/>
時尚詞賦六義誰作意雖非大雅言頗有風人致篇章<lb/>
何在多自足傳於世所嗟黄初後作者莫與企<lb/>
曹公英雄姿吐詞自天成橫槊鞍馬間慷慨念平生汝<lb/>
潁諸文學斂袵奉明廷對酒惜時邁載歌伸鹿嗚風雲<lb/>
<pb n="KR4d0592_WYG_001-5a"/>
入壯懷河山助威靈至今鄴下唱猶擅文章名銅雀有<lb/>
遺憾哀哉短歌行<lb/>
鄴中盛文詞七子相掎角雖膺丞相辟未免傷流落世<lb/>
胄相友善宴好以酬酢出納結腹心庶僚仰殊渥願因<lb/>
雲雨㑹戢翼永栖托貴賤俱黃土徒存建安作<lb/>
魏文在世子嗣領五官將國事旣有閒經術尤所尚讌<lb/>
游集文學詞藻咸宗仰五星埀光彩兩曜分氣象風流<lb/>
積二世況復人君量快樂芙蓉池乘輦一何壯寧同汝<lb/>
<pb n="KR4d0592_WYG_001-5b"/>
潁士戚戚兾所望<lb/>
東阿帝室親復乃貴介弟降志詞翰間國事罔所兾思<lb/>
深而文典光彩照當世切切陳自劾捐軀以明志淫情<lb/>
洛神賦所願以自棄<lb/>
禰衡輕狡人況以才自負將赴漁陽撾侮人還自侮曹<lb/>
公豈容物嫁惡與黃祖值兹劻勷際焉用鸚鵡賦所以<lb/>
賢達士貴在識時務<lb/>
三謝國親臣世家金閨彦𤣥談雖時尚好爵尤所羨出<lb/>
<pb n="KR4d0592_WYG_001-6a"/>
各領名郡而不拘履踐能忘永嘉樂山水事游宴摛章<lb/>
固自美雅音從此變餘波及齊梁纎穠入哀怨<lb/>
嗣宗絶臧否善若處時晦詠懷數十篇卓爾追漢魏駕<lb/>
車哭而返此豈無所謂嘯登廣武臺神氣偶相㑹從來<lb/>
倜儻心土苴視富貴惟有步兵厨可用時一醉<lb/>
淵明君子儒心事甚夷曠醉來得佳眠自謂羲皇上文<lb/>
章固可誦節概尤所仰且無州縣拘安得言不放託志<lb/>
聖賢録千載成絶響<lb/>
<pb n="KR4d0592_WYG_001-6b"/>
高人王右丞輞川亦有樂位居尚書省志不異丘壑誰<lb/>
言肉食鄙而不事淡泊辭擅大雅名集多應制作唐音<lb/>
得所宗夫子實先覺<lb/>
工部行在官飢寒莫與比奔走盜賊中朝夕命如寄一<lb/>
飯不忘君危言以鳴世親蒙萬乘知不救妻子累文章<lb/>
天地間風雅可無愧賦者謾接迹此作竟誰繼<lb/>
襄陽孟浩然五言擅時譽迹放羇旅間氣藉江山助感<lb/>
懷峴山作託興洞庭賦九重獲見知一語乃上忤敝廬<lb/>
<pb n="KR4d0592_WYG_001-7a"/>
南山歸亦足蔽風雨篇章如可傳論何遇不遇<lb/>
蘇州韋刺史早事武皇帝旣蒙南宫録復膺符竹寄折<lb/>
節就繩墨檢身勤治理賦詩長日靜鈴閤餘香至晚逢<lb/>
楊開府感激道所以宜爾金玉音風雅存遺製<lb/>
　　鴛鴦篇<lb/>
鴛鴦水中禽居常有定偶行則共洲渚栖不異淵藪交<lb/>
頸情所私和鳴氣相友白頭不自嫌彩翼戢左右雄雌<lb/>
或失配霜霰甘獨守嗟哉羽毛類賦性乃何厚願獻金<lb/>
<pb n="KR4d0592_WYG_001-7b"/>
閨女繡作君子綬人或違天常翻為此禽醜<lb/>
　　幽蘭篇<lb/>
幽蘭不自媚叢雜生溪澗寂寞空林色過者誰復玩及<lb/>
時或見收不與衆芳亂夢協天使與握勤郎官盼顧兹<lb/>
馨香德庶以同歲晏<lb/>
　　閨思篇<lb/>
連日洲渚上香風吹杜若閨人念離别逺思生帷薄去<lb/>
年執手時記省采蘭約如何雁鴻迹遽爾成綿邈將慿<lb/>
<pb n="KR4d0592_WYG_001-8a"/>
夢中見反側睡難著起視東西廂衆星已寥落晨雞方<lb/>
再鳴曙色已東作安得攜手人歸來共春酌<lb/>
　　丹華篇<lb/>
修莖冒丹華碧葉相掩暎晨露發其枝舉世莫與並微<lb/>
風波上來綽約有餘韻相看咫尺地人逺河漢近緑房<lb/>
多苦心竚立秋塘暝<lb/>
　　美女篇<lb/>
燕趙有美女紅蓮映緑荷珮環彫夜玉團扇畫春羅流<lb/>
<pb n="KR4d0592_WYG_001-8b"/>
盼星光動曳裾雲氣多囘車南陌上誰不駐鳴珂<lb/>
　　松濤軒<lb/>
松聲學海濤洶洶不可息如驅萬山泉迸落千丈石浩<lb/>
然入清聽心與境為一焉知咸陽道車馬走赤日大哉<lb/>
利名事靜者夢不及<lb/>
　　三良詩<lb/>
百歲誰免死貴足留其名三良殉秦穆慷慨平生情一<lb/>
諾奉明主千秋共哀榮從容就長夜斯人豈偏生所以<lb/>
<pb n="KR4d0592_WYG_001-9a"/>
黃鳥詩至今頌遺聲<lb/>
　　班婕妤<lb/>
婕妤辭輦時風誼動宫闕後來紈扇詠詞氣何凄屑婦<lb/>
人何所恃所恃惟姿色過時而色衰枕席成棄物不見<lb/>
長信宫苔生玉堦側<lb/>
　　一脈泉銘為中一元禪師作<lb/>
天地不自私至寶發山川誰於黃金巖得此一脈泉涓<lb/>
涓成不息曹溪寧後先造化亦有待於師亦前縁旣供<lb/>
<pb n="KR4d0592_WYG_001-9b"/>
香積厨復灌富陽田譬彼釋氏法一燈遍三千泉流願<lb/>
無竭燈光永相傳日居而月諸於億萬斯年<lb/>
　　送薛山人歸富春<lb/>
舊識談天叟挑囊又賦歸性諧麋鹿友身老薜蘿衣高<lb/>
步雲同舉潜形鶴自飛清醪香潑甕黃絹織成機生事<lb/>
有繩準清言無是非勿矜絃上操若聽古人稀<lb/>
　　贈孫雷師祈雨有應<lb/>
天人本無二萬物備吾身一誠茍無妄呼吸皆鬼神南<lb/>
<pb n="KR4d0592_WYG_001-10a"/>
邦五六月熯陽如火燉法師念民食升壇肆怒嗔符召<lb/>
五雷伏龍起三江濵風雲隨指顧沛澤來逡巡豈惟盈<lb/>
溝澮更且溢河津道路接歌頌田家具倉囷茫茫大鈞<lb/>
内造化豈不仁安得法師輩飛行徧八垠以兹雲霓心<lb/>
慰彼大旱民<lb/>
　　拙逸詩<lb/>
守拙中乃逸用智機或生所以抱真士泯焉黜聰明賣<lb/>
藥不二價懸壺無姓名逍遥城市間心與造物并鶴長<lb/>
<pb n="KR4d0592_WYG_001-10b"/>
斷則悲鳬短續則驚萬物有常性巧偽非人情乘黃一<lb/>
翦拂千里無留行賢哉拙逸翁可以為世程<lb/>
　　從軍行<lb/>
一身旣從軍寧復顧家室日食官倉糧惟知事行役昨<lb/>
朝號令下負弩趨大磧驅車出城去旌麾耀白日男兒<lb/>
重横行萬乘假羽翼意氣從中來性命何所惜鵰鳴沙<lb/>
塞雨四面無馬跡不有封侯貴班超肯投筆<lb/>
　　晚春辭<lb/>
<pb n="KR4d0592_WYG_001-11a"/>
暄風日夜起春到亦已乆清晨捲簾坐惆悵閨中婦聞<lb/>
鶯暗埀淚對花嬾擡手昨宵夢夫婿白馬章臺走結成<lb/>
合歡帶自置妾懷袖覺來風張幔啼鳥在高栁空織錦<lb/>
迴文佳期竟何有<lb/>
　　採蓮詞<lb/>
采蓮復采蓮采花莫采葉葉上多朝露花開盛顔色同<lb/>
舟二姝女流盼軼明月鬬溜荷上珠將逞肌膚白岸上<lb/>
騎馬郎調笑五陵客豈不念所歡淇水不可越<lb/>
<pb n="KR4d0592_WYG_001-11b"/>
　　捕魚詞<lb/>
漁家無别業衣食惟罟網生長風波中舟楫慣來往江<lb/>
平風波靜天靜榔板響得魚固所欲忖心輒内怏羣生<lb/>
各有命吾寧受其養敢恣口實求而絶生意盎遐思放<lb/>
麑翁乃屬中山相<lb/>
　　贈吳琰代宣州<lb/>
天風吹孤蓬一去無留蹤或與迴颷遇猶希返故叢同<lb/>
飲南陵水況是親骨肉相見無别辭縷縷訴衷曲衷曲<lb/>
<pb n="KR4d0592_WYG_001-12a"/>
猶未伸征車動行塵屏營高堂上尊酒聊具陳紉蘭以<lb/>
為贈此志良不薄兾藏懷袖間時用慰綿邈<lb/>
　　題簡掾辨誣巻後<lb/>
種蘭襍荆棘棘長傷蘭根結交或匪良中道生謗言所<lb/>
以明喆士慎之非一門美玉累卞和明珠誣馬援終焉<lb/>
各有辨暫屈寧為寃<lb/>
　　自警二首<lb/>
愚者昧其識沈𡨕生死中一為利欲染罔測吉與凶轢<lb/>
<pb n="KR4d0592_WYG_001-12b"/>
轆前後聲覆轍無不同遑遑駟馬車騶從行趨風惡影<lb/>
不息䕃世路焉愧躬<lb/>
兩足與之翼去齒存其角乾坤負冥頑造化迺忖度恃<lb/>
此以為勇能無遭束縛衝冠與裂眦未信盡堪託毋為<lb/>
萬物先内省有先覺<lb/>
　　飲酒詩示壻時伯庸四首<lb/>
連日春風暖面容為之鮮仰看樹上花荑萼亦復然中<lb/>
有和鳴鳥羽翼相向肩胡能不命觴酌此花鳥前飲之<lb/>
<pb n="KR4d0592_WYG_001-13a"/>
豈不醉所貴乃其天頽乎麯糵間南牀得佳眠如何靖<lb/>
節翁乃賦止酒篇<lb/>
青陽時至矣萱艸滿堂階柔葉刷翠羽對之憂思裁室<lb/>
中無長物所蓄惟酒杯客至即與飲旣醉從先囘平生<lb/>
曠達懷何曾計尊罍得錢即付酒酒盡錢復來百年能<lb/>
幾何笑口時自開<lb/>
光隂劇奔電金石難與期仙人浮丘公此日竟何之看<lb/>
取古聖賢丘塚亦纍纍死而不朽者六經豈余欺酒中<lb/>
<pb n="KR4d0592_WYG_001-13b"/>
有妙趣俗士不可醫及時不作樂事過徒傷悲年華駟<lb/>
馬車日夜勞驅馳<lb/>
旣老憐餘生放情在麯糵每到花開時一飲輒累月何<lb/>
曾校尊罍酒量盈與竭二儀蘧蒢舍百年羇旅客劉伶<lb/>
乃放達注意頌酒德不見昨日花今朝謝顔色賢愚俱<lb/>
有歸修短隨造物<lb/>
　　卧病寄孟天暐郎中<lb/>
數㑹誠不辭暫離還相憶雖無膏肓慮伏枕已旬日雨<lb/>
<pb n="KR4d0592_WYG_001-14a"/>
雪高樓上隂沈病增劇不知湖中水晴後添幾尺日照<lb/>
花枝明風吹栁條碧感此春事深攜壺想無及<lb/>
　　孝感詩為吕運使題<hi>宋學士作序</hi>
天地無私恩日月無私照信哉太史筆區别造化妙禎<lb/>
祥靡有常孝感斯乃兆金魚章服貴三事惟克肖使君<lb/>
實啓之後嗣有餘耀<lb/>
　　題唐李昭道畫摘𤓰圖<hi>即小李將軍思訓子</hi>
中舍唐宗室丹青煥雲漢適當天后朝家國生屯難所<lb/>
<pb n="KR4d0592_WYG_001-14b"/>
願執藝事婉焉而上諫製為摘𤓰圖忠恪非鄙慢兾或<lb/>
電覽餘骨肉釋冰炭章懷恭順子盡室赴憂患囘首橫<lb/>
門道苦涙落餘棧路見接𤓰者恧然興永嘆悲哉黃臺<lb/>
辭四摘乃抱蔓神器有天命侈心暫惑亂梁公社稷臣<lb/>
直刦四廟算煌煌萬方業復得返貞觀<lb/>
　　上已日杭州府學敎授徐一䕫四齋訓導拉遊智<lb/>
　　果寺訪東坡題參寥泉<lb/>
佳遊在上已屬此清明前春景已云宴風光猶未暄往<lb/>
<pb n="KR4d0592_WYG_001-15a"/>
尋智果寺竟得㕘寥泉雲物豈殊昔人世自更遷邈哉<lb/>
長公詠風流想當年我輩復登臨花界何因縁古佛儼<lb/>
香閣真詮積華軒境超萬念空道勝諸妄捐緬懷此㑹<lb/>
難徘徊未云還申章續芳藻兾或來者傳<lb/>
　　此君軒為周昉賦<lb/>
種竹不在多竹多翻自俗周生達此意忩户惟數竹涼<lb/>
颷集雅吹炎景消煩燠精神穆如詠興寄淇園緑誰云<lb/>
翡翠枝不有鳳凰宿苔堦近相對色淨尊中醁雖非沈<lb/>
<pb n="KR4d0592_WYG_001-15b"/>
湎事庶以忘寵辱何可一日無此君美如玉<lb/>
　　棲鶴軒<hi>張天師行館在佑聖觀丁虚一提㸃方丈</hi>
鶴馭從天來雪光照雲闕戛然九皋唳散落三山側乃<lb/>
知羽人師近作金門客玉女見投壺后羿從奔月令威<lb/>
古仙子竟使枉其轍不言三清事但叙千年别至今棲<lb/>
鶴處光怪常不滅有時玉笙歌雲氣猶下接欲賦遊仙<lb/>
詞作者不可得斗酒誰為呼吾將招李白<lb/>
　　陳孔碩囘泰和柬寄其丈人羅楚翁處士<lb/>
<pb n="KR4d0592_WYG_001-16a"/>
昔别翁未婚翁今已抱孫俊哉東牀婿玉樹照名門知<lb/>
我丈人行再拜情誼敦惠顧每持酒坐語移朝昏離居<lb/>
獲軫念殊慰羇旅魂我自京城囘安分守丘樊家事復<lb/>
儒業寧同東掖垣尚賴稽古力似若吾道存終焉營菟<lb/>
裘兩翁老青原<lb/>
　　嘯軒<lb/>
開軒出平湖四望惟青天嘯聲靜中起萬象俱囘旋雲<lb/>
霞未改色水波為之先白日每少光長風亦蕭然沈吟<lb/>
<pb n="KR4d0592_WYG_001-16b"/>
阮公詠興懷廣武邊寂寞千載後慷慨千載前斯人竟<lb/>
何人託志在空言<lb/>
　　雪巖<lb/>
夏雲多竒峯洞照赤日下玲瓏萬雪巖突如臨大野南<lb/>
風有時來素色欲飄洒體物而賦之誰為漢司馬持以<lb/>
遺所思丹青莫圖寫<lb/>
　　北山堂<lb/>
築堂太湖北堂上何所見好峰七十二終日如對面其<lb/>
<pb n="KR4d0592_WYG_001-17a"/>
中盡白雲且是難持贈鶴鳴露氣升魚躍波光泛唯爾<lb/>
禪居人天機兩相羨<lb/>
　　李息齋平章畫著色竹御屏<lb/>
此君有逸韻翠珮而長裾遭彼列仙人授以鴻爪書把<lb/>
翫猶未解倐焉淩空虚化為九鳳雛其聲襍笙竽煌煌<lb/>
薊丘公描寫登畫圖丹青照屏帷如對古丈夫乃知廟<lb/>
堂上一日不可無至今伶倫氏見之為踟蹰<lb/>
　　題天平寺楨上人房<lb/>
<pb n="KR4d0592_WYG_001-17b"/>
每過屢不逢出寺乃一見巖囘樹色瞑日轉霞光絢邀<lb/>
留復入寺禮待良繾綣欣同靜者室坐久殊未厭寂然<lb/>
禅榻外爐煙落經巻境靜累自遣情忘道非逺方丈如<lb/>
或容吾將老貧賤<lb/>
　　訪仁一初尊師<lb/>
願聞清淨法往謁富春僧妙論聽不厭道心中自增如<lb/>
此醍醐味使我嘗未曾豈無夙世因坐對古佛燈庶幾<lb/>
一言下彼此證三乘<lb/>
<pb n="KR4d0592_WYG_001-18a"/>
　　雪齋<hi>東坡命名少游作記</hi>
萬有從妄作庸辨偽與真假山復假雪空色自相因東<lb/>
坡古維摩出語驚天人彈指為説法一息乃萬旬舊時<lb/>
言所説幾見湖水春染習或未除示此前後身題詩附<lb/>
齋壁庶與坡詩隣<lb/>
　　思雲軒為羅從事賦<hi>福州人四川省掾</hi>
山川望三山相去幾萬里親舍白雲下懐思曷云已朝<lb/>
思歌陟岵暮思歌陟屺如之何勿思禄不及甘旨哀哉<lb/>
<pb n="KR4d0592_WYG_001-18b"/>
天壌間此思孰終始舉目皆白雲寧論此與彼但移思<lb/>
雲心夙夜勤治理委質旣在心忠孝同一軌<lb/>
　　題郭文醫虎圖<lb/>
利忘九重淵珠從龍頷得仁忘千金軀手探虎口骨獸<lb/>
或復其性其禍不可測馴擾亦何術貴在道與德<lb/>
　　天茁亭為栁膺賦<lb/>
侯門臭酒肉窮居厭藜藿賦分各有定天胡為厚薄荒<lb/>
園灌數畝亦足代耕穫折葵助鼎爼剪韭供春酌雖非<lb/>
<pb n="KR4d0592_WYG_001-19a"/>
八珍饌其味良不惡三牲安可常一瓢易為樂古之志<lb/>
道者糲食甘淡泊造物茁此徒於世寧妄作賢哉宋宇<lb/>
嘆美矣樊遲學勿嫌食肉鄙儒家貴儉約<lb/>
　　妙高院大方垕上人<lb/>
碧岑日在望雨雪阻登臨二客從事者杖藜長松隂縁<lb/>
雲及上方步履皆黃金佛香出寶閣一息契初心心如<lb/>
白蓮花塵垢何由侵攅眉入社後此㑹還可尋廬山得<lb/>
逺公法侣滿東林虎溪偶然事傳笑直至今我輩仍避<lb/>
<pb n="KR4d0592_WYG_001-19b"/>
俗垕師誠可欽<lb/>
　　壽光宫訪道士不遇留題<lb/>
高阜臨大溪激流喧衆石中藏壽光宫年深翳金碧儼<lb/>
然天人尊羽衛何赫奕囘廊䕃古木苔蘚少行跡傳昔<lb/>
丹霞士於斯鍊金液丹井雖尚存鸞鶴無一隻徘徊長<lb/>
松下瞻望雲氣白不見種桃人惆悵還理䇿<lb/>
　　冝晚堂送江架閤還奉化<lb/>
隆替理之常仕進難固必在事寡尤悔於心孰欣慼從<lb/>
<pb n="KR4d0592_WYG_001-20a"/>
來黃甘里先廬頗完葺雖非大哉居亦異環堵室歸來<lb/>
宜晚歲懷抱得所適謳吟及芳辰言笑共佳夕赤城有<lb/>
霞氣光照五色筆門前有大路而無車馬跡幸焉返初<lb/>
服素願於此畢𡨕𡨕江上鷗矯首羨歸翼<lb/>
　　過清逸處士盧公墓上作<lb/>
處士古豪傑在衆不自異平昔鄕曲間隨時以軒輊聚<lb/>
書千餘巻將遺子孫計醖酒百餘石將虞賓客至甚慕<lb/>
魯仲連於人無所媚辟書下臺省踰垣而趨避遂隠清<lb/>
<pb n="KR4d0592_WYG_001-20b"/>
平山居然事高致地隣萬松嶺日夕聞鶴唳朝論美其<lb/>
風錫以清逸諡煌煌楊宣慰深情托姻契豈期七十年<lb/>
遽棄人間世遂使倜儻懷消盡虹蜺氣高墳蔓宿莽寧<lb/>
不為長喟子常仕今朝宗廟瑚璉器自唐譜系存簮纓<lb/>
舊門地賢哉郭有道毋忝蔡邕誌<lb/>
　　無憂子詩為揚州湯仲銘處士賦<lb/>
安分以達生所適皆天游恂恂里巷間何忮復何求簞<lb/>
瓢自終日冬夏惟一裘旣不願名爵寧對狐貉羞忘機<lb/>
<pb n="KR4d0592_WYG_001-21a"/>
鷗與親浪跡雲中儔中區本混沌愚者昧雕鎪樂哉湯<lb/>
處士宜爾名無憂<lb/>
　　奉聽玘法師講楞伽經留别<lb/>
玘公註經囘於世無所慕結壇在南塢心與道為務行<lb/>
苦緇素歸律嚴鬼神䕶吾從挹清芬肺腑久皈附仰聆<lb/>
楞伽㫖灌頂發甘露四衆瞻禮間繞牀天花雨古無雪<lb/>
山子我願黃金鑄兹行匪漫遊實以聞經故初地誰不<lb/>
明末法自迷悞不謂攴道林猶識許𤣥度忻然酬宿願<lb/>
<pb n="KR4d0592_WYG_001-21b"/>
言笑亦已屢出寺且復留徘徊川光暮還當理輕楫時<lb/>
到茅家步師旣不忘予予忘南塢路<lb/>
　　　南塢釋如玘次韻附<lb/>
　吾佛主世間赴彼羣機慕説法歴五時華嚴最先務<lb/>
　聲聞若聾啞慈悲善調䕶脱除著敝衣令伊可親附<lb/>
　彈斥淘汰餘一乘方顯露所以鷲峰頭四華繽紛雨<lb/>
　頑銅及頓鐵大罏盡鎔鑄後五百世來誰復知其故<lb/>
　居士佛㑹人聞説知幾度自吾得為友歲月幾成屢<lb/>
<pb n="KR4d0592_WYG_001-22a"/>
　復此話無生於焉慰遲暮東林雖云逺𤣥蹤可追步<lb/>
　鑿池種藕花共超真歸路<lb/>
　　訪巢雲子不值留題<lb/>
桃源不可覔結屋以巢雲只此方丈内便覺超人羣秋<lb/>
晚籬槿秀雨餘塘水渾安知巢雲子不是雲中君又值<lb/>
荷蓑出無從書綀裙<lb/>
　　聽松軒為朗上人題<lb/>
微風吹幽松近聽聲愈好師非寒山子安得此懷抱天<lb/>
<pb n="KR4d0592_WYG_001-22b"/>
機内相㑹百體同浩浩如適清涼境大地絶熱惱每從<lb/>
畫省歸騎馬必一造妙趣須自知難與别人道<lb/>
　　舟行即事<lb/>
舟行如虚空上下天光裏中宵撤前幔繁星在清泚天<lb/>
河橫未落北斗當面指涼風波上來吹皺青文綺蘆洲<lb/>
集夜禽聒聒鳴不已惡聲雖擾眠清景則可喜却思車<lb/>
馬塵此時動城市<lb/>
　　題隠居圖<hi>處州王啓明</hi>
<pb n="KR4d0592_WYG_001-23a"/>
隠居萬山中日夕有佳色時於巖上石蒸起雲氣白桑<lb/>
麻鬱相望雞犬識巷陌中林芳艸地不有車馬轍為與<lb/>
城市逺似覺囂塵絶原田旣膏腴且是宜稼穡溪流旣<lb/>
清駛且是利舟楫耕漁鄙夫事富貴要不得但見桃花<lb/>
開不知何歲月寄謝丹青人吾將安蹇劣<lb/>
　　種德堂為岳醫士題<lb/>
種德不在淺種藥不在深雖有千畝地不如方寸心種<lb/>
之百年後所得非尺尋忠信乃佳實慈愛為繁隂如有<lb/>
<pb n="KR4d0592_WYG_001-23b"/>
仙人杏一核延千林以此惠後嗣安用多黃金<lb/>
　　百馬圖<lb/>
畫師畫馬時心與馬為一精神各自分萃此馬百匹起<lb/>
卧適馬性踶齧通馬力逸如龍在水馳若虎而翼遊牝<lb/>
得羣聚風騰各相及或滚塵沙黃或嘶艸芽碧豈無騏<lb/>
驎骨松下鹽車泣誰將朔漠大圖畫歸咫尺曹韓不並<lb/>
世按圖為爾惜<lb/>
　　木槿花<lb/>
<pb n="KR4d0592_WYG_001-24a"/>
誰謂木槿花朝榮夕已萎容顔逐電光老大行相隨高<lb/>
堂有歌舞及取少年時壽命信可長仙人竟何之<lb/>
　　浮雲一首别高士敏<lb/>
人生如浮雲聚散何可必倐忽萬里餘求之渺無跡有<lb/>
時天上見若我舊相識飄摇玉雪姿可望不可即羨此<lb/>
淩風翰與彼得共適<lb/>
　　田家詞<lb/>
為農謹天時四體務勤力日夕耘耔罷植杖聊假息兒<lb/>
<pb n="KR4d0592_WYG_001-24b"/>
童原上牧婦女機中織田家無别事俯仰惟衣食黽勉<lb/>
共百年辛苦何所惜世有五侯貴農人夢不及但願風<lb/>
雨好一穗千萬粒卒歲無徵科庶免憂儋石<lb/>
　　六月三日雨<lb/>
日車當空行雷聲從地起長風吹行雲萬籟若有喜田<lb/>
夫念稼穡望雲如望米甘澤始沛然三日不可止吁嗟<lb/>
乎蒼生何以荅天地<lb/>
　　田家<lb/>
<pb n="KR4d0592_WYG_001-25a"/>
田家無所具客至惟雞黍厨下作新炊門前備清醑涼<lb/>
風吹户牖高栁䕃塗路還家旣不逺送上采菱渡<lb/>
　　蘭雪軒<lb/>
幽蘭不自芳君子以貽好白雪不自潔君子用嫓操與<lb/>
彼蘭與雪聊付爾懷抱人生㓜而學壯則行其道青春<lb/>
未晼晚白日正杲杲何乃七尺軀迷邦以懷寶時哉不<lb/>
可失功名貴及早<lb/>
　古風七言<lb/>
<pb n="KR4d0592_WYG_001-25b"/>
　　河漢篇<lb/>
河漢亘天幾萬里鶉火西行入箕尾金氣浮空漾白波<lb/>
任是雄風吹不起一河之水皆空青往還惟此烏鵲翎<lb/>
太史不識漢使者却奏張騫為客星載囘織女支機石<lb/>
牽牛隔河來不及二十八宿有常經七夕胡能㑹靈匹<lb/>
西牛東女長相望女則織紝牛服箱人間兒女謾愁思<lb/>
河影不滅秋夜長<lb/>
　　唐太宗駿馬圖<lb/>
<pb n="KR4d0592_WYG_001-26a"/>
昭陵石刻今無有絹素乃能存不朽當時竒骨濟時艱<lb/>
駕馭盡入天人手隋家再世俱凡庸不知肘腋生英雄<lb/>
晉陽奮起六駿馬蹴踏人海波濤紅帝王一出萬邦定<lb/>
干戈四指羣小空淩煙勲臣盡圖畫一旦肯遺汗血功<lb/>
嗚呼何從得此様規模却與石刻同乃知帝王所駿乃<lb/>
龍種豈可求之凡馬中唐家開基三百載展巻尚覺來<lb/>
英風<lb/>
　　張建封擊毬圖<lb/>
<pb n="KR4d0592_WYG_001-26b"/>
唐家風流尚毬馬中外靡然為之化徐州節度張建封<lb/>
坐領東藩示閒暇長簫短吹行相隨以此慢遊為日夜<lb/>
玉山滿馬扶醉歸正及樓頭望春罷孔雀屏圍次第開<lb/>
黃金買得春無價不敎白日向西馳只許黃河向東瀉<lb/>
使君死後誰登臨燕子不來風雨深緑珠甘守珊瑚樹<lb/>
文君獨宿鴛鴦衾當其意氣傾朝野肯信人無百年者<lb/>
萬言猶在從事書一幅空遺後人畫<lb/>
　　五王行春圖<lb/>
<pb n="KR4d0592_WYG_001-27a"/>
開元天子達四聰羽旄管籥行相從當時從駕驪山者<lb/>
宰相猶是璟與崇華萼樓中雲氣裏兄弟同眠復同起<lb/>
玉環一旦入深宫大枕長衾冷如水興慶池頭花樹邊<lb/>
梨園小部俱嬋娟楊家姊妹夜遊處銀燭萬條生紫煙<lb/>
寧知樂極哀方始羯鼔未終鼙鼔起褒斜西幸雨淋鈴<lb/>
囘首長安幾千里<lb/>
　　贈河南衛畢將軍歌<lb/>
壯哉將軍八尺軀陣前奪騎生馬駒有力每輕弓兩石<lb/>
<pb n="KR4d0592_WYG_001-27b"/>
據鞍手橫丈二殳小敵如怯大敵勇生平氣與忠義俱<lb/>
逢時受命從大將勢合風雲興海隅奉辭東下尉陀國<lb/>
囘兵北擊無單于望風襁負至者衆將軍為駐南征車<lb/>
歸來九重賜顔色蹈舞恩光生步趨團花戰袍出内府<lb/>
大官羊膳來公厨洛陽關東古重鎮授以斧鉞專城居<lb/>
緑槐高暎使者節黃金新鑄兵家符握刀負盾走壯士<lb/>
擁蓋吹笳喧道塗盡知勲名在忠義千騎萬騎先傳呼<lb/>
祈連亦有霍去病細栁豈無周亞夫只今將軍與之並<lb/>
<pb n="KR4d0592_WYG_001-28a"/>
人馬相輝古即無君恩廣大法天地將軍報答將何如<lb/>
丹青或接萬億載忠義莫虞無畫圖<lb/>
　　送程希道囘河南<lb/>
銀鞍白馬郎自是平臺客海水桑田不自知朅來二紀<lb/>
異南北他鄕忽然顧我笑有如清風灑蘭雪開心寫意<lb/>
慰離居别時童孺今有鬚知從馬援在軍旅不謂陳琳<lb/>
工檄書我於程家最知舊大宅修椽曾置酒玉瓚紫笙<lb/>
吹鳳凰羅袖春衫舞楊栁因之感念二紀前躍馬射麛<lb/>
<pb n="KR4d0592_WYG_001-28b"/>
江水邊煌煌賔從散秋葉叠叠樓臺成野煙程生程生<lb/>
旣㑹面疏麻瑶華莫持贈但存此日㑹面情地北天南<lb/>
有相見丈夫有志豈陸沈使者不憚巖穴深他時或有<lb/>
公車召嗣我雲間金玉音<lb/>
　　贈製筆生許文珤<lb/>
許生精藝誰可及材用剛柔以製筆水盆洗出紫兔毫<lb/>
便覺文章生羽翼蒙恬將軍為動色為是秦皇舊時物<lb/>
丞相斯曾從駕行載此篆書封禪碣從秦至今幾千載<lb/>
<pb n="KR4d0592_WYG_001-29a"/>
兔尚存皮竹可采利濟天下功不有入手千人萬人愛<lb/>
我昔為郎居粉署用筆惟於許生取輕衫日對紫薇花<lb/>
寫遍江淹夢中句<lb/>
　　夢雲樓為佑聖道士王景丹賦<lb/>
阿母妊娠曾夢雲道人見雲如母存高天悠悠不可聞<lb/>
虎豹守關深九門丹青樓館雲中起翠幙銀屏按雲氣<lb/>
縹緲時聞子晉笙蹉跎日集王喬履蟠桃千年花又開<lb/>
雲中不見阿母迴丁令白鶴有再至漢宫青鳥無復來<lb/>
<pb n="KR4d0592_WYG_001-29b"/>
但願無風亦無雨桃花開遍夢雲處花氣騰空結紫雲<lb/>
拔宅乘雲上昇去<lb/>
　　玉局生引<lb/>
龍翔住持毛起宗參隨鶴駕謁九重沖虚敎主許器之<lb/>
名以玉局高其風贈言五十有六字盡説大羅天上事<lb/>
老君出現成都時地神湧局亦如此空歌黎羅還上清<lb/>
再三祝付玉局生吾徒被服老君敎毋忝玉局之所名<lb/>
名非可名局非局心田種熟藍田玉入水不濡火不焚<lb/>
<pb n="KR4d0592_WYG_001-30a"/>
一氣孔神無斷續況聞古有毛仙翁是身雖異性則同<lb/>
華表白鶴猶未歸函關青牛今則逢道家宫闕連雲起<lb/>
日食仙曹千萬指誰其主者玉局生宴坐無為觀太始<lb/>
　　白翎雀歌<lb/>
烏桓城下白翎雀雄鳴䳄隨求飲啄有時決起天上飛<lb/>
告訴生來羽毛弱西河伶人火倪赤能以絲聲代禽臆<lb/>
象牙指撥十三弦宛轉繁音哀且急女真處子舞進觴<lb/>
團衫鞶帶分兩傍玉纎羅袖柘枝體要與雀聲相頡頏<lb/>
<pb n="KR4d0592_WYG_001-30b"/>
朝彈暮彈白翎雀貴人聽之以為樂變化春光指顧間<lb/>
萬蕋千花動絃索只今蕭條河水邊宫庭毁盡沙依然<lb/>
傷哉不聞白翎雀但見落日生寒烟<lb/>
　　捕虎行<lb/>
碧油幢下曹司兵見義有勇身為輕平生每得貴人喜<lb/>
有似花卿知姓名一朝共聽將軍令鎮市臨平虎尤甚<lb/>
汝司其兵往捕之食肉寢皮須要盡司兵受令即出城<lb/>
怒氣填膺風火生揚言大明聖人旣御世爾虎何物猶<lb/>
<pb n="KR4d0592_WYG_001-31a"/>
縱橫大刀長㦸屯村堡前期釘牌後斷道村堡喜得司<lb/>
兵來萬夫鼔勇千夫譟半月捕獲十三枚大檻小車推<lb/>
載囘自言此乃將軍令豈是小人之力哉將軍索酒指<lb/>
其虎此虎不死司兵死在官食禄忘其軀亦是人間好<lb/>
男子<lb/>
　　資壽堂<lb/>
為之醫藥以資壽古人存心子能有治生若然天必與<lb/>
衣禄何憂不豐厚潘彛世籍富豪家金珠斗量錢載車<lb/>
<pb n="KR4d0592_WYG_001-31b"/>
百年風雨換門户甘守儉薄為生涯法依本艸為炮制<lb/>
修合肯教違矩矱日月囘旋碾上輪虎龍交媾爐中藥<lb/>
服之一劑神氣全百齡壽等金石堅洪範五福壽居首<lb/>
有金無壽真徒然彛也性秉芝蘭秀湖海香名喧衆口<lb/>
修文坊南當大街如斗之字出高牌貴人長者共祗重<lb/>
每日門前車馬來<lb/>
　　望雲詩為翼城常盤賦<lb/>
風吹白雲天上來游子望雲心眼開小時見雲在親側<lb/>
<pb n="KR4d0592_WYG_001-32a"/>
安得親同雲往囘世家翼城桐葉里雲自往囘親在彼<lb/>
昔年捧檄為榮親得官拜親雲亦喜所憐得祿逺莫分<lb/>
委質為臣命在君青袍駿奔各有事斑衣兒啼更勿云<lb/>
我知爾家廣田宅小弟朝朝縱圍獵暮歸雉兔滿馬鞍<lb/>
不使高堂甘㫖缺望中有使頻寄書夫人堂上哭羅襦<lb/>
願爾長辭楊震金願爾長懸羊續魚親之念子無不至<lb/>
子思其親雲即是紅顔蚤受縣君封莫計同餐太倉米<lb/>
桐葉之里非一家如爾兄弟誰不誇牆頭風吹紫荆樹<lb/>
<pb n="KR4d0592_WYG_001-32b"/>
堂前露浥萱艸花莫言親逺翼城縣萬里關河如對面<lb/>
一官九考今八年指日雲中又相見<lb/>
　　雲林歌<lb/>
李侯雲林心所仰旣見雲林副心賞欣然為我出圖畫<lb/>
索我題詩畫圖上我自别侯二紀餘不得半紙廬江書<lb/>
乃知已膺廟堂聘梁棟之材寧不如雲林乃是君所植<lb/>
雨露蟠根同鐵石直榦慿淩御史霜青雲照耀郎官筆<lb/>
即今英發當盛年上林玉樹幕府蓮東閣梅花時自詠<lb/>
<pb n="KR4d0592_WYG_001-33a"/>
南郡官曹誰更賢從知侯家積隂德鳳雛七枚毛五色<lb/>
覽輝已出丹穴中來儀定集虞廷側安棲不用求梧桐<lb/>
雲林氣接扶桑紅結巢日邊長羽翼好音惠我雙飛鴻<lb/>
　　玉簫引為沈仲德賦<lb/>
洞簫宫前有狂客雙眼直嫌天地窄甕中釀熟葡萄漿<lb/>
養得身輕好顔色興來為我吹玉簫縹緲一聲生泬寥<lb/>
驚鸞跱鵠不自定游絲落絮隨風飄高情逺思遊碧海<lb/>
此豈肯受黃門招笑言學簫二十載家業凋零心不悔<lb/>
<pb n="KR4d0592_WYG_001-33b"/>
要須吹上鳳凰臺白日羽儀生五彩<lb/>
　　王無偽仙翁見訪為賦此詩<lb/>
神仙之術本無作當面無縁尋不著但能寡欲自長年<lb/>
愚者昧之求海嶽此術不許凡俗知道成由來非大藥<lb/>
仙翁高風何所喻天垣月暎王喬鶴等閒瓦礫變黃金<lb/>
候爾相從步寥廓<lb/>
　　寄河南衛鎮撫趙克家叙舊<lb/>
程生河南來始得河南信雨散雲飛二十年萍蹤梗跡<lb/>
<pb n="KR4d0592_WYG_001-34a"/>
今纔定却思小孤洲渚邊大江大浪拍戰船將軍鬚髯<lb/>
勁如㦸白石酣歌便醉眠我從别來贊畫省芙蓉幕與<lb/>
風塵逺洪武初年自日邊詔許還家老貧賤池館盡付<lb/>
當時人惟存筆硯伴閒身劉伶斗内葡萄酒西子湖頭<lb/>
楊栁春見人斵輪只袖手聽人談天只箝口年過七十<lb/>
髮未斑路塗不辭牛馬走知爾出鎮在洛陽宫袍健馬<lb/>
日煌煌前騎大旗畫羆虎後騎長㦸横雪霜我於此事<lb/>
别已久富貴浮雲更何有鴻雁得便時附書但問老人<lb/>
<pb n="KR4d0592_WYG_001-34b"/>
平安否<lb/>
　　題醉墨堂為桐江俞子中賦<lb/>
世稱艸聖惟張旭氣在神先從所欲醉來捉筆走風雷<lb/>
電掣長雲夜相逐健於大野戰蛟龍媚似輕波浴鴻鵠<lb/>
由唐至今幾百年筆法竟爾失其傳芝翁乃若神所授<lb/>
亦以醉墨題堂前晴絲罥空王逸少生蛇絆樹黃庭堅<lb/>
筆法不必問高閑筆勢不必詢懷素縱橫遲疾心自知<lb/>
曾見公孫大娘舞<lb/>
<pb n="KR4d0592_WYG_001-35a"/>
　　雲門山房為青州曹伯起賦<lb/>
雲門山房何所指知爾不忘桑梓意山在城南百里間<lb/>
沃衍膏腴宜樹藝中有一村俱姓曹列㦸高門是鄉里<lb/>
青州舊入齊封疆相國猶傳漢家世曹彬為宋下江南<lb/>
史冊能書其門第四世之祖在元初遭際風雲致爵位<lb/>
亦參丞相下豫章腰插金符位元帥但知報國守忠貞<lb/>
不肯隨人事軒輊用也綽有乃祖風一簣不止山可崇<lb/>
碧梧枝老自棲鳳緑竹根深須化龍昔時未到山房裏<lb/>
<pb n="KR4d0592_WYG_001-35b"/>
每望雲門候佳氣却縁亦是豫章人客舍并州如有喜<lb/>
雲門之山青接天鴻濛旣判知何年山房去天不咫尺<lb/>
名與雲門當共傳<lb/>
　　贈狄鳴善捧檄迎母往金蘭州就養<lb/>
人子能不念其母烏鳥啞啞猶返哺十月懷娠乳抱勞<lb/>
亦期仰事慰遲暮那知中道母子分南望親舍唯白雲<lb/>
伯也執殳在軍旅堂上消息空傳聞將軍命許迎就養<lb/>
拜捧檄文喜無量杭州萬里到蘭州母見子如墮天上<lb/>
<pb n="KR4d0592_WYG_001-36a"/>
膝間乍見歡復悲天河水流有合時宜男艸是别時艸<lb/>
老萊衣是别時衣只今四海車書一人間萬事真難必<lb/>
十年戎馬行陳間子母團圞有今日<lb/>
　　題湖州何生售書養母詩巻<lb/>
衙散到家無與適領客壺觴以終日何生忽從湖州來<lb/>
當筵不語惟長揖古貌存心行孝道袖出舊書三兩帙<lb/>
進言售此偹甘旨有母行年將八十吾聞此語為太息<lb/>
傷哉貧乎乏朝夕龍蛇蟄藏天地閉宜爾之賢身不立<lb/>
<pb n="KR4d0592_WYG_001-36b"/>
莫説家無田可耕縱有田耕那得食不如歸棹湖州船<lb/>
有魚可釣鳬可弋君不見賣刀與賣㦸朝持出門暮得<lb/>
直文章本是太平具以此干人復何益軍人或有錫類<lb/>
人傾産酬書吾可必<lb/>
　　東圃詩為道士王景丹賦<lb/>
東圃軒在𤣥武宫海日欲上煙霏紅若人餐之百體充<lb/>
養得面貌如嬰童上清有法授有宗靈章祕咒存心胸<lb/>
一氣孔神天與通右衛白虎左青龍擲火萬里行老翁<lb/>
<pb n="KR4d0592_WYG_001-37a"/>
欲雨即雨風即風燮理造化代天工事親則孝君則忠<lb/>
神人執鞭須相從<lb/>
　　題王朋梅界畫大都池館圖様<hi>元朝人</hi>
國初以來好時節冶緑妖紅蓋阡陌樂遊盡是勲貴家<lb/>
人閙馬嘶聽不得細漆闌干輦子車同載女子如蕣花<lb/>
車中馬上目相許蝴蝶夢滿東西家牡丹臺畔夜如晝<lb/>
花炤銀燈大於斗正月飲到三月中樂地歡天古無有<lb/>
一朝花謝春復歸門鎖池園空緑苔簾前塵覆珊瑚樹<lb/>
<pb n="KR4d0592_WYG_001-37b"/>
案上蝶棲鸚鵡杯豪華盡逐東流往百年丹青化草莽<lb/>
當時命酒徵歌人此日題詩畫圖上<lb/>
　　題畨使進呈三馬<lb/>
殿中得名畫畨馬筆力不在陳閎下方其畨使引進時<lb/>
詔許當軒對描寫近前一匹白鼻騧咫尺天威生懼怕<lb/>
第二匹馬青連錢矯首嘶鳴意閒暇向後赭白馬最雄<lb/>
霧鬛風鬃勞握把三馬旣出澣海空天廏真龍此其亞<lb/>
畫師貌此良苦心慘淡精神入夷夏冥冥雷雨晦大河<lb/>
<pb n="KR4d0592_WYG_001-38a"/>
漠漠風沙連巨野諸畨服飾本華靡不獨丹青侈圖畫<lb/>
百年絹素霜雪新拂拭徒為發悲咤莫言世有真乘黃<lb/>
只此按圖誰識者<lb/>
　　天馬歌<hi>天厯間貢</hi>
天馬來自茀郎國足下風雲生倐忽司天上奏失房星<lb/>
海邊産得蛟龍骨軒然卓立八尺高衆馬俛首羞徒勞<lb/>
色應北方鍾水德滿身日彩烏翎黒縱行不受羲和轡<lb/>
肯使王良馭輗軏黃絲絡頭兩馬牽金鐙雙埀玉作鞭<lb/>
<pb n="KR4d0592_WYG_001-38b"/>
寵榮日賜三品禄不比衛鶴空乘軒大國懷柔小國貢<lb/>
君王一顧輕為重學士前陳天馬歌詞人逺獻河清頌<lb/>
鸞旂屬車相後先受之却之俱可傳普天率土盡臣妾<lb/>
聖主同符千萬年<lb/>
　　贈楊彦臣使還<hi>宋楊通寅祭酒十四世孫元武岡總管外孫</hi>
使節何煌煌騎從造我門自陳世有通家舊武岡太守<lb/>
之外孫俊哉舒侯賢宅相執禮愈恭辭愈降老夫已是<lb/>
閉關人甚厭傳呼到閭巷須臾驚定還復悲挽生近牀<lb/>
<pb n="KR4d0592_WYG_001-39a"/>
為抱持爾外大父强健否此來殊慰我所思黔陽到浙<lb/>
七千里相問相看疑夢寐祥符年貶祭酒公安江之陽<lb/>
無乃是自從隔却蒼梧雲隻字片言無得聞車書旣同<lb/>
四海一逢人每問舊參軍立談知生具才美金鐘大鏞<lb/>
莫與比池上曾聞咏鳳毛詩中又見歌麟趾當今聖德<lb/>
及海隅龍馬出圖龜負書直言治安容賈誼喻蜀父老<lb/>
煩相如心存忠孝在年少縣官勸駕能應詔得時舉步<lb/>
即青雲瑚璉從來在宗廟<lb/>
<pb n="KR4d0592_WYG_001-39b"/>
　　織錦詞<lb/>
行家織錦成染别牡丹花紅杏花白作雙紫燕對銜春<lb/>
一疋錦成過半月持來畫堂捲復開佳人細意為剪裁<lb/>
銀燈連夜照針黹平明設宴章華臺為君著衣舞埀手<lb/>
看得風光滿楊栁蝶使蜂媒無定栖萬蕊千花動衣袖<lb/>
囘囘舞罷換新衣新衣未縫錦下機憐新棄舊人所悲<lb/>
百年歡樂唯片時<lb/>
　　贈趙希哲還河南仍寄其父太醫<lb/>
<pb n="KR4d0592_WYG_001-40a"/>
趙生幼小辭鄉里長成却自河南至風流藉甚芝蘭室<lb/>
文采粲然瑚璉器懋遷不憚萬里遙魚鹽歲逐商人利<lb/>
杭州舊是繁華地輕薄相逢增意氣愛生不登酒家樓<lb/>
重生不遊花栁市秋風八月栁條黃束裝别我還洛陽<lb/>
樓船大帆高十丈順風一日到高堂高堂雙親應自喜<lb/>
寶貨旣豐兒亦至定呼斗酒出屏帷膝下相歡復相慰<lb/>
自來隂隲富人家廬山董奉非徒誇拜罷而翁煩問訊<lb/>
好種門前仙杏花<lb/>
<pb n="KR4d0592_WYG_001-40b"/>
　　蓮塘曲<lb/>
青蘋風起栁塘水波聲夜聒鴛鴦睡一㸃芳心不自持<lb/>
露荷又作<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>珠碎藕絲織錦香滿機裁成衣裳將遺誰<lb/>
只愁賤妾夢魂短不恨蕩子歸來遲花間鶗鴂依芳艸<lb/>
等閒緑遍邯鄲道還應憶念蕩舟人滿架芙蓉鏡中老<lb/>
　　過歌風臺<lb/>
世間快意寧有此亭長還鄉作天子沛宫不樂復何為<lb/>
諸母父兄知舊事酒酣起舞和兒歌眼中盡是漢山河<lb/>
<pb n="KR4d0592_WYG_001-41a"/>
韓彭受誅黥布戮且喜壯士今無多縱酒極歡留十日<lb/>
感慨傷懷涕沾臆萬乘旌旗不自尊魂魄猶為故鄕惜<lb/>
從來樂極自生哀泗水東流不再囘萬歲千秋誰不念<lb/>
古之帝王安在哉莓苔石刻今如許幾度秋風灞陵雨<lb/>
漢家社稷四百年荒臺猶是開基處<lb/>
　　讀易處為俞文輔賦<lb/>
易經四聖人之事潔靜精微惟此書夫子五十以學易<lb/>
爾今讀易年何如易之為書廣大而悉備不以一言一<lb/>
<pb n="KR4d0592_WYG_001-41b"/>
事拘君子觀象玩辭處近取諸身而論諸按文責義而<lb/>
有得斯乃萬方之一隅履德之基謙德之柄復德之本<lb/>
恒德之固損德之修益德之裕困德之辨井德之地巽<lb/>
德之制於此九卦能體騐可無大過為德符讀易於斯<lb/>
而自勉仰觀俯察非吾徒羲文周孔雖旣没天人其不<lb/>
在兹乎<lb/>
　　風木歌為褚本中賦并寄徐一䕫記<lb/>
褚孝子感風木樹猶如此親安在歲月去人何迅速陟<lb/>
<pb n="KR4d0592_WYG_001-42a"/>
岵陟屺望不及入室升堂成宿昔劬勞未報棄諸孤號<lb/>
泣旻天涕沾臆走獸聞之失其羣飛鳥聞之墮其翼物<lb/>
之感也有如此宜爾諸孤哀罔極始豐先生辭餘力文<lb/>
章今擅歐蘇筆記成不忍再三讀未及終篇語嗚咽乃<lb/>
知人皆有父母天性油然非染習孝思不匱永錫類草<lb/>
偃風移而俗易三復始豐記擊節為太息往求二木之<lb/>
所在果然拔地俱千尺孝子之父見手植造物於斯有<lb/>
隂隲君不見東坡所記三槐堂魏公德符在他日<lb/>
<pb n="KR4d0592_WYG_001-42b"/>
　　送馮以清知事赴成都右衛幕府<lb/>
李白苦歌行路難以喻世途之難有如是莫言難於上<lb/>
青天時至青天是平地五等之爵國所司萬鍾之禄人<lb/>
所兾為臣忠實而不欺畫像式接咸可至石樓先生舊<lb/>
簪纓出宰三綬郎官貴即今任政成都幕萬事只應咨<lb/>
伯起葵藿常存向日心鵾鵬㑹展埀雲翅玉陛承恩咫<lb/>
尺天官船給驛八千里三峽盤渦轉殷雷萬壑啼猿響<lb/>
空翠相如擁傳喻蜀時縣官負弩爭趨避況爾旌旗出<lb/>
<pb n="KR4d0592_WYG_001-43a"/>
入間丈夫足展平生志<lb/>
　　讀杜拾遺百憂集行有感<lb/>
余生行年將八十不知何者為憂戚富貴不驕貧賤安<lb/>
以此存心度朝夕往來承乏佐中書大官羊膳供堂食<lb/>
只今賜老作編氓衣食信天無固必陋巷簞瓢如素居<lb/>
不管茅茨春雨濕門前載酒求賦詩錦軸牙籖日堆積<lb/>
在官不置負郭田旣老翻得稽古力毁譽都忘月旦評<lb/>
姓名不上春秋筆朝米不煩隣僧送暮米不煩太倉糴<lb/>
<pb n="KR4d0592_WYG_001-43b"/>
我亦一飯不忘君文人相輕所不及傷哉白首杜拾遺<lb/>
入蜀還秦勞轍迹文章蓋世亦何為妻子相看百憂集<lb/>
　　西溪栁送人赴京<lb/>
西溪栁自是風流樹受用春風好眉憮長條折盡還復<lb/>
生如何免得人來去千樹萬樹接郵亭到官五見楊栁<lb/>
青百年行路有離别三月飛花惟送迎知君母留彭澤<lb/>
縣門前五栁都哉遍宻葉能藏反哺烏柔條不礙雙飛<lb/>
燕膝下長懷萬里心風光滿眼瞻上林請羮遺母應有<lb/>
<pb n="KR4d0592_WYG_001-44a"/>
賜咫尺龍墀恩露深<lb/>
　　題華光梅<lb/>
墨梅之作盛衡湘始作俑者惟華光此僧平生十萬紙<lb/>
筆力所到花為香是誰好事憐清苦三二百年存絹素<lb/>
和靖多情縱有詩廣平得意還能賦東坡先生昔倅杭<lb/>
萬松嶺見一枝長我今見畫如昨夢都在君家白玉堂<lb/>
　　題劉松年畫張志和辭聘圖<lb/>
長安城中晨鼓響馬後紅塵高十丈吳儂為爾去烟波<lb/>
<pb n="KR4d0592_WYG_001-44b"/>
卧聽樵青閒蕩槳醉來即唱滄浪歌平生志願今無多<lb/>
鷦鷯不巢上林樹鸒斯不啄玉山禾是身渺焉寓天地<lb/>
何殊太倉之稊米野人本乏濟時䇿孰謂要君徵不起<lb/>
所以漢光武不强嚴子陵放歸江湖從所志千年萬年<lb/>
呼客星聖人在位麟鳳在野洛旣出圖河復出馬普天<lb/>
率土遂其生四靈咸集依至化唐堯埀拱而在上禹稷<lb/>
憂勤而在下當時天下所不臣亦有臨流棄瓢者<lb/>
　　題三友圖<lb/>
<pb n="KR4d0592_WYG_001-45a"/>
劉文學如冠玉平生所性在擇友友此梅花與松竹後<lb/>
凋莫問歲寒心眼中且得無塵俗顧兹鬱鬱在徂徠瞻<lb/>
彼猗猗在淇澳更有江南萬玉妃暗香吹遍湖山曲三<lb/>
友地逺莫致之收拾畫圖歸一幅竹為君子松大夫梅<lb/>
則佳人在空谷從他坐客寒無氊只此可以伴幽獨君<lb/>
不見𤣥都觀裏千樹桃盡是人間閒草木<lb/>
　　貞婦詩<lb/>
諸曁縣有吳氏女十五嫁作蔡家婦十六生兒夫即亡<lb/>
<pb n="KR4d0592_WYG_001-45b"/>
日抱呱呱為乳哺情知身是未亡人善事尊嫜猶父母<lb/>
盡抛妝具洗鉛華盡棄羅襦服荆布蓬首婺居八十年<lb/>
孤子有孫孫作父采蘋采藻供祭祀嗃嗃家人無閒語<lb/>
婦人言行止閨門懿德何由出庭户憐我弱孫蔡光祖<lb/>
再拜請求鄕曲譽魯恭治縣車馴雉劉昆作郡河渡虎<lb/>
承流宣化物為感況乃觀風行繡斧母今行年九十六<lb/>
人壽百年餘幾許門前滄海變成田屋後白楊堪作柱<lb/>
寒鴉猶帶朝陽日銅人亦沾未央露古傳生女作門楣<lb/>
<pb n="KR4d0592_WYG_001-46a"/>
貞節之褒誰不慕聖恩浩浩如江河母息厭厭迫朝暮<lb/>
蚤將封事謁天閽為母一擊登聞鼓<lb/>
　　送蔡孝亷囘侍母<lb/>
暨陽有蔡宗盟甫能以力耕侍其母懷橘之名早已傳<lb/>
分椹之心壯如故我嘗使驛至其家有花有栁當門户<lb/>
雖非郭泰可榆栁且有茅容具雞黍暨陽之邑臨上虞<lb/>
大舜遺風尚千古蔡乎蔡乎清川旣東不再西白日過<lb/>
時不再午揚雄愛日著新訓甘旨温凊不厭斁人皆有<lb/>
<pb n="KR4d0592_WYG_001-46b"/>
母我獨無西望同安心更苦汝歸何以獻高堂遺汝瑶<lb/>
華慰遲暮<lb/>
　　軍中樂送征南掾史張毅赴京<lb/>
我嘗軍中行從知軍中樂高牙大纛啓征途風雲隨䕶<lb/>
中軍幕千乘萬騎指顧間環而居之迺城郭五更觱篥<lb/>
吹一聲旄頭驚向天邊落捷書日夜報天子親筆勅書<lb/>
加寵渥刲羊宰牛餉壯士萬歲歡呼震山嶽大斾悠揚<lb/>
錦萬里從伶窈窕花千萼男兒墮地志四方蓬矢桑弧<lb/>
<pb n="KR4d0592_WYG_001-47a"/>
為有托遭逢主聖得臣賢風順鴻毛易寥廓只今詔檄<lb/>
登大府鷙鳥之中瞻一鶚渭城且莫唱陽關舉杯為賦<lb/>
軍中樂<lb/>
　　李龍眠畫飲中八仙歌<lb/>
龍眠白描誰不賞胸次含空生萬象筆下猶存小篆文<lb/>
落紙烏絲幾千丈小時讀歌心愈竒此日按圖神始壯<lb/>
浣花草堂老拾遺詠彼八仙將自放天寶年來萬事非<lb/>
得醉如逃三面網鳳鳥鳴歧縱德輝麒麟見魯辭羈鞅<lb/>
<pb n="KR4d0592_WYG_001-47b"/>
丈夫骯髒迹每同孰謂龍眠成技痒眼中未見獨醒人<lb/>
未免開函為撫掌<lb/>
　　義株行<lb/>
廬陵江西古名郡四忠一節之故鄕豈惟英賢間世鍾<lb/>
造化亦有義株連理呈禎祥豐塘三山兩株樹托生離<lb/>
立不數武高莖擎天一蓋張深根走地羣蛟怒曾氏世<lb/>
居株樹邊詩禮傳家三百年尚書旣為連理詠丞相復<lb/>
入郡志編二公真蹟今猶在文光照耀無年載李囦諸<lb/>
<pb n="KR4d0592_WYG_001-48a"/>
孫尚有傳桑田誰謂成滄海五世孫亦一老翁欲以此<lb/>
事徵盲聾豐塘之株無乃豐城劍變化偃蹇雙蛟龍不<lb/>
然安得保風雨專與三山為始終<lb/>
　　懷逺亭詩為東甌鎮撫譚濟翁作<hi>譚世績之後宋史有傳</hi>
譚將軍勇而禮宋之端明學士七世孫蚤年身逐兵塵<lb/>
起鼻尖出火耳生風馬上飛塵虎添翅出門志願定逺<lb/>
侯果然持節鎮東甌上宣德意化海俗鯨鯢滅跡波為<lb/>
收古來鎮將還如此緩帶輕裘接賢士襄陽沈却峴山<lb/>
<pb n="KR4d0592_WYG_001-48b"/>
碑水底魚龍猶識字國家承平千萬年軍中之樂何可<lb/>
言太牢五鼎飡壯士從伶百戲陳廣筵山川不隨人事<lb/>
改端明丘壠今猶在亭名懷逺乃在兹地下幽魂有光<lb/>
采普天之下皆皇家故鄕何必懷長沙人臣受命無逺<lb/>
近河源曾泛張騫槎食君之禄治軍旅咫尺轅門誰敢<lb/>
去私情丘壠豈不懷日夜沅湘水東注<lb/>
　　學仙曲<lb/>
二八女人貌嬋娟杏花隂裏競鞦韆同心錦帶刺石蓮<lb/>
<pb n="KR4d0592_WYG_001-49a"/>
逢人學縳剪刀錢却妬鴛鴦沙上眠<lb/>
　五言絶句<lb/>
　　古辭<lb/>
歡樂自歡樂苦辛長苦辛城中十萬户誰是種田人<lb/>
　　風雨牧牛圖<lb/>
牧牛值風雨牧具幾脱手不自風雨前不自風雨後<lb/>
　　石友<lb/>
蒼然柱石姿風雨莓苔久幸同貞固心相看即吾友<lb/>
<pb n="KR4d0592_WYG_001-49b"/>
　　竹居<lb/>
百年駒過隙萬事成鞅掌自顧非此君誰與共清賞<lb/>
　　花徑<lb/>
繁花作高樹狹徑不數曲醉來扶杖行幽興亦自足<lb/>
　　蕉林<lb/>
愁懷常把酒愛此滿林玉風迴舞袖翻欲近紗忩緑<lb/>
　　芳屏<lb/>
衆芳結為屏左右暎紅藥問訊園中人何如金孔雀<lb/>
<pb n="KR4d0592_WYG_001-50a"/>
　　蔬畦<lb/>
學圃纔兩畦佳蔬欲幾品露葵不厭烹及我春酒醒<lb/>
　　梨花折枝<lb/>
已過清明節猶依玉鏡臺一枝如折得幾誤蝶飛來<lb/>
　　水殿納涼圖<lb/>
别殿紅綃女無風亦自涼闌邊是湖水夜夜宿鴛鴦<lb/>
　　七夕<lb/>
乞與人間巧全慿此夜秋如何鍼線月容易下西樓<lb/>
<pb n="KR4d0592_WYG_001-50b"/>
　　别劉博士<lb/>
秖為情如雨從敎醉似泥免看楊栁色相送出城西<lb/>
　　王昭君二首<lb/>
漢地非無雪邊城不見花琵琶一萬里馬上盡風沙<lb/>
巾幗猶知辱裙釵可即戎單于如有問敎妾若為容<lb/>
　　銅雀臺<lb/>
自古誰無死英雄豈不知望陵歌舞歇還有夢來時<lb/>
　　邊思<lb/>
<pb n="KR4d0592_WYG_001-51a"/>
萬里盡風沙征人念歲華角聲悲自語誰見落梅花<lb/>
　　赤壁<lb/>
赤壁不改色漢江依舊流二龍爭戰後風月屬扁舟<lb/>
　　峽川<lb/>
石與青天近浮雲向客低自然堪下淚不是有猿啼<lb/>
　　題揚州史左丞畫扇<lb/>
后土祠前路金鞍憶舊游春風雙燕子渾似在揚州<lb/>
　　塞上<lb/>
<pb n="KR4d0592_WYG_001-51b"/>
朔風西北來驚沙對面起人馬暗相失咫尺已千里<lb/>
　　題商山觀奕圖<lb/>
縱橫十九路一著一囘新如此深山許旁觀亦有人<lb/>
　　題村廟<lb/>
禍福慿誰降雞豚合有災年年當社日簫鼓賽神來<lb/>
　　飛來峰<lb/>
峯在西天竺青蓮千葉開佛應無妄説或恐是飛來<lb/>
　　呼猿洞<lb/>
<pb n="KR4d0592_WYG_001-52a"/>
洞閟煙霞古巖迴藤蔓叢誰能將劍術往問白猿公<lb/>
　　題名石<lb/>
東坡龍井囘題名塔磚上豈期後百年過者為瞻仰<lb/>
　　合澗橋<lb/>
兩澗何年合一橋終日閒桃花逐流水未覺是人間<lb/>
　　龍公洞<lb/>
龍或藏其用跡與蛇何異慚愧耕稼人猶來候雲氣<lb/>
　　飯猿臺<lb/>
<pb n="KR4d0592_WYG_001-52b"/>
僧旣非昔年猿亦異往日唯有飯猿臺猶是當時石<lb/>
　　連巖棧<lb/>
連巖有棧道重叠架古木勿輕縱步險平地折車軸<lb/>
　　客兒亭<lb/>
客兒謝家子明師夢相待斯人骨亦朽斯亭尚千載<lb/>
　　坐禪石<lb/>
法師禅定時萬象付𡨕漠至今巖前石每每天花落<lb/>
　　鄰牆梅花<lb/>
<pb n="KR4d0592_WYG_001-53a"/>
臘後春纔到寒香襲素袍梅花如有意不在粉牆高<lb/>
　　聞鐘<lb/>
朝撞亦悤悤暮撞亦悤悤銷磨浮世事都在數聲中<lb/>
　　墨萱草<lb/>
種得宜男艸忘憂度歲華墨池憐照影朶朶鳳頭花<lb/>
　　葛仙溪<lb/>
葛仙浴丹溪飲溪骨自蛻試問歸來鶴何人壽千歲<lb/>
　　濟川圖<lb/>
<pb n="KR4d0592_WYG_001-53b"/>
平地有摧輈慎者或不免奈何千金軀涉此風濤險<lb/>
　　菊花<lb/>
萬夫起銅盤拔地一千丈寧知白露華暗滿菊花上<lb/>
　　臧祥卿畫竹枝白頭禽扇面<lb/>
片月出幽林閒情欲不禁天寒憐翠袖為賦白頭吟<lb/>
　　西施洞<lb/>
館娃宫前洞西施舊來往自載扁舟後歲歲春蘿長<lb/>
　　履跡<lb/>
<pb n="KR4d0592_WYG_001-54a"/>
西施往行處好事作履跡幾寸莓苔深見者為憐惜<lb/>
　　問梅<lb/>
一種隴頭樹東風都合吹未應造物者偏在向南枝<lb/>
　　喜新晴<lb/>
五色雲間鵲今朝忽放聲繞簷飛不去亦是喜新晴<lb/>
　　泉月軒為開元宫張道士賦<lb/>
為貪真境好每到即忘歸叩齒潄明月清光生羽衣<lb/>
　　題餐霞洞<lb/>
<pb n="KR4d0592_WYG_001-54b"/>
愚者昧其覺貪生還一夢不見餐霞人唯見古時洞<lb/>
　　李息齋平章畫生色竹<lb/>
一代風流盡丹青付此君忍將湘浦淚更灑九疑雲<lb/>
　　題牧溪畫飛鳴二雁<lb/>
秋風幾萬里一色是青雲誰信天山路無書可寄君<lb/>
倦飛憐羽翼引領一長鳴紫塞秋何似今宵月正明<lb/>
　　新宫訪袁真人知已羽化留題<lb/>
仙客己塵土桃花依舊春後來看花者不是種桃人<lb/>
<pb n="KR4d0592_WYG_001-55a"/>
　　惜花<lb/>
昨夜一花開今朝一花落春事能幾何奈此風雨惡<lb/>
　　僧華光畫梅<lb/>
誰與一毫端示此無垢相迦葉不可招始悟色空妄<lb/>
　　栁莊<lb/>
種栁連莊屋春來色更嬌不同殘臘見封雪落長條<lb/>
　　桂林<lb/>
不用歌叢桂誰能更出山若無妄世事來共此中閒<lb/>
<pb n="KR4d0592_WYG_001-55b"/>
　　蘭渚<lb/>
幽蘭滿洲渚紉之可為佩欲遺心所親涔陽何處在<lb/>
　　竹坡<lb/>
城中寸金地種竹不可多風前值杖看奈此緑隂何<lb/>
　　𤓰田<lb/>
仲夏生意繁延蔓若野葛結實田畝中庶慰行者渴<lb/>
　　荷港<lb/>
門前東西道下是荷花港越女不避人唱歌來蕩槳<lb/>
<pb n="KR4d0592_WYG_001-56a"/>
　　鶴亭<lb/>
有時命童子亭前按舞鶴雖無賓客歡對此亦云樂<lb/>
　　魚池<lb/>
放魚池中央池水深尺許勿謂江河逺時來足風雨<lb/>
　　題市學堂<lb/>
喧聒從終日跳梁欲上街要令心目靜除是掩空齋<lb/>
　　贈歐陽尚禮還播州<lb/>
人生豈無别咫尺異言笑況復萬里遙風煙接蠻徼<lb/>
<pb n="KR4d0592_WYG_001-56b"/>
　　觀拆白塔有賦<lb/>
白塔誰所營又復為平地猶有百年人閒來説興廢<lb/>
　　題章叔厚所畫投竿圖<lb/>
大魚不可得小魚釣何益不如投竿坐臨流以終日<lb/>
　　上清方方壺作墨畫贈毛起宗提㸃<lb/>
風火鍊仙骨雲雷鑄鼎文壺公探造化圖寄大毛君<lb/>
　　趙清獻小像<lb/>
當時仰望公畫筆開生面之官惟琴鶴千載趙清獻<lb/>
<pb n="KR4d0592_WYG_001-57a"/>
　　别故人<lb/>
未别欲千言臨别無一語惟此舊時心隨君渡江去<lb/>
　　别鄕友<lb/>
共是他鄉客從遊又隔年老人偏惜别把臂一茫然<lb/>
　　贈縣令任滿<lb/>
一勺清泉水三年共此心不堪彈别鵠惟是邑中琴<lb/>
　　磐石吹簫圖<lb/>
宰相五更朝金鞍拂栁條何如磐石上散髪坐吹簫<lb/>
<pb n="KR4d0592_WYG_001-57b"/>
　　白頭翁<lb/>
疎蔓短於蓬卑栖怯晚風祇縁頭白早無處入芳叢<lb/>
　　落梅花<lb/>
含章人正卧幾片下空牆春雪調鉛粉相和一處香<lb/>
　　題宋子障太守畫<lb/>
老樹含青雨平林澹白煙隔溪茅屋在好泊米家船<lb/>
　　題趙子昻畫梨花畫眉圖<lb/>
鳴春如有意誰與畫眉長若訴梨園事開元夢一塲<lb/>
<pb n="KR4d0592_WYG_001-58a"/>
　　惱啼鴉<lb/>
朝啼人盡睡暮啼人厭聞非關毛羽惡不入鳳凰羣<lb/>
　　代毛延壽<lb/>
豈謂黃金少除襃君未知古來因好色滅國是龍漦<lb/>
　　高房山畫扇<lb/>
結屋清溪上仙凡此路分終朝看不厭惟是滿山雲<lb/>
　　捕魚圖<lb/>
畫出溪邊景渾家在捕魚筆頭餘興在幾㸃暮鴉疎<lb/>
<pb n="KR4d0592_WYG_001-58b"/>
　　晚望東村<lb/>
開門見東村晨光尚蒙昧白雲何處來適與予心㑹<lb/>
　　題王大年畫<lb/>
舟楫為生計沙鷗識此情百年浮世事九鼎一絲輕<lb/>
　　林子山畫為鄭宗表題<lb/>
尊前可忘世綸竿聊伴身樂然溪水上魚鳥與相親<lb/>
　　雙蝶<lb/>
相逐雙飛蝶風前不自持有生皆有感微物豈無知<lb/>
<pb n="KR4d0592_WYG_001-59a"/>
　　白練帶禽<lb/>
一雙白練帶繞樹效于飛宜爾閨房喜圖形上繡衣<lb/>
　　秋棠晚思圖<lb/>
兩雀晚相依棠梨葉漸稀連枝有深思未可便辭飛<lb/>
　<lb/>
　<lb/>
　<lb/>
　<lb/>
<pb n="KR4d0592_WYG_001-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　可閒老人集巻一<lb/>
</p>
<p>
</p>
  </div>
<div>
<head>可閒老人集巻二</head> <lb/>
    <p>
<pb n="KR4d0592_WYG_002-1a"/>
欽定四庫全書<lb/>
　可閒老人集巻二<lb/>
　　　　　　　　　　　　　明　張昱　撰<lb/>
　五言絶句<lb/>
　　梅花十絶<lb/>
種梅如昨日樹已過人長粉白東鄰女爭窺出院牆<lb/>
小玉探春囘褰簾笑語來今朝庭樹上忽有數花開<lb/>
黃鐘纔應律英萼已舒芽不笑黃金栁先開白玉花<lb/>
<pb n="KR4d0592_WYG_002-1b"/>
漢主黃金屋盧家白玉堂暗香浮動處愁思月昏黃<lb/>
一枝憐似玉日暮正愁新寂寞珍珠珮天寒翠袖人<lb/>
數㸃飄香雪非關畫角吹驚心調鼎事細雨緑隂時<lb/>
雪落紗忩外寒梅正著花不同桃李樹爭艷五侯家<lb/>
新月囘宫簷梅妝艷於雪誰為五出花能加天下白<lb/>
姑射有處子雪色而内視肌粟寒不生香篝熏素被<lb/>
樹老苔衣厚花稀春事遲為縁生驛路都是折殘枝<lb/>
　　題畫<lb/>
<pb n="KR4d0592_WYG_002-2a"/>
筆墨生幽思山居春日長獨謠橋上路亦自惜年芳<lb/>
　　夜坐<lb/>
夜長春酒醒敧枕何曾睡時見燭花中餘光吐金穗<lb/>
　　題竹<lb/>
落墨生幽思風來自有香九天皆雨露容易拂雲長<lb/>
　　題西湖大佛頭寺<lb/>
佛身滿法界金色從地起若人加莊嚴其福亦如是<lb/>
　　題枯木竹石圖<lb/>
<pb n="KR4d0592_WYG_002-2b"/>
石氏珊瑚樹楊家翡翠鈎千年風雨後遺影海中洲<lb/>
　　青山白雲圖<lb/>
俗駕真難到滿山都是雲雲中有樓觀鸞鶴日相聞<lb/>
　　題畫山水<lb/>
溪迴岸影深山迥溪聲響獨有溪上人扁舟自來往<lb/>
　　題諸葛孔明像<lb/>
一笑出隆中黃星掩日紅妖氛不敢作白羽起西風<lb/>
　　詠雞<lb/>
<pb n="KR4d0592_WYG_002-3a"/>
鳳凰有五色雞亦有五德鼓翼不妄啼一聲天下白<lb/>
　七言絶句<lb/>
　　題孔明抱膝圖<lb/>
抱膝長吟彼一時卧龍消息有誰知能聽天下三分計<lb/>
賴有劉家大耳兒<lb/>
　　題羲之寫扇圖<lb/>
蒲扇新題墨未乾也應技癢要人看阿婆莫謾提籃去<lb/>
明日街頭寫便難<lb/>
<pb n="KR4d0592_WYG_002-3b"/>
　　訪舊三竺次泐禪師雜興韻<lb/>
但敎懷抱能傾倒莫向樽罍計有無不為訪僧三竺寺<lb/>
肯乘煙艇過西湖<lb/>
酒館湖船盡有名玉盃時得肆閒情至今人説張員外<lb/>
不是看花不出城<lb/>
　　為桐峯講主題風煙梅二畫<lb/>
長林春早玉煙新未許風光殿後塵留得維摩方丈在<lb/>
碧紗遮䕶散花人<lb/>
<pb n="KR4d0592_WYG_002-4a"/>
高坐天人白玉牀袈裟都是素毫光東風也自知消息<lb/>
箇箇吹香入道塲<lb/>
　　題墨梅<lb/>
一㸃嬌飛傍鏡臺曾隨笑靨貼宫腮如今莫説顔如玉<lb/>
何限風煙馬上來<lb/>
　　白描杏花<lb/>
小樓春雨賣花時盡説京城好女兒有筆何應描不就<lb/>
況兼紅粉不曾施<lb/>
<pb n="KR4d0592_WYG_002-4b"/>
　　白描水仙花<lb/>
月下歸來看未真烏絲幾縷欲生春莫敎縞帶隨風逺<lb/>
留綰明珠贈洛神<lb/>
　　荔枝畫<lb/>
一勺瓊漿貯絳霞好招鸚鵡過西家若為解得相如渴<lb/>
免向金莖泣露華<lb/>
　　題十八學士奕棋圖<lb/>
瀛州風景最清真一代人材盡鳳麟莫道深山更深處<lb/>
<pb n="KR4d0592_WYG_002-5a"/>
旁觀都是下碁人<lb/>
　　五陵㳺俠圖<lb/>
白雪肌膚白玉鞍渾身俊氣許人看若知稼穡艱難處<lb/>
肯把黃金鑄彈丸<lb/>
　　題桂花仙子<lb/>
黃金碎搗作微塵露染秋和色未勻囘首瓊林休悵望<lb/>
素娥元是月中人<lb/>
秋雲幾片作衣裳吹盡西風骨亦香明月若敎生洛浦<lb/>
<pb n="KR4d0592_WYG_002-5b"/>
可勝才思惱陳王<lb/>
　　題徽廟螃蠏圖<lb/>
閲盡蟲魚爾雅篇閒將藤素染蒼煙不知畫得招潮後<lb/>
艮嶽從敎變海田<lb/>
長白山前謾拔都清華小殿試操觚含毫應笑滕王拙<lb/>
不寫秋沙郭索圖<lb/>
　　題畫梅<lb/>
年年長與栁爭春數㸃風前更可人待得緑隂成子後<lb/>
<pb n="KR4d0592_WYG_002-6a"/>
暗香疎影總隨身<lb/>
　　題明皇擊毬圖<lb/>
管籥聲隨萬乘游開元毬馬最風流九齡老去無人諫<lb/>
不破中原不肯休<lb/>
　　題黃花白蝶扇面<lb/>
一枝秋露染初勻曾伴淵明漉酒巾若道夢中能化蝶<lb/>
飛來應是白衣人<lb/>
　　題大慈寺僧房<lb/>
<pb n="KR4d0592_WYG_002-6b"/>
老禪相見具袈裟旋汲新泉自煮茶笑問世間春幾許<lb/>
東風開遍石巖花<lb/>
　　題紙缾留别育王寺長老照大千<lb/>
朝市山林自一家要知逢掖即袈裟青蘋波上涼風起<lb/>
定到禪房看蕙花<lb/>
　　題剡溪夜雪圖<lb/>
雪月相邀過剡川芙蓉逺近玉生煙戴家亭館多風致<lb/>
只好到門迴酒船<lb/>
<pb n="KR4d0592_WYG_002-7a"/>
　　題二馬圖<lb/>
卸却銀鞍得自由偶因鬉癢一囘頭青絲幾尺無拘束<lb/>
曾控風雲遍九州<lb/>
春明仰首一長嘶莫説河冰迸玉蹄曾與將軍同患難<lb/>
等閒平步到檀溪<lb/>
　　江南曲<lb/>
阿姊却從何處來芙蓉有露濕香腮相呼相應棹船去<lb/>
知是隣家鬭鴨囘<lb/>
<pb n="KR4d0592_WYG_002-7b"/>
一束蓮莖學細腰塗金艇子木蘭橈東家姊妹西家去<lb/>
更約明朝去看潮<lb/>
　　贈琴士<lb/>
萬樹流鶯御苑西朝囘騎馬醉如泥如今都向山堂宿<lb/>
聽得琴中烏夜啼<lb/>
　　小遊僊次韻四首<lb/>
漢武求仙未絶情枉將心力事金莖靈王太子因無欲<lb/>
吹得琅玕作鳳鳴<lb/>
<pb n="KR4d0592_WYG_002-8a"/>
桂閤金銀不甚高仙山幾許隔波濤信囘青鳥無尋處<lb/>
一色春風是絳桃<lb/>
小娃莫説臉如蓮自牧羊龍向葑田笑指清泠橋下水<lb/>
此中元是碧瑤天<lb/>
青蛇昨夜付書囘只許麻姑自拆開説道蓬萊山下路<lb/>
莫因清淺不歸來<lb/>
　　題鸚鵡仕女圖<lb/>
美人應自惜年華庭院沈沈鎖暮霞只有舊時鸚鵡見<lb/>
<pb n="KR4d0592_WYG_002-8b"/>
春衫曾似石榴花<lb/>
　　題露荷風栁扇面<lb/>
猶恐丹砂染未勻波中影是鏡中身長眉畫向春風裏<lb/>
不許人間更效顰<lb/>
此扇當年定賜誰淚痕猶自舊胭脂班姬莫用閒相詠<lb/>
次第涼風到汝吹<lb/>
　　秋夕<lb/>
紫藤滿架月華明一片涼風絡緯聲猶有西江未歸客<lb/>
<pb n="KR4d0592_WYG_002-9a"/>
倚船因爾動離情<lb/>
　　過泖湖<lb/>
泖湖有路接天津萬頃銀花小浪勻安得滿船都是酒<lb/>
船中更載浣紗人<lb/>
　　過金粟寺看東坡竹<lb/>
東坡仙去三百載海上猶存丹鳳巢醉裏自將衫袖下<lb/>
拂開塵壁看煙梢<lb/>
　　題凝思士女<lb/>
<pb n="KR4d0592_WYG_002-9b"/>
蘐艸花開一兩枝薰風更是斷腸時自家團扇無心把<lb/>
想得迴文織錦詩<lb/>
　　題盧媪家<lb/>
誰似禇莊盧媪家開門繞屋是荷花收來麥把雲成垜<lb/>
繅動蠶絲雪滿車<lb/>
船坊小小栁依依田舍人家儘自肥溪水受隂魚出躍<lb/>
薫風吹暑燕交飛<lb/>
　　過蕭山縣<lb/>
<pb n="KR4d0592_WYG_002-10a"/>
原野蕭條井邑虚居人都是刼灰餘橋邊猶有江淹寺<lb/>
不為題詩駐使車<lb/>
　　題吳綵鸞寫韻圖<lb/>
小㸃紅鸞欲下遲逺山渾是畫來眉如何一念人間事<lb/>
上界仙曹便得知<lb/>
　　同徐大章溪上看芙蓉<lb/>
日暮歸來雨濕衣涼風千樹綵雲飛渚宫只在秋江上<lb/>
何事襄王夢到稀<lb/>
<pb n="KR4d0592_WYG_002-10b"/>
　　宫詞次周員外韻<lb/>
時様宫眉不甚長再三笑語問同房内園有約看花去<lb/>
稱得春衫繡鳳凰<lb/>
　　題左司壁<lb/>
省中莫説文書簡開遍杏花渾不知今日樹邊騎馬過<lb/>
滿衣春雨立多時<lb/>
　　題毛女<lb/>
一钁長隨玉雪身女中還有爛柯人相逢好向麻姑説<lb/>
<pb n="KR4d0592_WYG_002-11a"/>
東海千年又化塵<lb/>
　　題東坡竹<lb/>
三百餘年屈指過猶於遺墨見東坡雖然數尺黃州竹<lb/>
寫出參天直節多<lb/>
　　題蘇小小像<lb/>
湖上行雲逐步移手攜團扇欲何之髩邊莫笑閒花艸<lb/>
也是當時第一枝<lb/>
　　題蜻蜓蛺蝶畫扇<lb/>
<pb n="KR4d0592_WYG_002-11b"/>
㸃水穿花不自疑輕盈滿扇欲何之栁塘一覺風流夢<lb/>
又是秋香欲老時<lb/>
　　觀奕圖為楊左丞題<hi>楊完者都</hi>
局中勝負幾囘新畫在丹青亦損神莫把等閒消歲月<lb/>
旁觀都是下棋人<lb/>
　　求仙辭<lb/>
漢皇承露鑄金莖别道雲間有玉京萬乘旌旗不隨去<lb/>
此身何用獨長生<lb/>
<pb n="KR4d0592_WYG_002-12a"/>
不見王喬馭鶴還秖應憔悴老空山何如修取金仙法<lb/>
滅盡空花出世間<lb/>
　　荷花詞次韻周伯温參政<lb/>
朝霞染得好衣裳吹遍湖頭風露香身分可憐年紀小<lb/>
纎腰一束鬱金黃<lb/>
少年慣服白硃砂養得容顔故似霞生長六橋楊栁岸<lb/>
不知湖水是儂家<lb/>
莫訝吳儂説靚妝紅綃貼體肉生香夜來相伴緑荷葉<lb/>
<pb n="KR4d0592_WYG_002-12b"/>
受用滿湖風露涼<lb/>
一種西湖與若耶鴛鴦宿處便為家秋房結得新蓮子<lb/>
便是當時藕上花<lb/>
　　上元夫人詞<lb/>
阿母親曾與製衣手攀雲錦下天機自從宴罷茅君後<lb/>
寂寞龜壇㑹更稀<lb/>
　　瘦馬<lb/>
少盡其力老棄之此豈有意埋敝帷不如汗血陣前死<lb/>
<pb n="KR4d0592_WYG_002-13a"/>
以革就裹將軍屍<lb/>
　　栁枝詞<lb/>
尊前不奈小腰身爭欲攙先上舞茵多謝東風好擡舉<lb/>
盡情分付畫眉人<lb/>
春光領畧不勝嬌揺蕩東風千萬條悔盡江州白司馬<lb/>
一生空詠小蠻腰<lb/>
　　折栁枝<lb/>
愁向尊前唱渭城栁枝折盡贈人行早知世路多離别<lb/>
<pb n="KR4d0592_WYG_002-13b"/>
移在郵亭逺處生<lb/>
　　唐天寶宫詞十五首<lb/>
壽王妃子在青春賜與黄冠號太真不是白頭高力士<lb/>
翠華那得逺蒙塵<lb/>
徹夜宫中按羽衣明朝冊拜太真妃鳳凰閣裏承恩後<lb/>
從此君王出内稀<lb/>
興慶池頭芍藥開貴妃步輦看花來可憐三首清平調<lb/>
不博西涼酒一盃<lb/>
<pb n="KR4d0592_WYG_002-14a"/>
清源小殿合涼州羯鼔琵琶響未休為是阿瞞供樂籍<lb/>
八姨多費錦纒頭<lb/>
蓬萊前殿摘黃柑一色金盤賜内官揀得枝頭合歡實<lb/>
畫圖傳與大家看<lb/>
玉笛當年是賜誰可敎妃子得偷吹還家剪下青絲髮<lb/>
持謝君王意可知<lb/>
天子樓前百戲陳大娘竿舞最驚人貴妃獨賞劉郎詠<lb/>
牙笏羅袍色色新<lb/>
<pb n="KR4d0592_WYG_002-14b"/>
舁上兒綳滿翠容黃裙高髻一叢叢君王入内聞歡笑<lb/>
賜與金錢滿六宫<lb/>
四海承平倦萬幾只將彩戲悦真妃不平最是弹雙陸<lb/>
骰子公然得賜緋<lb/>
小部梨園出敎坊曲名新賜荔枝香霓裳按舞長生殿<lb/>
擊碎梧桐夜未央<lb/>
共指雙星出殿遲並肩私語有誰知君王未出長安日<lb/>
肯信人間有别離<lb/>
<pb n="KR4d0592_WYG_002-15a"/>
香囊遺下佛堂堦不使君王不愴懷想著當年雪衣女<lb/>
羽衣猶得苑中埋<lb/>
勤政樓中夜正長上皇西望轉淒涼侍兒惟有紅桃在<lb/>
一曲涼州淚萬行<lb/>
龍女殷勤道姓名淩波池上乞新聲周公不入君王夢<lb/>
誰與蒼生致太平<lb/>
天寶年間寵賈昌黃衫年少滿雞坊絳冠鬭罷羅纒項<lb/>
又得君王笑一塲<lb/>
<pb n="KR4d0592_WYG_002-15b"/>
　　趨府<lb/>
燕子梁間漸有聲碧油忩外未天明長街官樹留殘月<lb/>
滿馬好風吹宿酲<lb/>
　　小寒<lb/>
花外東風作小寒輕紅淡白滿闌干春光不與人憐惜<lb/>
留得清明伴牡丹<lb/>
　　涼思<lb/>
朝來風雨怯輕羅便覺涼秋意思多一夜不眠聯翠被<lb/>
<pb n="KR4d0592_WYG_002-16a"/>
餘香消盡滿池荷<lb/>
　　覺來<lb/>
好風吹雨覺來遲開遍荼蘼總不知團扇晚涼人似玉<lb/>
也須消瘦暮春時<lb/>
　　春光<lb/>
湖上偏多楊栁風桃花吹盡雨前紅等閒却被東君笑<lb/>
大半春光在醉中<lb/>
　　栁花詞<lb/>
<pb n="KR4d0592_WYG_002-16b"/>
望窮河水是隋家風落長堤御栁斜春盡花飛留不住<lb/>
白頭啼遍後栖鴉<lb/>
欄馬牆西欲暮春花飛不復過中旬倚天樓閣晴光裏<lb/>
爭撲珠簾不避人<lb/>
章華臺下路西東走馬歸來滿袖風吹起萬條枝上雪<lb/>
等閒迷却細腰宫<lb/>
滿院長條散緑隂誰家門户碧沈沈地衣不許重簾隔<lb/>
雪白花鋪一寸深<lb/>
<pb n="KR4d0592_WYG_002-17a"/>
揚州寺前楊栁多栁枝能舞更能歌夜來吹入維摩室<lb/>
化作天花可奈何<lb/>
　　孟院判宅辭飲<lb/>
病來酒力未能加易覺衰容染絳霞團扇涼風吾欲睡<lb/>
不勞頻看石榴花<hi>酒名</hi>
　　輦下曲<hi>有序</hi>
　昱備員宣政院判官以僧省事簡搜索舊文藁於囊<lb/>
　中曩在京師時有所聞見輒賦詩有宫中詞塞上謠<lb/>
<pb n="KR4d0592_WYG_002-17b"/>
　共若干首合而目之曰輦下曲其據事直書辭句鄙<lb/>
　近雖不足以上繼風雅然一代之典禮存焉<lb/>
黃金大殿萬斯年十二丹楹日月邊傘蓋威蕤當御榻<lb/>
珠光照耀九重天<lb/>
五垓千陛立朝廷檻首銅雕一丈翎不待來儀威鳳至<lb/>
日聞韶濩在青冥<lb/>
州橋拜伏兩珉龍向下天潢一派通四海仰瞻天子氣<lb/>
日行黃道貫當中<lb/>
<pb n="KR4d0592_WYG_002-18a"/>
方朝猶是未明天玉戚輪竿已儼然百獸蹲威繪旛下<lb/>
萬臣効職内門前<lb/>
東樓緋服唱雞人擊到朱鼙第幾聲楠寐奉常先告備<lb/>
駕行三叩紫鞘鳴<lb/>
至元典禮當朝㑹宗戚前將祖訓開聖子神孫千萬世<lb/>
俾知大業此中來<lb/>
二九行分正從班盡將牙笏注名單簟鋪獸鎮丹墀内<lb/>
鵠立千官繞畫闌<lb/>
<pb n="KR4d0592_WYG_002-18b"/>
國戚來朝總盛容左班翹鶡右王封功臣帶礪河山誓<lb/>
萬歲千秋樂未終<lb/>
靜𤓰約閙殿西東頒宴宗王禮數隆酋長巡觴宣上旨<lb/>
儘敎滿飲大金鍾<lb/>
萬方表馬賀生辰班首師臣與相臣喝贊禮行天樂動<lb/>
九重宫闕一時新<lb/>
三司侍宴皇情洽對御吹螺大禮終寶扇合鞘催放仗<lb/>
馬蹄哄散萬花中<lb/>
<pb n="KR4d0592_WYG_002-19a"/>
授時厯進當冬至太史舁官近御前御用粉牋題國字<lb/>
帕黃封上榻西邊<lb/>
泥金歴水順飄揚掌扇香吹殿角涼不是内官親執御<lb/>
太平無用鎮非常<lb/>
只孫官様青紅錦裹肚圓文寶相珠羽仗執金班控鶴<lb/>
千人魚貫振嵩呼<lb/>
全裝節仗冒金錢振竦高擎玉陛前軃袖行交太平字<lb/>
囘鑾猶是步蹁蹮<lb/>
<pb n="KR4d0592_WYG_002-19b"/>
黃金酒海贏千石龍杓梯聲給大筵殿上千官多取醉<lb/>
君臣胥樂太平年<lb/>
西天法曲曼聲長瓔珞埀衣稱艷妝大宴殿中歌舞上<lb/>
華嚴海㑹慶君王<lb/>
職貢蠻夷通海徼筦衣毳帽步逡巡翠華閣下頒繒幣<lb/>
聖主留恩柔逺人<lb/>
竹扛金鑄百尋餘頂版高鐫萬國書禁得下方雷與電<lb/>
聲光不敢近皇居<lb/>
<pb n="KR4d0592_WYG_002-20a"/>
崇天門下聽宣赦萬姓歡呼萬歲聲豈獨罪人蒙大宥<lb/>
普天率土盡關情<lb/>
户外班齊大禮行小臣鳴贊立朝廷八風不動丹墀靜<lb/>
聽得宫袍舞蹈聲<lb/>
墀左朱闌艸滿叢世皇封植意尤濃艱難大業從兹起<lb/>
莫忘龍沙汗血功<lb/>
國初海運自朱張百萬樓船渡大洋有訓不敎忘險阻<lb/>
御厨先飯進黃粱<lb/>
<pb n="KR4d0592_WYG_002-20b"/>
旂常萬乘綴旒旓玉瓘升壇藉白茅前月太常班鹵簿<lb/>
安排法駕事南郊<lb/>
清廟上尊元不罩爵呈三獻禮當終巫臣馬湩望空灑<lb/>
國語辭神妥法宫<lb/>
遼東羞貢入神厨祭鮪專車一丈魚寢廟歲行春薦禮<lb/>
有加鉶豆雜鮮腒<hi>禽鳥之肉</hi>
國俗祠神主中霤氊車氊俑挂宮燈神來鼓盞自飛動<lb/>
妖自人興如有慿<lb/>
<pb n="KR4d0592_WYG_002-21a"/>
狼髖且抛何且呪女巫慿此卜妖祥手持樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>揮三祀<lb/>
蠲潔祈神受命長<lb/>
當年大駕幸灤京象背前䭾幄殿行國老手爐先引導<lb/>
白頭聯騎出都城<lb/>
皇輿清暑出灤京三日當畨見大臣夜半暗中偷摸箭<lb/>
隂敎右姓主朋巡<lb/>
請號關牌趨鼔閣弓刀千騎領兵符例差右姓巡倉庫<lb/>
哄唱穹廬賜大酺<lb/>
<pb n="KR4d0592_WYG_002-21b"/>
祖宗詐馬宴灤都挏酒啍啍載憨車向晚大安高閣上<lb/>
紅竿雉帚掃珍珠<lb/>
駕起京官聚草棚諸司誰敢不從公官錢例與供堂食<lb/>
馬上風吹酒面紅<lb/>
千門萬戸嚴扃鑰留守司官莫自閒仰候秋風駝被等<lb/>
郊迎大駕向南還<lb/>
駝裝序入日精門銅鼔牙旗作隊喧一聽巡堦鈴鈸振<lb/>
滿宫俱喜出迎恩<lb/>
<pb n="KR4d0592_WYG_002-22a"/>
月華門裏西角屋六纛幽藏神所居大駕起行先戒路<lb/>
鼔鉦次第出儲胥<lb/>
華纓孔帽諸畨隊前導伶官戲竹高白<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>葳蕤避馳道<lb/>
帝師輦下進葡萄<lb/>
守内番僧日念吽御厨酒肉按時供組鈴扇鼓諸天樂<lb/>
知在龍宫第幾重<lb/>
皇輿行在闢人門羣牧分屯散綵雲習馭每朝供進馬<lb/>
近移毳幕盡宗勲<lb/>
<pb n="KR4d0592_WYG_002-22b"/>
御前親拜中書令恩賜東宫設内筵手署勅黃唯一道<lb/>
任誰祗受付雙遷<lb/>
雞人唱罷内門開千騎前頭丞相來衛士金𤓰雙引導<lb/>
百司擁醉早朝囘<lb/>
端本堂深繡榻高滿前學士盡風騷星河騎士知唯馬<lb/>
慣識金牋玉兔毫<lb/>
旌旗千騎從儲皇詐栁行春出震方祖宗馬上得天下<lb/>
弓矢斯張何可忘<lb/>
<pb n="KR4d0592_WYG_002-23a"/>
和寜沙中樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>筆史臣以代鉛槧事百司譯寫高昌書<lb/>
龍蛇復見古文字<lb/>
儀臺鐵表冠龍尺上刻橫文晷度真中國失傳求逺裔<lb/>
猶於囘紇見斯文<lb/>
儒臣奉詔修三史丞相銜兼領總裁學士院官傳賜宴<lb/>
黃羊湩酒滿車來<lb/>
經筵進講天人喜宣索金繒賜講臣已覺聖躬忘所倦<lb/>
敎將古訓更前陳<lb/>
<pb n="KR4d0592_WYG_002-23b"/>
文明天子念孤寒科舉人材兩榜寛别殿下簾親䇿試<lb/>
唱名纔了便除官<lb/>
冑監諸生盛國容大官羊膳兩厨供六經盡是君臣事<lb/>
卿相才多在辟雍<lb/>
爐香夾道湧祥風梵輦遊城女樂從望拜綵樓呼萬歲<lb/>
柘黃袍在半天中<lb/>
放敎貴赤一齊行平地風生有翅身未解刻期爭拜下<lb/>
御前成箇賞金銀<lb/>
<pb n="KR4d0592_WYG_002-24a"/>
國子題名金僕姑樹籬比射盡腰符分明百步中侯的<lb/>
踴躍宗王舞袖呼<lb/>
對朋角飲目相招黃鼠生燒入地椒馬湩飲輪金鐸刺<lb/>
頂寧割髮不相饒<lb/>
栁林宻遣弄臣囘封印黃金盒一枚天語直將西内去<lb/>
便敎知是草芽來<lb/>
直從海子望蓬萊青雀傳言日幾囘為造龍舟載天姆<lb/>
院家催造畫圖來<lb/>
<pb n="KR4d0592_WYG_002-24b"/>
西方舞女即天人玉手曇花滿把青舞唱天魔供奉曲<lb/>
君王常在月宫聽<lb/>
鴨緑江波勝鴨頭魚龍變化滿中州分來一派天潢水<lb/>
到得烏桓便不流<lb/>
昭君遺下漢琵琶抝軫誰彈狽獲沙春色不關青塚上<lb/>
只今芳艸滿天涯<lb/>
玉竇橋邊日月明金棊界脈直如繩世皇存此為殷鑒<lb/>
上刻宣和示廢興<lb/>
<pb n="KR4d0592_WYG_002-25a"/>
金計傾遼至可哀為車為馬枉豗隤豈知萬歲山中土<lb/>
載得龍沙王氣來<lb/>
大都周遭十一門草苫土築那吒城䜟言若以磚石裹<lb/>
長似天王衣甲兵<lb/>
帕克斯巴釋之雄字出天人慙妙工龍沙彷彿鬼夜哭<lb/>
蒙古盡歸文法中<lb/>
學貫天人劉太保卜年卜世際昌期帝王真命自神武<lb/>
魚水君臣今見之<lb/>
<pb n="KR4d0592_WYG_002-25b"/>
許衡天遣至軍前未喪斯文賴此傳大學一編堯舜事<lb/>
致君中統至元年<lb/>
運際昌期不偶然外臣豪傑得神仙一言不殺感天聽<lb/>
敎主長春億萬年<lb/>
宋亡死節文丞相不受宣封信國公祠廟至今松栢在<lb/>
世皇盛德及孤忠<lb/>
太祖雄姿自聖神一時睿斷出天真要將儒釋同尊奉<lb/>
宣諭黃金鑄聖人<lb/>
<pb n="KR4d0592_WYG_002-26a"/>
龍虎山中有道家上清劍履絢晴霞依時進謁棕毛殿<lb/>
坐賜金瓶數十茶<lb/>
相官馬湩盛渾脱騎士題封抱送來傳與内厨供上用<lb/>
有時直到御前開<lb/>
西番僧果依時供小籠黃旗帶露裝滿馬塵沙兼日夜<lb/>
平坡紅艷露猶香<lb/>
黃公壚榜大金書門外長停右姓車請敎宫繒來換酒<lb/>
悲歌始是醉之餘<lb/>
<pb n="KR4d0592_WYG_002-26b"/>
圜殿儀天十六楹向前黃道不敎行帳房左右懸弓角<lb/>
盡是君王宿衛兵<lb/>
玉德殿當清灝西蹲龍碧瓦接榱題衛兵學得高麗語<lb/>
連臂低歌井即梨<lb/>
棕毛四面擁龍牀殿角涼生紫霧香上位勵精求治切<lb/>
不曾朝退不擡湯<lb/>
斜街木局盡閒房御史微行自不妨從立憲臺曾有旨<lb/>
代天耳目付賢良<lb/>
<pb n="KR4d0592_WYG_002-27a"/>
上都半道次榆林是處鴛鴦野濼深不比使君桑下問<lb/>
自媒年少覔黃金<lb/>
少年馬後抱熊羆便佞相傾結所知一日搭名幇艸料<lb/>
好官多屬跨驢兒<lb/>
閒家日逐小公侯藍棒相隨覔打毬向晚醉嫌歸路逺<lb/>
金鞭梢過御街頭<lb/>
鬭鵪初罷艸初黃錦袋牙牌日自將閙市閒坊尋搭對<lb/>
紅塵走殺少年狂<lb/>
<pb n="KR4d0592_WYG_002-27b"/>
敎坊女樂順時秀豈獨歌傳天下名意態由來看不足<lb/>
揭簾半面已傾城<lb/>
爭抱荆筐拾馬留貧兒朝夕候鳴騶不知金印為何物<lb/>
肯要人間萬户侯<lb/>
北方九眼大黑殺幻影梵名紇刺麻頭戴髑髏踏魔女<lb/>
用人以祭惑中華<lb/>
高昌之神戴羖首仗劍騎羊氣猛烈十月十三彼國人<lb/>
蘿蔔麵餅賀神節<lb/>
<pb n="KR4d0592_WYG_002-28a"/>
十宇寺神呼韓王身騎白馬衣戎裝手彈箜篌仰天日<lb/>
空中來儀百鳳凰<lb/>
旃檀佛像身丈六三十二相俱完全流傳釋家親受記<lb/>
止於大國來西天<lb/>
西番燈盞重百斤刻銘供佛題大臣黃楢萬甕照無盡<lb/>
上祝皇釐下己身<lb/>
花門齊侯月生眉白日不食夜飢之纒頭向西禮圈戸<lb/>
出浴升高呌阿彌<lb/>
<pb n="KR4d0592_WYG_002-28b"/>
西天呪師首蜷髮不澡不頮身亦殷倒埀瓔珞披紅罽<lb/>
膜拜螭坳識聖顔<lb/>
肩埀緑髮事康禪淡掃蛾眉自可憐出入内門裝飾盛<lb/>
滿宫爭迓女神仙<lb/>
紅城萬户拱皇居宿衛親兵飽有餘苑鹿與人分食慣<lb/>
朝朝羣聚候麋車<lb/>
樞宻院家家賜宴金符三品事奔趨敎坊白馬䭾身後<lb/>
光祿紅簫送酒車<lb/>
<pb n="KR4d0592_WYG_002-29a"/>
四面朱闌當午門百年榆栁是將軍昌期遭際風雲㑹<lb/>
草木猶封定國勲<lb/>
鴐鵝風起白毰毸秋夏跟隨駕往囘聖主己開三面網<lb/>
登盤玉食自天來<lb/>
守宫妃子住東頭供御衣糧不外求牙仗穹廬䕶闌盾<lb/>
禮遵估服侍宸游<lb/>
三宫除夜例驅儺徧灑巫臣馬湩多組燭小兒相哄出<lb/>
衛兵環視莫如何<lb/>
<pb n="KR4d0592_WYG_002-29b"/>
緋國宫人直女工衾禂載得内門中當番女伴能包袱<lb/>
要學高麗頂入宫<lb/>
壁衣面面紫貂為更繞腰闌挂虎皮大雪外頭深一尺<lb/>
殿中風力豈曾知<lb/>
天朝習俗樂從禽為按名鷹出栁隂立馬萬夫齊指望<lb/>
半空鵝影雪沈沈<lb/>
大安閣是延春閣峻宇雕牆古有之四面珠簾煙樹裏<lb/>
駕臨長在夏初時<lb/>
<pb n="KR4d0592_WYG_002-30a"/>
萬歲山中瓊島居廣寒宫殿畫難如迴鑾風過黃金鐙<lb/>
飄下爐香十里餘<lb/>
欄馬牆臨海子邊紅葵高栁碧參天過人不敢論量數<lb/>
雨露相將近百年<lb/>
　　宫中詞<lb/>
　宮中詞唯唐陜西司馬王建一百首為得體葢從内<lb/>
　臣出入宫闥所賦俱實見其事厥後蜀主花蕋夫人<lb/>
　效其體賦詩一百首亦其身親見之宋王安國校官<lb/>
<pb n="KR4d0592_WYG_002-30b"/>
　書見其本序而置之内閣元初奉天楊興録宋宫人<lb/>
　語五言詩十八首頗得其情足次二家後大抵宫中<lb/>
　詞論富有天下貴為天子不可以文章工拙稱必非<lb/>
　想像必親見皆非閭巷之士可擬而賦者後學廬陵<lb/>
　張昱光弼誌<lb/>
紅光滿室産皇儲天下千秋與祝釐侍女后妃頒剩綵<lb/>
天顔有喜内臣知<lb/>
裹頭保母性溫存不敢移身出内門尋得描金龍鳳紙<lb/>
<pb n="KR4d0592_WYG_002-31a"/>
學摹國字敎皇孫<lb/>
頒賜三宫端午節金絲纒扇繡紅紗謝恩都作男兒跪<lb/>
拜起深深鶡尾斜<lb/>
内人哄動各盈腮談自西宫撒雪囘報與内司當有宴<lb/>
羊車今晚蚤將來<lb/>
網軒涼思蚤相催紅葉生時雁又來不用題情付流水<lb/>
已從步輦過宫迴<lb/>
櫻桃紅熟覆黃巾分賜三宫遺内臣拜跪酬恩歸院後<lb/>
<pb n="KR4d0592_WYG_002-31b"/>
金盤酪粉試嘗新<lb/>
徽儀殿裏不通風火者添香殿閣中榻上重重鋪設好<lb/>
君王今夜定移宫<lb/>
宫衣新尚高麗様方領過腰半臂裁連夜内家爭借看<lb/>
為曾著過御前來<lb/>
和好風光四月天百花飛盡感流年宫中無以消長日<lb/>
自擘龍頭十二絃<lb/>
鴛鴦鸂鶒滿池嬌綵繡金茸日幾條早晚君王天壽節<lb/>
<pb n="KR4d0592_WYG_002-32a"/>
要將著御大明朝<lb/>
宫羅支請銀霜褐徹夜房中自剪裁明日看花西内去<lb/>
牡丹臺畔木𤓰開<lb/>
延華閣下日如年除是當番到御前尋出塗金香墜子<lb/>
安排衣線撚春綿<lb/>
頻把香羅拭汗腮緑雲背綰未曾開相扶相曳還宫去<lb/>
笑說秋千架下來<lb/>
上苑新波小海分緑香溢岸好湔裙故將禁指監官見<lb/>
<pb n="KR4d0592_WYG_002-32b"/>
放出天河洗絳雲<lb/>
紙繩未把祝爐香自覺紅生兩臉傍為蹬為輪俱有喜<lb/>
莫將縆結作羊腸<lb/>
飲到更深無厭時並肩侍女與扶持醉來不問腰肢小<lb/>
照影燈前舞柘枝<lb/>
填金臂失戲分明贏得珍珠三兩升便去房中還賭賽<lb/>
黃封銀榼酒如澠<lb/>
殘却花間一局棋為因宣喚賜春衣近前火者催何急<lb/>
<pb n="KR4d0592_WYG_002-33a"/>
惟恐君王怪到遲<lb/>
從行火者笑相招步輦相將過釣橋鹿頂殿開天樂動<lb/>
西宫今日賽花朝<lb/>
彤雲捧起黃金殿十二丹楹七户開南面君臨朝萬歲<lb/>
來儀應共鳳歸來<lb/>
櫺星門與州橋近黄道中間御氣高拜伏龍眠金水上<lb/>
鎮安四海息波濤<lb/>
　　塞上謠<lb/>
<pb n="KR4d0592_WYG_002-33b"/>
砂磧大風吹土屋馬上行人紗罩目貂裘荆筐拾馬矢<lb/>
野帳炊煙煮羊肉<lb/>
玉貌當壚坐酒坊黃金飲器索人嘗蠻奴叠騎唱歌去<lb/>
不管栁花飛過牆<lb/>
漭然路失龍沙西挏酒中人軟似泥馬上毳衣歌刺刺<lb/>
往還都是射鵰兒<lb/>
馬上黃鬚惡酒徒搭肩把手醉相扶見人强作漢家語<lb/>
哄著村童唱塞姑<lb/>
<pb n="KR4d0592_WYG_002-34a"/>
野蠶作繭絲玉玉乳雞浴沙聲谷谷駱駝嬭子多醉人<lb/>
氊帳雪寒留客宿<lb/>
燕姬二八靣如花留宿不問東西家醉來拍手趂人舞<lb/>
口中合唱阿刺刺<lb/>
雖説灤京是帝鄉三時閒静一時忙駕來滿眼吹花栁<lb/>
駕起連天降雪霜<lb/>
親王捧寶送回京五色祥雲抱日明錫宴大開興聖殿<lb/>
盡呼萬嵗駕中興<lb/>
<pb n="KR4d0592_WYG_002-34b"/>
　　同賈守𤣥副官顧存𤣥老監曹空隠上座龔翛然<lb/>
　　吳逢原二監齋遊洞霄宫得遍覽洞天福地<lb/>
　　諸勝跡各紀一詩刻諸崖石以紀斯行之概云爾<lb/>
　　　岫雲隠居<lb/>
岫雲深䕶列仙儒心與天倪共巻舒詩境偶生吟思外<lb/>
青苔黄葉滿山居<lb/>
　　　昇王壇<lb/>
大滌潛通句曲山列仙到處有遺壇千年落葉無行迹<lb/>
<pb n="KR4d0592_WYG_002-35a"/>
時見郭文騎虎還<lb/>
　　　無骨蒻<hi>許逺遊臨化囑弟子曰丹在無骨蒻下</hi>
縁合詩逢無首羈此身便有上天時無端許逺留遺囑<lb/>
勾引閒人到處疑<lb/>
　　　大滌棲真二洞題名石<lb/>
身到名山骨亦清洞中不枉為題名高車駟馬人間世<lb/>
幾度浮雲石上生<lb/>
　　　九鎖峯<lb/>
<pb n="KR4d0592_WYG_002-35b"/>
青山九曲鎖煙霞隔斷塵寰百萬家洞裏有春藏不得<lb/>
春風春雨汎桃花<lb/>
　　　唐碑<lb/>
百尺穹碑當道安蛟龍蟠攫蘚花乾火燒雨洗殘文字<lb/>
留得前王舊散官<lb/>
　　　漢祈靈壇<lb/>
漢武祈靈築此壇願同日月駐龍顔神仙豈有君王福<lb/>
萬國臣隣指顧間<lb/>
<pb n="KR4d0592_WYG_002-36a"/>
　　　馴虎巖<hi>郭文醫虎處</hi>
世往人非事不同巖前無復舊行蹤空山落遍千林樹<lb/>
夜夜如同虎嘯風<lb/>
　　　藏書石室<lb/>
曾於唐史讀遺文此日來遊似見君石室自藏真誥後<lb/>
等閒人世幾浮雲<lb/>
　　　仙人影<lb/>
形影能離己異常指揩猶作桂花香偶然狡獪留山石<lb/>
<pb n="KR4d0592_WYG_002-36b"/>
未覺人間歲月忙<lb/>
　　　丹泉<lb/>
百年能得幾囘來更酌丹泉飲一盃莫送魚龍歸大海<lb/>
海中波浪是塵埃<lb/>
　　　搗藥禽<lb/>
因曾搗藥事幽棲羽化千年長未齊得似杵聲相繼散<lb/>
月明猶繞故山啼<lb/>
　　題海昌仙蹤<lb/>
<pb n="KR4d0592_WYG_002-37a"/>
故老相傳語不空至今石井有仙蹤行人莫向井邊唾<lb/>
一勺水中藏卧龍<lb/>
　　追次薛濤詩二首<lb/>
不敎周昉畫丹青却把風流付蚤鶯錦水滔滔流不盡<lb/>
斷腸詩句可憐情<lb/>
知爾迴文織未成為因顔色擅才名傷春傷别尋常事<lb/>
莫唱陽關第四聲<lb/>
　　學仙曲<lb/>
<pb n="KR4d0592_WYG_002-37b"/>
仙人好乘白鹿轓更剪明霞作飛帶醉來濯髮向銀灣<lb/>
龍劍直倚青天外<lb/>
徐卿有子抱才賢天上麒麟正妙年書案囊螢勤自勉<lb/>
吟牕臨草頗堪憐<lb/>
　　題桐栢宫<lb/>
吹笙太子慕餐霞一鶴空山總是家桐栢幾囘清露重<lb/>
人間容易日西斜<lb/>
　　題畫梅花<lb/>
<pb n="KR4d0592_WYG_002-38a"/>
鉛華學作内家妝畫出宫眉歲月長不與東風共搖落<lb/>
人間天上儘吹香<lb/>
　　送春<lb/>
送春何事典春衣銷得楊花幾度飛掌上玉杯成慣見<lb/>
年年長是送春歸<lb/>
　　巾子峯<lb/>
青𠖇天上碧迢迢仙客遺巾竟寂寥猶有白雲閒似鶴<lb/>
與人相伴夜吹簫<lb/>
<pb n="KR4d0592_WYG_002-38b"/>
　　題孔主奉宅畫菊<lb/>
朝陽下照東籬菊影落前庭亦有香好伴容安齋内客<lb/>
玉盤承露對秋光<lb/>
　　題三香圖<hi>山礬水仙梅花</hi>
離騷比興諸香艸不見三香入楚詞莫是歲寒將自異<lb/>
衆芳蕪穢不同時<lb/>
　　雪夜寄史左丞<lb/>
白雪相將一尺深碧油牕合夜沈沈党家更有人如玉<lb/>
<pb n="KR4d0592_WYG_002-39a"/>
猶道春寒入繡衾<lb/>
　　題漁村晚照<lb/>
在在村灣盡曬罾暮天秋水碧澄澄幾家漁舍雲深處<lb/>
紅樹寒山路慣登<lb/>
　　丹溪别業圖為周昉賦<lb/>
文光萬丈照丹溪愛爾慈烏夜夜啼父有遺經能敎子<lb/>
草堂猶在此溪西<lb/>
　　題夏圭孤舟風雨圖<lb/>
<pb n="KR4d0592_WYG_002-39b"/>
此船載得許多愁使我樽前感舊遊惆悵揚州十年夢<lb/>
滿江風雨泊𤓰州<lb/>
　　題歸釣圖<lb/>
雨笠風蓑日往迴桃花流水碧山隈潭中漁釣何能盡<lb/>
收却綸竿歸去來<lb/>
　　題溪居圖<lb/>
朝市塵埃若我何幽棲好處是松蘿前溪若與天河接<lb/>
夜夜水中星斗多<lb/>
<pb n="KR4d0592_WYG_002-40a"/>
　　紹興客中除夕<lb/>
今歲今朝是歲除旅人況復在離居從來牛女成惆悵<lb/>
烏鵲橋邊莫寄書<lb/>
　　翫月圖<lb/>
天地有情俱是感兔蟾應自念嬋娟分明照見山河影<lb/>
一歲無如此月圓<lb/>
　　家人輩開螯侑杯即事<lb/>
東牀敧枕未成眠玉手開螯自可憐得似甕頭狂吏部<lb/>
<pb n="KR4d0592_WYG_002-40b"/>
江頭風味落樽前<lb/>
　　題讀碑圖<lb/>
未瞻魯廟三緘口且讀曹娥八字碑較智只爭三十里<lb/>
楊修誰説是男兒<lb/>
　　題枯木竹石<lb/>
風雪禁持百歲過真成生鐵鑄枝柯天寒翠袖能相倚<lb/>
免得春來纒女蘿<lb/>
一勺水中藏白蜃一毫端上畫青蛇世人只道韓湘子<lb/>
<pb n="KR4d0592_WYG_002-41a"/>
藥術能開頃刻花<lb/>
　　熱<lb/>
南州大暑何可當雪冰不解三伏涼夜深明月在天上<lb/>
白露滿湖荷葉香<lb/>
　　題畫雨竹<lb/>
江上數聲湘女瑟煙中一曲竹枝歌葉間有恨俱成淚<lb/>
只為曾承雨露多<lb/>
　　題桶底圖<lb/>
<pb n="KR4d0592_WYG_002-41b"/>
不向粟中藏世界却來桶底畫樓臺分明記得麻姑語<lb/>
清淺蓬萊水一杯<lb/>
　　題漁樵閒話圖<lb/>
漁樵本自不同科何事停橈話更多説與别人都不信<lb/>
夜來風雨濕青蓑<lb/>
　　題徽廟畫鵪鶉<lb/>
長白山前馬似龍相將風火入深宫君王苦好丹青筆<lb/>
猶恐鵪鶉畫未工<lb/>
<pb n="KR4d0592_WYG_002-42a"/>
　　題茆堂雪景圖<lb/>
草堂有客何為者應愛山川雪未消牀上一壺堪獨酌<lb/>
風流不減霸陵橋<lb/>
　　閒居春盡<lb/>
幾日春殘不在家堦前開遍粉團花再看又是明年事<lb/>
酒滴東風惜歲華<lb/>
　　題淵明像<lb/>
典午功名等羽毛區區州縣亦徒勞折腰五斗無人識<lb/>
<pb n="KR4d0592_WYG_002-42b"/>
只有歸來最是高<lb/>
　　升仙壇<lb/>
壇上春風長紫苔當時仙駕此徘徊山中老盡千年樹<lb/>
化鶴何因一再來<lb/>
　　題王若水畫翎毛<lb/>
喔喔雄雞趂曉光豈同雌雉在山梁雲中鷹隼無虚爪<lb/>
羽翼低飛好自防<lb/>
東風吹水碧漪漪不放桃花自在飛莫怪野鳬驚不定<lb/>
<pb n="KR4d0592_WYG_002-43a"/>
溪頭弋者未忘機<lb/>
　　題道士王東甫圖畫<lb/>
金銀樓閣在三山東甫何妨屢往還信是神仙在平地<lb/>
鶴飛元不離人間<lb/>
　　寄報國寺渭清逺上人<hi>時張氏築城</hi>
誰設嚴關一兩重直敎隔斷白雲蹤城中何限蕭家寺<lb/>
不把三間事逺公<lb/>
　　桂花仙子圖<lb/>
<pb n="KR4d0592_WYG_002-43b"/>
秋雲幾片剪衣裳吹盡西風骨更香明月不應生洛浦<lb/>
又添情思惱陳王<lb/>
　　船過臨平湖<lb/>
船過臨平欲住難藕花紅白水雲閒只因一霎溟濛雨<lb/>
不得分明看好山<lb/>
　　寄三塔寺寛虚海<lb/>
望見寺前三塔近老夫指擬駐行舟無端一陣東風雨<lb/>
吹過湖南不自由<lb/>
<pb n="KR4d0592_WYG_002-44a"/>
　　淩霄花<lb/>
天女天花一様嬌淩霄挽下最長條生愁化作空山雨<lb/>
滿臉春紅恨未銷<lb/>
　　題新亭壁<lb/>
為愛庭前金鳳花風吹滿地散殘霞清尊團扇能相伴<lb/>
飲到海天秋日斜<lb/>
　　題修竹士女圖<lb/>
袖巻香羅日又曛寸心都作錦迴文莫敎吹動參差玉<lb/>
<pb n="KR4d0592_WYG_002-44b"/>
驚斷陽臺一段雲<lb/>
　　題左司壁<lb/>
春日團團日未斜東風滿地散青霞曉鶯啼過落花雨<lb/>
獨立淮南宰相家<lb/>
　　題王若水畫<lb/>
萱艸花開日又西太湖石畔鷓鴣啼竹枝不是江南曲<lb/>
唱得樽前思欲迷<lb/>
　　題唐十八學士圖<lb/>
<pb n="KR4d0592_WYG_002-45a"/>
堯舜之道載方䇿人存政舉又何疑肅容斂手慚色者<lb/>
知是當年封德彛<lb/>
　　題趙子昻浴馬圖<lb/>
真是房星夜降精雙瞳下照水波明浴囘有翼應飛去<lb/>
萬里風雲是一程<lb/>
　　風馬<lb/>
時清天地息煙塵騰躍乘看自有神遊牝委龍求作種<lb/>
任渠風合向天津<lb/>
<pb n="KR4d0592_WYG_002-45b"/>
　　嘉禾湖上為謝參軍題扇<lb/>
鸚鵡杯中紅麯酒鴛鴦湖上黑油船南風吹入荷花蕩<lb/>
借與閒人一醉眠<lb/>
　　明皇對奕圖<lb/>
漏盡宫壺日晷移君王猶是戀殘棋馬嵬一著無人算<lb/>
只有楊妃自得知<lb/>
　　題楊妃橫玉圖<lb/>
天寶年間好太平華清小殿稱人情如何玉笛纔拈起<lb/>
<pb n="KR4d0592_WYG_002-46a"/>
便作風吹别調聲<lb/>
　　春日遊湖<lb/>
神仙不死今何在富貴能全古亦難賸買蘇公堤上酒<lb/>
莫敎容易度春寒<lb/>
　　題白玉蟾像<lb/>
白玉如蟾俱是妄青天指月亦非真武夷洞裏曾相見<lb/>
却是尋常劈篾人<lb/>
　　詠何立事<lb/>
<pb n="KR4d0592_WYG_002-46b"/>
　宋押衙官何立秦太師差往東南第一峯恍惚引至<lb/>
　隂司見太師對岳飛事令歸告夫人東牕事犯矣復<lb/>
　命後即棄官學道蜕骨今在蘇州𤣥妙觀為蓑衣仙<lb/>
舊作衙官身姓何隂司歸後記仙魔視身己是閒軀殻<lb/>
一領蓑衣也是多<lb/>
　　謝太傅<lb/>
謝安德望重南朝妓女東山未寂寥若論漢家勲業事<lb/>
何如笳鼓霍嫖姚<lb/>
<pb n="KR4d0592_WYG_002-47a"/>
　　四菓畫<hi>石榴桃實枇杷櫻桃</hi>
照眼紅綃未十旬西風又折錦苞新石家金谷如長在<lb/>
儘有明珠換美人<lb/>
漢帝求仙不自知祗慿青鳥使瑤池矮人不見東方朔<lb/>
肯信三偷是此兒<lb/>
葉底纍纍黃漸深煖風四月熟幽林記曾摘徧西園樹<lb/>
好似文君取酒金<lb/>
廊廟嘗新出上闌内厨酪粉賜金盤白頭見畫成惆悵<lb/>
<pb n="KR4d0592_WYG_002-47b"/>
滿朶春紅不厭看<lb/>
　　效唐僧無則詠物詩四首<hi>百舌鸕鷀木筆花金錢花</hi>
巧作春禽百様聲似矜觜舌有餘輕若為賸有閒心性<lb/>
何不雲中學鳳鳴<lb/>
䙰褷羽翼作羣飛殘害溪魚欲自肥滿嗉腥涎吞不下<lb/>
為人長忍一生飢<lb/>
木筆花含曉露濃似將才思擬春風若還開在江淹宅<lb/>
夜夜題詩入夢中<lb/>
<pb n="KR4d0592_WYG_002-48a"/>
小小紅絲叠絳霞釵頭玉燕共年華果然買得青春在<lb/>
儘把名園種此花<lb/>
　　紫菊花<lb/>
應為揚州舊使君雞冠顔色染歌裙陶家九日東籬下<lb/>
誰肯花前問紫雲<lb/>
　　唐太宗遣御史蕭翼賺禊帖圖<lb/>
君臣詭遇一獃僧禊帖雖來事可懲誰料萬年歸葬後<lb/>
却將繭紙累昭陵<lb/>
<pb n="KR4d0592_WYG_002-48b"/>
　　宫廊雪霽圖馬逺畫<lb/>
畫在丹青事已非碧山猶自繞朱旗分明黃屋宸遊處<lb/>
千步宫廊雪霽時<lb/>
　　東坡笠屐圖<lb/>
從來涇渭不同波得貶黎中幸己多莫把丹青論笠屐<lb/>
文章千載一東坡<lb/>
　　杜宵畫圍棊圖<lb/>
何事今朝嬾畫眉深宫又是日長時閒愁不用量紅線<lb/>
<pb n="KR4d0592_WYG_002-49a"/>
看取新添幾著棋<lb/>
　　雨晴<lb/>
薔薇正開雨弄晴狂風觸處亂紅英韓憑莫作雙飛蝶<lb/>
泊在其中畫不成<lb/>
　　曉起<lb/>
杏子花開桃萼紅夜來疎雨過簾櫳風光雖是好時節<lb/>
春在誰家絃管中<lb/>
　　松瀑圖<lb/>
<pb n="KR4d0592_WYG_002-49b"/>
石間激浪雪無迹松下瀑流雷有聲百折狂瀾非是險<lb/>
人心方寸最難平<lb/>
　　寒食<lb/>
錢塘江上逢寒食逺客今朝轉念鄕幾樹落花春寂寂<lb/>
數行囘雁草茫茫<lb/>
　　孫鍾設𤓰圖<lb/>
三士慿空化鶴羣己將旗蓋兆三分劉家門外樓桑樹<lb/>
豈是荒唐䜟所云<lb/>
<pb n="KR4d0592_WYG_002-50a"/>
　　岳林寺題兜率内院為玘石心上人賦<lb/>
兜率天宫内院開錦衣彌勒笑盈腮因縁未了兒孫債<lb/>
此是重來第幾囘<lb/>
　　聞夜潮<lb/>
潮到江樓月到遲百年心事有誰知牀頭尋得劉琨劍<lb/>
舞向春風惜舊時<lb/>
　　張橫塘畫竹枝萱草<lb/>
幾宵明月竹枝好一夜東風萱草長悵望美人煙水濶<lb/>
<pb n="KR4d0592_WYG_002-50b"/>
不勝清思繞橫塘<lb/>
　　茘枝畫為福建僉憲張惟逺題<hi>濟南人</hi>
樽前人出玉芙蓉纎手親分茘子紅歸得大明湖上宴<lb/>
也應看畫説閩中<lb/>
茜羅輕裹玉肌寒吹盡南風露未乾一寸丹心無與寄<lb/>
為慿圖畫入長安<lb/>
紅塵一騎露華香不管盧龍道路長誰信御前供玉食<lb/>
不呈妃子不先嘗<lb/>
<pb n="KR4d0592_WYG_002-51a"/>
六月南風茘子丹皺紅小碧滿銀盤水晶細嚼甜於蜜<lb/>
滿口生香玉露漙<lb/>
　　剪花士女<lb/>
咫尺芳叢艷色深蜂情蝶思兩難禁看來莫用閒惆悵<lb/>
剪下春風一寸心<lb/>
　　題趙仲穆人馬圖<lb/>
廏吏牽呈御苑迴開元求馬盡龍媒趙家富有曹韓様<lb/>
摹出承平氣象來<lb/>
<pb n="KR4d0592_WYG_002-51b"/>
　　劉曜卿畫折花宫女<lb/>
栁風草露欲沾衣又是宫中上直時好把桃花都折盡<lb/>
免敎吹作落紅飛<lb/>
　　錢舜舉畫芙蓉<lb/>
木葉芙蓉最耐寒等閒不許世人看蛾眉淡掃朝天去<lb/>
自採花頭製道冠<lb/>
　　梅花水月仙子畫<lb/>
游魂非鬼亦非仙慿附梅花度歲年欲向姮娥訴孤另<lb/>
<pb n="KR4d0592_WYG_002-52a"/>
浪中亦自少團圓<lb/>
　　招周德新員外觀菊<lb/>
明朝莫問晴和雨騎馬能來看菊花豈是省郎無酒對<lb/>
不知此處似陶家<lb/>
　　題扇士女<lb/>
轉深文字轉多情侍女常將筆硯行思得玉臺新様句<lb/>
為題團扇贈卿卿<lb/>
　　湖中即事<lb/>
<pb n="KR4d0592_WYG_002-52b"/>
湖栁湖波盡可憐不知春在阿誰邊滿頭翡翠雙鬟女<lb/>
細雨吳歌濕畫船<lb/>
　　挾彈遊騎圖趙仲穆畫<lb/>
玉臂雙楦據綺鞍渾身俊氣要人看若知稼穡艱難事<lb/>
肯把黃金鑄彈丸<lb/>
　　李白應制圖<lb/>
明主憐才赦酒狂不知力士賤文章當其醉艸清平調<lb/>
肯信長安是夜郎<lb/>
<pb n="KR4d0592_WYG_002-53a"/>
　　杜甫上謁圖<lb/>
出當天寶艱難日歸拜拾遺行在時入蜀還秦底心性<lb/>
一篇長拜杜鵑詩<lb/>
　　寄逺詞<lb/>
夢裏關山覺後非憂深别淚在羅衣堂前種得宜男艸<lb/>
正及春香人未歸<lb/>
　　臨安訪古十首<lb/>
　　石鏡<lb/>
<pb n="KR4d0592_WYG_002-53b"/>
臨安山中古石鏡曾照錢王冕服來天遣紫苔封裹後<lb/>
等閒不許别人開<lb/>
　　婆留井<hi>錢王初生時將棄井中婆奪留之故乳名婆留旣貴以鏐代留字</hi>
舊日婆留井未堙石欄苔蘚上龍鱗而今率土皆臣妾<lb/>
莫願皇天産異人<lb/>
　　功臣塔<lb/>
峯頭石塔表功臣五百年前是佛身莫問蓬萊水清淺<lb/>
野藤猶蔓刼餘春<lb/>
<pb n="KR4d0592_WYG_002-54a"/>
　　錦溪<lb/>
錢王功業與天齊百里旌旗照此溪彼此波中鋪錦後<lb/>
至今光景淨無泥<lb/>
　　化城寺<hi>錢王第十九子出家為僧賜號普照大師</hi>
王子能以身施佛何異生居淨飯宫敝屣視他閒富貴<lb/>
男兒到此是英雄<lb/>
　　衣錦山<hi>今縣治主山是王故居即九龍堂</hi>
還鄉滿山都覆錦冨貴應須白晝歸設宴九龍堂上日<lb/>
<pb n="KR4d0592_WYG_002-54b"/>
沛中歌後似王稀<lb/>
　　將軍樹<hi>王平時率羣隊狂戲此樹下還鄕以錦幪之號錦樹將軍</hi>
將軍官重執金吾不比秦朝列大夫王為錦衣歸故里<lb/>
遂令老樹有稱呼<lb/>
　　環翠閣<hi>謝安遊處今為寺</hi>
東山尚存環翠閣謝傅來遊經幾年可是舊時攜妓到<lb/>
粉香猶在畫闌邊<lb/>
　　淨土寺<hi>東坡作杭倅行部過於潜囘至此</hi>
<pb n="KR4d0592_WYG_002-55a"/>
祥符賜額海㑹寺四百年來彈指過試問竹林橋下路<lb/>
往還曾見幾東坡<lb/>
　　九仙山<hi>王謝舊遊東坡有詩</hi>
仙子何年化鶴羣至今名姓只空聞我來欲訪前朝事<lb/>
悵望九仙惟白雲<lb/>
　　鴻溝<lb/>
天命何曾分楚漢自將南北限鴻溝當時應恨烏江水<lb/>
不與君王照白頭<lb/>
<pb n="KR4d0592_WYG_002-55b"/>
　　李白小像<lb/>
承制摛毫玉殿頭清平樂府擅風流名花傾國能相妬<lb/>
得寵翻遺失寵憂<lb/>
　　桃源圖<lb/>
幾樹桃花認未真又何分晉與分秦漁郎不悟避秦者<lb/>
便把興亡説與人<lb/>
　　蘇小小墳上作<hi>在嘉興縣前晉名妓錢塘人有詞行於世今為人家占矣</hi>
香骨沈埋縣治前西陵魂夢隔風煙好花好月年年在<lb/>
<pb n="KR4d0592_WYG_002-56a"/>
潮落潮生更可憐<lb/>
　　宋賛善以笻竹一枝并詩贈玘太朴次其韻<lb/>
庸蜀之西一竹笻年來蜕骨己如龍扶登春殿談經後<lb/>
風雨時生掌握中<lb/>
　　題臧祥卿畫<lb/>
露桃風栁兩依依畫在丹青亦自竒若在牆頭并驛畔<lb/>
過春都是折殘枝<lb/>
　　問蕳夷道索冬笋<lb/>
<pb n="KR4d0592_WYG_002-56b"/>
僧家嗜笋如嗜肉滿腹生香貯寒玉肯信湖州太守饞<lb/>
飢來煮徧千林竹<lb/>
　　徐一䕫以自己小影代送壎上人囘龍門寺為題<lb/>
　　其上<lb/>
總是三生夢幻身又何分别假和真總饒送到龍門寺<lb/>
也是丹青畫裏人<lb/>
　　邵庵虞先生為張伯雨賦四詩開元宫道士章心<lb/>
　　逺求追次其韻<lb/>
<pb n="KR4d0592_WYG_002-57a"/>
　　伯雨畫像<hi>號句曲外史</hi>
此畫茅山第幾真翛然白氅鶴翎新百年身世歸歌詠<lb/>
一代交游在縉紳<lb/>
　　懷舊<lb/>
憶誦清江空舊魚流光如赴隙中駒雲沈華蓋星沈海<lb/>
思絶狂張與老虞<lb/>
　　丹井<hi>今在佑聖觀東圃</hi>
張仙於此煉丹砂夜夜丹光照井華猶有石闌遺刻在<lb/>
<pb n="KR4d0592_WYG_002-57b"/>
將軍移置羽人家<lb/>
　　澗阿碑<lb/>
邵庵文字在堅珉摹刻中郎筆畫真在日得錢除買酒<lb/>
餘資都付打碑人<lb/>
　　贈人遊湖南<lb/>
世途無處不通津惟爾栖栖志未伸莫過沅湘唾江水<lb/>
此中曾有汨羅人<lb/>
　　趙子昻畫花鳥<lb/>
<pb n="KR4d0592_WYG_002-58a"/>
綺紈舊習信難移得意青春正好時直下玉廬無所事<lb/>
試臨花鳥學徐熙<lb/>
　　春日<lb/>
一陣東風一陣寒芭蕉長過石闌干只銷幾箇瞢騰醉<lb/>
看得春光到牡丹<hi>瞿宗吉云此詩刺淮張用事諸人也</hi>
　六言絶句<lb/>
　　題青山白雲<lb/>
一箇茅廬何處小橋古木溪灣但見山青雲白不知天<lb/>
<pb n="KR4d0592_WYG_002-58b"/>
上人間<lb/>
　四言詩<lb/>
　　題鍾馗<lb/>
夢以自見正以辟邪賜之袍笏人耶鬼耶<lb/>
　長短句<lb/>
　　巫山高<lb/>
巫山高望不及際天微茫十二峯彩雲上蒸靈雨集中<lb/>
有瓊臺承翠館曼態修容相出入君王荒淫進神女直<lb/>
<pb n="KR4d0592_WYG_002-59a"/>
以夢中為白日洛汭無聞五子歌宋玉微辭諷何及巫<lb/>
山高望不及不比堯階土三尺<lb/>
　　君馬黃<lb/>
君馬黃我馬白十月風高塞草枯鐵衣夜浸盧龍月深<lb/>
入單于臣敢辭邊城土是征人血<lb/>
　　翹揺花<lb/>
翹揺花清明時節遍天涯東阡南陌畫輪車樂遊踐之<lb/>
同泥沙城中多少富豪家去年不見今年花慎勿輕賤<lb/>
<pb n="KR4d0592_WYG_002-59b"/>
翹揺花<lb/>
　　擬古秋夜長<lb/>
雲中鴻雁過門前朔風起梧桐葉落金井頭月照烏啼<lb/>
天似水誰家機上織迴文夜聽啼烏如不聞明朝為遣<lb/>
安西使細意緘題持贈君<lb/>
　　古意<lb/>
頭上鳳凰釵是郎手中物床上鴛鴦衾是妾手自織將<lb/>
釵與衾寄郎去願郎長見長相憶<lb/>
<pb n="KR4d0592_WYG_002-60a"/>
　　拙逸齋<lb/>
羣峰兮立立衆流兮湜湜大木千章兮丘陵是植桑麻<lb/>
百頃兮蔽於原隰翁居是間兮以作以息堦庭五子兮<lb/>
蘭玉其質敎以一經兮是訓是式富春之渚兮漫而不<lb/>
激有魚可釣兮鳬雁可弋翁居於是兮天之所隲鑿井<lb/>
而飲兮耕田而食仰事俯育兮不知不識窪樽兮噏噏<lb/>
土鼓兮秩秩優游卒歲兮皆仰蒙乎帝力高車駟馬兮<lb/>
非予心之所及<lb/>
<pb n="KR4d0592_WYG_002-60b"/>
　五言律詩<lb/>
　　暑中招客二首<lb/>
長夜不可度鬱陶自難開衣冠嫌褦襶樓觀想蓬萊赤<lb/>
日天中過涼風湖上來非君一命駕誰與共傳杯<lb/>
江山猶故國風月自閒人老至謀生拙時更盛化新花<lb/>
疑春似夢酒與道為鄰柱史猶龍者何嫌有此身<lb/>
　五言排律<lb/>
　　虀館詩<hi>有序</hi>
<pb n="KR4d0592_WYG_002-61a"/>
　省掾李仲常儒者也喜蔬菜每年以時治百餘品候<lb/>
　開歲正月人日㑹郡中諸儒士為虀館之㞧時予為<lb/>
　左右司員外郎以斯得忝座右索賦其事<lb/>
虀館常年㑹辛盤此日傳鷁飛慚落羽鯨吸感流年白<lb/>
髮干戈裏青雲談笑邊晤言寧解后接席亦因縁列爼<lb/>
餘珍味登筵總俊賢玉壺延淑景綵筆詠春天上客歡<lb/>
先醉狂朋喜欲顛梅懸金勝小燭照錦袍鮮起舞交為<lb/>
壽疑年各自憐主人情更重屢賦鹿鳴篇<lb/>
<pb n="KR4d0592_WYG_002-61b"/>
　　送天使僧<lb/>
釋子承天語儒臣撰寺碑萬間靈谷建一切布金為寶<lb/>
界山河大璇題雨露埀丹青人所仰壯麗古無之鈔幣<lb/>
勤中賜恩榮拜曲施文章尊典誥億兆頌皇基鶱舉鸞<lb/>
迴筆光華鳳吐辭繡幢天上遣金錫日邊移赫赫瞻行<lb/>
邁遙遙賦再馳在公無候謁於禮有嫌疑道路承傾葢<lb/>
言辭見誦詩斯須如久要造次亦委蛇宗廟觀罍洗雲<lb/>
霄式羽儀乃知修白業動徹守清規空谷行春律餘生<lb/>
<pb n="KR4d0592_WYG_002-62a"/>
共聖時頂祈摩佛手目願覩堯眉慶讃諸天㑹觀光夙<lb/>
世期叩頭雲陛逺舞袖草堂卑枝繞貪生鵲池支服氣<lb/>
龜暌違難折栁嚮仰只傾葵復命蒼龍闕覃恩白玉墀<lb/>
握蘭前席對視草近臣知仙樂停宫扇天花散殿帷一<lb/>
人膺大慶萬宇受繁禧立雪時將至拈花事未遲有縁<lb/>
皆弟子無念不慈悲軟語敷甘露清齋却紫芝頻煩尊<lb/>
者問慚愧老夫衰在德寧忘報惟心不可欺朝宗江漢<lb/>
水日夜注懷思<lb/>
<pb n="KR4d0592_WYG_002-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　可閒老人集巻二<lb/>
</p>
<p>
</p>
  </div>
<div>
<head>可閒老人集巻三</head> <lb/>
    <p>
<pb n="KR4d0592_WYG_003-1a"/>
欽定四庫全書<lb/>
　可閒老人集巻三<lb/>
　　　　　　　　　　　　　眀　張昱　撰<lb/>
　七言律詩<lb/>
　　投贈潞國公承㫖學士張仲舉<lb/>
漢家舊徳有桓榮赤舄登朝羽翼成三晉鳯鳴千載會<lb/>
兩河龍現五雲迎獨於社稷多難日復使君臣大義眀<lb/>
自念昔曽親几杖頌聲慚後魯諸生<lb/>
<pb n="KR4d0592_WYG_003-1b"/>
　　投上中書右丞相托克托<lb/>
履舄従容自九重相王忠孝更誰同千年帶礪猶初誓<lb/>
萬國臣鄰盡下風星貫紫垣朝佩劍月臨黄道夜傳弓<lb/>
漢家若論安劉策四皓難書第一功<lb/>
　　五府驛代楊左丞留題<hi>後有楊維禎次韻</hi>
免胄日趨丞相府觧鞍夜宿五侯家玉盃行酒聽春雨<lb/>
銀燭照人如晚霞受命敢忘軍旅事撫時又過掖垣花<lb/>
漢家未可輕韓信尚要生擒李左車<lb/>
<pb n="KR4d0592_WYG_003-2a"/>
束髪従戎十五年戰回平地血成川英雄生世有如此<lb/>
忠孝報君當慨然俶擾弄兵俱赤子中興有道自皇天<lb/>
猖狂暫假姑蘓息繫頸終須拜馬前<lb/>
　　湖山堂宴贈天使還京<lb/>
畫旗風裏繡筵開竟日歌鐘樂未回柳拂玉鞍秋繫馬<lb/>
酒淹羅袖醉傳杯杭城近自月前復使者適従天上來<lb/>
歸對大廷真得實眼中諸將盡竒才<lb/>
　　岳鄂王墳上作<lb/>
<pb n="KR4d0592_WYG_003-2b"/>
朔雪炎風共此年中原父老亦堪憐䜿儒屢遣祈求使<lb/>
大將空持殺伐權忠誼有碑書大節奸邪無面見重泉<lb/>
至今宰木猶南拱遺憾西陵是墓田<lb/>
　　陪宴相府得芍藥花有賦<lb/>
醉吐車茵愧不才馬前蝴蝶趂花回玉瓶盛露扶春起<lb/>
錦帳圍燈照夜開埀白敢思溱洧贈欹紅還是廟廊栽<lb/>
揚州何遜空才思惟對髙寒詠閣梅<lb/>
　　退居湖上投贈楊左丞四首<lb/>
<pb n="KR4d0592_WYG_003-3a"/>
樓外湖光白𣺌茫樓中少婦試新妝行年將近半百嵗<lb/>
大醉豈能千萬塲織錦繡裙飛蛺蝶白描歌扇睡鴛鴦<lb/>
埀楊滿院無人到芍藥花開日正長<lb/>
信馬蘓公堤上行水邉鷗鷺不曽驚春波滿眼湖光細<lb/>
花片飛來雨㸃輕天上碧雲如有詠樓中紅袖謾多情<lb/>
牧之老去狂心歇縂把風流付後生<lb/>
宿酒猶多睡未忺好風何處散香匳可教春日閒瑶瑟<lb/>
而使楊花撲繡簾削跡不煩三顧重息機將廢六壬占<lb/>
<pb n="KR4d0592_WYG_003-3b"/>
今朝畫省無公事又得従容少避嫌<lb/>
且觀神女為行雨莫問郎官應列星芳草到門無俗駕<lb/>
好山終日在湖亭白鷗共戯荷葉小黄鳥亂啼楊柳青<lb/>
肯信曲䦨干外立晚凉吹得酒初醒<lb/>
　　宴犒將士酒酣命健兒舞劍為樂浙省平章泣下<lb/>
　　不禁感事有賦<lb/>
平陸龍蛇起殺機旄頭又自照金㣲兩階干羽知何似<lb/>
二典君臣豈盡非劍舞樽前廻夜電燭眀帳下接晨輝<lb/>
<pb n="KR4d0592_WYG_003-4a"/>
可憐司馬江州淚濕盡團花舊戰衣<lb/>
　　陪宴後堂觀牡丹回有作<lb/>
風光偏惱掖垣人銀甕連車載酒頻寒食新烟萬家樹<lb/>
洛陽花擅一年春㨂好任從天女散近前不嫌丞相嗔<lb/>
壓帽紅香歸路晚㡬多瞻望馬前塵<lb/>
　　至普陀洛伽山寺作佛事七晝夜祈見海岸觀世<lb/>
　　音及善財巖七日之間随心應現大衆瞻仰無不<lb/>
　　慶讃<lb/>
<pb n="KR4d0592_WYG_003-4b"/>
丞相函香致此誠願深海水救羣生慈悲謂可消諸惡<lb/>
征伐容將息大兵金色圓光開寳髻玉毫妙相絡珠瓔<lb/>
手中示現楊枝露願洗干戈作太平<lb/>
　　戊戌題<hi>海上作</hi>
華表仙人舊姓丁羽毛今日惜飄零海中又見蓬萊淺<lb/>
門外空傳楊柳青暮雨朝雲翻覆手落花飛絮短長亭<lb/>
如何未熟黄粱飯説道英雄夢已醒<lb/>
　　楊忠愍公墓上作<lb/>
<pb n="KR4d0592_WYG_003-5a"/>
夢覺邯鄲萬有空邦人猶自説英雄道家論將忌三世<lb/>
臣子報君惟一忠淺土何堪封馬鬛迷魂猶自恨秋風<lb/>
死綏固是將軍事國史旂常畫雋功<lb/>
　　惆悵<lb/>
交游蚤嵗在幽燕費用黄金買少年闕下朝回瞻馬首<lb/>
酒間俊發抱龍泉劇談寜顧日西落倒載不知天左<lb/>
旋惆悵近來纔解事先生五柳種門前<lb/>
三山夢㫁綵雲空㡬把長牋賦惱公畫閣小杯鸚鵡緑<lb/>
<pb n="KR4d0592_WYG_003-5b"/>
玉盤纎手荔枝紅春衫汗裛薔薇露夜帳香回茉莉風<lb/>
惆悵近來江海上却將鞍馬學従戎<lb/>
畫船湖上載春行日日花香扇底生蘓小樓前看洗馬<lb/>
水仙祠畔坐聞鶯碧桃紅杏渾相識紫燕黄蜂俱有情<lb/>
惆悵繁華成逝水盡歸江海作潮聲<lb/>
惆悵當年使酒來娼樓紅粉夜相催可憐眀月二分在<lb/>
不見瓊花半朶開誰復醉翁堂下柳更堪從事閣中梅<lb/>
揚州一片青青草誰信春來無雁回<lb/>
<pb n="KR4d0592_WYG_003-6a"/>
惆悵雄藩海上游武昌佳氣接神州東風歸思王孫草<lb/>
北渚愁生帝子洲楚國江山真可惜劉家豚犬亦何羞<lb/>
不須更問中原事官柳新栽過㦸樓<lb/>
至今惆悵在東城結伴看花取次行輦道駐車招飲妓<lb/>
宫牆回馬聽流鶯星河織女従離别海水蓬萊見淺清<lb/>
不有酒船三萬斛此生懐抱向誰傾<lb/>
　　過楊忠愍公軍府留題<lb/>
縂是田家門下客誰於軍府若為情林花滿樹鶯都散<lb/>
<pb n="KR4d0592_WYG_003-6b"/>
雨水平池草自生街上相逢驚故吏馬前迎拜泣殘兵<lb/>
能言樓上題詩處猶有將軍舊姓名<lb/>
　　睡覺<lb/>
滿院楊花風力輕牡丹時節好晴眀簾埀不知白日晚<lb/>
睡覺忽聞黄鳥鳴萬斛春光金盞酒百年心事玉人箏<lb/>
劉伶未到忘形處枉自閒將畚鍤行<lb/>
　　湖亭納凉<lb/>
奈爾湖光月色何不知此境為誰多忽驚墜露翻荷葉<lb/>
<pb n="KR4d0592_WYG_003-7a"/>
想見㣲風生水波炎景只消清夜飲老懐都付小鬟歌<lb/>
家中未必凉如此且待樓西轉絳河<lb/>
　　燈前有賦<lb/>
雨夜湖樓錦帳埀有人為爾故眠遅春衫照影看歌舞<lb/>
寳合薫烟學畫眉何處絶纓憐楚客為誰掩袂泣樊姬<lb/>
思量暗室無窮事留到天眀不忍欺<lb/>
　　湖舫勸曹徳昭僉院酒<lb/>
倩得名姬唱慢歌梁塵直欲下輕波西風八月芰荷老<lb/>
<pb n="KR4d0592_WYG_003-7b"/>
落日滿湖鳬雁多到手莫辭雙盞飲轉頭又是一年過<lb/>
光隂只在槐柯上奈此浮生樂事何<lb/>
　　宿中書左司呈上太尉丞相<lb/>
天上誰開白玉堂東垣列宿共輝光畫屏雪映蓬山雀<lb/>
錦帳雲凝漢署香嚴尹世交憐杜老揚州詩興屬何郎<lb/>
連雲騎省乘風露月過秋河夜色凉<lb/>
　　别春次揚州成廷珪韻<lb/>
燕語鶯啼盡可哀更無馬跡到青苔自從玉樹成歌後<lb/>
<pb n="KR4d0592_WYG_003-8a"/>
曽見銅仙下淚來為晉為秦花㡬度行雲行雨日千廻<lb/>
若教蝴蝶知春夢儘把黄金付酒盃<lb/>
　　省垣梅花<lb/>
官梅過臘花開遍何遜楊州興未䦨疎映粉闈疑是畫<lb/>
香飄羅袖欲生寒公餘不厭廵檐笑夜後還思把酒看<lb/>
只恐眀朝零落盡枉教人恨角聲殘<lb/>
　　安慶南城寄賀守帥余廷心郡守韓公懋余家留<lb/>
　　是郡故句中及之<lb/>
<pb n="KR4d0592_WYG_003-8b"/>
壯哉淮邑冠荆舒新築堅城鐡不如完美皆吾大夫力<lb/>
奠安與爾庶民居歸心江漢朝宗水滯跡周南太史書<lb/>
莫説髩毛成種種近來吾亦愛吾廬<lb/>
　　丞相委入姑蘓索各官俸米留别幕府諸公<lb/>
不比常年載酒遊杏花時節出杭州粉闈未覺為郎貴<lb/>
萱草難忘此日憂沙漠帛書空見雁江湖春水莫容鷗<lb/>
何時折盡埀楊柳留取他年繫别愁<lb/>
　　至姑蘓呈太尉<lb/>
<pb n="KR4d0592_WYG_003-9a"/>
相君求米若求雨員外得船如得仙職忝下僚班可耻<lb/>
情通鄰好亦堪憐山中棋局迷樵客溪上桃花誤釣船<lb/>
醉把玊盃無所計不勝惆悵晚春前<lb/>
　　城南武威樓成守帥余廷心自安慶使人索詩<lb/>
自來名將出名儒暫駐襜帷向上居城繞朱䦨連百雉<lb/>
門排畫㦸壯羣烏雲開五老招何及秋對五峰清有餘<lb/>
樓上記成鐫琬琰廬陵須得蔡襄書<lb/>
　　辭荅張太尉見招<lb/>
<pb n="KR4d0592_WYG_003-9b"/>
中年頓覺壯心去渉世頗知前事非若使范增能少用<lb/>
肯教劉表失相依風雲天上渾無定麟鳯人間不受鞿<lb/>
殘夢己随舟楫逺五湖春水一鷗飛<lb/>
　　秋興<lb/>
一夜凉風便覺秋楚人多感易生愁金盤露水何曽見<lb/>
紈扇恩情未肯休零落梧桐金井上稀疎楊柳御街頭<lb/>
近來收得麻姑信説道蓬萊更可憂<lb/>
　　夜登天童寺觀海日<lb/>
<pb n="KR4d0592_WYG_003-10a"/>
登臨何事獨關情北斗闌干對面横漢使猶空河畔影<lb/>
霓裳如在月中聲魚龍水濶星辰動鴻雁風髙鈴鐸鳴<lb/>
不待下方雞唱罷衲僧東指海雲平<lb/>
　　桃花園招烏雅亷訪使飲<lb/>
桃花好是未全開人世花開醉㡬回一片嬌随歌扇去<lb/>
滿園紅待使君來尊罍有興皆清事風雨眀朝又緑苔<lb/>
誰見朔兒千嵗實銜巾青鳥莫相猜<lb/>
　　武夷山<lb/>
<pb n="KR4d0592_WYG_003-10b"/>
南郡名山說武夷幔亭尚想是秦時空中簫管何曽絶<lb/>
洞裏曽孫自不知石室尚遺仙蜕骨棹歌猶唱宋人辭<lb/>
山前毛竹如龍籜笑與壺公作杖騎<lb/>
　　冷泉亭觀猿<lb/>
舊従巫峽看猿挂此日山中復見之黠與樵蘓爭堕果<lb/>
㨗於風雨下髙枝月沉夜澗魂先㫁風攪霜空叫轉悲<lb/>
應記徃年梅嶺事玊環付與老僧持<lb/>
　　觀潮次貝廷琚韻<lb/>
<pb n="KR4d0592_WYG_003-11a"/>
世代銷沉在此聲㡬回東下復西傾翻騰日月迷朝夕<lb/>
簸蕩魚龍定死生銜石毎憐精衛小投醪未見濁河清<lb/>
眼前波浪猶如此莫説蓬山頂上行<lb/>
　　題後堂壁<lb/>
兵權去手志何伸恥是随班入省頻京國蹉跎空在夢<lb/>
蓬萊清淺已生塵繞朝謾贈秦人策孔子將書魯國麟<lb/>
散騎得辭丞相後五湖安徃不閒人<lb/>
　　春閨詞<lb/>
<pb n="KR4d0592_WYG_003-11b"/>
白日髙堂欲暮難鳴鳩乳燕靜相干銀瓶行酒雙鬟緑<lb/>
玊管調笙十指寒蝴蝶毎因飛處見牡丹多是折來看<lb/>
眀朝為遣安西使錦字紅燈織夜䦨<lb/>
　　春懐<lb/>
㡬涴先生漉酒巾眼中猶是落花頻春來祗與醉為伴<lb/>
睡起翻疑夢是真翠羽棲香秦隴鳥玊釵墜髩洛陽人<lb/>
風光已逐流年去此事那容更問津<lb/>
　　湖上謾興<lb/>
<pb n="KR4d0592_WYG_003-12a"/>
百鎰黄金一笑輕少年買得是狂名樽中酒釀湖波緑<lb/>
席上人歌鳯語清蛺蝶畫羅宫様扇珊瑚小柱教坊箏<lb/>
南朝舊俗憐輕薄毎到花時别有情<lb/>
爛漫風光在酒家狂蜂冶蝶趂繁華人來人徃如趨市<lb/>
樓上樓前盡屬花波面畫船雙蕩槳堤邉黄犢小游車<lb/>
目成眉語知何限消盡柔魂在狹斜<lb/>
湖上新泥雪漸融門前溝水暗相通裙欺萱草輕盈緑<lb/>
粉學櫻桃淺淡紅暮雨欲來銀燭上春寒猶在酒樽空<lb/>
<pb n="KR4d0592_WYG_003-12b"/>
青綾被薄不成夢又是一畨花信風<lb/>
樂事杭州奈爾何人間富貴易消磨畫船湖水年年在<lb/>
紅粉娼樓處處多歌引行雲來綺席舞翻廻雪下春波<lb/>
東坡徃日留詩後更有何人載酒過<lb/>
　　聞鶯<lb/>
風花時節又清眀迸淚何縁聽曉鶯咫尺故鄉天近逺<lb/>
㡬家春草路縦横英雄轉眼俱為鬼造物於人豈絶情<lb/>
自是晚生堯舜世不關天地不昇平<lb/>
<pb n="KR4d0592_WYG_003-13a"/>
　　同趙郎竹園夜飲<lb/>
塵土無由得見侵粉牆髙䕶碧雲深日行南陸暑不到<lb/>
月度天河龍自吟沉飲何妨同阮籍幽情亦或過山隂<lb/>
夜凉庭院羅衣薄吹徹參差思不禁<lb/>
　　游雲門寺同寳林别峰尊師賦<lb/>
東游好是雲門寺况在若耶溪水邉茶會詩𫝊唐舊刻<lb/>
松壇名重晉諸賢行雲欲傍支郎馬埀柳能維賀老船<lb/>
也當一塲風月夢為題名姓法堂前<lb/>
<pb n="KR4d0592_WYG_003-13b"/>
　　凝香閣聽雪<lb/>
陡然寒重紫貂輕便覺髙檐瓦有聲欹枕欲同蟬殻蜕<lb/>
開門唯恐鶴巢傾數杯酒力春容轉滿盞茶香夜思清<lb/>
小玊近牀推不醒袖籠檀板失天眀<lb/>
　　桐栢宫留題<lb/>
甚慕天台馬子㣲後千年始到幽棲江湖嵗月憐新夢<lb/>
泉石烟霞感舊題阿母信𫝊青鳥後玊笙人逺絳河低<lb/>
當時不盡風流興付與山鶯盡日啼<lb/>
<pb n="KR4d0592_WYG_003-14a"/>
　　繡毬花次烏雅亷使韻<lb/>
繡毬春晚欲生寒滿樹玲瓏雪未乾落遍楊花渾不覺<lb/>
飛來蝴蝶忽成團釵頭懶帶應嫌重手裏閒抛却好看<lb/>
天女夜凉乗月到羽輪偷駐碧䦨干<lb/>
　　竹居為張行中題<lb/>
南渡循王之子孫文采風流今獨存既有緑筠為别業<lb/>
何須畫㦸在髙門小堂翡翠横釵影曲徑莓苔散屐痕<lb/>
侍婢牽蘿相補葺㡬回風雨送黄昬<lb/>
<pb n="KR4d0592_WYG_003-14b"/>
　　菊隱齋為金子才賦<lb/>
蒔菊家園作隱淪要於晚節伴閒身従來東晉多名士<lb/>
豈獨南陽有老人色綻黄華知應候香浮緑酒可過旬<lb/>
蘓耽橘井桐君籙従古良醫盡逸民<lb/>
　　初月<lb/>
薄暮蛾眉臨水出照人猶自未分眀初升逺岫如無意<lb/>
欲下西樓却有情離别㡬多長在望團圓三五未能成<lb/>
豈知少婦堦前拜羅䄂纔揎恨己盈<lb/>
<pb n="KR4d0592_WYG_003-15a"/>
　　湖樓<lb/>
樓前芳樹碧盈盈付與幽禽自在鳴堤上馬䭾紅粉過<lb/>
湖中人載畫船行日長燕子語偏好風暖楊花體更輕<lb/>
何限才情被花惱獨教書記得狂名<lb/>
　　碧梧軒為賈彦仁彦徳二貢士賦<lb/>
賈家種玊能成樹上有結巢雙鳯凰隂連深井暮雲碧<lb/>
花落大樽春酒香孔雀羽毛歌扇小石榴顔色舞裙長<lb/>
莫教擊墜軒前緑留與吹笙共晚凉<lb/>
<pb n="KR4d0592_WYG_003-15b"/>
　　東堂梨花<lb/>
為爾東堂雪滿株花時長是憶吾廬風前恐化莊周蝶<lb/>
月下還迷衛玠車老至逢春成感慨興來把酒為躊躇<lb/>
尋常一様清眀節説似當年總不如<lb/>
　　問月亭<lb/>
何事流年逐逝波試將此意問姮娥到頭白髪㡬人在<lb/>
愛此清光今夜多直欲仰空援北斗便須儘量酌天河<lb/>
此懐此處不傾倒禁得宋郎秋思何<lb/>
<pb n="KR4d0592_WYG_003-16a"/>
　　題清心堂詩巻後為相院判賦<lb/>
曽把桐鄉作故鄉衙回繫馬入斯堂竇家五子榮丹桂<lb/>
謝氏諸郎焚紫囊乞得異花曽見種釀成名酒許先嘗<lb/>
潜然掩巻埀殘涙不獨題詩媿老蒼<lb/>
　　贈謝肅東還<lb/>
風塵如此送君行莫惜離觴與再傾執手且聽楊柳曲<lb/>
過江便是越州城龍駒堕地即千里鳳鳥及時纔一鳴<lb/>
年少有才終大用賈生曽擅洛陽名<lb/>
<pb n="KR4d0592_WYG_003-16b"/>
　　春暉堂為謝肅題<lb/>
謝傅風流在越鄉至今文彩見諸郎百年喬木慈烏聚<lb/>
㡬日東風萱草長江上鯉魚朝入饌枕前紈扇晚生凉<lb/>
詩成便欲煩青鳥銜致君家白玉堂<lb/>
　　次林叔大都事韻<lb/>
春來長是誤佳期鴆鳥雄鳴不可私錯認櫻桃懸蟢子<lb/>
悔將衫䄂染鵝兒燒殘蠟燭渾成涙折㫁蓮莖却是絲<lb/>
辜負緑窓閒嵗月只教楊柳妬腰肢<lb/>
<pb n="KR4d0592_WYG_003-17a"/>
何處銀鞍白鼻騧忘將錦瑟數年華渡頭水急憐桃業<lb/>
陌上春狂信柳花那得芳心對鸚鵡泣將殘涙付琵琶<lb/>
一身已自成惆悵况是平陽十萬家<lb/>
莫謾題情在粉牆藕絲終日繫柔膓不知漢主黄金屋<lb/>
何似盧家白玉堂好夢自抛桃葉後閒愁似過柳條長<lb/>
無端收得畨羅帕徹夜薔薇露水香<lb/>
陳王當日賦凌波寫得風流也太多掌上玉鸞看教舞<lb/>
雲中青鳥使傳歌情緘尺素魚中字恨織廻文錦上梭<lb/>
<pb n="KR4d0592_WYG_003-17b"/>
休信雙星是牛女年年波浪隔天河<lb/>
　　白菊<lb/>
雪羽毿然欲滿叢秋香吹遍畫闌東今宵白露今宵月<lb/>
昨夜清霜昨夜風朝灌尚於青蕊見夕餐將與素霞同<lb/>
數莖白髪閒相對誰識柴桑畤苧翁<lb/>
　　驚秋<lb/>
城上髙風散鼓鼙樓頭獨客不勝悲老嬰世故嗟流落<lb/>
病念鄉關厭别離仰面絳霄猶昨日驚心黄葉又當時<lb/>
<pb n="KR4d0592_WYG_003-18a"/>
所悲騎省空名累不是潘郎愛賦詩<lb/>
　　昔游<lb/>
春到名園総是花都城無處不繁華冠翹鶡尾朱袍盛<lb/>
馬頓金羈玉面斜騎吏去忙官索酒侯門散晚妓留車<lb/>
党家賤妾粗豪慣輕易銀瓶雪水茶<lb/>
　　小王孫<lb/>
貂帽貂裘美少年圓牌通籍内門前新分草地縁游獵<lb/>
舊賜彤弓未控弦銀甕蒲萄春共載玉鞍驕馬日随牽<lb/>
<pb n="KR4d0592_WYG_003-18b"/>
穹廬一夜迷深雪忘却朝天是醉眠<lb/>
　　漢未央宫榱題硯<lb/>
雕牆峻宇㡬浮雲金石雖堅亦鮮存秦宫三月已灰燼<lb/>
漢瓦千年猶𨽻文改用尚能為硯器得名何異在君門<lb/>
咸陽土盡英雄骨誰是榱題記主恩<lb/>
　　匏𤓰道人為徐子貞賦<lb/>
吾豈匏𤓰繫此生道人玩世以為名百年雨露司榮悴<lb/>
一日江湖見老成濩落情懐莊子瓠浮沉踪跡楚王萍<lb/>
<pb n="KR4d0592_WYG_003-19a"/>
壺公借與龍為杖拚着青鞋到處行<lb/>
　　秋聲<lb/>
自従大火西流後漸覺凉風到竹林李白已無當世志<lb/>
宋郎又動少年心羣隂得勢夜聲合萬物將窮殺氣沉<lb/>
謾索雅琴彈一曲徽絃繞指是商音<lb/>
　　七夕<lb/>
天上何因有别離人間謾自指佳期果如女嫁男婚事<lb/>
何限風清月白時銀漢㡬曽横鵲影花盤空復罥蛛絲<lb/>
<pb n="KR4d0592_WYG_003-19b"/>
今朝少婦心中事只有廻文錦字知<lb/>
　　寄淮安夏掖齋<lb/>
為感風花懶出門每於時事鮮知聞江湖信逺春空雁<lb/>
僚佐情深日暮雲詩句好於何水部官資髙過杜司勲<lb/>
海波不隔淮揚路遥指蓬萊憶使君<lb/>
　　有餘清堂<lb/>
連雲騎省與之鄰可是髙堂履舄頻湖水過雲天似玉<lb/>
山風吹酒月留人紅綃貼肉扶歌板翠羽妝頭出舞茵<lb/>
<pb n="KR4d0592_WYG_003-20a"/>
禮法豈為吾軰設直須樂死百年身<lb/>
　　柬示二姪女<lb/>
連宵骨肉夢相牽二女洪都有信傳聞説長成渾屋喜<lb/>
寄來針線得人憐阿婆近日身差健老嬸經年病未痊<lb/>
爾叔治兵淮水上使回懐抱覺凄然<lb/>
　　寄内臺侍御史韓克莊<lb/>
雜花猶記雨諸天共禮㫋檀古佛前塔院施僧猶昨日<lb/>
齋房聽雨憶當年抄書不許支官紙買酒従教用俸錢<lb/>
<pb n="KR4d0592_WYG_003-20b"/>
老盡尚書舊賔客至今慚愧杜樊川<lb/>
　　夜泊牛渚磯同韓克莊僉事李五峰先軰登蛾眉<lb/>
　　亭<lb/>
牛渚磯頭青雀舫蛾眉亭上紫鸞笙月中只可賦秋興<lb/>
酒後不冝留歩兵萬里長河何處盡百年遺恨此中生<lb/>
水波総是英雄涙剗却青山氣未平<lb/>
　　浙省感恩榮言懐述事<lb/>
仰拜宣黄萃一門更煩使者枉南轅寵榮已過愚民分<lb/>
<pb n="KR4d0592_WYG_003-21a"/>
存没俱蒙聖主恩列爵稱男分五等封君有縣亦通尊<lb/>
區區戎馬驅馳後日月餘光照覆盆<lb/>
　　眀皇妃子擊丸圖<lb/>
畫柱相當馳道開黄旗風裡試龍媒天廻日馭戎衣起<lb/>
電繞星樞綵棒催供奉嬪嬙皆令色近前便佞是于思<lb/>
九齡猶是開元日何事都無諌疏來<lb/>
　　重過育王寺眀月堂同照大千尊師賦<lb/>
又擕二客過斯堂慚愧當年塔院香染習未除塵土念<lb/>
<pb n="KR4d0592_WYG_003-21b"/>
奔馳猶作馬牛忙漸添白髪頭顱上轉覺青雲道路長<lb/>
儘醉堂前舊時月莫將閒話及齊梁<lb/>
　　贈士人軍中售筆<lb/>
古來文字用鉛槧筆至蒙恬始得名每日諸軍傳檄到<lb/>
何人横槊賦詩成管裁鳴鳳巢邉節毫運饑蚕葉上聲<lb/>
莫鄙毛錐無所用要知韓范盡書生<lb/>
　　亷都事海道失風自丹羅至浙右還閩省<lb/>
指南針下失風㠶雪浪連天不見山惟爾不懐和氏璧<lb/>
<pb n="KR4d0592_WYG_003-22a"/>
彼蒼竟賜大夫環皇天未厭生戎馬國歩何能㫁阻難<lb/>
此去驛程三百里海棠花底度閩關<lb/>
　　侍御周伯溫以行臺羈留姑蘓柬寄之<lb/>
白頭嵗月付流波何物虚名在諌坡屬國莫嫌持節乆<lb/>
子陽猶謂見天多强梁不見圖銷印䟦扈如聞欲倒戈<lb/>
一樹紅梨春事晚宣文閣下欲如何<lb/>
　　殘牡丹<lb/>
繞䦨莫惜酒行頻開到姚黄已暮春瓊樹今朝歌正好<lb/>
<pb n="KR4d0592_WYG_003-22b"/>
彩雲昨夜夢非真園林雖不異前日車馬可憐非舊人<lb/>
欲倩東風問蝴蝶花前誰是百年身<lb/>
　　贈吳世顯宣使代張氏捧謝表請命朝廷寄仲舉<lb/>
此去風波萬里長使人指日覲清光雲開雉尾當霄漢<lb/>
龍抱金函出表章羌服従來尊正朔包茅次第貢眀堂<lb/>
浯溪有石髙千丈謾叟重煩頌大唐<lb/>
　　題御史孟昉野服畫像<lb/>
好似當年賀季真乞身歸老鏡湖春銅章不綰御史印<lb/>
<pb n="KR4d0592_WYG_003-23a"/>
練布能裁處士衣麟閣雲臺千載後鳥啼花落㡬回新<lb/>
浮雲過眼尋常事且作齊東一野人<lb/>
　　王自牧冷起敬諸文士遊西湖南山記題其後<lb/>
近聞甚得湖山樂惜不與之同一遊莫問石城來艇子<lb/>
却思簫管在揚州枕邉蝴蝶髙樓夢扇底芙蓉小院秋<lb/>
今覺司勲非徃日酒間無復舊風流<lb/>
　　得朱垣編修海道之音<lb/>
命酒徴歌記徃年玉堂遂有夢相牽魚緘尺素雖云宻<lb/>
<pb n="KR4d0592_WYG_003-23b"/>
事載空言始可憐季世人材思管樂盛時戎馬説幽燕<lb/>
張騫慣識天河路俯仰乾坤一慨然<lb/>
　　髙房山畫廬山圖貢雲林待制有詩在上為其子<lb/>
　　户部尚書貢師泰賦盖其家物也<lb/>
萬壑匡廬紙滿張好詩好畫兩相當十年物色偶然得<lb/>
二老風流何可忘還見虹光生靜夜却驚雲氣濕髙堂<lb/>
尚書座上多逰客獨有張翰憶故鄉<lb/>
　　謝左丞自軍中至同宴周徳新員外别業<lb/>
<pb n="KR4d0592_WYG_003-24a"/>
坐來清聽滿風前頓覺煩襟為灑然馬上功名真是夢<lb/>
杯中嵗月莫非仙浮雲對嶺張圖畫鳴鳥藏花雜管絃<lb/>
莫訝周郎賔客盛雄資英發正當年<lb/>
　　兩山亭留題<lb/>
馬頭曽為使君回北望新亭道路開於越地形縁海盡<lb/>
勾吳山色過江來英雄有恨餘湖水天地忘懐入酒杯<lb/>
珎重謝家林下客玉山何待倩人催<lb/>
　　三月三日湖上作<lb/>
<pb n="KR4d0592_WYG_003-24b"/>
此日誰人肯在家傾城滿意事繁華時非上已不為節<lb/>
春到牡丹纔是花霧髩風鬟湖上女畫輪繡轂道傍車<lb/>
兒童儘唱銅鞮曲未覺人間日易斜<lb/>
此日西湖似曲江湔裙流水碧淙淙誰家婦女不紅粉<lb/>
是處水亭皆緑窓白髪㸔花春可數畫船扶醉玉成雙<lb/>
邦人何哂狂居士老至關情尚未降<lb/>
　　汴河懐古<lb/>
家國承平厭萬機輕乗黄屋出京畿三年廵狩前王有<lb/>
<pb n="KR4d0592_WYG_003-25a"/>
千里看花亘古稀河畔柳條春自長苑中螢火夜還飛<lb/>
當時九廟躬辭日肯信龍舟更不歸<lb/>
　　涵虛閣<hi>靈巖寺舊為館娃宫</hi>
靈巖寺是館娃宫霸國風流夢已空楚客智窮三諌後<lb/>
越師戍合五湖中佳人已化朝雲白髙閣猶涵夕照紅<lb/>
誰料後千年過此却憑䦨檻數飛鴻<lb/>
　　叢玉軒在凈慈寺方丈後有鹽運使李員嶠畫墨<lb/>
　　竹一林儒學提舉趙松雪題名叢玉參政姚江翁<lb/>
<pb n="KR4d0592_WYG_003-25b"/>
　　作記憲副鄧善之書版刻在楣間<lb/>
河東使君竹成癖落墨滿林烟雨新雪壁自期留後日<lb/>
碧紗誰與䕶輕塵百年聚散同殘夢一代風流不數人<lb/>
賴是主僧知敬客不辭騎馬到來頻<lb/>
　　遊天台山回别省院諸公<lb/>
眀時無日不従容三月清遊在醉中晚岫逺當雲際碧<lb/>
野花爭近馬前紅雖非奉使河源上猶及題詩浙水東<lb/>
甚覺淹留煩従者靦顔何以荅諸公<lb/>
<pb n="KR4d0592_WYG_003-26a"/>
　　送馬編修還眀州<lb/>
當年文采動京城盡説江南馬長卿青史可憐成絶筆<lb/>
白頭相見重關情内湖柳色春仍好小院斜陽晚更眀<lb/>
門外畫船堪載酒玉盃儘向故人傾<lb/>
　　題張叔芳參謀南澗草堂<lb/>
狂客構堂南澗濵澗中濯足任魚嗔日容二仲共三徑<lb/>
家與萬松為四鄰石角鈎衣歸騎晚花枝妨帽小園春<lb/>
此來不敢歌叢桂知是淮王座上人<lb/>
<pb n="KR4d0592_WYG_003-26b"/>
　　嵗除日同廖如川至太尉丞相府留坐説周易因<lb/>
　　賜酒并官厯賦此上謝<lb/>
嵗晚謬為趨府客深慚欵接異他人説經毎笑匡君老<lb/>
賜酒何容畢卓真眀日千官瞻魏闕㡬時萬國共陽春<lb/>
家鄉似覺無歸處難擬酬恩致此身<lb/>
　　贈太史子𤣥還閩中子𤣥侍其師貢秘卿由海道<lb/>
　　遂赴京師至浙西秘卿死<lb/>
險阻蛟龍又則那只縁有路接天河少年謾動乗桴興<lb/>
<pb n="KR4d0592_WYG_003-27a"/>
中道俄聞曳杖歌司馬北游空嵗月杜陵歸夢隔山河<lb/>
憑君莫下窮途淚何處深山無薜蘿<lb/>
　　右丞周伯温出示前為宣文閣授經郎代祀孔子<lb/>
　　廟次韻<lb/>
萬世斯文有耿光端然龍衮閟宫牆春秋不獨尊周室<lb/>
金石如聞奏廟堂碑樹丹楹皇帝詔盒封黄帕内庭香<lb/>
至今仰賴遺經在師表前王恵後王<lb/>
　　送徐大章建寜路學教授<lb/>
<pb n="KR4d0592_WYG_003-27b"/>
經籍傳家二百年河汾今在路西偏文雄虎豹豈徒作<lb/>
名動京師非偶然教領七閩勝作郡受知八座合稱賢<lb/>
佇看召入承眀署禮樂遺書在簡編<lb/>
　　寄我軒為唐主敬貢士賦<lb/>
人世有生皆我寄看來造物亦兒戯身為蝴蝶何關夢<lb/>
飯熟黄粱自有時形影不煩相贈荅死生同是一希夷<lb/>
濁醪到手能成醉此趣陶潜或可知<lb/>
　　送貢師泰尚書入閩發鹽粮供北軍<lb/>
<pb n="KR4d0592_WYG_003-28a"/>
尚書奉詔趨閩省天子深為餉運憂使者頻來大眀殿<lb/>
親軍猶駐武安州浮烟壓地朝添竈眀月籠沙夜唱籌<lb/>
驛路海棠迎馬首春光難為使君留<lb/>
　　送杜時中副使<lb/>
南方風土要相宜小盒㯽榔好自随蜑户負魚朝入市<lb/>
囝娘把燭夜題詩三年舊俗猶前日八郡良家異昔時<lb/>
若問蒼生蘓息否使車除是一驅馳<lb/>
　　夜潮<lb/>
<pb n="KR4d0592_WYG_003-28b"/>
禁得錢塘江上潮惱人偏在可憐宵頭顱如許更能白<lb/>
魂魄㡬何仍欲消濁浪漸髙河影没雄風未盡雪山遥<lb/>
西流力盡還東下月滿空江共寂寥<lb/>
　　自遣<lb/>
毎每樽前惜嵗華牡丹開後似無花山中謾説秦為晉<lb/>
海上難逢棗似𤓰妄想既空無得夢神仙所至即為家<lb/>
不須更問升沉事看取西樓月又斜<lb/>
　　秋閨詞<lb/>
<pb n="KR4d0592_WYG_003-29a"/>
一曲哀箏感素秋梧桐落盡碧溪頭御溝葉上誰題怨<lb/>
錦字機中自織愁紈扇恩情空望望鯉魚書信更悠悠<lb/>
雙星不到銀河近風浪遥於隔十洲<lb/>
　　無題<lb/>
及時無物不倀倀燕語鶯啼縂㫁膓洛浦輕塵憐故歩<lb/>
揚州舊夢惜餘香玉和獺髄寜無藥絃續鸞膠信有方<lb/>
便把漢江都作酒飲時猶恐負春光<lb/>
　　辨謗詩宣徽院司議李榮貴以使事至眀州飛語<lb/>
<pb n="KR4d0592_WYG_003-29b"/>
　　獲謗拘留二年乞詩白其事司徒方公命還京師<lb/>
司議因乗海上槎河源歸路未應賖市中徒爾疑成虎<lb/>
杯内何曽影似蛇官事吉凶占鵲語閨房消息卜燈花<lb/>
南風乞得樓船便六月中旬便到家<lb/>
　　縦飲<lb/>
外湖裏湖花正開風情滿意看花來白銀大甕貯名酒<lb/>
翠羽小姬歌落梅身外功名真土苴古来賢聖盡塵埃<lb/>
韶光如此不一醉百嵗好懐能㡬回<lb/>
<pb n="KR4d0592_WYG_003-30a"/>
　　松筠軒為湖州沈叔方賦<lb/>
軒居好在松筠裏門外清溪繞屋廬文物曽陪諸老後<lb/>
故家似是百年餘客來與酌茯苓酒月出共看科斗書<lb/>
若見漁郎煩借問桃花清思近何如<lb/>
　　謝吳起宗寫神<lb/>
紫綬空慚老病身每於時事與經綸不呼賀監為狂客<lb/>
却謂張良如婦人潦倒形容何用似荒唐言語半非真<lb/>
凌烟畫像今誰在更與丹青寫此神<lb/>
<pb n="KR4d0592_WYG_003-30b"/>
　　送劉庸道侍老父入閩就養<lb/>
此别為生一愴然福州逺在海南邉白頭病叟年八十<lb/>
紅樹寒山路㡬千負米既供為子職賃車不仰故人錢<lb/>
起居莫與㯽榔逺風土他鄉氣候偏<lb/>
　　棲霞嶺訪姚子章<lb/>
買得湖船為訪君望中都是北山雲風前楊柳驚秋晚<lb/>
波面芰荷愁日曛青史縦能傳後世白頭休更説従軍<lb/>
棲霞有酒能留客縦飲何妨到夜分<lb/>
<pb n="KR4d0592_WYG_003-31a"/>
　　送張伯雅架閣入閩省<lb/>
聞道連年瘴氣收城中風氣稱清遊叅天榕樹快人意<lb/>
似雪梅花當馬頭海客朝盤送珧柱囝娘春咏冩銀鈎<lb/>
毋嫌習俗閩中利儘勝吳船唱莫愁<lb/>
　　題貫酸齋蘆花被詩後<lb/>
學士才名半滑稽滄浪歌裏得新知靜思金馬門前直<lb/>
那似蘆花被底時夢與朝雲行處近醉従江月到來遲<lb/>
風流滿紙龍蛇字傳遍梁山是此詩<lb/>
<pb n="KR4d0592_WYG_003-31b"/>
　　劉生侍貢尚書入閩卒業<lb/>
藉甚劉生尚古文師資貢禹卒前聞従公未覺山程逺<lb/>
到日須知土俗分紅嚼㯽榔霞滿口白飛鸚鵡雪成羣<lb/>
七閩自昔稱文物莫説三山盡瘴雲<lb/>
　　感事<lb/>
雨過湖樓作晚寒此心時暫酒邉寛杞人惟恐青天墜<lb/>
精衛難期碧海亁鴻雁信従天上過山河影在月中看<lb/>
洛陽橋上聞鵑處誰識當時獨倚闌<lb/>
<pb n="KR4d0592_WYG_003-32a"/>
老至翻遭世慮牽何曽一覺得安眠家鄉尚逺潯陽郡<lb/>
世事猶如天寳年朝服唯瞻遼海上羽書不㫁省門前<lb/>
長星正在天西北白水寒沙盡可憐<lb/>
　　雨香堂為晦岡李介夫賦<lb/>
雷電冥冥起晦岡百年靈氣會斯堂友人李愿在盤谷<lb/>
髙士嚴陵是故鄉薄有資囊供一老盡將文采付諸郎<lb/>
酒坊新斫松杉架每日風來雨氣香<lb/>
　　題桃源州知州李尚志母暨陽縣君蔣氏墓誌後<lb/>
<pb n="KR4d0592_WYG_003-32b"/>
　　<hi>承㫖學士榮祿大夫晉寜張翥撰</hi>
小龍岡上有髙墳石表新題蔣院君五品官榮清代爵<lb/>
一封誥織紫鸞文生兒何愧孫征虜作誌可無揚子雲<lb/>
歸去帛焚人事畢大夫原是舊將軍<lb/>
　　題原善張府史具慶堂<lb/>
張子構堂題具慶此生捧檄為榮親府中年少固可數<lb/>
幕下英才惟此人尚褧錦衣加吉服忘憂萱草共陽春<lb/>
移忠錫類従茲起何患風雲不要津<lb/>
<pb n="KR4d0592_WYG_003-33a"/>
　　題推官贈行巻<lb/>
聖主搜賢及海隅王褒歘起應時須澧蘭處處歌公子<lb/>
楚國人人頌大夫藉甚姓名登制命沛然霖雨下雲衢<lb/>
力田孝悌興巖穴何異福王遺畫圖<lb/>
　　西湖漫興<lb/>
玉局當年為寫真西施宜笑復宜顰朝雲暮雨空前夢<lb/>
桃葉柳枝如故人露電光隂千刼外魚龍波浪一畨新<lb/>
傷心最是林逋宅半畆殘梅共晚春<lb/>
<pb n="KR4d0592_WYG_003-33b"/>
　　清槩隱居<lb/>
門向東吳好處開柳花風裏白鷗來青山對榻容欹枕<lb/>
黄鳥啼春索舉杯賔客偶擕紅袖至庖厨新得素鱗回<lb/>
滿前清槩誰能領消得曹公八斗才<lb/>
　　贈仙都生<lb/>
括蒼仙都十二城中有異人毛骨清淩風振佩片霞舉<lb/>
乘月吹笙雙鳯鳴山上羊眠知石化洞中桃熟騐丹成<lb/>
長鑱采藥或能見不識此生真姓名<lb/>
<pb n="KR4d0592_WYG_003-34a"/>
　　聽雪軒<lb/>
化機潛運本無聲學士情多睡未成隱几欲同蟬殻蜕<lb/>
開門惟恐鶴巢傾花飛翠袖寒光動茶煮銀瓶夜氣清<lb/>
小閣下簾人似玉舞衣製得五銖輕<lb/>
　　慧具庵自灤京回<lb/>
慧師新自上京回壊色袈裟染刼灰河漢路遥難載石<lb/>
蓬萊水淺不勝杯已知道骨鶴同瘦無復機心鷗可猜<lb/>
去把西江都吸盡却従馬祖問如來<lb/>
<pb n="KR4d0592_WYG_003-34b"/>
　　仙姑泉次劉郎中韻<lb/>
誰把丹崖手擘開巨靈還向此中來青冥風露銀河近<lb/>
白日雷霆碣石催神女有時成暮雨胡麻何處是天台<lb/>
劉郎舊不通仙籍能得題詩在紫苔<lb/>
　　浙江省理問朱文選為冀院君求輓詩<lb/>
鏡鸞莫更惜孤鶱白玉臺前已抱孫冀院君今題鳯誥<lb/>
婦人貴已載魚軒何須出涕悲同穴政可長歌為鼓盆<lb/>
夫壻白頭無所憾只求文采賦招魂<lb/>
<pb n="KR4d0592_WYG_003-35a"/>
　　湖山堂觀牡丹<lb/>
穠香偏惹宦遊人銀甕連車載酒頻乍雨乍晴三月節<lb/>
傾城傾國一年春却勝飛燕為皇后謾把驚鴻比洛神<lb/>
若問風流誰可賦只應宋玉是東鄰<lb/>
　　和三脚雞士壁上韻<lb/>
河上仙翁有洞房几篷雖小勝舟航徑花妨帽青霞近<lb/>
檻竹侵衣白露香盤内釣魚供過客牀頭剪月照抄方<lb/>
平生養得雞三脚㡬向人間唱曉光<lb/>
<pb n="KR4d0592_WYG_003-35b"/>
　　素君詩為山隂王思敬賦<lb/>
養素衡門嵗已深坐看喬木㡬成隂青雲不到幽人夢<lb/>
白髪能知閲世心負郭無田遺稚子傳家有集是黄金<lb/>
絳霞盈頰先生醉詠徧堯夫擊壤吟<lb/>
　　送宋倬還南康<lb/>
及此青春還故鄉順風㡬日到南康峰連五老出空濶<lb/>
水接二孤來𣺌茫徐福樓船能共載劉安雞犬亦相將<lb/>
山桃子落都成樹花裏應迷舊草堂<lb/>
<pb n="KR4d0592_WYG_003-36a"/>
　　荅仁一初禪師次韻<lb/>
冨春江頭風浪稀冨春山裏薜蘿埀滿前眀月為誰好<lb/>
中有髙僧勞我思意適定同魚躍處神清都在鶴鳴時<lb/>
仰承山偈難酬荅不是張衡嬾賦詩<lb/>
　　過峽石山張同知墓上作<lb/>
平生好友説張侯紫峽雲深暮木稠朱紱尚能光世澤<lb/>
黄金元不為孫謀衣冠南郡成前軰風月西湖縂舊游<lb/>
過此豈勝存殁感恨無孤劒挂山頭<lb/>
<pb n="KR4d0592_WYG_003-36b"/>
　　題若水臨周昉畫用虞先生韻<lb/>
一片行雲出畫簷東風吹恨滿眉尖凌波鵠峙塵生歩<lb/>
舞鏡鸞廻月照奩楊柳緑肥羞嬝娜櫻桃紅熟妬香甜<lb/>
風流更有驚人處呼下丹青語未淹<lb/>
　　贈王法師祈雨感應<lb/>
名銜知乆達天關可是風雷指顧間禹歩祝香纔一息<lb/>
雷聲送雨已千山公私盡有倉箱望壠畆都忘稼穡艱<lb/>
下土不知蒙帝力滿城簫鼓送龍還<lb/>
<pb n="KR4d0592_WYG_003-37a"/>
　　蘭窓圖為戴掾賦<lb/>
舊家文獻石屏翁楚國髙情世所工捐佩憶曽過澧上<lb/>
浩歌今望在雲中色欺翡翠滋清露香澹薔薇送好風<lb/>
可是郎君玉窓裏肯將幽興出蘭叢<lb/>
　　謾興<lb/>
浮世浮名一羽輕百年何用校衰榮滿壺好酒供春酌<lb/>
㡬尺遊絲共晚晴眀月半遮盧女扇飛鴻斜引謝家箏<lb/>
揚州杜牧無拘束每到花時最有情<lb/>
<pb n="KR4d0592_WYG_003-37b"/>
　　送戴檢校入閩<lb/>
叨忝眀時已自分徃還惟是舊斯文西窓夜雨同聽處<lb/>
左掖官曹獨有君茉莉御香騰玉氣荔芰顔色染羅紋<lb/>
風流東閣應多咏肯與幽蘭寄暮雲<lb/>
　　雙清館<hi>蔡參政立名</hi>
廬陵兩生來作掾虀甕長年氷雪寒中書八座共相許<lb/>
華衮一字誠為難丰神左右映白璧文彩上下翔青鸞<lb/>
况聞客館更清爽秋色南山相對看<lb/>
<pb n="KR4d0592_WYG_003-38a"/>
　　送湯僉書還京<lb/>
天上城開白玉京仙曹列職侍金庭行人半是従龍氣<lb/>
載筆都憑躡鳯翎鳷鵲西飛雲𣺌𣺌蓬萊東望海冥冥<lb/>
道家自古無離别唯誦空歌送使星<lb/>
　　園隱為方員外賦<lb/>
省郎别業苕溪上抱甕日遊溪水邉花徑春晴蝴蝶到<lb/>
菜畦雨過桔橰懸兒童慣識題詩客鷗鳥常随載酒船<lb/>
更説陳琳工筆札獨將文采従戎旃<lb/>
<pb n="KR4d0592_WYG_003-38b"/>
　　佑客<lb/>
不用誇雄盖世勲不須考證六經文孰為詩史杜工部<lb/>
誰是𤣥經揚子雲馬上牛頭髙一尺酒邉豪氣壓三軍<lb/>
鹽錢買得娼樓宿鴉鵲鴛鴦醉莫分<lb/>
　　題前赤壁賦圖<lb/>
黄州故事今何在漢水東流尚未窮一世英雄爭赤壁<lb/>
百年風月属坡翁吹簫俊發龍吟後作賦才豪鶴夢中<lb/>
二客従遊雪堂夜丹青猶與昔時同<lb/>
<pb n="KR4d0592_WYG_003-39a"/>
　　題曹伯起雲門山房<lb/>
相國傳來㡬世孫山堂随處見雲門侯家畫㦸固無有<lb/>
舊物青氊俱尚存清譽在人瑚璉器髙情終日鳯凰羣<lb/>
芝蘭玉樹階庭秀已是新承雨露恩<lb/>
　　送布政司周照磨赴京聽除<lb/>
沿檄回京喜可知青雲毋謂著鞭遲供為臣職乃常事<lb/>
簡在帝心惟所司宗廟豈遺瑚璉器羽儀當會鳯凰池<lb/>
仙郎戀闕情應切不為河梁住少時<lb/>
<pb n="KR4d0592_WYG_003-39b"/>
　　忠養堂為張府掾賦<lb/>
張氏構堂情已著毛生捧檄事方新府中才俊固多士<lb/>
幕下孝亷惟此人返哺老烏憐白首冝男芳草擅青春<lb/>
莫論日用三牲養一面歡顔足奉親<lb/>
　　筠忩圖為荆南曹以章賦豫章徐文珍畫<lb/>
此君何可一日無徐君為繪筠忩圖深居碧雲憐日暮<lb/>
展巻清風生座隅漆簡舊來銷翡翠漁竿釣罷拂珊瑚<lb/>
荆南不近周王獵晚節猶能宿鳯雛<lb/>
<pb n="KR4d0592_WYG_003-40a"/>
　　秋水軒為惟真賦<lb/>
鏡湖一曲越城邉溢岸秋波若可憐雪㸃荷塘看鷺下<lb/>
煙銷沙渚見鷗眠賦成騎省従斑髩酒在稽山信畫船<lb/>
何在望洋奔海若軒中自足管流年<lb/>
　　題大隱菴開士殊無别逺翠樓<lb/>
坐來未覺西山逺紫翠千重隔畫䦨此地豈容擕酒到<lb/>
任誰只許捲簾看佛爐香共朝雲散客椀茶分雪乳寒<lb/>
一自得陪清論後此心不用倩師安<lb/>
<pb n="KR4d0592_WYG_003-40b"/>
　　醉漁為錢思復賦<lb/>
江湖猶自有狂夫白髪蕭然負壯圖睡著任船随月走<lb/>
醉歸臨水索花扶要知吕望真漁者可惜酈生非酒徒<lb/>
澤畔獨醒誠可詠春風能到雪肌膚<lb/>
　　次韻處士和壎上人詩<lb/>
每到爐頭憶懶殘十年戎馬雪忩寒亂來亦謂功名易<lb/>
老去纔知世路難醉把茱萸應自感狂題鸚鵡欲誰看<lb/>
相逢白髪秋風裏何惜銀燈照夜闌<lb/>
<pb n="KR4d0592_WYG_003-41a"/>
　　司馬温公九世孫碏持公自書獨樂園記并東坡<lb/>
　　詩刻今將二百餘年紙不盈尺手澤猶存感而賦<lb/>
　　詩<lb/>
浮雲聚散豈堪論富貴何如道徳尊㡬見蓬萊成淺水<lb/>
可堪風雨換髙門紙圖價匪千金重手澤傳能九世存<lb/>
眼見寢園成茂草却知司馬有兒孫<lb/>
　　留别寳林同别峰講主<lb/>
酒船漫爾到山隂賴有髙僧在寳林不信孤鸞臨寳鏡<lb/>
<pb n="KR4d0592_WYG_003-41b"/>
更無流水入瑶琴閒吟蝴蝶過鄰近醉撃珊瑚坐竹深<lb/>
此去浙江纔百里興來命駕即相尋<lb/>
　　留題滴翠軒<lb/>
城中買地論黄金種得琅玕欲千尺月臨閒砌白烟生<lb/>
霧入空林翠光滴長房騎杖龍一枝子晉吹笙鳯雙翼<lb/>
曽過門外廻酒船洞庭水深楚山碧<lb/>
　　贈李學究<lb/>
裒然縫掖更埀紳見客何曽有怒嗔講道誰為木鐸者<lb/>
<pb n="KR4d0592_WYG_003-42a"/>
摛詞真似玉堂人舊書㡬帙俱先集修竹千竿是比鄰<lb/>
每向百花時節到長裾自曵小園春<lb/>
　　重陽日寄洞霄宫賈道士<lb/>
天官侍郎曽寄音因循秋晚始相尋張良中嵗頗好道<lb/>
賈島一生成苦吟敢學游山随猛虎要聴搗藥試微禽<lb/>
丹泉况説紅如酒好與茱萸一處斟<lb/>
　　田園居<lb/>
早嵗歸田古所稀豈同蘧瑗晚知非臘醅儘醉鸕鷀杓<lb/>
<pb n="KR4d0592_WYG_003-42b"/>
春服仍如薜荔衣一畆園居皆樂土百年冨貴儘危機<lb/>
沙頭㡬動鱸魚興毎到花時與願違<lb/>
　　眀州倪師園觀猿<lb/>
㨗於風雨過喬枝乍鎖名園亦自疑㡬萬里來都是恨<lb/>
第三聲後最堪悲月沉夜澗魂先去露滴春梢淚對埀<lb/>
冨貴豈能長汝役緑珠還有堕樓時<lb/>
　　晚歸<lb/>
左掖歸時日未斜小園檢㸃舊生涯染裙萱草纔抽葉<lb/>
<pb n="KR4d0592_WYG_003-43a"/>
破雪櫻桃又著花玉斝試斟官給酒銀煎重瀹貢餘茶<lb/>
西湖水色春來好説道風光似謝家<lb/>
　　雪溪船為李勛賦<lb/>
玉山自倒雪溪船何似長安酒肆眠良夜竹聲偏到耳<lb/>
舊時月色不論錢佳兒出見詩能誦好客來頻榻懶懸<lb/>
更有落梅歌小妾儘堪陶冩盡餘年<lb/>
　　徑山興聖萬嵗禪寺之廣福庵乃曇芳忠公道塲<lb/>
　　其徒統上人居焉菴前舊有海棠樹洪武三年結<lb/>
<pb n="KR4d0592_WYG_003-43b"/>
　　實大如木𤓰五色有香<lb/>
常謂海棠春一夢却成因果結天葩有同仙客誇桃實<lb/>
不待詩人賦木𤓰龍頷珠今歸汝手錦衣囊合在誰家<lb/>
眀年燕子來時候更與維摩作散花<lb/>
　　鄰園海棠<lb/>
自家池館乆荒凉却過鄰園看海棠日色未嫣紅錦被<lb/>
露華猶濕紫羅囊掌中飛燕還能舞夢裏朝雲自有香<lb/>
銀燭莫辭深夜照㡬多佳麗負春光<lb/>
<pb n="KR4d0592_WYG_003-44a"/>
　　題王維賢東里草堂<lb/>
週遭多是及肩牆馬過猶知舊草堂苔徑雨晴蝴蝶亂<lb/>
藥䦨風暖牡丹香篇詩未覺為時重杯酒能留共日長<lb/>
豈是輞川無作者却同裴廸賦山莊<lb/>
　　慕雲庵<lb/>
此菴長與此雲期大孝終身有慕之桮棬更無重飲日<lb/>
板輿安有再乘時行天雨絶皆為淚落日烏啼縂是悲<lb/>
誰刻會稽山下石悠悠千載白雲詞<lb/>
<pb n="KR4d0592_WYG_003-44b"/>
　　題秋江送别圖<lb/>
故人寫出陽關意都付丹青半幅中霄漢正當鳴鳯日<lb/>
帆檣好趂大鵬風酒斟鸚鵡偏能緑花贈芙蓉可奈紅<lb/>
對此題詩無所属百年補報是深衷<lb/>
　　寄戴山人<lb/>
近水齋房自掩扉若耶溪路客來稀沉浮里閈時將隱<lb/>
俯仰人生事已非小妾謾歌楊柳曲髙年渾稱薜蘿衣<lb/>
誰能冨與封君等千畆湖田紫芋肥<lb/>
<pb n="KR4d0592_WYG_003-45a"/>
　　醉題<lb/>
二月鶯聲最好聽風光終日在湖亭清宵酒壓楊花夢<lb/>
細雨燈深孔雀屏情在綢繆歌白苧心同慷慨贈青萍<lb/>
方平自得麻姑信従此人間見客星<lb/>
　　贈朝元宫道士邢本初<lb/>
朝元宫中邢道士神采照人如玉山壺中日月付談笑<lb/>
天上風雲従徃還虎守杏林丹已熟龍眠秋水劔長閒<lb/>
共傳紫氣如車盖徃徃相随出近關<lb/>
<pb n="KR4d0592_WYG_003-45b"/>
　　觀雪<lb/>
銀燭髙燒錦瑟停酒杯如對六花傾清寒未覺貂裘重<lb/>
小舞偏憐翠袖輕金谷緑珠紛有態鴻門玉斗碎無聲<lb/>
九天散漫随風處莫是天人欬唾成<lb/>
　　筠深軒<lb/>
幽居只在平湖上萬竹㝠㝠不可尋龍化每因風雨過<lb/>
鳯巢都在碧雲深人皆到此失炎暑風忽過之如瑟琴<lb/>
能有此君相晤對故家何必積黄金<lb/>
<pb n="KR4d0592_WYG_003-46a"/>
　　晏居有懐徐一䕫教授<lb/>
逝者如斯繼者誰遺經獨抱可深悲心忘爵禄身方逸<lb/>
道載文章老始知乳燕試飛華屋靜桐隂初合畫簾埀<lb/>
古音最愛朱絃瑟彈向髙堂念别離<lb/>
　　題孝義詩巻<lb/>
可將言行以書紳淮海維揚見若人慷慨分金存乃叔<lb/>
艱難返骨葬其親刺詩杕杜於今廢髙塜麒麟自此新<lb/>
俯仰即今無愧怍平生張掾厚彞倫<lb/>
<pb n="KR4d0592_WYG_003-46b"/>
　　補賦征雲南掾史凱還詩<lb/>
大侯秉鉞行天討戎幕論兵職匪輕勢若摧枯狂虜滅<lb/>
文無加㸃㨗書成日随赤舄紆髙歩身附青雲致盛名<lb/>
入奏定功應賜爵班超元是魯書生<lb/>
　　水竹居為諸葛伯安賦<lb/>
諸葛南陽有草廬何如於越此幽居門前修竹畫不就<lb/>
湖上好山青有餘日暮碧雲生悵望天寒翠袖若愁予<lb/>
鯉魚遺我平安信盡向琅玕節下書<lb/>
<pb n="KR4d0592_WYG_003-47a"/>
　　七夕<lb/>
七夕佳期自古今雙星有爛夜沉沉可憐乞巧樓前月<lb/>
曽照長生殿裏心鵲引凡情瞻繡戸蝶随秋夢入羅衾<lb/>
斜河已没東方白露濕幽蘭思不禁<lb/>
　　題徐浦墓銘後肯堂處士吾故人常過其家今其<lb/>
　　子温以戴良墓銘見示愴然有作<lb/>
百年人事漫紛紜覺却南柯夢自分名節不虧惟獨行<lb/>
墓碑無愧是斯文器中瑚璉非虛譽天上麒麟竟失羣<lb/>
<pb n="KR4d0592_WYG_003-47b"/>
髙義有誰如季札願同留劍挂徐墳<lb/>
　　送都司邵徳章之京師<lb/>
還記樽前㑹徃年又看沿檄上朝天青雲自此而升矣<lb/>
白首何堪為黯然劍佩東華深雨露文章西府盛才賢<lb/>
鳯凰池上應多暇為賦停雲慰老顛<hi>張旭也</hi>
　　題岳王祠<lb/>
落日西湖土一墟黄泉赤血恨難除開邉衆許儕韓信<lb/>
舉國渾憐䘮子胥廊廟錦文忘版籍京師黔首望鑾輿<lb/>
<pb n="KR4d0592_WYG_003-48a"/>
即今五夜梅花角吹作南來問信書<lb/>
　　過湖山堂舊基見杏花<lb/>
飲賜黄封未㡬時丹青池舘盡荒基何人富貴可長在<lb/>
自古衰榮更共之樂事恰如春夢覺狂情惟有杏花知<lb/>
醉翁莫説當時醉團扇題詩忘與誰<lb/>
　　紫薇樓感事<lb/>
太尉當年宴此樓長䋲直欲繫清秋隔欄畫舫是湖水<lb/>
捲幔青山見越州叠鼓夜催諸將舞髙燈春照美人愁<lb/>
<pb n="KR4d0592_WYG_003-48b"/>
大夫司馬今頭白不獨登臨感舊游<lb/>
　　自貽<lb/>
近年頗覺志倥侗不復行雲入夢中聽曲任教絃有悞<lb/>
賦詩何必句能工豈惟走卒知司馬還有滁人識醉翁<lb/>
樊素小蠻俱未遣㡬曽虛度百花風<lb/>
　　東林<lb/>
之子青年獨老成布袍寛博稱其名李膺謾自知文舉<lb/>
楊意無能薦長卿每到草堂成酩酊偶過花徑亦逢迎<lb/>
<pb n="KR4d0592_WYG_003-49a"/>
卜鄰自覺頭加白轉信前賢畏後生<lb/>
　　虎丘寺留題<lb/>
莓苔欲徧盤陀石知是梁朝古道塲陳迹謾驚成俯仰<lb/>
空門元不與興亡白漫天上俱兵氣赤伏池中是劍光<lb/>
如會生公重説法勸教東海莫栽桑<lb/>
　　送張丞之湯隂<lb/>
試官知在兩河間此别車轅未可攀萬樹秋風古臺路<lb/>
數峰晴雪太行山甕頭黄酒封春色葉底紅梨染醉顔<lb/>
<pb n="KR4d0592_WYG_003-49b"/>
儘觧腰纒供一醉揚州誰見鶴飛還<lb/>
　　山中夏日<lb/>
禍福無門祗自尋始知眀哲願山林誰能白首儒衣敝<lb/>
吟對黄鸝夏木深賴有故書堪寓目已無官事可嬰心<lb/>
凉風滿扇清樽在只此人生直萬金<lb/>
　　錄家人語<lb/>
鏡裏霜毛已上顛五千言以退為先到家訪舊俱為鬼<lb/>
有地投閒即是仙夜雨滿樽儀狄酒春風小幅薛濤牋<lb/>
<pb n="KR4d0592_WYG_003-50a"/>
謝家諸婢猶前日八翼無煩更夢天<lb/>
　　感事<lb/>
憶昔銀燈鼓瑟琴屏開孔雀畫堂深頭顱謾有新添雪<lb/>
囊槖都無舊賜金好夢未成春漏盡殘星猶在曉河沉<lb/>
郎君自上班騅從露滿銅盤淚不禁<lb/>
　　題蘓西坡編修自撰墓誌後<lb/>
笑傲中吳豈問津風流自擬雪堂人白頭已了浮生事<lb/>
黄土真埋不死身江上鶴飛前日夢門前花散去年春<lb/>
<pb n="KR4d0592_WYG_003-50b"/>
漢家政爾論封禪知有遺書獻紫宸<lb/>
　　鷊籠<lb/>
軒然羽翼更何之毎見雲霄憶舊時鳴候露華生玉樹<lb/>
舞憐雪影散瑶池埀頭就食誠何報側目随人祗自悲<lb/>
恩重主家看養别不教鵝鴨混堦墀<lb/>
　　囊琴<lb/>
鍾期何在鑄黄金膠漆相投日以深妙製偶經雷氏手<lb/>
虛名已説蔡家琴千年流水髙山趣一旦離鸞别鶴吟塵<lb/>
<pb n="KR4d0592_WYG_003-51a"/>
滿敝絃雖未試不彈還自有知音<lb/>
　　京城得家書題示兒子同同<lb/>
蘓郎不是飲中仙只好長齋繡佛前蝶到枕邉身是夢<lb/>
花随春去日如年芙蓉别館還依舊鸚鵡小窓殊可憐<lb/>
縦得歸来城郭在銅駝露冷濕荒烟<lb/>
　　寄松江楊維禎儒司<lb/>
畫蛇飲酒合誰先塵土東華四十年海上豈無詩可和<lb/>
雲間還有事相牽牡丹開後春無力燕子歸來事可憐<lb/>
<pb n="KR4d0592_WYG_003-51b"/>
欲倩鐵龍吹一曲滿湖風浪又廻船<lb/>
　　夢梅花處為董師程賦<lb/>
江南枕上見梅花一片寒光接素霞蝶化夢魂雲縹緲<lb/>
香生肝肺雪槎枒乃知姑射仙人宅即是林逋處士家<lb/>
白玉堂深簾幙靜畫成疎影在窓紗<lb/>
　　中酒<lb/>
連日醉頭扶不起記曽有説酒能醫知傷肺氣終為患<lb/>
不典春衣亦是癡小閣留僧看鬬茗矮牀對雨教彈棋<lb/>
<pb n="KR4d0592_WYG_003-52a"/>
餘年有甚唐人癖稍得閒情便賦詩<lb/>
　　寄紹州知府金鑑<lb/>
自君領郡韶州去鴻雁天涯兩送秋盛氣不題鸚鵡賦<lb/>
髙懐應倚仲宣樓蹇予滯跡猶江海之子勞形欲白頭<lb/>
鍾乳囊封能逺寄暮年此外更何求<lb/>
　　碧筩飲次胡丞韻<lb/>
小刺攢攢緑滿莖看揎羅袖䕶輕盈分司御史心先醉<lb/>
多病相如渇又生銀浦流雲雖有態銅盤清露寂無聲<lb/>
<pb n="KR4d0592_WYG_003-52b"/>
當年欲博千金笑故作風荷帶雨傾<lb/>
花外風來香滿湖折荷舉酒笑相呼自來四眀有狂客<lb/>
除却髙陽非酒徒飲處有情絲不㫁折時多刺手難扶<lb/>
豪家玉斗雖云貴有此尊前風致無<lb/>
　　送丁道士還澧陵<lb/>
丁令還家骨已仙更無城郭有山川未添白髪三千丈<lb/>
又見銅駝五百年荒草茫茫連故國孤雲冉冉下寥天<lb/>
澧蘭歌送潺湲水極望涔陽思惘然<lb/>
<pb n="KR4d0592_WYG_003-53a"/>
　　題古禪上人房<lb/>
一染曇花百念空淨香吹遍古禪風鈎簾燕雨時時過<lb/>
洗鉢魚波處處通雞有佛縁曽聽法檜因寳界漸成龍<lb/>
三生誰識蘓居士惟是鹽官北寺鐘<lb/>
　　寄孟昉郎中<lb/>
孟子能文自老成早於國語亦留情省中醉墨題猶在<lb/>
闕下新知誰與行紈扇晚凉詩自寫翠鬟情重酒同傾<lb/>
接輿莫更閒歌鳳只可佯狂了此生<lb/>
<pb n="KR4d0592_WYG_003-53b"/>
　　寄周昉處士<lb/>
為爾停驂㡬叩門毎於清事得相論山中載酒梅花過<lb/>
湖上放船春水渾閒到竹齋為觧帶坐深苔徑與開樽<lb/>
當年醉墨留題處風雨新添屋漏痕<lb/>
　　題福源編後<lb/>
福縁山作魏家墳知是唐朝宰相孫石首令前官有考<lb/>
咸通年内碣猶存太湖𣺌𣺌連精舎喬木隂隂拱墓門<lb/>
千載凌烟勲業在可無遺澤及諸昆<lb/>
<pb n="KR4d0592_WYG_003-54a"/>
　　謾遊<lb/>
甚矣吾衰百念慵花間時一復支笻邦人幸爾不予鄙<lb/>
兒子樂然為我従載酒有時尋古寺看雲終日對孤峰<lb/>
林家湖上都能説二十餘年老醉翁<lb/>
　　月桂堂為集慶講主<lb/>
佛國山中古道塲月中桂子散天香一枝得共人如郗<lb/>
雙井能來客姓黄誰咏碧雲題樹葉自收清露染衣裳<lb/>
南峰不與清光礙好放餘隂及四方<lb/>
<pb n="KR4d0592_WYG_003-54b"/>
　　九日過長安鎮王山人<lb/>
因過王生忘坐乆堦前花有白雞冠草堂出酒生新敬<lb/>
雪壁題詩寄此觀肯謂陶潜逢九日却如李白醉長安<lb/>
老夫徧賞東籬菊搖落羣芳正耐看<lb/>
　　歸隱圖為張别駕賦<lb/>
難得歸来賦考槃髙情都付畫圖看可能白首更干禄<lb/>
縦有黄金難買閒酒舫載春擕二客巾車乗醉従雙鬟<lb/>
陶山地接東西眺謝傅風流或可攀<lb/>
<pb n="KR4d0592_WYG_003-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0592_WYG_003-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　可閒老人集巻三<lb/>
</p>
<p>
</p>
  </div>
<div>
<head>可閒老人集卷四</head> <lb/>
    <p>
<pb n="KR4d0592_WYG_004-1a"/>
欽定四庫全書<lb/>
　可閒老人集卷四<lb/>
　　　　　　　　　　　　　眀　張昱　撰<lb/>
　　宗陽宫次楊仲𢎞老君臺觀月詩韻<lb/>
當時諸老宗陽會月與浮雲㡬變更丁令豈知為鶴事<lb/>
道人猶作賣花聲天溥露色開蟾境秋送商聲入鳯笙<lb/>
誰信紫薇垣内客今宵又復到蓬瀛<lb/>
　　送康穆庵赴福州能仁寺席<lb/>
<pb n="KR4d0592_WYG_004-1b"/>
佛運興隆此一機尊師何負七條衣講經春殿人天衛<lb/>
咒鉢夜堂風雨歸花為散來春冉冉柳從攀後思依依<lb/>
幽蘭荔子南方物籠䕶函封寄莫稀<lb/>
　　病起<lb/>
花事能消㡬夜風櫻桃葉底又深紅豈無金縷湖波上<lb/>
閒却玉盃春雨中枕上楚雲元是夢鏡中潘髩惜成翁<lb/>
莫言輕薄揚州事著意題詩也未工<lb/>
　　題雲林隱居圖為崔彦暉賦<lb/>
<pb n="KR4d0592_WYG_004-2a"/>
崔郎志趣在雲林筆底遥岑自淺深欹枕不忘圖畫事<lb/>
開函又動隱居心粉痕白白生雲氣黛色沉沉覆樹隂<lb/>
幽思不教忘夢寐耳邉長似有猿吟<lb/>
　　留題費山人舊館<lb/>
舊館經過不用期掃門常恐鶴來遲但知重客唯司馬<lb/>
不顧狂言有牧之秋雨石枰看對奕夜堂銀燭照題詩<lb/>
佳人底用千金産只此髙閒可不知<lb/>
　　經鋤齋<lb/>
<pb n="KR4d0592_WYG_004-2b"/>
誰似談翁樂有餘百年生計秖林廬甫田種熟門前稻<lb/>
暇日抄成架上書睡起謾憐衰甚矣客來唯問近何如<lb/>
相過里社尋常事只把柴車當酒車<lb/>
　　謝寳林寺别峰法師恵僧履<lb/>
也知鰻井猶龍井合有交游似二蘇起舞謾憐成短袖<lb/>
徒行始覺是窮途書從堂上出雙鯉舄向雲中墮匹鳬<lb/>
無復舊時公府歩君門望絶没堦趨<lb/>
　　宿郭子振雪洞<lb/>
<pb n="KR4d0592_WYG_004-3a"/>
月光一色杳難分不見丹青藻棁文蝴蝶飛來疑是夢<lb/>
梅花開後却思君都忘長日將紈扇猶恐餘寒到練裙<lb/>
宿酒覺來看不厭滿牀秋思白如雲<lb/>
　　荅韓介石提舉<lb/>
偶持尊酒對花傾有客能來道姓名佳句纔探出懐袖<lb/>
故人知是不公卿平生學劍心都嬾此日歸田計可成<lb/>
彼此頭顱俱種種題詩那得不關情<lb/>
　　冬日白牡丹<lb/>
<pb n="KR4d0592_WYG_004-3b"/>
律琯催春到牡丹行雲欲墮碧䦨千似嫌脂粉能相汙<lb/>
故逞肌膚獨耐寒雪艷最宜金縷盖天香合是玉雕盤<lb/>
趙昌花鳥新馳譽畫作屏風後面看<lb/>
　　老圃堂<lb/>
不謂斯時有此翁無能田畆累其窮異蔬自灌欲百品<lb/>
老圃官量無十弓草閣曉梳秋髪白玉盃春醉夕陽紅<lb/>
餘生儘可忘榮辱事與樊遲請學同<lb/>
　　鄒將軍輓詩<lb/>
<pb n="KR4d0592_WYG_004-4a"/>
為臣豈欲國傾危莫把天戈挽落暉一死得埋元氏土<lb/>
寸心無愧首陽薇安居食禄當時貴守節酬恩此日稀<lb/>
老我常從大夫後題詩為爾淚沾衣<lb/>
　　同貢有初觀潮賦<lb/>
舊時八月潮生日士女傾城出看潮秋唾似從天上落<lb/>
晴歡宜向酒中消氣爭鳥道為森爽勢合龍宫亦動搖<lb/>
今度可憐成獨徃海門斜日共蕭條<lb/>
　　自賦<lb/>
<pb n="KR4d0592_WYG_004-4b"/>
　陽酒徒今老生早年撃筑和秦聲許人不負一諾重<lb/>
買笑惟恐千金輕花間駿馬銅鑄出枕上愛姬雲化成<lb/>
誰信青門種𤓰者自梳白髪向秋晴<lb/>
　　僧惠炬有悼黄溍太史偈次韻<hi>保叔塔</hi>
日鼓西沉逝水東他生還有此生同蓮花社豈知元亮<lb/>
茅屋詩曽詠已公夢幻已空身外蝶文章猶鏤蠧間蟲<lb/>
閒情最是山前塔日夜風鈴語未窮<lb/>
　　寫易軒為方以愚賦<lb/>
<pb n="KR4d0592_WYG_004-5a"/>
不於闕下寫文星天與㝠鴻惜羽翎人世誰為雙髩白<lb/>
家山自是亂峰青霞分曉色留書几斗轉寒光落研屏<lb/>
觀象玩辭從寫徧方干何忝舊眀經<lb/>
　　挈家圖為尤仲斌賦<lb/>
葛洪挈家赴勾漏何異龎公歸鹿門擔頭何有琴書累<lb/>
牛背未覺妻兒村千古清名不易得一斛丹砂何足論<lb/>
大勝齊侯馬千駟令徳曽無遺子孫<lb/>
　　悼王自牧<lb/>
<pb n="KR4d0592_WYG_004-5b"/>
貴賤交遊二十年忍將老涙灑新阡盖棺不必論身後<lb/>
入室猶如在眼前一首詩今為爾惜數行志在得人編<lb/>
錢塘吟士長相望潘閬林逋孰後先<lb/>
　　思橘軒為悟空叟長老賦<lb/>
侍書遺墨函封在思橘名軒示不忘徃事百年同逝水<lb/>
斯文一語有餘光風流大抵輸前軰臭味還應是故鄉<lb/>
嘉樹未知培植後只今百果許誰嘗<lb/>
　　逺翠樓為殊無别上人賦<lb/>
<pb n="KR4d0592_WYG_004-6a"/>
坐來未覺西山逺紫翠千峰隔畫闌此處豈容擕酒到<lb/>
任誰只得捲簾看雪晴黛拂蛾眉緑雨過螺堆佛髻寒<lb/>
分得半櫺閒拄笏牀頭寜復更彈冠<lb/>
　　早行<lb/>
涼風滿棹賀湖邉越上諸山盡可憐逺漢片雲承落月<lb/>
長林疋練曵輕烟忩間織女燈猶在井畔啼烏客正眠<lb/>
何處閒愁隨夢覺一聲菱唱發前川<lb/>
　　次韻周昉<lb/>
<pb n="KR4d0592_WYG_004-6b"/>
大尊堂上㡬曽空客有登門道未窮吟髩肯因愁裏白<lb/>
舞衫偏愛酒邉紅百年喔喔雞聲月萬事悠悠馬耳風<lb/>
及此舊游情分在儘將春付笑談中<lb/>
　　贈沈生還江州<lb/>
鄉心正爾怯髙樓况復樓中賦逺游客裏登臨俱是感<lb/>
人間送别不宜秋風前落葉隨車滿日下浮雲共水流<lb/>
知汝琵琶亭畔去白頭司馬憶江州<lb/>
　　贈寓客還𤓰州<lb/>
<pb n="KR4d0592_WYG_004-7a"/>
把酒臨風聽棹聲河邉官柳緑相迎㡬潮路到𤓰州渡<lb/>
隔岸山連鐡甕城月色夜留江叟笛花枝春覆寺樓箏<lb/>
贈行不用歌楊柳此日還家足太平<lb/>
　　無題<lb/>
灼灼庭花露未收樂然雙燕語綢繆新粉滿面猶看鏡<lb/>
殘夢關心懶下樓春到自憐人似玉困來誰問酒扶頭<lb/>
狂蹤已作風丝斷敢怨流年似水流<lb/>
　　與白範論詩<lb/>
<pb n="KR4d0592_WYG_004-7b"/>
白家少傅諸孫在坐語都忘日晷移不用入吳求季札<lb/>
有如過晉得鍾儀髙情欲共遊絲逺倦跡猶嫌過鳥遲<lb/>
莫道古今風雅異總于衰晚始相知<lb/>
　　冬至日次張太守韻<lb/>
喜色輕黄未上眉且將心事付游絲嵇康取醉非關酒<lb/>
杜甫長吟不為詩一綫日長宫女覺五方雲應史官知<lb/>
人間梅柳關春事次第從教律琯吹<lb/>
　　對雨<lb/>
<pb n="KR4d0592_WYG_004-8a"/>
好是西湖醉後聽打窓驚柳隔堂屏鶯花又送春光老<lb/>
鳬藻偏涵雨氣腥曲按銀箏何太急杯行玉手不須停<lb/>
尊前便是巫山夢莫道行雲事未醒<lb/>
　　趙松雪畫苕溪清道圖<lb/>
吳興元是水晶宫樓閣溪山罨畫中酒舫載歌寒食節<lb/>
舞衫吹徧鯉魚風當時樂事誰能見此日王孫自不同<lb/>
亭下鷗波如有感行雲猶在玊尊空<lb/>
　　寄胡侍御<lb/>
<pb n="KR4d0592_WYG_004-8b"/>
後市街頭相見稀此翁真是早知機浮沉里閈陶彭澤<lb/>
輕易官資白紫微小妾畫堂楊柳曲髙年白髪薜蘿衣<lb/>
風流莫負持螯事越上湖田蠏正肥<lb/>
　　次韻張都事<lb/>
老却樊川杜牧之風流誰賦柳絲絲不關請告來歸早<lb/>
惟恐尋春去較遲畫舫行時長載酒粉牆到處即題詩<lb/>
至今留得狂名在唯有纎腰弟子知<lb/>
　　謝僧恵蒲履<lb/>
<pb n="KR4d0592_WYG_004-9a"/>
大夫此日可徒行蒲履深煩寄逺情除是髙僧求易<lb/>
得自非巧手織難成春來見客身差健老去看花歩覺<lb/>
輕他日袈裟如過我定須著此出門迎<lb/>
　　寄羅博士<lb/>
莫説文星與酒星已同傖父泣新亭夢中此日頭能白<lb/>
海内何人眼更青鵑化羽毛猶姓杜鶴歸華表尚名丁<lb/>
縱然記得前朝事彈向銀箏只自聽<lb/>
　　荆溪漁者為義興道士賦<lb/>
<pb n="KR4d0592_WYG_004-9b"/>
千尺荆溪徹底清水中無復見蛟行要同雲鶴閒踪跡<lb/>
自放烟波隱姓名濁酒忘形浮世内青山到眼緑蓑輕<lb/>
醉來放棹回船去撫掌風前詠濯纓<lb/>
　　留題徐子方客樓<lb/>
仙游到處即淹留雖是孤村境却幽松下野雲閒似鶴<lb/>
門前溪水淺宜舟琅玕夏簟兒能設琥珀春酷婦可謀<lb/>
連日小樓忘客況放翁凢事頗清修<lb/>
　　周元亮夏景安同過夀安堂提舉乃翁墓上作<lb/>
<pb n="KR4d0592_WYG_004-10a"/>
盖棺事了若堂封起伏諸山接過龍解劍會曽心自許<lb/>
脱驂非惡涕無從每分藥餌扶吾老竊誦文章笑道窮<lb/>
朱紱在身忘宦況前朝猶有古人風<lb/>
　　題眀心海上人别弟詩後<lb/>
弟兄天性本同符逺渉能無一慟乎浮世有身真大患<lb/>
回車無日始窮途秋巢不宿烏衣燕夜屋偏憐白項烏<lb/>
切莫臨風揮老淚血痕能染紫荆枯<lb/>
　　次韻雪鶴生恵紅米詩<lb/>
<pb n="KR4d0592_WYG_004-10b"/>
相望只在片雲中自昔神交意已通書枉鯉魚烹後素<lb/>
粒分鸚鵡啄殘紅回車三徑豈無日放棹五湖須便風<lb/>
知汝有期林處士尚留殘雪待春叢<lb/>
　　雨中過蕭山誼上人别院<lb/>
雨棹茫然出鏡湖客行偏爾畏泥途僧中果得竒男子<lb/>
我軰真成賤丈夫重席自能為我設大尊不用問人沽<lb/>
從容暖閣得佳睡此意支郎世有無<lb/>
　　送上虞馬訓導赴昌化縣學<lb/>
<pb n="KR4d0592_WYG_004-11a"/>
逺赴弓旌未濶迂道行何憚路﨑嶇横經不異郡博士<lb/>
繼粟豈無卿大夫空使飯盤堆苜蓿已將齋帳染芙蕖<lb/>
馬融家法風流在女樂從今不用呼<lb/>
　　寄湯隂張丞<lb/>
萬古銷況入望中悠悠徃事付征鴻湯隂風俗今何似<lb/>
鄴下文辭誰最工爭得不教雙髩白别來屢見小桃紅<lb/>
貴游年少輕鄉曲不賦停雲寄老翁<lb/>
　　無題四首<lb/>
<pb n="KR4d0592_WYG_004-11b"/>
㡬夢郎君引碧幢㣲波難與寄沅江青春毎念青丝騎<lb/>
白日長閒白玉窓菡蓞結房雖有異鴛鴦織錦不成雙<lb/>
潮來好是兒家恨流過門前氣未降<lb/>
萋萋芳草被江臯好是王孫去日袍㡬許春魂迷蛺蝶<lb/>
近來酒量減葡萄音書已似題黄絹踪跡何因夢大刀<lb/>
可惜百花時節到伯勞燕子不相遭<lb/>
咫尺香閨歩懶移搔頭誰理玉蟠螭不聽小管吹銀字<lb/>
只數廻文織錦詩得伴有時惟鬭草遣懐無日不彈棋<lb/>
<pb n="KR4d0592_WYG_004-12a"/>
鳴鳩乳燕青春晚謝却繁花㡬萬枝<lb/>
水心亭館迥無隣好與郎君寫洛神不見鯉魚烹後素<lb/>
空憐蝴蝶夢中身萋萋誰信南園草𣺌渺予懐北渚春<lb/>
雲氣長連峰十二此中消息未能真<lb/>
　　雪庭為龍華閣康上人賦<lb/>
請教雪庭誰是雪雪消應始我初心問知達摩來東土<lb/>
唯有神光在少林清淨觀空三昩見吉祥風軟六花深<lb/>
半空挂在羚羊角踪跡無因向下尋<lb/>
<pb n="KR4d0592_WYG_004-12b"/>
　　與金冕言詩<lb/>
天然秋水出芙蓉造物何言與用工風雅遺音自鳴鳳<lb/>
齊梁餘習盡雕蟲性情敦厚思方到句法雍容律始同<lb/>
沈宋後來俱作者㡬何人辨四聲中<lb/>
　　桑梓圖為徐復初參政賦<lb/>
望中烟樹是黄州城繞江波総舊游桑梓能忘丘壠念<lb/>
䕫龍分屬廟堂留牛山雲樹依然在魚水家聲尚可求<lb/>
他日賜環當有勢題詩却寄鳯池頭<lb/>
<pb n="KR4d0592_WYG_004-13a"/>
　　寄陳允中僉事<lb/>
得放還家休便休更無褒貶到春秋景公死日有千駟<lb/>
晏子相齊惟一裘朱紱既能從爾去黄金不必為孫謀<lb/>
何人得似歸來鶴見彼纍纍土㡬丘<lb/>
　　樵雲詩為李文彬參政賦<lb/>
赤手樵雲直至今此雲已獻九重深萬方允副從龍望<lb/>
五<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>長懐捧日心上接爐烟通御氣淡籠宫樹合春隂<lb/>
自調玉燭歸𤣥造非霧非烟何處尋<lb/>
<pb n="KR4d0592_WYG_004-13b"/>
　　題崔純一處士遺像<lb/>
處士於今舊勿論通家三世見甥孫鍾情更為何人慟<lb/>
出涕方驚老眼昏南塢髙墳深宿草東牀佳婿見清門<lb/>
丹青有筆開生面底用名香為返魂<lb/>
　　耕樂詩為許起宗大父髙士賦<lb/>
人生不仕即歸田夏屋渠渠艮渚邉僮指計傭將五百<lb/>
牆桑成樹過三千食前甘㫖惟孫子門外軒車総俊賢<lb/>
隱去更無城府跡鹿門髙致後千年<lb/>
<pb n="KR4d0592_WYG_004-14a"/>
　　采藥逕為方徳逺醫士賦<lb/>
藥徑香風作陣來日扶長钁為徘徊緑憐地錦經春在<lb/>
紅覺山丹冒雨開本草有名俱用識仙巖可采不須栽<lb/>
尋常踏破蒼苔處多是門生種杏回<lb/>
　　送張經歴之叙州<lb/>
别酒無嫌醉似泥叙州又過洞庭西雲濤浩𣺌連三峽<lb/>
井邑凋殘接五溪雪嶺侵天無雁到楓林蔽日有猿啼<lb/>
憑誰喚醒王褒夢除是陳蒼碧野雞<lb/>
<pb n="KR4d0592_WYG_004-14b"/>
　　題奎方舟講師影堂<lb/>
火風假合作天親埀老空門哭故人四句偈留辭世法<lb/>
一龕燈照坐禪身收來舎利藏生玉散到天花照爛銀<lb/>
銘塔祗應徐博士備知僧行刻堅珉<lb/>
　　命酒徴歌送余壻時伯庸酒間賦贈董景眀董彦<lb/>
　　禎諸親還遂昌<lb/>
髙堂儘意樂今宵未可樽前自寂寥錦瑟年華青冉冉<lb/>
銀河秋思碧迢迢紅於燈下看偏好黄向眉間喜未銷<lb/>
<pb n="KR4d0592_WYG_004-15a"/>
眀日早潮隨去棹到家應及鵲成橋<lb/>
　　次韻張郎過大眀湖詩<lb/>
湖上荷花五月涼水心亭館晝收香狂來借手傳鸚鵡<lb/>
俊發教人唱鳯凰零落翠盤風雨後凄凉歌扇水雲傍<lb/>
凋殘<hi>闕</hi>下休惆悵看取咸陽與洛陽<lb/>
　　題莫景行茅道士棣華碑賦<lb/>
茅家兄弟學仙遲不見春風長紫芝桃熟海山還有日<lb/>
鶴歸人世更無期游魂𣺌𣺌知何在荒塜壘壘盡可疑<lb/>
<pb n="KR4d0592_WYG_004-15b"/>
惟有夕陽如舊日照人來讀棣華碑<lb/>
　　寄張來儀徴士<hi>九江人</hi>
湖州寓客張徴士珍重風前詠落梅錦瑟可容彈别調<lb/>
白頭只合付深杯安期棗在神人去曼倩桃空阿母回<lb/>
看取漢家汾水上年年惟有雁飛來<lb/>
　　杏軒為倪伯溫賦<lb/>
别屋軒窓絢綵霞董仙曽以杏為家邦人為種㡬多樹<lb/>
春雨毎開千萬花門外清隂遺世澤酒邉丹實賞年華<lb/>
<pb n="KR4d0592_WYG_004-16a"/>
煩君愛惜題詩壁莫遣輕塵上碧紗<lb/>
　　琴鶴幽居圖<lb/>
幽居琴鶴以怡情童子何知預我清羽翼如傳兩階舞<lb/>
徽絃為和九臯鳴山林在昔多迂士畫史何人有重名<lb/>
好托丹青留後日莫忘清獻舊家聲<lb/>
　　林泉讀書圖<hi>王叔明畫</hi>
髙情自愛樂林泉華屋藏修度嵗年書簡韋編曽㡬絶<lb/>
硯盤鐡造亦磨穿牙籖揷架封芸葉銀燭臨窓散蠟烟<lb/>
<pb n="KR4d0592_WYG_004-16b"/>
黄鶴山樵如得意丹青為作畫圖傳<lb/>
　　大雪留飲沈晉卿家<lb/>
有客相知感嘆頻白頭似與雪相親鍾情好語既莫逆<lb/>
快意深杯忘㡬廵老至欲求餐玉法病來不厭散花人<lb/>
從他柳絮因風起簾幙輕寒不似春<lb/>
　　春夢軒為江西按察司書吏張永年贈别<lb/>
百年妄引㡬曽停看取池塘草又生蝶戲落花真自適<lb/>
鶯啼深院欲誰驚盧郎此去應如願宋玉從來最有情<lb/>
<pb n="KR4d0592_WYG_004-17a"/>
一枕好風吹酒覺不愁春夢不分眀<lb/>
　　戲贈楊維禎儒司常自稱楊夫子故云<lb/>
懶散情懐是索居非關故草絶交書空謀赤壁一斗酒<lb/>
不寄雲間雙鯉魚近日西河疑子夏㡬時漢武問相如<lb/>
文章固是雕蟲事請教何人力有餘<lb/>
　　題端古堂為陸敏賦<lb/>
女媧錬餘五色石藏在端溪成紫霞天遣六丁神琢硯<lb/>
夢中一夜筆生花品題猶是宣和刻文具今歸陸敏家<lb/>
<pb n="KR4d0592_WYG_004-17b"/>
未覺曲江居士老尚能記事墨塗鴉<lb/>
　　題僧超然林石灘水圖<lb/>
公事賦詩紀行役超然著筆良苦心匡廬哀湍走大壑<lb/>
洞庭橘葉辭空林品題六印文章在流落三朝嵗月深<lb/>
博雅不煩為鑒定人間過目盡知音<lb/>
　　題渌繞軒<hi>海濱</hi>
綿邈人家海上村潮頭過處與開門逺山對面如小畫<lb/>
渌水繞軒清不渾天濶烟雲迷去鶴時來風雨起游鯤<lb/>
<pb n="KR4d0592_WYG_004-18a"/>
槎廻定泊䦨干外坐挹雄風倒大尊<lb/>
　　次韻吳子立湖州船中詩<lb/>
一種湖州罨畫船碧波倒浸晚霞天故人縂是三生後<lb/>
風景何如十載前逺樹白雲横暮嶺淡烟黄菊滿秋<lb/>
田吳郎似為才情惱費却銀鈎㡬幅牋<lb/>
　　謝張别駕恵雪牋<lb/>
承恵薛濤三百幅甚慚何以報瓊瑶開緘只恐為雲去<lb/>
入手生愁向日消難用侯門裁刺帖秪應仙洞寫雲謠<lb/>
<pb n="KR4d0592_WYG_004-18b"/>
知君觧綬初歸隱叢桂辭成未敢招<lb/>
　　百丈泉為及以中長老賦<lb/>
道人手挽銀河水瀉作空山百丈餘當畫大聲喧醉枕<lb/>
長年倒影浸禪居玉虹挂石看不滅紅葉乗流畫却如<lb/>
陸羽茶經知此味可能日給到吾廬<lb/>
　　題天龍寺叢桂樓<lb/>
天龍樓閣迥無隣玉斧修成月滿輪受質豈無如郄者<lb/>
觸機還有姓黄人香通三昧惟心印花散諸天盡法身<lb/>
<pb n="KR4d0592_WYG_004-19a"/>
誰把碧雲題樹葉恵休詩句本清新<lb/>
　　芳林農舎為朱孝先賦<lb/>
投老歸休只此心渾家農事在芳林蒲生曲渚魚苗上<lb/>
蛆泛窪樽酒力深應候微蟲窠作甕啼春幽鳥語如琴<lb/>
眼前物色皆天趣底用城居積萬金<lb/>
　　務勤堂為儁冝之賦<lb/>
民生在勤則不匱爾以務勤為此堂百畆田苖終嵗望<lb/>
一春蠶事舉家忙課兒雪夜溫書冊會客花時列酒漿<lb/>
<pb n="KR4d0592_WYG_004-19b"/>
黄絹下機倉廪實任従懶卧北窓凉<lb/>
　　灌園生為潘時雍賦<lb/>
却惡喧囂逺市㕓自耕荒僻浙河邉時非蘓子投書日<lb/>
髩是潘郎作賦年飯客夜舂鸚鵡粒灌園春引桔橰泉<lb/>
塌然鼾睡茆茨下榮辱何因到爾前<lb/>
　　送趙惟一貢京師會試<lb/>
過却龍門縂是雲凡魚回首盡離羣風雷忽起三層浪<lb/>
毛骨都成五色文螢火㡬憐車𦙍聚桂枝獨許郄詵分<lb/>
<pb n="KR4d0592_WYG_004-20a"/>
臨軒策試當條對毋以虚文負聖君<lb/>
　　請復朱娥廟詩<lb/>
上虞朱回有孝女十嵗過於烈丈夫義感皇天存祖母<lb/>
身輕白刃禦强徒朝廷既已載宋史民徳従之厚海隅<lb/>
事上太常須有議肯教無廟薦潢汙<lb/>
　　奉萱堂為陳彦㢘<lb/>
綦履鳴環左右間佳兒佳婦及承歡天回白日臨瑤席<lb/>
風約紅萱壓畫䦨小管注春情婉婉長裙曳翠佩珊珊<lb/>
<pb n="KR4d0592_WYG_004-20b"/>
孺人貞儉存家訓不使屏帷繡孔鸞<lb/>
　　十二月白牡丹為吕經歴賦<hi>章貢瑞金人前奉禮郎</hi>
濠泗䝉恩得放回牡丹猶寄舊亭臺忽驚花向臘前發<lb/>
却是春従天上來歡動山城傳好語兆徴幕府得良才<lb/>
靈根自是南方種只合移歸上苑栽<lb/>
　　與胡奎言詩<lb/>
詠歌終日莫予違可與言詩竟日稀風雅不刪真妙製<lb/>
性情所得是天機盡知金翠塗屏雀未見丹青畫衮衣<lb/>
<pb n="KR4d0592_WYG_004-21a"/>
杜甫當年評衆作鯨魚碧海敢云非<lb/>
　　題白雲丈室<lb/>
空門真足了吾生一到翛然萬慮輕下榻偶然清話乆<lb/>
推窓唯見白雲横銀煎瀹茗沙彌黠宿火添香侍者清<lb/>
甚媿主僧知我軰碧紗新染待題名<lb/>
　　留題天目尊師并題蒼古詩巻<lb/>
蒼古仰聞君一語當時巖壑頓生春承恩屢入九重殿<lb/>
出對常先十七人中使飯傳諸寳器内庭坐賜襍花茵<lb/>
<pb n="KR4d0592_WYG_004-21b"/>
自天沛澤誠稀遇拜舞還山洗幻塵<lb/>
　　元日大雪<lb/>
東風吹雪逐年新洗盡街頭萬馬塵桃板謾題新得句<lb/>
椒觴偏醉少年人江山未覺非前日老大猶憐有此身<lb/>
稚子老妻能慰藉辛盤聊復賀青春<lb/>
　　搜索舊稿有感<lb/>
抖擻蓬塵紙一窠束之髙閣又何多百年公論竟無定<lb/>
千古文章將奈何大雅未應終絶響離騷可謂極頺波<lb/>
<pb n="KR4d0592_WYG_004-22a"/>
仲尼刪後詩三百誰與升堂取瑟歌<lb/>
　　癸亥立春在壬戌十二月二十五日<lb/>
一嵗兩春應是閏自題春帖自相憐茍全性命君之賜<lb/>
痛念文章兒不傳随俗辛盤惟赤手省思舊物只青氊<lb/>
土牛雖送餘寒在未可重裘換薄綿<lb/>
　　元旦試筆<lb/>
鳴玉趨朝已不堪白頭早賜老江南従心所欲過八十<lb/>
屈指可談無二三獻歲屠蘇増甲子發春萱草願宜男<lb/>
<pb n="KR4d0592_WYG_004-22b"/>
兒扶拜答鄉人處只誦猶龍惟老聃<lb/>
　　金山寺<lb/>
六鰲捧出法王宫樓閣居然積浪中門外鷗眠春水碧<lb/>
堂前僧散夕陽紅揚州城郭髙低樹𤓰歩帆檣上下風<lb/>
人世㡬回江上夢不堪埀老送飛鴻<lb/>
　　過周昉草庭有感<lb/>
深青淺碧自盈盈一片光風共晚晴意思不殊周茂叔<lb/>
品題何藉鄭康成郎君東閣詩曾詠蝴蝶南園夢又驚<lb/>
<pb n="KR4d0592_WYG_004-23a"/>
轍跡到門憐草色白頭扶下小車行<lb/>
　　郭將軍妻李氏輓詩<lb/>
夫能以義狥孤忠家國綱常事則同中閫不踰貞婦節<lb/>
大家何啻古人風機絲已㫁塵燈在木主新題繐帳空<lb/>
博士已銘墳上石九泉深慰若堂封<lb/>
　　送徐生還台州<lb/>
徐氏樓船且莫催當筵有酒更徘徊山留倒景日未晚<lb/>
雪滿大江潮正來黄葉盡時尋雁蕩丹霞起處望天台<lb/>
<pb n="KR4d0592_WYG_004-23b"/>
楚人自覺多秋思懐抱今因作賦開<lb/>
　　安晚堂<lb/>
有酒如澠不用謀阿翁只合賦三休鄉閭可杖容稱老<lb/>
晚節能安自不憂絲竹閒情信陶寫起居惟適是溫柔<lb/>
百年耆舊今誰在且醉官窑大白甌<lb/>
　　飲吳令家<lb/>
膠漆相投古亦難酒間何事慘無歡苦愁海底量深淺<lb/>
痛哭燈前出肺肝白首既辭當世事朱絃何必向人彈<lb/>
<pb n="KR4d0592_WYG_004-24a"/>
醉來渇甚思吞海無復天家小鳯團<lb/>
　　舟中寄謝别峯南翁二尊師<lb/>
為師傾倒盡雙瓶船過柯亭酒始醒索笑始知髙士去<lb/>
題詩猶愛越山青交情舊雨同新雨世事長亭復短亭<lb/>
恨是柳遮樓上笛只教向秀隔烟聽<lb/>
　　寄馬孝常<hi>時新得妾</hi>
好是吳門馬孝常百年俱是夢中忙謾慿青鳥徃相問<lb/>
説道白眉今更長陽羡故人俱契闊鯨湖歸棹又相將<lb/>
<pb n="KR4d0592_WYG_004-24b"/>
重來定及先春雨要試陶家雪水香<lb/>
　　獻嵗旦日同芳谿吳理問訪許處士<lb/>
月旦泛舟従許劭蓮湖溪水白生烟到門好雨過雲去<lb/>
說劍雄風生酒邉閒話紫衣成昨夢醉看烏帽惜餘年<lb/>
懵騰不省臨流别想是行雲扶上船<lb/>
　　留别姻家吳子道理問<hi>時側室失歡</hi>
記得湖船醉夜深交情何啻㫁黄金通家叙舊猶前日<lb/>
把臂迎歡共此心秦女鳯簫移别調楚人芳草動微吟<lb/>
<pb n="KR4d0592_WYG_004-25a"/>
眀年不待梧桐雨來聼髙堂鼔瑟琴<lb/>
　　題韓處士墓銘家譜後<lb/>
　處士本嵊縣竺氏子繼韓為魏公九世孫受業莊節<lb/>
　韓眀善先生竺韓俱世姻<lb/>
處士連姻俱相門學傳莊節道彌尊㡬編家集文章在<lb/>
十世宗支譜系存猶喜繼韓能有子尚憐承祭見諸孫<lb/>
頃原瞑目知無憾手録清規付後昆<lb/>
　　輓崔彦暉母趙夫人<lb/>
<pb n="KR4d0592_WYG_004-25b"/>
趙文敏公之孫女情忝通家見嫁時環珮盛儀猶内院<lb/>
波瀾餘澤自天池佳兒裕蠱承先志淑女冝家副夙期<lb/>
已託文章題琬琰百年墓木照豐碑<lb/>
　　初至芳谿<hi>義興</hi>
罨畫溪頭雪水渾是誰酒舫過溪村故人見我即握手<lb/>
歩雪看花直到門倉卒傾銀開内閣従容移玉出諸孫<lb/>
餘生媿忝通家舊委曲文情可盡論<lb/>
　　吳子道同兄軰嘗子鵞<lb/>
<pb n="KR4d0592_WYG_004-26a"/>
張旭何嘗是酒徒深煩為我作春酤酒行天降盤中露<lb/>
鵝割囊封塞上酥迹逺五湖身既隱醉歸三徑子能扶<lb/>
南山逺對東籬菊除却陶家别處無<lb/>
　　梓軒為湖州曹生賦<lb/>
當軒雙梓碧沉沉直幹凌空過十尋客到不妨為少憇<lb/>
風來或可助長吟百年大用充梁棟一日希聲中瑟琴<lb/>
冝子毋忘角弓賦將期奕世共清隂<lb/>
　　同韓介玉過月溪上人玉雪軒<lb/>
<pb n="KR4d0592_WYG_004-26b"/>
髙僧習聽之所在繞院竹梧生晝隂此境應居玉堂側<lb/>
是誰移置雪山深銅瓶薝蔔不自供碧椀醍醐為我斟<lb/>
老得一閒君所賜小車随處有山林<lb/>
　　次雪鶴生詩韻<hi>詠海上歸俗僧新安失節婦</hi>
北窓晝眠驚叩門詩筒逺寄願所聞太學鄭䖍固三絶<lb/>
小字李潮仍八分湖上好懐非徃日枕邉殘夢是行雲<lb/>
兩年屢有清遊約㡬似空言以属文<lb/>
雄鳩鳴雁即天涯未覺藍橋去路賒夜枕不迷蝴蝶夢<lb/>
<pb n="KR4d0592_WYG_004-27a"/>
春衫深染石榴花千鍾縦意伯倫酒七椀清心諌議茶<lb/>
錯向牆頭窺宋玉風光元在魯東家<lb/>
　　贈湖州楊均顯製筆<lb/>
當年馮陸擅吳興曽許楊生繼盛名三館每䝉諸老重<lb/>
萬鈞不博一毫輕歸來未覺江湖逺落拓寜知嵗月更<lb/>
頴也此時須自薦國家用爾頌昇平<lb/>
　　柘軒詩為教授凌彦翀賦<lb/>
滿軒桑柘共生成坐愛春風向日榮五畆宅思鄒孟子<lb/>
<pb n="KR4d0592_WYG_004-27b"/>
百年心慕李延平葉供蠶事誠何損衣被民生獨用情<lb/>
中有如綸絲五色願従衮職補昇平<lb/>
　　武陵嚴子英家世善製筆<lb/>
嚴應始以筆治生至今孫子大其名用世雖云四寳具<lb/>
傳家貴在一藝精東郭之㕙即毛頴南山有竹俱管城<lb/>
器利天下功不有慎守其業毋自輕<lb/>
　　昌化縣學訓導章琛抄録武林郡志還鄉<lb/>
唐相郇公尚有孫不將家世忝斯文髙堂别席事抄錄<lb/>
<pb n="KR4d0592_WYG_004-28a"/>
小帳停燈校紏紛脱稿近知將觧局疏麻擬折遺離羣<lb/>
武陵郡志多竒事歸對諸生誦所聞<lb/>
　　示山中白雪牛<lb/>
耕田世界絶纎塵白玉毫光照爛銀蘆葉膝邉穿得過<lb/>
天花背上落來匀狂蹤未定難眀性妄想俱空始見身<lb/>
驀直絡頭如不錯也須慚愧執鞭人<lb/>
　　過上虞仙姑巖觀瀑布泉作<lb/>
誰把髙崖手劈開巨靈還到此中來青冥風露銀河近<lb/>
<pb n="KR4d0592_WYG_004-28b"/>
白日雷霆碣石摧潭上龍漦溥絳雪廟前馬跡過蒼苔<lb/>
猶勝漢使經年别載得河邉片石廻<lb/>
　　深雪齋為金西白長老賦<lb/>
道人宴坐維摩室積得天花似雪深眀月有輝同大地<lb/>
白蓮無影到東林抽毫司馬應難賦㫁臂神光或可尋<lb/>
落絮㳺絲紛滿眼従教門外作春隂<lb/>
　　書藥舟為湖州沈玉泉架閣賦<lb/>
溪上香吹白藕花沈郎舟楫自為家雙鬟蕩漿乗流去<lb/>
<pb n="KR4d0592_WYG_004-29a"/>
小榼留人易日斜采得錄荷成野服博來紅米是丹砂<lb/>
綵鸞韻寫松烟墨不與青蛇道士賒<lb/>
　　西湖晚春<lb/>
憶昔東坡為寫真至今詩句在遊人朝雲猶是當時夢<lb/>
桃葉渾非舊日身鶯燕情懐千語少魚龍波浪㡬回新<lb/>
傷心誰問林逋宅零落殘梅共晚春<lb/>
　　留峽石朱山人家<lb/>
桃熟許同朱老喫却先桃熟為開樽白魚入饌溪鱗足<lb/>
<pb n="KR4d0592_WYG_004-29b"/>
紫茁堆盤野味存詩和淵眀為我誦酒沽若下勸人溫<lb/>
迂疎且作須臾樂従者何嫌乆候門<lb/>
　　海昌雙廟同張太守次壁上題韻<lb/>
孤城請援待王師保障真成纍卵危作厲誓將擒賊去<lb/>
分羮何惜愛姬為忠臣盡命以報主信史大書無異辭<lb/>
三十六人同日死獨呼南八作男兒<lb/>
　　趙松雪墨蘭<lb/>
玉廬墨妙世無同九畹髙情更所工捐佩昔曽過澧上浩<lb/>
<pb n="KR4d0592_WYG_004-30a"/>
歌今望在雲中娟娟奕葉承家澤淡淡幽香媚國風莫<lb/>
把騷詞煩宋玉賦成還到楚王宫<lb/>
　　松隱軒<lb/>
誰拜青松作大夫蒼然離立自迂疎風聲白日廽幽夢<lb/>
雲氣長年到隱居剪葉浸泉春釀酒截肪㸃火夜抄書<lb/>
嵗寒卉木俱零落一杖人間不願餘<lb/>
　　剪韭軒為韓叔賢賦<hi>魏公七世孫</hi>
故家不貴味能真率爾蔬醪自可人既向畫堂題剪韭<lb/>
<pb n="KR4d0592_WYG_004-30b"/>
更將玉斗出娛賔青青葉綰指環小白白頭攅乳管匀<lb/>
還是相門風致在食前誰謂庾郎貧<lb/>
　　南坡書室圖為竺郎中題<hi>竺為朱文公外家</hi>
南坡書室未能還一夕情生夢寐間職任握蘭居紫禁<lb/>
心随畫筆到青山一經教子今何忝九世為儒古亦難<lb/>
家集河汾來學盛豈無房杜出朝班<lb/>
　　天香室為定水寺復見心長老賦<lb/>
　宋楊誠齋與定水僧璘公有鄉里之好璘以桂作餉<lb/>
<pb n="KR4d0592_WYG_004-31a"/>
　誠齋荅以七言詩刻寺中<lb/>
雙峰桂樹今無似説道璘公有後身金粟如來能作主<lb/>
碧山學士願為鄰天香入餉清可食秋露染花黄未匀<lb/>
何惜一題方丈室與師同是豫章人<lb/>
　　送星翁甘碧泉挈家歸彭澤縣<lb/>
睽離心事正忡忡執手何能别此翁葭菼戰秋江雨白<lb/>
鷓鴣啼曙嶺霞紅貪狼斗柄纔加戊織女雲車又向東<lb/>
我憶陶潜舊鄉里到家休負菊花叢<lb/>
<pb n="KR4d0592_WYG_004-31b"/>
　　蛟門春色圖為定海王宣使題<lb/>
風景蛟門春更佳晴來滿海是雲霞鯤鯨已入任公釣<lb/>
波浪長随漢使槎天上星辰歸畵省人間歳月屬桃花<lb/>
仙人自有雙鳬舄弱水蓬萊路未賒<lb/>
　　暘谷軒為王知事賦<lb/>
地入青徐眺望賒雲中鷄犬有人家金烏五夜出暘谷<lb/>
玉燭萬方瞻日華李泌成仙還作相劉安得道只餐霞<lb/>
軒前儘種扶桑樹不比𤣥都觀裏花<lb/>
<pb n="KR4d0592_WYG_004-32a"/>
　　寄贊禮郎趙惟一<lb/>
六年讀禮足艱危知爾朝天副所期宗廟正需瑚璉器<lb/>
羽儀今集鳯凰池見辭舎舘情俱惡憶上河梁歩自遅<lb/>
能慰老人思望切停雲還有寄來詩<lb/>
　　靜菴為陳令賦<lb/>
潘岳賢能邑大夫老成諳練實難如治心有術惟清靜<lb/>
臨政従公絶毁譽情寄堂琴民自化樂同時物雉随車<lb/>
循良在昔多徵拜信史班班不誑予<lb/>
<pb n="KR4d0592_WYG_004-32b"/>
　　雪庭上人恵藥資是經錢賦此以謝<lb/>
牝廬居然欲半年甚於水火觀中禪死生有命固無懼<lb/>
老病他鄉始可憐家食舊非鄰院米藥資今受施僧錢<lb/>
數間破屋叢書裏誰問洛城盧玉川<lb/>
　　問牛軒為海昌北寺訥無言書記賦<lb/>
犀牛不逐扇俱破奈有人來問此軒資福無端添註脚<lb/>
石霜何事未忘言大千無迹身俱化一㸃通眀角尚存<lb/>
拈起家風随手應莫言無可付兒孫<lb/>
<pb n="KR4d0592_WYG_004-33a"/>
　　春草堂為陳生賦<lb/>
可教遊子不關心白髪髙堂日已深憂對宜男雖可忘<lb/>
情同烏鳥若為禁詩書養志勤三省甘㫖承顔抵萬金<lb/>
執荅春暉憐寸草孟郊詩句不堪吟<lb/>
　　蓬萊道院<lb/>
雲近蓬萊蜃氣銷數峰晴照逺相招梁間燕子都歸去<lb/>
觀裏桃花自寂寥盂飰化人忘戀戀院牆篁竹謾蕭蕭<lb/>
雲中何處劉安宅猶有鷄聲報午朝<lb/>
<pb n="KR4d0592_WYG_004-33b"/>
　　演法師恵紙帳<lb/>
銀燈夜照白紛紛四面光揺白縠文隔枕不聞巫峽雨<lb/>
繞牀惟走剡溪雲風和柳絮何因到月與梅花竟不分<lb/>
塞北江南風景别却思氊帳舊従軍<lb/>
　　題天鏡方丈為能仁凈秋江長老賦<lb/>
大宗大𣲖接秋江砥柱中流露法幢照世萬縁俱是妄<lb/>
行天一鏡迥無雙當家誰道非臨濟説法還須在老龎<lb/>
驀地繞牀三振錫更無言句兩心降<lb/>
<pb n="KR4d0592_WYG_004-34a"/>
　　寄東山寺長老宅區中索畫梅<lb/>
同是多生無垢身孤芳嵗晏轉精神濡毫應覺香先到<lb/>
寫影無如月最真庾嶺近來還有信花光以後更何人<lb/>
情知此事難描畫驛使空回可不嗔<lb/>
　　冬青軒為天印上人賦<lb/>
冬青樹老法王家得與維摩共嵗華枝上蠟封經夏雪<lb/>
堦前雨積過春花詞人有興従題壁童子何知但煮茶<lb/>
不下禪牀迎送拙大千同是一袈裟<lb/>
<pb n="KR4d0592_WYG_004-34b"/>
　　寄題松風海月方丈為普慈寺林清逺賦<lb/>
普慈寺主㞧當年畫省雙鳴赴法筵風過忽聞松上雨<lb/>
月行不離海中天三生身性何曽改一念聲聞總是縁<lb/>
先軰徃還成故事玉圍曽觧寺門前<lb/>
　　集雲軒<lb/>
妙嚴院主㫁聲聞宻室圓光覆樹雲牀下虎心俱化善<lb/>
堦前鳥跡自成文池窺片月遺空相樹接諸天散異芬<lb/>
傳誦六時行道處至今軒户集氤氲<lb/>
<pb n="KR4d0592_WYG_004-35a"/>
　　西疇為陳生賦<lb/>
負郭有田何所憂毎年春事在西疇畊回收犢繫牆角<lb/>
客至呼雞下樹頭織女機邉祈杼柚天田星下祝甌窶<lb/>
豳風七月詩歌罷土鼓窪樽樂未休<lb/>
　　題寳林方丈留别伯舉法師<lb/>
金相浮圖千級開雜花如雨在莓苔要看彈指成樓閣<lb/>
未許胡僧話刦灰法器即如廊廟具寳林自是棟梁材<lb/>
雖然一片袈裟地不是兒孫不可來<lb/>
<pb n="KR4d0592_WYG_004-35b"/>
　　寄報國寺東堂止菴祥尊師<lb/>
覔船直欲横塘去船去横塘為訪誰白首正慙𤣥度老<lb/>
碧雲曽與恵休期山林此日多髙士風雨連牀可論詩<lb/>
入社既能容載酒陶潜無復更攅眉<lb/>
　　玉岑舊隱為林叔平賦<lb/>
齋館枵然題玉岑老生時作越人吟曰妻曰子留他土<lb/>
維梓維桑念故林豈謂青雲天上逺漫憐白髪鏡中深<lb/>
古來儒士多遺憾為此文章竟陸沉<lb/>
<pb n="KR4d0592_WYG_004-36a"/>
　　古邨為曹廸賦<hi>宋曹利用之後人</hi>
魏國南來有子孫至今人物古而村松根曲處安琴枕<lb/>
山石窪中注酒樽汲冡文章遺竹簡秦人風俗尚桃源<lb/>
海波不接天河水要得仙槎逕造門<lb/>
　　思雲圖為羅従事賦<lb/>
抽毫據爾賦思雲為感羅含以孝聞職任紫垣親不逮<lb/>
粟支紅腐禄無分終身有慕誰非子此日移忠正在君<lb/>
郎署丹青稱髙歩須求名筆記斯文<lb/>
<pb n="KR4d0592_WYG_004-36b"/>
　　贈寫神朱大年<lb/>
筆頭何在覔人知鏡裏相看不自疑麟閣盡能圖燕頷<lb/>
龍沙誰復恨蛾眉千年名姓毛延夀一代丹青顧愷之<lb/>
夢感九重終見召藝精寜患不逢時<lb/>
　　送别唐克讓還家<lb/>
家山逺在白雲邉膝下相違又隔年萬里壯游司馬氏<lb/>
數函書畫米家船裁成綵服歡無已遺却瑶華思惘然<lb/>
海内故人零落盡别離多付酒尊前<lb/>
<pb n="KR4d0592_WYG_004-37a"/>
　　寄表兄蕭文索處士<lb/>
七十餘年親弟兄書來堪喜復堪驚杯中酩酊無虚日<lb/>
枕上邯鄲過此生老至音書冝有數别來骨肉若為情<lb/>
遭逢洪武開新運又十三年見太平<lb/>
　　克讓許寄酒詩以趣之<lb/>
春至遣懐惟恃酒莫教花發酒來遅文章毎與年俱進<lb/>
世事還於老始知海嶽㡬時吟雪夢岑陽有約采蘭期<lb/>
古音最愛朱絃曲彈到髙堂念别離<lb/>
<pb n="KR4d0592_WYG_004-37b"/>
　　月軒為張令賦<lb/>
思親對月清宵坐了却公家事可知白髪已無重見日<lb/>
清光還有再圓時葉間零露皆成淚忩外栖烏総是悲<lb/>
大孝終身俱有慕不辭為賦蓼莪詩<lb/>
　　寄湯水嚴仲原處士<lb/>
情忝姻家亦是縁人來無不問湯泉間常采菊東籬下<lb/>
毎望長安西日邉素業魚鹽滄海上綵衣孫子畫堂前<lb/>
髙車况是京畿内受用髙年五福全<lb/>
<pb n="KR4d0592_WYG_004-38a"/>
　　孝友堂為姚氏彦名彦昌昆弟賦<lb/>
兩生孝友誰不知左轄題堂固所宜豈獨聲名従此大<lb/>
要教風俗與之移棣華煜煜照春日烏鳥啞啞啼樹枝<lb/>
林植羽棲俱有感過門賔客可無詩<lb/>
　　瀼東耕者為社友黄成章賦<lb/>
鹿門不道似烏谿榆柳連隂覆大堤常日墟船潮上下<lb/>
毎年春事瀼東西勸農随例拜車馬觀稼依稀従杖藜<lb/>
牛角挂書吾道在古來力食盡男兒<lb/>
<pb n="KR4d0592_WYG_004-38b"/>
　　寄王元吉楊東叟二處士<lb/>
華亭猶有古人存風景依稀似鹿門一曲晴湖通畫舫<lb/>
萬株古木出烏林卜鄰王翰俱文物識字揚雄足酒樽<lb/>
有約重來訪東叟徴歌同樂最閒園<hi>席帽山人所居</hi>
　　寳古齋<lb/>
曹昭寳古以名齋韞櫝非時不一開圖畫丹青半人物<lb/>
尊彞文藻盡雲雷流傳竟自何人得玩賞知經㡬手來<lb/>
世故浮雲眼前事題詩投筆為興懐<lb/>
<pb n="KR4d0592_WYG_004-39a"/>
　　雙桂堂為俞子成賦<lb/>
雙桂團欒對兩楹碧雲無數共生成㕁生片玊曽馳譽<lb/>
竇氏五枝俱向榮奕葉至今傳世澤靈根既老際文眀<lb/>
會須滿袖天香裏載酒髙堂説姓名<lb/>
　　送廖思誠知安肅縣<lb/>
新恩領縣之安肅便道寜家孝使然親舎戀深雲白白<lb/>
官程期速馬翩翩人民社稷上所倚期㞧簿書勤是先<lb/>
政考有成俱大用到官知爾又春前<lb/>
<pb n="KR4d0592_WYG_004-39b"/>
　　聽泉軒為龍井智法師賦<lb/>
山僧聽得泉聲好毎夜坐忘清夜深松上落來驚鶴夢<lb/>
潭中瀉下雜龍吟觀心已凈平生垢到耳能空見在心<lb/>
此去涓流如不息沛然誰禦海鯨音<lb/>
　　聽律令鄉飲回贈劉復齋馬𢎞道<lb/>
晚歩河橋念此身餘生猶幸齒編民府城無迹非為賤<lb/>
松菊猶存未是貧官府才聴新降律酒壚先問有錢人<lb/>
衢歌仰詠唐虞化鄉飲俱前老縉紳<lb/>
<pb n="KR4d0592_WYG_004-40a"/>
　　梅竹軒<lb/>
古梅修竹兩相親坐對髙堂如大賔空谷有人憐翠袖<lb/>
雒陽無夢染緇塵嵗寒清白能同趣日暮平安是此身<lb/>
三友若能同此隱門前楊柳任芳春<lb/>
　　晚出西湖畔會葉舜臣自運司中出<lb/>
武林耆舊似公稀未覺文章與世違節序去人驚逝水<lb/>
柳隂當面轉斜暉羣鷗晚戲呈天趣孤鶴宵鳴自道機<lb/>
早作餘寒冝晏出為嫌多露濕荷衣<lb/>
<pb n="KR4d0592_WYG_004-40b"/>
　　悼孔英夫提舉<hi>孔子五十五代孫</hi>
老淚何堪哭寢門斯人况復是斯文六經政爾傳家集<lb/>
曲阜蒼然掩暮雲鬱鬱澗松看得地昻昻野鶴又離羣<lb/>
賢郎無忝家聲舊能以文章繼世芬<lb/>
　　修凈慈寺成賀簡以道長老<lb/>
古佛毘耶願海深萬間彈指變黄金分明兠率諸天境<lb/>
慶讃閻浮施主心堂上鼓鐘聲大地域中龍象盡知音<lb/>
自應雪夜傳衣處不獨神光在少林<lb/>
<pb n="KR4d0592_WYG_004-41a"/>
　　送沈敬止赴胄監<lb/>
老態頺然厭世氛喜看賢者歩青雲事君如得行其志<lb/>
出對還當罄所聞列宿九霄餘氣象靈芝五采絢人文<lb/>
滿朝侍従皆英俊始是文章可策勛<lb/>
　　鄭竹隱處士墓上作<lb/>
何慚南渡舊名臣奕世居然保縉紳五福備身冝爾夀<lb/>
一經教子異他人蛟螭贔屭碑文古松栢隂森墓道新<lb/>
彈指浮雲今古事㡬家荒草卧麒麟<lb/>
<pb n="KR4d0592_WYG_004-41b"/>
　　宋髙宗御題李唐畫唐香山九老二律詩<lb/>
兩疏誰是見機還終始君臣似此難宸翰昭回雲漢上<lb/>
衣冠彷彿畫圖間當時諸老琴尊會盡是同朝鴛鷺班<lb/>
風采拜辭雲陛下白雲千載在香山<lb/>
　　中秋望月<hi>甲辰年賦</hi>
月裏分眀見九州浮雲西北是璚樓歌鐘未厭今宵酒<lb/>
砧杵那禁此夜愁若使有情須痛哭不知何物是風流<lb/>
霓裳不向當時罷戎馬中原未肯休<lb/>
<pb n="KR4d0592_WYG_004-42a"/>
　　學舟為崔檢校賦<lb/>
髯崔家寓市河頭齋館臨河題學舟不為乗桴浮大海<lb/>
應期擊檝逝中流風波浮世何能濟駟馬髙車更有憂<lb/>
何事外郎居騎省却將魂夢記滄洲<lb/>
　　題燕山萬里圖為江左葛元毳編修子賦<lb/>
翰林藁塟古幽州萬里㳺魂土一丘父子有情終自苦<lb/>
丹青得趣豈知愁風沙日日黄龍塞雨雪年年青海頭<lb/>
狐死首丘誰不念莫將遺憾在遐陬<lb/>
<pb n="KR4d0592_WYG_004-42b"/>
　　送單尚書致仕還鄉<lb/>
風塵澒洞識龍顔便觧兵符拜諌間天上已扶真主出<lb/>
榻前尚乞故鄉還黄金優老車増重紫禁朝天夢可閒<lb/>
世受淮田知所賜㡬人得似單家山<lb/>
　　題國清寺三隱堂<hi>豐干寒山拾得</hi>
莫與閒人説舊遊這些風采儘風流只因當日機曽露<lb/>
直到而今笑未休虎跡已無深院閉藤花猶盖兩巗幽<lb/>
相逢総是知音者莫叫蒼天惱趙州<lb/>
<pb n="KR4d0592_WYG_004-43a"/>
　　眀巖寺<lb/>
疊嶂重巖出半天芙蓉幽洞下相連浮雲富貴二三子<lb/>
放浪人天五百年飯後風松為伴侣春來花鳥作因縁<lb/>
村堂野墅俱題徧句句天機合自然<lb/>
　　寒巖寺<hi>寒山隱身處</hi>
一片浮雲去不還龍吟虎嘯出人間豊干徃日成饒舌<lb/>
太守當時亦厚顔秋至候蟲還唧唧春來鳴鳥自關關<lb/>
烟蘿古洞依然在要問寒山即此山<lb/>
<pb n="KR4d0592_WYG_004-43b"/>
　　送郭子程湖州收父骨還廬陵<lb/>
事親盡禮誰非孝豈願遭逢世道艱千里風塵音問隔<lb/>
十年父子夢魂間首丘自負終天痛函骨寜期此日還<lb/>
地下老翁應自慰免將遺憾在他山<lb/>
　　同謝别駕過澱山湖登普光寺閣次壁間馬郎中<lb/>
　　詩韻<lb/>
浮雲終日作輕隂寺下龍潭百丈深古刻尚存邢女記<lb/>
好詩今與謝公吟風行澱水揺深碧雨過松花落細金<lb/>
<pb n="KR4d0592_WYG_004-44a"/>
怕見南湖春草色毎來髙閣倦登臨<lb/>
　　陪月中丞訪寳林寺别峰尊師有詩因次其韻<lb/>
傳呼載道不知遥驄馬乗秋氣益驕佛運已知當末刦<lb/>
寺碑猶及見前朝升堂鐘鼓聞三界聽法魚龍趂兩朝<lb/>
不有斯文為世重東坡何以慕參寥<lb/>
　　客至<lb/>
潦倒無能因不才樂然笑口有時開呼猿洞邉采藥到<lb/>
浴鵠灣頭載酒廻對客且容談玉麈題詩何必寄銀臺<lb/>
<pb n="KR4d0592_WYG_004-44b"/>
甕中聽取春漿熟便買鱸魚煮四腮<lb/>
　　題東臯隱居為范思賢賦<lb/>
海水桑田㡬變遷桃花依舊郡城邉蔬園百畆充官税<lb/>
藥價一生供酒錢詩句興來題綵筆道心悟後付朱絃<lb/>
院曹誰信同僚後談笑交游十五年<lb/>
　　留題天台香積寺為鄉僧印秋海賦<lb/>
花界追尋一榻凉破除煩惱是禪房慢揮大扇消長日<lb/>
共倒深杯説故鄉萬事到頭成畫虎百年束手共亡羊<lb/>
<pb n="KR4d0592_WYG_004-45a"/>
眀朝馬首勞瞻望此别人間更𣺌茫<lb/>
　　歸來堂詩為雲間青龍鎮章吉甫太守題<hi>時年七旬</hi>
使君致仕歸來日九十慈親猶在堂秋水鱸魚朝入饌<lb/>
薫風紈扇晚生凉孝亷早已稱髙士名徳今冝重一鄉<lb/>
花底板輿喧笑語白鬚風動綵衣裳<lb/>
　　送雋侍者還永樂寺闡大猷尊師<lb/>
記乗官舫過眀州永樂寺中曽一遊繞逕凉雲修竹曉<lb/>
滿池香露小荷秋松花酒貯山瓶送雀舌茶煩蒻籠收<lb/>
<pb n="KR4d0592_WYG_004-45b"/>
爾雋到家煩問詢舊題還刻在詩樓<lb/>
　　黄岡寺贈朱質夫<hi>貢尚書門生</hi>
尚書賔客唯予在門下諸生獨爾存終有黄鍾求賈鐸<lb/>
肯於清廟少犧尊茶𤓰留客岡頭寺風雨題詩海上村<lb/>
莫問㡬時回馬首也須迎候出衡門<lb/>
　　環隱<hi>有序</hi>
　龍翔宫實宋理宗潛邸有十齋環隱其一也後賜為<lb/>
　道觀髙士毛起宗居環隱就以自號瞻仰畫像賦詩<lb/>
<pb n="KR4d0592_WYG_004-46a"/>
　一首<lb/>
大化循環不可窮至哉樞始得環中漆園化蝶有今日<lb/>
柱史猶龍非此翁齋舘前朝存舊制丹青遺像仰髙<lb/>
風百年文獻凋零盡川上空嗟逝水東<lb/>
　　夢梅花處<lb/>
帳底梅花覺有香不由鐡石作肝膓宫妝何處紅綃女<lb/>
春色誰家白玉堂枕上翠禽棲正稳夢中蝴蝶引初長<lb/>
城樓畫角復吹覺任有文章惱宋郎<lb/>
<pb n="KR4d0592_WYG_004-46b"/>
　　看劍亭為曹將軍賦<lb/>
此劍名家已數傳為曽與國凈風烟聞雞起舞非今日<lb/>
對酒閒看憶徃年三尺神光遺電影一函寳氣閟星躔<lb/>
章江曰夜東流去亭下題詩重惘然<lb/>
　　紙被<lb/>
閒眠受用剡藤香不比行雲惱宋郎月裏楊花終夜落<lb/>
雲中蝴蝶過春狂象牀繡枕知難稱道館僧房或可當<lb/>
還是夢中風景别東華塵土乆相忘<lb/>
<pb n="KR4d0592_WYG_004-47a"/>
　　贈醫士潘氏中和齋<lb/>
心天一氣貫中和孺子膏肓若我何内景金花今證道<lb/>
上池玉液不生波獻方龍毎乗雲至收杏人曽倩虎䭾<lb/>
十世醫傳方胍妙門前無奈杏花多<lb/>
　　寄謝伯昭伯理二昆仲<lb/>
話别南堂二十年江湖魚雁兩茫然車書此日同天下<lb/>
濠泗而今是日邉架上遺書冝教子老來樂事是歸田<lb/>
謝家子姪應相念毎到池塘憶恵連<lb/>
<pb n="KR4d0592_WYG_004-47b"/>
　　過林和靖墓<lb/>
西湖處士林和靖兩句梅詩直到今此事豈容同末俗<lb/>
當時還亦有知音髙車大斾知何徃剰水殘山尚可吟<lb/>
三尺孤墳埋宿莽過君誰不願抽簪<lb/>
　　尚絅齋為洞霄郎可道賦<lb/>
衣錦能懐尚絅心闇然師道重山林玉因韞櫝知無價<lb/>
琴到希聲是大音蝶化夢魂髙枕後鶴鳴秋水萬山深<lb/>
青苔黄葉空巖畔俗駕何由得一尋<lb/>
<pb n="KR4d0592_WYG_004-48a"/>
　　瓊花<lb/>
㡬枝雪艷向風斜未許吹香上髩鴉誰取根來廣陵郡<lb/>
却留春在后皇家懿公滅衛雖云鶴煬帝亡隋豈獨花<lb/>
自是錦帆迷故國恨連芳草滿天涯<lb/>
　　寄題清暉樓<lb/>
謝公履跡徧巖扉似覺髙情與世違昔日文章歸麗句<lb/>
至今山水發清暉神仙滅跡虚金露塵俗何縁别翠微<lb/>
尚憶詠詩同水部山林有待薜蘿衣<lb/>
<pb n="KR4d0592_WYG_004-48b"/>
　　寄梁太醫<lb/>
髯翁邂逅海西邉風采何曽異徃年談客過門従取醉<lb/>
貧家問疾不論錢送方龍毎乗雲去種杏人曽見虎眠<lb/>
此等希竒何足怪古來醫術盡通仙<lb/>
　　移居夀安里二仙巻<lb/>
移居所籍應官期奈此黄梅五月時牆竹翻風揺鳯翥<lb/>
堂萱卧雨帶羅披夏隂正盛衣還濕日晷無移事可知<lb/>
此景自憐張仲蔚蓬蒿三徑共棲遅<lb/>
<pb n="KR4d0592_WYG_004-49a"/>
　　王敬仲知府自臨江回<lb/>
九鼎勲勞一羽輕㡬何嵗月俟河清盧生覺後惟空枕<lb/>
丁令歸來秪故城宛馬老懐沙苑闊賔鴻春憶塞雲平<lb/>
天恩既許投閒後莫向除書問姓名<lb/>
　　次韻鄞孟文經歴留别詩<lb/>
總是邯鄲夢裏身區區鞍馬九衢塵賢才俱進惟新命<lb/>
幕府従交舊日人天上星辰光覺近寒巗松栢色還新<lb/>
従來氣候關時事鴻雁來賔已過春<lb/>
<pb n="KR4d0592_WYG_004-49b"/>
幕府深居得所親好看車馬動行塵身歸絳縣將遺老<lb/>
詩忝河梁别故人行李徃來誰不舊疏林折贈意能新<lb/>
都城路有襄陵使欲托微波寄洛神<lb/>
　　夢梅花處<lb/>
丹青庭院欲黄昏蝴蝶遽遽化夢魂姑射肌膚如處子<lb/>
兒家消息在重門香薫繡被過殘臘影落畫䦨連大尊<lb/>
可是玉川無覔處窓前春色勝張琨<lb/>
　　秋水軒<lb/>
<pb n="KR4d0592_WYG_004-50a"/>
鏡水當軒景最新翔鷗棲鷺総比鄰風驚幃箔螢流扇<lb/>
露濕䦨干月近人深院暑收聞搗練前溪波小見埀綸<lb/>
莫言蕭瑟秋光裏還見文章賦楚臣<lb/>
　　次韻慈利縣王孝亷過洞庭思親之作<lb/>
洞庭波浪接青天𣺌𣺌帆檣上計船萬里客程何日盡<lb/>
一宵江月向人圓橋題駟馬名先至風遇鴻毛勢沛然<lb/>
之子澧蘭歌最好有人雲夢澤南邉<lb/>
　　奉天門早朝次韻<lb/>
<pb n="KR4d0592_WYG_004-50b"/>
千官趣謁武樓間盡是洪鐘帝鑄顔咫尺天威臨御座<lb/>
太平風景出朝班握蘭鳯閣舎人貴視草鸞坡學士閒<lb/>
騎馬共談雙闕下期將萬夀祝南山<lb/>
　　次韻偶成<lb/>
雜然異味出賔盤老覺樽前更有歡清夜可人歌板倦<lb/>
小樓細雨燭花寒狂情肯為諸公吝酒量方知到處寛<lb/>
醉後玉山従倒却試將時果擲潘安<lb/>
程家兄弟合情親霽月光風滿座生樂事笙簫相間發<lb/>
<pb n="KR4d0592_WYG_004-51a"/>
酒懐江海欲同傾自憐緑髪朱顔改尚覺千金一笑輕<lb/>
夜半酒醒孤枕上不將歸思憶江城<lb/>
　　梅鶴軒<lb/>
梅福髙軒得所親皎然潔白離風塵九臯唳徹雲間鶴<lb/>
萬玉香先天下春門外自應廻俗駕尊前猶得伴吟身<lb/>
緑隂窓户研朱者莫是青溪㸃易人<lb/>
　　讀府教授徐大章為岐陽王客白以中賦西塘八<lb/>
　　景詠夜卧有懐不寐<lb/>
<pb n="KR4d0592_WYG_004-51b"/>
若使蔡邕今日讀應題八字刻西塘大音如奏古琴瑟<lb/>
衆羽不瞻孤鳯凰百世可傳惟述作一辭難措是文章<lb/>
老夫為此喜無寐卧誦不知秋夜長<lb/>
　　壬戌朔旦試筆<lb/>
斯文天與樂餘年中有黄金取酒錢絳老又添新甲子<lb/>
王家惟守舊青氊將春梅蕊茱萸小透雪萱芽翡翠鮮<lb/>
賔客到門無别話履端相慶畫堂前<lb/>
　　題梧桐宫六逸堂<lb/>
<pb n="KR4d0592_WYG_004-52a"/>
龍化青林水滿溪昔人曽此寄幽棲髙情不負杯中物<lb/>
爛醉何妨日似泥富貴到頭蕉下鹿光隂過眼甕中雞<lb/>
當時不盡風流興付與山鶯儘意啼<lb/>
　　題夢焦軒<lb/>
道人内視已超然一息薫香徧大千駭鹿始知身似夢<lb/>
覆蕉曽悟佛中禪袈裟萬朶天花裏世界千重梵網邉<lb/>
重見毘那峰頂上手開樓閣説因縁<lb/>
　　姑蘓懐古<lb/>
<pb n="KR4d0592_WYG_004-52b"/>
十里河堤踏暖塵老懐忽憶故鄉春泥金孔雀裁歌扇<lb/>
刻玉麒麟壓舞裀翠袖錦箏邀上客畫船銀燭照歸人<lb/>
而今白髪東風裏疑是前身與後身<lb/>
　　題諸葛孔眀<lb/>
身為中山漢子孫西南别立舊乾坤君才十倍曹丕上<lb/>
位列三台蜀相尊布陣有圖靈尚在出師遺表恨猶存<lb/>
休將巾幗羞司馬五丈原頭日已昏<lb/>
　　題嚴子陵<lb/>
<pb n="KR4d0592_WYG_004-53a"/>
赤圖神運復炎劉白水真人憶舊遊一代位尊眠鳳榻<lb/>
千年名重著羊裘山林孰謂無伊尹廊廟何曽棄許<lb/>
由惟有富春山下月清光常繞石灘流<lb/>
　　題張天爵父通守公張侯之墓<lb/>
平生好友念張侯紫峽雲深墓木稠赤紱既能承世澤<lb/>
黄金奚用為孫謀衣冠南郡成前軰風月西湖縂舊㳺<lb/>
過此豈勝存没感觧鞍一奠古墳頭<lb/>
　附錄<lb/>
<pb n="KR4d0592_WYG_004-53b"/>
　　　伏承員外先生奉楊公之命函香補陀洛伽山<lb/>
　　　瑞相示現使節今還輒成長律四章少寓餞忱<lb/>
　　　南陽廼賢上<lb/>
瀛洲東望海茫茫紫竹林中殿閣凉夜半潮來紅日上<lb/>
巖頭雨過白花香褰裳珮玦聨珠網束髻冠纓湧寳光<lb/>
大士神通天廣博盡將願力固封疆<lb/>
江左長城有鐡星赤心憂國禱滄溟經翻海藏函猶濕<lb/>
兵洗天河刃不腥屢出賜金分將帥終圖全璧奉朝廷<lb/>
<pb n="KR4d0592_WYG_004-54a"/>
幕中司馬才無敵執筆磨崖早勒銘<hi>北史楊津鎮定州威望赫然軍中謡</hi>
<hi>曰不怕利□堅城但怕楊公鐡星</hi>
天上張公玉雪妍競傳官府有神仙功名早建平南策<lb/>
詩句今随過海船夜汲澄潭瓶貯月曉登磐石珮凌烟<lb/>
知君喜得禎祥兆一目髙懸古樹邉<hi>宋史彌逺禱海上見一目挂樹邉復</hi>
<hi>果拜相</hi>
狎鷗亭上望吳山春水無邉壓畫䦨一樹飛花羅幙靜<lb/>
滿湖眀月玉簫寒徃時京國交㳺舊今日江城執馭難<lb/>
<pb n="KR4d0592_WYG_004-54b"/>
後夜西湖鴻雁過好將書信寄平安<lb/>
　　楊維禎次韻楊左丞五府壁詩<lb/>
皇元正朔承千載天下車書共一家一柱東南擎日月<lb/>
五城西北䕶烟霞寳刀雷煥蒼精傑天馬郭家獅子花<lb/>
收拾全吳還聖主將軍須用李輕車<lb/>
　　席帽山人王逢見貽詩<lb/>
畫省委蛇退食遲倒衣相見即相知風流不減張京兆<lb/>
心跡無慚柳士師枕上燕鶯鳴曙日道傍花柳罥游絲<lb/>
<pb n="KR4d0592_WYG_004-55a"/>
天機人事都觀遍有約山中賸采芝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0592_WYG_004-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　可閒老人集巻四<lb/>
</p>
<p>
</p>
  </div></body>
</text>\m</TEI>
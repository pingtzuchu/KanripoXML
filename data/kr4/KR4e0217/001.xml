<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蠛蠓集巻一</head> <lb/>
    <p>
<pb n="KR4e0217_WYG_001-1a"/>
欽定四庫全書<lb/>
　蠛蠓集巻一<lb/>
　　　　　　　　　　　　　明　盧柟　撰<lb/>
　　書<lb/>
　　　上魏安峯明府辯寃書<lb/>
古者大夫士志行不通於上則盡於書以列其情要其<lb/>
最顯者則李斯盡秦蘇秦鄒衍田需張儀盡六國司馬<lb/>
相如卜式鼂錯徐樂枚乘主父偃盡漢韓愈柳子厚張<lb/>
<pb n="KR4e0217_WYG_001-1b"/>
籍李翺盡唐司馬光王安石蘇洵軾轍歐陽修盡宋雜<lb/>
游說兼道藝窮於布衣側微之辭而後下之人得以抒<lb/>
其慮上之人感切於諷直之説於以納其忠而弗之罪<lb/>
焉則夫書之宣上下通貴賤也於古有是夫雖然幸而<lb/>
處常徴諸言載之書可以逹天子不幸而值變身桎梏<lb/>
之刑待鈇鉞之誅徒嘔心血筆而書之不足以逹士庶<lb/>
人何者彼其天壤之相違居養之相異囊首赭衣之徒<lb/>
固不足以動人之耳目也今天下公卿士大夫自宰相<lb/>
<pb n="KR4e0217_WYG_001-2a"/>
而下與天子持議論相可否乘朱輪而揷貂蟬紆金紫<lb/>
而懐珠玉執天地之符而力侔造化者固不為少也而<lb/>
柟含寃幽室關鍵口舌不敢延頸而一鳴者何也伏枷<lb/>
鎻罹重法厠穢弗潔之囚誠不敢輙以書通竊又懼夫<lb/>
上之人不肯戢威霽顔傾耳一聽死亡者之論徒速血<lb/>
肉糜骨之禍爾夫鳥極則厲鳴獸極則走挺人窮則歸<lb/>
本嘑天命之衰也於柟已甚安得不頓走狂嘑祈霖雨<lb/>
救塗炭冐死一言於執事哉夫柟世家業農㓜而讀書<lb/>
<pb n="KR4e0217_WYG_001-2b"/>
循章句以諸生受胡氏春秋餟屈宋之糟游司馬氏之<lb/>
濱窺跡於揚雄諸子之垣然志行狂簡言多激越時時<lb/>
取釁厲為世人譏誚庚子嵗二月中柟傭工人王隆左<lb/>
手病瘡甚柟謂隆曰汝之病殆不可事事給汝直復若<lb/>
業何如隆曰諾請以張杲彊幹而多力者代僕柟曰然<lb/>
汝行遂歴試張杲為傭奴六月二十一日杲盗塲麥柟<lb/>
聞之以畀司里杲遁宿孫潔塲中食守塲人李現麫一<lb/>
缶明日柟赴訴縣伊家乘大雨排房塌撲死旦日杲母<lb/>
<pb n="KR4e0217_WYG_001-3a"/>
魏氏駕訟邑侯蔣公曰盧柟毆伊男卒七月初五日蔣<lb/>
公發閱杲屍則上齒闕者六左脛裂凡可以致死者無<lb/>
不毒傷夫齒闕則食難脛裂則行委自柟塲至孫潔塲<lb/>
逴一里逺而彼走且食此其齒與脛果得有恙否也齒<lb/>
脛俱無恙然且而闕而折果孰為之耶當是時柟具大<lb/>
刑對思不知所出蔣公亦不問杲體徧傷故廹拷掠數<lb/>
百自朝至日昃與法具伍嗚呼柟以柔脆之膚而犯堅<lb/>
虐之刑彼且何情而不嚙予骨肉而柟非金石之固亦<lb/>
<pb n="KR4e0217_WYG_001-3b"/>
安能久於抗對也苟疾痛有間雖赤族之禍然且不恤<lb/>
矣是月二十七日柟先母哭柟於野有婦人而持母曰<lb/>
毋哀我張杲姊也我父杲叔實知杲死雨頽房壁壓焉<lb/>
杲叔張昇又謂柟父曰杲之死也甚微而難言父窮之<lb/>
曰呉章者杲外叔魏氏與章滛禁章不得娶而居其室<lb/>
杲之死夫二人者圖之房壁頺壓非特霖雨使然也鄉<lb/>
昔齒闕脛裂徧身毒傷者於兹可徴焉先人以姦慝之<lb/>
跡隱而具房撲之情於廵按樊公准辯飭大名勘問未<lb/>
<pb n="KR4e0217_WYG_001-4a"/>
及而按臨㑹審樊公謂在庭諸公曰王隆者盧柟雇工<lb/>
人也按文附致張杲作王隆傭人隆且為人傭張杲為<lb/>
傭人之傭耶夫王隆無恒產為盧柟業農即令張杲為<lb/>
若傭當業誰之農乎使杲果為隆傭則杲當在王隆塲<lb/>
安得來盧柟塲盗若麥耶且杲所撲麥盧柟之麥所飲<lb/>
食盧柟之饋獨傭為王隆之傭名實眩矣法宜開蔣公<lb/>
不然樊公曰凡士師可以生殺人有天子律令在律可<lb/>
殺吾不敢生律可生吾不敢死兹所議盧柟同諸君奉<lb/>
<pb n="KR4e0217_WYG_001-4b"/>
天子律令爾我何敢私且魏氏原告詞謂盧柟令雇工<lb/>
人王隆覓張杲郭勇與柟傭工矣夫王隆一人爾果覓<lb/>
工自代即當傭一人又安得雇張杲郭勇二人代一人<lb/>
耶况盧柟當時嘗給郭勇雇直錢勇既為王隆兼雇盧<lb/>
柟又安得給無謂錢與王隆所傭人耶今不幸事變杲<lb/>
死遂作王隆傭人設使勇亦死則勇即作王隆雇工而<lb/>
盧柟不得謂勇為雇工矣法宜開蔣公語塞少間進曰<lb/>
盧柟既逭死請罰榖一千石破若家何如樊公黙然蔣<lb/>
<pb n="KR4e0217_WYG_001-5a"/>
公趨翼進將言憲副張公目蔣公退同知崔公履推府<lb/>
朱公之跗朱公肘真定理刑趙公謂蔣公曰是不可死<lb/>
先生何苦扼人蔣公稍就位樊公指柟原法曰彼罪案<lb/>
既若是而蔣令寘之死予當奈法何僉曰稱律令於是<lb/>
下柟大名守什公飭滑縣劉公覆勘劉公者又蔣之同<lb/>
年生最舊執也相持詞議定而後出謂房撲為妄告擬<lb/>
柟以家長毆雇工人至死應徒律量罰榖千石其傍引<lb/>
鯨鯢兇噬之惡無損於蔣公焉以呈察院二十年正月<lb/>
<pb n="KR4e0217_WYG_001-5b"/>
内詳允發諸犯的决贖罪暨柟各寧業所議榖千石直<lb/>
以為非法令免惟皂𨽻李禄未請官照出亦擬不應詳<lb/>
代樊公廵按殷公允其詳而獄由是勦矣柟居家未踰<lb/>
旬而先人終距六十日而先母卒踰年而兩子死一女<lb/>
亡夫柟出獄瘡痍未洒即繼之以天崩地隤之變而動<lb/>
其心膂之慘奈何天命窘極若是哉先是蔣公董獄當<lb/>
死刑者五人曰盧柟曰袁濟曰馬氏曰吕敖曰侯宗儒<lb/>
然皆寃誣而無實以故獄詞雖備而率不服是故樊公<lb/>
<pb n="KR4e0217_WYG_001-6a"/>
首貸柟薄其罪暨殷公按郡則四人者咸稱寃蔣公懼<lb/>
諸公救之以柟為口實觧殷公問蔣公曰盧柟何如蔣<lb/>
公具疏進復組織柟死若昔之語樊公者益誣由是殷<lb/>
公釋袁濟馬氏而復問吕敖侯宗儒尋亦開去獨執柟<lb/>
於䘮械送大名守張公公知柟之寃哀隱悼惜之不足<lb/>
而議柟抵死此固因察院之成命非張公好殺之夲心<lb/>
也明年柟奏辯復行張公問得其情供張杲實柟傭人<lb/>
而仍以原擬若曰仍原擬則法不病作傭人則不没其<lb/>
<pb n="KR4e0217_WYG_001-6b"/>
實而典刑緩且歸柄於察院也是年翁公按臨弗原明<lb/>
年柟復奏辯行張公時廵按胡公㑹審而張公前吏部<lb/>
郎中通判呉公前吏科都給事中推府李公悉直柟為<lb/>
誣胡公執先定之辭據紙獨與柟對仇而佐証卒不及<lb/>
一詞及柟稱寃出憲副喬公作而言曰是情實可矜胡<lb/>
公曰此卒不可殺終當與某囚同例減死爾姑待仍擬<lb/>
張公退而歎曰諸公哀枉非不力救然所能者人也其<lb/>
所不能者天也於是悉取諸逮事者徴問前巻傍引鯨<lb/>
<pb n="KR4e0217_WYG_001-7a"/>
鯢兇噬之惡嘗笞某六十七十者皆虛偽無驗正去之<lb/>
獨張杲案如胡公議於戱柟内省由齠齔之年以及今<lb/>
繫獄之日柟始讀書不過為狂瞽之文瀆君子視聽未<lb/>
嘗附㑹官府行無頼作掊克又素惡商賈行坐之事於<lb/>
市井挾劒雄酒豪俠之徒固未嘗啣盃酒接慇懃同濟<lb/>
㐫滛之惡慢長老而忤王法也獨好倜儻恢曠之行嗜<lb/>
殊調好觀古人竒節然未敢踰大閑為名教罪人府縣<lb/>
無告訐之辭而六曹無文劵之驗夫所謂恃豪放恣險<lb/>
<pb n="KR4e0217_WYG_001-7b"/>
惡憑陵暴横於一時彼濬人固寛厚有容者亦安能甘<lb/>
蹈患害上下無一詞發擿必待張杲之獄而後暴白哉<lb/>
且張公决獄明公而少貸使柟果負大惡如前巻云云<lb/>
則亦安肯薄正而去之俾文案不符於察院㑹審又何<lb/>
為汲汲觧暴令柟無死若是哉夫前巻錮獄扄之以紙<lb/>
若鎔金鐵之精貫重關之鍵而牢不可破幸而廵按樊<lb/>
公開示覼縷動引天子律令平反是非一人之私恩得<lb/>
以紊典刑而掩日月也且柟應擬徒罪贖榖四十五石<lb/>
<pb n="KR4e0217_WYG_001-8a"/>
而倉有收也魏氏領葬杲屍有状也柟領杲原貯庫所<lb/>
盗麥并袋有案也夫李禄詳所載皆柟已開原跡二十<lb/>
年四月内殷公允之有徴也是皆藏諸司吏有考也柟<lb/>
寧業居䘮一年是亦齊民矣固非逸刑掣鎻之徒越有<lb/>
司而警方牧之人也讐家無告佐見無告公正之民無<lb/>
告攻發陰私狡猾懁悍之徒俱無告夫執柟時去允之<lb/>
之詳日期然且八月逺矣然而察院至是復悔其允曰<lb/>
盧柟招詳朦朧收寘之死夫招詳果朦朧耶前李禄招<lb/>
<pb n="KR4e0217_WYG_001-8b"/>
詳何不駁勘果非朦朧耶顧復執柟抵法由是言之前<lb/>
後翻擾多失其據而柟安得無寃誣於其中哉始柟為<lb/>
諸公原宥前已歴陳惡有察院之嚴諸公之明而為是<lb/>
朦朧招詳哉惡有市井輿情之地而柟敢以招詳朦朧<lb/>
居之哉惡有三代直道之民容是招詳朦朧之人油油<lb/>
然處之而無所異哉昔有好生者贖狐兎糜鹿而放諸<lb/>
郊獵者邀之則急走狂嘑以捄其死嗟夫人放禽獸猶<lb/>
不忍邀今樊公既放柟於野人又從而招之得非憂物<lb/>
<pb n="KR4e0217_WYG_001-9a"/>
之心重且長而仁民之心輕且短與夫張杲一人也在<lb/>
前巻為王隆雇工樊公為盧柟雇工殷公復作王隆雇<lb/>
工及柟奏辯張公詢得其情仍作盧柟雇工而翁公復<lb/>
改作王隆雇工夫古天吏殺人也左右皆曰可殺勿聽<lb/>
諸大夫皆曰可殺勿聽國人皆曰可殺信矣而未敢也<lb/>
然猶察之見可殺焉而後殺之今柟之獄朝一人曰可<lb/>
殺暮一人曰否暮一人曰可殺朝一人曰否夫所謂可<lb/>
否者纔一人之辭耳設使執政舍已之見平其心氣推<lb/>
<pb n="KR4e0217_WYG_001-9b"/>
而問諸左右諸大夫國人則其可否豈特一人朝暮所<lb/>
謂哉雖然可否無定者謂之疑獄王制曰疑獄氾詢衆<lb/>
議赦之又曰附從輕赦從重書曰與其殺不辜寧失不<lb/>
經吕刑曰五刑之疑有赦五罰之疑有赦周官司刺掌<lb/>
赦宥之法夫古之聖人思其心未嘗殺人因民逺善而<lb/>
邇惡故著為法令以馭之夫刑㐫器也擅意快殺者入<lb/>
人易深而聖人有憂焉於是埀法於經若易之觧曰雷<lb/>
雨觧君子以赦過宥罪臯陶之戒舜曰欽哉欽哉惟刑<lb/>
<pb n="KR4e0217_WYG_001-10a"/>
之恤哉我明太祖創制立刑於律首為横圖薄刑具著<lb/>
大誥減等又五年勑刑部恤刑於疑而可矜者察小大<lb/>
之比以宥之此其仁民好生之意與王制易書周官之<lb/>
法相流通今柟無辜之獄非止於疑而已也何獨不被<lb/>
聖王赦宥欽恤之仁罹此網羅繩鉗之厲哉夫察院諸<lb/>
公堅不原問是非不知柟為寃抑真以為死而殺之也<lb/>
葢譖禍既成每執政出都仇者從而攻之而柟名曰監<lb/>
生訊者謂柟非豪右則守錢虜子爾葢不知柟以中民<lb/>
<pb n="KR4e0217_WYG_001-10b"/>
之産積獄數年悉貿費無餘而先人二柩暴於人野塲<lb/>
中寡妻無嗣託食於親厚故人已閱二載矣艱苦萬倍<lb/>
不能一宣上卒以虞渉之嫌而下無觧縣之日此大道<lb/>
之公不行於一夫而柟飲恨待斃所以積淹於獄也夫<lb/>
孰肯正明王之法忘小嫌之私挺已抗救於汩没無報<lb/>
之人哉昔者柟歴大名府獄濬獄元城獄㑹諸觧繫徒<lb/>
録逺六七百里近比各府州縣獄其弊無大相逺而莫<lb/>
以明是故敝訟之政荒圜土之教衰雖使蘇公召伯日<lb/>
<pb n="KR4e0217_WYG_001-11a"/>
訊於庭於國家基本萬一無所裨益焉請詳言之夫三<lb/>
代而下禮樂教化之不行凡可以驅天下之勢者畏而<lb/>
已矣是故上而畏天子下而畏方伯連帥其次畏府州<lb/>
縣牧之諸侯其次畏皂役羣小夫畏天子則天下治畏<lb/>
方伯連帥則方嶽平畏府州縣牧之諸侯則丘井安畏<lb/>
皂役羣小則民無所措手足而寃苦病夫獄物之深宻<lb/>
者也周禮大司冦用獄聚教罷民凡害人者寘之獄各<lb/>
施執事以明刑耻之今之治獄則不然晝則聯紲而居<lb/>
<pb n="KR4e0217_WYG_001-11b"/>
拲桎而食呻吟悲號相靡於棘垣之下入夜則足連縶<lb/>
項重鉗肢脇受縛三䴢髪引層閑之半筋脉急張血肉<lb/>
反攻而疾痛不勝嘑守者撫之弗聽則搒楚有加矣將<lb/>
死一人預以病嘗之有司有司曰可從而殺之曰某官<lb/>
殺汝也非我也夫死者未病而嘗有司以病者何也曰<lb/>
殺之慘一召慘之故有五凡無賄而通者殺多餉不分<lb/>
者殺記守者之過殺為富者復讐殺見利弗予者殺夫<lb/>
官有察吏有稽彼恣殺而弗顧然且不覺者有故也未<lb/>
<pb n="KR4e0217_WYG_001-12a"/>
殺譖溢惡之言於吏既殺示顓柄之威於囚囚懼無漏<lb/>
言吏忌無貰政是故恣殺之計行有司弗覺矣由是待<lb/>
罪之民輕天子而弗畏輕方伯連帥而弗畏輕府州縣<lb/>
牧之諸侯而弗畏唯皂役羣小是畏嗟乎天子方伯連<lb/>
帥府州縣牧之諸侯所以治皂役羣小也於其治皂役<lb/>
羣小者弗之畏顧畏其所治者則是驅天下之勢不在<lb/>
乎上在於皂役羣小也由是百姓無所措手足而寃苦<lb/>
病府州縣牧諸侯之政盭而丘井危方伯連帥之令壅<lb/>
<pb n="KR4e0217_WYG_001-12b"/>
而方嶽蔽天子擁虛器於上而禮樂征伐不行於下則<lb/>
天下壞亂不可救矣雖然柟聞之君子曰有治人無治<lb/>
法孔子曰君子之徳風小人之徳草草上之風必偃是<lb/>
故商君治酷而民尚急文帝好寛而諸吏多長者今執<lb/>
事治濬兩河雞犬之民不下十萬户而囹圄無人執事<lb/>
好生之徳可知矣是故吏禁之屬無夙弊如前所陳者<lb/>
是非彼能無私心人讀書而體臯陶之徳也良由執事<lb/>
寛仁之政流通於濬彼自不敢為酷民爾或曰獄重地<lb/>
<pb n="KR4e0217_WYG_001-13a"/>
宜謹嚴汝負大<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>而云云若是將有以自觧與夫柟聞<lb/>
古之賢者不幸善居獄而速死之弊有三君子不由焉<lb/>
忘盗賊之分雜卑汙之行䘮其所有而日與囚化者命<lb/>
之曰淆獄乘隙竊免亡其身以及其親命之曰遁獄劫<lb/>
天典隳王法拿挺决出自分必死鬭城守而殺禁戒命<lb/>
之曰叛獄嗟乎善人不入獄夫獄所以待小人也吾惟<lb/>
不知務而輕用吾身吾是以久獄不知命焉乃今不能<lb/>
控訴自明復為淆獄遁獄叛獄蹈速死之弊悲哉甚矣<lb/>
<pb n="KR4e0217_WYG_001-13b"/>
吾之自惑也昔君子黄霸在獄授經曰朝聞道夕死可<lb/>
矣以故李固杜喬孔文舉蔡邕皆世之大儒卒以獄死<lb/>
然君子之名懸於霄漢矣柟志疎而才狹視古人若丘<lb/>
蛭之目龜螭靇龖也乃竊嗜好為文賦數百篇詩幾千<lb/>
數十百首雖不足傳苟得逺脫桎梏而好事者或取焉<lb/>
奈何不以古人自附而同流俗於淆獄遁獄叛獄速死<lb/>
之輩哉昔先人治土地若干畝自柟下理後悉賣之豪<lb/>
家而約劑者又竊與之通弊減畝數私價直凡先人諸<lb/>
<pb n="KR4e0217_WYG_001-14a"/>
故物無不私市於人甚則拆房室伐樹木鄉人無頼效<lb/>
之一切施其不法又徭役甚煩柟以貧窶得羣里長窘<lb/>
辱夫柟待死罪無兄弟子嗣之續即有井臼婦彼獨宴<lb/>
處閨闥不過一書生妻爾又焉能知庶務應外事與豪<lb/>
詰崛彊之徒相抗唇哉往年執事均賦柟以中上裒下<lb/>
下又諸差役悉憫痛省覆此非執事知柟貧苦如上所<lb/>
云又安得霖雨之澤霈然若是哉噫嘻柟事已矣唯獄<lb/>
中無他事舍勞思愁苦之外則讀書日明於道少延旦<lb/>
<pb n="KR4e0217_WYG_001-14b"/>
夕之命為死所爾若為柟申寃枉之情觧塗炭之菑覆<lb/>
柟之妻女毋為鄉里暴客之資為版籍窮民此執事之<lb/>
恩也當道之責也柟何敢預焉伏唯執事裁察<lb/>
　　　答王鳳洲郎中書<lb/>
七月初七日本縣遣使捧檄齎牛酒腆禮并翰教遺柟<lb/>
家柟唯皇風既逺光氛載竭箕頴之後世絶幽響故雖<lb/>
兩漢𤣥纁蒼璧時加丘壑而大名之士往往負掲取誚<lb/>
後世易曰束帛戔戔賁於丘園丘園之美何可易言也<lb/>
<pb n="KR4e0217_WYG_001-15a"/>
柟槁骴之餘已䝉大君子渥澤復起為人今又施曠代<lb/>
之典於胥靡之民叨天之秩竊地之懿回惶中惑實益<lb/>
厚顔比又讀執事所喻鸞龍奮鬱五綵炫爛飄飄然若<lb/>
凌風御虛絶無纎壒回視寰中蠘螉語真若竊帝壤以<lb/>
堙洪水幾何不僨且潰也執事邁天人之英操宗匠之<lb/>
器與李于麟宗子相諸公雄據虎視掎獵中原即令揚<lb/>
馬應劉接軫横騖未嘗不䘮精奪氣偃伏旗皷也柟方<lb/>
巻舌脅息攛投不暇若執事云云何敢僣預獨所懇者<lb/>
<pb n="KR4e0217_WYG_001-15b"/>
柟素嘗歴諸郡邑多誣枉如柟文致不可反者甚多執<lb/>
事銜上命察寃抑拯救焚溺於斯人獨無加意乎哉記<lb/>
曰附從輕赦從重唯執事念之鄙作詩賦謹装六冊呈<lb/>
上拙文數巻未及繕完容嗣羾文幕適聞旌斾告速而<lb/>
柟又有秣陵之行故耳秋霽方採藜藿併食偃臥無俟<lb/>
多談柟又頓首頓首<lb/>
　　　上李東崗推府書<lb/>
柟不佞不能奉先王之教違孔子之訓以奸時王之典<lb/>
<pb n="KR4e0217_WYG_001-16a"/>
逮繫濬獄三年迷惑頓踣殊苦萬狀寃頸縮喙不敢長<lb/>
鳴而自陳此非堯舜兼濟之病天地之大遺於果蠃螟<lb/>
蛉纎芥之細也抑柟自察材質卑微朴抶囊木之間恐<lb/>
不能盡白柟之所以待罪之理又不足感執事推亮憫<lb/>
裁之化賈山曰雷霆之所擊無不摧折者執事之威甚<lb/>
於雷霆震悚惕厲萬不獲已畧抒固陋没死上干幸加<lb/>
惠憐聽埀察焉柟聞春秋之義自誅討亂賊禁蠻夷猾<lb/>
夏之階特以復讐為重復讐之義非尋常世俗簞食豆<lb/>
<pb n="KR4e0217_WYG_001-16b"/>
羮之怒詈罵睚眦之怨瞋目按劒曼胡血纓命氣相高<lb/>
也孔子曰父母之讐寢苫枕戈弗與共天下也遇諸市<lb/>
朝不反兵而鬭檀弓曰䘮不慮居毁不危身曰毁不危<lb/>
身為無後也非謂食美衣錦察音樂之比長大子孫樂<lb/>
妻孥以供宴安也公儀仲子之䘮舍其孫而立其子孔<lb/>
子曰否立孫重嫡子之建延宗廟血食之祀綿本始之<lb/>
義爾孝經曰立身行道揚名於後世以顯父母孝之終<lb/>
也夫仁者踐誼勇者不必死節智者不汩名若徒効小<lb/>
<pb n="KR4e0217_WYG_001-17a"/>
廉死小恥快一劒之奮行弗顧後令聞廣譽不加於天<lb/>
下滅父母之稱此匹夫自縊於溝壑之事少有逺慮圖<lb/>
大者不為矣詩曰哀我填寡宜岸宜獄握粟出卜自何<lb/>
能榖夫寘身犴狴之中狹聖鑑之卜從一死不返之諒<lb/>
孝子不為也曩者柟犬豕之質寡聞道之資觸司冦之<lb/>
刑囚幽圜室之内先人赴訴御史臺下聽之問諸監司<lb/>
曰免問諸守令曰免問諸讐正曰免夫然後稱律令出<lb/>
柟於死没之編氓之籍越明年結獄始歸侍先人寢食<lb/>
<pb n="KR4e0217_WYG_001-17b"/>
几杖先人又不留家居適淇門别業入暮夜而盗賊興<lb/>
矣鉏耰登之大屋干戈擾於㘭塘白刃之鋒砉於平樓<lb/>
先人縣繩及堞隊則賊藉之㦸鋋伺之鉤鎩一夫内嘑<lb/>
羣響沸應絶雞犬振簷瓦先人以七十之年降而蘇登<lb/>
者三杪乃氣力疲憊謂庶母曰孤兒始脫患難我有長<lb/>
苦積恨於異日者不得與之語乃今父子不相見天虖<lb/>
命也賊薄滋益甚請幣不可請貨不可請降自分裁不<lb/>
可賊突登戕先人没悲夫誰能無父而死何先人令其<lb/>
<pb n="KR4e0217_WYG_001-18a"/>
子不忍言之若是也時告諸縣邑賊已出境有懐慶為<lb/>
之穴陽武為之墟封丘延津大河之曲為之堂隩烏合<lb/>
蟻聚之衆斬木掲干大呼於淇衛之郊時蔣公蒞政不<lb/>
肯發一夫掣白挺以逐之柟家貧新禍又無財賄雇熊<lb/>
貙之士誰肯不待教命為柟出死力窮誅越人之冦哉<lb/>
即有鄉曲之民哀柟無告者捕之纔得蜂蠆於積閏竒<lb/>
扐之間封豕虺蛇㐫噬之惡固己投跡草木依山澤肆<lb/>
然無忌而誰何郡縣矣柟輿求父屍歸之寢則官府有<lb/>
<pb n="KR4e0217_WYG_001-18b"/>
憎惡之不祥城守有捍拒之嚴陳哀暴棺於郭門之垤<lb/>
猶及今未成葬也當是時夫豈不能告諸天子請諸方<lb/>
伯連帥也然多狼顧之患懼滅門之禍其事本末未易<lb/>
明此所以没齒關口而不敢言唯我執事明睿逺照深<lb/>
察而悉之者也願執事熟思加痛少裁焉是年先母悼<lb/>
先人之故埀白髪哭泣不飲食距父㓙六十日亦殞柟<lb/>
奉二柩袒括衘哀皇皇焉如有求望望焉如有從而弗<lb/>
得也杜門餟粥守先王之制嘗膽謨謀雪先人之耻不<lb/>
<pb n="KR4e0217_WYG_001-19a"/>
知察院復按前事移檄復收柟矣由是司里授鎻城旦<lb/>
詰門尹貳縶其妻義勇朅夫圍其宫執柟苫塊之上械<lb/>
送大名張公勘問不即寘之死刑之若不能舉也哀隱<lb/>
嗟嘆之不足三月而後成獄竊窺造化之私少之得其<lb/>
當以處柟爾卒乃不得執政㫖趣擬之大辟柟信知非<lb/>
張公本意雖九死猶不足報張公深恩也夫柟有二小<lb/>
弱子託宗祀之寄未及而長子殤越數旬而次子為無<lb/>
服之殤夫殤下葬以夏后之堲周無服葬以有虞氏之<lb/>
<pb n="KR4e0217_WYG_001-19b"/>
瓦棺也柟囚繫不能與二子永訣覆用蘆藁孔子曰敝<lb/>
幃不棄為埋馬也敝葢不棄為埋狗也由是言之二子<lb/>
之葬視不如狗馬矣昔者延陵季子適齊反長子死葬<lb/>
於嬴博之間還其封號之者三曰骨肉復歸於土命也<lb/>
若魂氣則無不之也夫聖賢值事變猶不能忘情骨肉<lb/>
冀其魂之隨已以終父子顯幽無間之義悲夫古之君<lb/>
子皆然何柟獨於其子生死不相知若是哉書曰廸惟<lb/>
前人光施於我冲子柟承前人之光無冲子之繼又何<lb/>
<pb n="KR4e0217_WYG_001-20a"/>
施焉詩曰貽厥孫謀以燕翼子子且長没何孫之能貽<lb/>
也夫柟受木索嬰金鐵坐庰室之中無日月之明忘晦<lb/>
朔之變腥臭觸九竅死屍參肢體稍觧縲紲伏棘巖之<lb/>
下蟣蝨如流結髪如約肌理不龢胼謬紛紜之皮搔之<lb/>
如雪下夜則檻柵交軋枕股之㑹䑕嘯於顱婦嚙於承<lb/>
權百足岐翹之蟲歡愉游戱於肘腋之間少有關便則<lb/>
守禦者禁之曰噭叱而搒楚交施於骹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之上矣昔綘<lb/>
侯下廷尉曰吾嘗從楚軍百萬而心未能動殊不若見<lb/>
<pb n="KR4e0217_WYG_001-20b"/>
獄吏之已甚條侯坐收不食嘔血數日死顧柟鄉里委<lb/>
巷之陋繩樞之士而甿細之人也視此安得不寒心哉<lb/>
柟聞太史公曰砥行立名之士太上不辱先其次不辱<lb/>
理色其次關三木被箠楚受辱昔湯讓天下於涓子涓<lb/>
子弗之潔也負石入水死伯夷思與鄉人處其冠不正<lb/>
去之若將凂於塗炭夫視天下不以為潔視傾冠細故<lb/>
若恐汚其身也設使二子視辱其先祖理色關三木箠<lb/>
楚受辱者思將何如哉夫柟行汙名賤即死若九牛亡<lb/>
<pb n="KR4e0217_WYG_001-21a"/>
一毛無所輕重於世然自忍耻湛溺苟活溷穢之中無<lb/>
恤涓子伯夷之誚者竊惟私恨有所未圖報天地之大<lb/>
義有所未經列如前所云云也昔越王句踐禦呉於檇<lb/>
李戈其王闔廬殺之夫差使人立於庭苟出入必曰夫<lb/>
差而忘越人之殺而父虖則對曰不敢忘三年乃報卒<lb/>
敗越於夫椒嚮使夫差懐君父之讐卒有不諱則越無<lb/>
㑹稽之耻大夫泄庸種蠡必不匍匐屈膝於嵐峈之間<lb/>
其子女臣妾文馬珠玉珍寶之器必不陳於姑蘇之臺<lb/>
<pb n="KR4e0217_WYG_001-21b"/>
闔廬之耻必不雪於九原之下楚子滅越椒也箴尹使<lb/>
齊反自拘於司敗楚人釋之曰存子文之祀若楚子忍<lb/>
於箴尹之禍若敖氏之鬼久矣其餒矣孟明視為秦伐<lb/>
晉再戰再北䘮師百萬為晉俘虜逃之釁皷之下可謂<lb/>
辱矣孟明以衂師禽將非勇也身死名蔑為天下笑非<lb/>
智也退而與秦伯圖策汧雍之間君臣合謀開關出兵<lb/>
東取王官及郊濟茅津封殽屍還伯西戎威震天下再<lb/>
敗之耻一皷而灑之使秦伯不悟過之可使以立功誅<lb/>
<pb n="KR4e0217_WYG_001-22a"/>
孟明以見法孟明不蚤見主之不留罪引節以自裁夫<lb/>
孟明髪膚與人同骨肉非有異衆之餙徒偕草木比糞<lb/>
壤死矣安得彊秦之國功並五霸名與天壤俱哉夫柟<lb/>
抱不測之罪非有公輸墨翟之智陶朱猗頓之富孟嘗<lb/>
賓客觧難脫死之捄也生産貿易孑無餘燼蔑父子兄<lb/>
弟之親寡妻孤女棲食畦蔬紡績之間柟恐就刑之後<lb/>
父母骸骨長棄暴露逺無收恤之主牧竪戱為蹋鞠牛<lb/>
羊礪之角獵夫鞭其朽過者泚顙睨視曰盧柟不肖抵<lb/>
<pb n="KR4e0217_WYG_001-22b"/>
法使其親陳列天地如此可哀也夫柟誠無靣目見先<lb/>
人地下俾夫差得專美於其前也竊又恐隊姓隕氏絶<lb/>
太公之後祖宗墳墓嵗峕伏臘無一人陳菜羮奠酒漿<lb/>
者不得如楚子存若敖之祀也夫柟固有一死特以臧<lb/>
奴矯誣坐滅郤顯業廢事功口無食人之粟足無立人<lb/>
之朝一旦與螻螘同斃飲恨忍耻長跪逺謝於孟明視<lb/>
奈何不拊膺搥髀流涕泣盡而繼之以血也柟伏覩執<lb/>
事為治大名農易其業女不忘機杼南鄙郊墟之民父<lb/>
<pb n="KR4e0217_WYG_001-23a"/>
老扶杖謳歌思化是召公之治也博物多識窮天地之<lb/>
文宻緻理之極是子産之智也忠信明斷民愛不忍誖<lb/>
無姦伏之心是仲由之義也夫執事被三盛徳柟猶卧<lb/>
烈熖之中甘燋爛之禍不能極聲號嘑以速霖雨之澤<lb/>
智之所不足論也柟聞古之君子聽獄致其忠愛以盡<lb/>
之疑獄汜詢有赦無殺柟雖不佞竊覬覦於君子矣夫<lb/>
先王觀風盡民情之變有奏獻賦詩之體柟不揆昧死<lb/>
述鄙俚隨書進聞維執事之採察焉柟頓首頓首<lb/>
<pb n="KR4e0217_WYG_001-23b"/>
　　　與陳一泉外翰書<lb/>
柟聞往年執事受職走馬來濬縣時縣主尊重廉隅豪<lb/>
習高其才不輕與物接明日始乘轎邸見執事之任既<lb/>
數日始戒官僚從事屬興禮進賀踰年柟或因執事春<lb/>
秋祭饗㑹食入公門於圜墻窺視則縣主肅而入拱而<lb/>
出周旋委蛇賓主輕重之儀罔敢墜逸與前所聞者大<lb/>
異竊獨不知何為而然也既而濬士大夫有所存問於<lb/>
柟者私道執事盛德恭愛仁賢道隆而思謙行顓而體<lb/>
<pb n="KR4e0217_WYG_001-24a"/>
備宏外而惠中有所叩則因為之鳴以盡其節温乎如<lb/>
玉縝乎如金萃乎如芙蓉澹乎如秋水泛於䧜澄霽而<lb/>
無所淆濁也曩昔縣主之所以盡禮於執事者謂非出<lb/>
是乎哉暨柟詣御史臺對發内黄見執事往來每伏謁<lb/>
道左執事忘其為囚以鞭揮之曰毋執事之聲音顔色<lb/>
始得接見尤進乎圜墻之所窺識者而前士大夫所稱<lb/>
譽果足以得其似也當是時有能脫去桎梏加我以冠<lb/>
履法服令之得為人其體使能詘伸坐立其手足使能<lb/>
<pb n="KR4e0217_WYG_001-24b"/>
持行其耳目使能視聽其禮貌使能揖遜退避其口使<lb/>
能道古今事變明仁義陳帝王之迹而無巳也執事憑<lb/>
軒而聽之則必有可觀者今以刑僇之民為世擯斥雖<lb/>
欲自進已見逐於君子門墻矣柟又焉敢振金鐵亢明<lb/>
刑揚其惡臭塵觸於執事之庭哉雖然嘗聞聖人樂<lb/>
天而知命賢者守義以徇死智士不廢時以立功所<lb/>
謂樂天而知命者道徳備於已險夷之來非我所致<lb/>
凡利害升沈通塞之故舉弗問焉則周公居東孔子<lb/>
<pb n="KR4e0217_WYG_001-25a"/>
圍陳其人也所謂守義以徇死者不幸而禍變加我<lb/>
者或是與雖死以定分可也加我者或非是與雖死<lb/>
以順受亦可也然則奚死哉死於義則止爾若荀息<lb/>
之死莭叔孫豹之守難彼誠深乎是也所謂不廢時<lb/>
以立功者畧小嫌以自汙藏器以待時而用其道於<lb/>
天下者也昔子犯負戈管仲囚檻而顯齊晉者非歟夫<lb/>
柟以肓昧墮死刑誠見黜於周公孔子者若荀息叔孫<lb/>
豹則為其君引節今柟縁讎坐誣而罹之極刑即徇死<lb/>
<pb n="KR4e0217_WYG_001-25b"/>
其所守者何義哉獨柟罪章所載一見釋於御史樊公<lb/>
再見疑於太守張公使有解倒懸者得没其齒終其愚<lb/>
則柟願為伯臣執鞭夫豈無膚寸之功以謝天下哉今<lb/>
特囚拘牢狴去冠飾而聨紲之其體非復能詘伸坐立<lb/>
其手足非復能持行其耳目非復能視聽其禮貌非復<lb/>
能揖遜退避其口非復能道古今事變明仁義陳帝王<lb/>
之跡假令執事致之堂陛賜之跪使出話言不過頽然<lb/>
一囚而已又安能决胷臆開口一辭為君子應對哉夫<lb/>
<pb n="KR4e0217_WYG_001-26a"/>
柟淹獄數年心思轇轕每傳鐘皷及獄卒喧呼警報則<lb/>
便悸怖久之始能定日間與囚徒雜處或勉强一笑不<lb/>
過亂愁苦忘兒女思爾非有所謂樂然後笑者也使憂<lb/>
能傷人則吾豈可以延嵗月不死哉比年來桎梏無晝<lb/>
夜或為文賦腹藁成則請於司圜氏觧刑而後書已則<lb/>
復刑以故多鄙俗無足觀然猶不以為耻而獻之官府<lb/>
亦欲司命者知柟頗從事於斯免搒笞云爾夫虎豹惡<lb/>
獸君子忘其兇穢而寢之皮取其文也今柟兇穢異於<lb/>
<pb n="KR4e0217_WYG_001-26b"/>
虎豹而有其文或者為君子之所寢邪謹録舊所為文<lb/>
五首賦二首雜體詩三十首託諸生錢子萬選李子應<lb/>
宿敬上執事倘忘其兇腐之質而寢其皮毛之文燭日<lb/>
月之光而賜之以不死之惠俾柟求上大夫所稱與親<lb/>
炙盛徳而叩其鴻音則夫圜墻之所見内黄之所得者<lb/>
愰然而失矣柟父母五年不葬而二子一女死闔門蔑<lb/>
絶無所統繼濬之士大夫固能言之今不敢贅唯執事<lb/>
埀察<lb/>
<pb n="KR4e0217_WYG_001-27a"/>
　　　上郝南峯吏部書<lb/>
柟聞昔者荆軻入秦而白虹貫日白起滅趙師而太白<lb/>
食昴鄒衍繫燕王之肆而五月飛霜夫精誠變天地奸<lb/>
氣拂星辰此皆越等夷之幹造盛衰之變關命運之㑹<lb/>
殆非人人可與揆咎而取徴也夫徳肖朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>形類蟪蛄<lb/>
生如植槁梧亡若覆死灰然嚮靡延長頸極號嘑以求<lb/>
託化育之意弛負擔之憊夫誰有蹈赴湯火舉手投足<lb/>
拯死亡者哉柟聞荆楚連城之璧隋侯明月之珠於越<lb/>
<pb n="KR4e0217_WYG_001-27b"/>
湛盧之劒屈産齧膝之乘此四者天下之至寶使出自<lb/>
齊秦呉楚大國必將狹重期之觀崇華廐以養之累踵<lb/>
曵跗購千金而視矣發跡於三家之市則人之躡景昻<lb/>
目而觀者纔百之二三何則語曰犀象無位出自驕貴<lb/>
蕢莩草履無然下伍積居襲之漸也今柟本蓬澤枯槁<lb/>
之士奕世編氓業不出丘壑綺縞不曵體梁肉不適唇<lb/>
繩樞瓦缶長大子孫閭巷不聞金玉之聲勲葉之貴擁<lb/>
貂貐乘魚軒揚眉濶論視猶土梗草苴斯亦士之至賤<lb/>
<pb n="KR4e0217_WYG_001-28a"/>
者矣爾乃負固陋之質效矯世之志遐思逺舉立於百<lb/>
世之下以竊慕於千萬世之上詩書餙小愚禮樂誘言<lb/>
志依附處士乖忤權貴雕蟲綺篆於辭賦之間衒玉不<lb/>
售置吾家體用不適焉於是乎上不能伏巖宂之側考<lb/>
泉石之跡以重明主之顧次不能發經射䇿効納忠信<lb/>
以拾取緋紫之榮下不能揆卜齮之計逐什一之利致<lb/>
富千金為宗族光寵夫然後張目而劒㦸森企足而梁<lb/>
父峙市井都遂之中一䧟穽網罹之設矣昔客有皷瑟<lb/>
<pb n="KR4e0217_WYG_001-28b"/>
於齊王之門者能使鬼神上下縣竿不合則人將掩耳<lb/>
而不聽宋人資章甫適越雖端凝冕裘斷髪文身則人將<lb/>
駭碭頓走反目而不觀諺有之曰衆口鑠金重毁銷骨<lb/>
而柟負違俗之難抱獨任之釁挾撮壤而障江河則人<lb/>
有惜狗馬之斃痛狐狸之掩靡不愛柟一死者矣况夫<lb/>
潢汙瀆於鬼神鄭聲淫於師曠社櫟棄於匠石燕礫笑<lb/>
於周觀誇渚崖而東靣視惡知其不長笑惡於大方也<lb/>
夫柟罪戾如此其大適遭傭奴之變而其家益無頼圖<lb/>
<pb n="KR4e0217_WYG_001-29a"/>
致之死要取不訾之賄厚誣抵法之刑尚頼天地日月<lb/>
得自明稱貰一年乃復皇網掩其翮周綱繚其膚申索<lb/>
縶其足垣䑕不避囓其髪髭柟聞市廛之音商販歌嘆<lb/>
愈於鈞天之樂薄觧束縛稍置散地跔躑僂俯愈於帝<lb/>
庭之美出檻域寢苫塊愈於匡牀之安藜藿之飯晨至<lb/>
而晡進試以挺杖後食愈於紫駞之羮赭衣短褲不掩<lb/>
脛骭畧僃燥濕愈於魯縞之繪吏至喜則屈膝怒則頭<lb/>
搶地雖太史公詬辱蠶室王嘉惕於法伍李固斃身箠<lb/>
<pb n="KR4e0217_WYG_001-29b"/>
缺塗毒金鐵俛首埀涎嘑天椎心而流之以血何以踰<lb/>
此柟聞蛟龍失雲雨則覂鱗波濤殞骨泥沙士嬰禍羅<lb/>
則毁身亡名折節狥死今柟形辱志䧏長謝洙泗則聖<lb/>
賢之逐客覧清聖之鍳則鴟鳶之餘肉何地而不可委<lb/>
虖而柟含垢忍耻延一夕之命苟活溷壤溺血之中不<lb/>
能蚤自裁决貽先祖之羞徼鄉里之惡者是非禍覬徼<lb/>
幸而利大於媮生耳竊懐蓄恨之積固有不瞑目之行<lb/>
故敢冐死上陳願執事憫裁聽察其至柟聞古人有言<lb/>
<pb n="KR4e0217_WYG_001-30a"/>
曰人固有一死或重於泰山或輕於鴻毛用之趨舍異<lb/>
也何則孝莫大於復讐統莫先於傳子士莫重於廣業<lb/>
昔者尚子行仁勇之事長驅赴難不能報伍奢之怨穆<lb/>
公屬國於宋殤搆戚黨之禍結怨諸侯不能定子馮之<lb/>
居子推汙世主之量高不賞之節燔炙介山不能樹管<lb/>
仲之功也故夫事渉過計於前駟馬不能㨗之於其後<lb/>
矧死生之際得失之大機柟固熟思而詳議之矣唯執<lb/>
事推心加聽焉曩者柟寘身圜土出歸謁先人於淇門<lb/>
<pb n="KR4e0217_WYG_001-30b"/>
敝廬未幾而黄池之孽作黒山之賊舉抉垣破屋戕先<lb/>
人而火其室先母埀白髪號哭不逾時而逝者豈非悼<lb/>
痛先人不首牖之故哉夫柟孤立無兄弟犬稚甫九嵗<lb/>
即亡次子三嵗亦殀死寡妻孤女㷀然在室族人攘利<lb/>
變易不測竊恐栢舟不可為誓陳人之媵或加於我盧<lb/>
處子矣柟聞墨翟棄室而說諸侯百里奚鬻秦而相寗<lb/>
戚飯牛以干桓公此三人者豈竊世主權利富貴取聲<lb/>
譽天下哉要之各乘時奮智行義逹道樹勲業為不朽<lb/>
<pb n="KR4e0217_WYG_001-31a"/>
爾夫柟自穉齒學章句長而被儒服誦法周公孔子之<lb/>
道思欲附㑹古人效駑鈍之姿蹇歩鉛割麤有所建明<lb/>
於斯世也然瓦礫之材璞匠所棄制科之不收縉紳士<lb/>
大夫之弗齒中風狂癎觸昭憲之網弗出者三年矣柰<lb/>
何遽死而不急聲燋嘑於執事左右哉由是觀之舉子<lb/>
推之隘者則士不宏跡宋穆之謬者則統失緒持尚子<lb/>
之操者則狥近名孝不寛昔曹沬將魯不死三敗之辱<lb/>
于柯之盟則挾匕首劫桓公還魯之侵地以雪衂師之<lb/>
<pb n="KR4e0217_WYG_001-31b"/>
耻今柟欲包曹沬之羞以反三子者之見而後伏斧鑕<lb/>
之刑尸藁街之觀欻然長逝少謝造物之私執事胡不<lb/>
少埀憐惜宏天下恢廓之量忘其出身之微越於世俗<lb/>
之惡拯袂水火雪淹滯之寃以成憤抑之志柟即白骨<lb/>
復生載覆盆而被日月之光者果誰之賜哉<lb/>
　　　與陳龍泉大理書<lb/>
柟聞物有異類而同情者故釁牛觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>猛虎負隅麋鹿<lb/>
走挺柟竊以為禽獸之性怵於死不過惡中傷血肉惜<lb/>
<pb n="KR4e0217_WYG_001-32a"/>
毛羽骨角而外不知事夫人則不然特秀萬物善智慧<lb/>
悅親戚交遊急耳目四肢之愛臨不諱之期陳取冠履<lb/>
故物羅列諸兒女妻妾滿前執手喟唈語呫呫屬後事<lb/>
視禽獸無所省而死者逺矣夫君子則不然任天下重<lb/>
器身百世之規道誼未盡下見淆於閭里而上無王伯<lb/>
之遇不幸遭變則含穢詘辱嚴周身之防以圖事末效<lb/>
視夫人畧知省而死者亦逺矣今柟無君子之行而私<lb/>
有志焉自愛於其死日者柟以傭奴故坐法御史樊公<lb/>
<pb n="KR4e0217_WYG_001-32b"/>
察其誣而出之明年殷公按郡尋寘之死而柟父母在<lb/>
殯啣不共天之寃絶宗祀之緒濶倫理隳民彛姓名不<lb/>
著無補益於世與盗賊同斃於法伍則柟安得不寒心<lb/>
酸鼻而死哉即死不過於二三禁吏之手與羣儽嗚嗚<lb/>
相悲咽而已又安得諸兒女妻妾滿前執手屬後事哉<lb/>
且犴獄幽虐之地一夫辜死則暴之數日始出落髪髭<lb/>
變肌膚巨䑕如狼噉其靣目甚則羣嘯抉腹嘬其腸胃<lb/>
脂膏相靡於垣墻之間是不得惜毛羽骨角如禽獸矣<lb/>
<pb n="KR4e0217_WYG_001-33a"/>
今柟待死何以免於是竊聞禮君子決獄有赦重附輕<lb/>
之義思柟骨肉無見笑於牛虎麋鹿則執事之賜焉唯<lb/>
留意幸察<lb/>
　　　上呉少槐吏部書<lb/>
楚頃襄王好畋獵獒齧御人脛州侯夏侯請從磔獒楚<lb/>
王曰已卒飼之虞人之餼莊辛見楚王曰臣聞大王獵<lb/>
獒齧御人脛也有之乎王曰有之曰王之獒孰與於王<lb/>
之御人王曰御人貴夫王不賜之磔也已甚矣而復予<lb/>
<pb n="KR4e0217_WYG_001-33b"/>
之餼此王率獸食人也楚王曰先生之言誖寡人奉先<lb/>
王社稷雖不肖豈敢比於率獸而食人日者獒將烹寡<lb/>
人已令處獒深宫深宫不逢不若誑尫之厲不敢為妖<lb/>
祥此獒之桃塗者也它日獒在朝暴客邪佞之徒不至<lb/>
持㦸宿衛之士日事高寢此獒之㤗阿犀甲堅城方池<lb/>
者也又它日獒出郢超黔中過夏州還獵蒼梧之野軼<lb/>
熊虎貙豹裂腦血鮮于巖谷之間窮軀彊幹之獸走東<lb/>
齊青丘境上此獒之碆盧矰繳藥銛䧟穽之利也夫獒<lb/>
<pb n="KR4e0217_WYG_001-34a"/>
備三能寡人弗恤從貴人之請是磔三能也寡人何靳<lb/>
於虞人之餼莊辛曰善王之已也存獒三能夫柟齧僕<lb/>
人之脛讐家因矯殺之厚誣之死執政不肯深原論曰<lb/>
抵罪此獒之將磔也甚矣夫負死罪待磔誠不足惜竊<lb/>
悲夫先人暴露二子就亡盧氏之鬼將乞食於誰之原<lb/>
乎執事誠已柟死編名司里保副之間讋服犯教之民<lb/>
如驅豺狼柟且為鄉里桃塗獒矣若不獲命願賜徒配<lb/>
逺放焉處都㑹監門持㦸禁呵國之姦細柟殆亦為要<lb/>
<pb n="KR4e0217_WYG_001-34b"/>
路㤗阿犀甲堅城方池獒矣抑亦徼惠太公之世得賜<lb/>
流竄荒裔乎抗旌西夏還戌漁陽礪劒飲馬長城之窟<lb/>
使白狼元菟間不復煩朝廷宵旰柟將亦為國之碆盧<lb/>
矰繳藥銛䧟穽之利獒矣夫執事憫柟一死聽命以圖<lb/>
事三效此豈獨楚獒被顯惠䝉福澤於頃襄王哉<lb/>
　　　上張鵞山侍御書<lb/>
柟繫獄刑罪深重蹈不測之誅忘日月晦朔之變形貌<lb/>
銷穢伏棘垣而待鈇鍖者於兹七年矣然猶不揣輒上<lb/>
<pb n="KR4e0217_WYG_001-35a"/>
書當道自明以求幸納於速化之域是非獨愛狗馬之<lb/>
命故為是諜諜爾誠以事實極枉議者因縁文致不肯<lb/>
平反即柟生不能辨一日陳屍東市飽䲭鵶豕犬肉滓<lb/>
既化則柟又安得以浮游魂氣往來於王公大夫之前<lb/>
開口一雪其寃乎由是進退無據慌汗號呼於鼎鑊之<lb/>
間以畢其餘悃而敬聞命於下執事柟聞傳稱舜為天<lb/>
子臯陶為士瞽瞍殺人如之何曰執之而已爾夫瞽瞍<lb/>
天子之父而臯陶執之為能用法焉設使匹夫匹婦罹<lb/>
<pb n="KR4e0217_WYG_001-35b"/>
無妄之刑事可議也情可疑也獻讞之辭不能持其平<lb/>
也則臯陶將惕然弗安若已推而納諸溝中申其誣弛<lb/>
其刑不正其辭不已也然則臯陶何心哉母亦曰法者<lb/>
受之天者也士師者奉天之法以佐天子者也吾執法<lb/>
能無天子之父而不能恤匹夫匹婦之寃敬於大慢於<lb/>
細䙝天之法士師之罪為有大焉爾故其言曰天討有<lb/>
罪五刑五用哉又曰與其殺不辜寧失不經是則臯陶<lb/>
而已矣柟為雇工人張杲本家圖死縣官以私怨寘之<lb/>
<pb n="KR4e0217_WYG_001-36a"/>
大辟暨柟奏辯下大名張公勘問仍作雇工今大理駁<lb/>
章曰張杲之死似非一人一手所能致恤刑覆勘曰本<lb/>
犯執稱毆死張杲係雇工偷麥堅不輸服是誠其事可<lb/>
議焉矣情可疑焉矣獻讞之辭不能持其平焉矣設使<lb/>
臯陶見而覈之將執其法而遽殺之歟抑亦申其誣弛<lb/>
其刑正其辭而原之歟不然何臯陶嚮昔施於匹夫匹<lb/>
婦者今獨薄之於柟是豈士師有二法乎哉或詰之曰<lb/>
子言誠似矣然子文案連抱窮年之獄孰肯忘上下之<lb/>
<pb n="KR4e0217_WYG_001-36b"/>
嫌孑立以救子哉柟曰不然獄文誠無所疑在所不宜<lb/>
開苟有所疑雖百世之下猶或非之况乎數年之事是<lb/>
非之公尚可問之三代直道之民也邪昔者梁人有繼<lb/>
母殺其父者而其子殺之有司斷以大逆孔季彦救之<lb/>
而免南康囚法不當决監司欲誅之周茂叔擲板於地<lb/>
將棄官歸而卒全其人是二公者浩然之氣直塞天地<lb/>
故於今不衰焉邇年廵按胡公按郡諸公救柟曰寃胡<lb/>
公曰此卒不可殺以待來年察院爾柟愚雖不見明然<lb/>
<pb n="KR4e0217_WYG_001-37a"/>
感天地覆載之恩者未嘗不耿耿於懐也何獨私念孔<lb/>
季彦周茂叔云執事盛徳遺愛流布魏郡南鄙之民被<lb/>
照臨者仰如天日柟固竊處圜墻恒切𠂻私孤子之望<lb/>
父慈女之慕母不啻過也縁執事在古臯陶之位故柟<lb/>
得以臯陶之說進輒復忘其臭穢敢獻俚辭文四篇雜<lb/>
體詩四十七首畧抒寃𠂻唯執事埀察幸甚幸甚<lb/>
　　　與耿忠菴進士書<lb/>
孟冬十六日臺人某來揖司圜氏曰汝為我語盧柟屬<lb/>
<pb n="KR4e0217_WYG_001-37b"/>
者進士耿公過濬<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>訪而寃狀曲埀愍痛諸所云要㫖<lb/>
謂斯世縉紳元老諸公憐而狗馬文辭早晩消息得原<lb/>
報柟愚聞此伏地叩頭泣血下曰柟不肖弗遵師訓蹈<lb/>
履乖妄鬼神恫怒横被譴厲疾首圜門抱不測之誅為<lb/>
名教所不齒者於兹八年今耿公乘驛傳未遑税鞅遽<lb/>
賜問一囚抑不知柟以何因縁得見幸如此然柟知有<lb/>
所感矣請敬陳之夫天地萬物交錯水火相薄精氣感<lb/>
通象類流動各以召應故易曰寂然不動感而遂通天<lb/>
<pb n="KR4e0217_WYG_001-38a"/>
下之故樂記曰感於物而動故形於聲夫感通固神化<lb/>
之能妙用符契之機也獨無觀於㑹稽之山夏后氏之<lb/>
穴焉爾乎豅谾㟏岈寥乎其深虛也不知夫地氣至則<lb/>
洩靈祲出雲霧變化虬蟉盤旋如車葢旗幟盡幻怪於<lb/>
山谷之間嚮之靜淵者轉而制然軼蕩也夫夏后氏之<lb/>
穴其感之微者也因是知豐山有九鐘焉邈緜曠漠偊<lb/>
乎其塊獨也不知夫霜降氣凝轟闐雷觸天然自鳴於<lb/>
大荒之野朝遊乎瓦礫夕諧音乎玉磬轉移之間比於<lb/>
<pb n="KR4e0217_WYG_001-38b"/>
師曠之耳夫豐山之鐘其感之微者也因是知沙丘有<lb/>
<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>鳥焉秋深蟄籋口向宿不知春社既臨儵然竊罘罳<lb/>
入華屋少出於珍竒花木之間泠然而乘清風飄揺乎<lb/>
太清雖有碆盧矰繳之施弋人將弗加乎其上矣夫沙<lb/>
丘<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>鳥其感之微者也因是知燕臣鄒衍緤頸繫獄頽<lb/>
乎其刀鋸之骴鼎鑊之胾也不知夫昭王感吁霜之事<lb/>
按劍觧顔尊為上客卒之推運五徳談天地四海九州<lb/>
之蘊吹陰谷之律使五榖繁殖夜為虜晝為賓夫燕臣<lb/>
<pb n="KR4e0217_WYG_001-39a"/>
鄒衍其感之最著然尚違逺而難言也因是知今日之<lb/>
事柟嘗受誣大辟伏金索貫三木與盗賊妃伍惘乎自<lb/>
分為天下大僇也不知夫耿公方受命南還掲旌黎侯<lb/>
之國而威馳乎燕趙之外觸臭類存寃儽令柟違去塗<lb/>
炭存先祖祀畢少壯之志雪一劍之耻然後仆質横分<lb/>
以身首謝士夫即柟瞑目而耿公之徳已塞乎天壤矣<lb/>
夫柟囚居九幽之地有内死之心無外望圖生之意臺<lb/>
人云云葢耿公感之以天也而僕長跪逺謝動之以人<lb/>
<pb n="KR4e0217_WYG_001-39b"/>
也夫積誠弗竭則著之言辭言辭之不足則攄之以為<lb/>
文孔子曰言之無文行之不逺謹以荒疏并舊作四賦<lb/>
十冊敬上伏唯高明埀覽焉柟頓首頓首<lb/>
　　　上眺春陵内翰書<lb/>
前五月内節判馮公來署濬事之三日臨獄閱囚出明<lb/>
公所示手書文采巨麗懇惻過甚皎乎如春陽溫乎如<lb/>
挾纊既枯之骨勃然復興此誠造化生育萬物之私非<lb/>
世俗偶然一得之效也柟愚不勝愴恨伏念五六日抵<lb/>
<pb n="KR4e0217_WYG_001-40a"/>
於旬月精爽淪䘮慌怳如失東望稽顙𣺌無涯涘竊唯<lb/>
載古在昔賢豪之士顯於側陋若侯生見顧於夷門馮<lb/>
諼䝉任於薛邸毛遂脫頴於趙庭薛公納眷於旅次是<lb/>
皆感㑹風雲遭際世運適見龍之時而受知於大人者<lb/>
也繼兹以往世道交䘮𤣥纁蒼璧之儀加於世胄丹書<lb/>
赤訓之章不出侯門陳平之巷絶長者之車韓康之廬<lb/>
乏束帛之戔過此而言取士於管庫魚鹽之間者吾未<lb/>
之見也矧夫弗潔之囚三木囊頭長錮犴獄者哉夫虎<lb/>
<pb n="KR4e0217_WYG_001-40b"/>
豹之皮人取其文而或畏其兇犀象之骨人愛其材而<lb/>
或惡其穢是非虎豹之罪皮與骨固足以厚人之疑也<lb/>
柟以傭奴故致晉師三豕之疑渉樂正䕫一足之誤䧟<lb/>
法象之地備搒楚之辱殫周勃之金嘔條侯之血蟣蝨<lb/>
生於肘腋胼垢長於肌膚縣衣如鶉結髪如繭節届暮<lb/>
秋獄草委歇仰視鴻鴈嗈嗈南翔思欲振羲和之轡頓<lb/>
大龍之首折若華於陽渚躡倒景於崦嵫天路永遐喟<lb/>
言莫昇神往形留我勞如何昔嵇康以忤權而臨刑蔡<lb/>
<pb n="KR4e0217_WYG_001-41a"/>
邕以浩嘆而當僇陸機以膺譖而致命禰衡以抗俗而<lb/>
膏鉞此數君子者功成行著生則縣名於霄漢死則埀<lb/>
芳於竹帛長逝瞑目夫復何恨哉若柟讀書幾三十年<lb/>
叨光於禮樂之域獵芳於詞翰之林上不能效駑蹇之<lb/>
力於當代下不能立清修之譽於鄉閭徒以曽參殺人<lb/>
之謬與盗跖聨頸而死嗟乎人生至此能不悲哉顧念<lb/>
形影實知兇穢柟竊自分當為世所棄又安敢蓄不訾<lb/>
之懐望大君子收恤明公道塞二儀光照四海奎璧之<lb/>
<pb n="KR4e0217_WYG_001-41b"/>
章格於上下鸞龍之文奮乎逺邇將使徐陳奉轡應劉<lb/>
扶轂屈原擁篲於前子雲擔簦於後此足以徴明公天<lb/>
挺之聦顯昭代人文之盛矣今上注意翰藻明公制作<lb/>
實回聖眷雖漢儒白虎石渠之遇蔑以踰此夫盛徳顯<lb/>
位巍巍如彼令聞廣譽赫赫如此然猶投人夜光徼福<lb/>
囚虜慰寃魂於梧丘觧貳負於石室埀太息於幽垣示<lb/>
昭曠於天下孟嘗平原信陵諸君號稱下士未易幾此<lb/>
柟感恩無地敬敷委曲臨紙抆涕痛深心骨唯不惜帷<lb/>
<pb n="KR4e0217_WYG_001-42a"/>
葢終惠犬馬益幸<lb/>
　　　與孟龍川書<lb/>
龍川執事莊周稱膏以明自銷漆以用而割樗櫟之材<lb/>
以癰瘇不適用而壽竊嘗笑此語為不關世故墮四體<lb/>
偶槁木土石能言誤斯世而已及觀夏商末主殺龍逢<lb/>
囚箕子刳王子比干彼三賢者視死如往明惟恐其不<lb/>
銷也用惟恐其不割也未嘗假以癰腫不適用而壽則<lb/>
信乎周言果為過論也夫龍逢箕子王子比干樂然而<lb/>
<pb n="KR4e0217_WYG_001-42b"/>
死者其道誠有所重故生而有不用爾曩使苟於殺身<lb/>
無關綱常倫理之道此與匹夫匹婦自縊於溝壑同彼<lb/>
三賢者尚肯銷其明割其用潰其癰瘇徒適用而弗壽<lb/>
邪然則周之言或有可取歟今有人薦高第職在司諫<lb/>
或監察御史給事中官犯顔直諫膏身鈇鉞與龍逢箕<lb/>
子王子比干遊則亦何恨於死也若乃讀書行道身未<lb/>
荷人之禄手無析人之圭徒以讐者文致矯誣啣寃抑<lb/>
負明刑與一切盗賊奸宄無頼之徒同斃抑安得不有<lb/>
<pb n="KR4e0217_WYG_001-43a"/>
感於莊周云僕繫獄事本末執事悉僃而我盧氏在濬<lb/>
世世業農無公卿朝士大夫顯貴故僕得罪後無一人<lb/>
肯援手者而僕亦不敢出私怨言分定故也假若趙盾<lb/>
受械狐偃當僇柳下惠城旦子臧季札充匠作子産季<lb/>
良叔孫豹石碏擬流竄有力者坐笑而觀之彼數君子<lb/>
者能無怨乎哉夫其怨者戚之也不怨者疏之也戚之<lb/>
故民無所不致其愛也疏之故怨而有所不屑也奚若<lb/>
是分定故而已矣今世大人君子有能興哀於不報之<lb/>
<pb n="KR4e0217_WYG_001-43b"/>
地僕得末減遠徙邊塞汚沙漠血刃死為國殤雖未能<lb/>
從龍逢箕子王子比干遊比之徒死圜墻無分毫効力<lb/>
當代者不亦逺乎哉私念至是前莊周所謂愛其明惜<lb/>
其用守癰瘇無用而竊壽者僕誠無取焉執事以為何<lb/>
如屬者聞執事於王四府耿進士前極稱僕見誣狀又<lb/>
出所作四賦塵上此造化生物之妙也銘刻銘刻持奉<lb/>
滕王閣圖乃正徳間山東馬生手所摹者尤工緻其畫<lb/>
額記中語率僕㝢言執事一一詳之始見不知其肯為<lb/>
<pb n="KR4e0217_WYG_001-44a"/>
僕一雪涕否也令器朔平華平俱才識高邁恨不能相<lb/>
見語唯執事善教不枉其材幸甚<lb/>
　　　與王鳳洲郎中書<lb/>
柟負質犬馬不能操執有所自立中風狂走傾跌谿險<lb/>
釁沴所積卒與禍㑹往年謝逸人四溟狀柟寃誣明公<lb/>
哀其侗愚為柟白請上官蠲出埀死之齒既又為之詩<lb/>
以誌喜音節愷亮寄情悽惋真可以借金石感鬼神令<lb/>
人讀之嘔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心腎流涕埀血無已也柟承此北嚮叩頭<lb/>
<pb n="KR4e0217_WYG_001-44b"/>
不勝怳恨竊謂柟刑僇小人未嘗接侍大君子顔範而<lb/>
荷眷如此獨以往時犴狴森宻無由裁報中心愴熱忽<lb/>
忽彌年今始脫刑網伏跡茅茨將餙固陋之愚欵則辭<lb/>
蹇而瀆聽鉗口是尚甚非仰答鴻鈞播物之義故敢畧<lb/>
陳微悃唯高明採察柟家世農畝無王侯卿相之貴尠<lb/>
氣熖薫灼之勢繩樞瓦缶長大子孫獨柟顓䝉厠諸生<lb/>
講席㑹不能以此時對揚三䇿上輔明主又不能資藉<lb/>
夙儒鑒視已之毫髪恣睢傲物獲罪上下斯已自分投<lb/>
<pb n="KR4e0217_WYG_001-45a"/>
跡豺虎矣庚子嵗傭奴狗盗本家排塌巖墻撲死時賢<lb/>
不察寘柟極刑囊首鉗足囚鞠幽室惡吏好貨搒楚毒<lb/>
至吞聲飲血苟活於溺溷之中者十二年焉夫柟始之<lb/>
以嫚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之罪繼之以殞軀之禍濬之父兄信雖仁賢見<lb/>
柟如是固己視為螻螘之肉而柟豈望全其首領復拜<lb/>
祖宗之墳墓乎明府小峯陸公蒞政之初篤察寃抑為<lb/>
柟平反窮辭極力於臺憲之際然後氛霧再廓天日迭<lb/>
見嗟乎時既逝矣魄既澌矣忽焉來復此何世矣所恨<lb/>
<pb n="KR4e0217_WYG_001-45b"/>
二親並暴二子同䘮終天永訣弗克臨葬出獄之日託<lb/>
跡閭閻偃仰穴豂傍徨四壁臨日顧影悄然傷魂焭熒<lb/>
之思勞積曷已昔楊子㓜既貶斥謂小人全軀悅以忘<lb/>
罪彼特以荒滛自娯良未極夫此爾嵗㐫濬邑猶甚柟<lb/>
妻女八口親舂糠糢拾鳬茈草根以供煑炊夫數理所<lb/>
不能過者雖大聖亦不克免仲尼天縱至其變也厄於<lb/>
陳蔡矧柟胔骴之末夫復何所云竊又恬於利勢每讀<lb/>
烏倮猗頓傳見其賤市貴販逐倍萬之利輒汗流被靣<lb/>
<pb n="KR4e0217_WYG_001-46a"/>
貴人之門耻為曵裾蓬箔煙囱舉目言笑非唯世之䘮<lb/>
柟柟以䘮世矣縉紳先生見柟如是哀其窮時時存恤<lb/>
而柟亦逡廵惶惑不敢出見諺曰焚其齒曵其尾伊誰<lb/>
之耻斯柟之謂也抑予又將何所怨懟柟鄙穢誼不敢<lb/>
以此言進者仰惟明公嘗出柟水火負戴之私切於夣<lb/>
寐其處已行事恒若懔越惟恐不能奉承徳意以傷公<lb/>
知人之明惓惓之𠂻冐死上聞外録所作文賦詩共三<lb/>
巻隨楮呈覽乞叱入裁教幸甚幸甚<lb/>
<pb n="KR4e0217_WYG_001-46b"/>
　　　與申洹野書<lb/>
伯樂適燕燕王請見曰燕雖小固冀北天下之馬藪也<lb/>
寡人有馬願先生相之伯樂曰喏燕王召圉人撁上乘<lb/>
以見馬肥而茁潤黄金白璧之光流於月題伯樂曰奴<lb/>
馬餙之爾明日撁中乘以見靡鞭筴絶兩銜介睨騰躍<lb/>
而趫齧左右也伯樂曰骭馬不可御爾又明日撁下乘<lb/>
以見□溺膠其腹菽汁液其髪骨象崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>進之如有疑<lb/>
也退之如有思也俛而噴仰而鳴若有所言而不能也<lb/>
<pb n="KR4e0217_WYG_001-47a"/>
伯樂改容變色一舉而三失走見王曰臣相馬三日一<lb/>
不中法今見王之下乘夫下乗固天下馬也而王斥之<lb/>
外廐母乃枯之皮毛而不能索馬於牝牡𤣥黄之外乎<lb/>
燕王曰謹謝客寡人弗識也夫今天下之士華言善服<lb/>
者居上乘奔利據要者居中乘言𠂻行成上微君相之<lb/>
遇下見困於草苴泥塗見惡於鄉里者居下乘足下於<lb/>
貧賤之士則延之於閣賓為上客賜之坐及之話言足<lb/>
下胡不枯之皮毛獨能索士於下乘哉子相士之伯樂<lb/>
<pb n="KR4e0217_WYG_001-47b"/>
矣<lb/>
　　　再上李東崗書<lb/>
柟聞魯使人於宋踰梁父之險捫纎葛陟鴻崖俄而力<lb/>
屈絶投墜大壑中三年饑茹松栢之葉而渇飲霜露吸<lb/>
夜氣風雨之所激射<graphic n="KR1699" url="https://raw.githubusercontent.com/kanripo/KR-Gaiji/master/images/KR1699.png" mimeType="image/png"/>蛇之所吮齧山精魑魅之所揉<lb/>
捽艱苦殊狀其濵於死者數四矣然其人極聲號嘑求<lb/>
捄於途旅往來者然皆聞之去而弗顧也間有顧者不<lb/>
過攀危木踐滑苔側身俯首矉視嘿然駭慄輒引去不<lb/>
<pb n="KR4e0217_WYG_001-48a"/>
捄然卒未知其人死與否也明年魯人伐宋攻其城公<lb/>
輸子載修具轒輼器械往過之而其人猶存活力疾嘑<lb/>
之不已公輸子埀長綆千仞下飛櫓雲梯以致之其不<lb/>
及崖畔而康居者尋常尺寸之間爾然徽纆中絶愈益<lb/>
墮其人幾死夫然後知命之窮極理數之未至終自恚<lb/>
憤至死而無所仰矣柟曏昔不遵師訓陋寡聞道瞑行<lb/>
徑趨傾跌殞仆沉居圜墻之中食惡糗糒飲蜇毒之水<lb/>
金鐵鉗其脛蟲蚤蠧其膚寃厲號嘑之鬼振於夢寐震<lb/>
<pb n="KR4e0217_WYG_001-48b"/>
嘷哭而望救於世者於兹五年矣然亦有聞之弗顧者<lb/>
有顧之嘿然駭慄引去者竟未見其能披髪纓冠而往<lb/>
捄之者也往年執事自諫垣臨治大名柟竊私心喜之<lb/>
曰李公位隆徳盛道光而化普行獨而思淵浩然之氣<lb/>
塞虖天地執造化之契而施再育之恩者此其人矣於<lb/>
是仰首長鳴極其聲而號嘑之時御史胡公行郡執事<lb/>
慨然與張公呉公明其寃而抗捄之益力雖公輸之救<lb/>
魯使不過若是恩也向使胡公少有察篤天隱之意出<lb/>
<pb n="KR4e0217_WYG_001-49a"/>
柟幽谷隮之崖畔以抒執事一夫不獲之憂抑亦何損<lb/>
於政而乃隳柟淵壑踣躓彌年雖興哀望至竊恐公輸<lb/>
厭聞而長往弗顧令柟陳屍坑谷喂野䑕鴟鵶宗祀滅<lb/>
絶妻妾改醮則先人之柩誰能泚顙睨視覆以一杯之<lb/>
土哉夫柟罪文始末執事已悉今不敢贅但張杲實柟<lb/>
傭人彼家排墻撲死遍體傷痕夫豈柟一人一手所致<lb/>
佐見俱悉苟訊及之其情立見矣今刑部駁章覆勘坐<lb/>
此齟齬乃張公復令濬縣勘問夫積獄既久若使下官<lb/>
<pb n="KR4e0217_WYG_001-49b"/>
奉承刑部風㫖羅織成獄是猶重關金墉而固之以鍵<lb/>
又安知死所哉伏唯執事闡公輸之仁哀墜壑之難接<lb/>
之長綆飛櫓雲梯以慰柟極聲嘷嘑之望庶使墜者不<lb/>
死葬二親之柩全妻妾之節長育𦙍嗣以成我執事興<lb/>
滅繼絕之惠柟少長一日畢盡志願執事所賜豈有涯<lb/>
涘哉<lb/>
　<lb/>
　蠛蠓集巻一<lb/>
</p>
<p>
</p>
  </div>
</body>
</text>
</TEI>
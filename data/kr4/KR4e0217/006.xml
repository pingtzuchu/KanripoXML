<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0217_WYG_006-1a"/>
重刻蠛蠓集引<lb/>
吾郡盧山人者以詩文雄一世而當其時則人少有能<lb/>
重之者今沒去二十餘載而所撰蠛蠓集始出焉集始<lb/>
刻於吳之太滄州乃鳯洲王公家藏抄本<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>崍張公手<lb/>
自校讐之又自叙其刻之始末以成兹集集傳至吾郡<lb/>
見者以為琬琰竒珍轉相抄録日不暇給殆若平子賦<lb/>
出而紙價為貴時矣余邑竇尹寳泉雅好時文因謀於<lb/>
余将重刻是集以應求者且計省價於筆楮之費者當<lb/>
<pb n="KR4e0217_WYG_006-1b"/>
什倍也乃刻之兩月而完刻之字跡即翻原本頗不相<lb/>
下文事於兹其有興乎竇尹欲紀其重刻之意復屬余<lb/>
為序余惟山人詩祖六朝文賦法秦漢評之者已有定<lb/>
價而其人豪宕不覊扞當世之文網自罹大辟㡬瀕於<lb/>
死故其詩文多成於三木金索之間見於自叙又如此<lb/>
俱不必述也獨感夫詩人之言曰詩文必窮而後工乃<lb/>
今於山人復見之故史稱丘明失目厥有國語孫子臏<lb/>
脚兵法修列屈原放逐乃賦離騷不韋遷蜀遂作吕覧<lb/>
<pb n="KR4e0217_WYG_006-2a"/>
詩三百篇大扺皆詩人發憤之所作則山人之集可以<lb/>
觀矣豈獨於人物亦有之松栢必生於巖澗之間徧厯<lb/>
冰雪之慘而后木理之堅不等於羣材寳劒不埋於獄<lb/>
中嚙蝕於數千年之塵土則亦無以衝斗氣而發光華<lb/>
也向使山人以職務縈其身或安居無事日徜徉於沙<lb/>
麓風月之間則雖未必無所撰述以成一家之言然必<lb/>
不能如斯集之工也閲山人之集者可以哀其志矣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
崍公又述山人逰太學歸痛哭於申考功之第謂太學<lb/>
<pb n="KR4e0217_WYG_006-2b"/>
為空洞無人而醉賦紫騮馬篇累累數百言有飛黄萬<lb/>
里之思又其方出行狴手械未除邑令命茶即與抗禮<lb/>
至引越石父對晏子之辭而邑令大慚即此兩事則山<lb/>
人超軼之見磊落之懐出塵埃逺甚故冝其發為文詞<lb/>
淵深閎肆力追古人即顛仆備至而畧不渉寒酸語也<lb/>
兹又可以壮山人矣萬厯乙亥嵗中秋八月賜進士第<lb/>
吏部考功司員外郎魏郡少春穆文熙撰<lb/>
</p>
<p>
</p>
  </div>
</body>
</text>
</TEI>
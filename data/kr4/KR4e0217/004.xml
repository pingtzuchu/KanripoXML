<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蠛蠓集巻四</head> <lb/>
    <p>
<pb n="KR4e0217_WYG_004-1a"/>
欽定四庫全書<lb/>
　蠛蠓集巻四<lb/>
　　　　　　　　　　　　　眀　盧柟　撰<lb/>
　　四言古詩<lb/>
　　　懲咎詩并啟一首上大名張太守鄮西呉吏部<lb/>
　　　　少槐李翰林東崗<lb/>
柟頓首啟拘幽五載二靈未塟兩稚繼死宗祧有絶食<lb/>
之憂日夜悲號煩懣湮鬱播爲不仁啟偏枯之漸葢志<lb/>
<pb n="KR4e0217_WYG_004-1b"/>
塞則神瞀氣秘則形緩可以宣龢神氣滌蕩邪穢遭遁<lb/>
世而無悶者取要虖音聲焉是故言之不足則發之以<lb/>
詠嘆詠嘆之不足則殫之以詩賦然楚恭寤言隆以美<lb/>
諡子服補過隮爲上大夫古之君子過如日月之食更<lb/>
也人皆仰之詩賦之作宜莫近於自訟也己曏昔柟引<lb/>
見御史臺時諸公神眀察柟寃誣力挽之不出夫並物<lb/>
茂育者天地之化也燭微垂光者日月之明也矜愚兼<lb/>
養者慈父之仁也潤物無跡者元老之器也聖澤汪濊<lb/>
<pb n="KR4e0217_WYG_004-2a"/>
時雨灌沃枯槁之民蒙被滋潤勵結草之思懐刻骨之<lb/>
銘晝夜寢食一夕匪懈第以天網難於頓解人心可以<lb/>
道固沉緬垢顔追思罪戾蹺足嶮巇游志坦夷文之禮<lb/>
樂以從事虖春秋大改過之義望風承顔馳精羽麾傾<lb/>
聽鐘皷刀鋸之警歘若遺失作懲咎詩一首走獻下里<lb/>
滛哇無足採擇秪攄下情云爾柟不勝悚懼頓首頓首<lb/>
其詩曰<lb/>
於皇眀祖厯數在躬龍翔淮甸鳯時金陵哲后繼啟寔<lb/>
<pb n="KR4e0217_WYG_004-2b"/>
爲太宗滌宇沙漢定鼎北平<graphic n="KR1800" url="https://raw.githubusercontent.com/kanripo/KR-Gaiji/master/images/KR1800.png" mimeType="image/png"/>鳥肇跡篤生我皇文思<lb/>
欽明武烈威揚九壌流化八葉載光越商軼周方軌於<lb/>
唐赫赫眀聖鑒臨下土閲兹藩魏在漳之滸政狎民逸<lb/>
不克時叙咨汝宰臣孰寧予處天官曰<graphic n="KR1726" url="https://raw.githubusercontent.com/kanripo/KR-Gaiji/master/images/KR1726.png" mimeType="image/png"/>張公臣隣懿<lb/>
思淵塞邁徳種勲三揖緇衣五馬白脣錫汝淮陽以優<lb/>
王賔曰若李公維帝喉舌逆鱗補衮持稷紏契執憲匪<lb/>
回萬夫之特投章出郊藩此南國曰維呉公環拱紫微<lb/>
縣衡泰垣曳履龍墀三台中拆駭慄天維懐玦之屏絶<lb/>
<pb n="KR4e0217_WYG_004-3a"/>
景超輝象服有韡式讌嘉㑹劒履雲行徽章霧麗丹霞<lb/>
扶軒流飈承珮相協天人調和鼎鼐振舉頽綱綜釐羣<lb/>
紀肅肅公徒峩峩俊士有懐克綏無頗不圮神人胥悦<lb/>
黄耉稱美繄余小子髫齔載年圜彼橋門執經陳䖍虡<lb/>
磬玉鬯琴瑟洞絃官師儆惎我弼我愆嗟余小子般樂<lb/>
肆射禽色交荒曽匪日夜日居月諸忽焉代謝長老有<lb/>
言固而弗化履霜堅氷積雪維霰福始禍基致毁匪嫚<lb/>
臧獲跋扈竪牛之漸駕言鉏挺搆兹竒怨誰其爲梗職<lb/>
<pb n="KR4e0217_WYG_004-3b"/>
此厲階行人牽牛邑人之菑匪曰狡狂孰爲斯媒沉思<lb/>
窳圉遐不愴懐蹇蹇王臣侯來於京雲馳四表靁動八<lb/>
紘霜飛天鉞秋冠烈纓如追放豚寘余典刑羣公窮燭<lb/>
察我寃隱灑以甘露潤此槁軫爍燹燎原撲滅可近三<lb/>
宥弗張六極迭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>犴狴勿密纒牽永殛卧無曲肱行有<lb/>
顛踣日星安施違此昏墨維紲之儽與余偃息大夜何<lb/>
長佇視虚照魑魅僛偲既嚬亦笑招之不來迤邐入廟<lb/>
非予作孽斯焉取造瞻彼衛澳有蘋有蘩祁祁士女大<lb/>
<pb n="KR4e0217_WYG_004-4a"/>
珮瓊璠以嬉以游俯仰如神豈不爾懐畏此棘垣麋鹿<lb/>
榛榛虎豹伾伾號走曠野囓肉茹爢夫我無食不如爾<lb/>
怡欲往同羣騶虞在逵伊禽之介黄鵠其羽千里一息<lb/>
不遑寧處蕩蕩𤣥霄儔克與伍有泚厚顔莫不能舉嗈<lb/>
嗈鴻鴈唼喋江湘弋人何簒實汝瑶觴汝之匪覯亦自<lb/>
云亡罪豈碆盧俾我悲傷何我人斯不如獄草晨光朝<lb/>
晞零露夜灝草之油油孤秀斯寳嗟予小子胡不自好<lb/>
嚴父辭堂慈母去闈二靈並暴風雨中摧圜幽五稔誰<lb/>
<pb n="KR4e0217_WYG_004-4b"/>
掩葛藟心膂慘傷髪膚當乖兩稚失怙咨命不永厥緒<lb/>
斬㔃誰繼余統馬牛風埏牧竪登隴萬嵗千秋涕下如<lb/>
綆妻孥牽裙將柰若何我有嚴刑遑恤其它生當來歸<lb/>
死當長嗟兹其余辜怨豈在遐諤諤三公奕世䕫龍投<lb/>
分紹運駢翊帝𠂻力侔造化志與神通何惜覆盆照此<lb/>
微躬蠢爾黠虜窺我華闕願投有畀親冐矢石搴旗瀚<lb/>
海奮劒沙磧靁轂鴈門電掃張掖捐軀國難解頥龍鱗<lb/>
血化爲碧膏塗鉄斤薄劣既弛少謝陶鈞死雖一轍肝<lb/>
<pb n="KR4e0217_WYG_004-5a"/>
膽殊分天未悔禍憂心煩勞懐賢如渴徳音式昭夢寐<lb/>
赤舄仰止嵩髙王澤弗竭鑒我時髦<lb/>
　　　雜興五首<lb/>
輕車載脂良馬且閑于盤于游游覽山川緑蘿髙林鳥<lb/>
鳴闗闗神逸志悦踞石飲泉劃然長嘯鳴谷振煙青雲<lb/>
何意翺翔我前欲擥以登倐然上天整巾頓纓薄暮言<lb/>
還<lb/>
巍巍蒼山湯湯洪河鳥集于林魚游于波飛潜攸揚物<lb/>
<pb n="KR4e0217_WYG_004-5b"/>
謂爾何遵彼脩陵顧景髙歌手弄暘熈神渝天和日月<lb/>
迅邁胡爲蹉跎<lb/>
采采石華薄言江沚婉美者誰中洲之士目余有成惠<lb/>
若桃李遺我九垓倐忽千里澹然遐思俱兹流駛<lb/>
揭旌蘅阪弭葢崑丘礪齒石林洗耳滄洲仰矚歸雲俯<lb/>
鑑川流從彼物化操我虚舟𡨕心大壑超然神游是謂<lb/>
維何列子好仇<lb/>
月生蘭圃雲流華軒微風扇閨曲池有瀾㫖酒既清嘉<lb/>
<pb n="KR4e0217_WYG_004-6a"/>
殽且贍爰御琴瑟一皷再彈申此徽音懐我所歡永言<lb/>
莫晤云何吁嘆<lb/>
　　五言古詩<lb/>
　　　叙隱五首<lb/>
仙槎隔溟渤天漢嗟無梁桂樹含丹葩瑶草限年芳我<lb/>
生無羽翰飜飛不能翔攬衣歩宵月撫劒臨秋霜欲問<lb/>
嚴君平此事何渺茫<lb/>
伯陽柱下史曼倩金馬門大隱在朝市何勞避世喧和<lb/>
<pb n="KR4e0217_WYG_004-6b"/>
璧與隋珠慢藏盗斯存投售一失所按劒足已捐徒爲<lb/>
惻丹心悲來胡能言<lb/>
鳯鳴千仞崗苞緑麗天雲髙士有竒姿光華揚紫氛蘭<lb/>
蕙樹百畹琅玕植千尋託跡在巖阿悲嘯有餘音歌終<lb/>
忽不見杖䇿爲鄧林<lb/>
逸翮奮霄漢髙歩躡天闗褰衣在椒塗長風吹海瀾瓊<lb/>
樹繫游鑣瑶華代朝飡恣情戯靈景靜嘯諧鳴鸞浮世<lb/>
信淆濁焉能濡余翰<lb/>
<pb n="KR4e0217_WYG_004-7a"/>
幽人何髣髴乗化游丹谿雲裾佩瓊璠焱轂駟蒼螭揉<lb/>
弄緑蘿烟蹀跇紫霞輝薄言佇山椒璨齒修羽儀髙舉<lb/>
謝塵寰長揖答夷齊<lb/>
　　　雜詩七首<lb/>
迴隂翳朝日薄寒履微霜緑池潜㳺鱗飛鳥歸林翔北<lb/>
風吹蕙帷馨香發我堂攬衣下堦除屣履獨徬徨豈無<lb/>
芳草思欲寄愁春陽憂來人莫知悲憤結𠂻腸山韞玉<lb/>
含輝川沉珠媚光所願崇明徳別離何足傷<lb/>
<pb n="KR4e0217_WYG_004-7b"/>
皎皎明月光照見東大樓天風吹綺疏櫺軒一何幽上<lb/>
有憂思婦頺顔懐良儔中夜鬱長嘆悲嘯含清秋借問<lb/>
怨阿誰不語彈箜篌清商激中曲音響何凄湫大絃回<lb/>
陽春小絃咽泉流精誠逾金石烈思揚清謳蟋蟀鳴金<lb/>
閨霜霰披梧楸日月迅推轂鉛華安久留願爲梁問塵<lb/>
隨風入君幬<lb/>
丘中有隱士枯槁不可識渴飲潁川流饑餐首陽栢薜<lb/>
荔爲衣裳蘭湯沐芳幘鹿麋戯左右猨狖相牽媟朝引<lb/>
<pb n="KR4e0217_WYG_004-8a"/>
洪崖公暮延浮丘伯揚袂渉中洲落英蕩桂檝我願從<lb/>
之游飄忽𦕈無跡佇望立澧浦飈風起我側攬轡回故<lb/>
鄉白日忽西匿感彼空冥鴻翻飛振六翮<lb/>
谿谷饒氷霜幽澤多芳草朝煙滋緑輝夕露發青藻芬<lb/>
香披原塗弱葉亦俊好佳人殊未來繁華易枯槁悲哉<lb/>
君子心綿綿在逺道嵗寒見松柏可以喻終老<lb/>
髙樓有佳婦窈窕青雲端左䕃緑桂枝右紉芳澤蘭臨<lb/>
流戯珠浦拾翠游芝田蛾眉衆所妬時俗尚無鹽捐棄<lb/>
<pb n="KR4e0217_WYG_004-8b"/>
蓬蒿中誰來希令顔徘徊嵗云暮拂衣聊長嘆<lb/>
驅車泰山阿梁父何崔嵬狹路阻且難車輪不能迴磊<lb/>
落百丈巖空冥千仞谿悲風從中來樹木鬱森竒鴟鴞<lb/>
號我前熊羆䑛路垂四顧絶人煙零露霑裳衣逺行多<lb/>
轗軻傷哉心獨違回思駕方舟川廣㠶檣危徘徊在中<lb/>
途執靷思沉迷僕夫疲以痡我馬復虺隤日暮隴阪長<lb/>
行行將安歸始知阮歩兵痛哭各有爲<lb/>
征夫嚴夙駕負羽即長衢天山白霧滿瀚海愁雲紆日<lb/>
<pb n="KR4e0217_WYG_004-9a"/>
暮向何處彊藩爲我虞前年雲中擾主帥涕漣洏敵騎<lb/>
從北來鳴笳間旍旂今年遼陽騖干城失邉隅桀驁我<lb/>
皇使髠奴緤長組險阻掣重闗氣葢連東夷欲揮天馬<lb/>
撾指顧定邉陲惜無晨風翼阻此風雲期奮身臨飛觀<lb/>
遐覘還四區長城袤萬里上與浮敲齊耳虚聽刁斗目<lb/>
竭迴旌旗安得楚雄劒揚鍔震天威塞門背捲甲沙郡<lb/>
面渠魁緝安兩鄙民扶持四海危掃清黄池塵放馬華<lb/>
山歸䘮元在溝壑馬革裹屍回<lb/>
<pb n="KR4e0217_WYG_004-9b"/>
　　　贈盧潭城二首<lb/>
六龍推飈輪四運無停軌日暮薄虞淵月朓昇玉壘飛<lb/>
螢流雕甍微禽變𤣥海寒露被陵苕繁霜瘁江<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>缺隙<lb/>
馳白駒人命易頺改赤松既渺茫安期亦誕晦苟非青<lb/>
雲身焉能施後代鳯嗚振綺輝龍飛薄霧靄歩趾須芳<lb/>
林揚聲欲珍彩豈維工雕蟲立心貴鼎鼐君懐璠璵姿<lb/>
輝光茂真宰朂哉勤令圖雲衢㑹相待<lb/>
凉風越秋海吹我東階樹柔條歇芳輝密葉垂豐露玉<lb/>
<pb n="KR4e0217_WYG_004-10a"/>
殿鑒凝霜金閨疊紈素念子居無衣薄寒隱天霧芰荷<lb/>
凌晨宵雨雪恨遲暮嚴黍沐晩澤青松挺隂沍尚父釣<lb/>
河濵寗戚飯牛寤天造時康屯雄發霈霖雨貞觀詩書<lb/>
塲毋爲悲世迕我希呉延陵寳劒非所顧敦義篤情親<lb/>
千里共竒歩<lb/>
　　　奉和王大伾侍御賦雞冠花有命輒和一首<lb/>
東方有神鳥髙棲紫霞山赤雲生羽儀列缺飛雙翰據<lb/>
身蟠桃枝長鳴開天闗青都閃玉樞白日照幽𤣥帝怒<lb/>
<pb n="KR4e0217_WYG_004-10b"/>
振威譴摧落頭上冠墮地餘仙姿化爲百花觀繁曲何<lb/>
逶迤茂彩亦蟺蜒峭葉滋碧輝墨粟含珠丹軒發若揚<lb/>
音蹷撲迅衝欄窈窕信幽遐翩翻誠足讙歳暮厯凛秋<lb/>
霜華浣其顔愧與卉草伍豈惟松柏堅金谷乞嘉靈梅<lb/>
庭薦髙賢左右娛樂意圖書生清姸無爲長毛質飛去<lb/>
終難攀<lb/>
　　　贈道士<lb/>
雲靜玉虚敞霞明金闕深鬱羅棲祥煙中有長生人饑<lb/>
<pb n="KR4e0217_WYG_004-11a"/>
餐瓊玉英渇飲華池津不笑亦不言綽約含天真爲問<lb/>
此阿誰渾沌即與隣元始覿幽光鴻蒙揖清氛暝坐合<lb/>
運㑹揚眉倐千春寄言下世士尋兹入無垠<lb/>
　　　太子洗馬童公内方扈蹕謁陵有命輒作<lb/>
春日曜陽景榮華何郁郁崢嶸繁卉菲葳蕤紫薇簇禁<lb/>
光信清遐蘭寮親直宿我君感雨露禋薦信非凟龍章<lb/>
翔玉璽鳯儀戒黄屋流雲滿靈旂焱風夾飛轂鳴鑾發<lb/>
春渚迴旌陟山麓白日麗蘭臯晨光清<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>隩極目眺神<lb/>
<pb n="KR4e0217_WYG_004-11b"/>
京祥煙紛四矗皇心亦陽澤七陵發秀毓人神愜歡情<lb/>
海嶽拱清穆聖孝燁重光薫蒸浹九服豈云藐姑射盤<lb/>
游餌羞恧微臣諒薄劣揄揚慙尺牘願陳駑馬姿清飈<lb/>
侍坤軸<lb/>
　　　孟龍川許送芸香不至走索兼以詩寄<lb/>
管鮑古名士聲譽何輝爚夙期貴相親感激良有託我<lb/>
亦慷慨人卜居耻離索岹嶢望龍川颯沓煙霧廓之子<lb/>
住翠微影響見汋約作賦凌清霄愛飲臨大壑翕張龍<lb/>
<pb n="KR4e0217_WYG_004-12a"/>
鳯姿偃仰猿猱矍東園吟嘯臺幌如青天落憑覽望八<lb/>
極寰宇真空擴仰飱眀玉霞俯拾金光藥調嘯宛孫登<lb/>
清風振山閣攬懐腐草質潜身在菉藿深夜撫長劒江<lb/>
海環其鍔安得説楚王一揮萬人爍功成長揖去與君<lb/>
尋溟漠暝坐焚芸香髙名辭衛霍回看九闗門湫隘如<lb/>
大槖朂哉重然喏毋與世相攫<lb/>
　　　王大伾草堂五首<hi>幷序</hi>
　　嘉靖己亥歳王大伾侍御築城南草堂成朱明既<lb/>
<pb n="KR4e0217_WYG_004-12b"/>
　　麗時雨方歇兩山擁翠雙岸迴繞髙臺騰吹以承<lb/>
　　雲木客唱舞而赴節賔客撙坐羅衣從列非有琦<lb/>
　　瓌之詞曷申厥美因著詩五首<lb/>
三五已淪替覇王氣不全末流信頺奔至道中復難賢<lb/>
哲叅時中奮志摩羽翰棲身柱下史託興擬周𥅆道違<lb/>
身即殉棄世復來旋<lb/>
來旋自廣庭希世濯塵纓草𤣥合太始茗飲通神靈物<lb/>
化在握紀周章游無窮漢儀委蒭草魏闕寄鴻𡨕心閒<lb/>
<pb n="KR4e0217_WYG_004-13a"/>
理自得志澹物俱輕<lb/>
物輕亦徜徉塵廓非我鄉誅茅逺城市結廬近山陽前<lb/>
沼含雲澤後臺凌寄蒼萋萋磵谿草春秋生輝光日暮<lb/>
㑹佳賔嘉樂陳中堂<lb/>
中堂嘉樂陳紛華羅錦茵巴僮激清徵越女流商音一<lb/>
奏驚回飈再奏生陽春中人莫云悟歌者徒勞心所以<lb/>
重考槃永懐嘉樹林<lb/>
嘉樹清且圓䕃彼城南田層枝棲孤鳯奕葉鳴寒蟬幽<lb/>
<pb n="KR4e0217_WYG_004-13b"/>
人懐澹泊日夕獨磐桓桃李雖容艶早落春風前何如<lb/>
主人樹茂育長千年<lb/>
　　　繫獄敬呈王大伾侍御李復齋工部丈六十韻<lb/>
乾坤日慘淡蚩尤薄雲際哲后振淮海應期拯頺世金<lb/>
陵王氣鍾石頭雲影麗風牧效威靈䕫龍掃氛翳奕葉<lb/>
三百年皇風紹帝系天子坐眀堂南面稱王制冕旒垂<lb/>
天光玉劒通霄霽太微廓纎塵萬里見毛毳元黙籍儒<lb/>
術恢宏資聖叡宣室訪鬼神茂陵求俊藝大岯起伏龍<lb/>
<pb n="KR4e0217_WYG_004-14a"/>
南溟恣渀㵝行空作霖雨少答聖明惠晨趨紫微垣暮<lb/>
拽青雲履抗劾無中閹紏彈懾戚第上方斬馬劒入目<lb/>
决雙眥清戎大梁郊按轡于越汭聳身一鷙鳥霄漢獨<lb/>
凌厲迴登黄鶴樓笑謁蒼梧帝赫赫江湖間髙風捷虹<lb/>
霓東家李北海倜儻執英袂仙宦浮江湘芳聲播燕薊<lb/>
詔爲滄水使寛此漕㑹計疏鑿九河空導流百川細三<lb/>
呉十萬艘朝宗轉迢逓雍絳各一時泛舟同康濟至尊<lb/>
假顔色徴入承明砌御屏疏姓名金馬晩留憇紫宸揚<lb/>
<pb n="KR4e0217_WYG_004-14b"/>
清氛飄䬙偕蘭蕙讒疑動明主懐玦各長逝悵念平子<lb/>
詩頻流賈生涕懐沙一傷心採蕨聊卒嵗僕本澹蕩人<lb/>
林壑憐松桂嘯棲巖岫問疾與煙霞誓仰窺雲漢章自<lb/>
覺衆星暳不羞鄰女顰竊效西施嫓招隱小山椒聞經<lb/>
泗水澨侯巴顧何人太𤣥得深詣揚眉覩青天白日忽<lb/>
西閉山海東南傾風波無停勢曽參却殺人蒼蠅㸃錦<lb/>
幣改服南冠囚越吟從逮繫淳于當嚴别緹縈杳難繼<lb/>
痛哭父母柩那憐兒女斃一門如枯蓬超忽無根蔕謇<lb/>
<pb n="KR4e0217_WYG_004-15a"/>
予何迍邅遭此鯨鯢噬鸞鳯掩雲羅騏驥苦淹殢豈不<lb/>
思天衢誰能徹懞蔽發矢石飲羽揮戈日反熭精神苟<lb/>
不滅天網終見貰用兹曠逹心優㳺在塗泥閱書窮九<lb/>
闗灑墨横岱巁衡嶽疲夢想瀟湘見濆濞有時仙人來<lb/>
攜我㳺荒裔倒景不可攀倐然墜煙翳復爾淆濁中詎<lb/>
能聞鶴唳慨彼魯連子調笑寡儔儷能解聊城紛永鼓<lb/>
滄浪枻何辭渉中洲褰衣救淪替輾轉不得親徒爲眺<lb/>
睥睨憂來復何言書向南山筀<lb/>
<pb n="KR4e0217_WYG_004-15b"/>
　　　贈胡公入覲<lb/>
天王大一統四海皆朝宗胡公躡仙飈籍政聞九重鏘<lb/>
鏘青瑣墀翥翥雲從龍才力當代見儒雅深彌縫螭頭<lb/>
玉皇案落花何濛溶近時三輔賢奨擢此登庸願君勤<lb/>
明徳早晩薦璧琮<lb/>
　　　贈故大同府節判魏張公祝入祠七十韻<lb/>
魏博富才藪儲英斷幽顯金璞無留精虎豹澄視眄文<lb/>
章兩漢際墨跡蒼頡篆多賢信足徵特秀殊異譔張公<lb/>
<pb n="KR4e0217_WYG_004-16a"/>
真天人弱冠負婉孌鳯毛何翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>孤嘯絶㟞嵃矯然雲<lb/>
空翮似共扶揺摶逺器詎可識棲栖徂蒼畎腹存五經<lb/>
笥身與六藝巻叔孫禮猶尊毛公詩放衍桃李垂映春<lb/>
蕪穢屢摧揃庭草有餘姿園葵復開展李膺縣龍門侯<lb/>
巴激䋲勉有母老且貧負米不憚緬北堂或寢憂視食<lb/>
臉必泫夜坐寧解衣晨興忘孱愞仲由晩升堂曽參力<lb/>
親勔豈不懐曠逸所媿斯道舛操觚赴風簷論議浮雲<lb/>
捲天地豈毫末萬物皆䵷黽揮霍斷鵠劒絡繹如甕繭<lb/>
<pb n="KR4e0217_WYG_004-16b"/>
九河一奔决筆力與深淺賈誼魁大庭郄生逼衆選春<lb/>
雨濕荷衣秋風醉華宴領敎即同州文斾辭御輦凄其<lb/>
燕坐氊寂寞公堂鱓盤中長苜蓿衣上生苔蘚整飭文<lb/>
字宗手足成宿胼乙科連佳士芳聲㨗銀匾銓曹籍哲<lb/>
行聖意親眷繾制可决宸𠂻啣命理東兖淮南多賔客<lb/>
河間討墳典枕中鴻寳書禮經得細闡其王似太宗英<lb/>
睿天潢演虬鬚多瀟灑虎歩遺芳䠄設醴延穆生駢羅<lb/>
出禁臠謹介控豪俠揮金㓗筐<graphic n="KR2415" url="https://raw.githubusercontent.com/kanripo/KR-Gaiji/master/images/KR2415.png" mimeType="image/png"/>王賜金字牌旌忠古<lb/>
<pb n="KR4e0217_WYG_004-17a"/>
所鮮爲擢雲州判饋運百里轉甬道逹交河軍聲赫桓<lb/>
獮落日單于營秋風北馬垷漠漠黄沙磧蕭蕭大旗搴<lb/>
頗似瀟湘賢闗中息餘喘武宗踐祚初逆瑾恣驕蹇泰<lb/>
阿失金柄寳鼎竊玉鉉閹奴事私謁日請太倉廯公氣<lb/>
時益振那避禍横罥按劒雄四視意欲鏟疊巘奸回沮<lb/>
顔色諒直非顧遣董卓卒燃臍李斯嘆黄犬乾坤掃氛<lb/>
翳社稷清沈湎解綬賦歸田衡門適㳺偃王公枉駕過<lb/>
俛視若蝘蜒驊騮宜垂耳鸞鶴易摧殄汨沒漳水涯沉<lb/>
<pb n="KR4e0217_WYG_004-17b"/>
絶廟堂璉鳯雛翔長雲玉樹落蕭<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>佳婿李光禄乗龍<lb/>
篤嬿婉後代乃賢豪森森盡碧瑌道盛人難忘有司累<lb/>
交薦縣室列神靈雕楹虚壇墠窈窕映丹青煒煌雜黝<lb/>
墡春秋恪駿奔陟降立有覸玉貌雖匪殊徳音誰能戬<lb/>
門墻歉分席飽聞弟子善夙期儻相親何必同笑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>哀<lb/>
贈起悲風逺懐淚若洗長吟薤露篇少謝蒿里餞久稽<lb/>
潯陽囚號泣思徒跣伏枕纒捆拳挺身畏戈戭江海苟<lb/>
不竭筆削太史編<lb/>
<pb n="KR4e0217_WYG_004-18a"/>
　　　酬謝逸人四溟三首<hi>并序</hi>
　　山東謝榛茂秦嘉靖中以能詩爲趙王客居鄴邸嘗<lb/>
　　游跡燕趙梁宋問與余相知辛丑嵗余坐誣繫濬<lb/>
　　獄則杳然莫知出處近有人自宋中來傳四溟詩<lb/>
　　集讀之乃茂秦所爲者中二絶句矜予極寃擬之<lb/>
　　禰衡李白之倫夫禰李詩賦縣日月彼雖死斯文<lb/>
　　猶存於世若予發跡既隱又罹重法有説如山誰<lb/>
　　肯爲予傳哉因作詩三首用答其意若茂秦之得<lb/>
<pb n="KR4e0217_WYG_004-18b"/>
　　見與否無容心焉<lb/>
曹思弄文翰歌詠鄴中詩招游七才子俱好相如詞君<lb/>
隨鳬鴈圃應敎鳯凰池聊拂清霞賞慰兹瓊樹枝胡爲<lb/>
泛滄海令我長相思<lb/>
謝客恣霞想揮手絶人羣朝辭北燕里暮宿大梁雲海<lb/>
月照舞席澄江瀉清濆逺㳺憇靈境竒節冠秋雯黄鵠<lb/>
思煙佀長鳴向夕曛<lb/>
李白謫仙才禰衡賦鸚鵡緘愁投夜郎掩淚赴黄祖殺<lb/>
<pb n="KR4e0217_WYG_004-19a"/>
身揚綺芬髙名播千古天摧白龍鱗雲斷黄鶴羽感此<lb/>
逺謝君沉吟望梁父<lb/>
　　　讀謝眀濵眀水寺詩慨然有契奉寄二首<lb/>
謝公躡石壁捫蘿入紫氛逸興滿呉㑹健筆凌千軍英<lb/>
風邈誰儔明濱千載羣憇游明水作臭比芝蘭芬海樹<lb/>
建霞標鷖鷺浮江濆恍然瀟湘思掛此鄒魯雲我夢忽<lb/>
見之重襲若𤣥纁長路阻㑹靣作詩識前門媿無雲錦<lb/>
字持此慰慇懃<lb/>
<pb n="KR4e0217_WYG_004-19b"/>
呉門發白馬皎如一匹練賢無萬里眀焉能坐相見君<lb/>
懐鸞鳯姿羽毛何翩絢朝游丹水涯夕赴崑崙宴黄鵠<lb/>
遭雲羅弋人待珍膳三年不蜚鳴寃頸羞縧鏇忽聞雲<lb/>
空音仰首曯流電飜飛無長風結思緬州縣悠悠復何<lb/>
言長歌淚如霰<lb/>
　　　重贈李子理<lb/>
麒麟出魯郊商鉏爲不祥向非孔仲尼何異犬與羊所<lb/>
以路傍人按劍嘿夜光近時青雲士豈無魯連子氣節<lb/>
<pb n="KR4e0217_WYG_004-20a"/>
苟不申甘蹈東海死世人聞此言棄之如敝屣投君勿<lb/>
復道北風吹易水<lb/>
　　　送華從化省謁還章丘兼呈東魯諸公二首<lb/>
華大如小阮開罇衛水束金鞭揮夜月玉袖並春風偃<lb/>
仰青天笑歌吟芳桂叢持余湘水賦留寄與羣公<lb/>
南山緑桂樹春來發幾枝葳㽔持滿袖千里寄相思月<lb/>
落清泉浦風吹沙麓支朂爾加餐飯徘徊別路岐<lb/>
　　　奉懐謝少谿侍御遷浙江憲副<lb/>
<pb n="KR4e0217_WYG_004-20b"/>
横海無凢鯉尺璧價連城孤騫少谿子謁帝登承明長<lb/>
劒倚䝟貐歩履蹋欃槍至今霄漢上浮雲掛髙名何年<lb/>
辭魏闕翩翩獨南征五峰雄夭壁三江接滄瀛日夕競<lb/>
秀綵紛輝迓霜旌海嶠擬新作石門尋舊盟戯弄浙江<lb/>
濤壯觀天地情雖紆金紫貴常濯滄海纓逺宦兼隱逸<lb/>
而不塵垢嬰聖代無遺豪䕫龍皆公卿東山起安石宣<lb/>
室延賈生爲茲江漢客彈冠及時清我身在羅網想見<lb/>
昇天行懐賢一嘯歌眀月落前楹<lb/>
<pb n="KR4e0217_WYG_004-21a"/>
　　　贈友人歸别墅<lb/>
緑楊漫垂舞擺動春風情吏役甘作苦𤓰期思田榮尋<lb/>
溪觀游鱗出谷聽流鶯别有漆園客長歌懐友生<lb/>
　　　奉寄河東苟侍御小川三首<lb/>
金陵驄馬發旌麾遶石頭霜風摧鯨鯤明月漾中流軼<lb/>
蕩六朝賢簸揚崔李舟佳興滿呉雲輝光耿千秋我昔<lb/>
聞此時交際増百憂欲往一見之天路窮阻修瞻望邈<lb/>
不及涕泗長河流<lb/>
<pb n="KR4e0217_WYG_004-21b"/>
孤鳯棲椅桐應龍游重淵神物固有託變化胡能詮爲<lb/>
是討幽客解組歸山田石徑掃行跡蘿衣拂紫煙目送<lb/>
羅浮雲手揮龍門絃道腴物固小閒居心悠然茫茫下<lb/>
世士大笑奚足賢<lb/>
屈原傳宋玉子雲鑄侯巴哲人多啟迪講道臨河涯至<lb/>
今江漢輝炯炯凌朝霞風期託深恩千載著名家媿非<lb/>
桃李姿焉能敷青華俄然栁生肘物化終欹斜何由重<lb/>
升堂大造裁滛哇<lb/>
<pb n="KR4e0217_WYG_004-22a"/>
　　　秋日寄上晁春陵内翰五首<lb/>
扈聖陟秘閣整轡游文林揚輝比密玉許身偕兼金神<lb/>
風駭八維靈雨潤四民濟濟登龍客闐衢耀朱輪承顔<lb/>
接𤣥談浩氣如浮雲回視阡陌中涸轍多凢鱗揚鬐皷<lb/>
泥滓而與螻蟻隣不惜及雲霧提攜入無垠<lb/>
白門凉氣發蟠蟀鳴庭闈念此感物化中心愴已摧掩<lb/>
淚歸幽房含情當訴誰微風扇羅幄明月耀雲崖良辰<lb/>
亮在茲容華難久持佳人隔城闉永嘆徒爾爲<lb/>
<pb n="KR4e0217_WYG_004-22b"/>
嘉樹何鬱鬱南山桐與梓柯葉苟不强樵爨從茲始天<lb/>
道良苦艱甲第遺空壘棄置勿復道鉛淚徒瀰瀰一身<lb/>
當轗軻誰能慕鄉里毒痛結我腹願君察識此<lb/>
瞻望太行嶺還視長河隂峻節何局促變化孰能尋大<lb/>
火流坤維繁霜霑衣襟澤薠沉水湄松蘿罷長林號獸<lb/>
走曠野鶗鴂噭哀吟志士悲凛秋惋嘆傷明神矧茲鞠<lb/>
幽客悽惻固難任<lb/>
夙昔游帝京雅志好絃歌師曠調清徴湘靈皷雲和一<lb/>
<pb n="KR4e0217_WYG_004-23a"/>
唱再三嘆游魚躍雙波調髙和彌寡返駕渉滹沱還顧<lb/>
望五原殺氣横嵳峩誓欲掃龍庭長驅出交河壯心忽<lb/>
不偕白日空蹉跎歸來觸羅網傷哉可柰何<lb/>
　　　孟龍川自京師旋爲余言秋部李滄溟聞寃慨<lb/>
　　　　然有脱囚之志因作詩四首寄上<lb/>
滄海何淼茫廓然含太清餘波浸九壤萬象已崢嶸化<lb/>
機詎可測聊觀天地情乗風徒空言安得越蓬瀛<lb/>
太華長松樹顦顇伐爲薪東風恨來過枝葉暗知春女<lb/>
<pb n="KR4e0217_WYG_004-23b"/>
蘿拽碧帶𤣥鶴窺丹津危顔倚窮石猶恐剥蒼鱗<lb/>
緑驥驕龍媒嘶雲嚙蒼昊誰令服鹽箱西上太行道伯<lb/>
樂一見之脱鞅恐不早回頭語紫燕報恩期瑶草<lb/>
晨起坐嘯嘆永懐在簮纓託風將情素吹落鳯凰城聞<lb/>
鶴感陸機顧影憐嵇生願垂清鑑姿持照萬古情<lb/>
　　　聞張鵝山侍御巡按甘肅比嵗當還敬以此寄<lb/>
　　　　上<lb/>
漢葉奕千載中興氣益振離照撫萬方天狼避紫宸泰<lb/>
<pb n="KR4e0217_WYG_004-24a"/>
階無纎埃青雲翊縉紳昊穹挺神秀應期誕絶倫翩如<lb/>
鳯峙嶽矯若龍翔津鐵冠指嚴威白豸行嶙嶟投章失<lb/>
衛霍抗劾無齊秦犯顔一折檻奮世獨埋輪有時趨螭<lb/>
頭雙履躡星辰風采動萬乗何言折大臣持斧出王郊<lb/>
揮䇿向西巡將帥謁馬首武士騎鯨鱗亭邀茐嶺騎幕<lb/>
遮輪臺賔羽檄夜交馳旌麾晝紛綸龍庭間白日天塞<lb/>
生陽春萬古斥鹵地能令風俗淳命駕旋直廬行瞻帝<lb/>
城闉黄華反使節東山傷我神衣繡簪白筆再覩漢儀<lb/>
<pb n="KR4e0217_WYG_004-24b"/>
新竊從文翰塲氣節凌秋旻許身報眀主圖畫驚麒麟<lb/>
此志邈難嗣傷哉難重陳市虎遂搆患曽參乃殺人寃<lb/>
頸在囹圄日與囚儽親風雲凋壯志衰謝誰當掄眀公<lb/>
立天衢卓然持大鈞宴桓遇苖公脱難誠有因鮑叔救<lb/>
夷吾曠世孰爲鄰天地妙化育寜辭芻狗仁傾誠望舟<lb/>
楫千載收沉淪<lb/>
　　　獄夜書愁敬呈呉少槐吏部<lb/>
天帝一震怒貳負縛暝間石室梏兩足仰無日月攀我<lb/>
<pb n="KR4e0217_WYG_004-25a"/>
稽潯陽囚迢迢如玉闗妻女阻㑹面何時復生還衛水<lb/>
東北流日夜恣漰濞如何來枕上化作萬行淚申包哭<lb/>
秦庭七夜救楚地掩面今三年猶爲蒿里質天命安可<lb/>
知長吟慰顦顇<lb/>
　　　書栁川弟壁二首<lb/>
春風昨夜來吹此庭樹緑好鳥皆芳鳴紛飛繞茅屋乗<lb/>
興坐花傍一飲傾萬斛日暮倒玉山歸來卧幽獨如何<lb/>
東鄰兒冶游矜華轂<lb/>
<pb n="KR4e0217_WYG_004-25b"/>
衛川狹春㳺翩翩佳公子衣劍何照耀馳逐矜鄉里我<lb/>
非揚子雲草𤣥常晏起坐觀桃李花秋風亦云已<lb/>
　　　送張㠠山明府轉户部五首<lb/>
銅梁張仲子割雞河水濆一朝荷聖眷白璧照𤣥纁鸞<lb/>
鳯起孤嘯飜飛北天雲昭王親灑掃遲爾勒功勲<lb/>
慷慨國士遇投分知己恩一語已肝膽刎頸即夷門何<lb/>
云明月珠吐之隋侯軒顧茲千里去輾轉悲心魂<lb/>
鬱鬱太行雲離離衛川樹啾啾𤣥猿啼䬃䬃驚鴻顧五<lb/>
<pb n="KR4e0217_WYG_004-26a"/>
月搏長飈將之千里路努力黄金臺相期共天歩<lb/>
張公有神劒飛入延平津雄去雌空留灑血漰龍鱗天<lb/>
路既云濶變化胡可親所以道傍子哽咽雙飈輪<lb/>
詔出彤龍樓官辭白馬縣落花飄雲游英風緬京甸欲<lb/>
射聊城書解此閩海戰去去復何言悲歌振林霰<lb/>
　　　書懐投李篁臺外愽<lb/>
背余江海思凌風恣天游回覧鳯凰臺薄行鸚鵡洲玩<lb/>
弄頴水月吟嘯箕山秋緬想古人風飄然不可求挾劍<lb/>
<pb n="KR4e0217_WYG_004-26b"/>
適燕雲裂繻游皇州昭王去不還金臺長秋草樂毅徒<lb/>
空談劇辛亦枯槁痛哭九陌中迴飈起蒼昊六噫辭漢<lb/>
京三山事幽討結廬大伾麓蒔花黎水陽饑飱赤城霞<lb/>
渇飲華池漿舉杯酬阮籍彈琴招嵇康放浪期九垓枋<lb/>
榆安足翔天造誠寥廓一夕生欃槍光芒動圎象浩蕩<lb/>
亂天常南箕乃長舌牽牛遂服箱寘身在昭憲夙夜守<lb/>
圜土剥膚咸豗蛇剚心皆劍櫓隂卧魂毰毸澂視鬼傴<lb/>
僂日月將焉施胡不照聾瞽父母荒殯階兒女死秋堵<lb/>
<pb n="KR4e0217_WYG_004-27a"/>
嘔血徒傷心斬衣事終古悠悠九原思厯亂攅肺腑篁<lb/>
臺百世士瀟灑落風塵談經施絳帳講道開河濵有時<lb/>
瀉璣珠萬斛光璘豳鎔鑄能幾時席上羅佳珍貶道理<lb/>
凢材褰衣訊幽谷煙雲忽一開婉如熈春屋靧面行嘆<lb/>
息力疾對芳牘覧聽殊未巳猶獲玉雙瑴强成啟口笑<lb/>
無復論羞恧感此忘形骸片言通鈞軸願爾垂神光乗<lb/>
時慰䠞蹜龍荒如有待萬里騎騼䮷<lb/>
　　　秋日奉别王元美比部詳刑還京四首<lb/>
<pb n="KR4e0217_WYG_004-27b"/>
送君沙麓野延望漳水濆爾登黄金臺我棲青桂林雙<lb/>
鴈起前浦雄飛雌復沉相背一何速顧念隔長雲逺眺<lb/>
碭石宫巍巍紫霄岑千里益相思鬱悠傷我魂願言䇿<lb/>
髙歩圖畫終麒麟<lb/>
爍爍天上星皎皎巖際月蟠蟀感夜吟凉飈遲晨發山<lb/>
木既云蒼江楓亦已脱遥望百里間茫茫但寥濶鴟鴞<lb/>
鳴園陬虎豹歩庭闕臨路别所親悵然増華髪思心獨<lb/>
徬徨誰能爲解結安得瓊芳枝慰我常饑渇<lb/>
<pb n="KR4e0217_WYG_004-28a"/>
清夜張宴㑹桃李沓衆芳微辭吐椒蘭穆如清風揚東<lb/>
序理瑶瑟西清弄雕簧長歌遏流雲四座無髙倡離思<lb/>
動顔色杯酒空激昻悵望登髙臺痛毒我肝腸<lb/>
泛泛白飛鳬刷羽長河㵝有如客㳺子辭家逺留滯衣<lb/>
裳灑秋風飄揺青雲<graphic n="KR2456" url="https://raw.githubusercontent.com/kanripo/KR-Gaiji/master/images/KR2456.png" mimeType="image/png"/>仰視霄漢間景星何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>麗瑶光<lb/>
忽若遺棄我即逺逝低頭空復憐白髪茲衰替遲君報<lb/>
明主偃蹇卧松桂<lb/>
　　　奉贈李于鱗憲副之陜西三首<lb/>
<pb n="KR4e0217_WYG_004-28b"/>
曠莾龍首野㠨峍九嵕岑應龍駕祥飈上下乗隃隂靈<lb/>
威施鞶榮五采絢相尋駘蕩誠足樂悵念詎能任願希<lb/>
晨風羽招揺出平林凌厲赤霄間䎖翃待嘯音神物固<lb/>
超忽棄我長河潯<lb/>
崐崘萬里髙海水萬里流感此慷慨士飄䬙順風㳺明<lb/>
珠多按劒久玩知自孚蕭艾豈不芳蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>良見羞得志<lb/>
信湏臾展斾西石樓念彼席上珍硌磥行當收還節汾<lb/>
晉間冠盖前雲浮<lb/>
<pb n="KR4e0217_WYG_004-29a"/>
鴻儒富華實履道固其常顔笑破秋日罄折如春陽有<lb/>
時發幽微珠璣盡輝光室中列爼豆堂上羅圭璋鳴琴<lb/>
一再彈清風惠時芳𤣥沉亮髙節變化信無方瞻望濶<lb/>
璇儀悲嘯愁我腸<lb/>
　　　贈子青三首<lb/>
燕客懐白璧別余長河洲杳若蒼梧雲飄落南天陬三<lb/>
楚彌芳旬九江接春流喟言㳺此地孤嘯誰能儔<lb/>
贈別無凄顔臨風發長思劒解雙芙蓉上刻延平字然<lb/>
<pb n="KR4e0217_WYG_004-29b"/>
喏輕一言縱横託深意勿作羊腸悲且馳千里轡<lb/>
衛川發白馬散下緑楊堤醉别闗山月歌傷白苧詞樅<lb/>
江猿掛影皖嶺桂横枝定有登臨興題詩慰我思<lb/>
　　　送顧聖之游楚時余將往金陵三首<lb/>
春山送行子春草惜離觴不盡孤雲意徘徊古道傍望<lb/>
望荆門曉悠悠郢樹蒼此中滿髙詠遲爾寄江鄉<lb/>
迢遥巫山陽曽佇神女節君今過此地坐見綵雲滅葳<lb/>
㽔瑶草芳窈窕翠華結爲我一致之沉念紫煙别<lb/>
<pb n="KR4e0217_WYG_004-30a"/>
君作楚鄉客我爲呉㑹吟别離在造次杯酒更相斟鳥<lb/>
逝清泥浦猿啼白石林感茲無限意引領各霑巾<lb/>
　　　宿蘇門山夜懐王龍池别駕有詩未就因追之<lb/>
　　　　以此<lb/>
昔登蘇門山獨發孫生嘯悵念青霞人披襟可同調落<lb/>
月照林薄迴風吹海嶠相思轉陳跡俛仰憶悲眺<lb/>
　　　適金陵登魏武讀書臺奉别李覺齋丈<lb/>
魏武建雄圖虎視何壯哉秪今霸氣盡空餘讀書臺登<lb/>
<pb n="KR4e0217_WYG_004-30b"/>
臺覧四野蕭瑟悲風來饑鳶獵平楚寒狐鳴城隈林木<lb/>
鬱蒼然煙霜日空摧咄嗟此山川千載埋雲雷我亦慷<lb/>
慨人與君逺追陪酒酣拂寳劒肝膽厯然開遥望南溟<lb/>
間鯨鯢滄波頺相顧起叱嘯坐使風雲迴楊僕擁樓船<lb/>
聲名冠崔嵬富貴吾自取他人徒驚猜投鞭自兹去千<lb/>
里騎河魁<lb/>
　　　寓譙邵宿魏武臺下贈羅汝龍<lb/>
漢帝滅金鏡靈氛黯中原山川忽破碎海水日飛飜蚩<lb/>
<pb n="KR4e0217_WYG_004-31a"/>
尤拓大旗時拂紫微垣奸雄竊神器霸王氣并吞平臺<lb/>
起崷崪西北眺陵園千載乃丘墟秋風散雞豚爾來值<lb/>
嵗暮感此摧心魂託宿茅屋下偃仰徒自論中逢豫章<lb/>
客夜半延青樽酒酣起視笑飄然虬鬚掀開口復縱横<lb/>
厯厯陳萬言宛若黄河流渀漰决崑崙然喏在一時逸<lb/>
氣驚鴻鵷逺望江路塞蠻烽照天門誓欲指雄劍直斬<lb/>
南溟鵾而我豈不能與君同騰騫風雲苟未合且復侣<lb/>
猱猿隂符掩玉匣寳劒藏寒墦拂衣一長嘯髙風振丘<lb/>
<pb n="KR4e0217_WYG_004-31b"/>
樊水流還大壑日昃仍朝暾待予乗景運一灑清海渾<lb/>
　　　别李希賢<lb/>
譙城冬日白渦水隂雲霏與爾經别地相看淚濕衣旅<lb/>
思隨鴈盡鄉夢逆潮歸芳草他時滿令人寧久違<lb/>
　　　贈紹易殿下二首<lb/>
鳯凰巢玉樹翡翠集炎洲自非鍾靈匹孰能從兹㳺副<lb/>
君懋明徳端凝無前儔動揺瑶華章光映西龍樓登髙<lb/>
賦蘅薄愛士開瀛洲桃李散芬芳圭璋咨皇猷佳遇良<lb/>
<pb n="KR4e0217_WYG_004-32a"/>
在茲清風安可侔翩翩魏公子千載誠足羞<lb/>
撫劒發孤嘯振羽翔林薄西㳺古鄴城僶俛興著作日<lb/>
夕侍彤廬凌晨登綺閣虬顔希再覿虎變驚一愕謬承<lb/>
瓊珠音恍若烟氛廓感此國士心屏營淚雙落駕言旋<lb/>
故鄉因風逹魚鑰<lb/>
　　　冬夜汪北津郎中過濬索詩因以此贈<lb/>
霜霰驚嚴夕初月照林杪皷吹入寒城雙旌來還道清<lb/>
飈何悠揚拂此幽垣草草色凄以腓澹蕩望春輝早晩<lb/>
<pb n="KR4e0217_WYG_004-32b"/>
矜餘顔永承瓊樹枝聊此奉徽音庶以昭寒微<lb/>
　　　過内黄宿圎上人講堂兼呈張沅洲太守<lb/>
寳樹開五葉輪風發光綺圎公棲碧巖戒得清蓮蕋延<lb/>
我諸天竺説法雙樹底𤣥談莾浩曠恒河沙瀰瀰十年<lb/>
始鏡徹澄心見秋水靜卧薜蘿寒彷徨夜中起仰視天<lb/>
漢端凉月掛玉壘魂清境亦寂萬慮俱頽靡顧彼下世<lb/>
士紛華競郷里何如虎溪客妙悟叅禪理<lb/>
　　　冬日獵射畢同艾瑞泉從子擢挈酒藉草坐飲<lb/>
<pb n="KR4e0217_WYG_004-33a"/>
　　　　醉後作此<lb/>
寒風吹林薄白日愴以黄呼鷹登髙臺走馬硊石岡狡<lb/>
兎起草間裂腦厲秋霜割鮮青山隅藉草傳羽觴落葉<lb/>
入我杯細細波悠揚平楚正蕭瑟感此情彌長雲中恣<lb/>
夭驕邊塵暗邉疆殺將屠我城主辱臣未僵徒令哂千<lb/>
秋何以慰遐荒合當捐微軀雪耻左賢王<lb/>
　　　讀史<lb/>
孔明昔未遇㷀然守幽獨蓬蒿深沒人髙風滿山谷時<lb/>
<pb n="KR4e0217_WYG_004-33b"/>
來乗雲龍天人播芳馥三分割梁益伯王氣始肅斯人<lb/>
已云亡千秋仰光躅感此傷我懐臨風一痛哭<lb/>
　　　秋晩赴井汲水採野蔬供飯<lb/>
衛霍富華屋原憲隱蓬蒿物理各有適而我甘鴻毛靄<lb/>
靄秋欲夕疎葉鳴林臯開門忘所事瓶<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>行自挑素綆<lb/>
汲深寒何用扔桔橰欖衣採藜藿灑濯西城濠豈曰薦<lb/>
玉盤慰此饑者勞併日偶復爾欣㑹忘紆陶歸還讀我<lb/>
書杳然青天髙俯察寒螿吟仰視雲鴈嗸萬化紛倚薄<lb/>
<pb n="KR4e0217_WYG_004-34a"/>
吾生安足騷如何綺紈子失路増悲號<lb/>
　　　雙唐賈客詞<lb/>
雙唐復雙唐白石何齒齒笑殺新安江水深清見底君<lb/>
家住新安松蘿帶翠巒年年隨海舶歳嵗客長干長干<lb/>
風色苦何如向陽武袖隱博浪錘權輕萬乗主胡商自<lb/>
古雄多在塵埃中使君儻未信請看陶朱公<lb/>
　　　贈董明府迎侍四首<lb/>
皇阪多麟趾天池必龍翔明宰乗兩鳬列宿動精光閉<lb/>
<pb n="KR4e0217_WYG_004-34b"/>
閣鳴絃琴沉思逺髙堂嗷嗷林鳥悲悠悠風木蒼撫枕<lb/>
夜五起慕愛結𠂻腸詎言何從事白首飡黄粮<lb/>
昊天列光景清輝緬赤縣少微垂髙雲婺彩明河甸𦕈<lb/>
眇寰宇間習習祥風煽茲匪巨孝蒸孰能撥靈變回頭<lb/>
語中州大養非珍饌持此金石開㑹膺紫泥眷<lb/>
鬱鬱山上雲油油磵中薇嘅彼寸草莖宛映三春暉仕<lb/>
漢信亮節游楚傷方徽物理尚可鑒逺邇相因依陟岵<lb/>
揚哀音白華播芳輝藉以凖時哲千載將同歸<lb/>
<pb n="KR4e0217_WYG_004-35a"/>
昔聞荀太尉白髪能孝養英風邈海隅至今復清響鳯<lb/>
嘯必椅梧麟㳺非草莾託跡豈不然寄心且逺倣合符<lb/>
一術間總轡萬事長所以不匱姿垂聲得淑儻<lb/>
　　　喜艾子紹二子作此<lb/>
天馬來何處本自濯龍媒蹀躞闗山道黄雲萬里開嵗<lb/>
晩將名駒矯矯非凢材長鳴噴緑雪嚙膝眠紫苔神駿<lb/>
一何爾倐忽遺纎埃異時獨不見飛上昭王臺<lb/>
　　　題王龍池彭籛圖兼夀其嶽東谷<lb/>
<pb n="KR4e0217_WYG_004-35b"/>
安期留玉舄王喬御飛鴻夀命偕元始精神茂華嵩展<lb/>
玩瀟湘幅愛茲方瞳翁焚香紫苔石揮手白雲空六龍<lb/>
且按轡乘汝㳺無窮君家泰華老意氣與此同身騎綺<lb/>
鳯凰飛出秦王宫三月初度時簫皷迴層穹環珮出洞<lb/>
房清切鳴玲瓏既稱瑶池飲亦薦嶓冢熊佳哉良宴㑹<lb/>
千嵗成始終持此丈人意逺謝石樓東<lb/>
　　　寓目水石藤樹人物<lb/>
青天出片石古木垂寒藤下有太古士姓字不可稱暝<lb/>
<pb n="KR4e0217_WYG_004-36a"/>
坐㳺九垓元氣隨所乘恐是無懐民縣車避朝徴人生<lb/>
苦勞役視此將無懲方爲槍榆鷃何羡天池鵬<lb/>
　　　陪成臯王太虚觀齋居感鶴至<lb/>
夏后騎兩龍上下扶桑津青陽登帝臺俛仰觴百神張<lb/>
樂豈洞庭感召即精禋𤣥鶴西南來盤舞紫霞宸清響<lb/>
落雲間指顧環河濵重華未云邈大孝方此倫<lb/>
　　　鄴下贈呉山人聞官軍與倭戰不利<lb/>
慷慨燕市歌蕭蕭易水風至今多感激常摧壯士𠂻鄴<lb/>
<pb n="KR4e0217_WYG_004-36b"/>
中逢吾子正值風塵裡劒歌爲爾開一語肝膽是西北<lb/>
戎馬喧東南海水翻爾我俱草莾誰能期報恩白馬河<lb/>
上馳翩翩欲何爲三軍氣已死主將無復知君有魯連<lb/>
箭赤羽不肯見請爲約矢書一解聊城戰<lb/>
　　　送呉東原還蘇門<lb/>
少年負意氣客㳺長千里八月秋風髙揚㠶下江水江<lb/>
水復悠悠送君臨清州臨清花月好錦障帶珠樓誰家<lb/>
妖冶女彈筝日歌舞忘却湖南商無復相思苦相思能<lb/>
<pb n="KR4e0217_WYG_004-37a"/>
㡬時還家定有期庭前芳桂樹攀取最長枝隣兒問野<lb/>
叟椎牛勸美酒夜深起相視君鬚近長否輾轉東原㳺<lb/>
思君不可求魂夢一見之多在石湖頭<lb/>
　　　重寄内二首<lb/>
青山横東郭白水流城西欲濟微舟楫緬眺少丹梯唯<lb/>
當見眀月相思俱沉迷此時遥相望知汝流玉啼浮塵<lb/>
暗芳鑑蛛網生蘭閨一身在罿罻八翼垂沙泥汝非蔡<lb/>
琰人長跪解覊棲好爲小兒女傾心聽天題白日有返<lb/>
<pb n="KR4e0217_WYG_004-37b"/>
光出雲還舊谿㑹面秋風前勿作頻酸嘶<lb/>
天運無停機隂陽多反復起家藉儒術願汝佇金室詎<lb/>
云罹羅網鸞鳯各離羣鹿門邈難嗣舉案徒空聞羅帳<lb/>
歇春風玉砌生芳草覩此傷朱顔誰云未成老重闗不<lb/>
相見無柰别離心精神非間隔何啻結重衾作書謝美<lb/>
人淚濕瑶華字青鳥一致之爲予問顦顇<lb/>
　　七言古詩<lb/>
　　　奉答楊六坡推府隱居見贈<hi>幷序</hi>
<pb n="KR4e0217_WYG_004-38a"/>
　　余讀書浮丘山性癖山水負烟霞之疾嘗披覽匡<lb/>
　　廬圖跡巘崿之盛侈有飛志遐思飄然如在五老<lb/>
　　峰下雲蘿翠壁掩翳錯疊左右外視形骸不知我<lb/>
　　爲何如人蘧蘧然也因慨然太息天下髙眀之士<lb/>
　　何限物相覊鞿其誰相與放浪天地之外𦕈萬物<lb/>
　　俯八極瞬息古今包含宇宙也哉嘉靖乙未固原<lb/>
　　楊六坡以大名推府謝政卜居浮丘之樊治亭榭<lb/>
　　花竹水石與壄人相還余毎過之便有髙興佳作<lb/>
<pb n="KR4e0217_WYG_004-38b"/>
　　自謂匡廬之志雖未即遂而談𤣥吊隱亦足以渝<lb/>
　　洩一二盖吾人胸中自有山水何必攀蒙茸躡巉<lb/>
　　巖而後爲髙致哉辱六坡草堂詩見贈遂援筆奉<lb/>
　　答聊著雅尚若木𤓰瓊瑶之報正不必論爾<lb/>
我昔住青都玉樓揚紫氛靈妃散天花把弄坐層雲肌<lb/>
膚瑩瑩婉氷雪孤嘯常隨鸞鳯羣閶闔長辭九萬里帝<lb/>
樂仙音那可聞失意山中尋瑶草白雲引入天台道桃<lb/>
花流水非人間碧椀彫胡待終老遥望匡廬歊九天屏<lb/>
<pb n="KR4e0217_WYG_004-39a"/>
風九疊石磴旋香爐返照赤霞晩雙劒迴空白日縣雲<lb/>
霾四塞龍虎睡嵯峨一逕猿猱前陶公鍊液呵赤電李<lb/>
重還車躡紫煙長揖謝世恣同往緑髪方瞳列上仙青<lb/>
谿卧聽松風歇起向山中弄明月獨立蒼茫望九州漠<lb/>
漠黄塵毁金骨聞君獻賦長楊宫飛章絡繹四海雄光<lb/>
輝燦爛動眀主天書降問恩隆崇風塵侘傺解圭組歸<lb/>
去滄浪作釣翁結廬小傍浮丘麓幽洞巉巖蒼翠簇清<lb/>
風臺倚金露寒白石橋連水清洑當堦竹引鳯凰毛背<lb/>
<pb n="KR4e0217_WYG_004-39b"/>
户青松走麋鹿婉如匡廬落我前便欲因之借休沐夫<lb/>
子值此格氣豪秋來興與南山髙寄我五花雲錦字讀<lb/>
之飄然若雲翺自慚才非盧照隣敢與楊炯爲伍曹楊<lb/>
盧千載各一時異代風流如有期爲君倒囊彈素琴清<lb/>
商繚繞陽春辭歌罷拂衣五陵去眀月青山湘水湄<lb/>
　　　秋夜望雲旅懐<lb/>
秋來五色雲在眼浮花蔓草相鮮新天空似是巫山繞<lb/>
日暮更與銀河臨凭欄久望待不至倐忽變化蒼麒麟<lb/>
<pb n="KR4e0217_WYG_004-40a"/>
衛川𡨕𡨕在何許我意乗此尋歸津終然翻飛不可去<lb/>
棄我還從銅馬塵<lb/>
　　　贈别李性菴還任丘<lb/>
燕郊十月飛繁霜臨岐送子各盡觴腰間笑解延陵劒<lb/>
雪花墮地蛟龍翔都門佳期那可顧相思開遍三花樹<lb/>
歸時倘遇浮丘公爲予接引嵩髙去<lb/>
　　　送崔秀才南還<lb/>
孟冬送客臨沙浦蕭蕭風動薊門樹驊騮銜轡不肯行<lb/>
<pb n="KR4e0217_WYG_004-40b"/>
一鶚南飛過天柱燕臺擊筑且髙歌清罇酒盡紅顔酡<lb/>
五更皷角星野平看汝騎駟凌天河<lb/>
　　　長歌送王翰林旴山還保定<lb/>
國門識君與君遇夢㳺十度攀花樹朝搴李慿彈琵琶<lb/>
暮宿倡樓聞曲度燕臺草色送春袍小苑花枝轉葡萄<lb/>
栁色偏濃金殿露鸎聲醉殺後宫桃白馬翩翩過戚里<lb/>
笑指落花雙燕起遨遊不數新豐兒調笑寧知太宰噽<lb/>
别去開罇重酒籌春詞樂府倍堪愁白雲自散蒼梧影<lb/>
<pb n="KR4e0217_WYG_004-41a"/>
眀月常懸彩鳯樓<lb/>
　　　贈别南田楊子還晉石<hi>并序</hi>
　　十五年余㳺京師馳翰苑獵文囿延師士之肆㳺<lb/>
　　軔冀野窮覽燕墟曰壯哉帝王之居也迺攬轡西<lb/>
　　市遇晉石楊子景新與之論皇帝王霸之要雄姿<lb/>
　　風發皷劍悲歌慨慷泣數行下於戯士之負傑烈<lb/>
　　不覊之性曠世相感一至於此哉今年秋楊子還<lb/>
　　晉石因作詩識别<lb/>
<pb n="KR4e0217_WYG_004-41b"/>
我本衛川豪君作燕城客意氣各千里相逢在燕陌燕<lb/>
城燕陌跨京華青煙作帳銀爲沙五侯龍馬耀金鞭蒼<lb/>
螭寳帶屈盤拏層城日出歌鐘起繡戸珠箔幌羅綺遥<lb/>
憶䕫龍集鳯池亦知衛霍矜戚里笑倚青萍劒耻上黄<lb/>
金臺昭王非帝胄樂毅自凢材燕丹空有心荆卿徒悲<lb/>
哀白虹沒長雲易水不能迴瑶華翠葆浮雲沒錦石雕<lb/>
甍秋後伐古人已見覆蒼苔今人空對西山月西山月<lb/>
出宫殿寒坐愁白髪驚飛湍風雲萬里不相待白羲垂<lb/>
<pb n="KR4e0217_WYG_004-42a"/>
耳蛟龍蟠雞鳴開九闗天狼若可攀勢欲請長纓遙繫<lb/>
燕然山長纓繫就心不朽君去青山但揮手落日天風<lb/>
吹海波月眀來勸一盃酒酒中慷慨樂事無據地酣歌<lb/>
玉唾壺晉石山川爲君迓千巖萬壑來長途往日春光<lb/>
懐我處竒花不盡相思樹葡萄露下餘空醅終日待君<lb/>
那能顧滄洲今已暮瑶草不知路欲乗黄鶴一問之爲<lb/>
予凈掃南田霧<lb/>
　　　留别馮少洲進士<lb/>
<pb n="KR4e0217_WYG_004-42b"/>
春風吹緑雪湖水生微波與君上河梁攜手哀情多此<lb/>
時客意難舉觴道傍楊栁鬱金黄欲折一枝留郢客柔<lb/>
絲冉冉斷君腸斷君腸勞君顧離思𦕈𦕈青山暮青山<lb/>
暮兮傷我心我車南還執子衿贈爾媿無英瓊瑶倚馬<lb/>
聊爲梁父吟<lb/>
　　　送友人南還<lb/>
鳯凰樓外雲氣長青袍白馬生輝光送君千里促羽觴<lb/>
鳴筝清歌如故鄉相思眀日忽分手誰把青驄繫緑楊<lb/>
<pb n="KR4e0217_WYG_004-43a"/>
　　　送人之塞上<lb/>
北風瑟瑟宛馬鳴君今棄我何逺行隂山雪花大如掌<lb/>
黄雲出沒單于營萬里龍沙那可見將軍大小七十戰<lb/>
捷書奏入建章宫寄我雲中一隻箭<lb/>
　　　贈孟龍川二首<lb/>
李希竟何罪緝捕搆千金介身胡越間南北任淪沉託<lb/>
跡魯朱家髠鉗奴僕心英風豈不特所懼禍患侵主人<lb/>
誠多賢脱難青萍鐔權門一命輕鴻毛三士殺之費二<lb/>
<pb n="KR4e0217_WYG_004-43b"/>
桃虎畧詎能讐國難龍泉一日成鉛刀人心如風波凌<lb/>
徑𦕈難度適此血𤣥黄雲雷何䨴迕思君若饑渇引領<lb/>
望瓊樹瓊樹瓊花别有天迴風吹雪繞龍川相思遥寄<lb/>
藤蘿月洗濯輝光待我還<lb/>
　　　又<lb/>
白龍魚服㳺滄海豫且鳴絃不相待洪濤一悮失精靈<lb/>
耐可乗空訴真宰海水東流渤澥深風雲漠漠杳難尋<lb/>
慿誰借與升斗水飛上青天作帝霖<lb/>
<pb n="KR4e0217_WYG_004-44a"/>
　　　五哀詩五首<hi>有序</hi>
　　學士抱藝博綜典訓效業而弗鳩建辭而弗賔父<lb/>
　　殯母隕未就窀穸之事室饑而病二子交䘮而不<lb/>
　　獲永訣待死圜室哀孰加焉遂作五哀詩其辭曰<lb/>
有父有父濯塵纓棲栖逺在滄浪溟樵蘇不避芸且耕<lb/>
春泥秋雨淇門中泰山巉嶄忽頽墮怒豕舕熊立向我<lb/>
蓬蒿一望盡烽煙髙樓蹀血宵滂沱嗚乎一哀兮歌始<lb/>
發青天黮黮沉眀月<lb/>
<pb n="KR4e0217_WYG_004-44b"/>
　　　又<lb/>
有母有母思晨軒蕙帷縞帳泣且漣蒼梧𦕈在白雲間<lb/>
臨江哀竹心悽然慈闈一夕歸眀月怨恨千秋那可歇<lb/>
何言寸草報春輝號涕苫廬毁筋骨嗚乎再哀兮歌已<lb/>
烈皇天爲我開金石<lb/>
　　　又<lb/>
有室有室在衛塢蓬髪連蜷守空堵浹晨不爨井泉苦<lb/>
布衿如鐵冷秋雨髙堂灑掃心魂摧金華翠鈿空塵埃<lb/>
<pb n="KR4e0217_WYG_004-45a"/>
良人欲委長城窟此身早晩隨寒灰嗚乎三哀兮歌彌<lb/>
長寒風四起激清商<lb/>
　　　又<lb/>
有子有子驕且冲兩兒如玉垂瓊英花翻蛺蝶紈綺叢<lb/>
意態婉娩雙冥鴻阿爺銜寃在網柵汝心長望成永隔<lb/>
桑樹那忘白玉環夢魂哭汝東山陌嗚乎四哀兮歌正<lb/>
苦回飈蕭颯吹庭樹<lb/>
　　　又<lb/>
<pb n="KR4e0217_WYG_004-45b"/>
有客有客號秋旻十年不得逢陽春柴門反鎖黎水濵<lb/>
前朝屈宋寔所親皂棧連翩淹驥足出門十歩九覊束<lb/>
燕郊六月飛胡霜漢史終然恐失續嗚乎五哀兮歌聲<lb/>
衰長江東逝流酸斯<lb/>
　　　保定兒留别<lb/>
沙麓風塵暗河縣漳水東流疾於箭落花别圃誰可憐<lb/>
南去北來一秋燕汝曹自是中山兒垂首天雄識君面<lb/>
意氣相期何有無分手一言淚如綫亦山巉岏秋氣髙<lb/>
<pb n="KR4e0217_WYG_004-46a"/>
似與君情同繾眷眀發騎馬渉滹河長歌逺贈北門餞<lb/>
　　　春日後贈王任菴五湖昆季<lb/>
春日澹靄西日微浮雲流水爭光輝一雙白璧動燕趙<lb/>
光揺海宇青煙霏早聞妙譽今見之酒酣大呌心思飛<lb/>
幾時攜汝尋滄海明月秋風一釣磯<lb/>
　　　七夕<lb/>
銀闕含秋星欲爛天孫脉脉渡河漢仙鬟玉珮那可聞<lb/>
佳人夜半開簾看階前月色疑有霜獨坐穿針向畫廊<lb/>
<pb n="KR4e0217_WYG_004-46b"/>
東方日出烏鵲曉天上人間枉斷腸<lb/>
　　　送醫還山<lb/>
洛陽買畚逐世貧金華藏名四十春歸來浮雲變城郭<lb/>
矯首落花輕拂巾堂中㑹飲遝賔友低户雲光散罇酒<lb/>
蹔乗白鶴謝時人㑹向山頭一揮手<lb/>
　　　九日寄孟龍川<lb/>
憶昔登嘯臺蕭瑟湖海秋酒酣迴舞袖拂落桑柘洲青<lb/>
雲動蟹螯白雪霏金甌兩邉坐笑如花妓呉趍白紵飛<lb/>
<pb n="KR4e0217_WYG_004-47a"/>
清謳戢翮入牢籠忘却山陽道菊花爲誰開沉憂日衰<lb/>
老此日長吟獨憶君巉巖欹壑掩浮雲何處龍山堪落<lb/>
㡌風流醉殺孟叅軍欲託雙鯉魚錦字寄滄溟願君細<lb/>
嚼茱萸蕋夀比南山千萬齡<lb/>
　　　寄謝逸人四溟二首<lb/>
漢京詞賦多風雅前擁鄒生後枚馬四溟旅人興最豪<lb/>
馮軒落筆長河㵼醉中一别十經秋落葉翩翩嘆白頭<lb/>
思君恨無黄鵠羽涕泗遥瞻滄海樓<lb/>
<pb n="KR4e0217_WYG_004-47b"/>
　　　又<lb/>
海水飛動凌三山巨鼇出沒流其間人生風波有如此<lb/>
颯颯秋風凋玉顔魯連自是紫烟客倜儻長揖二千石<lb/>
一朝談笑解聊城東入海溟𦕈無跡<lb/>
　　　寄汪員外南華<lb/>
海若東游没海濵白魚况非白龍鱗豫且鳴絃偶相值<lb/>
卧看鬐鬛飛黄塵謝君㵼與天河水乗之免作涸轍鯉<lb/>
他時雲霧或晦冥海底㘅珠報知已<lb/>
<pb n="KR4e0217_WYG_004-48a"/>
　　　襄國飲鴛水野亭奉懐張㠠山明府<lb/>
秋盡野亭鴛水隂平沙落日青楓林寒花爛熳不自愛<lb/>
霜風一墮柴門深我來對此沉吟久况是㠠山别離後<lb/>
何處浮雲晩未還散愁且醉襄城酒<lb/>
　　　贈李山人<lb/>
朝登崑崙丘遥望煙雲海三山徒渺茫六鼇今安在昔<lb/>
時中山衛叔卿身騎白鹿㳺紫清仙人一去不復返霄<lb/>
漢空縣千載名白日無回輪紅顔易頽老何如恣天㳺<lb/>
<pb n="KR4e0217_WYG_004-48b"/>
山川事幽討萬里擔簦尋冥髪煙水漫漫幾超忽乗時<lb/>
小憇蒼梧雲因風復弄蛾眉月蛾眉月出照海湄夢裏<lb/>
猶聞猿鶴悲傍人不識君所爲白馬青袍一笑之君胡<lb/>
不解清溪囊示以瑲鏘五嶽辭<lb/>
　　　贈張長公鳬墩五句四韻<hi>長公割股愈父疾</hi>
蜀山萬里青雲迴鳬墩縹緲超浮埃霜刀一拂金石開<lb/>
清風獵獵不可見慿髙西望心魂摧<lb/>
　　　再贈張雲谷<lb/>
<pb n="KR4e0217_WYG_004-49a"/>
　　僕素聞雲谷自旅次與之靡談遂神醉婉若登羅<lb/>
　　浮渉洞庭泛彭蠡尋孟門雲霞靄映風思飄然盖<lb/>
　　竒遇也已同謝四溟田莘野約爲小律今不暇待<lb/>
　　先作此見情云爾<lb/>
昔聞金陵地乃是帝王州冠盖六朝賢名與青雲浮往<lb/>
事千年不可道别苑離離長秋草酒中慨此復霑襟落<lb/>
日翩翻送飛鳥今時再見金陵豪白疊小側薜荔袍凌<lb/>
風起舞鄴城月長呼興比南山髙四溟情同五嶽雲莘<lb/>
<pb n="KR4e0217_WYG_004-49b"/>
野調流三峽濤雲谷此時發意新開巻調笑如有神萬<lb/>
里煙霞起胸臆驚翻白鵠翔麒麟飲我催詩酒倒却頭<lb/>
上巾君身孰與儔似是洪厓隣早晩笑攜盧敖去坐看<lb/>
滄海成埃塵<lb/>
　　　登西城嘉禾樓重送張㠠山赴部<lb/>
髙樓西望縈空煙南風渺渺次河船碧沙細草逺相送<lb/>
一夜飛過黎陽川驚魂如縷隨君還恨無雙翼凌青天<lb/>
魏闕霾隂雷隱怒灞水横波不可渡此時揮手重堪悲<lb/>
<pb n="KR4e0217_WYG_004-50a"/>
千里相逢未有期燕臺倘值悲歌飲擊筑先尋髙漸離<lb/>
　　　送李滄溟太守入覲<lb/>
襄城太守濟南客夜發雙旌揺海月城頭箕尾超天河<lb/>
城外征人吹曙笛父老扶杖前致辭太守此去人皆知<lb/>
内史親傳大官饌野人共拜甘棠祠黄霸功名何足數<lb/>
公車詔入鳯凰池<lb/>
　　　送陸明府夢洲入覲<lb/>
爾時登眺黎陽山松門蘿徑窮追攀昨夢巖花散幽色<lb/>
<pb n="KR4e0217_WYG_004-50b"/>
髣髴百里開心顔覺來欲往無時閒思君玩弄雙瓊環<lb/>
天寒日暮愁蹇産漳水横波龍轉眼浮雲北向徂髙旌<lb/>
海嶽驚看在此行異日層霄不可望好將書寄鳯凰城<lb/>
　　　雪霽後過周紫泉山堂<lb/>
紫泉山堂在何許衛溪東岸蒼山麓青松偃蹇雪意寒<lb/>
孤光晩映琅玕竹紫泉調笑宛在目亂雲竒壑相縈觸<lb/>
我欲於此傾<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁開襟醉卧青山屋絶境幽林不可留<lb/>
野狐夜呌猿嘯秋别去長懐紫泉客滿林楓葉吟颼颼<lb/>
<pb n="KR4e0217_WYG_004-51a"/>
　　　詔獄結後書情敬呈王龍池二府兼致謝意<lb/>
蓬萊出海底金銀樓闕浮空烟蓬萊仙人與我語授之<lb/>
赤明玉字瑶華篇長跪讀玉字五内發金蓮欲持紫腦<lb/>
訣常從上清仙上清一去無窮已回飈吹落長河汜晩<lb/>
將辭賦上燕京遂使明時笑巴里北闕風雲不可期歸<lb/>
來小卧青山垂竒峰秀壑常相隨千巖度盡松風吹馮<lb/>
髙把酒呌明月桂魄蟾影皆參差醉尋劉伶頌醒詠阮<lb/>
公詩泰山雷霆何足有渌水洪波可戯之烈烈雲間鶻<lb/>
<pb n="KR4e0217_WYG_004-51b"/>
翛翛蓬下鷃何意見相猜罹此血吻患羽毛灑平蕪骨<lb/>
肉不敢盼圜墻一去幾時回桃花坐見十三開青春憶<lb/>
月秦人洞白日呼霜夏后臺我欲乘風震天皷前摛脩<lb/>
蛇後猰㺄九江濤湧未是哀太行輸摧不言苦東海陸<lb/>
公真神明决垣掊鎖㔃長纓古泉楊馬連章八制可始<lb/>
放南山耕生來感此國士遇何限千秋萬古情入門一<lb/>
笑復何有女㑹縫裳妻白首竈下尺薪貴於玉盤中粒<lb/>
粟皆瓊玖惟有牀頭劒鋒在夜夜精光射牛斗射牛斗<lb/>
<pb n="KR4e0217_WYG_004-52a"/>
待張華神物詎肯終泥沙不然飛入延平津今者蛟龍<lb/>
昔鏌鋣鏌鋣蛟龍孰可判眀公義氣通霄漢爾時我爲<lb/>
入幕賔贈之豈惟青玉案霞杯綺食飽我心至今側身<lb/>
倚增嘆東風嫋嫋沙草春衛河緑水波龍鱗欲將輕棹<lb/>
尋仙館其柰楊花滿河瀕楊花不可亂河瀕不可極待<lb/>
余攝衣起舞龍門前坐客滿堂驚太息<lb/>
　　　嬴女鳯圖<lb/>
秦臺明月下照見乗鸞女玉簫聲不聞緘情空復許相<lb/>
<pb n="KR4e0217_WYG_004-52b"/>
思何處憶離羣欲報佳期隔綵雲懐中知有瓊華字復<lb/>
夜清光獨映君<lb/>
　　　送郭侍御劍泉謫永安松栢圖<lb/>
蒼巖鬱鬱長松樹石甲龍鱗挺天霧雨澁霜洗幾百秋<lb/>
似與君心同歳暮君今謫宦永安城閩海愁雲日夜生<lb/>
㑹待明時宣室詔定從江浦望雙旌<lb/>
　　　春夜與呉山人飲穆前江宅招妓彈琵琶不至<lb/>
我昔弄月沅湘浦靈妃飄風鬼灑雨遥看江上數峰青<lb/>
<pb n="KR4e0217_WYG_004-53a"/>
寳瑟如聞心更苦春風小落前江家髙開玉燭燒殘花<lb/>
青蛾何處不相待北堂一曲空琵琶琵琶聲已歇空餘<lb/>
胡地月黄雲塞前水北流霜風夜嘯猿沉秋古來蟬鬢<lb/>
已寂寞何令此夕獨生愁不如與君飲美酒披襟一笑<lb/>
輕王侯<lb/>
　　　贈陸夢洲古琴兼以詩寄<lb/>
朝讀夢洲書暮望夢洲樹思君不見君徒向夢中遇遺<lb/>
之緑綺琴不語可知心早晩弄金徽爲宣白雲音白雪<lb/>
<pb n="KR4e0217_WYG_004-53b"/>
陽春古所稀自憐素髪老柴扉乗風寄語豐城劍看爾<lb/>
輝光徹太微<lb/>
　<lb/>
　<lb/>
　<lb/>
　<lb/>
　<lb/>
　蠛蠓集巻四<lb/>
</p>
<p>
</p>
  </div>
</body>
</text>
</TEI>
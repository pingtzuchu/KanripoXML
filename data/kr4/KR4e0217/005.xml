<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>蠛蠓集巻五</head> <lb/>
    <p>
<pb n="KR4e0217_WYG_005-1a"/>
欽定四庫全書<lb/>
　蠛蠓集巻五<lb/>
　　　　　　　　　　　　　明　盧柟　撰<lb/>
　　雜體詩<lb/>
　　　伏雨嘆二首<lb/>
隂陽薄盪雷雨急江峽岀雲溪夜喧烟霏似與秋色逺<lb/>
黄鵠垂翅愁飛飜九壥溷穢不可住晞髮陽阿阻烟霧<lb/>
東走豈應還問津囘頭變化空桑樹<lb/>
<pb n="KR4e0217_WYG_005-1b"/>
山雨下澍白紛紛憑髙莫辨牛馬羣江寒自駭碣石浪<lb/>
日暮猶合蒼梧雲破厨濫釜烟水黒玉盤金鯉無消息<lb/>
直欲上天呌帝閽閶闔九重恐顛踣<lb/>
　　　史平臺夜宴詞<lb/>
　　漢史𤣥以宣帝大母家封為侯於外家親居多得<lb/>
　　賞賜簮貂弭世寵溢内外明浮丘山人作史平臺<lb/>
　　夜宴詞<lb/>
髙堂膩燭嬌紅春麝爐掣鎻銀麒麟掌中舞袖囘金縷<lb/>
<pb n="KR4e0217_WYG_005-2a"/>
背後落花覆錦茵夜半歌鐘起洞房繡羅香煖對鴛鴦<lb/>
旋徴玉雁排筝譜復弄梅花近笛牀繡額紅衿真媚嫵<lb/>
隔簾髣髴調鸚鵡喚囘滿座鬱金香鮮鯽銀絲出翠釜<lb/>
雞人夜唱銅龍瀉内監忽傳進挐馬絳綃雙引貂襜褕<lb/>
長秋門前馬不下北風吹山海水移世人見此復淚垂<lb/>
寳玦香車俱莫嘆金掌仙人已辭漢<lb/>
　　　苦寒吟<lb/>
北風怒號河水折鑿氷慘淡鮫人窟琉璃應手忽破碎<lb/>
<pb n="KR4e0217_WYG_005-2b"/>
天吳囘首蛟龍血錦鱗撥剌入豪門鑾刀玉釜飛紅雪<lb/>
馮讙夜坐食無魚彈鋏髙歌氣未舒方袍着凍冷如鐡<lb/>
嘯嘑霜霰攅兩眉星火不燃寒欲死皮<graphic n="KR4448" url="https://raw.githubusercontent.com/kanripo/KR-Gaiji/master/images/KR4448.png" mimeType="image/png"/>肉裂老無齒<lb/>
誰能醉解驌驦裘别有權家㑹戚里苦寒吟苦寒之吟<lb/>
不可聞古來傑士多餓死何必垂首涕交紛<lb/>
　　　杜䳌行<lb/>
杜䳌西飛隴水西羽毛搖落隨山雞雲空萬里不得去<lb/>
藤蘿掩靄青烟梯當行鵾鵬向我笑鳯凰不與同羈棲<lb/>
<pb n="KR4e0217_WYG_005-3a"/>
舊日同林鳶與鶡怒目烱視秋水畦東海汗漫稀有鳥<lb/>
尋我三年窮路迷知是杜䳌向我拜血涙不覺滿面啼<lb/>
口不能言臆相向似欲逺引凌崐谿四郊罦罝多隠壘<lb/>
獵火燒天喧皷<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>寄語燕山胡雁婦慎勿往恐穿金鎞<lb/>
　　　快鶻行贈盧潭城宗弟<lb/>
快鶻快鶻南山擊鳥北山灑血朝發秦隴暮宿荆越凌<lb/>
厲横視遊翔恍忽蜩鳩搶飛榆枋間仰靣而視無好顔<lb/>
人生得意且快鶻何用悠悠長閉關翟公昔在蓬蒿下<lb/>
<pb n="KR4e0217_WYG_005-3b"/>
萬里清風减髙價君今慷慨躡長雲藉藉芳聲四海聞<lb/>
揚雄欲獻河東賦司馬先傳喻蜀文醉吟快鶻行醒啣<lb/>
快鶻羽願君化作天池鵬莫學快鶻棲巖樹<lb/>
　　　黄利黄謡<lb/>
黄利黄黄利黄黄河岸上洗衣裳黄河流水鳴湯湯幾<lb/>
時流到我家鄉<lb/>
　　　次童謠<lb/>
山東綺雲雞刷羽來山西到處潛飲啄河梁借羈棲江<lb/>
<pb n="KR4e0217_WYG_005-4a"/>
䳱野鴷欺予客怒目血鵀動相扼紫翎蹉跌金距愁碧<lb/>
葉輕飜香稻秋不如折翅歸故鄉五更明月啼山丘<lb/>
　　　㠠崐謠呈張㠠山明府<lb/>
朝乘五嶽鶴暮望十洲雲尋山不厭㠠崐逺笑謁㠠崐<lb/>
入紫氛㠠崐名嶽天下聞巴江前繞接氤氲翠屏巉巖<lb/>
斜軋㡬萬丈𤣥猿夜嘯臨江濆馮夷水仙何超忽凌風<lb/>
起舞㠠崐月蒼藤翳靄看不見欲上㠠崐苔徑滑昔聞<lb/>
天台山岹嶢摩天關赤城起霜色王喬時來還洞天已<lb/>
<pb n="KR4e0217_WYG_005-4b"/>
與㠠崐别為説㠠崐生汗顔㠠崐謠謠且逺仙茅千載<lb/>
留靈根玉葉金葩待君飯君意詎可論恍若岷山源漰<lb/>
湱赴溟海聊可比君恩生來未識㠠崐路此身㡬日登<lb/>
㠠崐㠠崐謠謠未巳早晚化為㠠崐原上之青松常倚<lb/>
㠠崐望江水<lb/>
　　　芒履謠<lb/>
蒲葉青蒲花黄為君採纈結成雙隨君歩履入屧廊苧<lb/>
羅山下君不返恨殺呉王輦路長<lb/>
<pb n="KR4e0217_WYG_005-5a"/>
　　　修武行贈李主簿<lb/>
君不見修武城邉日欲暮西望岹嶢漢京路驛樓閣道<lb/>
逈連雲花巘葉潭車馬駐車馬駐聴修武歌裊裊秋風<lb/>
度黄河客懐衣上灞陵雨鄉思夣繞新豐蘿乘時小作<lb/>
修武尉披襟靄靄流仙氣自言節操凌南山直使風聲<lb/>
排趙魏使君税駕是何年日飲醇醪髙枕眠山鳥隔簾<lb/>
下㕔事對客髣髴鳴寒絃城頭角聲星滿野城門落花<lb/>
隨去馬谿澗荒凉留使君天風繫馬棠隂下父老垂涕<lb/>
<pb n="KR4e0217_WYG_005-5b"/>
前致詞使君到來人不知今年詔書蠲租税須臾還見<lb/>
承平時憶昔少年為君舞共憐修武西山樹即今望樹<lb/>
還憶君悵嘆雲山歌修武<lb/>
　　　信陵亭行贈張幕史<lb/>
昔聞貴公子乃是信陵君劒氣連秋水英風邁長雲堂<lb/>
中愛養三千士玉袍珠履何繽紛信陵一去㡬千載堂<lb/>
中今無一人在空餘城裏信陵亭日見黄河走東海信<lb/>
陵亭右送飛鴻豪士者誰張長公虬髯瀟灑眼如電論<lb/>
<pb n="KR4e0217_WYG_005-6a"/>
吐何啻垂天虹身騎宛馬鐡花驄霜蹄决裂耳生風四<lb/>
顧已無南海尉一心要滅黑山戎朝發夷梁津暮宿黎<lb/>
陽渚軒盖狹廣路翩翩皆龍舉春風澹蕩吹羅帷宛如<lb/>
渌水蓮花池異代風流今有此若問信陵那可知<lb/>
　　樂府<lb/>
　　　出自薊北門行<lb/>
翩翩羽林兒少學龍虎韜膂力過賁育英風擁行旄展<lb/>
藝萬人讙上馬盤弓弢怒揮魯陽戈倒刺寒潭蛟腰縣<lb/>
<pb n="KR4e0217_WYG_005-6b"/>
繁弱弓仰射太行猱北出雁門塞從軍樹竒勞占轡李<lb/>
輕車應募霍嫖姚羽檄動邉序烽火無昏朝分兵救廣<lb/>
武轉戰龍城郊投鞭瀚海渾結陣隂山髙朝擒左賢王<lb/>
暮擣單于巢拓塞亘萬里奪旗列千遭邊霜飛玉關漢<lb/>
月照銀袍疾風彯雲斿黄沙驚馬鑣天寒角筋勁墮指<lb/>
如翦蒿豈不懐金閨畏此簡書遙仗義報明主殺身誠<lb/>
足要<lb/>
　　　前有鐏酒行<lb/>
<pb n="KR4e0217_WYG_005-7a"/>
春風吹水搖渌波春日輝輝上翠峩悠悠簾幕捲芳草<lb/>
細細落花嬌綺羅胡姬嬿婉顰青蛾促絃急柱為君歌<lb/>
海水東流逝不返君今不飲可奈何<lb/>
　　　子夜呉歌<lb/>
燕花敷錦繡楚舞醉羅裠明月空悲妾向雲常似君不<lb/>
知遼海上書信㡬時聞<lb/>
　　　古别離<lb/>
鏡臺倚新粧羞復畫蛾黄羅衣蕩赩色落花空故香登<lb/>
<pb n="KR4e0217_WYG_005-7b"/>
髙望帝子蒼梧雲正長願托雙鯉魚錦字寄沅湘<lb/>
　　　懐仙歌五首<lb/>
崑崙山勢倚天嵬弱水千年四下迴花開王母三桃樹<lb/>
雲擁周王八駿來<lb/>
蓬海城髙十二樓金銀花發近仙洲玉童贈與青藜杖<lb/>
天女邀乗白鹿遊<lb/>
緑髮雙鬟白羽裳𦕈無人識自騎羊宜時背癢尋仙侣<lb/>
願借麻姑指爪長<lb/>
<pb n="KR4e0217_WYG_005-8a"/>
丹崖石壁𣺌㝠㝠凰嘯鸞歌狎廣庭王子吹笙應有待<lb/>
相思遙寄赤松苓<lb/>
玉樹長攀有所思仙人遙在海之湄木公醉飲千鍾酒<lb/>
瑤姬齊唱萬年詞<lb/>
　　　碣石篇<lb/>
蓬萊東望横海水白波如山㡬萬里巖前琪樹發葱青<lb/>
遙見仙人綵雲裏麻姑欲過來何遲手把青都緑玉枝<lb/>
願将此物寄南嶽相逢重獻萬年詞<lb/>
<pb n="KR4e0217_WYG_005-8b"/>
　　　隴水曲<lb/>
隴山當靣起隴水向西流中含妾墮涙㡬月到凉州<lb/>
　　　凉州樂<lb/>
月氐穹廬夜秋風起暮笳河星没雁塞漢月湧龍沙露<lb/>
滴葡萄酒天寒苜蓿花從軍莫浪謔轉戰屬輕車<lb/>
　　　怨歌行<lb/>
長安二三月紫陌競朱輪秀色金閨婦鉛華珠箔春綺<lb/>
紈繽雜遝鞍馬自逡廵青鳥䘖瓊書飛入赤城闉日暮<lb/>
<pb n="KR4e0217_WYG_005-9a"/>
荷寵歸文犀銀麒麟借問此阿誰大國虢與秦憶昔嬌<lb/>
小佇蘭房刺繡五紋雙鴛鴦星河織錦度明月天孫剪<lb/>
綵分雲章願将賤軀開天笑夜逐三星宿未央未央樂<lb/>
事多莫謂宜春好宫女妬蛾眉容顔日衰老君恩從此<lb/>
弛棄妾青樓道青樓大道繞秦川鳯管鸞絲徹九天太<lb/>
液紅蓮初映頰瀛洲緑草已縈烟妾情恍忽如昨日那<lb/>
知恩斷韶華年夣入彤樓夜金壺㵼春水髣髴接君歡<lb/>
晤言竟非是閶闔浮雲萬里遙雲従翠葆徒相邀詎聞<lb/>
<pb n="KR4e0217_WYG_005-9b"/>
阿嬌貯金屋枉殺秦嬴吹玉簫寄語漢宫娃莫倚顔如<lb/>
花君心難自保棄擲終泥沙妾容已自落倡家妾心耿<lb/>
耿凌朝霞羊車竹枝待君御髙唐雲雨空滛哇君王欲<lb/>
較妾長短請看前朝張麗華<lb/>
　　　枯魚篇<lb/>
枯魚枯魚爾身自白龍誰使爾為魚一朝落泥沙鱗甲<lb/>
生長蛆嗟嗟鯨鯢振鬐滄海吹噓三山簸揚嵬㠑爾罪<lb/>
維斯死亦何悔誰能借風濤作書上天帝雪此㘭堂寃<lb/>
<pb n="KR4e0217_WYG_005-10a"/>
飛騰吸雲霓枯魚枯魚従此遐逝<lb/>
　　　折揚柳<lb/>
春思結楊柳搖曵金忩烟東風澹蕩時吹落玉臺前深<lb/>
閨别離婦感此心凄然沉唫毁青黛抆淚謝珠鈿攀條<lb/>
寄逺人引恨碧雲天微物豈足惜長懐芳樹妍<lb/>
　　　怨詩行<lb/>
秦戍樓荒君未還楚鄉秋早妾摧顔日寄情心與明月<lb/>
相思何謝望夫山<lb/>
<pb n="KR4e0217_WYG_005-10b"/>
　　　丁督䕶歌<lb/>
朝吟都䕶行暮唫都䕶歌都䕶逝不返妾當可奈何妾<lb/>
年十五嫁夫君銀轂珠簾慶彩雲還從嘉賔遝四座刺<lb/>
繡鴛鴦羡五文髙堂拜姑嫜清厨調菽水日旭供華饌<lb/>
香風動紈綺二十長子孫霅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>滿髙門頗偕伯鸞志叙<lb/>
此向平婚詎意良人從逮獄幽垣無分囬天矚闔門骨<lb/>
肉盡草莽放室鷄豚那能促桂帳蘭薰知㡬時鴉鬢蜩<lb/>
鬟為誰緑妾身死去無處所忍向何人説衷曲去年天<lb/>
<pb n="KR4e0217_WYG_005-11a"/>
使至籍録發良人中途不得語况復能相親今年一㑹<lb/>
靣若墮烟霧身執手無别言但訴寒與貧淹忽歳云暮<lb/>
已非夣寐真東家女兒嫁商賈春去秋來不言苦何似<lb/>
妾懐常相思萬恨千愁忍饑窶落葉反本根歸雲常在<lb/>
山君身䧟羅網經歳不復還豈惟君坎軻所恨妾命慳<lb/>
妾非蔡文姬長跪解君死有女非緹縈誰能見天子一<lb/>
唱都䕶歌再唱情轉深愁多不為牛山哀淚下豈有雍<lb/>
門琴君心若知妾腸斷願化東南填海禽<lb/>
<pb n="KR4e0217_WYG_005-11b"/>
　　　少年行二首<lb/>
長安俠客多少年醉歌擊筑南山邉相逢不避魯勾踐<lb/>
一夜擲盧得萬錢<lb/>
　　　又<lb/>
長安俠客矜年少青驪緩歩章臺道相逢欲取胡姬憐<lb/>
笑挾金丸墜飛鳥<lb/>
　　　東嵣行<lb/>
暮秋搖落金井烟瑤牕月出愁無眠請君四座且勿嘆<lb/>
<pb n="KR4e0217_WYG_005-12a"/>
聴我試歌東嵣篇東嵣春風樂遊冶寳劔螭盤驕白馬<lb/>
朝從狡兎上闌東暮鬭金鷄長干下儂家繡被金錯床<lb/>
逢迎七十紫鴛鴦生來孱小無人見艷著荷花嬌上粧錦<lb/>
瑟春生鳯凰柱翠袖香凝蛺蝶縷浮雲小駐緩聲歌花<lb/>
葉驚翻垂手舞眄睞流波媚笑顔此時恩愛比南山那<lb/>
知輕薄易年少一别迢遙隔玉關儂心厯落如秋草西<lb/>
風吹折江南道江雲斷盡君不來㑹使蛾眉待君老東<lb/>
家買得錦鱗魚中有傳情尺素書君身亦是臨江客何<lb/>
<pb n="KR4e0217_WYG_005-12b"/>
惜相思一字予機中罷却流黄織為恨東嵣淚霑臆寄<lb/>
語舂陵遊俠兒莫學東嵣負傾國<lb/>
　　　鳬墩<hi>有序</hi>
　　鳬墩者銅梁張㠠山明府兄長公也長公父疾且<lb/>
　　篤醫莫能愈長公引刀割左股和藥進父病立已<lb/>
　　有司聞之表薦明浮丘盧柟作鳬墩篇<lb/>
東觀岱嶽西引鳬墩偃仰怙恃有如子孫<hi>一解</hi>鳬墩之容<lb/>
温懿無弛軫父之疴讙揄鳬里<hi>二解</hi>白楊鏘鏘矯若龍翔<lb/>
<pb n="KR4e0217_WYG_005-13a"/>
仰天一呼烈石飛霜<hi>三解</hi>實毒我父寧知我股䀌血濺濺<lb/>
以瀹以釜<hi>四解</hi>父曰予瞢啜此餚羹殆其有廖欻如已酲<lb/>
<hi>五解</hi>稚笋之薦江魚之膳昔聞太史今兹匪謴<hi>六解</hi>荆蜀之<lb/>
鄉爰有銅梁篤是異人刑我有邦<hi>七解</hi>
　　　黄鵠篇贈羅封君就養還萬安<lb/>
君不見黄鵠飄遙下太清天風接引銅臺城仙雛啣羽<lb/>
逺相慰嘯舞不覺烟雲輕玉珮瑲鏘何所致熒熒上刻<lb/>
瑤華字歸時持贈與盧敖萬里螺川恣遊戯<lb/>
<pb n="KR4e0217_WYG_005-13b"/>
　　　相逢行<lb/>
黎陽臨大道城北逹城南相逢問令君不盡使君驂雪<lb/>
霽椿枝緑春融萱草酣荀何千載後獨此一清瞻<lb/>
　　　胡鷹渡海來篇<lb/>
鬱律山上雲飄遙雲間葉葉落尚有返雲去杳難涉胡<lb/>
鷹渡海來将雛還飛去我欲因之執此鳥徘徊流涕不<lb/>
忍顧長跪折矢一語可方客子周游情同此傷天老介<lb/>
嘏父母在幃雜珮繒錦玳瑁珠璣杖屨陟䧏窺秦桃源<lb/>
<pb n="KR4e0217_WYG_005-14a"/>
仙姿玉度竢何能言隂符晝設鬼神呵守至道不勝苔<lb/>
滋蝌蚪虞皇厯阪文后岐陬永錫爾類揚名中州<lb/>
　　　閶闔篇<lb/>
春日照城隅佳氣紛朱邸宫女三千人雲光晃羅綺且<lb/>
巻珠簾開直待雲車廻玉簫吹行雲飛下瓊瑤臺瓊瑤<lb/>
臺畔仙妃舞鳯鳥唱歌龍枹鼓天風𣺌渺動朱衣天女<lb/>
乘春散花雨緑蕚花前細草茵玉階鏁斷金麒麟明朝<lb/>
騎爾朝上帝夀我四萬八千春<lb/>
<pb n="KR4e0217_WYG_005-14b"/>
　　五言排律<lb/>
　　　甲辰歳張郡伯鄮西如覲京師其母太夫人出<lb/>
　　　　中饋給囚因感激述懐作五十韻以謝<lb/>
鳯厯開皇紀龍池憶紫烟青陽調玉燭白日轉幽天河<lb/>
朔風雲㑹漳涯氣槩先諸公梁苑客明府漢庭銓沈宋<lb/>
金章籍隂何玉轡聫衣冠連日表精爽動星纒各應非<lb/>
熊兆同操哲匠權文翁兼化蜀郭隗始登燕五馬襄城<lb/>
野雙旌覇水<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>夾輪雙鹿擾上漢一槎縣忠奨推王室<lb/>
<pb n="KR4e0217_WYG_005-15a"/>
金泥受帝宣吳公才第一賈誼席應前鄯善何無爾河<lb/>
源即有焉䟽名勒玉藻歸院徹金蓮虎變谷風起鶯鳴<lb/>
喬木遷那徴文伯母誰産范滂賢黄鳥空𤣥理關睢徳<lb/>
化全肅雍元啓𦙍聖善總承乾壺臬慈文表襟裾風紀<lb/>
縁大家新著作劉向舊名篇雨露含濡逺江河流澤偏<lb/>
吹嘘延朽腐哀痛及顛連粉署琅玕碧天牢桂玉鮮八<lb/>
珍真爢鑿五醢更駢闐䴾麥赤城外杯羹𤣥圃邉春盤<lb/>
行荏苒曲機坐連翩眉睫光初潤膏肓病即痊尚方虚<lb/>
<pb n="KR4e0217_WYG_005-15b"/>
擬賜隂室兢相憐小歩嬰金鐵揚眉媿拘攣朶頤羣儽<lb/>
側染指朅夫筵坎廩心仍切低徊腹稍便循牆如䘮狗<lb/>
寃頸似飢鳶慷慨期投璧呻唫尚縮肩搶嘑北向拜遙<lb/>
祝西華年少假恩猶乳翻思淚下泉二靈忘伏臘兩稚<lb/>
飽鷹鸇丘壠哀新鬼圖書鎻廢㕓干戈嘗膽苦衰䬃噬<lb/>
臍眠故國孤魂杳他鄉白髮牽妻貧嫌再醮女大恡施<lb/>
鉛放犬因無食挑針作覔錢塵埋蒼兕劒蟲篆白釐氈<lb/>
甑釜從蛛網幨幃或馬韉鬼神泣簡牘妖孽戲花鈿壯<lb/>
<pb n="KR4e0217_WYG_005-16a"/>
志浮雲去灰心苦孽煎敢辭先菌蟪為恨失騰騫雷雨<lb/>
龍門别風霾虎脊捐徽纆多窘束搒楚替迍邅百轉傷<lb/>
心曲三年似禍悛傾危希造化早晚謝陶甄<lb/>
　　　暮秋承華主簿竹川饋飯奉謝凡三十五韻<lb/>
衛上清秋暮寰中氛氣多草湮康叔國沙没禹王河瘠<lb/>
土分常貢蒼生病歳儺輓應梁地麥畬浸漢江波盗賊<lb/>
縁邉郡喧呼動罝囮濟南鍾儁傑河北待絃歌斷鵠揮<lb/>
虹劒揚兵蹴海鼉黒山戎破膽白馬将横戈山鳥行㕔<lb/>
<pb n="KR4e0217_WYG_005-16b"/>
事芳顔藉酒酡圖書盤海岱詞賦入牂牁芳阪時鳴驥<lb/>
黄庭或換鵞久傳驄馬客舊聴鳯凰珂敏察周窮儽殷<lb/>
憂逹隠訛憐才無近逺覆業恵征科中饋人間出殊恩<lb/>
天上過金城酥比練翠釜鱠兼和<graphic n="KR3955" url="https://raw.githubusercontent.com/kanripo/KR-Gaiji/master/images/KR3955.png" mimeType="image/png"/>吻愁𤣥豹摧峰掣<lb/>
紫駞秋深沙苑莵霜落洞庭鮀細膩殷紅玉芳蕤净碧<lb/>
莎那能雙玉筴秪辱縷金陀小食歆三臭廻思感萬疴<lb/>
嚴庭風觱烈幽壘日蹉跎縶雁窺前浦啼烏想故柯通<lb/>
宵從鼯䑕入夜戲天魔燥髮紛難解胼肌厲可摩永懐<lb/>
<pb n="KR4e0217_WYG_005-17a"/>
天吏仗拭涙使星軻海運虚垂翅雲身早見羅禰衡愁<lb/>
正苦阮籍醉如何歳暮誰堪健風塵鬢欲皤凌虚疑海<lb/>
嶠曵履想岷峨謬望舒州錫不成彭蠡蓑青雲思桂樹<lb/>
春月罷松蘿猿鶴三年夣琴樽一夕俄明公寛莭制雨<lb/>
露得滂沱犬馬如留齒神光報泰阿<lb/>
　　七言排律<lb/>
　　　酬華大餽飯<lb/>
班固大家能著作陸機英妙負文雄兩都賦有凌雲氣<lb/>
<pb n="KR4e0217_WYG_005-17b"/>
擬古詩髙曠代風驄馬早延通籍譽才華應見古人同<lb/>
燕王臺館愁鄒衍晉室衣冠有阿戎書豈萬言天險峻<lb/>
飯傳一飽畏途窮世經豺虎催頭白路難驊騮灑血紅<lb/>
西哭㡬湮秦帝闕南冠虚憶楚江楓投君劒氣不得死<lb/>
猶倚崆峒百丈虹<lb/>
　　五言律詩<lb/>
　　　山居<lb/>
懶慢無人地經時景不違貪飴魚暗動掠水燕争飛搗<lb/>
<pb n="KR4e0217_WYG_005-18a"/>
藥雲舂碓移花露濕衣山陽幽適好日暮澹忘歸<lb/>
　　　浮丘院壁<lb/>
洞口春雲薄桃花一水香金壇迎夜露玉盌出瓊漿河<lb/>
上仙人逺洲中紫氣翔何當着雙舄為覔費長房<lb/>
　　　大名故城<lb/>
魏郡遺空壘蒼蒼接水湄雁衝斜鳥陣柳拂捲龍旂樓<lb/>
閣青雲恨陂䧜白日悲北門無鎻鑰腸斷立郊垂<lb/>
　　　過邯鄲作<lb/>
<pb n="KR4e0217_WYG_005-18b"/>
趙庭虚廟畧雄長竟誰名國破窺秦帝城亡揷漢旌山<lb/>
河猶壯麗豪俠失縱横囬首傷心地春林囀暮鶯<lb/>
　　　送犮人入秦二首<lb/>
春日催行幰花明旅雁還燕陵青嶂外秦樹白雲邉解<lb/>
劒酬知已傾尊倚别筵關河他日望芳草思芊芊<lb/>
　　　又<lb/>
整轡東辭闕還家西入秦雲烟三晉合風雨二陵頻鳥<lb/>
道斜連漢龍山暗度春壯遊看寳劒萬里蹋妖塵<lb/>
<pb n="KR4e0217_WYG_005-19a"/>
　　　上張鄮西明府三首<lb/>
燕關寒日薄漳曲早冰澌白髮親闈暮青春子病危殷<lb/>
憂聞鼓角想像見旌旗遙識齊王相能憐越石悲<lb/>
　　　又<lb/>
刁斗催嚴署秋風蘓肺肝寃魂幽共語魑魅喜相看丞<lb/>
相何多畏将軍久失餐金雞應有詔衰謝一時寛<lb/>
　　　又<lb/>
御史清霜鉞危腸結禍胎敢辭豺虎飼無異犬羊材魏<lb/>
<pb n="KR4e0217_WYG_005-19b"/>
闕書難上秦庭哭未回條風吹北極天意起寒灰<lb/>
　　　喜得釋獄消息<lb/>
聞道真州信霜臺霽夕威春陽元自動草木已含輝妻<lb/>
子愁看在鄉關喜不違遣心翻大惡俛首涕霑衣<lb/>
　　　即事<lb/>
薄暮轉蕭瑟經心常苦悲驚枝鳥不定斜嶺月生遲㝠<lb/>
思空林藪春雲時蔽虧謬言隨偃蹇不敢畏支離<lb/>
　　　戲寄孟龍川<lb/>
<pb n="KR4e0217_WYG_005-20a"/>
舊日浮丘伯曽将王子喬周遊乘白鶴接引上青霄大<lb/>
藥留丹鼎天台度石橋不知千載後為爾一相邀<lb/>
　　　送張㠠山還蜀<lb/>
朝思蜀草録夜見漢鴻飛溪縣青春滿山關紫氣圍飲<lb/>
餘看寳劒歌罷弄金徽别去應相憶銅梁音信稀<lb/>
　　　喜還舊業草堂<lb/>
漢節雲問住秋風送我還荷恩思聖主悔難自皇天臺<lb/>
沼看今日松筠去㡬年草𤣥吾未老應許萬人傳<lb/>
<pb n="KR4e0217_WYG_005-20b"/>
　　　登天臺山有感兼呈張㠠山<lb/>
天風吹斷壑秋色𣺌荒臺浩蕩江河去蒼茫日月廻傷<lb/>
心經絶險回首起重隈欲盡登髙興慚余作賦才<lb/>
　　　服闋口號上張鄮西明府兼呈吳少槐吏部李<lb/>
　　　　東岡翰林二首<lb/>
際㑹驚何代支離過此生親宫無宿草子位逺含情未<lb/>
敢衣純綵誰能痛失聲廿年當此夕天地忽頽傾<lb/>
　　　又<lb/>
<pb n="KR4e0217_WYG_005-21a"/>
獄久年三換刑深鬢二毛愁淹天畔日涙作海門濤寸<lb/>
草傷春碧慈烏近夜號感時思雨露回首望旌旄<lb/>
　　　聞吳吏部少槐哀僕乏嗣飭内入獄侍湯藥四<lb/>
　　　　首<lb/>
宓子彈琴日山濤謫宦時澤梁施禁網鰥寡遂恩私未<lb/>
識洪鈞妙應霑造物竒周南王化逺終不負螽斯<lb/>
　　　又<lb/>
落日低荒戍天風鎻禁庭正愁秋隴斷誰啓夜臺扃宜<lb/>
<pb n="KR4e0217_WYG_005-21b"/>
母苖堪摘王孫草尚青使君佇髙駕引領濕長纓<lb/>
　　　又<lb/>
天豈蒼蒼色川仍脉脉流乾坤一物在日月此生浮嚴<lb/>
考曽無壘哀傷已故丘何心望河漢牛女度清秋<lb/>
　　　又<lb/>
晉室嵇中散陳留蔡議郎彈琴神不去續史恨何長慘<lb/>
淡悲千古凄其滯此方翻思兒女意斷盡九廻腸<lb/>
　　　冬夜遣悶三首呈吳少槐吏部<lb/>
<pb n="KR4e0217_WYG_005-22a"/>
翳氣浮銅柱霜威折玉衡愁看蟾影没病與兎魂清辭<lb/>
賦憎關世存亡憶結纓鄒陽書再上愈覺寸心傾<lb/>
　　　又<lb/>
芾芾梧桐影紛紛荆棘牆徐看侵鐡鎻不比落銀牀物<lb/>
色渾如此吾生可共傷那堪聞玉笛風力更清商<lb/>
　　　又<lb/>
鐘皷何相報讙呼促警齊仗嚴妨落月柝罷净鳴雞計<lb/>
過疑踈濶才輕敢怨攜漢庭循吏在何必嘆覉棲<lb/>
<pb n="KR4e0217_WYG_005-22b"/>
　　　哭董縣丞紳三首<lb/>
　　丞彊幹任事清苦厲莭有古人風壬寅歳長揖恤<lb/>
　　刑沈法曹抗救洗寃於柟居甚今兹長往柟安得<lb/>
　　不悲故詩以哭之<lb/>
十月黄河穏天寒素舸孤斷雲低不去哀雁起相呼忽<lb/>
暗郎官宿虚傳太史鳬哭君重囬首愁色滿蒼梧<lb/>
　　　又<lb/>
列郡開方藥嚴牆阻别離蒼生猶有待逝者竟如斯老<lb/>
<pb n="KR4e0217_WYG_005-23a"/>
去傷心地愁邉失望時玉棺誰為殮蕭瑟九原思<lb/>
　　　又<lb/>
哀挽宜陽路銘旌汴水風青騾傳海上白鶴果遼東抗<lb/>
救邀天使鈞裁秉帝衷愚民痛一哭雪涕灑寒空<lb/>
　　　初月<lb/>
雪霽樓空夕寒輕月欲明素魂升海上殘朓傍人清桂<lb/>
樹春應發蟾蜍夜自生傷心望牛斗流恨滿山城<lb/>
　　　示外弟陳可<lb/>
<pb n="KR4e0217_WYG_005-23b"/>
阮籍何窮軌陳生已着鞭朔鷹秋始健宛馬血方妍不<lb/>
負儒林傳寧充弟子員五車如破的萬里看騰騫<lb/>
　　　送劉少尹赴興州經歴三首<lb/>
宸極霑仙籍雙鳬别尚方何如魏賔客不减漢循良大<lb/>
府宜方器牙門足薦章材髙豈伏櫪萬里見乗黄<lb/>
　　　又<lb/>
潘岳花封宰陳琳将幕材檄文傳萬壘列宿近三台悵<lb/>
望薊門路深懐河朔杯君王求駿骨待詔上燕䑓<lb/>
<pb n="KR4e0217_WYG_005-24a"/>
　　　又<lb/>
大府元戎騎長驅引萬羣共迎劉記室喜得郄叅軍燕<lb/>
月排弓影邊霜綴鎧文知君嫺廟畧一嘯洒天氛<lb/>
　　　秋夜奉懐王鳯洲比部<lb/>
獨坐秋城夜長歌憶鳯遊帝鄉臨紫浦仙吹下炎洲早<lb/>
食琪玕樹西巢雲綺樓無縁近苞彩慰此别離憂<lb/>
　　　寄上徐龍灣比部<lb/>
相思木葉落迢逓起重哀瀚海雲初斷盧龍秋正來慚<lb/>
<pb n="KR4e0217_WYG_005-24b"/>
無國士報獨憶鳯城隈坐令生華髪臨風一痛哉<lb/>
　　　贈王少府封君水亭<lb/>
長嘯下江閣披襟即水亭魚龍静秋浪舟楫倚寒汀且<lb/>
失干戈苦還依社稷靈夜來看紫氣光滿少微星<lb/>
　　　贈王龍池别駕<lb/>
晉石分青嶂龍池抱紫臺秋風動鱗甲白日發雲雷太<lb/>
液濤休險昆明勢欲迴何當洗兵馬萬里絶氛埃<lb/>
　　　夏日同王大伾董右坡張㠠山陸夣洲孟龍川<lb/>
<pb n="KR4e0217_WYG_005-25a"/>
　　　登大伾山覽黄河故道得温字<lb/>
五月隨僊舄凌風勢欲騫却思乗海鶴翻憶聴秋猿石<lb/>
樹穿雲冷巖花散酒温大河猶在眼何必問崐崘<lb/>
　　　西巖<lb/>
西巖雙柏樹猶自倚青壇舊識洪河險曽經大壑寒龍<lb/>
鱗剥雷雨鵲榦瀉風湍回首思梁棟還驚際㑹難<lb/>
　　　題楊太尉揮金幅幛<lb/>
獨憶關西老揮金氣尚竒江河流浩瀚天地𦕈端倪諌<lb/>
<pb n="KR4e0217_WYG_005-25b"/>
草危時恨亭臯絶代悲由來圖繪意不盡史臣詞<lb/>
　　　畫葡萄<lb/>
漢使尋源後蒲萄滿舊宫如何尺素裏枝葉往時同滾<lb/>
露啣空碧摶烟射小紅誰能貯萬斛逺寄日華東<lb/>
　　　贈謝山人四溟<lb/>
春桂緑華滋芬芳合待時君今餌玉葉聊以駐僊姿擬<lb/>
著三湘賦深題五嶽詩相期共方眼為覔葛洪陂<lb/>
　　　遊成臯王城南園見水石漁艇<lb/>
<pb n="KR4e0217_WYG_005-26a"/>
不作江南客空餘江上山水同明月静石似白鷗閒仙<lb/>
徑松蘿外漁舟蘆荻間相看渾忘却無復住人寰<lb/>
　　七言律詩<lb/>
　　　出塞<lb/>
城門伐皷日欲墮西山返照入平蕪玉闗秋動氣横塞<lb/>
交河霜冷夜彎弧健兒風吹白豹障将軍雪壓金僕姑<lb/>
晝傳羽檄連雲戍夜發精兵到海隅<lb/>
　　　慈夀宫<lb/>
<pb n="KR4e0217_WYG_005-26b"/>
漢宫羅列倚雲霄鳯翥龍飛積翠遙東矙扶桑延日觀<lb/>
西連雪嶺入寒宵皇輿拜舞臨黄道仙仗繽紛覲紫朝<lb/>
諸将謾勞繁皷角至尊今已奏簫韶<lb/>
　　　浮丘精舍<lb/>
衛河東岸浮丘髙竹舍雲居隠鳯毛遂有文章驚董賈<lb/>
豈無名譽駕劉曹秋天散歩青山郭春日催詩白兎豪<lb/>
醉倚湛盧時一嘯長風萬里破洪濤<lb/>
　　　書長春觀二首<lb/>
<pb n="KR4e0217_WYG_005-27a"/>
萬里天風海水髙三山不動駕羣鼇青霄漢漠聞鸞嘯<lb/>
白日翩翩見鶴翺巖下瓊漿留衛叔山中瑤草寄盧敖<lb/>
懐紆金紫人不見日日吹笙對碧桃<lb/>
　　　又<lb/>
天門日出海雲蒸碧殿霞綃山氣層嬴女吹簫乘夜月<lb/>
茅君騎鶴下秋燈金莖玉露生華髮紫極丹書接上昇<lb/>
緱氏山頭一揮手㡬觀滄海變崚嶒<lb/>
　　　贈李金吾口號<lb/>
<pb n="KR4e0217_WYG_005-27b"/>
漢家飛將李将軍三十承恩靖虜氛馬蹀金微横朔氣<lb/>
箭傳青海動燕雲隂風漫捲賢王陣大雪長軀突厥羣<lb/>
未信封頭縣鵲印已頒新使煥龍文<lb/>
　　　七夕<lb/>
去年七夕登浮丘今年七夕客燕州仙槎獨憶銀河水<lb/>
桂樹誰看玉露秋葉下井牀驚别涙蟲吟花檻送深愁<lb/>
平生自信庾開府懐抱於今賦逺遊<lb/>
　　　輓楊六坡推府<lb/>
<pb n="KR4e0217_WYG_005-28a"/>
草閣談𤣥不復聞山陽鍛後涕交紛十年辭藻漢京事<lb/>
萬里鄉關秦塞雲尹喜傳經空汝待王喬飛舄竟誰羣<lb/>
荒墳静鎻伾山麓日暮遙悲渭水紋<hi>六坡關右人好丹液術客死於濬</hi>
　　　除夜寓大名寄孟龍川<lb/>
忽憶襄陽孟浩然風流名與太湖連沙材逺近青春酒<lb/>
山舍週逥白石田何處椒花能媚頌他鄉綵勝舞隨筵<lb/>
思君獨歩清漳曲南望魂銷倍愴然<lb/>
　　　古意<lb/>
<pb n="KR4e0217_WYG_005-28b"/>
漢苑春繁鎻縟紗銀牕嬌小䕶僊葩朝雲裊裊行清曉<lb/>
落月娟娟見玉華湘女漫彈瑤瑟怨天孫遙憶紫烟槎<lb/>
使君五馬何軒豁佇望郊端柘影斜<lb/>
　　　贈關中陳一泉廣文二首<lb/>
漢輔金墉百二關千秋王氣鎻南山忠良苦憶蕭陳侣<lb/>
豪俊還生涇渭間㑹有文星通帝座豈愁仙履綴鵷班<lb/>
春宫苜蓿何辭長鳯陛圭璋可待攀<lb/>
　　　又<lb/>
<pb n="KR4e0217_WYG_005-29a"/>
魏闕恩光落上台龍門賔客㑹羣才太𤣥無媿侯巴誦<lb/>
九辨何勞宋玉哀江漢秋容松葉澹宫牆春雨杏花開<lb/>
明時擬有石渠詔翰苑驚看補衮裁<lb/>
　　　憶昔寄錢同野弟<lb/>
憶昔讀書住石城青天對落兩山横江潭夜傍魚龍宿<lb/>
軒牘晨看日月生多病浸滛漢司馬著書憂憤趙虞卿<lb/>
匡廬舊約空回首腸斷清宵涙濕纓<lb/>
　　　宿沙口贈王北沙二律<lb/>
<pb n="KR4e0217_WYG_005-29b"/>
谷口寒雲擁北沙柴門深鎻待春華楚騷自合千人誦<lb/>
漢水猶縣八月槎賈誼匡君頻痛哭揚雄識字著名家<lb/>
相逢媿我垂雙髩潦倒青鐏海日斜<lb/>
　　　又<lb/>
魏郡西連沙口原故人髙卧倚晴軒黄雞碧酒須多事<lb/>
楚些吳歈可細論豺虎空村當落日魚龍入夜漫孤翻<lb/>
自愁騎馬衝寒塞古木蕭森起斷猿<lb/>
　　　九日奉懐謝四溟逸人兼酬往日見寄之作<lb/>
<pb n="KR4e0217_WYG_005-30a"/>
鄴中詞客古今才千里秋深發興哀陶令行藏只盡醉<lb/>
孟嘉容止獨清裁山萸細細團風裊園菊亭亭帶雨開<lb/>
白首思君何處望烟雲苦憶魏三臺<lb/>
　　　奉和王大伾侍御題周紫泉東山草堂二律<lb/>
石壁巉巗一徑幽漫隨杖屨訪林丘嵇康不負山陽隠<lb/>
謝傅能忘淝水籌日落滄洲時佇望天寒桂樹且淹留<lb/>
徴書旦暮馳秋隴擬取髙名别代収<lb/>
　　　又<lb/>
<pb n="KR4e0217_WYG_005-30b"/>
海門秋動青澶麓天畔風髙白草堂太傅松楸髙下見<lb/>
繡衣旌莭往來常窺軒細篠娟娟碧截壁孤雲裊裊長<lb/>
薄暮翠微歸興懶蹔隨流水一揮觴<lb/>
　　　震岡集留别<lb/>
城闕秋還白露清十年懐抱與君傾彈琴細憶嵇中散<lb/>
痛哭猶憐阮歩兵絶巘松枝元自峻經時花蕋為誰明<lb/>
開鐏莫負中宵賞别去愁看銀漢横<lb/>
　　　秋日懐錢同野<lb/>
<pb n="KR4e0217_WYG_005-31a"/>
象魏獨憐秋氣清苦垂寃頸且長纓背巢寒鳥經年别<lb/>
出塞風雲盡日横鮑叔衣冠頻悵望襧衡詞賦已吞聲<lb/>
滄洲憶汝傷心極坐嘯驚看白髮生<lb/>
　　　送林越山廣文之石城尹二首<lb/>
粤海炎洲氣未踈髙凉快爽此安居蔡肜有待殊方詔<lb/>
虞詡終収太史書茂嶺秋深纔見雁廉江水緩自生魚<lb/>
慎時努力加餐飯返浦看乗白鷺車<lb/>
　　　又<lb/>
<pb n="KR4e0217_WYG_005-31b"/>
漢莭遙分南海邉天風獵獵擁樓船蒼梧雲盡山如㦸<lb/>
合浦春回樹若烟占歳豈應縁戍日兢歌何用勝于闐<lb/>
遐陬亦是藩王室賴爾文翁治化賢<lb/>
　　　贈徐少尹<lb/>
岹嵲中山揷泰清斷巖西影下層城彈琴不去人吏散<lb/>
岸幘何勞官長迎緜竹土風今變態黒山盗賊敢横行<lb/>
樗材慙媿河陽賦坐起青霄望弁纓<lb/>
　　　赴理大名道中感李有池恵粟之作<lb/>
<pb n="KR4e0217_WYG_005-32a"/>
關塞遙憐霜露清燕雲漠漠鎻層城鄒陽不盡十年涙<lb/>
鮑叔猶深萬古情秋水魚龍休悵望春風燕雀賴生成<lb/>
酬恩欲擬愁難賦坐嘆空垂白髮莖<lb/>
　　　聞比郡李滄溟出守順徳書此寄上<lb/>
漢署仙郎何處求髙旌知駐古邢州漁陽久待張君淑<lb/>
河内争迎郭細侯舊日石門曽拒壘此時銅馬莫輕謀<lb/>
畏途逺附青雲翼慷慨長唫寄壯遊<lb/>
　　　立春前夜宴張㠠山明府宅<lb/>
<pb n="KR4e0217_WYG_005-32b"/>
城柝傳聞客子夕清罇一發便宜人巴江水汎雲邉臘<lb/>
㠠嶽天開雪後春避地衣冠從嬾慢驚時花鳥自逡廵<lb/>
媿知張翰留顔色擬許盧敖隠釣綸<lb/>
　　　醉後射魚宿羅山人草堂<lb/>
南射滄溟十丈魚碧潭搖影動清虚太行逺望仙人嶂<lb/>
淇水斜臨髙士居曉傍楓巖留客飯夜歸蘿徑即吾廬<lb/>
何時共䇿清藜杖為覔中山白鹿車<lb/>
　　　觀妓即席走筆<lb/>
<pb n="KR4e0217_WYG_005-33a"/>
楚女東隣未是過秋來休似隔銀河香鬟小學平陽舞<lb/>
艶曲低翻子夜歌弄日鴛鴦窺綺幔偷春蛺蝶趂花羅<lb/>
大堤此夕堪腸斷回首猶憐逝水波<lb/>
　　　舊黄河道中有懐張㠠山明府<lb/>
黄河渡口舊飛湍白馬東連瓠子灘夏后山川餘斷石<lb/>
漢皇廵幸咽廻鑾寒沙滚滚龍蛇動晚日蕭蕭雁鶩乾<lb/>
慨古思君易搖落秋風更送紫騮鞍<lb/>
　　　贈羅月巖推府迎侍還萬安二首<lb/>
<pb n="KR4e0217_WYG_005-33b"/>
漢京仙客知名早佐郡驚看漳水濆南楚花明萊子服<lb/>
西山樹送狄公雲髙秋大澤龍地隠落日寒江皷角聞<lb/>
最是少微干象緯天風先報洞庭君<lb/>
　　　又<lb/>
燕塞霜空萬木摧楚鄉烟浄錦帆回洲如白鷺天邉落<lb/>
山似青螺海上來孫晷蘭輿元水國曹家仙賦在銅臺<lb/>
南雲北渚休相憶紫誥金泥次第開<lb/>
　　　春晚将還舊業諸公送逺獨方水雲以病不至<lb/>
<pb n="KR4e0217_WYG_005-34a"/>
　　　作此留别<lb/>
青春載酒尋君處君病春殘我亦回背葉流鶯愁對語<lb/>
捎泥乳燕恡飛廻烟雲莽莽髙歡壘日月荒荒魏武臺<lb/>
醉裏劒歌時自放白頭還望轉堪哀<lb/>
　　　登南城樓有感兼懐荀前川<lb/>
獨上髙樓四望明海天愁色起縱横黄雲不斷飛孤雁<lb/>
殺氣遙連偃月城未訝健兒能䧟虜早聞白羽尚徴兵<lb/>
封侯知有荀公逹好向中朝事請纓<lb/>
<pb n="KR4e0217_WYG_005-34b"/>
　　五言絶句<lb/>
　　　山雨五首<lb/>
日落石忩時林花起幽色不敢窺蛟龍雨昏潭影黒<lb/>
　　　又<lb/>
朝看山作雲暮看山作雨幽人期不來踟蹰望江樹<lb/>
　　　又<lb/>
秋水作鳴濤瀉入秋山下大石横絶梁小石流空野<lb/>
　　　又<lb/>
<pb n="KR4e0217_WYG_005-35a"/>
峽雨晝不絶暝烟沉孤嶂徘徊山中人苔蘚生衣上<lb/>
　　　又<lb/>
門前黄岡陂能長青琅玕夜來溪雨惡流作白石灘<lb/>
　　　示從弟橋三首<lb/>
鴻㕍隔春水鶺鴒宿淺沙飜飛共遲暮終爾棲雲霞<lb/>
　　　又<lb/>
吾家白玉樹璀璨已横枝儘可叅霄漢莫教傷别離<lb/>
　　　又<lb/>
<pb n="KR4e0217_WYG_005-35b"/>
莫向蒼山宿蒼山古木横風動連枝影凄其傷爾情<lb/>
　　　寄髙貞庵明府二首<lb/>
隴水鳴幽咽隴山不可攀何縁牽夣到夜夜繞秦關<lb/>
　　　又<lb/>
隴坻千萬里悵望使人迷願作青鸚鵡能言向隴西<lb/>
　　七言絶句<lb/>
　　　别冀康川進士口號<lb/>
秋風七月動燕關雲散金臺遊子還欲上髙樓重愁思<lb/>
<pb n="KR4e0217_WYG_005-36a"/>
海濤東望阻天山<lb/>
　　　長春觀二首<lb/>
瀛海青雲見帝丘玉光浮動五城樓茅君借我山中鶴<lb/>
飛上天門看九州<lb/>
　　　又<lb/>
紫極清壇道士家閒騎白鹿弄雲霞蕭臺旖旎金光草<lb/>
春殿虚無玉樹花<lb/>
　　　青樓詞<lb/>
<pb n="KR4e0217_WYG_005-36b"/>
百尺髙樓掛彩烟錦筝銀甲亂哀絃夕陽欲下簾深捲<lb/>
望見西江萬里船<lb/>
　　　雲中曲八首<lb/>
将軍羽箭射天山閃日旌旗出漢關夜月欲開青海嶂<lb/>
秋風先到白龍灣<lb/>
　　　又<lb/>
燕岱河山黒水分塵沙北望接氤氲桑乾斜映龍山月<lb/>
碣石遙通魚海雲<lb/>
<pb n="KR4e0217_WYG_005-37a"/>
　　　又<lb/>
元戎幕府倚天開将校星躔四下廻漢壘天成標漢斾<lb/>
雲州日轉作雲䑓<lb/>
　　　又<lb/>
髙闕塞頭殺氣横居延川内少人行黄沙欲没李陵墓<lb/>
明月長懸蘇武城<lb/>
　　　又<lb/>
半夜飛書報建章交河新駐左賢王即分驍騎屯榆塞<lb/>
<pb n="KR4e0217_WYG_005-37b"/>
便發元戎出定襄<lb/>
　　　又<lb/>
大将遙分西顧憂魚腸寳劒雪花流隂風漫捲賢王陣<lb/>
白纛看麾木葉樓<lb/>
　　　又<lb/>
黄鬚羽㡌破烏桓丈八蛇矛血未乾邊馬盡歸元帥幕<lb/>
蕃刀贈與故人看<lb/>
　　　又<lb/>
<pb n="KR4e0217_WYG_005-38a"/>
白馬青裘海上來自言家住古秦淮封侯未遂為人下<lb/>
沙漠横行恐見猜<lb/>
　　　戲贈于山泉<lb/>
楚王宫殿鎻寒暉瑤草金花匝四圍十二巫山覔不見<lb/>
滿天雲雨濕僊衣<lb/>
　　　贈衛川居士<lb/>
衛川南望多白雲滄州落葉各紛紛何時咲入烟霞去<lb/>
醉裏常隨麋鹿羣<lb/>
<pb n="KR4e0217_WYG_005-38b"/>
　　　送王旴山還保定<lb/>
君去青山挹紫氛我亦南還弄彩雲相逢美酒不成醉<lb/>
别去空憐落雁羣<lb/>
　　　秋興漫成六絶句<lb/>
壁峭江深雲物明沙村秋氣轉初清出門散着雙蓬髩<lb/>
醉舞酣歌太放情<lb/>
　　　又<lb/>
天外晴山色不移苑邉衰柳駐遊絲沙平細履無人見<lb/>
<pb n="KR4e0217_WYG_005-39a"/>
恰似青春二月時<lb/>
　　　又<lb/>
絶巘寒藤垂古月秋江過雨濕仙花柴門幽興尤堪賞<lb/>
徧遣銀壺賖酒家<lb/>
　　　又<lb/>
當堦松樹何楚楚黮葉蒼枝已傲霜要須見汝作梁棟<lb/>
桃李春華休擅塲<lb/>
　　　又<lb/>
<pb n="KR4e0217_WYG_005-39b"/>
柴門反鏁對秋城獨樹花開眼自明但使濁醪常醉汝<lb/>
向來車馬不須迎<lb/>
　　　又<lb/>
買茅藉宇非無地簷花澗石錯相鮮西隣野老憐踈放<lb/>
數借風亭凉處眠<lb/>
　　　衛河漲二首<lb/>
河隍東望似東洋簸蕩中流日月光漁子舟人頻顧盼<lb/>
恰如五月下瞿塘<lb/>
<pb n="KR4e0217_WYG_005-40a"/>
　　　又<lb/>
匏子烟波横九灘淇園蒼竹斬千竿何如此日風濤惡<lb/>
灑雪衝颷作海湍<lb/>
　　　寄孟龍川絶句<lb/>
燕郊六月起秋霜地振山傾薄日光吁嗒風雲那有此<lb/>
黄金臺下斷人腸<lb/>
　　　西山集宴<lb/>
山作屏風襍錦苔鳯笙龍管逓相催若非緱氏山頭飲<lb/>
<pb n="KR4e0217_WYG_005-40b"/>
擬有僊人海上來<lb/>
　　　對勘呈呉少槐吏部<lb/>
漢法終憐天地寛楚囚何恨歳時難肯教細草隨霜死<lb/>
願借春光及暮寒<lb/>
　　　獄夜<lb/>
城頭鳥雀飛欲棲樓上歡聲四下齊一夜霜風吹不盡<lb/>
滿庭秋色使人迷<lb/>
　　　聞華從化誦李中麓樂府詞有憶寄上四首<lb/>
<pb n="KR4e0217_WYG_005-41a"/>
漢庭恊律按新聲曲度梅花散月明拂拭青天垂手舞<lb/>
相思遙寄鳯凰城<lb/>
　　　又<lb/>
㬅倩西辭金馬門酣歌特地引芳樽海上長謠王母宴<lb/>
人間謫得歳星魂<lb/>
　　　又<lb/>
東望山東中麓山赤城霞送主人還忽聞醉裏松風曲<lb/>
恰似劉伶善閉關<lb/>
<pb n="KR4e0217_WYG_005-41b"/>
　　　又<lb/>
麟閣虚傳身後名琴臺貰酒自須傾䬃沓結風成楚舞<lb/>
歌唫緑水勝秦聲<lb/>
　　　謝華竹川酒肴二首<lb/>
淮隂市頭惡少喧胯下之辱詎可言漂母屢出金盤食<lb/>
白沙緑水哀王孫<lb/>
　　　又<lb/>
燕國舊飲金盤露章丘今見玉壺春烟霞去住不相似<lb/>
<pb n="KR4e0217_WYG_005-42a"/>
笑殺中山賣酒人<lb/>
　　　宿沙河值雪同蔡百户作此<lb/>
南雲漠漠鎻天荒北雪霏霏暗北堂日暮角聲吹出塞<lb/>
沙河愁殺蔡中郎<lb/>
　　　丁未夣中遊王西軒園作是歳十一月二十日<lb/>
　　　　獄吏譚遵令獄卒蔡賢笞柟數百謀以土囊<lb/>
　　　　壓殺之官覺之免<lb/>
秋日園林一蹔過桃花黙黙鎻空蘿歌聲漫逐浮雲去<lb/>
<pb n="KR4e0217_WYG_005-42b"/>
不覺霜風兩鬢多<lb/>
　　　憶内<lb/>
蘇武霜旌辭漢關李陵沙漠去無還舊時亦有金閨涙<lb/>
何似今朝爾别顔<lb/>
　　　贈内二首<lb/>
蘇武匃奴十九年相思知在海雲邉上林鴻雁啣尺素<lb/>
寄汝秋風玉塞前<lb/>
　　　又<lb/>
<pb n="KR4e0217_WYG_005-43a"/>
君身似是杞梁妻玉貌緘情只自啼㡬時哭到梁山月<lb/>
攜手青雲入㑹稽<lb/>
　　　内寄衣<lb/>
吳江白紵雪絲裠不惜春芳細草薰玉手裁縫誰得見<lb/>
金刀一剪斷行雲<lb/>
　　　與張山人雲谷對飲言别<lb/>
海上曽留赤玉舄山中今共紫霞巵相逢暫爾各飛去<lb/>
颯颯天風駕彩螭<lb/>
<pb n="KR4e0217_WYG_005-43b"/>
　　　代邉騎<lb/>
騂弓貫臂箭横腰慣射山隂雪後鵰欲假金笳鳴出塞<lb/>
不知誰是漢驃姚<lb/>
　　　訪海月上人不遇<lb/>
錫杖到來知㡬日天花落盡鎻春山柴門流水不相顧<lb/>
漠漠烟雲送我還<lb/>
　<lb/>
　蠛蠓集巻五<lb/>
</p>
<p>
</p>
  </div>
</body>
</text>
</TEI>
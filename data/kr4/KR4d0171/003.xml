<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0171_SBCK_003-1a"/>
韋齋集卷之三<lb/>
　　　　　　　　　　　新安朱松喬年<lb/>
　　古詩<lb/>
　　　三月十日逰報國院小軒頗幽勝為名曰雙<lb/>
　　　淸仍書此詩<lb/>
千峯收宿雨坐見空翠滴携笻出城隅試此腰脚力<lb/>
竹隂穿窈窕僧戸扣岑寂小軒淸樾底磐礴聊自適<lb/>
闖然見幽禽百囀深㧞隙即此與晤歌絶勝眼前客<lb/>
幽懷層冰結屭贔不可釋忽如散春風囬首無處覔<lb/>
天逰失六鑿真觀了千息乾坤鼎鼎中指馬坐可一<lb/>
<pb n="KR4d0171_SBCK_003-1b"/>
不知雙清老何者為心迹持問跏趺人首肯復靣壁<lb/>
山烟明欲合歸舸兀深碧此心除溪月冋冋誰復識<lb/>
　　　次韻謝綽中逰報國寺詩<lb/>
掩關味詩書靑簡亦巳槁相携出東城及此風日好<lb/>
僧簷覆谿渌共取一尊倒眷此松桂隂不接車馬道<lb/>
慇懃玩流光齒髪行且老諸公奠九鼎帝室欣再造<lb/>
優逰容我軰放浪事幽討念君東山姿文字富天藻<lb/>
風期在經綸彈冠苦不早寧知如子雲白首太玄草<lb/>
　　　丁未春懷舎弟時在京師<lb/>
狂虜送死河南北王事遥憐弟行役胡命須臾魚在<lb/>
<pb n="KR4d0171_SBCK_003-2a"/>
鼎宫軍低囬鷙將擊渇聞天語十行札尤覺家書萬<lb/>
金直何時同秉江上犂萬里農桑吾願畢<lb/>
　　五言雜興七首<lb/>
　　　一<lb/>
側席憂宗周負痾頭岑岑又傳衢梁盗弄兵保山林<lb/>
渇聞平虜詔蟄户䟦雷音欲舞恨䄂短諸君獨何心<lb/>
　　　二<lb/>
黄香卧講肆日蕪五畝園兒誦聲九雛未厭咽耳喧<lb/>
古来避世士或隱車馬門云何北窻底黙黙對幽諼<lb/>
　　　三<lb/>
<pb n="KR4d0171_SBCK_003-2b"/>
聖門出嵩岱領畧千兵岑乆矣暖姝子蠧魚槁書林<lb/>
曾參一唯後曠古沈此音願君同鑚仰滿我𥘉地心<lb/>
　　　四<lb/>
丹白春事了灌木忽暗園卷書護岑寂幽鳥時一喧<lb/>
起携無事酒徃扣常關門豈無素心人之子不可諼<lb/>
　　　五<lb/>
讀書評世故自許了無猜忽然撫機㑹徃徃鑿柄乖<lb/>
時難旣可歎道大未易涯歸来卧看屋吾意亦悠哉<lb/>
　　　六<lb/>
湛湛天宇淸宛宛穹脊白投深得僧窻千嶂倚蒼壁<lb/>
<pb n="KR4d0171_SBCK_003-3a"/>
開卷與晤言炷香伴岑寂獨將萬里心收歛入尋尺<lb/>
　　　七<lb/>
身䡖客巳去睡美體新浴南風吹好句歷歷韻松竹<lb/>
雖云天耳聽擬以幽夢續不辤舉似人恨汝心眼肉<lb/>
　　　逰西峯院留別友人<lb/>
兀兀掩關坐后土冐泥塗繁隂忽披猖懷哉歎離居<lb/>
眷我二三子共此一日娯欣然忘華陋意行非始圖<lb/>
圍竹粉黏帶弄泉雲遶𥚑共睹羊山祺不釣温水魚<lb/>
野色一以暝歸舟相與拏豈無軟脚酒新熟不用沽<lb/>
急景棄尺壁中原睠丘㙤丈夫患不免低囬竟何如<lb/>
<pb n="KR4d0171_SBCK_003-3b"/>
安能逐兒軰飛翔争腐餘但憂着鞭子滯留嘲賈胡<lb/>
　　　飲梅花下贈客<lb/>
憶挽梅花與君別終年夢掛南臺月天涯谿上一尊<lb/>
酒依舊風巵舞香雪髙情絶艶兩無言玉笛冰灘自<lb/>
幽咽却憐造物太多事更要和鼎調人舌浮生蹤跡<lb/>
風花裏䑕壌珠宫孰優劣且當醉倒此花前猶勝相<lb/>
思寄愁絶<lb/>
　　　次韻和呉駿卿<lb/>
學道日巳媮干時心同嬾同懷能幾人俛仰風雨散<lb/>
晚得呉王孫抱釁戢髙翰由来淸廟質不賦白石爛<lb/>
<pb n="KR4d0171_SBCK_003-4a"/>
笑我塵土中坐受㣲粟絆新詩中音㑹天律度絃管<lb/>
未能載酒問但作焚硯歎况聞翻貝葉一悟了真幻<lb/>
文章廼兒劇安用黒白判何時商畧此得酒不待勸<lb/>
　　　求道人自尤溪来三山出示同徐侯逰龍門<lb/>
　　　洞長篇因次其韻濟之時以檄走諸隘<lb/>
阿㳺陸沈乆亦復太癡絶未成安一枝况乃辦三穴<lb/>
唯餘愛山意如水必東折首䑕今幾年顧影愧瓊玦<lb/>
那知龍門客塵底抱關闑虚簷日偃仰蒼壁對横㙞<lb/>
柱藤危蹬響濯足細泉潔束薪取竒觀滴乳當嘉設<lb/>
摩挲石蜿蜒信矣耆舊說歘疑卷風雨凛若踐冰雪<lb/>
<pb n="KR4d0171_SBCK_003-4b"/>
遠追神淸逰復作武陵別能詩有老休聯句嫓前哲<lb/>
相逢快吟哦亹亹霏鋸屑三山今入手瀛海僅可啜<lb/>
﨑嶇走林谷王事煩此傑擬結汗漫期更待搀搶㓕<lb/>
　　　呉駿卿寄示和黄元廣詩多及古人為已之<lb/>
　　　學輙復次韵資一大笑兼簡元廣<lb/>
四物覔安心駕言無停驅忽然休歇去本自一物無<lb/>
那於前後際而有新故吾知津恨未逹敢以偷自愚<lb/>
　　　又<lb/>
君居泥自蔽隣客旅兩足詩成各超然不復念瓶粟<lb/>
應憐市門客俯仰對流俗出言不嫵媚人瞋大於屋<lb/>
<pb n="KR4d0171_SBCK_003-5a"/>
　　　又<lb/>
我生非瓠瓜於世豈無情望道渺未見諒知負平生<lb/>
將求挃挃穫奈何鹵莾耕饑壤聽造物吾願乃秋成<lb/>
　　　次韻鄧天啓逰南國<lb/>
秋犬吠夷門誰能拊其背懷安壯士羞竊食替操耒<lb/>
無由一當虜鬰鬰嚼齒碎故人何自来適與芳時對<lb/>
笑我塵土中勃窣守闤闠城南出携手遠取韓孟配<lb/>
心期汗漫逰目極泬寥内舞雩追點也峴首畧湛軰<lb/>
豫愁君興䦨復遣我心憒歸来疑夢㫁清境皎不昧<lb/>
哦君斜川詩汲井沃枯肺願言薦淸廟勿賦風雨晦<lb/>
<pb n="KR4d0171_SBCK_003-5b"/>
　　　徐侯以詩送山藥次韻<lb/>
山中白玉延貴壓梁宋價筠藍出輪囷了不煩造化<lb/>
因傳競病句中的若神射頗念坐稳人鞍馬乆不跨<lb/>
谿橋梅欲動玉雪短枝亞何當仝嚼蕊一醉山月下<lb/>
　　　次韻酬求道人<lb/>
聽君話匡廬風月妙無價罏峯忽在前俛仰疑幻化<lb/>
新詩未出䄂光怪炯如射懸知得力處島可不足跨<lb/>
家山為誰留鐺粥香䆉亞我亦懷秋江波淸鴻鴈下<lb/>
　　　求道人示詩粲然有江湖間道人風味盖嘗<lb/>
　　　得句法於東溪可今以其韻作詩送之時將<lb/>
<pb n="KR4d0171_SBCK_003-6a"/>
　　　如瑞峯期朝夕還吉祥云<lb/>
癩可湓江濵覔句負光價君為東溪客伏鵠資妙化<lb/>
想見箭鋒機相拄不停射伽陀入三昧湯史欲凌跨<lb/>
韋齋語淸夜挂月松偃亞他年約相逢禪榻慎勿下<lb/>
　　　贈永和西堂道人宣和癸卯十有二月中休<lb/>
　　　日<lb/>
蒼山抱岑寂丈室掩虚白道人塵機㫁宇宙一西壁<lb/>
是心如焦穀浩刼永枯寂一句從誰聞投老承此力<lb/>
相逢不相問未省誰主客咄去真俗人胡為来役役<lb/>
　　　彦時過永和見和拙句輙復次韻以發一笑<lb/>
<pb n="KR4d0171_SBCK_003-6b"/>
老諗不下牀胷次紛黒白弥明亦強項得句鼾負璧<lb/>
相逢復何事一笑萬慮寂新詩追舊韻俯仰見筆力<lb/>
何時折鐺傍鼎坐無主客區區竟何𥙷斗粟真自役<lb/>
　　　甲辰七月二日宿永和寺用舊詩韻<lb/>
湛湛天宇淸宛宛穹脊白投深得僧窻千嶂倚蒼壁<lb/>
開卷與晤言炷香伴岑寂了無魔嬈夢皎皎知道力<lb/>
鳴珂緑槐影想見下朝客笑我守呉門心形等相役<lb/>
　　　寄陳蹈元<lb/>
我生少所可靡靡世一律如君素心人指不三四屈<lb/>
乆與宵人逰歸卧常自失效尤起媮心阿意増美疾<lb/>
<pb n="KR4d0171_SBCK_003-7a"/>
低囬強酬酢髙論形敢出緬懷叅同子蚤入伊洛室<lb/>
聞道旣先我論詩又竒崛縦橫談天口卓犖扛鼎筆<lb/>
勝我何足云論交敢自必桓公肯見規寡過行有日<lb/>
書来約過從一笑彼蕭瑟新凉宜燈火永夜勘書帙<lb/>
豈無一尊酒少促軟語膝更呼小叢歌未怕官長詰<lb/>
跂予占騎氣千嶺秋囬鬰着鞭及清境灔灔月華溢<lb/>
　　　次韻張漕茶山喜雨<lb/>
天公積憤何曾雪遑恤茶工貪攬擷無聊桃李困遲<lb/>
暗白蔫紅飛亂擷誰䟽天漢下穹窿苦厭風霾昏嵽<lb/>
㟫行臺使者掃雲手釃酒叢祠拜靈蕝歸来一雨動<lb/>
<pb n="KR4d0171_SBCK_003-7b"/>
三日溝壑遺民起垂絶豈唯槍旗各呈露更喜筍蕨<lb/>
争芽茁明朝擊鼓萬指集雲蹬携籝穿曲折紅塵一<lb/>
騎天容開顧渚蒙山坐銷歇帝觴甞罷思苦口公如<lb/>
子牟心魏闕金鑾諌舌夜生塵囬首山中記同啜<lb/>
　　　沙谿口望梨山<lb/>
衆山如連環平野忽呀口孤峯挿深雲氣壓萬培塿<lb/>
區區何足傑落落終自負我行淸谿曲鶴立倚笻乆<lb/>
拂衣竟何時塵土坐自垢長梯弄玉井竒字窺岣嶁<lb/>
心知不能去照水顔甲厚永懷山中人獨立誰與友<lb/>
神交解此意長嘯震林阜<lb/>
<pb n="KR4d0171_SBCK_003-8a"/>
　　　寄仁王求首座<lb/>
片帆西借東風力囬首三山春一色何人孤嘯月中<lb/>
聞知是無塵岩上客風山武夷之宗支千岩萬壑帝<lb/>
所規天憐傲吏賜我履恨不與子相諧嬉問法年來<lb/>
定成市藤蔓遥知罥衣𬒮手攀荔子約同甞絶勝林<lb/>
間啄殘柿<lb/>
　　　汪彦允見和約逰東山作荔枝次韻<lb/>
天工傾倒不餘力唯有荔枝香味色君家桃李要爭<lb/>
妍腸㫁鬂絲禪榻客書生甕𦵔天所支煮茗誇妓非<lb/>
良規腹飢眼寒君不忍着詩喚作東山嬉冰盤綘實<lb/>
<pb n="KR4d0171_SBCK_003-8b"/>
光照市歸来香滿巫陽𬒮明日人傳玉蕊仙絶勝空<lb/>
賦靑龍柿<lb/>
　　　止戈堂<lb/>
髙堂巖巖面勢尊洞見萬井開重門元戎務簡玉帳<lb/>
靜緩帶酌客娯朝昏憶𥘉餓隷起篁竹一嘯千里來<lb/>
黥髠將軍攬鏡媚巾幗何異搏虎驅狐豚只今休父<lb/>
八州牧身佩重寄憂元元驚塵錯莫羽書宻雖有美<lb/>
酒誰同樽沈機且復長轡御瀝懇何啻血面論樓船<lb/>
一夕飛度海漢家上將来天閽狂童束手赴烈火琱<lb/>
戈不汚妖血痕坐譙飲至凱歌入舩粟徃哺遺民存<lb/>
<pb n="KR4d0171_SBCK_003-9a"/>
五兵包裹髙閣束止戈新榜真成言便當頻與方外<lb/>
吏徙倚風月星河翻幾年牡籥飛不守河濟逆氣腥<lb/>
乾坤知公快挽天河手坐視黠虜方逰䰟權輿閩越<lb/>
聊小試寕復乆此淹遐藩農桑萬里望公等願見四<lb/>
海無營屯<lb/>
　　　侏儒<lb/>
侏儒飽官粟適市行勃窣但知隨衆笑了不見優拙<lb/>
暮歸遭客問閔黙羞齰舌心知續鳬悲慎莫尤造物<lb/>
　　　中秋賞月<lb/>
去年中秋雨野蘆凄薄寒驚塵暗一方客枕那得安<lb/>
<pb n="KR4d0171_SBCK_003-9b"/>
起呼對牀弟攬衣歩蹒跚握手仰太息宇宙何時寛<lb/>
今年中秋月並海窺濤瀾坐看鬰藍天忽湧白玉盤<lb/>
眷言雙峯客倚閭念衣單亦復取樽酒承顔有餘歡<lb/>
天涯等牢落世路方艱難且遵秉燭語母為泣河歎<lb/>
停盃玩飛轍河漢静不湍癡兒亦不眠苦覔蛙兎看<lb/>
洲出暗潮落鬂衰香霧溥佳句付惠連何時解歸鞍<lb/>
　　記草木雜詩七首<lb/>
　　　月桂花<lb/>
窻前小桂叢著花無曠月月行晦朔周一再開復歇<lb/>
初如醉肌紅忽作綘裙色誰人相料理耿耿自開落<lb/>
<pb n="KR4d0171_SBCK_003-10a"/>
有如貧家女信美乏風格春風木芍藥穠艶傾一國<lb/>
芳根維無恙歳晚但枯枿<lb/>
　　　萱草<lb/>
水菽怡慈顔萬鍾亦土苴時從班衣兒蓺萱北堂下<lb/>
穠華夫豈少愛此入風雅紛敷翠羽叢綘英爛如赭<lb/>
諸孫遶銀鹿采摘動盈把誰言壷中春在此眉夀斚<lb/>
　　　紫竹<lb/>
新移紫玉幹羅列才十餘枝葉一何病意色慘不舒<lb/>
旱乆土膏燥抱甕愁僕夫雖無樵蘇厄苦欠雨露濡<lb/>
我來侣魚蝦滄𬈑在階除月窻瀉水墨天風韻虛徐<lb/>
<pb n="KR4d0171_SBCK_003-10b"/>
誰言居無友此君良不踈三年為主人籜孫定紛如<lb/>
他時報安否誰寄青泥書<lb/>
　　　茱菊<lb/>
海上作重九菊揉靑蕊香近墟買茱茰枯顆出藥嚢<lb/>
兒曹記土風歉歉事祈禳老夫未免俗聊尔答風光<lb/>
災祥理不僣此柄孰主張譌言昡末俗吾欲案長房<lb/>
　　　吉貝<lb/>
炎海霜雪少畏寒直過憂駝褐阻關河吉貝亦可裘<lb/>
投種望着花期以三春秋茸茸鵞毳凈一一野繭抽<lb/>
南北走百價白㲲光欲流似聞邉烽急縁江列貔貅<lb/>
<pb n="KR4d0171_SBCK_003-11a"/>
裁𥜗襯鐡衣愛此温且柔天乎未厭亂利厚人益媮<lb/>
誰知海濱客獨歎無人詶<lb/>
　　　芭蕉<lb/>
地鹵不敏樹珍植何由暢斸根移芭蕉美䕃跂可望<lb/>
芳心日卷書翠葉忽張王偏工鳴秋雨踈宻眇難狀<lb/>
霜風一以厲狼籍坐惆悵誰言繿縷中秋子得佳餉<lb/>
緗嚢貯瑞露厚味天所貺懷哉腊毒言節口畏生瘴<lb/>
　　　菖蒲<lb/>
東山在眉宇未到心鬰紆流泉撞哀玉淸洌生菖蒲<lb/>
聞有嬋姢子棄家来結廬窈窕雲霧窻參差冰玉膚<lb/>
<pb n="KR4d0171_SBCK_003-11b"/>
絶粒　香節仙姿淸且腴邇来隱身去冷落愁臞儒<lb/>
靈方無由乞石斗移根鬚相看意巳消何必見子都<lb/>
　　　海上<lb/>
落日弄雲海閬風欲手攀秀色不可解西山如連環<lb/>
緬懷避世人結屋棲孱顔眎世一蝸角笑憫觸與蠻<lb/>
我生笑癡仙遂恬升斗慳尚餘詩書債倖此朱墨閑<lb/>
纓冠出救鬪安得長閉關仙人形識此妄自慿愚頑<lb/>
　　　送祝仲容歸新安<lb/>
歷亂百憂心漂零一涯天讀禮不盈尺眼萎坐自憐<lb/>
君来訪安否春風柳吹綿篝燈語平生敞恍夜不眠<lb/>
<pb n="KR4d0171_SBCK_003-12a"/>
那知歳月度但怪冰雪堅感君懐親意使我淚貫泉<lb/>
髙堂急榮養躬耕恨無田筆端日五色氣壓諸生前<lb/>
聖門要鑚仰至味研簡編經綸出緒餘文字忘蹄筌<lb/>
他年閒擊竹妙契琴無絃此時一瓣香竟為何人然<lb/>
江湖多北風懷哉歸䄂翩刮目看奮飛此道更着鞭<lb/>
　　　次韻彦繼用前軰韻三首<lb/>
　　　　餽歳<lb/>
歳晚追土風獨甕誰與佐人心感流光臺餽屏奇貨<lb/>
雞豚取牢柵門户随小大去鄉二十年憶此但愁卧<lb/>
兒癡元未識但索梨飣坐何時鵶識村莫作馿轉磨<lb/>
<pb n="KR4d0171_SBCK_003-12b"/>
不須志四方教子求寡過歸哉及強健老去煩劑和<lb/>
　　　　別歳<lb/>
舊歳巳趣駕為我不少遲凡心畏増年而歳豈容追<lb/>
丈夫有蠖屈牢落天南涯收功英妙年豪傑彼一時<lb/>
寧當如秦越坐視瘠與肥隣翁意誠厚酌酒寛愁悲<lb/>
慇懃何時忘祝我致好辤撫世非吾事諸公正扶衰<lb/>
　　　　守歳<lb/>
庭燎夜未央旌旗煥龍蛇九門一放鎻萬馬誰能遮<lb/>
亂離憶舊事安眠夢無何目眩燈燭光坐厭兒女譁<lb/>
念此亦土風雖癡不容撾更為盧白戲紛争起横斜<lb/>
<pb n="KR4d0171_SBCK_003-13a"/>
故歳不足計新歳莫蹉跎弩力誦書史從人笑翁誇<lb/>
　　　奉同胡德輝八月十四日夜玩月次韻<lb/>
我夢故山月蘿影垂秋光誰言九衢曉莾莾吹塵黄<lb/>
群公直道山晤語淸夜央飛轍轉空闊積暑蘇蒼凉<lb/>
哦詩中天律流光惜堂堂雞肥社酒熟吾亦懷吾鄉<lb/>
　　　又<lb/>
亭亭月𥘉髙河漢坐可搴病餘乆制酒灝氣兩争先<lb/>
振衣萬里風歸䄂何時翩懷哉故山友共此今夕圓<lb/>
離離雲飛鴻何意影沈川觀心要知是出處直悠然<lb/>
　　　巖桂花<lb/>
<pb n="KR4d0171_SBCK_003-13b"/>
開門驚積葉秋氣日以厲獨芳揺落中粲粲巖下桂<lb/>
幽芳不自憐怊悵紛滿地未忍蹋殘英何以娯晚歳<lb/>
　　　中秋夜雨<lb/>
秋雲定何心忍翳今夕月尚嫌㣲點綴况廼都漫㓕<lb/>
他日任氛霾數日望淸澈倦投衲子窻竹雨聽騷屑<lb/>
對牀不成夢有酒那能設螢飛矜意氣蟲語轉幽咽<lb/>
心知層隂表皎皎玉輪潔何當凌倒景徙倚玩飛轍<lb/>
　　　夜坐<lb/>
棲遲客異縣名氏蔵丹丘希世非夙尚素餐愧前修<lb/>
日耗大倉陳一飽寛百憂眷焉撫平生信亦無　求<lb/>
<pb n="KR4d0171_SBCK_003-14a"/>
蒙籠小牎底圖史漫不收篝燈揩病眼昏花亂蚍蜉<lb/>
愚儒未忘世撫事非所謀不如遂捐書卒歳以優游<lb/>
懷膠睨崑墟濁浪排髙秋知難有明訓吾其老鋤耰<lb/>
　　　秋懷二首<lb/>
鏗然一葉脫中夜歎以驚及兹遂揺落風露<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>難平<lb/>
晼晚愁自滋淹留謇何營騰騰任天運庻幾得吾生<lb/>
　　　又<lb/>
中郎章句儒失身徇邦仇一歎不自知邂逅死孤囚<lb/>
凛凛南昌仙斗食身百憂渺然元始後㓕跡不可求<lb/>
　　　圍棊<lb/>
<pb n="KR4d0171_SBCK_003-14b"/>
投老一寸心獨立無攀縁兀兀不自聊愔愔誰與宣<lb/>
時有素心人一枰奉周旋得雋非至數三捷亦偶然<lb/>
危思寄方罫積威下虚弦驕矜不須臾奔北巳可憐<lb/>
志士珍短景顧謂璧可捐聖門未及藩逺道要着鞭<lb/>
緬想運甓翁操具投長川自強聖所臧懷哉撫韋編<lb/>
　　　談命<lb/>
岑寂契心賞棲遲幸身閑却掃腴道腴未厭藜藿慳<lb/>
乆絶子公書羞訪季主關肯為空際塵起此胷中山<lb/>
曆翁推始生邂逅盃酒間自今半運中且作尺蠖跧<lb/>
蕭蕭兩鬂髪已白不復斑功名日以踈落落難強顔<lb/>
<pb n="KR4d0171_SBCK_003-15a"/>
譬如坐稳人正苦歩作艱夸毗付餘子彼哉謝追攀<lb/>
　　　呉江曲<lb/>
呉江女兒白如玉花底紗窻傍谿渌玉簫春暖貼朱<lb/>
脣故作陽春㫁腸曲扁舟掠水去如飛不見嫣然一<lb/>
笑時回首江城只孤塔向来一念復因誰<lb/>
　　　梨<lb/>
一霜木葉紛紛妥園夫獻梨紅頰橢亦知胷次本淸<lb/>
凉且欲與君充飣坐<lb/>
<pb n="KR4d0171_SBCK_003-15b"/>
</p>
<p>
韋齋集卷之三<lb/>
</p>
<p>
</p>
  </div>
</body>
</text>
</TEI>
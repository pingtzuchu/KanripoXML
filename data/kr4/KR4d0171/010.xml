<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0171_SBCK_010-1a"/>
韋齋集卷之十<lb/>
　　　　　　　　　　　　新安朱松喬年<lb/>
　　序記　題䟦<lb/>
　　　録曾祖父作詩後序<lb/>
唐人陶雅為歙州𥘉克婺川天祐中吾祖以雅之命<lb/>
主婺川輸賦捴卒三千人戌之邑屋頼以安因家焉<lb/>
是為婺川呉郡朱氏之始祖<hi>邑有朱氏沛國郡</hi>盖𥘉来於歙<lb/>
之黄墩今歙民有朱氏秋祭或用魚鱉者皆族也家<lb/>
婺源者貲産甚富有三子事南唐𥙷丞㫖常侍之號<lb/>
其後多有散居他郡者家父歛溪府君即其曾孫也<lb/>
<pb n="KR4d0171_SBCK_010-1b"/>
<hi>即歛溪府君諱甫字全美者曾祖之父也</hi>繼其居第二百年不徙<hi>今普濟寺前</hi>
府君有從兄<hi>陵貫之</hi>少孤力學有時名咸平中以鄉薦<lb/>
試南宫不利還家隱於卜肆不求聞達天聖中老死<lb/>
無嗣府君為治後事<hi>今未知其墓</hi>歛溪府君少俶儻事繼<lb/>
毋甚謹嘗從兄學詩知其大要大中祥符甲寅歳宫<lb/>
賛杜公為婺源使居吏籍二十年明於法律而鄉里<lb/>
無怨言景祐甲戌辤吏事歸治生業雖煩劇中賦詩<lb/>
自如也甞自集其詩得三百餘篇<hi>諸族中徃徃有之但不甚全耳</hi>自<lb/>
為一序効王元之為潘閬詩序體其詩立意教化而<lb/>
不苟作識者以為自成一家享年七十有六三男二<lb/>
<pb n="KR4d0171_SBCK_010-2a"/>
女<hi>松行曽祖蘆村府君其季子也</hi>惜其無以自發於世因序其後以<lb/>
貽子孫有起家者為光揚之嘉祐五年庚午仲春旣<lb/>
望男<hi>從手從辰</hi>序<hi>此蘆村府君所作序也丁酉政和八月十二日重録</hi>
　　　送程復亨序<lb/>
廣平程某復亨謂予外兄從予逰於閩者二年予語<lb/>
以安逸憂患知之詳矣將歸省其毋及其祖毋其可<lb/>
以無言司徒文子問於子思曰親䘮三年未葬則何<lb/>
服子思曰三年而未葬則服不除也故告之一曰葬<lb/>
吾舅而後加吉服夫子失魯司冦將之荆先之以子<lb/>
夏申之以冉有曰䘮不欲其速貧古之君子以失位<lb/>
<pb n="KR4d0171_SBCK_010-2b"/>
於諸侯曰䘮䘮不欲其速貧若是其急也故告之二<lb/>
曰葺爾居以寧爾親蓬生麻中不扶自直植之榛莾<lb/>
則與之靡然故告之三曰非爾父之類者勿親也江<lb/>
出岷山自荆之楚汪洋千里而至于海者大川三百<lb/>
小川三千以為之助也故告之四曰廣學問以資見<lb/>
聞傳曰宴安鴆毒不可懷也君子非獨惡懷安之敗<lb/>
名惡其敗姓也故告之五曰勿懷安禮曰男子生則<lb/>
以桑弧蓬矢射天地四方示志也夫不貲之軀豈其<lb/>
浮沈鄉里而名不稱故告之六曰無忘四方之志夫<lb/>
齊之善味者淄澠之合能辨之淄澠之合均是水也<lb/>
<pb n="KR4d0171_SBCK_010-3a"/>
子歸矣他日執經而来問予能入於常流而不雙其<lb/>
味乎尚能為君辨之宣和辛丑八月某日韋齋朱某<lb/>
序<lb/>
　　　送日者蘇君序<lb/>
小雅之詩天之生我我辰安在說者謂所值歳時月<lb/>
日星辰六物之吉凶然則推歩人生時之所值以占<lb/>
其貴賤夀夭自周以来有之矣後世卜筮訾相地理<lb/>
之學多著於世而六物之語時或見於簡冊自賈誼<lb/>
王充皆有禄命之語詳其㫖殆與說詩者之意合吕<lb/>
才雖著論痛詆其誣可以捄一時湛溺之弊而天人<lb/>
<pb n="KR4d0171_SBCK_010-3b"/>
之精㣲才不及也然以其學焯然名世者盖鮮至唐<lb/>
殿中侍御史李虚中始以造詣精奥之思盡發其祕<lb/>
其說見於韓退之之墓誌曰以人之始生年月日所<lb/>
直日辰支干斟酌其人夀天貴賤百不失一二今之<lb/>
譁世邀利之徒皆祖述其書而未聞有窺其關節機<lb/>
牙者盖其為技兼五行星曆家之學旣以日時推其<lb/>
分至氣節之淺深以歩日月五星之所次又以其五<lb/>
行之生死王相淸濁愛惡叅稽錯徴銖稱寸較以處<lb/>
其所賦之賢否厚薄是以其言汪洋虚無而不可執<lb/>
持間有不合則曰是時豈植表下漏之所定乎此所<lb/>
<pb n="KR4d0171_SBCK_010-4a"/>
以視諸家之技尤難見其工也近世士大夫束書不<lb/>
學而汲汲趣合於世唯恐不及故此技多售而其言<lb/>
亦徃徃而合吾常悼其然而不能救太息而已福唐<lb/>
蘇生以技来見因以所識十餘人之歳時評之盖十<lb/>
得八九吾意挾他術也而窮其說則皆有理與吾所<lb/>
聞於古者不甚相遠也豈偶然邪不然韓退之所稱<lb/>
何以過然吾方將營百畝之田躬耕於深山長谷之<lb/>
中共為子職以求其志視一世富貴何啻浮雲之過<lb/>
目而生廼謂我且進為於世吾旣歎其有學而多中<lb/>
念斯言之將不驗也故識以遺之生名黻病目視不<lb/>
<pb n="KR4d0171_SBCK_010-4b"/>
踰尺以故不能馳騁其技於四方云靖康丁未四月<lb/>
望日新安朱某序<lb/>
　　　富沙驛記<lb/>
紹興十年今右朝請大夫郭侯璋来守建安不為苛<lb/>
皦之政郡以無事則曰建為州南控兩越北走江淛<lb/>
士大夫取道于我者日至而無所於館則問舎於逆<lb/>
旅昔晉平公為諸侯盟主銅鞮之宫數里而隷人之<lb/>
垣以<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>諸侯君子譏之今吾於居處逰觀不敢有増<lb/>
而館舎無所其若四方之賔何如是營表故行牙廢<lb/>
址子城西南而屬役於其屬葉顒趙伯㫼以九月甲<lb/>
<pb n="KR4d0171_SBCK_010-5a"/>
子經始訖役於十一年三月丁巳土木之工以日計<lb/>
者凡六千二百而民莫之知也庭戸嚴顯堂室靚深<lb/>
昏明寒燠皆適人意又東南列四舎於門外食息之<lb/>
所頒不問館人畢有無闕則雖車馬奔湊而猥至者<lb/>
皆免與市人役夫肩随踵躐於囂塵塗潦之間附驛<lb/>
之南列屋三十楹積其僦以憊木朽墍剥墉缺而甓<lb/>
毀丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
                    <graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>堊之憤闇圯落者以時繕之余方食崇道<lb/>
之禄来客於建郭侯曰願有紀也三代之有司治其<lb/>
廬舎委積以待賔客者備矣盖秉禮立制而受之官<lb/>
師細大具舉而豐省有度此所以爲先王之法非後<lb/>
<pb n="KR4d0171_SBCK_010-5b"/>
世所能及也去古浸遠士之甘嗜進趣者<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>詘之不<lb/>
知而困弊所恃以稱賔客之為故又不及是則或視<lb/>
事之荒堙廢墜于前者不肯一舉手媮得避慊之便<lb/>
以誘後人均之二者其處心之私一然則為今之吏<lb/>
能舉事以便人非役志以干譽而求益也而民不以<lb/>
為病則旣難矣於先王之法又庻幾不失其遺意雖<lb/>
欲不書其可乎新安朱某記<lb/>
　　　建安縣敕書樓記<lb/>
建炎𥘉詔州縣官寺趣無乏事他不急之役悉禁毋<lb/>
得以勤民建安縣𪠘自火于戊申之盗仍寓於民居<lb/>
<pb n="KR4d0171_SBCK_010-6a"/>
湫隘單露於令所以賦政百里者甚不足以稱中又<lb/>
更盗賊廢亂至煩王師群盗始次第伏誅是以凡五<lb/>
六年猶不克以詔書從事而復於其舊紹興四年今<lb/>
左朝請大夫長樂石君㢘来為令汙菜浸闢閭里昭<lb/>
蘇始營表縣治故址度材致用百役皆興未幾而堂<lb/>
廡庫獄與凡令所以聽訟宴客者不侈於舊而皆備<lb/>
獨門未及作而石君受代以去後三年今令左承事<lb/>
郎括蒼葉君蒔至曰閈閎卑痺而風氣虧䟽前令所<lb/>
不暇非以吾諉也吾又趣過目前而曰待後之人窳<lb/>
不共事不已甚乎且異時遵用建隆詔書即門為重<lb/>
<pb n="KR4d0171_SBCK_010-6b"/>
屋取凡制敕<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>而蔵之其上今無所於蔵而寘之他<lb/>
所甚非有司尊嚴象魏謹守章程之意乃作新門而<lb/>
因建所謂敕書樓者十年正月某甲子始作訖於三<lb/>
月之某甲子以二數之盖三千而嬴嚴正髙明父老<lb/>
来觀莫不豫然動色而相謂縣有大役乃無一吏持<lb/>
符<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>讙吾里中者盖令隱吾民脫命九死之餘日入<lb/>
於困窶而將無以生也恕思而勤撫之斯役也猶不<lb/>
吾及况於奉巳厭私之為乎於是相率来請文以為<lb/>
記夫置吏以為民也吏遍於天下而柔良介特之民<lb/>
不獲其所者尚多則材者少也吏材矣私志未泯而<lb/>
<pb n="KR4d0171_SBCK_010-7a"/>
惻怛之誠不至則頥指嚬笑之間有能乗之以齮齕<lb/>
吾赤子者而况於官有大役乎君子之觀政也得其<lb/>
素孚於民者而於舉事焉驗之則庻幾矣然則兹樓<lb/>
之役其亦足以觀夫<lb/>
　　　尊勝院佛殿記<lb/>
始予客政和徃来建安必舎於城東所謂尊勝禪院<lb/>
者厦屋百楹淸䆳纓濁常灑然忘其漂泊之勞去之<lb/>
十年而再至則盗火之餘草出垣端庭穢屋庫而不<lb/>
可入其徒出没於蓬藋荆棘之間皆慘慘無人色是<lb/>
時主者非其人土物之出入不可知恬瘠其衆而自<lb/>
<pb n="KR4d0171_SBCK_010-7b"/>
封也巳而執事者案見其罪斥去而以今凈悟大師<lb/>
祖源易之源數主聞寺輙棄去廬於南山之巔澹然<lb/>
盖將老焉歳在庚申予罷官行朝寓居建溪之上而<lb/>
源来見曰吾將首為殿以居佛度費錢三百萬當勸<lb/>
吾州之人有志於善者使之樂捐所餘以助我是役<lb/>
也成君必為我記之予曰記易事耳建土瘠而人生<lb/>
理薄又數經盗自朝廷常閔閔焉赤子視之非常賦<lb/>
也不忍有所歛將安所取三百萬以佐子乎雖然子<lb/>
必勉之子能勸子之人施錢以為殿而我不能施文<lb/>
以為記乎源曰建人自變亂以来行伍田廬之姦媮<lb/>
<pb n="KR4d0171_SBCK_010-8a"/>
快一時福不盈眥族夷鬼飢不見蹤跡吾儕方在水<lb/>
火鋒鏑之間不自意全今乃復得甘食美衣虞樂仁<lb/>
聖之澤非宿植善本則何以至此皆將率徳蹈義以<lb/>
道迎善祥鄙爭吝嗇之俗視昔者則旣瘳矣庻幾可<lb/>
以廣吾師勸道群生之意而幸有所立此吾所自詭<lb/>
而不刻也明年旣成土木之工若干偉麗工巧不損<lb/>
其舊盖州之善士某人為之倡而佛菩薩像之費則<lb/>
助教呉公與獨任之嗟乎人之可與為善雖蕩析困<lb/>
苦萬折而不變此天賦之秉彛未有知其所由始者<lb/>
也仁人君子不絶於當世其勢可以鼔舞一世而納<lb/>
<pb n="KR4d0171_SBCK_010-8b"/>
之於善宜不足為難然所謂移風易俗使天下回心<lb/>
而向道者或曠世而未之見此又何說歟子旣樂道<lb/>
建人之易與為善因附之以所疑以風曉在位者又<lb/>
嘉源之不愆其志也為之記其年月豈獨以少壯所<lb/>
逰而不忍忘也哉<lb/>
　　　淸軒記<lb/>
余少時未更憂患視天下之物謷然不以屑意而尤<lb/>
少所合建陽劉文伯獨繾綣從余逰唯恐後已而余<lb/>
以貧随牒四方僕遫衆人之後厄窮卑辱無所不嘗<lb/>
亦聞文伯以鄉舉試禮部時時書来相勞苦意不少<lb/>
<pb n="KR4d0171_SBCK_010-9a"/>
衰余旣稔於世故寓居建水之上盖將老焉見文伯<lb/>
試於鄉有司埸屋條對之文條鬯精宻無中年衰憊<lb/>
之氣旣又無所合以歸書来曰比卽居之東闢屋若<lb/>
干楹花藥在列蓻竹以為隂榜曰淸軒間於疾疢取<lb/>
書史誦於其間客至㵸茗論文悠然不知日之夕也<lb/>
子為我記之余方汨當世之垢汙恨無饘粥之田可<lb/>
以歸耕庻幾跌蕩萬物之表文伯之歳事雖靳靳僅<lb/>
足顧方汲汲求决得失於匹夫之手而不能無介然<lb/>
於胸次此殆於余所謂厄窮卑辱者未之甞尓文伯<lb/>
有田廬以為歸異時倦游而反方徜徉此軒誦壁間<lb/>
<pb n="KR4d0171_SBCK_010-9b"/>
之記曰有是哉可以油然而一笑也新安朱某記<lb/>
　　　䟦山谷食時五觀<lb/>
右魯直食時五觀語予受而行之猶有愧於藜藿而<lb/>
况於玉食乎今録以示諸弟而賛之以三語曰知恥<lb/>
可以養徳知分可以養福知節可以養氣孔子曰我<lb/>
欲仁斯仁至矣豈欺我哉宣和壬寅五月二十八日<lb/>
建州龍居院上方書<lb/>
　　　戒殺子文<lb/>
政和七年秋予方寓學雲溪之上聞溪上王氏婦死<lb/>
一日夜而復蘇亟徃問之具言所見云死之日方入<lb/>
<pb n="KR4d0171_SBCK_010-10a"/>
室有二吏候於戸間趣之行沙莾中不知日之早晚<lb/>
也忽至一城通衢列肆如大都市凡其祖先與其親<lb/>
戚之死者皆驚怪相問勞吏引至官府西廊吏舎舎<lb/>
中簿書盈屋一吏按簿問婦汝非歙州婺源縣俞氏<lb/>
女乎曰然具問其祖父名與鄉里皆非也舎中吏愕<lb/>
然相顧曰是郡縣姓氏之同者呵二吏復徃須臾一<lb/>
婦身血淋漓四五嬰児攀縁牽挽而至児狀甚忿切<lb/>
吏審以州縣姓名祖諱皆是指語王氏婦曰此婦凡<lb/>
殺五子㝠司以其子訴冤甚不待筭盡呼之吏誤呼<lb/>
汝歸語汝鄉里親戚慎毋殺嬰児人間容以幸免此<lb/>
<pb n="KR4d0171_SBCK_010-10b"/>
不汝赦也二吏復送婦及河推墮水中乃蘇㝷問於<lb/>
所見追婦家死以其日矣余聞之曰㝠漠之事不可<lb/>
得而知也吾鄉之人多止育兩子過是不問男女生<lb/>
輙投水盆中殺之父母容有不忍者兄弟懼其分巳<lb/>
貲輙亦從旁取殺之㝠追之悞果然乎則不可知不<lb/>
然其亦託以竦寤斯人也耶嗟夫人倫之愛孰如父<lb/>
母之於子者始生之嬰未及咿嚶而恐寘於死父母<lb/>
兄弟幾何不相率而相殘先王之時未成人而死者<lb/>
以殤禮葬之未成為人而無辜以死猶云可傷况夫<lb/>
出腹而殺之無辜而可傷豈不甚哉自予来閩中聞<lb/>
<pb n="KR4d0171_SBCK_010-11a"/>
閩人不喜多子以殺爲常未嘗不惻然也無故殺子<lb/>
孫官有法甚明顧牽於習俗之昏則雖有法而不能<lb/>
勝夫法有所不能勝則亦何事於吾言然吾聞呉道<lb/>
子畫酆都之變都人不敢屠宰者累月夫人固不可<lb/>
以法勝而可以理動者庖宰且可罷况其天性之愛<lb/>
乎是未可以厚誣斯人而懸㫁其必不可告也故取<lb/>
王氏婦所見次第之雖然予文之不工豈能使人讀<lb/>
之聳然如見道子之畫哉其亦區區之意有所不能<lb/>
巳也他日將有語其子孫者曰活汝者新安人朱喬<lb/>
年也或由此也夫<lb/>
<pb n="KR4d0171_SBCK_010-11b"/>
韋齋集卷之十<lb/>
</p>
<p>
</p>
  </div>
</body>
</text>
</TEI>
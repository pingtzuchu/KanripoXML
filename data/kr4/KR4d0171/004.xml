<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0171_SBCK_004-1a"/>
韋齋集卷之四<lb/>
　　　　　　　　　　　新安朱松喬年<lb/>
　　律詩<lb/>
　　　解汲舟<lb/>
上國經年客春流一棹波已醒離帳酒猶記客亭歌<lb/>
水枕殘歸夢霜衾擁獨哦蓬窻横落月作意傍人多<lb/>
　　　淮南道中㣲雪<lb/>
宻宻雲隂合斜斜雪態妍似欺春力淺故傍客愁邉<lb/>
宿鳥投村瞑寒梅抱蕊鮮無人命尊酒淸絶裊茶烟<lb/>
　　　送沈昌時赴寧海令兼叙别二首<lb/>
<pb n="KR4d0171_SBCK_004-1b"/>
俯仰塵埃二十年天涯初此試鳴絃正縁五斗羞陶<lb/>
令莫歎三江阻鄭䖍饞吏誅求何日饜羸民凋瘵豈<lb/>
容鞭故人便使来當路終恐勞公自挽船<lb/>
午潮平處落歸帆已覺離情兩不堪轉手便成千日<lb/>
別悲歌聊倚一盃酣波翻別壑聞車水靑遍柔桑趂<lb/>
浴蚕歸路春深風日美伴誰操筆賦幽探<lb/>
　　　西湖泛舟<lb/>
望湖樓下照衰顔羞見塵埃兩鬂斑風艇從看山轉<lb/>
側烟堤儘逐水回還喚人歸去城鐘急觸處相親嶺<lb/>
月彎不用新詩摹絶境定知長到夢魂間<lb/>
<pb n="KR4d0171_SBCK_004-2a"/>
　　　和舜明晚雨<lb/>
一雨平龜坼層臺轉小凉吟羞東野窘醉想謫仙狂<lb/>
濕翠生苔徑餘淸襲芰裳王郎不相顧掃地靜焚香<lb/>
　　　贈言命張生<lb/>
俛仰塵埃的自羞稍看寒餓復誰憂小兒造物巧相<lb/>
戲窮鬼逐人殊未休我所不知煩子筭世如無取更<lb/>
何求服箱挹酒真么麽那用區區問斗牛<lb/>
　　　東陽社日泛舟觀競渡<lb/>
誰喚思家客来為蕩槳嬉鬂華羞照水雨意解催詩<lb/>
疊鼓飛文鷁香鬟出短籬醉歸真夢覺猶憶湔裙時<lb/>
<pb n="KR4d0171_SBCK_004-2b"/>
　　　熊積道桂軒<lb/>
覔種老蟾窟培根芹水傍書燈移素影詩筆帶餘香<lb/>
家計傳韋業孫枝繼郄芳山川供秀潤蘭玉競輝光<lb/>
那把攀雲手空持種樹方嗟無月脇句惡語汙君梁<lb/>
　　　宿延慶寺<lb/>
浮榮過眼旋銷忘惟有谿山意味長身健不嫌穿犖<lb/>
确塵空那復戲滄浪林鍾喚客烟蔵寺風葉鳴秋竹<lb/>
䕃廊一似雲谿醉眠處只應軟語欠支郎<lb/>
　　　贈僧<lb/>
知有叢林特地過幅巾迎笑出巖阿杖藜同覔牛羊<lb/>
<pb n="KR4d0171_SBCK_004-3a"/>
路濯足来分鷗鷺波豈不倦逰貪斗粟坐令歸思動<lb/>
漁蓑他年㑹有相逢日稍食吾言聽子呵<lb/>
　　　三峯長老送𥿄𬒳<lb/>
笑我布衾故分君楮幅温尚嫌肱當枕端稱蓆為門<lb/>
敗篋薪錢盡幽窻雪意昏寤驚雙脚暖猶恐錦鯨存<lb/>
　　　盆中梅花<lb/>
兀兀天涯客依依雪谷花莫辤遮病眼相伴送年華<lb/>
勸我三盃釂熏心一念邪幽香戀吟筆半墮墨池窪<lb/>
　　　月下<lb/>
幽獨不自得出門誰適從滔滔我不即踽踽世寧容<lb/>
<pb n="KR4d0171_SBCK_004-3b"/>
吾道固應尔何人此意同唯餘穿戸月照我一尊空<lb/>
　　　留別卓民表<lb/>
末俗紛紛事不情天涯懷抱向誰傾漂流空度三秋<lb/>
日邂逅来逢四海兄剪燭西窻驚睡夢對牀夜雨話<lb/>
平生滔滔世路方同鶩何日相期問耦耕<lb/>
　　　寒食<lb/>
粥冷春餳凍泥開臘酒斟故鄉空淚滿華髮正愁侵<lb/>
山瞑雨還住烟孤村更深誰知江海客浩蕩濟時心<lb/>
　　　延福寺觀酴醿<lb/>
幽棲一壑無来轍睡起忽驚春已深踏靑不趂溱洧<lb/>
<pb n="KR4d0171_SBCK_004-4a"/>
女曵杖来尋薝蔔林長條挽處雲籠䄂幽佩歸時月<lb/>
滿襟武谿回首醉眠地香力一熏愁到今<hi>學之地有武谿昔寓</hi>
<hi>極盛酴醿</hi>
　　　寄呉及之<lb/>
世事今人舌本強㴞㴞何處是吾鄕未成㣲服隱呉<lb/>
市且可携笻訪草堂欲買雞豚投近社少陪風月坐<lb/>
胡牀共將絶唱追韓孟一飲還須釂百觴<lb/>
　　　答卓民表送茶<lb/>
攪雲飛雪一畨新誰念幽人尚食陳髣髴三生玉川<lb/>
子破除千餅建谿春喚回窈窈淸都夢洗盡蓬蓬渇<lb/>
<pb n="KR4d0171_SBCK_004-4b"/>
肺塵便欲乗風度芹水却悲狡獪得君嗔<lb/>
　　　和人逰仙峯庵三首<lb/>
千巖萬壑翠縈回一洗衰翁病眼開落日多情留別<lb/>
嶺秋空無地着浮埃雲閑出岫𥘉無意松老參天豈<lb/>
願材我是散仙君記取更鞭鸞鳳少徘徊<lb/>
誰麾俗駕挽今回珍重山翁小徑開去覔雲峯攀碧<lb/>
落下看沙刼壞飛埃掬寒露井銷塵想擷翠筠籃富<lb/>
藥材彷彿三生曾到此樓鐘重聽一徘徊<lb/>
脚底千峯翠浪奔雲端掛此一豪身山河了了窮千<lb/>
界物我紛紛共一塵浪趂下方追日歩恨非本色住<lb/>
<pb n="KR4d0171_SBCK_004-5a"/>
庵人他年八極浮逰遍来讀新詩迹未陳<lb/>
　　　寄金確然<lb/>
金子卧空谷何人賦白駒僧斟三味酒客薦一囊書<lb/>
歸夢寒應短詩腸飢自呼強穿東郭履来煮雪畦𬞞<lb/>
　　　次韻菊坡<lb/>
露浥秋英濕曉隂小坡新斸佇幽尋似欺蘭畹方披<lb/>
羽聊對風巵旋屑金釆釆遶籬吟欲就垂垂壓帽醉<lb/>
難任使君致主唐虞了三徑無忘此日心<lb/>
　　　蘆檻<lb/>
手斸修蘆着檻栽使君公退幾徘徊想當風雨翻叢<lb/>
<pb n="KR4d0171_SBCK_004-5b"/>
急疑卷江湖入座来未辦松窻眠緑浦且將屐齒印<lb/>
蒼苔種成桃李人間滿應念孤根首屢回<lb/>
　　　春晩五言寄夢得<lb/>
美景足可惜殘春尤不堪晩英餘燕蹴熟顆墜鸎含<lb/>
歳月蓬雙鬂生涯粟一甔唯思對公瑾把酒話江南<lb/>
　　　再答諸公<lb/>
芳節坐晼晩客懷無一堪柳眠猶自困花笑為誰含<lb/>
風掲拾遺屋塵生執㦸甔聯詩頼諸友妙句壓城南<lb/>
　　　董邦則求茶軒詩次韻<lb/>
一軒新築敞柴荆北苑塵飛客思淸更買樵靑娯晩<lb/>
<pb n="KR4d0171_SBCK_004-6a"/>
景便應盧老是前生千門北闕夢不到一卷玉杯心<lb/>
自明冷看田侯堂上客醉中談笑起相烹<lb/>
　　　送仲猷北歸二首<lb/>
一丘胷次有餘師空此淹留歳月遲黃墨工夫憐我<lb/>
倦簞瓢風味要君知新詩落筆驚翻水俗學回頭笑<lb/>
畫脂伊洛參同得力句還家欲舉定從誰<lb/>
欲尋當日故山盟身世今如海一萍歸路上心真了<lb/>
了愁根入鬂已星星挽衣共釂東西酒折柳送行長<lb/>
短亭念我知君回首處萱叢菖葉一時青<lb/>
　　　寄呉致一<lb/>
<pb n="KR4d0171_SBCK_004-6b"/>
相逢一笑兩忘懷夢遶親庭首重回世事難磨三尺<lb/>
喙離愁都付一分盃秋生林薄歳時晩水落江湖鴻<lb/>
鴈来賸作新詩頻寄我天涯時對兩眉開<lb/>
　　　四月十五日上元道中<lb/>
亂山身逐簡書来梅子黄時雨未開一葦橫斜風葉<lb/>
度千灘贔屭雪城催危機種種那容避俗駕駸駸底<lb/>
未回聊復浮逰隨造物故園回首思悠哉<lb/>
　　　送黄彦武西上<lb/>
門揜蓬蒿氣浩然西風筆勢更翩翩未忘大學虀塩<lb/>
味時說定林文字禪蘆　風光傾上國槐花心緒記<lb/>
<pb n="KR4d0171_SBCK_004-7a"/>
當年里門歸日車應下置酒遲君沈水邉<lb/>
　　　林文挽詩<lb/>
沈谿耆舊半丘墟猶有期頥隱市區未展武侯牀下<lb/>
拜已傳顔子夢中呼門人㑹築三年室弔客誰留一<lb/>
束芻歸卧九原應不恨何蕃聲譽滿京都<lb/>
　　　有懷黄元聲時聞在建上詩中所記建上舊<lb/>
　　　逰也<lb/>
積雨山城乆卧痾起看横港漲晴波空餘九尺鬚眉<lb/>
好奈此一樽風月何懷抱故人長在念經行佳境想<lb/>
重過東谿回首醉眠處為問紅蕖何許多<lb/>
<pb n="KR4d0171_SBCK_004-7b"/>
　　　書室述懷奉寄民表兄是日得民表書<lb/>
丈室無塵棐几横吏休鳬鶩散無聲舞風竹影僛僛<lb/>
轉縈夢鑪香嫋嫋淸已笑榮枯盧白戯不須物我觸<lb/>
蠻爭故人剪燭西窻約知復何時話此生<lb/>
　　　答人留別之什<lb/>
冢在大江東復東去君一舎碧流通那知臨水登山<lb/>
處同寄飛蓬㫁梗中愁絶盃中千里月夢縈江上一<lb/>
帆風只今且作須臾意更典雲裘醉小藂<lb/>
　　　七月四日宿丹谿道中<lb/>
日出露芒重凉生風葉翻秋秔已照眼社酒欲香村<lb/>
<pb n="KR4d0171_SBCK_004-8a"/>
牛下草萊濕人歸園屋昏箇中吾不淺擾擾與誰論<lb/>
　　　求道人自尤溪來還冷齋有詩次其韻<lb/>
五年沈水照衰顔谿上今誰獨徃還身挿亂峯隨一<lb/>
錫夢回蕭寺遶千間西風潮落拏音急斜日尊空醉<lb/>
䄂班更覺難追詩力健大弨乆廢若為彎<lb/>
　　　送劉道醇歸烏石<lb/>
一㕓避地本依劉聞得更書始欲愁舊德鎸碑在人<lb/>
口歸裝載石壓溪舟寄書莫忘清泥信把酒誰同黄<lb/>
菊秋新閣詩增風月價自應神物護銀鈎<lb/>
胸中一壑故超然耿耿羞争倚市妍萬事一尊陶令<lb/>
<pb n="KR4d0171_SBCK_004-8b"/>
酒群兒滿世祖生鞭欲投烏石農桑社尚有靈山香<lb/>
火縁持節重來慰父老蹊頭相送各携錢<lb/>
　　　題白鹿庵壁<lb/>
鹿門龎老携客隱耳冷十年難與俱螻蟻夢中求曩<lb/>
事芭蕉林裏見今吾逰絲弄影分隂轉喬木摩空萬<lb/>
壑趨香妙心清無一事不知何處是華胥<lb/>
滔滔一世強留連頭上從渠歳月遷老子養生寧解<lb/>
事小兒有口慣談天醉來莫負持螯手老矣終尋種<lb/>
玉田若怪㣲吟漏消息九江誰識市門仙<lb/>
　　　與求道人同之福唐<lb/>
<pb n="KR4d0171_SBCK_004-9a"/>
縳屋雙峯雲一塢抛来伴我事幽尋風花蹤跡趣雖<lb/>
各香火因縁情自深浮峽未興圓澤歎乗桴還有仲<lb/>
由心三山他日記耆舊鑿齒彌天無古今<lb/>
　　　次韻李堯端見嘲食蕨<lb/>
真人官府未夤縁且向龍山作散仙春入曉㾗催釆<lb/>
蕨雨翻泥隴憶歸田𬞞腸我若枵蟬腹詩格君如擊<lb/>
鶻拳筯下萬錢謀更鄙諸公飽死太官羶<lb/>
　　　次韻堯端試茶<lb/>
龍文新夸薦緗羅園吏分甞苦未多自瀹雲腴㪺露<lb/>
井坐知雪粒采陽坡撑腸君要澆黄卷愛酒渠方捲<lb/>
<pb n="KR4d0171_SBCK_004-9b"/>
白波我亦箇中殊不淺㫁無蹤跡到無何<lb/>
　　　送友生<lb/>
剥喙門前乆未嗔定知我軰不羈人午窻喚起夢䰟<lb/>
好一語便知風味真身嬰世網坐營口心識醉鄉慵<lb/>
問津忽先秋燕背人去四角何由生客輪<lb/>
　　　贈范直夫<lb/>
將軍競病詩成處南浦春歸蘭玉叢漸减心情身老<lb/>
大乆乖談笑路西東鄉關落日蒼茫外樽酒寒花寂<lb/>
歷中且與寓公同放曠浩歌相屬倚秋風<lb/>
　　　招友生<lb/>
<pb n="KR4d0171_SBCK_004-10a"/>
雨收天氣欲淸明猶有餘寒在粥餳馬隊客勤貪晝<lb/>
永鱣堂人病想身輕讀書有味虀塩好對境無情夢<lb/>
寐淸欲話此懷須我軰一来蠟屐伴春行<lb/>
　　　辛亥中秋不見月<lb/>
今夕九秋半心期負隔年勞生灰刼裏㣲雨客逰邉<lb/>
旅泊正無酒隂雲遑怨天何時草堂月相對籍糟眠<lb/>
　　　次韻羅源謝成章作不烹鳴雞詩<lb/>
彼美司晨族膠膠職効鳴爲憐君子操寧乏小人羔<lb/>
恩重棲時稳心危失旦驚未甘烏轉夜聊學鴈全生<lb/>
結客觀酣鬪要君事割烹那知競辰子力學務時成<lb/>
<pb n="KR4d0171_SBCK_004-10b"/>
　　　次徐謝韻還江公詩卷<lb/>
大條祠官閑日月絶知聖處着功深榮枯舉世爭盧<lb/>
白枉直何人較尺尋身比香山差得計詩看正始有<lb/>
遺音應容下客逰東閣要話朱游夙昔心<lb/>
　　　次韻汪彦允見寄<lb/>
北苑乖期恨昔年異鄕牢落夢江天約逰汗漫傳新<lb/>
句許出嬋姢有舊縁種種鬂絲何計換摇摇心斾不<lb/>
勝懸歸耕要伴君難老相與笞鸞作散仙<lb/>
　　　與呉昌國同逰靈水院二首<lb/>
筭舟吏散了無事與客意行𥘉不謀飽看雲濤無空<lb/>
<pb n="KR4d0171_SBCK_004-11a"/>
濶欣逢泉石媚深幽西漢未試補天手上界那知鞭<lb/>
鳳逰剪燭他年憶真賞莫嗟身世尚沉浮<lb/>
來徃風流記兩翁天涯今作九秋蓬坐驚秀色懸眉<lb/>
宇便覺仙峯入手中傲世真成漆園吏輸君不負北<lb/>
牎風書生浪發新亭歎自笑尊前氣吐虹<lb/>
　　　贈呉昌國二首<lb/>
居越與誰語得君寛我愁頗驚三日別更為一樽留<lb/>
食藿有餘味泣河非所謀相看撫身世容與愧蒼鷗<lb/>
　　　又<lb/>
憶我少年日逰君大父閒諸孫嗟契闊雙鬂各斕斑<lb/>
<pb n="KR4d0171_SBCK_004-11b"/>
未覺歸愚晩俱甞適俗艱絶知歸思急更覔玉梅攀<lb/>
　　　孔生示二詩答一篇<lb/>
歳晩尊前一笑譁憐君孤憤老天涯諸豪雖識臨卭<lb/>
客陋族難當闕里家㑹有孟光求共隱不應牧犢但<lb/>
長嗟青衫華髪春風裏擇壻猶堪駐寳車<lb/>
　　　寄江少明<lb/>
龍卷風雲一髪蟠不妨聊作侍祠官髙情未許群兒<lb/>
覺萬事何須正眼㸔問道從公春信近談天容我酒<lb/>
盃寛乗桴亦有平生意回首紛紛行路難<lb/>
　　　次韻劉仲髙懷外舅家梅花<lb/>
<pb n="KR4d0171_SBCK_004-12a"/>
柯山月下嬋姢影前度劉郎餘故情詩成回首戀三<lb/>
宿我亦惜花癡半生鴈沉寒水菩提長蟲蝕真詮章<lb/>
句淸西湖懸絶得鸞喙可但能專五字城<lb/>
　　　送景思奉祠之温州<lb/>
司祀名郎下紫宸王師載主尚時廵丕承配極威靈<lb/>
在對越垂休命秩新幽夢想多春草句清江爲洗涅<lb/>
衣塵行觀前席来宣室可但從容問鬼神<lb/>
　　　次韻鄭德與歸舟中感懷<lb/>
兩牛鳴地隔寒流病起相望客鬂秋聞道喚船歸别<lb/>
浦坐懷聯䇿倚滄洲騷人空復驚摇落胡賈何須歎<lb/>
<pb n="KR4d0171_SBCK_004-12b"/>
滯留㑹擁蒙衝入河渭看君黄色上眉頭<lb/>
　　　李似表取告歸晉陵<lb/>
酌酒摻歸𬒮繁隂殊未收心知非逺別自不柰離愁<lb/>
蓬渚勌懷槧雲臺歸借籌遄来閶闔路萬馬避前騶<lb/>
　　　致政宣教魏公挽詩二首<lb/>
已自應無憾人猶歎不遭簮纓門已大湖海氣方豪<lb/>
舊國牛磯外新阡馬鬛髙流芳傳教子歩武接䕫臯<lb/>
　　　又<lb/>
交盖歳云晩向人懷自傾争棋消永晝酌茗話平生<lb/>
轉手便陳迹撫書増故情無由從執紼空想塟簫聲<lb/>
<pb n="KR4d0171_SBCK_004-13a"/>
　　　劉氏挽詩<lb/>
餘慶鍾蘭秀𥘉占合鳳飛那知風不止遽作露先晞<lb/>
鬻髢筵方徹齊眉事已非䰟車春陌上空背夕陽歸<lb/>
　　　次釗彦仲傅茂先韻<lb/>
強蹋府塵從傅子立談江閣識釗郎一尊此地見眉<lb/>
宇十載相思成鬂霜秋燈煜煜照情話夜浪翻翻吹<lb/>
客床投名徑入農圃社老矣不夢天門翔<lb/>
　　　建安道中<lb/>
犖确復犖确秋山殊未晴流年半羈旅此地幾經行<lb/>
雪嶺今慵照茅簷欲謾營大鈞渾莫問流坎任餘生<lb/>
<pb n="KR4d0171_SBCK_004-13b"/>
　　　送藺廷彦之衡州<lb/>
墻東新徑去年開二老扶笻便徃来數面何曾三日<lb/>
別離懷都寄十分杯客亭繫馬梅争落官舎裁書鴈<lb/>
欲回秉執樞機有知巳未須卜築向蒿萊<lb/>
　　　商羊<lb/>
異鳥來齊國仍依殿陛翔從容詢魯相物色是商羊<lb/>
欲雨追童語懷山驗水祥民寧因備豫政美謝祈禳<lb/>
止異爰居乆鳴無垤鸛長願言蘇旱虐主上似宣王<lb/>
　　　次張演翁林元惠韻<lb/>
朱門小駐使君車二老風流入畫圖但有觥籌供笑<lb/>
<pb n="KR4d0171_SBCK_004-14a"/>
語從教歳月上髯鬚詩成華燭留殘蠟客醉髙歌叩<lb/>
缺壷更起争棊誇得雋不應局蹙守邉隅<lb/>
　　　公相起犂鋤<lb/>
帝室尊公相潭潭大府居從容調鼎鉉奮發自犂鋤<lb/>
弼亮恢賢業班聯冠廣除艱難同耦日慷慨輟耕初<lb/>
厚幣来莘野幽人出冀墟渇賢方仄席何計老田廬<lb/>
韋齋集卷之四<lb/>
<pb n="KR4d0171_SBCK_004-14b"/>
<pb n="KR4d0171_SBCK_004-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0171_SBCK_012-1a"/>
韋齋集卷之十二<lb/>
　　　　　　　　　　　新安朱松喬年<lb/>
　　行狀　墓誌銘　祭文<lb/>
　　　先君行狀<lb/>
公諱森字良材姓朱氏世家歙州之黄墩七世祖天<lb/>
祐中以陶雅之命總卒三千戍婺源邑屋頼以安因<lb/>
家焉曾祖甫祖振父恂皆不仕公少務學科舉旣廢<lb/>
不復事進取旣冠而孤他日歳時子姓為夀舉先訓<lb/>
戒飭諸子諄諄以忠孝和友為本且曰吾家業儒積<lb/>
徳五世後當有顯者當勉勵謹飭以無墜先世之業<lb/>
<pb n="KR4d0171_SBCK_012-1b"/>
巳而嗚咽流涕以奉養日短為終身之憂胸中冲澹<lb/>
視世之榮利泊然若不足以干其心者家人生産未<lb/>
嘗掛齒子松逰鄉校時時少得失無所欣戚家旣素<lb/>
單乆而益急或勸事生業曰外物浮雲爾無庸有為<lb/>
也使子賢雖不榮於我足不然適重為後日驕縱之<lb/>
資爾獨見松從賢師友逰則喜見言色其篤於道義<lb/>
而鄙外浮榮盖天資云晚讀内典深解義諦時時為<lb/>
歌詩恍然有超世之志與人交無賢否皆得其懽心<lb/>
然胸中白黒了然人莫能名其為通與介也以年月<lb/>
日卒於建州政和之官舎享年若干娶程氏三男松<lb/>
<pb n="KR4d0171_SBCK_012-2a"/>
舉進士迪功郎初尉政和也次檉次槹二女未適人<lb/>
將以某年月日寓葬于政和護國院之側謹狀<lb/>
　　　楊遵道墓誌銘<lb/>
公姓楊氏諱迪字遵道南劒州將樂人今徽猷閣待<lb/>
制提點西京嵩山崇福宫某之長子也曾祖某不仕<lb/>
祖某累贈朝議大夫公為髫児已能力學指物卽賦<lb/>
凛然如成人旣冠益貫穿古今孝友和易中外無間<lb/>
言平居無喜愠色至急人乏困而樂其為善則矯然<lb/>
敢為必極其意而後已與人辨論綱振條析發㣲詣<lb/>
極冰解的破聞者歛聳退而察其私言若不能出諸<lb/>
<pb n="KR4d0171_SBCK_012-2b"/>
口故無賢不肖愛敬之盖度不身踐不苟言也里有<lb/>
貨訟不决者連年公一言而兩家為之平其誠信於<lb/>
人如此崇寧三年侍徽猷官荆南歸展先塋八月甲<lb/>
子次于邵武之傳舎以疾卒年若干初熈寧中河南<lb/>
二程先生紹絶學於孟氏不傳之餘四方學者顧俗<lb/>
學而自悼逰其門者惟恐後獨徽猷與二三公號入<lb/>
室公方逰大學聲出等夷一旦棄不顧抱經逰于伊<lb/>
川之門以邈然少年周旋群公之間同門之士咸歛<lb/>
手以推先伊川少然可雅噐許公公於易春秋尤為<lb/>
精詣嘗曰人之不可無學猶飢渇之於飲食苟不知<lb/>
<pb n="KR4d0171_SBCK_012-3a"/>
其方則常患乎異端之溺人人孰不知此而卒蹈之<lb/>
者習俗昏之也又嘗謂世論莊周怪誕喜訿聖人此<lb/>
正自淺陋何足以議周也大要周於聖人之道畧見<lb/>
圭角遽欲廣巳造大而不能自持至分逰方之内外<lb/>
以為二豈知夫聖人精義入神者乃所以致用利用<lb/>
安身者乃所以崇徳乎凡著其所得及商畧古今為<lb/>
文數百篇今有十一二蔵于家二程先生旣没天下<lb/>
師尊其道者推楊氏謂徽猷公龜山先生不敢名而<lb/>
公負超詣絶人之資克世其學雖世之望公也則亦<lb/>
然乃不幸而蚤世豈非命也耶公没孤尚㓜後若干<lb/>
<pb n="KR4d0171_SBCK_012-3b"/>
年始克葬公于某州某縣某鄉某山之原娶葉氏朝<lb/>
議大夫致仕祖武之女配公無遺徳以䘮母致疾先<lb/>
公三年卒子男三人雲舉進士二早夭雲與予相好<lb/>
學業志操能世其家者以舅氏撫州司馬曹事儋年<lb/>
之狀来請銘予不及識公自来閩中多從龜山門下<lb/>
士游間論近世學者至公皆曰吾不及也謹為之銘<lb/>
銘曰斯文盛衰天實命之有嗜其徑異端乗之道堙<lb/>
不治以與聖違有志於得俗學惛之以見自私乖戾<lb/>
莫施孰為毅然莫乗莫惛天盖祐之使與斯文屹屹<lb/>
龜山淵源伊洛如星之斗以表後學公為之子妙質<lb/>
<pb n="KR4d0171_SBCK_012-4a"/>
夙成目濡心渟食息訓經不躐不陵師訓是程軌道<lb/>
以趨不畔墨繩行滿鄉黨世孰知之遺文蔚然不可<lb/>
瑕疵胡不百年以究其業齎志莫陳方壯而折大其<lb/>
或者尚相公子我銘幽竁以告来世<lb/>
　　　承務郎致仕卓公墓誌銘<lb/>
去建陽而南十里泉竹深靜岸谿而廬者有宋隱君<lb/>
子承務郎致仕卓公之所築也公旣孤置家事不問<lb/>
奉母夫人居焉養葬盡禮不跡城邑者三十年某視<lb/>
公季子特立爲同年兄幸獲升堂拜公退而語世之<lb/>
士大夫以謂古之常徳君子俯仰不怍者如公盖望<lb/>
<pb n="KR4d0171_SBCK_012-4b"/>
其表而知之宣和五年夏六月過門則公以四月乙<lb/>
未捐館舎矣入哭公柩而退慰其孤且稱遺命將以<lb/>
九月十日襄厝于洞源之塋属予銘之予視諸孤薾<lb/>
然不勝哀不忍以荒拙辤謹按卓氏本福唐今為建<lb/>
州建陽人者自公七世祖徙也曾祖某祖某考某皆<lb/>
不仕公諱某自元舉少力學無不通已而語人曰吾<lb/>
冡子其可以膢臘不共為親憂去治俯仰之養友誨<lb/>
二弟經紀其孤無可憾皇考属疾有異僧過門察公<lb/>
憂甚授丹篆符詰朝失僧所在自是尊信内典晚益<lb/>
精詣訓釋其書發明為多旣丁皇者憂不御葷酒終<lb/>
<pb n="KR4d0171_SBCK_012-5a"/>
制燕居寢食有常蕭然一室晏如也心平氣和未嘗<lb/>
面短人然無賢不肖尊畏之鄉黨至無訟云季子學<lb/>
問浸有聞時時小得失若弗聞者至試不利禮部始<lb/>
手書古人詩開勉之平生折劵不勝計繼室魏氏之<lb/>
亡公方主家事窶不能歛猶有誣其自私者未幾誣<lb/>
者嘔血疾首陪死于庭識者異之嘗有巨商告公有<lb/>
家難將亟歸從者偶語有見圖意以精金一篋寄公<lb/>
去不索劑約踰年復来出篋示之封識宛然先是營<lb/>
夀蔵一日遣人芟闢其道頃之得疾謝醫祝書四句<lb/>
偈示諸子超然非世間語也時季子以迪功郎為越<lb/>
<pb n="KR4d0171_SBCK_012-5b"/>
之山隂丞飭書別之已乃坐逝盖公所建立非易以<lb/>
死生動而况於義利之際然猶不及於疑且謗真為<lb/>
善之難哉生平忠信勤約務要以身先子孫故諸子<lb/>
曁孫皆兢兢佩先訓端飭自立而其季遂以學行卓<lb/>
然為聞人其奉身信道有無愧古人者非特見公訓<lb/>
子之方厚施而必報深蓄而徐發其在兹耶公享年<lb/>
若干重和改元霈然以年及格而子藉吏部得今官<lb/>
初娶張氏男五人其四曰某某某女二人長適王亮<lb/>
次適王舜孫皆舉進士孫男女合十人公猶子宣教<lb/>
郎知南康縣雄實狀公行某視公丈人行也顧文字<lb/>
<pb n="KR4d0171_SBCK_012-6a"/>
之不能工何以震耀潜徳而燕賢子之心謹誌而銘<lb/>
之曰以媮自愚世顧曰智我求有常乆不克值有隱<lb/>
卓公抱一陸沉徳義為佩而閟其音居然環堵鄕䣊<lb/>
是効不貴以驕曰公師保夜旦死生泊無戚欣相彼<lb/>
儻来何直浮雲匪躬之<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>肆惠于後以學發身公實<lb/>
有子洞源之樊公柩所宅有来承休質此幽刻<lb/>
　　　謁廟文<lb/>
涖官云始蠲日告䖍祗祓靈祠恭陳薄薦仰蘄聦直<lb/>
昭鑒潔誠冀我寵綏汔無災害<lb/>
　　　代福州禱雨諸祠文<lb/>
<pb n="KR4d0171_SBCK_012-6b"/>
七閩之農鑿山隄海以為田雨暘之節小失其常則<lb/>
有旱沴之憂今兹春夏以来陽亢而雨慳髙者源泉<lb/>
涸枯而不可耕下者又為海鹵之所浸蝕溝壑在前<lb/>
民今其懔懔敢佈腹心于我明神惟神秩于明庭廟<lb/>
食兹土斯民歳時奔走饋祀世世而無敢怠者凡以<lb/>
神能佐佑隂陽易凶為豐以免於饑饉流殍之故也<lb/>
惟神奮張威靈誕布甘澤以荅斯民之望吏亦預受<lb/>
其賜<lb/>
　　　又<lb/>
春秋書不雨傳曰書不雨閔雨也嗟乎為今之吏雖<lb/>
<pb n="KR4d0171_SBCK_012-7a"/>
未能無愧於民以干隂陽之沴而豈敢忘閔雨之意<lb/>
哉属者雨濇暘驕種不入土三農告病懼不免於溝<lb/>
壑是用齋祓精䖍引愆瀝懇控告於我有神惟神孚<lb/>
佑一方克享饋祀尚哀斯民搏手之急宻㑹山川之<lb/>
靈誕敷雷雨之澤庻幾今秋猶得中熟民旣得以餘<lb/>
力奉公上之征賦長民之吏受職之神皆無愧於斯<lb/>
人者歳時潔醴豐牲以承事神世世其有斁乎<lb/>
　　　代謁先聖祝文<lb/>
某聞先王所以治天下國家之道無不在於學而生<lb/>
民以来未有如夫子者某肅將使指惣計閔部服官<lb/>
<pb n="KR4d0171_SBCK_012-7b"/>
之初齋祓進見於學悉延諸生與之瞻望跪起于素<lb/>
王之庭豈獨昭示斯民興其蒙𬒳道徳之澤之意抑<lb/>
今干戈甫息公私困竭盖將詢事選言求庻幾於君<lb/>
民兩足之訓仰止墻仞其敢不䖍<lb/>
　　　代謁諸廟文<lb/>
惟神受職明庭實司民命孚祐此土以無災害兹摠<lb/>
委輸奉將使指涖司云始敢薦㣲誠<lb/>
　　　告贈官文<lb/>
某罪逆不天未及伸區區鳥烏之養而奄罹酷罰大<lb/>
息未報永懷身之憂一念及此心肺摧裂恭承餘訓<lb/>
<pb n="KR4d0171_SBCK_012-8a"/>
備官于朝乃紹興七年歳在丁巳天子有事于明堂<lb/>
祗見天地以祖宗配發號赦天下追榮百執事有列<lb/>
位于外朝之親而某方備數館閣於是贈先考承事<lb/>
郎先妣太孺人今旣三年矣方繫官于兹若朝夕未<lb/>
以曠敗卽罪而得去朝廷當躬持封冡詔書及命服<lb/>
以告于壟下南望楸梓長號雨泣謹因檉之政和以<lb/>
告<lb/>
　　　焚黄文<lb/>
紹興七年天子有事于明堂天地報况祉福盈衍遂<lb/>
推恩大夫士之有列位于朝者而及其親非獨廣孝<lb/>
<pb n="KR4d0171_SBCK_012-8b"/>
治之風亦所以慰人子欲報罔極之意某於是時雖<lb/>
未有朝位而備數館閣有司案故事以考妣承事郎<lb/>
孺人之命告于第某不肖不足以荷先訓蒙𬒳封冡<lb/>
之寵而乆官行朝又不即奔告以無失時廼淹留至<lb/>
于今慙懼感咽不知所言恭惟　神靈不昩尚膺<lb/>
天子丕顯休命<lb/>
　　　祭丘君文<lb/>
猗嗟丘公市隱之倫紛攫金而爭先炯懷璧以自珍<lb/>
超獨懷於徳義外不亂其光壁樂怡怡兮自適坦蕩<lb/>
蕩兮無垠韙承家之子弟服義方以資身吾来閩歳<lb/>
<pb n="KR4d0171_SBCK_012-9a"/>
八周悵識公其何因惟先君之仲女婦子舎而通姻<lb/>
方言還而在道篚覿幣而未陳忽奉訃以来告奄捐<lb/>
俗而返真嗟乎天之不淑胡獨折此善人念此徃哭<lb/>
其何及為䘮七而廢飡傾聞公之晩歳頗玩志於竺<lb/>
文了一世之泡幻盱生死如夕晨曾其躬之不<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>天<lb/>
以燕其後昆方世胄之有奕矧先徳之未泯嗟惟公<lb/>
復何憾悼生者之號冤馳斯文以侑奠庻㝠漠之或<lb/>
聞<lb/>
　　　代鄭徳與祭龜山先生文<lb/>
道䘮千載聖遠言堙矧曰國家莫善其身三川之郊<lb/>
<pb n="KR4d0171_SBCK_012-9b"/>
篤生至人公甫筮仕摳衣其門聖有遺訓俗學所霾<lb/>
手摩層雲日星昭囬六十餘年學者有師斯文所寄<lb/>
天亦耆之靖康初元天子側席擢從史氏来長諌列<lb/>
國勢危安廷議中式有懷必獻曰此予責帝王在淮<lb/>
海始初淸明日御詩書渇見老成白髪蒼顔歸侍邇<lb/>
英如周武王丹書是承得謝言旋田里燕息有言有<lb/>
行四海是式謂當期頥難老永錫執餽乞言福我王<lb/>
國云何一卧遽告易簀邦人涕洟朝野大息嗟哉㝠<lb/>
頑多難所嬰避影趨風乆愧未能越自世父執經師<lb/>
庭徳義之契施及晚生惟先君子謀謨宻勿天嗇之<lb/>
<pb n="KR4d0171_SBCK_012-10a"/>
年勲著王室公卑銘章黼黻金石幽竁是蔵以詔無<lb/>
極盛徳之賜曷酬萬一祖祭有期来從執紼帝懷元<lb/>
老天不慗遺奠觴一哀豈獨吾私<lb/>
　　　祭鄭龍巖文<lb/>
我尉尤溪少未聞道不安厥官跌宕物表維賢宰君<lb/>
不我瑕疵美疾潛去砭之藥之比稍有聞追悔何及<lb/>
見容則多賢哉師徳九仙之別俯仰六年公官龍巖<lb/>
手書見存知我倦游日困羇窶督以赴銓舊家来寓<lb/>
来官公鄉日訪代期阻闊十舎跂予望之重九之書<lb/>
粲然累𥿄旣再渉旬與訃俱至嗚呼哀哉公與人交<lb/>
<pb n="KR4d0171_SBCK_012-10b"/>
通介之間外同光塵涇渭了然逹於民政心為衡石<lb/>
淸畏人知不求赫赫勝日婆娑萬事一尊考評書詩<lb/>
有流有源展矣吉人宜夀宜貴豈期㣲痾一卧遂蛻<lb/>
位髙疾顛基薄崇墉播惡遺臭形渥而凶公齋令名<lb/>
全歸墉下位雖不充不充無憾欒欒諸孤甫以䘮歸<lb/>
身有吏責徃弔不時徳義之隆追懷永慨孰知予悲<lb/>
寄此一酹<lb/>
韋齋集卷之十二終<lb/>
</p>
<p>
</p>
  </div>
</body>
</text>
</TEI>
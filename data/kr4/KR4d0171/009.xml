<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0171_SBCK_009-1a"/>
韋齋集卷之九<lb/>
　　　　　　　　　　　新安朱松喬年<lb/>
　　書<lb/>
　　　代人上郡守書<lb/>
竊以明天子閔仁遠民思有以鎮綏之輟閤下於臺<lb/>
端之重付以一州視事未幾塗炭之遺民人人自以<lb/>
為將𬒳惠澤困於貪暴之吏抱抑屈而不得申者人<lb/>
人自以為有所赴愬州縣之吏潔操行抱才諝者皆<lb/>
奮迅澡祓人人自以為將受知於下執事某於此時<lb/>
實備下吏竊嘗自念士之仕於州縣者雖其志不足<lb/>
<pb n="KR4d0171_SBCK_009-1b"/>
以及逺然上之則欲扶持柔良折伏姦暴獄訟必毋<lb/>
失其平施舎必母失其中稱朝廷所以委使之意以<lb/>
求知於上下之猶欲整簿書急期㑹期於無過以免<lb/>
訶譴詰責之辱又不及是而愈下則刑戮斥逐加之<lb/>
而不以爲過今政和建之下邑也剽盜之後民無盖<lb/>
蔵且闢公門訟訴之牒不能十數常賦之輸比他邑<lb/>
或不能十五無豪宗大姓陵轢細民以廢亂政化地<lb/>
斗入東南與温福爲境又非孔道共億厨傳之費以<lb/>
某之庸踈處于此竊自隱度以爲奉令承教或可以<lb/>
無過聽於下風今者廼聞閣下有意督過之深恐進<lb/>
<pb n="KR4d0171_SBCK_009-2a"/>
見之際迫於威嚴區區之意造次不能以自逹輙以<lb/>
尺書控愬於下執事某少失先人與老母相倚為命<lb/>
今行年逾七十矣今夏暑方甚府中遣吏持檄敦迫<lb/>
赴官冒大暑扶侍上道到官未幾得寒暑之疾妨於<lb/>
飲食寢興須人至今未平也方得疾之𥘉山邑無醫<lb/>
藥回皇怵迫莫知所以為計適聞大斾入境念當具<lb/>
圖籍抱符鑰跪起屬吏之末庻幾咨禀條教聽受約<lb/>
束仰稱閣下具宣明天子徳澤之意欲前不能進退<lb/>
維谷者累日夫親疾之所以亂其方寸者如此則獄<lb/>
訟施舎簿書期㑹之間容有精力之所不周照察之<lb/>
<pb n="KR4d0171_SBCK_009-2b"/>
所不及雖加之以刑戮斥逐其孰以為不宜乃若某<lb/>
之情則猶有可言者韓延夀為東郡太守嘗出臨上<lb/>
車騎吏有後至敕功曹議其罰門卒建言曰今旦明<lb/>
府命駕未出騎吏父至府門不敢入吏趨出省父而<lb/>
見罰得毋虧大化乎閤下方崇奬名教以整頓人物<lb/>
必將有處於此以閤下望實之重督責之精明如此<lb/>
而某平昔之志亦粗欲求知於世不至自棄於没没<lb/>
無聞之地而蕞爾之邑非有難集而不可為者儻假<lb/>
之以旬月之期以閤下之靈老者飲食起居漸復於<lb/>
舊敢不勵精畢力僵仆無所避若猶吏治弛廢過惡<lb/>
<pb n="KR4d0171_SBCK_009-3a"/>
暴列將投祓自刻以聽命于有司閤下雖加以虧除<lb/>
寛免之惠亦不敢承也<lb/>
　　　答莊徳粲秀才書<lb/>
某頓首昨屈車馬甚寵顧區區未能欵扣所聞辱惠<lb/>
書禮盛志謙雖不敢當然近世大學之道蕪廢士無<lb/>
貴賤徇世相師千百一範莫知孰使陶之者不自量<lb/>
其愚不肖竊有憐之之意頃来尤溪甫兩月雖獲遍<lb/>
拜邑中之士而未詳也索居深念惟小人之歸是憂<lb/>
乃有識明志髙傑然自㧞於流俗如吾友者其為欣<lb/>
幸未易具道夫仕而忘學如農夫快一朝之飽而釋<lb/>
<pb n="KR4d0171_SBCK_009-3b"/>
終身之耕殍於溝中可立而俟然則仕而志學猶飽<lb/>
而念耕亦不足道也抑聞之先生長者禮記多魯諸<lb/>
儒之雜說獨中庸出於孔氏家學大學一篇乃入道<lb/>
之門其道以為欲明明徳於天下者在致知格物以<lb/>
正心誠意而已其說與今世士大夫之學大不相近<lb/>
盖此學之廢乆矣自周衰楊墨雖得罪於聖人然乃<lb/>
學仁義而失之者至申韓儀秦之說勝而士始决裂<lb/>
聖人之藩墻以阿流俗之所好至漢文景之盛未衰<lb/>
也以至于今盖嘗有以斯文為已任者起而倡之然<lb/>
世方嬰於俗學以自強屹乎其不可攻也某方急於<lb/>
<pb n="KR4d0171_SBCK_009-4a"/>
禄養未能徃究其所學是以或聞吾友之言凛然敬<lb/>
歎若居夷而聞雅雖未詳其節奏之工然卓然於呉<lb/>
歈楚謡之中而不可亂也書曰知之非艱行之為艱<lb/>
夫問塗而之肓則知亦豈易哉以吾友之明苟以徳<lb/>
為車而志氣御之則朝發軔乎仁義之塗而夕將入<lb/>
大學之門以躪中庸之庭也如某之駑憂且追後乗<lb/>
而莫及其何以相吾子在勉之而巳若舎此而問塗<lb/>
則今之學士大夫皆知津矣未即欵晤自愛之望<lb/>
　　　上唐漕書<lb/>
某嘗不自揆以所學乎古者妄論天下之勢以謂一<lb/>
<pb n="KR4d0171_SBCK_009-4b"/>
介之士歛然自修於環堵之中其勢力輕重不足較<lb/>
於世也明甚至其風聲氣俗則有天下盛衰理亂之<lb/>
所繫者盖嘗竊怪先王之時其士君子皆敦厚朴實<lb/>
温然而自重富貴利禄若不足以介其意而後之君<lb/>
子髣髴其餘風者何其少也其一時號為名卿才大<lb/>
夫者名雖滿於天下而道不足以善當世之俗勢雖<lb/>
臨於一時而徳不足以悚来世之風上下相持以入<lb/>
於弊而風聲氣俗不可復振無足怪者三代而上其<lb/>
詳不可盡知然詩書所傳猶可想見士之退處於陋<lb/>
巷者時君世主招以弓車聘以幣帛有非其物者欲<lb/>
<pb n="KR4d0171_SBCK_009-5a"/>
見且不得而况可屈乎故上之求其下也不敢輕非<lb/>
獨一日之勢有加乎士者不敢輕盖雖天子不敢輕<lb/>
也故士之自待也不敢不重詭遇而貪得者出不容<lb/>
於朝歸不齒於鄉故下之望乎上者不敢以已之所<lb/>
不至者徼幸於一時而皆止於至足之分盖在上者<lb/>
尊徳樂義之誠不如是其至不足與有為而士之自<lb/>
立於世者不如是不可責以有為也後世不然上之<lb/>
則有科舉誘之於前使之决道義之藩以阿世俗之<lb/>
所好下之則有薦舉推之於後使之园㢘恥之隅以<lb/>
徇私意之所欲其間固不能無卓然自信異於孟子<lb/>
<pb n="KR4d0171_SBCK_009-5b"/>
所謂凡民者然積習日乆百世一範而猶責其有為<lb/>
於世其亦踈哉嗟夫此豈獨士之罪也嘗讀成湯禱<lb/>
桑林之詞有曰士失職者知士固有職必求所以充<lb/>
之盖其從事於六藝之文而歷觀古今治亂興亡之<lb/>
變隱之吾心而不遠質之聖人而不戾逹之當世而<lb/>
不悖此士所學乎先王之道者也是道也得之心得<lb/>
之身發之言推而𬒳之天下無二焉士惟有得於是<lb/>
也抗顔不讓自任以天下之重而君子不以為誇待<lb/>
之不以其禮則翩然去之而君子不以為傲與天子<lb/>
周旋以圖回四海而君子不以為泰抱關擊柝寸禄<lb/>
<pb n="KR4d0171_SBCK_009-6a"/>
是營而君子不以為汙士之職如是其重而不知學<lb/>
先王之道以充之命曰失職之民故愚以謂士之風<lb/>
聲氣俗有與天下之勢相關者在於士之自重與否<lb/>
而其失職而可罪者又將推之而責之在位之君子<lb/>
恭惟執事以絶人之賢方進為於聖世天子付使者<lb/>
印使来閩中以言乎民則入城生齒之衆執事兒子<lb/>
撫而龍蛇驅者以億計以言乎吏則領挈衡稱輕重<lb/>
升黜在於一言者以百計以言乎權則天子所寄以<lb/>
耳目而事無巨細人無賢不肖皆得以言於上則亦<lb/>
在位之君子也以某觀之不知其他閩中之吏苟賤<lb/>
<pb n="KR4d0171_SBCK_009-6b"/>
為甚自蹈汙衊少所愧恥上官一不得意則呵叱慢<lb/>
罵辟易不敢仰視雖其間有修絜才諝之吏得免於<lb/>
此者盖寡則亦無恠乎士之不知所以自重也恭惟<lb/>
執事執古之道而行今之世固與夫今之所謂君子<lb/>
者異故以某之愚且賤而敢進其猖狂之說以謂風<lb/>
俗之羙惡係於有位之君子而使夫士之自重者得<lb/>
少挺其志不至於失職而可罪則執事其任之某江<lb/>
南草茅一介爾旣冠與有名於吏部来閩中今七年<lb/>
矣不肖之名宇盖未嘗掛當路之齒豈敢妄自比於<lb/>
士之自重者盖自度其踈頑無所用於世雖有好古<lb/>
<pb n="KR4d0171_SBCK_009-7a"/>
之志而於先王之道未有聞也挾不足之資以求之<lb/>
於人實懼獲罪而不敢比来尉尤溪為邑僻左雖辱<lb/>
在庇臨莫縁奔走於下風望顔色而受約束心以事<lb/>
荒舊業蕪廢是以滋不敢有意於當路之君子然竊<lb/>
甞講聞執事之美有嘉祐慶曆間公卿之餘風其責<lb/>
僚吏必以公事未甞以其私忘部使者之尊以禮知<lb/>
名之士此其可以情告而理扣也故敢推廣其所聞<lb/>
於古者風俗之所關而以其責歸之執事若某者其<lb/>
亦失職而可罪之士也顧何足以與於此盖甞聞其<lb/>
說云尓其或市骨求駿式蛙求勇之意願自隗始將<lb/>
<pb n="KR4d0171_SBCK_009-7b"/>
見風俗之變人人知自好以求附於餘光而勢足以<lb/>
加士者不得僕隷視其下其稱於天下之勢盖不小<lb/>
矣則執事之建立所以善天下而竦後世者為如何<lb/>
邪謹復料理十數年来古律詩若干篇繕寫以為獻<lb/>
此古人以為賢於博奕而巳者若夫不自揆而論治<lb/>
道言世事者欲求教而未敢也夫以下邑之尉卑且<lb/>
賤世所不數平日未甞為起居之問一旦以書冒言<lb/>
上下相待之勢而不以為嫌盖方以古君子之所建<lb/>
立有望於執事而不以流俗之屑者自疑是亦古之<lb/>
道也禮僣言髙愧慄惟命<lb/>
<pb n="KR4d0171_SBCK_009-8a"/>
　　　上趙漕書<lb/>
某少賤貧進不能操十百之金貿易取貲以長雄一<lb/>
鄉退不能求百畝之田於長山大谷之中躬耕以爲<lb/>
養反顧其家四壁蕭然溝壑之憂近在朝夕途窮勢<lb/>
迫計無所出乃始挾書操筆學爲世俗所謂舉子場<lb/>
屋之文者其言决裂繁碎支離曼衍而不宿於道無<lb/>
用而可笑不待詳說可知也旣冠試禮部始得脫去<lb/>
當是時年少豪銳之氣方俯一世而眇萬物向非有<lb/>
禮義法律羈束於其後先必且追随一時之俠揮金<lb/>
使酒馳騁而嘯呼以自快其意而後巳惟其不得騁<lb/>
<pb n="KR4d0171_SBCK_009-8b"/>
故歛其使氣以玩世者而一寓於詩盖甞以為學詩<lb/>
者必探賾六經以浚其源歷觀古今以益其波玩物<lb/>
化之無極以窮其變窺古今之歩趨以律其度雖知<lb/>
其然而病未能也竊甞歎夫自詩人以来莫盛於唐<lb/>
讀其詩者皆粲然可喜而考其平生鮮有軌於大道<lb/>
而厭足人意者其甚者曽與閭閻兒童之見無以異<lb/>
此風也至唐之季年而尤劇使人鄙厭其文惟恐持<lb/>
去之不速夫詩自二南以䧏三百餘篇先儒以為二<lb/>
南周公所述用之鄉人邦國以風動一世其餘出於<lb/>
一時公卿大夫與夫閭巷匹夫匹婦之所作其辭抑<lb/>
<pb n="KR4d0171_SBCK_009-9a"/>
揚反復蹈厲頓挫極道其憂思佚樂之致而卒歸之<lb/>
於正聖人以是為先王之餘澤猶可見其髣髴足以<lb/>
聳動天下後世故刪而存之至今列於六經焯乎如<lb/>
日月春秋之世列國君臣相與宴享朝聘以修先君<lb/>
之好徃徃賦古人詩以自見其意觀時稱情必當其<lb/>
物不然有君賦之而臣不拜其謹且嚴如此而晉鄭<lb/>
垂隴之㑹鄭之諸卿皆賦詩以屬趙孟而叔向因以<lb/>
知其存亡興衰之先後其言之驗若合符然盖心者<lb/>
禍福之機也心取是詩而口賦之雖吉凶未見於前<lb/>
而神者先受之矣至漢蘇李渾然天成去古未遠魏<lb/>
<pb n="KR4d0171_SBCK_009-9b"/>
晉以䧏迨及江左雖已不復古人制作之本意然淸<lb/>
新富麗亦各名家而皆蕭然有㧞俗之韻至今讀之<lb/>
使人有世表意唐李杜出而古今詩人皆廢自是而<lb/>
後賤儒小生膏吻鼔舌决章裂句靑黄相配組繡錯<lb/>
出窮年没齒求以名家惴惴然恐天下之有軋已以<lb/>
取名者至其甚者恃才以犯上罵坐以貽譴擯斥顛<lb/>
沛足跡相及此何為者邪甞聞之夫子曰詩三百一<lb/>
言以蔽之曰思無邪嗟夫聖人之意其可思而知也<lb/>
夫王者正心誠意於一堂之上而四海之逺以教則<lb/>
化以綏則来以討則服與夫僖公牧于魯野而其馬<lb/>
<pb n="KR4d0171_SBCK_009-10a"/>
皆有可用之姿盖本一道而詩三百之意聖人取一<lb/>
言以盡之乃在於此後之學者不深惟古人述作之<lb/>
旨而欲以區區者自名曰詩誠可憫笑某也何足以<lb/>
議此徒以少日嗜好之篤學之而不至也深惟學將<lb/>
求嫓於古人不本是求而唯末之齊亦見其勞而無<lb/>
功矣恭惟執事髙文奥學標凖一世其主盟吾道推<lb/>
轂後進盖有先世之遺風方持使者節控引一路㣲<lb/>
勞末技日效於前以希奬㧞而某以菽水之意竊禄<lb/>
僻邑未嘗得拜伏於下風得於傳聞不肖名氏似嘗<lb/>
掛齒牙之餘論得無有稱道少日率爾之作以欺執<lb/>
<pb n="KR4d0171_SBCK_009-10b"/>
事者乎篆刻可悔方竊自毒雖知唐詩人之區區者<lb/>
為可笑而求以庻幾夫聖人之意此非執事將安所<lb/>
質之竊觀執事大筆餘波溢為章句句法峻潔而思<lb/>
致有餘此正如韓愈雖以為餘事而瑰竒髙妙固已<lb/>
超軼一時矣非深得夫聖人所取於詩之意與夫古<lb/>
今述作之大旨其孰能至此某願聞一二焉故輙料<lb/>
理十數年所學為古律詩五七言若干篇繕寫塵獻<lb/>
譬諸博奕或可以奉公退之一笑昔宋廣平之沈下<lb/>
僚也蘇味道為綉衣直指使者一日見廣平梅花賦<lb/>
驟稱於朝始為聞人且廣平宏毅開濟之姿雖其未<lb/>
<pb n="KR4d0171_SBCK_009-11a"/>
逹宜已表世而傑出豈其屑屑於一賦以求知於人<lb/>
而味道於此亦復捨其大而稱其細豈非藴諸中者<lb/>
必逢時而遭變而後見強䀨而自鬻者君子之所賤<lb/>
而文字之美可一見而决以為階乎廣平則某豈敢<lb/>
議然執事望臨一時四方之士希一言以軒輊於世<lb/>
則其區區自獻而有望於門下者亦士之常分而君<lb/>
子之所恕也文凡諭僣今之君子或有所不容若夫<lb/>
古人上下相求之義非執事誰望邪賤職自縻未由<lb/>
面請頥誨惴慓俟命<lb/>
　　　上李丞相書<lb/>
<pb n="KR4d0171_SBCK_009-11b"/>
某聞今世游談論說之士未嘗不以人材不足為患<lb/>
某獨以謂今世之所患者非乏材也君臣之大義不<lb/>
明于天下而學士大夫闕於徇國死難之節豈非今<lb/>
日之患甚急而至大者歟盖父子主恩君臣主義是<lb/>
謂天下之大戒無所逃於天地之間譬如有生之類<lb/>
食息呼吸於元氣之中一息之不屬理必至於死先<lb/>
王設為禮樂政刑所以維持膠固者甚備而夫子孟<lb/>
軻之徒道旣不行於天下退而與其徒講說論著丁<lb/>
寧深切至矣遺澤餘風𬒳於末世時有一節之士力<lb/>
為竒詭絶特之行鼎鑊在前刀鋸在後攝衣而從之<lb/>
<pb n="KR4d0171_SBCK_009-12a"/>
之不啻若牀第之安亂臣賊子歛手變色莫敢肆不<lb/>
義於其君豈特苟輕其生以立區區之私義而已哉<lb/>
盖深畏夫君臣之義廢則為人上者不能一日保其<lb/>
天下國家生民之禍豈復有烈於此者乎夫惟今日<lb/>
之勢將御天下之智力以除冦讐而安國家必務明<lb/>
君臣之義以厲天下使天下響應景從奮不顧死以<lb/>
徇王室則必有大臣焉以唱之建安之𥘉胄公奉天<lb/>
子都許披荆棘而立朝廷海内之士爭出所長以叶<lb/>
成謀主豈復有漢室也哉於斯時也諸葛孔明摧蔵<lb/>
畎畝之間視士之輻輳於魏者不啻若臭腐腥羶之<lb/>
<pb n="KR4d0171_SBCK_009-12b"/>
在前方掩鼻疾趨而過之惟恐其凂已而見汙焉一<lb/>
朝得豫州决䇿立談兼取暗弱倡大義於天下祀漢<lb/>
配天而大敵震動廣明之亂僖宗入蜀大盗據宫闕<lb/>
生民糜爛四海蕩覆藩鎮勤王之師愕怡相顧皆意<lb/>
唐室不復振逡廵而左次者相望也王鐸為諸道都<lb/>
綂檄書所至霆擊風馳壯士增氣王處存李克用之<lb/>
徒决死力戰惟恐居後遂夷大盗克復京師今夫生<lb/>
民以来尊君戴上之心與生俱生未有知其所以然<lb/>
者不幸淪於乆衰之俗刼於積威之餘旣乆而其氣<lb/>
索然以憊則雖有可用之材布滿於天下而不能有<lb/>
<pb n="KR4d0171_SBCK_009-13a"/>
所濟有一人焉命世之傑者鼔動而風厲之則天下<lb/>
之中材皆可以立事故孔明王鐸皆當王室之衰而<lb/>
各能有所成就世徒見其功烈之盛謀謨之偉而莫<lb/>
知大本之所在在於倡君臣之義以立士大夫徇國<lb/>
死難之節而巳有宋之盛萬里一姓垂二百年一時<lb/>
人材尺寸短長皆得自効而賢知妄庸雜處於其間<lb/>
皆可以安坐談笑而取富貴其於士大夫可謂無負<lb/>
矣頃者京師之變虜人輕去巢穴犯吾國都其勢至<lb/>
逆也四方按兵相視莫肯攘𬒮爭先以决一旦之命<lb/>
而塗地之餘徇死貪生交臂以事冦讐者非失職不<lb/>
<pb n="KR4d0171_SBCK_009-13b"/>
逞之徒皆朝坐燕與謀帷幄而柄廟堂者也大義不<lb/>
明而風節淪䘮自開闢以来亦有甚於此者歟則夫<lb/>
明君臣之義以厲天下必有命世之傑焉以倡之非<lb/>
僕射吾誰望邪恭惟僕射相公始為史官方朝廷以<lb/>
言為諱指陳闕失姦䛕震動遂得罪以去又歸而為<lb/>
侍從當宗廟社稷危疑<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>杌之際不動聲氣親决大<lb/>
䇿旣已庻幾於再造王室矣至靖康建炎之𥘉群邪<lb/>
並進爭為誤國之計以售其姦獨僕射所建白皆天<lb/>
下國家所以安危之大計至今焯然在人耳目非徒<lb/>
其言不用又放竄而濵於死且身雖流落而益尊食<lb/>
<pb n="KR4d0171_SBCK_009-14a"/>
祠官之禄優㳺江海而望益重身去朝廷無殺生賞<lb/>
罰之柄而天下之善類有戮力王室之志者皆以為<lb/>
歸自非深明先王所以維持膠固天下之道與夫子<lb/>
孟軻之所丁寧深切者其孰能至於斯歟某江南匹<lb/>
夫爾跌宕塵埃少所合於世今也樂道僕射之徳業<lb/>
風義以風曉當世矻矻而不知止以求齒於賔客之<lb/>
末抑將考質舊聞而求䇿其所未至若夫慨今援古<lb/>
飾說獻䛕以希一日之睠豈獨某所不為亦豈僕射<lb/>
所望於天下之士也哉<lb/>
　　　上胡察院書<lb/>
<pb n="KR4d0171_SBCK_009-14b"/>
某江東書生也素無他技能又去為州縣之吏益碌<lb/>
碌不見齒於流俗獨甞究觀載籍以来天下國家興<lb/>
亡治亂之變與夫一時君子所以應時合變先後本<lb/>
末之序甚備思得考質是非以上下其議論而山海<lb/>
﨑嶇之間王公貴人之所不至太守部刺史去朝廷<lb/>
遠尊嚴亢絶氣息茀然不復可近又家素貧俯仰水<lb/>
菽之養朝不謀夕勢不得一日釋去以從先生長者<lb/>
逰然考之詳則其自信也篤自信篤則其合於世也<lb/>
益難此其所以婆娑山林甘忍窮寂雖乆而不敢悔<lb/>
也今者乃聞天子仁閔塗炭之遺民而使察院撫諭<lb/>
<pb n="KR4d0171_SBCK_009-15a"/>
一方色仁氣温不間㣲賤專為朝廷訪求得失蒐㧞<lb/>
人材以稱廟堂急治之意雖使事有指而區區過計<lb/>
之憂竊願有獻於執事某聞古之為天下國家者雖<lb/>
其積累之厚薄有逆有順有短有長而其意指規模<lb/>
未甞不為子孫萬世之計盖未有俯仰依違苟度旦<lb/>
夕曾不為終歳之備而可以為國者衛文公之封於<lb/>
楚丘勾踐之脫於㑹稽蕩覆之餘君臣徒手掃地赤<lb/>
立惟其大計巳定故上下相與堅忍卑辱痛自抑損<lb/>
而不敢少變焉是以皆能有所成就而垂𥙿後世苟<lb/>
惟不然譬如千金之家不知堅據田園廬室之便以<lb/>
<pb n="KR4d0171_SBCK_009-15b"/>
滋其材力而強讐暴客並起而乗之則又捨而之他<lb/>
是雖有陶朱猗頓之財亦終以窮困而莫知所稅今<lb/>
君臣相與經營中興之業其槩未可以一二數也然<lb/>
獨不知今日之意但欲襟慿江漢控引荆呉以保東<lb/>
南而已乎抑當克復神州汛掃陵闕據中原而撫三<lb/>
河也某聞之不取關中中原不可復也不取荆淮東<lb/>
南不可保也夫三秦之固勢擅天下自古得之以興<lb/>
者不可悉數而唐最近請言唐事天寳之末安禄山<lb/>
舉幽陵之師以踐河南唐旣亡矣肅宗治兵朔方指<lb/>
麾諸將席卷兩京遂定三河朱泚之逆唐又亡矣徳<lb/>
<pb n="KR4d0171_SBCK_009-16a"/>
宗駐兵漢中引荆呉之征賦卒㓕泚而復京師廣明<lb/>
之亂唐又亡矣　僖宗西幸成都方鎮倡義之師㰱<lb/>
血爭先而大盗竟平夫惟漢中之勝背負巴蜀左控<lb/>
關隴西連氐羗兵勁用饒形利勢便進可以據上流<lb/>
之阻退可以待四方之變故唐更三亡不失舊物竊<lb/>
聞今張宣撫陜西之師數以捷告若以六師之重通<lb/>
道荆襄循漢沔以赴興元結連拓跋控引五路因宣<lb/>
撫之師東嚮以收中原一年而定闕陜二年而復大<lb/>
梁不四五年而天下定矣正使逆虜之餘息猶可以<lb/>
陸梁彼憂吾之議其後也其能深人為東南之患乎<lb/>
<pb n="KR4d0171_SBCK_009-16b"/>
若夫出於下䇿而但欲保有東南此雖聖君賢相之<lb/>
所不為而亦不可以無說夫長江之阻西距西陵東<lb/>
至京口僅二千里聚兵而守則可撓之地多而其隙<lb/>
易乗縁津而列兵則力有所不足故孫權之保建業<lb/>
東攻新城西攻襄漢以抗曹公而永嘉之後下及梁<lb/>
陳用武之盛者至以江漢之舟艫西入河渭盖東攻<lb/>
新城西攻襄漢者所以保建業而必爭中原者亦僅<lb/>
足以守東南而已今不進次建康治兵訓武北爭荆<lb/>
淮收遺民於煨燼鋒鏑之餘與之戮力以圖興復而<lb/>
但蹙處一方費日月於道塗退旣無所據進又不能<lb/>
<pb n="KR4d0171_SBCK_009-17a"/>
有尺寸之利未知漂漂者竟何如邪雖然以元子劉<lb/>
𥙿之威北震關洛而不能有所立唐更覆亡至於再<lb/>
三而宗社不隕天下之形勢亦可以觀矣執事將以<lb/>
使事歸報兩相國或訪所聞則願以告焉<lb/>
　　　上李叅政書<lb/>
某聞古之君子將售其所長以求合於時者造作言<lb/>
詞以要當世其說曰王公大人必借譽於貧賤之士<lb/>
以成其名貧賤之士必借勢於王公大人以發其身<lb/>
眉陽蘇子立論以矯之曰此韓子之夸詞也漢髙不<lb/>
喜儒不害為明主衞霍未甞薦士不害為名公卿今<lb/>
<pb n="KR4d0171_SBCK_009-17b"/>
吾自以為王公大人不可以一日而無吾也彼將退<lb/>
而考其實則亦無乃未至於斯歟嗟夫世之君子各<lb/>
建一偏之言後學風靡而不復考評至當之歸貴賤<lb/>
之勢日以乖睽固拒而不復合天下國家之治終有<lb/>
愧於古者有由也夫某甞為之說曰士無所求於王<lb/>
公大人士而有求於王公大人者天下之賤丈夫而<lb/>
非吾所謂士王公大人雖無所待於天下之士而其<lb/>
勢乃當汲汲以求天下之士夫士方隱約於鄉黨身<lb/>
修於家而國人化之上稽先王下論歷世卷之足以<lb/>
善一身舒之足以善天下世雖不吾以而環堵簞瓢<lb/>
<pb n="KR4d0171_SBCK_009-18a"/>
之適雖南靣王樂何以加之子思孟軻之徒至使君<lb/>
擁笈操幣因執事以求見而不可得何至僕<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>以借<lb/>
區區之勢為哉下至衰世士不復講明道義之要而<lb/>
惟勢利之徇乃無以異於賈儈之交手為市隱之以<lb/>
三代之法是謂失職之民而何足謂之士至於先逹<lb/>
之君子自外為一郡等而上之至於為天子之宰位<lb/>
愈隆則責愈重責愈重則求助益廣盖挾一夫之智<lb/>
力以御無窮之變而求善其後雖聖智不能是以物<lb/>
色詢訪唯恐一士之不吾與網羅披剔置之胸中而<lb/>
天下之事無足辦者秦穆公曰如有一介臣㫁㫁兮<lb/>
<pb n="KR4d0171_SBCK_009-18b"/>
無他技其心休休然其如有容人之有技若已有之<lb/>
人之彦聖其心好之不啻如自其口出寔能容之以<lb/>
能保我子孫黎民亦職有利哉孔子刪書以為法於<lb/>
後世而不遺區區之秦良以是哉夫以士之無求而<lb/>
必責先逹之君子以有求於士其說疑若相悖而不<lb/>
相為用然是說之行也使天下有樂道忘勢之士然<lb/>
後能助其上以有為上有好善尊徳之誠心然後能<lb/>
御天下之智力以立事天下國家其庻幾乎某江南<lb/>
鄙夫也家無伏臘之給而有俯仰之養食𥘉命之禄<lb/>
十有五年而無尺寸之進流俗馳騖之士相與比而<lb/>
<pb n="KR4d0171_SBCK_009-19a"/>
姍笑之誠自度其疵賤之資無所用於世未甞敢有<lb/>
意於當世之君子屏居讀書於聖賢之事業粗見首<lb/>
尾雖未敢自謂有所樂乎此盖亦庻幾於不苟然者<lb/>
竊聞頃者當路之君子厭薄士類以事之紛多進大<lb/>
猾有叔孫先生之遺風其急功利尚拳勇又與王楊<lb/>
蘇史無以異聽於下風不勝區區畎畝之憂恭惟叅<lb/>
政大資當四海文物之富以德業之盛躐天下之俊<lb/>
乂周旋兩禁多士風靡艱難之𥘉進陪國論勲在鼎<lb/>
彛文在典冊才髙天下而禮益恭望臨一世而志益<lb/>
謙負至足之勢而無矜伐廣大之色海内之士景仰<lb/>
<pb n="KR4d0171_SBCK_009-19b"/>
歸依奔走誦說惟恐居後豈非以能容彦聖有技之<lb/>
士使子孫黎民有保焉者望於明公乎今方食侍祠<lb/>
之禄逍遥泉山之下雖碌碌一介亦躬與之為禮而<lb/>
某適有冗賤之役寄食於海上獲與諸生摳衣賔客<lb/>
之末儻收而教之使得游道德之埸以増益其所未<lb/>
至亦云幸矣意者明公大忠壯烈當復進為於世豈<lb/>
能忘情於天下之士顧愚不肖何足以與於此抑聞<lb/>
之孟子曰孔子不得中行而與之思得狂狷之士狂<lb/>
者進取狷者有所不為也夫狂狷聖人之所不廢明<lb/>
公亦有意乎干冒皇恐某頓首再拜<lb/>
<pb n="KR4d0171_SBCK_009-20a"/>
　　　上謝叅政書<lb/>
某少而苦貧束髪入鄉校從鄉先生㳺學為世俗所<lb/>
謂科舉之文者藐然兒童尓又方汲汲進取校得失<lb/>
於豪釐間然獨喜誦古人文章毎竊取其書玩之矻<lb/>
矻而不知厭鄉先生呵而楚之不為改也於是時固<lb/>
已厭薄其學以為無所用於世而無足盡心也旣冠<lb/>
試禮部始得謝去埸屋中更憂患端居無事復取六<lb/>
經諸史與夫近世宗公大儒之文反覆研覈盡廢人<lb/>
事夜以繼日者餘十年其於古今文章關鍵之闔開<lb/>
淵源之渟滀波瀾之變態固已得其一二矣間嘗自<lb/>
<pb n="KR4d0171_SBCK_009-20b"/>
念士之於學要以求為聖人而後止推所以善其身<lb/>
者以治天下國家此豈口耳筆墨之蹊徑所能至哉<lb/>
考之以先王之法觀之以大道之序則前日之悦可<lb/>
耳目如金石絲竹黼黻青黄者無乃未足以進於此<lb/>
歟昔者竊聞之學未有無師者也學而無師雖不無<lb/>
一至之得責之以逺道則泥質之以大方則惑用以<lb/>
趣時合變則膠戾而無所合是妄意臆决之説雖復<lb/>
憊精疲思而道日逺矣然生晚地寒無東西南北之<lb/>
資聞先生長者之風而不及瞻望下風者固多孟子<lb/>
曰誦其詩讀其書不知其人可乎是以論其世也是<lb/>
<pb n="KR4d0171_SBCK_009-21a"/>
尚友也嗚呼此非獨友説亦師説也竊聞徃者三川<lb/>
之間程氏兄弟推本子思孟軻以中庸為宗而司馬<lb/>
文正公考正經史深於治道皆卓然有功於聖人之<lb/>
門盖嘗誦讀其詩書考質於師友而聞其畧矣夫達<lb/>
天徳之精純而知聖人之所以聖誠意正心於奥突<lb/>
之間而天下國家所由治推明堯舜三代之盛修巳<lb/>
以安百姓篤恭而天下平者始於夫婦而其極也察<lb/>
乎天地此程氏之學也尊德教賤功利獎名節端委<lb/>
廟堂則忠信恭儉足以刑主德於四方而朝廷尊燕<lb/>
處于家則孝友㢘讓足以化其國人其酌古以凖今<lb/>
<pb n="KR4d0171_SBCK_009-21b"/>
則治亂存亡之効如食粟之必飽食堇之必斃此司<lb/>
馬氏之學也程之門人其髙第稱謝氏不及見也新<lb/>
鄭晁公嘗受學於司馬之門徃以事逰鄭拜晁公于<lb/>
溱洧之上時方㝠憃不能有所質問而今皆逝矣古<lb/>
語有之曰想望丹靑不如式瞻儀刑諷誦詩書不若<lb/>
親承風㫖恭惟叅政大資伊傅王佐之學宗本六經<lb/>
網羅百氏陶毓精粹以善其身發揮德業以善天下<lb/>
固以質之聖賢而無愧矣視學於程氏者實爲近屬<lb/>
而晁外舅也周旋二公之間其師友淵源妄意臆决<lb/>
之說豈能窺測其萬一哉日者自天子之丞弼奉身<lb/>
<pb n="KR4d0171_SBCK_009-22a"/>
而退優游江海之上言皆六藝之英而動有禮義之<lb/>
節所謂承風㫖而瞻儀刑者此正後學所當汲汲以<lb/>
為依歸而不可後也而某方迫於禄養有辜摧之役<lb/>
於海上雖不獲躬笈篲奉几杖以朝夕承謦欬於左<lb/>
右輙因謁者摳衣賔客之後因道平日區區竊有意<lb/>
於古人之學與夫宗慕依歸之意以贄于下執事叅<lb/>
政或收而教之方且求其放心條理舊學以丐薫沭<lb/>
於函丈者將繼此以進不然其將與趨走之賤士跪<lb/>
起降升旅進旅退以希一顧之寵此亦士之貧賤者<lb/>
之常分而無可憾者伊尹曰予天民之先覺者也予<lb/>
<pb n="KR4d0171_SBCK_009-22b"/>
將以此道覺此民也非予覺之而誰也古之君子於<lb/>
後學如此其汲汲也豈獨誘掖成就一時之材盖其<lb/>
祗畏天命不遑寧居如此明公其得辭乎干冒皇恐<lb/>
某頓首再拜<lb/>
　　　上趙樞宻書<hi>㑹有言事者論臣僚投獻文字干進不果投</hi>
某未聞有一日掃灑之勞於門下然聽於下風閣下<lb/>
論天下之士可以與於斯文者無聞之名氏必在數<lb/>
中以此乆欲麕摭平昔骫骳之文因介紹以贄見于<lb/>
下執事復念自勝冠以来妄嘗有意於古人為已之<lb/>
學囬視少作之可愧者雖無楊雄篆刻之工而有其<lb/>
<pb n="KR4d0171_SBCK_009-23a"/>
悔誠不願以此自見於當世而况君相憂勞於廟堂<lb/>
之上方總攬群䇿率勵衆志以圖恢復尤不當噐人<lb/>
於篇什語言之間是以區區所欲効於執事之前者<lb/>
又無因見焉日者天子擢閤下本兵柄又以四路之<lb/>
地東抵河華西包巴蜀外連隴阪南盡荆漢延袤數<lb/>
千里使閤下以一節護諸將節度其進退自太守部<lb/>
刺史有所黜陟遂行不請權任憂責可謂重矣或謂<lb/>
閤下負四海之望當在廟堂調護根本某獨以為不<lb/>
然頃者宥宻之臣襲其家學進誤國之計謂秦蜀襄<lb/>
沔之得失不足為吾輕重是以漠然寘於度外以至<lb/>
<pb n="KR4d0171_SBCK_009-23b"/>
今頼宗廟社稷發寤聖心絀其說不用夫虜人保三<lb/>
秦而分兵亟肄以疲我其意未嘗一日而不在東南<lb/>
使不幸而秦蜀之郊有蟻漏可乗之隙則東南將無<lb/>
錯足之地尚何中原之可議也哉使閤下敉寧反側<lb/>
綏輯畔換拊循士大夫東向以揚祖宗之盛徳遺烈<lb/>
則中興之功猶可以歳月冀此某所以雖有受知門<lb/>
下之幸方以天下之勢為憂而不敢致私怨於遠其<lb/>
所依歸也區區管見懷不能已敢不以告于下執事<lb/>
夫身去朝廷而任事于外外有垂涎側目之虜危機<lb/>
交急間不容息内則率勵士大夫各率其職以奔命<lb/>
<pb n="KR4d0171_SBCK_009-24a"/>
于邉鄙是以其勢不可以不專其權不可以不重權<lb/>
重而勢專者人主之所甚惡而間言易入人惟無所<lb/>
欲也人皆求得其所欲而勢有所不獲則失職者衆<lb/>
而讒慝宏多積衆口之讒以投易入之間此天下之<lb/>
危機仁人志士之所深患也君子於此必求同心一<lb/>
徳之助使在人主之側啓迪聰明以善其心而無妨<lb/>
功害能之意是以功成而國家可保詩曰侯誰在矣<lb/>
張仲孝友吉甫征伐四方而在王所者如張仲以調<lb/>
護於其中夫是以能展四體以徇國而無後患裴度<lb/>
以太原之師討鎮人元稹之徒沮梗於其中是以巨<lb/>
<pb n="KR4d0171_SBCK_009-24b"/>
猾逋誅終不能有所立方鋒鏑交於原野而以事機<lb/>
之㑹有望於朝廷在人主之左右者小有不合於其<lb/>
心則顰笑俯仰顧盻唯阿之間亦足以敗吾事固不<lb/>
在於堅持力爭然後足以快其私也為閤下計凡今<lb/>
廷臣有如張仲可為同心一徳之助者顯言於上而<lb/>
厚結其意必求有利於國家而無忌乎吾之成功然<lb/>
後吾無内顧之憂而得以悉意於疆埸之事今日之<lb/>
慮孰急於此其次莫若宏徳義殖忠信以折窮詐極<lb/>
凶之虜世常患儒者之言迂緩而不切於事至觀羊<lb/>
祜陸抗處傾側擾攘之勢而雍容拱揖乃有三代王<lb/>
<pb n="KR4d0171_SBCK_009-25a"/>
佐之餘風然後知先王所以得志於天下者必可行<lb/>
於後世而無難古之君子處敵國相傾之間覆人之<lb/>
軍不足以為武夷人之城不足以為強唯能秉天下<lb/>
之大義以優柔浸漬乎斯民之心使其欲釋我而不<lb/>
可夫誰與吾敵䧏及後世以苟為道凡可以譎敵而<lb/>
得志者雖屠百萬之衆而獲須臾之安亦泰然安為<lb/>
之秦以區區虎狼之強號為無敵於天下纊息未定<lb/>
而子孫為戮由此故也是以後之君子於羊陸之事<lb/>
竊有取焉虜人自覆京師橫行中原飲馬於江海之<lb/>
澨猶徜徉四方歉然有所不滿之意雖拓䟦邪律之<lb/>
<pb n="KR4d0171_SBCK_009-25b"/>
暴不極於此矣善觀天下之勢者必因吾之所短以<lb/>
求出於敵人之所不能為今日計謂宜按羊陸之規<lb/>
務宏綏御之畧毋必屑屑於功首俘獲之間要使淪<lb/>
䧟之民知吾所以從事於兵革者凡以欲㧞吾於塗<lb/>
炭而非以為利使其咆哮吞噬之勢不得逞而索然<lb/>
以憊將不折而自亡是謂日計之不足歳計之有餘<lb/>
有不可忽也抑又聞之矯枉者必過於直君子之於<lb/>
道求中焉而已矣苟有意於矯是亦未免乎私也徃<lb/>
者西帥之失正坐自詭大功之必成是以自今觀之<lb/>
不能無夸大之過今若懲旣徃之失過自貶損恐精<lb/>
<pb n="KR4d0171_SBCK_009-26a"/>
彩銷伏而士氣不振君子之向慕於是人也唯恐其<lb/>
無成功是以不勝過計之憂閤下幸留聽或有取一<lb/>
二焉某頓首再拜<lb/>
韋齋集卷之九<lb/>
<pb n="KR4d0171_SBCK_009-26b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0171_SBCK_008-1a"/>
韋齋集巻之八<lb/>
　　　　　　　　　　　新安朱松喬年<lb/>
　　䇿<lb/>
　　　試館職䇿一道<lb/>
對天下有常勢非人之所能為也自古恢復大業之<lb/>
君雖其慿藉積累之基有厚有薄祖宗徳澤之在民<lb/>
者有淺有深然皆徒手掃地無尺寸可挾之資而卒<lb/>
能有所立惟能因天下之勢審擇至計而固執之以<lb/>
求合夫當世之變而皆不足以為難也是以姦人矯<lb/>
誣竊弄神噐國命移奪大綂中㣲而不足以為難干<lb/>
<pb n="KR4d0171_SBCK_008-1b"/>
戈之釁起於骨肉裔夷投隙蕩揺中夏而不足以為<lb/>
難五大在邉尾大中乾強藩阻兵提戈内指而不足<lb/>
以為難此漢晉有唐中興之君所以趣時合變而各<lb/>
有所立考其行事而質确其成功雖未易與創業之<lb/>
君同條而語亦各因其一時之勢如此而不可誣也<lb/>
昔之君子蓋嘗有以少康為賢於漢髙帝而評創業<lb/>
中興之難者矣世徒見夫草昧之𥘉四方之姦豪圜<lb/>
視而起必有挾智勇絶人之資者與之驅馳角逐於<lb/>
矢石干戈之間﨑嶇百戰次第削平而後定于一則<lb/>
曰此創業之難也承奕世之弊先王之澤㣲矣猝然<lb/>
<pb n="KR4d0171_SBCK_008-2a"/>
有非常之變發於智慮之所不及乃欲徐起而振其<lb/>
弊䟽剔荒穢支柱傾揺以求趨於安全順治之地則<lb/>
曰此中興之難也盖嘗論之謀國有得失而成功無<lb/>
難易方經營纂集之𥘉其勢如洪河巨川横流於中<lb/>
原突蕩衝擊分裂四出自常人觀之雖欲拱手終日<lb/>
以求遏其勢之萬一而不可得智者因其勢而利道<lb/>
之積之於其所當止投之於其所欲趨孰不靡然以<lb/>
聽吾之所為者曽何難易之足云哉方新莾之盗漢<lb/>
也漢之遺臣屈首屏息以聽命之不暇一時英豪不<lb/>
勝其憤投𬒮而起舉恢復之師者曽未及有為而奔<lb/>
<pb n="KR4d0171_SBCK_008-2b"/>
走折北一敗塗地光武與南陽故人因下江之衆屠<lb/>
尋邑百萬之師於昆陽之下遂夷大憝不失舊物而<lb/>
漢中興方群胡之亂華也劉元海起晉陽石勒起上<lb/>
黨符姚慕容次第爭奮元帝東渡摠其雋乂以為耳<lb/>
目股肱心膂内則王導周顗立經陳紀以安輯邦家<lb/>
外則賀循顧榮喻德宣譽以鎮服同異卒以襟慿江<lb/>
漢垂𥙿来世而晉中興天寳幽陵之變河南北淪没<lb/>
二京不守肅宗起靈武以羽檄召勤王之師李光弼<lb/>
郭子儀以朔方之兵徇三河以收趙魏張廵許遠合<lb/>
豪傑之力嬰睢陽以蔽江淮卒以芟夷安史汛掃九<lb/>
<pb n="KR4d0171_SBCK_008-3a"/>
廟而唐中興是三君者雖功烈之崇卑不同其本末<lb/>
始終可考如此是宜明問以謂所遇之時所因之勢<lb/>
有所不同不可以一槩論也迹夫生民以来天下之<lb/>
變備矣積功累仁享國長乆莫如周而宣王號中興<lb/>
本末始終見於詩之二雅然核左氏之語則南國有<lb/>
敗績之師驗范曄之論則克戎淹歷嵗之乆盖雖未<lb/>
能純於文武之序而豈後世遭變之君所能及哉誦<lb/>
雲漢之詩其辤憂廹勤懇則有以見其側身修行惻<lb/>
然有應天感民之實百姓所以愛戴歸徃而不忍忘<lb/>
也誦南征北伐之詩其詞切直而奮厲則有以見其<lb/>
<pb n="KR4d0171_SBCK_008-3b"/>
將卒協心卒乗輯睦此蠻荆玁狁所以莫敢不震動<lb/>
叠息而華夏乂安也誦侯誰在矣張仲孝友之章則<lb/>
有以見在人主之左右者咸懷忠良以善王心而無<lb/>
沮撓事機妨功害能之行也誦吉甫作頌穆如淸風<lb/>
之章則有以見謀謨帷幄之臣莫不相與協和精白<lb/>
以圖事功而無權利相軋冒疾讒惎之行也以至民<lb/>
不安其居大夫為之還定安集劬勞于野而不怨則<lb/>
見於詩之鴻鴈君臣相與愛日待旦以樂事勸功而<lb/>
無玩嵗愒日之意則見於詩之庭燎此其所以承厲<lb/>
王之烈而文武之業未墜於地赫然中興播於詠歌<lb/>
<pb n="KR4d0171_SBCK_008-4a"/>
其所以致之之道焯乎其不可誣盖如此也若夫擇<lb/>
其善而懲其違察其始以要其終盖有不純於文武<lb/>
之序者後之君子將酌古以施今不可以不論也是<lb/>
以不知以佚道使民而使瓜牙之士不得養其父母<lb/>
而有轉予于恤之歎有如祈父之所刺不知建德以<lb/>
保民病其離散料于太原有如仲山甫之所譏以至<lb/>
怠于千畝之籍不知務農以敦本而撓敗及之然則<lb/>
淹日持乆而功烈不終無怪乎如左氏范曄之所記<lb/>
歴觀古者中興之君臣將以大有為也必相與憂勤<lb/>
惕厲戮力一心撫事機之㑹日計其進而嵗計其成<lb/>
<pb n="KR4d0171_SBCK_008-4b"/>
將欲圖是功也則必有是事事立矣而功随之未有<lb/>
泰然無事而聽其事為者也譬如築室自始基以至<lb/>
於成譬如稼穡自始耕以至於穫理之必至不愆于<lb/>
素築室而草創則必有震風凌雨之憂耕稼而鹵莾<lb/>
則必有凶年飢嵗之患如周宣王其合於先王之道<lb/>
也足以致中興其不純於文武之序也亦足以致克<lb/>
戎之不易後之承前緒而當危亂之後者可以不鑒<lb/>
哉恭惟　國家祖功宗徳涵育區夏僅二百年方將<lb/>
系隆復振於夷狄侵陵之餘收遺民於鋒鏑煨燼之<lb/>
中與之竭力以圖恢復明問乃謂欲因今之勢而圖<lb/>
<pb n="KR4d0171_SBCK_008-5a"/>
回之何劇何易孰後孰先捜拔賢能之方設施政事<lb/>
之綂必有卓至之論悉之究之以備采擇嘗謂自古<lb/>
天下國家興亡有至計而國勢之強弱兵力之盛衰<lb/>
土地之開蹙不與焉一曰順民心二曰任賢才三曰<lb/>
正綱紀非以國勢兵力土地之三者為無與於興亡<lb/>
之數盖非興亡之所繫故也衛之孱㣲而季子知其<lb/>
後亡楚之敗亡而逢滑知其必復則國勢之強弱非<lb/>
所論也吳克齊師而子胥有天禄亟至之憂越棲㑹<lb/>
稽而范蠡决定傾與人之計則兵力盛衰非所論也<lb/>
天寳之功拓地至廣而無救潼闗之敗奉天之守無<lb/>
<pb n="KR4d0171_SBCK_008-5b"/>
地寄足而終摧長安之冦則土地之開蹙非所論也<lb/>
然則天下國家興亡之至計盖有在矣孟子曰三代<lb/>
之得天下得其民也得其民者得其心也大哉斯民<lb/>
之心乎自古興王所藉以為立國之基本而無敢輕<lb/>
犯焉者也是故思祖宗之所以得其心者而纂述其<lb/>
志鑒往事之所以失其心者而母踐其轍以至發政<lb/>
揆事制令出法必皆求合於所謂至愚而神者是以<lb/>
可以使之蹈白刃赴湯火而不可與為亂夫誰與之<lb/>
敵所謂順民心者此也天下未嘗無賢才也失所以<lb/>
任之之道則漢唐之季舉天下之賢才而錮廢翦棄<lb/>
<pb n="KR4d0171_SBCK_008-6a"/>
之王室亦衰得所以任之之道則百里之國而強鄰<lb/>
暴國莫敢肆不義於其君是以兼聽博采而務其並<lb/>
進委任責實而要其成功然後舉天下之事唯吾之<lb/>
所欲為無不如意所謂任賢才者此也自天子至於<lb/>
庻人等級相承以建邦家盖有綱紀以維持聮屬於<lb/>
其間是以長乆而不亂若夫風憲之威振而朝廷淸<lb/>
明邪枉之門塞而朋黨銷伏嚴刺舉之責使姦凶者<lb/>
不得以病民申紀律之威使驕惰者不得以冗食夫<lb/>
何患天下之不治冦讐之不㓕哉所謂正綱紀者此<lb/>
也歴考前世興復之君謀國膺變之方雖不可毛舉<lb/>
<pb n="KR4d0171_SBCK_008-6b"/>
其要不出於此三者是以我有卓然可恃之備然後<lb/>
察其四方之變徐起而應之扶衰而錯之盛𥙷壞而<lb/>
復於全其必由此矣傳曰君子愛日語有之時難得<lb/>
而易失惟上之人實圖之謹對<lb/>
　　策問八首<lb/>
　　　一<lb/>
天下未嘗無非常之變也然有國有家者或因變以<lb/>
成功豈非在其君臣相得之際哉小白遭無知之變<lb/>
而管仲相齊以覇諸侯勾踐脱㑹稽之難而范蠡佐<lb/>
越以㓕吳昭王承之噲之亂而樂毅佐燕以報齋是<lb/>
<pb n="KR4d0171_SBCK_008-7a"/>
皆傾擾困蹙之餘自他人觀之疑若儳然不可以終<lb/>
日而三君子之為其君謀也僅若寓物鄰家而明日<lb/>
取之無不如志觀其謀國應變之方雖不可以毛舉<lb/>
然莫不有一定之計君臣相與固守而力行之盖夷<lb/>
吾之霸齊是制國寓軍之法而已蠡之圖吳是驕敵<lb/>
以待變而已毅之報齊是求諸侯之援而已夫謀其<lb/>
國與謀人之國茍無屹然不變之計而依違俛仰以<lb/>
僥倖於倉卒之間亦見其䟱也國家承平垂二百年<lb/>
比縁姦人擅朝腐夫弄兵馴致戎夷内侮之禍寔有<lb/>
宋臣子萬世必報之讐恭惟　聖天子憂勞側席日<lb/>
<pb n="KR4d0171_SBCK_008-7b"/>
延外廷之議其深謀至慮不得而知也敢問諸君亦<lb/>
有一定之計當固守力行而不變如古人之為其君<lb/>
謀者乎夫考古以施今非謂其已陳之迹意其圖回<lb/>
内外本末緩急之序當有可言者有司願與聞焉<lb/>
　　　二<lb/>
天下有大戒二無所逃於天地之間父子主恩君臣<lb/>
主義如人呼吸食息於元氣之中不可以須臾離也<lb/>
自古志士仁人非茍自輕其生以立區區之私義而<lb/>
已盖深畏夫君臣之義廢則為人上者不能一日保<lb/>
其天下國家斯人之禍可勝言邪靖康之變殉利賣<lb/>
<pb n="KR4d0171_SBCK_008-8a"/>
國交臂以事賊者非失職不逞之流皆朝坐燕與謀<lb/>
帷幄而柄廟堂者也今君臣方相與經營以圖中興<lb/>
之業其槩未易以一言盡乃若學士大夫闕於仗節<lb/>
死難之義豈非今日之患甚急而至大者歟敢問何<lb/>
施而可以救此唐至徳復兩京群臣汙偽者三司條<lb/>
罪差為六等重者誅死識者不以為過而或謂長賊<lb/>
姦堅逆節以為用法太深之咎是非之説安在請試<lb/>
言之<lb/>
　　　三<lb/>
李晟之軍于渭橋也韓滉鎮浙西漕米萬斛徃餽之<lb/>
<pb n="KR4d0171_SBCK_008-8b"/>
晟師實頼以成大功當是時天子在興元兩河之間<lb/>
逆藩悍將徃徃與賊相首尾舟行所經數千里莫敢<lb/>
睥睨僅若從枕席上過而無翕合之失其規畫調護<lb/>
之方豈無有可考者邪屬者陜西五路之兵數以捷<lb/>
告復遣上相之重開幕府以經畧淮肥天其或者祚<lb/>
宋以中興之業行當撫定三河克復舊都王師百萬<lb/>
必仰東南之饋如滉之規為有可考者亦子大夫所<lb/>
宜素講也<lb/>
　　　四<lb/>
古者兵出而在行則有前茅慮無之警整而就列則<lb/>
<pb n="KR4d0171_SBCK_008-9a"/>
有隅落鉤連之固止而在壘則有候遮扞衛之嚴要<lb/>
以使敵人莫能得吾間然後三軍不可敗而將軍安<lb/>
故兵法曰三軍以戒為固以怠為敗今夫自漢以来<lb/>
號知兵後世祖述其說以為不可及者莫若韓信曹<lb/>
操信方堅壁修武漢王脫成臯之圍自稱使者晨馳<lb/>
入信壁而奪之軍旣㓕楚陔下則又襲奪其軍於定<lb/>
陶操方圍鄴袁尚使李孚入鄴城出入歴重圍而操<lb/>
之軍中不知也盖嘗疑其方連百萬之衆謂宜候望<lb/>
精明樞機周宻無可乗之隙而乃使人歴其几席之<lb/>
側而莫之寤此與棘門霸上之軍何以異有如肘腋<lb/>
<pb n="KR4d0171_SBCK_008-9b"/>
之間姦人伏刃竊發則將何以待之不知後世猶以<lb/>
為深於兵法者其故何也無乃雖有是事而不害為<lb/>
知兵歟諸君宜極論其所以然者<lb/>
　　　五<lb/>
自古君子必為執御之學而國馬之富足以為騑服<lb/>
之備是以戰未有不用車者固有易之以徒而徼勝<lb/>
一時者矣而非其正也後世遂易之以騎其以騎易<lb/>
車者亦有知其所始者乎左氏雖喜言陳法其載一<lb/>
時卒乗偏兩之制備矣而未始及騎然太公告武王<lb/>
十勝九敗之詳其説在六韜之戰騎武王之時有其<lb/>
<pb n="KR4d0171_SBCK_008-10a"/>
法而絶不見於春秋之世此又何説哉或曰六韜非<lb/>
周書也戰國知兵之士祖其餘論而推廣之設為問<lb/>
對以極兵家之變今觀其書知畧横出雜以竒詭有<lb/>
諰諰然憂天下之諸侯合而軋已之意聖人之用心<lb/>
其必不然矣然遂斷然以為戰國之書則又何以質<lb/>
之故因以推原騎戰之始與夫絶不見用於春秋之<lb/>
世及六韜之可疑者而訪之二三子<lb/>
　　　六<lb/>
古之君子所以大過人者方日不暇給必為經逺持<lb/>
乆之計是以雖目前之功不可見而常享嵗計之効<lb/>
<pb n="KR4d0171_SBCK_008-10b"/>
漢光武講議論道於投戈息馬之間晉中宗建武之<lb/>
元披荆棘以立朝廷亟立太學使貴逰之胄隷業焉<lb/>
菁菁者莪之序曰君子能長育人材則天下喜樂之<lb/>
矣孟子曰學則三代共之所以明人倫也方時多事<lb/>
四方賢智固巳馳騖而四起然後来之英未有陶冶<lb/>
成就之方以為異日之儲將何以善後君臣之大倫<lb/>
不明於天下士大夫不以茍生為耻而闕於伏節死<lb/>
難之義則有大物者誰與共保其天下國家然則育<lb/>
人材以廣多士之儲明人倫以起義烈之風學校其<lb/>
可緩邪國家駐蹕東南以圖興復而於崇立庠序獨<lb/>
<pb n="KR4d0171_SBCK_008-11a"/>
未遑暇今欲建官定員延四海之孝秀而摩厲之以<lb/>
德義其亦可乎或曰方戎夏交捽邉不得撤警箕歛<lb/>
以供軍猶懼不贍而何暇及此是以願與諸君評之<lb/>
　　　七<lb/>
書曰后非民罔使民非后罔事夫君民之相求非相<lb/>
為賜也斯民釋其厭惡而求其所依歸審固其心力<lb/>
以聽　上之政令而不敢辤者以上之人能為之去<lb/>
其穢而為之主也王者亦恃斯民歸我之心以為立<lb/>
國之基是以社稷久長而國家安此三代之所同也<lb/>
戰國之世棄德音而不務衛鞅之佐秦顧獨美田廬<lb/>
<pb n="KR4d0171_SBCK_008-11b"/>
而乆復除以傾三晉之民刼之以勢狃之以利要以<lb/>
使之非耕戰則無以要利於其上生齒日衆而國富<lb/>
強故能四世有勝以一天下雖非王者之盛節盖未<lb/>
有不以民為本者　上方志恢中原而天邑有盗據<lb/>
之虜日稔其惡凡今自拔左袵之中携持而来歸者<lb/>
皆祖宗積世涵育之遺黎裔胄也吾所以勞来安集<lb/>
之豈徒鎮撫其惓惓之意而已攘夷狄而復境土將<lb/>
必基於此今欲捜其雋良黜其嵬瑣收恤其鰥寡介<lb/>
特之無告者使之安其居樂其業而無羈旅流落之<lb/>
歎此亦學者之所宜素講也敢問何施而可以臻此<lb/>
<pb n="KR4d0171_SBCK_008-12a"/>
　　　八<lb/>
戰國之世齊愍以技擊疆魏惠以武卒奮秦昭以鋭<lb/>
士勝荀卿曰此皆干賞蹈利之兵未有安制矜節之<lb/>
理也雖秦之鋭士不足以當威文之節制嗟夫有國<lb/>
家者雖未能去兵而無古人節制之法糜爛其民以<lb/>
爭社稷一旦之命是豈仁人之用心也哉諸葛亮以<lb/>
區區新造之蜀嵗出其師以窺魏之闗中軍出之日<lb/>
天下震動而國人不憂論者以謂雖威文節制之師<lb/>
無以過夫以魏兵之強未能加秦之銳士而亮終不<lb/>
能少騁以得其志此又何説哉唐旣一天下異時控<lb/>
<pb n="KR4d0171_SBCK_008-12b"/>
弦之雄慿陵邊疆患苦中國者偏師深入亟歛手而<lb/>
就禽兵威之所加鞭笞百蠻莫不如意中世盗起幽<lb/>
陵兩河横潰盖有屹然提孤軍以當乗勢焱疾之鋒<lb/>
無敢犯躐其師徒者比歛兵而據險賊雖垂涎以睨<lb/>
京師逡廵而不敢進一時之將盖庶幾有得於古人<lb/>
節制之意皆有遺法著在方冊諸君其推明荀氏立<lb/>
言之指攷此數公部分教勒之法有合於古人而條<lb/>
析其勝負得失之所以然者為有司索言之<lb/>
韋齋集巻之八<lb/>
<pb n="KR4d0171_SBCK_008-13a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庾子山集</head>
    <p>
<pb n="KR4b0018_WYG_000-1a"/>
欽定四庫全書　　　　　集部二<lb/>
　庾子山集　　　　　　　别集類一<hi>周</hi>
　　提要<lb/>
　　　　<hi>臣</hi>等謹案庾子山集十六巻周庾信撰<lb/>
　　　國朝倪璠註璠字魯玉錢塘人康熙乙酉舉人<lb/>
　　　　官内閣中書舍人是編以呉兆宜所箋庾開<lb/>
　　　　府集合衆手以成之頗傷漏畧乃詳考諸史<lb/>
　　　　作年譜冠於集首又旁採博蒐重為註釋其<lb/>
<pb n="KR4b0018_WYG_000-1b"/>
　　　　中如小園賦前一段本屬散文而璠以為用<lb/>
　　　　古韻未免失之穿鑿漢書藝文志别栩陽賦<lb/>
　　　　五篇自是人姓名而信哀江南賦乃云栩陽<lb/>
　　　　亭有離别之賦唐山夫人安世房中歌桂華<lb/>
　　　　二字自屬篇名馮馮翼翼承天之則二句乃<lb/>
　　　　下章之首而信黄帝雲門舞歌乃云清野桂<lb/>
　　　　馮馮皆顯然舛誤璠依違其詞不加駁正亦<lb/>
　　　　失之附㑹然比核史傳實較呉本為詳哀江<lb/>
<pb n="KR4b0018_WYG_000-2a"/>
　　　　　南賦一篇引據時事尤為典核集末彭城公<lb/>
　　　　　夫人爾朱氏墓誌銘伯母東平郡夫人李氏<lb/>
　　　　　墓誌銘並考核年月證以文苑英華知為楊<lb/>
　　　　　炯之文誤入信集辨證亦頗精宻不以稍傷<lb/>
　　　　　蕪冗為嫌也乾隆四十六年六月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
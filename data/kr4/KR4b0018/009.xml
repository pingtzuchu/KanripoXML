<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庾子山集巻七</head>
    <p>
<pb n="KR4b0018_WYG_009-1a"/>
欽定四庫全書<lb/>
　庾子山集巻七　　　　　　周　庾信　撰<lb/>
　　　　　　　　　　　　　錢唐倪璠纂註<lb/>
　表<lb/>
　　賀平鄴都表<lb/>
　　　<hi>周書武帝紀云建徳六年正月乙亥齊王傳位於其太子恒改元承光自號為太上皇壬辰帝</hi>
　　　<hi>至鄴齊王先於城外掘塹豎栅癸已帝率諸軍圍之齊人拒守諸軍奮撃大破之遂平鄴隋書</hi>
　　　<hi>地志云魏郡鄴縣東魏都後周平齊置相州</hi>
<pb n="KR4b0018_WYG_009-1b"/>
臣某言臣聞太山梁甫以來即有七十二代<hi>管子曰封太山禪梁</hi>
<hi>甫者七十有二家史記封禪書曰七十二家夷吾所記者十有二焉司馬相如封禪文曰繼韶夏崇號諡略可</hi>
<hi>道者七十二君漢書音義項岱曰梁甫者太山下小山也</hi>龍圖龜書之後又已三千<lb/>
餘年<hi>尚書中候曰黄帝東廵河過洛修壇沈璧受龍圖於河龜書於洛赤文緑地廣袤九丈負理平上有</hi>
<hi>列星之分七政之度帝王録記興亡之數以授之堯帝又修壇河洛昧爽禮備榮光出河休氣四塞白雲起廻</hi>
<hi>風揺又東沉璧於洛日稷赤光起𤣥龜負書背甲赤文成字遂禪於舜言黄堯虞夏至今有三千餘年也</hi>雖<lb/>
復制法樹司禮殊樂異<hi>周易曰制而用之謂之法左氏傳曰天生民而樹之君使司牧</hi>
<hi>之漢書匡衡曰三王不同樂五帝各異尚</hi>至於文離武落剡木弦弧<hi>周易曰弦木為</hi>
<pb n="KR4b0018_WYG_009-2a"/>
<hi>弧剡木為矢</hi>席巻天下之心包含八荒之志<hi>二語出過秦論</hi>其揆一<lb/>
矣<hi>春秋握誠圖曰諸侯冰散席巻各爭恣妄張晏曰括結囊也言其能包含天下師古曰八荒八方荒忽極</hi>
<hi>遠之地也班彪王命論曰至於順天應人其揆一也</hi>伏惟皇帝陛下<hi>謂周武帝也</hi>握天<lb/>
樞秉地軸<hi>易通卦驗曰遂皇氏始出握機矩鄭康成曰遂皇遂人也但持斗機運轉之法春秋運斗</hi>
<hi>樞曰北斗第一天樞博物志曰地有三千六百軸括地象曰崑崙之山横為地軸</hi>駕馭風雲驅<lb/>
馳龍虎<hi>易曰雲從龍風從虎</hi>沈雄内斷不勞謀於力牧<hi>帝王世紀曰黄帝夢</hi>
<hi>人執千鈞之弩驅羊萬羣帝寤而嘆曰夫千鈞之弩異力者也驅羊數萬羣能牧民為善者也天下豈有姓力</hi>
<hi>名牧者也於是依占求之得力牧於大澤進以為將黄帝因著占夢經十一巻藝文志有力牧兵法十五篇</hi>
<pb n="KR4b0018_WYG_009-2b"/>
天策勇決無待問於容成<hi>列仙傳曰容成公者自稱黄帝師見於周穆王善補導之</hi>
<hi>事博物記曰容成氏造歴黄帝臣也</hi>是以威風所振烈火之遇鴻毛旗鼔<lb/>
所臨衝風之巻秋葉<hi>陸賈典語云若衝風之摧枯枝烈焰之薰衰草</hi>竊聞伊洛<lb/>
戎夷幽幷僭偽<hi>謂齊王也時伊雒幽幷皆為齊地</hi>抱圖載籍已歸丞相<lb/>
之府銜玉繫綬並詣中軍之營<hi>漢書曰沛公西入咸陽還軍霸上蕭何盡收秦</hi>
<hi>丞相府圖籍文書又曰沛公至霸上秦王子嬰素車白馬繫頸以組封皇帝符節降枳道旁師古曰此組謂綬</hi>
<hi>也言齊主出降也</hi>百年逋誅遂窮巢窟三代敵怨俄然掃蕩<hi>竊聞</hi>
<hi>至掃蕩言平齊攄祖宗之宿憤也百年逋誅者謂髙歡入洛魏武西遷齊神武本魏室罪臣至今始伏其辜也</hi>
<pb n="KR4b0018_WYG_009-3a"/>
<hi>三代敵怨者魏分東西之後東魏靜帝遜位於神武之子齊文宣歴傳廢帝昭帝武成後主幼主而鄴乃亡西</hi>
<hi>魏恭帝遜位於安定公之子周閔帝歴明帝武帝至建徳六年始平鄴也</hi>昔周王鮪水之師<lb/>
尚勞再駕<hi>呂氏春秋曰武王伐紂至鮪水紂使膠鬲候周問武王曰何日至武王曰將以甲子日至</hi>
<hi>膠鬲行天大雨日夜不休武王疾行不輟軍吏諫之武王曰吾疾行以救膠鬲之死也</hi>軒轅上谷<lb/>
之戰猶須九伐<hi>史記曰黄帝姓公孫氏名曰軒轅蚩尤作亂不用帝命於是乃徴師諸侯與蚩</hi>
<hi>尤戰於涿鹿之野遂擒殺蚩尤張宴曰涿鹿在上谷索隠曰上谷涿鹿縣是</hi>未有一朝指麾<lb/>
獨決神慮平定㝢内光宅天下<hi>淮南子曰拱揖指麾而四海賔服説文㝢籀文</hi>
<hi>宇字</hi>二十八宿止餘吳越一星<hi>地理志曰吳地斗分野也越地牽牛婺女之分野也</hi>
<pb n="KR4b0018_WYG_009-3b"/>
<hi>吳越春秋曰吳與越同音共律上合星宿下共一理晉書天文志云自南斗十二度至須女七度為星紀於辰</hi>
<hi>在井吳越之分野屬揚州斗牛兩星皆星紀之次故云一星時江表未平吳越尚為陳有於天星缺斗牛之次</hi>
<hi>也</hi>千二百國裁漏麟洲小水<hi>十洲記曰鳯麟洲在西海之中仙家煑鳳喙及麟角</hi>
<hi>合作膏名之續弦膠是也言四海俱歸所遺漏者係海外之一洲耳</hi>若夫咸康之年四方<lb/>
始定建武之代諸侯並朝不得同年而語矣<hi>咸康疑咸陽又疑太</hi>
<hi>康漢光武年號建武</hi>雖復八風並唱未足頌其英聲六樂俱陳無<lb/>
以歌其神武<hi>八風八方之風也六樂六代之樂也見左傳</hi>坐鈞臺而誓衆姒<lb/>
啓繼夏禹之功<hi>左氏傳曰夏啓有鈞臺之饗姒夏姓也史記曰帝禹為夏后而别氏姓姒氏</hi>
<pb n="KR4b0018_WYG_009-4a"/>
入商郊而問罪姬發成周文之志<hi>牧誓曰時甲子昧爽王朝至於商郊牧野</hi>
<hi>乃誓姬周姓發武王名</hi>無改之道大孝也與<hi>出論語</hi>當今鹿臺已散<lb/>
離宮已遣<hi>尚書曰散鹿臺之財離宮引秦時天子行幸之所如長楊宜春之屬西都賦曰離宮别館</hi>
<hi>三十六所</hi>兵藏武庫馬入華山<hi>三輔黄圖曰武庫在未央宮蕭何造以藏兵器史記周本</hi>
<hi>紀曰散馬華山之陽華山在華隂縣南</hi>立明堂之制奏大武之樂<hi>應劭曰明堂所</hi>
<hi>以正四時出教化明堂上圜下方八牕四達布政之宮在國之陽上八牕法八風四達法四時九室法九州十</hi>
<hi>二重法十二月三十六户法三十六旬七十二牖法七十二候孝經曰宗祀文王於明堂以配上帝謂五時帝</hi>
<hi>太昊之屬黄帝曰合宮有虞曰總章殷曰陽館周曰明堂鄭司農周禮注曰大武武王樂也武王伐紂以除其</hi>
<pb n="KR4b0018_WYG_009-4b"/>
<hi>害言其徳能成武功也</hi>盛矣哉上天降休未之有也政須東南一<lb/>
尉立於比景之南西北一候置於交河之北<hi>楊雄解嘲曰東南一</hi>
<hi>尉西北一候向曰一候官名也銑曰候所以伺候遠國來朝之賔候亦官也地理志云龍勒玉門陽關有候也</hi>
<hi>後漢郡國志云日南郡有比景縣水經注云自盧容縣至無戀越烽火至比景懸日中頭上影當身下與影為</hi>
<hi>比如淳曰故以比影名縣闞駰曰比讀如䕃庇之庇影在已下言為身所庇也林邑記曰渡比景至朱吾縣浦</hi>
<hi>今之封界也漢書曰車師前王治交河城有交河水分流城下言將定江南平突厥令天下一統也</hi>然後<lb/>
命東后詔蒼冥衢壇琬碑銀繩瓊檢告厥成功差無慙<lb/>
徳<hi>尚書曰肆覲東后封禪書曰東后者諸侯也漢書武帝紀曰上還登封泰山孟康曰王者功成治定告成</hi>
<pb n="KR4b0018_WYG_009-5a"/>
<hi>功於天封崇也助天之髙也刻石紀號有金策石函金繩玉檢之封焉言天下一統之後將有封禪之事以報</hi>
<hi>成功也</hi>臣忝竊榮幸莅政東藩不獲躬到闕庭預觀大慶<lb/>
不勝鳧藻踴躍之至<hi>漢書中山靖王曰位雖卑也得為東藩曹子建求自試表曰位竊東</hi>
<hi>藩爵在上列呂向曰竊偷也謂無徳偷居其位也信時為洛州刺史在國東藩矣東京賦曰闕庭神麗毛詩曰</hi>
<hi>踴躍用兵曹植上責躬應詔詩表曰僻處西館未奉闕庭踴躍之懐瞻望反側班彪冀州賦曰感鳧藻以進樂</hi>
<hi>兮顔延年秋胡詩曰鳧藻馳目成呂延濟曰鳧鳥得水草歡躍而進也</hi>謹遣主簿陪臣曹<lb/>
敏奉表以聞<hi>蔡邕獨斷曰諸侯境内自相以下皆為諸侯稱臣於朝皆稱陪臣</hi>
　　賀新樂表<lb/>
<pb n="KR4b0018_WYG_009-5b"/>
　　　<hi>周書天和元年冬十月甲子初造山雲儛以備六代之樂建徳三年冬十月甲辰六代樂成帝</hi>
　　　<hi>御崇信殿集百官以觀之集中郊祀歌辭所以備六樂也</hi>
臣等言臣聞天地順動則雷出為豫<hi>易豫卦彖傳曰豫順以動故天地如</hi>
<hi>之象曰雷出地奮豫</hi>聖人成功則風行有節<hi>左氏傳曰夫舞所以節八音而行八風</hi>
故六徳在咸池之宮山谷可調<hi>樂動聲儀曰黄帝樂曰咸池淮南子曰有虞氏</hi>
<hi>其樂咸池吕氏春秋曰帝堯立命質為樂質乃效山林谿谷之音以歌</hi>八風入承雲之奏<lb/>
人神不雜<hi>八風八方之風服䖍曰八卦之風乾音石其風不周坎音革其風廣莫艮音匏其風融震</hi>
<hi>音竹其風明庶巽音木其風清明離音絲其風景坤音土其風涼兑音金其風閶闔淮南子曰有虞氏承雲九</hi>
<pb n="KR4b0018_WYG_009-6a"/>
<hi>韶竹書紀年曰顓頊樂曰承雲</hi>我太祖文皇帝<hi>周太祖宇文泰魏之安定公也</hi>體國經<lb/>
野設官分職<hi>二語周禮六官之辭</hi>變魏作周移風正雅<hi>魏姓拓跋氏周姓宇</hi>
<hi>文氏孝經曰移風易俗莫善於樂世説曰荀公曾善解音聲調律吕以正雅樂</hi>衣裳而朝萬國<lb/>
珪璧而會諸侯<hi>周易曰垂衣裳而天下治左氏傳曰禹會諸侯於塗山執玉帛者萬國圭璧周</hi>
<hi>禮典瑞云公執桓圭侯執信圭伯執躬圭子執榖璧男執蒲璧以朝覲宗遇會同於王也</hi>至於經綸<lb/>
圖籍校讐煙燼<hi>圖籍蕭何事注見前篇煙燼秦火也</hi>樂正無缺章秩宗無<lb/>
廢典<hi>尚書曰后夔為樂正伯夷作秩宗</hi>豈但商頌十篇得諸太師之室<lb/>
<hi>子夏詩序曰那祀成湯也㣲子至於戴公其間禮樂廢壞有正考甫者得商頌十二篇於周之太師以那為首</hi>
<pb n="KR4b0018_WYG_009-6b"/>
虞書五禮取於恭王之宮<hi>漢書曰魯恭王好治宫室壞孔子舊宅聞鐘磬琴瑟之聲</hi>
<hi>遂不敢壞於其壁中得古文經傳</hi>伏惟皇帝以下武嗣興中陽繼業<hi>皇帝</hi>
<hi>周武帝也詩序曰下武嗣文也漢書髙祖中陽里人</hi>運日月之明動淵泉之慮<hi>禮記</hi>
<hi>中庸篇云如日月之代明又云淵泉如淵</hi>律厯著㣲無煩於太史<hi>史記有律厯志易乾</hi>
<hi>鑿度曰天氣三㣲而成一著周禮太史屬春官禮記曰太史謁之鄭注云太史禮官之屬掌正嵗年以序事也</hi>
隂陽晷度躬定於天官<hi>釋名曰晷規也如規畫也説文曰晷日景也周禮鄭注云至日</hi>
<hi>度景至不夏日至之景尺有五寸冬日至之景丈有三尺土猶度也建邦國以度其地而制其域天官書索隱</hi>
<hi>注曰天文有五官官者星官也星座有尊卑若人之官曹列位故曰天官</hi>故得參考八音硏<lb/>
<pb n="KR4b0018_WYG_009-7a"/>
精六代<hi>漢書律厯志曰八音土曰塤匏曰笙皮曰鼓竹曰管絲曰絃石曰磬金曰鐘木曰柷周禮以六</hi>
<hi>樂之會正舞位釋曰六樂即六代之樂雲門大巻大咸大㲈大夏大濩大武是也</hi>封晉魏為二<lb/>
王序殷周為三恪<hi>封晉魏謂司馬拓跋二氏也司馬裔碑云魏明帝時司馬楚之襲封瑯邪</hi>
<hi>郡王命王承制如賔之儀後周之受魏禪如周客二王之後矣左氏傳曰昔虞閼父為周陶正武王頼其利器</hi>
<hi>用與其神明之後也庸以元女太姬配胡公而封諸陳以備三恪言今封晉魏為二王猶昔之序殷周為三恪</hi>
<hi>也</hi>雖復朱干玉戚尚識典刑素韍纁裳猶因雄據<hi>樂記曰比</hi>
<hi>音而樂之及干戚羽毛謂之樂鄭注云干盾也戚斧也武舞所執禮記曰有虞氏服韍夏后氏山殷火周龍章</hi>
<hi>鄭注云韍冕服之韠也韍或作黻周禮司服鄭注云凡冕服皆𤣥衣纁裳正義曰𤣥衣纁裳者見繫辭黃帝堯</hi>
<pb n="KR4b0018_WYG_009-7b"/>
<hi>舜垂衣裳葢取諸乾坤乾為天其色𤣥坤為地其色黃但土無正位託於南方赤色赤與黄即是纁色故以纁</hi>
<hi>為名也</hi>未若山雲特起八卦成形鳳凰于飛九州觀徳<hi>山雲</hi>
<hi>謂山雲儛也八卦如服䖍所説乾音石坎音革艮音匏震音竹巽音木離音絲坤音土兑音金是也周易曰在</hi>
<hi>地成形左氏傳曰鳳凰于飛其鳴鏘鏘爾雅釋九州云兩河間曰冀州河南曰豫州河西曰雝州漢南曰荆州</hi>
<hi>江南曰揚州濟河間曰兗州濟東曰徐州燕曰幽州齊曰營州樂記曰樂行而民鄉方可以觀徳矣</hi>改金<lb/>
奏於八列合天元於六舞<hi>周禮鐘師掌金奏金奏擊金以為奏樂之節金謂鐘及鎛</hi>
<hi>又鼓人云以晉鼔鼓金奏鄭注云金奏謂樂作擊編鐘疏云金則鐘也奏則擊也先擊鐘後擊鼓也左氏傳曰</hi>
<hi>公問羽數於衆仲對曰天子用八諸侯用六大夫四士二夫舞所以節八音而行八風故自八以下杜預曰用</hi>
<pb n="KR4b0018_WYG_009-8a"/>
<hi>八八八六十四人惟天子得盡物數故以八為列周禮大司樂有六舞舞雲門舞咸池舞大㲈舞大夏舞大濩</hi>
<hi>舞大武也又云凡舞有帗舞有羽舞有皇舞有旄舞有干舞有人舞也</hi>聲含擊石更入登<lb/>
歌調起初鍾還參玉管<hi>尚書夔曰於予擊石拊石百獸率舞周禮大祭祀帥瞽登歌令</hi>
<hi>奏擊拊鄭注云登歌歌者在堂也樂或當擊或當拊拊者擊石也初鍾黄鍾也禮樂器記管漆竹長一尺六孔</hi>
<hi>尚書大傳曰西王母來獻白玉琯漢書音義曰古以玉作不但此也</hi>足以感天地而通神<lb/>
明康帝徳而光𤣥象<hi>漢書樂志曰夫樂者聖人所以感天地通鬼神安萬民𤣥象謂天象</hi>
<hi>也易曰天𤣥而地黄以天色𤣥故云𤣥象</hi>昔者齋居𤣥扈為曲在於雲門<hi>山海</hi>
<hi>經曰陽虛之山多金臨於𤣥扈之水郭璞注河圖曰蒼頡為帝南巡狩登陽虚之山臨於𤣥扈洛汭靈龜負書</hi>
<pb n="KR4b0018_WYG_009-8b"/>
<hi>丹甲青文以授之出此水中</hi>師度盟津習舞歸於山立<hi>括地志曰盟津周武王伐</hi>
<hi>紂與八百諸侯會處盟津亦曰孟津又曰富平津水經云小平津今云河陽津是也史記樂書曰夫樂者象成</hi>
<hi>者也總干而山立武王之事也王肅曰總持干楯山立不動正義曰象武王伐紂持楯立以待諸侯至故曰武</hi>
<hi>王之事也</hi>遂乃包括三名克諧一代<hi>太平經典曰形體有三名天地人尚書曰八音</hi>
<hi>克諧</hi>作者之謂聖天之所唘乎豈惟路鼓靈鼗空桑孤竹<lb/>
<hi>周禮靁鼓靁鼗孤竹之管冬日至於地上之圜丘奏之靈鼔靈鼗空桑之琴瑟夏至於澤中之方丘奏之路鼔</hi>
<hi>路鼗於宗廟之中奏之鄭康成注云雷鼔雷鼗八面靈鼔靈鼗六面路鼔路鼗四面孤竹竹特生者空桑山名</hi>
廣矣大矣輪焉奐焉<hi>易繫辭曰夫易廣矣大矣禮記檀弓曰晉獻文子成室張老曰美哉</hi>
<pb n="KR4b0018_WYG_009-9a"/>
<hi>輪焉美哉奐焉</hi>是知零陵孝廉空傳玉管<hi>漢書音義曰漢章帝時零陵文學奚景於</hi>
<hi>泠道舜祠下得白玉琯</hi>始平太守虚稱銅尺<hi>世説曰荀勗善解音聲時論謂之闇解遂</hi>
<hi>調律呂正雅樂每至正會殿庭作樂自謂宫商無不諧韻阮咸妙賞時謂神解每公會作樂而心謂之不調既</hi>
<hi>無一言直勗意忌之遂出阮為始平太守後有一田父耕於野得周時玉尺便是天下正尺荀試以巳所治鐘</hi>
<hi>鼔金石絲竹皆覺短一黍於是伏阮神識</hi>臣等並預鈞天同觀張樂<hi>張衡西京賦曰</hi>
<hi>天帝悦秦繆公而覲之饗以鈞天廣樂莊子曰北門成問於黃帝曰帝張咸池之樂於洞庭之野臣始聞之懼</hi>
<hi>繼聞之怠</hi>軒墀𢎞敞欄檻眺聽<hi>説文曰軒曲輈藩車墀涂地也闌門遮也檻櫳也</hi>崇<lb/>
牙業業猛簴趪趪<hi>毛詩曰崇牙樹羽東京賦曰崇牙張鏞鼓設薛綜曰崇牙栒簴上板作劒</hi>
<pb n="KR4b0018_WYG_009-9b"/>
<hi>鎝者良曰崇牙猶簨簴以挂鐘鼓西京賦曰洪鐘萬鈞猛簴趪趪李善曰周禮鳬氏寫獸之形大聲有力者以</hi>
<hi>為鐘簴薛綜曰趪趪張設貌</hi>翠鳳揚旌靈鼉樹鼓<hi>史記李斯諫逐客曰建翠鳳之旗樹</hi>
<hi>靈鼉之鼓鄭康成曰月令云鼉皮可以冒鼔</hi>杳冥雲霧蕩薄丘陵<hi>東都賦云丘陵為之</hi>
<hi>震揺</hi>醴泉與甘露同飛赤雁與斑麟俱下<hi>漢書曰甘露降醴泉生甘露元</hi>
<hi>年詔曰乃者鳳凰至甘露降故以名元年武帝紀云上行幸東海獲赤雁作朱雁歌又曰上行幸雍獲白麟作</hi>
<hi>白麟歌</hi>聘魯請觀理當見其盛徳<hi>左傳襄二十九年云吳公子札來聘請觀於周</hi>
<hi>樂見舞韶箾者曰徳至矣哉大矣如天之無不幬也如地之無不載也雖甚盛徳其蔑以加於此矣</hi>適齊<lb/>
忘味定是知其盡美<hi>説苑曰孔子至齊郭門之外遇一嬰兒挈一壺相與俱行其視精其</hi>
<pb n="KR4b0018_WYG_009-10a"/>
<hi>心正其行端孔子謂御曰趣驅之韶樂方作孔子至彼聞韶三月不知肉味故樂非獨以自樂也又以樂人非</hi>
<hi>獨以自正也又以正人大矣於此樂不圖為樂至於此盡美見論語</hi>昔淵魚聽曲尚得聳<lb/>
鱗櫪馬聞絃猶能仰秣<hi>淮南子曰瓠巴鼓瑟而淫魚出聽伯牙鼓琴駟馬仰秣髙誘注</hi>
<hi>曰瓠巴楚人善鼔瑟淫魚喜音出頭於水而聽之淫魚長頭身相半長丈餘鼻正白身正黒口在頷下似鬲獄</hi>
<hi>魚而身無鱗出江中也江淹别賦云聳淵魚之出鱗仰秣仰馬吹吐謂馬笑也</hi>臣等誠愧知音<lb/>
敢忘悦豫若使詳其音律是所邈然但能記其鏗鏘於<lb/>
斯為幸不勝慶悦之誠謹詣明堂奉表以聞<lb/>
　　為閻大將軍乞致仕表<lb/>
<pb n="KR4b0018_WYG_009-10b"/>
　　　<hi>周書曰閻慶字仁慶河南河隂人也孝閔踐祚拜大將軍建徳二年抗表致仕優詔許焉即此</hi>
　　　<hi>是也葢子山所作矣</hi>
臣某言<hi>某閻慶也</hi>臣聞禮云大夫七十致仕於朝傳家於子<lb/>
膳則貳珍衣稱時制<hi>曲禮曰大夫七十而致仕若不得謝則必賜之几杖又云七十曰老</hi>
<hi>而傳鄭注云傳家事在子孫是宗子之父王制曰七十貳膳八十常珍又云七十時制正義曰貳副也膳善食</hi>
<hi>也恒令善食有儲副不使有闕也珍謂珍竒美食時制謂一時可辦是衣物之難得者是年轉老所須辦轉切</hi>
<hi>也</hi>臣自出身奉國四十餘年遭遇風雲從㣲至著太祖<lb/>
文皇帝扶危濟難奄有闗河臣實無堪中涓從事<hi>漢書顔師</hi>
<pb n="KR4b0018_WYG_009-11a"/>
<hi>古注曰中涓官名居中而涓潔也</hi>自洛食風塵河梁旗鼔華隂有白馬<lb/>
之兵河曲有黃沙之陣臣雖用命不能竒策功薄賞厚<lb/>
因人成事恩澤年表常以愧心<hi>周書閻慶傳云齊神武舉兵入洛魏孝武西遷</hi>
<hi>慶謂所親曰髙歡跋扈將有簒弑之謀豈有茍安目前受其控制也遂以大統三年自宜陽歸闕太祖謂慶曰</hi>
<hi>髙歡逆亂宇内分崩羣盜競興人皆徇已卿遂能盡忠貞之節重君臣之義背逆歸順捨危就安雖古人所稱</hi>
<hi>何以加也即拜中堅將軍奉車都尉河橋之役有功及邙山之戰先登陷陣位至驃騎大將軍儀同三司雲中</hi>
<hi>大中正加侍中賜姓大野氏洛食風塵謂髙歡入洛也尚書洛誥曰我乃卜澗水東瀍水西惟洛食河梁旗鼓</hi>
<hi>謂河橋之役也華隂白馬之兵謂解華山圍也河曲黃沙之陣謂平沙苑陣也史記平原君傳毛遂曰公等録</hi>
<pb n="KR4b0018_WYG_009-11b"/>
<hi>録所謂因人成事者也漢書有外戚恩澤侯表史記有功臣年表</hi>仰逢周朝以揖讓登<lb/>
庸謳歌受命主貴臣遷頻煩榮寵<hi>周書云孝閔帝踐阼就拜大將軍天和六</hi>
<hi>年進位柱國</hi>三槐以鑄鼎象物知其神奸五等以桓珪飾瑞<lb/>
守其宮室臣以何徳兼而有之<hi>周禮曰三槐三公位焉左氏傳曰昔夏之方有</hi>
<hi>徳也逺方圖物貢金九牧鑄鼎象物而為之備使民知神姦故民入川澤山林不逢不若魑魅罔兩莫能逢之</hi>
<hi>周禮上公之禮執桓珪諸侯之禮執信珪伯執躬珪子執榖璧男執蒲璧注云雙植謂之桓桓宫室之象所以</hi>
<hi>安其上也圭長九寸故玉人云圭長九寸公守之</hi>况復水土之職王梁以應讖<lb/>
受徴兵戈之王韓信以登壇獨拜語其連類臣又何人<lb/>
<pb n="KR4b0018_WYG_009-12a"/>
<hi>袁𢎞後漢紀曰建武元年王梁為大司空封武强侯初赤伏符曰王梁主衛作𤣥武上以野王衛徙也𤣥武水</hi>
<hi>神也大司空水神之官也乃以梁為大司空梁字君嚴漁陽安陽人也史記曰蕭何聞韓信亡自追之謂漢王</hi>
<hi>曰諸將易得耳至如信者國士無雙王必拜之擇良日齋戒設壇塲具禮乃可耳王許之諸將皆喜人人各自</hi>
<hi>以為得大將至拜乃韓信也一軍皆驚</hi>方今四海未寜三方鼎峙<hi>三方謂周齊陳</hi>
<hi>也</hi>陛下勞心之日羣公展効之秋而臣甲子既多耄年<lb/>
又及<hi>左氏傳曰老將至耄又及之禮記曰八十九十曰耄鄭注云耄惽忘也按慶抗表在建徳二年至隋</hi>
<hi>開皇二年薨年七十七計此時巳六十六歳矣</hi>無參賔客之事謬逹諸侯之班<lb/>
尸禄素餐久紊彞典負乗致寇徒煩有司<hi>詩云不素餐兮素空也無</hi>
<pb n="KR4b0018_WYG_009-12b"/>
<hi>徳而食其禄曰素餐韓詩曰何謂素餐素者質也人但有質樸而無治民之材易解卦六三負且乗致寇至貞</hi>
<hi>吝虞翻曰負倍也二變時艮為背謂三以四艮倍五也五來寇三時坤為車三在坤上故負且乗小人而乗君</hi>
<hi>子之器故象曰亦可醜也五之二滅坎坎為冦盜上位慢下位暴於二慢藏誨盜故致冦至貞吝象曰自我致</hi>
<hi>戎又誰咎也</hi>加以寒暑乖違節宣失序風木交侵菁華巳竭<lb/>
<hi>韓詩外傳樹欲静而風不定廣雅菁華也</hi>雖復廉頗强飯馬援據鞍求欲報<lb/>
恩何能為役<hi>史記曰廉頗居梁久之魏不能信用趙以數困於秦兵思復得頗頗亦思復用於趙</hi>
<hi>趙王使使者視廉頗尚可用否廉頗之讐郭開多與使者金令毁之趙使者既見廉頗頗為之一飯斗米肉十</hi>
<hi>斤被甲上馬以示尚可用趙使還報王曰㢘將軍雖善飯然與臣坐頃之三遺矢矣趙王以為老遂不召後漢</hi>
<pb n="KR4b0018_WYG_009-13a"/>
<hi>書曰武陵將軍劉尚撃五溪蠻夷深入軍沒援因復請行時年六十二帝愍其老未許之援自請曰臣尚能被</hi>
<hi>甲上馬帝令試之據鞍顧盼以示可用帝笑曰矍鑠哉是翁也</hi>榮唘期之樂適足自貽<lb/>
<hi>説苑曰孔子見榮唘期衣鹿皮裘鼓瑟而歌孔子問曰先生何樂也對曰吾樂甚多天生萬物惟人為貴而吾</hi>
<hi>得為人是一樂也男女之别男尊女卑故以男為貴吾既得為男矣是二樂也人生有不見日月不免襁褓者</hi>
<hi>吾既行年九十矣是三樂也貧者士之常也死者人之終也處常得終吾何憂哉孔子曰善乎能自寛者也</hi>
燭之武之言無能為也<hi>左傳僖三十年曰晉侯秦伯圍鄭佚之狐言於鄭伯曰國危矣</hi>
<hi>若使燭之武見秦君師必退公從之辭曰臣之壯也猶不如人今老矣無能為也巳</hi>特乞解所居<lb/>
官言從初服事符骸骨之請非謀几杖之賜<hi>説苑曰晏子任東阿</hi>
<pb n="KR4b0018_WYG_009-13b"/>
<hi>乞骸骨以避賢者之路曲禮曰大夫致仕若不得謝則必賜之几杖</hi>若臣北陵移病東臯<lb/>
歸老<hi>史記曰司馬相如既病免家居茂陵西都賦曰北眺五陵茂陵在北故云北陵歸去來辭曰登東臯</hi>
<hi>以舒嘯秋興賦云耕東臯之沃壤</hi>山河茅社一反司勲公侯珪璧還封<lb/>
典瑞<hi>張宴曰王者以五色土為太社封四方諸侯各以其方色土與之苴以白茅歸以立社周禮云司勲</hi>
<hi>屬夏官小司馬之職又云司勲掌六卿賞地之法以等其功公侯珪璧者周禮典瑞云公執桓珪侯執信珪伯</hi>
<hi>執躬珪子執榖璧男執蒲璧是也春官宗伯有典瑞之職鄭云瑞節信也典瑞若今符璽郎釋曰案其職云掌</hi>
<hi>玉瑞玉器之藏</hi>則朝無冒位之人臣免妨賢之責虞氏養老敢<lb/>
希東序之榮周朝如荼豈望西郊之禮<hi>禮記曰有虞氏養國老於上庠</hi>
<pb n="KR4b0018_WYG_009-14a"/>
<hi>養庶老於下庠夏后氏養國老於東序養庶老於西序殷人養國老於右學養庶老於左學周人養國老於東</hi>
<hi>膠養庶老於虞庠虞庠在國之西郊鄭司農注云皆學名四代相變或上西或上東或貴在郊上庠右學大學</hi>
<hi>也在西郊下庠左學小學也在國中王宫之東東序東膠亦大學在國中王宫之東西序虞庠亦小學也西序</hi>
<hi>在西郊周立小學西郊膠之言糾也庠之言養也周之小學為有虞氏之庠制是以名庠云其立鄉學亦如之</hi>
<hi>周禮曰望而視之欲其荼白也注云韋革逺眡之當如茅莠之色詩云有女如荼吳越春秋云軍皆白裳白髦</hi>
<hi>素甲素羽之矰望之若荼是荼白色也此云周朝如荼者謂養老老人髪白如茅莠之色也</hi>但瞻仰<lb/>
天威方違咫尺徘徊城闕私增悽戀不任知止之情<hi>左氏</hi>
<hi>傳曰天威不違顔咫尺</hi>
<pb n="KR4b0018_WYG_009-14b"/>
　　代人乞致仕表<lb/>
臣遡言臣聞一葉將隕寜待於風露百川皆到自竭者<lb/>
潢汚<hi>尚書大傳曰百川赴東海左氏傳曰潢汚行潦之水服䖍曰畜小水謂之潢水不流謂之汚杜預曰</hi>
<hi>停水也</hi>臣輒感之以悲以咽臣某中謝臣仲春之末舊患<lb/>
漸加雙足頗蹇四支不利扶步有邯鄲之失勉視無離<lb/>
婁之明<hi>莊子曰夀陵餘子學步於邯鄲失其故也直匍匐而歸耳又天地篇云黃帝逰於赤水之北登</hi>
<hi>乎崑崙之山南望而歸遺其𤣥珠使知索之不得使離朱索之趙岐孟子注曰離朱即離婁也</hi>安可率<lb/>
此留務溷玆恒典陛下恩周曲成未忍捐棄㣲臣困至<lb/>
<pb n="KR4b0018_WYG_009-15a"/>
於亟轉不堪勝臣所以自咎自傷淚繼之血臣某中謝<lb/>
臣特承先緒進不因人陛下憫臣無用舉直而有戅<hi>史記</hi>
<hi>云上曰甚矣汲黯之戅也索隱曰戅愚也音涉降反</hi>自奉圖太極宣綍中書<hi>易繫辭曰</hi>
<hi>易有太極是生兩儀禮記曰王言如綸其出如綍鄭注云綍引棺索也綍音弗大索</hi>陛下收臣以<lb/>
一心任臣以獨掌九年冀登宰輔八歳載踐宗伯出擁<lb/>
干旄入叅衡鏡或雲臺之上徴臣預疇咨之㫖<hi>後漢書曰肅宗</hi>
<hi>詔賈逵入講尚書南宮雲臺</hi>或日觀之下詔臣操刋勒之文<hi>漢官儀曰泰山</hi>
<hi>東南日觀者雞一鳴時見日欲出長三丈所言日觀者望見長安其髙如視浮雲</hi>美而暢之臣<lb/>
<pb n="KR4b0018_WYG_009-15b"/>
實尤忝明憲不敢以纖負𤣥造竟㣲於滴助日月其媮<lb/>
冰炭交集誠懷伏以前陪政事親荷徳音謂臣等經侍<lb/>
軒墀子孫尚延保護臣荷螻蟻歘戴丘山臣宜生亦盡<lb/>
命死且陳力竊不知終而不知止朝列三數與臣同儕<lb/>
臣未六十推臣則幼獨臣彌當頓顇病不俟年盈量窮<lb/>
涯滿而招損逾時每乖於勿藥永日猶繫於苞桑<hi>周易曰勿</hi>
<hi>藥有喜又曰其亡其亡繫於苞桑</hi>覽分必然貪榮所忌伏乞免臣見職<lb/>
退畢餘生察臣榮不可支矜臣分不能强乃臣之幸也<lb/>
<pb n="KR4b0018_WYG_009-16a"/>
豈悟仁夀之闥有此一時承明之廬無縁再謁<hi>陸機與弟雲書</hi>
<hi>曰仁夀殿前有大方銅鏡仁夀殿名漢書武帝謂嚴助曰君厭承明之廬</hi>心神已弊晷刻增<lb/>
悲叨睿鑒則多士莫先違聖顔則小臣何逺惟冀三條<lb/>
唘道萬乘巡京<hi>西都賦曰披三條之廣路薛綜西京賦注曰萬乗天子也</hi>悦西怨之<lb/>
羣黎逮東封之從者危䰟倘駐枯骨如存是臣之愜非<lb/>
臣所望臣又聞驅奔効駕先輟於羸駘翔集賀成近遺<lb/>
於鎩翮<hi>羸駘駑馬也淮南子曰大厦成而燕雀相賀鎩翮殘羽也</hi>彼尚知慕而況臣<lb/>
哉聞未遑請臣之懇戀至於隳官臣合書罪無任戰慄<lb/>
<pb n="KR4b0018_WYG_009-16b"/>
戀結之至<lb/>
　　齊王進白兔表<hi>代齊煬王憲作也</hi>
臣聞輿圖欲逺則玉虎晨鳴<hi>河圖括地象曰令訾野中有玉虎晨雷聖人感期而</hi>
<hi>興</hi>轍迹方開則銀麞入貢<hi>銀麞白鹿也史記周本紀曰犬戎以其職貢來王王遂征</hi>
<hi>之得四白狼四白鹿以歸自是荒服者不至</hi>伏惟陛下明明在上翼翼居尊<lb/>
<hi>毛詩曰明明在下陸士衡四言詩曰明明在上詩曰維此文王小心翼翼</hi>徳動天闗威移地<lb/>
軸<hi>荆州星占曰北辰一名天闗河圖括地象曰崑崙之山橫為地軸</hi>是以風煙照燭毛<lb/>
羽禎祥史不絶書府無虚日臣受服元戎用綏邊鄙轅<lb/>
<pb n="KR4b0018_WYG_009-17a"/>
門所届始次熊山前茅慮無乃獲白兔<hi>言齊王時方東討也劉熙釋名</hi>
<hi>曰元戎車在軍前唘突敵陣周所制也左氏傳曰邊鄙不聳熊山熊耳山也漢書地理志曰𢎞農郡盧氏熊耳</hi>
<hi>山在東伊水出東北入洛左傳宣十二年曰蔿敖為宰擇楚國之令典軍行右轅左追蓐前茅慮無杜云在車</hi>
<hi>之右者挾轅為戰備慮無如今軍行前有斥候蹹伏皆持以絳及白為幡見騎賊舉絳幡見步賊舉白憣備慮</hi>
<hi>有無也茅明也或曰時楚以茅以旌幟</hi>光鮮越雉色麗秦狐<hi>太公金匱曰武王伐殷四</hi>
<hi>夷聞之各以來貢越裳獻白雉重譯而至史記孟嘗君有狐白裘直千金入秦獻之昭王</hi>月徳符徴<lb/>
金精表瑞<hi>傳𤣥擬天問曰月中何有白兔𢷬藥以月中有兔故云月徳西方白帝是為金徳白主金</hi>
<hi>故云金精又月為金精獲白兔為金精之瑞也</hi>呈祥輿頌効異披圖<hi>左傳有輿人之頌圖</hi>
<pb n="KR4b0018_WYG_009-17b"/>
<hi>瑞圖也</hi>尊敬之迹既明應事之機斯兆臣之龔行實從陜<lb/>
略<hi>尚書武王曰今予惟龔行天之罰陜略謂治陜州也時憲為雍州牧故云</hi>瑞以素質彌雄<lb/>
西氣<hi>西方為白帝之精在雍州陜路獲此白兔故曰彌雄西氣也</hi>庶重承廟算方事<lb/>
申威揜代偃齊分韓裂趙不勝鳧藻踴躍之情<lb/>
　　齊王進蒼烏表<hi>周書建徳三年雍州獲青烏</hi>
臣某言<hi>某謂憲也</hi>臣聞飛南陽之雉尚開霸圖<hi>列異傳曰陳倉人得異物</hi>
<hi>以獻之道遇二童子云此名為媪在地下食死人腦媪乃言彼二童子名陳寶得雄者王得雌者霸乃逐童子</hi>
<hi>化為雉秦穆公大獵果獲其雌為立祠祭有光雷電之聲雄止南陽有赤光長十餘丈來入陳倉祠中所以代</hi>
<pb n="KR4b0018_WYG_009-18a"/>
<hi>俗謂之寶夫人祠抑有由也</hi>下建章之鵠猶調和氣<hi>西京雜記曰始元元年黄鵠下</hi>
<hi>太液池上為歌曰黄鵠飛兮下建章羽肅肅兮行蹌蹌金為衣兮菊為裳唼唼荷荇出入蒹葭自顧菲薄愧爾</hi>
<hi>嘉祥</hi>况乃虞廷告瑞姬社呈祥<hi>抱樸子曰昔有虞氏至孝三足烏集其庭呂氏春秋</hi>
<hi>曰文王之時天先見火赤烏銜丹書集於周社文王曰火氣勝故其色尚赤其事則火</hi>咸髙識哺<lb/>
之心實貴能知之性<hi>師曠禽經曰慈烏反哺</hi>伏惟皇帝陛下<hi>謂武帝也</hi>
徳敎百姓孝刑四海<hi>二語出孝經</hi>攝提從紀天下文明<hi>爾雅曰太</hi>
<hi>歳在寅曰攝提易曰見龍在田天下文明</hi>是以東海輸禽乍改黔質西山度<lb/>
羽或變蒼精<hi>博物志曰有鳥如烏文首白喙赤足曰精衛常取西山之木石以填東海史記曰秦</hi>
<pb n="KR4b0018_WYG_009-18b"/>
<hi>更名民曰黔首按黔黑色也若蒼頭矣黔質亦謂蒼色也西山經云三危之山三青鳥居之郭璞注云三青鳥</hi>
<hi>主為西王母取食别自棲息於此山也竹書曰穆王西征至於青鳥所解也</hi>臣去月三十日<lb/>
行到陜州獲大都督莫仁回樂列稱於州射堂内見一<lb/>
蒼烏林薄回翔循環不去駐乗木之精轉司風之翼<hi>東方</hi>
<hi>木帝為蒼精烏蒼色故云乘木之精也三輔黃圖曰長安宮南靈臺有相風烏遇風乃動</hi>即召儀同<lb/>
某甲等同時觀見斯實禮敬所覃孝慈之感<hi>張茂先曰慈烏曰孝</hi>
<hi>烏蔡中郎曰至孝之應也</hi>理宜歸瑞秘圖書祥帝冊用光至徳取効<lb/>
升平無令赤鳳留止偏為瘞玉之歌<hi>列仙傳曰蕭史者秦穆公時人也善</hi>
<pb n="KR4b0018_WYG_009-19a"/>
<hi>吹簫穆公有女號㺯玉作鳳鳴居數十年吹似鳳凰鳳凰來止其屋為作鳳臺夫婦止其上不下數年一旦皆</hi>
<hi>隨鳳凰飛去故秦氏作鳳女祠有簫聲</hi>𤣥鶴徘徊獨擅銜珠之舞<hi>玉符瑞圖曰晉</hi>
<hi>平公鼓琴有𤣥鶴二八而下銜明珠舞於庭一鶴失珠覔得而去相鶴經曰鶴夀二百六十歳則色純黒</hi>
　　齊王進赤雀表<lb/>
臣某言臣聞南陽雉飛尚論秦霸<hi>漢書地理志曰南陽郡雉縣師古曰太康</hi>
<hi>地志云即陳倉人所逐二童子名寶雞者雄止陳倉為石雌止此縣故名雉縣</hi>建章鵠下猶明<lb/>
漢徳<hi>漢書昭帝紀曰始元元年春二月黃鵠下建章宮太液池中公卿上夀賜諸侯王列侯宗室金錢各</hi>
<hi>有差</hi>當今天不愛寶地必呈祥自應長樂觀符文昌唘瑞<lb/>
<pb n="KR4b0018_WYG_009-19b"/>
<hi>三輔黄圖有長樂宫春秋文曜鈎曰魁戴匡六星曰文昌宮為六府魏都賦云造文昌之廣殿</hi>伏惟皇<lb/>
帝陛下<hi>周武帝也</hi>欽明文思惟以劬勞成務厯象日月允釐<lb/>
百工<hi>尚書曰欽明文思安安又曰乃命羲和欽若昊天厯象日月星辰敬授人時又曰允釐百工庶績咸</hi>
<hi>熙</hi>海水無波天星不動<hi>海不揚波言四方之底定也天星不動言天無星隕之災也皆</hi>
<hi>祥瑞之徴</hi>去四月十三日獲隴右符府叅軍李暉牒稱户屬<lb/>
秦川清水郡伯陽縣文谷林在家庭獲一赤雀光同朱<lb/>
鳳色類丹烏降火飛精似入公車之府<hi>史記封禪書曰周得火徳有赤</hi>
<hi>烏之符索隱曰尚書中候及吕氏春秋皆云有火自天止於王屋流為赤烏五至以數俱來魚豢典畧云秦伯</hi>
<pb n="KR4b0018_WYG_009-20a"/>
<hi>出獵至咸陽有火烏流下化為白雀啣綠丹書集於公車</hi>流金成製若上凌雲之臺<lb/>
<hi>王子年拾遺記曰魏明帝即位二年昆明國貢𠻳金鳥人云其地去燃州九千里出此鳥形如雀而色黄羽毛</hi>
<hi>柔宻常翺翔海上羅者得之以為至祥聞大魏之徳被於遐逺故越山航海來獻大國帝得此鳥畜於靈禽之</hi>
<hi>園飴以真珠飲以龜腦鳥常吐金屑如粟鑄之可以為器者漢武帝時有人獻神雀葢此類也此鳥畏霜雪乃</hi>
<hi>起小屋處之名曰辟寒臺皆用水精為户牖使内外通光而常隔於風雨塵霧宮人争以鳥吐之金用飾釵佩</hi>
<hi>謂之辟寒金故宮人相嘲曰不服辟寒金那得帝王心不服辟寒鈿那得君王憐於是媚惑者亂爭此寶以金</hi>
<hi>為身飾及行臥皆懷挾以要寵幸也魏氏喪滅池臺鞠為煨燼嗽金之鳥亦自翺翔矣凌雲臺亦魏明帝所造</hi>
<hi>拾遺記云魏明帝起凌雲臺躬自掘土羣臣負畚</hi>謹按赤雀銜書止於酆户周<lb/>
<pb n="KR4b0018_WYG_009-20b"/>
之受命興乎此祥<hi>尚書中候曰赤雀丹書入於豐止於昌前昌拜稽首受之</hi>即事所<lb/>
觀同符合契<hi>符如漢銅虎符竹使符之類半留京師半以與之是也契如左傳所云使王叔氏與</hi>
<hi>伯輿合要王叔氏不能舉其契杜預云合要契之辭也言今獻赤雀與古銜書可合符契也</hi>實可圖<lb/>
形瑞譜書頌儒林事足成臺名堪紀號<hi>成臺如魏之辟寒臺是也注見</hi>
<hi>上文紀漢如漢神爵五鳳吳赤烏之類以為年紀也</hi>豈直雲中太守見赤心之奉<lb/>
主<hi>水經注曰雲中故趙地虞氏記云趙侯自五原河曲築長城東至隂山一箱崩不就見羣鵠逰於雲中徘</hi>
<hi>徊經日火光在其下即於其處築城今雲中城是陳留耆舊傳曰魏尚繫獄有萬頭雀集獄樹尚曰夫棘中心</hi>
<hi>赤外有棘蒙雀者爵命之祥也果為雲中太守</hi>蓬萊童子知白環之報恩<hi>吳均續齊</hi>
<pb n="KR4b0018_WYG_009-21a"/>
<hi>諧誌曰𢎞農楊寶性慈愛年九歳至華隂山見一黄雀為䲭梟所搏逐樹下傷瘢甚多宛轉復為螻蟻所困寶</hi>
<hi>懷之以歸置諸梁上夜聞啼聲甚切親自照視為蚊所囓乃移置巾箱中啖以黃花逮十餘日毛羽成飛翔朝</hi>
<hi>去暮來宿巾箱中如此積年忽與羣雀俱來哀鳴遶堂數夕乃去是夕寶三更讀書有黃衣童子曰我王母使</hi>
<hi>者昔使蓬萊為䲭梟所搏蒙君之仁愛見救今當受賜南海别以四玉環與之曰令君子孫潔白且從登三公</hi>
<hi>事如此環矣寶之孝大聞於天下名位日隆子震震子秉秉子彪四世名公及震𦵏時有大鳥降人謂真孝招</hi>
<hi>也</hi>臣等預觀休徴情廹恒慶不任鳧藻之至<lb/>
　　為晉陽公進玉律秤尺斗升表<lb/>
　　　<hi>晉陽公晉國公護也周書武帝保定元年五月晉國公獲玉斗以獻</hi>
<pb n="KR4b0018_WYG_009-21b"/>
臣某言<hi>某護也</hi>臣聞三才既立君臣之道已陳六位時成<lb/>
禮樂之功斯正<hi>三才天地人也周易曰兼三才而兩之又曰六位時成</hi>故以叶和<lb/>
日月測度隂陽悦豫兆人儀刑萬國者也伏惟皇帝<hi>周髙</hi>
<hi>祖武帝也</hi>應籙馭天披圖受命據太陽而懸象履文昌而建<lb/>
極<hi>東京賦曰髙祖膺籙受圖易繫辭曰懸象著明莫大乎日月星經曰文昌七星如半月形在北斗魁前天</hi>
<hi>府主營計天下事其六星各有名文昌與三公攝提軒轅共為一體魏都賦曰造文昌之廣殿劉逵注云文昌</hi>
<hi>正殿名也</hi>白環表讓徳之符𤣥珪告成功之瑞<hi>帝王世紀曰西王母慕舜</hi>
<hi>之徳來獻白環禹貢曰禹錫𤣥圭告厥成功</hi>太階既平升中可習<hi>長楊賦曰玉衡正而</hi>
<pb n="KR4b0018_WYG_009-22a"/>
<hi>太階平禮記曰升中於天鄭注云中成也燎柴祭天告以諸侯之成功</hi>必當水逮千年山<lb/>
稱萬歳<hi>王嘉拾遺記曰黄河千年一清漢書曰武帝元封元年登嵩髙吏卒咸聞呼萬歳者三荀悦曰</hi>
<hi>萬嵗山神呼之也應劭曰嵩髙縣有上中下萬歳里</hi>伏見勅旨刋正音律平章厯<lb/>
象奏黄鍾而歌大呂變孤竹而舞雲門<hi>周禮云太師掌六律六同以合</hi>
<hi>隂陽之聲陽聲黃鍾太蔟姑洗蕤賔夷則無射隂聲大吕應鍾南呂函鍾小吕夾鍾是也孤竹管也雲門古樂</hi>
<hi>名亦見周禮</hi>莫不器取疎通聲從安樂四分既明三㣲且定<lb/>
<hi>易乾鑿度曰天氣三㣲而成一著三著而成一體鄭康成注云五日為一㣲十五日為一著故五日為一候十</hi>
<hi>五日成一氣也冬至陽始生積十五日至小寒為一著至大寒為二著至立春為三著凡四十五日而成一節</hi>
<pb n="KR4b0018_WYG_009-22b"/>
<hi>故曰三著而成體也</hi>是以聞鐘於洛浦即變聲乖<hi>國語曰周景王二十三年鑄無</hi>
<hi>射而為之大林鐘成伶人告和王謂伶州鳩曰鐘果和矣對曰上作器民樂之則為和今民莫怨恨諺曰衆心</hi>
<hi>成城衆口鑠金不知其和</hi>聽鐸於邯鄲先知響韻<hi>戰國策曰秦攻趙鼔鐸之音聞於北</hi>
<hi>堂希卑曰夫秦之攻趙不必急如此此召兵也必有大臣欲衡者耳王欲知其人旦日贊羣臣而訪之先言橫</hi>
<hi>者則其人也建信君果言橫邯鄲趙地也</hi>二分二至行於司厯之官<hi>左傳僖五年曰</hi>
<hi>凡分至唘閉必書雲物杜預曰分春秋分也至冬夏至也正義曰一年分為四時時皆九十餘日春之半秋之</hi>
<hi>半晝夜長短等晝夜中分一日刻故春秋之半稱春秋分也冬之半夏之半晝夜長短極極訓為至故冬夏之</hi>
<hi>半稱冬夏至也云司厯之官者謂太史也周禮云太史掌正歳年以序事頒告朔於邦國是也</hi>九變九<lb/>
<pb n="KR4b0018_WYG_009-23a"/>
成被於中和之職<hi>周禮司樂之職云若樂六變則天神皆降可得而禮矣若樂八變則地祇</hi>
<hi>皆出可得而禮矣若樂九變則人鬼可得而禮矣釋曰言六變八變九變者謂在天地及廟庭而立四表舞人</hi>
<hi>從南表向第二表為一成一成則一變從第二至第三為二成從第三至北頭第四表為三成舞人右轉身向</hi>
<hi>南於北表之北還從第一至第二為四成從第二至第三為五成從第三至南頭第一表為六成則天神皆降</hi>
<hi>若八變者更從南頭北向第二為七成又從第二至第三為八成地祇皆出若九變者又從第三至北頭第一</hi>
<hi>為九成人鬼可得禮焉此約周之大武象武王伐紂禮記曰樂者天地之命中和之紀也</hi>足以動天<lb/>
地感鬼神被風俗平寒暑豈直吟嘯谿谷回翔鸞鳳而<lb/>
巳哉是知零陵廟前徒尋舜管<hi>應劭風俗通曰詩云嘒嘒管聲簫管備舉禮樂</hi>
<pb n="KR4b0018_WYG_009-23b"/>
<hi>記云管漆竹長一尺六孔十二月之音也物貫地而牙故謂之管尚書大傳曰舜之時西王母來獻其白玉琯</hi>
<hi>昔章帝時零陵文學奚景於泠道舜祠下得生白玉琯知古以玉為琯後乃易之以竹耳夫以玉作音故神人</hi>
<hi>和鳳凰儀也</hi>始平城下空論周尺<hi>晉書樂志曰阮咸常心譏荀勗新律聲髙以為髙近</hi>
<hi>哀思不合中和每公會樂作咸謂之不調朂以為異巳乃出咸為始平相後有田父耕於野得周時玉尺勗以</hi>
<hi>校巳所治鐘鼓金石絲竹皆短校一米於此伏咸之妙復徴咸歸勗既以新律造二舞次更修正鐘聲會勗薨</hi>
<hi>未竟其業</hi>臣聞上制其禮下習其儀君定其法臣行其事謹<lb/>
造玉律一具并玉秤尺斗升合等始得成功至於分粟<lb/>
絫黍量絲數龠<hi>漢書律厯志曰度長短者不失毫釐量多少者不夫圭撮權輕重者不失黍絫</hi>
<pb n="KR4b0018_WYG_009-24a"/>
<hi>應劭曰十黍為絫十絫為銖孟康曰絫者墨蠡反師古曰絫音來戈反此字讀亦音纍紲之纍律厯志又云度</hi>
<hi>量出於黄鐘之律度者分寸尺丈引所以度長短也本起於黄鐘之管長以子榖秬黍中者以一黍之廣度之</hi>
<hi>千二百黍為一分十分為寸十寸為尺十尺為丈十丈為引而五度審矣量謂龠合升斗斛所以量多少也本</hi>
<hi>起於黃鐘之龠以子榖秬黍中者千有二百實為一龠十禽為一合十合為一升十升為斗十斗為斛而五量</hi>
<hi>嘉矣權者銖兩斤鈞石所以稱物知輕重也本起於黄鐘之龠一龠容千二百黍重十二銖兩之為兩十六兩</hi>
<hi>為斤三十斤為鈞四鈞為石而五權謹矣權衡一物衡平也權重也稱上謂之衡稱鎚謂之權所從言之異耳</hi>
<hi>如彼志文是量度權衡本起於律也</hi>實以仰稟聖規詳參神思所冀節移<lb/>
隂管無勞河内之灰<hi>後漢書律厯志曰候氣之法為室三重户閉塗釁必周宻布緹縵室</hi>
<pb n="KR4b0018_WYG_009-24b"/>
<hi>中以木為案每律各一内庳外髙從其方位加律其上以葭莩灰抑其内端案厯而候之氣至者其灰去其為</hi>
<hi>氣所動者其灰散人及風所動者其灰聚章懷太子注葭莩出河内</hi>氣動陽鐘不待金門<lb/>
之竹<hi>晉書樂志楊泉記曰取𢎞農宜陽縣金門竹為管河内葭莩為灰後漢書郡國志𢎞農郡宜陽縣金</hi>
<hi>門山出竹為律管</hi>而琬琰事輕般倕慮淺<hi>尚書曰𢎞璧琬琰在西序般魯般倕共工</hi>
<hi>見嵇康琴賦注</hi>不足展采成均增輝度量<hi>漢書律厯志曰鈞者均也陽施其氣隂化</hi>
<hi>其物皆得其成就平均也三十斤成鈞虞書曰乃同律度量衡釋云度如字丈尺也量力尚反斗斛也</hi>賫<lb/>
器奉表以聞<lb/>
　　進象經賦表<lb/>
<pb n="KR4b0018_WYG_009-25a"/>
　　　<hi>周書武帝紀云天和三年帝制象經成集百僚講説隋書經籍志象經一巻周武帝撰有王褒</hi>
　　　<hi>注王裕注何妥注又有象經發題義又據小説周武帝象經有日月星辰之象或云以孤虛衝</hi>
　　　<hi>破寓於局間非俗象棊車馬之類也注詳第一巻象戲賦子山作賦進之故進表云</hi>
臣某言臣伏讀聖製象經并觀象戲私心踴躍不勝忭<lb/>
舞伏以性與天道本絶尋求直以懸諸日月遂獲瞻仰<lb/>
<hi>論語曰夫子之言性與天道不可得而聞也揚雄答劉歆書曰是懸諸日月不刋之書也</hi>九州既奠<lb/>
近對河圖<hi>左傳虞人之箴曰芒芒禹迹畫為九州謂冀兖青徐揚荆豫梁雍也易曰河出圖</hi>四<lb/>
轍中繩全觀玉策<hi>穆天子傳曰天子至於羣玉之山四轍中繩先王之所謂策府</hi>未飛<lb/>
<pb n="KR4b0018_WYG_009-25b"/>
𤣥鶴先聞金石之聲<hi>尚書大傳曰虞舜歌樂曰和伯之樂舞𤣥鶴又韓子曰師曠奏清徴</hi>
<hi>有𤣥鶴二八集廊門</hi>不上赤城獨見煙霞之氣<hi>孔靈符會稽記曰赤城山名皆赤狀</hi>
<hi>似雲霞懸霤千仞謂之瀑布飛流洒散冬夏不竭支遁天台山銘曰往天台當由赤城山為道徑天台山圖曰</hi>
<hi>赤城山天台之南門也</hi>置管而測光景愈髙沉玉而觀淵泉益逺<lb/>
<hi>東方朔客難曰以管窺天管子淵深不涸沈玉極矣</hi>寢不自涯課虛為賦辭非寥<lb/>
亮學無雕刻<hi>向秀思舊賦曰發聲寥亮雕刻揚子雲所謂雕蟲篆刻是也</hi>遂敢陳述<lb/>
誠為厚顔<hi>詩云顔之厚矣</hi>况復日之逺近本非童子所問<hi>列子曰孔</hi>
<hi>子東逰見二小兒辨鬬問其故一小兒曰我以日始出時去人近而日中時逺也一小兒曰以日出時逺而日</hi>
<pb n="KR4b0018_WYG_009-26a"/>
<hi>中時近一小兒曰日初出時大如車葢及日中時如盤盂此不為逺者小而近者大乎一小兒曰日初出滄滄</hi>
<hi>涼涼及其中而探湯此不為近者熱而逺者涼乎孔子不能決兩小兒曰孰謂汝多知乎</hi>天之渾葢<lb/>
豈是書生所談<hi>後漢書曰張衡研覈隂陽妙盡璇璣之正作渾天儀著靈憲算罔論言甚詳明</hi>
<hi>注云漢名臣奏曰蔡邕曰言天體者有三家一曰周髀一曰宣夜一曰渾天宣夜之學絶無師法周髀術數具</hi>
<hi>存考驗天狀多所違失故史官不用惟渾天者近得其情今史官所用候臺銅儀則其法也晉書天文志曰古</hi>
<hi>言天者有三家一曰蓋天二曰宣夜三曰渾天蔡邕所謂周髀者即葢天之説也其本庖犧氏立周天厯度其</hi>
<hi>所傳則周公受於殷商周人志之故曰周髀髀者股也股者表也天圓如葢地方如棊局天旁轉如推磨而左</hi>
<hi>行日月右行隨天左轉故日月實東行而天牽之以西沒譬之蟻行磨石之上磨左旋而蟻右去磨疾而蟻遲</hi>
<pb n="KR4b0018_WYG_009-26b"/>
<hi>故不得不隨磨以左廻焉天形南髙而北下日出髙故見日入下故不見天之居如倚故極在人北是其證也</hi>
<hi>極在天之中而今在人北所以知天之形如倚葢日朝出陽中暮入隂中隂氣暗㝠故沒不見也夏時陽氣多</hi>
<hi>隂氣少陽氣充明與日同輝故日出即見無蔽之者故夏日長也冬天隂氣多陽氣少隂氣暗𡨕掩日之光雖</hi>
<hi>出猶隱不見故冬曰短也渾天儀注云天如雞子地如雞子中黃孤居於天内天大而地小天表裏有水天地</hi>
<hi>各乗氣而立載水而行周天三百六十五度四分度之一又中分中則半覆地上半繞地下故二十八宿半見</hi>
<hi>半隱天轉如車轂之運也諸論天者雖多然精於隂陽者張平子陸公紀之徒咸以為推步七曜之道度厯象</hi>
<hi>昏明之證候校以四八之氣考以漏刻之分占晷影之往來求驗於事情莫宻於渾象者也張平子既作銅渾</hi>
<hi>天儀於宻室中以漏水轉之令伺之者閉户而唱之其伺之者以告靈臺之觀天者曰璇璣所加某星始見某</hi>
<pb n="KR4b0018_WYG_009-27a"/>
<hi>星已中某星巳沒皆如合符也云天之渾葢者渾天葢天二家之學也</hi>冒用奏聞伏增流<lb/>
汗之至<lb/>
　　賀傳位於皇太子表<lb/>
　　　<hi>周書宣帝紀云大成元年帝傳位於太子衍大赦天下改大成元年為大象元年帝於是自稱</hi>
　　　<hi>天元皇帝所居稱天臺冕有二十四旒車服旗鼓皆以二十四為節内史御史内正皆置上大</hi>
　　　<hi>夫皇帝衍稱正陽宮</hi>
臣某言伏見二月十九日詔傳位於皇太子昔者降居<lb/>
弱水登庸有優劣之殊<hi>水經注曰黄帝長子昌意徳劣不足紹承大位降居弱水為諸</hi>
<pb n="KR4b0018_WYG_009-27b"/>
<hi>侯焉娶蜀山氏女生顓頊於若水之野有聖徳二十登帝位承少昊金官之政以水徳寶厯矣</hi>來朝櫟<lb/>
陽繼體有君臣之異<hi>漢書曰髙帝歸櫟陽五日一朝太公太公家令説太公曰天亡二日</hi>
<hi>土無二王皇帝雖子人主也太公雖父人臣也奈何令人主拜人臣如此則威重不行後上朝太公擁彗迎門</hi>
<hi>卻行上大驚下扶太公太公曰帝人主奈何以我亂天下法於是上心善家令言賜黃金五百斤上尊太公曰</hi>
<hi>太上皇參同契長子繼父體漢書平當曰今漢繼體承基三百餘年</hi>不得與夫天之兩日<lb/>
日之再中並耀聨輝重明雙照同年而語矣<hi>易離卦彖曰重明以</hi>
<hi>麗乎正</hi>伏惟天元皇帝<hi>周宣帝也周書本紀云帝傳位太子自號天元皇帝又云每對臣下</hi>
<hi>自稱為天</hi>惟聖作聖惟親尊親降意於與能鳴謙於神器<hi>易繫</hi>
<pb n="KR4b0018_WYG_009-28a"/>
<hi>辭曰百姓與能謙卦二爻曰鳴謙貞吉</hi>欲令百二相和先聞揖讓之風天<lb/>
下無為早識吾君之子是以運獨見之明行非常之事<lb/>
先天不為後天而奉<hi>易乾卦文言之辭也</hi>皇太子身貞萬國道照<lb/>
四門<hi>周易曰首出庶物萬國咸寜虞書舜典曰賔于四門四門穆穆孔傳曰四門四方之門也</hi>夙膺<lb/>
再命之符實允基天之命非闗復子明辟異於遷虞事<lb/>
夏<hi>尚書曰周公拜手稽首曰朕復子明辟遷虞事夏謂禹受舜禪也言帝與太子乃是父子本當傳位既非</hi>
<hi>周成之復還亦異虞夏之革命也</hi>既損既益尚或二天為離為火何妨<lb/>
兩日<hi>論語曰所損益可知也易離卦象曰明兩作離大人以繼明照四方説卦曰離為火為日言天元皇</hi>
<pb n="KR4b0018_WYG_009-28b"/>
<hi>帝居天臺皇帝居正陽宮為二天兩日也</hi>且平陽蒲阪賢臣則二十五人<hi>史記</hi>
<hi>注皇甫謐曰舜所都或言蒲阪或言平陽或言潘潘今上谷也正義曰括地志云平陽今晉州城是也潘今媯</hi>
<hi>州城是也蒲阪今蒲州南二里河東縣界蒲阪故城是國也舜典帝曰咨汝二十有二人欽哉惟時亮天功孔安</hi>
<hi>曰禹垂益伯夷䕫龍六人新命有識四岳十二牧凡二十二人特勅命之馬融曰稷契臯陶皆居官久有成功</hi>
<hi>但述而美之無所復勅禹及垂已下皆初命凡六人與上十二牧四岳凡二十二人按書云二十二人此言二</hi>
<hi>十五人其以二十二人之外加稷契臯陶三人為二十五人耶</hi>顓頊髙辛才子則一十<lb/>
六族<hi>左傳文十八年季文子云昔髙陽氏有才子八人蒼舒隤敳檮戭大臨尨降庭堅仲容叔逹齊聖廣</hi>
<hi>淵明允篤誠天下之民謂之八愷髙辛氏有才子八人伯奮仲堪叔獻季仲伯虎仲熊叔豹季貍忠肅共懿宣</hi>
<pb n="KR4b0018_WYG_009-29a"/>
<hi>慈惠和天下之民謂之八元此十六族也杜預云髙陽顓頊之號髙辛帝嚳之號</hi>與此計事何<lb/>
遽無成鼚乎鼓之軒乎舞之<hi>帝乃載歌鼚乎鼓之軒乎舞之鼚丑良切</hi>自當<lb/>
八風通慶雲聚五老同逰三星連曜<hi>五經通義曰八風者八卦之氣八風</hi>
<hi>以時至則隂陽變化之道成萬物得以時育生也史記天官書曰若煙非煙若雲非雲郁郁紛紛是謂慶雲論</hi>
<hi>語考比讖曰仲尼曰帝堯率舜等升首山觀河渚見五老入於河漢書天文志曰天腥而景星見孟康曰有赤</hi>
<hi>方氣與青方氣相連赤方中有兩黄星青方中有一黄星凡三星共為景星也</hi>豈直雙龍再賜<lb/>
九雉重飛而巳哉<hi>山海經曰大樂之野夏后唘於此舞九代馬乗兩龍琴操曰越裳操周公</hi>
<hi>所作也周公輔成王成文武之王道越裳重九譯而來獻白雉周公援琴而歌受之獻於文王之廟</hi>皇帝<lb/>
<pb n="KR4b0018_WYG_009-29b"/>
邈然姑射正當乗雲馭龍<hi>皇帝周宣帝也莊子曰藐姑射之山有神人居焉肌膚若</hi>
<hi>氷雪綽約若處子不食五榖吸風飲露乗雲氣馭飛龍而逰於四海之外堯治天下之民平海内之政往見四</hi>
<hi>子藐姑射之山汾水之陽窅然喪其天下焉</hi>問道崆峒豈復先秋木落<hi>莊子曰黃</hi>
<hi>帝立為天子十九年令行天下聞廣成子在於崆峒之上故往見之廣成子曰而所欲問者物之質也而所欲</hi>
<hi>官者物之殘也自而治天下雲氣不待族而雨草木不待黃而落日月之光益以荒矣而佞人之心翦翦者又</hi>
<hi>奚足以語至道黃帝退捐天下築特室締白茅閒居三月復往邀之問治身奈何而可以長久廣成子語以至</hi>
<hi>道言宣帝棄其天下傳位有如唐堯之逰姑射黃帝之訪崆峒</hi>臣生預堯年時逢舜日<lb/>
覩維新之慶實倍萬恒情<lb/>
<pb n="KR4b0018_WYG_009-30a"/>
　　為杞公讓宗師驃騎表<lb/>
　　　<hi>代杞國公亮作也周書列傳云亮字乾徳襲杞烈公爵天和末拜宗師進位大將軍</hi>
臣某言伏見詔書以臣為使持節驃騎大將軍開府儀<lb/>
同三司宗師中大夫伏奉綸言心䰟震讋<hi>之涉反失氣也</hi>臣聞<lb/>
堯分四岳是以望秩山川<hi>堯典帝曰咨四岳孔安國曰四岳即上羲和之四子分掌</hi>
<hi>四岳之諸侯故稱焉舜典曰歳二月東巡至於岱宗柴望秩於山川</hi>舜命九官是以光華<lb/>
日月<hi>漢書劉向上疏曰舜命九官濟濟相讓應劭曰尚書曰禹作司空棄后稷契司徒咎繇作士師垂共</hi>
<hi>工益朕虞伯秩宗䕫典樂龍納言凡九官</hi>必須儀刑以徳明試以功乃可協<lb/>
<pb n="KR4b0018_WYG_009-30b"/>
和萬邦咸熙庶績<hi>此皆尚書之辭</hi>臣幼無學植長闕裁成<hi>左氏傳曰</hi>
<hi>學猶植也周易曰裁成天地之道</hi>鴻都之門不能定其章句<hi>後漢書曰靈帝光和</hi>
<hi>三年始置鴻都門學生鴻都門名也蔡邕傳曰邕拜郎中校書東觀遷議郎熺平四年乃與堂谿典等奏求正</hi>
<hi>定六經文字靈帝許之邕乃自書策於碑使工鐫刻立於太學門外於是後儒晚學咸取正焉及碑始立其觀</hi>
<hi>視及摹寫者車乗日萬餘兩填塞街陌又云初帝好學自造皇羲篇五十章因引諸生能為文賦者本頗以經</hi>
<hi>學相招後諸為尺牘及工書鳥篆者皆引名遂至數十人並侍制鴻都門下</hi>雞鹿之塞無以<lb/>
名其碑碣<hi>漢書曰甘露二年單于入朝歸國漢遣董忠等將騎將六千又發邊鄙郡士馬以千數送</hi>
<hi>單于出朔方雞鹿塞師古曰在朔方窳渾縣西北</hi>憑天潢之泒水附若水之分<lb/>
<pb n="KR4b0018_WYG_009-31a"/>
枝<hi>言杞公亮姓宇文氏與帝同枝𣲖也漢書天文志曰西宮咸池曰天五潢五潢五帝車舍淮南子曰若木</hi>
<hi>在建木西末有十日其華照地</hi>東岳則朝宿有名南宮則門闌有籍<hi>東岳</hi>
<hi>泰山也朝宿朝宿之邑也若春秋鄭有泰山之祊衛取有閻之土皆近泰山者也左氏傳説諸侯有大功徳乃</hi>
<hi>有朝宿湯沐之邑矣後漢書曰顯宗圖畫建武中名臣列將於雲臺注云雲臺在南宮也説文曰闌門遮也</hi>
在臣庸劣久知滿盈武陽以功臣之重特拜宗師東平<lb/>
以母弟之尊超登上將臣有何徳能兼此榮<hi>漢書曰景帝二年制</hi>
<hi>詔御史故相國蕭何髙皇帝大功臣所與為天下也今其祀絶朕甚憐之其以武陽縣户二千封何孫嘉為列</hi>
<hi>侯後漢書曰光武皇帝十一子光烈皇后生顯宗及東平憲王蒼故云母弟蒼本傳云顯宗甚愛之及即位拜</hi>
<pb n="KR4b0018_WYG_009-31b"/>
<hi>為驃騎將軍置長史掾史員四十人位在三公上</hi>臣早傾庭䕃曾未扶牆母氏<lb/>
慈訓哀矜苦勞甫及成人復垂捐棄几筵如在忍離鞠<lb/>
養之恩終天無報叩地難任欲草土丘陵終身塋域霜<lb/>
露申履時之感燕雀展廻翔之心不悟天澤沛然謬垂<lb/>
提拔當今玉燭調和既非金革之世<hi>爾雅曰四時調和謂之玉燭禮記曰</hi>
<hi>衽金革疏云金革謂軍戎器械也</hi>璿璣齊正豈忘松檟之餘<hi>尚書曰璿璣玉衡以</hi>
<hi>齊七政</hi>况復一枝踡曲終危九層之臺一股涔蹄必傷千<lb/>
里之駕<hi>言己不堪用也莊子曰吾有樹人謂之樗其小枝拳曲而不中規矩説苑曰晉靈公造九層之</hi>
<pb n="KR4b0018_WYG_009-32a"/>
<hi>臺費用千金謂左右曰敢有諫者斬荀息聞之上書求見靈公張弩持矢見之曰臣不敢諫也臣能累十二博</hi>
<hi>碁加九雞子其上公曰子為寡人作之荀息正顔色定志意以碁子置下加九雞子其上左右懼慴息靈公氣</hi>
<hi>息不續公曰危哉危哉荀息曰不危也復有危於此者公曰願見之荀息曰九層之臺三年不成男不耕女不</hi>
<hi>織國用空虚鄰國謀議將興社稷亡滅君欲何望靈公曰寡人之過也乃至於此即壞九層臺也</hi>皇帝<lb/>
欽明文思光宅區宇禮格四方無容奪臣之志孝治天<lb/>
下自當哀臣此情大宗為師更求同姓之國元戎參乗<lb/>
别選賢能之臣<hi>大宗句辭宗師也元戎句辭驃騎也晉書武帝紀云咸寜三年詔曰宗室戚屬</hi>
<hi>國之枝葉欲令奉率徳義為天下式然處富貴而能慎行者寡召穆公糾合兄弟而賦棠棣之詩此姬氏本枝</hi>
<pb n="KR4b0018_WYG_009-32b"/>
<hi>百世也今以衛將軍扶風王亮為宗師當施行皆諮之於宗師也詩云元戎十乗以先唘行</hi>伏願覽<lb/>
青蒲之奏曲允㣲誠<hi>漢書曰史丹直入卧内伏青蒲上應劭曰以青規地曰青蒲</hi>詔<lb/>
鳳凰之池特收嚴召<hi>晉書曰以荀朂為尚書令朂久在中書専管機事及失之甚罔罔悵</hi>
<hi>悵曰奪我鳳凰池諸君賀我耶</hi>則天慈無涯私願獲從臣之容身便當<lb/>
有地不任荒悚戰懼之誠謹詣朝堂奉表以聞<lb/>
　　功臣不死王事請門襲封表<hi>一作請功臣襲封表</hi>
臣聞以法施民必傳祀典以勞定國必有承家孫叔敖<lb/>
祭酹無聞有傷良相<hi>史記曰孫叔敖為楚相且死屬其子曰我死汝貧困往見優孟言孫</hi>
<pb n="KR4b0018_WYG_009-33a"/>
<hi>叔敖子也居數年其子貧負薪逢優孟優孟言之於王封之寢丘四百户也</hi>女叔齊𦙍嗣絶<lb/>
沒實貶賢臣<hi>晉語曰叔向見司馬侯之子撫而泣曰自此其父之死吾蔑與比而事君矣此其父</hi>
<hi>始之我終之我始之夫子終之韋昭曰司馬侯晉大夫女叔齊也</hi>謹案大統十六年格<lb/>
先有封爵死於王事絶嗣者聽以支子繼絶非死王事<lb/>
不許承封前牒五等功臣皆是勤勞王室身當患難扞<lb/>
禦災禍翼贊大猷一日遇疾身捐館舍不幸無𦙍享嗣<lb/>
便絶於禮則不足於義則有傷未求上林之獵已削其<lb/>
侯<hi>漢書蕭何為請曰長安地陿上林多空地棄願令民得入田毋收藁為獸食上大怒曰相國多受賈人財</hi>
<pb n="KR4b0018_WYG_009-33b"/>
<hi>物為吾請苑乃下何廷尉械繫之數月因王衛言乃赦出何</hi>不服襜褕之衣先除其<lb/>
國<hi>漢書年表曰武安侯田蚡薨子恬嗣五年元朔三年坐衣襜褕入宮不敬免師古曰襜褕直裾裨衣也襜</hi>
<hi>音昌占反褕音踰</hi>伏惟皇帝崇徳旌庸興亡繼絶聞鼔鼙而思<lb/>
將帥畫雲臺而念舊臣<hi>樂記曰鼓鼙之聲讙讙以立動動以進衆君子聽鼓鼙之聲則</hi>
<hi>思將帥之臣後漢書曰永平中顯宗追感前功臣乃圖畫二十八將於南宮雲臺</hi>豈有功存社<lb/>
稷而無後可守事盡忠貞而無祠可祭周於藩屏為約<lb/>
事在世功<hi>左傳富辰曰封建親戚以藩屏周又衆仲曰官有世功則有官族</hi>漢以山河<lb/>
為誓義存長久<hi>漢書功臣年表封爵之誓曰使黃河如帶泰山若礪國以永存爰及苗裔於是</hi>
<pb n="KR4b0018_WYG_009-34a"/>
<hi>申以丹書之信重以白馬之盟又作十八侯之位次</hi>臣聞存人之國大於救人之<lb/>
災立人之後重於封人之墓<hi>史記正義曰封謂益其土及畫疆界</hi>竊以殷<lb/>
朝繼及無廢小宗周室興亡貴存身後<hi>春秋正義曰禮有大宗小宗天</hi>
<hi>子諸侯之庶子謂之别子及異姓受族為後世之始祖者世適承嗣百世不遷謂之大宗為父後者諸弟宗之</hi>
<hi>五世則遷謂之小宗五世遷者謂髙祖以下喪服未絶其繼髙祖之嫡則緦服之内共宗之繼祖繼禰所宗及</hi>
<hi>亦然故鄭𤣥喪服小記注云小宗有四或繼髙祖或繼曾祖或繼祖或繼禰皆至五世則遷以緦服既窮不相</hi>
<hi>宗敬故疏即遞遷也繼及謂父死子繼兄終弟及也興亡所謂興滅繼絶是也言殷周以來皆有襲封之事也</hi>
紹髙宻者累葉豈専鄧禹之正𦙍<hi>後漢書曰鄧禹字仲華南陽新野人也封</hi>
<pb n="KR4b0018_WYG_009-34b"/>
<hi>髙宻侯永平元年年五十七薨諡曰元侯帝分禹封為三國長子震為髙宻侯襲為安昌侯珍為夷安侯少子</hi>
<hi>鴻為小侯鄧氏自中興後累葉寵貴凡侯者二十九人</hi>嗣平陽者重世何必曹參<lb/>
之嫡孫<hi>漢書曰曹參沛人也封平陽侯子窋嗣傳國至曾孫襄襄子宗嗣有罪完為城旦至哀帝時乃</hi>
<hi>封參𤣥孫之孫本始為平陽侯二千石王莽時薨子𢎞嗣建武中先降河北封平陽侯至今公侯</hi>愚謂<lb/>
生有其勞死非王事雖在支庶並聽承襲幸使伯有之<lb/>
䰟不能為厲<hi>左傳昭七年曰鄭人相驚以伯有曰伯有至矣則皆走不知所往鑄刑書之歳二月</hi>
<hi>或夢伯有介而行曰壬子余將殺帶也明年壬寅余又將殺段也及壬子駟帶卒國人益懼齊燕平之月壬寅</hi>
<hi>公孫段卒國人愈懼其明月子産立公孫洩及良止以撫之乃止子太叔問其故子産曰鬼有所歸乃不為厲</hi>
<pb n="KR4b0018_WYG_009-35a"/>
<hi>吾為之歸也太叔曰公孫洩何為子産曰説也為身無義而圖説從政有所反之以取媚也不媚不信不信民</hi>
<hi>不從也及子産適晉趙景子問焉曰伯有猶能為鬼乎子産曰能人生始化曰魄既生魄陽曰䰟用物精多則</hi>
<hi>䰟魄强是以有精爽至於神明匹夫匹婦强死其魂魄猶能馮依於人以為淫厲况良霄我先君穆公之胄子</hi>
<hi>良之孫子耳之子敝邑之卿從政三世矣鄭雖無腆抑諺曰蕞爾國而三世執其政柄其用物也𢎞矣其取精</hi>
<hi>也多矣其族又大所馮厚矣而强死能為鬼不亦宜乎</hi>若敖之鬼其無餒而<hi>左傳宣四</hi>
<hi>年曰初楚司馬子良生子越椒子文曰必殺之是子也熊虎之狀而豺狼之聲弗殺必滅若敖氏矣諺曰狼子</hi>
<hi>野心是乃狼也其可畜乎子良不可子文以為大慼及將死聚其族曰椒也知政乃速行矣無及於難且泣曰</hi>
<hi>鬼猶求食若敖氏之鬼不其餒而及臯滸之戰遂滅若敖氏王思子文之治楚國也曰子文無後何以勸善使</hi>
<pb n="KR4b0018_WYG_009-35b"/>
<hi>復其所改命曰生</hi>幽顯對揚神人咫尺<hi>尚書曰神人以和左氏傳曰天威不違顔咫尺</hi>
<hi>杜預云八寸曰咫</hi>
　<lb/>
　<lb/>
　<lb/>
　<lb/>
　<lb/>
　庾子山集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庾子山集巻十</head>
    <p>
<pb n="KR4b0018_WYG_012-1a"/>
欽定四庫全書<lb/>
　庾子山集巻十　　　　　　周　庾信　撰<lb/>
　　　　　　　　　　　　　錢唐倪璠纂註<lb/>
　讚<lb/>
　　黄帝見廣成子讚<lb/>
　　　<hi>莊子曰黄帝聞廣成子在崆峒之上故往見之廣成子南首而卧黄帝順下風膝行而進再拜</hi>
　　　<hi>稽首而問曰治身奈何而可以長久廣成子語以至道黄帝拜稽首曰廣成子之謂天矣</hi>
治身紫府問政青丘<hi>抱樸子曰黄帝東到青丘見紫府先生受三皇内文以劾召萬神又</hi>
<pb n="KR4b0018_WYG_012-1b"/>
<hi>曰項曼都言到天上先過紫府金牀玉几晃冕昱昱東方朔十洲記曰長洲一名青丘在南海辰已之地一洲</hi>
<hi>之上專是林木故名青丘司馬相如烏有賦曰秋田乎青丘服䖍曰青丘國在東海東三百里郭璞云青丘山</hi>
<hi>名有田亦有國出九尾狐在海外</hi>龍湖鼎没丹竈珠流<hi>史記曰黄帝採首山銅以鑄鼎</hi>
<hi>鼎成有龍下迎地仙去小臣攀龍髯而上者七十二人魏地土記曰𢎞農湖縣有軒轅黄帝登仙處郊祀志曰</hi>
<hi>少君言上祀竈皆可致物致物而丹砂可化為黄金黄金成以為飲食器則益夀益夀而海中蓬萊仙者廼可</hi>
<hi>見之以封禪則不死者黄帝是也</hi>踈雲即雨落木先秋<hi>莊子廣成子曰自而治天下雲</hi>
<hi>氣不待族而雨草木不待黄而落</hi>至道須極長生可求<hi>即莊子云黄帝問治身奈何而</hi>
<hi>可以長久廣成子語以至道是也</hi>
<pb n="KR4b0018_WYG_012-2a"/>
　　堯登壇受圗讚<lb/>
　　　<hi>尚書中候曰帝堯即政七十載修壇河洛仲月辛日禮備至於日稷榮光出河休氣四塞龍馬</hi>
　　　<hi>銜甲赤文緑色登壇吐甲圗宋均曰稷側也論語考比讖仲尼曰吾聞帝堯率舜等升首山觀</hi>
　　　<hi>河渚見五老入於河一老曰河圗將來告帝期又一老曰山川魚鼈荷聖恩又一老曰河圗推</hi>
　　　<hi>龍銜玉繩歌訖五老飛於天入於昴</hi>
登壇洛汭沈玉河湄<hi>許慎曰水涯曰汭釋名曰湄眉也臨水如眉臨目也尚書中侯曰堯</hi>
<hi>沉璧於河白雲起廻風揺落言帝堯築壇洛水之涯臨河沈玉也</hi>丹圗馭馬緑甲乗龜<lb/>
<hi>鄭康成以為河圗洛書龜龍銜負而出如中候所說龍馬銜甲赤文緑色甲似龜背袤廣九尺上有列宿斗正</hi>
<pb n="KR4b0018_WYG_012-2b"/>
<hi>之度帝王録紀興亡之數是也孔安國以為河圗即八卦是也</hi>榮光上幕休氣連帷<hi>尚書</hi>
<hi>中候曰帝堯文明榮光出河休氣四塞鄭康成曰休美也四塞炫燿四方也</hi>雖存克讓於見<lb/>
文思<hi>堯典曰欽明文思安安</hi>
　　舜舞干戚讚<lb/>
　　　<hi>尚書禹拜昌言曰俞班師振旅乃誕敷文德舞干羽於兩階七旬有苗格</hi>
平風變律擊石來儀<hi>杜預曰歌者吹律以詠八風周禮凡樂有一變至九變虞書曰於予</hi>
<hi>擊石搏石百獸率舞又曰簫韶九成鳳凰來儀</hi>先齊七政更服三危<hi>虞書曰璿璣玉衡以</hi>
<hi>齊七政孔安國曰七政日月五星各異政也書又曰竄三苗於三危孔安國曰三危西裔括地志云三危山有</hi>
<pb n="KR4b0018_WYG_012-3a"/>
<hi>峰故曰三危俗亦名卑羽山在沙州墩煌縣東南三十里</hi>朱干獨舞玉戚空麾<hi>尚書正義</hi>
<hi>曰釋言云干扞也孫炎曰干楯自蔽扞也以楯為人扞通以干為楯名故干為楯郭璞曰舞持以自蔽翳故明</hi>
<hi>堂位云朱干玉戚以舞大武戚斧也是武舞執斧執楯也</hi>南風一曲恭已無為<hi>禮記曰昔</hi>
<hi>者舜作五絃之琴以歌南風恭已無為見論語</hi>
　　禹渡江讚<lb/>
　　　<hi>吕氏春秋曰禹南省方濟於江黄龍負舟舟中之人五色無主禹仰視天而嘆曰吾受命於天</hi>
　　　<hi>竭力以養人生性也死命也奈何憂於龍焉龍俛首低尾而逝則禹達乎死生之命利害之經</hi>
　　　<hi>也</hi>
<pb n="KR4b0018_WYG_012-3b"/>
三江初鑿九谷新成<hi>禹貢曰三江初入史記索隠注韋昭云謂吳松江錢塘江陽江地理</hi>
<hi>志有南江中江北江是為三江其南江從㑹稽吳縣南東入海中江從丹陽蕪湖東北至㑹稽陽羨縣東入海</hi>
<hi>北江從㑹稽毘陵縣北東入海故下文東為中江又東為北江孔安國曰有北有東南可知也吳地記云松江</hi>
<hi>東北行七十里得三江口東北入海為婁江東南入海為東江幷松江為三江史記曰惟禹之功為大披九山</hi>
<hi>按山之深處為谷故詩云高岸為谷是九山得稱九谷矣</hi>風飛鷁涌水起龍驚<hi>漢書音義</hi>
<hi>曰鷁水鳥也畫其象於船首淮南子曰龍舟鷁首天子之乗也</hi>樂天知命無待憂生<hi>周易</hi>
<hi>繫辭曰樂天知命故不憂即禹所謂受命於天生性死命之說也</hi>危舟遂静亂檝還平<lb/>
<hi>漢書師古曰檝所以刺船也</hi>
<pb n="KR4b0018_WYG_012-4a"/>
　　湯解祝網讚<lb/>
　　　<hi>吕氏春秋曰湯見祝網者置四面其祝曰從天墜者從地出者從四方來者皆離吾網湯曰嘻</hi>
　　　<hi>盡之矣非桀孰為此者湯收其三面置其一面更教祝者曰昔蛛螯作網罟今之人學紓欲左</hi>
　　　<hi>者左欲右者右欲高者高欲下者下吾取其犯命者漢南之國聞之曰湯之德及禽獸矣四十</hi>
　　　<hi>國歸之人置四面未必得鳥湯去其三面置其一面以網其國四十非徒網鳥也</hi>
連珠兩起合玉雙沉穀為祥樹桑成樂林<hi>史記殷本紀云太戊立亳</hi>
<hi>有祥桑榖生於朝一暮大拱太戊懼問伊陟伊陟曰帝之政其有闕與帝脩其德太戊從之而祥桑榖枯死殷</hi>
<hi>復興諸侯歸之故稱中宗尚書孔安國傳曰祥妖怪也二木合生不恭之罰左氏傳曰宋公享晉侯於楚丘請</hi>
<pb n="KR4b0018_WYG_012-4b"/>
<hi>以桑林杜預曰桑林天子之樂名皇甫謐云殷樂一名桑林以桑林為大濩别名也</hi>三方落網一<lb/>
面驅禽德矣聖政仁乎用心<lb/>
　　文王見吕尚讚<lb/>
　　　<hi>史記曰吕尚以漁釣干周西伯西伯將出獵卜之曰所獲非龍非彲非虎非羆所獲霸王之輔</hi>
　　　<hi>於是周西伯獵果遇太公於渭之陽與語大恱曰自吾先君太公曰當有聖人適周周以興子</hi>
　　　<hi>真是耶吾太公望子久矣故號之曰太公望載與俱歸立為師</hi>
言歸養老<hi>語出孟子</hi>垂釣西川<hi>西川渭濵也</hi>岸止磻石溪惟小船<lb/>
<hi>酈元水經注曰磻溪中有泉謂之兹泉積水為陣即太公釣處今謂之凡谷有石壁深高幽邃人跡罕及東南</hi>
<pb n="KR4b0018_WYG_012-5a"/>
<hi>隅有石室蓋太公所居水次盤石釣處即太公垂釣之所其投竿跪餌兩膝遺跡猶存是磻溪之稱也其水清</hi>
<hi>泠神異北流十二里注於渭</hi>風雲未感意氣怡然<hi>易曰雲從龍風從虎言未遇文王之</hi>
<hi>時釣此磻溪其意氣怡然樂也</hi>有此相望於茲㡬年<hi>望謂太公望也</hi>
　　武丁迎傅說讚<lb/>
　　　<hi>史記曰帝武丁即位思復殷而未得其佐三年不言政事決定扵冡宰以觀國風武丁夜夢得</hi>
　　　<hi>聖人名曰說以夢所見視羣臣百吏皆非也於是乃使百工營求之野得傅說於傳險中是時</hi>
　　　<hi>說為胥靡築於傅險見於武丁武丁曰是也得而與之語果聖人舉以為相殷國大治故遂以</hi>
　　　<hi>傅險姓之號曰傅說</hi>
<pb n="KR4b0018_WYG_012-5b"/>
虞田路斷辭澗泉飛躬勞版築有弊韋衣賢臣入夢天<lb/>
賜無違千巖之下遂得同歸<hi>皇甫謐曰高宗夢天賜賢人胥靡之衣蒙之而來曰</hi>
<hi>我徒也姓傅名說天下得我者豈徒也哉武丁悟而推之曰傅者相也說者懽恱也天下當有傅我而恱民者</hi>
<hi>哉明以夢視百官百官皆非也乃使百工圗寫其形象求諸天下果見築者胥靡衣褐帶索執役於虞虢之間</hi>
<hi>傅巖之野名說以其得說傅巖謂之傅說尸子云傅巖在北海之洲孔傳言虞虢之界也</hi>
　　成王刻桐葉封虞讚<lb/>
　　　<hi>吕氏春秋曰成王與唐叔虞燕居援梧葉以為珪而授唐叔曰余以此封汝虞喜以告周公周</hi>
　　　<hi>公以請曰天子其封虞耶成王曰余一人與虞戲也周公對曰臣聞之天子無戲言天子言則</hi>
<pb n="KR4b0018_WYG_012-6a"/>
　　　<hi>史書之工誦之士稱之於是遂封叔虞於晉</hi>
虞叔百里居河之汾帝刻桐葉天書掌文<hi>左傳昭元年子産曰唐叔</hi>
<hi>虞當武王邑姜方震大叔夢帝謂巳余命而子曰虞將與之唐屬諸參而蕃育其子孫及生而有文在其手曰</hi>
<hi>虞遂以命之及成王滅唐而封大叔焉故參為晉星由是觀之則實沈參神也昔金天氏有裔子曰昧為𤣥冥</hi>
<hi>師生臺駘能業其官宣汾洮障大澤以處太原帝用嘉之封諸汾川沈姒蓐黄實守其祀今晉主汾而滅之矣</hi>
<hi>由是觀之則臺駘汾神也是晉之建國居河之汾也天書掌文謂參為晉星也</hi>禮以成德樂以<lb/>
歌薰天子無戲唐其有君<lb/>
　　漢高祖置酒沛宫讚<lb/>
<pb n="KR4b0018_WYG_012-6b"/>
　　　<hi>漢書曰高祖姓劉氏諱邦字季沛豐邑中陽里人也項羽封為漢王後平羽立為天子高祖還</hi>
　　　<hi>過沛留置沛宫召故人父老子弟佐酒發沛中兒得百二十人教之歌酒酣上擊筑自歌大風</hi>
　　　<hi>起兮雲飛揚威加海内兮歸故鄉安得猛士兮守四方</hi>
遊子思舊來歸沛宫還迎故老更召歌童雖欣入沛方<lb/>
念移豐<hi>漢書地理志云京兆新豐高祖七年置應劭曰太上皇思東歸於是高祖改築城市街里以象</hi>
<hi>豐徙豐民以實之故號新豐</hi>酒酣自舞先歌大風<lb/>
　　漢武帝聚書讚<lb/>
　　　<hi>後漢書翟酺上言曰武帝大合天下之書注云武帝詔曰其令禮官勸學舉遺興禮舉遺謂搜</hi>
<pb n="KR4b0018_WYG_012-7a"/>
　　　<hi>求遺逸是合天下之書也此讚聚書當謂是矣</hi>
獻書路廣藏書柱開<hi>劉歆七畧曰漢武帝開獻書之路一年之間書積如丘山史記曰老</hi>
<hi>子周守藏室之史也索隠曰藏室史乃周藏書室之史也又曰張蒼為御史主柱下方書索隠曰周秦皆有柱</hi>
<hi>下史所掌及侍立恒在殿柱之下故老耼為柱下史</hi>秦儒出谷漢簡吹灰<hi>衛宏詔定古文</hi>
<hi>官書序曰秦始皇改古文為篆𨽻國人多謗乃召諸生至者皆拜為郎凡七百人密令冬月種𤓰於驪山硎谷</hi>
<hi>中温處𤓰實使往視之先為伏機諸生方相論辨發機填之以土皆終命顔師古漢書注曰今新豐温湯之處</hi>
<hi>號愍儒鄉温湯西南三里有馬谷谷之西岸有阬古老相傳以為秦阬儒處也漢簡吹灰者謂求之於秦人灰</hi>
<hi>燼之餘也</hi>芝泥印上玉匣封來<hi>言漢時得書皆金繩玉檢也</hi>坐觀風俗不<lb/>
<pb n="KR4b0018_WYG_012-7b"/>
出蘭臺<hi>續漢書曰蘭臺令史六人秩六百石掌書劾奏及印主文書</hi>
　　袁盎諌文帝讚<lb/>
　　　<hi>史記曰孝文帝出趙同驂乘袁盎伏車前曰臣聞天子所與共六尺輿者皆天下豪英今漢雖</hi>
　　　<hi>乏人陛下獨奈何與刀鋸餘人載於是大笑下趙同趙同泣下車文帝從霸陵上欲西馳下峻</hi>
　　　<hi>阪袁盎騎並車擥轡上曰將軍怯耶盎曰臣聞千金之子坐不垂堂百金之子不騎衡聖主不</hi>
　　　<hi>乗危而徼幸今陛下騁六騑馳下峻山如有馬驚車敗陛下縱自輕奈高廟太后何上乃止袁</hi>
　　　<hi>字或作爰</hi>
千乘峻轍六轡危行<hi>東都賦曰千乘雷起萬騎紛紜濟曰千乘萬騎天子法駕也詩曰六</hi>
<pb n="KR4b0018_WYG_012-8a"/>
<hi>轡在手峻轍危行謂下峻阪也</hi>跡廻松坂山叙<hi>疑作/斜</hi>栁城<hi>松坂峻坂也水經注曰霸</hi>
<hi>水西巡嶢闗北厯嶢栁城</hi>龍淵地狹華蓋風驚<hi>龍淵劒名吳越春秋曰楚王召風胡子而</hi>
<hi>告之曰寡人聞吳有干將越有歐冶寡人欲因子請此二人作劒可乎曰可乃往見二人作劒一曰龍淵又三</hi>
<hi>輔黄圗有龍淵廟在茂陵東華蓋天子之蓋也崔豹古今注云黄帝所作又西京雜記曰終南山有樹直上百</hi>
<hi>丈無枝上結藂條如車蓋葉一青一赤望之斑駁如錦繡長安謂之丹青樹亦云華蓋樹</hi>賢臣攬轡<lb/>
可謂忠貞<hi>賢臣謂袁盎也</hi>
　　朱雲折檻讚<lb/>
　　　<hi>漢書曰朱雲字游魯人也成帝時丞相故安昌侯張禹以帝師位特晉甚尊重雲上書求見公</hi>
<pb n="KR4b0018_WYG_012-8b"/>
　　　<hi>卿在前雲曰今朝廷大臣上不能匡君下亡以益民皆尸位素餐孔子所謂鄙夫不可與事君</hi>
　　　<hi>茍患失之無所不至也臣願賜尚方斬馬劔斬佞臣頭一人以厲其餘上問誰也對曰安昌侯</hi>
　　　<hi>張禹上大怒曰小臣居下訕上廷辱師傅罪死不赦御史將雲下雲攀檻檻折雲呼曰臣得下</hi>
　　　<hi>從龍逢比干遊於地下足矣未知聖朝何如耳於是左將軍辛慶忌免冠解印綬叩頭殿下曰</hi>
　　　<hi>此臣素著狂直於世使其言是不可誅其言非固當容之臣敢以死争慶忌叩頭流血上意解</hi>
　　　<hi>然後得巳及後當治檻上曰勿易因而輯之以旌直臣</hi>
上書直諫有忤明君先求斬馬遂請魚文身摧欄檻義<lb/>
烈風雲應從御史翻賴將軍<hi>應從御史者謂上怒御史將雲下也翻賴將軍者謂</hi>
<pb n="KR4b0018_WYG_012-9a"/>
<hi>左將軍辛慶忌以死爭乃得免也</hi>
　　周公戒伯禽讚<lb/>
　　　<hi>尚書大傳曰伯禽與康叔朝於成王見周公三見而三笞之康叔有駭色乃與伯禽問於商子</hi>
　　　<hi>商子曰南山之陽有木名橋北山之陰有木名梓二子盍往觀焉二子往觀之見橋木高而仰</hi>
　　　<hi>見梓木實而俯反以告商子商子曰橋者父道也梓者子道也二子明日復見入門而趨登堂</hi>
　　　<hi>而跪周公迎拂其首而勞之曰汝安見君子乎二子以實對公曰君子哉</hi>
伯禽居魯鳴玉來朝周公政治為國風謡北山有梓南<lb/>
山有橋禮容雖備俯仰無驕<lb/>
<pb n="KR4b0018_WYG_012-9b"/>
　　五月披裘負薪讚<lb/>
　　　<hi>皇甫謐高士傳曰披裘公者吳人也延陵季子出遊見道中有遺金顧披裘公曰取彼金投䥥</hi>
　　　<hi>公瞋目拂手而言曰何子處之高而視人之卑五月披裘而負薪豈取金者哉季子大驚既謝</hi>
　　　<hi>而問姓名公曰吾子皮相之士何足語姓名也</hi>
披裘當夏俗外為心雖逢季子不拾遺金禽巢欲逺魚<lb/>
沈惟深清聲滅跡何必山林<lb/>
　　王祥扣冰魚躍讚<lb/>
　　　<hi>晉書曰王祥字休徵瑯邪臨沂人性至孝後母朱氏常欲生魚時天寒冰凍祥解衣將剖冰求</hi>
<pb n="KR4b0018_WYG_012-10a"/>
　　　<hi>之冰忽自解雙魚躍出持之而歸</hi>
王祥之母鮮鱗是求冰連釣浦凍塞寒流精誠有感無<lb/>
假沉鉤二老同膳雙魚共浮<lb/>
　　孫叔敖逢蛇讚<lb/>
　　　<hi>賈誼新書曰孫叔敖為兒時出道上見兩頭蛇殺而埋之歸見其母泣問其故對曰夫見兩頭</hi>
　　　<hi>蛇者必死今出見之故爾母曰蛇今安在對曰恐後人見殺而埋之矣母曰夫有陰德必有陽</hi>
　　　<hi>報爾無憂也後遂興於楚朝及長為楚令尹</hi>
叔敖朝出容悴歸家母氏顧訪知埋怪蛇爾有陰德陽<lb/>
<pb n="KR4b0018_WYG_012-10b"/>
報將加終為楚相卒享榮華<lb/>
　　高鳳好書不知流麥讚<lb/>
　　　<hi>後漢書曰高鳳字文通南陽葉人也少為書生家以農畝為業而專精誦讀晝夜不息妻嘗之</hi>
　　　<hi>田曝麥於庭令鳳䕶雞時天暴雨而鳳持竿誦經不覺潦水流麥妻還怪問鳳方悟之其後遂</hi>
　　　<hi>為名儒乃教授業於西唐山中</hi>
高鳳好學專心不廻流連經笥對翫書臺石門雲渡銅<lb/>
梁雨來麥流雖逺書巻猶開<lb/>
　　張良遇黄石公讚<lb/>
<pb n="KR4b0018_WYG_012-11a"/>
　　　<hi>史記曰留侯張良者其先韓人也韓破悉以家財求客刺秦王為韓報讐以大父父五世相韓</hi>
　　　<hi>故秦皇帝東遊良與客徂擊秦皇於博浪沙中誤中副車秦求賊甚急乃更名姓亡匿下邳嘗</hi>
　　　<hi>間從容步遊下邳圯上有一老父衣褐至良所直墮其履圯下顧謂良曰孺子下取履良愕然</hi>
　　　<hi>欲毆之為其老強忍下取履父曰履我良業為取履因長跪履之父曰孺子可敎矣後五日明</hi>
　　　<hi>與我㑹此良因怪之跪曰諾五日平明良往父已先在怒曰與老人期後何也去曰後五日早</hi>
　　　<hi>會五日雞鳴良往父又先在怒曰後何也去曰後五日復早來五日良夜半往有頃父亦來喜</hi>
　　　<hi>曰當如是出一編書曰讀此則為王者師矣後十年興十三年孺子見我濟北穀城山下黄石</hi>
　　　<hi>即我矣遂去無他言不復見旦日視之書乃太公兵法也</hi>
<pb n="KR4b0018_WYG_012-11b"/>
張良取履跪受無辭兵書一巻長者三期昔稱韓相今<lb/>
為漢師穀城餘石還歸舊祠<hi>史記曰留侯欲從赤松子遊乃學辟穀道引輕身始</hi>
<hi>所見下邳圯上老父與太公兵書者後十三年從高帝過濟北果見穀城下黄石取而葆祠之留侯死並葬黄</hi>
<hi>石冢每上冢伏臘祠黄石留侯</hi>
　　師尚父授丹書讚<lb/>
　　　<hi>竹書紀年曰紂四十二年周武王元年西伯發受丹書於吕尚又曰季秋之甲子赤爵銜書及</hi>
　　　<hi>豐置於昌户昌拜稽首受其文要曰姬昌蒼帝子亡殷者紂王將畋史編卜之曰將大獲非熊</hi>
　　　<hi>非羆天遣太師以佐昌臣太祖史疇為禹卜得臯陶其兆類此至於磻溪之水吕尚釣於涯王</hi>
<pb n="KR4b0018_WYG_012-12a"/>
　　　<hi>下趨拜曰望公七年乃見光景於斯尚立變名答曰望釣得玉璜其文要曰姬受命昌來提撰</hi>
　　　<hi>爾洛鈴報在齊尚出遊見赤人自授尚書命曰召佐昌者子文王夢月著其身又鸑鷟鳴於岐</hi>
　　　<hi>山孟春六旬五緯聚房後鳳凰銜書逰文王之都書又曰殷帝無道虐亂天下星命不移不得</hi>
　　　<hi>復久靈祗逺離百神吹去五星聚房昭理四海文王既沒太子發立是為武王</hi>
尚父一遇周王是親赤雀既下丹書巳陳自論秉鉞長<lb/>
别垂綸獨有磻石留名渭濵<lb/>
　　榮啓期三樂讚<lb/>
　　　<hi>列子曰孔子遊於泰山見榮啓期行乎郕之野鹿裘帶索鼔琴而歌孔子問曰先生所以樂何</hi>
<pb n="KR4b0018_WYG_012-12b"/>
　　　<hi>也對曰吾樂甚多天生萬物惟人為貴而吾得為人是一樂也男女之别男尊女卑故以男為</hi>
　　　<hi>貴吾得為男矣是二樂也人生有不見日月不免襁褓者吾既行年九十矣是三樂也貧者士</hi>
　　　<hi>之常也死者人之終也處常得終當何憂哉孔子曰善乎能自寛者也</hi>
榮期三樂惟人與年夫子相遇即以為賢性靈造化風<lb/>
雲自然雅琴雖古獨有鳴絃<lb/>
　　夫子見程生讚<lb/>
　　　<hi>子華子孔子贈篇曰子華子反自郯遭孔子於途傾蓋而顧相語終日甚相親也孔子命子路</hi>
　　　<hi>曰取束帛以贈先生子路屑然而對曰由閒之士不中間見女嫁無媒君子不以交禮也有間</hi>
<pb n="KR4b0018_WYG_012-13a"/>
　　　<hi>又顧謂子路子路又對如初孔子曰固哉由也詩不云乎有美一人清揚婉兮邂逅相遇適我</hi>
　　　<hi>願兮今程子天下之賢士也於斯不贈則終身弗能見也小子行之亦見韓詩外傳</hi>
程生夫子一遇相知薄言傾蓋桑陰遂移清揚共美賢<lb/>
聖同羇陳詩難别贈絹傷離<lb/>
　　鉏麑見趙盾讚<lb/>
　　　<hi>左氏傳曰晉靈公不君宣子驟諫公患之使鉏麑賊之晨往寢門闢矣盛服將朝尚早坐而假</hi>
　　　<hi>寐麑退嘆而言曰不忘恭敬民之主也賊民之主不忠棄君之命不信有一於此不如死也觸</hi>
　　　<hi>槐而死</hi>
<pb n="KR4b0018_WYG_012-13b"/>
趙盾將朝端衣整笏<hi>禮曰笏天子以球玉諸侯以象大夫以魚須文竹士竹又曰將適公</hi>
<hi>所以書思對命</hi>鉏麑受命衝冠怒髮惆悵賢臣顧瞻城闕利劒<lb/>
不抽青槐先絶<lb/>
　　蔡澤就唐生相讚<lb/>
　　　<hi>史記曰蔡澤者燕人也遊學于諸侯小大甚衆不遇而從唐舉相曰吾聞先生相李兌曰百日</hi>
　　　<hi>之内持國秉政有之乎曰有之曰若臣者何如唐舉孰視而笑曰先生曷鼻巨肩魋顔蹙齃膝</hi>
　　　<hi>攣吾聞聖人不相殆先生乎蔡澤知唐舉戲之乃曰富貴吾所自冇吾所不知者夀也願聞之</hi>
　　　<hi>唐舉曰先生之夀從今以往者四十三嵗蔡澤笑謝而去謂其御者曰吾持梁刺齒肥躍馬疾</hi>
<pb n="KR4b0018_WYG_012-14a"/>
　　　<hi>驅懐黄金之印結紫綬於腰揖讓人主之前食肉富貴足矣後西入秦說應侯秦昭王召見與</hi>
　　　<hi>語大恱拜為客卿</hi>
蔡澤羇旅唐生決疑無勞神策不問靈龜富貴自取年<lb/>
夀須期雖云異相會待逢時<lb/>
　　李陵蘇武别讚<lb/>
　　　<hi>漢書曰李陵字少卿天漢二年陵率步卒五千人出塞與匈奴戰力屈乃降匈奴中蘇武字子</hi>
　　　<hi>卿使匈奴二十年不降昭帝即位匈奴與漢和親漢求武等於是李陵置酒賀武曰今足下還</hi>
　　　<hi>歸揚名於匈奴功顯於漢室雖古竹帛所載丹青所畫何以過子卿陵雖駑怯令漢且貰陵罪</hi>
<pb n="KR4b0018_WYG_012-14b"/>
　　　<hi>全其老母使得奮大辱之積志庶㡬乎曹柯之盟此陵宿昔不忘之志也收族陵家為世大戮</hi>
　　　<hi>陵尚復何顧乎已矣令子卿知吾心耳異域之人一别長絶陵起舞歌曰徑萬里兮度沙漠為</hi>
　　　<hi>君將兮奮匈奴路窮絶兮矢刃摧士衆滅兮名已隤老母巳死雖欲報恩將安歸陵泣下數行</hi>
　　　<hi>因與武決</hi>
李陵北去蘇武南旋歸驂欲動别馬將前河橋兩㟁臨<lb/>
路悽然故人此别知應㡬年<lb/>
　　樊噲見項王讚<lb/>
　　　<hi>漢書鴻門之會樊噲聞事急乃持楯撞入項羽目之問之為誰張良曰沛公驂乗樊噲項羽曰</hi>
<pb n="KR4b0018_WYG_012-15a"/>
　　　<hi>壯士賜之巵酒彘肩噲飲酒拔劒切肉食之項羽曰復能飲乎曰臣死且不懼豈特巵酒乎且</hi>
　　　<hi>沛公先入定咸陽暴師霸上以待大王大王今日至聽小人之言與沛公有隙臣恐天下解心</hi>
　　　<hi>疑大王也項羽默然沛公如厠麾噲去既出沛公留車騎獨騎馬噲等四人步從從山下走歸</hi>
　　　<hi>霸上軍而使張良謝項羽羽亦因遂巳無誅沛公之心是日微樊噲奔入營譙讓項羽沛公㡬</hi>
　　　<hi>殆後數日項羽屠咸陽立沛公為漢王漢王賜樊噲為臨武侯</hi>
樊噲將軍漢王車右不憚鋒刃何辭巵酒霸上屯軍鴻<lb/>
門固守<hi>應劭曰霸上地名在長安東三十里古曰滋水秦穆公更名霸上師古曰霸水上也即今所謂</hi>
<hi>霸頭孟康曰鴻門在新豐東十七里舊大道北下阪口名</hi>持謝范増惟留玉斗<hi>漢書高帝</hi>
<pb n="KR4b0018_WYG_012-15b"/>
<hi>紀云使張良獻璧項羽受之又獻玉斗范增范增怒撞其斗起曰吾屬今為沛公虜矣</hi>
　　秦穆公飲盜駿馬讚<lb/>
　　　<hi>吕氏春秋曰昔者秦穆公乗馬右服失之野人取之穆公自往求之見野人方將食之於岐山</hi>
　　　<hi>之陽繆公笑曰食駿馬之肉不飲酒余恐傷汝也徧飲而去韓原之戰晉人已環穆公之車矣</hi>
　　　<hi>晉梁靡已扣公左驂矣野人嘗食馬於岐山之陽者三百冇餘人畢力為穆公疾鬬於車下遂</hi>
　　　<hi>大剋晉乃獲恵公以歸</hi>
駿馬遇盜秦王不嗔先傾美酒翻畏傷人鄰兵向國窮<lb/>
寇侵秦於時大盜還作功臣<lb/>
<pb n="KR4b0018_WYG_012-16a"/>
　　延陵季子遇徐君讚<lb/>
　　　<hi>新序曰延陵季子將西聘晉帶寶劒以過徐君徐君不言而色欲之季子為有上國之事未獻</hi>
　　　<hi>也然心許之矣使於晉顧反則徐君死矣於是以劒掛徐君墓樹而去</hi>
徐君有禮季子惟賢經過一遇如舊依然人非别後心<lb/>
許生前長松雖合寶劒猶懸<lb/>
　　鶴讚<hi>并序</hi>
武成二年春三月雙白鶴飛集上林園大將鄭偉<hi>鄭偉字子</hi>
<hi>直滎陽開封人也周書有傳注見墓誌銘</hi>布弋設罝並皆禽獲六翮已摧雙<lb/>
<pb n="KR4b0018_WYG_012-16b"/>
心俱怨相顧哀鳴孤雄先絶孀妻向影天子愍焉信奏<lb/>
事階墀立使為讚<hi>天子周明帝也時子山為司憲中大夫</hi>
九臯遥集三山廻歸<hi>毛詩曰鶴鳴於九臯聲聞于天漢書郊祀志曰蓬萊方丈瀛洲此三</hi>
<hi>神山在渤海中</hi>華亭别淚洛浦仙飛<hi>語林曰陸機為河北都督聞警角之聲謂孫丞曰聞</hi>
<hi>此不如華亭鶴唳故臨刑而有此嘆見世說注列仙傳曰周靈王太子晉好吹笙作鳳鳴遊伊洛間道士浮丘</hi>
<hi>公接上嵩山二十餘年後來山上告桓良曰告我家七月七日待我緱氏山頭果乗白鶴駐山巔望之不得舉</hi>
<hi>手謝時人而去</hi>不妨離繳先遭見羈<hi>離平聲說文曰繳生絲縷也</hi>籠摧月羽<lb/>
弋碎霜衣<hi>月羽霜衣言鶴之白也</hi>塞傳餘號闗承舊名<hi>幽明録曰陶公在㝷</hi>
<pb n="KR4b0018_WYG_012-17a"/>
<hi>陽西南一塞取魚自謂其池曰鶴門梁元帝表臣自擁旄鶴塞昭明答湘東書掩鶴闗而高卧</hi>南遊湘<lb/>
水東入遼城<hi>神仙傳曰蘇仙公者桂陽人也乗白鶴飛去自後有白鶴來止郡城東北樓上人或</hi>
<hi>挾彈彈之鶴以爪攫樓板似漆書云城廓是人民非三百甲子一來歸吾是蘇公彈何為至今修道之人每至</hi>
<hi>甲子日焚香禮於仙公之故第也捜神後記曰丁令威本遼東人學道於靈虛山後化鶴歸遼集城門華表柱</hi>
<hi>歌曰有鳥有鳥丁令威去家千年今始歸城郭如故人民非何不學仙冢纍纍</hi>雲飛欲舞露落<lb/>
先鳴六翮摧折九門嚴閉<hi>戰國策莊辛曰奮其六翮而凌清風楚辭曰虎豹九闗言</hi>
<hi>天有九門無可訴寃也</hi>相顧哀鳴肝心斷絶松上長悲琴中永别<lb/>
<hi>王韶之神境記曰滎陽郡有孤松千丈常有雙鶴晨必接翮夕輒偶影蔡邕琴操曰商陵牧子娶妻五年無子</hi>
<pb n="KR4b0018_WYG_012-17b"/>
<hi>父兄欲為改娶牧子援琴鼔之歌别鶴以舒其憤懣故曰别鶴操</hi>
　<lb/>
　<lb/>
　<lb/>
　<lb/>
　<lb/>
　<lb/>
　庾子山集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>淮海詞</head>
    <p>
<pb n="KR4j0008_WYG_000-1a"/>
欽定四庫全書　　　　　集部十<lb/>
　淮海詞　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案淮海詞一巻宋秦觀撰觀有淮海<lb/>
　　　　集別著録馬氏經藉考載淮海詞一巻而傳<lb/>
　　　　本俱稱三巻此本為毛晉所刻僅八十七調<lb/>
　　　　裒為一巻乃襍採諸書而成其總目尚注原<lb/>
　　　　本三巻存其舊也晉跋雖稱訂訛搜遺而校<lb/>
<pb n="KR4j0008_WYG_000-1b"/>
　　　　讐尚多疎漏如集内長相思鐵甕城髙一闋<lb/>
　　　　乃用賀方回韻尾句作鴛鴦未老否詞滙所<lb/>
　　　　載則作鴛鴦未老綢繆考當時楊无咎亦有<lb/>
　　　　此調與觀同賦注云用方回韻其尾句乃佳<lb/>
　　　　期永卜綢繆知詞滙為是矣又河傳一闋尾<lb/>
　　　　句作悶損人天不管考黄庭堅亦有此調尾<lb/>
　　　　句作好殺人天不管自注云因少遊詞戲以<lb/>
　　　　好字易瘦字是觀原詞當是瘦殺人天不管<lb/>
<pb n="KR4j0008_WYG_000-2a"/>
　　　　悶損二字為後人妄改也至喚起一聲人悄<lb/>
　　　　一闋乃在黄州咏海棠作調名醉鄉春詳見<lb/>
　　　　冷齋夜話此本乃缺其題但以三方空記之<lb/>
　　　　亦為失考今並釐正稍還其舊觀詩格不及<lb/>
　　　　蘇黄而詞則情韻兼勝在蘇黄之上流傳雖<lb/>
　　　　少要為倚聲家一巨擘也蔡絛鐵圍山叢談<lb/>
　　　　記觀壻范温常預貴人家會貴人有侍兒喜<lb/>
　　　　歌秦少遊長短句坐間畧不顧温酒酣懽洽<lb/>
<pb n="KR4j0008_WYG_000-2b"/>
　　　　始問此郎何人温遽起义手對曰某乃山抹<lb/>
　　　　微雲女壻也聞者絶倒云云絛蔡京子而所<lb/>
　　　　言如是則觀詞為當時所重可知矣乾隆四<lb/>
　　　　十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
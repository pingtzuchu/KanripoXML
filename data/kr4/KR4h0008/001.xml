<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>篋中集</head>
    <p>
<pb n="KR4h0008_WYG_001-1a"/>
欽定四庫全書<lb/>
　篋中集　　　　　　　　　唐　元結　編<lb/>
　　沈千運<hi>四首</hi>
　　　感懷弟妹<lb/>
今日春氣㬉東風杏花拆筋力又不如却羨澗中石神<lb/>
仙杳難凖中壽稀滿百近世多夭傷喜見鬂髮白杖藜<lb/>
竹樹間宛宛行舊跡豈知林園主却是林園客兄弟可<lb/>
存半空為亡者惜㝠㝠無再期哀哀望松栢骨肉能幾<lb/>
<pb n="KR4h0008_WYG_001-1b"/>
人年大自踈隔性情誰免此與我不相易唯念得爾輩<lb/>
時看慰朝夕平生兹已矣此外盡非適<lb/>
　　　贈史修文<lb/>
故人阻千里㑹靣非别期握手於此地當歡返成悲念<lb/>
離宛猶昨俄已經數朞疇昔皆少年别來鬂如絲不道<lb/>
舊姓名相逢知是誰曩㳺盡騫翥與君仍布衣豈曰無<lb/>
其才命理應有時别路漸欲少不覺生涕洟<lb/>
　　　濮中言懷<lb/>
<pb n="KR4h0008_WYG_001-2a"/>
聖朝優賢良草澤無遺匿人生各有志在余胡不激一<lb/>
生但區區五十無寸禄衰退當棄捐貧賤招毁讟栖栖<lb/>
去人世迍躓日窮廹不如守田園嵗晏望豐熟壯年失<lb/>
宜盡老大無筋力始覺前計非將貽後生福童兒新學<lb/>
稼少女未能織顧此煩知已終日求衣食<lb/>
　　　山中作<lb/>
栖隠非别事所願離風塵不辭城邑逰禮樂拘束人邇<lb/>
來歸山林庶事皆吾身何者為形骸誰是智與仁寂寞<lb/>
<pb n="KR4h0008_WYG_001-2b"/>
了閑事而後知天真咳唾矜崇華迂俯相屈伸如何巢<lb/>
與由天子不得臣<lb/>
　　王季友<hi>二首</hi>
　　　别李季友<lb/>
栖鳥不戀枝喈喈在同聲行子遲出户依依主人情昔<lb/>
時霜臺鏡醜婦羞爾形閉匣二十年皎潔常獨明今日<lb/>
照離别前途白髮生<lb/>
　　　寄韋子春<lb/>
<pb n="KR4h0008_WYG_001-3a"/>
出山秋雲曙山木已再春食我山中藥不憶山中人山<lb/>
中誰余宻白髮惟相親雀䑕晝夜無知我厨廩貧依依<lb/>
北舎松不厭吾南隣有情盡棄捐土石為同身<lb/>
　　于逖<hi>二首</hi>
　　　野外行<lb/>
老病無樂事嵗秋悲更長窮郊日蕭索生意已蒼黄小<lb/>
弟髮亦白兩男俱不强有才且未達况我非賢良幸以<lb/>
朽鈍姿野外老風霜寒鴉噪晩景喬木思故鄉魏人宅<lb/>
<pb n="KR4h0008_WYG_001-3b"/>
蓬池結網佇鱣魴水清魚不來嵗暮空彷徨<lb/>
　　　憶舎弟<lb/>
衰門少兄弟兄弟唯兩人饑寒各流浪感念傷我神夏<lb/>
期秋未來安知無他因不怨别天長但願見爾身茫茫<lb/>
天地間萬類各有親安知汝與我乖隔同胡秦何時對<lb/>
形影憤懣當共陳<lb/>
　　孟雲卿<hi>五首</hi>
　　　古樂府挽歌<lb/>
<pb n="KR4h0008_WYG_001-4a"/>
草草閭巷喧塗車儼成位冥冥何得盡戴我生人意北<lb/>
邙路非遥此别終天地臨穴頻撫棺至哀反無淚爾形<lb/>
未衰老爾息猶童稚骨肉安可離皇天若容易房帷即<lb/>
靈帳庭宇為哀次薤露歌若斯人生盡如寄<lb/>
　　　今别離<lb/>
結髮生别離相思復相保如何日已逺五變中庭草𣺌<lb/>
渺天海途悠悠呉江島但恐不出門出門無逺道逺道<lb/>
行既難家貧衣裳單嚴風吹積雪晨起鼻何酸人生各<lb/>
<pb n="KR4h0008_WYG_001-4b"/>
有志豈不懷所安分明天上日生死誓同觀<lb/>
　　　悲哉行<lb/>
孤兒去慈親逺客喪主人莫吟辛苦曲此曲難忍聞可<lb/>
聞不可見去去無形迹行人念前程不待參辰沒朝亦<lb/>
常苦饑暮亦常苦飢飄飄萬餘里貧賤多是非少年莫<lb/>
逺逰逺逰多不歸<lb/>
　　　古别離<lb/>
朝日上髙臺離人愁秋草如見萬里天不見萬里道含<lb/>
<pb n="KR4h0008_WYG_001-5a"/>
酸欲誰訴轉轉傷懷抱君行本迢逺苦樂良難保宿昔<lb/>
夢同衾心憂夢顛倒結髮年已遲征行去何早寒暄有<lb/>
時謝憔悴難再好人皆筭年壽死者何曽老少壯無見<lb/>
期水深風浩浩<lb/>
　　　傷懷贈故人<lb/>
稍稍晨鳥翔淅淅草上霜人生早艱苦壽命恐不長二<lb/>
十學已成三十名不彰豈無同門友貴賤易中腸驅馬<lb/>
行萬里悠悠過帝鄉幸因絃歌末得上君子堂衆樂互<lb/>
<pb n="KR4h0008_WYG_001-5b"/>
喧奏獨子備笙簧坐中無知音安得神揚揚願因髙風<lb/>
起上感白日光<lb/>
　　張彪<hi>四首</hi>
　　　雜詩<lb/>
富貴多勝事貧賤無良圖上德兼濟心中才不如愚商<lb/>
者多巧智農者争膏腴儒生未遇時衣食不自如久與<lb/>
故交别他榮我窮居到門懶入門何况千里餘君子有<lb/>
褊性矧乃尋常徒行行任天地無為强親踈<lb/>
<pb n="KR4h0008_WYG_001-6a"/>
　　　神仙<lb/>
神仙可學無百嵗名大約天地何茫茫人間半哀樂浮<lb/>
生亮多惑善事翻為惡争先等馳驅中路苦瘦弱長老<lb/>
思養壽後生笑寂寞五榖非長年四氣乃靈藥列子何<lb/>
必待吾心滿寥廓<lb/>
　　　北逰還酬孟雲卿<lb/>
忽忽望前事志願能相乖衣馬乆羸弊誰信文與才善<lb/>
道居貧賤潔服蒙塵埃行行無定心壈坎難歸來慈母<lb/>
<pb n="KR4h0008_WYG_001-6b"/>
憂疚疹至家念栖栖與君宿姻親深見中外懷俟余惜<lb/>
時節悵望臨髙臺<lb/>
　　　古别離<lb/>
别離無逺近事歡情亦悲不聞車輪聲後㑹將何時去<lb/>
日忘寄書來日乖前期縱知明當返一息千萬思<lb/>
　　趙徵明<hi>三首</hi>
　　　回軍跛者<lb/>
既老又不全始得離邉城一枝假枯木步步向南行去<lb/>
<pb n="KR4h0008_WYG_001-7a"/>
時日一百來時月一程常恐道路旁掩棄狐兎塋所願<lb/>
死鄉里到日不願生聞此哀怨詞念念不忍聽惜無異<lb/>
人術倐忽具爾形<lb/>
　　　挽歌詞<lb/>
寒日蒿上明凄凄郭東路素車誰家子丹旐引將去原<lb/>
下荆棘樷樷邉有新墓人間痛傷别此是常别處曠野<lb/>
多蕭條青松白楊樹<lb/>
　　　思歸<lb/>
<pb n="KR4h0008_WYG_001-7b"/>
為别未幾日去日如三秋猶疑望可見日日上髙樓惟<lb/>
見分手處白蘋滿芳洲寸心寜死别不忍生離憂<lb/>
　　元季川<hi>四首</hi>
　　　泉上雨後作<lb/>
風雨蕩繁暑雷息佳霽初衆峰帶雲雨清氣入我廬颯<lb/>
颯涼飈來臨窺愜所圖緑蘿長新蔓褭褭垂坐隅流水<lb/>
復簷下丹砂發清渠養葛為我衣種芋為我蔬誰是畹<lb/>
與畦瀰漫連野蕪<lb/>
<pb n="KR4h0008_WYG_001-8a"/>
　　　登雲中<lb/>
灌田東山下取藥在爾休清興相引行日日三四周白<lb/>
鷗與我心不厭此中逰窮覽頗有適不極趣無幽憀然<lb/>
歌采薇曲盡心悠悠<lb/>
　　　山中曉興<lb/>
河漢降𤣥霜昨來節物殊媿無神仙姿豈有隂陽俱靈<lb/>
鳥望不見慨然悲髙梧華葉隨風揚珍條雜榛蕪為君<lb/>
寒谷吟歎息知何如<lb/>
<pb n="KR4h0008_WYG_001-8b"/>
　　　古逺行<lb/>
悠悠逺行者羈獨當時思道與日月長人無茅舎期出<lb/>
門萬里心誰不傷别離縱逺當白髮嵗月悲今時何况<lb/>
異形容安湏與爾悲<lb/>
　<lb/>
　<lb/>
　<lb/>
　篋中集<lb/>
</p>
<p>
</p>
  </div>
</body>
</text>
</TEI>
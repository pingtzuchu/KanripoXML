<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0341_SBCK_002-1a"/>
先天集卷二<lb/>
　律詩五言<lb/>
　　木犀<lb/>
詩到黃𥘉上髙標不肯唐<hi>先師鶴山魏文靖公常謂唐人小木犀詩</hi>分封<lb/>
在香國筮仕得黄裳錦畫纍金印瑶英案玉皇黃香<lb/>
天下士誰得並清芳<lb/>
　　暁幄<lb/>
曉幄明𥘉日晨鐘遞北風人生行樂著天道好還同<lb/>
我友詩三昩吾衰酒一中萬間君雅志突兀倚晴空<lb/>
　　雲邊<lb/>
<pb n="KR4d0341_SBCK_002-1b"/>
雲邊人種麥天際我歸舟月色輕寒夜笛聲何䖏樓<lb/>
久晴人渴雨<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>仕我思休髙士傳閑㸔東籬花正幽<lb/>
　　明月<lb/>
明月天䨇鑑清湖地萬弓人行楊桞外身在畫圗中<lb/>
天濶䨇眸快樓髙萬象融故山應更好楊桞映芙蓉<lb/>
<hi>主學言湖樓甚佳只欠芙蓉</hi>
　　甥舘<hi>五首</hi>
月色真圗畫風聲古瑟琴月風天地職風月聖賢心<lb/>
竹砌水如璧梧岡朋盍簮不湏聮句得天籟竹梧吟<lb/>
冬至思吾姪樊川示阿宜驅羊官易取觀象易難知<lb/>
<pb n="KR4d0341_SBCK_002-2a"/>
不逺復三字大音聲一詩屏山宗邵子晦木不忘歸<lb/>
醉鄉真廣大静夜絶囂塵月色明如晝天涯緫是春<lb/>
鳥飛林不夜蝶夣路無人天地中間我孤髙誰與鄰<lb/>
國士今爲鬼有棺空斷腸緑衣長至節丹旐短松岡<lb/>
父乃哭其子天乎殱此良傷情臯某復挽些謾巫陽<lb/>
國士報國士後人哀後人萬物邪勝正一理屈終伸<lb/>
秦暴二世滅周仁八百春紫雲樓上語億載宋深仁<lb/>
　　吊程貢元<lb/>
灑淚陳情表何心貢澤宫波平㸔躍鯉浪急不成龍<lb/>
花誥榮孀母藍袍付畫工無人儔孝友烟樹慘新封<lb/>
<pb n="KR4d0341_SBCK_002-2b"/>
　　代仍六弟吊程貢元<hi>三首</hi>
仁者竟不夀世事空悠悠霜滿人洪墓月寒尊美樓<lb/>
慈烏千載恨薦鶚一生休畫史成何事青山烱照眸<lb/>
嚚訟漸成俗如君今豈多仲尼仁者靜下惠聖之和<lb/>
夜月數聲笛春風一再歌紛紛當泚顙視此石嵯峨<lb/>
松下草不殖豪家多不仁惟君淡於水與物靜爲春<lb/>
多爲流涕者應無切齒人墓前有梧檟那復見荆榛<lb/>
　　挽番陽戴如曽貢士母金氏<lb/>
霜氣凛閨妺嚴風老更癯詩書謂有子門戶可無夫<lb/>
鶵鳳横秋鶚孤鸞啼夜烏長松有風雨枯草但平蕪<lb/>
<pb n="KR4d0341_SBCK_002-3a"/>
　次韻汪敬子<lb/>
好善芝蘭馨惡惡鮑魚腥一心宰天地萬世流風霆<lb/>
六經如元氣異端如氛埃㑹徃洙泗濱傳取心印囘<lb/>
　　挽汪士洪<lb/>
昔日杜小姪中年馬少游不知身外事祗覺鬢邊秋<lb/>
有子三株柳同公荒草邱梅溪一夜雪片片逐寒流<lb/>
　　同滕推游朱緋堂二首<lb/>
當日朱緋夣荒烟化鶴城斜陽邊草色深樹裏禽聲<lb/>
欲雨路㣲濕出雲山半青神游應故里只欠愛翁亭<lb/>
此翁有山癖曽此夣魂驚慷慨思逾淡郊行酒易醒<lb/>
<pb n="KR4d0341_SBCK_002-3b"/>
石苔和夣濕歸棹載詩輕回首暮雲碧兩賢沙磧行<lb/>
　　挽外舅二首<lb/>
人間三十二名字幾千春慷慨漢游俠孝慈周吉人<lb/>
視物猶視已顧親寧顧身山中當出相嗣子世其仁<lb/>
月卿方䯻時公欲東床之我姑已黄土公鬢正青絲<lb/>
忽忽成今古茫茫問孰誰但䏻抱茂子灑淚讀新碑<lb/>
　　有感<lb/>
一飲地黃酒冤哉入九泉雲孤無塟地雪霽有蒼天<lb/>
今歲難張詠他年髙董宣視吾匣中劔光射斗牛邊<lb/>
　　住黛障<lb/>
<pb n="KR4d0341_SBCK_002-4a"/>
黛障地眉展緑波天畫開鴛鴦長不散翡翠去還來<lb/>
壇杏頽垣裏隴梅荒草堆山川渾似舊不管曲聲哀<lb/>
　　夣中作<lb/>
我来烟水逺漁艇夜鳴榔萬仞巫山聳一宵秋夣長<lb/>
金翹何婀娜玉佩遽叮噹月冷天鷄暁空餘枕屏香<lb/>
　　閒賦<lb/>
老大天諳練殷勤月徃還岩巒有竒操泉石亦清淡<lb/>
隔浦飛秋葉開牕㸔夕山天心端正月潭水夜深叄<lb/>
　　野人<lb/>
野人方蠖屈天子正龍飛東閣翹林騪北山　移<lb/>
<pb n="KR4d0341_SBCK_002-4b"/>
鵬來賈生去熊兆太公歸地主殷勤别雲霄萬里期<lb/>
　　次韻鄭將士<lb/>
何曽離日用千古到如今菊蕋霜全節梅花月印心<lb/>
韓公蘄竹詠蘇子楚山音<hi>鄭蘄人號楚山</hi>谷口微吾子風流<lb/>
何䖏㝷<lb/>
　　霜日<lb/>
霜日歩行遲雲山履暦長蘆花相遜揖松樹自宫商<lb/>
竹動鳴珂里桃成衣錦鄉水邊篱落好一夜玉爲堂<lb/>
　　得安道中<lb/>
洲渚但明月人烟如暁星春泥纔故里秋水又浮萍<lb/>
<pb n="KR4d0341_SBCK_002-5a"/>
衣破披簑冷厨空煑草腥抱兒含笑語衣裏麥青青<lb/>
　　挽胡制機康侯<lb/>
鷺點青松白鶯穿緑桞黃兒時工對偶老去更文章<lb/>
誅意平生學爰咨去路忙酒邊招隱操我更憶山堂<lb/>
　　寄郭衢州<lb/>
渤海潢池盗龔卿奉詔憂東軒繼芳躅西府踵清流<lb/>
同榜黄扉匹中峯皂盖儔中齋同一咲山屋好中秋<lb/>
　　重寄郭衢州<lb/>
細數東京士無如許郭優山林異朝市姓字欠書郵<lb/>
久巳巢由隱難成李郭舟三衢春有脚山屋好中秋<lb/>
<pb n="KR4d0341_SBCK_002-5b"/>
　　寄留夣炎<lb/>
山屋好中秋中齋烱在眸中流誰砥柱野水却孤舟<lb/>
上意甘盤甚來遲季子留願毋淹獨樂留相九重休<lb/>
　　重寄留夣炎<lb/>
安得肉生羽從公出外游同年多契闊新句孰賡酬<lb/>
天玉梅花雪人寒野水舟中齋難醉白山屋好中秋<lb/>
　　夜永<lb/>
夜永月清甚雨餘風快哉月將槐影出風遣桂香來<lb/>
風至地自掃月來雲亦開三千翰林手光霽瑩靈臺<lb/>
　　客來<lb/>
<pb n="KR4d0341_SBCK_002-6a"/>
客來商畧詩夜市正驚時雲破天青眼烟收月白眉<lb/>
芙蓉天富貴松竹月清竒我醉欲眠去携琴明日遲<lb/>
　　咸淳<lb/>
咸淳風樂好淳厚似咸平人意逄春樂天心遇杜晴<lb/>
征僮催逺信舞䄂促新聲今歲梅能耐咸平詩可盟<lb/>
　　送張平湖山遊<lb/>
殷勒來訪别去作子長游雪霽月清甚天寒鴈過不<lb/>
沙堤今相府花苑古蘇州歸路梅花好還來問白鷗<lb/>
　　次胡伯凱韻<lb/>
日日常三絶時時酒一杯西銘爐上雪太極地中雷<lb/>
<pb n="KR4d0341_SBCK_002-6b"/>
屏破青山出池成緑水來飯餘三両歩一樹木犀開<lb/>
　　題項横父臨清亭時方生孫<lb/>
青梅如豆子更可緩臨清倚杖閑花落憑欄芳草生<lb/>
逄人湏説項生子又添丁千葉桃難實山茶耐久盟<lb/>
　　捧硯姬空翠二首<lb/>
捧硯姬空翠隨琴鶴暁烟夕陽更山外流水自樓前<lb/>
芳草垂楊地和風麗日天戯游㸔䖏䖏明媚自年年<lb/>
㸔山車放慢遇水馬争先湏信一年景無如三月天<lb/>
露花如此好烟桞十分員客醉不湏去竹床相對眠<lb/>
　　獻歲<lb/>
<pb n="KR4d0341_SBCK_002-7a"/>
獻歲歡聲沸清晨寒氣侵四時春是首三日雨為霖<lb/>
緑展垂楊眼青呈芳草心日晴仍夜雨擊壤費謳吟<lb/>
　　梅叟<lb/>
梅叟真佳客氷壷賢主人移樽隨月飲顧典到更深<lb/>
蠟炬精神耐梅花氣象新明朝山屋去隱者詎䏻㝷<lb/>
　　挽妺壻汪汻四首<lb/>
奉禮徒員外京師枉治中二郎槐不做四老橘成空<lb/>
三鳯璧岩子䨇龍寳劔雄萬人真莫贖愁絶老坡翁<lb/>
郎罷當年語深閨婉娩三有齊之季女必得有竒男<lb/>
滿目<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣傷心切切彈離鸞驚别鵠何日淚㾗乾<lb/>
<pb n="KR4d0341_SBCK_002-7b"/>
一疾那知死三朝竟不醒遺羮真慘愴分肉尚精明<lb/>
玉樹衣難綵璧岩氊枉青英魂千古在稚子讀書聲<lb/>
亡恙璧若日媒云婦有依世科君六世時事彼一時<lb/>
寂寞吾州隔諸孤我妺慈九京逄桂老東坦愧羲之<lb/>
　　燈火<lb/>
燈火掩柴門踈蕪烟水昏鷄啼孤月暁犬吠隔山村<lb/>
桃葉翻新曲梅花返舊魂凄其何䖏笛一笑卧空樽<lb/>
　　月色<lb/>
明月亦清哉清風絶點埃村童催睡去野叟問禪來<lb/>
樂事賞心夜清風明月梅夜深羣籟静猿鶴莫相猜<lb/>
<pb n="KR4d0341_SBCK_002-8a"/>
　　帝學<lb/>
帝學湏君入天游輸我豪君方註老子我自讀離騷<lb/>
湖上春風好山中夜月髙山髙君寄内湖海我陶陶<lb/>
　　次韻蜀人李施州芾端午<lb/>
幾日愁無雨夣囬聞雨聲恰逄端午至不覺和詩成<lb/>
慘淡疑天淚滂沱吊屈生邦人云此日隂感助隂兵<lb/>
<hi>臨川人謂端午日雨鬼旺人灾</hi>
對時思故國客裏厭南音同谷凄凉惡三閭感慨心<lb/>
賜衣聊杜句要艾孰騷吟莫說成都景岷峨秋滿襟<lb/>
　　送撫倅林評事歸班<lb/>
<pb n="KR4d0341_SBCK_002-8b"/>
分月年将滿朝天早戒嚴芝函新紫詔棘寺舊青氊<lb/>
梅雨啇岩䜟槐花宰路占應留待漏院揮翰屬名賢<lb/>
　　天貺<lb/>
天貺逄佳節地靈鐘異人今朝書上考同日是生辰<lb/>
部使星留次臨川月半輪明年當此日五馬列朝紳<lb/>
　　飯了<lb/>
飯了庵中坐髙情等寂喧井泉春戸口篆火午香烟<lb/>
句好堪呈佛心空不問禪一聲天外鴈秋意滿徽絃<lb/>
　　大行皇帝挽詞五首<lb/>
創始昌陵漢中興髙廟堯登遐皆十月揚烈擅三朝<lb/>
<pb n="KR4d0341_SBCK_002-9a"/>
再造煌煌業叅侔浩浩霄中興兼創始二帝侑逍遥<lb/>
享國昭陵似龍飛四十春哀榮皆甲子創守又庚申<lb/>
刑措成康治風移尭舜仁瑶編再仁祖萬葉道如新<lb/>
紫陽儒者侣恨不與同時指示四書要躬親百世師<lb/>
欽崇道兢業懷保誥寛慈玉殿凄凉䖏瑶題尚啟敷<lb/>
從諫如堯禹聞言若舜文五臣躋　三誥斥　君<lb/>
聖度天同廣忠謀日有聞甲辰親䇿䖏戅論玉顔欣<lb/>
此日營陵䖏當年毓聖鄉幅員哀踽踽羽衛道煌煌<lb/>
有彗憂天墜重輪麗日光謳歌吾君子千載聖情傷<lb/>
　　　七月而塟始有挽詞制也聞哀則賦臣子至<lb/>
<pb n="KR4d0341_SBCK_002-9b"/>
　　　痛之情也百世報宗廟千秋永𥙿陵此詩似<lb/>
　　　泛只此二句諸廟諸陵皆可用<lb/>
　　贈快霖<lb/>
有客闖東籬星翁身姓支快霖爲道號直術不支籬<lb/>
試與談災福斷然無詭隨小溪天下士持此徃叅之<lb/>
　　神静<lb/>
神靜何湏卜心閒即是仙芋煨牛糞火瓢滴馬鬃泉<lb/>
緑染春風桞紅勻曉露蓮明朝晴景好一棹盡平川<lb/>
　　寄陳宰<lb/>
上國春多雨西江蓮自香恐人疑少室惟我薄淮陽<lb/>
<pb n="KR4d0341_SBCK_002-10a"/>
南北東西命君臣父子常到官理詞訟月色更風光<lb/>
　　次韻李制幹贈行<lb/>
科舉有衣鉢臨行問細君梅花入征夣楊葉礪功勲<lb/>
儼對丹墀日㨗排閶闔雲政湏及邉事毋惜齒牙論<lb/>
　　山川<lb/>
山川長不老人意欲如何霜後蒹葭健秋來洲渚多<lb/>
河汾周舊典洙泗魯餘波悽愴從陳蔡令人涕滂沈<lb/>
先天集卷二<lb/>
<pb n="KR4d0341_SBCK_002-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0341_SBCK_007-1a"/>
先天集卷七<lb/>
　記<lb/>
　　天多許記<lb/>
仰面長嘯天何多馬子才語也吾家西塾面烘窓陽<lb/>
不能以暑秋八月戊申闢之敞其前己酉稱畚挶<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>
菑蠧平土塗程板幹䋲墻以屏以址以剔以術以迪<lb/>
以滌以甓隙地遂可容客客咸規予築䑓樹桂其䖏<lb/>
予曰樹桂成隂如天少何孰若與客舉觴仰嘯共此<lb/>
空濶之天也先是甕牖横陳驕暑顓制凉飈踵焉謝<lb/>
不領謁曲牖衡從自相枘鑿坌翳所都日月如仇不<lb/>
<pb n="KR4d0341_SBCK_007-1b"/>
一二晨宇宙頓豁天無疆界地受約束清飈皓魄結<lb/>
騎偕来閑宵意在衆籟銷聲河漢不波天容正清䑓<lb/>
符華甚雲物萬狀勵竒納巧經星緯宿告歸指授毛<lb/>
骨盡仙下臨廣寒多哉此天予取予求不我靳惜一<lb/>
何幸也客喜而歌得未曽有予曰西偏屋不多槐榆<lb/>
翳空虚昔吾與退之同病斫却月中桂清光應更多<lb/>
今吾與子美同喜取子才氏語之曰天多客以為何<lb/>
如雖然天在山中象吾心也前言徃行識貴乎多多<lb/>
貴乎畜吾兒二三子學焉於西塾畜之先於多乎約<lb/>
禮之先於博文乎誠身之先於明善乎性無内外學<lb/>
<pb n="KR4d0341_SBCK_007-2a"/>
有後先識多則天多進乎子才多矣他日此屋有請<lb/>
曰請母氏我以子才氏淳祐十有一年許月卿記<lb/>
　　友仁先生壙記<lb/>
許氏姜姓也先君諱大寕字寜之徽州婺源許昌人<lb/>
故簽書樞宻院事鶴山先生魏文靖公嘗友其仁曰<lb/>
天下仁人也以小篆扁其堂曰友仁對客稱為友仁<lb/>
先生曽祖考諱良故尚書工部侍郎秀巖先生李公<lb/>
題墓道云有宋善士祖考諱安國叅知政事鳯山先<lb/>
生李公署以淡軒居士墓道考諱琳故左丞相克齋<lb/>
先生游靖獻公以長者書墓道之顔先生生而秀頴<lb/>
<pb n="KR4d0341_SBCK_007-2b"/>
孝友異常兒左右就飬四親異之十年哭淡軒誠哀<lb/>
如成人執䘮如成人厥九年䘮長者於是大母張母<lb/>
胡两世隻景癯於䨇鶴先生哀盡然有以得两母心<lb/>
生其死骨二昆曰吾有弟矣張夫人歿十有五年而<lb/>
胡夫人即世先生哭之若䘮長者而哀曰余為童子<lb/>
時筆墨洗空畦徑諸老先生摩其頂曰希有希有朝<lb/>
廷方以進士科級人余傲兀其間歸而讀有司所可<lb/>
者皆余始所爲後改之者也又三年率如是轉教人<lb/>
意懶矣胡母欲進士余余如泉石何今吾終不復有<lb/>
母又奚暇進士哉蓋自是不應書先生和平温厚視<lb/>
<pb n="KR4d0341_SBCK_007-3a"/>
人猶已過人不欲人譽巳濟人不欲人徳巳性於天<lb/>
世於家然其用力於求仁深矣故當理而無私全體<lb/>
而能惻隱見有藴年者先生爲之誦西銘曰謁糴者<lb/>
豈獲已哉挾金不多人徃徃厭其煩餓者由是衆必<lb/>
多金然後得糴得糴者滋寡殍死者山積安乎先生<lb/>
手權衡背汗滂若無秋毫厭斁意糶未徧家人云食<lb/>
終不食曰一人糴其家待而食者且十人餓吾一人<lb/>
而食之胡不可人私其私以隣爲壑先生不間逺近<lb/>
一之以西銘歲覈戶若干口人予之粟戶戶春風而<lb/>
族姻濃焉曰糴者西銘理一也予者西銘分殊也藥<lb/>
<pb n="KR4d0341_SBCK_007-3b"/>
其病棺衾其死泉幣其窮無告者不必族姻然不幸<lb/>
麗桁楊即衣纊之逵徑闢之石之川不梁造舟而梁<lb/>
之衣冠佩玉不動聲容而悍者神伏狡者心化有不<lb/>
善萌焉畏先生知不敢為者甚多訟不即有司而之<lb/>
先生之廬得片言皆失其所以爭而去常曰松栢之<lb/>
下其草不殖為富不仁者未嘗學問耳故先生之鄉<lb/>
貧富皆得所安急人之急雖犯大寒暑當大患難得<lb/>
疾疢致空乏爲世非笑了不顧二昆旣逝恤孤扶危<lb/>
有人所甚難者盖先生一身即西銘也哭從兄端之<lb/>
詩云幾年書案共嚢螢豈料于今隔死生囘首鹡鴒<lb/>
<pb n="KR4d0341_SBCK_007-4a"/>
原上路雲愁煙慘不勝情是時纔十有三齡云平生<lb/>
祭必敬祭巳必哀事尊者必盡禮遇少賤必降屈共<lb/>
利必薄取共患必先赴樂道人之善惡稱人之惡憂<lb/>
人之憂樂人之樂出於至誠人爲感動犯之不校淆<lb/>
之不濁性有常度終身如一日家傳紫陽夫子之學<lb/>
本身證民坦然明白昜知昜行學者問疑刅解輻輳<lb/>
見其進則喜如已子異時塲屋人人自秘先生昌言<lb/>
之聞而用其言輙得售司文衡者所擊節處盖先生<lb/>
語病中讀韓退之文杜子美蘇子瞻詩終身不遺忘<lb/>
曰吾病未嘗無所得用是先生詩文似韓杜蘇晚讀<lb/>
<pb n="KR4d0341_SBCK_007-4b"/>
黄魯直詩而說之故暮年詩體一變月卿𥘉能言抱<lb/>
而教之曰叚秀實笏擊朱泚顔杲卿面折禄山簡册<lb/>
有光精爽如在惟爾英烈追配古人此髙宗皇帝追<lb/>
賁李若水辭也小子識之淳祐四年月卿幸賜對因<lb/>
憂勤逸樂之問極陳時宰以逸樂二字爲竊權之本<lb/>
考官懼第爲五甲有旨陞第四先生喜曰真吾子也<lb/>
月卿西仕危邊人笑其左先生曰吾教之耳好賔客<lb/>
無日不投轄築群書樓愛蓮閣一觴一咏至者忘歸<lb/>
客方貴盛禮不爲加其落䧟阱悉力拯之不倦仁之<lb/>
義仁之勇如此夫盤錯㳺刅而沈静如愚使用於世<lb/>
<pb n="KR4d0341_SBCK_007-5a"/>
才徳之傑也生於紹熈四年十一月卄日癸未歿于<lb/>
淳祐九年七月七日丙子得年僅五十有七神明不<lb/>
亂笑語而終知與不知皆爲流涕更相唁曰世復有<lb/>
仁人如是乎先是欲以少牢享神祠乃輟不享不肉<lb/>
食者不知其幾家或曰仁者壽夫子欺予哉或曰愚<lb/>
竊聞之矣歲戊申久不雨民無生意先生齋宿籲帝<lb/>
願减齡以救天下其詞良痛明日雨明年先生歿若<lb/>
先生真能行朱文公之學者世之誇口耳曰吾學道<lb/>
德性命遇事輙趋利秦越視人世道日降有由哉聞<lb/>
先生之風庻其有瘳乎此其壽盖弊天壌矣仲尼不<lb/>
<pb n="KR4d0341_SBCK_007-5b"/>
我欺也有䨇桂堂藁若干卷减齡詞無藁先生爲善<lb/>
不蘄人知類如此其誦言曰隂德如耳鳴人知之者<lb/>
豈隂徳耶彼沾沾自表露者相去盖九牛毛不翅矣<lb/>
娶李氏子男月卿承直郎前差充淮南西路安撫司<lb/>
准備差遣協卿後仲氏日卿時卿業進士女適俞有<lb/>
大張沂季未行嫁孫男允茂允勲允荘允英允芳允<lb/>
葵孫女五人十有二年十一月有一日甲辰塟北珠<lb/>
潭之上孤月卿泣血記<lb/>
　題䟦<lb/>
　　　書楚辭後<lb/>
<pb n="KR4d0341_SBCK_007-6a"/>
虚以待之兮無為之先文公集註謂虚以待之於無<lb/>
爲之先恐兩之字當作一様㸔虚以待事於無為之<lb/>
先無為事先也無爲之先猶言勿爲事始事来然後<lb/>
應之不先以事累吾心也恐屈原本意如此<lb/>
淑離不淫註淑善也離如離立言孤特也按離立岀<lb/>
戴記離坐離立毋徃參焉離立者不岀中間則離爲<lb/>
兩人相麗眀矣屈原本意恐謂麗者昜淫惟橘麗而<lb/>
不淫此其所以爲善麗也離當訓麗恐不當引離立<lb/>
若引離立　則離坐豈亦孤特乎<lb/>
尭都平陽舜都蒲阪禹都韓陽湯都毫文王都豐武<lb/>
<pb n="KR4d0341_SBCK_007-6b"/>
王都鎬身都卿相之類<hi>都皆訓居今訓爲大</hi>可謂文王大豐武<lb/>
王大鎬身大卿相乎建邦設都豈可謂建邦設大乎<lb/>
帝髙陽之苗裔兮朕皇考曰伯庸攝提貞於孟陬兮<lb/>
惟庚寅吾以降皇覧揆余于𥘉度兮肇錫余以嘉名<lb/>
名余曰正則兮字余曰靈均紛吾既有此内美兮又<lb/>
重之以脩能扈江離與辟芷兮紉秋蘭以爲佩集註<lb/>
降叶乎攻反能叶奴代反按此六句一韻也文公以<lb/>
爲三韻恐非是庸與降叶如君子至止福禄旣同君<lb/>
于萬年保其家邦子之丰兮俟我乎巷兮悔予不送<lb/>
兮之類是也江與庸叶則降豈不可與庸叶乎盖四<lb/>
<pb n="KR4d0341_SBCK_007-7a"/>
聲通同也庸與名叶如爾牧來思以薪以蒸以雌以<lb/>
雄爾羊來思矜矜兢兢不騫不崩之類是也名與均<lb/>
叶如山有榛隰有苓云誰之思西方美人之類是也<lb/>
䏻與佩叶如嗇於財親賢而任能此成王冠祝詞也<lb/>
之類是也財與能叶則佩豈不可與能叶乎盖四聲<lb/>
通同也我送舅氏悠悠我思何以贈之瓊瑰玉佩盖<lb/>
思亦與財叶也觀于詩可見<lb/>
哀民生之多艱終不察夫民心民人也原自謂也集<lb/>
註以為衆人恐非是但味語脉則可知矣古者民與<lb/>
人通騷經一篇此類甚衆如民生各有所樂集註以<lb/>
<pb n="KR4d0341_SBCK_007-7b"/>
為人生相觀民之計極集註以為人事民好惡其不<lb/>
同集註以為人性民之訓人集註既有眀證哀民生<lb/>
之多艱終不察夫民心此二民字亦當訓人盖原自<lb/>
人也<lb/>
瞻前而顧後集註瞻臨視也顧還視也恐當云瞻仰<lb/>
視也凢後之於前下之於上則言瞻臨者以上臨下<lb/>
也恐非詩靡瞻匪父民具爾瞻魯邦所詹瞻仰昊天<lb/>
論語瞻之在前等意<lb/>
歴吉日乎吾将行集註歴遍数而實選也恐此歴字<lb/>
只是治歴明時之歴不當作經歴字解盖古者只有<lb/>
<pb n="KR4d0341_SBCK_007-8a"/>
此一歴字經歴用此歴字治歴明時亦用此歴字後<lb/>
世以經歴為歴歴象為暦乃後世創立此字以别于<lb/>
經歴耳如尭典暦象亦後世所改<lb/>
　　　䟦許氏世譜後<lb/>
右吾許氏世譜王荆公所記也某聞歐文公曝書偶<lb/>
見此忘其荆公所為讀之乃審甚嘆美之某亦以為<lb/>
史遷筆法焉暇日因校以諸書稍正傳冩之謬并語<lb/>
諸子弟曰吾氏自神農以姜姓非昉乎伯夷文公之<lb/>
言殆有當攷者若忠孝以世其家某軰尚自力哉淳<lb/>
祐辛丑重九日月卿謹書<lb/>
<pb n="KR4d0341_SBCK_007-8b"/>
先天集卷七終<lb/>
</p>
<p>
</p>
  </div>
</body>
</text>
</TEI>
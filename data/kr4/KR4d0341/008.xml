<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0341_SBCK_008-1a"/>
先天集卷八<lb/>
　書<lb/>
　　　上程丞相元鳯書<lb/>
昨告矩堂先生曰上之相凢十有三其四公者巳確<lb/>
乎不泯滅文靖三清獻是已歲月馳駒事功掣肘清<lb/>
義如鏡信史無蹊月卿區區蒭蕘豈有他哉願王成<lb/>
佛爲錦添花使百世之下論吾皇賢宰相以公為第<lb/>
一人文靖三清獻居然下風月卿亦與有榮焉夫矩<lb/>
堂三士畜我我猶國士報之况主家十二樓一身當<lb/>
三千乎故月卿所言於矩堂者有七於先生者有三<lb/>
<pb n="KR4d0341_SBCK_008-1b"/>
一曰服人心矩堂之未相也力排冰山敝屣瑣闥矍<lb/>
鑠請行蜀相泚顙相業已基于此矣逮夫蚌鷸相持<lb/>
螳蟬在後沙堤新築薄海共瞻曰大學中庸之道将<lb/>
行天下乎夫何丞相爲承受之謡無能改季氏之舊<lb/>
端明作尚書之笑不能揜天下之目昔日如蒼生何<lb/>
今日如安石何人望頓輕明主増喟懵董之號道傍<lb/>
揶揄大學中庸至是掃地矣司馬文正之相也遮道<lb/>
者如堵墻縱觀者升屋極遼人共相戒曰中國相司<lb/>
馬矣何以得此於人哉月卿謂訥齋行且相矣願以<lb/>
一人心為第一義哀公問曰何為則民服孔子對曰<lb/>
<pb n="KR4d0341_SBCK_008-2a"/>
舉直錯諸枉則民服舉枉錯諸直則民不服人心最<lb/>
昜以理感最難以勢屈翰林學士趙汝騰雅有物望<lb/>
端明殿學士趙希聖抑又次焉自汝騰以夫之並召<lb/>
希聖以夫之並除而矩堂為海内所輕夫端明班文<lb/>
昌下固也胡不曰依舊端明殿學士某部尚書則妄<lb/>
議何從而生乎張文潜論韓退之可覆視也矩堂語<lb/>
人曰端明作尚書非某之罪某固嘗争之上其如計<lb/>
不行言不聼哉以夫君子人也然與汝騰不相樂出<lb/>
命如此不足以得二賢適足以致两失招虞人以旌<lb/>
是又一鷸蚌也訥齋而相願從容上前希聖汝騰御<lb/>
<pb n="KR4d0341_SBCK_008-2b"/>
筆並除端明殿學士提舉萬壽觀兼侍讀並日供職<lb/>
則既無老子韓非同傳之疑又有伯夷太公居周之<lb/>
喜汝騰既至喻以子方潞公之事釋賈復宼恂之憾<lb/>
然後以命汝騰者命以夫則汲直在朝淮南寢謀衆<lb/>
賢和朝萬物和野天下将翕然曰訥齋真宰相矣髙<lb/>
不忘有直聲嘗攝柱下史矣今以大司農召戚謙之<lb/>
權侍郎矣今日太常不是卿汝其來魏求已正郎矣<lb/>
今日汝為廷尉丞王伯晦固曰居憂楊元極章子美<lb/>
乃得待次州郡何用賢如轉石耶舉錯如是安得不<lb/>
至於失人望哉先生其鍳于兹二曰克已私趙與訔<lb/>
<pb n="KR4d0341_SBCK_008-3a"/>
餉師重呇科降脱漏泉粟可罪也何至怒之如是人<lb/>
曰與訔得君不能觧丞相之嗔他日可知矣明道先<lb/>
生曰四㐫之去四㐫自取之舜何嘗怒今所過不能<lb/>
化所存不能神他事稱是難以枚舉是平日讀文公<lb/>
四書殊無受用䖏也鄭毅齋守建明主所以待侍臣<lb/>
也因其免牘遂有别與州郡之命奪以昇素所厚之<lb/>
人此豈文公四書哉毅齋在後省前論今豸後論新<lb/>
豸皆正論也坐之廟堂不激不隨如太山喬岳雖不<lb/>
見其運動而功利可以及物今豸正人必不以一已<lb/>
廢法必不以舊怨廢賢别與州郡之命天下後世有<lb/>
<pb n="KR4d0341_SBCK_008-3b"/>
一議矩堂矣宰相如推車如操舟一有偏倚覆敗随<lb/>
之已私可狥也如宗社何髙斯得曰下供司農卿職<lb/>
事不許歸安吉州此何等指揮耶欲見賢人而不以<lb/>
其道猶欲其入而閉之門也一時罵辱不足言書之<lb/>
於史萬世謂何先生其鍳于兹三曰逺佞人有言責<lb/>
者曰陳淳祖由王憲叔而進憲叔由義民而進淳祖<lb/>
士大夫也憲叔胥也義民幹辦府也淳祖冝提轄左<lb/>
藏庫明主既俞之矣相君斥憲叔不許入私第其吏<lb/>
于省中猶故也義民首惡佚罰何耶世有諧語謂一<lb/>
士大夫雅憎三者胥倡憎也已而官逹乃改其乎生<lb/>
<pb n="KR4d0341_SBCK_008-4a"/>
友以為言應之曰二三族者是善事我不見其可憎<lb/>
殊覺子可憎耳此言雖小可以喻大甚矣佞人之難<lb/>
逺也吕惠卿楊畏猶不可用矧蘇師旦周筠乎先生<lb/>
其鍳于兹是三者所以告訥齋也而所以告矩堂之<lb/>
七者訥齋能用之則不龜手之藥或以所封謂賢宰<lb/>
相第一人不在矩堂而在訥齋也訥齋而相月卿所<lb/>
欲言又有大于此者盖𥘉相第一義也量而後入信<lb/>
而後諫月卿有待焉古今稱賢相者必曰集思慮也<lb/>
廣忠益也盖聰明或有所遺幾㣲失於俄頃聖賢之<lb/>
能多農馬之智專故也月卿毎觀士大夫告上及廟<lb/>
<pb n="KR4d0341_SBCK_008-4b"/>
堂皆用策套作舉子口中語先生耻之月卿亦耻之<lb/>
　　　荅呉丞相潜書<lb/>
鈞慈天如五雲冉冉自天而下興懐錫類許賜韓銘<lb/>
二親有靈當冥目于九京矣月卿嘗謂銘墓非古也<lb/>
自東漢以來始有之前此所未有也然孝子慈孫之<lb/>
心舎是将何所托故夫子有取焉蔡伯喈銘墓之誚<lb/>
不能免於劉义之狂考亭無人西山死白鶴去爲天<lb/>
上星當今之世舎履翁其誰人子於其親茍有以榮<lb/>
之則一死可見之於地下先生亦人子也推已及人<lb/>
無忠做恕不成伏惟先生念之猶有鬼神其寜無感<lb/>
<pb n="KR4d0341_SBCK_008-5a"/>
月卿人耳誓以死報<lb/>
　　　與鄧宰書<lb/>
月卿婺源一逄掖也於中朝縉紳間聞江西鄧夫子<lb/>
爲當代偉人恨亡從下東野之拜不自意大君子不<lb/>
鄙夷敝邑而長治之謂必有趋走下風之便顧以流<lb/>
落邉頭不得以民事令尹誦一代不數人之詩惟増<lb/>
陳無已之恨而已月卿比試江東偶預薦名念欲辦<lb/>
儷語致教育之謝属自東閫書院來臨安一節征塵<lb/>
無由申貢家書來獲知賢令尹作成有加奕奕專緘<lb/>
特賜寵遺俾觀鹿平盛禮月卿既不獲厠迹其間則<lb/>
<pb n="KR4d0341_SBCK_008-5b"/>
又頒以折爼禮意優厚自非好賢樂善崇尚風教有<lb/>
古卓魯之遺風何以及此且審教條簡昜誠意懇到<lb/>
一念在民父老咸以為前此所未有月卿又爲桑梓<lb/>
之民舉首加額焉旌麾按視阡陌人人獲拜大夫之<lb/>
賢重蒙畧去位貌曲賜温粲書來咸篆尚新也月卿<lb/>
家世以依本分三字符淡軒長者施及諸父恪守家<lb/>
法終歲無隻字到偃室二天之覆月卿不必私禱也<lb/>
扶持弱植更為善類之宗主是祝月卿十一月𥘉祗<lb/>
爲肄業計庻幾稍熟時事然桂玉倍價殊有昔人居<lb/>
亦不昜之譏勢湏試後一歸省當躬造庭下以展㕓<lb/>
<pb n="KR4d0341_SBCK_008-6a"/>
氓之敬退以弟子禮拜凾丈爰質生平學問所疑尚<lb/>
冀與進適有家僮便匆匆拜此未盡欲言切乞台照<lb/>
　雜著<lb/>
　　　志樂平朱氏榮緑堂<lb/>
銀峯曽岀两言官專打忠良不打姦察院首彈司馬<lb/>
相正言先論李隆山是其緑也祗所以爲辱也朱氏<lb/>
番人不銀峯之慕而榮緑之慕吾有取焉仲舒魁也<lb/>
孫弘亦魁也孰榮退之進士也子厚亦進士也孰榮<lb/>
魏公相也荆公亦相也温公亦相也蔡京亦相也秦<lb/>
檜亦相也孰榮三年而緑者五百人某也賢某也佞<lb/>
<pb n="KR4d0341_SBCK_008-6b"/>
某也回某也孝某也悖緑而辱者多矣緑不緑在天<lb/>
榮不榮在我吾知勉其在我者而已在天者吾何知<lb/>
焉眼前何日赤腰下幾時黄赤也黄也未有不自緑<lb/>
始孫弘為博士歸時子厚退自書府就車司馬門時<lb/>
荆公未知制誥時蔡京能令公喜時秦檜未歸自北<lb/>
方時緑而辱者尚少赤黄而辱者滋多然則如之何<lb/>
而可孟子曰仁則榮仲舒榮漢退之榮唐魏公榮慶<lb/>
暦温公榮元祐亦未有不自緑始朱君方將以緑榮<lb/>
其親吾願朱君以仁榮其緑尚勉旃哉堂在饒之樂<lb/>
平縣金山鄉鵠山里朱公芳之某墓爲屋若干楹<lb/>
<pb n="KR4d0341_SBCK_008-7a"/>
　　陳定宇曰山屋方二十一歲有此筆力可敬可<lb/>
　　敬<lb/>
先天集卷八<hi>終</hi>
<pb n="KR4d0341_SBCK_008-7b"/>
</p>
<p>
</p>
  </div>
</body>
</text>
</TEI>
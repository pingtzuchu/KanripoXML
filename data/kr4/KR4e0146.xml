<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>小鳴稿巻一</head> <lb/>
    <p>
<pb n="KR4e0146_WYG_001-1a"/>
欽定四庫全書<lb/>
　小鳴稿巻一<lb/>
　　　　　　　　　　明　秦王朱誠泳　撰<lb/>
　樂府<lb/>
　　聖君曲<lb/>
聖人履天位馭世應昌期寳厯千年運神京萬世基梯<lb/>
航来職貢海嶽拱神祇常道陳中夏仁恩洽四夷儀文<lb/>
唐制度官屬漢威儀氣正三辰順年登百榖滋河清龜<lb/>
<pb n="KR4e0146_WYG_001-1b"/>
出洛日暖鳳鳴岐大地歌謡滿唐虞今在兹<lb/>
　　宛轉歌<lb/>
夜月明行舟琴更清女郎元是鍾情物風前乍聴難為<lb/>
情歌宛轉此身今已亡於君有㝠契願作雙鴛鴦長太<lb/>
息相㸔涙沾臆茫茫造物竟誰尸恨不生逢王敬伯歌<lb/>
宛轉宛轉悲且長紅顔易零落古今同一傷<lb/>
　　明月引<lb/>
青天有月兮照八荒銀漢無雲兮流素光平分寒暑兮<lb/>
<pb n="KR4e0146_WYG_001-2a"/>
變炎凉㡬人懽樂兮㡬悲傷嘆明月之弗改念人生之<lb/>
靡常或醉飽於夏屋或困敝於康荘一瓢寒士千乘侯<lb/>
王泥塗囚虜珠翠名倡或安居於甲第或流落於他鄉<lb/>
百年能㡬畢竟亡羊惟達人之知命且對月而銜觴<lb/>
　　江上曲<lb/>
君為南越兒妾乃東吴女江上一相逢目成心已許與<lb/>
君欲相語奈此舟中人到岸各分散悠悠恨此身風髙<lb/>
波浪險極目孤篷轉重晤良獨難萬里天涯逺<lb/>
<pb n="KR4e0146_WYG_001-2b"/>
　　春逰曲<hi>五首</hi>
車馬乗春出鶯花觸眼新秋千忽飛起故故㸔逰人<lb/>
走馬章臺路紅塵一騎飛美人招素手樓上喚郎歸<lb/>
曉色分楊栁春隂護牡丹王孫馳駿馬多是醉中㸔<lb/>
新栁迎逰騎飛花趂酒甌年年三二月爛醉曲江頭<lb/>
樓外江山麗城邊錦繡新春光濃似酒醉殺浪逰人<lb/>
　　雞鳴曲<lb/>
沈沈漏箭催殘更扶桑日出天雞鳴羲和叱馭起蒼震<lb/>
<pb n="KR4e0146_WYG_001-3a"/>
坐令萬國生光明角角再鳴聲未已萬國祼生都喚起<lb/>
可憐驅入利名塲蠅營盡被雞催死我願人家莫畜鷄<lb/>
膠膠風雨不湏啼威鳳来儀天下樂日日窓前聞喜鵲<lb/>
　　對酒歌<lb/>
人生埃壒内忽忽如夢中三萬六千日所期安得同枝<lb/>
上花正開風前花又落羲馭不我留及時胡不樂君不<lb/>
見三閭大夫誇獨醒形容憔悴江潭行回風歌罷𦵏魚<lb/>
腹到底只留身後名又不見伯倫荷鍤身相隨生死有<lb/>
<pb n="KR4e0146_WYG_001-3b"/>
命信所之潔身曠達兩何有畢竟得失還歸誰榮悴升<lb/>
沈若翻手千古賢愚同一朽昨朝緑鬢映朱顔今日蒼<lb/>
髯成皓首秋月春光不等閒何如且罄樽中酒樽中酒<lb/>
豈徒然㑹須一飲吸百川白日西馳坐成夜休問安期<lb/>
與偓佺<lb/>
　　古意<lb/>
君好堤邊栁妾好嶺上松堤栁吐輕絮飛去無定蹤不<lb/>
如松有操欝欝傲寒冬<lb/>
<pb n="KR4e0146_WYG_001-4a"/>
君好江上舟妾好岸邊樹舟行遇風波飄泊無常處何<lb/>
如樹不移風波自来去<lb/>
　　樓上曲<lb/>
東風吹春春欲䦨紛紛香雪梨花殘美人倚䦨嬌不語<lb/>
翠䄂籠寒嬾輕舉塵封錦柱暗銀筝那忍彈成腸斷聲<lb/>
掩袂含羞抱幽怨怕見雕梁語雙燕蹙損雙蛾思轉迷<lb/>
粉痕滿面傷春啼金蓮緩歩下樓去飛絮逰絲蕩心緒<lb/>
巫陽望斷楚天遙行雨行雲在何處<lb/>
<pb n="KR4e0146_WYG_001-4b"/>
　　逺逰篇<lb/>
至人思逺逰逺逰竟何之聊乘汗漫風直與神仙期晨<lb/>
興食方丈暮歸宿瑤池憑虚弄日月劍佩光陸離渇飲<lb/>
九霄露飢飡千嵗芝平頭㸔星斗揮手謝塵覊歡忻朝<lb/>
帝座指麾役靈祇歸来馭元氣飛雲亦追隨歩虚振金<lb/>
石天風吹鬢絲兩儀與終始三光共盈虧茫茫塵海人<lb/>
蚩蚩詎能知<lb/>
　　苦熱行<lb/>
<pb n="KR4e0146_WYG_001-5a"/>
赤雲噴火燒長天蟾宫老桂飛蒼烟金烏自恨具毛羽<lb/>
白虎喘殺知誰憐萬山烘透銷青翠四海波乾欲平地<lb/>
蒼龍鱗甲隠蟲蛆竟日泥蟠嗟殄瘁况是南州瘴癘鄉<lb/>
火山炎海連天黄著人毒熱若湯火灼我肌膚成炙瘡<lb/>
鐵甲磨穿藏蟣蝨萬苦千辛死無日蠻人退去幸生還<lb/>
一級㣲名君尚惜<lb/>
　　渭城少年行<lb/>
洛下春深栁絮飛渭城少年應憶歸馬蹄偶入城南陌<lb/>
<pb n="KR4e0146_WYG_001-5b"/>
相逢却是長安客為言前日發秦臺而翁傳語需君来<lb/>
千門萬户燕皆至北苑南園花正開年少尋春湏及早<lb/>
揮鞭疾上長安道一路春光絶可憐懵騰忽過斗城邊<lb/>
兩兩新粧臨渭水紛紛逰騎滿秦川秦川自昔羡繁華<lb/>
王孫公子爭豪誇門開朱户星初出燕設青樓日未斜<lb/>
倚醉聫鑣過戚里九衢見者皆興起玉轡搖風馬更驕<lb/>
鬭雞賭得肯相饒閒尋紅粉来金市喜聴黄鸝過灞橋<lb/>
橋下倡家新酒熟觧鞍就向倡家宿美人纎手弄琵琶<lb/>
<pb n="KR4e0146_WYG_001-6a"/>
酒邊雙臉蒸紅霞黄金擲與買今夕少年肯負秦川花<lb/>
　　輕薄篇<lb/>
末世多輕薄輕薄良可嗤昻昻倚門第行行恃先基金<lb/>
多忽貧賤尚肯恤癃疲氣豪蔑賢聖詎知慕軒羲一飡<lb/>
烹九鼎下筯猶嗟咨被服極紈綺猶云匪新竒千金買<lb/>
艶妾色衰竟棄之四方致名馬一蹶終見遺結交出肺<lb/>
肝盟言日星垂片言茍不合對面生嫌疑仲尼稱匹夫<lb/>
造化呼小兒伯陽道徳小孟軻仁義虧孫吴豈諳兵盧<lb/>
<pb n="KR4e0146_WYG_001-6b"/>
扁豈知醫陋兹輕薄子宜為君子規薄方驚蝶翅輕於<lb/>
風栁枝願言執其人為君投四夷<lb/>
　　公子行<lb/>
白面青瞳照秋水豪華知是諸公子金鞍玊轡紫絲鞭<lb/>
雙雙笑語東風裏越羅披體試春衣鶻似身輕馬似飛<lb/>
春色薫人隨處好縱逰直過妓樓西美人樓上親招手<lb/>
公子風流能過否緑楊樹底繋花驄指㸃銀瓶来索酒<lb/>
笑將綵勝結同心醉来一擲雙南金翠幃錦帳恣歡謔<lb/>
<pb n="KR4e0146_WYG_001-7a"/>
夢入陽臺何處尋五更却恨雞聲早馬上歸来踏芳草<lb/>
彎弓更過曲江頭爭拾金丸逐飛鳥<lb/>
　　西城路<lb/>
西城路半是平田半墳墓平田漸少墳漸多酸風苦雨<lb/>
泣銅駞百嵗光隂駒過隙營營終日將如何人生少年<lb/>
胡不樂世間那有蘓仙鶴<lb/>
　　燕燕于飛<lb/>
燕燕何處来營巢尋舊主斜衝碧栁烟低掠青蕪雨逐<lb/>
<pb n="KR4e0146_WYG_001-7b"/>
絮繞迴塘銜泥過逺浦漢灰無復然莫效當時舞<lb/>
　　苦哉逺征人<lb/>
苦哉逺征人荷戈西出秦以身自許國舉目誰為親隂<lb/>
雲翳落日白草迷黄塵三伏不知暑四月那見春射生<lb/>
充早食卧草當夜茵風髙弓力勁霜重鐵衣新主將號<lb/>
令肅部伍催行頻提兵誓滅敵僇力敢顧身固知在家<lb/>
樂寧厭行戍貧他日侯王貴繪像登麒麟<lb/>
　　秋夜長<lb/>
<pb n="KR4e0146_WYG_001-8a"/>
秋夜長明月光露華洗天金氣凉寒蟲候鴈兩何苦聲<lb/>
逐西風来枕傍彷徨披衣坐夜深丁東又聴搗衣砧殘<lb/>
燭熒熒更漏静無端萬事皆縈心<lb/>
　　遙夜吟<lb/>
秋夜一何遙燈燼爐烟滅低下水精簾含情對明月<lb/>
　　估客樂<lb/>
郎船下江水乗風疾若飛與儂各分袂掩泣牽郎衣手<lb/>
㧞黄金釵臨岐贈郎别願郎心似金堅持莫輕折<lb/>
<pb n="KR4e0146_WYG_001-8b"/>
　　將軍行<lb/>
銜命西来專斧鉞逺出蕭關探虎穴鐵驄夜踏黒河氷<lb/>
金戈冷射闗山月將軍令嚴健兒勇直擣長驅争鼓勇<lb/>
隂山北遁穹廬空惟剰牛羊滿丘隴憶昔我軍多戰没<lb/>
風雨啾啾鬼宵哭於今漢將守邊城翻役官軍收戰骨<lb/>
露布星馳達冕旒將軍承詔獨封侯爭誇一代麒麟閣<lb/>
誰念沙塲萬髑髏<lb/>
　　搗衣曲<lb/>
<pb n="KR4e0146_WYG_001-9a"/>
井梧葉墜金風起滿庭明月凉扵水為念兒夫戍玉闗<lb/>
塵滿征衣誰與洗我有氷縑三兩疋胼手殷勤為君織<lb/>
欲製寒衣逺寄將雙杵拈来對砧石搗亂西風續又鳴<lb/>
一聲聲裡寓幽情夜深玉腕痛且困不知露下將三更<lb/>
裁縫已就憑誰寄走馬朝来有邊吏一行書染淚千行<lb/>
寒到君邊衣到未<lb/>
　　夜宴謠<lb/>
良夜沈沈宫漏促兩階庭燎燒銀燭上賓入座氣如虹<lb/>
<pb n="KR4e0146_WYG_001-9b"/>
簾外佳人面如玉一舉飛觥累十觴鳳笙龍管聲鏘鏘<lb/>
滿堂珠翠照人眼酒邊尤物令人狂風動俄然銀燭滅<lb/>
暗中求與同心結紅顔變色絶冠纓壮士羞顔冷扵鐵<lb/>
君王一笑許終歡保全賓客曽無難夜深痛醉各歸去<lb/>
感恩直欲傾心肝從来燕禮惟三爵三爵既過多失錯<lb/>
不醉無歸乃所私飲而不亂真為樂<lb/>
　　農夫謠<lb/>
我昨過農家農夫於我陳嗟嗟天地間而唯農苦辛春<lb/>
<pb n="KR4e0146_WYG_001-10a"/>
耕土埋足夏耘汗霑巾秋成能㡬何僅得比比鄰老農<lb/>
惟二子輸邊辛苦均大兒援靈夏性命逐車輪小兒戍<lb/>
甘泉身首犯邊塵老婦賣薪去老農空一身荒村絶鷄<lb/>
犬四壁罄倉囷公家不我恤里胥動生嗔鞭笞且不免<lb/>
敢冀周吾貧我農老垂死甘為地下人尚祈孫子輩猶<lb/>
為平世民<lb/>
　　樹中草<lb/>
草木非同氣託根猶可生如何兄與弟同氣却無情<lb/>
<pb n="KR4e0146_WYG_001-10b"/>
　　獨不見<lb/>
舉頭望仙山孤坐開水殿芳草自成茵落花復如霰輕<lb/>
雲逐翔鸞緑樹来新燕光景滿目前杳然獨不見<lb/>
　　昔思君<lb/>
昔君與我兮心契意投今君與我兮雲散雨收昔君與<lb/>
我兮魚水相宜今君與我兮風馬難追昔君與我兮琴<lb/>
瑟諧和今君與我兮音問蹉跎<lb/>
　　傷思吟<lb/>
<pb n="KR4e0146_WYG_001-11a"/>
碧雲天末寒風起吹亂賔鴻不成字逺道音書那得聞<lb/>
傷心滴盡相思淚淚㾗界破腮上紅一㸃靈犀不可通<lb/>
驚破綠窗蝴蝶夢月明砧杵聞丁東玉闗此去三千里<lb/>
離恨又從今日始自憐不及江上蓮兩兩紅衣竝頭死<lb/>
　　吴鉤行<lb/>
吴鉤鑄鬼工鋒鍔耀昆鐵逰俠購千金羌人猶未滅<lb/>
　　壯士行<lb/>
寢帳夜聞鷄起坐氣如虎怒髪赫衝冠拔劍燈前舞<lb/>
<pb n="KR4e0146_WYG_001-11b"/>
　　戍婦詞<lb/>
奉姑妾盡孝報君郎盡忠忠孝茍無愧死生何必同<lb/>
　　飲酒樂<lb/>
好鳥窗前宛轉春花庭外芳菲任我狂歌醉舞從他兔<lb/>
走烏飛<lb/>
　　春曉曲<lb/>
隠隠踈鐘出林杪杜䳌啼血韶光老西樓殘月墜咸池<lb/>
香霧空濛六宮曉緑槐滿院結春隂錦屏銀燭髙堂深<lb/>
<pb n="KR4e0146_WYG_001-12a"/>
鴛鴦不暖紅窗夢虹壺玉漏聲沈沈起来無事偏蕭索<lb/>
料峭東風越羅薄笑語丫鬟捲繡簾一庭紅雨桃花落<lb/>
　　羽林郎<lb/>
戮力收城後承恩下紫宸電飛騮馬疾日絢錦袍新邃<lb/>
閤宵藏妓長途晝殺人赦書終見宥依舊佩麒麟<lb/>
　　春夜曲<lb/>
皓月明臺榭和風度管絃夜深諸女伴猶自競鞦韆<lb/>
　　凉州詞<lb/>
<pb n="KR4e0146_WYG_001-12b"/>
黄雲漠漠接平沙落日悲風慘暮笳回首長安五千里<lb/>
征人若箇不思家<lb/>
三軍辛苦覔封侯終嵗防邉戰不休何事孟佗憑斗酒<lb/>
當時談笑博凉州<lb/>
　　相思曲<lb/>
去日春光未老别来秋意方深明月寒更砧杵丁東敲<lb/>
碎儂心<lb/>
　　燉煌曲<lb/>
<pb n="KR4e0146_WYG_001-13a"/>
何物蕃兒顔渥赭生来箇箇能騎馬公然剽掠恣南行<lb/>
河湟戍卒尸縱横危城窮將呼天泣都護不来誰救急<lb/>
身無羽翼可能飛一紀窮荒甘受圍萬里長安無一使<lb/>
丐兵回紇何時歸懦將既誅綾易麥一飽何辭蹈鋒鏑<lb/>
朝来羣醜已登城我軍四面皆蕃聲萬人觧甲從蕃俗<lb/>
强把皮裘更我服每直年年寒食時禠裘南向吞聲哭<lb/>
漢將黄金空滿箧不見征西能報捷<lb/>
　　龍支行<lb/>
<pb n="KR4e0146_WYG_001-13b"/>
邊地悲風聲鼓角長天萬里愁雲薄忽聞天使自天来<lb/>
龍支城門聊一開碧眼羌兒屯且守沒蕃老兵無黒首<lb/>
馬前拜問天可汗五十年来今健否涕流自說山東住<lb/>
結髪從軍𨽻邊戍一自西戎侵玉闗涇隴烽烟薫兩間<lb/>
漢軍戰死音聲絶戰骨憑誰埋故山十中存者僅三五<lb/>
哀哀淚滴龍堆土旃裘禦雪酪充飢年深漸解蕃人語<lb/>
夜觀北斗憶中原每見花開思故園記得来時星火急<lb/>
親鄰送我出前村憑君歸報今天子早發天兵下天水<lb/>
<pb n="KR4e0146_WYG_001-14a"/>
假若不来期速死猶是唐家忠孝鬼<lb/>
　　酒罏行<lb/>
酒罏正在街當中青樓錦樹圍香風美人巧笑餌行客<lb/>
玉顔相映桃花紅蛾眉瓠齒兼螓首鞍馬門前競沽酒<lb/>
笑謔焉知日已斜執事蒼頭應怨久西鄰亦有酒罏開<lb/>
謾誇竹葉浮樽罍效顰翻引里人去坐令行徑生莓苔<lb/>
何事人情偏好色一見妖姬雙眼側五陵年少更粗豪<lb/>
一擲千金寧吝惜西鄰慎莫怨東鄰區區冷暖何湏嗔<lb/>
<pb n="KR4e0146_WYG_001-14b"/>
偶然一醉各分散俱是悠悠行路人<lb/>
　　邯鄲曲<lb/>
邯鄲女兒真如花手梳雲髻盤雙鵶紅裙翠䄂黄金束<lb/>
春山畫出蛾眉緑芳年纔及破𤓰餘除却嫦娥皆不如<lb/>
弱不勝衣體輕薄唾花疑是珍珠落悶来斜倚碧紗窓<lb/>
自拾青梅打飛雀秋千牆外有人逰隔花一見爭相求<lb/>
却恨嬌痴嫁人早誓與卿卿永相好春風夜夜芙蓉幔<lb/>
酒醒扶頭厭珍饌錦堂魚水日追歡詎管流年暗中换<lb/>
<pb n="KR4e0146_WYG_001-15a"/>
比隣有女嫁農家蠶事纔成又績麻日午饁田助耕作<lb/>
麻絲輸盡無衣著<lb/>
　　麗情曲<lb/>
庭院沈沈春晝長雲牕懶繡雙鴛鴦陽臺昨夜隔雲雨<lb/>
體弱不勝羅錦裳殘粧滿面朝慵洗侍兒枕上剛扶起<lb/>
粉郎薄倖戀青樓畫出春山為誰媚滿庭香霧濕空濛<lb/>
花氣薫人眼欲矇深掩蘭房下筠箔背面傷春雙淚落<lb/>
　　猛虎行<lb/>
<pb n="KR4e0146_WYG_001-15b"/>
落日暗深谷酸風振孤城山子飢負嵎耽耽誰敢攖倀<lb/>
鬼被渠役地靈恣爾行目光夾雙鏡怒尾竪一旌當途<lb/>
正擇肉依草飽食人扵乎猛虎天所憎假手㑹遣飛將<lb/>
軍<lb/>
　　燕歌行<lb/>
天聲逺振祁連北深入窮廬追猾賊手提長劍光陸離<lb/>
揮霍頓教天失色一自將兵出玉闗年年出沒風塵間<lb/>
檄書只隔黒河水狼烟近接賀蘭山行役誰人不懐土<lb/>
<pb n="KR4e0146_WYG_001-16a"/>
馬上操戈冒風雨朝来更覺鐵衣寒怕見長天雪花舞<lb/>
凍眼茫茫凍葉腓寒鵶無數居人稀巡邊逰騎畏逢敵<lb/>
守寨尫兵愁被圍從戎自念經年久毎與將軍作留後<lb/>
里正来時為裹頭今日悠悠成白首自是男兒志四方<lb/>
馬革包屍亦何有匈奴未滅敢言歸獨卧月明撃刁斗<lb/>
營中徤卒日紛紛料得何人建大勲君不見牧羊人奴<lb/>
取侯印漢家爭說衞將軍<lb/>
　　驄馬行<lb/>
<pb n="KR4e0146_WYG_001-16b"/>
箇馬雙睛湛秋水獅子精神驪龍耳神竒傳自渥洼来<lb/>
萬里奔雲貢天子圉人控出御河堤詔歸豸史隨驅馳<lb/>
九衢駊騀擁塵霧雕鞍玉轡増光輝雙旌引出經都市<lb/>
貴戚豪門總趨避石崇金谷盡搜殘楊氏氷山都踏碎<lb/>
昨日天書下烏府乗驄逺入函闗路華岳三峯亦動搖<lb/>
皇天一徳勞敷布咫尺天顔地有餘氷清玉潔真璠璵<lb/>
一天明月照旌節萬里春風隨簡書喜是青年致身早<lb/>
臺端風裁惟君好長安門外雨初晴送君又上長安道<lb/>
<pb n="KR4e0146_WYG_001-17a"/>
極目神京氣欝葱風生馬首搖玲瓏人間神駿恐難縶<lb/>
還入天閑仗馬中<lb/>
　　巫山髙次童士昻黄門韻<lb/>
天接巫山礙南極遙㸔十二芙蓉碧雲雨朝来失數峯<lb/>
應疑神女興方濃楚人賦就㡬千載浪語茫茫那有踪<lb/>
至今来往空臺下想像無人不停馬土人猶解說襄王<lb/>
荒祠空笑蠻巫假寂寂巫山萬古青時㸔石上白雲生<lb/>
吁嗟醜謗竟誰雪謾聴崖頭瀑布聲<lb/>
<pb n="KR4e0146_WYG_001-17b"/>
　　春宫曲<lb/>
杏花庭院㢘纎雨火暖博山飛碧縷金籠鸚鵡曉驚寒<lb/>
似隔紅窓共人語畫䦨十二春遲遲忍聞别院爭彈棊<lb/>
粧罷日長無箇事華箋自冩留春詞栁帶裊風成百結<lb/>
海棠零落胭脂雪笑携女伴踏蒼苔漠漠香塵汚羅纈<lb/>
　　征婦怨<lb/>
空堦寒雨零逺道西風作燈下製征衣簷花和淚落<lb/>
　　秋夜曲<lb/>
<pb n="KR4e0146_WYG_001-18a"/>
梧桐一葉飛金井唧唧䖝鳴露華冷明月流輝入綺疏<lb/>
夜深照見娉婷影心切遼陽在何處千里雲山𣺌烟樹<lb/>
征鴻嘹嚦度西風恨身不逐鴻飛去起来獨自歩中庭<lb/>
耿耿雙星河漢横㡬回徙倚不成寐銀燭光寒揺畫屏<lb/>
　　寫玉歌<lb/>
硯池墨漲烟濤濕兎穎含香掃秋碧九疑山隔楚天遙<lb/>
湘靈夜抱琅玕泣生綃半幅凝雪光羅纈捲風雙袂凉<lb/>
電掣雷轟老蛟舞月明露冷飛鸞凰翠拂珊瑚海波動<lb/>
<pb n="KR4e0146_WYG_001-18b"/>
裁為短笛成三弄不勝清思逼人多喚醒江南片時夢<lb/>
　　寒夜吟<lb/>
雪月交輝涵素影銀荷蓮炬紅光冷夜深翠被不勝寒<lb/>
玉人枕上眠未安簷霜片落盆氷結銅龍漏澁宫壺咽<lb/>
　　繡思曲<lb/>
碧紗如烟春晝長玉桃花綻東風香小屏深坐悄無語<lb/>
越羅刺到雙鴛鴦凝神想像陽臺去心緒紛紛亂如絮<lb/>
百囀流鶯和涙聞聲聲正在人愁處寳篆烟消金鴨冷<lb/>
<pb n="KR4e0146_WYG_001-19a"/>
碧雲天外紅輪暝重整殘粧啟鏡奩鏡中怕見孤鸞影<lb/>
　　㸔花唫<lb/>
寒暑恒代謝四時迭推遷百年光景駒過隙人生安得<lb/>
長少年君不見園中花鉛華不久落塵沙又不見晉石<lb/>
崇十里錦帳圍春風豪華安得鎮常在回首萬事浮雲<lb/>
空晝短夜長湏秉燭東皇明日回轅促<lb/>
　　聞角吟<lb/>
嗚咽樓頭暮一聲塞鴻驚起度邊城無端吹斷霜天月<lb/>
<pb n="KR4e0146_WYG_001-19b"/>
多少征人不忍聽辛苦年年留絶漠功名何日圖麟閣<lb/>
黄沙漠漠暗秦雲極目家山雙淚落<lb/>
　　待月辭<lb/>
露下虚庭夜光冷碧梧葉落秋無影美人凭䦨耿不眠<lb/>
香霧半空霏緑烟廣寒倒蘸江湖底睡熟姮娥呼不起<lb/>
浮雲蔽我白玉盤瓊樓十二空髙寒畫屏黯淡銷銀燭<lb/>
不管城頭漏聲促<lb/>
　　短歌行<lb/>
<pb n="KR4e0146_WYG_001-20a"/>
黄河水日夜東流無暫已金谷花紅芳不久委塵沙水<lb/>
流花落年華改綠鬢朱顔肯相待百千萬古埃壒間貴<lb/>
賤賢愚有誰在<lb/>
　　有所思懐戴松崖憲使<lb/>
美人迢迢在何處千里闗山渺雲樹當時貽我珊瑚鈎<lb/>
篋笥珍藏宛如故晶光㶷耀衆目驚千金價直原非輕<lb/>
美人美人不可見側身東望難為情<lb/>
　　王公上壽酒歌<lb/>
<pb n="KR4e0146_WYG_001-20b"/>
獻壽觴樂未央来玉帛宣宫商吾皇邁湯武吾皇齊虞<lb/>
唐遐齡嵩華久休祚天地長<lb/>
　　古離别<lb/>
參商各兩地欝欝苦懐思不見回轅日空憐執手時清<lb/>
霜踈栁脆明月斷鴻遲嵗晏無消息安知㑹晤期<lb/>
　　鈞天曲<lb/>
飛逰欝羅境稽首東王公開軒臨法座置酒燕靈宫紫<lb/>
雲歌玉女瓊漿酌金童揮刀麟脯細入筯鸞膏空鳳簫<lb/>
<pb n="KR4e0146_WYG_001-21a"/>
聲嫋嫋鼉鼓鳴逄逄投壺起天笑吹律回春融燕罷百<lb/>
神散樂闋萬舞終歸来倚餘醉憑虛馭剛風<lb/>
　　登山曲<lb/>
平明出門去驅車升上頭嵐光青可掬山色翠如流黄<lb/>
鶯鳴逺樹白雲起深湫蓮宫日輝輝松觀風颼颼猿吟<lb/>
窺果熟鹿眠藉莎柔囙憐塵世濁翻愛山中幽蓬壺阻<lb/>
東海羽人在丹丘安得馭飛鳳萬里恣遨逰<lb/>
　　涇水黄<lb/>
<pb n="KR4e0146_WYG_001-21b"/>
涇水黄涇土荒牧犬豕飽豺狼老狼搖毒勢最張摩牙<lb/>
瞋目據中央貛不敢過羊不敢當老狼死子更强朝岐<lb/>
暮渭恣厥狂維我唐振天綱一鼓就擒如水沃湯軍前<lb/>
面縛魄飛揚皮毛剥落血淋浪旄頭落唐日光<lb/>
　　折楊栁<lb/>
靈州城下栁多被官軍竊猶餘拂地條更苦行人折無<lb/>
復眼窺春不見花飛雪今君赴玉闗将何贈離别<lb/>
　　隴頭吟<lb/>
<pb n="KR4e0146_WYG_001-22a"/>
萬里奔馳隴頭水日夜嗚嗚亂人耳黄沙白草兩茫茫<lb/>
怕聴水聲愁欲死一從結髪戍凉州鐵甲磨穿已秃頭<lb/>
兒孫養得諳邊語不如隴水解東流㡬度臨流磨劍首<lb/>
水濁誰憐刃傷手何當乘隙奏膚功笑取侯章大於斗<lb/>
肯學李陵生服降甘飲隴水臣他方<lb/>
　　望行人<lb/>
一自兒夫去天涯信息稀無縁完破鏡空自寄寒衣未<lb/>
死魂先斷相思夢欲飛化作山頭石終天待爾歸<lb/>
<pb n="KR4e0146_WYG_001-22b"/>
　　梅花落<lb/>
雅淡雖堪喜飄零亦可傷隨風翻玉笛帶雨上雕梁蕃<lb/>
將寧知味胡兒詎識香吴儂縁戍久一曲淚成行<lb/>
　　紫騮馬<lb/>
舊日紫騮馬于今誰復㸔猶能隨破虜相與戰呼韓嵗<lb/>
久頭顱老風酸戰骨寒新駒初墮地眼見試金鞍<lb/>
　　公無渡河<lb/>
朝鮮渡頭曉日寒風掀怒浪髙於山疾鳥退飛不敢過<lb/>
<pb n="KR4e0146_WYG_001-23a"/>
征夫乍見凋朱顔蛟蟠結龍伏眠往来一相犯俄頃碎<lb/>
舟舩念此千金軀誰能輕棄捐稍待風定斯可周旋被<lb/>
髪之叟晨提壺亂流徑渡將焉如波濤覆首竟沈溺公<lb/>
乎公乎狂且愚蛟飲血龍嚙屍公無渡河竟渡之公今<lb/>
既死去我何用生為一曲箜篌為公死公乎公乎知不<lb/>
知<lb/>
　　鷄鳴<lb/>
君家有髙樹髙樹與雲齊東方一以明髙樹聞鳴鷄天<lb/>
<pb n="KR4e0146_WYG_001-23b"/>
下正康泰汝將安歸兮長安王侯第出入通金閨當門<lb/>
設行馬隔牆聞鼓鼙入朝火城近破曉天光低雲鬟白<lb/>
玉釵緑鬢黄金鎞羙人年㡬許窈窕初及笄君家五兄<lb/>
弟蟬聮荷爵圭十旬兩聚首金鞍映霜蹄玉堂醉瓊液<lb/>
錦隊絢晴霓唶唶道旁士無計同攀躋鴻飛遵水渚鴈<lb/>
棲在蘆鄉虞人巧執鴈而鴈代鴻亡禽鳥且相代兄弟<lb/>
何可忘<lb/>
　　烏生八九子<lb/>
<pb n="KR4e0146_WYG_001-24a"/>
烏生八九子寄棲秦氏樹初不巢人屋於人無所預奈<lb/>
何秦民逰冶兒林間挾彈相追隨我肉不中登鼎俎痴<lb/>
兒規我將奚為一彈中雛雛即死阿母見之悲不止憶<lb/>
昔生兒謀反哺詎料雛成今若此我巢元自穿岩石彈<lb/>
射紛紛應莫及一朝邂逅秦家兒離死毛傷真可惜吁<lb/>
嗟天地間定數安可逃嗤彼機巧徒用智徒勞勞上林<lb/>
西苑有白鹿虞人尚得葅其骨萬里摩天有黄鵠後宫<lb/>
乃得烹其肉百尺深淵有鯉魚深鈎宻網取無餘於乎<lb/>
<pb n="KR4e0146_WYG_001-24b"/>
物理有修短禍福安得移修俟乃君子樂天奚復疑<lb/>
　　青樓曲<lb/>
二八娉婷女傷春更惜春粉融雙臉嫰黛蹙兩眉顰啼<lb/>
鳥窺歌扇飛花落舞茵玉鞭催馬去腸㫁少年人<lb/>
　　艶歌行<lb/>
秦家有好女婉孌字羅敷父憐母更惜深閨誰敢謀十<lb/>
二初養髮十三漸知羞十四正垂髫十五乃上頭嬌痴<lb/>
十八九明媚擅風流于時嫁千乘好合膠漆投夫婦兩<lb/>
<pb n="KR4e0146_WYG_001-25a"/>
兼美姿容萬不侔耳璫明月珠裙帶黄金鈎明眸剪秋<lb/>
水秀色照秦樓飛鳥見之墮潜魚見之浮病者見之起<lb/>
去者見之留嗤嗤多往来人人注羅敷矇夫不觧覩聞<lb/>
聲亦隨逰使君驅馬来一見意油油躊蹰不能去遣吏與<lb/>
之謀黄金我所饒而能共載不羅敷前謝吏使君請歸<lb/>
休羅敷自有夫堂堂千乗侯使君自有婦焉用桑中求<lb/>
夫婦貴有别與君風馬牛知君非浪子妾身豈倡流寧<lb/>
將身中刃㫁我舌下喉傳言謝使君羅敷乃羅敷<lb/>
<pb n="KR4e0146_WYG_001-25b"/>
　　大雅行<lb/>
自恃天然貌黄金未足慳丹青最是無情物斷送佳人<lb/>
出玉闗中官押出歸無路淚濕琵琶面如土馬蹄西去<lb/>
入氊城惟聴黄河流水聲惆悵茫茫胡地月清光不似<lb/>
漢宫明翻恨將軍萬户封却將宫女逺和戎堂堂可笑<lb/>
劉天子世與匈奴作舅翁<lb/>
　　湘妃吟<lb/>
茫茫楚澤湘雲髙澤中禽獸多鳴號君王獵射樂忘死<lb/>
<pb n="KR4e0146_WYG_001-26a"/>
竟日馳驅無乃勞不見秦人劇豺虎正恐他年作囚虜<lb/>
禽荒有戒在周書我願君王鑒前古秦人笑談楚人哭<lb/>
賤妾忍嘗禽獸肉<lb/>
　　置酒髙堂上<lb/>
置酒髙堂上四座皆戚戚炰羔且為樂何湏嘆今昔嗟<lb/>
此座中人流年多半百罏金㡬時黄頭髪日夜白大藥<lb/>
不可期烏蟾苦相廹昨日詫人豪今朝由鬼伯人生真<lb/>
夢幻世事一局奕兒孫自兒孫無煩廣田宅所以置此<lb/>
<pb n="KR4e0146_WYG_001-26b"/>
酒諸君宜醉適當筵如不飲寧無負今夕生前酒一盃<lb/>
身後土三尺達人貴知命爛醉乃長策<lb/>
　　君子行<lb/>
君子防未然所貴逺嫌疑莫登權倖門莫交寡婦兒權<lb/>
門茍棲託終當被人訾孤兒一與交將疑私乃慈拾塵<lb/>
與掇蜂聖賢尚䝉欺𤓰田及李下君子當慎之<lb/>
　　苦寒行<hi>二首</hi>
枯桑呌號朔風急賀蘭山色朝来失我馬衝寒勢欲僵<lb/>
<pb n="KR4e0146_WYG_001-27a"/>
飛雪漫天大於席野狐徑渡河氷合氷刃著人如劍斫<lb/>
莫訝征夫多指落見說寒林凍殺雀<lb/>
邊雲壓地邊風猛飛雪平鋪三萬頃蕃兒走狗更呼鷹<lb/>
醉擁貂裘寧畏冷秦人運芻兼運糧牛顚驢蹶車輪戕<lb/>
但願黄河狐怕渡三軍喜氣回春陽<lb/>
　　蛾眉怨<lb/>
君不見漢家天子偏多慾萬户千門猶未足巍峨寳殿<lb/>
飾黄金磊磈瓊樓鐫白玉箇中宫女日無事學得新翻<lb/>
<pb n="KR4e0146_WYG_001-27b"/>
合歡曲彩帳年年空御床椒房夜夜閒紅燭忽聞中使<lb/>
自天来暗地低頭笑口開蛾眉扶入車中去鳳詔先從<lb/>
馬上回即夜承恩留侍寝鴛鴦被擁珊瑚枕夜深明月<lb/>
上瑶臺夢回却怕牕風冷不意君心遽變遷欲抛恩愛<lb/>
學神仙金盤露和藍田玉石井氷生泰華蓮空聞龍輅<lb/>
親封禪何曽一接仙人面渭河女子乳垂尋持齋徒感<lb/>
天星見君心多慾豈仙才鈎弋枉死誰憐哉王母蟠桃<lb/>
真浪說爭如下詔罷輪臺瓊堦人靜生春草可惜蛾眉<lb/>
<pb n="KR4e0146_WYG_001-28a"/>
坐中老五利文成竟受誅不見劉郎上蓬島宫車晩出<lb/>
南山去吁嗟翻被求仙誤靈駕飄搖不可追惟有悲風<lb/>
起陵樹人生嵗月苦無多漢宫一入成蹉跎楚雨湘雲<lb/>
歸昨夢劉郎劉郎如我何<lb/>
　　宫怨<hi>八首</hi>
自入深宫不見人年年花栁負青春君恩謾說多如雨<lb/>
一滴何曽到妾身<lb/>
自入春来减玉容腰肢無力受東風忽聞牆外羊車過<lb/>
<pb n="KR4e0146_WYG_001-28b"/>
却恨君王過别宫<lb/>
珍珠簾捲隠迴廊寂寞難禁夏日長自恨不如雙燕子<lb/>
銜泥猶解出宫牆<lb/>
昨宵雨過嫩凉生金屋銀屏枕簟清浴罷自憐香透骨<lb/>
君王何事獨無情<lb/>
夜靜深宫睡不成井梧滿耳送秋聲三千寵愛偏遺妾<lb/>
閒理寒衣厚戍兵<lb/>
獨擁羅衾那得眠爐烟消盡夜如年惱人最是宫壺水<lb/>
<pb n="KR4e0146_WYG_001-29a"/>
㸃㸃聲聲在耳邊<lb/>
門外飛花糝玉塵天家談笑别生春鳳笙龍管羊羔酒<lb/>
不是君王帳裏人<lb/>
深宫寂寂冷無春咫尺何縁近一人誤喜中官銀鑰動<lb/>
朝来有例給烏薪<lb/>
　　鳳吹笙曲<lb/>
當年子晉學吹笙學得丹山兩鳳鳴只願凌風歸碧落<lb/>
不圖代日戀周京一朝邂逅浮丘子鶴駕飄搖羾元始<lb/>
<pb n="KR4e0146_WYG_001-29b"/>
閬風𤣥圃友羣仙萬嵗千秋終不死七月七日天下秋<lb/>
分明返憇緱山頭世人可望不可近空有涕泗交横流<lb/>
吁嗟我亦子晉徒曲終逸興凌空虚塵寰謫限滿千嵗<lb/>
相與翺翔遊帝都<lb/>
　　團扇郎<lb/>
團扇復團扇皎如明月秋西風易顦顇從此見郎羞<lb/>
　　朝雲曲<lb/>
巫山之髙髙何極十二晴峯倚空碧襄王一去無消息<lb/>
<pb n="KR4e0146_WYG_001-30a"/>
無消息神不遊化為雨滋田疇<lb/>
　　前有一罇酒行<lb/>
前有一罇酒當筵艶綺羅誰能壽千嵗不飲復如何<lb/>
　　上皇三臺<lb/>
沈沈漏㡬更輾轉不勝情南内凄凉處梧桐夜雨聲<lb/>
　　起夜来<lb/>
念逺㫁音書攬衣中夜起月明如有情照入深閨裏<lb/>
　　從軍行<lb/>
<pb n="KR4e0146_WYG_001-30b"/>
少年多義氣壮志在功名許國千金重捐身一羽輕旌<lb/>
旗風外捲笳鼓月中鳴誓斬樓蘭首塵清萬里城<lb/>
　　遊仙謠<lb/>
三花珠樹春雲香瓊樓十二凝寒光靈童雙吹白玉管<lb/>
鶴背穏駕朝虛皇虚皇身著雲錦裳手持北斗斟天漿<lb/>
素娥兩兩鼔瑤瑟綵軿繞繞飛鸞凰歴覽湏㬰遍八荒<lb/>
回首更欲攀扶桑閬風𤣥圃隔塵世海波萬里空茫茫<lb/>
　　長相思<lb/>
<pb n="KR4e0146_WYG_001-31a"/>
道路逺且阻相違動逾年秋風一夕起墮我池中蓮玉<lb/>
闗渺何許妾心空惘然躊蹰坐宵境搔首那能眠山髙<lb/>
湏及巔水深湏及泉離合諒有日㣲軀當保全<lb/>
　　竹枝詞<lb/>
嫋嫋萬竿秋影㸃㸃二女淚痕試聴鷓鴣聲裏滿川風<lb/>
雨黄昏<lb/>
　　楊白花<lb/>
楊白花隨風無定止飄然一去太無情飛度江南㡬千<lb/>
<pb n="KR4e0146_WYG_001-31b"/>
里可憐落水化浮萍浮萍無復隨風起宫中美人連臂<lb/>
歌此情不㫁如春水<lb/>
　　白紵辭<lb/>
白紵纎纎累成疋絲絲是妾機中織欲製春衫寄逺人<lb/>
親向姑前弄刀尺衣成著意封題去背立東風垂玉筯<lb/>
明年于役倘未歸肯惜為君裁白紵<lb/>
　　當窗織<lb/>
當窗織一織三太息水寒絲脆頭緒多唱徹午雞寧暇<lb/>
<pb n="KR4e0146_WYG_001-32a"/>
食抛来抛去失金梭織久奄奄手無力手無力腸欲斷<lb/>
停梭坐對燈花爛阿姑併我三丈强短尺量来夜將半<lb/>
滿砌寒螿助寥落織成知與誰人著遍身羅綺屬名娼<lb/>
纒頭舞罷錦滿箱<lb/>
　　新聲<lb/>
花燭熒熒艶洞房同心人醉合歡床擬將十索翻新曲<lb/>
慙愧當年丁六郎<lb/>
　　闗山月<lb/>
<pb n="KR4e0146_WYG_001-32b"/>
闗山月居人見月傷離别結髮從軍二十年茫茫萬里<lb/>
音書絶黄沙磧裏無人烟健兒来往横戈鋋有時夜渡<lb/>
黒河水縱横萬騎乗氷堅千鍾馬湩名王醉氊帳夜寒<lb/>
人不睡朝来下令又南侵一曲秋笳堪墮淚北兵恃力<lb/>
南兵靡東竄西逃知有㡬吁嗟徤骨委邊塵半是春閨<lb/>
夢中鬼良人一去戍蕭闗惆悵於今竟未還獨憐今夜<lb/>
闗山月應照刀痕與箭瘢<lb/>
　　洛陽道<lb/>
<pb n="KR4e0146_WYG_001-33a"/>
縱横洛陽道来徃覔行踪宫車若流水仗馬似㳺龍戚<lb/>
里傳燈火侯門聞鼓鐘何因人擲果應為羙姿容<lb/>
　　長安道<lb/>
迢遰長安道王侯甲第多金張朝燕飲許史夜笙歌京<lb/>
兆豪家富新豐俠客過賣珠誰氏子年少正婆娑<lb/>
　　雨雪曲<lb/>
風號沙塞北雪暗玉闗西聴水諳狐跡循山趂馬蹄三<lb/>
冬邊戍苦萬里塞雲低漢節彫零盡蘇郎應未歸<lb/>
<pb n="KR4e0146_WYG_001-33b"/>
　　朱鷺<lb/>
朱鷺来毛質好浴天池戯蘋藻鼓咽咽資舞纛將因漢<lb/>
徳来請以頌天保<lb/>
　　思悲翁<lb/>
思悲翁白蛇㫁天地爐帝王劍火徳炎水徳㣲誰相者<lb/>
昴日鷄握天符應天造誰其尸之耀魄寳<lb/>
　　艾如張<lb/>
艾如張羅黄雀㡬多雀乃髙飛其如雀何大雀善驚黄<lb/>
<pb n="KR4e0146_WYG_001-34a"/>
口貪食虞人張羅于彼路側黄雀頭顱嗟誰與惜<lb/>
　　上之回<lb/>
上之回剪羣醜爾跳梁作戎首犯我甘泉宫恃弓杻渡<lb/>
河来望塵走如驅羊如拉朽匈奴既服臣天子千萬壽<lb/>
　　翁離<lb/>
擁離趾中營室美何以樹之桃與李擁離趾中<lb/>
　　戰城南<lb/>
戰城南死城北滿地僵屍汚青血馬蹄蹀躞骨肉狼藉<lb/>
<pb n="KR4e0146_WYG_001-34b"/>
地逺無人收烏鳶飛飛下来食黄沙漠漠黒水潺潺日<lb/>
暮一回首壮士彫朱顔兵事凶戰事危匈奴桀驁誰制<lb/>
之男兒一死不足辭古有國殤國殤良可悲萬骨委野<lb/>
封侯其誰<lb/>
　　巫山髙<lb/>
巫山髙髙以聳淮水深深以迥我心思歸恨不奮飛登<lb/>
山無車渉水無航嗟我懐人涕下霑裳山髙水復深悠<lb/>
悠當奈何<lb/>
<pb n="KR4e0146_WYG_001-35a"/>
　　上陵<lb/>
上陵舉我頭乃見蓬莱山弱水三萬里雲氣升其間黄<lb/>
金為宫闗丹砂滿原田麟鳳若鷄犬居人盡神仙我聞<lb/>
黄帝在位鑄鼎成有神龍下相迎黄帝上天去夀與天<lb/>
地并維我漢熾炎徳<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>九州朝萬國甘露降自天靈芝<lb/>
出銅池羣仙頌天子遐齡擬黄帝天地永無期<lb/>
　　將進酒<lb/>
將進酒止三爵誦賔筵陳雅樂醉而狂僛僛舞由醉言<lb/>
<pb n="KR4e0146_WYG_001-35b"/>
出童羖既立監或佐史醉而歸乃君子將進酒君莫辭<lb/>
惟酒無量維制之<lb/>
　　君馬黄<lb/>
君馬黄臣馬白二馬並驅馳共逐長安陌美人歸以西<lb/>
臣馬逐輪蹄美人歸以北臣馬追車轍願逐美人保終<lb/>
始不惜駑駘為君死<lb/>
　　芳樹<lb/>
彼美芳樹朝榮夕萎人生㡬何駒隙如斯日月忽忽愁<lb/>
<pb n="KR4e0146_WYG_001-36a"/>
殺人老不復少實勞我心我心不可轉肯以浮言誤居<lb/>
易以俟命奚憂讒與妬<lb/>
　　有所思<lb/>
有所思乃在天之涯海之角何以問遺君贈之白玉璞<lb/>
維兹白玉璞鑿出相思心兹璞倐以爛我心悠悠日以<lb/>
深相思復相思讐之春蠶絲春蠶不到死抽絲無已時<lb/>
吾固有情物物亦有所知如彼比翼鳥如彼連理枝比<lb/>
翼鳥亦死連理枝隨枯惟有相思情乃與天地俱朝亦<lb/>
<pb n="KR4e0146_WYG_001-36b"/>
有所思暮亦有所思天地㑹有盡相思無絶期<lb/>
　　雉子班<lb/>
雉子班傍母飛羽泄泄刷錦衣野有風草我所依隴麥<lb/>
青青我苦飢虞人乃規我肉肥飛鷹走狗驚合圍嗟我<lb/>
性命那可希恨不此身逐黄鵠一舉千里奚慮虞人為<lb/>
　　聖人出<lb/>
聖人出昌運開聖人出元氣回三展正萬福来屏姦宄<lb/>
登賢才物熈熈躋春臺皇風被遍九垓雖有猛士馬施<lb/>
<pb n="KR4e0146_WYG_001-37a"/>
哉<lb/>
　　上邪<lb/>
上邪我欲與君相知永久無休期馬生角慈烏頭白天<lb/>
柱折地維缺華嶽兀天地無日月乃敢與君絶<lb/>
　　臨髙臺<lb/>
臨高臺望四方俯仰萬里無灾祥今皇帝召和氣来鳳<lb/>
凰鳳凰于飛爰集爰止令我主夀萬年與臺相終始<lb/>
　　逺如期<lb/>
<pb n="KR4e0146_WYG_001-37b"/>
逺如期連大漠我師出匈奴縛獻功未央陳雅樂昔我<lb/>
往聲振寥廓今我来春蒸河岳維我漢皇帝夀且樂<lb/>
　　石留<lb/>
石留石留流水滔滔逝者如斯夫嵗不我與一滔滔徂<lb/>
五十無聞與異物俱少不努力徒衰老而唏吁嗟彼舜<lb/>
蹠厥初匪殊尚慎旃哉勿迷厥途<lb/>
　<lb/>
　小鳴稿巻一<lb/>
</p>
<p>
</p>
  </div>
<div>
<head>小鳴稿巻二</head> <lb/>
    <p>
<pb n="KR4e0146_WYG_002-1a"/>
欽定四庫全書<lb/>
　小鳴稿巻二<lb/>
　　　　　　　　　明　秦王朱誠泳　撰<lb/>
　五言古詩<lb/>
　　雜詩<lb/>
南山有長松獨抱參天姿嵗晩愈蒼翠不受霜雪欺一<lb/>
貞恒自守四序焉能移睠彼桃李花灼灼迎春曦明媚<lb/>
驚衆目穠華復幾時常恐風雨至須㬰變離披物性本<lb/>
<pb n="KR4e0146_WYG_002-1b"/>
如此造化誰尸之嗟哉浮俗流齪齪徒爾為安得古貞<lb/>
操偃仰慰吾思<lb/>
深閨有佳人清姿艶且光美人盻秋水聫姢蛾眉長良<lb/>
玉藴其輝幽蘭藹其芳永綃製其服明珠綴其璫借問<lb/>
誰氏子伊其姬與姜非惟逞顔色而實勵氷霜貽我雙<lb/>
南金詎肻輕下堂謙撝固自守曽不求煌煌奉帚心所<lb/>
甘好合琴瑟張伐柯未有斧自媒誠恐皇嗟嗟宿心違<lb/>
輾轉徒在床搔首起延佇雲山遠相望音書無以托涕<lb/>
<pb n="KR4e0146_WYG_002-2a"/>
泗空沾裳<lb/>
鳳鳥秉靈德九苞璨文章名為希世物出見世道昌稻<lb/>
梁非素謀竹實乃所嘗梧桐豈枳棘鳴則依髙崗虞廷<lb/>
聞九奏覽德斯呈祥吁嗟吾道微丹山乃深藏䲭鴞亦<lb/>
何為敢爾窺朝陽宵行本么䯢顧可争輝煌造物杳難<lb/>
問誰能復其常三復仲尼歎令人徒感傷<lb/>
長江險可逾蜀道難可陟誰言周道平而多荆與棘箜<lb/>
篌乃戈矛巵酒為敵國舉目睚眦間骨肉甚仇隙九夷<lb/>
<pb n="KR4e0146_WYG_002-2b"/>
不可居俯仰隘八極將欲凌風翔恨無雙羽翼<lb/>
猛虎在深山終日恒渇飢狰獰肆貪惡居然當九逵一<lb/>
嘯腥風生白日翳隂霾穽檻素無備馮婦安可覊姬旦<lb/>
久不作興言乃凄其<lb/>
薰蕕本不同氷炭實相反華夷性苦殊雅鄭音亦逺熟<lb/>
計出萬全危哉誠累卵鶴頸與鳬足何須較長短捐彼<lb/>
戚戚懷履道恒坦坦<lb/>
寒暑互相遷二儀成氣候真宰司化權誰能測聲臭松<lb/>
<pb n="KR4e0146_WYG_002-3a"/>
栢一以摧居然樗櫟夀傷哉萁豆情載惜山木冦洋洋<lb/>
北鄙音亂我鈞天奏白鶴伏黄昏寒䲭出清晝坐起長<lb/>
太息顛倒何太繆<lb/>
𤣥漿參麯蘖太羹雜酸辛妖姬調古瑟鄭聲亂天真太<lb/>
朴一以散誰為葛天民熱中殊感慨吊古徒沾巾物情<lb/>
類如此已矣無復陳<lb/>
燕燕誰家女人云難再得詎知乃禍水漢火因之滅尤<lb/>
物雖可憐往往傾人國於戯古哲王所貴惟有德我心<lb/>
<pb n="KR4e0146_WYG_002-3b"/>
亦如水女蠱安能惑<lb/>
大鈞秉元化寒暑循無端至理妙不測豈容私智觀春<lb/>
風草木榮秋霜忽凋殘達人契斯理所遇常自安如何<lb/>
抱陽人能成紫火丹念彼穆天子瑶池往復還<lb/>
　　擬古<hi>三首</hi>
女蘿附長松倚托欲終身願為魚與水不作參與辰願<lb/>
為鴛與鴦不作胡與秦云何動隔絶千里蒙風塵我有<lb/>
一端綺欲持贈逺人贈之將如何永結平生親懷思邈<lb/>
<pb n="KR4e0146_WYG_002-4a"/>
難即欝欝何當伸<lb/>
秋髙凉風厲灝靈發清商井梧一以墮晝短夜漸長嗷<lb/>
嗷過鳴鴈唧唧亂啼螿自起步中庭夕露沾我裳沾裳<lb/>
豈足惜感時空彷徨<lb/>
南山有髙士棲息岩<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>間翩翩鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>衣稜稜鹿皮冠白<lb/>
石煮為食丹砂駐其顔我欲求其人舉頭隔雲烟蒼厓<lb/>
千萬仞可望不可攀昨宵夢見之忽然登其巔知我苦<lb/>
辛志念我跋涉艱欲授長生訣鷄鳴夜已䦨起坐長嘆<lb/>
<pb n="KR4e0146_WYG_002-4b"/>
息終焉老塵寰<lb/>
　　感寓<hi>八十八首</hi>
天道一元㑹黙運無窮極四時自成嵗至誠以無息聲<lb/>
臭不可聞但見蒼蒼色福善與<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>滛應感無差忒所安<lb/>
在人爵所貴在天德深居讀周易精微端可測畏天乃<lb/>
君子忠慎期自克兢兢復戰戰於焉保家國<lb/>
天道幽且逺明明誰敢欺勿言不吾察日鑒恒在兹所<lb/>
以古君子敬畏日孳孳出門如有見影響真相隨吾人<lb/>
<pb n="KR4e0146_WYG_002-5a"/>
貴居易左䋲右更規滛荒茍失度恐為天所遺公旦無<lb/>
逸篇衞侯抑戒詩願言書諸紳終身為我師<lb/>
皇天生下民而必立之君端居統萬國宵旰極憂勤創<lb/>
業藉神武守成資聖文功德配天地休聲光典墳典墳<lb/>
既以逺區宇時并分六朝及五部割標徒紛<lb/>
紜此疆而彼界蒸黎䝉兵氛干戈無時息嗟<lb/>
我赤子羣<lb/>
有天斯有地有君斯有臣君臣亦天合誰云屬之人君<lb/>
<pb n="KR4e0146_WYG_002-5b"/>
者臣之親臣則君之隣微䖝有蜂蟻而人豈無倫不見<lb/>
唐虞世五人作同寅不見文武時二公為經綸如何衰<lb/>
季世頽風竟難淳全軀保妻子臨危誰致身<lb/>
茫茫元㑹間造化竟誰尸昏旦既不爽寒暑無或移至<lb/>
誠本無息庶類自蕃滋日月相代明隂陽豈參差嶽山<lb/>
坯厥氣江河分厥支雷霆布厥威風雨行厥時聖人今<lb/>
在上天心與相冝八萬六千嵗悠悠無盡期<lb/>
吾聞帝王世人文日以宣間嘗讀其書撫巻思茫然三<lb/>
<pb n="KR4e0146_WYG_002-6a"/>
王莫之尚五帝不可前征伐與禪讓仁義豈偏全光明<lb/>
燭幽遠心法垂簡編羣生樂熈皥九州無倒懸帝王日<lb/>
以逺明哲徒拳拳恭惟我皇祖䋲武三千年<lb/>
丹山有威鳳噦噦集梧岡竹實茍不飽丹山復囘翔所<lb/>
以古明君求賢日遑遑𤣥纁走千里徴車馳四方伊尹<lb/>
起有莘太公興渭陽傅説奮版築孔明出荆襄扶持頼<lb/>
三夀聲名髙百王用賢乃如此時君當不忘<lb/>
兹晨忽不樂撫膺多可傷披書感前事令我涕沾裳鳳<lb/>
<pb n="KR4e0146_WYG_002-6b"/>
鸞止荆棘䲭鴞據梧岡騶虞不飽肉豺狼厭肥羊人龍<lb/>
困田野人猫登廟堂倒顛有如此天下安所望吁嗟漢<lb/>
唐宋參㑹何紛攘載讀虞書篇千古心遑遑<lb/>
南國有佳人温其顔如玉我欲往從之白駒在空谷斯<lb/>
人不可招泥塗詎能辱去往本無心飄飄若黄鵠我思<lb/>
日以深𤣥纁謾成束掉頭不肯顧悠悠我衷曲清時足<lb/>
大行胡為自彳亍念彼采芝歌獨坐恒忽忽<lb/>
吕政多遺金商辛多羡財鹿臺與嬴藏一炬飛烟埃吾<lb/>
<pb n="KR4e0146_WYG_002-7a"/>
思古賢君所貴在賢才賢才足資世金玉安用哉此理<lb/>
固易曉彼狂迷莫囘鷄鳴起孳孳為利日徘徊㑹田有<lb/>
齊魏鬭寳生嫌猜四臣照千里魏恵顔如灰<lb/>
我觀天下山一一坯造化崢嶸各擅名而誰肯相下巍<lb/>
巍五岳中崇髙維泰華一掌入雲霄日月真可借冲天<lb/>
㡬萬尋恍惚來靈駕氷雪四時寒三庚詎知夏嗟予夙<lb/>
好竒藩維况多暇捫參試一登玉姜莫深訝<lb/>
神龜曽出洛鳳凰亦鳴岐靈物豈虚來解后文明時羲<lb/>
<pb n="KR4e0146_WYG_002-7b"/>
文既以逺元氣日以衰雖有麟與鳳致之者為誰嗟嗟<lb/>
仲尼氏栖栖良足悲獲麟竟遭斃識者空漣洏嗤彼五<lb/>
胡世禎祥何所期蒼麟駕鼓車天道真嗤嗤<lb/>
放勲結茅茨神禹卑宫室吁嗟古聖人安居保終吉奈<lb/>
何秦漢來萬邦困据拮山林窮斧斤門户罄丹漆阿房<lb/>
未及成建章亦以畢雕鐫競滛巧囘首竟蕭瑟夜眠庸<lb/>
㡬何小軒取容膝睡美五更鐘曉窓踏紅日<lb/>
嗟嗟今古人滔滔迷女色焉知粉觸髏亡身更亡國妲<lb/>
<pb n="KR4e0146_WYG_002-8a"/>
已商紂危褒姒周幽惑西施吳子亡太真三郎踣於維<lb/>
髙世王持身能自克寵姬欲同輦無寧虧盛德予心本<lb/>
冲素萬慮恒自息深居養太和於焉趨夀域<lb/>
伏羲撫雲泉神明欽厥德大舜鼓南薫斯民愠皆絶誰<lb/>
云古樂淡清和見天則曽聞鳳格韶感應妙難測吁嗟<lb/>
後世人滛聲相蠱惑唐皇親羯鼓梨園樂無極霓裳欲<lb/>
何為一舞遂亡國我耳厭喧闐端居守淵黙窻前披樂<lb/>
書古道已荆棘<lb/>
<pb n="KR4e0146_WYG_002-8b"/>
茫茫一元化二氣乃屈伸萬物生其間悉含天地仁虎<lb/>
狼之父子蜂蟻之君臣雎鳩之夫婦鴻鴈之主賔物且<lb/>
具人性愧此蚩蚩民誰知禽與獸亦能出其倫禽中則<lb/>
有鳳獸中亦有麟人而反乎此焉用名為人<lb/>
天地生萬物意思本自嘉奈何當世人玩好競浮誇隋<lb/>
君恣厥狂宸逰日以奢龍舟走千里貪彼維揚花宋徽<lb/>
蹈覆轍黄楊致天涯吁嗟花石綱江淮盡虎蛇煬亡徽<lb/>
北狩囘首白日斜唐人牡丹地相傳能㡬家<lb/>
<pb n="KR4e0146_WYG_002-9a"/>
我家有美玉人言出崐岡清姿温且潤素質堅以剛珊<lb/>
瑚讓精彩水精失輝光玉人一入手珍重無時忘琢磨<lb/>
借沙石切磋付刀鋩雕鐫製瑚璉専攻作圭璋神明許<lb/>
相與君子良可方但恐珷玞混棄置令人傷<lb/>
神仙駐何許傳聞在蓬萊沉沉白玉宫隱隱青蓮臺弱<lb/>
流不可渡萬里無飛埃自非鶴背仙憑虚詎能來安期<lb/>
不死藥王母流霞盃天地許同夀日月寧相催我生竟<lb/>
茫昧自愧非仙才至人不可遇且酌黄金罍<lb/>
<pb n="KR4e0146_WYG_002-9b"/>
三代日以逺至治不可追我嘗讀前史撫巻心傷悲炎<lb/>
劉崇伯術李唐竟淪夷女<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>世所耻和蕃人共嗤逮兹<lb/>
趙宋氏兵力苦不支委靡不復振甘為異國欺明明我<lb/>
皇祖仗鉞驅熊貔一怒九圍定百世今熈熈<lb/>
絶代有佳人優游在空谷渇飲澗中泉飢飡岩下菊窮<lb/>
居養貞白衡門擅幽獨如何治平世長往不肯復勸爾<lb/>
脱麻衣為君挂朝服山靈莫見疑公家正懸禄丈夫貴<lb/>
雄飛胡為自雌伏登車早幡然無苦戀黄犢<lb/>
<pb n="KR4e0146_WYG_002-10a"/>
乾坤乖氣薄隂陽鎮差亂重霧結重隂漫漫不知旦幽<lb/>
巖木魅栖深谷鬼車喚百怪恣縱横羣隂欝無散陽烏<lb/>
忽東生滄溟湧霄漢赫赫破頑雲潜囘若氷泮須㬰障<lb/>
礙消悠遠天文煥萬國屬皇明寰海同燦燦<lb/>
深山有蛇虎晴原多鳳麟鳳麟真快覩蛇虎不可親虎<lb/>
蛇有餘毒近之噬吾身鳳麟乃靈瑞致之苦無因我嘗<lb/>
讀古書於焉求屈伸昏昏茍不察貽患將無垠閒居感<lb/>
疇昔用舍怨因循蛇虎既難近逺之誠在人<lb/>
<pb n="KR4e0146_WYG_002-10b"/>
有初必有終有日必有夜天運自循環隂陽交代謝曽<lb/>
聞古仙人雲霄逺凌跨死生亦常理誰惟天所赦吁嗟<lb/>
老佛徒蚩蚩思久假貪迷竟何如而徒䧟虚詐所以君<lb/>
子儒安焉老田舍修身以俟之萬物還元化<lb/>
吾觀三王世有周承夏商賢聖相繼作享國何久長自<lb/>
從周赧來天命苦不常興戎憑詐力王圖詎能昌嬴秦<lb/>
纔二世阿房火咸陽六朝并五代紛紛日更張皇天眷<lb/>
吾祖繼宋髙百王䋲䋲千萬年神器傳無疆<lb/>
<pb n="KR4e0146_WYG_002-11a"/>
吾聞賢后妃有周不可當太姜及任姒世德傳無疆如<lb/>
何至後世宫闈多濫觴吕武恣滛虐紛紛多色荒我家<lb/>
配聖祖聖后並姬姜仁孝實繼之輔治聲洋洋徽音允<lb/>
相嗣帝道日以昌嗟嗟我聖善子孫焉敢忘<lb/>
齊桓假仁義晉文亦如之紛紛戰國君劇戱真小兒美<lb/>
哉漢東平為善日孳孳三監與七國國亡身亦隳李唐<lb/>
不足道諸王恣豪癡滛荒詎知恥俗樂手所持嗟予固<lb/>
無似嗣秦沗藩維願言崇令德劉蒼其我師<lb/>
<pb n="KR4e0146_WYG_002-11b"/>
舜有臣五人而天下乃治武王資十亂承商履天位嗟<lb/>
彼夘金刀憑誰和鼎味創始藉蕭曹守成推丙魏李唐<lb/>
雖小康賢才亦云萃杜房兼宋姚䋲䋲賴無墜我思古<lb/>
良臣班班猶可記相望佐無為諸公真了事<lb/>
兩間有安宅安宅我所居四方有正路正路我所如安<lb/>
宅固非小正路豈其迂夫何當世人而自與之踈安宅<lb/>
蔽草莽蚩蚩莫之除正路塞荆棘茫茫誰與鋤執迷若<lb/>
不解旁觀但踟蹰此道真窅然吾人當體諸<lb/>
<pb n="KR4e0146_WYG_002-12a"/>
公車有千乘出則如雲隨所居能幾何焉用千乘為名<lb/>
馬致千里奔趨若星馳所守僅吾封乗此將安之我嘗<lb/>
陋周制金玉豈其儀過奢誠易敗商車乃為冝漢皇征<lb/>
大宛將士實乘危嗟嗟天馬歌徒為千載嗤<lb/>
吾聞有熊氏古風始更張裹纒兼布革上下易衣裳三<lb/>
代自有制後來漸荒唐詭異駭羣目輕薄移四方錦章<lb/>
奪天巧羅衣鬭時装廣袖全疋帛長裙欲飛揚服妖古<lb/>
所忌不𠂻真不祥城中茍知禁天下當循常<lb/>
<pb n="KR4e0146_WYG_002-12b"/>
吾聞古聖君而惟飯土簋仲尼大聖人飲蔬食飲水簞瓢<lb/>
困顔氏至樂誰能擬曽參亦可人恒飢寧願仕嗟嗟後<lb/>
世人口腹鬭珍羙萬錢充一筯豪奢浩無紀烹羔宰肥<lb/>
牛杯盤動盈几太倉日五升何如安汝止<lb/>
儀狄昔為酒大禹乃絶之維狂鑒周誥抑戒懲衞詩豈<lb/>
惟戕性命抑且喪威儀一語茍不合兵刃手所持不見<lb/>
夏之桀昏黙沈酒池不見隋之煬口不離酒巵二君今<lb/>
已矣後世尤多迷亡身更亡國智者應自知<lb/>
<pb n="KR4e0146_WYG_002-13a"/>
人生期百年百年能㡬何逝者不可追將來苦無多向<lb/>
來黄小羣𤣥髪忽以皤古人亦有言流光一擲梭大禹<lb/>
乃聖人競辰懼閒過亦有運甓老而肯甘婆娑勤苦既<lb/>
如此令名終不磨吁嗟當世人其誰不蹉跎<lb/>
混沌既以死征伐不可無聖人奉天命元后授隂符蚩<lb/>
尤叛臣節涿鹿真囚俘上干軒轅討百靈乃相扶桀紂<lb/>
逆人理湯武布神謨周興商乃蹶漢起嬴斯殂至仁伐<lb/>
不仁民徯后來蘇諸王互征戰七國多貪夫<lb/>
<pb n="KR4e0146_WYG_002-13b"/>
萬物有禽獸生意亦自均荒夫苦畋獵但欲膏其脣車<lb/>
網徧原野百里踐飛塵焚射縱鷹犬暴殄積如薪我觀<lb/>
車攻詩古意猶可申後來競馳騁無乃勞其民窮搜盡<lb/>
巢穴入口未必珍湯網去三面諸侯歸至仁<lb/>
商辛苛聚斂貨財溢臺屋吕政滅諸侯金刀折車軸董<lb/>
卓據郿塢石崇擅金谷王戎親較籌蕭宏廣營蓄吁嗟<lb/>
射利徒勞心何僕僕安知銅臭譏詎惜錢愚恧障塵錦<lb/>
十里買妾珠三斛金錢竟何為而終遭殺戮吾觀顔淵<lb/>
<pb n="KR4e0146_WYG_002-14a"/>
氏薄田繼飦粥簞瓢有餘樂富貴真碌碌<lb/>
古人拙已甚今人巧何多古意竟不存紛紛將奈何嗤<lb/>
彼當世人鬭智互礲磨眼前移造物胷中鑄干戈權門<lb/>
詎云逺一徑即能過天門誰謂髙攀縁手堪摩巧人固<lb/>
多事有如繭中蛾繭成身自錮拙者頻笑歌<lb/>
西川恃重險而人誰敢窺征西褁毡入蜀人竟難支東<lb/>
吴倚三江洶湧乃天為樓舡焚纜下吴人亦離披維險<lb/>
不可恃維賢為可資舟中皆敵國君人當慎之<lb/>
<pb n="KR4e0146_WYG_002-14b"/>
相君椒百斛領軍鞋一屋為利日孳孳而心苦無足貪<lb/>
夫誠可憎佩鑰聲相觸匹騎按田園弄籌計魚肉營營<lb/>
趂市墟貿貿涉川陸剥削盡錙銖慳澁及饘粥恨不馬<lb/>
重駒恨無牛兩犢恨不青蚨錢日往還相逐家藏萬鎰<lb/>
金身為九州牧貪夫正如此一咲聊捧腹<lb/>
假兵車者伯以仁義者王誠偽逈不同而人自聖狂湯<lb/>
以七十里至德聞四方文王以百里殷人何可當小足<lb/>
以制大弱可以制強人心一以歸天命自有常試觀伯<lb/>
<pb n="KR4e0146_WYG_002-15a"/>
者民驩虞氣洋洋齊桓晉文事十世忽以亡何如王者<lb/>
民皥皥莫能量百世既以遠仁恩詎能忘我嘗閲書史<lb/>
浩然興慨慷因之識天德王者其永昌<lb/>
有國有家者知人實為艱知人竟何為乃在用舍間宵<lb/>
人不可用用則穢清班君子不可舍舍則槁空山子瑕<lb/>
據津要伯玉甘退閒孰知賢不肖治亂誠所闗鳳凰覽<lb/>
德輝一去不肯還豺狼卧當道令我涕潺湲<lb/>
吾聞君人者奔走天下士進退手所操誰云無所事祥<lb/>
<pb n="KR4e0146_WYG_002-15b"/>
麟不茍出妖狐足儇利吁嗟進退間而誠闗至治何物<lb/>
鬼蜮徒貌陋據台位姦邪惑帝聰子儀徒自恚而亦有<lb/>
人猫月堂運深智李適日銜杯九齡亦趍避朝中有君<lb/>
子四方君子至君㸔權倖門羣兒競投刺<lb/>
仲尼主子瑕衞卿非所惜孟軻媚臧倉齊卿斯煖席俗<lb/>
論真可鄙聖賢能自擇富貴等浮雲台鈞亦陳迹茅茨<lb/>
乃廣居衡門實安宅簞瓢敵鍾鼎乞求竟何益聲色不<lb/>
我移刀鋸不我迫居易以俟命玩味庖羲易<lb/>
<pb n="KR4e0146_WYG_002-16a"/>
吁嗟兹世人居官多老饕孜孜慕名位焉知奔競勞權<lb/>
門炙手熱氷山與天髙綏綏乞昏夜白日矜所遭相君<lb/>
喜松夀凉州愽葡萄好官我自為□罵空嘲嘈君㸔柄<lb/>
臣第車馬何滔滔幽人方寂寞閉門讀離騷<lb/>
曽聞黄河水遠自天上來萬流㑹東海滔滔極蓬萊又<lb/>
聞瞿塘峽驚濤吼春雷人愁灔澦險奔流若山摧有熊<lb/>
作舟楫神靈濟顛頽千里在俄頃轉折真竒哉巨艦苦<lb/>
難運聊横小水隈丁夫且休息南風殊未囘<lb/>
<pb n="KR4e0146_WYG_002-16b"/>
茫茫天地間而理固有常云胡當世人行險恣猖狂周<lb/>
行舍不由捷徑恣翺翔法言乃不道羣居肆荒唐啖葛<lb/>
誑天下飲鴆欺四方指鹿乃言馬問牛翻問羊隂邪莫<lb/>
能測詭異何可當勿云不吾察天理恒日章吁嗟君子<lb/>
儒靈臺自開張作事貴昭著寧慚天日光<lb/>
莊生寄傲者閒居著南華浮辭逞虚誕寓言恣喧嘩操<lb/>
戈擊夫子盗跖翻見誇三王未足論五帝詎為嘉睥睨<lb/>
小天地言談多險邪猖狂如所言萬物其泥沙吾儒自<lb/>
<pb n="KR4e0146_WYG_002-17a"/>
有經典謨浩無涯至誠乃君子冝其輔邦家<lb/>
造化有常理反之則為妖幻人有竒術槖鑰如手操禽<lb/>
獸解歌舞金石乃鳴跳海水呪可竭岳山祈可揺銅盤<lb/>
出江鯉土盆長靈苗羝羊作人語井錢若榆飄或縮地<lb/>
遠遊或憑虚入朝蒸沙可為糜噓氣即為颷黄金自融<lb/>
成白雪凝不消撒豆化赤衣投笻作虹橋紛紛妖異事<lb/>
我心實不撓吾儒有正術百怪當自消<lb/>
二氣有清濁化工應使然重濁乃為地輕清則為天人<lb/>
<pb n="KR4e0146_WYG_002-17b"/>
物各分類參差難比肩君子與小人賦予有偏全鷄豚<lb/>
與鳳麟凡庸於聖賢清濁乃爾殊天性不可遷中庸貴<lb/>
能變君子當勉旃濁夫㑹當清清者當梯仙<lb/>
普天皆國土四海皆國人唐虞今在上一視乃同仁酷<lb/>
吏獨何心咤叱恣威神爪牙劇豺虎曽不恤吾民凍餒<lb/>
任流殍逸勞誰與均催科急於火鞭撻膚已鱗徤吏持<lb/>
帖來追呼聚比隣鷄豚給饞口拜跪囘怒嗔老農二三<lb/>
子力耕恒苦辛眼中欲流血釜中屢生塵昨日有新條<lb/>
<pb n="KR4e0146_WYG_002-18a"/>
公家收稅銀踟蹰惟四壁局促僅一身徤吏詬且辱而<lb/>
敢訴其貧追隨向官去悲號謀所親有女猶未笄嬌癡<lb/>
正青春商人買為妾遑恤朱陳姻兒孫既零替里胥猶<lb/>
日臻虐民恃官長盤飱競鋪陳破屋存數間求錢斧為<lb/>
薪性命苦見逼恨不沈水濵斯民乃邦本吾徒冝見珍<lb/>
苛政猛於虎朂哉諸縉紳<lb/>
為善為君子君子喻於義為惡為小人小人喻於利所<lb/>
思既不同善惡豈相類義利自兩途理欲所由異譬之<lb/>
<pb n="KR4e0146_WYG_002-18b"/>
食飲然而各有所嗜惡臭與馨香伊人自知味吁嗟義<lb/>
利間慎無迷厥志㐀軻有法言君子所當識<lb/>
有陽必有隂有夜必有旦吁嗟正與邪相反如氷炭誰<lb/>
謂鄭聲滛韶音為所亂誰謂莠草新嘉榖為所爛鳳凰<lb/>
覽德輝鵂鶹可同觀騶虞履中野檮杌可同絆物類自<lb/>
區别吾人亦相判荆舒培禍胎羣邪斯漫漶君實起西<lb/>
府羣賢乃藩翰星辰歸黨籍君子竊悲嘆正邪不兩立<lb/>
天王貴雄斷<lb/>
<pb n="KR4e0146_WYG_002-19a"/>
人中有佞人䜛言不可當蜜口覆人國簧言亂侯王賢<lb/>
愚任喉吻君子歸雌黄舐痔詎知恥掇蜂終見傷綏綏<lb/>
九尾狐媚惑迷四方洋洋八風舞斯文遂無光我嘗覽<lb/>
前古聖言奚敢忘為邦遠佞人䜛夫尤所防<lb/>
商人元尚質淳風自爾全周人始尚文金玉日雕鐫末<lb/>
世益滋偽物情多變遷萬物困凌暴鬼工倦鑚研八寳<lb/>
粧便器珊瑚裁馬鞭黄金餙宫殿珠珍絡鞍韀一劍磨<lb/>
十載一釵直三千相㸔競滛巧安知師聖賢象箸不可<lb/>
<pb n="KR4e0146_WYG_002-19b"/>
諫玉杯誰肯捐一夢了今古豪奢真可憐<lb/>
仲尼相魯君魯人興謗辭子産聴鄭政鄭人亦毁之赤<lb/>
心苦不同黄口任瑕疵賢聖且不免吾人莫嗟咨周公<lb/>
古元聖流言乃相欺向非天動威成王終見疑所以明<lb/>
哲士脩身日孳孳謗言雖百端而吾自坦夷譬之傷日<lb/>
月指斥靡不為安知日月光萬古焉能虧<lb/>
西旅貢神獒召公力阻之逺方獻名馬漢文乃深辭隴<lb/>
西産鸚鵡廣南生荔枝巨象致南粤獅子走西陲翠禽<lb/>
<pb n="KR4e0146_WYG_002-20a"/>
盡輸羽猛獸皆脱皮白玉罄山谷黄金空澤陂紛紛争<lb/>
獻納擾擾欲何為願言貢賢俊為國扶雍熈<lb/>
吁嗟眼底人反覆何其多對談如隔山同居或操戈結<lb/>
交出肝肺囘首施網羅變態苦不常隂佼莫能過斯人<lb/>
何所喻譬之江與河微風一相激遽興千丈波我誠憎<lb/>
其徒洞見勞撝呵綿綿不可絶紛紛將奈何<lb/>
我嘗窮古書竊聞謙受益如何夸毗子洋洋多德色有<lb/>
位莫驕人驕人位斯踣有國莫驕人驕人士斯匿如有<lb/>
<pb n="KR4e0146_WYG_002-20b"/>
周公才吝驕矜富殖雖云大聖人斯亦無足式賢哉謝<lb/>
夫子程門能自克三年去一矜羣儒推令德<lb/>
君子莫施智施智近小人愚人祗自愚至愚翻近仁吾<lb/>
觀古人智而不私其身後人乃機巧鬼魅與同倫吁嗟<lb/>
愚下流為謀固難陳安知千慮中一得無可因智囊竟<lb/>
何為東市寃莫伸愚智莫相笑同為千古塵<lb/>
天地賦人物二氣均所生如何賢不肖而乃殊其名吁<lb/>
嗟賢者流冝公亦冝卿嗤彼不肖徒胡為汙冠纓人君<lb/>
<pb n="KR4e0146_WYG_002-21a"/>
無所為代天持鑑衡進賢退不肖吾人資主盟前元多<lb/>
錯繆仕途良未清非才滿廊廟賢人困漁耕我祖奉天<lb/>
命九州盡豪英黜陟考三載萬年仰大明<lb/>
滛奔誰氏女少好正青春慾竇一以開而寧顧其身踰<lb/>
牆期所私鑚穴召比鄰惡少競相逐兄弟不敢嗔馬蹄<lb/>
松栢下鷄鳴風雨晨綏綏自求耦往來豈辭頻脂膚濕<lb/>
香汗瓠齒含朱唇精神照秋水秀麗驚鬼神我行偶見<lb/>
之傷心淚沾巾頽風不可挽憑誰振彛倫<lb/>
<pb n="KR4e0146_WYG_002-21b"/>
展雄古名盜横行恣㐫惡眈眈誰敢攖殺人供咀嚼公<lb/>
然據太行往來悉攘奪牗下終老夀天意竟何若我聞<lb/>
三代時羣黎遂生樂後來日滋偽緑林滿丘壑窮冦不<lb/>
須追餓虎不足縳公家薄租税此軰將自削<lb/>
天地固不老吾人安可常今者如不樂逝者忽以亡矧<lb/>
兹隆盛世四海稱大康吾藩靜無事輔臣能賛襄散人<lb/>
荷天寵貴富守一方臺池與山水登臨足徜徉名花落<lb/>
又聞好鳥鳴且翔黄嬭助滋味朱絃和宫商我生何慶<lb/>
<pb n="KR4e0146_WYG_002-22a"/>
幸逸樂殊未央載歌詠天保終身感吾皇<lb/>
憶初周穆王天下恣觀遊八駿逐風雨萬里無停留瑶<lb/>
池觴阿母玉帛朝諸侯瓊漿侑天樂白雲起仙謳山川<lb/>
務窮覽邦家寧復憂徐方忽以興周鼎㡬不收亦有隋<lb/>
煬氏黄金餙龍舟瓊花作竒祟妖氛滿揚州至樂不可<lb/>
極淫荒竟成休吁嗟後來者能無覽隋周<lb/>
茫茫天地間無不有鬼神在下乃河嶽在天為星辰百<lb/>
神固非一所主在一人一人總神器百神歆所禋一誠<lb/>
<pb n="KR4e0146_WYG_002-22b"/>
本昭著二氣自屈伸變化詎能測恍惚不可親所貴乎<lb/>
君子萬物備其身鬼神自扶佑福履將日臻<lb/>
吾觀塵海門善惡各有徒謙謙鮮君子悻悻多㐫夫善<lb/>
者所冝福㐫夫所冝誅善惡茍無報真宰其含胡夷齊<lb/>
死溝壑丘軻困窮途顔淵嗟夭折比干乃捐軀盗跖亦<lb/>
何人横行主逃逋乳虎飽人肉誰敢摩其鬚公然老牖<lb/>
下雄風聞八區彼蒼不可問仰面長鳴呼<lb/>
茫茫大化間生育無停息鱗介與毛䖝而各成形色蠢<lb/>
<pb n="KR4e0146_WYG_002-23a"/>
蠢萬不齊至巧誰能識營營若有知䋲䋲日滋殖饞夫<lb/>
亦何心網羅兼彈弋五鼎恣煎烹萬錢供口食焉知愛<lb/>
物仁忍殺無窮極君子逺庖厨暴殄良可惜<lb/>
天地有正氣英靈鍾正人大義薄雲漢至誠通鬼神探<lb/>
穴蹈虎尾沈淵批龍鱗碎首詎知惜引裾寧畏嗔龍逢<lb/>
既以死比干甘殺身史魚以屍諫直心終見伸諸公不<lb/>
可作精神乃星辰囘首媚竈徒謟骨成埃塵<lb/>
東海有匹婦誣殺良可傷奈何三年旱赤地千里荒幽<lb/>
<pb n="KR4e0146_WYG_002-23b"/>
燕有賤臣繋獄將見戕仰天一叩心六月飛清霜物情<lb/>
有寃抑一念通彼蒼二三持法吏舞文自洋洋陽誅茍<lb/>
幸逭隂<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亦可防于公能治獄子孫乃隆昌<lb/>
吾聞堯舜世皥皥惟淳風耕鑿罷無為禮義日以隆如<lb/>
何三代來巧偽競相蒙常道既以墜斯文丁厄窮兄弟<lb/>
動相䦧父子或見攻臣節每中改君恩多不終夫死婦<lb/>
即嫁安能顧同宫帥亡兵即變憑誰瘞元戎金多輙易<lb/>
交官髙互為雄耨鋤且不假財帛寧肯通輕肥驕市里<lb/>
<pb n="KR4e0146_WYG_002-24a"/>
睨傲欺疲癃乳腥猶未除羣兒强稱翁紛紛輕薄態天<lb/>
下將無同詩成聊一笑浮雲滿虚空<lb/>
萬物有真偽人心不可期真偽茍不分君子將蒙欺譬<lb/>
之金與玉而價固無貲珷玞與鍮石亂真良可悲公旦<lb/>
困流言恐懼實傾危新莽初下士謙恭何自卑旦莽豈<lb/>
同倫昧者猶自疑假饒身即死真偽誰能知<lb/>
項籍苦強暴沛公乃寛仁秦鹿競相逐六合生姻塵嗚<lb/>
咽起雷電叱咤驚鬼神拔山氣盖世扛鼎力足任豪雄<lb/>
<pb n="KR4e0146_WYG_002-24b"/>
竟難恃㐫殘徒殺身隂陵一失道楚歌自沾巾焉知卯<lb/>
金刀興隆自有因帝王本仁義猛力何足云<lb/>
君子慎嫌疑所慎良有因莫交孀婦兒莫友敵國臣孀<lb/>
兒一與交人謂私其親敵臣一與友人謂通其隣廣㑹<lb/>
莫耳語臨民莫眉顰嫂叔不相授男女不共茵臨食休<lb/>
涕唾迎賔休怒嗔共食莫澤手分財莫言貧吁嗟天下<lb/>
事一一難具陳避嫌乃君子斯言可書紳<lb/>
絶代有佳人盈盈擅風流裹頭初入室醜婦爭為仇君<lb/>
<pb n="KR4e0146_WYG_002-25a"/>
㸔技術徒忌嫉交怨尤文人亦相輕詆斥多不侔孫龎<lb/>
初共學藏修亦同謀忌心一以興對面操戈矛安得萬<lb/>
黄鳥九鼎薦為羞坐令天下人其心同休休<lb/>
古人一忠厚今人尚浮誇裘馬縱馳騁酒食恣喧嘩文<lb/>
章逞輕薄荒唐欲名家立言多不根滔滔浩無涯吾思<lb/>
矯其弊至誠斯可嘉六經不可及何須誦南華<lb/>
文王曽拘羑仲尼亦圍匡至聖且不免憂患奚可忘元<lb/>
來古君子遭逢德彌彰脩身以俟命履之若康莊臣子<lb/>
<pb n="KR4e0146_WYG_002-25b"/>
死忠孝善道乃其常小人恒戚戚翻為知者傷<lb/>
珠宫麝蘭氣金帳流蘇香羙人嬌侍夜老此温柔郷不<lb/>
知勤四體焉能法三王日夜未能起更深尚飛觴輿行<lb/>
賞花栁醉眠聴笙簧散髪任容與飽食恣徜徉此樂雖<lb/>
莫極外虞亦須防請觀無逸篇念念當不忘<lb/>
古道日以逺人情日以新逢迎以為恱舉世多諛臣比<lb/>
干蹈虎尾龍逢批龍鱗二公既以死千古難其人諛臣<lb/>
不足道直士冝見珍吁嗟諛與直舉錯在君身<lb/>
<pb n="KR4e0146_WYG_002-26a"/>
君子自明白小人多險邪毒隂類鴞獍糾結如虬蛇藍<lb/>
色醜於鬼公然専正衙出口盡蜂蜜滿腹皆鏌鎁月堂<lb/>
幽且深恒謀破人家複壁隠且僻惟虞匕首加紛紛穢<lb/>
青史追思可興嗟羣隂不可盡仰嘆白日斜<lb/>
静思天下事黒白多見迷自非明知人伊誰無所疑譬<lb/>
之鵶與鷺同棲占林池黒白自分曉何須苦相窺聖人<lb/>
明四目燭理洞無遺台衡或昏暗平治其資誰<lb/>
執虚如執盈執圭如不勝譬之循墻走蹜蹜惟恐傾聖<lb/>
<pb n="KR4e0146_WYG_002-26b"/>
賢重戒慎厭斁寧敢生漏室雖至暗衣冠對神明出門<lb/>
何所見如接公與卿安居固無為如臨祭與兵嘗觀庸<lb/>
學傳庶幾學斯成戒慎與慎獨沒齒期遵行<lb/>
萬物在天地生生無暫息洪纎與髙下一一含太極鱗<lb/>
羽自飛潜肖翹亦形色神功不可名妙用誰能識憶昔<lb/>
弄丸翁幽居悟天則微探極性情至理窮因革我嘗讀<lb/>
其書茫然無所得學海信汪洋區區慙蠡測静思興太息<lb/>
居然竭心力安得起其人為我祛欝抑<lb/>
<pb n="KR4e0146_WYG_002-27a"/>
將軍餳沃釜衞尉蠟代薪供饌宰名馬行觴殺美人萬<lb/>
錢營一筯九鼎薦八珍錦綺照庭户歌鐘動比鄰豪縱<lb/>
詎知極奢華孰與倫造物者好還明明察吾身暴殄自<lb/>
亡滅儉德獨怡神<lb/>
公孫為布被漢人譏詐亷司馬亦布被舉世稱大賢老<lb/>
聃嘗有言儉為天下先儉茍不中禮魏風有遺篇大禹<lb/>
古聖人至德垂簡編亦有齊晏子一裘三十年何曽獨<lb/>
何心一食費萬錢末俗不可易臨風興喟然<lb/>
<pb n="KR4e0146_WYG_002-27b"/>
吾人有正氣養之曰浩然充之塞天地失養則靡全反<lb/>
身而理縮萬人吾往焉不縮乃自餒褐夫亦難前燕丹<lb/>
不善養謀報何拳拳虎狼一相犯父子竟棄捐亦有亷<lb/>
將軍爭功怒填填負荆終見屈無乃相如賢恒思戰國<lb/>
君奮師日相牽往往就囚虜所見何其偏容忍乃君子<lb/>
庶幾保天年血氣聖所戒吾人當勉旃<lb/>
吾觀天下理聚散不可期紂聚塵臺財武王乃散之財<lb/>
聚則民散古語豈吾欺財散則民聚君人所冝思此理<lb/>
<pb n="KR4e0146_WYG_002-28a"/>
自分曉而人多自迷矧兹聚歛臣為利日孳孳財乃民<lb/>
之命民則邦之基觀風亦何人能無采吾詩<lb/>
周公復明辟北面還為臣賊莽始居攝久假遂即真歔<lb/>
欷執孺子流涕沾衣巾如何草𤣥者劇秦以美新赤符<lb/>
赫然起覆宗終殞身伯禽繼魯後祚延八百春流芳與<lb/>
遺臭誰仁誰不仁<lb/>
萬物有成敗造物自制之天定不可勝人謀空爾為逹<lb/>
人自知命順受尚奚辭嗤彼智巧徒而徒用其私項羽<lb/>
<pb n="KR4e0146_WYG_002-28b"/>
敗烏江沛公成帝基雖云仁與暴實乃天所思起家良<lb/>
不易興國亦如兹天地尚終壞勿為千載悲<lb/>
　　臨池作<lb/>
鑿破蒼苔地引來寒溜長中有碧荷盤紅蓮净以芳薫<lb/>
風扇炎熇赤日囬朱光披襟坐釣石髙栁隂生凉詩成<lb/>
復浩歌對酒成疎狂恣我一朝樂焉知人事忙邀賓時<lb/>
共適臨流飛羽觴灑然萬慮清援琴調宫商地僻絶喧<lb/>
雜世事渾相忘兹盟幸無爽終嵗來徜徉<lb/>
<pb n="KR4e0146_WYG_002-29a"/>
　　對月夜飲<lb/>
銀蟾上東嶺流光含夕清瑶天湛氷壺萬景俱分明招<lb/>
邀青桂下開樽坐閒庭暢然發歌詠一笑聊相傾嗟嗟<lb/>
塵世中日夕徒營營佳景足吟賞誰能測幽情茍使契<lb/>
真意奚用勞平生<lb/>
　　祀祖母太妃塋偶作<lb/>
皇天渺無際后土廣且深緬懷大母恩空傷寸草心雨<lb/>
露既沾濡松楸散清隂瞻望杳容儀不聞謦欬音俎豆<lb/>
<pb n="KR4e0146_WYG_002-29b"/>
式前陳聊復昭寸忱感慨熱中腸涕泗沾衣襟<lb/>
　　荅少㕘郁先生<lb/>
嵗久音塵絶懐君思愈深蘭章辱逺寄展玩輕南金錦<lb/>
繡奪人目宫商恊雅音三復得逺意庶以慰離心瞻望<lb/>
不可見雲樹連春隂<lb/>
　　秋江訪友畫<lb/>
秋江雨初歇江波漫磯石鴻鴈雜輕鷗泛泛㸃寒碧松<lb/>
風蘿逕深抱琴有遊客相見復相違蒼苔掩行迹<lb/>
<pb n="KR4e0146_WYG_002-30a"/>
　　雲景畫<lb/>
同雲釀飛雪逺近皆瓊瑶氷壺凍六合萬木皆蕭條策<lb/>
蹇來幽人抱琴度危橋何處覔知音前溪路迢迢<lb/>
　　早起<lb/>
枕上春夢驚逺寺踈鐘歇起坐黙無言青燈半明滅緩<lb/>
步出門行西樓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>殘月<lb/>
　　書室偶成兼柬新齋堂兄<lb/>
粤若今古士浮生誰百年俛仰宇宙間時復長喟然衣<lb/>
<pb n="KR4e0146_WYG_002-30b"/>
食固煖飽嵗序恒推遷朽腐同草木胡不師聖賢口吟<lb/>
六藝文手披百家編勿言道彌堅孜孜在鑚研青嵗不<lb/>
努力白髪空盈顛題詩遺同志及時當勉旃<lb/>
　　苦旱<lb/>
妖魃肆㐫頑頻年熾無已隰田皆龜拆涇渭黄塵起井<lb/>
涸草木枯赤地動千里天災固流行感召良有以死者<lb/>
相枕藉生者艱動履骨肉尚相食焉知有倫理困苦亦<lb/>
已極調爕望誰弭彼蒼空悠悠胡不諒人只憑誰挽天<lb/>
<pb n="KR4e0146_WYG_002-31a"/>
瓢一㵼銀河水<lb/>
　　獨坐<lb/>
重門掩緑樹車馬寂無喧好鳥日相對端居兩忘言爽<lb/>
籟解炎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>滿庭松竹繁怡然適吾趣俗慮焉能干<lb/>
　　書王氏族譜<lb/>
大河發崑崙衆派同一源源深流益遠同歸滄海壖巨<lb/>
木亦有本本固末自繁培植嵗云久枝葉茂且堅惟人<lb/>
本乎祖有開應必先餘慶由積善古聖寧虚言王門世<lb/>
<pb n="KR4e0146_WYG_002-31b"/>
忠孝德業光後先稜稜名憲使友愛人稱賢系明分族<lb/>
屬親疎情愈宣千秋及萬禩𤓰瓞常綿綿吁嗟後來者<lb/>
世世冝勉旃<lb/>
　　過田中有感<lb/>
小人不可用用則妨善良稂莠不可容容則嘉榖傷所<lb/>
以田家父耘鋤日皇皇四體苦胼胝僅得充饑膓奈何<lb/>
治家國而不謹其防悠悠感前史披書徒自傷<lb/>
　　題四景畫<lb/>
<pb n="KR4e0146_WYG_002-32a"/>
春風瑶草芳桃花滿村塢雲林烟霧深丁丁響樵斧嵐<lb/>
翠濕衣襟空山半疑雨樂哉蕭散徒麋鹿自成侣長嘯<lb/>
倚岩崖清風邁千古<lb/>
西嶺夕陽沈緑樹烟霏滅漁郎罷釣歸溪女採菱歇逺<lb/>
水浸落霞瑶天淡微月詩翁踞石吟悠然清興發吟罷<lb/>
好風生蕭蕭吹鬂髪<lb/>
山空木葉落萬籟皆商音天外度征鴈東籬菊揺金茅<lb/>
屋数椽小欝欝松徑深遊客逺相過趺坐鳴瑶琴幽懷<lb/>
<pb n="KR4e0146_WYG_002-32b"/>
聊共冩對酒且論心<lb/>
栗烈嵗云徂頑雲迷古樹積雪遍山川逺近堆瓊素野<lb/>
梅得春先開遍前溪路獨客好幽寂杖藜林下步水寒<lb/>
漁父歸扁舟横野渡<lb/>
　　首夏即事<lb/>
景色當清和小院絶塵俗堦藥飄殘紅池荷展新緑手<lb/>
調緑綺琴試皷薫風曲草色滿虛庭藹然生意足<lb/>
　　送顧指揮之襄陽<lb/>
<pb n="KR4e0146_WYG_002-33a"/>
春水照雙旌迢逓襄陽道王事重賢勞喜君優智調秦<lb/>
民多阻饑嗷嗷望君飽東風三月時滿目鶯花好襄陽<lb/>
諸女兒妖艶驚年少努力濟時艱千金休買笑<lb/>
　　遊興善寺<lb/>
興善古名刹僻居城南陬譯經自唐代遺跡於今留緑<lb/>
樹䕃苔逕閴然清且幽茲晨殘暑退凉風動新秋樂哉<lb/>
二三子閑暇從我遊行歌足勝覽乘興還登樓仰視玉<lb/>
宇濶俯瞰清江流南山當目前雨過晴嵐浮無邊好光<lb/>
<pb n="KR4e0146_WYG_002-33b"/>
景收拾歸吟眸僕夫促歸轅清興良未休囘瞻北斗城<lb/>
月光過林丘<lb/>
　　春園行樂<lb/>
青陽布生意萬物皆光輝風日適晴煖花栁争芳菲方<lb/>
塘水初滿喬林緑正肥黄鳥出幽谷嚶嚶鳴復飛銀韉<lb/>
鞚驊騮賞心誰肯違盤桓詎知夕明月扶醉歸<lb/>
　　秋夜露坐<lb/>
大火流天末金井飛梧桐草枯露華濕蓮衰池影空招<lb/>
<pb n="KR4e0146_WYG_002-34a"/>
揺向參宿鳴蛩泣西風中夜耿不寐孤坐明月中炎凉<lb/>
逐時改感慨徒忡忡<lb/>
　　步虚詞贈印鍊師<lb/>
逍遥一仙侣靈胎寳元陽天風振環珮憑虚朝帝郷駕<lb/>
以蒼精虬酌以青霞漿朝遊華山顛暮飛東海洋去來<lb/>
無定踪𤣥鶴同翺翔<lb/>
　　題魏顆結草圖<lb/>
死不從亂命不從乃尊親婢父隂有報結草能勝秦吁<lb/>
<pb n="KR4e0146_WYG_002-34b"/>
嗟乎康公而心胡不仁三良既云殉國事亦以湮細讀<lb/>
黄鳥詩令人淚沾巾<lb/>
　　新齋兄夀詩<lb/>
仙人跨白鶴元陽結靈胎天風振環珮駕言遊蓬萊飡<lb/>
以青精飯酌以流霞盃蒼梧與北海倐忽時往囘囘首<lb/>
笑而語夀域從今開春秋百千禩今日乃其媒<lb/>
　　成化乙已闗中苦旱<lb/>
東風轉嵗律對景不成觀微雨未沾足田疇復枯乾連<lb/>
<pb n="KR4e0146_WYG_002-35a"/>
村絶烟火比屋皆傷殘民生與鬼隣疫癘仍相干匡時<lb/>
愧無策撫膺空長歎我欲叩天閽恨乏凌風翰<lb/>
　　挽鄭長史父母<lb/>
蕭田古文獻先後多名人而翁鍾瑞秀瓊姿邁風塵富<lb/>
而更好禮樂善能周貧優遊泉石間渾然葛天民惟劉<lb/>
乃厥配四德備一身勤儉資内治甘㫖同養親嵗時助<lb/>
禋祀誠敬采蘩蘋芳年三袠餘魚水情兩真瑶琴忽中<lb/>
斷無復鳴陽春鼓盆發長歎聞者為悲䇂諸郎復秀發<lb/>
<pb n="KR4e0146_WYG_002-35b"/>
咸懷席上珍白眉乃子初觀光充國賓歴官魯藩相霜<lb/>
風殞靈椿泣血既三祀衣冠謁楓宸董賈素騰譽復官<lb/>
相吾秦子賢豈無自嚴慈家教勤貤恩五花誥指日來<lb/>
八閩草木翳雙塚蔚然光寵新豐碑表潜德萬古寧沈<lb/>
淪<lb/>
　　偶書<lb/>
城西地卑濕一掘能及泉居止失將䕶寒氣相寅縁冬<lb/>
深偶疾作春盡猶未痊只尺艱動履坐久空兀然吁嗟<lb/>
<pb n="KR4e0146_WYG_002-36a"/>
孝道違於身誠有愆父母全生之子當慎保全兢兢復<lb/>
戰戰于心愧聖賢<lb/>
　　蜀府德陽王師古堂代保安王肅齋作<lb/>
聖聖既以遠古道何邈綿遺訓弗俱亡明明垂簡編萬<lb/>
理具成憲後王冝不愆吕政弗師古詩書燼餘烟傅説<lb/>
古良弼納誨心拳拳至言乃龜鑑冝哉千古傳吾人思<lb/>
受益無如師聖賢君子貴自勉彼昏胡不然河間興禮<lb/>
樂淮南泥神仙擇術誠在人存亡詎由天吾宗有賢王<lb/>
<pb n="KR4e0146_WYG_002-36b"/>
分藩世蟬聮日用動師古肻為流俗牽蒼黄免馳逐貨<lb/>
色咸棄捐齋居静無事妙契羲皇前嗟余沗宗人見賢<lb/>
思與肩晝讀古人書夜夢與周旋吾宗契吾志夙夕恒<lb/>
乾乾聲光騰玉牒流芳萬斯年皇祖有彛訓典則相後<lb/>
先憲章在諸孫百世同勉旃<lb/>
　　嵗晩<lb/>
𤣥天忽冬暮嵗功云已成羣隂結幽谷凍鳥棲復驚四<lb/>
序迭更代萬彚紛枯榮物理孔昭著君子冝安貞<lb/>
<pb n="KR4e0146_WYG_002-37a"/>
　　古意<lb/>
莫栽蓮在沼莫種栁臨岐蓮實中多苦蓮根中多絲楊<lb/>
栁垂長條猶解贈别離<lb/>
　　秋夜<lb/>
月光透綺䟽露華濕金井踈枝驚鵲堕腐草流螢冷入<lb/>
秋情轉多况復寒宵永黙坐當前墀素心徒耿耿<lb/>
　　冩懐<lb/>
野情耽逸趣僻地結幽居其中何所有左右秪圖書飽<lb/>
<pb n="KR4e0146_WYG_002-37b"/>
食竟無事陳編聊巻舒衆鳥相和鳴園林宿雨餘好風<lb/>
東南來飄飄吹我裾願言竟兹樂舍此復何如<lb/>
　　有懐凌卧岩<lb/>
月色滿虛庭皎然如秉燭鳴蟬咽無聲巢鳥驚還宿忽<lb/>
憶卧岩人悵然亂心曲烟樹千萬重苕溪如在目有書<lb/>
未得通有地何由縮入口匪刀圭春風面如玉悠然養<lb/>
谷神遐齡端可卜<lb/>
　　寓興<lb/>
<pb n="KR4e0146_WYG_002-38a"/>
澆風亂淳俗靡靡入人深猗蘭誰所譜為我調素琴琴<lb/>
中有天趣茫茫無賞音吁嗟廣陵散終古其沈沈<lb/>
　　山水圖<lb/>
我自遊山歸見山心輙喜何人冩此圖彷彿舊遊是漠<lb/>
漠嶺上雲泛泛溪中水啼猿扳樹顛馴鹿依山趾諦彼<lb/>
方瞳翁宛然赤松子<lb/>
　　翫松石<lb/>
欝欝澗畔松鑿鑿岩下石移來置庭階蒼然古顔色我<lb/>
<pb n="KR4e0146_WYG_002-38b"/>
生幸多暇廢巻對終日苔蘚㸃斕斑霜風動蕭瑟塵埃<lb/>
隔人境庶以慰幽寂<lb/>
　　安分<lb/>
菽粟貴充腹焉用羅珍羞布帛既適體何須衣輕裘緼<lb/>
袍與簞食哲人竟亡憂况復過飽暖安居日優游内省<lb/>
自不疾此外復何求<lb/>
　　軒中即事<lb/>
小小結幽軒我來任棲宿富貴輕浮雲身安心自足髙<lb/>
<pb n="KR4e0146_WYG_002-39a"/>
槐夾行道繁隂凉夏屋洞然八牕開青山常在目細和<lb/>
淵明詩詩成還自讀夜來風雨聲曉起庭莎緑<lb/>
　　滄浪圖<lb/>
水清斯濯纓水濁斯濯足逍遥大塊間何榮復何辱日<lb/>
暮罷釣歸孤舟水雲宿覺來吹洞簫一和滄浪曲<lb/>
　　紀夢<lb/>
深宫傳蠟燭侍兒治我床心虛静無事安眠納微凉俄<lb/>
然夢一人黒色頎而長衣冠存古制玉佩鳴鏘鏘粲然<lb/>
<pb n="KR4e0146_WYG_002-39b"/>
顧予笑眉目如有光自言忝西伯陵丘在咸陽我聞驚<lb/>
且拜無乃周文王摳趍將復請雲車忽飛揚夢囘長太<lb/>
息沈沈夜未央夙興具圭冕寳鼎燃瓣香孝慈與仁敬<lb/>
明明垂典章文王真我師千載詎敢忘<lb/>
　　雪夜<lb/>
積雪動連旬嵗華復相迫中夜坐彷徨牕明如月白竹<lb/>
爐火正紅玉盌浮桐葉曉起㸔青山同雲天一色<lb/>
　　雪意<lb/>
<pb n="KR4e0146_WYG_002-40a"/>
上天布同雲寒日堕不收老木歸栖鴉徹夜風蕭颼屋<lb/>
茅盡以捲掀簸無停休昏昏徧千里落落連九州誰將<lb/>
萬端葉欲寒山中溝寒蟲厭原野枯桒呌林丘氷下有<lb/>
河魚忍凍誰肯求萬間思廣厦被覆焉能周獨有力耕<lb/>
者相㸔起歌謳今年麥信好明嵗真無憂矧兹百榖中<lb/>
所急先來牟去冬苦愆陽詵詵出螟蟊一雪今乃爾來<lb/>
牟行有秋沗予守西土而豈為食謀端居念農事寧敢<lb/>
忘綢繆吾藩盛鄒枚森然擁戈矛語氣各勍猛星堂能<lb/>
<pb n="KR4e0146_WYG_002-40b"/>
少留<lb/>
　　進履圖<lb/>
張良昔未遇誓欲報韓仇進履圮橋下虛心將有謀素<lb/>
書一授受於焉相炎劉蹙秦暨蹶項黙運帷幄籌王業<lb/>
既大定毅然乞封留列侯豈不貴而托赤松遊度彼良<lb/>
之心報韓願已酬區區黄石公不知伊與周素書視典<lb/>
謨治道孰為優<lb/>
　　問禮圖<lb/>
<pb n="KR4e0146_WYG_002-41a"/>
聃為柱下史周禮在於斯聖人不自聖從聃一問之學<lb/>
琴暨問官所學何常師<lb/>
　　枯木竹石畫<lb/>
老木勢槎牙相依獨幽篠空山嵗月深苦厯風霜飽幽<lb/>
篠欲成林老木自合抱托根既得所願言永相保<lb/>
　　讀史外紀<hi>六首</hi>
太極本無極乃在天地先兩儀生四象庶類斯繁焉混<lb/>
茫一以闢渾敦御其間明達二五粤三才方肇宣<lb/>
<pb n="KR4e0146_WYG_002-41b"/>
粤惟太古氏一姓十三人澹泊誠無為俗化因之淳干<lb/>
支名嵗在天靈實斯君繼之王者何爰以定三辰夀年<lb/>
能滿德一萬八千春<lb/>
居方受元命繼地治以昌山川分九區人各居一方惟<lb/>
臣不虛貴惟主不虛王君臣政教興男女斯有常淳風<lb/>
正沕穆更號曰九皇<lb/>
於惟大荒初人物無區别摶生以咀華茹毛而飲血夏<lb/>
暑結巢居冬寒穿窟穴傳教土為臺紀事䋲為結厥後<lb/>
<pb n="KR4e0146_WYG_002-42a"/>
書契興事事勞辭説<lb/>
太昊象日月帝徳能合天耦竒自有數河洛呈其𤣥婚<lb/>
<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>分姓氏斷桐絲為絃神明德可通萬類情可宣道統<lb/>
信斯啟聖聖乃相傳<lb/>
伊耆蓺五榖有熊占斗綱人文一以著堯舜垂衣裳夏<lb/>
忠商尚質周文郁有光䋲䋲隆治道國祚綿且昌春秋<lb/>
互征伐七雄争暴强嬴秦竊神器再傳二世亡仁義棄<lb/>
不施吁嗟良可傷<lb/>
<pb n="KR4e0146_WYG_002-42b"/>
　　子貢訪原憲畫為康文淵都閫題<lb/>
世道不再古澆漓鑿其淳交朋多以面疇能踐其倫恒<lb/>
人無足讓賢者冝自親云胡端木賜坐觀原憲貧而惟<lb/>
營貨殖千金貿竒珍焉知固窮士衣有百結鶉吁嗟端<lb/>
木心見道亦已真同儕茍云乏分財非所嗔憲乎實自<lb/>
守躬耕甘苦辛不義富且貴視之若飄塵仁義自充足<lb/>
道德堪潤身相尋談一貫凍餒安足陳二賢去已逺友<lb/>
道猶如新披圖三太息聊示今之人<lb/>
<pb n="KR4e0146_WYG_002-43a"/>
　　夀李封君繡衣<lb/>
沁源有遺老安居踰稀年鼻祖老聃氏遥遥乃曽𤣥髫<lb/>
年入頖宫經禮窮三千蟾宫髙折桂領教司陶甄黌堂<lb/>
擁師席白晝那肯眠鄠邑亦多士教鐸日以宣慈溪還<lb/>
小試吏隠聊周旋一朝揮印綬去去何飄然庭闈足甘<lb/>
旨節孝人共傳鯉庭萊衣趨蘭桂紛相聮蜚英有侍御<lb/>
超登多士先中臺應豸繡龍勑推恩全朅來振風紀將<lb/>
命厯秦川晴雲飛太行東望心旌懸時維小春月寔逢<lb/>
<pb n="KR4e0146_WYG_002-43b"/>
初度天王事念靡盬私歸寧敢専沁源近西土夙昔聞<lb/>
其賢所存在忠孝食報冝綿綿方今天子聖夀域開八<lb/>
埏我詩賀而翁庸續南山篇<lb/>
　　春日有懐<lb/>
衆鳥集芳林喧啾競陽和感時坐達旦長嘯悲且歌念<lb/>
彼金石交悠悠隔闗河重晤良獨難相思將奈何嵗月<lb/>
忽以晩世故何其多嗟嗟黄小羣紺髪俄成皤倚床發<lb/>
浩嘆萬事皆蹉跎達人貴知命對酒自吟哦<lb/>
<pb n="KR4e0146_WYG_002-44a"/>
　　春日久隂孤坐無聊寫此寓懐<lb/>
青陽欝未舒開軒坐獨冷隂風中夜吹遲日黯晴影紅<lb/>
芳半消歇青苔生露井雲幕山光微林䆳鳥聲静兀坐<lb/>
寂無聊居然厭塵境諒惟髙世人焉能惜光景道德日<lb/>
已負素懐徒耿耿<lb/>
　　忠孝巻為唐府題<lb/>
大本忠與孝大倫君與親君親本一致忠孝非兩人於<lb/>
惟先哲王見道亦以真大書忠孝字訓飾何諄諄遼鶴<lb/>
<pb n="KR4e0146_WYG_002-44b"/>
去不返手澤常如新囊封遺一使千里來吾秦再玩復<lb/>
再拜披讀驚心神省躬誠不暇佩服當書紳願言保終<lb/>
始樹德崇彛倫<lb/>
　　登山詩<lb/>
晨興驅吾車駕言徂南山豈徒汗漫遊直欲陟其巔冷<lb/>
冷起長嘯飄然振羽翰鳥道數千仞宛若登天難囘轅<lb/>
憇林麓臨流濯纓冠急湍㵼長坂閒雲出層巒叢蘭散<lb/>
清馥幽禽時間闗隠淪慕肥遁覊絆迫塵寰斜陽催我<lb/>
<pb n="KR4e0146_WYG_002-45a"/>
歸囘首空長嘆<lb/>
　　閏三月一日與永興王冝川王賞花<lb/>
花時開宴席兹晨屬良辰鴈行列長㓜誼重惟天倫斗<lb/>
酒起相夀于焉見情真歡樂豈徒爾一一難具陳新聲<lb/>
奮逸響藴結良以伸鴻寳啟神祕誰貽千禩身去年七<lb/>
兄弟今嵗唯三人茫茫大塊間寧擇疎與親蜉蝣競朝<lb/>
夕蟪蛄悲秋春何不娱心意欝欝徒苦幸<lb/>
　　予性不嗜酒偶讀山谷集徐仲車為董元達置酒<lb/>
<pb n="KR4e0146_WYG_002-45b"/>
　　　四韻有惟此酒中趣難為醒者論之句因足成<lb/>
　　　之<lb/>
惟此酒中趣難為醒者論孟嘉乃先得當筵對桓温我<lb/>
生不嗜酒於此復何言衞侯有抑戒耿耿明朝暾古人<lb/>
重百拜多酌矧敢吞云何後世人甘為麯蘖昏賢哉天<lb/>
隨子恒自我思存長揖辭醉客無勞登我門<lb/>
　五平五仄韻<lb/>
　　詠雪<lb/>
<pb n="KR4e0146_WYG_002-46a"/>
尖風中宵來勢力兩具足寒威侵人肌素色絢我目髙<lb/>
觀銀河迷逺望翠嶺没春彫千梅花夜照萬蠟燭喬松<lb/>
低疎枝老栢露瘦骨庭空堆飛鹽院冷折大竹茶空新<lb/>
條嚴酒罄宿債促吟哦娱吾心富貴匪我欲長愁難消<lb/>
除短恨易屏逐來牟盈三川集霰徧四凟端居叨藩維<lb/>
稔嵗念夏屋兹逢羣公賢飽我百姓腹吁嗟天潢分羽<lb/>
葆坐衮服焉能酬皇仁北望但頌祝如岡還如陵萬禩<lb/>
納景福<lb/>
<pb n="KR4e0146_WYG_002-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小鳴稿巻二<lb/>
</p>
<p>
</p>
  </div>
<div>
<head>小鳴稿巻三</head> <lb/>
    <p>
<pb n="KR4e0146_WYG_003-1a"/>
欽定四庫全書<lb/>
　小鳴稿巻三<lb/>
　　　　　　　　　明　秦王朱誠泳　撰<lb/>
　歌行<lb/>
　　𢎞治龍飛歌<lb/>
於皇太祖高皇帝受命于天馭神器巍巍六合永為家<lb/>
鴻業相承千萬世文祖神謀治兩京武戡文化天下平<lb/>
猗歟仁祖及宣祖洋洋雅頌同休聲英皇智勇冠前古<lb/>
<pb n="KR4e0146_WYG_003-1b"/>
百萬貔貅振威武重登大寶日重明至治真成步三五<lb/>
綿綿厯數歸憲宗與天同運還同功虞舜執中傳聖嗣<lb/>
漢文至孝尊慈宫六龍返轡歸何急攀折龍髯追莫<lb/>
及紅塵隔斷白雲鄉羣臣空抱遺弓泣太平天子屬今<lb/>
皇堯眉舜目非尋常元老徴來居鼎鼐羣姦屏去投<lb/>
遐荒放珍禽驅猛獸祖訓昭囘光復舊琅玕火齊卻承<lb/>
筐商璉夏瑚輕莫售天命維新政維始不宗佛子宗夫<lb/>
子前朝陵寢總霑恩萬國山川俱入祀風不鳴條海不<lb/>
<pb n="KR4e0146_WYG_003-2a"/>
波四時玉燭調元和邈綿天統紀𢎞治宗臣首倡龍飛<lb/>
歌<lb/>
　　長歌為宗伯汧陽端懿王作<lb/>
猗歟我祖秦之康維嶽鍾秀通天潢嫡庶振振四男子<lb/>
一一教之以義方我考惠王襲祖蔭分茅諸父皆封王<lb/>
鸑鷟麒麟瑞明世中間傑出推汧陽玊葉金枝竟凋殞<lb/>
巋然僅見存靈光王性恬然靡所好孜孜為善希劉蒼<lb/>
宗藩耆夀典刑在如松斯茂蘭斯芳厭世一朝觀化去<lb/>
<pb n="KR4e0146_WYG_003-2b"/>
騎箕遊彼白雲鄉逺近無人不嗟悼況在骨肉情尤傷<lb/>
訃音千里達當宁便蕃䘏典非尋常奉常稽行諡端懿<lb/>
帝曰休哉王可當象賢克孝有宗子三年血淚流淋浪<lb/>
咫尺終南瘞冠劍杜陵西畔曲江傍寒烟落日翳荒草<lb/>
瑟瑟悲風號白楊吁嗟王心料無憾含笑幽宫天地長<lb/>
　　放情歌<lb/>
我生大塊間俯仰無愧怍靈臺澹以虚秪知為善樂五<lb/>
音錯吾之耳明六材滑吾之口清兼之雅趣在岩壑況<lb/>
<pb n="KR4e0146_WYG_003-3a"/>
乃至性嗜哦吟富貴非吾欲坦夷是素心有時宫居厭<lb/>
煩熱飄然直欲攀明月飛上蓮花第一峯更踏虹橋看<lb/>
銀闕有時鶴背御罡風扶揺直過蓬萊東囘首滄溟一<lb/>
盃小側身為掛扶桑弓一笑歸來還擊缶自酌天漿斟<lb/>
北斗扣歌幾闋遊仙詞彩鳯和鳴赤虬吼憶初元是瑶<lb/>
臺仙紫皇謫我三千年青山為塵海為土永與日月同<lb/>
周旋<lb/>
　　具慶堂歌送高廣原教授省親還江西<lb/>
<pb n="KR4e0146_WYG_003-3b"/>
泰和為郡壯且雄鬱然佳氣常葱葱文山字水孕靈秀<lb/>
瑰竒人物生其中高家阿翁年七袠雙瞳㸃漆顔如童<lb/>
舉案齊眉人亦徤身綏五福優閒同百年名閥詩兼禮<lb/>
先後衣冠應濟濟風流江左世無雙玉樹芝蘭滿堦砌<lb/>
箇中傑者乃廣原十年輔導居藩邸驅馳千里省庭闈<lb/>
賓筵暫輟劉交醴春風吹衣宫錦香里閭草木増輝光<lb/>
承歡膝下奉顔色具慶堂開稱夀觴羅綺叢叢咽絲竹<lb/>
壺天日月何其長古今萬世尊常道須信人生在忠孝<lb/>
<pb n="KR4e0146_WYG_003-4a"/>
立身無愧顯雙親移赤還應為君報我觀具慶圖為作<lb/>
具慶歌願言齊夀耉更比喬松多紫泥封誥來鑾坡天<lb/>
恩浩蕩沾餘波具慶堂高嵯峨芳名千載當不磨芳名<lb/>
千載當不磨<lb/>
　　愛梅歌<lb/>
羅浮仙子名姑射影落壺天澄玉質嚴霜滿地沍寒時<lb/>
萬木蕭條更無匹本來的的生面同暗香浮動氷蟾中<lb/>
老幹虬蟠硬如鐵翠羽枝頭夜裊風我有愛梅癖夢寐<lb/>
<pb n="KR4e0146_WYG_003-4b"/>
常見之朝來散歩繞花下暮亦巡簷與鶴隨我愛梅花<lb/>
豈無意愛渠賸有調羮味嵗寒心事願結盟共保堅貞<lb/>
莫輕棄<lb/>
　　神駿歌<lb/>
渥洼龍種世所稀一一標格矜權竒房精變化降下土<lb/>
飄逸肻受黄金羈良造一朝司控制歘然雷電霜蹄隨<lb/>
周王圖裏空馳驟韓幹筆端非所知當日臨淮曽破敵<lb/>
賊鋒辟易何能為聖皇攬馭清寰宇猛氣雄姿誰敢窺<lb/>
<pb n="KR4e0146_WYG_003-5a"/>
恩深伏櫪亦知報萬里沙塲力未疲駿兮駿兮安得復<lb/>
生一十二為我掃除邉警甦瘡痍<lb/>
　　金魚歌<lb/>
金魚來自金仙國三十六鱗誰與飾金仙親手傅金泥<lb/>
滿池都作黄金色自疑身自金仙來鑿池引水青天開<lb/>
等閒俯檻玩且詠相忘物我何悠哉黄金佛國真可誇<lb/>
金盆又出金蓮花呼童滿進金罍酒肻使金魚薦齒牙<lb/>
金魚金魚汝幸在吾沼育子生孫足怡老莫愁咀嚼莫<lb/>
<pb n="KR4e0146_WYG_003-5b"/>
愁烹恣爾優游戲萍藻<lb/>
　　夢中仙遊歌<lb/>
夜夢一羽人云是赤松子授我九還丹服之能不死又<lb/>
言㩦爾遊太清共騎彩鳯摩青冥相逢子晉笑相揖為<lb/>
我殷勤吹玊笙天風泠泠振環珮蕋珠宫闕何峥嶸東<lb/>
望蓬萊西弱水倐忽周行數萬里却怪天雞唱曉頻恍<lb/>
惚驚囘困窓底覺來自信還自疑多少迷人睡初起<lb/>
　　新燕歌<lb/>
<pb n="KR4e0146_WYG_003-6a"/>
一從秋社去春社與誰期年年來往如相識又向烏衣<lb/>
國裏歸王謝堂前音問絶玉京紅縷聲悲咽壘逼高樓<lb/>
栁似烟泥銜香徑花如雪一畨相見一畨新呢喃終日<lb/>
語頻頻雙飛莫入深閨裏人在綠窓初睡起<lb/>
　　金臺王氣歌<lb/>
我祖應天命車書混南北定鼎制多方當天履中極大<lb/>
都之地何雄哉真人御世自天來九重宫闕三台近萬<lb/>
里河山一詔開城高北斗星辰拱雨霽居庸青疊聳黄<lb/>
<pb n="KR4e0146_WYG_003-6b"/>
旗紫蓋鬱岧嶤彩鳯迴翔赤龍擁千官待漏五更寒兩<lb/>
柱擎天峙角端介胄如山趍侍輦爐烟繞陛候迎鑾我<lb/>
朝元氣囘前古靈物呈祥遍天宇騶虞已見出南河獅<lb/>
子重㸔貢西土當今天子思唐虞維持燮理多通儒玊<lb/>
堂日日有歌頌青瑣年年無諫書一朶紅雲籠斧扆百<lb/>
花仗外飄然起玉容侍女接絲綸繡帽才官輝錦綺禁<lb/>
栁三眠絮欲飛退朝閒過御橋西覆鞍黄帕觀呈馬纒<lb/>
項紅羅看鬬雞香塵紫陌人如蟻車騎縱横溢閭里暗<lb/>
<pb n="KR4e0146_WYG_003-7a"/>
香遥引玉鞭來滿眼紅粧隔簾底王孫公子日相從笙<lb/>
歌無日不春風宋公自昔推清製魏國于今表大功六<lb/>
曹五府相連絡梵刹琳宫耀丹雘公侯列第武功坊耆<lb/>
儒應制文淵閣三十六宫鶯亂啼四十八衞馬争嘶霜<lb/>
飛柏府烏千㸃春日梨園錦萬畦金臺王氣千年在青<lb/>
入西山終不改堯天蕩蕩景星明瑞日相輝助光彩阿<lb/>
誰談笑覔封侯莫負明時趂黒頭深愧維藩無寸補天<lb/>
高日望五雲樓<lb/>
<pb n="KR4e0146_WYG_003-7b"/>
　　對月行<lb/>
城市囂塵漲烟霧姮娥有約誰分付我家咫尺隔蕭牆<lb/>
弱水肻容舟楫渡夜静深宫刻漏長沈沈天宇生微涼<lb/>
玉盤寂厯轉河漢琉璃萬頃騰清光幽興滿懐寧復寐<lb/>
姮娥此夜應無睡笑拈北斗酌天漿寒氣逼人渾似醉<lb/>
天香萬斛揺金風吳剛玉斧聲丁東銀橋貝闕在平地<lb/>
等閑呼吸騰青空我為嫦娥笑開口長生有藥曽知否<lb/>
願從白兔乞刀圭親向蟾宫拜登受桂花樹下共婆娑<lb/>
<pb n="KR4e0146_WYG_003-8a"/>
青鸞騎出凌滄波木公錫我八千嵗相㸔不老同山河<lb/>
　　五馬朝天行送嚴宗哲太守<lb/>
五鼓紞如天欲曙喧傳五馬朝天去朱轓皂蓋引雙旌<lb/>
逸氣摩空更軒翥文章太守真竒才元驅五馬從天來<lb/>
霜蹄二十起雲霧遥遥復上黄金臺黄金臺高幾千尺<lb/>
鳯閣龍樓絢晴日臺邊五馬繫三花入覲天顔述臣職<lb/>
年來善政滿四方口碑載道聲洋洋賜金増秩荷殊寵<lb/>
永興山水皆輝光知君此去追前烈鼎鼐鹽梅待調燮<lb/>
<pb n="KR4e0146_WYG_003-8b"/>
古來郡守作三公努力功名趂頭黒<lb/>
　　素扇歌<lb/>
我家近似篔簹谷不種薔薇種脩竹呼僮洗出化龍枝<lb/>
錯落金刀削寒玉宛轉琱璫獻雪膚清風滿座來吾徒<lb/>
颯然置我湘簾底手持半月揺氷壺一開一闔真竒絶<lb/>
肻把雙瞳迷五色等閒欲倩右軍書却恐霜箋汚烟墨<lb/>
高情雅淡本相同此柄還君掌握中㑹當掃盡三庚熱<lb/>
笑騎白鳯凌丹空<lb/>
<pb n="KR4e0146_WYG_003-9a"/>
　七言古詩<lb/>
　　登樓<lb/>
百二金湯浮六幕憑虚如上蓬萊閣九州下視不盈眸<lb/>
何用盤游縱騮駱幸分茅土守西方景行東平為善樂<lb/>
金罍有酒謾如泉燮理淺深隨意酌中人掖我登雲梯<lb/>
長恐簷頭星斗落終南泰華獻竒峯萬朶芙蓉簇花蕚<lb/>
有時金碧變雲霞似避吾詩愁律縳北辰拱捧望神京<lb/>
天柱髙懸雲漠漠丹心飛繞紫宸居恨不當軒展葵藿<lb/>
<pb n="KR4e0146_WYG_003-9b"/>
囘頭有淚灑松楸雨露寒霜感邱壑龍蟠虎踞本天成<lb/>
馬鬛牛眠欣有託浩歌穹壤不勝情歌罷清風起寥廓<lb/>
坐聽珮響落珊珊恍惚仙人下黄鶴<lb/>
　　早起對雪<lb/>
天人翦水光玲瓏亂飄瑞葉驚酸風乾坤茫茫眩銀海<lb/>
萬里山河無路通水晶簾幕寒威重大地渾無一塵動<lb/>
南枝翠羽啼早春數聲喚醒梨雲夢曉來東閣呼僮奴<lb/>
浄掃氷花烹竹爐自憐學士有清趣不比豪家太尉粗<lb/>
<pb n="KR4e0146_WYG_003-10a"/>
我皇聖德充寰宇太平象兆多如雨管取明秋大有年<lb/>
四海謳歌歌舜禹<lb/>
　　九鷥圖為魏大用僉憲題<lb/>
春樹垂陰春雨足㶑灧銀塘漲新綠何處飛來屬玉羣<lb/>
相逐波間弄晴旭宿食飛鳴態度閒網羅不到清溪灣<lb/>
有時一行上天去鳯凰池上聫鴛班畫工圖此寧無意<lb/>
得句紬思縁古義我師此義不師工目覩令人心惕勵<lb/>
偉哉僉憲古人徒愛此寧殊丹穴雛素心一㸃與俱白<lb/>
<pb n="KR4e0146_WYG_003-10b"/>
虚室相忘餘此圖眼前何限丹青筆生色雖工總無益<lb/>
不觀南浦錦鴛鴦交頸雙雙徒爾匹<lb/>
　　悼鶴<lb/>
有客有客來青田貽我縞素之胎仙放之庭下自舒逸<lb/>
有時飛上蒼松巔落地蹁躚如寄傲風動霜翎舞還蹈<lb/>
數聲長唳徹青天踏破蒼苔猶未掃丹頂日深毛日蒼<lb/>
紛紜駕鸛敢同行幾畨露下秋空冷樹杪戛戛聞悠揚<lb/>
昨來漫爾穿林去誤落遼東華表柱流丸何處忽飛來<lb/>
<pb n="KR4e0146_WYG_003-11a"/>
毛羽離披嘆遭遇歸來病骨不可支浮邱老去誰能醫<lb/>
可憐一夜竟捐棄佐卿無復來庭墀惆悵九皋已陳迹<lb/>
安得囘仙為裁笛漢江樓上月明時吹引天風裂山石<lb/>
　　對萱花有感<lb/>
誰向北堂培寸草四月花開生意好何事南風太不情<lb/>
等閑斷送成衰老人言咀嚼解忘憂我對此花雙淚流<lb/>
乾坤有限恨何極犬馬私情難與酬我思柔順萃吾親<lb/>
闗雎風化行西秦内治逺同周太姒敢云公子皆麒麟<lb/>
<pb n="KR4e0146_WYG_003-11b"/>
七齡愧我尚蚩蚩機杼參丸勞母慈一朝奄忽棄我去<lb/>
鸞車杳杳焉能追只今已嗣親藩爵玉食衮衣非所樂<lb/>
悲吟鎮日對兹萱忍見花開又花落花落明年又復開<lb/>
鸞車一去何當囘滄溟可枯石可爛抱泣北堂能已哉<lb/>
哀詞難盡付長歌淚筆淋漓寫蓼莪吁嗟有國不逮養<lb/>
傷心其奈萱花何<lb/>
　　秋江晩渡圖<lb/>
寒江波冷西風急況是津頭日將夕長年引手費招呼<lb/>
<pb n="KR4e0146_WYG_003-12a"/>
搔首㩦囊空佇立乾坤擾擾嗟浮生烟波萬里争㣲名<lb/>
如此風濤竟安適旁觀顛覆令人驚商人冒險如平地<lb/>
只說茶船千倍利湘流東下欲兼程魚腹埋魂真可畏<lb/>
獨有漁翁不為錢漁歌欵乃叩漁船得魚換酒醉明月<lb/>
一輪還繫江之邊憶昨龍眠為寫圖金壺墨汁何糢糊<lb/>
高堂掛壁坐興嘆知者還應尋坦途<lb/>
　　甲辰嵗闗中大祲<lb/>
闗中連嵗天無雨涇渭揚塵水如乳時當四月景清和<lb/>
<pb n="KR4e0146_WYG_003-12b"/>
却訝炎蒸乃如許太華終南無片雲草樹焦枯欲自焚<lb/>
流移老穉日如蟻啼饑逺近聲相聞面垢頭髼衣百結<lb/>
手足胼胝淚成血流離血屬各天涯多少僵屍委溝<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>
見此令人心孔傷鼎鐘那忍居高堂安得陳陳萬倉粟<lb/>
分炊盡使充饑腸露跣告天誰最苦誠悃無由達天府<lb/>
欲慿大手挽銀河沛作甘霖滿西土<lb/>
　　丁巳雷雨大作<lb/>
神龍倒捲滄溟水灑作人間及時雨終宵達旦勢傾盆<lb/>
<pb n="KR4e0146_WYG_003-13a"/>
沃潤枯焦勝膏乳狂風號怒撼乾坤潑墨濃雲白晝昏<lb/>
四簷急溜㵼川峽平田頃刻驚濤奔未須借劍斬妖魃<lb/>
霹靂威聲震寥廓一時灾沴盡掃除滿路流移藉全活<lb/>
當今天子坐明堂宵旰圖治心皇皇一念精誠格蒼昊<lb/>
六合駢應來禎祥佐時更喜調元手方泰誰云值陽九<lb/>
凡芃禾黍屢豐年看取國書書大有<lb/>
　　詠雪和歐陽公禁體韻<lb/>
長空汗漫呈六蕚脈脈隨風旋囘薄望窮袤廣極幽潜<lb/>
<pb n="KR4e0146_WYG_003-13b"/>
至巧信出天機作江山一洗塵土空使我方寸成恢廓<lb/>
即妨見晛行且消輕體不受春陽爍閉門静聽疑有異<lb/>
厯亂寒聲瓦溝落衾裯如水不成眠起坐中庭擁裘貉<lb/>
狡兔失穴不得歸饑鷹斂翮難施攫農倉有粟床有醖<lb/>
醉飽歌謳躍如雀出門玩賞恣所如水行孤舟陸雙屩<lb/>
一方坐食百無補矧敢暇逸先民樂題詩苦無道韞續<lb/>
取茗不待家姬瀹紙牕官燭夜沈沈翠栢蒼松雲漠漠<lb/>
翻思吟社十年事白戰壇中曽擁槊短歌聊爾代風謡<lb/>
<pb n="KR4e0146_WYG_003-14a"/>
不似尋常浪吟噱<lb/>
　　夀夏廷賛行人母八袠有三<lb/>
春江雨過春波綠銀甕香生春酒熟肥魚鮮笋雜初筵<lb/>
一派笙歌沸華屋江南名郡說高郵清門積德如山邱<lb/>
有美來嬪餘八十翟冠霞帔心忘憂高堂坐擁紅氍毹<lb/>
掌上看成明月珠當年慈訓動人耳手和熊膽勞勤渠<lb/>
鳯雛早上青雲程淋漓御墨親題名行人逺使傳天語<lb/>
四牡騑騑玉節榮一函賚賜來西土文采威儀快人覩<lb/>
<pb n="KR4e0146_WYG_003-14b"/>
春風便道歸故鄉晝錦優游輕負弩綵衣正及杏花天<lb/>
稱觴起舞庭堦前世間瀛島是仙宅阿母來降三千年<lb/>
　　雨竹<lb/>
鳯毛䙰褷灑寒雨綠玉團雲飛不起窓涵翠滴潤圖書<lb/>
涼氣滿天秋若洗湘江曽夢泊孤舟一片瀟瀟落篷底<lb/>
夜深驚起倚闌干却憶美人隔秋水<lb/>
　　中秋無月<lb/>
去年今夕秋雨晴銀蟾出海何晶明中庭宴集愜幽賞<lb/>
<pb n="KR4e0146_WYG_003-15a"/>
良夜況與清風并水精簾開廣寒府十二瓊樓輝玉宇<lb/>
漙漙白露洗瑶空桂影婆娑素娥舞仰天舉酒吸寒芒<lb/>
萬頃金波流肺腑恍疑身世在蓬瀛漏下人間驚五皷<lb/>
今年此夕何重陰濃烟黒霧天沈沈老桂無香素娥倦<lb/>
氷簾不捲瓊樓深庭院無人苔蘚濕蕭蕭樹杪秋聲急<lb/>
青燈兀坐轉無聊四壁陰蛩宛如泣陰晴變態真浮漚<lb/>
休信青春難白頭不見去年與今嵗清光可得長淹留<lb/>
　　臨池<lb/>
<pb n="KR4e0146_WYG_003-15b"/>
我性元來喜幽獨長笑癡人避空谷臨流處處得天真<lb/>
不問外邊絲與肉一區有地東之偏甃池那用青銅錢<lb/>
池深怪我欲何事聊以貯此千斛泉華峰船藕誰能掘<lb/>
玉井千年亦空竭無縁高覓十丈根隨騎等閒來百粤<lb/>
朱明守夏薫風涼花開正作黄金粧紅者惟紅白者白<lb/>
宫城十里飄清香金魚無數長過尺出水荷翻尾揺赤<lb/>
地底休誇錦作鋪古來浮浪皆陳迹石鯨風動昆明寒<lb/>
華清堕翠成闌珊何如此池開半畆直與君子長交歡<lb/>
<pb n="KR4e0146_WYG_003-16a"/>
　　春曉<lb/>
宫壺夜盡銅龍水萬户千門曉鐘裏美人猶自擁羅衾<lb/>
剛被綠窓鶯喚起我時起坐圍錦屏深宫詎敢忘晨興<lb/>
韶華明媚有如許況與豐年上瑞并園官走報春將老<lb/>
駭紫驚紅花正惱朱衣小隊隨肩輿亭沼悠然胸次好<lb/>
春風看遍名園花坐對芳尊戀物華鳯笙龍管百年醉<lb/>
但令顔色如丹砂<lb/>
　　西園竹<lb/>
<pb n="KR4e0146_WYG_003-16b"/>
渭川半畆西園竹逺比猗猗在淇澳和烟帶雨初移來<lb/>
一片鳴璫響清玉出林新長萬琅玕堦前日日報平安<lb/>
籜龍滿地礙行徑颼颼風動生清寒雅性從來無所好<lb/>
獨愛此君頻索笑呼童汲水煮新茶坐對吟詩更竒妙<lb/>
汝生氣味同吾人德音自是吾嘉賓虚心直節每相許<lb/>
嵗晩為我添精神垂垂擬結千年實鳯鳥飛來還恣食<lb/>
等閒月下有人過乞與囘仙製長笛露華如洗翠作叢<lb/>
鏗金擊石聲摩空出門如見此君在猶愧當年衞武公<lb/>
<pb n="KR4e0146_WYG_003-17a"/>
　　讀李太白詩<lb/>
天上酒星終日醉寒芒猶占長庚位敢入蟾宫竊侍兒<lb/>
酣迷不省身遭累一朝天帝怒且嗔自天謫降埋紅塵<lb/>
長安市上酒家卧睨視四海如無人蓮峰為筆天為紙<lb/>
天縱竒才厭餘子斗酒真成詩百篇秀似芙蓉出秋水<lb/>
醉來花下還一呷遮莫清光照華髮海吸鯨吞未放乾<lb/>
等閒字字皆英發有時踏翻鸚鵡洲有時搥碎黄鶴樓<lb/>
偏師突出敵崔顥肻讓區區先一頭可惜仙才竟棄捐<lb/>
<pb n="KR4e0146_WYG_003-17b"/>
江頭弄月身翻然騎鯨萬里上天去精靈料得歸星躔<lb/>
文章流落在人世萬丈虹蜺燭天地何當烈火鍊黄金<lb/>
為鑄斯人示吾契<lb/>
　　題山水巻<lb/>
萬朶芙蓉揷天碧疊嶂層巒森列㦸雲外鳥啼松徑深<lb/>
渡頭氷泮春流急落花飛絮踏成泥蘭茁紫芽蒲葉齊<lb/>
桃花依約天台路烟霞彷彿武陵溪物外神仙居海島<lb/>
瓊芝珠樹連瑶草樓閣參差入望迷眼前便覺人寰小<lb/>
<pb n="KR4e0146_WYG_003-18a"/>
　　林良雙鳯鳴陽圖<lb/>
嶺南畫師稱國手出入相門呼老友意態居然成一家<lb/>
風流竒絶前無偶朝陽赫赫來天東一輪湧出海霞紅<lb/>
羲和如駕復停馭高岡對峙鳴雌雄九苞瑞世仍華國<lb/>
靈囿千年寧復得文明有象入清朝指鳥何人敢狂惑<lb/>
畫師文采亦出塵阿閣清嚴為寫真眼前多少啁啾狀<lb/>
肻使凡毛易混珍庭院風清竹梧細隠約枝頭聲噦噦<lb/>
四座周迴展巻㸔此身如在蒼姬世<lb/>
<pb n="KR4e0146_WYG_003-18b"/>
　　𢎞治辛亥夏久雨<lb/>
萬里陰雲濶如席太空欲浄風無力老龍下捲河水乾<lb/>
咫尺終南渾莫識晝夜翻盆未肻休宫庭行潦成横流<lb/>
千門萬户虞覆壓顧我仍懐杞國憂秦川父老念禾麥<lb/>
坐視泥塗愁窘迫三邊賦稅積如山轉運動煩千萬石<lb/>
安得陽烏現海東照徹后土天之中照徹后土天之中<lb/>
遂令佳氣囘年豐<lb/>
　　假山<lb/>
<pb n="KR4e0146_WYG_003-19a"/>
金天昨夜風雷起知是巨靈移碨礧擘破蓮花第一峯<lb/>
為吾安置庭除裏雲根聳立本天成蒼苔無數雨中生<lb/>
仇池不羨石為寶等閒相對怡心情有時吟詠消塵慮<lb/>
信歩推敲忘去住竟日從容到上頭四顧悠然適佳趣<lb/>
緑窓朱户厭深宫雕闌倦賞延州紅何如身在小蓬島<lb/>
飄飄兩袖乘天風剩欲開尊拚一醉不須逺召東山妓<lb/>
掀髯喚起謫仙人酒邊敲碎玉如意<lb/>
　　綠陰清晝<lb/>
<pb n="KR4e0146_WYG_003-19b"/>
金爐香燼日初永皷吹聲聞厭蛙黽槐陰滿地翠且重<lb/>
水畔坐移簾底影飄飄天末輕風來涼生小殿勝蓬萊<lb/>
苑牆花霧尚紅濕來青樓下浄飛埃談邊霏雪能銷暑<lb/>
賓從慿誰供笑語綀衣隔竹敲南薰一曲瀟湘帶烟雨<lb/>
搘頥尤愛誦南華逍遥物外奚紛譁小奴引綆汲深井<lb/>
為我細煑黄金芽朱闌繡户遮筠箔翠袖紅裙恣讙謔<lb/>
擾擾浮生醉夢中白晝如年惜抛却<lb/>
　　聽嵇美中彈琴<lb/>
<pb n="KR4e0146_WYG_003-20a"/>
有客有客㩦焦尾玉立庭堦儼容止胠囊為我拂金徽<lb/>
一瀉幽懐弄清徴游心太古契氷絃五音高下聲相宣<lb/>
調成起立命之坐焚香先鼓南薫篇初疑眤眤語兒女<lb/>
指下絲聲寫凄楚忽然放手如風生猛士戰塲齊奮舉<lb/>
須臾一段在高山穿雲裂石誰能攀終南泰華幾千仭<lb/>
恍惚置我庭除間宫沈羽振復流水倒瀉銀河猶未已<lb/>
龍門九折出崐崙駭駛驚翻千萬里吾生雅澹厭紛紜<lb/>
趙瑟秦筝渾蔑聞為君浄洗鍾生耳共隨白鶴巢松雲<lb/>
<pb n="KR4e0146_WYG_003-20b"/>
　　子昻萬竿烟雨巻<lb/>
風流學士宋公子玉堂揮灑金壺水渭川千畆貯胸中<lb/>
烟雨都歸筆鋒裏篔簹無數長琅玕彩鳯飛來玉宇寒<lb/>
籜龍蛻骨何太暮孤梢還拂雲之端隔世可人如對立<lb/>
凄迷濃墨看猶濕百年心事付南枝疑共湘靈夜中泣<lb/>
嗚呼此老神仙流七絶奚啻此君遒苕溪山水亦何意<lb/>
令人獨說東陵侯<lb/>
　　聞鶯<lb/>
<pb n="KR4e0146_WYG_003-21a"/>
長安雨霽東風急滿目春光逾六十鴛鴦睡暖燕初來<lb/>
金衣公子正愁濕苑牆霧薄花欲然一聲啼出牆東偏<lb/>
美人樓上暫停繡歌喉宛囀相留連過耳好音真有限<lb/>
翻訝枝頭争睍睆肩輿駐聽還低徊似向花前催酒琖<lb/>
欲慿鼓吹鳴詩腸青春白日何悠揚丁丁伐木起遐思<lb/>
出谷遷喬詠不忘<lb/>
　　聞余士英都憲征西得捷時予國戚廖廷璽都閫<lb/>
　　在麾下得功尤多<lb/>
<pb n="KR4e0146_WYG_003-21b"/>
年來小醜何陸梁蚩蚩敢爾窺邊疆我軍未出本持重<lb/>
堅壁清野歸牛羊塵沙捲地驚都䕶上請龍顔赫斯怒<lb/>
臨軒授鉞誰敢當視師乃有唐裴度公才況是眉山英<lb/>
鑿鑿胷中皆甲兵指麾一掃無遺穴四塞河湟金鼓鳴<lb/>
維時亦有廖都帥勇冠三軍氣尤邁揮刀上馬輕如飛<lb/>
叱咤一聲敵盡敗視師嚴毅都帥雄白日殺伐生天風<lb/>
鐃歌新奏凱旋曲萬馬驕嘶如蹴空文雄露布走雙騎<lb/>
捷報歡呼動天地邊人安枕樂耕桑酒熟蒲萄幾家醉<lb/>
<pb n="KR4e0146_WYG_003-22a"/>
聖恩稠疊賞元功文資武級兼高崇凌烟閣上動光采<lb/>
㑹寫余公與廖公<lb/>
　　送致政蔣用璋知縣還吳<lb/>
長安陌上花正飛蘇臺遊客初辭歸一年南北慕丰采<lb/>
相見那忍仍相違闗陜適逢天久旱山川草木無精輝<lb/>
灞陵行館盡蕭索滿道流移恒苦饑秦人半死委溝壑<lb/>
肝腦塗地豺狼肥送君此日空惆悵離筵把酒風吹衣<lb/>
嗟君夙昔多抱負眼見顛連忍含哺濟時長策滿胸中<lb/>
<pb n="KR4e0146_WYG_003-22b"/>
袖手胡為乎中路江南景物吳門偏風月常隨詩酒船<lb/>
綸巾野服任蕭散飄飄儼若瀛洲仙憶君年少曽登第<lb/>
百里花封民感惠官輕便覺折腰難墨綬銅章遽捐弃<lb/>
流光慶澤鍾賢郎廣寒丹桂飄天香十載燈窓富文學<lb/>
飛黄指日當騰驤願言行義以達道登庸慎莫仍韜光<lb/>
　　四時詞<hi>四首</hi>
東君着意浄塵土無限春蔵舊花塢風雷初動曲江頭<lb/>
鞭起蒼龍夜噴吐噴雲作雨結微陰紅綠扶春上逺林<lb/>
<pb n="KR4e0146_WYG_003-23a"/>
秋千院落人如玉一刻直抵千黄金綠窓風暖語鸚鵡<lb/>
香氣薫人日亭午海棠睡足倚雕闌花罥遊絲簾外舞<lb/>
鳯笙龍管金叵羅烏衣能舞鶯能歌春光九十轉頭去<lb/>
有酒不飲如詩何<lb/>
長安炎蒸無地著望望翠乾雲掃岳南來天上火龍飛<lb/>
誰敢衝烟犯頭角宫院沈沈白晝長槐陰滿地薔薇香<lb/>
水晶簾動侍兒入玉壺金碗供寒漿碧池荷葉圓如鏡<lb/>
為折荷花斷荷柄捲來薦酒藉清香滿泛流霞飛逸興<lb/>
<pb n="KR4e0146_WYG_003-23b"/>
鬅鬙露坐日養慵三庚憚暑難為容乗酣直欲袖明月<lb/>
飛上終南第一峯<lb/>
金天涼冷金風急萬㸃金螢照宫掖銀床夜夜落梧桐<lb/>
宫樹朝來零露濕乘閑試上來青樓咫尺南山入遠眸<lb/>
䦨干徙倚括竒觀詩成敲折珊瑚鈎東籬采采黄金蕋<lb/>
逺致南陽菊潭水安排服食制頽齡水味花香濺牙齒<lb/>
酒滿金罍秋月明可人别去不勝情短書欲寄何由達<lb/>
萬里長天一鴈聲<lb/>
<pb n="KR4e0146_WYG_003-24a"/>
長安一夜酸風吼雪片朝來大如手紅爐乍煖鳯笙温<lb/>
旋割羊羔薦春酒金天肅殺春到遲貂裘無奈冷相欺<lb/>
小奴走報啓扉入梅花方著東南枝雪霽懐人動清興<lb/>
剡溪灞上多竒勝呼舟䇿蹇兩相妨區區富貴謾千乘<lb/>
方閣䕶雲顔渥丹青綾紙帳薫沈檀人間清夜不成寐<lb/>
天上瓊樓幾許寒<lb/>
　　長江萬里圖<lb/>
江豚吹浪江風起地坼驚蛇綰江水日暮津頭愁殺人<lb/>
<pb n="KR4e0146_WYG_003-24b"/>
極目烟波幾千里扁舟南下急張帆黄頭屏氣窺驚湍<lb/>
天吳㦸手真可畏始信人間行路難寄聲射利千金子<lb/>
水馬乘危恐難恃一朝宛見蹶霜蹄忍使全軀飽鱣鮪<lb/>
憂䜛更憶南遷客獨倚危檣心欲拆故園京國路茫然<lb/>
黒首須臾變成白黄蘆兩岸棲漁翁釣絲輕颺隨西東<lb/>
得魚沽酒亦自喜不落人間風浪中坐閱此圖長太息<lb/>
蝸名蠅利竟何益争似青山卧白雲瓦缶泉香潄終日<lb/>
　　四美人圖為永夀王東軒題<lb/>
<pb n="KR4e0146_WYG_003-25a"/>
春宵苦短春晝長夢囘殘月穿迴廊西樓曉晴花氣重<lb/>
東風吹入簾櫳香起傍雕䦨久延佇霧煖只愁花睡去<lb/>
高燒銀燭繞花傍唱徹金雞海天曙<lb/>
綠烟散盡天如洗露滴銀床塵不起寒氷一片濕欲流<lb/>
冷浸碧空秋萬里倚䦨相對不勝情翠袖飄風舞態輕<lb/>
香燼寶爐檀板歇桂花陰底夜三更<lb/>
銀蟾夜落金盆冷玉手翻波弄晴景廣寒移入水晶宫<lb/>
掌上分明見清影深閨静悄不成眠欲問嫦娥路渺然<lb/>
<pb n="KR4e0146_WYG_003-25b"/>
秦樓人去彩鸞杳氷光此夕因誰圓<lb/>
惜春無計留春住手撚花枝繞花樹嫩紅深白總堪憐<lb/>
來往徘徊不能去歸來粧閣日未曛滿身花露噴餘芬<lb/>
笑舒玊指捲雙袂試問女奴聞不聞<lb/>
　　秋夜即事<lb/>
深宫夜静金風冷滿地梧桐漏疎影月華漾漾露零零<lb/>
長唳一聲聞鶴警我時無睡倚床屏百感中來萬事并<lb/>
披衣起步庭階下不覺技癢詩相縈金爐爇火焚龍腦<lb/>
<pb n="KR4e0146_WYG_003-26a"/>
偶爾詩成問房老試聽吾詩汝解不𤣥酒元來淡方好<lb/>
銀燭高燒夜未央隔簾爽氣侵衣裳侍兒似解主人意<lb/>
得句便欲移新腔對景誰能負今夕佐興還須瀉雲液<lb/>
試教歌我秋夜篇一片商聲振金石<lb/>
　　翫假山池亭<lb/>
新碧鱗鱗漲沙渚一㸃紅塵飛不起好山四面畫屏開<lb/>
百斛青螺浄如洗從倚䦨干日正長濯纓何必臨滄浪<lb/>
假山雖假有真趣雲影倒蘸涵天光<lb/>
<pb n="KR4e0146_WYG_003-26b"/>
　　懐馬天祿少卿<lb/>
可人昔自長安别别後音書成斷絶五雲宫闕鬱岧嶤<lb/>
幾度瞻天仰卿月憶君承詔似登仙雙旌北上何翩翩<lb/>
左右執法賴平允釋之定國真齊肩曽侍玉皇香案側<lb/>
十載彈文飛白雪暫令仙鶴下人間獨立霜毛誇峻潔<lb/>
魁選人稱倚馬才至今價重黄金臺詩成四韻只三步<lb/>
敏捷何煩擊鉢催外臺最好能持節精鍳時髦類澄澈<lb/>
陳陳詩案積如山到處淋漓有題墨自君之去幾經春<lb/>
<pb n="KR4e0146_WYG_003-27a"/>
索君深愧秦無人凄涼空賦懐賢詠渇心日日生埃塵<lb/>
朝來有使金臺去草草椷題寄長句停雲千里倚䦨干<lb/>
滿地清風起庭樹<lb/>
　　送道士還山<lb/>
山人只在山中醉醉愛白雲深處睡偶然賣藥入城闉<lb/>
手抱瑶琴見清致猗蘭古調竟何之當軒為我鳴朱絲<lb/>
曲終狂笑天地窄三斗自吸寧能辭虚名抛擲如敝屣<lb/>
只說終南多石髄一匕入口甘如飴辟穀于今若干紀<lb/>
<pb n="KR4e0146_WYG_003-27b"/>
拂袖㩦囊歸舊巢天風滿路輕飄飄凌空一躍仙人杖<lb/>
拄倒來時舊鐵橋<lb/>
　　夢萱為新齋兄賦<lb/>
當年堂北萱花開慈親正少兒提孩今日慈親竟何逝<lb/>
忽驚風雨萱花摧誰道吾家風景好慈闈寂寞萱花老<lb/>
罔極常思鞠我恩未應喚作忘憂草長夜沈沈宫漏遲<lb/>
氤氳寶篆銷金猊神遊天上隔風雨今夕分明夢見之<lb/>
醒來感嘆情何極舉目茫茫淚霑臆傷心不忍覩兹花<lb/>
<pb n="KR4e0146_WYG_003-28a"/>
塵滿北堂空佇立徘徊我亦繞花傍仙源一脈同天潢<lb/>
七齡慈母早見背此恨相為天地長<lb/>
　　女仙圖<lb/>
碧桃花外飛青鳥金母麟車踏瑶草御書有約㑹麻姑<lb/>
弱流遥望蓬萊島天風颯颯吹霓裳九霄環珮聲琅琅<lb/>
雙成手把玉如意車前作伴呼阿香塵埃難染圭璋質<lb/>
名姓生來入仙籍雲窓霧閣隔人寰陌上少年空自惜<lb/>
燕罷瑶池拾翠翹玉簫聲斷彩雲飄陽臺總是荒唐夢<lb/>
<pb n="KR4e0146_WYG_003-28b"/>
金屋何須貯阿嬌<lb/>
　　春江捕魚圖<lb/>
昨夜震霆難掩耳朝來江上添新水萬魚喁噞詎知名<lb/>
粗識鰷鱨與鰋鯉鱣鮪勝舟大更長箇中滋味推鱸魴<lb/>
河豚<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>重西施乳入喉但恐生鋒鋩往來盡愛江魚羙<lb/>
扁舟出沒波濤裏腥風起處動馮夷一網千頭貴知止<lb/>
江花照眼江水肥皷枻江頭及早歸水底蛟龍能覆柂<lb/>
相㸔多少蹈危機<lb/>
<pb n="KR4e0146_WYG_003-29a"/>
　　寄暹日華上人<lb/>
浮屠幾許棲京師白足登壇惟阿師落紙争求懐素字<lb/>
逢人多誦貫休詩大顛曾致昌黎老參寥更與坡翁好<lb/>
文章蔬筍氣全無論到阿師每傾倒早年投禮大醫王<lb/>
活人功效非尋常調和不假萬金術湔洗惟慿三昧湯<lb/>
向來為我飛金錫甘露分嘗蠲宿疾野鶴閑雲恣所如<lb/>
飄然何處尋蹤跡金色界中曽結縁于今烈火生紅蓮<lb/>
能來更為住三宿慈海期登般若船帶礪河山逢聖代<lb/>
<pb n="KR4e0146_WYG_003-29b"/>
已證金剛真不壊因縁早現國王身有髮何妨持五戒<lb/>
　　琴書自樂<lb/>
我家肇造自皇祖我祖分茅守西土嗣予理國日兢兢<lb/>
寧敢流連縱歌舞寧王吹笛岐王醉肉盤多少申王妓<lb/>
獵車十乘走南山浪說齊王多快意前鍳斯人皆覆車<lb/>
吾之二友惟琴書五弦逺慕有虞聖六籍學為孔子徒<lb/>
琴滿錦囊書滿庫游心太始何真素百年三萬六千日<lb/>
日日追陪送烏兔<lb/>
<pb n="KR4e0146_WYG_003-30a"/>
　　哀婁克讓方伯<lb/>
憶昨西䑓持憲節金玉當筵識顔色每同苑圃賞春花<lb/>
更與池亭醉秋月憐君文雅復能詩等閑出口皆竒辭<lb/>
清音不啻振金石妙思真如抽繭絲一從作牧西川去<lb/>
食少事煩勞百慮漏天濕暗芙蓉城晴雪光揺紫薇署<lb/>
去年聽說監文塲六經入手生寒芒精神坐耗真可惜<lb/>
氷魂雪魄成茫茫赤虬天上來符吏知是虚皇徴作記<lb/>
空堂永夜冷凄凄寂寞誰承身後事蘭臺柱史重歔欷<lb/>
<pb n="KR4e0146_WYG_003-30b"/>
為作祠堂在棘闈我亦臨風歌楚些還思化鶴一來歸<lb/>
　　題脊令圖<lb/>
黄蘆瑟瑟吳江冷烟月空濛濕秋景脊令對對在原頭<lb/>
來往飛鳴翻瘦影何人寫此意應殊生色初疑造化俱<lb/>
世情徒解譽名筆我獨臨風悲友于憶昔同胞將七弟<lb/>
鍾愛先王分一氣鳳雛龍種竟難成芳草斜陽盡捐棄<lb/>
黄金色相玉精神暫縁謫限留風塵不是吾家吝茅土<lb/>
多應霄漢囘星辰謭薄嗟余嗣重位國璽相傳恒恐墜<lb/>
<pb n="KR4e0146_WYG_003-31a"/>
披圖憶弟更思親獨立乾坤洒清淚<lb/>
　　陳所翁雙龍巻<lb/>
雲滿虚空雷電激風猛波翻江海立雙龍奮出同蜿蜒<lb/>
頭角峥嶸烟霧濕所翁疑是人中龍滄溟曽與龍相逢<lb/>
等閑落筆寫神異分明首尾成雌雄斯翁久矣騎龍去<lb/>
遺墨千金嘆神遇高堂展玩忽生寒六月令人毛髮竪<lb/>
怪哉此巻須珍蔵通靈變化非尋常床頭深夜動風雨<lb/>
秪恐破壁傾淋浪<lb/>
<pb n="KR4e0146_WYG_003-31b"/>
　　夀伯汧陽王六十<lb/>
乾坤萬里來春風天開夀域天昭融天人降誕乃今日<lb/>
葱葱瑞氣騰蒼穹吾藩尊行惟吾伯錫爵汧陽綿世澤<lb/>
忠孝賢聲徹帝聰文章令譽光先德羣仙入賀啟華筵<lb/>
龍管鸞笙聲沸天宗室兒孫今萬億遐齡同祝三千年<lb/>
維王樂善慕東平遥遥相望真齊名却笑劉安困金石<lb/>
時人浪說終飛升吾愛吾王何所祝努力加餐休辟穀<lb/>
長生不老對南山日日平安膺五福<lb/>
<pb n="KR4e0146_WYG_003-32a"/>
　　題鳯翔趙太守紅梅圖<lb/>
鳳翔太守非凡夫見我手執紅梅圖猩紅萬㸃照人眼<lb/>
恍疑擊碎新珊瑚乾坤佳麗江南好染出一枝春信早<lb/>
北人未識誤呼名梅格慿誰詰詩老我園亦自有紅梅<lb/>
移根元自江南來萬花頭上占春色粗桃俗李徒嫌猜<lb/>
太守長才足經濟郡齋坐對收清氣何當㩦取真鹽梅<lb/>
為我天家調鼎味<lb/>
　　端陽日池亭對雨<lb/>
<pb n="KR4e0146_WYG_003-32b"/>
何事秦人憐楚節家家蒲酒相怡恱苫居嗟我久忘情<lb/>
停誦蓼莪罷朝謁肩輿暫出坐池亭悠然喜見南山青<lb/>
忽驚頭上黒雲起四簷飛瀑聲泠泠却憶吳儂當此日<lb/>
競渡龍舟逞飛疾錦幖奪得氣凌人不管沈骸墜蛟室<lb/>
從來楚俗恤無辜千古猶憐屈大夫角黍綵絲傳故事<lb/>
三閭精爽今存無為話前賢揮玉麈汨羅江逺傷遭遇<lb/>
離騷讀罷鍳前王謾聽淋漓池上雨<lb/>
　　和蘇長公聚星堂禁體雪詩韻<lb/>
<pb n="KR4e0146_WYG_003-33a"/>
簌簌窓前蠶食葉知是尖風又吹雪烟消榾柮地爐寒<lb/>
兀坐書空正愁絶後園脩竹委長身戛戛聲中都壓折<lb/>
幽禽凍殺不知數猛虎深林蹤跡滅海底靈鰲亦伏蔵<lb/>
縱有長竿孰能掣凍芽滿地未穿土安得盈筐供采纈<lb/>
呼舟策蹇亦何事來往搜竒徒屑屑人生有酒但宜醉<lb/>
囘首光陰真一瞥仰面嗚嗚雙耳熱功名富貴吾何說<lb/>
只恐詩成不著題鑄錯難聚九州鐵<lb/>
　　題姮娥歸月畫<lb/>
<pb n="KR4e0146_WYG_003-33b"/>
嫦娥飛入清虚府貝闕珠宫隔塵土萬古青銅竟不磨<lb/>
謾勞八萬三千户有時自抱玉兎歸露華沁濕春雲衣<lb/>
天上高寒誰與侣桂影婆娑香霧霏<lb/>
　　挽李都閫<lb/>
火星墜營天欲泣萬木氷生夜僵立旌旗影淡塞雲黄<lb/>
笳鼔聲沈朔風黒轅門虎將真丈夫雄姿赳赳何魁梧<lb/>
半生豪放縱所適意氣落落吞江湖一劍沙塲奮威武<lb/>
誓欲將身報明主馬革裹屍志莫酬嗟乎無乃天之數<lb/>
<pb n="KR4e0146_WYG_003-34a"/>
忠魂自昔飛上天囘首人間二十年流水落花空寂寂<lb/>
斜陽芳草自芊芊將門有將三軍帥能讀父書六韜在<lb/>
相機制勝無拙謀拜將封侯應可待天恩曠蕩賁泉扄<lb/>
山川草木皆光榮平生心事料無憾英風凛凛還如生<lb/>
　　秋閨<lb/>
銅龍漏咽良宵永風透玉樓羅袂冷倚遍闌干思悄然<lb/>
雲鬟斜軃誰為整濺齒梅酸蹙黛蛾閑愁黙黙當如何<lb/>
舉頭碧落星河淡露下空庭金氣多歸來香燼銀缸滅<lb/>
<pb n="KR4e0146_WYG_003-34b"/>
半窓涼影梧桐月<lb/>
　　紅梅<lb/>
美人宴罷羅浮月一片春雲錦屏熱困倚東風逞醉粧<lb/>
水晶宫裏飛香雪宿酲滿頰朝未消脫却素衣披絳綃<lb/>
嵗寒自許心如鐵俗李粗桃徒爾嬌<lb/>
　　沈啟南寫山水花禽四幅見寄以詩答之<lb/>
石田居士東吳叟人品清高稱妙手詩中兼畫畫兼詩<lb/>
酒後放歌歌放酒平生怕入利名塲胸中萬頃涵滄浪<lb/>
<pb n="KR4e0146_WYG_003-35a"/>
興來濡筆寫天趣坐令萬象無精光信手畫山還畫水<lb/>
幻出山僧與仙子珍禽異草入烏絲怪石蒼松落書几<lb/>
昨朝有使東吳來囊封千里輕瓊瑰高堂展玩那忍棄<lb/>
不覺令人心眼開君才詩畫真三絶肻讓前朝趙松雪<lb/>
乾坤游戲了餘生海内何人呼俊傑一緘簡札遥相聞<lb/>
却恨闗山隔暮雲記取藍田餐玉法殷勤傳去一酬君<lb/>
　　喜西安嚴太守禱雨有感<lb/>
火雲銜日燒天地萬井炎蒸騰火氣終南泰華翠欲乾<lb/>
<pb n="KR4e0146_WYG_003-35b"/>
水底乖龍正昏睡大造茫茫不可呼天符何事封江湖<lb/>
岳神不敢作雲雨三川二麥垂焦枯神明太守共天職<lb/>
廉平允合神明德朝祈暮禱曲江池馬上去來無倦色<lb/>
南山縛虎斫其頭黄冠持篆沈中流綠章飛奏瀝肝膽<lb/>
天門夜啟風颼颼帝命金童追雨部頃見雲師布天宇<lb/>
雷聲震起五方龍三日淋漓瀉膏乳二麥從今慶有秋<lb/>
更期百谷盈西疇官家在在足倉廩烝黎處處興歌謳<lb/>
旱魃潜囘災沴息多君獨有囘天力秦人若解紀聲詩<lb/>
<pb n="KR4e0146_WYG_003-36a"/>
穹碑定伐南山石<lb/>
　　後園寫景<lb/>
城中寸金營寸土我愛斯園帶花塢依稀風景小蓬萊<lb/>
始信神仙有宫府錢刀不惜走天涯殷勤逺致江南花<lb/>
沿堦異草多葱蒨參天老木何槎牙誰移泰華終南石<lb/>
巧作山峯疊青壁山下池中幾種蓮赤白紅黄更青碧<lb/>
金鯉銀魴玳瑁魚往來自適恒如如一㸃塵埃飛不到<lb/>
水晶宫殿涵清虚花時最愛花王好魏紫姚黄開更早<lb/>
<pb n="KR4e0146_WYG_003-36b"/>
玉盤斜瑩夀安紅却為迷離被花惱兩行槐幄夾高栁<lb/>
時送清風到牕牖綠陰啼鳥共幽人爽氣自能消宿酒<lb/>
黄花采采開深秋滿林紅葉霜初收幾度醉遊明月夜<lb/>
天香萬斛霑輕裘山頭一夜風吹雪萬木蕭條寒栗烈<lb/>
索笑閑尋綠蕚梅三種還分蠟紅白松栢蒼蒼檜竹青<lb/>
相看同結嵗寒盟滿前好景道不得四時詩興還相縈<lb/>
柏臺豸史薇垣老吳語詩翁共襟抱能吟賓從亦相從<lb/>
好謎竒猜多絶倒優游幸際太平時有園有酒寧無詩<lb/>
<pb n="KR4e0146_WYG_003-37a"/>
但願花開詩侣徤年年共醉黄金巵<lb/>
　　和楊應寧僉憲詠雪韻<lb/>
塵世茫茫昏又曉眼底何人能了了聞君玉節駐分司<lb/>
試巻委填知幾抱是時天女翦氷花粧㸃人間何太巧<lb/>
對此猶疑萬玉妃綴鳳裁鸞競相効豐年有兆咲聲多<lb/>
無那貧兒却成惱蕭條門巷斷人行風沙擾地慿誰掃<lb/>
江山觱栗如摧枯一夜長梢都壓倒乾坤幻作水晶宫<lb/>
玉峯萬仭成纎眇侵凌亦有堂前萱不及梅花顔色好<lb/>
<pb n="KR4e0146_WYG_003-37b"/>
海雲滚浪還促空倒撒珠璣落天表驛途來往亦良苦<lb/>
驅馳不異藍闗道推敲馬上有新詩象外神遊勞腹稿<lb/>
形容變態步今古大筆端能補天造周詩曽詠屢豐年<lb/>
誰識豐年為國寶百穀於人皆有功豈若來牟最收早<lb/>
我願東西南北人鼓腹熈熈各温飽老翁擊壤不知寒<lb/>
倚醉歡呼臂先掉行臺題詠極清新眼底如君應最少<lb/>
長歌和竟起清風坐擁氷壺天杳杳<lb/>
　　勤有齋<lb/>
<pb n="KR4e0146_WYG_003-38a"/>
六經充棟填華屋揷架更餘三萬軸黄金散盡寳奩空<lb/>
猶自逢人叩書目汧陽老伯吾藩尊積書逺欲貽兒孫<lb/>
自恐疎慵䧟驕惰手持黄巻窮朝昏鷄鳴起坐更終日<lb/>
隠几吾伊忘飲食小齋簾捲麝煤銷不管青衣花外立<lb/>
夜歸蠟炬射金蓮猶對朝來未盡編窮搜苦索肯辭倦<lb/>
翻笑當年邊孝先無限好書皆爛熟磊落爭誇載其腹<lb/>
有時延訪出朱扉應有諸儒羨書簏萬巻開殘不可當<lb/>
直從今日盡羲皇揮毫頓覺鬼神泣嘻笑怒罵皆文章<lb/>
<pb n="KR4e0146_WYG_003-38b"/>
始信詩書勤乃有子建安能專八斗有斐無慙淇澳詩<lb/>
珍重吾藩有耆耈<lb/>
　　恕齋<lb/>
二氣於人均稟賦聖賢亦自由人做我家老伯紹前脩<lb/>
識得如心之謂恕當年子貢請終身仲尼教戒何諄諄<lb/>
一言說破用無盡已所不欲無施人小齋斗大聊容膝<lb/>
華扁相㸔警朝夕物情世態任紛拏以理消除真有益<lb/>
阿翁心地自曠然何須問道更叅禪有徳元來食陽報<lb/>
<pb n="KR4e0146_WYG_003-39a"/>
定知遐筭垂千年<lb/>
　　宫人戲嬰<lb/>
宫漏遲遲清晝長落花乳燕春茫茫君王放蝶恣遊幸<lb/>
三千粉黛争輝光何物佳人獨霑寵流蘇帳煖生龍種<lb/>
眉目分明畫不如一顆明珠掌中捧侍兒穏抱近華清<lb/>
笑啼時作呱呱聲奮身似欲就其母招呼解識宫娥名<lb/>
内家墮地皆宗子分得天潢一泓水大者為王小者侯<lb/>
繼繼繩繩永無已却笑三郎懶作家恣渠野鹿銜宫花<lb/>
<pb n="KR4e0146_WYG_003-39b"/>
錦䙀兒嬌玉環醉金錢賜予何其奢良工畫此非無意<lb/>
用戒宫闈禁兒戲古來惟數太任賢胎教文王傳萬世<lb/>
　　㩦琴訪友畫<lb/>
危峯削玉揷晴空淋漓秀氣含鴻濛兩間萬物有時易<lb/>
惟有青山今古同隠君山下營茅屋烟霞笑傲逃塵俗<lb/>
日長心境鶴俱閑自掃白雲松下宿溪頭野老行遲遲<lb/>
杖屨㩦琴過竹籬猗蘭調古少人聽等閑來此尋鍾期<lb/>
　　芭蕉<lb/>
<pb n="KR4e0146_WYG_003-40a"/>
朱絃弄罷南薰起雨過空庭浄於洗太湖石畔綠䕺䕺<lb/>
新葉亂抽青鳳尾隔户還疑擁碧幢更宜石下水淙淙<lb/>
美人翻惡濕陰重日午停針圍綉窓我時散步來還去<lb/>
為愛清竒閑倚柱吟成却憶横渠翁新德新知引新趣<lb/>
剰欲題詩留醉墨只恐西風凋翠葉何當寫入無聲詩<lb/>
永向吾齋助竒絶<lb/>
　　葵榴<lb/>
南風催送東風去錦繡離披萬花樹眼前富貴竟成塵<lb/>
<pb n="KR4e0146_WYG_003-40b"/>
喜有葵榴供逸趣我愛丹心向太陽肻隨桃李争芬芳<lb/>
更喜朱英噴真火纍纍成實包天漿飛蠅不到宫庭肅<lb/>
隠几相㸔樂幽獨窓前一雨洗深紅更露本來真面目<lb/>
藩維事簡守真一鼓罷虞琴玩湘帙興來詠物適閒情<lb/>
一笑優游且消日<lb/>
　<lb/>
　<lb/>
　小鳴稿巻三<lb/>
</p>
<p>
</p>
  </div>
<div>
<head>小鳴稿巻四</head> <lb/>
    <p>
<pb n="KR4e0146_WYG_004-1a"/>
欽定四庫全書<lb/>
　小鳴稿巻四<lb/>
　　　　　　　　　　明　秦王朱誠泳　撰<lb/>
　五言律詩<lb/>
　　雨中漫興<hi>八首</hi>
空庭人寂寂深院雨濛濛博具棊無敵愁城酒有功苔<lb/>
痕沿砌綠花蘂堕林紅閉户真為樂交情異孔融<lb/>
一室惟容膝閒吟散鬰煩宫雲濃潑墨窓雨急翻盆地<lb/>
<pb n="KR4e0146_WYG_004-1b"/>
僻人來少心清道自尊真宜守淵黙世事不須論<lb/>
嵗月如流水新年異舊年閒眠非病酒癡坐類癯禪乳<lb/>
燕雙翻雨饑鳶獨戾天自知心有主肻被俗情牽<lb/>
風雨連朝惡餘寒尚襲衣鶯花經目老車馬及門稀自<lb/>
喜一心静休論萬事非任渠羣燕雀終日傍簷飛<lb/>
腐迂甘守約澹泊詎云慳謀巧翻成拙才疎只類頑肻<lb/>
因身外事變却鏡中顔日日鈎簾坐悠然對晚山<lb/>
地僻塵囂少齋居坐晏如清風囘枕簟細雨潤琴書野<lb/>
<pb n="KR4e0146_WYG_004-2a"/>
竹當窓宻山雲入座虚自縁非吏隠能與世情疎<lb/>
對景多清興悠然得趣時閒臨懐素帖細詠少陵詩往<lb/>
事皆天定前賢不我欺達人斯契合處世復奚疑<lb/>
俯仰渾無累迂疎百不能未忘君子操肻畏俗夫憎古<lb/>
調輕齊瑟新詩付剡藤蕭然無物我興味似山僧<lb/>
　　晚眺<lb/>
雲散雨初收乘閒獨倚樓嵐深青可染樹重翠將流斜<lb/>
日林間下輕烟象外浮嚴城將試鑰㸃㸃亂鴉稠<lb/>
<pb n="KR4e0146_WYG_004-2b"/>
　　春日喜晴<lb/>
長空開霽色腐草亦生輝列岫螺千斛羣花錦萬機林<lb/>
深山鳥弄天濶野雲飛莫負尋芳約韶華過眼稀<lb/>
　　丙午元夕遇雪<lb/>
今夕為元夕𤣥冥苦作威襲衣風獵獵撲面雪霏霏里<lb/>
巷笙歌歇樓臺燈火稀定知豐稔兆寧嘆賞心違<lb/>
　　寄戴松崖憲副<lb/>
南北路漫漫長嗟㑹面難碧桃開復謝黄菊看將殘露<lb/>
<pb n="KR4e0146_WYG_004-3a"/>
冷蛩聲切天空鴈影寒夜深惟有夢飛度越江干<lb/>
　　秋聲<lb/>
涼飈起天末萬籟發商音候鴈霜前度寒蛩月下吟小<lb/>
樓吹短笛何處搗殘砧滿耳秋聲入離人思不禁<lb/>
　　殘月<lb/>
嫦娥倦梳掠銷瘦不如前鏡面半收匣弓眉初下弦影<lb/>
隨更漏盡光並曉星懸不用頻嗟感盈虧理自然<lb/>
　　即景<lb/>
<pb n="KR4e0146_WYG_004-3b"/>
一雨消殘暑金風起樹端草根蛩唧唧天末露溥溥地<lb/>
僻人偏逸心清夢亦安吟成無箇事對景獨凭闌<lb/>
　　冬風<lb/>
蜚廉從北帝入丑恣威權細舞霜囘瓦高飛雪滿天聲<lb/>
寒催鐵騎勢促脫韝鸇揺落羣芳盡松篁獨挺然<lb/>
　　十四夜月<lb/>
二七中秋近金波湛碧天似慳來夕滿却比昨宵圓白<lb/>
璧旋應合青銅覷少偏嫦娥蔵貝闕粧束未能全<lb/>
<pb n="KR4e0146_WYG_004-4a"/>
　　十六夜月<lb/>
兎魄過三五光同昨夜清嫦娥非有意塵世自無情莫<lb/>
訝一分減何傷千里明達人窮物理應解戒持盈<lb/>
　　春曉<lb/>
萬井一聲雞晨光漸不迷林梢金鏡暗樓外玉繩低露<lb/>
重花偏濕風和鳥緩啼惜春人起早香霧散輪蹄<lb/>
　　松風<lb/>
靈籟生何處巢笙更越琴穿林驚鶴夢入澗和龍吟萬<lb/>
<pb n="KR4e0146_WYG_004-4b"/>
頃濤翻翠千巖粉堕金坐來疑漱石真可滌塵襟<lb/>
　　對雨<lb/>
靉靆渾無罅淋漓不漸停平添深澗綠浄洗逺山青足<lb/>
慰農夫望休令旅客聽林鳩啼未歇花妥正冥冥<lb/>
　　悲秋<lb/>
草木皆揺落清霜襲綺裘蛩聲和露泣月影帶江流暗<lb/>
改潘安鬢明添宋玉愁乾坤真逆旅極目一登樓<lb/>
　　九日席上次戴松崖先生韻<lb/>
<pb n="KR4e0146_WYG_004-5a"/>
九日斯文㑹登高醉菊花酒拚三斗盡帽揷一枝斜禮<lb/>
秩矜疎放盤盂愧静嘉華箋寫新句香染墨如鴉<lb/>
　　齊居雜興<hi>四首</hi>
地幽忘盥櫛心逺覺逍遥喜共高人話寧從俗士招雨<lb/>
晴花氣濕風細鳥聲嬌最愛春泉活時分灌藥苗<lb/>
深居謝塵鞅蕭散興何長簾捲薫風細窓涵夜月涼清<lb/>
談揮麈尾高卧據繩床車馬長安客浮生為底忙<lb/>
一面新開霽悠然野趣真露懸蛛網濕花落燕泥新皓<lb/>
<pb n="KR4e0146_WYG_004-5b"/>
月能隨我清風最可人好懐無處著覔句肻辭頻<lb/>
萬事皆由命行蔵信所之推窓閒看竹把巻細敲詩事<lb/>
少晨興懶吟多夜卧遲拊心江漢逺無補聖明時<lb/>
　　張太妃輓詞<hi>二首</hi>
阿母乘鸞去瑶池宴不歸杜䳌啼有血婺女淡無輝漠<lb/>
漠梨雲冷瀼瀼薤露稀生平多少恨萬事與心違<lb/>
早嵗膺封冊嫠居五十年鏡中鸞獨舞天外月空圓清<lb/>
苦共姜節幽閒大姒賢白楊風起處原草共凄然<lb/>
<pb n="KR4e0146_WYG_004-6a"/>
　　甲辰元夕同戴松崖吳元素鄭子初湯俟菴諸先<lb/>
　　生燕集時在鎮安邸<lb/>
長安初霽雪元夕值豐年盛聚文章士𢎞開翰墨筵星<lb/>
橋通貝府火樹燭瑶天莫惜今宵醉流光等逝川<lb/>
　　甲辰元夕<lb/>
今夕復何夕蟾光喜未陰笙歌嫌漏促燈火覺更深人<lb/>
事如朝暮年華自古今細翻新樂府轉調入沈吟<lb/>
　　秋日即事<lb/>
<pb n="KR4e0146_WYG_004-6b"/>
水浄鷺拳沙天空鶩帶霞數聲樓外鴈幾㸃樹頭鴉露<lb/>
冷楓飄葉霜輕菊吐花獨憐闗外戍鄉思動胡笳<lb/>
　　題永夀王夀萱手巻<lb/>
誰把宜男草移來種北堂露滋鵠觜潤風裊鳯翎長子<lb/>
愛顔偏好毋看憂自忘夀筵開此日香溢紫霞觴<lb/>
　　竹亭偶成<lb/>
自笑耽幽僻能忘對此君綠雲環冉冉蒼雪落紛紛晚<lb/>
節經霜見秋聲入夜聞渭川湘水趣未許俗人分<lb/>
<pb n="KR4e0146_WYG_004-7a"/>
　　瑞香次韻<lb/>
異種産南方移來道路長牡丹空國色桂子自天香雅<lb/>
有清癯意濃無滑膩粧嵗寒憐爾在高出壓羣芳<lb/>
　　有懐王尚文少叅<lb/>
目斷江東路懐人獨倚樓蟬鳴黄葉晚鴈度碧雲秋詩<lb/>
酒添新況園池感舊遊何時復相見談笑更綢繆<lb/>
　　閒居漫興<hi>二首</hi>
藩邸多清暇閒居愛日長疎簾晴靄散小殿午風涼疉<lb/>
<pb n="KR4e0146_WYG_004-7b"/>
石詩中畫分泉静裏忙伊人有高致寧惜共倘佯<lb/>
古鼎裊餘薰空庭絶㸃塵花香風外細樹色雨中新瀹<lb/>
茗延醒客裁詩寄逺人最便閒樂處吾欲養吾真<lb/>
　　次韻訪道不遇<lb/>
春林通一逕野色此中分鶴跡松陰見泉聲竹裏聞草<lb/>
青經宿雨山紫帶斜曛採藥知何處柴門掩白雲<lb/>
　　夏多雨<lb/>
時光臨季夏終日苦滂沱曲逕深蒼蘚方塘漲碧波炎<lb/>
<pb n="KR4e0146_WYG_004-8a"/>
威侵幌少寒氣襲人多為問調元手陰陽理若何<lb/>
　　題公子遊春巻<lb/>
玉勒鞚青騘尋春上苑東綺羅明曉日絃管沸春風楊<lb/>
栁揺杯綠桃花夾座紅鳥驚金彈落歸路夕陽中<lb/>
　　夜坐有懐鄭司冦時良<hi>二首</hi>
青燈孤坐久百感雨中生駐目闗山隔驚心嵗月更寒<lb/>
蛩鳴四壁征鴈度重城歌罷停雲句寥寥夢不成<lb/>
湖海論心少惟君最我知幾年成曠别千里動遐思細<lb/>
<pb n="KR4e0146_WYG_004-8b"/>
雨燈殘夜寒風葉落時天涯雲樹隔㑹晤杳難期<lb/>
　　酒家<lb/>
香篘聞十里人指畫橋東紫甕盛秋露青帘颭曉風麯<lb/>
塵飛栁外檀板響樓中社鼓楓林急村村卧醉翁<lb/>
　　漁家<lb/>
烟波為活計結屋近滄浪地接黄蘆岸村開綠栁庄輕<lb/>
蓑衝細雨小艇繫斜陽斫鱠茅簷下呼兒煑酒嘗<lb/>
　　元夕次韻<lb/>
<pb n="KR4e0146_WYG_004-9a"/>
蟾窟當空滿鰲山動地來六街香霧合萬井户扄開烟<lb/>
火蔵機弄燈詞作謎猜紅粧人結伴杳杳下樓臺<lb/>
　　苦寒<lb/>
萬象冰壺裏同雲滿太空閉門三日雪刮面五更風羸<lb/>
馬卧僵殍凍鴟蹲老翁鐵衣猶塞外忍對地爐紅<lb/>
　　水閣<lb/>
數椽依曲沼高興寓滄浪鷗鷺隨波戲菰蒲近岸香開<lb/>
窓山雨潤入坐水風涼應笑長洲苑塵迷響屧廊<lb/>
<pb n="KR4e0146_WYG_004-9b"/>
　　烟<lb/>
似霧紛還郁如塵散復迷斜陽芳草渡細雨綠莎堤入<lb/>
塢籠花放沿山瘴鳥啼何時天祿閣照坐出青藜<lb/>
　　遊山<lb/>
縁崖入翠微嵐氣濕羅衣澗水浮花出松雲伴鶴飛行<lb/>
歌樵互答醉卧客忘歸安得依書屋開窓碧四圍<lb/>
　　華山<lb/>
百里盤根逺孤高倚太空雲開仙掌日鳥度石蓮風磅<lb/>
<pb n="KR4e0146_WYG_004-10a"/>
礴含元氣薫蒸妙化功終南與太白未許並争雄<lb/>
　　春雪<lb/>
入臈宜三白春風底用賖漫空欺栁絮著樹失梨花頃<lb/>
刻成行潦微茫没淺沙眼前應有象人事盡浮華<lb/>
　　晴望<lb/>
濃雲歸逺岫霽色滿層空烟抹樓臺碧霞蒸草樹紅終<lb/>
南隨鶻没直北隠鴻蒙坐久疎簾静涼生綠樹風<lb/>
　　先天觀<lb/>
<pb n="KR4e0146_WYG_004-10b"/>
路入無塵境琳宫日月長紫芝生白石綠竹蔭丹房曉<lb/>
日鸞聲噦秋風鶴夢涼先天叅透處斟水醮虚皇<lb/>
　　故宫<lb/>
前代豪華地烟塵一夢空鷰歸宫樹老鹿去苑花紅輦<lb/>
路埋秋蘚歌樓散曉風御溝猶漲膩流出恨無窮<lb/>
　　雲<lb/>
膚寸起遥岑晴空忽作陰巻舒空有態聚散本無心伴<lb/>
鶴閒棲樹從龍慣作霖蓬萊常五色應䕶斗間深<lb/>
<pb n="KR4e0146_WYG_004-11a"/>
　　溪居<lb/>
南市津相近柴門日繫船曉峰明似畫春水逺如天鵞<lb/>
鴨應常數鳬鷖秪自憐夜來風雨惡龍過屋山顛<lb/>
　　夏夜<lb/>
赤日當空下輕飈送晚涼鬅鬙便露坐沆瀣足天漿扇<lb/>
撲流螢亂簾浮睡鴨香炎熇尚煩鬱苦樂未能忘<lb/>
　　盆池<lb/>
鑿破庭前地光含鑑影多雨餘添小漲風急動微波冷<lb/>
<pb n="KR4e0146_WYG_004-11b"/>
浸一拳石平鋪數㸃荷兒嬉同泖曲吾亦放吾歌<lb/>
　　花影<lb/>
重重還疉疉萬卉任榮枯日月照來有亭臺陰處無丹<lb/>
青誰着筆水墨自成圖只恐風撩亂殘花委地鋪<lb/>
　　過山家<lb/>
巖壑結芳鄰衡茅逺俗紛林深遲見日石亂自生雲樹<lb/>
影當窓翳泉聲入座聞幽居同木石鹿豕更成羣<lb/>
　　過田家<lb/>
<pb n="KR4e0146_WYG_004-12a"/>
結廬依畎畆耕作足生涯門巷閒眠犢池塘亂呌蛙園<lb/>
收新芋栗墻蔭舊桑麻嵗晩村翁㑹比鄰酒任賖<lb/>
　　竹風<lb/>
拂拂起林梢扶疎影動揺湘娥鳴玉佩秦女弄瓊簫錦<lb/>
籜飄香粉青鸞舞翠翹王猷當此際塵慮定應消<lb/>
　　綠筠軒<lb/>
一區幽寂地寒綠萬竿餘秀色當窓見涼陰入座虚風<lb/>
簾聲簌簌雨榻夢蘧蘧比管還吹鳯翩翩上玉除<lb/>
<pb n="KR4e0146_WYG_004-12b"/>
　　擬早起<lb/>
一枕夢魂清披衣出户庭樓頭低兔魄屋角亂雞聲入<lb/>
市人稀到開闗戍未行東方看漸白隠隠海霞明<lb/>
　　惜花<lb/>
一年春正好莫放小車空繡幄籠晴日雕䦨怯曉風未<lb/>
能辭眼底可忍汚泥中百匝千囘看巡簷駭落紅<lb/>
　　春晴<lb/>
長空新雨過正及艷陽時淡淡東風軟融融麗日遲迷<lb/>
<pb n="KR4e0146_WYG_004-13a"/>
漫飛落絮揺曳堕遊絲紫陌尋芳遍鶯花處處宜<lb/>
　　假山<lb/>
鑿破終南骨移來置廣庭巉巖從地立峭拔類天成秀<lb/>
色凌蒼靄晴嵐濕翠屏道人幽興逺相對每忘情<lb/>
　　秋雨<lb/>
西風吹淅瀝簷溜響浪浪廢沼添寒綠疎林落萎黄天<lb/>
邊迷去鴈堦下亂啼螿滴碎羈人夢音書滯一鄉<lb/>
　　經横渠鎮廢寺<lb/>
<pb n="KR4e0146_WYG_004-13b"/>
瞻彼空王宅依稀舊跡存雨餘苔滿壁風攪葉堆門石<lb/>
鼎香烟斷崖碑字刻昏異僧回月下掃石憶精魂<lb/>
　　題薦福寺塔<lb/>
浮圖逾百尺突兀倚層空人語半天上鳥飛平地中寶<lb/>
輪朝炫日金鐸夜鳴風極目乾坤逺川流盡向東<lb/>
　　道傍廢宅<lb/>
衡門終日掩不見主人歸春到花空放年深草自肥頽<lb/>
垣多䑕穴古砌上苔衣獨有梁間燕雙雙似舊飛<lb/>
<pb n="KR4e0146_WYG_004-14a"/>
　　秋風<lb/>
蘋末蕭蕭起編茅尚幾家井寒梧葉堕圃老菊香賖堦<lb/>
下蛩聲切天邊鴈影斜曉來青鏡裏吹鬂落霜花<lb/>
　　賞春<lb/>
春光明逺近紅紫正芳妍野外張帷幄風前沸管絃綺<lb/>
羅人拾翠騕褭客停韉落日城南路香塵障瞑烟<lb/>
　　題山寺亭壁<lb/>
面面峯巒秀開牕景絶幽嵐光簷外滴花氣座間浮野<lb/>
<pb n="KR4e0146_WYG_004-14b"/>
鶴依雲宿山泉帶雨流禪心忘世慮終日自悠悠<lb/>
　　延春亭<lb/>
遶簷皆竹木春事此中多啼鳥將絃管繁花簇綺羅蝶<lb/>
穿紅錦幛人在翠雲窩若箇長延得何煩載酒過<lb/>
　　宿山寺<lb/>
勝遊心未竟日暮泊禪房月轉囘廊白風清法界香問<lb/>
僧嫌偈短聽漏厭更長樹杪天雞舞鐘聲起上方<lb/>
　　春寒<lb/>
<pb n="KR4e0146_WYG_004-15a"/>
濃雲朝結暝倐忽蔽層空㸃㸃廉纎雨畨畨料峭風栁<lb/>
眉顰嫰綠花臉黯輕紅無限融和趣都歸冷淡中<lb/>
　　早行<lb/>
肅肅倦宵征晨興促驛程軟風隨去馬殘月照行旌野<lb/>
店雞三唱譙樓漏五更車徒經數里河漢尚縱横<lb/>
　　白牡丹<lb/>
洗却紅粧面天然粉態真花王氷作骨姑射水為神縞<lb/>
袂迎風暖瓊盃捧露新東皇嫌冶麗别幻一般春<lb/>
<pb n="KR4e0146_WYG_004-15b"/>
　　春日久陰<lb/>
二月春如海長空未放晴林花羞褪色山鳥噤無聲薄<lb/>
霧寒籠樹濃雲重壓城尋芳空有約風景太無情<lb/>
　　月蝕<lb/>
萬里氷輪滿陰氛驀地加青銅微有暈白玉漸生瑕望<lb/>
漢羣心竦量天幾秒遮慿誰操白刃為我斬妖蟇<lb/>
　　風<lb/>
囊口徐徐起號呼萬竅通秋林添病綠春苑堕驚紅吹<lb/>
<pb n="KR4e0146_WYG_004-16a"/>
雨荒陂外翻濤大海中杜陵茅屋破飄轉瀼西東<lb/>
　　温泉<lb/>
坎徳乗陰火靈源一氣真玉壺氷瑩潔巖竇雪嶙峋汩<lb/>
汩渾非潦溶溶暖似春衣成單祫製來學浴沂人<lb/>
　　即事<lb/>
軒扉閑白日槐栁蔭清渠堦下千竿竹床頭萬巻書草<lb/>
香薫蛺蝶水暖養芙蕖對景情無限清吟興有餘<lb/>
　　中秋<lb/>
<pb n="KR4e0146_WYG_004-16b"/>
今夕為何夕平分一半秋月明梧影亂風細桂香浮碧<lb/>
落茫無際銀河爛不收慿誰招庾亮㩦酒共登樓<lb/>
　　閒居即事<lb/>
地僻塵紛静重門晝不開虚庭團竹樹曲逕換莓苔堦<lb/>
下無人過窓前有鶴來自焚香炷坐吟賞謾徘徊<lb/>
　　海棠花<lb/>
空谷有佳人天然態度真楊妃春睡足西子曉粧匀露<lb/>
浥臙脂濕風飄綺縠新漢宫遺恨在應復怨花神<lb/>
<pb n="KR4e0146_WYG_004-17a"/>
　　牡丹<lb/>
新曲傳供奉名花擅洛陽風神應國色標格自天香百<lb/>
草皆為𨽻孤叢特擬王沈香亭在否今古笑三郎<lb/>
　　秋日牡丹<lb/>
萬木皆蕭索何縁有此風飄香同桂子斂色陋芙蓉露<lb/>
冷春容在霜清曉睡濃悲秋嘲可解莫妬宋詞工<lb/>
　　冬日牡丹<lb/>
衆芳揺落後雪裏見春紅煖律囘寒律東風占北風林<lb/>
<pb n="KR4e0146_WYG_004-17b"/>
空香作陣葉落錦成叢擬與梅花匹都忘富貴中<lb/>
　　杜䳌花<lb/>
東風啼蜀魄血淚染花深帶雨眉猶蹙迎風力未禁飄<lb/>
零今日怨忘化昔年心萬里無兵火根應返鶴林<lb/>
　　葵花<lb/>
花開如木槿照水更依牆淡白偎深紫輕紅間淺黄傾<lb/>
心臣職分注意道家裝肻被鉛華涴隨風近紫陽<lb/>
　　水仙花<lb/>
<pb n="KR4e0146_WYG_004-18a"/>
仙娥遊水府肌骨是耶非解佩逢交甫凌波訝宓妃清<lb/>
風常洒洒香雪自霏霏不作人間夢湘魂一片飛<lb/>
　　夏曉<lb/>
驕陽將出海斜月淡無光檻竹揺風細池荷浥露香轆<lb/>
轤鳴曙井褦襶促晨装徙卧南榮下居然枕簟涼<lb/>
　　晝寢<lb/>
一枕竹方床蘧蘧午夢長黑甜聊自足清苦為誰忙石<lb/>
晷移時刻金爐冷篆香黄粱猶未熟人事幾興亡<lb/>
<pb n="KR4e0146_WYG_004-18b"/>
　　春雨<lb/>
雨絲池水上雲片屋山東瀝瀝簷花落盈盈地脈通揺<lb/>
村江栁綠照檻苑桃紅入夜蛙聲急田家報嵗豐<lb/>
　　擬元日立春<lb/>
甲子開元旦春深轉斗魁初筵浮栢葉急琯動葭灰宇<lb/>
宙真陽始山川淑氣囘青絲兼綵勝節物自相催<lb/>
　　送春<lb/>
青帝收春律中宵法駕旋暖風芳草渡細雨落花天深<lb/>
<pb n="KR4e0146_WYG_004-19a"/>
樹迷蝴蝶空山呌杜䳌一樽從此别相見動經年<lb/>
　　春宵<lb/>
宫壺傳漏刻刻刻價非輕楊栁風初軟梨花月正明秋<lb/>
千㣲有影檀板寂無聲怪底長門内通宵夢不成<lb/>
　　村行書事<lb/>
結屋臨流水柴門薜茘牆四山松葉碧一徑菜花黄草<lb/>
軟牛羊卧炊新麥豆香鄰翁閒聚處濁酒話農桑<lb/>
　　聽康都閫彈琴<lb/>
<pb n="KR4e0146_WYG_004-19b"/>
金爐香篆裊玉軫韻鏗然𤣥酒真無味清商不在絃帶<lb/>
霜鳴候鴈和月瀉寒泉一曲猗蘭古將軍妙莫傳<lb/>
　　送鄧二南還<lb/>
西來情欵欵南去計匆匆走馬辭闗右㸔山過洛中江<lb/>
湖千里隔池館幾時同親舊風流少長歌渭水東<lb/>
　　始與晉卿先生茶話<lb/>
千里神交乆新來始識荆闗山多宦迹湖海重詩名瑞<lb/>
世祥麟出朝陽彩鳯鳴外臺知暫駐雙佩早朝京<lb/>
<pb n="KR4e0146_WYG_004-20a"/>
　　南園對景偶書<lb/>
南園風色暖二月已囘春宴笑皆文士過從少俗人檻<lb/>
花紅已遍庭草綠初匀富貴非吾事韶光過眼新<lb/>
　　送郭上舍使雲南囘京<lb/>
乃祖吾藩相而孫上舎生一門賢子弟三輔舊家聲𤏡<lb/>
道羊腸險秦闗馬足輕聖朝科目重莫負讀書名<lb/>
　　漢中八景為朱景雲憲副作<lb/>
　　　漢臺春望<lb/>
<pb n="KR4e0146_WYG_004-20b"/>
炎漢興王地千年尚有臺江山猶似昨人事重堪哀鳥<lb/>
向離宫没花從舊苑開不知東向日誰塞漢中來<lb/>
　　　將壇晩眺<lb/>
上將壇猶在荒涼帶夕暉興劉功不賞滅項事成非徹<lb/>
說真難奪豨謀可獨歸自王疑莫解況復與期違<lb/>
　　　韓溝曉月<lb/>
蕭相追韓處遺蹤尚可攀拏雲龍易失出柙虎重還曙<lb/>
色催飛騎清光照壯顔向來非國士何意出秦闗<lb/>
<pb n="KR4e0146_WYG_004-21a"/>
　　　漢山夕照<lb/>
薄暮山逾好凭高眼界空嵐光真可掬倒影抑何窮萬<lb/>
壑澄江紫千林帶葉紅行人思往事立馬問褒中<lb/>
　　　中梁古刹<lb/>
寶色風霜古頽簷老瓦催碑文多剥落山勢獨崔嵬宿<lb/>
鳥驚還定遊僧去復囘人間經幾刼地下有餘灰<lb/>
　　　諸葛遺墟<lb/>
大將星初殞長城一夕空山川消王氣天地老英雄分<lb/>
<pb n="KR4e0146_WYG_004-21b"/>
鼎徒遺恨揮戈未奏功猶疑龍尚卧高塚夕陽中<lb/>
　　　龍江過雨<lb/>
浩浩長江水滔滔日夜流雨添千里潤涼送一天秋灘<lb/>
響山疑動沙明岸欲浮襲人花氣重㸃㸃撲行舟<lb/>
　　　棧閣連雲<lb/>
秦蜀元相隔何年鳥道開登天窮險阻構木鑿崔嵬蒼<lb/>
狗依巖宿青驄自隴來安危真可念須仗濟時才<lb/>
　　人日喜晴<lb/>
<pb n="KR4e0146_WYG_004-22a"/>
浹旬陰忽散樓雪盡融城花縷迎新快梅粧帶艷明最<lb/>
靈今日兆偏勝往年情更喜兒童唱家家醉太平<lb/>
　　探春<lb/>
天上星杓轉東園景若何漸看生意滿頓覺賞心多淺<lb/>
碧山舒黛新黄栁破鵞催花人火急不惜馬蹄過<lb/>
　　西園池亭<lb/>
池亭閒坐久煩鬱頓消除水氣侵衣薄山光入座虚淺<lb/>
沙眠白鷺細藻躍金魚最喜無塵雜吟哦趣有餘<lb/>
<pb n="KR4e0146_WYG_004-22b"/>
　　雨過<lb/>
旭日初開霽東風積雨過一溪新水漲滿地落花多山<lb/>
色明於畫鶯聲巧似歌休嗟春事去亭沼漸清和<lb/>
　　九日遇雨<lb/>
登高何處是風雨苦相仇人比黄花冷山横翠黛愁隔<lb/>
宵淹去馬繞塢聽鳴鳩醉把茱萸看慿誰共倡酬<lb/>
　　井<lb/>
鑿地牽泉脈泠然百丈清細涵天色杳倒浸月華明啟<lb/>
<pb n="KR4e0146_WYG_004-23a"/>
鑰通銀檻沈絲下玉罌詩人多肺渇頻聽轆轤聲<lb/>
　　社日<lb/>
社鼓年年響村醪處處同物豐人自樂賽盡蜡還通庭<lb/>
院來巢燕江湖呌塞鴻炮羔兼䐑膾隨地得民風<lb/>
　　塵<lb/>
漠漠旋空起花前栁外揚長途隨馬去近市逐人忙雨<lb/>
浥天街浄春生輦路香元規何處避唯有水雲鄉<lb/>
　　次韻山陽道中<lb/>
<pb n="KR4e0146_WYG_004-23b"/>
嵗晩勞行部千山及萬山使旌紆雪裏候吏立沙間路<lb/>
滑心常駭詩成興不慳眼前梅與竹聊慰客中顔<lb/>
　　頒賜新厯<lb/>
皇明開泰運太史獨前知文軌同堯象璇璣用夏時襲<lb/>
蔵歸祖廟拜舞受堦墀何幸連潢派年年覩盛儀<lb/>
　　丙辰元旦試筆<lb/>
嵗德又逢辰龍飛第九春青陽囘鳳厯玉燭轉鴻鈞禹<lb/>
服河山舊堯天景物新太平今有象共作太平人<lb/>
<pb n="KR4e0146_WYG_004-24a"/>
　　送袁推府膺薦之京<lb/>
行行上玉京得意馬蹄輕烏府徴書急黄堂獄訟平子<lb/>
容人頌德若水史垂名㑹入端公選應教一道清<lb/>
　　聽雨不寐<lb/>
風送簷花落沈沈聽轉更銀缸留濕熖玉漏滴寒聲謫<lb/>
戍魂先杳懐人夢未成杜陵當此夜醉咏動高情<lb/>
　　春日過杜曲從臣指言唐杜拾遺故宅在此今不<lb/>
　　可尋矣<lb/>
<pb n="KR4e0146_WYG_004-24b"/>
此日終南道春風動物華雲連千隴麥霞爛一川花林<lb/>
杪穿馴鶴池塘沸亂蛙茅<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>接烟火誰是拾遺家<lb/>
　　郊行<lb/>
曉行東郭外月色尚平分老栢迷深寺新花對古墳野<lb/>
烟隨霧合漁唱隔溪聞滿眼皆吟趣歸來欲夕曛<lb/>
　　即事<lb/>
朱簾當晝捲偏是愛風光雨過<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪濕風來杜若香拍<lb/>
酣晴蝶醉課急午蜂狂一笑詩成處陶然倒玉觴<lb/>
<pb n="KR4e0146_WYG_004-25a"/>
　　詠黄蓮花<lb/>
水花分别種紅白敢争妍南國靈根老中央正色鮮宫<lb/>
妃重入步院吏誤相傳安得濂溪種移來共嵗年<lb/>
　　過東軒墓<lb/>
中却中山酒長眠竟不醒脊令悲夜雨鴻鴈落晨星冡<lb/>
樹連雲暗園蕪帶露青空餘絲竹在地下杳難聽<lb/>
　　漫興<lb/>
終南誰是主分守愧明時曹植非吾友劉蒼是我師有<lb/>
<pb n="KR4e0146_WYG_004-25b"/>
園惟種竹無日不吟詩入夜重門合天心月上遲<lb/>
　　送張斷事考績嚴太守代求<lb/>
早通三尺法戎幕擅才猷名喜中丞薦詩煩太守求清<lb/>
風生狴犴高論動貔貅好去燕山道重來覔舊遊<lb/>
　　愚<lb/>
大塊徒生我蚩蚩無所知放魚誰逆詐失馬未為癡䊵<lb/>
綺聊遮煖膏粱不苦饑惟應有詩癖句拙可能醫<lb/>
　　嬾<lb/>
<pb n="KR4e0146_WYG_004-26a"/>
習嬾真成嬾年來嬾更便杜門非寡合隠几即閒眠倦<lb/>
洗牕前竹慵聽石上泉不知塵境外可有嬾中仙<lb/>
　　拙<lb/>
散人無所事竟日避紛紜甘比催科政思追乞巧文何<lb/>
須繁似露焉用變於雲莫笑鳩呼婦閒中最喜聞<lb/>
　　狂<lb/>
口竭西江水乾坤信所之草髠張旭髮醉炙郭舒眉撫<lb/>
掌高歌處掀髯大笑時鳳兮今不返且和接輿詞<lb/>
<pb n="KR4e0146_WYG_004-26b"/>
　五言排律<lb/>
　　賀致政王少府九十之夀其孫黄門求<lb/>
賢闗稱俊乂縣佐著能為平易民心悦公廉士論宜蘭<lb/>
亭追往事松逕賦新詩倦鳥投林早門雲出岫遲江濤<lb/>
翻浩蕩舟楫脫艱危德貴陰施者天其黙相之瞿曇真<lb/>
有識餘慶已先知跡隠青山舊堂開綠野竒三槐承世<lb/>
澤一桂發孫枝鳯咮依金闕鵷行接玉墀芳名歸月旦<lb/>
遐筭逾期頥奉使還朝日稱觴獻夀時希聲歌白雪妙<lb/>
<pb n="KR4e0146_WYG_004-27a"/>
舞間朱絲況際雍熈世何歡可代兹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0146_WYG_004-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小鳴稿巻四<lb/>
</p>
<p>
</p>
  </div>
<div>
<head>小鳴稿巻五</head> <lb/>
    <p>
<pb n="KR4e0146_WYG_005-1a"/>
欽定四庫全書<lb/>
　小鳴稿巻五<lb/>
　　　　　　　　　　明　秦王朱誠泳　撰<lb/>
　七言律詩<lb/>
　　半村為姑蘇湯隠士賦<lb/>
别墅深深習隠居半依城郭半郊墟門前流水漁郎棹<lb/>
道上飛埃使者車隔岸市諠來座逺捲簾山色入窓虚<lb/>
雲泥出處都隨分野有良田案有書<lb/>
<pb n="KR4e0146_WYG_005-1b"/>
　　送都憲孫世榮四川巡撫<lb/>
紫泥封勅下金鑾進擢都臺鎮錦官分陜未終秦地愛<lb/>
濟川應遂蜀人歡雪山又為公來重雲棧寧辭馬度難<lb/>
從此諸畨皆慕義不勞兵甲從戎鞍<lb/>
　　一覽亭為保安王肅齋題<lb/>
搆得幽亭瞰小池四時風景總相宜百年圖史勞雙眼<lb/>
萬里乾坤醉一巵花雨撲簾紅片片玉山當户白差差<lb/>
傍人却訝仙凢隔載酒無因為問奇<lb/>
<pb n="KR4e0146_WYG_005-2a"/>
　　送李少叅希范致政還鄉<lb/>
囊封情疏達天閽乞得身閒荷寵恩召伯愛多棠勿翦<lb/>
淵明歸早菊猶存九峯結社詩千首三泖維舟酒一樽<lb/>
除却賞心并樂事只將家學授兒孫<lb/>
　　送郁文博少叅致政還上海<lb/>
天恩乞得下明光囘首鄉關舊路長風月有情歸篋笥<lb/>
烟霞無梦到巗廊數盃濁酒黄花徑十里青山綠野堂<lb/>
遙想鱸魚秋正美一竿終日釣滄浪<lb/>
<pb n="KR4e0146_WYG_005-2b"/>
　　逰仰天池留别性空和尚<lb/>
絶巘靈湫一脈通翠光垂彩浸虚空三千世界紅塵外<lb/>
十二樓臺寳鏡中琪樹影長留晩照曇花香煖逓春風<lb/>
我來自有三生約㝡喜高人得逺公<lb/>
　　壽伯汧陽王恕齋五十<lb/>
半百年來五福全秀鍾光岳陸生蓮蒼松翠栢風霜古<lb/>
玉葉金枝雨露偏鶴背有書來碧海弧南增彩燭瑤天<lb/>
霞盃滿進長春酒願祝荘椿壽八千<lb/>
<pb n="KR4e0146_WYG_005-3a"/>
　　印湛然鍊師道院<lb/>
五銖霞帔七星冠洞府朝元禮數寛一榻白雲香篆裊<lb/>
半窓靈籟竹聲寒瑤壇鶴占千年樹金鼎龍蟠九轉丹<lb/>
物外紅塵渾不到碧桃花老任春殘<lb/>
　　病鸚鵡<lb/>
靈禽不耐病摧殘衣褪穠蛾嘴褪丹無力似人方倦極<lb/>
有情對主欲言難雲深隴樹歸心逺月滿秦樓舊夢寒<lb/>
敲損玉壺渾不應空餘香稻長闌干<lb/>
<pb n="KR4e0146_WYG_005-3b"/>
　　秋夜<lb/>
燭黯緋羅火尚温卧聞清漏咽重門露漙仙掖蘭香細<lb/>
月轉雕欄桂影繁遣戍有懷勞士馬維藩無補愧君恩<lb/>
起來吟得悲秋句却怪詩魔惱夢魂<lb/>
　　劉節婦<lb/>
結髪曽期百嵗同可堪中嵗命途窮孤鸞影去青銅冷<lb/>
别鶴聲沈綠綺空烈火難銷心上鐵韶華不到鬢邊蓬<lb/>
西風一榻清秋夜露葉蕭蕭墜井桐<lb/>
<pb n="KR4e0146_WYG_005-4a"/>
　　賦得潼關曉騎送盛舜臣還吳<lb/>
重關高聳玉繩低曙色㣲分栁外堤逺道有人催去馬<lb/>
清時無客效鳴雞帝城瑞日瞻來近親舎孤雲望欲迷<lb/>
去去不須增感慨好將形勝入新題<lb/>
　　送戴松崖之浙江憲長<lb/>
三年提學擅芳名此日遷官沐寵榮關右文風歸渾厚<lb/>
越中民物待澄清霜寒驛路豺狼遁日煖梧岡鳯鳥鳴<lb/>
此去臺端聊駐馬聖明虚席待阿衡<lb/>
<pb n="KR4e0146_WYG_005-4b"/>
　　輓國戚廖都閫之父<hi>二首</hi>
少住人間四十秋乘雲又作帝鄉逰紫宸有寵來丹誥<lb/>
黄土無情瘞黒頭共倚嫖姚終破敵誰知李廣不封侯<lb/>
白楊風起棠梨冷地下英雄亦解愁<lb/>
壮志曾期馬伏波功名未遂恨如何鴛雛繼武勲勞重<lb/>
鸞誥貤恩寵渥多海上有時來白鶴人間無路返青騾<lb/>
刻銘幸有如椽筆千古聲名耿不磨<lb/>
　　輓廖母秦太夫人<hi>二首</hi>
<pb n="KR4e0146_WYG_005-5a"/>
萬里良人事逺征義方教子早成名七旬祿養三牲備<lb/>
雙誥恩封二品榮夜雨萱花堂背落春風芳草墓前生<lb/>
賢郎閫帥追思處忍聽慈烏夜夜鳴<lb/>
星沈寳婺夜光㣲七十年來祿養違不意叢萱摧暮雨<lb/>
空令寸草戀春暉瑤池有路旌幢逺滄海無潮信息稀<lb/>
留得堦前慈竹在清風依舊滿庭闈<lb/>
　　輓國戚廖廷璽都閫<hi>二首</hi>
劍氣横空結暝陰英雄觸目亦傷心龍蛇陣古風雷壯<lb/>
<pb n="KR4e0146_WYG_005-5b"/>
狐兎羣多草木深雲散栁營春寂寂鶴歸虎帳夜沈沈<lb/>
邊城爪士知多少目斷旌旗淚滿襟<lb/>
戰袍簇錦炫朝暉萬里邊城縱武威沙苑不歸蕃帳馬<lb/>
將星空墮塞垣扉草荒高塚埋金劍雲鎖空山暗鐵衣<lb/>
一段英雄招不返野花香冷雨霏霏<lb/>
　　輓廖母孫夫人<hi>二首</hi>
瑤池夢斷綵雲飛為吊芳魂淚一揮韜畧資夫登閫帥<lb/>
賢明有女拜宫妃麝蘭已向風前散環珮何時月下歸<lb/>
<pb n="KR4e0146_WYG_005-6a"/>
喜有賢郎真將種龍泉出匣更輝輝<lb/>
珍重芳名舉世賢老蒼何事澁長年情知龍劍終歸水<lb/>
忍使鸞膠别續弦珠翟已空堂上母彩軿翻引洞中仙<lb/>
惟餘二品夫人誥夜夜虹光射九天<lb/>
　　除夕有懷戴松崖<lb/>
坐銷銀燭夜窓虚感慨流光逼嵗除千里故人空有約<lb/>
三湘歸雁竟無書風驚爆竹鴉聲亂雪映寒梅鶴影臞<lb/>
滿酌屠蘇還自遣關西何日候輶車<lb/>
<pb n="KR4e0146_WYG_005-6b"/>
　　送梁廷美都憲巡撫湖廣<lb/>
九五飛龍泰運開大藩方伯進都臺隨車雨自秦關去<lb/>
有脚春從楚甸來和璧定為稀世寳傅舟原是濟川才<lb/>
聖明正爾思賢佐雙佩還應接上台<lb/>
　　藩庭别意為賈希召都憲賦<lb/>
祖席休辭酒滿斟匆匆離思轉難禁乾坤納納誰非客<lb/>
湖海悠悠獨此心素履乆同氷與蘖歸装贏得鶴隨琴<lb/>
天涯明日遙相憶目極暮雲春樹深<lb/>
<pb n="KR4e0146_WYG_005-7a"/>
　　寄戴松崖<lb/>
地北天南嘆别離此心無日不興思雲霏茗椀閒邊話<lb/>
月隠華燈醉裏詩秦苑陽囘花放早越江霜冷鴈來遲<lb/>
孤山聞說梅如玉莫惜春前寄一枝<lb/>
　　送齊應璧鴻臚脩祀禮成還朝<lb/>
萬年天子篤同宗遣祀園陵禮秩崇使者䖍恭將徳意<lb/>
先靈彷彿著儀容空山夜靜風雲繞大地春囘雨露濃<lb/>
歸近天顏如有問為言存沒感恩同<lb/>
<pb n="KR4e0146_WYG_005-7b"/>
　　哭憲皇帝<lb/>
玊帛常思拜冕旒此生誰道竟無由九重宫闕風雲慘<lb/>
萬里山河草木愁昧谷日沈天漠漠鼎湖龍去路悠悠<lb/>
宗臣一掬傷心淚灑向黄河日夜流<lb/>
　　送湯半村西遊<lb/>
千里來逰百二州又騎羸馬向西遊蕭條自嘆馮唐髮<lb/>
凋弊誰憐季子裘渭水斷鴻投逺渚隴山落木動高秋<lb/>
老懷料得行吟慣不似尋常動别愁<lb/>
<pb n="KR4e0146_WYG_005-8a"/>
　　送人還閩<lb/>
楊栁經霜葉亂飛雙旌迢逓出闗西紫茰黄菊牽歸興<lb/>
綠酒紅亭惜解攜宦邸清風隨驛馬客程殘月促晨雞<lb/>
故園到日應多暇好把新詩取次題<lb/>
　　送鄭琴士南遊<lb/>
壯遊知不憚驅馳東望三衢信所之流水高山琴裏趣<lb/>
陽春白雪馬前詩豈無逺道鶯花好為有高堂鶴髮垂<lb/>
慈竹滿庭春酒熟歸期須及燕來時<lb/>
<pb n="KR4e0146_WYG_005-8b"/>
　　冬日牡丹<lb/>
愛日㣲暄破錦叢永春園内小亭東虚疑𤣥帝為青帝<lb/>
却訝寒風變煖風松竹有情同晩節雪霜何處避春紅<lb/>
眼前生意多如許可是能回造化功<lb/>
　　寄湯半村<lb/>
長安相見即相知千里那堪乆别離夜雨寒燈勞逺夢<lb/>
暮雲春樹動長思花明杜曲鶯啼早天濶呉江鴈度遲<lb/>
芳草一庭書館靜煑茶何日細論詩<lb/>
<pb n="KR4e0146_WYG_005-9a"/>
　　題印湛然鍊師畫像<lb/>
畫史丹青妙入神毫端應怪寫來真松風蘿月閒中趣<lb/>
野鶴孤雲物外身脈脈靈源清似水溶溶生意藹如春<lb/>
風雷叱咤尋常事信是人間有道人<lb/>
　　涵碧池<lb/>
分得瑤池一鏡開翠光澄徹淨無埃雕闌晝永眠春栁<lb/>
文石秋深銹雨苔菡蓞多情紅間白鴛鴦有意去還來<lb/>
無邊風景供逰樂細數行吟日幾囘<lb/>
<pb n="KR4e0146_WYG_005-9b"/>
　　湧金橋<lb/>
長松修竹共陰森下有方塘幾許深玉井遙分泉脈脈<lb/>
彩虹高卧夜沈沈昇仙有志空題柱過海無慿浪費心<lb/>
誰似主人襟抱濶芳尊吟倚曲闌陰<lb/>
　　春日雨中<lb/>
冷風冷雨過殘春景物無多跡半陳色褪荼䕷紅粉淡<lb/>
愁低楊栁翠眉顰翰林賦罷江沈月金谷樓高玉委塵<lb/>
自古興亡皆有數達人何用苦傷神<lb/>
<pb n="KR4e0146_WYG_005-10a"/>
　　同閻文振方伯仰晉卿憲副池亭小酌<lb/>
綠荷池上小亭臺紅白蓮花映日開喜共薇垣高士話<lb/>
況逢氷署可人來謾將景物酧詩句何用笙歌送酒盃<lb/>
坐乆香風生白苧不知身外有蓬萊<lb/>
　　春暮書懷<lb/>
鳥啼花落减韶光節序相催有底忙堤栁絮多迷燕子<lb/>
渚蒲芽短露鴛鴦匡時獻策知無補對酒吟詩喜欲狂<lb/>
況是眼前生意滿濡毫寧憚索枯腸<lb/>
<pb n="KR4e0146_WYG_005-10b"/>
　　寄戴松崖都憲<hi>二首</hi>
南北暌違思不窮逺將音問托鱗鴻百年天地能容我<lb/>
此日經綸正倚公直遣窮陰囘淑氣還聞澆俗變淳風<lb/>
西窓夜雨何時㑹樽酒留連一笑同<lb/>
契合金蘭獨見君索居應嘆乆離羣乘軺只在商山外<lb/>
放棹難尋剡水濆霄漢功名推獨步江湖聲跡喜相聞<lb/>
畫樓幾凭闌干立目斷天南日暮雲<lb/>
　　元夕分韻得紅字<lb/>
<pb n="KR4e0146_WYG_005-11a"/>
華堂燈燭影搖紅此夕衣冠宴集同開口況逢時節好<lb/>
賞心休放酒盃空千年奎壁星重聚萬里烟霄月正中<lb/>
情景可人須盡醉咏歸還向舞雩風<lb/>
　　送王尚文少叅致政還金陵<lb/>
霄漢功名志未伸便從岩穴問通津江東國士無雙士<lb/>
林下閒人見一人門近清淮多白鳥堂開綠野斷紅塵<lb/>
五千書巻床頭在舊業弓裘未是貧<lb/>
　　送馮原孝郎中奉使還朝<lb/>
<pb n="KR4e0146_WYG_005-11b"/>
建節宗藩冊禮成鳴騶千里上神京賔筵此日看儀度<lb/>
虎榜當年識姓名五色長虹光不掩千金良璧價非輕<lb/>
趨朝正是陽囘日上苑遷喬聽早鶯<lb/>
　　㶚橋别意送徐進士還京<lb/>
驅馳王事獨賢勞使節煌煌又入朝紅雨飛花長樂苑<lb/>
綠波芳草㶚陵橋秦關百二山河壯京國三千道路遙<lb/>
宵旰只今圖治切早施經濟答唐堯<lb/>
　　送王述之陞山西憲長<lb/>
<pb n="KR4e0146_WYG_005-12a"/>
龍蟠金勑下長安憲副承恩又轉官鷙鳥乘秋霜翮健<lb/>
法星垂彩夜光寒五陵父老遮驄馬三晉雲山識豸冠<lb/>
料得輕車行熟路片言折獄信非難<lb/>
　　請人㸔梅<lb/>
桃李爭春不耐寒老龍獨向雪中蟠孤標只許青松侣<lb/>
冷艶從教白眼㸔瀹茗賦詩聊醖藉巡簷索笑足盤桓<lb/>
合歡不是無盃酒似怪風情近牡丹<lb/>
　　送耿好問亞卿癸西嶽事畢還京<lb/>
<pb n="KR4e0146_WYG_005-12b"/>
聖皇憂旱為斯民謁告名山簡近臣千里亢陽過十月<lb/>
一時飛雪遍三秦大烹牲腯勞歆饗少宰精誠動鬼神<lb/>
歸去金鑾煩奏對于今民物已囘春<lb/>
　　賀新亝兄書屋落成<lb/>
宗藩華搆俯層城小結書齋又落成滿架香芸青馥馥<lb/>
一庭芳草翠盈盈可人兼喜留談謔熟客頻來免送迎<lb/>
孔思周情千載趣湛然方寸有餘清<lb/>
　　送大叅鄧松坡致政還鄉<lb/>
<pb n="KR4e0146_WYG_005-13a"/>
兩封情疏達金扉乞得閒身故里歸上國乆依紅日近<lb/>
内江遙望白雲飛鱸魚鱠美充珍饌孔雀袍新勝舞衣<lb/>
忠孝兩全臣子分傍人應羡早知幾<lb/>
　　次韻留鄭子初長史懷歸<lb/>
閒情未許寄盟鷗秦國衣冠第一流仙桂有香秋淡淡<lb/>
貞松無恙晚悠悠封王顧我猶青嵗作相憐君未白頭<lb/>
道誼始終期不負縶駒非是為私留<lb/>
　　挹秀為宗弟永壽王東軒賦<lb/>
<pb n="KR4e0146_WYG_005-13b"/>
疊石為山列畫屏方塘如鑑對幽亭水涵雲影連天碧<lb/>
峰送嵐光入座青爽氣逼人詩屢就清風撲面酒㣲醒<lb/>
等閒自有濓溪趣芳草長留翠滿庭<lb/>
　　讀寧河武順王鄧氏世家録<hi>二首</hi>
手提一劍歸真主百二雄師勢獨尊彤管銘功輝簡冊<lb/>
青門為庶泣兒孫東皇已去花無賴華表重來鶴有言<lb/>
六尺孤墳鍾阜外誰將麥飯吊英魂<lb/>
氣節稜稜壓萬夫平生百戰定寰區丹書鐵劵當朝寵<lb/>
<pb n="KR4e0146_WYG_005-14a"/>
武畧文韜百世模淮泗腴田惟舊業麒麟高閣有新圖<lb/>
天家雨露東溟濶况是河山舊剖符<lb/>
　　九日與戴松崖湯俟菴賞菊<lb/>
門外衣冠次第來斯文良㑹喜相陪天垂晴碧雨初過<lb/>
菊帶寒香花正開人世不須傷往事籬根聊共醉深盃<lb/>
東風指日囘春意還約書窓㸔早梅<lb/>
　　送鄭子初長史致政歸南閩<lb/>
作相親藩擅徳音蓴鱸忽動故鄉心匡衡去國多遺草<lb/>
<pb n="KR4e0146_WYG_005-14b"/>
疏廣還家有賜金綠野雨晴花霧煖滄江月白水雲深<lb/>
懸知報主心猶在清夢還應繞禁林<lb/>
　　送左廷珍憲使陞都憲遼東巡撫<lb/>
十載西臺著豸冠又遷都憲上朝端九重圖治求賢急<lb/>
三輔懷恩拜别難寳鑑光搖關月冷高牙風動海雲寒<lb/>
封侯自古多文士斗印期登大將壇<lb/>
　　宴保安府池亭席上偶成<lb/>
路入名園景最幽小亭如畫枕寒流風生朱箔花香細<lb/>
<pb n="KR4e0146_WYG_005-15a"/>
日轉雕欄樹影浮篆裊香煙霏寳鼎酒傾𤣥露瀉金甌<lb/>
眼前便是仙家境跨鶴寧須閬苑逰<lb/>
　　惜紅梅<lb/>
暫離紫府入秦城水路迢迢數月程北客共知元有種<lb/>
東君誰料太無情羣芳各藉陽和力一樹何孤雨澤榮<lb/>
醉裡師雄呼不醒翠禽空繞月三更<lb/>
　　次戴松崖韻以寓有懷<lb/>
㑹合尋常嘆不齊可堪南北復東西門牆化雨歸桃李<lb/>
<pb n="KR4e0146_WYG_005-15b"/>
霄漢文星聚壁奎思逐楊花同滚滚望迷芳草更萋萋<lb/>
不知驄馬今何處伐木空山鳥自啼<lb/>
　　無題<hi>四首</hi>
闌干曲曲思依依風露凉生白苧衣瑤瑟調殘金鴈冷<lb/>
玉簫聲斷綵鸞飛夢中說夢猶難信山上安山更不歸<lb/>
囘首蓬萊三萬里煖雲明滅望中㣲<lb/>
聚散無慿若夢中落花飛絮任西東金籠鸚鵡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆語<lb/>
綠水芙蓉黯淡紅曉鏡芳華空自惜夜燈談笑與誰同<lb/>
<pb n="KR4e0146_WYG_005-16a"/>
十年零落同心結不是儂家手未工<lb/>
兎走烏飛有底忙相思應斷九囘腸新聲謾說朱絃好<lb/>
舊恨誰憐白畫長玉虎水寒猶汲井金猊火冷尚添香<lb/>
星橋影淡秋無跡碧海青天路渺茫<lb/>
楚雨巫雲恰好時角聲又起畫樓西金屏綉褥空凝望<lb/>
錦字魚箋亦嬾題藕斷尚憐絲裊娜花深偏怪霧凄迷<lb/>
宵征莫道無眠處賦命從來自不齊<lb/>
　　閨情<hi>四首</hi>
<pb n="KR4e0146_WYG_005-16b"/>
倚遍闌干白晝長更無情緒理新粧栁眉翠壓春愁重<lb/>
桃臉紅添粉淚香潮信有期通瀚海音書無路到遼陽<lb/>
自憐不及堂前燕雙去雙來繞畫梁<lb/>
午夢初囘玉漏長粉容香汗濕殘粧篋中羞對班姬扇<lb/>
簾底空聞賈媛香暮雨幾時歸楚岫春心何處問巫陽<lb/>
閒來寫就相思調一段新聲自繞梁<lb/>
愁中一刻似年長無復濃粧與淡粧玉頰痩來慚對鏡<lb/>
羅衣閒却罷熏香丹楓有恨隨流水白日無情易夕陽<lb/>
<pb n="KR4e0146_WYG_005-17a"/>
屈指光陰近重九嬾將黄菊傍釵梁<lb/>
錦被難温覺夜長曉來無復學梅粧軃肩雲鬢千絲亂<lb/>
記臂丹砂一㸃香問約有情緘荳蔲引年無意藉昌陽<lb/>
角聲催起東樓月顔色猶疑在屋梁<lb/>
　　送春<lb/>
榆莢楊花亂舞風東皇何事去匆匆一庭芳草添濃綠<lb/>
滿耳啼鶯怨落紅眼底韶華渾似夢人間樂事又成空<lb/>
臨岐對酒情無賴殢雨尤雲悵望中<lb/>
<pb n="KR4e0146_WYG_005-17b"/>
　　心跡雙清為汧陽王作<lb/>
一片靈臺湛碧虚此身真在水雲居壺中秋月氷相映<lb/>
簾外春風草不除老鶴枯琴君子操牙籖玉軸聖賢書<lb/>
東平未必清如許俯仰無慚樂有餘<lb/>
　　送婁亷使克譲朝京<lb/>
玉驄騰踏使車輕憲節趨朝出雍城旌斾影搖晴雪冷<lb/>
珮環聲振曉風清雲中雙闕星辰近天上重瞳日月明<lb/>
關輔年來尚彫敝好因前席論蒼生<lb/>
<pb n="KR4e0146_WYG_005-18a"/>
　　東軒為永壽王作<lb/>
搆得華軒府第東搏桑朝影上梧桐雨香砌草先交翠<lb/>
氣淑林花早放紅照眼簾櫳迎旭日滿堂賔客坐春風<lb/>
主人吟罷連枝句流水心期萬折同<lb/>
　　白雲窩<lb/>
為霖有待濟恒暘暫託幽棲覆苑牆縹緲逺連天漠漠<lb/>
氤氲㣲露月茫茫晴窓影墮琴書潤午榻陰生枕簟涼<lb/>
蒼狗白衣隨變幻肯教飛夢落高唐<lb/>
<pb n="KR4e0146_WYG_005-18b"/>
　　送吳元素長史致仕<lb/>
緘情纔上九重天乞得閒身寵渥偏四品進階金帶重<lb/>
五花裁錦茜袍鮮秦城況有連雲第杜曲仍多負郭田<lb/>
我喜相違復相近沃心還望仲舒賢<lb/>
　　元日遇雪<lb/>
青帝今朝换物華故將飛雪逞豪奢嘉祥偏應三陽候<lb/>
枯樹爭開六出花耳底豐年先有詠眼前生意浩無涯<lb/>
粧成富貴應難並玉宇瓊樓幾萬家<lb/>
<pb n="KR4e0146_WYG_005-19a"/>
　　賀戴松崖陞都憲<lb/>
薇垣遷秩貳都臺荆楚風烟到處開恩命一函從北下<lb/>
福星千里又南來鳯麟自古生明世廊廟于今用大材<lb/>
昨夜仰瞻霄漢上文光垂彩耀三台<lb/>
　　送韓貫道都憲巡撫西夏<lb/>
盛世籌邊用老成魏公孫子復才名紫泥金勅來關輔<lb/>
大纛高牙建夏城殺氣凜如秋氣肅法星光並將星明<lb/>
塞垣自此烽烟凈廊廟行㸔佐太平<lb/>
<pb n="KR4e0146_WYG_005-19b"/>
　　送周國瑞總戎守鎮西夏<lb/>
金勅初頒五鳯樓便催鐵鉞鎮邊州北來已破𦍑人膽<lb/>
西顧寧煩聖主憂千里旌旗山月曉一聲皷角塞雲秋<lb/>
酧功他日銘彛鼎定列麒麟閣上頭<lb/>
　　柬暹上人<lb/>
千里勞師逺入秦久聞醫術妙通神坐中不問三生話<lb/>
指下求痊一病身早使恵風甦草木要令幽谷變陽春<lb/>
慈悲最是僧家事況是僧家最上人<lb/>
<pb n="KR4e0146_WYG_005-20a"/>
　　中秋喜晴<lb/>
三年好景憂中度今嵗中秋大放晴萬里碧空星彩爛<lb/>
滿天涼露月華明桂香尊爼噴龍腦花擁笙歌咽鳳聲<lb/>
清賞不知更漏永只疑身世在蓬瀛<lb/>
　　秋夜雨晴<lb/>
雨餘林暑盡消殘涼氣侵膚却素紈萬里碧空秋淡淡<lb/>
一天清露夜漫漫桂香暗結黄金粟橋影斜涵白玉盤<lb/>
清思滿襟渾不寐詩成還倚曲闌干<lb/>
<pb n="KR4e0146_WYG_005-20b"/>
　　雨晴即事<lb/>
好山排闥送新晴石逕苔乾步屧輕華屋日高飛乳燕<lb/>
綠楊風軟聽流鶯也知守拙真成拙須信浮名未是名<lb/>
一笑未堪塵鞅累陶然醉咏樂昇平<lb/>
　　白兎<lb/>
金精孕秀產明時三窟祥生玉雪姿異種料應塵世少<lb/>
仙胎元是月宫遺氷崖卧處人難見草逕行來犬易知<lb/>
好共蓬山雪毛鹿去隨阿母宴瑤池<lb/>
<pb n="KR4e0146_WYG_005-21a"/>
　　映水芙蓉<lb/>
花滿平堤水滿池水光花影淨相宜蜀江霞襯千機錦<lb/>
海國蠶成五色絲鏡裏崔徽施巧手溪邊西子露香肌<lb/>
本來色相皆虚幻惱亂魚龍恐浪疑<lb/>
　　舞風楊栁<lb/>
㶚陵橋畔晚依依搖蕩春光力尚㣲漢燕身輕斜軃袖<lb/>
白蠻腰瘦不勝衣長條偏藉吹噓力弱質難禁翦拂威<lb/>
寄語章臺休擺亂風流態度有時歸<lb/>
<pb n="KR4e0146_WYG_005-21b"/>
　　春日寫景<lb/>
樓閣深沈畫景長淡雲輕靄散晴光栁堤風煖鶯鶯巧<lb/>
花徑泥融燕燕忙歌管傳聲來别院鞦韆送影過鄰牆<lb/>
青春莫負韶華好秉燭還須照海棠<lb/>
　　訪城南孝子廬墓<lb/>
命駕來尋孝子居落花天氣日長初喬松幾箇一雙鶴<lb/>
老屋數間千巻書高塚己霑新雨露故家還守舊田廬<lb/>
紛紛肉食知多少側耳高風愧不如<lb/>
<pb n="KR4e0146_WYG_005-22a"/>
　　送脩武伯還朝<lb/>
親藩封拜禮初成鳴佩依然上玊京千里河山旋使節<lb/>
一方茅土受宗盟春囘㶚岸鶯聲早雪霽函關馬足輕<lb/>
青嵗功名須努力等閒莫負舊家聲<lb/>
　　送秋官車郎中還京<lb/>
九重恩禮厚同宗天上仙郎逺錫封袖帶玉爐香馥郁<lb/>
口傳金殿語從容秦關自昔山河壯漢省于今雨露濃<lb/>
㸔取歸朝還使節定知飛步接䕫龍<lb/>
<pb n="KR4e0146_WYG_005-22b"/>
　　登城<lb/>
層城百尺勢凌虚四面青山列畫圖北極九重紅日近<lb/>
南山雙壠白雲孤天連逈野迷高下烟抹平林淡有無<lb/>
長嘯一聲囘首處夕陽歸鴈落汀蘆<lb/>
　　畫睂次韻<lb/>
宫様粧成忽自驚剰添螺緑轉分明平鋪秋水雙蛾秀<lb/>
淡抹春山八字横顰學西施偏有態嫵憐京兆最多情<lb/>
等閒莫對彎彎月只恐嫦娥也妬爭<lb/>
<pb n="KR4e0146_WYG_005-23a"/>
　　夜坐不寐聽雨<lb/>
積雨兼旬未放晴瓦溝銀竹勢如傾樓頭畫鼔三更盡<lb/>
牕下殘燈一㸃明詩客此時偏得句旅人今夕不勝情<lb/>
懸知足慰三農望稼穡今秋定有成<lb/>
　　過宫人墓<lb/>
綵鸞飛去幾囘秋枳棘叢深見墓丘艷骨香魂千古恨<lb/>
斷雲殘雨一天愁故宫寂寂春何在落日㳙㳙水自流<lb/>
啼鳥聲中増感慨肩輿經過更遲留<lb/>
<pb n="KR4e0146_WYG_005-23b"/>
　　四友軒<lb/>
松竹梅花舊有名幽人又結嵗寒盟翻雲覆雨嫌時態<lb/>
傲雪凌霜有故情人物每同三益好丰標況是一般清<lb/>
相㸔冷淡空山裏爾汝忘形度此生<lb/>
　　春園行樂<lb/>
漠漠輕烟淡淡風曲闌干外小池東鶯穿高栁分晴翠<lb/>
燕掠飛花落軟紅好景只疑圖畫裏新詩都付笑談中<lb/>
及時游衍心偏樂鸚鵡深盃莫放空<lb/>
<pb n="KR4e0146_WYG_005-24a"/>
　　與弟東軒<lb/>
一遍賡詩百遍吟吟成猶未愜人心韻逢險峻尤難押<lb/>
句到新奇不易尋銀燭燒殘思處苦長髭撚斷坐來深<lb/>
陽春白雪真稀少金石難同瓦缶音<lb/>
　　望雲思親為陳公輔伴讀賦<lb/>
甘旨無由奉母慈晨昏常起狄公思孤雲目斷三千里<lb/>
寸草心懸十二時飛去不能身有翼愁來空自淚交頤<lb/>
誰知我亦傷情切忍誦當年陟屺詩<lb/>
<pb n="KR4e0146_WYG_005-24b"/>
　　題陳叔振憲使鴈山永慕巻<lb/>
家山埋玉幾星霜逰子天涯倍感傷宰木有烏風淅淅<lb/>
泉臺無路夜茫茫當年獨立心常在此日三遷教未忘<lb/>
貌得佳城隨宦轍公餘展拜淚淋浪<lb/>
　　丘仲玉少叅晩香亭<lb/>
小結幽亭用意深西風開遍滿籬金飡英自得靈均味<lb/>
把酒誰探靖節心冷艷不嫌秋色淡殘枝偏耐曉霜侵<lb/>
主人賸有新裁句日對南山取次吟<lb/>
<pb n="KR4e0146_WYG_005-25a"/>
　　借山樓為湯俟菴作<lb/>
十二闌干百尺樓千年風景一時收不妨老子常開眼<lb/>
曾辱高峰為㸃頭爽氣隔簾時冉冉嵐光浮座晚悠悠<lb/>
姑蘇景物分明是底用思鄉感舊逰<lb/>
　　淨香亭<lb/>
小結幽亭傍此君百年風雨任朝昏濕雲侵晚籠茶竈<lb/>
高節凌寒落酒樽牕外有時搖翡翠風前終日散蘭蓀<lb/>
主人對此歌淇澳剰有清聲逺近聞<lb/>
<pb n="KR4e0146_WYG_005-25b"/>
　　道中遇雪<lb/>
前驅墮指折弓弦四顧茫茫失渭川初訝飛花連碧落<lb/>
還疑美玉出藍田隨車縞帶真無異捲幔氷崖絶可憐<lb/>
誰道眼前非上瑞等閒三白是豐年<lb/>
　　詠雪和蘇長公韻<hi>二首</hi>
已密還疎亂更纎襲人寒氣十分嚴可能端木皆成粟<lb/>
未必楊花却似鹽冷咽銅龍沈曉漏聲酣鐵馬戰風簷<lb/>
曉來忽報紅輪上仙掌依稀露指尖<lb/>
<pb n="KR4e0146_WYG_005-26a"/>
長樂鐘聲散曙鴉九衢風力疾於車折殘渭水竿竿竹<lb/>
擬徧梁園樹樹花沃野春囘千隴麥層簷氷綴萬人家<lb/>
句清無奈茶烟濕撚斷吟髭手謾义<lb/>
　　雪晴<hi>三首</hi>
陰沴初消瑞日升田夫于耜擬東興山頭破煖青猶在<lb/>
栁眼窺春綠未曽雙艇逺依收釣火一簾深映讀書燈<lb/>
人間妙手嗟誰及調燮終歸宰輔能<lb/>
樓雪初融嵗欲更喜聞乾鵲報天晴炊烟早逐朝陽起<lb/>
<pb n="KR4e0146_WYG_005-26b"/>
春意潛隨野水生雲散佛頭來嶽色風囘仙掌落鐘聲<lb/>
不知驄馬經行處賦得梅花幾首成<lb/>
𤣥𡨕司令勢何嚴一雪能教數日淹風斂凍雲歸逺岫<lb/>
天開晴日上虚簷梅腮破臘爭勻粉笋指緣寒未露尖<lb/>
好在田家應拍手瓦盆盛酒正厭厭<lb/>
　　雪晴復作<hi>五首</hi>
誰翦瓊花促未停海雲籠日上蒼冥地宜麰麥三囘白<lb/>
山露芙蓉幾仞青寒溜不妨和漏滴春蠶猶愛隔窓聽<lb/>
<pb n="KR4e0146_WYG_005-27a"/>
江湖此夜㸔牢落應有高人睡未醒<lb/>
四匝陰雲動浹旬河山積玉幾畨新吟餘瘦骨應憐我<lb/>
寒到貧家亦惱人浮世悟來皆泡幻化機流後即陽春<lb/>
座中鶴氅清如許緩步能消物外塵<lb/>
片片隨風欲作圍曉來簾外正霏霏鴉巢深樹飢爭噪<lb/>
鵲聚空梁凍不飛雙棹山陰狂客返一簑江上釣翁歸<lb/>
玉樓銀海真仙詠已覺當年屬和稀<lb/>
長空雪意未蹉跎舞屑囘風一瞬過藥玉桮船迎臘早<lb/>
<pb n="KR4e0146_WYG_005-27b"/>
水晶簾幕受寒多清浮石鼎應誰得白戰星堂奈若何<lb/>
囘首江天雲霧裏短罾疎網伴漁簑<lb/>
酸風吹雨結陰雲村舎人家半掩門翦水作花㸔有象<lb/>
堆鹽肖虎刻無痕彩毫凍合詩仍徤緑酒春囘臉易温<lb/>
清興滿懷渾不俗山陰㶚水總休論<lb/>
　　㸔雪<lb/>
雨花雲葉逞新奇翦水何人奪化機掌上芙蓉旋玉女<lb/>
空中縞素簇瓊妃郊原瘦蹇衝寒去野渡輕簑薄暮歸<lb/>
<pb n="KR4e0146_WYG_005-28a"/>
㝡是柱頭驚舊鶴爛銀城郭此時非<lb/>
　　聽雪<lb/>
玉屑兼風捲地驚坐疑天籟不勝清吳蠶食葉漸無迹<lb/>
江蠏行沙碎有聲詩夢又從深夜轉春愁還向隔年生<lb/>
閒門要路無遺處誰謂滕神亦世情<lb/>
　　和楊憲副應寧過藍橋<lb/>
搖搖小隊出藍關一路凌兢馬足慳萬里同雲迷玊宇<lb/>
滿天霏雪幻銀山枝翻宿鳥驚難定苔長新痕濕未斑<lb/>
<pb n="KR4e0146_WYG_005-28b"/>
却憶昌黎經此日憑誰沽酒慰愁顏<lb/>
　　又和藍田道中<lb/>
風雪交加嵗晚時一年節候又將移官庖有廩堪沽酒<lb/>
野店無梅欲廢詩白鳯隨車歸院疾銀盃逐馬度橋遲<lb/>
關西重見楊夫子猶恐前身是伯夷<lb/>
　　送焦知縣陞彰徳知府<lb/>
曾於烏府播芳聲又向花封報政成皂葢朱轓今日寵<lb/>
玉壺秋月舊時清愛民須體朝廷意卧轍偏傷父老情<lb/>
<pb n="KR4e0146_WYG_005-29a"/>
見說調羮還有待一麾寧許乆專城<lb/>
　　挽余士英司馬父母<lb/>
紫簫聲徹鳯鸞飛雛鳯呈祥世所稀二品褒封䝉異數<lb/>
百年伉儷竟同歸理財久擅韋公譽斷織猶存孟母機<lb/>
七尺穹碑昭不冺西川山水亦増輝<lb/>
　　夜坐聞笛<lb/>
誰人吹笛倚樓東靜夜聞來逈不同嘹喨數聲雲散後<lb/>
凄清三弄月明中梅花落盡江城雪楊栁凋殘野渡風<lb/>
<pb n="KR4e0146_WYG_005-29b"/>
坐乆不知黄鶴隔參差樹影上簾櫳<lb/>
　　别意送凌卧岩還鄉次韻<hi>三首</hi>
術傳盧扁字鍾王兩浙高名海内香去路也知車載穏<lb/>
濟時何用劍生芒鷄鳴函谷三更月楓落吳江兩岸霜<lb/>
歸到苕溪尋舊侣畫船詩酒水雲鄉<lb/>
束書孤劒别西秦紅樹青山潑眼新千里風霜欺老鬢<lb/>
五湖風月寄閒身㶚橋驢背驚殘夢函谷雞聲促去輪<lb/>
料得紀行多賦咏郵筒毋惜寄陽春<lb/>
<pb n="KR4e0146_WYG_005-30a"/>
先生為客感秋聲豈憚還鄉兩月程囊裏有丹皆玉液<lb/>
釜中無飯不青精月殘茅店雞三唱霜冷河橋馬獨行<lb/>
去去天空風正急渡江須待暮潮平<lb/>
　　寄日華上人<lb/>
秦城分手一年過眼底流光逐逝波冷澹情懷交去久<lb/>
平安消息寄來多寳爐香燼同誰話白雪詩成想自哦<lb/>
徧倚闌干思無限西風又老半塘荷<lb/>
　　天開圖畫樓為唐府三城王作<lb/>
<pb n="KR4e0146_WYG_005-30b"/>
十二丹梯百尺樓無邊佳致滿中州山光凝黛當牕見<lb/>
水色拖藍遶楹流不用丹青誇獨步真成造物與同遊<lb/>
高吟定有詩千首安得登臨一唱酧<lb/>
　　御書閣為唐府三城王作<lb/>
天上頒書寵數優凌空傑閣冠中州六經垂世崇宣父<lb/>
萬軸傳家羨鄴侯粉蠧避芸香馥馥晴虹貫日影悠悠<lb/>
貽孫燕子留芳逺𤓰瓞綿綿與國休<lb/>
　　送胡廷倫紀善致仕還鄉<lb/>
<pb n="KR4e0146_WYG_005-31a"/>
廿載秦藩共我遊蕭蕭華髪已盈頭季鷹去國蓴初羙<lb/>
靖節還家菊正秋萬里雲霄雙捲翼五湖烟水一歸舟<lb/>
㑹稽賸有佳山水吟得新詩肯寄不<lb/>
　　自題小像<lb/>
石田揮筆寫吾真身外誰知更有身報國寸心元自赤<lb/>
流年雙鬢欲成銀愛山常與山為主種竹誰知竹是賔<lb/>
茶竈筆床隨處有優游天地一閒人<lb/>
　　再遊天池普光寺憶僧性空<lb/>
<pb n="KR4e0146_WYG_005-31b"/>
不到禪關二十年無邊風景尚依然青蒼逺接千章樹<lb/>
紅白新開萬朶蓮習隠不為招隠賦愛山寧惜買山錢<lb/>
獨憐恵逺今何在孤塚斜陽帶晩烟<lb/>
　　慰新齋兄<lb/>
握手常嗟㑹面疎年來尤覺甚於初身同野鶴清尤健<lb/>
計比巢鳩拙不如莫為事煩妨食息且教心靜樂琴書<lb/>
誰言淡泊中無味淡泊從來味有餘<lb/>
　　次三鎮國慎獨齋竹軒之作<hi>二首</hi>
<pb n="KR4e0146_WYG_005-32a"/>
築得幽居類瀼西苔痕蝸篆雨中迷出林老榦芟猶宻<lb/>
解籜新梢長欲齊高咏不妨人逕造虚心似待我留題<lb/>
夜闌分付閑啼鳥莫謾喧啾攪鳯棲<lb/>
隙地新開水竹居逰觀終日從籃輿清陰滿地和烟暝<lb/>
涼影横牕過月虚一㸃紅塵渾不到萬竿蒼玉自森如<lb/>
等閒相對真成趣不用笙歌樂有餘<lb/>
　　次三鎮國慎獨齋陪逰後園池亭之作<lb/>
案牘無勞日日閒毎拚臨水更㸔山綠雲冉冉侵簾細<lb/>
<pb n="KR4e0146_WYG_005-32b"/>
紅雨紛紛㸃砌斑三月韶光圖畫裏百年身世去來間<lb/>
東平自有天然樂逸駕千年許共攀<lb/>
年來年去幾畨新萬事囘頭扇底塵雪裏老梅纔破玉<lb/>
雨中芳草又成茵滿鈎簾捲青山曉半畆塘開綠水春<lb/>
美景故知常在眼人間俗事浪頻頻<lb/>
　　送任進之學正之絳州<lb/>
匹馬嘶風踏軟塵大河東去是通津金天後夜文星逺<lb/>
絳水開年化雨新芹泮綠囘官舎曉杏壇紅送<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>堂春<lb/>
<pb n="KR4e0146_WYG_005-33a"/>
人材瑞世從先達臯席于今有鳯麟<lb/>
　　約戴松崖賞梅因出巡不果<lb/>
宫庭萬玊擁新梅曾約逋仙共酒盃千里獨憐青眼别<lb/>
一襟誰為故人開漫勞疎影横窓入徒有寒香撲面來<lb/>
欲折一枝煩逺使豈勝搔首望蘭臺<lb/>
　　莊誦太祖皇帝御製文集<lb/>
鼎湖龍去天應泣絃管無聲市肆空宸翰萬年留聖製<lb/>
人文千古纉神功堯民擊壤風謡在周𦙍分茅典則同<lb/>
<pb n="KR4e0146_WYG_005-33b"/>
秦隴諸孫瞻拜處不禁血淚灑遺弓<lb/>
　　覽秀樓為宗兄臨潼王養性齋題<lb/>
傑構慿虚接上台闌干曲曲障風埃牕涵渭水玻瓈滑<lb/>
簾捲終南紫翠開歌舞不知誰共醉登臨應許我重來<lb/>
無邊光景無窮趣莫惜新詩為品裁<lb/>
　　送魯千之都憲之甘州巡撫<lb/>
幾年藩省著芳聲進秩都臺荷寵榮霖雨又從今日作<lb/>
泰堦應向此時平霜明畨落旄頭暗春到陰山淑氣生<lb/>
<pb n="KR4e0146_WYG_005-34a"/>
為語羌戎須逺遁于今萬里有長城<lb/>
　　次韻寄致政郁文溥少㕘<lb/>
關陜相逢即故知别來誰料㑹無期金蘭漫憶同心話<lb/>
白雪多慚下里詩夜雨一燈勞逺夢暮雲千里動長思<lb/>
林泉聞說多蕭散兩鬢年來尚未絲<lb/>
　　牡丹亭侍親夜宴<lb/>
銀燭輝煌照綺羅綠雲飛盡露銀河天香國色春無際<lb/>
玉漏銅龍夜幾何翠袖舞風嬌不起鳯笙吹月淡相和<lb/>
<pb n="KR4e0146_WYG_005-34b"/>
霞盃滿進長生酒春到庭闈喜氣多<lb/>
　　予祖康王嘗遊翠㣲山留題永慶寺璧迄今四十<lb/>
　　載寺僧録詩来謁求和予三復展誦感慕不覺泣<lb/>
　　下因再拜追和時成化庚子九月一日也<lb/>
當年仙駕到禪宫囘首春花幾度紅賸有詩篇籠壁上<lb/>
漫勞神物䕶山中騰蛟起鳯奎光在流水浮雲世事空<lb/>
一捧驪珠雙淚落九原衰草正秋風<lb/>
　　贈湯以脩紀善進階致政<lb/>
<pb n="KR4e0146_WYG_005-35a"/>
董賈才華擅俊良曳裾元侍我先王籠鵝書妙黄金薤<lb/>
倚馬吟成白雪章松栢經霜知不改筌蹄得意信難忘<lb/>
一封竟遂柴桑願又進官階拜寵光<lb/>
　　送余士英司馬之京<lb/>
天書飛下五雲端八座崇高禮數寛霖雨早收天下望<lb/>
法星曽照塞門寒當年維岳生申甫終古邊城倚范韓<lb/>
將相勲名真不愧折衝補衮信非難<lb/>
　　詠雪次韻<lb/>
<pb n="KR4e0146_WYG_005-35b"/>
紛紛瑞葉下遙天宫闕高寒攪夜眠指露却愁東郭履<lb/>
興闌還笑剡溪船党姬風味羊羔酒謝女才情栁絮聨<lb/>
最喜太平先有兆一冬三白遍秦川<lb/>
　　送賈希召都憲致政還蜀<lb/>
承流總憲兩稱宜憂國憂民鬢已絲裴相抗章求退日<lb/>
邊人歸化受降時巴江雪霽鷗波濶蜀棧雲連鳥道危<lb/>
可是還家便高卧九重無乃動遐思<lb/>
　　壽伯汧陽王<lb/>
<pb n="KR4e0146_WYG_005-36a"/>
花甲將周鬢未絲五朝身際太平時明珠白璧原無玷<lb/>
后土皇天若有私雲煖瑞芝森玊葉雨香仙桂濯金枝<lb/>
年年此日春如海笑對南山醉酒巵<lb/>
　　聞余士英都憲凱旋喜而有作<lb/>
貔貅十萬度洮河頃刻前徒自倒戈小醜命從今日盡<lb/>
名臣功比昔人多一天膏雨消氛氣滿路春風奏凱歌<lb/>
聞有巨崖堪勒頌萬人相向為君磨<lb/>
　　夜坐納涼<lb/>
<pb n="KR4e0146_WYG_005-36b"/>
桃笙豹枕竹方牀爽氣㣲添白苧裳宫漏穿花聲斷續<lb/>
疎螢度水影煇煌玉繩低轉繁星亂銀浦斜連淡月涼<lb/>
清興滿懐詩吻渇笑拈斗柄挹天漿<lb/>
　　擬送人赴舉<lb/>
十年經傳費覃思養就長材未是遲月殿秋高攀桂夕<lb/>
禹門春暖化龍時士林聲價千金璧藝苑文章五色絲<lb/>
此去奏名真不忝便應飛步接臯䕫<lb/>
　　送李經司陞知隴州<lb/>
<pb n="KR4e0146_WYG_005-37a"/>
賛政薇垣屬老成分符又喜領專城九衢父老壺漿餞<lb/>
一路兒童竹馬迎行李只隨清獻鶴生涯誰賣隴山鸚<lb/>
東風三月長安道側耳行人沸頌聲<lb/>
　　擬聖壽節早朝<lb/>
南極騰光燭紫霄康衢又聽頌唐堯九重宫闕開黄道<lb/>
五色雲霞擁赭袍靄靄御香浮黼扆葱葱佳氣拂旌旄<lb/>
萬方感徳多懽抃共祝南山壽域高<lb/>
　　春雪次韻<lb/>
<pb n="KR4e0146_WYG_005-37b"/>
亂灑寒簷已足誇飛來燈夕更光華天孫不記三陽候<lb/>
青帝初裁五出花消剰江波浮釣艇潤餘田麥慰農家<lb/>
呼童莫待金鳥上掃向梅牕夜煑茶<lb/>
　　對雪謾成<lb/>
寒湛虚明耿夜光朝來片片過宫牆輕如栁絮還應濕<lb/>
白似梨花秪欠香風韻每憐飄處好詞情偏覺賦詩狂<lb/>
玉堂此際清如許不數豪家樂醉鄉<lb/>
　　送婁克讓之四川方伯<lb/>
<pb n="KR4e0146_WYG_005-38a"/>
紫泥封勅下天閽憲使遷官向蜀藩瑞世百年麟在囿<lb/>
清風千里鶴隨軒朝廷方岳西川重霄漢星辰左轄尊<lb/>
從此雪山南下路甘棠春煖綠陰繁<lb/>
　　乙已仲春七日聽頒寛恤詔<lb/>
彩鳯銜書出九重聖恩如海遍寰中江山清晝風烟散<lb/>
天地囘春草木同二月迅雷驚蟄腐一時膏雨起疲癊<lb/>
臣民歡忭將何補萬嵗千秋祝華嵩<lb/>
　　輓儀賔曹仲璜<lb/>
<pb n="KR4e0146_WYG_005-38b"/>
賔館相親嵗月多年來霜鬢漸成皤千金偉器元無忝<lb/>
半世榮名耿不磨北海樽空虚夜月南柯夢斷冷行窩<lb/>
石麟高塚青山下腸斷秋風嘆逝波<lb/>
　　周處三害圖<lb/>
膂力兼人膽氣麄勢同蛟虎虐無辜若非父老一言悟<lb/>
安得鄉閭三害無死國能堅忠義節讀書還作聖賢徒<lb/>
男兒改過非難事千古英風激懦夫<lb/>
　　壽錢員外八十大叅大用之父<lb/>
<pb n="KR4e0146_WYG_005-39a"/>
八袠封君樂且康酡顏偏稱錦衣裳棲身有分終幽隠<lb/>
裕後多書遂顯揚越水吳山鍾秀氣少㣲南極燦祥光<lb/>
世間甲子如流水笑展方瞳㸔海桑<lb/>
　　㑹樂圖為宗弟永壽王題<lb/>
四海承平庶事康百年雅㑹重藩方琴樽適興排鴛序<lb/>
禮樂禔身肅鴈行更喜阿咸從阮籍且無成義狎寧王<lb/>
天倫至樂時時有不似蘭亭一詠觴<lb/>
　　送暹上人還京<lb/>
<pb n="KR4e0146_WYG_005-39b"/>
萍水相逢嵗未周又㸔飛錫上神州梁恢針驗心多感<lb/>
龍樹機深計莫留鴈度碧雲函谷曉蟬鳴紅樹曲江秋<lb/>
臨岐且莫傷懐抱更約春風此地逰<lb/>
　　和馬天祿憲副隴州簡閻光甫大叅<lb/>
悠悠汧水帶雲流白草黄沙接逺洲風斷歸鴻迷别渚<lb/>
霜寒落木動高秋畨營人散城邊馬野渡僧歸月下舟<lb/>
獨有高閒當此際每將心跡寄莵裘<lb/>
　　和次閻大叅韻<lb/>
<pb n="KR4e0146_WYG_005-40a"/>
報國曾將素志酬乞歸還愛草堂幽夕陽簾捲吳山碧<lb/>
野渡舟横隴水流詩酒放懷三徑地鄉園飛夢五雲樓<lb/>
身閒況是心無累半百年來未白頭<lb/>
　　和華亭道中雨晴<lb/>
五花驄馬鞚青絲憲使髙秋按節時貪吏望風爭解印<lb/>
逺人歸化納降旗草間泣露蛩聲切塵外摩空鳥力疲<lb/>
景物滿前騷興在不妨頭上雨催詩<lb/>
　　和晚渡咸陽<lb/>
<pb n="KR4e0146_WYG_005-40b"/>
長堤漠漠繞晴川芳草離離接逺天幾處夕陽林外鳥<lb/>
半篙秋水渡頭船青山伯業成餘燼紫蔓殘碑紀昔年<lb/>
薄暮行人呼愈急短衫黄帽立沙邊<lb/>
　　壽汧陽伯父<lb/>
玳瑁筵開簇綺羅碧桃花發去年柯東平樂善賢名著<lb/>
南極呈祥瑞彩多翠袂舞風鸞影細紫簫吹月鳯聲和<lb/>
霞盃滿進長生酒醉㸔桑田起白波<lb/>
　　送陳公輔伴讀省親入蜀時其弟進士亦歸省<lb/>
<pb n="KR4e0146_WYG_005-41a"/>
一别慈闈幾嵗寒宦逰何處問平安太行睥睨雲飛逺<lb/>
棧閣崔嵬馬度難庭下稱觴堯叟至門前衣繡季方歡<lb/>
人間家慶如君少堂北春深雨露寛<lb/>
　　送童世奇黄門囘京<lb/>
近臣承詔下鑾坡䟦涉其如逺道何魚目混珠須辯早<lb/>
角弓入酒莫疑多人情翻覆真堪笑水鑑姸媸定不訛<lb/>
行色一鞭催去馬華山囘首鬱嵯峨<lb/>
　　送唐虞卿郎中囘京<lb/>
<pb n="KR4e0146_WYG_005-41b"/>
遙持玉節下秦中萬里流雲素鑑空曲直肯撓三尺法<lb/>
咨詢都付一心公行旌渺渺瞻燕北驛騎蕭蕭過陜東<lb/>
囊裏封章多少事更期民隠達宸𠂻<lb/>
　　和詠雪<lb/>
六花飛舞亂西東一白茫茫路不通閉户高眠窮巷客<lb/>
維舟獨釣破蓑翁川原繚繞疑瓊島草樹高低見玉叢<lb/>
最喜豐年先有兆來麰生意已無窮<lb/>
　　送錦衣楊千兵囘京<lb/>
<pb n="KR4e0146_WYG_005-42a"/>
一片清氷置玉壺家傳韜畧更兼儒鼠牙雀角原情偽<lb/>
重袴疑金定有無堤栁煖風飛乳燕河橋春水泛輕鳬<lb/>
香塵十里長安道笑拂吳鈎上帝都<lb/>
　　楊化州清節巻<lb/>
佐政三州藹頌聲繭絲保障極經營跳梁小醜空為亂<lb/>
安堵居民總不驚囊裏肯携包拯硯胷中元有仲淹兵<lb/>
關西家世傳來久清白端能裕後生<lb/>
　　次楊應寧僉憲留别京師詞林諸友韻<lb/>
<pb n="KR4e0146_WYG_005-42b"/>
三年讀禮輟慈闈還逐鵷鸞舊伴飛雙闕制頒綸綍命<lb/>
五陵士望斗山歸青雲接武天應近絳帳傳經願不違<lb/>
留取從行清獻鶴他年堪繡上羅衣<lb/>
璽書榮捧别詞林祖帳臨岐思不任原委早承明道派<lb/>
之無㓜契樂天心官居執法飛霜逺人喜從逰立雪深<lb/>
宻勿廟廊應有待壯年誰許脫朝簪<lb/>
　　宣廟太乙真人蓮葉舟畫為永壽王題<lb/>
水上飄飄一葉蓮真人宴坐稳於船撑歸泰華峰頭月<lb/>
<pb n="KR4e0146_WYG_005-43a"/>
夢入西湖鏡裏天衝浪不驚紅雨亂忘機常對白鷗眠<lb/>
鼎湖龍去仙蹤逺遺澤空存御筆鮮<lb/>
　　送高文明繡衣事竣還朝<lb/>
𣙜茶奉制撫邊夷一道澄清屬有為豸角霜威秋肅肅<lb/>
烏臺月影夜離離及𤓰有待催行色折栁無端動别思<lb/>
關隴近來凋弊甚封章好達聖明知<lb/>
　　送匡敬敷繡衣事竣還朝<lb/>
戎政賢勞嵗屢更又持繡斧上神京天開魏闕雙龍近<lb/>
<pb n="KR4e0146_WYG_005-43b"/>
雲盡長空一鶚横官道飛埃過雨淨驛亭殘暑逐風清<lb/>
九重若問三農事麰麥㣲收穀未成<lb/>
　　題忠孝節義傳為都閫王徽作<lb/>
節鉞防邊與弟俱一門風化重輿圖孤忠報主今應少<lb/>
雙節從夫古亦無事母孝思恩罔極痛姑涕泪眼將枯<lb/>
芳名美譽垂青史留與人間作範模<lb/>
　　送都憲陳叔振作鎮宣府<lb/>
邊疆作鎮衆稱冝攀卧爭縁父老癡憲府恤刑崇徳望<lb/>
<pb n="KR4e0146_WYG_005-44a"/>
都臺遷秩拜恩私燧烽烟杳防秋逺刁斗聲沈警夜遲<lb/>
舊煉石皆成五色珍蔵還待補天維<lb/>
　　與强景明伴讀<lb/>
清氷無滓玉無瑕魚水相㸔鬢未華詩擬陶韋窺雅調<lb/>
文宗韓栁擅名家井天典教膺儒聘藩邸能官更汝嘉<lb/>
慚愧楚筵初設醴何如賈誼在長沙<lb/>
　　竹窗寫興<hi>四首</hi>
幽軒瀟灑傍宫牆種得新筠繞畫廊寒色滿林秋淅淅<lb/>
<pb n="KR4e0146_WYG_005-44b"/>
綠陰匝地曉蒼蒼小牕不雨書常潤矮榻無風簟亦涼<lb/>
一㸃紅塵無處著分明身世在瀟湘<lb/>
滿院琅玕綠染成蒼茫秋色弄陰晴如雲謾作紛紛態<lb/>
帶雨常為<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>簌聲陸地何時無翠滴炎天終日有寒生<lb/>
我來不是閒乘興共結氷霜嵗晚盟<lb/>
一片湘雲壓畫欄鳯毛零亂綠成圑香生籜粉晴猶墮<lb/>
翠滴苔花濕未乾簾影低垂秋霧薄玉聲輕弄晚風寒<lb/>
傍人莫訝躭幽興盡日㣲吟獨倚闌<lb/>
<pb n="KR4e0146_WYG_005-45a"/>
軒居幽僻斷塵紛不種穠華種此君晴翠拂簷秋瑟瑟<lb/>
綠陰垂地畫氲氲滿庭碎玉人空掃半畆清風鶴共分<lb/>
讀罷武公淇澳句不知簾外已斜曛<lb/>
　　溪上晩景<lb/>
隔岸山光翠欲流暫停驄馬一遨遊斷雲閣雨天將暝<lb/>
老葉驚風樹已秋爭果野猿時聚散傍船水鳥自沈浮<lb/>
垂鞭緩策歸來後詩興無邊詠未休<lb/>
　　和韻寄日華上人<hi>二首</hi>
<pb n="KR4e0146_WYG_005-45b"/>
幾年不見佛圖澄龍象天髙未許登西土重來思有道<lb/>
親藩分守愧無能曾聞心印傳諸祖更喜詩壇續九僧<lb/>
料得山居無箇事蒲團終日課蓮經<lb/>
當年曾㑹景隆池千里難禁别後思古寺春深花落後<lb/>
小軒人靜月明時寒山笑謔都成偈無本推敲酷愛詩<lb/>
何日重來尋舊約相逢一笑話襟期<lb/>
　　李公隄為岳州守李文明作<lb/>
洞庭湖水古今同岳牧全收捍禦功耕藝有田成嵗稔<lb/>
<pb n="KR4e0146_WYG_005-46a"/>
往來無客嘆途窮沿隄新栁搖金縷傍岸長橋卧彩虹<lb/>
昭代擬脩循吏傳聲華先已屬觀風<lb/>
　　送李文明憲使之任河南<lb/>
東陵作鎮先諸郡西嶽旬宣重一方到處蒼生沾雨露<lb/>
平生清節凜氷霜憲臺赫赫官階峻使節搖搖驛路長<lb/>
不道梁園還久住居然聽履上巗廊<lb/>
　　送少司馬王表倫赴京<hi>二首</hi>
簡書分陜羨賢勞幾見巡邊樹節旄戰馬不嘶饒苜蓿<lb/>
<pb n="KR4e0146_WYG_005-46b"/>
耕農無事醉蒲萄三春雨露滋三輔六籍經綸濟六韜<lb/>
八座登庸還有待好將忠赤荅恩褒<lb/>
遙持玉節鎮長安百辟嚴趨仰豸冠私謁不通霜滿面<lb/>
秋毫無犯鐵為肝一封丹詔來春殿三品清銜貳夏官<lb/>
幸際昇平戎事少委蛇日日侍金鑾<lb/>
　　送張應祥繡衣按治四川還朝<lb/>
繡衣驄馬上金臺好是西川按轡囘甘雨一天隨使節<lb/>
清風千里斷氛埃故園情思迷松菊先隴恩光賁草萊<lb/>
<pb n="KR4e0146_WYG_005-47a"/>
五色雲開雙闕近朝陽爭㸔鳯飛來<lb/>
　　送夏官楊知㣲司㕔事竣還朝<lb/>
三孤世閥挺人豪賛理兵曹地位髙霄漢飛騰真不忝<lb/>
關山䟦涉肯辭勞長安秋色隨青葢華岳晴光絢錦袍<lb/>
此去天顏應咫尺定知喬擢荷恩褒<lb/>
　　送談時英僉憲陞任江西憲副<lb/>
雙旌髙捲北風涼南望洪都去路長洞獠定歸今日化<lb/>
野梅應發去年芳謾誇搏擊同鷹隼共喜翺翔有鳯凰<lb/>
<pb n="KR4e0146_WYG_005-47b"/>
楚水吳山成逺别作詩聊為緩離觴<lb/>
　　閒中<lb/>
閒中常是笑人忙始覺閑中趣味長天上浮雲多變幻<lb/>
人間流俗自炎涼推窓對客敲棊局倚榻呼童檢藥方<lb/>
茶竈筆床書滿架不妨吟嘯到斜陽<lb/>
　　元夕<lb/>
噓煖東風晚更㣲瑤天皓月正光輝華燈萬盞樓頭下<lb/>
火樹千枝望裏飛宴集衣冠開玳瑁詩成咳唾落珠璣<lb/>
<pb n="KR4e0146_WYG_005-48a"/>
迢迢良夜春如海不醉樽前肯放歸<lb/>
　　送丘仲玉大叅之任山西<lb/>
若翁三晉賴旬宣鵬路追踪有後賢藩省甘棠誰忍伐<lb/>
瑣闈舊草世爭傳蒲關夜月雞聲早汾水秋風鴈影聨<lb/>
自是才高留不到巖廊千仭㸔飛鶱<lb/>
　　送仰晉卿憲長入覲<lb/>
駊騀花驄覲紫宸稜稜風采動朝紳霜飛豸角三秋肅<lb/>
喜入龍顔萬國春執法無私推骨鯁籌邊有策待經綸<lb/>
<pb n="KR4e0146_WYG_005-48b"/>
籠街喝道長安市元是西臺第一人<lb/>
　　送嚴宗哲太守入覲<lb/>
五馬驕嘶不受鞭文章太守逺朝天蒼頭秪許携孤鶴<lb/>
父老何曽獻一錢豈弟從來心宅好亷能多見口碑傳<lb/>
朝廷公道明於日此去褒旌定九遷<lb/>
　　夏日即事<lb/>
銀床氷簟暑風清宴坐頻揮玉麈輕好鳥向人如欲語<lb/>
新花照眼更多情一拳怪石當牕小幾派流泉到沼平<lb/>
<pb n="KR4e0146_WYG_005-49a"/>
最喜平安軒外竹蕭蕭先已送秋聲<lb/>
　　夏夜<lb/>
火雲纔見斂奇峯隠隠前溪逓晚鐘碎玊鏗鏘風動竹<lb/>
零金散亂月穿松荷盤燭影明還滅鵲尾沈烟淡復濃<lb/>
吟倚朱欄清不寐可堪宫漏促銅龍<lb/>
　　處善樓為永壽王東軒題<lb/>
百尺危樓喜落成九重賜額一時榮聖經浩浩乾坤大<lb/>
祖訓諄諄日月明莫向綺羅叢裏醉直須韋布境中行<lb/>
<pb n="KR4e0146_WYG_005-49b"/>
傳來天語南山重好學間平享令名<lb/>
　　興慶池<lb/>
綠波流盡草離離畫舫笙歌載昔時海變桑田龍去逺<lb/>
雲迷華表鶴歸遲歌臺落寞俱陳迹小殿荒涼有斷碑<lb/>
最恨沿隄楊栁樹臨風依舊舞腰肢<lb/>
　　與華陰孫令<lb/>
早沐恩除下九重年來聲譽滿雷封單車出郭多迎客<lb/>
羸馬隨鞭每課農雉哺桑田春盎盎雞嗚蠶市月溶溶<lb/>
<pb n="KR4e0146_WYG_005-50a"/>
民安物阜應多暇上到蓮花第幾峯<lb/>
　　曲江春遊<lb/>
潑眼春光泛曉晴閒行隨處愜幽情桃花笑客乘時發<lb/>
芳草留人特地生鳥外雲移山欲動樹頭泉落水如傾<lb/>
晚風餘興歸仍在忽訝新詩馬上成<lb/>
　　理髪美人<lb/>
金盆沐罷水沈香謾解雙鬟趂晚涼蟬翼輕盈籠薄霧<lb/>
鴉翎閃爍出殘湯凝脂翠縷風前滑窣地青絲鏡裏長<lb/>
<pb n="KR4e0146_WYG_005-50b"/>
惱殺多情驚一見似曾行雨下巫陽<lb/>
　　步月美人<lb/>
逺思驚秋夢不成玊關何處玉輪横風光暗與當年異<lb/>
弱質難禁此夜清栁影花陰聊曳步人間天上謾多情<lb/>
慿誰親向嫦娥道莫為孤眠損舊盟<lb/>
　　㸃唇美人<lb/>
笑取紅綿拭鏡光香臺珎重曉來粧瓠犀㣲露朱櫻破<lb/>
猩血輕調玊笋忙樊素年來添嫵媚樂天老去更疎狂<lb/>
<pb n="KR4e0146_WYG_005-51a"/>
金籠鸚鵡驚相見却怪風前笑語香<lb/>
　　折花美人<lb/>
粉香罷染鏡中丹百轉千迴繞畫闌夜合有香迎日暖<lb/>
宜男無語怕春寒深紅在手顔初破淺白沾衣露未乾<lb/>
浪蝶狂蜂莫相妬粧成要使阿奴㸔<lb/>
　　送陳徳脩都憲之河南<lb/>
青雲黄甲早飛騰厯厯賢勞獨有稱纔領除書遷左牧<lb/>
又看徴詔進中丞後生久已歸山斗元首從來藉股肱<lb/>
<pb n="KR4e0146_WYG_005-51b"/>
記取長安今日别上元時節正張燈<lb/>
　　桃接梅<lb/>
何事𤣥都解出神孤山換骨絶纎塵劉郎此日非前度<lb/>
姑射于今是後身自許堅貞盟晚節恥將顏色媚穠春<lb/>
從今結就調羮實不記瑤池有故人<lb/>
　　送恵安伯奉使還朝<lb/>
聖明天子重親親衮冕臨軒遣大臣親捧金書辭北闕<lb/>
逺持玊節下西秦波分雨露天潢近慶衍宗支帝命申<lb/>
<pb n="KR4e0146_WYG_005-52a"/>
歸去重瞳應咫尺為言萬物總囘春<lb/>
　　送鄭徳新方伯致仕<lb/>
霄漢勲名喜致身薇垣望重自西秦心應許國終懷赤<lb/>
鬢為憂民早博銀公道定知歸太史清朝無愧作閒人<lb/>
從今勘破黄粱夢習靜虚堂養谷神<lb/>
　　韓愚夫黄門具慶詩<lb/>
忠獻雲仍衍慶長一門遭際此非常兩兒價重連城璧<lb/>
二老眉齊具慶堂烏府黄門同寵渥錦袍珠翟共康强<lb/>
<pb n="KR4e0146_WYG_005-52b"/>
亦知積徳君家事壽域天開自聖皇<lb/>
　　送李叔淵繡衣還朝<hi>二首</hi>
青春豸繡幾人如玊斧從容引鷺車買鐡十年曾鑄劍<lb/>
典衣無日不收書似聞彫瘵勞存問那復豺狼待掃除<lb/>
去近九重應簡在西行聲價重璠璵<lb/>
舊持憲節過西秦銜命重來是故人八郡風霜千里逺<lb/>
三塲條格一時新杜陵骨瘦多憂國范相心勞總為民<lb/>
料得巡邊應有待藩邦爭識玊麒麟<lb/>
<pb n="KR4e0146_WYG_005-53a"/>
　　送戈勉學太守之亷州<lb/>
天家有詔起龔黄暫撫東夷近海鄉夾道旗亭榕葉暗<lb/>
繞城村落荔枝香扶桑日上春無瘴合浦珠還夜有光<lb/>
壯志不須嗟逺别男兒出處付穹蒼<lb/>
　　太行家慶為李叔淵侍御題<lb/>
車馬駢闐皷笛譁徳星今聚李膺家三千鍾乳和𤣥露<lb/>
百萬蒲萄薦紫霞金舄喜承新寵渥青氊還是舊生涯<lb/>
賢郎便道稱觴處天上蟠桃正著花<lb/>
<pb n="KR4e0146_WYG_005-53b"/>
　　㶚陵别意送夏廷賛行人還髙郵<lb/>
官河夾岸栁依依有客西來衣錦歸詩思喜隨花競發<lb/>
離心應比絮先飛馬頭岳色春雲淡樹底河聲夜雨㣲<lb/>
此去寧親兼入覲清時忠孝獨無違<lb/>
　　春日即事<lb/>
簾捲東風淑景移朱樓翠閣日遲遲栁烟分綠侵書幌<lb/>
花雨飛香入硯池物外功名渾似夢眼前風物總宜詩<lb/>
人生對景須張主莫待秋霜染鬢絲<lb/>
<pb n="KR4e0146_WYG_005-54a"/>
　　春宫詞<lb/>
晝漏遲遲淑景長此中别是一風光彩雲畫棟來天女<lb/>
麗日文牕語雪娘怪石當堦飛翠濕小橋臨水落花香<lb/>
龍笙鳯管開筵處只把關雎備樂章<lb/>
　　送汪文燦大叅陞任廣東憲長<lb/>
薇垣督餉未三年持憲遐方簡任専霜落梅天消瘴雨<lb/>
風清驛路掃蠻烟訟庭坐久榕陰合賔席開時茘子鮮<lb/>
見說外臺風紀重豸冠還上五雲邊<lb/>
<pb n="KR4e0146_WYG_005-54b"/>
　　挽閻文振方伯<lb/>
名髙黄甲際昌期八十年來鬢已絲風月襟懷涵酒量<lb/>
乾坤清氣入詩脾明時解組開三徑暮夜懷金畏四知<lb/>
此日盖棺身事了士林誰不為含悲<lb/>
　　壽楊宗徳行人父八十<lb/>
薰風四月動朱絃晝錦堂開上壽筵翠栢蒼松春不老<lb/>
少㣲南極夜同躔芟强曾慰良民望登第今推令子賢<lb/>
從此仙家消息好等閒滄海變桑田<lb/>
<pb n="KR4e0146_WYG_005-55a"/>
　　送西安袁大綸推府應召之京<lb/>
萬里青雲早致身三年丹筆斷如神奇才自古成梁棟<lb/>
靈囿于今有鳯麟藉藉芳名聞北闕煌煌休命下西秦<lb/>
法星昨夜光芒正照見蘭臺第一人<lb/>
　　送吳世安繡衣還朝<lb/>
按部賢勞嵗已更乘驄又見上神京從來白簡名偏重<lb/>
此去金吾膽亦驚泰運喜同文運盛法星還近帝星明<lb/>
埋輪攬轡男兒事肯使前賢獨擅名<lb/>
<pb n="KR4e0146_WYG_005-55b"/>
　　送張邦鎮都憲巡撫畿内<lb/>
西省纔承寵命新中臺又見荷絲綸如今八座多求舊<lb/>
自古三邊重得人萬里河山同日月九重霄漢動星辰<lb/>
北門鎖鑰知均是㑹見沙塲靖騎塵<lb/>
　　輓張尚質主事之室<lb/>
登科纔拜粉闈郎旋對西風泣孟光紅錦恩頒新制誥<lb/>
紫羅恨滿舊香囊人間無計留穠李地下何緣種海棠<lb/>
幾度五更孤夢覺空餘殘月照儀床<lb/>
<pb n="KR4e0146_WYG_005-56a"/>
　　清溪小隠巻<lb/>
漫倚山椒結隠居長歌真欲愛吾廬座中每下高人榻<lb/>
門外時來長者車楊栁風恬春院靜梨花月冷夜牕虚<lb/>
蕭然身世渾無累讀盡人間萬巻書<lb/>
　　園亭小集<lb/>
煖玊流霞次第傳滿前吟料自無邊風囘牕竹驚香粉<lb/>
雨綉亭苔蝕紫錢斷續蟬聲琴入奏翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鶴袂雪當筵<lb/>
飲餘燕坐心如許讀到南華第幾篇<lb/>
<pb n="KR4e0146_WYG_005-56b"/>
　　送仰茂才南還晉卿憲使之子<lb/>
秋雨長安送小坡青雲麟趾思如何墨池字逼蘭亭叙<lb/>
藝苑才髙白雪歌獬豸定知傳舊物珊瑚又見長新柯<lb/>
干將此去須重礪珍重名家進士科<lb/>
　　次韻無題<hi>二首</hi>
日自西馳水自東悲歡得䘮古今同詩能寓䜟逢山鬼<lb/>
燭解蔵機仗木童悍將志驕難慮敵名姝顏好亦和戎<lb/>
慿君莫話神仙事瀛海茫茫際碧空<lb/>
<pb n="KR4e0146_WYG_005-57a"/>
身世浮沈不繫舟人生踪跡可能求春風水漲桃花渡<lb/>
夜月烟迷燕子樓簾箔低垂燈已燼輜軿髙舉藥難留<lb/>
少年莫為多情苦只恐多情易白頭<lb/>
　　送嚴茂才省兄南歸宗哲太守之弟<lb/>
楚天空濶楚山青秀出奇才屬地靈藝苑爭傳鸚鵡賦<lb/>
雲霄齊振鳯凰翎筆端造化移衡岳胸次波濤小洞庭<lb/>
珍重難兄賢太守好將科甲繼芳聲<lb/>
　　送韓徳夫繡衣南還天長展墓<lb/>
<pb n="KR4e0146_WYG_005-57b"/>
泣血三年眼欲枯邈綿寧忍忘中都輶車帶月過金陡<lb/>
清節凝霜照玊壺官道好山隨去馬故園宰樹慘啼烏<lb/>
晝遊况是人生願料得心情異二蘇<lb/>
　　春日郊行<lb/>
翠滴終南雪始乾越羅衣薄逗春寒路從興慶池邊過<lb/>
花向𤣥都觀裏㸔散乳琴泉通石竇調聲簧鳥咽林端<lb/>
熙熙到處逢人醉爭說皇恩似海寛<lb/>
　　過雍世隆方伯别業<lb/>
<pb n="KR4e0146_WYG_005-58a"/>
邯鄲夢破小功名别墅新開近斗城一井曉烟桑葉暗<lb/>
半簷晴日杏花明吟邊杖履恣游樂塵外軒車絶送迎<lb/>
寄語東山謝安石莫因髙卧負蒼生<lb/>
　　春興<lb/>
春來無日不題詩只把題詩當酒巵隠几正當鶯唤處<lb/>
捲簾恰是燕歸時垂楊影逐東風軟紅杏香含麗日遲<lb/>
九十韶華等閒事流年光景却成癡<lb/>
　　追和元孟溪湖上之作<hi>四首</hi>
<pb n="KR4e0146_WYG_005-58b"/>
愛花不惜買花錢博得春風滿目前晴蝶舞酣紅杏日<lb/>
曉鶯啼破綠楊烟隔溪鐘磬來僧寺入座笙歌在妓船<lb/>
俯仰乾坤都是樂何須物外覔神仙<lb/>
南山招我亦良緣恨不中間結數椽草色正當行仗外<lb/>
鶯聲恰在舞筵前行行細栁搖金鏤㸃㸃風榆落翠錢<lb/>
更愛小橋添畫意一竿斜繫釣魚船<lb/>
江南雨霽不勝春况是湖山絶㸃塵蛙皷喧來鳴岸芷<lb/>
燕泥銜去墮江蘋錦堤花栁迷金勒畫舫笙歌醉玊人<lb/>
<pb n="KR4e0146_WYG_005-59a"/>
寫興從來凢幾首總輸坡老獨清新<lb/>
杭州風物錦成堆送目閒登百尺臺舉棹呉江翻雪去<lb/>
捲簾天竺送青來佳人倦舞妬飛燕㳺子停盃歌落梅<lb/>
却憶風流蘇太守肩輿忘却醉中迴<lb/>
　　郊興<lb/>
數聲啼鳥隔烟霞帖帖龍駒踏軟沙紫陌好風多栁絮<lb/>
錦溪新水半桃花松楸寂寞將軍墓臺殿參差釋氏家<lb/>
樹底瓦盆盛濁酒喜㸔野老話桑麻<lb/>
<pb n="KR4e0146_WYG_005-59b"/>
　　春日東園與客小集<lb/>
花時賔從一徜徉簾捲東風日正長莫厭梁園頻雅㑹<lb/>
也勝曲水共流觴香蟠翠霧迷金獸歌裊新聲落畫梁<lb/>
更有當筵清絶處流鶯百囀在垂楊<lb/>
　　偶書<hi>三首</hi>
不避流言不避嫌維藩無愧足安恬道心向上初知進<lb/>
詩思新來似覺添臨水有時閒把釣㸔山無日不鈎簾<lb/>
樂天元是吾家趣何必君平為我占<lb/>
<pb n="KR4e0146_WYG_005-60a"/>
惆悵何須詠四愁茫茫塵世且沈浮一枰黑白真為敵<lb/>
衆口酸鹹苦不侔萋斐竟能成貝錦戾郵惟恐謗麛裘<lb/>
大東不見西人子粲粲熊羆私與舟<lb/>
此生何必卜窮通造化從來自至公持已不妨提四印<lb/>
待人恒欲戒三窮雲開逺岫連天碧月漾澄波徹底空<lb/>
俯仰乾坤都是易管窺應笑老揚雄<lb/>
　　食薏苡仁飯索蕭子豫少叅和韻<lb/>
伊耆知己入圖經佳實如珠性亦靈綺席芬芳輕黍稷<lb/>
<pb n="KR4e0146_WYG_005-60b"/>
青囊錯落間參苓伏波老子曽招謗吏部先生愛著銘<lb/>
豈但充腸堪作膳扶危還許制頽齡<lb/>
　　送熊良佐方伯之湖南<lb/>
纔向西秦種紫薇又從南楚振餘輝清名自昔公多著<lb/>
輿論元來衆所歸華岳有圖歸使槖湖湘無土涴征衣<lb/>
遙知别後相思處目斷江樓一鴈飛<lb/>
　　送許進士還朝季升都憲之子<lb/>
奉使西來荷寵恩徳人真見此温温百年庭訓詩兼禮<lb/>
<pb n="KR4e0146_WYG_005-61a"/>
一代賢科弟與昆騏驥超羣元有種珊瑚出海豈無根<lb/>
忠宣不愧希文後汗簡勲名取次論<lb/>
　　首夏<lb/>
清和時節屬朱明況復南郊禮載迎花氣滿庭晴霧合<lb/>
槐陰匝地午風清池亭引水新泉出石鼎烹茶活火嗚<lb/>
更喜夜來龍試雨入簾草色翠盈盈<lb/>
　　端陽宴中題扇分送鎮巡藩臬<lb/>
一年佳節屬端陽小殿鈎簾日正長絲竹喜同秦客醉<lb/>
<pb n="KR4e0146_WYG_005-61b"/>
㠶檣翻笑楚人狂紅衣出水蓮初試白雪登盤麥始嘗<lb/>
見說南薰能解愠還須大手為宣揚<lb/>
　　過郃陽温穆王東園延春亭感懷<lb/>
東皇促駕肯淹留井轄於人豈易投露洗怨紅花淚滴<lb/>
烟迷寒翠栁眉愁當年吟賞添新況此日經過感舊逰<lb/>
斜日鳥啼賔客散山亭無恙水空流<lb/>
　　夏日内燕後偶成<lb/>
日上扶桑曙色分湘簾如水逗南薫雀屏巧刺籠金餙<lb/>
<pb n="KR4e0146_WYG_005-62a"/>
鳯斚輕鐫暖玊紋縹緲寳香穿仗入鏗鏘環珮隔花聞<lb/>
華堂宴罷髙眠處肯向陽臺夢楚雲<lb/>
　　山居為毛仲徳隠士作<lb/>
青山面面繞幽居髙隠中間興有餘花徑煖香來縹緲<lb/>
竹牕晴影落扶疎雪飛洞口歸巢鶴金躍波心出浪魚<lb/>
我亦喜無塵鞅累何時一訪隠君廬<lb/>
　　閒興<lb/>
冨貴功名總不關昔人髙節許追攀心如流水淡中淡<lb/>
<pb n="KR4e0146_WYG_005-62b"/>
身比浮雲閒更閒霜雪後凋同菉竹炎涼不改共青山<lb/>
年來事事皆疎嬾惟有吟詩興未慳<lb/>
　　送髙世徳行人服闋之京<lb/>
年少亨衢早致身松崖髙弟有斯人使藩不辱君王詔<lb/>
營墓誰憐孝子貧舊賜緋袍深雨露重依丹陛近星辰<lb/>
故園聽說松楸在可有鄉心入夢頻<lb/>
　　送秋官謝維章亞卿還朝<lb/>
叅相薇垣舊識荆十年南北兩馳情手持三尺來京國<lb/>
<pb n="KR4e0146_WYG_005-63a"/>
人迓雙旌入雍城紫極曉晴初日麗金天秋靜法星明<lb/>
掃除兇穢清關陜從此姦邪夢亦驚<lb/>
　　秋意<lb/>
金帝行權代祝融先聲已自到梧桐涼生虚室蟾光澹<lb/>
爽入疎簾露氣通梁燕刻期辭舊壘池荷一夜墜嫣紅<lb/>
青奴白扇均休怨夏日貂裘亦爾同<lb/>
　　送韓徳夫繡衣起復之京<lb/>
脫却麻衣著繡衣逺乘驄馬謁金扉雲開玉闕雙龍擁<lb/>
<pb n="KR4e0146_WYG_005-63b"/>
秋靜瑶空一鶚飛攬轡舊聲餘上谷含香新奏入端闈<lb/>
獨憐鄉國南畿近已見春風畫錦歸<lb/>
　　送長史之京<lb/>
獨憐外患一朝加要識榮枯似轉車魚目混珠難卒辯<lb/>
青蠅㸃璧未為瑕身羇請室心還赤夢遶嚴庭鬢易華<lb/>
去去不須垂别淚天家雨露正無涯<lb/>
　　送錦衣趙廷昭揮使還朝<lb/>
中朝人物美丰姿少日才名衆見推身惹爐烟分虎衛<lb/>
<pb n="KR4e0146_WYG_005-64a"/>
口銜天語下龍墀來時滿月隨金節歸路清飈引綉旗<lb/>
忠慎如君真不忝好同臯契佐雍熙<lb/>
　　送少司徒許季升之京<lb/>
平生豪氣薄雲霓魯直曽勞御筆題才大似嫌秦地小<lb/>
名髙翻覺華山低爭㸔赤手扶黄道又見徵書降紫泥<lb/>
此去為霖康四海還祈餘澤被關西<lb/>
　　質軒<lb/>
矮屋何須桷與榱并刀誰復剪茅茨雕鐫綵繪非吾事<lb/>
<pb n="KR4e0146_WYG_005-64b"/>
樸厚渾堅實爾宜宓瑟虞琴聲最淡太羮𤣥酒味偏奇<lb/>
塵埃多少繁華眼不是商人詎得知<lb/>
　　秋祀山川偶成<lb/>
珊珊玊珮候嚴更躬祀山川體至情匝地風雲初繚繞<lb/>
一天星斗正澄清洋洋神貺應來格肅肅愚𠂻愧未誠<lb/>
但願滿郊禾黍熟普教民物遂生成<lb/>
　　輓耿天資少叅<lb/>
接武賢科著美譽年來分陜獨勤渠春秋荏苒五旬半<lb/>
<pb n="KR4e0146_WYG_005-65a"/>
風雨凄其八月初廿載守官惟祿俸平生教子秪詩書<lb/>
可憐歸瘞家山下流水依然繞故居<lb/>
　　送張廷儀繡衣<hi>二首</hi>
秦晉山河咫尺間繡衣人望下臺端九重朝日辭龍衮<lb/>
一道秋霜落豸冠閶闔夜深飛夢繞太行雲近舉頭㸔<lb/>
北風莫謾吹關雪鷹隼元來不畏寒<lb/>
文章柱史擅才華獨步中臺帝所嘉雲簇朱衣兼綉豸<lb/>
霜飛白筆更生花坐令豪俠遵王度肯使奸邪小法家<lb/>
<pb n="KR4e0146_WYG_005-65b"/>
歸去倘勞當宁問為言西土靖邊沙<lb/>
　　初度自慶十一月十五日<lb/>
行年四十尚蚩蚩獨喜年年物色宜荔挺始㸔穿北土<lb/>
梅花又見放南枝三川風月供詩興千里河山入酒巵<lb/>
俯仰自知無愧怍不妨吟笑到期頤<lb/>
　　有舊識者自廣南以椰子孔雀見寄<lb/>
朝來有客自炎方異果珍禽忽寄將落爪霜寒分玊液<lb/>
驚心日煖閃金光青門未許稱𤓰瓞丹穴從教有鳯凰<lb/>
<pb n="KR4e0146_WYG_005-66a"/>
欲寫素書酬逺意衡陽無鴈到潮陽<lb/>
　　憶西山暨鳯泉舊逰<lb/>
夜夜名山入夢多舊逰踪跡復如何靈源有性蔵真火<lb/>
絶壁無塵擁黛螺氷泮磻溪増㶑灧雲開太白露嵳峩<lb/>
眼前有景誰收拾都付漁樵作浩歌<lb/>
　　送韓淳夫府尹之應天<lb/>
名魁三晉羨脩能萬里烟霄早進升天錫徵書來畫省<lb/>
春隨行斾入金陵夕郎自昔推忠藎京兆于今借股肱<lb/>
<pb n="KR4e0146_WYG_005-66b"/>
接武昌黎應不忝懸知從此更軒騰<lb/>
　　寄戴松崖司寇<lb/>
别後心旌鎮日懸相思還有夢相牽江雲渭樹三千里<lb/>
秋月春花十四年嬾散西藩甘豹隠登庸南部喜鶯遷<lb/>
逢人未問調羮事且寄峰頭十丈蓮<lb/>
　　永思堂為熊騰霄都憲作<lb/>
不盡長江不盡思登堂無復覩嚴慈都臺風木傷情切<lb/>
宦海羮牆入夢遲蠧落遺編留素業塵封殘織有餘絲<lb/>
<pb n="KR4e0146_WYG_005-67a"/>
浮光山水依然在緬想儀刑獨淚垂<lb/>
　　送嚴宗哲太守乃弟冠帶南還<lb/>
五馬城東送逺行那堪難弟别難兄烏紗此日同霑寵<lb/>
黄甲當年獨著聲春草池塘還入夢夜牕風雨最關情<lb/>
雲山杳杳牽離恨極目湖天一鴈鳴<lb/>
　　賀新齋兄襲封汧陽王<lb/>
萬國星辰拱至尊又㸔天使下親藩金函玊節今恩重<lb/>
伯服侯冠古制存帶礪河山盟冊府分封茅土及諸孫<lb/>
<pb n="KR4e0146_WYG_005-67b"/>
綿綿餘澤齊天地水木還能憶本源<lb/>
　　賀張一之憲僉之父封君八十壽<lb/>
八十康强亘古稀賢郎祿養喜無違花香綠酒醺人艷<lb/>
黍熟黄雞入饌肥肯向公家輕自售每從鄉社醉扶歸<lb/>
遙知耆舊追隨處爭羨封君著繡衣<lb/>
　　漫興<lb/>
茫茫大化古還今獨向盈虚酌淺深醉後語言休著耳<lb/>
夢中富貴莫驚心青山到底成黄土白石誰云幻紫金<lb/>
<pb n="KR4e0146_WYG_005-68a"/>
不見當年康節老弄丸終日只閒吟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0146_WYG_005-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小鳴稿巻五<lb/>
</p>
<p>
</p>
  </div>
<div>
<head>小鳴稿巻六</head> <lb/>
    <p>
<pb n="KR4e0146_WYG_006-1a"/>
欽定四庫全書<lb/>
　小鳴稿巻六<lb/>
　　　　　　　　　　明　秦王朱誠泳　撰<lb/>
　五言絶句<lb/>
　　南園即事<lb/>
草木俱搖落窮冬迫嵗華憑誰慰岑寂獨喜見梅花<lb/>
　　懐陳叔振都憲<lb/>
判袂俄經嵗懐居不暫忘㫁鴻何處是目極塞雲長<lb/>
<pb n="KR4e0146_WYG_006-1b"/>
　　懐陳公輔伴讀<lb/>
秦蜀雲千里分携十載餘朝来逢驛使纔接一封書<lb/>
　　村行<lb/>
緑瘦搖風栁紅酣帶雨花小橋流水外茅屋兩三家<lb/>
一鷄屋上鳴一犬當門吠竹裏起炊烟田家臨水際<lb/>
　　題雜畫<hi>五首</hi>
好去深山裏千峯不可尋呼童松下問滿目白雲深<lb/>
理罷紫桐琴良宵成獨坐嫦娥似賞音流光時照我<lb/>
<pb n="KR4e0146_WYG_006-2a"/>
秋色飄零裏秋聲淅瀝中碧雲歸鴈盡天末夕陽紅<lb/>
一葉彩舟輕紅粧照溪水歌聲隔岸聞兩兩鴛鴦起<lb/>
積雨初開霽柴門掩薜蘿空堦堕梧葉露冷月明多<lb/>
　　夜坐<lb/>
月冷梅粧淡風恬鳥睡癡迢迢宫燭盡誰問夜何其<lb/>
　　苦寒<lb/>
𤣥㝠嚴號令四野雪花飛莫道深宫冷貧民未授衣<lb/>
　　醉仙圖<lb/>
<pb n="KR4e0146_WYG_006-2b"/>
瑤池開宴罷一醉入無何轉眼千年換桑田起白波<lb/>
　　秋栁<lb/>
長條摧落葉猶自㺯輕柔扳折休教盡還留繋客舟<lb/>
　　曉思<lb/>
譙角嗚鳴起雲霞海曙光東風深院裏滿地落花香<lb/>
　　秋夜<lb/>
明月淡流光凭䦨夜方寂梧飄金井寒露下瑤堦濕<lb/>
　　飲酒<lb/>
<pb n="KR4e0146_WYG_006-3a"/>
古今多愛酒愛酒必傷神為問靈均溺醒醒有㡬人<lb/>
　　古意<lb/>
裊裊竹成竿纍纍花結子永懐不寐人空閨愁欲死<lb/>
　　對花<lb/>
花發酒新蒭花前客倡酬青春今日好宜上少年頭<lb/>
　　秋辭<lb/>
月下彈瑤瑟花前弄玉簫宫溝水清淺信是不通潮<lb/>
樓外月華明孤幃别夢驚畫屏勞輾轉腸㫁轆轤聲<lb/>
<pb n="KR4e0146_WYG_006-3b"/>
　　松隂鳴鶴圖<lb/>
引頸劃然鳴松隂轉二更海天風露冷秋氣一般清<lb/>
　　聴彈琴<lb/>
流水與髙山泠泠十指間清風明月夜白鶴自飛還<lb/>
　　請人賞春<lb/>
東園春正好逰樂預相招詩酒如無伴鶯花也寂寥<lb/>
　　方塘<lb/>
鑿破窓前地澄澄一鑑開天光與雲影竟日共徘徊<lb/>
<pb n="KR4e0146_WYG_006-4a"/>
　　草亭<lb/>
粗結茅亭小乾坤景趣幽坐来心跡静何必搆危樓<lb/>
　　夜坐有懐<lb/>
獨坐有寒燈故人千里别鴈過月明時感我情凄切<lb/>
　　竹影<lb/>
滿地清隂匝扶踈漏日光憑誰施妙手水墨冩瀟湘<lb/>
　　松聲<lb/>
非石還非竹琅琅奏玉琴幽人聴最熟賴爾濯塵心<lb/>
<pb n="KR4e0146_WYG_006-4b"/>
　　獨坐<lb/>
深院無塵雜朱門晝不開堦前嫌客過只恐破蒼苔<lb/>
　　彈琴<lb/>
泠泠太古音淡淡分宫徴吁嗟<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>與筝繁聴惱人耳<lb/>
　　香奩追和元人黄伯暘韻<lb/>
迢逓雲山阻庭花㡬度開惱人雙蛺蝶飛去更飛来<lb/>
沒堦傍庭梅摘實下髙樹梅子多苦酸妾心更酸苦<lb/>
孤燈照夜深淅瀝芭蕉雨落葉下空堦秋聲無覔處<lb/>
<pb n="KR4e0146_WYG_006-5a"/>
霜林摘紅葉題詩擲流水流到阿誰邊要識詩中意<lb/>
　　聞鶴聲<lb/>
露冷銀床濕秋髙玉宇清天風助清思吹送九臯聲<lb/>
　　秋夜露坐<lb/>
雲散雨初收長空灝氣浮露華籠月色白苧不勝秋<lb/>
　　秋栁<lb/>
纎腰何太瘦踈影亂婆娑昨夜西風急空庭落葉多<lb/>
　　詠詩<lb/>
<pb n="KR4e0146_WYG_006-5b"/>
雅趣天機動豪吟一世驚百篇誰復斷千載杜陵情<lb/>
　　深秋<lb/>
霜寒金氣重落葉覆蒼苔萬木俱蕭索黄花獨自開<lb/>
　　馬上口號<lb/>
紅葉深秋景黄花暮雨時西風鞍馬上何物不堪詩<lb/>
　　濃雲不雨<lb/>
出岫豈無心層空晝結隂油然空蔽日底事不為霖<lb/>
　　西園曉晴<lb/>
<pb n="KR4e0146_WYG_006-6a"/>
紅紫鬬芳新韶華滿眼春緑窗深院裏應有惜花人<lb/>
　　宫詞<lb/>
明月侵羅幌孤眠夜寂寥東風偏有意滿耳度雲韶<lb/>
　　紅杏<lb/>
艶奪晩霞紅繁開細雨中何如庭下竹孤節傲霜風<lb/>
　　緋桃<lb/>
竟日本無言紅芳簇錦園漁郎無跡到不是武陵源<lb/>
　　花砌<lb/>
<pb n="KR4e0146_WYG_006-6b"/>
紋甃接庭堦芝蘭繞砌栽最憐雙白鶴来徃啄蒼苔<lb/>
　　學書<lb/>
立意在筆先下筆貴遒勁公權有格言筆正由心正<lb/>
　　書昉上人太虛巻<lb/>
雲歛天長净風恬水不驚水天澄徹處萬里自分明<lb/>
　　閨怨<lb/>
别時荷未花别後花生子結得苦心成紅香抱霜死<lb/>
　　落花<lb/>
<pb n="KR4e0146_WYG_006-7a"/>
片片舞東風胭脂㸃地紅鳥啼金谷晩春事又成空<lb/>
　　湘神<lb/>
淚染竹成斑重華去不還蒼梧雲一片隔㫁九疑山<lb/>
　　雨晴夜坐<lb/>
雲散雨初晴長空月正明中庭凉似水兀兀坐深更<lb/>
　　夏夜<lb/>
月翻驚鵲影風咽亂蟬聲獨坐忘塵慮宵分夢未成<lb/>
　　曉起對雪<lb/>
<pb n="KR4e0146_WYG_006-7b"/>
四野亂鷄聲燈昏餘燼滅寒威襲綺裘獵獵風吹雪<lb/>
　　項羽泣别圖<lb/>
手拂千金劍燈前慷慨歌虞兮騅不逝泣下復如何<lb/>
　　詠雪次楊應寧憲副韻<lb/>
吾道日中天萬古焉能滅惟君善化人時雨成春雪<lb/>
冒雪多勞勩乘危亦苦辛相逢如借問不是探梅人<lb/>
　　山行<lb/>
白日至昏暮山行未出山問途無數里猶在萬松間<lb/>
<pb n="KR4e0146_WYG_006-8a"/>
　席上音樂雜詠<lb/>
　　筝<lb/>
銀甲玉纎輕花間乍囀鶯琤琤傾四座盡是㫁腸聲<lb/>
　　琵琶<lb/>
掩面出昭陽傷心淚㡬行胡沙天萬里何地吊王嬙<lb/>
　　笙<lb/>
鳳翼象參差清音真妙絶鶴背載剛風緱山弄明月<lb/>
　　笛<lb/>
<pb n="KR4e0146_WYG_006-8b"/>
牛背晩風清漁舟夜月明征人腸欲斷出塞不勝情<lb/>
　　簫<lb/>
赤壁坡仙賦秦臺㺯玉祠韶音今再作應見鳳來儀<lb/>
　　箜篌<lb/>
狂夫渡河死麗玉獨傷情翻入梨園譜都成堕淚聲<lb/>
　　胡琴<lb/>
紫竹掣氷絲繁聲厭靡靡阿誰瘴鄉来傳得蠻人語<lb/>
　　鼔<lb/>
<pb n="KR4e0146_WYG_006-9a"/>
奮迅鳴沙磧歡娱佐玉堂閱音思魏武觧穢笑明皇<lb/>
　　<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>
妙響雜笙竽度詞應不誤㡬多兒女情昵昵憑誰訴<lb/>
　　拍板<lb/>
細㸔畨綽譜應悟耳通心將謂非絲竹翻能統八音<lb/>
　六言四句<lb/>
　　詠雪和楊應寧憲副韻<lb/>
玉節多沾栁絮鷺車踏碎氷花借問行臺何處乾坤虚<lb/>
<pb n="KR4e0146_WYG_006-9b"/>
白為家<lb/>
㶚蹇無人堪跨剡舟有客空迴争似風流豸史聚星獨<lb/>
擅詩才<lb/>
　　小景<lb/>
困睡緑楊倦起醉酣紅杏低迷簾捲東風深院無端鶯<lb/>
燕交飛<lb/>
　<lb/>
　小鳴稿巻六<lb/>
</p>
<p>
</p>
  </div>
<div>
<head>小鳴稿巻七</head> <lb/>
    <p>
<pb n="KR4e0146_WYG_007-1a"/>
欽定四庫全書<lb/>
　小鳴稿巻七<lb/>
　　　　　　　　　　明　秦王朱誠泳　撰<lb/>
　七言絶句<lb/>
　　趙松雪明皇出逰圖<lb/>
畫品通神絶世無龍姿鳳質照珊瑚自縁家國闗心事<lb/>
不寫鑾輿幸蜀圖<lb/>
　　昭君出塞圖<lb/>
<pb n="KR4e0146_WYG_007-1b"/>
粉淚流香濕繡鞍琵琶聲咽朔風寒莫將舊日宫中曲<lb/>
却向呼韓幙裡彈<lb/>
　　櫻桃<lb/>
来青樓下雨過時火齊纍纍滿翠枝無數勻圓訝相似<lb/>
秪應樊素是相知<lb/>
　　苑中<hi>二首</hi>
乘暇尋芳偶獨来熈熙羣品在春臺暖風消盡牆隂雪<lb/>
一夜繁花㡬樹開<lb/>
<pb n="KR4e0146_WYG_007-2a"/>
傾國名花七寳䦨紅嬌粉膩怯春寒長安多少豪華客<lb/>
惟觧懵騰醉裡㸔<lb/>
　　燕<lb/>
来往銜泥半落花栁塘風暖日初斜身輕已被當時妬<lb/>
莫謾雙飛入漢家<lb/>
　　宫人斜<lb/>
鏡裏朱顔已莫傅空餘荒塚小坡前東風開遍閒花草<lb/>
疑是當年堕翠鈿<lb/>
<pb n="KR4e0146_WYG_007-2b"/>
　　賞雪<lb/>
玉宇瓊樓一色新開尊談笑别生春座中賔客知多少<lb/>
誰是梁園作賦人<lb/>
　　水仙花<lb/>
玉骨氷肌别様春凌波歩小襪生塵風来水面香飛處<lb/>
疑是當年解珮人<lb/>
　　子陵畫<lb/>
漢庭辭却大夫官七里灘頭一釣竿千古富春巗畔月<lb/>
<pb n="KR4e0146_WYG_007-3a"/>
清光常映客星寒<lb/>
　　子牙畫<lb/>
興周有兆信非熊老奮鷹揚策上功渭水無人能枉駕<lb/>
鬢毛落盡釣絲風<lb/>
　　梅花<hi>二首</hi>
貞心如鐡傲霜風不與羣芳鬬紫紅記得羅浮春夢醒<lb/>
翠禽嘈雜月明中<lb/>
黄昏庭院雨絲絲春到東南第㡬枝憑仗東君好呵䕶<lb/>
<pb n="KR4e0146_WYG_007-3b"/>
莫教人向笛中吹<lb/>
　　鴈字<lb/>
暮雲飛盡碧天長萬里横斜字一行月白夜寒風力勁<lb/>
㫁文零落下瀟湘<lb/>
　　鴈影<lb/>
纔背斜陽過戍樓又拖明月度滄洲一行飛向天南去<lb/>
印破湘江萬里秋<lb/>
　　孤鴈<lb/>
<pb n="KR4e0146_WYG_007-4a"/>
一聲嘹嚦過南樓烟水茫茫萬里秋多少弟兄零落盡<lb/>
且隨鷗鷺立滄洲<lb/>
　　聞鴈<lb/>
滿空寒雨度瀟湘楚水燕雲道路長惆悵故人千里别<lb/>
好傳尺素過衡陽<lb/>
　　元夜宴永壽府<lb/>
塤箎迭奏兩情歡寳燭銀屏敵夜寒最是無邊風景好<lb/>
丁寧莫向醉中㸔<lb/>
<pb n="KR4e0146_WYG_007-4b"/>
　　天馬詞<lb/>
神駿遙從大宛来追風萬里絶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駘天閑不用争芻秣<lb/>
苜宿花香處處開<lb/>
　　塞上詞<lb/>
漠漠黄沙隔漢闗西風狐兔滿西山喧闐笳鼓隨烽火<lb/>
知是将軍夜獵還<lb/>
　　春隂<hi>二首</hi>
一畨風雨暗清明緑滿閒庭草自生十二樓臺都倚遍<lb/>
<pb n="KR4e0146_WYG_007-5a"/>
燕鶯簾外寂無聲<lb/>
黯黯隂雲入望低落花飛絮盡沾泥眼前風物催春晩<lb/>
滿地蘼蕪長欲齊<lb/>
　　送人入蜀<lb/>
莫向人言蜀道難馬頭萬仞逼青山於今平陸皆溟渤<lb/>
轉眼風波反覆間<lb/>
　　舊朝服菊<lb/>
不向金門謁冕旒東籬冷淡伴清秋應疑當日陶𢎞景<lb/>
<pb n="KR4e0146_WYG_007-5b"/>
掛去而今尚未收<lb/>
　　金錢菊<lb/>
錢神一夜幻花神鑄出東籬阿堵新莫遣半山容易賦<lb/>
黄金滿地駭詩人<lb/>
　　楊妃菊<lb/>
馬嵬坡下粉香消化作東籬一種妖髣髴霓裳初舞罷<lb/>
倚風金歩向人搖<lb/>
　　二色菊<lb/>
<pb n="KR4e0146_WYG_007-6a"/>
采采深黄間淺黄兩般顔色一般香自縁青女施神巧<lb/>
幻出濃粧與淡粧<lb/>
　　漢苑行<hi>二首</hi>
新水瀰漫溢鳳池嬌鶯占㫁緑楊枝乾坤拍拍春如海<lb/>
不啻人間草木知<lb/>
雙闕初開擁内朝東風滿耳度雲韶怪来積雪成春水<lb/>
盡是皇家喜氣消<lb/>
　　三月十日牡丹盛開将約諸賔客共賞九日夜忽<lb/>
<pb n="KR4e0146_WYG_007-6b"/>
　　風雨大作黎明園丁走報花已半離披矣感而賦<lb/>
　　此<lb/>
自恨開尊約已遲曉来風雨半離披不知猶有春多少<lb/>
為報東君好護持<lb/>
　　過舊邸㸔梅<lb/>
一樹寒梅傍砌栽東風依舊見花開主人已去猶為主<lb/>
不厭花時日日来<lb/>
　　讀髙太史詩<lb/>
<pb n="KR4e0146_WYG_007-7a"/>
日光玉潔冠英豪鶴逝鯨飛不可招留得當時遺藁在<lb/>
青藜五夜燭青霄<lb/>
　　春水<lb/>
大地陽回凍雪融玻瓈萬頃縐溪風石橋一夜添新漲<lb/>
流出桃源兩岸紅<lb/>
　　春山<lb/>
宿雨初收罨畫張層層螺髻樹蒼蒼鳥啼深塢桃花落<lb/>
一路風吹澗水香<lb/>
<pb n="KR4e0146_WYG_007-7b"/>
　　題陳希夷圖<lb/>
華山真境逼蓬莱石洞雲深鎻不開一枕黒甜仙夢逺<lb/>
任教滄海起黄埃<lb/>
　　月下鼓琴畫<lb/>
兀坐松隂理玉琴晩風吹月上天心空山夜静無人聽<lb/>
只有嫦娥是賞音<lb/>
　　九月見牡丹<lb/>
萬卉千葩已寂然不應富貴與時偏誰知造化能開物<lb/>
<pb n="KR4e0146_WYG_007-8a"/>
一嵗相㸔兩度妍<lb/>
　　登府城望祖母陳太妃塋<lb/>
樂逰原近少陵原芳草萋萋接逺天惆悵慈顔無復見<lb/>
不禁雙淚一澘然<lb/>
　　夏仲昭墨竹<lb/>
容臺揮翰冩琅玕墨汁淋漓濕未乾一片瀟湘水雲意<lb/>
不勝清露逼人寒<lb/>
　　過墻竹<lb/>
<pb n="KR4e0146_WYG_007-8b"/>
籜龍初缷錦䙀香頭角峥嶸過粉牆翻訝吹簫秦㺯玉<lb/>
月明騎鳳度瀟湘<lb/>
　　一路功名到白頭畫為婁克讓憲使題<lb/>
露冷銀塘灝氣浮羽毛如雪照清秋功名一路身須到<lb/>
肯向江湖浪白頭<lb/>
　　題温日觀蒲萄<lb/>
鉢龍吞墨上雲烟幻出驪珠顆顆圓今日空庭留色相<lb/>
一枝凉影月當天<lb/>
<pb n="KR4e0146_WYG_007-9a"/>
　　題畫<hi>二首</hi>
雨餘嵐翠濕秋山罨畫樓臺紫翠間白鳥不飛波不動<lb/>
夕陽江上㡬人還<lb/>
烟樹雲林半有無水光山色逺糢糊長江一片瀟湘意<lb/>
都落房山水墨圖<lb/>
　　春詞<hi>五首</hi>
栁絲輕軃趂東風桃李花開白映紅燕子不来寒食近<lb/>
鞦韆庭院雨濛濛<lb/>
<pb n="KR4e0146_WYG_007-9b"/>
濃春如酒醉韶華無限風光屬内家最是詩中堪畫處<lb/>
幽禽飛上海棠花<lb/>
滿院東風長緑苔水香沙暖鳥飛来㢘纎㡬陣催花雨<lb/>
芍藥薔薇次第開<lb/>
海棠枝上鵲聲乾羅幙重重護曉寒初日半林珠露重<lb/>
脆紅無數壓䦨干<lb/>
小院春深麗日遲暖風吹動萬年枝千紅萬紫雕䦨外<lb/>
坐㸔蜂衙報午時<lb/>
<pb n="KR4e0146_WYG_007-10a"/>
　　題王舜耕畫<hi>四首</hi>
翠壁丹厓淡夕曛往来麋鹿自成羣仙家住在空青外<lb/>
只隔桃花一片雲<lb/>
小小溪橋有路通草堂門掩白雲中深山六月渾無暑<lb/>
一派流泉萬壑風<lb/>
重疊青山擁翠螺雨晴深澗水如羅凉颷忽起巗前樹<lb/>
遥送書聲出薜蘿<lb/>
萬里同雲雪載途乾坤凍合在氷壺髙人深掩茅堂卧<lb/>
<pb n="KR4e0146_WYG_007-10b"/>
門外曽来縣令無<lb/>
　　黄葵花<lb/>
秀毓中央正色深花開朶朶盡黄金道粧莫說無妖艶<lb/>
自有傾陽一㸃心<lb/>
　　題雜畫賜門正相儐<hi>八首</hi>
流水桃花玉洞深長松千尺落晴隂瑤琴彈到無聲處<lb/>
白鶴飛来風滿林<lb/>
富貴功名總不干水邊林下足盤桓玉壺倒盡碧山暮<lb/>
<pb n="KR4e0146_WYG_007-11a"/>
醉卧不知天地寛<lb/>
碧山紅樹亂縈迴瀑布聲喧萬壑雷一局手談天地老<lb/>
丁寧樵子莫㸔来<lb/>
嵗晩江南雪未消空山羣木正蕭蕭詩翁要識春消息<lb/>
相約尋梅過野橋<lb/>
峭壁蒼崖掛緑蘿柴門流水落花多白雲隔斷人間路<lb/>
不放紅塵一㸃過<lb/>
姑射丰標玉雪清逋仙相對獨怡情暗香踈影詩成後<lb/>
<pb n="KR4e0146_WYG_007-11b"/>
誰更黄昏咏月明<lb/>
宿食飛鳴態不齊黄蘆瑟瑟滿江堤上林今日音書絶<lb/>
沙漠無人更牧羝<lb/>
雲山烟樹望中㣲茅屋人家隔水西讀罷殘書春晝永<lb/>
短牆喔喔一聲鷄<lb/>
　　逰𤣥都觀<lb/>
擾擾逰人去又来乗閒也踏軟紅回劉郎道士俱塵土<lb/>
縱有桃花亦浪栽<lb/>
<pb n="KR4e0146_WYG_007-12a"/>
　　秋思<lb/>
銀漢無聲月正輝西風吹透越羅衣玉闗鐵甲人多少<lb/>
北鴈歸時尚未歸<lb/>
　　宫詞<hi>十二首</hi>
羅幙垂紅護曉寒靚粧初試珮珊珊不知門外春多少<lb/>
雨打梨花滿地殘<lb/>
霧鬢雲鬟訝水仙紫苔紋甃澁金蓮多情只恐鴛鴦妬<lb/>
行到回塘不敢前<lb/>
<pb n="KR4e0146_WYG_007-12b"/>
燈花作蘂黯銀缸花影離披月滿牕玉露滿天凉似水<lb/>
鳳笙吹徹不成腔<lb/>
夜合風前散曉香露華凉沁薄羅裳自憐顔色非傾國<lb/>
不敢将身擅未央<lb/>
錦屏繡帳欝金香燭影搖紅夜有光簷鐵戰酣風力勁<lb/>
不教飛夢落髙唐<lb/>
竹枝何處引羊車盡日凝粧候翠華燕子不来春欲暮<lb/>
東風吹老碧桃花<lb/>
<pb n="KR4e0146_WYG_007-13a"/>
舞鳳飛鸞繞漢宫湘簾羅幙影重重珮環聲細香風暖<lb/>
花底何人見玉容<lb/>
不見黄姑度綘河九霄風露夜如何鵲橋影淡秋無跡<lb/>
腸㫁天孫㺯玉梭<lb/>
人與花枝競艶粧重重珠翠綺羅香流蘓帳小銀屏暗<lb/>
坐倚熏籠欲㫁腸<lb/>
浴羅蘭湯趂晩風畫堂銀燭錦屏空自憐薄命終黄土<lb/>
不恨丹青畫未工<lb/>
<pb n="KR4e0146_WYG_007-13b"/>
照眼花枝小院春春葱花下蹙紅巾玉簫吹罷瑤臺月<lb/>
不是昭陽殿裡人<lb/>
一庭淡月浸梨花好景偏宜富貴家風動珠簾香滿院<lb/>
玉人相對撥琵琶<lb/>
　　秋夜<lb/>
月滿西樓户半開晩風黄葉走空堦偶然得句髙歌處<lb/>
肯為悲秋惱壮懐<lb/>
秋聲溢耳不堪聽燕坐髙齋户半扃霽月滿牕明似晝<lb/>
<pb n="KR4e0146_WYG_007-14a"/>
梧桐如雨下空庭<lb/>
玉漏沈沈夜未央博山銷盡水沈香月明露下㣲風動<lb/>
添得虛堂一味凉<lb/>
切切寒蛩草際鳴露華秋氣兩凄清空庭久坐不成寐<lb/>
明月滿堦砧杵聲<lb/>
抱得瑤琴月下彈不知梧影過雕䦨長空萬里秋無際<lb/>
白鶴一聲風露寒<lb/>
露下髙梧夜若何廣庭雲霽月明多怪来詩骨清如許<lb/>
<pb n="KR4e0146_WYG_007-14b"/>
一榻凉生透越羅<lb/>
虚堂風露兩凄清寶鴨香銷冷畫屏卧㸔碧空凉似水<lb/>
銀河耿耿度雙星<lb/>
梧桐蕭瑟發清商秋入屏幃枕簟凉詩思滿懐渾不寐<lb/>
一燈風雨亂啼螀<lb/>
　　春草<lb/>
一望䝉茸接逺天東風吹緑暖生烟王孫去後無消息<lb/>
落日空留醉客眠<lb/>
<pb n="KR4e0146_WYG_007-15a"/>
　　漁樵圖<lb/>
君托為樵我托漁濟時心在復何如㑹稽烟月磻溪水<lb/>
千古光輝照簡書<lb/>
　　二月見梅<lb/>
花開常是在嚴冬今嵗開當二月中祗恐已忘松竹舊<lb/>
錯将貞白鬬春紅<lb/>
　　露<lb/>
分来秋氣夜漙漙㵼入仙人掌上盤玉屑和飡成底事<lb/>
<pb n="KR4e0146_WYG_007-15b"/>
茂陵衰草不勝寒<lb/>
　　銀河<lb/>
冷浸瑤空淡欲流素光如練夜横秋月明烏鵲南飛去<lb/>
疑是成橋度女牛<lb/>
　　春宴<lb/>
生色屏風四面開春風都入管絃来樽前徤在休辭醉<lb/>
無數飛花落酒盃<lb/>
　　登鬬寶臺<lb/>
<pb n="KR4e0146_WYG_007-16a"/>
肩輿隠隠陟崔嵬笑問秦人鬬寳臺勝負千年同一夢<lb/>
東風惟有野花開<lb/>
　　淵明賞菊圖<lb/>
解印初從栗里歸壺觴日日醉東籬門前五栁俱搖落<lb/>
祇有黄花是故知<lb/>
　　送人之雲中<lb/>
紅亭緑酒欝金香㶚岸西風水氣凉極目雲中千里外<lb/>
鳥飛不盡塞天長<lb/>
<pb n="KR4e0146_WYG_007-16b"/>
　　有懐婁克讓<lb/>
别来日日動遐思又值西風過鴈時門掩空齋人寂静<lb/>
芭蕉葉底坐題詩<lb/>
碧荷池畔赤䦨東此地曽留坐晩風今日却成千里别<lb/>
何時相對一尊同<lb/>
判别俄驚半載餘馳情今日倍如初西風吹起南来鴈<lb/>
帶得秋空一紙書<lb/>
百尺髙樓倚暮雲西風落葉正紛紛情懐對此偏蕭索<lb/>
<pb n="KR4e0146_WYG_007-17a"/>
無那悲秋又憶君<lb/>
㑹晤從来未可期只憑詩句寫相思春来驛使多西去<lb/>
好把梅花寄一枝<lb/>
　　畫馬<lb/>
千金駿骨異尋常絶漠曽經百戰塲四海扵今幸無事<lb/>
任渠芻牧華山陽<lb/>
　　題畫<lb/>
水天臺榭隔塵寰小閣𢎞開對逺山髙士信非名利客<lb/>
<pb n="KR4e0146_WYG_007-17b"/>
悠然心與白鷗閒<lb/>
抱琴徐歩白雲深路入長松十里隂屐齒莫嫌蒼蘚澁<lb/>
紛紛城市少知音<lb/>
杖藜歩歩踏瓊花十里山村一逕賖堪笑王猷竟癡絶<lb/>
不逢安道遽還家<lb/>
林木蕭蕭積雨餘西風凉早入郊墟柴門半掩無人到<lb/>
四壁清燈一巻書<lb/>
　　聴鄭生彈琴<lb/>
<pb n="KR4e0146_WYG_007-18a"/>
分明流水與髙山清響泠泠入指寒彷彿九臯明月夜<lb/>
聲聲鶴唳海天寛<lb/>
　　遊興善寺<lb/>
迢迢一徑緑苔封步入烟霞杳靄中丈室老禪忘色相<lb/>
庭前紅杏自東風<lb/>
　　風雨大作恐傷来麰<lb/>
雲暗乾坤曉若昏狂風挟雨類傾盆妨農獨念田家苦<lb/>
減膳縁渠坐掩門<lb/>
<pb n="KR4e0146_WYG_007-18b"/>
　　懐道士<lb/>
笻竹投来已化龍世人何地躡髙踪想應暫憇蓮峰下<lb/>
空聴雲間半夜鐘<lb/>
　　題鷺鷥畫與武功宋知縣<lb/>
羽衣如雪照銀塘碧蘚磯頭立曉霜須信飛騰應有日<lb/>
鳳凰池上接鵷行<lb/>
　　次韻月下聴琵琶<lb/>
滿天星斗轉銀河静聴霓裳第一歌翻笑江州老司馬<lb/>
<pb n="KR4e0146_WYG_007-19a"/>
青衫空濕淚痕多<lb/>
　　讀韓信傳<lb/>
鳥盡弓藏事可憂英雄無術為身謀誰知逐鹿功成後<lb/>
不及留侯與鄼侯<lb/>
　　無寐夜坐<lb/>
隂蛩切切露華濃樹影横牕月滿空夜半秋聲起何處<lb/>
西風蕭瑟在梧桐<lb/>
　　老師張先生致政還蜀久無音信忽聞訃報詩以<lb/>
<pb n="KR4e0146_WYG_007-19b"/>
　　哀之<lb/>
解印當年故里歸三千蜀道鴈書稀天涯此日聞哀訃<lb/>
腸㫁風前淚滿衣<lb/>
　　踏雪尋梅<lb/>
萬里同雲雪滿天蹇驢駝醉峙吟肩不知春到梅花否<lb/>
行遍前川與後川<lb/>
　　征夫<lb/>
憶従結髮戍邊頭厭見黄沙黒水流極目鄉闗正愁絶<lb/>
<pb n="KR4e0146_WYG_007-20a"/>
鴈聲呌破一天秋<lb/>
　　送人之江南<lb/>
離却山城向水鄉烟波萬頃正茫茫懸知吴下多風味<lb/>
玉鱠金橙醒醉腸<lb/>
　　懐人<lb/>
畫閣東頭坐晩風無縁談笑一尊同人生聚散真萍梗<lb/>
知在吴中在洛中<lb/>
　　夢逰山<lb/>
<pb n="KR4e0146_WYG_007-20b"/>
肩輿稳上玉嶙峋泉石烟霞喜作鄰譙角一聲催夢破<lb/>
始驚身世在紅塵<lb/>
　　懐仙吟<hi>十一首</hi>
九華燈影燦銀缸十二瓊樓疊綺牕夜静月明雙鳳下<lb/>
玉簫何處度新腔<lb/>
明月流輝滿太虛仙逰一枕夢蘧蘧帳寒雲母秋無際<lb/>
不見青鸞海上書<lb/>
千嵗桃花一夜開赤城霞氣滿瑤臺西池阿毋将臨馭<lb/>
<pb n="KR4e0146_WYG_007-21a"/>
先遣雙成跨鳳来<lb/>
霓裳霞帔曉翩翩穏駕天風鶴背仙信是𤣥洲春不老<lb/>
紫雲蒼玉滿芝田<lb/>
瑤池路隔海天髙阿母春雲入繡袍方朔小兒真狡獪<lb/>
分明三度竊蟠桃<lb/>
玉洞春深護暖霞一溪流水泛胡麻祥風吹動三珠樹<lb/>
頃刻紛開五色花<lb/>
身世飄飄一羽輕藍橋無處覔雲英滿天香霧空濛裡<lb/>
<pb n="KR4e0146_WYG_007-21b"/>
彷彿瑤環步月明<lb/>
彩衣童子著青裙海上傅書駕白雲日暮幔亭簫鼓動<lb/>
曽孫誰見武夷君<lb/>
天風吹散赤城霞樓閣參差阿母家三島仙人開宴罷<lb/>
金盤留得棗如𤓰<lb/>
水晶臺殿晃晴光雲母屏開夜月凉兩兩素娥乗白鳳<lb/>
桂花香裏舞霓裳<lb/>
蘂珠金帳甲屏連衣翦春雲繡紫烟鶴背剛風秋萬里<lb/>
<pb n="KR4e0146_WYG_007-22a"/>
夜凉飛下九重天<lb/>
　　春寒<lb/>
一片隂雲翳碧空嬌鶯無語怯東風杏桃花近清明節<lb/>
猶自緘春不放紅<lb/>
一年春信到人間捲地東風苦作寒燕子不来簾半捲<lb/>
滿庭香雪杏花殘<lb/>
　　春日即事<lb/>
日移花影上簾櫳金鴨烟銷火尚紅午夢欲成誰喚醒<lb/>
<pb n="KR4e0146_WYG_007-22b"/>
數聲黄鳥赤䦨東<lb/>
　　送董生還蜀<lb/>
明時空負賈生才韋布蕭然故里回窮逹元来真有命<lb/>
莫因彈鋏重徘徊<lb/>
　　秋夜雨晴<hi>二首</hi>
灝氣横秋玉露浮瑤天雲静雨初收虛堂添得凉如許<lb/>
珠箔通宵不上鈎<lb/>
銀蟾萬里轉長空玉宇瓊樓入望中夜静天香飛滿院<lb/>
<pb n="KR4e0146_WYG_007-23a"/>
紛紛桂子墜西風<lb/>
　　晩景<hi>二首</hi>
逺水長天浸落霞隔溪鐘動促棲鴉數聲牧笛歸来晩<lb/>
烟草茫茫一逕斜<lb/>
曠野霜酣柿葉紅踈林人静戰西風碧天極目鴈歸盡<lb/>
一抹青山夕照中<lb/>
　　赤壁圖次王世昌都憲韻<lb/>
戰勝何須說伯功江湖風景屬詩翁洞簫吹起山東月<lb/>
<pb n="KR4e0146_WYG_007-23b"/>
人在澄波萬頃中<lb/>
　　和楊應寧憲副詠雪詩荅翟少叅<lb/>
調得新聲好自彈雪車氷柱逼人寒薇垣有客能相和<lb/>
一曲空傳下里難<lb/>
　　賞梅<lb/>
堕指氷霜嵗暮時梅花消息到南枝暗香踈影真竒絶<lb/>
不負孤山處士詩<lb/>
　　春興<hi>三首</hi>
<pb n="KR4e0146_WYG_007-24a"/>
滿眼春雲合又開名園處處錦城堆丁寧好為張油幕<lb/>
恐有逰人冒雨来<lb/>
楊栁青青燕燕飛鞦韆庭院晩風㣲玉鞭寳馬長安道<lb/>
公子尋春次第歸<lb/>
東風嫋嫋雨毿毿怕濕嬌鶯語欲難翦就羅衣猶未試<lb/>
杏花天氣尚輕寒<lb/>
　　夜宴詞<lb/>
鳳管龍笙咽畫樓玉䦨干外月波流沈沈更鼓歡娱夜<lb/>
<pb n="KR4e0146_WYG_007-24b"/>
不識人間别様愁<lb/>
　　凉州詞<lb/>
十載驅馳鐵馬間窮追曽過紇干山如今爛醉蒲萄酒<lb/>
有詔新来閉玉闗<lb/>
　　惆悵詞<lb/>
江雲渭樹各西東尺素無因寄便風好在折梅如見憶<lb/>
一枝休惜寄闗中<lb/>
　　次婁克讓憲副詠梅韻<hi>二首</hi>
<pb n="KR4e0146_WYG_007-25a"/>
一種幽芳占早春雪中誰是㸔花人暗香踈影吟邊趣<lb/>
祗許逋仙為冩真<lb/>
一樹寒梅冒雪開㸔梅髙士未曽来空庭嵗晩無聊賴<lb/>
索笑巡簷日㡬回<lb/>
　　得馬天禄少卿所寄文<lb/>
海内風流獨數君寄来辭翰靄春雲欲知名下無虚士<lb/>
細讀韓文與栁文<lb/>
　　招丘仲玉大㕘彈琴<lb/>
<pb n="KR4e0146_WYG_007-25b"/>
怪石當堦露未乾小軒松竹溢清寒閒来欲洗塵埃耳<lb/>
莫惜雲泉為一彈<lb/>
　　滹沱氷合<lb/>
浪說河氷肻信然流澌不動果氷堅非闗天意憐王霸<lb/>
漢業中興本在天<lb/>
　　蠶婦<lb/>
脂粉無心懶去施求桑常恐飼蠶遲綺羅多少紅樓女<lb/>
睡熟紗牕日上時<lb/>
<pb n="KR4e0146_WYG_007-26a"/>
　　春遲<lb/>
東風釀雪覺春遲不見鵞黄上栁枝閉户試聴三夜雨<lb/>
滿庭芳草緑差差<lb/>
　　初度日思祖母陳太妃<lb/>
初度人人綺宴開我逢初度不勝哀慈顔一去無消息<lb/>
忍對南山瀉壽盃<lb/>
　　春睡羙人畫<lb/>
繡罷鴛鴦午睡濃香銷金鴨綺䟽封渚宫有夢憐朝暮<lb/>
<pb n="KR4e0146_WYG_007-26b"/>
飛下巫山第㡬峰<lb/>
　　春恨<lb/>
鎮日凝粧倚畫樓黛眉蹙損逺山愁邊塵未息征夫逺<lb/>
只恐青春悮白頭<lb/>
　　東園即事<lb/>
繡幄雕䦨護曉寒萬千紅紫半瓓珊呼童㸃檢春多少<lb/>
花事相将到牡丹<lb/>
　　紅牡丹<lb/>
<pb n="KR4e0146_WYG_007-27a"/>
天風吹破錦雲團凉沁胭脂露未乾好似玉環粧束罷<lb/>
綘羅衫䄂拂䦨干<lb/>
　　白牡丹<lb/>
素娥乗月下瓊樓脫却天香紫綺裘逰遍洛陽無伴侣<lb/>
凌風騎鶴到揚州<lb/>
　　黄牡丹<lb/>
姚家一種殿羣芳不學宫粧學道粧秀毓中央顔色正<lb/>
品題無忝作花王<lb/>
<pb n="KR4e0146_WYG_007-27b"/>
　　登樓<lb/>
閒来不忍倚危樓一度憑髙一淚流極目青山斜照裡<lb/>
寒烟衰草接松楸<lb/>
　　小景畫<hi>二首</hi>
鯉魚風急繫輕舟兩岸寒山宿雨收一抹斜陽歸鴈盡<lb/>
白蘋紅蓼野塘秋<lb/>
抱琴散歩碧山幽萬壑千岩爽氣浮一箇茅亭無斗大<lb/>
如何著得許多秋<lb/>
<pb n="KR4e0146_WYG_007-28a"/>
　　明皇摘𤓰圖<lb/>
翠輦間闗道暍時摘来玉手似嫌遲唯應割食甜扵宻<lb/>
不記南方貢荔枝<lb/>
　　山行<hi>四首</hi>
潑眼青螺宿雨晴乗閒連日作山行未須對酒聴絲竹<lb/>
滿耳松聲雜澗聲<lb/>
萬木隂隂石逕斜亂山深處有人家春風滿耳多啼鳥<lb/>
澗水流来半落花<lb/>
<pb n="KR4e0146_WYG_007-28b"/>
滿目烟雲散午風青山萬仞倚晴空欲登絶頂聊舒嘯<lb/>
鳥道巉巗一線通<lb/>
上方臺殿鎖烟霞石磴縈紆路轉賖啼鳥無聲僧入定<lb/>
半巖風落紫藤花<lb/>
　　杏花盛開喜而賦此<lb/>
二月春隂花信稀滿庭紅杏忽芳菲東君有意須加護<lb/>
莫遣西風忽漫飛<lb/>
　　春夜<hi>二首</hi>
<pb n="KR4e0146_WYG_007-29a"/>
金鴨香銷繡幙垂半牕花影夢回時綵竿閒却鞦韆索<lb/>
月上梨花第㡬枝<lb/>
銅龍咽水漏聲遲隔坐香風拂面吹燒盡海棠花下燭<lb/>
揮毫閒和盛唐詩<lb/>
　　逰山歸<lb/>
愛山連日作山行未愜登臨負此情歸去夜深詩夢裡<lb/>
依稀猶聽澗松聲<lb/>
　　春社<lb/>
<pb n="KR4e0146_WYG_007-29b"/>
參差茅屋燕飛来農事方興社鼓催斜日半山林影亂<lb/>
杏花香裡醉人回<lb/>
　　中秋月<lb/>
景色平分一半秋廣寒宫闕素光流嫦娥此夜勤粧束<lb/>
玉鑑髙懸十二樓<lb/>
　　晴望<lb/>
浮雲飛盡碧空長天末流風灑面凉獨倚危樓吟思逺<lb/>
南山秋色兩蒼蒼<lb/>
<pb n="KR4e0146_WYG_007-30a"/>
　　淵明歸荘圖<lb/>
蕭然一室近南山五栁春風盡日閒歸去有辭傳信史<lb/>
至今清節在人間<lb/>
　　諭祭祖王陪朝使宿墳所<lb/>
天光終始賁丘園感激鴻仁矢不諼地下先公應有語<lb/>
九泉無自荅皇恩<lb/>
月冷烏啼二鼓過一燈明滅夜如何怪来欹枕難成寐<lb/>
風木蕭蕭感慨多<lb/>
<pb n="KR4e0146_WYG_007-30b"/>
　　逰春<lb/>
野鳥啼春弄曉晴水光山色更分明東君似助逰人樂<lb/>
故遣飛花管送迎<lb/>
　　暮春<lb/>
春事䦨珊景漸稀梨花飛盡栁花飛閒門要路皆芳草<lb/>
惆悵王孫獨未歸<lb/>
　　春雪<lb/>
東風吹冷入牕紗雲黯瑤空散玉華咫尺灞橋無覔處<lb/>
<pb n="KR4e0146_WYG_007-31a"/>
詩人何地問梅花<lb/>
　　送王鸞同知回鳳翔<hi>三首</hi>
錦樹西風葉半殘羅衣初試未全寒貳車清徤驊騮穏<lb/>
来往康荘未覺難<lb/>
風流别駕一詩人㡬度乗車過渭濵見說年来勞撫字<lb/>
氷壺秋月逈無塵<lb/>
憐君走馬向岐州我欲留君不我留銀甕玉醅新酒熟<lb/>
東籬空負菊花秋<lb/>
<pb n="KR4e0146_WYG_007-31b"/>
　　慰吴元素長史<lb/>
北望桒乾道路長稀年擺脫利名塲從来風物闗中好<lb/>
何必雲中是故鄉<lb/>
　　九日小集<lb/>
滿逕黄花冐雨開小亭延客共徘徊蒲萄滿甕新醅熟<lb/>
不用江州送酒来<lb/>
　　贈山中道士<lb/>
鍊就金丹不出山世人那得見童顔他年冲舉歸蓬島<lb/>
<pb n="KR4e0146_WYG_007-32a"/>
華表應㸔一鶴還<lb/>
　　憶郁少㕘<lb/>
我在西秦子在吴澄江千里夢魂孤何時乘興重来訪<lb/>
共倒花前酒一壺<lb/>
　　秋江小景<lb/>
極目長江萬頃秋石尤風起蕩漁舟投竿一叟推篷坐<lb/>
似為青山半日留<lb/>
　　傷思吟<lb/>
<pb n="KR4e0146_WYG_007-32b"/>
梧桐月冷夜沈沈雲毋屏開思不禁坐擁羅衾方睡澁<lb/>
豈堪别院動秋砧<lb/>
絳紗搖影夜燈紅霜冷芙蓉小帳空無限幽懐何處著<lb/>
沈沈都付漏聲中<lb/>
　　栁絮<lb/>
顛狂已見隨風起飄蕩還應逐水流九十春光容易老<lb/>
等閒莫㸃少年頭<lb/>
　　漁樂圖<lb/>
<pb n="KR4e0146_WYG_007-33a"/>
釣絲輕颺碧波流楓葉蘆花兩岸秋占斷一江風月在<lb/>
浩歌長醉狎沙鷗<lb/>
　　招閻文振方伯<lb/>
杖屨能来不厭頻玉醅銀甕正生春長安此日耆英㑹<lb/>
可少當年洛社人<lb/>
　　竹牕寫興<lb/>
錦䙀初脫勢凌雲勁節從来說此君一㸃虛心能契我<lb/>
開牕風月毎平分<lb/>
<pb n="KR4e0146_WYG_007-33b"/>
　　再到天池<lb/>
為愛雲山㡬度来芙蓉萬朶挿天開出門滿眼皆新句<lb/>
不惜霜刀為翦裁<lb/>
　　曲江見杏花<lb/>
隔岸依稀見早霞酒帘搖處兩三家馬頭駊騀行来近<lb/>
始見前村有杏花<lb/>
　　訪印鍊師不遇<lb/>
隔澗泠泠磬逺聞尋君惆悵未逢君一聲白鶴瑤天外<lb/>
<pb n="KR4e0146_WYG_007-34a"/>
五粒松枝鎖白雲<lb/>
　　寄僧<lb/>
長安樓外見歸鴻㡬度登臨憶逺公飛錫何時能過我<lb/>
焚香相對夜談空<lb/>
　　寄王冡宰老先生<lb/>
堂堂世道藉扶持八十懸車老盛時見說蒲輪還有召<lb/>
從来名節九重知<lb/>
　　幽居<lb/>
<pb n="KR4e0146_WYG_007-34b"/>
踏破蒼苔一徑深滿林晴翠晝隂隂數聲雞犬柴門裡<lb/>
知是誰家傍水潯<lb/>
　　過景隆池<lb/>
雨花風葉堕芳池景物凄凉石獸危策馬更從原上㸔<lb/>
斜陽滿地照殘碑<lb/>
　　梨花為風雨所敗<lb/>
夜来風雨釀春寒斷送梨花滿地殘最恨洗粧辜舊約<lb/>
小軒詩酒共誰㸔<lb/>
<pb n="KR4e0146_WYG_007-35a"/>
　　菊<lb/>
瑟瑟西風不受欺自縁晩節在東籬何人更道無錢賞<lb/>
况是㕘軍落帽時<lb/>
　　過古廟<lb/>
敗壁頽垣半緑苔行人過此暫徘徊一龕冷落無香火<lb/>
惟有棲鴉夜夜来<lb/>
　　西湖圖<lb/>
雨過西湖漲碧波畫船搖曵載笙歌緑楊黄鳥蘓堤外<lb/>
<pb n="KR4e0146_WYG_007-35b"/>
想像詩成憶老坡<lb/>
　　二月花朝遇雪<lb/>
春到人間五十朝桃花破蕚栁垂條東風何事猶吹雪<lb/>
浪積牆隂未肯消<lb/>
　　紅梅花<lb/>
自是孤山玉雪標東風吹暖上林梢夜深誤入羅浮夢<lb/>
兩頰餘酣曉未消<lb/>
　　聞鶴聲<lb/>
<pb n="KR4e0146_WYG_007-36a"/>
玉宇凉生海月明松稍忽聽戞然鳴坡仙赤壁孤舟夜<lb/>
清夢驚回是此聲<lb/>
　　堦前竹<lb/>
箇箇篔簹手自栽緑隂宻宻護蒼苔小軒不獨添佳致<lb/>
還有丹山彩鳳来<lb/>
　　春曉<lb/>
林梢殘月半牕明枕上遙聴好鳥鳴起傍雕䦨㸔春色<lb/>
一庭花露滴無聲<lb/>
<pb n="KR4e0146_WYG_007-36b"/>
　　秋曉<lb/>
唱徹金鷄曙色開銀燈猶自落寒煤朱簾捲起梧桐月<lb/>
滿地清霜畫角哀<lb/>
　　釣叟<lb/>
一葉扁舟覆短篷釣絲輕颺栁花風烟波不接雲霄路<lb/>
只恐非熊入夢中<lb/>
　　村行<lb/>
酒旗數尺颭東風茅屋參差緑映紅春色滿前吹不盡<lb/>
<pb n="KR4e0146_WYG_007-37a"/>
紫騮嘶過小橋東<lb/>
　　聞砧<lb/>
滿天風露月團團雙杵丁東搗夜䦨莫訝妾心何太急<lb/>
玉門闗外不勝寒<lb/>
　　郊行即事<lb/>
寳馬香車踏軟塵暖風不動趂逰人誰知陋巷柴門裏<lb/>
也有梨花一樹春<lb/>
　　漫興<hi>二首</hi>
<pb n="KR4e0146_WYG_007-37b"/>
日日鈎簾獨㸔山筆床茶竈伴清閒幽人自得圜中趣<lb/>
身外紛紛總不闗<lb/>
漫把新詩信口裁雅懐終日賴渠開等閑拍手髙歌處<lb/>
招得空庭白鶴来<lb/>
　　午睡<lb/>
小牕一枕黒甜餘正是黄鶯唤起初夢裡謾勞尋舊約<lb/>
殷勤重讀寄来書<lb/>
　　曉起<lb/>
<pb n="KR4e0146_WYG_007-38a"/>
一枕鈞天睡正濃曙鴉啼散五更鐘朝廷有道邊烽熄<lb/>
閒散何妨自養慵<lb/>
　　述懐<lb/>
金闕瓊臺擁玉皇羣仙歩武珮<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>
                    <graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>等閒也欲論封禪<lb/>
虎衞無縁入建章<lb/>
　　春祭先塋途中遇雨<lb/>
十里松楸路不分滿天隂雨正紛紛東風吹盡傷心淚<lb/>
回首終南隔暮雲<lb/>
<pb n="KR4e0146_WYG_007-38b"/>
　　甞新麥<lb/>
四月闗西麥乍黄曉炊愧我得先甞淋漓汗血三農苦<lb/>
空盼風吹餅餌香<lb/>
　　道院見紅梅<lb/>
姑射仙人著絳紗氷霜滿面絢紅霞丹成紫府應誰識<lb/>
不比𤣥都觀裏花<lb/>
　　苦吟<hi>二首</hi>
筆床棐几日相親性癖躭詩四十春獨愛淵明冲淡趣<lb/>
<pb n="KR4e0146_WYG_007-39a"/>
不将﨑崛駭詩人<lb/>
朝苦吟詩暮苦吟苦吟却恐被詩滛吟成字字皆粗拙<lb/>
慚愧成周雅頌音<lb/>
　　錦積堆為許季升題<hi>四首</hi>
東風花事已離披綉出天然一段竒彷彿燈籠媚妃子<lb/>
當時不遣潞公知<lb/>
花神有意媚春天種種珍竒色色妍莫道霜臺無著處<lb/>
便同蓮座供金仙<lb/>
<pb n="KR4e0146_WYG_007-39b"/>
粧㸃都来屬化工㡬多異品錯青紅休嗟回首隨流水<lb/>
悟得禪家色是空<lb/>
萬草千花次第開園官收拾錦成堆韶華一去真如夢<lb/>
却向王維畫裡来<lb/>
　　萬㮤金闕圖為許季升都憲題<lb/>
萬年翠色繞蓬莱盡是先皇手自栽此日明堂須八柱<lb/>
鬱然雙闕倚天開<lb/>
　　與客賞花予獨不飲<lb/>
<pb n="KR4e0146_WYG_007-40a"/>
酴醿瀲灔泛觥船謾說金壺酒似泉洞口有花應解笑<lb/>
獨醒正自愧時賢<lb/>
　　㸔花吟<lb/>
紫抺紅遮正惱人可堪隨水逐輕塵閒来識得天機在<lb/>
㸔到梅花未破春<lb/>
　　題畫<hi>二首</hi>
四面青山作近鄰松隂茅屋静無塵蕭然有客推牕坐<lb/>
誰識閒人是道人<lb/>
<pb n="KR4e0146_WYG_007-40b"/>
九月霜清柿葉稀蘆花深處見漁磯等閒和得滄浪曲<lb/>
不管人間是與非<lb/>
　　留春詞<lb/>
㡬欲留君不暫留落花無數逐東流明年依舊城南約<lb/>
莫惜繁紅滿樹頭<lb/>
　　紙帳<lb/>
海國裁成别様新白雲一片净無塵流蘇香煖懵騰處<lb/>
可有梅花夢裡春<lb/>
<pb n="KR4e0146_WYG_007-41a"/>
　　新笋出林為風所折<lb/>
籜龍驚蟄出牆東一夜寒聲滿地空造化未應偏妬物<lb/>
錦䙀初脫不禁風<lb/>
　　海棠黄雀<lb/>
二月韶華似酒濃海棠睡起試新紅幽禽亦解留春色<lb/>
故向髙枝弄好風<lb/>
　　桂花畫眉<lb/>
夢裏春光去㡬時天香開到桂花枝姮娥已悔花前舞<lb/>
<pb n="KR4e0146_WYG_007-41b"/>
對鏡何心學畫眉<lb/>
　　再題海棠黄雀用前韻<lb/>
沈香亭畔露華濃睡起妖環酒暈紅爛醉三郎渾不醒<lb/>
野禽翻占五更風<lb/>
　　再題桂花畫眉用前韻<lb/>
露冷風清八月時山河影裏見瓊枝春禽忘却秋容淡<lb/>
每向花間鬬淺眉<lb/>
　　漫興<lb/>
<pb n="KR4e0146_WYG_007-42a"/>
李杜神逰杳莫攀于今誰敢擅吟壇等閒欲琢驚人句<lb/>
羞澁應慚下筆難<lb/>
　　清潭八景為朱景雲憲副作<lb/>
　　　仙嶺朝雲<lb/>
山倚叢祠入望深嵐光侵曉落㣲隂等閒飛起從龍去<lb/>
應與商家作旱霖<lb/>
　　　荷峯夕照<lb/>
野色蒼茫薄下舂入江返照駐荷峯衝烟雙鶴歸来晩<lb/>
<pb n="KR4e0146_WYG_007-42b"/>
㸃破山腰紫翠重<lb/>
　　　鷄股樵歌<lb/>
競秀雙峯翠挿天諸山羅立亦駢肩負薪多少行歌者<lb/>
晝錦方知太守賢<lb/>
　　　中村牧篴<lb/>
山徑縈迂草樹重參差茅屋亂烟中斜陽晩飯行人斷<lb/>
無數牛羊一笛風<lb/>
　　　碧澗寒泉<lb/>
<pb n="KR4e0146_WYG_007-43a"/>
山下溶溶一脉連分流長得過平田遙㸔濺沫氷如結<lb/>
疑是寒蛟水底眠<lb/>
　　　清潭夜月<lb/>
月在長空水在潭水光月色兩相涵潭中或有蛟龍起<lb/>
倒射蟾精散蔚藍<lb/>
　　　廣濟晨鐘<lb/>
祠光曙色兩平分山下蒲牢到處聞聴說年来農事好<lb/>
野人迎賽盡朝曛<lb/>
<pb n="KR4e0146_WYG_007-43b"/>
　　　大橋車馬<lb/>
緑樹春江雨乍收彩虹閃閃臥寒流長途車馬多扵水<lb/>
不解人間九折愁<lb/>
　　明皇撃節圖<lb/>
醉倚梧桐撃節時翠盤妃子舞衣垂漁陽莫怪胡塵起<lb/>
夢裏曽将尺八吹<lb/>
　　口占<lb/>
萬事無能只守愚年来更與世情踈等閒欲射韓公策<lb/>
<pb n="KR4e0146_WYG_007-44a"/>
已負平生未見書<lb/>
　　題徐世良冩生畫<lb/>
意趣天然筆法竒冩生今復見徐熙春花春鳥知多少<lb/>
消得東君㡬句詩<lb/>
　　梅花圖為憲僉胡用晦題<lb/>
翦雪裁氷巧作花霜臺人倚玉無瑕須知鼎鼐調羹味<lb/>
不落孤山處士家<lb/>
　　和張廷儀繡衣賞菊十二絶<lb/>
<pb n="KR4e0146_WYG_007-44b"/>
占斷西風第一芳精神真欲傲嚴霜紅顔浪說天魔隊<lb/>
金粟如来獨面黄<lb/>
東籬誰解惜芬芳花未殘時節未霜珍重樽前論花品<lb/>
行臺今日有蘇黄<lb/>
秋風誰敢擅幽芳江上芙蓉亦怕霜惟有東籬陶令菊<lb/>
獨將金色鬬橙黄<lb/>
肻隨桃李競春芳獨倚東籬慣傲霜試向牡丹園裡㸔<lb/>
空餘玉篆記姚黄<lb/>
<pb n="KR4e0146_WYG_007-45a"/>
傳老元来有世芳孫枝分出㡬星霜姮娥只解誇仙桂<lb/>
不道人間有鞠黄<lb/>
秋花粧㸃滿籬芳帶土移来尚有霜紅紫不湏爭爛漫<lb/>
獨憐真色屬金黄<lb/>
行臺柱史振餘芳怪底長安夜有霜此日東籬同把酒<lb/>
金英湏避豸冠黄<lb/>
幽花向晩壓羣芳青女相憐未著霜珍重品題逢豸史<lb/>
重来應見帶圍黄<lb/>
<pb n="KR4e0146_WYG_007-45b"/>
爛漫西風九月芳錦圍深䕶未經霜花神不愛春前品<lb/>
鑄出金錢破眼黄<lb/>
清才豸史漱清芳口嚼清氷面有霜老圃秋容期晩節<lb/>
此心白日到羲黄<lb/>
秋滿東籬色正芳妬花青女欲飛霜小亭清賞来詩侣<lb/>
緑蟻浮盃薦蠏黄<lb/>
繡衣玉斧重流芳勁節曽霏九夏霜記取長安今日别<lb/>
紅亭處處菊花黄<lb/>
<pb n="KR4e0146_WYG_007-46a"/>
　　五王醉歸圖<hi>二首</hi>
花蕚樓前日影移暖香塵裏醉歸遲如何到得開元後<lb/>
不似當初共被時<lb/>
花蕚樓深玳宴開諸王馬上競扶回海棠醉殺無人管<lb/>
直待漁陽戰鼓催<lb/>
　　曉起對雪<lb/>
午夜寒欺錦帳重凍酣簷馬不禁風朝来積雪深三尺<lb/>
喜兆今年百榖豐<lb/>
<pb n="KR4e0146_WYG_007-46b"/>
　　行樂<lb/>
青春行樂莫蹉跎出海烏蟾等逝波惆悵天隨呼不起<lb/>
江湖誰續散人歌<lb/>
　　賞花<lb/>
曲䦨干外牡丹花玉篆標題護絳紗龍管鳳笙歡賞處<lb/>
不知樓外夕陽斜<lb/>
　　題畫<lb/>
抱琴隨處覔知音誰識離騷萬古心行到溪山幽絶處<lb/>
<pb n="KR4e0146_WYG_007-47a"/>
細聴瀑布滌煩襟<lb/>
烟波萬頃水茫茫回首衡陽道路長天闊霜寒秋欲老<lb/>
西風雲外自行行<lb/>
　　夜宴<lb/>
華堂今夕綺筵開為報龍銅且莫催人静小屏紅燭短<lb/>
姮娥還送月明来<lb/>
　　次韻郊興<lb/>
信馬城東一徑斜柴門流水野人家吟鞭遥指歸来晩<lb/>
<pb n="KR4e0146_WYG_007-47b"/>
落日風吹鼓子花<lb/>
　　漫興<lb/>
俯仰乾坤自有餘小軒無事日如如眼前萬物皆成樂<lb/>
只㸔青山不㸔書<lb/>
　　問人求辛夷<lb/>
辛夷纔著兩三花花下開尊定㡬家折贈一枝君莫惜<lb/>
東風寧肯護繁華<lb/>
　　東園宴罷<lb/>
<pb n="KR4e0146_WYG_007-48a"/>
三分春色正當中媚景撩人處處同斜日小亭人醉後<lb/>
杏花香散一簾風<lb/>
　　池上<lb/>
新泉滚滚出無窮水面㣲波覺有風夜静獨憐清境好<lb/>
出㸔明月到天中<lb/>
　　宋髙宗南渡圖<lb/>
中原陵寝隔烟波南國樓臺貯綺羅試向西湖聴捷報<lb/>
凱歌翻作竹枝歌<lb/>
<pb n="KR4e0146_WYG_007-48b"/>
　　小景畫<lb/>
流水髙山趣自深抱琴相對坐松隂但須識得其中意<lb/>
何用人間有賞音<lb/>
　　次春日閒坐閒行二絶韻<lb/>
左圖右史我中間坐㸔沈烟起博山讀罷黄庭心似水<lb/>
緑隂幽鳥自間闗<lb/>
信歩尋詩怕雨催手携笻竹歩蒼苔此身自喜無餘事<lb/>
閒逐浮雲任往来<lb/>
<pb n="KR4e0146_WYG_007-49a"/>
　　馬上觀山<lb/>
層巒疊嶂倚髙寒嵐翠霏霏午未乾自有天然真意趣<lb/>
何湏移入畫圖㸔<lb/>
　　書室彈琴<lb/>
庭院風清午漏殘博山添火試沈檀緑隂滿地黄塵逐<lb/>
一曲梅花且自彈<lb/>
　　梨花夜月<lb/>
深院溶溶夜色新素娥移歩就花神瓊姿皓魄相輝映<lb/>
<pb n="KR4e0146_WYG_007-49b"/>
併作人間一叚春<lb/>
　　桃花春雪<lb/>
六花和粉傅紅粧咫尺天台入渺茫忽地作團銀海亂<lb/>
翻嫌春色誤劉郎<lb/>
　　風前楊栁<lb/>
萬縷千條拂釣磯細腰無力晩風㣲阿蠻似逞嬌癡態<lb/>
㡬度傞傞舞緑衣<lb/>
　　雨中海棠<lb/>
<pb n="KR4e0146_WYG_007-50a"/>
醉来無力倚雕牆細雨紛紛濕粉香好似馬嵬兵變日<lb/>
太真含淚缷紅粧<lb/>
　　過山家<lb/>
榆栁隂隂覆短牆繞畦黄蝶菜花香山翁睡起渾無事<lb/>
坐弄兒童笑夕陽<lb/>
　　秋山行客圖<lb/>
凉生踈樹雨初收山氣霑衣翠欲流何物騎驢癡老子<lb/>
搖鞭吟㫁一天秋<lb/>
<pb n="KR4e0146_WYG_007-50b"/>
　　閨情<lb/>
寳鴨香銷午夢殘倦来無力整雲鬟䦨干倚遍空惆悵<lb/>
人在天涯隔萬山<lb/>
　　過曲江池<lb/>
江邊一望草䝉茸絃管樓臺轉首空紅杏不知塵世改<lb/>
年年依舊笑春風<lb/>
　　薦福僧房<lb/>
門對南山列畫屏白雲如水宿簷楹老僧長日無塵事<lb/>
<pb n="KR4e0146_WYG_007-51a"/>
一炷清香一過經<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0146_WYG_007-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小鳴稿巻七<lb/>
</p>
<p>
</p>
  </div>
<div>
<head>小鳴稿巻八</head> <lb/>
    <p>
<pb n="KR4e0146_WYG_008-1a"/>
欽定四庫全書<lb/>
　小鳴稿巻八<lb/>
　　　　　　　　　　明　秦王朱誠泳　撰<lb/>
　聫句<lb/>
　　秋夜齋居與婁克讓憲使馬啟東大㕘劉文綱少<lb/>
　　㕘同作<lb/>
𤣥鳥初歸去賔鴻屬仲秋<hi>賔竹</hi>金風時漸爽火氣已全<lb/>
收<hi>克讓</hi>清廟深還邃齋居閴且幽<hi>啓東</hi>傳呼嚴夜禁次<lb/>
<pb n="KR4e0146_WYG_008-1b"/>
第報更籌<hi>文綱</hi>奉祀遵明訓為邦賴至休<hi>賔竹</hi>茅分秦<lb/>
社稷位重漢諸侯<hi>克讓</hi>肥腯供嘗獻豐年獲嵗酬<hi>啓東</hi>
神明歆懿徳輔弼賛嘉猷<hi>文綱</hi>毎懼名難副深慙禮未<lb/>
周<hi>賔竹</hi>精誠元自集職業素能修<hi>克讓</hi>仁義欽天道忠<lb/>
勤釋帝憂<hi>啟東</hi>春臺恒盎盎壽域日優優<hi>文綱</hi>相祀勞<lb/>
公等賔筵總畯流<hi>賔竹</hi>綱維端有本感格豈無由<hi>克讓</hi>
内外能脩謹神人永附投<hi>啓東</hi>年年如此夜賡和從珠<lb/>
旒<hi>文綱</hi>
<pb n="KR4e0146_WYG_008-2a"/>
　　郊行與長史吴元素㳺正固紀善湯以脩同作<lb/>
小隊從容曉出城<hi>賔竹</hi>無邊光景逐人行春明門外鸞<lb/>
聲動<hi>元素</hi>長樂坡前馬足輕清渭水光遙入望<hi>正固</hi>終<lb/>
南山色近相迎林邊吠客誰家犬<hi>以脩</hi>栁外呼人是處<lb/>
鶯極目雲烟春淡薄<hi>賔竹</hi>滿前石子路崢嶸山翁争迓<lb/>
車輿過<hi>元素</hi>村婦咸驚鼓吹鳴茅屋炊烟桑葉暗<hi>正固</hi>
河橋酒幔杏花明行厨内豎供茶茗<hi>以脩</hi>小寺癡僧進<lb/>
菜羹千載風流餘故事<hi>賔竹</hi>一時賔從總含英逰觀肯<lb/>
<pb n="KR4e0146_WYG_008-2b"/>
惜花前醉<hi>元素</hi>倡和多扵馬上成興盡歸来天未晩<hi>正</hi>
<hi>固</hi>無勞燈火候麾旌<hi>以脩</hi>
　　竹軒與致政閻文振方伯吴元素長史湯以脩紀<lb/>
　　善强景明伴讀同作<lb/>
小軒初灑掃<hi>賔竹</hi>走价速嘉賔暖日扶晴靄<hi>文振</hi>清風<lb/>
絶㸃塵青陽回北斗<hi>元素</hi>淑氣溢西秦土潤龍孫迸<hi>以</hi>
<hi>脩</hi>苔穿玉版新髙賢應與契<hi>景明</hi>樂事自相因侍從多<lb/>
名侣<hi>賔竹</hi>吾王乃主人䟽泉分地脉<hi>文振</hi>舉酒樂天真<lb/>
<pb n="KR4e0146_WYG_008-3a"/>
坐愛淇園秀<hi>元素</hi>遙分湘浦春虞韶諧古調<hi>以脩</hi>葛杖<lb/>
是前身勁節憐貞士<hi>景明</hi>虛心憶直臣信知渠自得<hi>賔</hi>
<hi>竹</hi>寧厭客来頻有物邀同賦<hi>文振</hi>相忘許任真百壺拚<lb/>
盡醉<hi>元素</hi>一視喜同仁把筆承顔晩<hi>以脩</hi>飛觴入手頻<lb/>
詩壇開勝集<hi>景明</hi>文㑹屬兹晨黄道年逢卯<hi>賔竹</hi>青龍<lb/>
月建辰生成皆帝力<hi>文振</hi>雨露總天均詎用湔沂水<hi>元</hi>
<hi>素</hi>何須釣渭濵此君端可托<hi>以脩</hi>尤物豈須珍讓國夷<lb/>
齊瘦<hi>景明</hi>辭榮淵憲貧玉妃堪作偶<hi>賔竹</hi>髯叟可為鄰<lb/>
<pb n="KR4e0146_WYG_008-3b"/>
影落應千尺<hi>文振</hi>林成擬十旬投壺資作矢<hi>元素</hi>烹茗<lb/>
代為薪酒量真無敵<hi>以脩</hi>詩成覺有神一腔情浩浩<hi>景</hi>
<hi>明</hi>四座喜津津令肅愁深罰<hi>賔竹</hi>才慳愧效顰曵裾䝉<lb/>
覆幬<hi>文振</hi>叨禄荷陶鈞睿藻光雲漢<hi>元素</hi>清辭冠縉紳<lb/>
欣逢今子建<hi>以脩</hi>文治正彬彬<hi>景明</hi>
　　登山與强景明伴讀同作<lb/>
南山何崔嵬渾融出天匠<hi>賔竹</hi>百二古稱雄封疆今獨<lb/>
壮<hi>臣晟</hi>髙於列雉城秀比施屏障<hi>賔竹</hi>導騎俾暫休肩<lb/>
<pb n="KR4e0146_WYG_008-4a"/>
輿聊一上<hi>臣晟</hi>霏嵐濕我衣落絮沾行仗<hi>賔竹</hi>峯巒露<lb/>
曉晴乾坤正春釀<hi>臣晟</hi>山鳥自和鳴山花亦爭放<hi>賔竹</hi>
山溜訝琴鳴山雲若潮漲<hi>臣晟</hi>崚嶒倦躋攀佳麗足瞻<lb/>
望<hi>賔竹</hi>悠悠引斾旌浩浩牽情况<hi>臣晟</hi>遙㸔泰華峰真<lb/>
乃丈人行<hi>賔竹</hi>咫尺近星辰分明履蓬閬<hi>臣晟</hi>俯察白<lb/>
雲低遐觀清渭漾<hi>賔竹</hi>髙興入㣲茫新詩給酧倡<hi>臣晟</hi>
薄暮始言歸賞心詎能忘<hi>賔竹</hi>山靈肯爽盟嵗嵗期相<lb/>
訪<hi>臣晟</hi>
<pb n="KR4e0146_WYG_008-4b"/>
　　賞菊與嚴宗哲太守長史吴元素喬思孝伴讀强<lb/>
　　景明同作<lb/>
九日招文士東籬醉菊花<hi>賔竹</hi>嬾雲神入藻<hi>亭有計汝和菊</hi>苦<lb/>
雨脚成麻<hi>宗哲</hi>酒量應無敵吟懐詎有涯<hi>元素</hi>淡香輕<lb/>
桂麝佳色陋鉛華<hi>景明</hi>禮秩矜踈放盤盂愧静嘉<hi>賔竹</hi>
八珍兼鹿豕諸品雜魚蝦<hi>思孝</hi>狂子歌為劇妖童髻作<lb/>
了<hi>宗哲</hi>壯懐輕不落醉耳厭琵琶<hi>思孝</hi>白雪翻新譜黄<lb/>
流㵼紫霞<hi>景明</hi>天空雨新霽風細日初斜<hi>賔竹</hi>五畆終<lb/>
<pb n="KR4e0146_WYG_008-5a"/>
殊逕千畦總異葩<hi>宗哲</hi>佳期人共賞睿製世争誇<hi>思孝</hi>
入枕清魂夢調羹濺齒牙<hi>景明</hi>且傾彭澤酒莫㸃玉川<lb/>
茶<hi>賔竹</hi>百拜情無已千鍾數更加<hi>元素</hi>龍涎真可擬羯<lb/>
鼓不須撾<hi>宗哲</hi>雅趣同三益雄才陋五車<hi>思孝</hi>仁賢光<lb/>
帝胄富貴自天家<hi>景明</hi>幸際明時好何妨逸興奢<hi>賔竹</hi>
東平名獨盛北闕望應賖<hi>宗哲</hi>任落㕘軍帽休乗博望<lb/>
槎<hi>正固</hi>風流憐楚客結束笑吴娃<hi>元素</hi>酩酊人分散踈<lb/>
林集暮鴉<hi>思孝</hi>
<pb n="KR4e0146_WYG_008-5b"/>
　　和賞菊與長史吴元素㳺正固紀善湯以脩伴讀<lb/>
　　强景明同作<lb/>
此日登髙節東籬菊正花<hi>賔竹</hi>滿園香似麝千本直如<lb/>
麻<hi>以脩</hi>斸出從園脚移来傍水涯<hi>景明</hi>髙情盟晩節好<lb/>
景殿年華<hi>元素</hi>富貴慙曹植踈狂笑孟嘉<hi>賔竹</hi>金鈴低<lb/>
護雀湘竹細分蝦<hi>正固</hi>喜入徴君眼慵簮羙妓丫<hi>以脩</hi>
古詞翻曲譜新調入筝琶<hi>元素</hi>酒艶流瓊液花光絢彩<lb/>
霞<hi>景明</hi>環亭諸品植壓㡌數枝斜<hi>賔竹</hi>脆管初喧席寒<lb/>
<pb n="KR4e0146_WYG_008-6a"/>
蜂正戀葩<hi>正固</hi>弁欹從客笑句就任渠誇<hi>元素</hi>正味輕<lb/>
椒桂餘甘溢齒牙<hi>景明</hi>情酣非為酒神醒尚宜茶<hi>賔竹</hi>
忘勢情偏洽崇儒禮莫加<hi>以修</hi>吟長香易燼令急鼔頻<lb/>
撾<hi>元素</hi>宴晩燒髙燭歸時駕小車<hi>正固</hi>衣冠叨盛㑹辭<lb/>
翰愧名家<hi>景明</hi>貨色非吾事逰畋肯自奢<hi>賔竹</hi>好懐聊<lb/>
共適内醖不湏賖<hi>元素</hi>髙宴如凌漢清逰似泛槎<hi>正固</hi>
飛觴勞侍史協律付官娃<hi>以脩</hi>揮筆疑神助淋漓墨㸃<lb/>
鴉<hi>景明</hi>
<pb n="KR4e0146_WYG_008-6b"/>
　　重賞菊與閻文振方伯吴元素長史湯以脩紀善<lb/>
　　强景明伴讀同作<lb/>
佳節逢重九𢎞開玳瑁筵<hi>賔竹</hi>衣冠来座上弦管列堂<lb/>
前<hi>文振</hi>鴈度雲千里虹收雨一天<hi>元素</hi>繁花分綿繡正<lb/>
色綴金錢<hi>以修</hi>莫為秋容淡應期晩節堅<hi>景明</hi>飡英能<lb/>
辟榖飲水可延年<hi>賔竹</hi>采采凌霜瘦瀼瀼帶露鮮<hi>文振</hi>
麝蘭紛馥郁羅綺鬭暄妍<hi>元素</hi>西子嬌疑語妖環醉欲<lb/>
眠<hi>以修</hi>蜂媒情太劇蝶使信空傳<hi>景明</hi>秋圃真堪託春<lb/>
<pb n="KR4e0146_WYG_008-7a"/>
風不受憐<hi>賔竹</hi>橘橙宜共賞桃李謾爭先<hi>文振</hi>燦燦詩<lb/>
如錦源源酒似泉<hi>元素</hi>歌喉憐宛轉舞䄂喜翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>以修</hi>
舊量誰云減新聲我最便<hi>景明</hi>吟壇兼四羙藩邸集羣<lb/>
仙<hi>賔竹</hi>檻外風初靜樓頭月未圓<hi>文振</hi>杯盤将欲徹宫<lb/>
徴尚相宣<hi>元素</hi>酧酢情無已推敲勢欲顛<hi>以脩</hi>塵凡真<lb/>
有慶魚水豈無縁<hi>景明</hi>更鼔休相促茶瓜且少延<hi>賔竹</hi>
興䦨投彩筆醉去壓銀韀<hi>文振</hi>自昔恩波濶而今樂事<lb/>
偏<hi>元素</hi>拜歸分綘燭護送擁金蓮<hi>以脩</hi>感激何由報同<lb/>
<pb n="KR4e0146_WYG_008-7b"/>
祈壽八千<hi>景明</hi>
　　再賞菊與閻文振方伯吴元素長史湯以脩紀善<lb/>
　　强景明伴讀同作<lb/>
秋来嘗苦雨九日喜新晴<hi>賔竹</hi>佳色㸔叢菊香醪泛落<lb/>
英<hi>文振</hi>衣冠成勝㑹絃管動新聲<hi>元素</hi>聖世文風盛金<lb/>
天灝氣清<hi>以脩</hi>錦屏重護影玉篆細標名<hi>景明</hi>繁露沾<lb/>
来重清霜著處輕<hi>賔竹</hi>繞籬濃復淡倚檻直還横<hi>文振</hi>
異品供人玩羣葩照眼明<hi>元素</hi>舉杯添逸興把筆助吟<lb/>
<pb n="KR4e0146_WYG_008-8a"/>
情<hi>以修</hi>酒許留連飲詩容次第成<hi>景明</hi>楚騷曽入詠彭<lb/>
澤久尋盟<hi>賔竹</hi>桃李争春艶松篁晩自榮<hi>文振</hi>秋容三<lb/>
逕淡雄辯四筵驚<hi>元素</hi>且折簮華髪寧辭罄玉罌<hi>以脩</hi>
不須烹白石焉用煑黄精<hi>景明</hi>中國多麟鳳邊疆罷甲<lb/>
兵<hi>賔竹</hi>老来辭紫綬醉後戀銀筝<hi>文振</hi>雲錦機中出龍<lb/>
蛇筆下生<hi>元素</hi>九重同覆載四海賀昇平<hi>以脩</hi>共喜逰<lb/>
藩邸何妨隠斗城<hi>景明</hi>身湏妨酒困心恐為詩怦<hi>賔竹</hi>
上苑風烟隔南陽月旦評<hi>文振</hi>長詩慙我續好景許誰<lb/>
<pb n="KR4e0146_WYG_008-8b"/>
争<hi>元素</hi>納海烏先堕棲林鳥不鳴<hi>以脩</hi>出門歸去晩譙<lb/>
鼓振初更<hi>景明</hi>
　　淡香亭賞菊與丘仲玉少㕘楊應寧憲副同作<lb/>
端居葆貞素眷言惜秋光<hi>賔竹</hi>植彼霜中物挹此淡而<lb/>
香<hi>仲玉</hi>和氣奪金秀正色裁坤裳<hi>應寧</hi>楚畹茞蘭馥天<lb/>
孫雲錦張<hi>賔竹</hi>黯淡散輕紫圓融飛碎黄<hi>仲玉</hi>邈矣絶<lb/>
塵俗巋然殿羣芳<hi>應寧</hi>交聮君子社愛比富貴粧<hi>賔竹</hi>
桂府地空闢娃宫蜂自忙<hi>仲玉</hi>忘言南山趣撃節老圃<lb/>
<pb n="KR4e0146_WYG_008-9a"/>
章<hi>應寧</hi>鼓兹希聲調侑以𤣥酒觴<hi>賔竹</hi>一亭中有翼八<lb/>
牕秋正凉<hi>仲玉</hi>開口苦不易盟心故難忘<hi>應寧</hi>繁枝滌<lb/>
蕪穢夙種深盖藏<hi>賔竹</hi>英飡歌楚澤水飲懐南陽<hi>仲玉</hi>
㕘陪沗髙㑹授簡慚荒唐<hi>應寧</hi>
　　驪山懐古與湯以脩紀善同作<lb/>
長安晩出裊唫鞭稅駕驪山一悵然<hi>賔竹</hi>烽火臺空人<lb/>
已去蓮花湯暖水猶羶<hi>以脩</hi>山猿窺果来林外野鹿銜<lb/>
花出苑前<hi>賔竹</hi>樵子雲中薪古木耕夫雨後拾遺鈿<hi>以</hi>
<pb n="KR4e0146_WYG_008-9b"/>
<hi>脩</hi>前朝社稷胡雛壊上古隂符老母傳<hi>賔竹</hi>嬴墓已飛<lb/>
三月火漢陵猶鎖四時烟<hi>以脩</hi>落霞疑似張緋幕流水<lb/>
還如奏管弦<hi>賔竹</hi>鬭寳謾勞談往事坑儒徒自憶當年<lb/>
<hi>以脩</hi>朱樓紫殿空遺趾漢碣唐碑蝕舊鐫<hi>賔竹</hi>夜月行<lb/>
營人寂寂春風輦路草芊芊<hi>以脩</hi>荒祠燕雀寒山下髙<lb/>
塚牛羊夕照邊<hi>賔竹</hi>眼底興亡存鑒戒何湏搔首問蒼<lb/>
天<hi>以脩</hi>
　　蓮塘與强景明伴讀同作<lb/>
<pb n="KR4e0146_WYG_008-10a"/>
睡起深宫厭日長閒来小輦過蓮塘<hi>賔竹</hi>沿堤釵股多<lb/>
芳荇夾道絲條總緑楊<hi>臣晟</hi>歩底流泉分地脉樹頭飛<lb/>
翠滴嵐光<hi>賔竹</hi>移将太液池邉景散作旃檀國裏香<hi>臣</hi>
<hi>晟</hi>共愛精神兼色相還憐紅白間青黄<hi>賔竹</hi>應疑根自<lb/>
三峯徙果見花開十丈强<hi>臣晟</hi>天馬有蹄争出浴神魚<lb/>
無餌不須藏<hi>賔竹</hi>旋收紫的供茶碗自捲青筩當酒觴<lb/>
<hi>臣晟</hi>赤日行天紈扇急清風入席苧衣凉<hi>賔竹</hi>蜻蜓對<lb/>
立来還去屬玉雙飛集又翔<hi>臣晟</hi>小豎敲針權作釣奚<lb/>
<pb n="KR4e0146_WYG_008-10b"/>
奴横木代為梁<hi>賔竹</hi>人縁避暑趨亭上客為尋詩坐水<lb/>
傍<hi>臣晟</hi>勘破乾坤俱是樂真成物我兩相忘<hi>賔竹</hi>濂溪<lb/>
老子無邊趣太乙真人一葉航<hi>臣晟</hi>自足娱心歌窈窕<lb/>
何須濯足賦滄浪<hi>賔竹</hi>新詩輳出應難和爛醉扶歸也<lb/>
不妨<hi>臣晟</hi>須信西方真佛境更扵何處覔仙鄉<hi>賔竹</hi>非<lb/>
才自愧非韓孟七歩誰能敵我王<hi>臣晟</hi>
　　送成復初指揮南還與嚴宗哲太守喬思孝長史<lb/>
　　强景明伴讀同作<lb/>
<pb n="KR4e0146_WYG_008-11a"/>
一騎衝寒出㶚陵<hi>賔竹</hi>望中仙掌入雲層三秦豪傑鄉<lb/>
評在<hi>宗哲</hi>兩葉勲華國史登龍起當年聞扈從<hi>思孝</hi>蟬<lb/>
聮此日㸔雲仍琴邊得趣追中散<hi>景明</hi>畫裏傳詩比右<lb/>
丞瘦骨獨憐清似鶴<hi>賔竹</hi>竒毛轉覺鷙如鷹名通丹陛<lb/>
交章薦<hi>宗哲</hi>功在黄河滿路稱分手又從天外未<hi>思孝</hi>
舉頭猶記日邊曽白雲目㫁松楸逺<hi>景明</hi>紫電光寒滻<lb/>
渭澄鄭驛梅緘春早寄<hi>賔竹</hi>謝地草思夢還憑大江潮<lb/>
上初生月<hi>宗哲</hi>古渡澌流漸合氷歸到舊京應憶我<hi>思</hi>
<pb n="KR4e0146_WYG_008-11b"/>
<hi>孝</hi>石頭風雨夜牕燈<hi>景明</hi>
　　二月二十二日與楊應寧憲副宋惟寅憲僉强景<lb/>
　　明伴讀城東泛舟同作<hi>二首</hi>
冉冉清溪映緑楊<hi>賔竹</hi>杏園遥指碧雲傍<hi>惟寅</hi>藩宫地<lb/>
接天潢近<hi>應寜</hi>靈沼波分太液長<hi>景明</hi>魚鳥樂隨人共<lb/>
狎<hi>賔竹</hi>主賔情與世相忘<hi>惟寅/</hi>匆匆不盡仙舟興<hi>應寜</hi>
却笑公家鎮日忙<hi>景明</hi>
　　又<lb/>
<pb n="KR4e0146_WYG_008-12a"/>
小舟搖曵出垂楊<hi>賔竹</hi>岸草汀花送逺香<hi>應寧</hi>善擬東<lb/>
平心最樂<hi>惟寅</hi>尊傾北海興偏長<hi>景明</hi>百年利渉蘭為<lb/>
棹<hi>賔竹</hi>一代豪吟筆有床<hi>應寧/</hi>天外恵風如解事<hi>惟寅</hi>
黒雲催雨助詩狂<hi>景明</hi>
　　賞春與强景明伴讀同作<lb/>
青春尋樂事受簡召羣仙<hi>賔竹</hi>鳥外張油幕花前設綺<lb/>
筵<hi>臣晟</hi>小堦芳草合深苑錦雲鮮<hi>賔竹</hi>山色開圖畫鶯<lb/>
聲錯管絃<hi>臣晟</hi>園桃迎我笑宫栁正人眠<hi>賔竹</hi>浸酒挼<lb/>
<pb n="KR4e0146_WYG_008-12b"/>
花蘂供茶煑竹鞭<hi>臣晟</hi>深杯休放却髙興更相牽<hi>賔竹</hi>
睿製容相續清詞敢售妍水魚元有合雨露自無邊敢<lb/>
謂鄒枚盛尤慙董賈賢<hi>臣晟</hi>多應憐氣味不是慕葷羶<lb/>
令出催金鉢詩成唾錦箋<hi>賔竹</hi>陳思才獨盛妙思入幽<lb/>
𤣥<hi>臣晟</hi>
　集句<lb/>
　　擬劉文綱少㕘悼亡<lb/>
撃節悲歌缺唾壺<hi>闕</hi>　風花飛墜鳥鳴呼<hi>文天祥</hi>縱令奔<lb/>
<pb n="KR4e0146_WYG_008-13a"/>
月成仙去<hi>包何</hi>為問嫦娥更有無<hi>白居易</hi>
油壁香車不再逢<hi>晏殊</hi>陽臺雲雨去無踪<hi>胡曽</hi>寫真縱<lb/>
有崔徽筆<hi>劉基</hi>不是崔徽巻裏容<hi>吴世中</hi>
不見當時勸酒人<hi>宋邕</hi>今年依舊去年春<hi>何扶</hi>幽牕謾<lb/>
結相思夢<hi>張泌</hi>夢裏相逢恐未真<hi>李山甫</hi>
感時心緒杳難平<hi>李後主</hi>無處登臨不繋情<hi>許渾</hi>寂寂海<lb/>
棠枝上月<hi>朱淑真</hi>清光此夜為誰明<hi>陳剛中</hi>
緑牕今夜夢分明<hi>元好問</hi>夢得分明恨轉生<hi>秦少㳺</hi>覺起無<lb/>
<pb n="KR4e0146_WYG_008-13b"/>
言成獨坐<hi>楊基</hi>參横斗轉月三更<hi>蘇軾</hi>
㫁猿今夕淚沾衣<hi>竇常</hi>惆悵朱顔不復歸<hi>宋邕</hi>玉珮無<lb/>
聲畫屏冷<hi>劉瑤</hi>寒窓燈盡月斜暉<hi>許渾</hi>
離别不堪無限意<hi>杜甫</hi>為君惆悵又黄昏<hi>羅隠</hi>明眸皓<lb/>
齒今何在<hi>杜甫</hi>環珮空歸月夜魂<hi>杜甫</hi>
繡帳金爐冷篆烟<hi>劉翥</hi>魂歸溟漠魄歸泉<hi>朱褒</hi>題詩朝<lb/>
憶復暮憶<hi>陸龜蒙</hi>花落猿啼又一年<hi>趙嘏</hi>
一寸相思一寸灰<hi>李義山</hi>蒼茫羅紬隔紅埃<hi>李益</hi>不知情<lb/>
<pb n="KR4e0146_WYG_008-14a"/>
魄逰何處<hi>胡曽</hi>且作行雲入夢来<hi>包何</hi>
一片香魂不可招<hi>胡宿</hi>野烟江草共蕭蕭<hi>雅琥</hi>魚書欲<lb/>
寄何由逹<hi>晏殊</hi>隔㫁巫山去路遥<hi>竇牟</hi>
紅衣落盡暗香殘<hi>羊士諤</hi>相見時難别亦難<hi>李啇隠</hi>弱水蓬<lb/>
莱三萬里<hi>張翥</hi>碧桃何處更驂鸞<hi>薛逢</hi>
氷簟銀床夢不成<hi>温庭筠</hi>宵分獨坐到天明<hi>李涉</hi>
                    <graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然四<lb/>
顧難消遣<hi>鄭谷</hi>誰為梅花怨未平<hi>譚用之</hi>
紅顔無奈落花催<hi>吴融</hi>可使英靈許再来<hi>胡宿</hi>竟日倚<lb/>
<pb n="KR4e0146_WYG_008-14b"/>
闌空嘆息<hi>李涉</hi>寸心爭忍不成灰<hi>胡曽</hi>
百感中来不自由<hi>杜牧</hi>瑣窓花老鏡鸞收<hi>叚天祐</hi>雲飛雨<lb/>
散知何處<hi>温庭筠</hi>人自傷心水自流<hi>劉天房</hi>
目斷黄雲鴈影沈<hi>李徳真</hi>秋聲無不攪離心<hi>杜牧</hi>月中人<lb/>
去青山在<hi>王士熙</hi>一段清愁自不禁<hi>趙宗森</hi>
錦機春煖鳳停梭<hi>闕復</hi>生死情深可奈何<hi>真桂芳</hi>回首不<lb/>
堪腸㫁處<hi>陳基</hi>髙墳新起白峩峩<hi>張文昌</hi>
含香體素欲傾城<hi>山谷</hi>自是三千第一名<hi>薛能</hi>今日美<lb/>
<pb n="KR4e0146_WYG_008-15a"/>
人棄我去<hi>盧仝</hi>寂寥珠翠想遺聲<hi>劉滄</hi>
舊時仙侣笑相迎<hi>張鵬</hi>王母前頭作伴行<hi>項斯</hi>宴罷瑤<lb/>
池春夢㫁<hi>黄松瀑</hi>何年絳節下重城<hi>劉滄</hi>
金瑣瑤窓翠幔中<hi>女仙</hi>㡬回魂夢與君同<hi>晏殊</hi>相携不<lb/>
盡叮嚀語<hi>僧笑隠</hi>得䘮悲懽總是空<hi>温庭筠</hi>
閉門踈雨落梧桐<hi>王士熙</hi>多少凄凉在此中<hi>崔道融</hi>遐想倚<lb/>
䦨人去後<hi>樓有戍</hi>玉書無路托鱗鴻<hi>雅琥</hi>
畫樓西畔桂堂東<hi>李商隠</hi>孔雀屏開燭影紅<hi>楊巨源</hi>今日窅<lb/>
<pb n="KR4e0146_WYG_008-15b"/>
然忘此景<hi>王冕</hi>野花黄蝶領春風<hi>王初</hi>
鸞鏡佳人後㑹稀<hi>李啇隠</hi>論交却憶十年時<hi>髙達夫</hi>釵留一<lb/>
股合一扇<hi>白居易</hi>物在人忘無見期<hi>李頎</hi>
舊恨新愁只自知<hi>蘓軾</hi>髙樓獨上思依依<hi>皇甫茂政</hi>紅顔未<lb/>
老恩先㫁<hi>白居易</hi>惆悵當年意盡違<hi>羅鄴</hi>
芙蓉脂肉緑雲鬟<hi>元㣲之</hi>一去瑤池更不還<hi>胡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>寂寞閒<lb/>
庭春又晩<hi>劉萬年</hi>更無人倚玉䦨干<hi>崔魯</hi>
隠几無言有所思<hi>子昻</hi>慘烟悽雨不勝悲<hi>郝經</hi>梧桐葉<lb/>
<pb n="KR4e0146_WYG_008-16a"/>
上偏蕭索<hi>戎昱</hi>始是思君腸㫁時<hi>周必大</hi>
春夢無心秪佀雲<hi>皮日休</hi>一燈明滅夜将分<hi>艾性夫</hi>美人粉<lb/>
黛歸何處<hi>吴元徳</hi>欲寄音書那得聞<hi>李太白</hi>
情縁心事兩難忘<hi>元好問</hi>回首東風一斷腸<hi>羅隠</hi>欲吊芳<lb/>
魂何處是<hi>吕佐</hi>野田極目草茫茫<hi>胡曽</hi>
南國佳人去不回<hi>包何</hi>舊交心為絶絃哀<hi>崔珏</hi>若逢佳<lb/>
景惟惆悵<hi>元微之</hi>懐抱何時得好開<hi>杜子美</hi>
華箋好作㫁腸文<hi>皮日休</hi>薤露歌殘不忍聞<hi>靈一</hi>四尺孤<lb/>
<pb n="KR4e0146_WYG_008-16b"/>
墳何處是<hi>許渾</hi>落花飛絮正紛紛<hi>鄭谷</hi>
一日相思似九秋<hi>子昻</hi>百壺芳醑豈消憂<hi>胡曽</hi>魂歸南<lb/>
國迷黄壤<hi>皎然</hi>月户雲牕許暫留<hi>楊基</hi>
銀燭秋光冷畫屏<hi>杜牧</hi>遶廊行處思騰騰<hi>韓偓</hi>美人一<lb/>
去無消息<hi>王士熙</hi>敲遍䦨干喚不譍<hi>韓偓</hi>
㡬度相思入夢頻<hi>沈徳躬</hi>鏡中金翠李夫人<hi>温庭筠</hi>暫時㑹<lb/>
面終相異<hi>張文昌</hi>白水青山空復春<hi>杜子美</hi>
音容無復見當時<hi>許衡</hi>花落深春鶯亦悲<hi>于立</hi>今日不<lb/>
<pb n="KR4e0146_WYG_008-17a"/>
堪生死别<hi>楊鎰</hi>相思無路莫相思<hi>鬼吟</hi>
彩雲聲㫁玉簫寒<hi>辛敬</hi>㡬許幽情欲話難<hi>薛逢</hi>盡日傷<lb/>
心人不見<hi>許渾</hi>一簾風雨杏花殘<hi>華岳</hi>
為哦楚些作哀詩<hi>敖陶孫</hi>婉轉蛾眉能㡬時<hi>宋之問</hi>天上人<lb/>
間不相見<hi>崔灝</hi>欲從何處寄相思<hi>牛諒</hi>
　<lb/>
　<lb/>
　<lb/>
<pb n="KR4e0146_WYG_008-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小鳴稿巻八<lb/>
</p>
<p>
</p>
  </div>
<div>
<head>小鳴稿巻九</head> <lb/>
    <p>
<pb n="KR4e0146_WYG_009-1a"/>
欽定四庫全書<lb/>
　小鳴稿巻九<lb/>
　　　　　　　　　　明　秦王朱誠泳　撰<lb/>
　賛<lb/>
　　愍祖<lb/>
赳赳儀容桓桓英武出甲隴西散其部伍心拱北辰威<lb/>
鎮西土肇造秦邦為我始祖<lb/>
　　愍祖妃鄧氏<lb/>
<pb n="KR4e0146_WYG_009-1b"/>
堂堂世胄曰惟寧河姿容嚴重佐理中和邑姜嫓美太<lb/>
姒同科配我始祖耿耿不磨<lb/>
　　隠祖<lb/>
儀容豐偉性行脩潔震若雷霆皎如氷雪持已謹嚴維<lb/>
藩卓越維我隠祖天潢之傑<lb/>
　　隠祖妃劉氏<lb/>
天生淑質世閥元勛中心樂善内助惟勤賢聲洋溢令<lb/>
徳彰聞佐我隠祖百世騰芬<lb/>
<pb n="KR4e0146_WYG_009-2a"/>
　　夫人唐氏<lb/>
明明隠祖允賴匡襄篤生國嗣曰懐曰康宗枝蕃衍奕<lb/>
葉隆昌夫人之澤地久天長<lb/>
　　僖祖<lb/>
兢兢持已翼翼小心靡奢靡縱不驕不淫夙成令徳早<lb/>
著徽音天奪之速千古沉沉<lb/>
　　懐祖<lb/>
天姿開爽性質剛明雅音允協巧思層生藩維之表宗<lb/>
<pb n="KR4e0146_WYG_009-2b"/>
室之英惜乎短折諡稱其情<lb/>
　　懐祖妃張氏<lb/>
天挺幽姿配我懐祖九死不移終身一姥烈日嚴霜中<lb/>
流砥柱夀考令徳名垂千古<lb/>
　　康祖<lb/>
天姿英毅至性剛方敦崇儒術雅尚詞章臣工震肅禮<lb/>
樂鋪張維我康祖于秦有光<lb/>
　　康祖妃陳氏<lb/>
<pb n="KR4e0146_WYG_009-3a"/>
具備徳容博通書史綱紀宫闈教育孫子相我祖王實<lb/>
周任姒於萬斯年永賴餘祉<lb/>
　　恵考<lb/>
猗歟昭考肫肫其仁有如時雨有若陽春徳音秩秩文<lb/>
質彬彬愛人好予寵諡維新<lb/>
　　恵考妃王氏<lb/>
早膺封冊相我先王夀雖不永名亦斯彰儀容如在傳<lb/>
誦不忘於穆清廟同享烝嘗<lb/>
<pb n="KR4e0146_WYG_009-3b"/>
　　母妃楊氏<lb/>
天姿貞淑懿徳慈良山川毓秀宫壼騰光生我育我為<lb/>
君為王褒贈自天永荷吾皇<lb/>
　　恵考繼妃嵇氏<lb/>
粤膺妙選繼佐先王寵頒冊命恩禮殊常尊崇二紀宫<lb/>
壼重光四旬薨逝附𦵏原岡<lb/>
　　自賛小像<lb/>
非卿非相非道非僧樂天忘勢惕勵戰兢惟飢飡而渇<lb/>
<pb n="KR4e0146_WYG_009-4a"/>
飲恒夜寐以夙興徳無可重才靡可稱好讀書而不解<lb/>
欲寡過而未能野服綸巾暫宜獨樂析圭儋爵恒恐弗<lb/>
勝事琴書而作伴招風月以為朋噫斯人也既宅心於<lb/>
道義任時人之愛憎<lb/>
　　賔竹軒記<lb/>
予書堂之西軒舊有叢竹嵗久枝葉殄瘁幾無留良焉<lb/>
乃命侍人悉芟除之别植數百本不三二嵗蓊然成林<lb/>
蕭然有洞庭九疑之趣予甚樂之日引肩輿造竹所杜<lb/>
<pb n="KR4e0146_WYG_009-4b"/>
門謝客獨與此君相揖譲竹亦曉解予意觸事感興動<lb/>
能相如予坐竹叅吾前予行竹隨吾後予語竹鏗然相<lb/>
應答或時敲金戞玉奏簫笙以相娯至于興在書史竹<lb/>
亦作伊吾聲伴予讀興在詩歌竹更作推敲勢助予吟<lb/>
久之精神凝合爾汝交契盖不知竹之為賔賔之為竹<lb/>
也予謂孟嘗之客三千田横之客五百宜莫若予竹之<lb/>
衆且賢者遂顔其軒曰賔竹云有難予者曰闗中故多<lb/>
豪傑王誠禮賢下士寜無足充王之賔者而賔顧以竹<lb/>
<pb n="KR4e0146_WYG_009-5a"/>
乎且竹固植物類耳以為有情而實無情以為有言而<lb/>
實未嘗有言也此而賔之其名實似不相當其於義似<lb/>
無據噫是非特不知予亦正不知竹者今天下賢人君<lb/>
子己仕者限於官守各有常職不可得而亟見之未仕<lb/>
者又多深藏以為智髙蹈以為潔非予力所能致是竹<lb/>
乃吾庭户間物欲之則是不煩起居吾賔而禮之非惟<lb/>
適吾性而昕夕相觀又藉以成吾徳焉古國君卿大夫<lb/>
之禮賔非徒式燕以樂亦将有所資也鹿鳴之詩曰我<lb/>
<pb n="KR4e0146_WYG_009-5b"/>
有嘉賔徳音孔昭又曰人之好我示我周行盖美其徳<lb/>
而冀其以善告也夫竹於植物中最為全徳其中虚似<lb/>
仁其勇邁直遂似義其羣居不倚獨立不懼似剛其可<lb/>
器使似才其四時而不易其色似節徳音之在天下昭<lb/>
昭如此吾固将師之事之豈但賔之云乎抑君子之處<lb/>
世有所契合則忘情之情情之至也不言而言言之妙<lb/>
也彼神交百世尚友千古者豈必待話言通肺腑然後<lb/>
得其人哉或者昧於體物之義而致疑於有情無情有<lb/>
<pb n="KR4e0146_WYG_009-6a"/>
言無言之間其為見淺矣其為說陋矣請從此辭去無<lb/>
以間吾賔難者憮然慚黯然退予就見此君擊節而為<lb/>
之歌曰竹兮賔兮交以神兮賓兮竹兮聊以免吾俗兮<lb/>
嗟軒之賓兮視此盟言兮子孫百世兩無諼兮遂書以<lb/>
為記<lb/>
　　瑞蓮亭記<lb/>
予府城外内水陸草木之花甚多而蓮品為尤甚一日<lb/>
偶至體仁門之南廊俯瞰清泠芳敷掩映朱華緑蔕縁<lb/>
<pb n="KR4e0146_WYG_009-6b"/>
溝覆池乃飾左右廊其室為亭將與知音者賞之亭成<lb/>
有嘉蓮産池中兩岐同榦並蔕交輝光彩奪目臣民觀<lb/>
者為之色動或曰此瑞蓮也殆王之善之徴乎予曰不<lb/>
然萬物之初皆本乎氣化天地之氣有常有變莫詰其<lb/>
由是故木有樛者曲者岐者人之指有岐者脅有駢者<lb/>
未閒以是為瑞也夫蓮之駢生疑亦若是顧從而譁之<lb/>
以為物之瑞善之徴亦惑矣且世之為善者衆矣善則<lb/>
得福有固然者必人刻一物以徴之彼造物者將不屑<lb/>
<pb n="KR4e0146_WYG_009-7a"/>
屑乎然則凡物之異常者皆氣之變也何與乎人事而<lb/>
又何足瑞邪聴者皆唯唯有進而言者曰天下之物不<lb/>
恒有者為瑞木以殊本連理為瑞禾以異畆同穎為瑞<lb/>
四時皆露而瑞者為甘九地皆泉而瑞者為醴若是者<lb/>
惟其不恒有故人貴之今夫蓮之為物家得而植之然<lb/>
一本而岐岐而並艷艷而並實者世不恒見徴之往牒<lb/>
亦不數數聞不謂之瑞可乎傳曰和氣致祥人之一身<lb/>
其氣與天地通人身之善足以召和天地之和從而應<lb/>
<pb n="KR4e0146_WYG_009-7b"/>
之其機緘外泄必著之物天地固不必躬親為之也以<lb/>
為非瑞則周公不當作歸禾班氏不必歌三秀而巻阿<lb/>
鳯皇之詠亦贅矣予曰以若所言則謂之瑞可也謂之<lb/>
非瑞亦可也何則善不易積和不易召使在已者有以<lb/>
致之謂之瑞固宜茍善不足以致瑞而偶得瑞則其瑞<lb/>
也秪足以為孽耳予之涼薄上無以承乎神祗下無以<lb/>
媚於官僚衆庶日夕兢業求免過責之不暇彼瑞蓮者<lb/>
胡為乎來哉此予所以反觀内省而實不能當也昔漢<lb/>
<pb n="KR4e0146_WYG_009-8a"/>
黄霸圖上神雀張敞有計吏竊笑之奏恐長詐偽以敗<lb/>
風俗劉昆之反風滅火虎北渡河未足深異而偶然之<lb/>
對天子稱嘆焉予既不欲蹈黄霸之轍又不敢拾劉昆<lb/>
之語以號於人然竊思之聖明御極至仁太和薫蒸無<lb/>
間而我秦先王世守藩服皆敦徳履善益衍益厚和氣<lb/>
之應彰於瑞蓮雖非予所致而亦非無所致而至者則<lb/>
予亦不得不承也承之當奈何六經有聖謨焉祖訓有<lb/>
成法焉朝益暮習口誦而心維之加實踐焉求不失其<lb/>
<pb n="KR4e0146_WYG_009-8b"/>
身不廢其職幽無愧於神明無怍於人庶幾稱宗臣於<lb/>
有道之世為無忝而天休滋至方自兹始耳於是取所<lb/>
謂瑞蓮者二<hi>闕</hi>
<pb n="KR4e0146_WYG_009-9a"/>
</p>
<p>
<pb n="KR4e0146_WYG_009-10a"/>
恒業卒難動遷度省城隙地一區𢎞敞明麗可建書院<lb/>
乃保安王府予弟鎮國將軍誠漖地而予嘗以他地互<lb/>
易之者也於是西安守華容嚴君永濬具啟于予予以<lb/>
兹事為斯文盛舉遂命長史司撥以給之地既協吉郡<lb/>
復上之藩臬左布政使婺源汪公進按察使芝山仰公<lb/>
昇條具事宜請于巡撫都憲靈寳許公進巡按御史陽<lb/>
城張公黻議以克合遂檄所司鳩工聚材諏日將事命<lb/>
西安府經厯許謹西安前衞知事朱範董其役而楊公<lb/>
<pb n="KR4e0146_WYG_009-10b"/>
暨嚴君則往來督察之鎮守太監建寜劉公瑯都督同<lb/>
知金臺陳公瑛以祠前地不展謀諸御史張公圖市民<lb/>
居為開拓計而予弟永夀王府奉國將軍誠滕以所居<lb/>
敝陋方欲他徙而患莫售遂命侍人以其情通有司請<lb/>
于上官出重價市之既而都憲汝南熊公翀御史安徳<lb/>
馬公碁相繼為撫按皆極勸相作興工力日倍以𢎞治<lb/>
戊午夏四月落成距經始之期纔七閲月耳其制中為<lb/>
正學祠祠祀横渠魯齋而推原横渠之學之所自併明<lb/>
<pb n="KR4e0146_WYG_009-11a"/>
道程先生祀之且謂京兆為先生宦逰地也鄉賢之有<lb/>
功道學者藍田吕氏而下凢十人東西配焉右為書院<lb/>
堂室有嚴齋舎環列擇士之秀而賢者講讀其間日惟<lb/>
從事于身心理性之學以上尋程張遺緒而舉子業亦<lb/>
兼治不廢遵時制也左為按察分司提學憲臣居焉端<lb/>
軌範嚴約束作勤起怠胥於是乎在而書院之規赫然<lb/>
動人矣嗚呼自横渠先生得二程正學以開闗中道學<lb/>
之源一時門人如諸吕蘇范相與周旋凢所論述皆聖<lb/>
<pb n="KR4e0146_WYG_009-11b"/>
經羽翼至魯齋先生來領學政式克闡明之而元甫紫<lb/>
陽蕭同諸君子又揚其波助其瀾斯文如綫之脉至于<lb/>
今不泯者實賴焉顧科舉之業興士之以豪傑稱者多<lb/>
止於章句文字中茍可以取科第不翅足矣先輩為已<lb/>
向上之學切問近思之功談者非不知知而行者不數<lb/>
數見天理常存典刑固在是祠之復及書院之興豈直<lb/>
為觀美哉葢將使一方之士仰止鄉賢潜心正學庶幾<lb/>
獲究真材之用此領學政者之責而楊公之用心亦至<lb/>
<pb n="KR4e0146_WYG_009-12a"/>
矣雖然天下之事每<hi>闕</hi>
　<lb/>
　<lb/>
　<lb/>
　<lb/>
　<lb/>
　　拙解<lb/>
予既以拙自名客有以巧自負者過而見誚曰世方逐<lb/>
<pb n="KR4e0146_WYG_009-12b"/>
巧而子乃甘於拙子誠拙者矣予聞而笑曰我非巧於<lb/>
拙者也而子殆拙於巧者乎夫物之巧者莫巧於繭絲<lb/>
而作繭者卒以巧自斃又何異於人之自恃其巧而卒<lb/>
陷於巧者乎予固拙者也然惟不識不知而一舊章之<lb/>
是由其為拙也葢如是嘗聞周子曰巧者勞拙者逸而<lb/>
吾之所以得逸其樂者正以其拙也則将焉用彼巧哉<lb/>
　　愚辯<lb/>
予既以愚自守客有黠者謂予曰子非愚者也何其自<lb/>
<pb n="KR4e0146_WYG_009-13a"/>
愚於愚也予因其言而辯之曰予非自愚於愚也而愚<lb/>
乃其性耳然惟其愚也故舉天下之物不知其所好其<lb/>
視土壤猶黄金而視黄金猶土壤竟不知其孰貴也或<lb/>
曰仙予則斥之以幻妄或曰佛予則拒之以虚無其日<lb/>
用飲食之外惟知蒼蒼者之為天而已此予之所以為<lb/>
愚乎若夫用機械之巧穿窬之智者是則予之所深嫉<lb/>
也孔子曰聰明睿知守之以愚予非聰明睿智者而亦<lb/>
以愚自守哉<lb/>
<pb n="KR4e0146_WYG_009-13b"/>
　　賓竹賦<lb/>
嵗在閼逢月臨大暑薫風時來溽愠頓解余方玩易北<lb/>
牕之下客有帶索葛衣㯶屩席帽不通姓名排闥徑造<lb/>
顧余長揖莞爾而笑曰有所疑敢以請教疇昔謁雲臺<lb/>
老仙羌以賔竹自號靖言思之吾不知其所好噫天下<lb/>
之物可賓者多矣豈獨竹云乎哉彼芝與蘭潜哲孔光<lb/>
燁燁商嶺菁菁楚湘曠達誰擷幽閒自芳四皓養素靈<lb/>
均佩纕此草中之逸民髙蹈逺引胡為而不賓彼梅與<lb/>
<pb n="KR4e0146_WYG_009-14a"/>
菊含貞孕秀味主調羮功能益夀落英可飱暗香宜嗅<lb/>
淵明莫逆子真華胄此花中之髙士輕世肆志胡為而<lb/>
不賓彼松與柏嵗寒後凋蒼髯灑雪勝氣籠霄臺烏翔<lb/>
集遼鶴允巢崔丞坐詠王子攀號此木中之丈夫守死<lb/>
善道又胡為而不賔余聞之歛袵而對曰芝蘭草屬其<lb/>
性近柔柔則不立恐和而流梅菊花屬其性近媚媚則<lb/>
不武恐多疑忌松柏木屬其性近野野則不文恐非智<lb/>
者是皆未足以言賔試以竹言賔斯可知矣猗歟美哉<lb/>
<pb n="KR4e0146_WYG_009-14b"/>
植物之中乃有此竹匪草匪花而亦匪木剛而不屈亷<lb/>
而不辱或巨或細以葑以蕧載考厥祖尋源泝流肇于<lb/>
嶰谷循及帝丘渭川淇澳青城羅浮武夷長沙蒼梧峽<lb/>
州此竹之産也紅者塗丹斑者染泪黄者敲金青者滴<lb/>
翠方若裁而中矩篔若騰而拔萃棘與刺者似同桂與<lb/>
瑞者實異此竹之品也為舡為甑為箭為刀為籠為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
為箕為筲為筒為杖為笙為簫城防之險簡書之勞此<lb/>
竹之器也若夫制筩均氣定律累黍棲鳯以鳴朝陽化<lb/>
<pb n="KR4e0146_WYG_009-15a"/>
龍而作霖雨感通孝子之情孚合忠臣之語全大節於<lb/>
兩間挺孤標於萬古此又竹之竒才偉績也引而申之<lb/>
其體也虚若顔子屢空雖簞食瓢飲而樂亦在其中其<lb/>
用也實若史魚秉直沒猶尸諌而愚不可及逺而望之<lb/>
癯然其形若将凂焉伯夷之清近而即之温然其色有<lb/>
斐君子武公之徳然既有此西都之賓不有東道之主<lb/>
可乎是以老仙鞠躬循牆趨歩褰裳出門如見承筐是<lb/>
将列八珍之饌泛九霞之觴獻有臺之雅答飽徳之章<lb/>
<pb n="KR4e0146_WYG_009-15b"/>
一倡一和再酬再酢七賢司罇六逸洗爵殽核屢陳欣<lb/>
然更酌飲無筭而禮意愈勤歡有餘而威儀自若小浮<lb/>
名於毫芒薄世味於糟粕至是不知主人賔竹竹賔主<lb/>
人不可得而知也仰視俯觀明月在山白雲滿地酒䦨<lb/>
興盡言别而歸老仙行且歌曰按歌聲兮鼓腹懐嘉賓<lb/>
兮如玉招明月兮不來留白雲兮共宿余以語客客吐<lb/>
舌而走失其故步因書于屏以為賔竹賦<lb/>
　　皇明名臣録序<lb/>
<pb n="KR4e0146_WYG_009-16a"/>
天佑人國家必生賢才以遺之元凱在唐虞伊傅周召<lb/>
在商周無容言己下至漢唐宋雖治不古逮然必有熊<lb/>
羆之士不二心之臣佐其啟連佐其守文佐其興復故<lb/>
其傳祚乃能久長我皇明太祖髙皇帝取天下於元季<lb/>
扶天常立人極於顛躓决裂之餘當是時智者貢謀勇<lb/>
者宣力忠良者輸納誠藎小大靡遺列聖繼承撫熈御<lb/>
洽於百餘嵗薄海外内陶然太和雖神謨聖烈臣下無<lb/>
所於助而輔理承化股肱耳目之功亦不可誣也顧木<lb/>
<pb n="KR4e0146_WYG_009-16b"/>
天深嚴金匱秘宻末學小子知其名而莫究其實或併<lb/>
其名無聞知焉夫士當尚友千古矧耳目所及勛澤所<lb/>
被而可不知乎此晦庵先生宋名臣言行録之所由輯<lb/>
也巡撫寧夏都憲西蜀張公禎叔嘗輯皇明名臣録一<lb/>
編釐為四巻自中山武寧王而下凡百人其平生履厯<lb/>
事行之大者具在焉予嘗慨斯典之缺久矣徃者司冦<lb/>
莆田彭公韶嘗為諸名臣作録贊至是公復踵為之後<lb/>
之景行仰止將不於是乎徴邪然彭公所取僅三十人<lb/>
<pb n="KR4e0146_WYG_009-17a"/>
其選難矣公為是録殆三倍之或疑其泛予謂論人於<lb/>
三代之下者不必求其備凡公所録皆一時名臣雖人<lb/>
品事功不無疵純然較諸雲臺所畫凌烟所拔者豈盡<lb/>
出其下乎自今觀之夏忠靖之徳量王抑庵之文行髙<lb/>
學士之忠實皆彭所未備者近嵗如余肅敏之在陜興<lb/>
利捍患民至于今賴之是亦不止尋常尺寸之樹立而<lb/>
已表之以為後之臣人者勸夫豈不宜必欲以聖賢作<lb/>
則以三代律人吾恐願為良臣者將興望洋之嘆而文<lb/>
<pb n="KR4e0146_WYG_009-17b"/>
公言行所録亦贅矣公起進士簉屬地官陟貳太僕用<lb/>
薦者進今職才行卓卓於時即是一端君子當知其抱<lb/>
負有過人者予深嘉之故為序諸首簡<lb/>
　　元宵雅集圖序時在鎮安邸作<lb/>
成化癸卯嵗今上皇帝在位紀元之十有九年也朝廷<lb/>
清明邊檄無警長安列郡晏然民不告饑予叨奉茅土<lb/>
為藩屛於斯亦因而得嵗時之樂也年之前冬常有雪<lb/>
正月雪朔旦大如手積地盈尺人氣歡洽誠豐年象也<lb/>
<pb n="KR4e0146_WYG_009-18a"/>
越十有一二至于上元日天忽開霽雪盡消寒氣漸釋<lb/>
而暖信為之稍回予於上元日設筵具樂招文雅客以<lb/>
為樂於是予父王首相長史吳公元素鄭公子初予所<lb/>
從學紀善湯公以脩與予以道誼相愛厚提學憲副戴<lb/>
公廷珍之數人者皆優於文行而有麗澤之益於予者<lb/>
又有予外戚之懿都閫廖公廷璽雖為武將亦能尊尚<lb/>
儒雅而愛文墨予先期悉招之詰旦不俟再速而畢至<lb/>
於東之書堂予出迓焉天日晴和東風嘘暖賔主之情<lb/>
<pb n="KR4e0146_WYG_009-18b"/>
翕然宣暢既行酒即席而坐觴酌序行音樂迭奏水陸<lb/>
之珍以次而進酒隨量而屢勸諸公亦不隠其量而飲<lb/>
然必以徳將之不至深醉一觴一詠彼此形勢俱忘性<lb/>
情禮義之真文字之樂無時世塵俗氣誠雅㑹也抵暮<lb/>
燭燈煇煌月光如晝移坐於庭火樹銀花照燿尊俎間<lb/>
諸公樂甚僉曰是雅㑹也可無述乎予遂弗覺技癢因<lb/>
成五言四韻一詩戴公首和之吳公鄭公湯公繼和之<lb/>
皆各適其趣廖公曰臣武人也文事雖嘗學而未能悉<lb/>
<pb n="KR4e0146_WYG_009-19a"/>
中矩矱詎敢奉嚴韻邪亦乘興成七言絶句一首予扵<lb/>
是復舉酒屬諸公曰人之處世良辰美景得與文雅周<lb/>
旋為賞心樂事之適者百年間能幾哉予將命善繪者<lb/>
貎而為圖諸公各書詩於上人留一圖以識斯㑹之雅<lb/>
倘天不吾閟徳星上聚有啓占者之言吾將斯圖以質<lb/>
之寧不有聞於世乎諸公再拜謝曰臣輩何幸獲與斯<lb/>
㑹遂相酬酢盡醉而歸翌日圖成予先染翰録予詩并<lb/>
以紀歳月云<lb/>
<pb n="KR4e0146_WYG_009-19b"/>
　　送少司徒張大器還京序<lb/>
𢎞治辛亥冬户部右侍郎張君大噐持節慶府行冊封<lb/>
禮事竣還朝便道過長安省其母太夫人時年八十餘<lb/>
矣戲綵既已趨朝有期予守秦國以君秦人也於其行<lb/>
為巻送之於是諸郡王能詩者咸賦詩其上縉紳大夫<lb/>
又從而繼之詩遂盈巻予為序其首昔漢司馬相如本<lb/>
蜀人及其為中郎將使蜀建節乘傳蜀太守以下郊迎<lb/>
縣令負弩矢先駈蜀人以為寵遷史至累數十百言傳<lb/>
<pb n="KR4e0146_WYG_009-20a"/>
其事而不厭宋韓魏公本相人及其以武康之節治相<lb/>
駟馬髙車碧油紅斾光動里閭榮同晝錦歐陽子至作<lb/>
為文章記其事兹君官拜亞卿身充正使而又手持玉<lb/>
節凾奉金書禮成之後得以優㳺鄉邦入里門而下車<lb/>
登北堂而拜母又未知長卿稚圭當時有此否也豈不<lb/>
良可多哉雖然長卿使蜀或者誚子長紀傳之陋稚圭<lb/>
治相永叔但美其功徳之光是又大雅君子之獨見而<lb/>
非庸夫愚婦之所可知也君之位望不減前人而秦人<lb/>
<pb n="KR4e0146_WYG_009-20b"/>
之榮寵君者亦不減于當時豈待言論而後見乎予復<lb/>
為是說者葢將以永叔之望稚圭者望君而不欲為子<lb/>
長之見目君如長卿而已君其懋之哉<lb/>
　　夀湯紀善七袠序<lb/>
紀善湯先生先王時教授也逮事予累官今職尋以老<lb/>
乞歸予不忍其去留寘别第越再明年為𢎞治辛亥於<lb/>
是先生夀七十矣十二月望日寔其誕辰先是先生夀<lb/>
予例遣使持酒肴賀之兹當再遣因告使者曰先生有<lb/>
<pb n="KR4e0146_WYG_009-21a"/>
道人也於予有輔導功汝往其敬之哉且予少時未諳<lb/>
讀書先生親為予正句讀析義理課詩若文甫長則自<lb/>
身心以至家國無不開陳其道俾予有所知輔翊其行<lb/>
俾予有所立古人所謂啓沃獻替者先生殆兼有之歟<lb/>
是先生於予分則君臣義則師友爾今髙年既臻誕辰<lb/>
又届豈無一言可以為先生夀乎予聞漢賈誼嘗傅梁<lb/>
懐王董仲舒嘗相江都王皆能佐之以道不使其至於<lb/>
多過鄒枚輩嘗從梁孝王應徐輩嘗從陳思王雖昧格<lb/>
<pb n="KR4e0146_WYG_009-21b"/>
心之學然亦能以文翰相尚而無他失至今有光史冊<lb/>
先生於予豈異是哉道義則祖董賈二公之醇正文詞<lb/>
則效梁陳諸子之典則可謂大雅君子者矣苐予學踈<lb/>
仰媿前脩是則有負先生之厚望爾雖然奉藩之暇所<lb/>
以樂東平之善敦河間之禮以幸免乎梁懐之輕恌江<lb/>
都之驕蹇梁孝之僣妄陳思之憂危者非先生之功尚<lb/>
誰功哉回視小山八公建安七子於是乎有媿矣繼自<lb/>
今尚期先生松栢其姿臺萊其夀以與予同享聖世太<lb/>
<pb n="KR4e0146_WYG_009-22a"/>
平之福于無窮豈不臣主俱榮哉若夫世之齪齪者惟<lb/>
知競蜉蝣之朝夕而不暇悲蟪蛄之春秋則斷乎不為<lb/>
先生之所齒可知矣先生有子有女締姻宗室桑榆之<lb/>
樂尚未可涯兹姑述其輔導之益故未及爾使者頓首<lb/>
曰唯唯遂書以為先生夀<lb/>
　　送向行人還朝詩序<lb/>
聖天子以至仁覆天下而行之每自親親始乃𢎞治癸<lb/>
丑予兄臨潼王薨於位訃聞上震悼輟視朝一日賜諡<lb/>
<pb n="KR4e0146_WYG_009-22b"/>
和僖遣行人向君者乘傳來典祭𦵏禮是雖我祖宗成<lb/>
法是遵是用而聖衷哀眷特稱其文凡與宗盟之内者<lb/>
感恩圖報當何如其為情哉君蜀之岳池人舉進士拜<lb/>
今職其來秦也奉命惟謹有所餽贈一無所受衆論多<lb/>
之比竣事便道歸蜀省母居亡何還朝復道於秦秦中<lb/>
宗室洎儒林士夫多為詩頌且餞之僉謂予寔長秦藩<lb/>
宜有言弁首簡維周官大行人掌大賓客之儀以親邦<lb/>
國懐諸侯嵗時徧存問至于賀慶致禬以同其憂喜具<lb/>
<pb n="KR4e0146_WYG_009-23a"/>
有定式用能慎固本根以壯維城之勢朝廷頒䘏典於<lb/>
同姓而必以行人蒞其事者亦成周之遺意也予聞行<lb/>
人在國初為員三百四十五六曹之事當行四方者行<lb/>
人則捧檄而往其事既繁則員不得不冗其員既冗則<lb/>
選不得不雜永樂中有以進士除者嘗持節使朝鮮奉<lb/>
揚徳意邦人知重朝鮮國王遺之金郤不受因表其事<lb/>
于朝我太宗文皇帝深加歎賞始有行人非進士不除<lb/>
之命且省其員為三十六而非制命不得遣於是行人<lb/>
<pb n="KR4e0146_WYG_009-23b"/>
之任始重而選始難矣君以儒術致身釋褐為京宦在<lb/>
帝左右親銜使命以臨藩服器局凝重文華蔚然人既<lb/>
樂親之而行操濯濯人復加重之夫秉彛好徳輿情所<lb/>
同見賢思齊聖有明訓然則發為聲詩聫篇累牘斯亦<lb/>
情所不能已頌非貢諛餞非内交予安得不嘉而序之<lb/>
哉予又聞近例行人滿三載能舉職者得被選為御史<lb/>
以其奉使四方民情世故多所涉厯持是以往無所不<lb/>
可君行矣尚益砥礪圖惟厥終他日聞有立殿廷之下<lb/>
<pb n="KR4e0146_WYG_009-24a"/>
蹇蹇諤諤論天下事者問其名必向君也有繡衣行部<lb/>
而風聲凜凜所至奸貪屏迹良善生氣者問其名必向<lb/>
君也庸書以俟<lb/>
　　瑞蓮詩序<lb/>
予府第子城外舊環以塹引龍首渠水注焉嵗久渠防<lb/>
弗治水來益㣲塹遂涸矣𢎞治壬子春監司脩舉水利<lb/>
渠防再飭塹水乃通盖一二十年平陸復為澄波也予<lb/>
喜甚遂命吏植蓮其中復即體仁門外為亭水中以寓<lb/>
<pb n="KR4e0146_WYG_009-24b"/>
目亭之北則舊有長廊十餘間牗皆南向與亭相對而<lb/>
連屬焉是嵗夏季蓮乃盛開中忽有一本而雙葩者衆<lb/>
咸曰此瑞蓮也考諸載籍同穎有禾連理有木其為祥<lb/>
盖昭昭矣今兹池蓮駢蒂同莖而豈徒哉是葢今上恩<lb/>
覃宗支吾王美濟奕葉之所致也不有髙賞厥瑞奚章<lb/>
予笑拒之曰有是哉瑞固不敢當也賞亦不可已也明<lb/>
日乃開宴亭上召鎮巡藩臬諸公次第賞之又皆即席<lb/>
賦詩以侈其事於是酒酣興逸但覺水風涼坐花香襲<lb/>
<pb n="KR4e0146_WYG_009-25a"/>
人端可與西湖較勝負豈但小東林而陋耶溪也哉酒<lb/>
罷因登詩于巻以為府中一勝事蓮之瑞不瑞弗計也<lb/>
諸公以予言近實請書以為序是庸弁諸巻端<lb/>
　　豐城㳺氏族譜序<lb/>
族有譜猶國有史也予生宗室未嘗見民間所謂譜者<lb/>
恒見史不知何以類譜邪間與長史游邦貞論之邦貞<lb/>
曰史國譜也譜家史也二者正相類因取其譜以呈予<lb/>
試閲之見其巻首詳次世系猶年表也末述行實猶列<lb/>
<pb n="KR4e0146_WYG_009-25b"/>
傳也乃笑謂邦貞曰有是哉因諦閲之其系甚綿簮袍<lb/>
相繼代不乏人其間以功名自表者尤衆餘亦負特行<lb/>
而擅美才焉則又顧邦貞笑曰古所謂遥遥華胄者無<lb/>
乃是耶邦貞則進曰臣世家江西其地阻于山川有文<lb/>
獻之美而少兵燹之厄故其民喬木相望譜牒具存兹<lb/>
者臣譜傳自先世雖頗殘缺源派甚真臣豈敢冒拜墓<lb/>
之恥以欺世取譏哉因頓首請予序嗚呼董狐死天下<lb/>
無直筆久矣覔米作傳諛墓得金史尚可信哉何則漢<lb/>
<pb n="KR4e0146_WYG_009-26a"/>
以前史有世官不相侵軼唐以下則史官必出翰林而<lb/>
翰林必為宰相此史之所以不得其真而世之所以莫<lb/>
可取信也夫史紀善惡之書也世治則所書必多善世<lb/>
亂則所書必多惡而治與亂又君相之責耳安有身為<lb/>
宰相以總裁于上職督翰林以纂修于下而肯自書其<lb/>
不善而不諱者哉然則國史之不得其真也亦宜矣且<lb/>
予聞近代翰林之選類皆文人而文人無行勢常什九<lb/>
也夫以無行之人掌史文而以諱過之人主國是史尚<lb/>
<pb n="KR4e0146_WYG_009-26b"/>
足信也哉是無怪子為相則史貸湯之酷仇為相則史<lb/>
誣飛以逆者紛紛簡䇿矣噫安得秉麟筆者出於其間<lb/>
取十七史而黜其蕪穢不實者哉然後天下有真史焉<lb/>
出而世之為君與臣者亦庶乎其少知愳矣抑不獨此<lb/>
也予又聞江南有以脩譜為業者往往竊故家真譜規<lb/>
重賂以鬻諸新造富室焉遂使數世之後真贋莫辨其<lb/>
弊殆與史同然則邦貞之譜亦然哉殆非也其系真其<lb/>
言覈葢一家之信史矣予因論史偶及之夫安得世之<lb/>
<pb n="KR4e0146_WYG_009-27a"/>
為譜者真而覈皆如此譜而世之為史者復如為譜者<lb/>
乎邦貞頓首曰是矣始臣論家史今乃得國史所得不<lb/>
既多哉請書以為訓遂書之<lb/>
　　喬長史雙挽詩序<lb/>
予府右長史喬奉先啓予曰臣父鄭府左長史木棄臣<lb/>
若干年臣母宜人王氏棄臣亦若干年臣不肖無所建<lb/>
立以休扵前人竊念先徳多可述者復不能圖其不朽<lb/>
將罪益大矣維時詞林大夫士有憐臣之志知臣父若<lb/>
<pb n="KR4e0146_WYG_009-27b"/>
母之行者多作為詩歌寄情哀挽彚之成帙凡若干篇<lb/>
臣幸服事帷幄願乞一言以序之敢百拜以請言已嗚<lb/>
咽不能成聲予亦憐之受其帙閲之既乃為之言曰丈<lb/>
夫生世未必無一行一藝之可稱比其卒也亦未必不<lb/>
忽焉如飄風之過而能繫人之思者少矣思之而至于<lb/>
詠嘆悲歌不能自已者為尤少也是帙所載其為言體<lb/>
裁音韻類各不同而詠其賢悲其死者則衆口同辭若<lb/>
出於一時若成於一人嗚呼何以致是哉葢長史嘗為<lb/>
<pb n="KR4e0146_WYG_009-28a"/>
大寧山丹兩衞學訓導身教言教不遺餘力所造士甚<lb/>
衆恩義在人至于今不衰遷佐鄭藩忠藎清白孚於上<lb/>
下其所樹立者固自卓卓如此况有宜人之能婦助其<lb/>
内而又有奉先之能子紹其後乎予嘗怪世之為挽詩<lb/>
者近於無情之哀而子孫之徼惠於人者厚誣其親惟<lb/>
恐弗甚焉然在名公鉅儒仁人孝子則弗為是也夫名<lb/>
公鉅儒之立言將使天下信之後世信之仁人孝子之<lb/>
述其親也將使天下傳之後世傳之世豈有無情厚誣<lb/>
<pb n="KR4e0146_WYG_009-28b"/>
之言而能信且傳者乎予固意其决弗為是也奉先侍<lb/>
予也久動循禮法思不辱其先弗玷其名葢庶幾乎仁<lb/>
人孝子之用心者而一時著作又多出於名公鉅儒之<lb/>
手夫豈無據而空言之哉言而有據其信且傳也無疑<lb/>
矣予安得不推其意而序之哉若邑里世系之詳墓上<lb/>
之文可考而潜徳遺行已具見乎其詩俱弗暇論也<lb/>
　　詠雪倡和詩序<lb/>
詠雪楊應寧先生所作也維先生天順間以南楚竒童<lb/>
<pb n="KR4e0146_WYG_009-29a"/>
貢天子時憲廟臨御詔俾績學翰林固一代之泌晏也<lb/>
先生以英妙之年粹美之質大肆力羣籍幾盡中秘之<lb/>
蔵是又出乎泌晏矣成化壬辰果登甲第拜中書郎喜<lb/>
以經學開士類而海内從逰者日益滋詩文其緒餘耳<lb/>
既而自中書擢僉憲奉勑提山西學此除寔自先生始<lb/>
未幾丁家艱既闋再奉勑提學陜右進憲副先生盖從<lb/>
此升矣然其於學徒甚嚴而有恩秦晉之士咸畏且愛<lb/>
之其他髙第之取科甲列清要者又多先生所鑄也先<lb/>
<pb n="KR4e0146_WYG_009-29b"/>
生之按部則雖祁寒熾暑無倦色𢎞治癸丑之嵗暮雪<lb/>
且作僉以先生必憚出乃毅然冒雪抵三原以至于商<lb/>
洛不四旬而厯州邑者凡十數得詩三十又六篇皆其<lb/>
較藝之隙之所成其清新富麗有足動人者間見諸公<lb/>
譽先生之才者不容口因假以觀葢不啻夜光明月而<lb/>
光采奪目誠希世之珍也先生真可人哉予性僻嗜吟<lb/>
然無如拙何每見名流所作輙技癢弗止竊效顰焉此<lb/>
詠雪之所以有和也既成復自笑曰以食烟火之人而<lb/>
<pb n="KR4e0146_WYG_009-30a"/>
與蟬蜕塵埃之表者鳴其不度徳量力也審矣或以予<lb/>
非専門不責備似又為予解嘲者遂夀先生之詩于梓<lb/>
以傳而因附以效顰者焉是為序<lb/>
　　羅川翦雪詩序<lb/>
予府伴讀强晟向典真寧教日嘗有翦雪之作觀其自<lb/>
叙之辭亦足知其志矣葢晟以汝南名家子早負才氣<lb/>
有聲塲屋而固將以取甲科致通顯也惜兩舉進士不<lb/>
第不獲已領教得陜之陋邑所謂真寧者則其抑鬱之<lb/>
<pb n="KR4e0146_WYG_009-30b"/>
懐固宜一寓于詩也𢎞治壬子之秋以校藝湖藩道陜<lb/>
入見予始識之明年以提學憲臣檄取㑹講于貢院因<lb/>
悉見其所作若詩若文若短章若長篇若諸體其新竒<lb/>
富麗有足以動人者用是援例請于朝蒙恩許備藩臣<lb/>
予甚喜之盖察其人醇實初不専于詩也其舊所著有<lb/>
汝南小稿及井天録欲與出之而晟乃固辭姑從所請<lb/>
第以此編題意甚新間多俊語而詩林君子必有取焉<lb/>
因命繡梓與好竒者共之若於是而復固辭焉是則近<lb/>
<pb n="KR4e0146_WYG_009-31a"/>
於迂且固也夫豈可哉予聞厥父氏曰宏以進士嘗三<lb/>
厯臺憲其家學之傳良有所自徴於晟益信云<lb/>
　　夀何指揮七袠序<lb/>
予從弟保安王一日過予請曰西安右護衞致仕懐逺<lb/>
將軍指揮同知何梁弟妃何氏之父也今年春秋適七<lb/>
十九月廿四日其初度之辰弟於梁有甥舅之義虚禮<lb/>
不足以將忱願賜一言以為梁夀筵之光俾世傳之以<lb/>
為家寳榮莫大焉予惟天下可欲之物凢係於人者可<lb/>
<pb n="KR4e0146_WYG_009-31b"/>
以智力致係於天者不可以智力求也珠璣犀象球琳<lb/>
琅玕孰不曰致之似難信乎其難然而係乎人也善謀<lb/>
而有力者則亦聚而有矣强艾耆夀耄耋期頥孰不曰<lb/>
致之似乎甚易然而係乎天也古之聖賢亦有不可必<lb/>
者矣葢非智力可取而有也禮六十曰耆七十曰老八<lb/>
十九十曰耄百年曰期人夀至于耆盖百之一二至于<lb/>
老千之一二杜甫有云人生七十古來稀其以是夫今<lb/>
梁年躋七十而步履視聴一如强壮時况又有子之賢<lb/>
<pb n="KR4e0146_WYG_009-32a"/>
襲職蒞事惟勤惟慎享福于其身䕃及于其子是豈偶<lb/>
然也哉其必有以致之矣予聞梁之為人其質厚其心<lb/>
仁家有饒財而樂推與鄰里鄉黨貧乏葢富而好禮者<lb/>
也梁所以獨膺福夀於天者其在兹歟其在兹歟然則<lb/>
天未必不可必也彼其有不可必者葢理之變而非理<lb/>
之常也詩不云乎樂只君子遐不眉夀樂只君子徳音<lb/>
是茂梁其益懋之哉他日徳益盛年益増踰耄耋而涉<lb/>
期頥其天信乎其可必矣用書此為序俾世之有徳者<lb/>
<pb n="KR4e0146_WYG_009-32b"/>
知所勸而否者知所勵云<lb/>
　　巴陵廖氏族譜序<lb/>
湖南廖氏世為巴陵之鉅族自宋以來代不乏人逮元<lb/>
季經兵燹譜牒無存其邈綿所自盖不可考矣欽惟我<lb/>
聖祖髙皇帝混一天下其廖氏始祖曰太安者始際風<lb/>
雲之㑹得躋武階歴四世傳及曰珷乃以文武長才分<lb/>
閫重鎮嘗屢建竒功進陞都指揮使其長女實為予妃<lb/>
有淑行盖其先世積徳所致信非偶然也都閫公既沒<lb/>
<pb n="KR4e0146_WYG_009-33a"/>
其子禎以功襲西安後衛指揮同知予因請于今天子<lb/>
得調西安右護衛許隨侍葢朝廷篤親親然也不亦慶<lb/>
且幸哉偶一日禎謁予于寳善堂叩拜階下跽而言曰<lb/>
臣之家世實吾王所知兹以先世功階謹以繕謄成帙<lb/>
敢請睿製弁于其首實臣廖氏世世之幸於乎根之固<lb/>
者末必茂源之深者流必長此理勢之必然也兹爾廖<lb/>
氏之榮且貴既發跡于而祖而又有都閫公以大其官<lb/>
然則爾為之孫與子者可不思所自哉必惟孝惟忠以<lb/>
<pb n="KR4e0146_WYG_009-33b"/>
仰答我聖天子之休命無驕無侈以求舉爾祖父之厥<lb/>
官誠若是則今譜牒之作庶幾乎其無忝矣不然若宋<lb/>
曹氏之裔而流丐于海上者豈不大可畏哉豈不大可<lb/>
畏哉言既禎乃叩拜以興曰敢不夙夜戰兢以服吾王<lb/>
之命予因述之以為廖氏家乘序<lb/>
　　葵軒稿引<lb/>
詩不主於險怪而惟主於平淡葢惟詠性情者然也予<lb/>
觀葵軒諸作其亦知所尚者歟葵軒者誰鎮陜中貴劉<lb/>
<pb n="KR4e0146_WYG_009-34a"/>
公仲器之别號也中貴天性温厚雅好唫詠初未嘗出<lb/>
險怪語觀其所作則知其人矣且今之弭金貂者多馳<lb/>
騁於富貴而唫詠固非其所長若葵軒者得不謂之賢<lb/>
乎雖然詩底於平淡固未易至也第以中貴今日之所<lb/>
好如此而進進不已焉則於唐人摩詰應物之平淡或<lb/>
庶幾乎可至矣不然則元輕白俗是又詩之所忌也予<lb/>
閲其集而喜其知所尚因為之引<lb/>
　　涵碧池引<lb/>
<pb n="KR4e0146_WYG_009-34b"/>
予弟永夀王於所居西偏引水為池種蓮養魚其中以<lb/>
供逰觀之樂士夫有過之者名曰涵碧因各賦詩紀其<lb/>
事久而盈帙請予言弁諸首予嘗一再至池上求所謂<lb/>
涵碧者每淑氣初回氷澌畧盡則逺山近樹倒蘸於青<lb/>
銅鏡中此一涵碧也又或秋雨既霽水波澄澈則天光<lb/>
雲影静沈於玻瓈盤底此又一涵碧矣不知予弟將何<lb/>
居或曰漢池影娥唐池鋪錦富貴者固如是也今王處<lb/>
富貴之中而池以涵碧名乃徒取諸逺山近樹天光雲<lb/>
<pb n="KR4e0146_WYG_009-35a"/>
影之倒蘸静沈焉此不殆於以藜藿充太牢乎予笑而<lb/>
不言或者悟遂書以為引<lb/>
　　湧金橋引<lb/>
永夀弟既為涵碧池或謂池上不可無橋以便逰觀遂<lb/>
構成之而難其名乃聚士夫之嘗宴集池上者圖之或<lb/>
曰某嘗陪王曉宴扵此矣羲馭方升水光受日則金鋩<lb/>
奪目不敢俯視是宜名曰湧金或又曰碧空夜静水月<lb/>
交輝則金精融液蕩滉不停是亦宜名湧金於是橋之<lb/>
<pb n="KR4e0146_WYG_009-35b"/>
名遂定衆復作詩登巻與涵碧池等予併括其大槩如<lb/>
此云<lb/>
　　祭西嶽華山文<lb/>
天地間五嶽並峙為五方之宗巖巖華嶽實奠西土禮<lb/>
諸侯祭境内山川予小子欽承帝命嗣守秦藩華嶽之<lb/>
祀予實主之嵗時玉帛將事望秩有容肹蠁潜孚灝靈<lb/>
如在乃今奉詔賜沐又得便道展拜廟貎于靈嶽之下<lb/>
尺寸之誠其敢隠於神哉予聞古之修祀事者有報有<lb/>
<pb n="KR4e0146_WYG_009-36a"/>
祈維神作鎮能興雲雷召風雨斡運隂陽為一方民物<lb/>
祛除旱澇疾苦夭閼不齊之患使宵旰無西顧之憂而<lb/>
予宗臣亦永享太平之福者秋毫皆神賜也敢不以報<lb/>
獨念予徳無似不能奉答休祉又不善攝養嬰于足疾<lb/>
藥連嵗弗奏功且已踰壯彊之年而嗣𦙍未建簠簋之<lb/>
托疚然在懐嘗稽古傳記以英賢之産歸之嶽降夫金<lb/>
徳主生生生為無窮兊宫澤物物物沾其利予固無以<lb/>
媚于神然自神而言則為祭主自廷命而言則均為國<lb/>
<pb n="KR4e0146_WYG_009-36b"/>
主博濟之恵奚獨後予馨香如聞願神黙相使予血氣<lb/>
循軌精神内固勿藥有喜夢熊協吉此予夙夜而不能<lb/>
忘者也敢不以祈夫以民物所賴報神之賜而以予所<lb/>
願祈神之休是雖各舉其重者言之而實未始不相闗<lb/>
也神其鑒之<lb/>
　　祭汧陽端懿王文<lb/>
宗藩耆夀典刑僅存如松之茂如蘭斯芬天不愸遺一<lb/>
疾弗起嗟嗟老成淪落盡矣嗚呼惜哉漢有河間好禮<lb/>
<pb n="KR4e0146_WYG_009-37a"/>
崇儒王實慕之左圖右書亦有東平以善自飭王實肖<lb/>
之其儀不忒衆方射利刀錐是營王心于于布袍菜羮<lb/>
衆方附勢其門炙手王醜厥為瞠乎若後庭無白丁坐<lb/>
有嘉賓葆光習静抱朴韜真前嵗甲寅王夀六十宗人<lb/>
畢賀少長咸集長春之醖長生之詞間以絲竹式燕又<lb/>
思曽幾何時聞王寢疾亟問弗瘳遽成永訣嗚呼痛哉<lb/>
訃聞當宁帝心悼哀恤典便蕃自天而來禮官稽行曰<lb/>
惟端懿帝曰俞哉王其無愧令名身後如王幾人莞彼<lb/>
<pb n="KR4e0146_WYG_009-37b"/>
豪華溘然埃塵象賢克孝王有𦙍子塊苫饘粥據經執<lb/>
禮弔者興嘆薄夫知耻天之報王庶幾在此靈輀載駕<lb/>
將返幽宫陳辭遣奠寫我哀悰嗚呼傷哉<lb/>
　　祭保安榮穆王文<lb/>
吾宗昆弟匹休競芳王尤傑出玉粹金良皎皎乎挺神<lb/>
駒之千里翽翽乎耀威鳳之五章有毅然不可奪之氣<lb/>
有瑩然無所缺之光其風神峻整如片氷隻鶴其言辭<lb/>
峭厲如烈日秋霜孰畀之美不令之長夢邪真邪使我<lb/>
<pb n="KR4e0146_WYG_009-38a"/>
涕滂嗚呼既貴且富方壯而康無求不得有願必償粉<lb/>
白黛緑嬌管清商浩歌摩空雄飲吸江殆不知宇宙之<lb/>
為闊而光景之為長二十年全盛之福孰有過於王者<lb/>
哉若夫春風廣坐白日髙堂禮賢下士無怠無荒北海<lb/>
之尊不空東閣之燕頻張多儀稱其為物恭敬形於未<lb/>
將一時賓朋交際之盛又孰有過於王者哉嗚呼祝融<lb/>
行天赤日探湯王忽遘疾我心皇皇醫來報劇予謂勿<lb/>
傷意王器局夫豈不昌奈之何一匕不下於咽膈而二<lb/>
<pb n="KR4e0146_WYG_009-38b"/>
豎已入於膏肓豈人事之或戾抑天命之靡常何吾宗<lb/>
之不幸而芝蘭玉樹竟相繼而凋亡上有慈親悵甘㫖<lb/>
其誰嘗下無祚𦙍僅托國於季方恐王之目將不瞑於<lb/>
泉壤也予長秦藩屬在雁行矧王之賢而愛我敬我又<lb/>
特出於尋常身後之計匪予孰當九原有知予不負王<lb/>
矢心致告酹以一觴<lb/>
　　祭永夀莊僖王并妃彭氏文<lb/>
於乎一元浩浩大化茫茫令始令終維理之常茍性天<lb/>
<pb n="KR4e0146_WYG_009-39a"/>
之弗墜雖一日以為長不然或老死牗下亦為下殤於<lb/>
乎吾藩賢哲乃有如王喜性天之聰悟豈他宗之可方<lb/>
幸早膺乎封爵惜年少而氣揚或四野蒐田而旁通於<lb/>
近邑或千金致駿而馳騁於康莊或飲以陶情而百觚<lb/>
之克受或射而角勝乃百步以穿楊既朝酣于别室復<lb/>
暮燕于前堂銀燭煇煌而擁嘉賔之雜遝青衣列侍而<lb/>
兼衆樂以鏗鏘鱗介羽毛而錯肥甘之悦口粉白黛緑<lb/>
而競歌聲之繞梁樓髙百尺勢接穹蒼池深數仞派引<lb/>
<pb n="KR4e0146_WYG_009-39b"/>
汪洋而王之樂亦已極矣河間禮樂東平仁義王亦慕<lb/>
之思以名世乃羣書涉獵而若今若古以疏通乃八法<lb/>
規模而或楷或行之具備乃臨池學染而頗窺晉帖之<lb/>
精神乃把筆題詩而解慕唐人之風味於是東連梁晉<lb/>
西底巴蜀購求墨妙盈箱累軸而王之名亦已盛矣於<lb/>
乎有若王者亦明且智奈何氣耗於西狄之漿體疲於<lb/>
東閣之妓届中宵而飲客初歸甫明發而吊賔遽至此<lb/>
予之所以深悲而痛惜之者也於乎王薨未久妃亦繼<lb/>
<pb n="KR4e0146_WYG_009-40a"/>
之是雖天地之成筭而亦夫婦之至竒䝉恩同瘞復何<lb/>
憾為雖然王其淪沒幸有嗣子克肖于玉誠足承祀予<lb/>
叨宗正又忝為兄每重天親之誼恒敦睦族之情出入<lb/>
無時而愛重不殊於同氣交際以禮而箴規無異於友<lb/>
生疇昔訃聞而深慟鴈行之拆今茲遣奠而不知鮫淚<lb/>
之傾於乎王之嗣子我其子之請于天子為爾爵之王<lb/>
之臣僕我其制之如或王忘為爾律之王之精魄諒亦<lb/>
有知諦聴予言夫復何疑靈輀載道將妥丘園王其往<lb/>
<pb n="KR4e0146_WYG_009-40b"/>
哉永訣終天於乎哀哉<lb/>
　　祭郃陽温穆王文<lb/>
嗚呼我祖康王慶衍澤垂四子並封玉映金輝我先恵<lb/>
王以嫡為後臨潼郃陽汧陽競茂先王奄棄諸父凋傷<lb/>
惟汧陽伯巋然靈光閔予小子纉秦之服睠我二兄友<lb/>
于則篤王言誾誾王貎忻忻深宫相對禮洽家人玉牒<lb/>
所載秦宗繁矣族屬最親如王者幾臨潼之薨方切予<lb/>
哀不虞謂王相繼殞哉王薨未久汧陽在殯老成淪亡<lb/>
<pb n="KR4e0146_WYG_009-41a"/>
宗盟不幸王之心事明白坦夷王之行誼淑慎恵慈不<lb/>
躭麯糵不逐畋嬉凡可伐性王多弗為一疾而沒吁其<lb/>
可疑壯彊無子王心惕而粉白黛緑環侍不辭遘疾之<lb/>
因庶幾在兹慮闗宗祧匪王之私得已不已在王無譏<lb/>
嗚呼哀哉朱門遲遲白驥騤騤野雲助慘朔風扇悲翩<lb/>
翩素葢寂寂彤帷長夜漫漫欲見無期嗚呼哀哉訃聞<lb/>
九重帝心悼惜䘏典便蕃自天而錫稽行賜諡曰穆且<lb/>
温禮官蒞祭有司營墳㳙吉發引遣奠國門瓣香陳辭<lb/>
<pb n="KR4e0146_WYG_009-41b"/>
侑以芳樽嗚呼哀哉<lb/>
　　祭母妃父楊公文<lb/>
念惟先母育我眇躬遡厥所自善慶攸鍾吾母上仙劬<lb/>
勞莫報所喜公存夀躋耋耄時或晤對如覩母顔奈何<lb/>
一夕亦掩幽闗我惟哭公即哭吾母殮祭弗躬限於封<lb/>
守遣官奉祀展我心曲遥望城南豈勝荼毒嗚呼哀哉<lb/>
　<lb/>
　小鳴稿巻九<lb/>
</p>
<p>
</p>
  </div>
<div>
<head>小鳴稿巻十</head> <lb/>
    <p>
<pb n="KR4e0146_WYG_010-1a"/>
欽定四庫全書<lb/>
　小鳴稿巻十<lb/>
　　　　　　　　　　明　秦王朱誠泳　撰<lb/>
　恩賜勝覽録<lb/>
　　𢎞治癸丑予以足疾未瘳倦于醫居恒忽忽或有<lb/>
　　進者曰去城之西三百里太白山之下有泉曰鳯<lb/>
　　泉去城之東百餘里曰石門亦有湯泉去城之東<lb/>
　　北六十里曰驪山亦有温泉浴其水者痼疾皆愈<lb/>
<pb n="KR4e0146_WYG_010-1b"/>
　　予聞而異之曰有是哉苐以守藩不敢専出入乃<lb/>
　　遣使上告于天子天子許之予拜命踴躍不敢煩<lb/>
　　有司自飾具以往感恩志喜因有一律紀之其詩<lb/>
　　云<lb/>
憶昨封章叩紫宸果然天意俯從人<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>除宿恙憑靈液<lb/>
造就餘生荷至仁指㸃終南収勝槩摩挲華嶽動精神<lb/>
揮毫欲寫山川秀只恐歸來記不真<lb/>
　　是嵗二月丁未出郭予宗室昆季諸王往餞于城<lb/>
<pb n="KR4e0146_WYG_010-2a"/>
　　西之十里鋪予因有詩留别其詩云<lb/>
親藩叨守冒尊榮敢為逰觀出斗城賜浴温泉天子詔<lb/>
𢎞開祖席友于情秦川日暖旌旗動周道風和鼓角鳴<lb/>
料得歸來詩滿巻安排賡和答升平<lb/>
　　其日巡鎮諸公暨諸藩臬候送于崇仁寺予亦有<lb/>
　　詩留别其詩云<lb/>
叨綰金符守一方喜承温詔浴温湯行車細覽江山秀<lb/>
祖席遥分雨露香絶飲平生懲酒誥惜田寧敢蹈禽荒<lb/>
<pb n="KR4e0146_WYG_010-2b"/>
歸來料得無慚徳獨有丹誠答聖皇<lb/>
　　途次望漢城甚邇作未央宫懐古<lb/>
手提一劍竟成功定鼎長安此建宫作則已非神禹戒<lb/>
貽謀翻笑宰臣工鳳麟殿閣成塵久雞犬鄉村有路通<lb/>
鐘室不知縁底事令人千古惜英雄<lb/>
　　致政康都閫别業去咸陽僅十里其居枕灃水甚<lb/>
　　有幽致都閫謁予于道左請留予為之一飯因貽<lb/>
　　以詩<lb/>
<pb n="KR4e0146_WYG_010-3a"/>
將軍别墅枕灃河此日停驂試一過繞舎笙簧流水急<lb/>
當門圖畫好山多暖風雞犬鳴深樹斜日牛羊卧軟莎<lb/>
應有杜陵餘興在東橋欲問訊如何<lb/>
　　漢有天下張良實謀臣也逮大功既成乃欲從赤<lb/>
　　松子逰豪傑欺人之言豈可信哉其墓一在咸陽<lb/>
　　一在韓城俱載郡志未知孰是予所過則咸陽者<lb/>
　　云<lb/>
天生才傑起山東肯學連衡與合從四海風塵争逐鹿<lb/>
<pb n="KR4e0146_WYG_010-3b"/>
一編籌策竟從龍殯宫已見埋青草石室空傳伴赤松<lb/>
明哲保身公獨有尚疑人在躡仙踪<lb/>
　　將抵咸陽日已薄暮予臨河登舟亦有作云<lb/>
縣城背倚北原坡南面通津古渭河兩岸夕陽青草渡<lb/>
半篙春水白鷗波當年宫殿阿房盛此地丘陵漢室多<lb/>
欲向長途詢往事南山無語鬰嵳峩<lb/>
　　予既渡宿于咸陽之行臺明日因留一絶<lb/>
半生今始出重城客枕通宵夢未成月冷烏啼紅燭暗<lb/>
<pb n="KR4e0146_WYG_010-4a"/>
感懐吊古不勝情<lb/>
　　道中即事<lb/>
步輦乘春古道平一村纔過一村迎杏花雨細沾衣潤<lb/>
楊栁風和拂面輕山勢東連秦嶺濶河流西下渭源清<lb/>
前朝勝槩豪華地知逐滄桑幾變更<lb/>
　　予讀漢史暨武帝内傳每嘆其雄才大畧而乃惑<lb/>
　　神仙且窮兵於逺俾末年不下輪臺一詔則漢事<lb/>
　　未可知也矧聞茂陵侈葬可為於邑予行經駐視<lb/>
<pb n="KR4e0146_WYG_010-4b"/>
　　不無千古之感因占一詩以寄懐云<lb/>
天馬不來人已去茂陵老樹轉斜陽東方西母言何誕<lb/>
玉露金桃夀可長賣武爵真成短計上書諌本為元良<lb/>
當年不下輪臺詔豈獨亡秦事可傷<lb/>
　　暮至興平<lb/>
駐馬平陵已夕陽當年槐樹尚成行髙原西下岐山逈<lb/>
曲泊東連渭水長隧道衣冠蔵漢武居人簫鼓祀商湯<lb/>
傷心往事皆陳跡莫恠青山笑客忙<lb/>
<pb n="KR4e0146_WYG_010-5a"/>
　　宿白渠驛夜聞風雨大作感懐<lb/>
早發咸陽宿始平半籠銀燭照深更忩紗獵獵驚風勢<lb/>
庭樹蕭蕭送雨聲顧我未成踈館夢何人不動故鄉情<lb/>
也知明到温泉近屈指猶煩數去程<lb/>
　　興平之西二十里有鎮曰馬嵬致政閻方伯文振<lb/>
　　之舊第在焉方伯葢予詩友也且喜其居近周道<lb/>
　　因為之一留仍貽之以詩曰<lb/>
文章方伯早懸車喜挹清風步二踈好水好山供大隠<lb/>
<pb n="KR4e0146_WYG_010-5b"/>
非村非郭足幽居一缸緑蟻新醅酒萬軸牙籖舊賜書<lb/>
滿眼兒孫終日醉人生適意更何如<lb/>
　　予讀天寳遺事每歎玉環之醜久穢青史明皇昏<lb/>
　　惑逆豎釀禍馬嵬之變無足悼笑兹經故址駐馬<lb/>
　　徘徊殆不能去因以詩紀之<lb/>
古城無址只荒坡翠輦曽經此地過羯鼓聲沉鼙鼔動<lb/>
海棠花落野棠多玉環舊恨原頭土蓮步遺踪韈㡳羅<lb/>
蜀道歸來南内冷梧桐秋雨夜如何<lb/>
<pb n="KR4e0146_WYG_010-6a"/>
　　武功道中<lb/>
五原三畤隔西東此地人言是武功楊栁池塘科斗水<lb/>
杏花村席酒旗風農耕緑野春臺裏客在青山罨畫中<lb/>
日暮官程催去馬樹頭㣲雨正濛濛<lb/>
　　再渡渭河<lb/>
谷風吹渭水二月冷於秋動蕩勞舟子扶持藉忖留解<lb/>
鞍浮從騎鼓枻起羣鷗去去邰城近依稀見驛樓<lb/>
　　予聞山曲曰盩水曲曰厔而盩厔一邑果在山水<lb/>
<pb n="KR4e0146_WYG_010-6b"/>
　　之間乃知昔人立名良有以也予既渡渭水風雨<lb/>
　　甚寒絶無詩思行臺明發聊成一詩以寫興云<lb/>
客牕春夢破殘更騎從紛紛發縣城霽色㣲茫兼曙色<lb/>
角聲嗚咽雜雞聲漙漙湛露沾衣潤淡淡霏烟著樹輕<lb/>
數里行來人跡少逺村燈火尚㣲明<lb/>
　　經廢寺<lb/>
樓臺金碧委塵埃黄葉填門晝不開壊壁有基縁薜荔<lb/>
斷碑無字蝕莓苔談經問偈僧何在弔古尋幽我獨來<lb/>
<pb n="KR4e0146_WYG_010-7a"/>
最是不堪惆悵處斜陽枯木鳥聲哀<lb/>
　　盩厔之南三十里有臺焉相傳為馬融讀書之所<lb/>
　　予聞六籍穿鑿于漢儒而女樂生徒之繆亦可資<lb/>
　　千古一笑途次口占一律聊以弔南郡太守云<lb/>
扶風家世漢通儒不重椒房重道腴廬鄭久從髙弟列<lb/>
嚴敦敢望後塵無春圍絳帳人如玉月滿荒臺樹有烏<lb/>
况是臨江遺廟在春風十里長蘼蕪<lb/>
　　予嘗慕周人王業葢肇迹于公劉漸盛于古公而<lb/>
<pb n="KR4e0146_WYG_010-7b"/>
　　成功于文武今之鳯翔寔古之成周也予入其境<lb/>
　　緬想遺風而髙山景行意自不能已焉因詩以紀<lb/>
　　之<lb/>
成周當日舊提封王業艱難自古公太白終南山勢逈<lb/>
臯門冢土地形雄東來嶢崅秦闗險西上舟車蜀道通<lb/>
滿眼桑麻民俗厚路人争説是豳風<lb/>
　　予嘗讀正䝉諸書而仰止横渠久矣兹過郿陽適<lb/>
　　道先生故居因詢左右乃知先生祠墓在鎮遂以<lb/>
<pb n="KR4e0146_WYG_010-8a"/>
　　瓣香致敬祠下且留一律以寓誠云<lb/>
孫吳佛老謾須評易道深研見理明學術有心期聖代<lb/>
井田無計到蒼生兩銘文字儀刑地一瓣春秋報享情<lb/>
此日我來應下拜泰山何啻仰髙名<lb/>
　　郿塢即董卓所據處也噫人生幾何而彼乃積金<lb/>
　　儲榖為三十年規何愚甚哉且卓之所為雖燃臍<lb/>
　　于市不足以償其罪予因經此遂以詩嘆之<lb/>
䇿馬經郿塢臨風感慨深髙腴徴萬斛珎貝累千金桀<lb/>
<pb n="KR4e0146_WYG_010-8b"/>
驁鍾人禍姦雄竟陸沈空餘歌舞地斜日下踈林<lb/>
　　予登西山送目太白山絶頂積雪齊雲聳若氷柱<lb/>
　　時天風滿衣飄飄然真有神逰象外之趣既而清<lb/>
　　思頓發遂作長歌以寫興云<lb/>
乾坤萬里春熈熈賜浴温湯來古郿聞說西山多勝絶<lb/>
兹晨喜我停車旂愛山自笑真成癖夙駕星言登<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>㟪<lb/>
徐行踏破白雲堆小隊飄揺圖畫裏絶頂人傳萬仞髙<lb/>
天樞咫尺天風號羅衣不奈翠岩冷坐久清寒生髪毛<lb/>
<pb n="KR4e0146_WYG_010-9a"/>
憑髙却訝塵寰小太白遥看入空杳層層積雪礙星辰<lb/>
銀海光揺射瓊島幾回欲下又徘徊長安回首飛黄埃<lb/>
恨隔弱流三萬里何縁冲舉棲蓬萊鎮日看山厭塵俗<lb/>
便須爛煑藍田玉紫皇夀我三千秋來往青㝠駕黄鵠<lb/>
　　孔明天下竒才也其八陣一圖鬼神莫測出師二<lb/>
　　表王業所闗奈何天不祚漢而星殞中軍可勝嘆<lb/>
　　哉陳夀作史以將畧非其所長真繆論也予因登<lb/>
　　西山絶頂遥望五丈原甚邇且見一祠在林麓間<lb/>
<pb n="KR4e0146_WYG_010-9b"/>
　　即侯廟也以隔絶未得一薦牲酒姑以詩弔之<lb/>
斜峪遥連渭水平當年伐魏此屯兵人憐炎漢三分國<lb/>
天奪竒才半世名八陣風雲今亘古千年忠義死猶生<lb/>
原頭夜半瞻燐火尚訝星流大將營<lb/>
　　予登西山絶頂既望武侯祠廟而一弔矣時侍臣<lb/>
　　有指渭水之陽而告者曰此即太公磻溪也噫昔<lb/>
　　人不作風物如故雖鷹揚事業殆一浮雲耳亦作<lb/>
　　一詩以弔云<lb/>
<pb n="KR4e0146_WYG_010-10a"/>
養老風聞自海濱逺依西伯寄閒身夢殘石室孤峰月<lb/>
占斷漁磯兩岸春玉珮釣來文最古鷹揚老去命維新<lb/>
江湖多少垂綸者徒仰餘光愧後塵<lb/>
　　太白山之下有鳯泉焉世傳可以愈疾予承優詔<lb/>
　　許浴于兹鳳泉之水其恩波歟感激之餘輙成古<lb/>
　　詩一首以示不忘云<lb/>
新春領明詔兹晨浴鳯泉臨源觀沸水誰能測其然翻<lb/>
疑混沌初刼火猶連延地軸想已焚日夜如烹煎又疑<lb/>
<pb n="KR4e0146_WYG_010-10b"/>
回禄沈堕地生紫烟晶熒固宜爾輝光燭金天方池甃<lb/>
寒石湧出孤峯前渇虎詎能飲乖龍寧敢眠我聞黄耇<lb/>
言浴者沈疴痊時清自多驗濁世嗟無縁方今際昌運<lb/>
明良逢聖賢山靈諒有知夀域開八埏我來試<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>洗寒<lb/>
温良不偏頓驚四體輕末疾忽以捐拜手感天子丹扃<lb/>
思刻鐫題詩寫山石聊為來者傳<lb/>
　　予愛山者然予府適面南山雖朝夕快覩而未償<lb/>
　　厥趣兹承恩詔賜浴鳯泉肩輿連日山行其樵歌<lb/>
<pb n="KR4e0146_WYG_010-11a"/>
　　牧唱應酬於山水之間鶴唳雲飛出沒乎林麓之<lb/>
　　外予心甚樂而幽興滿懐但覺目前風景殆為吾<lb/>
　　詩設也因口占三首謾記于此<lb/>
翠㣲深處絶囂紛嵐氣空濛濕未分樵斧丁丁穿樹重<lb/>
梵鐘隠隠隔溪聞龍歸古洞留殘雨鶴憇長松戀白雲<lb/>
清嘯一聲毛骨爽碧空回首又斜曛<lb/>
朝陟青山巔暮宿青山下逍遥嵗月閒俯仰乾坤大緬<lb/>
懐塵鞅中幾人得休暇駒隙等流光莫嗤行樂者<lb/>
<pb n="KR4e0146_WYG_010-11b"/>
出門看青山芙蓉千萬朶倦臨白石眠吟藉紫苔坐好<lb/>
鳥面前啼飛花眼中堕幽居怡白雲於焉忘物我<lb/>
　　鳳泉之南不二里有一巨石而復承一石大亦稱<lb/>
　　焉以一夫撼之則其勢㣲動加以衆力則屹然莫<lb/>
　　移葢亦異也相傳謂之神功石豈其然乎予停輿<lb/>
　　一視因成二詩<lb/>
六丁何日遣吳剛劈斷雲根此地藏神護鬼呵經嵗月<lb/>
紫苔𤣥甲飽風霜恨深李廣空疑虎術妙初平戲叱羊<lb/>
<pb n="KR4e0146_WYG_010-12a"/>
一指撼來如欲堕當年賁獲謾誇强<lb/>
誰將山骨疊層層看到忘言理莫憑炊飯只應仙客慣<lb/>
補天惟有女媧曽青回鳥跡苔千㸃影落龍潭月半稜<lb/>
寄語逰人莫相近岩墻之下尚兢兢<lb/>
　　予經山寺愛其幽雅因留宿焉昔人所謂天下名<lb/>
　　山僧占多者信然哉所惜者世無金山長老而吾<lb/>
　　帶葢不足留聊成一詩以自適云<lb/>
偶過西山最上峯巉巖鳥道接禪宫笑談風月三生外<lb/>
<pb n="KR4e0146_WYG_010-12b"/>
俯仰乾坤一瞬中香冷竹牕春院静燈昏石榻夜堂空<lb/>
懵騰偏稱閒中睡一任東牕曙色紅<lb/>
　　予連日山行而頗有山中之樂苐恨世無摩詰而<lb/>
　　畫中之詩未有拈出之者因再成二律以寫懐云<lb/>
面面峰巒罨畫新地偏無處著紅塵人間空有烟霞想<lb/>
林下誰於鹿豕親老木月寒猿嘯夜落花風暖鳥啼春<lb/>
静中契得長生術肥遁何妨學隠淪<lb/>
推牕日日看芙蓉蕭散襟懐野興濃一派山泉和月瀉<lb/>
<pb n="KR4e0146_WYG_010-13a"/>
幾家村杵帶雲舂世情淡比巢林鶴詩思清於倚澗松<lb/>
睡足五更天欲曙梵宫又聴隔溪鐘<lb/>
　　將出西山留别神功石丈<lb/>
見說環竒久著名相逢又復悵離情自縁大造流形異<lb/>
誰使良工巧琢成太白雪深尤突兀終南雲静益峥嶸<lb/>
山靈好為頻揩拭莫遣塵埃野蔓生<lb/>
　　予聞秦始皇好神仙于尹喜樓南立老子廟晉恵<lb/>
　　更新即今之樓觀也厥後廢毁勝國時安西王乃<lb/>
<pb n="KR4e0146_WYG_010-13b"/>
　　大加修飾而于今為盛葢天下第一福地也有繫<lb/>
　　牛栢相傳為周時故物殆亦後人附㑹而補植之<lb/>
　　者予緬懐青牛老人苐無自而聞其道徳之言姑<lb/>
　　成一詩以寫勝概云<lb/>
塵海仙家第一宫峥嶸臺殿詫秦工五千道徳言猶在<lb/>
百二河山勢自雄煉藥爐寒虚夜月繫牛栢老動秋風<lb/>
穹碑屹立斜陽外夜夜龍光貫彩虹<lb/>
　　予既出樓觀乃登說經臺憑髙縱目但覺松風滿<lb/>
<pb n="KR4e0146_WYG_010-14a"/>
　　山而恍惚若聞老氏道言也且摩挲古刻而米老<lb/>
　　第一山字尤甚竒古惜從行無善繪者未能摹寫<lb/>
　　其景以歸姑成一詩以滌塵襟云<lb/>
萬山深處一髙臺法演𤣥元道教開金鼎風雲龍虎伏<lb/>
石壇星斗鬼神哀函闗紫氣今何在天竺青牛竟不迴<lb/>
欲問長生無覔處閬風樓閣隔蓬萊<lb/>
　　說經臺之北僅一舍有祖庭焉予訪重陽舊跡雖<lb/>
　　有黄冠數輩惜無可問之者然而疊閣重樓氣象<lb/>
<pb n="KR4e0146_WYG_010-14b"/>
　　甚都所謂五祖七真者其亦乘雲馭鶴而來憇于<lb/>
　　此耶葢不可知也予面峯巒徘徊松下恍若飛渡<lb/>
　　弱流而容與蓬山之上矣因作一詩以寫幽興云<lb/>
峯巒矗矗與天齊疊閣層樓望處㣲雲去瑶壇丹竈冷<lb/>
雨香石逕紫芝肥湫深自爾宜龍蟄樹宻多應礙鳥飛<lb/>
真境可人清興好肯因行役浪思歸<lb/>
　　予過渼陂是即岑叅兄弟約杜甫以同逰者也予<lb/>
　　亦好竒者想渼陂之名憶岑杜之逰因成四韻以<lb/>
<pb n="KR4e0146_WYG_010-15a"/>
　　傳好事者<lb/>
躍馬乘春到渼陂渼陂風景足清竒晴涵山影沈青黛<lb/>
冷浸天光漾碧漪盛代已無唐室禁荒碑猶載杜陵詩<lb/>
樓船簫鼓俱陳跡禾黍斜陽異昔時<lb/>
　　予好竒者每邂逅山水之勝輙注目焉及抵鄠縣<lb/>
　　則逼夜矣聊成一詩以自笑<lb/>
斗柄横空夜若何綘紗籠燭渡澇河嵐光結暝迷前纛<lb/>
水氣生寒透薄羅拜月妖狐當古道驚風棲鳥散喬柯<lb/>
<pb n="KR4e0146_WYG_010-15b"/>
宵征莫恠歸心急屈指嚴程只恐過<lb/>
　　靈囿葢文王蕃育鳥獸之所也予道經于兹而逺<lb/>
　　想白鳥麀鹿之盛遂口占一詩云<lb/>
濶野㣲茫入望迷年年芳草一萋萋可憐麀鹿搜尋盡<lb/>
惟見斜陽白鳥飛<lb/>
　　予聞文王之作靈臺葢以望氛祲察災祥也且其<lb/>
　　倐然而成若神靈之所為者故以得名詩不云乎<lb/>
　　彼美人兮西方之人兮因經臺下謾成一絶以寓<lb/>
<pb n="KR4e0146_WYG_010-16a"/>
　　景行之意云<lb/>
揺揺小輦過靈臺為憶周文一愴懐盛代不勞閒望氣<lb/>
朝陽時有鳳凰來<lb/>
　　靈臺之下有靈沼焉然物换星移而無復於牣之<lb/>
　　興因太息久之亦成一絶<lb/>
垂鞭信馬日西斜靈沼吟看起嘆嗟魚鱉成塵春水涸<lb/>
年年惟見長桑麻<lb/>
　　昆明池即老杜所謂昆明漢武舊時功者也予經<lb/>
<pb n="KR4e0146_WYG_010-16b"/>
　　其地葢已墟矣因作一律以寓慨嘆之意云<lb/>
萬里昆明未即功方池鑿象練兵戎女牛跨漢東西隔<lb/>
旗鼓連營逺近同巨艦初移雲作陣石鯨如動水生風<lb/>
可憐無限桑麻地都付征人事逺攻<lb/>
　　予過造書臺逺懐蒼頡因覩空堦鳥跡而猶訝其<lb/>
　　造書時也夫何鳥篆既逺而字體變化真如浮雲<lb/>
　　矣彼以俗書逞遒媚者得不知所自歟因成一絶<lb/>
　　姑以弔造書者云<lb/>
<pb n="KR4e0146_WYG_010-17a"/>
鑿開大塊日支離混沌元來死不知山寺空堦遺鳥篆<lb/>
相看猶似造書時<lb/>
　　細栁營實漢文勞軍之地也予讀漢史而追思其<lb/>
　　事若亞夫者可謂真將軍矣彼棘門灞上之軍有<lb/>
　　如兒戲者豈可同日而語哉因成一絶以吊亞夫<lb/>
　　云<lb/>
賜復捐租久罷兵將軍身後只空營棘門灞上俱塵土<lb/>
青史何勞紀姓名<lb/>
<pb n="KR4e0146_WYG_010-17b"/>
　　予逰興慶宫而逺憶李唐之盛因嘆塵世繁華真<lb/>
　　一夢耳太息之不足遂作一詩以寄意焉<lb/>
複道金堤輦路通繁華非復舊時同舞衣零落塵埋玉<lb/>
珠被銷沈燭散風春色已隨宫樹老夕陽猶向苑臺紅<lb/>
慿髙幾許興亡恨都在平蕪一望中<lb/>
　　予過灞橋偶思鄭綮之事可發一笑今春和景物<lb/>
　　明媚若給予詩料者然而清興滿懐自不可遏又<lb/>
　　何必在扵風雪中耶漫成二律以資談柄<lb/>
<pb n="KR4e0146_WYG_010-18a"/>
官橋烟栁緑絲絲折盡長條為别離橋上行人橋下水<lb/>
滔滔何事日奔馳<lb/>
信馬東風鳥亂呼長橋烟栁晩糢糊何當添箇騎驢叟<lb/>
粧㸃詩家入畫圖<lb/>
　　驪山之温泉即唐之華清宫也以路當孔道而浴<lb/>
　　者殆無虚日予奉詔賜浴而且遂逰觀之樂其感<lb/>
　　戴聖恩宜何如哉謹成一律以貽諸縉紳云<lb/>
小隊從容曉出城喜䝉優詔浴華清靈源有性藏真火<lb/>
<pb n="KR4e0146_WYG_010-18b"/>
煖氣溶春咽鳯笙豈獨纎埃隨處盡直教沈疾頓然輕<lb/>
從今喜得身康㤗萬嵗千秋感聖情<lb/>
　　予浴温泉而追憶玉環之醜禄兒之穢雖萬古有<lb/>
　　不能滌也奈何三郎郎當入蜀幸賴汾陽諸公再<lb/>
　　造唐室及過馬嵬猶不能忘情於一香囊而為之<lb/>
　　泣下於乎三郎真郎當哉慨歎之餘因成一律云<lb/>
華清宫裡湛温泉沃雪揉香寵愛偏過市不慚同輦議<lb/>
誨淫曽費洗兒錢播遷自失神人主恢復多縁將相賢<lb/>
<pb n="KR4e0146_WYG_010-19a"/>
底事西歸猶不悟香囊一覩一澘然<lb/>
　　予登驪山而想唐人宫室之盛惟餘故跡於淡烟<lb/>
　　殘照之間而已且終南太華若相競秀者是亦闗<lb/>
　　中之勝槩也因作詩以寫情云<lb/>
驪山名勝古來聞丘垤紛紛夐莫羣老鶴瞑投孤嶂月<lb/>
蟄龍晴吐半岩雲崔嵬直與終南並蔥蒨疑從太華分<lb/>
我欲憑髙凌絶頂魯戈須倩挽餘曛<lb/>
　　驪山懐古悼周幽也<lb/>
<pb n="KR4e0146_WYG_010-19b"/>
不見山頭再舉烽斷霞遥映夕陽紅申亡已兆東遷禍<lb/>
奚啻妖姬一笑中<lb/>
　　新豐盖象豐也漢髙斯舉其亦孝矣予經是地而<lb/>
　　聞鷄鳴犬吠之聲儼有太平氣象第未知太公當<lb/>
　　日果不思豐否亦不知新豐市上猶有斗酒濯足<lb/>
　　者乎因成一詩以寫興云<lb/>
人從生處偏為樂莫怪他鄉惱太公眼底江山雖是漢<lb/>
夢中桑梓尚憐豐亭臺風景元無異雞犬人家也自同<lb/>
<pb n="KR4e0146_WYG_010-20a"/>
却笑狂夫雙足垢瓦盆盛酒氣如虹<lb/>
　　鴻門之㑹劉項之雌雄實决扵此矣予過其地而<lb/>
　　想其大風之雄帳下之悲同一大夢也感而有作<lb/>
漢楚争雄此割疆貔貅對壘劇豺狼裂眦有勇稱樊噲<lb/>
舞劍何人敵項莊醉脫金巵歸太急怒撞玉斗恨偏長<lb/>
經過不用論羣策蔓草寒烟幾夕陽<lb/>
　　過鴻溝<lb/>
龍争虎戰欲相吞百二河山一劍分楚漢興亡均是夢<lb/>
<pb n="KR4e0146_WYG_010-20b"/>
兩抔寒土鎖秋雲<lb/>
　　過戲河有作<lb/>
流水無聲伯業空人言列國此争雄至今春雨桃花落<lb/>
還似當年戰血紅<lb/>
　　予行渭南道中愛其風物不覺成句殆亦有河山<lb/>
　　之助歟得二律<lb/>
倌人侵曉駕征驂伐鼓鳴金過渭南雞犬頓疑塵世隔<lb/>
烟村真與畫圖堪溪流濺石飛晴雨山色當途落翠嵐<lb/>
<pb n="KR4e0146_WYG_010-21a"/>
不待東風吹酒醒詩成一笑破餘酣<lb/>
浴罷温泉過渭陽肩輿不厭道途長溪邊老屋雞聲逺<lb/>
樹底新泥燕子忙旭日當頭揺斾影東風隨處送花香<lb/>
一逰一豫皆天賜笑詠新詩貯錦囊<lb/>
　　予讀唐史而每嘆汾陽功滿天地忠貫日星實後<lb/>
　　之尚父也予過華州敬謁祠下噫偉人不作而其<lb/>
　　堂堂大節殆與華嶽争髙矣因作長歌以寓景仰<lb/>
　　之私云<lb/>
<pb n="KR4e0146_WYG_010-21b"/>
李唐將相分忠佞功葢寰區誰最盛汾陽器宇真天人<lb/>
二十四考中書令萬乘何如嬾作家恣渠野鹿銜宫花<lb/>
佞臣進幸忠臣逺從此乾坤如潰瓜漁陽一旦猪龍起<lb/>
若箇捐軀報天子長安囘首没烟塵花蕚樓前閙如市<lb/>
唯公仗節勤王室瀝血感天天亦泣軍前免胄示諸酋<lb/>
誠信真能貫金石唐天幾墜公重扶唐社将屋公重圖<lb/>
招之不來麾不去心與博陸應同符八百年來祠有祝<lb/>
寒鴉故里棲喬木路人下馬拜寢門不似崇韜多浪哭<lb/>
<pb n="KR4e0146_WYG_010-22a"/>
我來聊爾駐鸞旂心香一瓣興遐思人臣徇國盡如此<lb/>
雖有顛隮非至危<lb/>
　　萊公趙宋名臣也其孤忠大節盖炳炳於史冊間<lb/>
　　予讀前書素仰其人兹過華州一謁祠下因弔以<lb/>
　　詩云<lb/>
看山來華嶽駐馬冦公祠老蔓纒空木荒苔蝕斷碑乾<lb/>
坤功業大史冊姓名垂千古精誠在公安有竹枝<lb/>
　　宿華州<lb/>
<pb n="KR4e0146_WYG_010-22b"/>
厯覽河山喜勝逰暫停笳鼓宿名州壯懐頓覺添詩思<lb/>
不省塵埃客裏愁<lb/>
　　予經華山而仰觀仙掌因笑圖經之繆盖不足信<lb/>
　　偶成一律貽諸縉紳辭雖弗工欲求和也<lb/>
巨靈伸臂向洪崖雲際分明一掌開捧出海天紅日近<lb/>
挽將蓬島列山來翠光閃爍縈朱草玉笋聨翩綉緑苔<lb/>
隔斷烟塵渾不到擎天功業陋三台<lb/>
　　予至華隂因憶唐人崔顥詩韻輙和一首大方家<lb/>
<pb n="KR4e0146_WYG_010-23a"/>
　　見之幸勿盧胡<lb/>
喜承優詔出咸京為愛三峯畫不成紅日捧來仙掌近<lb/>
白雲飛盡佛頭晴城邊草色連天逺樹底河流入望平<lb/>
吟料滿前撩逸興應憐詩思自然成<lb/>
　　予入華山而愛其名勝恨不登落鴈峰携謝眺驚<lb/>
　　人句搔首以問蒼天耳玩之不足而因成一詩山<lb/>
　　靈有知其尚羨予之竒觀也哉<lb/>
分茅忝秦土奉祀主西嶽兹晨奉明詔温泉得䟽瀹星<lb/>
<pb n="KR4e0146_WYG_010-23b"/>
言駕我車遥遥出城郭路迂經華隂尋幽有真樂山路<lb/>
阻且右我馬勞四駱行行及山腹萬仞如壁削霏嵐濕<lb/>
我衣雲根還旋斫羣山若兒孫俛首謹然諾仙掌獨憑<lb/>
虚亭亭入溟漠飛瀑自天瀉靈苗皆大藥或云巨靈氏<lb/>
山傾賴渠託如招物外人似引空中鶴我生有竒癖髙<lb/>
情騰碧落欲上蓮華峰遐觀盡嵩洛飄然馭長風何須<lb/>
躡芒蹻恨無驚人句搔首愧丘壑勝逰惬素心兹行真<lb/>
不惡但恐鼾睡翁驚我驅山鐸<lb/>
<pb n="KR4e0146_WYG_010-24a"/>
　　予既宿華隂之行臺明日有事於西嶽燈下勉成<lb/>
　　三律以叙潔祭之誠諒金天主者有知其必鑒予<lb/>
　　至意也詩似相祀羣僚尚希一和<lb/>
衣自温泉浴罷更擬將禋祀報神明盤供野簌無兼味<lb/>
天湛靈臺一至誠跋涉敢辭長路杳澄渟應喜此心清<lb/>
虚堂待旦渾無寐飽聴松風隔坐聲<lb/>
　　　右致齋<lb/>
疊嶂凌虚紫翠堆閟宫千古面崔嵬一簾香霧晴猶合<lb/>
<pb n="KR4e0146_WYG_010-24b"/>
滿地松雲晝不開烜赫威靈昭肹蠁駢繁神貺殷春雷<lb/>
凡庸竦息恩無極領得宜男福祉囘<lb/>
　　　右入廟<lb/>
煇煌庭燎照深更髦士如雲共一誠束帛瓣香崇簡素<lb/>
朱絃玉管載和鳴禮嚴三獻神威肅廟食千年饗祀精<lb/>
我願明靈昭景貺更同民物遂生成<lb/>
　　　右散齋<lb/>
　　予既祀華山將之藍田之温泉復取道驪山從者<lb/>
<pb n="KR4e0146_WYG_010-25a"/>
　　告予曰此焚書坑也予嘆虐政之狂姦斯之惡為<lb/>
　　之彈指者久之於乎始皇其坑儒耶儒其坑始皇<lb/>
　　耶後人必有能辯之者雖然六經之道炳如日星<lb/>
　　而阿房之宫驪山之墓盖已付楚人之一炬牧豎<lb/>
　　之遺燼矣太息之不足因作長歌以哀之<lb/>
我來刮目驪山下為愛驪山一駐馬從臣指我焚書坑<lb/>
不覺風前清淚灑却憶當年秦始皇魚肉六國真豺狼<lb/>
姦斯阿附助㓙燄困敝黔首如牛羊虐政翻嫌人腹議<lb/>
<pb n="KR4e0146_WYG_010-25b"/>
偶語詩書者棄市秦人乃以死為安争敢編青作私史<lb/>
六經諸子盡輸官章縫無復儒衣冠萬巻千編歸一炬<lb/>
守尉誰敢留餘殘詎識詩書如日月日月遭秦真暫蝕<lb/>
孔壁還藏科斗文至今日月同無息祖龍死去楚人來<lb/>
秦宫三月飛烟埃空有驪山山下墓珠𥜗玉匣俱成灰<lb/>
逺恨狂秦還一笑驅車又上藍田道斜陽荆棘滿荒陵<lb/>
行人惟吊旌儒廟<lb/>
　　予嘗目摩詰輞川圖愛其山水之秀以為繪者之<lb/>
<pb n="KR4e0146_WYG_010-26a"/>
　　巧而造化未必有此及自驪山迤邐入藍田皆摩<lb/>
　　詰圖中景也因又嘆造化之巧而逺非繪者所及<lb/>
　　矧其春日晴明而山光花氣有足恱者因作春山<lb/>
　　曉行<lb/>
雨霽春山青挿天懸厓飛瀑皆春泉朝來光景弄晴旭<lb/>
眼前物物皆芳妍肩輿隨處踏芳草一路好山青未了<lb/>
天翁為我展詩圖却笑無詩被山惱嵐光滴滴東風晴<lb/>
林間好鳥相和鳴山花含露解迎我翻因花鳥闗幽情<lb/>
<pb n="KR4e0146_WYG_010-26b"/>
紅緑扶春詩滿目却愧才非义手速看山且進紫霞盃<lb/>
滌我塵埃三萬斛西秦自昔隔東吳兹山能比吳山無<lb/>
憑誰喚起王摩詰為我寫取春山圖<lb/>
　　予行藍田道中而想念古人飡玉之法盖不可傳<lb/>
　　矣因愛其山川風物遂有作云<lb/>
東華晴色動春朝谷口雲開雪盡消四面好山青繞郭<lb/>
一溪流水緑平橋鷄鳴草店炊烟亂雉雊桑田土脉饒<lb/>
白石如粳聞可煑茂陵人去詎能招<lb/>
<pb n="KR4e0146_WYG_010-27a"/>
　　予經輞川而愛其風物實詩中之畫也所惜者摩<lb/>
　　詰不作徒見黄鸝之囀于夏木白鷺之飛于水田<lb/>
　　而已緬想昔人不覺有述噫嘻摩詰其有知乎哉<lb/>
山路縈迴古木踈輞川風景小蓬壺詩從初調能窺雅<lb/>
畫到無聲不用圖逺岸輕烟籠細栁野田流水長新蒲<lb/>
懐人幾度空惆悵不見驪龍照乘珠<lb/>
　　藍田縣之東有山髙入雲表甚秀拔予問從臣此<lb/>
　　山奚名有知者對曰此李唐仙人王順登仙山因<lb/>
<pb n="KR4e0146_WYG_010-27b"/>
　　以一絶紀之<lb/>
藍田咫尺接商顔誰是丹成出世間老鶴無聲人已逺<lb/>
白雲空自鎖空山<lb/>
　　向讀三秦記聞周平王東遷見白鹿扵此原以是<lb/>
　　得名予自輞川經此漫思往事而姑識之以詩<lb/>
周轍東遷嘆黍離巍然王業遽陵遲千年白鹿空原外<lb/>
争似呦呦在囿時<lb/>
　　予既浴太白之鳯泉再浴臨潼之温湯又浴石門<lb/>
<pb n="KR4e0146_WYG_010-28a"/>
　　之温泉仰承明詔盖三浴矣聖天子之優眷如此<lb/>
　　予忝為宗臣亦將何以報稱於萬一哉感激之餘<lb/>
　　謹以一詩識之<lb/>
我生遘㣲恙足弱勇不前人言有神水可以一洗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>封<lb/>
章達天子優詔容二年春和時雨霽驅車厯原田初經<lb/>
太白山靈源名鳯泉沸水若湯煑遥看起炎烟順途驪<lb/>
山下蓮湯尚依然寧非至陽精日夜勞烹煎回車石門<lb/>
道温流亦㳙㳙應疑一脉通地軸相鈎連初浴覺身輕<lb/>
<pb n="KR4e0146_WYG_010-28b"/>
再浴忻體便三浴瑩於玉洋洋和氣宣衣裳易鮮潔飄<lb/>
飄若飛仙非惟塵垢去果見沈疴痊維藩愧無似乃承<lb/>
天所憐周旋如所願㣲恙幸已蠲感恩何以報聖夀祈<lb/>
同天宗臣老西土永守秦山川<lb/>
　　予宿石門清不能寐其所聞者野雉之鳴澗水之<lb/>
　　聲而已因成一絶<lb/>
空翠侵人睡不成夜深惟有野雞鳴翻憐車馬明朝發<lb/>
坐聴潺潺澗水聲<lb/>
<pb n="KR4e0146_WYG_010-29a"/>
　　馬鞍山之普光寺有池曰仰天池實予始祖愍王<lb/>
　　奉大雄氏處也允為諸刹首稱昔有老宿性空者<lb/>
　　住其間予嘗貽之以詩而一時之名士皆屬和焉<lb/>
　　以今計之盖二十年矣兹予重逰于此而性空已<lb/>
　　久入寂同吟者亦多星散因感于中復為一詩以<lb/>
　　貽住持者云<lb/>
不到禪闗二十年山中風景尚依然鐘魚有客投金地<lb/>
香火何人社白蓮學士再留腰下玉癡僧争乞鉢中錢<lb/>
<pb n="KR4e0146_WYG_010-29b"/>
獨憐恵逺今何在一塔亭亭夕照邊<lb/>
　　予既逰天池行半舎登所謂五臺山者愛其秀麗<lb/>
　　口占一絶<lb/>
攀援石磴上仙臺萬壑晴嵐午未開千尺長松雲一片<lb/>
半空惟有鶴飛來<lb/>
　　予既登五臺日已暮矣遂憇山足之古寺埜趣撩<lb/>
　　人燈前不寐遂成七言古詩一首<lb/>
我昔馳書聞九天許我澡浴停温泉斜陽緹騎轉山徑<lb/>
<pb n="KR4e0146_WYG_010-30a"/>
聊從金地投金仙我居宫掖惟怡素忠慎敢矜千乘富<lb/>
孳孳好善慕前王曽讀前書諳世故鬬雞走馬非吾事<lb/>
涉水登山諧夙志欲試平生仁智心只恐金仙未為是<lb/>
坐久山僧争獻頌鐘磬齊鳴燈火共雕盤進食擁袈裟<lb/>
却訝天厨真有供夜深𨗳我石室眠梅花紙帳何蕭然<lb/>
一塵不擾起靈悟恍對文殊與普賢喜憑法水<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>塵垢<lb/>
打破虚空月穿牗倚屏無睡待天明忽聴一聲獅子吼<lb/>
　　明日早發迤邐山行其千態萬狀怪怪竒竒誠有<lb/>
<pb n="KR4e0146_WYG_010-30b"/>
　　如退之南山詩之所云者予素有山癖每涉於目<lb/>
　　甚恱於心不暇作長詩姑成七言四絶云<lb/>
宿雨晴來罨畫張重重螺髻擁穹蒼數聲啼鳥桃花落<lb/>
一路東風澗水香<lb/>
潑眼青螺宿雨晴乘閒連日作山行何須對酒聴絲竹<lb/>
滿耳松聲雜澗聲<lb/>
萬木隂隂石徑斜亂山深處有人家春風滿耳多啼鳥<lb/>
澗水流來帶落花<lb/>
<pb n="KR4e0146_WYG_010-31a"/>
滿目烟雲散午風青山萬仞倚晴空欲登絶頂聊舒嘯<lb/>
鳥道巉岩一線通<lb/>
　　五臺之西有山曰翠㣲實唐太宗避暑處也舊有<lb/>
　　離宫二曰翠㣲曰永慶遺趾尚存今廢為寺因成<lb/>
　　一律<lb/>
翠㣲深處翠㣲宫避暑當年說太宗弔古不須増感慨<lb/>
凭髙聊復得從容千章古木蒼烟合數尺殘碑碧蘚封<lb/>
獨喜滿前吟興好叅天萬朶玉芙蓉<lb/>
<pb n="KR4e0146_WYG_010-31b"/>
　　予登翠㣲愛其秀拔縱目久之有寺僧進曰山之<lb/>
　　絶頂自南而望其千岩萬壑雖善繪者莫盡其妙<lb/>
　　予因命肩輿直造其巔一視果如僧之所言清興<lb/>
　　溢發即成七言古詩一首<lb/>
翠㣲雨過芙蓉濕我興悠然思適適買山直欲捐萬金<lb/>
况是生平有詩癖帖帖肩輿到上頭憑髙四顧涼颼颼<lb/>
終南太白擁晴翠渭源一線沿川流憶昔唐皇來避熱<lb/>
萬户千門巢嵽嵲有時雲霧失炎精六月寒風攪飛雪<lb/>
<pb n="KR4e0146_WYG_010-32a"/>
吾駕兹晨為一停等閒呵護煩山靈分明坐我古圖畫<lb/>
何須㸃染呼丹青移床更入晴嵐裏為愛松聲忘坐起<lb/>
自是吾家道氣濃滌盡胷中幾渣滓坐久欲歸歸未得<lb/>
忽訝片雲頭上黒知是山靈催我詩一笑留題許鐫刻<lb/>
來來車馬更遲遲好山一路還相隨從行賔從擁矛槊<lb/>
能無和我登山詩<lb/>
　　翠㣲之西有山之小者其拱秀若屏障然有灃水<lb/>
　　出于其間固可愛玩且有寺曰豐徳亦可憇也因<lb/>
<pb n="KR4e0146_WYG_010-32b"/>
　　成一絶<lb/>
灃水橋西小逕通好山如畫倚晴空禪闗欲扣知何處<lb/>
隠隠鐘聲紫翠中<lb/>
　　豐徳寺之西有圭峯焉圭峯之下乃姚秦之逍遥<lb/>
　　園也實鳩摩羅什之道塲其寺舊極宏敞今久廢<lb/>
　　惟羅什之塔在焉俗謂之草堂寺予留一宿于此<lb/>
　　因貽一律<lb/>
憶昔神僧入杳㝠可憐龍象總彫零空堦鳥跡和塵亂<lb/>
<pb n="KR4e0146_WYG_010-33a"/>
壊壁蝸涎過雨腥石塔尚傳藏舎利寳函猶自貯殘經<lb/>
相看獨有圭峰在還似當年佛首青<lb/>
　　予自草堂將歸過古之樊川亦有所感而不能已<lb/>
　　於言也<lb/>
斗城南畔杜陵邊舊是將軍食邑田屠狗亦匡劉季業<lb/>
牝雞誰道吕嬃賢當年壯志今安在此日英風尚凜然<lb/>
禾黍髙低殘照裏路人猶指是樊川<lb/>
　　自樊川而來經曲江池因憶唐人之春逰者莫盛<lb/>
<pb n="KR4e0146_WYG_010-33b"/>
　　于此物换時移而今之所見苐參差烟樹而已浩<lb/>
　　嘆之餘繼之以詩<lb/>
曲江池畔黍離離腸斷慈恩寺裡詩謝館夕陽歸昨夢<lb/>
瓊宫秋草祗荒基錦筵待士乘春早翠袖留人覺夜遲<lb/>
細栁新蒲俱不見風光又減少陵時<lb/>
　　自曲江而來有浮屠聳立於霄漢間者則鴈塔也<lb/>
　　寺曰慈恩尚仍唐扁但鐘魚之盛車馬之逰則相<lb/>
　　去逺矣漫成一詩聊用吊古云耳<lb/>
<pb n="KR4e0146_WYG_010-34a"/>
陽鳥何年此瘞形浮屠誰搆尚亭亭上林無復傳蘇扎<lb/>
蕭寺猶驚語梵鈴勢壓澄江蟠地軸影移殘照礙空㝠<lb/>
一從韋肇題名後人物依稀世幾經<lb/>
　　近鴈塔有坡二曰臙脂曰翡翠其春逰之盛盖極<lb/>
　　於開元天寳間矣觀其命名之意則當時㳺冶之<lb/>
　　樂猶有可想見者因成二律情見乎辭<lb/>
宣平坊裏舊名坡故老相傳事不訛非有猩紅將地染<lb/>
直看茜水帶泥和芙蓉争艷凝肌肉蘭麝吹香入綺羅<lb/>
<pb n="KR4e0146_WYG_010-34b"/>
車馬去來歌舞散東風開遍野花多<lb/>
蝦蟆陵下曲江邊傳道開元樂事偏金縷羅襦相鬭靡<lb/>
粉容花貎各争妍雛鶯厯厯歌喉細飛燕盈盈舞袖翩<lb/>
今日淒涼成一夢淡烟衰草接平川<lb/>
　　近郭有𤣥都觀盖禹錫看花處也種桃道士既不<lb/>
　　可見而兎葵燕麥今尚復然予山行之趣悉見於<lb/>
　　詩兹將入城而猶有𤣥都之興散人好竒亦自可<lb/>
　　笑詩亦不可不留也<lb/>
<pb n="KR4e0146_WYG_010-35a"/>
傑閣層樓舊已頽海桑變幻幾千回桃花不見空葵麥<lb/>
瓦礫無多只草萊塵面至今還自拂春光前度為誰栽<lb/>
不須立馬頻傷感老屋逃亡更可哀<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0146_WYG_010-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小鳴稿巻十<lb/>
</p>
<p>
</p>
  </div>
        </body>
</text>\m</TEI>
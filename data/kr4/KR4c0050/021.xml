<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生集巻二十一</head> <lb/>
    <p>
<pb n="KR4c0050_WYG_021-1a"/>
欽定四庫全書<lb/>
　五百家註柳先生集巻二十一<lb/>
　雜著<lb/>
　　讀韓愈所著毛穎傳後題<lb/>
　　　<hi>韓曰元和五年十一月公與楊誨之書云足下所持韓生毛穎傳來僕甚竒其書恐世人非之</hi>
　　　<hi>今作數百言知前聖不必罪俳也○退之毛穎傳見韓集三十六巻此不復載</hi>
自吾居夷<hi>孫曰謂為永州司馬</hi>不與中州人通書有來南者時言<lb/>
韓愈為毛穎傳不能舉其辭而獨大笑以為怪而吾久<lb/>
<pb n="KR4c0050_WYG_021-1b"/>
不克見楊子誨之來<hi>補註誨之楊憑之子</hi>始持其書索而讀之若<lb/>
捕龍蛇搏虎豹<hi>孫曰搏撃也</hi>急與之角而力不敢暇信韓子<lb/>
之怪於文也世之模擬竄竊取青嫓白<hi>舊註爾雅云嫓配也匹詣切</hi>
肥皮厚肉柔筋脆骨而以為辭者之讀之也其大笑固<lb/>
宜且世人笑之也不以其俳乎<hi>唐曰説文俳戲也音排</hi>而排又非<lb/>
聖人之所棄者詩曰善戲謔兮不為虐兮<hi>童曰詩淇澳之辭</hi>太<lb/>
史公書有滑稽列傳<hi>孫曰滑亂也稽同也言便捷之人言非若是言是若非言能亂同異</hi>
<hi>也滑字音骨稽字音雞</hi>皆取乎有益於世者也故學者終日討説<lb/>
<pb n="KR4c0050_WYG_021-2a"/>
答問呻吟習復應對進退掬溜播灑<hi>掬音菊溜力救切</hi>則罷憊<lb/>
而廢亂<hi>罷音疲憊蒲拜切</hi>故有息焉㳺焉之説<hi>張曰禮記之文</hi>不學操<lb/>
縵不能安絃<hi>韓曰禮記之文注云操縵雜弄也○操七刀切絃一作弦</hi>有所拘者有<lb/>
所縱也太羮𤣥酒<hi>孫曰禮記大羮不和注云太羮肉汁也不加鹽梅𤣥酒在室注云𤣥酒明</hi>
<hi>水盖隂鑒所取之水也</hi>體節之薦<hi>孫曰體謂全體節謂折節</hi>味之至者而又設<lb/>
以竒異小蟲水草樝梨橘柚<hi>孫曰樝似梨而酢橘柚似橙而酢○樝音查</hi>苦<lb/>
醎酸辛雖蜇吻裂鼻<hi>童曰蜇蟲螫也音哲吻無悶反</hi>縮舌澀齒而咸有<lb/>
篤好之者文王之菖蒲葅<hi>韓曰吕氏春秋云文王嗜莒蒲葅孔子聞而效之縮頸而</hi>
<pb n="KR4c0050_WYG_021-2b"/>
<hi>食之三年然後勝之○葅側魚切亦作菹</hi>屈到之芰<hi>韓曰楚屈到嗜芰有疾召宗老屬之曰祭我必</hi>
<hi>以芰見國語○芰音技</hi>曽晢之羊棗<hi>孟子曽晢嗜羊棗而曽子不忍食羊棗晢曽㸃字</hi>然<lb/>
後盡天下之竒味以足於口獨文異乎韓子之為也亦<lb/>
將弛焉而不為虐歟<hi>韓曰禮□張而不弛文武弗能也詩不為虐兮○虐吁謔切</hi>息焉<lb/>
㳺焉而有所縱歟盡六藝之竒味以足其口歟而不若<lb/>
是則韓子之辭若壅大川焉其必決而放諸陸<hi>孫曰國語防民</hi>
<hi>之口甚於防川川壅而潰傷人必多</hi>不可以不陳也且凡古今是非六藝<lb/>
百家大細穿穴用而不遺者毛穎之功也韓子窮古書<lb/>
<pb n="KR4c0050_WYG_021-3a"/>
好斯文嘉穎之能盡其意故奮而為之傳以發其鬱積<lb/>
而學者得之勵其有益於世歟是其言也固與異世者<lb/>
語而貪常嗜瑣者<hi>孫曰瑣細也</hi>猶呫呫然動其喙<hi>補註呫呫多言貌他</hi>
<hi>協切喙呼惠切</hi>彼亦勞甚矣乎<lb/>
　　裴墐崇豐二陵集禮後序<lb/>
　　　<hi>韓曰墐嘗為萬年令公亦誌其墓碣謂其撰崇豐二陵集禮藏之南閣如序所言○墐音僅又</hi>
　　　<hi>渠巾切</hi>
傳曰詩書執禮<hi>童曰論語之文</hi>禮不執則不行<hi>一無禮執二字</hi>自開元<lb/>
<pb n="KR4c0050_WYG_021-3b"/>
制禮大臣避諱去國恤章而山陵之禮遂無所執世之<lb/>
不學者乃妄取豫凶事之説而大典闕焉<hi>孫曰周禮五禮吉凶賔軍</hi>
<hi>嘉也唐初徙凶禮第五顯慶三年正月許敬宗李義府上所修新禮以為㓙事非臣子所宜言去國卹一篇自</hi>
<hi>是天子凶禮遂闕國有大故則臨時採掇附比以從事事已則諱而不傳故後世無考</hi>由是累聖<lb/>
山陵皆摭拾殘缺附比倫類已乃斥去其後莫能徴永<lb/>
貞元和問天禍仍遘<hi>劉曰貞元二十一年正月徳宗崩元和元年正月順宗崩</hi>自崇<lb/>
陵至於豐陵不能周歲<hi>劉曰永貞元年十月徳宗塟崇陵元和元年七月順宗葬豐陵</hi>
司空杜公由太常相天下<hi>韓曰貞元二十年杜黄裳相元和二年罷其後檢校司空</hi>
<pb n="KR4c0050_WYG_021-4a"/>
連為禮儀使擇其僚以備損益於是河東裴墐<hi>補註裴瑾字封</hi>
<hi>叔河東聞喜人</hi>以太常丞隴西辛秘以博士用焉<hi>孫曰秘貞元中擢明經第</hi>
<hi>其學於禮家尤洽高郢為太常卿奏為主簿再辟禮儀使府</hi>内之則攢塗秘器<hi>孫曰攢積</hi>
<hi>木以殯也漢舊儀云東囿祕器作梓棺素木長三丈崇廣四尺○攢徂丸切通作菆</hi>象物之宜<hi>孫曰</hi>
<hi>謂塗車芻靈之屬</hi>外之則復土斥上<hi>孫曰漢文紀張武為復土將軍復土謂穿壙下棺已</hi>
<hi>而置之即以為墳故云復土復反也漢惠紀賜視作斥上者將軍四十金服䖍云斥上曠上如淳曰斥開也開</hi>
<hi>土地為塜曠故以開斥言之</hi>因山之制<hi>孫曰漢文贊治霸陵因其山不起墳</hi>上之則顧<lb/>
命典冊<hi>補註顧命臨終之命謂遺詔也</hi>與文物以受方國<hi>方一作萬</hi>下之則<lb/>
<pb n="KR4c0050_WYG_021-4b"/>
制服節文頒憲則以示四方由其肅恭禮無不備<hi>晏本下且</hi>
<hi>字作具字</hi>且包并總統千載之盈縮羅絡旁午百氏之異同<lb/>
捜揚剪截而畢得其中顧問關決而不悖於事議者以<lb/>
為司空公得其人而邦典不墜裴氏乃悉取其所刋定<lb/>
及奏復於上辨列於下聫百執事之儀以為崇豐二陵<lb/>
集禮藏之於太常書閣君子以為愛禮而近古焉者<hi>或無</hi>
<hi>近字或無者字或無而近二字</hi>昔韋孟以詩禮傳楚而郊廟之制卒正<lb/>
於𤣥成<hi>韓曰韋孟彭城人為楚元王傳作詩諷諌自孟至賢五世賢子𤣥成字少翁以父任為郎元帝</hi>
<pb n="KR4c0050_WYG_021-5a"/>
<hi>時奏罷郡國廟</hi>鄭𤣥以箋註師漢而禪代之儀卒集於小同<hi>韓曰</hi>
<hi>𤣥字康成北海高密人注周易尚書毛詩儀禮禮記論語孝經尚書大傳中候乾象厯等孫小同仕魏高貴鄉</hi>
<hi>公崇三老五更以小同為五更車駕躬行古禮焉</hi>賈誼以經術起而嘉最好學<lb/>
<hi>韓曰賈誼年少頗通諸家之書文帝召為博士後為梁王太傅死漢武初立舉誼孫二人至郡守嘉最好學能</hi>
<hi>世其家</hi>盧植以儒學用而諶為祭法<hi>韓曰植字子幹涿郡人事後漢為北中郎</hi>
<hi>將作尚書章句禮記解詁五世孫諶字子諒事晉為中書侍郎撰祭法註莊子行於世</hi>舊史咸以<lb/>
為榮今裴氏太尉公<hi>韓曰謂墐之高祖行儉也</hi>以禮匡義嗣侍中公以<lb/>
禮議封禪<hi>韓曰謂墐之曽祖光庭也開元十三年𤣥宗將封泰山恐突厥入冦光庭為兵部侍郎言</hi>
<pb n="KR4c0050_WYG_021-5b"/>
<hi>於宰相張説云云説奏行之</hi>祠部公以禮承大事<hi>韓曰謂墐之祖稹也累官起居郎開</hi>
<hi>元末𤣥宗以壽王瑁母寵欲立為太子稹陳申生戾園之禍以諌上謝之遷祠部員外郎</hi>大理公<hi>韓曰</hi>
<hi>謂墐之父儆也字九思官至大理卿</hi>以禮輔東宫而瑾也以禮奉二陵又<lb/>
能成書以充其闕其為愛禮近古也源逺乎哉瑾字封<lb/>
叔其伯仲咸以文學顯於世<hi>孫曰儆四子堅瑾損塤皆有文學</hi>大理之<lb/>
兄正平節公<hi>孫曰稹子倩字容卿</hi>以儀範成家道以文雅經邦政<lb/>
<hi>童曰倩代第五琦為度支郎中</hi>今相國郇公其宗子也<hi>孫曰倩子均字君齊元和三年</hi>
<hi>九月同平章事封郇國公</hi>郇公以孝友勤勞揚於家邦<hi>一無揚字</hi>逰其門<lb/>
<pb n="KR4c0050_WYG_021-6a"/>
若聞韶濩入其廟如至鄒魯恩溢乎九族禮儀乎他門<lb/>
則封叔之習禮也其出於孝弟歟成書也其本於忠敬<lb/>
歟由於家而達於邦國其取榮於史氏也果矣<lb/>
　　栁宗直西漢文類序<lb/>
　　　<hi>韓曰公嘗誌宗直殯謂其撰漢書文章為四十巻歌謡言議纎悉備具連累貫統好文者以為</hi>
　　　<hi>工此序益公在永未召時作</hi>
左右史混久矣言事駁亂<hi>孫曰禮記玉藻動則左史書之言則右史書之事即動也</hi>
<hi>○駁字音剥</hi>尚書春秋之㫖不立<hi>童曰書以紀言春秋以紀事</hi>自左丘明<lb/>
<pb n="KR4c0050_WYG_021-6b"/>
傳孔氏<hi>補註謂左氏為春秋傳也</hi>太史公述歴古今合而為史<hi>補註司馬</hi>
<hi>遷自序曰卒述陶唐以來至於麟趾自黄帝始著十二本紀作十表八書三十世家七十列傳凡百三十篇五</hi>
<hi>十二萬六千五百字為太史公書○一有記字</hi>迄于交錯相糺<hi>音糾</hi>莫能離其説<lb/>
獨左氏國語紀言不㕘事戰國䇿春秋後語<hi>孫曰晉孔衍字舒元</hi>
<hi>以戰國策所書為未盡善乃引太史公所記㕘其同異刪彼二家聚為一録號春秋後語</hi>頗本右史<lb/>
尚書之制然無古聖人蔚然之道大抵促數耗矣<hi>童曰耗不</hi>
<hi>明也莫報切</hi>而後之文者寵之<hi>寵一作襲</hi>文之近古而尤壯麗莫<lb/>
若漢之西京班固書傳之吾嘗病其畔散不屬<hi>之欲切</hi>無<lb/>
<pb n="KR4c0050_WYG_021-7a"/>
以考其變欲采比義㑹年長疾作駑墮愈日甚未能勝<lb/>
也幸吾弟宗直<hi>韓曰宗直字正夫公之從父弟也元和十一年從公至柳而卒年三十三</hi>愛<lb/>
古書樂而成之捜討磔裂<hi>磔陟格切</hi>攟摭融結<hi>童曰説文云攟摭拾也博</hi>
<hi>雅云取也攟俱運切摭之石切</hi>離而同之與類推移不易時月而咸得<lb/>
從其條貫森然炳然若開羣玉之府<hi>孫曰穆天子傳癸巳至於羣玉之山</hi>
<hi>先王之所謂策府注云言往古帝王以藏書䇿之府</hi>指揮聨累圭璋琮璜之狀<hi>集註</hi>
<hi>周禮六幣圭以馬璋以皮璧以帛琮以錦琥以繡璜以黼説文圭瑞玉也上員下方剡上為圭半圭為璋琮丈</hi>
<hi>八寸似車釭璜半璧○璋音章璜音黄琮俱攻切</hi>各有列位不失其叙雖第其<lb/>
<pb n="KR4c0050_WYG_021-7b"/>
價可也以文觀之則賦頌詩歌書奏詔䇿辨論之辭畢<lb/>
具以語觀之則右史紀言尚書戰國䇿成敗興壊之説<lb/>
大備無不苞也噫是可以為學者之端耶<hi>一無之字</hi>始吾少<lb/>
時有路子者自贊為是書吾嘉而敘其意而其書終莫<lb/>
能具卒俟宗直也故刪取其叙繫於左以為西漢文類<lb/>
首紀殷周之前其文簡而野魏晉以降則盪而靡得其<lb/>
中者漢氏漢氏之東則既衰矣當文帝時始得賈生明<lb/>
儒術武帝尤好焉而公孫𢎞董仲舒司馬遷相如之徒<lb/>
<pb n="KR4c0050_WYG_021-8a"/>
作風雅益盛敷施天下自天子至公卿大夫士庶人咸<lb/>
通焉於是宣於詔策達於奏議諷於辭賦傳於歌謠由<lb/>
高帝迄於哀平王莽之誅四方之文章盖爛然矣史臣<lb/>
班孟堅修其書拔其尤者充於簡冊則二百三十年間<lb/>
列辟之達道<hi>童曰列辟人主也</hi>名臣之大範賢能之志業黔黎<lb/>
之風美列焉若乃合其英精<hi>一作菁</hi>離其變通論次其敘<lb/>
位必俟學古者興行之唐興用文理<hi>一作章</hi>貞元間文章<lb/>
特盛本之三代浹於漢氏<hi>浹即協切</hi>與之相凖於是有能者<lb/>
<pb n="KR4c0050_WYG_021-8b"/>
取孟堅書類其文次其先後為四十巻<lb/>
　　楊評事文集後序<lb/>
　　　<hi>韓曰楊君凌也先友記云楊氏兄弟者𢎞農人慿由江南西道入為散騎常侍凝以兵部郎中</hi>
　　　<hi>卒凌以大理評事卒用知評事之為凌也審矣唐書云凌終侍御史誤也</hi>
贊曰文之用辭令褒貶導揚諷諭而已雖其言鄙野足<lb/>
以備於用然而闕其文采固不足以竦動時聴夸示後<lb/>
學立言而朽君子不由也故作者抱其根源而必由是<lb/>
假道焉作於聖故曰經述於才故曰文文有二道辭令<lb/>
<pb n="KR4c0050_WYG_021-9a"/>
褒貶本乎著述者也導揚諷諭本乎比興者也著述者<lb/>
流蓋出於書之謨訓易之象系春秋之筆削其要在於<lb/>
高壯廣厚詞正而理備謂宜藏於簡冊也比興者流蓋<lb/>
出於虞夏之詠歌殷周之風雅其要在於麗則清越<hi>孫曰</hi>
<hi>揚子詩人之賦麗以則謂靡麗而有法則禮記其聲清越而長</hi>言暢而意美謂宜流於<lb/>
謡誦也茲二者考其㫖義乖離不合故秉筆之士恒偏<lb/>
勝獨得而罕有兼者焉厥有能而専美命之曰藝成雖<lb/>
古文雅之盛世不能並肩而生唐興以來稱是選而不<lb/>
<pb n="KR4c0050_WYG_021-9b"/>
怍者梓潼陳拾遺<hi>韓曰陳子昻梓州射洪人嘗為右拾遺唐興文章承徐庾餘風天下祖尚</hi>
<hi>子昻始變正風雅</hi>其後燕文貞以著述之餘攻比興而莫能極<lb/>
<hi>韓曰張説封燕國公諡文貞朝廷大述作多出其手其文屬思精壯世所不逮説歿後帝使就家録其文行於</hi>
<hi>世</hi>張曲江以比興之隟<hi>與隙/同</hi>窮著述而不克備<hi>韓曰張九齡韶</hi>
<hi>州曲江人開元後天下稱曲江公而不名云一本窮字下有作者二字</hi>其餘各探一隅相<lb/>
與背馳於道者其去彌逺文之難兼斯亦甚矣若楊君<lb/>
者少以篇什著聲於時其炳耀尤異之詞諷誦於文人<lb/>
滿盈於江湖達於京師晚節徧悟文體尤邃敘述學富<lb/>
<pb n="KR4c0050_WYG_021-10a"/>
識逺才涌未已其雄傑老成之風與時増加既獲是不<lb/>
數年而夭其季年所作尤善其為鄂州新城頌諸葛武<lb/>
侯傳論餞送梓潼陳衆甫汝南周愿河東裴泰<hi>孫曰貞元十八</hi>
<hi>年泰為安南都護</hi>武都符義府<hi>符一/作可</hi>太山羊士諤<hi>孫曰元和三年士諤貶資</hi>
<hi>州刺史</hi>隴西李鍊凡六序廬山禪居記辭李常侍啟逺逰<lb/>
賦七夕賦皆人文之選已用是陪陳君之後其可謂具<lb/>
體者歟嗚呼公既悟文而疾既即功而廢廢不逾年大<lb/>
病及之卒不得窮其功竟其才遺文未克流於世休聲<lb/>
<pb n="KR4c0050_WYG_021-10b"/>
未克充於時凡我從事於文者所宜追惜而悼慕也宗<lb/>
元以通家修好幼獲省謁故得奉公元兄命論次篇簡<lb/>
遂述其制作之所詣以繫於後<lb/>
　　濮陽吳君文集序<lb/>
　　　<hi>韓曰據傳吳武陵信州人元和初擢進士第不書其父之名與文唯載初栁宗元謫永州而武</hi>
　　　<hi>陵亦坐他事流永宗元賢其才與序所言皆合</hi>
博陵崔成務嘗為信州從事為余言邑有聞人濮陽吳<lb/>
君<hi>孫曰吳君系本濮陽後居信州</hi>弱齡長鬛而廣顙<hi>孫曰春秋傳使長鬛者謂長須也</hi>
<pb n="KR4c0050_WYG_021-11a"/>
好學而善文居鄉黨未嘗不以信義交於物教子弟未<lb/>
嘗不以忠孝端其本以是卿相賢士率與亢禮余嘗聞<lb/>
而志乎心會其子偘<hi>去聲又口卑切與侃同</hi>更名武陵升進士<hi>韓曰</hi>
<hi>元和二年武陵登第</hi>得罪來永州<hi>韓曰元和三年武陵坐事流永州</hi>因奉其先人<lb/>
文集十巻再拜請余以文冠其首余得徧觀焉其為辭<lb/>
賦有戒茍冒陵僣之志其為詩歌有交王公大人之義<lb/>
其為誄誌弔祭有孝恭慈仁之誠而多舉六經聖人之<lb/>
大㫖發言成章有可觀者古之司徒必求秀士由鄉而<lb/>
<pb n="KR4c0050_WYG_021-11b"/>
升之天官<hi>孫曰禮記司徒命鄉論秀升之司徒曰選士論選士之秀者而升之學曰俊士周禮卿大</hi>
<hi>夫獻賢能之書於王王拜而受之登於天府</hi>古之太史必求人風陳詩以獻<lb/>
於法宫<hi>童曰王制命太師陳詩以觀民風</hi>然後材不遺而志可見近世<lb/>
之居位者或未能盡用古道故吳君之行不昭而其辭<lb/>
不薦雖一命於王而終伏其志<hi>伏一作大</hi>嗚呼有可惜哉<hi>一無</hi>
<hi>有字</hi>武陵又論次誌傳三巻繼於末其官氏及他才行甚<lb/>
具云<hi>孫曰武陵終韶州刺史無子女汭湘</hi>
　五百家註柳先生集巻二十一<lb/>
</p>
<p>
</p>
  </div>
</body>
</text>
</TEI>
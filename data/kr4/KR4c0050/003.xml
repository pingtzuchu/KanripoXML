<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註栁先生集巻三</head> <lb/>
    <p>
<pb n="KR4c0050_WYG_003-1a"/>
欽定四庫全書<lb/>
　五百家註栁先生集巻三<lb/>
　論<lb/>
　　封建論<lb/>
　　　<hi>童曰唐宗室傳賛曰唐興疏屬畢王至太宗時與名臣蕭瑀等喟然講封建事欲與三代比隆</hi>
　　　<hi>而魏徴李百藥皆謂不然顔師古獨議建諸侯當少其力與州縣雜治由是罷不復議至名儒</hi>
　　　<hi>劉秩目武氏之禍則謂郡縣不可以乆安大抵與曹陸相上下而杜佑栁宗元深探其本據古</hi>
　　　<hi>騐今而反復焉補註蘇内翰志林曰昔之論封建者曹元首陸機劉頌及唐太宗時魏徴李百</hi>
<pb n="KR4c0050_WYG_003-1b"/>
　　　<hi>藥顔師古其後劉秩杜佑栁宗元宗元之論出而諸子之論廢矣雖聖人復起不能易也范太</hi>
　　　<hi>史唐鑑亦以公之論為然以謂後世如有王者擇守令以治郡縣亦足以致太平何必封建哉</hi>
　　　<hi>又武威孔氏曰韓退之文章過子厚而議論不及子厚作封建論退之所無</hi>
天地果無初乎吾不得而知之也生人果有初乎吾不<lb/>
得而知之也然則孰為近曰有初為近孰明之由封建<lb/>
而明之也彼封建者更古聖王堯舜禹湯文武而莫能<lb/>
去之葢非不欲去之也勢不可也勢之來<hi>一有則字</hi>其生人<lb/>
之初乎不初無以有封建封建非聖人意也彼其初與<lb/>
<pb n="KR4c0050_WYG_003-2a"/>
萬物皆生草木榛榛<hi>童曰説文云榛叢也文選註云聚皃○榛側侁切</hi>鹿豕狉<lb/>
狉<hi>張曰鹿子曰狉孫曰狉狉衆貌○狉音丕</hi>人不能搏噬<hi>摶噬音博誓</hi>而且無毛<lb/>
羽莫克自奉自衛荀卿有言必將假物以為用者也夫<lb/>
假物者必爭爭而不已必就其能斷曲直者而聴命焉<lb/>
其智而明者所伏必衆告之以直而不改必痛之而後<lb/>
畏由是君長刑政生焉故近者聚而為羣羣之分其爭<lb/>
必大大而後有兵有徳又有大者衆羣之長又就而聴<lb/>
命焉以安其屬於是有諸侯之列則其争又有大者焉<lb/>
<pb n="KR4c0050_WYG_003-2b"/>
徳又大者<hi>一作徳又有大者</hi>諸侯之列又就而聴命焉以安其<lb/>
封於是有方伯連帥之類<hi>嚴曰禮記十國以為連連有帥</hi>則其爭又有<lb/>
大者焉徳又大者<hi>一夲作徳又有大者</hi>方伯連帥之類又就而聴<lb/>
命焉以安其人然後天下㑹於一是故有里胥而後有<lb/>
縣大夫有縣大夫而後有諸侯有諸侯而後有方伯連<lb/>
帥有方伯連帥而後有天子自天子至於里胥其徳在<lb/>
人者死必求其嗣而奉之故封建非聖人意也勢也夫<lb/>
堯舜禹湯之事逺矣及有周而甚詳周有天下裂土田<lb/>
<pb n="KR4c0050_WYG_003-3a"/>
而𤓰分之<hi>孫曰瓜分者言如剖瓜也𤓰如字</hi>設五等邦羣后布履星羅<lb/>
<hi>履一作濩</hi>四周於天下輪運而輻集<hi>輪音倫輻音福</hi>合為朝覲㑹同<lb/>
離為守臣扞城<hi>童曰詩兔罝公侯干城扞干同音户旦切守舒救切</hi>然而降于夷<lb/>
王害禮傷尊下堂而迎覲者<hi>韓曰禮記覲禮天子不下堂而見諸侯下堂而見諸</hi>
<hi>侯天子之失禮也由夷王以下</hi>歴于宣王挾中興復古之徳雄南征北<lb/>
伐之威卒不能定魯侯之嗣陵夷迄於幽厲王室東徙<lb/>
而自列為諸侯矣<hi>孫曰國語魯武公以括與戯見王王立戯樊仲山父諫曰下事上少事長</hi>
<hi>所以為順也今立諸侯而建其少是教逆也王卒立之武公歸而卒及魯人殺懿公而立伯御宣王伐魯立孝</hi>
<pb n="KR4c0050_WYG_003-3b"/>
<hi>公諸侯從是而不睦懿公即戯伯御即括孝公名稱懿公之弟事亦見史記孝公二十五年諸侯畔周犬戎殺</hi>
<hi>幽王秦始列為諸侯</hi>厥後問鼎之輕重者有之<hi>韓曰宣三年左氏楚子觀兵于周疆</hi>
<hi>定王使王孫滿勞楚子楚子問鼎之大小輕重焉</hi>射王中肩者有之<hi>韓曰桓五年左氏王</hi>
<hi>以諸侯伐鄭鄭伯禦之祝𥅆射王中肩中音去聲</hi>伐凡伯誄萇𢎞者有之<hi>韓曰隐七</hi>
<hi>年春秋戎伐凡伯于楚<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>以歸襄三年左氏劉氏范氏世為昏姻萇𢎞事劉文公故周與范氏趙鞅以為討周</hi>
<hi>人殺萇𢎞○萇音長</hi>天下乖盭<hi>音戾</hi>無君君之心余以為周之䘮乆<lb/>
矣徒建空名于公侯之上耳得非諸侯之盛强末大不<lb/>
掉之咎與<hi>韓曰説文云掉摇也左氏尾大不掉徒弔切</hi>遂判為十二合為七<lb/>
<pb n="KR4c0050_WYG_003-4a"/>
國<hi>合一作吞</hi>威分於陪臣之邦國殄於後封之秦則周之敗<lb/>
端其在乎此矣秦有天下裂都㑹而為之郡邑廢侯衛<lb/>
而為之守宰據天下之雄圖都六合之上游攝制四海<lb/>
運於掌握之内此其所以為得也不數載而天下大壞<lb/>
其有由矣<hi>一無其字</hi>亟役萬人暴其威刑竭其貨賄負鋤挺<lb/>
謫戍之徒<hi>孫曰賈誼過秦論曰陳涉率罷敗之卒將數百之衆轉而攻秦山東豪俊遂並起而亡秦</hi>
<hi>矣鉏耰棘矜不敵於鈎㦸長鎩謫戍之衆不亢於九國之師而成敗異變何也</hi>圜視而合從<hi>孫曰</hi>
<hi>圜視而起亦見賈誼論圜視驚愕也從子容切</hi>大呼而成羣時則有叛人而無<lb/>
<pb n="KR4c0050_WYG_003-4b"/>
叛吏<hi>韓曰叛人謂陳勝吳廣之屬</hi>人怨於下而吏畏於上天下相合<lb/>
殺守刼令而並起咎在人怨非郡邑之制失也漢有天<lb/>
下矯秦之枉徇周之制剖海内而立宗子封功臣數年<lb/>
之間奔命扶傷之不暇困平城<hi>孫曰髙祖七年撃韓王信困平城</hi>病流<lb/>
矢<hi>孫曰髙祖十二年撃黥布為流矢所中</hi>陵遲不救者三代後乃謀臣獻<lb/>
畫而離削自守矣<hi>孫曰謂賈誼主父偃欲分王子弟也</hi>然而封建之始<lb/>
郡邑居半時則有叛國而無叛郡<hi>韓曰叛國謂吳楚七國反也</hi>秦制之<lb/>
得亦以明矣繼漢而帝者雖百代可知也唐興制州邑<lb/>
<pb n="KR4c0050_WYG_003-5a"/>
立守宰此其所以為宜也然猶桀猾時起虐害方域者<lb/>
失不在於州而在於兵時則有叛將而無叛州<hi>韓曰叛将謂藩</hi>
<hi>鎮擁重兵者</hi>州縣之設固不可革也或者曰封建者必私其<lb/>
土子其人適其俗修其理施化易也守宰者茍其心思<lb/>
遷其秩而已何能理乎<hi>理一作治</hi>余又非之周之事跡斷可<lb/>
見矣列侯驕盈黷貨事戎<hi>孫曰戎謂戎事黷音讀</hi>大凡亂國多理<lb/>
國寡侯伯不得變其政天子不得變其君私土子人者<lb/>
百不有一失在於制不在於政周事然也秦之事跡亦<lb/>
<pb n="KR4c0050_WYG_003-5b"/>
斷可見矣有理人之制而不委郡邑是矣有理人之臣<lb/>
而不使守宰是矣郡邑不得正其制守宰不得行其理<lb/>
酷刑苦役而萬人側目失在於政不在於制秦事然也<lb/>
漢興天子之政行於郡不行於國制其守宰不制其侯王<lb/>
侯王雖亂不可變也國人雖病不可除也及夫大逆不道<lb/>
然後掩捕而遷之勒兵而夷之耳大逆未彰姦利浚財<lb/>
怙勢作威大刻於民者無如之何及夫郡邑可謂理且<lb/>
安矣何以言之且漢知孟舒於田叔<hi>孫曰漢書田叔傳文帝立召叔問曰</hi>
<pb n="KR4c0050_WYG_003-6a"/>
<hi>公知天下長者乎叔曰故雲中守孟舒長者也時孟舒坐虜大入雲中免上曰先帝置舒雲中十餘年矣虜帝</hi>
<hi>一入不能堅守士卒戰死者數百人長者固殺人乎叔曰孟舒知士卒罷弊不忍出言士争臨城死敵以故死</hi>
<hi>者數百人是乃孟舒所以為長者上曰賢哉孟舒後召以為雲中太守</hi>得魏尚於馮唐<hi>孫曰</hi>
<hi>馮唐傳唐謂文帝曰魏尚為雲中守坐上功首虜差六級陛下下之吏陛下雖得頗收不能用也帝悦令唐持</hi>
<hi>節赦尚復以為雲中守</hi>聞黄霸之明審<hi>韓曰漢書黄霸傳霸為潁川太守外寛内明得吏民</hi>
<hi>心治為天下苐一徴守京兆尹秩二千石坐發民治馳道不先聞又發騎士詣北軍馬不適士劾乏軍興連貶</hi>
<hi>秩有詔歸潁川太守官以八百石治如其前前後八年郡中愈治</hi>覩汲黯之簡靖<hi>韓曰汲黯</hi>
<hi>傳黯學黄老言治官民好清静不苛細為淮陽太守卧閤不岀嵗餘東海大治上聞召為主爵都尉</hi>拜之<lb/>
<pb n="KR4c0050_WYG_003-6b"/>
可也復其位可也<hi>補註即謂孟舒魏尚黄霸復守雲中潁川</hi>卧而委之以輯<lb/>
一方可也<hi>補註即謂汲黯卧治東海○輯音集藉入切</hi>有罪得以黜有能得<lb/>
以賞朝拜而不道夕斥之矣夕受而不法朝斥之矣設<lb/>
使漢室盡城邑而侯王之縱令其亂人戚之而已孟舒<lb/>
魏尚之術莫得而施黄霸汲黯之化莫得而行明譴而<lb/>
導之拜受而退已違矣<hi>一本違矣上有斯必二字</hi>下令而削之締交<lb/>
合從之謀<hi>韓曰締説文云結不觧也○締丁計切</hi>周於同列則相顧裂眦<lb/>
<hi>韓曰説文眦目匡也○眦疾智切</hi>勃然而起幸而不起則削其半削其<lb/>
<pb n="KR4c0050_WYG_003-7a"/>
半民猶瘁矣曷若舉而移之以全其人乎漢事然也今<lb/>
國家盡制郡邑連置守宰其不可變也固矣善制兵謹<lb/>
擇守則理平矣或者又曰夏商周漢封而延秦郡邑而<lb/>
促尤非所謂知理者也魏之承漢也封爵猶建晉之承<lb/>
魏也因循不革而二姓陵替不聞延祚今矯而變之垂<lb/>
二百祀大業彌固何繫于諸侯哉或者又以為殷周聖<lb/>
王也而不革其制固不當復議也是大不然夫殷周之<lb/>
不革者是不得巳也葢以諸侯歸殷者三千焉資以黜<lb/>
<pb n="KR4c0050_WYG_003-7b"/>
夏湯不得而廢歸周者八百焉資以勝殷武王不得而<lb/>
易徇之以為安仍之以為俗湯武之所不得巳也夫不<lb/>
得巳非公之大者也私其力于巳也私其衛于子孫也<lb/>
秦之所以革之者其為制公之大者也其情私也私其<lb/>
一已之威也私其盡臣畜于我也然而公天下之端自<lb/>
秦始夫天下之道理安斯得人者也使賢者居上不肖<lb/>
者居下而後可以理安今夫封建者繼世而理繼世而<lb/>
理者上果賢乎下果不肖乎則生人之理亂未可知也<lb/>
<pb n="KR4c0050_WYG_003-8a"/>
將欲利其社稷以一其人之視聴則又有世大夫世食<lb/>
禄邑以盡其封略聖賢生于其時亦無以立于天下封<lb/>
建者為之也豈聖人之制使至于是乎吾固曰非聖人<lb/>
之意也勢也<hi>程敦夫論曰封建古之良法錯出于傳記寜知非聖人意哉今曰堯舜三代以勢不</hi>
<hi>可而不欲去之審若是耶茍得其勢斯可去矣武庚管蔡之難固當刑之如異姓之韓彭同姓之呉楚也然方</hi>
<hi>且命㣲子以繼商封同姓以五十何哉葢成王不以先代之嗣為可廢周公不以害巳之親為可絶聖人意以</hi>
<hi>公天下也栁子何知焉若曰湯武不得巳者私其力耶茍不私其力則無庸封之矣勝夏去商雖不期而㑹然</hi>
<hi>所賴者特在伊吕湯武待之固當如罷侯之秦錮親之魏矣彼獨不然三等之爵初不之變而千八百國益倍</hi>
<pb n="KR4c0050_WYG_003-8b"/>
<hi>于前何哉湯武知天下不可以獨治故強枝葉而固本根聖人意以公天下也栁子弗察焉太抵子厚徒見魏</hi>
<hi>晉之弊思欲有所懲艾且又太宗以來羣議蜂起彼其淺中狹慮期有以度越前人設為誇言不自知覺殊不</hi>
<hi>知公而不私者乃所以為聖人意也黄唐曰以封建非聖人意歟則易于比言親諸侯于豫言利建侯于晉言</hi>
<hi>錫馬康侯而繫辭言研諸侯之慮列爵分土見于書諸侯之地序于禮不能錫命諸侯刺于詩安得謂聖人之</hi>
<hi>意不在是乎以郡縣不可革而行之理且安歟則二漢酷吏傳唐酷吏傳讀之令人拂膺安得謂不可革而治</hi>
<hi>安實賴乎大抵有聖君有善治則諸侯得人守令亦得人非聖君無善治則諸侯不為用守令亦不為用人无</hi>
<hi>賢不肖顧所駕御者如何耳為治者奚必執子厚之説泥一偏之見哉</hi>
　　　四維論<lb/>
<pb n="KR4c0050_WYG_003-9a"/>
　　　<hi>孫曰管子牧民篇曰國有四維一維絶則傾二維絶則危三維絶則覆四維絶則滅何謂四維</hi>
　　　<hi>一曰禮二曰義三曰亷四曰恥禮不踰節義不自進亷不蔽惡恥不從枉韓曰公意謂亷恥自</hi>
　　　<hi>禮義中出未有有禮義而無亷恥有亷恥而無禮義故云吾見其二維而未見其所以為四也</hi>
管子以禮義亷恥為四維吾疑非管子之言也彼所謂<lb/>
亷者曰不蔽惡也<hi>一無也字</hi>世人之命亷者<hi>一無世字</hi>曰不茍得<lb/>
也<hi>一無也字</hi>世人之命恥者<hi>一無世字</hi>曰羞為非也然則二者果<lb/>
義歟非歟吾見其有二維未見其所以為四也夫不蔽<lb/>
惡者豈不以蔽惡為不義而去之乎夫不茍得者豈不以<lb/>
<pb n="KR4c0050_WYG_003-9b"/>
茍得為不義而不為乎雖不從枉與羞為非皆然然則<lb/>
亷與恥義之小節也不得與義抗而為維聖人之所以<lb/>
立天下曰仁義仁主恩義主斷恩者親之斷者宜之而<lb/>
理道畢矣蹈之斯為道得之斯為徳履之斯為禮誠之<lb/>
斯為信皆由其所之而異名今管氏所以為維者殆非<lb/>
聖人之所立乎又曰一維絶則傾二維絶則危三維絶<lb/>
則覆四維絶則㓕<hi>並見題註</hi>若義之絶則亷與恥其果存乎<lb/>
亷與恥存則義果絶乎人既蔽惡矣茍得矣從枉矣<hi>諸本</hi>
<pb n="KR4c0050_WYG_003-10a"/>
<hi>作茍得而從枉矣</hi>為非而無羞矣則義果存乎使管子庸人也<lb/>
則為此言管子而少知理道則四維者非管子之言也<lb/>
　　天爵論<lb/>
　　　<hi>韓曰孟子有天爵者有人爵者仁義忠信樂善不倦此天爵也公卿大夫此人爵也古之人修</hi>
　　　<hi>其天爵而人爵從之今之人修其天爵以要人爵既得人爵而棄其天爵公以為未盡也作此</hi>
　　　<hi>論然所謂宣無隠之明著不息之志與孟子修之之説有以異乎黄曰孟子以仁義忠信謂之</hi>
　　　<hi>天爵使人知有仁義篤于自信又知天天理之自然則能求諸内而不求諸外此其意也子厚</hi>
　　　<hi>從而易之曰天爵不在乎仁義忠信而在于明與志且謂仁義忠信非明不能鑒非志不能取</hi>
<pb n="KR4c0050_WYG_003-10b"/>
　　　<hi>故有是説殊不知仁義忠信繼之以樂善不倦雖不及明與志而二者固在其中矣樂善非明</hi>
　　　<hi>以鑒之者然乎不倦非志以取之者然乎孟子之言簡而備學者可以意㑹猶以未盡而少之</hi>
　　　<hi>子厚亦費于言哉</hi>
栁子曰仁義忠信先儒名以為天爵<hi>見題註</hi>未之盡也夫<lb/>
天之貴斯人也則付剛健純粹于其躬<hi>孫曰易大哉乾乎剛健中正純</hi>
<hi>粹精也</hi>倬為至靈<hi>倬音卓</hi>大者聖神其次賢能所謂貴也剛<lb/>
健之氣鍾于人也為志得之者運行而可大悠久而不<lb/>
息拳拳于得善孜孜于嗜學則志者其一端耳純粹之<lb/>
<pb n="KR4c0050_WYG_003-11a"/>
氣注于人也為明得之者爽達而先覺鑒照而無隠盹<lb/>
盹于獨見<hi>韓曰説文云盹目也音諄</hi>淵淵于黙識則明者又其一端<lb/>
耳明離為天之用恒久為天之道舉斯二者人倫之要<lb/>
盡是焉故善言天爵者不必在道徳忠信明與志而巳<lb/>
矣道徳之于人猶隂陽之于天也仁義忠信猶春秋冬<lb/>
夏也舉明離之用運恒久之道所以成四時而行隂陽<lb/>
也宣無隠之明著不息之志所以備四美而富道徳也<lb/>
故人有好學不倦而迷其道撓其志者<hi>韓曰撓釋文云擾也○撓女巧</hi>
<pb n="KR4c0050_WYG_003-11b"/>
<hi>切</hi>明之不至耳有照物無遺而蕩其性脱其守者志之<lb/>
不至耳明以鑒之志以取之役用其道徳之本舒布其<lb/>
五常之質充之而彌六合播之而奮百代聖賢之事也<lb/>
然則聖賢之異愚也職此而巳使仲尼之志之明可得<lb/>
而奪則庸夫矣授之于庸夫則仲尼矣若乃明之逺邇<lb/>
志之恒久庸非天爵之有級哉故聖人曰敏以求之<hi>孫曰</hi>
<hi>論語子曰我非生而知之者好古敏而求之者</hi>明之謂也為之不厭<hi>孫曰論語又曰抑為</hi>
<hi>之不厭誨人不倦則可謂云爾巳矣</hi>志之謂也道徳與五常存乎人者也<lb/>
<pb n="KR4c0050_WYG_003-12a"/>
克明而有恒受于天者也嗚呼後之學者盡力于斯所<lb/>
及焉或曰子所謂天付之者若開府庫焉量而與之耶<lb/>
曰否其各合乎氣者也莊周言天曰自然吾取之<lb/>
　　守道論<lb/>
　　　<hi>孫曰左氏昭公十九年齊侯田于沛招虞人以弓不進曰昔先君之田也旃以招大夫弓以招</hi>
　　　<hi>士皮冠以招虞人臣不見皮冠不敢進仲尼曰守道不如守官君子韙之韓曰孟子曰昔齊景</hi>
　　　<hi>公田招虞人以旌不至將殺之志士不忘在溝壑勇士不忘喪其元孔子奚其取焉哉取非其</hi>
　　　<hi>招不往也守道不如守官信孔子之言矣公乃曰傳者之誤其果然哉嘗味其言至有曰失其</hi>
<pb n="KR4c0050_WYG_003-12b"/>
　　　<hi>道而守官者古人不與也意當時必有竊聖人之言違道而居官者公故為此論云</hi>
或問曰守道不如守官何如對曰是非聖人之言傳之<lb/>
者誤也<hi>見題註</hi>官也者道之器也離之非也未有守官而<lb/>
失道守道而失官之事者也<hi>一無也字</hi>是固非聖人之言乃<lb/>
傳之者誤也<hi>一無乃字</hi>夫皮冠者是虞人之物也物者道之<lb/>
凖也守其物由其凖而後其道存焉茍舍之是失道也<lb/>
凡聖人之所以為經紀為名物無非道者命之曰官官<lb/>
是以行吾道云爾<hi>一本作命是以行吾道云爾</hi>是故立之君臣官府<lb/>
<pb n="KR4c0050_WYG_003-13a"/>
衣裳輿馬章綬之數㑹朝表著周旋行列之等<hi>孫曰昭十一年</hi>
<hi>左氏㑹朝之言必聞于表著之位杜預註云朝内列位常處謂之表著○行音户剛切</hi>是道之所<lb/>
存也則又示之典命書制符璽奏復之文叅伍殷輔陪<lb/>
臺之役<hi>孫曰周禮設其參傅其位陳其殷置其輔註參謂卿三人伍謂大夫五人殷衆士輔府史庶人</hi>
<hi>在官者陪臺者亦謂臣也</hi>是道之所由也則又勸之以爵禄慶賞之<lb/>
美懲之以黜逺鞭朴梏拲斬殺之慘<hi>孫曰朴小擊也梏拲者周禮上罪梏</hi>
<hi>拲而桎梏手械拲兩手共械○梏居沃切拲居悚居玊二切</hi>是道之所行也故自天<lb/>
子至于庶人咸守其經分<hi>扶問切</hi>而無有失道者和之至<lb/>
<pb n="KR4c0050_WYG_003-13b"/>
也失其物去其凖道從而喪矣易其小者而大者亦從<lb/>
而喪矣古者居其位思死其官可易而失之哉禮記曰<lb/>
道合則服從不可則去孟子曰有官守者不得其職則<lb/>
去然則失其道而居其官者古人之不與也是故在上<lb/>
不為抗在下不為損矢人者不為不仁函人者不為仁<lb/>
率其職司其扃交相致以全其工也<hi>一本工字作公下有者字</hi>易位<lb/>
而處各安其分而道達于天下矣<hi>矣一作也</hi>且夫官所以行<lb/>
道也而曰守道不如守官葢亦喪其本矣未有守官而<lb/>
<pb n="KR4c0050_WYG_003-14a"/>
失道守道而失官者也<hi>一本失官下有之事二字</hi>是非聖人之言傳<lb/>
之者誤也果矣<lb/>
　　時令論上<lb/>
　　　<hi>韓曰嘗觀孔頴達禮記疏案鄭目録云名曰月令者以其記十二月政之所行也本吕氏春秋</hi>
　　　<hi>十二月紀之首章以禮家好事抄合之後人因題之名曰禮記言周公所作其中官名時事多</hi>
　　　<hi>不合周法今申鄭旨釋之案吕不韋集諸儒著為十二月紀名為吕氏春秋篇首皆有月令與</hi>
　　　<hi>此文同是一證也又周無太尉唯秦官有太尉而此月令云乃命太尉此是官名不同周法二</hi>
　　　<hi>證也又秦以十二月建亥為嵗首而月令云為來嵗受朔日是九月為嵗終十月為朔此是時</hi>
<pb n="KR4c0050_WYG_003-14b"/>
　　　<hi>不合周法三證也又周有六冕郊天迎氣則用大裘乗玉輅建太常日月之章而月令服飾車</hi>
　　　<hi>旗並依時色此是事不合周法四證也故鄭云其中官名時事多不合周法然案秦始皇十二</hi>
　　　<hi>年不韋死十六年并天下然後以十月為嵗首嵗首用十月時不韋巳死十五年而不韋不得</hi>
　　　<hi>以十月為正又云周書先有月令何得云不韋所造又秦并天下立郡何得云諸侯又秦以好</hi>
　　　<hi>兵殺害毒被天下何能布徳行惠春不興兵既如此不同鄭必謂不韋作者以吕氏春秋十二</hi>
　　　<hi>月紀正與此同不過三五字别且不韋集諸儒所作為一代大典亦採擇善言之事遵立舊章</hi>
　　　<hi>但秦自不能依行何怪不韋所作也然則月令之書先儒固巳疑之公曰夏后周公之典逸矣</hi>
　　　<hi>信然</hi>
<pb n="KR4c0050_WYG_003-15a"/>
吕氏春秋十二紀漢儒論以為月令措諸禮以為大法<lb/>
焉其言有十二月七十有二候<hi>孫曰每月六候故十二月為七十二候</hi>迎<lb/>
日步氣<hi>步謂推步</hi>以追寒暑之序類其物宜而逆為之備聖<lb/>
人之作也然而聖人之道不窮異以為神不引天以為<lb/>
髙利于人備于事如斯而已矣觀月令之説茍以合五<lb/>
事配五行而施其政令離聖人之道不亦逺乎凡政令<lb/>
之作有俟時而行之者有不俟時而行之者是故孟春<lb/>
修封疆端徑術<hi>徑古定切術音遂按禮記當作遂</hi>相土宜無聚大衆季<lb/>
<pb n="KR4c0050_WYG_003-15b"/>
春利堤防達溝瀆<hi>音讀</hi>止田獵備蠶器合牛馬百工無悖<lb/>
于時孟夏無起土功無發大衆勸農勉人仲夏班馬政<lb/>
聚百藥<hi>此一句在禮記乃孟夏非仲夏</hi>季夏行水殺草糞田疇美土疆<lb/>
土功兵事不作孟秋納材葦<hi>此一句季夏非孟秋</hi>仲秋勸人種麥<lb/>
季秋休百工人皆入室具衣裘舉五榖之要合秩芻養<lb/>
犧牲<hi>此二句季夏非是季秋</hi>趨人牧斂<hi>張曰趨疾也逡/遇切韓曰音促</hi>務蓄菜<hi>此二</hi>
<hi>句仲秋非作季秋</hi>伐薪為炭孟冬築城郭穿竇窖<hi>韓曰説文云竇空也窖地</hi>
<hi>藏也上音豆下音教</hi>修囷倉<hi>此四句仲秋非孟冬韓曰説文囷倉之圓者也○囷區倫切</hi>謹葢<lb/>
<pb n="KR4c0050_WYG_003-16a"/>
藏<hi>才浪切又如字</hi>勞農以休息之<hi>韓曰説文云勞慰也朗到切</hi>收水澤之賦<lb/>
仲冬伐木取竹箭季冬講武習射御出五榖種計耦耕<lb/>
具田器合諸侯制百縣輕重之法貢職之數<hi>自合諸侯以下至此</hi>
<hi>季秋非季冬</hi>斯固俟時而行之所謂敬授人時者也其餘郊<lb/>
廟百祀亦古之遺典不可以廢誠使古之為政者非春<lb/>
無以布徳和令行慶施惠養㓜少省囹圄<hi>韓曰省察也審也囹圄獄</hi>
<hi>也○省息井切囹音零圄音語</hi>賜貧窮禮賢者非夏無以贊傑俊遂賢<lb/>
良舉長大行爵出禄斷薄刑決小罪節嗜慾靜百官非<lb/>
<pb n="KR4c0050_WYG_003-16b"/>
秋無以選士厲兵任有功誅暴慢明好惡修法制養衰<lb/>
老申嚴百刑斬殺必當<hi>丁浪切</hi>非冬無以賞死事恤孤寡<lb/>
舉阿黨易闗市來商旅審門閭正貴戚近習罷官之無<lb/>
事者去器之無用者則其闕政亦以繁矣斯固不俟時<lb/>
而行之者也變天之道絶地之理亂人之紀舍孟春則<lb/>
可以有事乎作淫巧以蕩上心舍季春則可以為之者<lb/>
乎夫如是内不可以納于君心外不可以施于人事勿<lb/>
書之可也又曰反時令則有飄風暴雨霜雪水潦大旱<lb/>
<pb n="KR4c0050_WYG_003-17a"/>
沈隂氛霧寒暖之氣大疫風欬鼽嚏瘧寒疥癘之疾<hi>張曰</hi>
<hi>鼽月令云人多鼽嚏説文云鼽病寒鼻塞也○鼽音求嚏丁計切</hi>螟蝗五榖𤓰瓠果實<lb/>
不成蓬蒿藜莠並興之異女災胎天傷水火之訛冦戎<lb/>
來入相掠兵革並起道路不通邊境不寜土地分裂四<lb/>
鄙入堡<hi>韓曰説文堡堤也障也堡音保</hi>流亡遷徙之變若是者特瞽史<lb/>
之語非出聖人者也然則夏后周公之典逸矣<hi>孫曰夏小正周</hi>
<hi>時訓二書名夏后周公之典謂此也</hi>
　　時令論下<lb/>
<pb n="KR4c0050_WYG_003-17b"/>
或者曰月令之作所以為君人者法也葢非為聰明睿<lb/>
智者為之將慮後代有昬昧傲誕而肆于人上忽先王<lb/>
之典舉而廢之近而取之若陳隋之季是也故取仁義<lb/>
禮智信之事附于時令俾時至而有以發之也不為之<lb/>
時<hi>一無時字</hi>將因循放蕩而皆無其意焉爾于是又為之言<lb/>
五行之反戾相盪相摩妖災之説以震動于厥心古之<lb/>
所以防昏亂之術也今子發而揚之使前人之奥秘布<lb/>
露顯明則後之人而又何憚耶曰聖人之為教立中道<lb/>
<pb n="KR4c0050_WYG_003-18a"/>
以示于後曰仁曰義曰禮曰智曰信謂之五常言可以<lb/>
常行者也<hi>行字下一有之字</hi>防昏亂之術為之勤勤然書于方<lb/>
冊興亡治亂之致永守是而不去也未聞其威之以怪<lb/>
而使之時而為善所以滋其怠傲而忘理也語怪而威<lb/>
之所以熾其昏邪淫惑而為禱禳厭勝鬼怪之事以大<lb/>
亂于人也且吾子以為畏冊書之多孰與畏人之言使<lb/>
諤諤者言仁義利害焯乎列于其前而猶不悟<hi>韓曰焯説文曰</hi>
<hi>明也音灼</hi>奚暇顧月令哉是故聖人為大經以存其直道將<lb/>
<pb n="KR4c0050_WYG_003-18b"/>
以遺後世之君臣必言其中正而去其竒衺<hi>孫曰竒衺不正也上</hi>
<hi>居宜切不與邪字同二字出周禮</hi>其有嚚然而不顧者<hi>韓曰説文云嚚語聲也左氏口</hi>
<hi>不道忠信之言為嚚○嚚魚中切</hi>雖聖人復生無如之何又何冊書之<lb/>
有若陳隋之季暴戾淫放則無不為矣求之二史豈復<lb/>
有行月令之事者乎然而其臣有勁悍者爭而與之言<lb/>
先王之道猶十百而一遂焉然則月令之無益于陳隋<lb/>
亦固矣立大中去大惑捨是而曰聖人之道吾未信也<lb/>
用吾子之説罪我者雖窮萬世吾無憾焉爾<lb/>
<pb n="KR4c0050_WYG_003-19a"/>
　　斷刑論上<hi>文闕</hi>
　　斷刑論下<hi>斷都玩切</hi>
余既為斷刑論或者以釋刑復于余其辭云云余不得<lb/>
巳而為之一言焉夫聖人之為賞罰者非他所以懲勸<lb/>
者也賞務速而後有勸罰務速而後有懲必曰賞以春<lb/>
夏而刑以秋冬<hi>孫曰二句左傳襄公二十六年蔡大夫聲子之言</hi>而謂之至理<lb/>
者偽也使秋冬為善者<hi>一無冬字</hi>必俟春夏而後賞則為善<lb/>
者必怠春夏為不善者<hi>一無夏字</hi>必俟秋冬而後罰則為不<lb/>
<pb n="KR4c0050_WYG_003-19b"/>
善者必懈<hi>韓曰説文云懈怠也居隘切巳下並同</hi>為善者怠為不善者懈<lb/>
是敺天下之人而入于罪也<hi>敺音區下同</hi>敺天下之人入于<lb/>
罪又緩而慢之以滋其懈怠此刑之所以不措也必使<lb/>
為善者不越月踰時而得其賞則人勇而有勸焉為不<lb/>
善者不越月踰時而得其罰則人懼而有懲焉為善者<lb/>
日以有勸為不善者日以有懲是敺天下之人而從善<lb/>
逺罪也敺天下之人而從善逺罪是刑之所以措而化<lb/>
之所以成也或者務言天而不言人是惑于道者也胡<lb/>
<pb n="KR4c0050_WYG_003-20a"/>
不謀之人心以熟吾道<hi>韓曰熟或作孰非是當取孟子仁亦在夫熟之而已之意</hi>吾<lb/>
道之盡而人化矣是知蒼蒼者焉能與吾事而暇知之<lb/>
哉果以為天時之可得順大和之可得致則全吾道而<lb/>
得之矣全吾道而不得者非所謂天也非所謂大和也<lb/>
是亦必無而巳矣又何必枉吾之道曲順其時以諂是<lb/>
物哉吾固知順時之得天不如順人順道之得天也何<lb/>
也使犯死者自春而窮其辭欲死不可得貫三木<hi>孫曰後漢</hi>
<hi>范滂傳皆三木囊頭三木項手足皆有械司馬遷曰魏其大將也衣赭闗三木</hi>加連鎻而致之<lb/>
<pb n="KR4c0050_WYG_003-20b"/>
獄吏大暑者數月痒不得搔<hi>蘇曹切</hi>痺不得搖<hi>韓曰説文云痺足氣</hi>
<hi>不至病○痺必至切</hi>痛不得摩飢不得時而食渇不得時而飲目<lb/>
不得瞑<hi>韓曰説文曰暝目不明也○瞑莫定切</hi>支不得舒怨號之聲<hi>怨號並平</hi>
<hi>聲</hi>聞于里人如是而大和之不傷天時之不逆是亦必<lb/>
無而巳矣彼其所宜得者死而巳也又若是焉何哉或<lb/>
者乃以為雪霜者天之經也雷霆者天之權也非常之<lb/>
罪不時可以殺人之權也當刑者必順時而殺人之經<lb/>
也是又不然夫雷霆雪霜者特一氣耳非有心于物者<lb/>
<pb n="KR4c0050_WYG_003-21a"/>
也聖人有心于物者也春夏之有雷霆也或發而震破<lb/>
巨石裂大木木石豈為非常之罪也哉秋冬之有霜雪<lb/>
也舉草木而殘之草木豈有非常之罪也哉彼豈有懲<lb/>
于物也哉彼無所懲則效之者惑也果以為仁必知經<lb/>
智必知權是又未盡于經權之道也何也經也者常也<lb/>
權也者達經者也皆仁智之事也離之滋惑矣經非權<lb/>
則泥<hi>乃計切</hi>權非經則悖是二者強名也曰當<hi>丁浪切下同</hi>斯<lb/>
盡之矣當也者大中之道也離而為名者大中之器用<lb/>
<pb n="KR4c0050_WYG_003-21b"/>
也知經而不知權不知經者也知權而不知經不知權<lb/>
者也偏知而謂之智不智者也偏守而謂之仁不仁者<lb/>
也知經者不以異物害吾道知權者不以常人怫吾慮<lb/>
合之于一而不疑者信于道而巳者也且古之所以言<lb/>
天者葢以愚蚩蚩者耳<hi>孫曰説文云蚩蚩敦厚貌</hi>非為聰明睿智者<lb/>
設也或者之未達不思之甚也<lb/>
　　辯侵伐論<lb/>
　　　<hi>在集賢院為徴天下兵討淮西作孫曰徳宗貞元十五年三月甲寅淮西節度使呉少誠反遣</hi>
<pb n="KR4c0050_WYG_003-22a"/>
　　　<hi>兵襲唐州掠百姓千餘人而去九月丙辰詔削奪少誠官爵令諸道進兵討之時公為集賢院</hi>
　　　<hi>正字作也韓曰公此論意謂淮右一方負固似不足以動天下之兵誠有此理然自少誠死元</hi>
　　　<hi>濟繼立十有八年而兵不解迄憲宗元和十二年始克平之則前日之所以申其惡于天下者</hi>
　　　<hi>亦所不免哉</hi>
春秋之説曰凡師有鐘鼓曰伐無曰侵<hi>孫曰莊二十九年左氏之文</hi>
周禮大司馬九伐之法曰賊賢害人則伐之負固不服<lb/>
則侵之<hi>孫曰負恃也固險固也</hi>然則所謂伐之者聲其惡于天下<lb/>
也聲其惡于天下必有以厭于天下之心夫然後得行<lb/>
<pb n="KR4c0050_WYG_003-22b"/>
焉古之守臣有朘人之財<hi>韓曰朘縮也音宣朘字一作沒一作私一作傷</hi>危人<lb/>
之生而又害賢人者内必棄于其人外必棄于諸侯從<lb/>
而後加伐焉動必克矣然猶校徳而後舉量力而後㑹<lb/>
備三有餘而以用其人一曰義有餘二曰人力有餘三<lb/>
曰貨食有餘是三者大備則又立其禮正其名修其辭<lb/>
其害物也小則誥誓徴令不過其隣雖大不出所暴非<lb/>
有逆天地横四海者不以動天下之師故師不踰時而<lb/>
功成焉斯為人之舉也故公之公之而鐘鼓作焉夫所<lb/>
<pb n="KR4c0050_WYG_003-23a"/>
謂侵之者獨以其負固不服而壅王命也内以保其人<lb/>
外不犯于諸侯其過惡不足暴于天下致文告修文徳<lb/>
而又不變然後以師問焉是為制命之舉非為人之舉<lb/>
也故私之私之故鼓鐘不作斯聖人之所志也周道既<lb/>
壊兵車之軌交于天下而罕知侵伐之端焉是故以無<lb/>
道而正無道者有之以無道而正有道者有之不増徳<lb/>
而以遂威者又有之故世日亂一變而至于戰國而生<lb/>
人耗矣是以有其力無其財君子不以動衆有其力有<lb/>
<pb n="KR4c0050_WYG_003-23b"/>
其財無其義君子不以帥師合是三者而明其公私之<lb/>
説而後可焉嗚呼後之用師者有能觀乎侵伐之端則<lb/>
善矣<lb/>
　　六逆論<lb/>
　　　<hi>韓曰左氏隠三年傳曰公子州吁嬖人之子也有寵而好兵公弗禁石碏諌曰愛子教以義方</hi>
　　　<hi>弗納于邪驕奢淫佚所自邪也且夫賤妨貴少陵長逺間親新間舊小加大淫破義所謂六逆</hi>
　　　<hi>也君義臣行父慈子孝兄愛弟敬所謂六順也去順效逆所以速禍也弗聴公謂石碏之論有</hi>
　　　<hi>不可槩者故從而辨之</hi>
<pb n="KR4c0050_WYG_003-24a"/>
春秋左氏言衛州吁之事因載六逆之説曰賤妨貴少<lb/>
陵長逺間親新間舊小加大淫破義六者亂之本也余<lb/>
謂少陵長小加大淫破義是三者固誠為亂矣然其所<lb/>
謂賤妨貴逺間親新間舊雖為理之本可也何必曰亂<lb/>
夫所謂賤妨貴者葢斥言擇嗣之道子以母貴者也若<lb/>
貴而愚賤而聖且賢以是而妨之其為理本大矣而可<lb/>
捨之以從斯言乎此其不可固也夫所謂逺間親新間<lb/>
舊者葢言任用之道也使親而舊者愚逺而新者聖且<lb/>
<pb n="KR4c0050_WYG_003-24b"/>
賢以是而間之其為理本亦大矣又可捨之以從斯言<lb/>
乎必從斯言而亂天下謂之師古訓可乎此又不可者<lb/>
也嗚呼是三者擇君置臣之道天下理亂之大本也為<lb/>
書者執斯言著一定之論以遺後代上智之人固不惑<lb/>
于是矣<hi>一無矣字</hi>自中人而降守是為大據而以致敗亂者<lb/>
<hi>敗一作賊</hi>固不乏焉晉厲死而悼公入乃理<hi>韓曰晉世家厲公多外嬖欲盡</hi>
<hi>去羣大夫而立諸姬兄弟欒書中行偃襲捕厲公囚之迎公子周于周而立之是為悼公悼公曰寡人自以疎</hi>
<hi>逺毋幾為君今大夫不忘文㐮之意而惠立桓叔之後使得奉晉祀敢不戰戰乎于是逐不臣者十人修舊功</hi>
<pb n="KR4c0050_WYG_003-25a"/>
<hi>施徳惠</hi>宋襄嗣而子魚退乃亂<hi>韓曰宋世家湣公七年宋大水魯使臧文仲往弔公</hi>
<hi>曰寡人不能事鬼神政不修故水臧文仲善此言此言乃公子子魚教湣公也及襄公立十三年伐鄭楚伐宋</hi>
<hi>以救鄭襄公欲戰子魚諌公弗聴遂與楚戰敗傷于泓而卒</hi>貴不足尚也秦用張禄<lb/>
而黜穰侯乃安<hi>韓曰張禄范雎也穰侯魏冉也秦昭王母宣太后弟先是穰侯事秦攻取無虚</hi>
<hi>日至周赧王四十九年秦拔魏范雎説秦王曰臣在山東時謂秦之有太后穰侯不聞有王王于是廢太后黜</hi>
<hi>穰侯以范雎為相封應侯事見史</hi>魏相成璜而疎呉起乃危<hi>韓曰成魏成也文侯</hi>
<hi>之弟璜翟璜也文侯二十五年以成為相時呉起事魏有功至武侯立以田文為相起不悦自是去魏之楚楚</hi>
<hi>以為相事見史璜胡光切</hi>親不足與也苻氏進王猛而殺樊世乃興<lb/>
<pb n="KR4c0050_WYG_003-25b"/>
<hi>韓曰晉史苻堅招王猛一見如舊堅繼立遂以猛為中書侍郎日見親幸特進姑臧樊世與猛爭論于堅前世</hi>
<hi>欲擊猛堅怒斬之于是羣臣見猛皆屏息堅日熾矣</hi>胡亥任趙髙而族李斯乃滅<lb/>
<hi>韓曰胡亥秦二世也李斯自始皇時已用于秦然胡亥嘗有私于趙高及即位高遂誣斯反狀腰斬咸陽市夷</hi>
<hi>三族二世乃以趙高為相事見史</hi>舊不足恃也顧所信何如耳然則斯<lb/>
言殆可以廢矣噫古之言理者罕能盡其説建一言立<lb/>
一辭則臲卼而不安<hi>童曰臲卼危也上音孽下音兀</hi>謂之是可也謂之<lb/>
非亦可也混然而巳教于後世莫知其所以去就明者<lb/>
慨然將定其是非則拘儒瞽生相與羣而咻之<hi>童曰咻説文云</hi>
<pb n="KR4c0050_WYG_003-26a"/>
<hi>痛念聲孟子衆楚人咻之音休又況羽切</hi>以為狂為怪而欲世之多有知者<lb/>
可乎夫人可以及化者天下為不少矣然而罕有知聖<lb/>
人之道則固為書者之罪也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0050_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家註栁先生集巻三<lb/>
</p>
<p>
</p>
  </div>
</body>
</text>
</TEI>
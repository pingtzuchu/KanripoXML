<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生集巻五</head> <lb/>
    <p>
<pb n="KR4c0050_WYG_005-1a"/>
欽定四庫全書<lb/>
　五百家註柳先生集巻五<lb/>
　碑<lb/>
　　箕子碑<lb/>
　　　<hi>孫曰箕子名須臾紂之諸父</hi>
凡大人之道有三一曰正蒙難<hi>孫曰蒙犯也正蒙難者以正犯難也○難乃旦切</hi>
二曰法授聖三曰化及民殷有仁人曰箕子<hi>孫曰孔子曰殷有三仁焉</hi>
<hi>㣲子去之箕子為之奴比干諫而死</hi>實具兹道以立於世故孔子述六經之<lb/>
<pb n="KR4c0050_WYG_005-1b"/>
㫖尤慇懃焉<hi>孫曰謂下易詩所載是也</hi>當紂之時大道悖亂天威之動<lb/>
不能戒<hi>孫曰書今天動威</hi>聖人之言無所用進死以併命誠仁矣<lb/>
<hi>韓曰謂比干</hi>無與吾祀故不為委身以存祀誠仁矣<hi>韓曰謂㣲子</hi>與<lb/>
亡吾國故不忍<hi>與音預</hi>具是二道有行之者矣是用保其明<lb/>
哲<hi>孫曰詩既明且哲以保其身</hi>與之俯仰晦是謩範<hi>謩與/謨同</hi>辱於囚奴<hi>孫曰</hi>
<hi>書囚奴正士正士即謂箕子也</hi>昏而與邪隤而不息故在易曰箕子之明<lb/>
夷<hi>孫曰夷傷也日入地中明夷之義故卦曰明夷</hi>正蒙難也及天命既改生人以<lb/>
正乃出大法<hi>孫曰大法洪範也</hi>用為聖師周人得以序彛倫而立<lb/>
<pb n="KR4c0050_WYG_005-2a"/>
大典<hi>孫曰書天乃錫禹洪範九疇彛倫攸叙彛倫常道也</hi>故在書曰以箕子歸作洪<lb/>
範法授聖也及封朝鮮<hi>孫曰書傳云武王釋箕子之囚箕子不忍周之釋走之朝鮮武王聞</hi>
<hi>之因以朝鮮封之鮮音仙</hi>推道訓俗惟徳無陋惟人無逺用廣殷祀俾<lb/>
夷為華化及民也<hi>孫曰漢書地理志箕子去之朝鮮教其民以禮義田蠶織作樂浪朝鮮民犯禁</hi>
<hi>八條相殺以當時償殺相傷以榖償相盗者男没入為其家奴女子為婢欲自償者人五十萬雖免為民俗猶羞之</hi>
<hi>嫁娶無所讎是以其民終不相盗無門户之閉婦人貞信不滛辟其田民飲食以籩豆可貴哉仁賢之化也</hi>率<lb/>
是大道藂於厥躬<hi>藂徂紅切正作叢俗作藂</hi>天地變化我得其正其大<lb/>
人歟於虖當其周時未至殷祀未殄比干已死㣲子已去<lb/>
<pb n="KR4c0050_WYG_005-2b"/>
向使紂惡未稔而自斃<hi>斃頓也音敝</hi>武庚念亂以圖存國無其<lb/>
人誰與興理是固人事之或然者也然則先生隠忍而為<lb/>
此其有志於斯乎唐某年作廟汲郡嵗時致祀<hi>孫曰汲郡今衛州紂</hi>
<hi>故都也</hi>嘉先生獨列於易象作是頌云<lb/>
䝉難以正授聖以謩宗祀用繁<hi>孫曰自箕子後傳四十餘世至朝鮮侯準自稱王繁</hi>
<hi>字一作係</hi>夷民其蘇憲憲大人<hi>童曰憲憲興盛貌見中庸註音顯</hi>顯晦不渝聖<lb/>
人之仁道合隆汚明哲在躬不陋為奴冲譲居禮不盈稱<lb/>
孤髙而無危卑不可踰非死非去有懐故都時詘而伸<hi>詘音</hi>
<pb n="KR4c0050_WYG_005-3a"/>
<hi>屈</hi>卒為世模易象是列文王為徒<hi>孫曰易内文明而外柔順以䝉大難文王以之</hi>
<hi>内難而能正其志箕子以之</hi>大明宣昭崇祀式孚<hi>孫曰謂唐始立廟祀之</hi>古闕頌<lb/>
辭繼在後儒<lb/>
　　道州文宣王廟碑<lb/>
　　　<hi>童曰唐書歸崇敬傳賛引此碑黄曰薛伯髙評十哲之科妄出後世而開元之祀非夫子志是已失矣子</hi>
　　　<hi>厚於碑反指為確論宋子京賛唐史灼見其非追咎薛氏而子厚之失俟来者愚請畢之夫顔淵以下十</hi>
　　　<hi>人皆孔門髙弟顯顯間出者謂非盡其徒可乎取其所長序以四科萬世而後知有聖言品題不敢擬議</hi>
　　　<hi>可謂後世之妄乎李元瓘雖非名臣而請祀十哲列為坐像務尊師重道是先王未之有可以義起何害</hi>
<pb n="KR4c0050_WYG_005-3b"/>
　　　<hi>其為夫子志乎嗟夫伯髙妄論之於前栁子溢美之於後微景文之論則薛得為賢守栁得為通儒</hi>
謹案某年月日<hi>韓曰按集有斥鼻亭神記云元和九年河東薛公由刑部郎中刺道州此云某</hi>
<hi>年即元和九年也</hi>儒師河東薛公伯髙<hi>孫曰伯髙名景晦</hi>由尚書刑部<lb/>
郎中為道州明年二月丁亥<hi>韓曰即元和十年</hi>公用牲幣祭於<lb/>
先聖文宣王之廟夜漏未盡三刻公𤣥冕以入<hi>孫曰周禮司服</hi>
<hi>卿大夫之服自𤣥冕而下如孤之服又曰祭羣小祀則𤣥冕</hi>就位於庭愓焉深惟夫<lb/>
子之祀爰自京師大學徧于州邑遐濶僻陋咸用斯時<lb/>
致奠展誠宿燎設懸<hi>孫曰周禮司烜氏凡邦之大事共墳燭庭燎註云樹於門外曰大燭於</hi>
<pb n="KR4c0050_WYG_005-4a"/>
<hi>門内曰庭燎設懸謂懸筍簴之屬也○燎力照切音了</hi>罇爼旂章<hi>孫曰禮記月令以為旂章註云</hi>
<hi>章幟罇音尊</hi>粲穆布列周天之下嗚呼夫子之道閎肆尊顯二<lb/>
帝三王其無以侔大也然其堂庭庳陋<hi>庳短也音卑又音婢</hi>椽棟毁<lb/>
墜曽不及浮圖外說<hi>孫曰外說鬼神之類也</hi>克壯厥居水潦仍至<lb/>
嵗加蕩沃公蹙然不寧若罔獲承既祭而出登墉以望爰<lb/>
得美地豐衍端夷<hi>衍廣也</hi>水環以流有頖宮之制<hi>孫曰禮記王制天子</hi>
<hi>辟雍諸侯頖宮皆學名也頖與泮同</hi>是日樹表列位<hi>樹立也</hi>由禮考宜然後節<lb/>
用以制貨財乗時以僦功役<hi>僦即就切</hi>逾年而克有成廟舍峻<lb/>
<pb n="KR4c0050_WYG_005-4b"/>
整階序廓大<hi>序廓也</hi>講肄之位<hi>肄習也</hi>師儒之室立廪以周<lb/>
食圃畦以毓蔬<hi>童曰周禮園圃毓草木毓音育</hi>權其子母<hi>孫曰周語民患輕則為之</hi>
<hi>作重幣於是乎有母權子而行若不堪重則多作輕於是乎有子權母而行註云重曰母輕曰子權稱也</hi>贏<lb/>
且不竭<hi>嬴音盈</hi>由是邑里之秀民感道懷和更來門下咸願<lb/>
服儒衣冠由公訓程<hi>程法也</hi>公攝衣登席親釋經旨丕諭本<lb/>
綂父慶其子長勵其㓜化用興行人無諍訟公又曰夫子<lb/>
稱門弟子顔回為庶幾<hi>孫曰易曰顔氏之子其殆庶幾乎</hi>其後從於陳<lb/>
蔡亦各有號<hi>孫曰謂四科之目</hi>言出一時非盡其徒也於後失<lb/>
<pb n="KR4c0050_WYG_005-5a"/>
厥所謂妄異科第坐祀十人以為哲<hi>孫曰開元八年敇改顔子等十哲為</hi>
<hi>坐像悉預配享</hi>豈夫子志哉余案月令則曰釋奠于先聖先師<lb/>
<hi>則曰一本作則由一本作曰則</hi>國之故也<hi>故典故也</hi>乃立夫子像配以顔氏籩<lb/>
豆既嘉笙鏞既成<hi>鏞大鐘名</hi>九年八月丁未<hi>韓曰當作十年八月盖唐制釋</hi>
<hi>奠春秋皆用上丁以長厯推之九年八月乙亥朔是月无丁未且新廟之作起于十年二月丁亥既祭之後云</hi>
公祭於新廟退考疑義合以燕饗萬民翼翼觀禮識古<lb/>
於是春秋師晉陵蔣堅易師沙門凝𧦬<hi>音辯俗作𧦬</hi>助教某<lb/>
學生某等來告願刻金石明夫子之道及公之勤惟夫子<lb/>
<pb n="KR4c0050_WYG_005-5b"/>
極於化初冥於道先羣儒咸稱六籍具存茍賛其道若譽<lb/>
天地之大褒日月之明非愚則惑不可犯也惟公探夫子<lb/>
之志考有國之制光施彛典革正道本俾是荒服移為闕<lb/>
里在周則魯侯申<hi>孫曰申僖公名</hi>能修頖宮詩有其歌在漢蜀<lb/>
守文翁能首儒學史有其賛今公法古之大同於魯化人<lb/>
之難侔於蜀盍銘兹徳以告於史氏而刋之兹碑銘曰<lb/>
荆楚之陽厥服惟荒民鮮由仁帝降其良<hi>孫曰良謂良吏</hi>振振<lb/>
薛公<hi>童曰振振仁厚也振音真</hi>惟徳之造赤旂金節來莅於道師儒<lb/>
<pb n="KR4c0050_WYG_005-6a"/>
咸㑹嘉有攸告吉日丁亥獻於頖宫庭燎伊煌<hi>音皇</hi>有煥<lb/>
其容公升於位心莫不恭爰念聖祀徧於海邦服冕陳<lb/>
器州邑攸同咸忻以欷<hi>欷歔也音希</hi>思報聖功卜遷於嘉惟<lb/>
吉之逢畇畇其原<hi>孫曰詩畇畇原隰曽孫田之畇墾田也均匀二音</hi>既夷且大<lb/>
渙渙其流<hi>孫曰詩溱與洧方渙渙兮渙渙水流貌</hi>實環於外作廟有嚴昭<lb/>
祀顯配潔兹器用觀禮斯㑹布筵伊位作廪伊秩以豐<lb/>
其儀以壯其室新宫既成崇報孔明千古有經公粹厥<lb/>
誠邦民之良弁服是纓公躬講論䖍黙以聴<hi>平聲</hi>公降酬<lb/>
<pb n="KR4c0050_WYG_005-6b"/>
酢進退齊平柔肌洽體莫不充盈歸懽于心父子弟兄<lb/>
欽惟聖王厥道無涯世有頌辭益疚其多<hi>疚音究</hi>公斯考<lb/>
禮民感休嘉<hi>感一作咸</hi>從於魯風祗以詠歌公錫於天眉夀<lb/>
來加<hi>孫曰詩天錫公純嘏眉夀保魯</hi>公賚於王<hi>賚賜/予也</hi>休命是荷<hi>音何</hi>師於<lb/>
辟雍大邦以和侑酳申申<hi>孫曰賈山傳養三老五更于太學執醬而餽執爵而酳酳</hi>
<hi>者少少飲酒食已而蕩口也此言景晦將入為天子三老養于太學亦魯頌祝僖公之意云○酳音𦙍</hi>王<lb/>
道式訛諸儒作詩思繼頖水丕揚厥聲以告太史<lb/>
　　柳州文宣王新修廟碑<lb/>
<pb n="KR4c0050_WYG_005-7a"/>
仲尼之道與王化逺邇惟柳州古為南夷<hi>韓曰柳州𨽻嶺南故云古</hi>
<hi>為南夷</hi>椎髻卉裳<hi>韓曰漢書李陵傳胡服椎結師古曰結讀為髻一撮之髻其形如椎書島夷卉</hi>
<hi>服卉草也絺葛之屬○椎音槌髻音計卉音毁</hi>攻刼鬬暴雖唐虞之仁不能柔<lb/>
<hi>孫曰柔安也書曰柔逺能邇</hi>秦漢之勇不能威至于有國<hi>孫曰謂唐有天下</hi>
始循法度置吏奉貢咸若采衛<hi>孫曰周禮職方氏辨九服之邦國謂侯甸男采</hi>
<hi>衛蠻夷鎮藩為九</hi>冠帶憲令進用文事<hi>一作士</hi>學者道堯舜孔子<lb/>
如取諸左右執經書引仁義旋辟唯諾<hi>旋音璿辟音壁又音僻唯以水</hi>
<hi>切</hi>中州之士時或病焉然後知唐之徳大以遐孔氏之<lb/>
<pb n="KR4c0050_WYG_005-7b"/>
道尊而明元和十年八月州之廟屋壞幾毁神位刺史<lb/>
柳室元始至<hi>孫曰是嵗七月公至柳州</hi>大懼不任以墜教基丁未奠<lb/>
薦法齊時事禮不克施乃合初亞終獻三官衣布<hi>孫曰語曰</hi>
<hi>齋必有明衣布註云以布為沐浴之衣</hi>洎于贏財取土木金石徵工僦功<lb/>
完舊益新十月乙丑王宫正室成乃安神棲乃正法庭<lb/>
祗㑹羣吏卜日之吉䖍告於王靈曰昔者夫子嘗欲居<lb/>
九夷其時門人猶有惑聖言今夫子代千有餘載其教<lb/>
始行至于是邦人去其陋而本於儒孝父忠君言及禮<lb/>
<pb n="KR4c0050_WYG_005-8a"/>
義又况巍然炳然臨而炙之乎<hi>後闕</hi>
惟夫子以神道設教<hi>孫曰易聖人以神道設教而天下服</hi>我今罔敢知欽<lb/>
若兹教以寧其神追思告誨如在於前茍神之在曷敢<lb/>
不䖍居而無陋罔貳昔言<hi>孫曰語曰子欲居九夷或曰陋如之何子曰君子居之何</hi>
<hi>陋之有</hi>申陳嚴祀永永是尊麗牲有碑<hi>韓曰禮祭義祭之日君牽牲既入廟</hi>
<hi>門麗于碑註麗猶繫也</hi>刻在廟門<lb/>
　　終南山祠堂碑<hi>并序</hi>
　　　<hi>孫曰漢志扶風武功縣東有終南山韓曰潘岳闗中記云一名中南山言在天之中居都之南</hi>
<pb n="KR4c0050_WYG_005-8b"/>
貞元十二年夏洎秋不雨穡人焦勞嘉穀用虞皇帝使<lb/>
中謁者<hi>孫曰漢表謁者掌賔賛受事灌嬰為中謁者後常以閹人為之諸官加中者多閹人也</hi>禱<lb/>
於終南山申命京兆尹韓府君<hi>孫曰貞元十一年四月以兵部侍郎韓臯為京</hi>
<hi>兆尹韓曰臯傳云貞元十四年大旱民請蠲租賦臯奏不實遂貶撫州觀此則十二年旱可知矣</hi>祗飾<lb/>
祀事考視祠制以為棟宇不稱宜有加飾遂命盭厔令<lb/>
裴均<hi>韓曰盩厔縣名裴均字君齊○盩音侜厔音窒</hi>䖍承聖謩剏制祠宇<hi>剏與創同</hi>
乃徵土工木工石工備器執用來㑹祠下斬板榦<hi>孫曰榦所</hi>
<hi>以當牆兩邊障土者</hi>礱柱礎<hi>礱盧紅切/礎音楚</hi>陶瓴甓<hi>韓曰說文瓴<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>似瓶者爾雅瓴甋謂</hi>
<pb n="KR4c0050_WYG_005-9a"/>
<hi>之甓詩中堂有甓瓴音零甓蒲厯切</hi>築垣墉恢度舊制<hi>恢枯回切度徒故切</hi>立三筵<lb/>
六尋既興功𤣥雲觸石霈澤周被植物擢茂期於豐登<lb/>
神道感而宣靈人心歡而致和嘉氣充溢抃蹈布野於<lb/>
是邑令僚吏至于胥徒黄髪耆艾野夫版尹<hi>孫曰書三亳版尹版</hi>
<hi>尹版之尹長</hi>僉曰盖聞名山之列天下也其有能奠方域<hi>奠安</hi>
<hi>也</hi>産財用興雲雨考於祭法宜在祀典惟終南據天之<lb/>
中在都之南西至於褒斜<hi>孫曰褒斜二谷名梁州記曰万石城泝漢上七里有褒谷</hi>
<hi>南口曰褒北口曰斜長四百七十里</hi>又西至隴首<hi>隴首山名</hi>以臨於戎東至于<lb/>
<pb n="KR4c0050_WYG_005-9b"/>
商顔<hi>孫曰商顔商山之顔</hi>又東至於太華<hi>太華華山</hi>以距於闗實能作<lb/>
固以屏王室其物産之厚器用之出則璆琳琅玕夏書<lb/>
載焉<hi>童曰禹貢終南惇物至于鳥䑕厥貢惟球琳琅玕球玉名琅玕石而似珠球今作璆音求琳音林</hi>
紀堂條枚秦風詠焉<hi>童曰詩終南何有有條有枚條槄梅柟也又云終南何有有紀有堂</hi>
<hi>紀基也堂畢道平如掌也他本或作杞棠條枚或作祀堂條枚皆誤</hi>今其神又能對於禱<lb/>
祀<hi>一作祀</hi>化荒為穰易沴為和<hi>沴妖氣也沴音戾</hi>厥功章明宜受<lb/>
大禮俾有憑託而宣其烈也非我后敬神重穀則曷能<lb/>
發大號尊明靈非我公勤人奉上則曷能對休命作新<lb/>
<pb n="KR4c0050_WYG_005-10a"/>
廟人事既備神明時若豐我公田遂及我私<hi>補註詩雨我公田遂</hi>
<hi>及我私</hi>粢盛無虞儲峙用充<hi>韓曰儲說文云備也峙爾雅云供峙具也儲音除峙文里</hi>
<hi>切</hi>厥猷茂哉遂相與東向蹈舞拜手稽首願頌帝力且<lb/>
宣神徳永著終古辭曰<lb/>
皇帝垂徳制定統極神道泰寧祀典修飾穰祈禜雩<hi>孫曰</hi>
<hi>禜祭名也周禮云禜門用瓢齎雩請雨之祭韓曰禮記雩禜祭水旱也○禜音詠雩音于</hi>　皆有凖<lb/>
程顧惟終南祠位庳陋<hi>庳音卑又音婢</hi>不稱顯名爰降制詔充<lb/>
大厥宇啟寤誠明昭感神衷道宣天休獲此利貞篤災<lb/>
<pb n="KR4c0050_WYG_005-10b"/>
愆陽化為豐穰實我粢盛人賴蓄給鼓腹而歌以樂其<lb/>
生巍巍靈山興利産財作固鎬京<hi>孫曰詩宅是鎬京鎬京武王所都其地在</hi>
<hi>長安西上林苑中○鎬下老切</hi>擁其嘉休眷祐于人永宅厥靈奕奕新<lb/>
廟<hi>孫曰奕奕佼美也詩新廟奕奕奚斯所作奕音亦與弈同</hi>整頓端莊神位宻清後<lb/>
祀承則絜心勤禮導暢純精邑吏嗇夫鮐背鯢齒<hi>孫曰駘背</hi>
<hi>鯢齒皆夀徵鮐音臺鯢音倪</hi>願垂表經頌宣聖徳篆刻堅石永世飛<lb/>
聲<hi>此詞三句為韻</hi>
　　太白山祠堂碑<hi>并序</hi>
<pb n="KR4c0050_WYG_005-11a"/>
　　　<hi>孫曰山在鳳翔府郿縣上有靈湫禱雨輒應○韓曰終南太白地勢相屬韓文公南山詩云西</hi>
　　　<hi>南雄太白突起莫間簉則二山誠闗中之名勝禱應如響宜哉此碑與上篇同時皆以禱旱作</hi>
雍州西南界于梁<hi>孫曰雍州謂秦地雍梁皆禹貢九州之舊○雍於用切</hi>其山曰<lb/>
太白其地恒寒氷雪之積未嘗已也其人以為神故嵗<lb/>
水旱則禱之寒暑乖候則禱之癘疾祟降則禱之<hi>張曰鬼災</hi>
<hi>曰癘祟亦神禍也音邃</hi>咸若有答焉者貞元十二年孟秋旱甚皇<lb/>
帝遇災悼懼分命禱祀至于兹山又詔京兆尹<hi>孫曰尹韓臯也</hi>
宜飾祠廟遂下令於甸邑<hi>孫曰盩厔屬京兆故云甸邑</hi>邑令裴均臨<lb/>
<pb n="KR4c0050_WYG_005-11b"/>
事有恪革去狹陋恢閎棟宇階室之廣三倍其初翌日<lb/>
大雨黍稷用豐野夫讙謠欽聖信神願垂頌聲刻在金<lb/>
石文曰<hi>文亡</hi>
　　碑隂文<lb/>
　　　<hi>韓曰韓裴盖有勞于二祠者也故公又作文碑隂以志之</hi>
時尹韓府君諱臯祇奉制詔發付邑吏令裴府君諱均<lb/>
承荷君公之命督就祠宇<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>事謹甚克媚神意用獲顯<lb/>
貺邑人靈之其事遂聞詔書嘉異勞主者甚厚<hi>勞力到切</hi>乃<lb/>
<pb n="KR4c0050_WYG_005-12a"/>
刻兹石立於西序右階之下肆列裴氏之政于碑之隂<lb/>
惟君教行於家徳施于人撫字惠厚柔仁博愛之道洽<lb/>
於鰥嫠<hi>上姑頑切下陵之切</hi>亷毅肅給威斷猛制之令行於强禦<lb/>
獄訟不私于上罪責不及於下農事課勵厚生克勤征<lb/>
賦首入而其人益贍創立傳館平易道路<hi>易以䜴切</hi>改作甚<lb/>
力而其人彌逸韓府君每用嘉褒稱其理為甸服最今<lb/>
兹設廟位神神歡而寧宜為君之誠敬克合於上用啟<lb/>
之也不可以不志<lb/>
<pb n="KR4c0050_WYG_005-12b"/>
　　湘源二妃廟碑<lb/>
　　　<hi>韓曰永州縣四湘源其一也公時為永州司馬作二妃事韓文公黄陵廟碑紀之甚悉湘音相</hi>
元和九年八月二十日湘源二妃廟災<hi>韓曰天火曰災</hi>司功掾<lb/>
守令彭城劉知剛<hi>孫曰唐有司功參軍守攝也以司功攝令也</hi>主簿安邑衛<lb/>
之武告於州刺史御史中丞清河崔公能<hi>能史有傳</hi>祇栗厥<lb/>
戒㑹羣吏洎衆工發開元詔書懼廢守祀搜考贏羡<hi>羡餘</hi>
<hi>也延面切</hi>均節委積<hi>孫曰周禮遺人掌邦之委積以待施惠註云少曰委多曰積皆聚也○委於偽</hi>
<hi>切積子智切</hi>咸執牘聿<hi>孫曰說文牘書版聿所以書楚謂之聿吳謂之不聿燕謂之弗</hi>至於<lb/>
<pb n="KR4c0050_WYG_005-13a"/>
祠下稽度既備<hi>度徒洛切</hi>傭役惟時斬木於上游陶埴於水<lb/>
涯<hi>埴埏也音植涯音宜又宜佳切</hi>迺桴迺載<hi>孫曰桴編木以渡</hi>工逸事遂作貌<lb/>
顯嚴粲然而威十有一月庚辰陳奠薦辭立石于廟門<lb/>
之宇下唯父子夫婦人道之大大哉二神咸極其㑹為<lb/>
子而父堯為婦而夫舜<hi>孫曰列女傳舜二妃堯之二女曰娥皇女英</hi>齊聖並<lb/>
明弼成授受内若嚚瞽<hi>補注若順也書曰瞽子父頑母嚚</hi>上承輝光克<lb/>
艱以乂徳罔不至帝既野死<hi>孫曰史記舜踐帝位三十九年南巡狩崩于蒼梧之</hi>
<hi>野</hi>神亦不返<hi>孫曰二妃從舜不及道死于沅湘之間</hi>食于兹川古有常典<lb/>
<pb n="KR4c0050_WYG_005-13b"/>
敺祓戾孽<hi>敺袚驅除也音區弗</hi>恢宣淑靈敢或失職以奸大刑<hi>奸音</hi>
<hi>干</hi>有翼其恭有苾其馨<hi>苾香也/薄必切</hi>沉牲爰告<hi>周禮以貍沉祭山林川澤</hi>
<hi>注云祭川澤曰沉</hi>即石是銘銘曰<lb/>
淵懿承聖舜妻堯女徳形媯汭<hi>孫曰書釐降二女于媯汭溈水之汭也韓曰史</hi>
<hi>記堯妻舜二女以觀其徳舜飭下二女于媯汭媯汭舜所居媯水之汭○媯俱為切汭儒稅切</hi>神位湘<lb/>
滸<hi>音虎</hi>揆兹有初克碩厥宇<hi>碩莊大也</hi>唐命秩祀兹邑攸主毛<lb/>
牷既疈<hi>孫曰周禮牧人凡陽祀用騂牷毛之隂祀用黝牷毛之毛之取純毛也說文牛純色曰牷○牷</hi>
<hi>音全韓曰疈字一本作肆周禮副辜祭籕作疈疈柏逼切</hi>椒馨爰糈<hi>韓曰詩有椒斯馨糈祭神米先</hi>
<pb n="KR4c0050_WYG_005-14a"/>
<hi>吕切</hi>𦙍於萬年期保伊祜潛火煽孽炖於融風<hi>孫曰說文云炖風而</hi>
<hi>火盛貌左傳十八年梓慎曰是謂融風火之始也注東北風曰融風融風木也木火母故曰火之始</hi>神風<lb/>
播遷時罔克龔邑令羣吏告於君公亷用積餘<hi>亷節也</hi>以<lb/>
就爾功桴木負埴<hi>童曰桴者編竹木為之大曰筏小曰桴桴音敷</hi>載流於江既<lb/>
夷以成崇宇峻墉潔嚴清閒<hi>音閑</hi>左右率從神樂來歸徒<lb/>
御雍雍神既安止邦人載喜奉其吉玉<hi>一作主</hi>以對嘉祉<lb/>
南風湑湑<hi>韓曰說文云湑露貌音胥又私吕切</hi>湘水如舞將子無讙<hi>一作䕶</hi>
神聴鐘鼓豐其交報邦邑是與刻此樂歌以極終古<lb/>
<pb n="KR4c0050_WYG_005-14b"/>
　　饒娥碑<lb/>
　　　<hi>韓曰史云饒娥字瓊姬饒州樂平人父勣餘悉如碑所載又云鄉人異之歸賵具禮𦵏父及娥</hi>
　　　<hi>鄱水之隂縣令魏仲光碣其墓建中初黜陟使鄭叔則表旌其閣河東柳宗元為立碑</hi>
饒娥饒人饒姓娥名世漁鄱水<hi>鄱蒲波切</hi>娥為室女淵懿靖<lb/>
専<hi>靖一作静</hi>雖小家未嘗出游治絺葛<hi>孫曰葛所以為絺綌精曰絺麄曰綌</hi>供<lb/>
女事循整鄉閭敬式娥父醉漁風卒起不能舟遂以溺<lb/>
死求屍不得<hi>孫曰娥父勣漁于江遇風濤舟覆尸不出</hi>娥聞父死走哭水上<lb/>
三日不食耳鼻流血氣盡伏死明日屍出黿魚鼉蛟浮<lb/>
<pb n="KR4c0050_WYG_005-15a"/>
死萬數塞川下流<hi>孫曰娥年十四哭水上不食三日死俄大震電水蟲多死父屍浮出</hi>鄱<lb/>
旁下民悲感怨號<hi>上音寃下音毫</hi>以為神竒縣人鄉人㑹錢具<lb/>
儀𦵏娥鄱水西横道上追思不足相與作石以詒後世<lb/>
<hi>並見題注詒一作詔</hi>其辭曰<lb/>
生徳無類氣靈而休嗟兹孝娥惟行之周淵懿含貞好<lb/>
靖不游纎葛絺紵<hi>纎思亷切絺丑知切紵直吕切</hi>克供以修蒸蒸在家<lb/>
其父世漁飲酒不節死乎風濤<hi>乎一作于又一作於</hi>匍匐來哭號<lb/>
夭以呼顔目耳鼻膏血交流三日頓踣<hi>韓曰踣說文云斃也僵也○踣</hi>
<pb n="KR4c0050_WYG_005-15b"/>
<hi>匹侯切又蒲北切</hi>氣竭形枯<hi>一作面汚</hi>父屍既出孝質已殂龜鱉黿<lb/>
鼉有蛟洎魚充流溢岸旁出仰浮見怪異形適與我謀<lb/>
鄱民哀號或以頌歌齊女色憂傷槐罷誅<hi>孫曰劉向列女傳齊傷槐</hi>
<hi>衍之女婧齊景公有所愛槐使人守之下令曰犯槐者刑傷槐者死於是衍醉而傷槐景公使拘之且加罪焉</hi>
<hi>婧懼九造於晏子之門曰妾聞明君不為六畜傷人民不為野草傷禾苗今吾君以槐故殺婧父鄰國聞之皆</hi>
<hi>謂君愛樹而賤人其可乎晏子明日朝言于公景公即廢傷槐之法出犯槐之囚</hi>趙姬完父操<lb/>
棹爰謳<hi>孫曰列女傳趙津女娟者趙河津吏之女趙簡子南撃楚至河津吏醉卧不能渡簡子怒欲殺</hi>
<hi>之姢懼持揖而前曰妾父聞主君且來恐風波起水神動駭故禱祠九江三淮之神不勝杯酌醉至如此願待</hi>
<pb n="KR4c0050_WYG_005-16a"/>
<hi>其醒而殺之簡子渡用楫者少一人姢願備父持楫許之中流為簡子發河激之歌簡子悅以為夫人謳烏侯</hi>
<hi>切亦音區</hi>肉刑不施漢美淳于<hi>孫曰史記漢文帝十三年太倉令淳于公有罪當刑其少</hi>
<hi>女緹縈上書天子悲憐其意五月有詔除肉刑法事亦見漢刑法志</hi>烈烈孝娥水死上虞<lb/>
<hi>孫曰邯鄲淳曹娥碑曰娥上虞曹盱之女盱能按節撫歌婆娑樂神漢安二年五月時迎伍君逆濤而上為水所</hi>
<hi>淹不得其尸娥時年十四號慕思盱哀吟澤畔旬有七日遂自投江死經五日抱父死屍出度尚設祭誄之范</hi>
<hi>曄後漢史云迎婆娑神謬矣當以碑為正</hi>娥之至徳實與為儔恒人有言惟<lb/>
教是圖懿兹徳女家世不儒竒行特出神道莫酬窮哀<lb/>
罔泄終古以留鄉人好禮爰立兹丘建銘當道<hi>孫曰當道即謂</hi>
<pb n="KR4c0050_WYG_005-16b"/>
<hi>横道上也</hi>過者下車<lb/>
　　唐故特進贈開府儀同三司揚州大都督南府君<lb/>
　　睢陽廟碑<hi>并序</hi>
　　　<hi>集註南府君名霽雲魏州頓丘人禄山反張巡許逺守睢陽遣霽雲乞師于賀蘭進明不果如</hi>
　　　<hi>請事詳碑中霽雲還入城十月城陷與巡等同被害初贈開府儀同三司再贈揚州大都督</hi>
急病讓夷義之先<hi>孫曰國語臧文仲曰賢者急病譲夷居官當事不避難夷平也</hi>圖國<lb/>
忘死貞之大<hi>孫曰昭元年左氏趙孟稱叔孫豹曰思難不越官信也圖國忘死貞也</hi>利合<lb/>
而動乃市賈之相求<hi>賈音古</hi>恩加而感則報施之常道睢<lb/>
<pb n="KR4c0050_WYG_005-17a"/>
陽所以不階王命横絶凶威越千祀而挺生奮百代而<lb/>
特立者也時惟南公天與拳勇<hi>孫曰詩無拳無勇注拳力也</hi>神資機<lb/>
智藝窮百中<hi>韓曰史記養由基去楊葉百步射之百發百中霽雲傳善騎射見賊百步内射之發</hi>
<hi>無不應</hi>豪出千人不遇興詞鬱尨眉之都尉<hi>孫曰張衡賦曰尉尨眉而</hi>
<hi>郎潛兮逮三葉而見武註漢武故事曰上至郎署見一老郎鬢眉皓白問何時為郎何其老也對曰臣姓顔名</hi>
<hi>駟以文帝時為郎文帝好文而臣好武景帝好老而臣尚少陛下好少而臣已老是以三葉不遇也上感其言</hi>
<hi>擢為㑹稽都尉</hi>數竒見惜挫猨臂之將軍<hi>韓曰史記上以李廣數竒孟康曰竒隻不</hi>
<hi>耦也又曰廣為人長猨臂善射亦天性也如淳曰臂如猨通肩數所角切竒居宜切</hi>天寳末冦劇<lb/>
<pb n="KR4c0050_WYG_005-17b"/>
憑陵隳突河華<hi>華山名音盡</hi>天旋虧斗極之位地圯積狐狸<lb/>
之穴<hi>圮毁也又說文云山無草木也圯音起</hi>親賢在庭子駿陳謩以佐命<lb/>
<hi>孫曰劉歆字子駿為王莽佐命官至國師</hi>元老用武夷甫委師而勸進<hi>孫曰晉王</hi>
<hi>衍字夷甫嘗與東海王越共討茍晞越薨衆推衍為帥衍辭俄而舉軍為石勒所破勒執衍等問以晉故衍因</hi>
<hi>勸勒稱尊號</hi>惟公與南陽張公巡髙陽許公逺義氣懸合訏<lb/>
謀大同<hi>訏大也又說文云齊楚謂信曰訏訏匈于切</hi>誓鳩武旅以遏横潰<hi>横戸</hi>
<hi>孟切潰音㑹</hi>裂裳而千里來應<hi>韓曰文選脫耒為兵裂裳為旗</hi>左袒而一呼<lb/>
皆至<hi>韓曰漢書太尉以一節入北軍一呼士皆袒左為劉氏呼火故切</hi>柱厲不知而死<lb/>
<pb n="KR4c0050_WYG_005-18a"/>
難<hi>孫曰列子柱厲叔事莒敖公自以為不知已去居海上及公有難乃往死之曰以醜後世之人主不知其</hi>
<hi>臣者也</hi>狼曋見黜而奔師<hi>孫曰文二年左氏晉襄公縛秦囚使萊駒以戈斬之囚呼萊駒</hi>
<hi>失戈狼曋取戈斬囚遂以為右箕之役先軫黜之狼曋怒及彭衙既陳以其屬馳秦師死焉瞫尸甚式袵二切</hi>
忠謀朗然萬夫齊力<hi>一作志</hi>公以推讓且専奮撃為馬軍<lb/>
兵馬使出戰則羣校同强<hi>韓曰謂賊囚張通晤陷宋曹等州張公巡率吏哭𤣥元祠</hi>
<hi>遂起兵討賊從者千餘也</hi>入守而百雉齊固<hi>韓曰百雉城也城髙三堵為雉謂賊攻雍丘張</hi>
<hi>公巡設百樓櫓城上束芻灌油以焚賊不敢向也</hi>初據雍丘<hi>孫曰至徳元載三月真源令張巡起</hi>
<hi>兵討賊據雍丘韓曰謂單父尉賈賁合兵擊宋州張通晤走襄邑為頓丘令所殺賁引軍進至雍丘巡與之合</hi>
<pb n="KR4c0050_WYG_005-18b"/>
<hi>有衆二千也雍丘𨽻汴州</hi>謂非要害將保江淮之臣庶通南北之奏<lb/>
復<hi>孫曰周禮諸臣之復萬民之逆</hi>拔我義類扼於睢陽<hi>孫曰十二月巡拔雍丘東守寧</hi>
<hi>陵二載正月賊將尹子竒冦睢陽睢陽太守許逺告急于巡巡引兵入睢陽睢陽𨽻宋州</hi>前後捕斬<lb/>
要遮凶氣連沮<hi>韓曰此謂巡至睢陽與許逺合霽雲戰寧陵北斬賊將二十殺萬餘人投尸于</hi>
<hi>汴也</hi>漢兵已絶守䟽勒而彌堅<hi>孫曰漢永平十七年班超在疏勒國十八年帝崩焉</hi>
<hi>者以中國大喪攻没都䕶而龜兹姑墨數攻䟽勒超孤立無援吏士單少拒守嵗餘○䟽音踈</hi>虜騎雖<lb/>
强頓盱眙而不進<hi>孫曰南史宋文帝元嘉二十八年魏主攻盱眙輔國將軍臧質堅守魏人</hi>
<hi>殺傷萬計尸與城平三旬不拔魏主退走○盱音吁眙音怡</hi>賊徒乃棄疾於我悉衆<lb/>
<pb n="KR4c0050_WYG_005-19a"/>
合圍技雖窮於九攻<hi>韓曰吕氏春秋公輸般為髙雲梯欲以攻宋墨子聞之見荆王曰宋</hi>
<hi>必不可得請令公輸試攻之臣請試守之於是公輸般設攻宋之械墨子設守宋之備公輸般九攻之墨子九</hi>
<hi>却之不能入故荆輟不攻宋矣墨子名翟宋大夫</hi>志益専於三板<hi>孫曰史記趙世家智伯率</hi>
<hi>韓魏攻趙襄子奔保晉陽三國引汾水灌其城城不沉者三板</hi>偪陽懸布之勁<hi>孫曰襄十年左</hi>
<hi>傳晉荀偃士匄請伐偪陽主人懸布堇父登之及堞而絶之隊則又懸之○偪音逼勁字一本作巧</hi>汧城<lb/>
鑿穴之竒<hi>韓曰史田單攻齊收城中牛得千餘束兵刃于其角而灌脂束茅于其尾燒其端鑿城數</hi>
<hi>十穴夜縱牛牛尾爇怒而奔燕軍大驚敗走○汧音牽</hi>息意牽牛羞鄭師之大臨<lb/>
<hi>孫曰宣十二年左傳楚人伐鄭國人大臨守陴者皆哭三月楚克鄭鄭伯肉袒牽羊以逆</hi>甘心易子<lb/>
<pb n="KR4c0050_WYG_005-19b"/>
鄙宋臣之病告<hi>韓曰宣十五年左氏楚子圍宋宋人懼使華元夜入楚師登子反之牀起之曰</hi>
<hi>寡君使元以病告曰敝邑易子而食析骸以㸑雖然城下之盟有以國斃不能從也</hi>諸侯環顧而<lb/>
莫救國命阻絶而無歸以有盡之疲人敵無巳之强冦<lb/>
公乃躍馬潰圍馳出萬衆抵賀蘭進明乞師進明乃張<lb/>
樂侑食以好聘待之公曰敝邑父子相食而君辱以燕<lb/>
禮獨何心歟乃自噬其指曰噉此足矣<hi>孫曰巡等守睢陽死傷之餘纔</hi>
<hi>六百人時河南節度使賀蘭進明在臨淮擁兵不救八月巡令霽雲將三十騎犯圍而出告急臨淮進明具食</hi>
<hi>與樂延霽雲坐霽雲泣且語曰睢陽之人不食月餘矣霽雲雖欲獨食且不下咽因噬嚙落一指以示進明曰</hi>
<pb n="KR4c0050_WYG_005-20a"/>
<hi>霽雲既不能逹主將之意請留一指以示信歸報坐中皆為泣下韓曰按舊史云請嚙一指留於大夫示之以</hi>
<hi>信歸報本州新傳云請置一指以示信歸報中丞因拔佩刀斬一指血淋璃以示賀蘭公此所載又有噉此足</hi>
<hi>矣之文其不同如此温公考異從舊傳</hi>遂慟哭而返即死孤城<hi>韓曰霽雲遂自臨淮</hi>
<hi>還睢陽縋城而入城中將吏知救不至慟哭累日</hi>首碎秦庭終懵無衣之賦<hi>韓曰</hi>
<hi>定四年左氏申包胥如秦乞師秦哀公為賦無衣九頓首而坐秦師乃出孫曰庾信哀江南賦曰申包胥之頓</hi>
<hi>地碎之以首瞢武亘切</hi>身離楚野徒傷帶劒之辭<hi>孫曰楚詞九歌云帶長劒兮挟</hi>
<hi>秦弓首雖離兮心不懲</hi>至徳二年十月城陷遇害<hi>韓曰霽雲等皆為賊所執賊將</hi>
<hi>以刃脅巡巡不降又降霽雲霽雲未應巡呼曰南八男兒死耳不可為不義屈霽雲笑曰將欲有為也公知我</hi>
<pb n="KR4c0050_WYG_005-20b"/>
<hi>者敢不死亦不降乃與姚誾等遇害惟逺執送洛陽</hi>無傳燮之歎息<hi>孫曰後漢傳燮字南容為</hi>
<hi>漢陽太守賊圍漢陽欲送燮歸郷里燮慨然嘆曰吾行何之吾必死於此遂麾左右進兵臨陣戰没</hi>有周<lb/>
苛之慷慨<hi>孫曰漢書髙祖使周苛守滎陽楚下滎陽生得苛苛罵項羽羽烹之慷下朗切慨口溉切</hi>
聞義能徙<hi>童曰語曰聞義不能徙是吾憂也</hi>果其初心烈士抗詞痛臧<lb/>
洪之同日<hi>韓曰臧洪字子原袁紹執洪殺之洪邑人陳容謂紹曰將軍欲為天下除暴而先專誅忠</hi>
<hi>義豈合天意又曰今日寧與臧洪同日死不與將軍同日生遂復見殺見者相謂曰如何一日戮二烈士</hi>直<lb/>
臣致憤惜蔡恭於累旬<hi>韓曰劉璠梁典云武帝天監三年魏兵圍義陽司州刺史蔡道</hi>
<hi>恭禦之相持百餘日道恭疾卒詔使郢州刺史曹景宗救援景宗頓兵不進義陽遂陷御史中丞任昉彈劾景</hi>
<pb n="KR4c0050_WYG_005-21a"/>
<hi>宗畧曰道恭云逝城守累旬景宗之存一朝棄甲直臣盖指任昉也</hi>朝廷加贈特進揚州<lb/>
大都督定功為第一等與張氏許氏並立廟睢陽嵗時<lb/>
致祭男在襁褓皆受顯秩賜之土田𦵏刻鮑信之形<hi>孫曰</hi>
<hi>魏志初平二年鮑信撃黄巾于夀張力戰鬬死繼而破之購求信不得衆乃刻木為信狀祭而哭焉今本作鮑</hi>
<hi>勛誤</hi>陵圖龎徳之狀<hi>孫曰魏志龎徳字令明與闗侯戰為侯所得侯謂曰不降何為徳罵曰我</hi>
<hi>寧為國家鬼不為賊將也為侯所殺于禁等七軍皆没孫權稱藩遣禁還魏帝令北詣鄴謁髙陵帝使豫於陵</hi>
<hi>屋畫闗侯戰克龎徳憤怒禁降伏之狀禁見慙恚發病薨</hi>納官其子見勾踐之心<hi>孫曰</hi>
<hi>越語勾踐棲于㑹稽乃令於三軍曰孤子寡婦疾疹貧病者納官其子注云官仕也仕其子而教之廪以食之</hi>
<pb n="KR4c0050_WYG_005-21b"/>
<hi>也</hi>羽林字孤知孝武之志<hi>韓曰漢百官表武帝時從軍死事者之子養羽林官教以</hi>
<hi>五兵號羽林孤兒少壯令從軍</hi>舉門闗於周典<hi>孫曰周禮司門職云凡財物犯禁者舉之以其</hi>
<hi>財養死政之老與其孤註云財所謂門闗之委積也死政之老國中死事者之父母也孤子也韓曰又遺人云</hi>
<hi>掌門闗之委積以養孤老</hi>徵印綬於漢儀<hi>韓曰漢時印佩非若今之金紫銀緋長使服之也盖</hi>
<hi>居是官則佩是印罷則解之故三公上印綬後漢張奐云吾前後十要銀艾銀即銀印艾即緑綬十要者一官</hi>
<hi>一佩之耳印不甚大淮南王曰方寸之印丈二之組是也漢世功臣死後多賜印綬焉見孔氏雜說</hi>王猷<lb/>
以光寵錫斯備於戯睢陽之事不唯以能死為勇善守<lb/>
為功所以出竒以恥敵立慬以怒冦<hi>孫曰列子刺客曰虞氏富樂之日久</hi>
<pb n="KR4c0050_WYG_005-22a"/>
<hi>矣而常有輕易人之心吾不侵犯之而辱我以腐䑕不報無以立慬于天下慬勇也勤謹二音一本作僅</hi>俾<lb/>
其専力於東南而去備於西北力専則堅城必陷備去<lb/>
則天討可行是故即城陷之辰為尅敵之日<hi>孫曰十月癸丑睢陽</hi>
<hi>城陷庚申安慶緒奔河北壬戌克東京</hi>世徒知力保於江淮而不知功靖<lb/>
乎醜虜論者或未之思歟公諱霽雲<hi>霽子計切</hi>字某范陽人<lb/>
有子曰承嗣七嵗為婺州别駕賜緋魚袋厯施涪二州<lb/>
<hi>涪音浮</hi>服忠思孝無替負荷懼祠宇久逺徳音不形願斵<lb/>
堅石<hi>斵音卓</hi>假辭紀美惟公信以許其友剛以固其志仁<lb/>
<pb n="KR4c0050_WYG_005-22b"/>
以殘其肌勇以振其氣忠以摧其敵烈以死其事出乎<lb/>
内者合於貞行乎外者貫於義是其所以奮百代而超<lb/>
千祀者矣其志不亦宜乎廟貌斯存碑表攸託洛陽城<lb/>
思鄉之夢儻來<hi>孫曰後漢温序字次房為䕶羌校尉行部至襄武為隗囂將荀宇所執欲降之</hi>
<hi>序不聴伏劒而死光武命送喪到洛陽城旁為冢地長子夀為鄒平侯相夢序告之曰久客思鄉里夀即棄官</hi>
<hi>上書乞骸骨歸塟帝許之乃反舊塋焉</hi>麒麟閣中即圖之詞可繼<hi>孫曰漢書趙充國以</hi>
<hi>功徳與霍光等列畫未央宫至成帝時西羌嘗有警上思將帥之臣追美充國迺召黄門侍郎揚雄即充國圖</hi>
<hi>畫而頌之</hi>銘曰<lb/>
<pb n="KR4c0050_WYG_005-23a"/>
貞以圖國義惟急病臨難忘身<hi>難乃旦切</hi>見危致命漢寵死<lb/>
事周崇死政<hi>並見上註</hi>烈烈南公忠出其性控扼地利奮揚<lb/>
兵柄東䕶吳楚西臨周鄭婪婪羣凶<hi>婪貪也盧含切</hi>害氣彌盛<lb/>
長蛇封豕<hi>孫曰封大也左氏吳為封豕長蛇薦食上國</hi>踊躍不定屹彼睢陽<lb/>
<hi>屹崪山貌屹魚乙切</hi>制其要領<hi>董曰前漢張騫傳註云要衣要也領衣領也凡持衣者則執要領故</hi>
<hi>以為喻○要一遙切</hi>横潰不流疾風斯勁梯衝外舞<hi>孫曰衝謂衝城車詩臨衝</hi>
<hi>閑閑是也</hi>缶穴中偵<hi>孫曰賊為雲梯勢如半虹置精兵二百于其上推之臨城欲令騰入巡預于城</hi>
<hi>潜鑿三穴候梯將至于一穴中出一大木末置鐵鈎鈎之使不得退一穴中出一木柱之使不得進一穴中出</hi>
<pb n="KR4c0050_WYG_005-23b"/>
<hi>一大木置鐵籠盛火焚之其梯中折梯上卒盡燒死○偵伺也視也丑正切又猪孟切</hi>鈐馬非艱<lb/>
<hi>孫曰宣十五年公羊傳鉗馬而秣之鈐鉗通用</hi>析骸猶競<hi>解見上</hi>浩浩列士不聞<lb/>
濟師<hi>孫曰時許叔冀在譙郡尚衡在彭城賀蘭進明在臨淮皆擁士不救</hi>兵食殱焉守逾<lb/>
三時公奮其勇單車載馳投軀無告噬指而歸力窮就<lb/>
執猶抗其辭<hi>解亦見上</hi>圭璧可碎堅貞不虧冦力東盡兇威<lb/>
西恧<hi>恧慙也女六切</hi>孤城既拔渠魁受戮雷霆之誅由我而速<lb/>
巢穴之固由我而覆江漢淮湖羣生咸育倬焉勲烈孰<lb/>
與齊躅<hi>說文蹈躅也躅厨玉切</hi>天子震悼陟是元功旌褒有加命<lb/>
<pb n="KR4c0050_WYG_005-24a"/>
秩斯崇位尊九牧禮視三公建兹祠宇式是形容牲牢<lb/>
伊碩黍稷伊豐䖍䖍孝嗣望慕無窮刋碑河滸萬古英<lb/>
風<hi>孫曰大厯十二年四月以南霽雲子為歙州别駕又貞元二年二月授承嗣官旌忠烈之後</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0050_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家註柳先生集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生集巻二十</head> <lb/>
    <p>
<pb n="KR4c0050_WYG_020-1a"/>
欽定四庫全書<lb/>
　五百家註柳先生集巻二十<lb/>
　雜著<lb/>
　　沛國漢原廟銘<hi>并序</hi>
　　　<hi>韓曰漢惠帝即位詔有司為髙帝立原廟至唐尚存載在祀典</hi>
昔在帝堯光有四海元首萬邦時則舜禹稷禼<hi>童曰禼髙辛氏</hi>
<hi>之子音薛與契同</hi>佐命垂統股肱天下<hi>張曰書元首明哉股肱良哉○一本作天子</hi>
聖徳未衰而内禪<hi>音擅</hi>元臣繼天而受命四姓承休迭有<lb/>
<pb n="KR4c0050_WYG_020-1b"/>
中邦<hi>孫曰舜媯氏禹姒氏后稷姬氏契子氏皆堯之元臣其後迭有天下</hi>五神環運炎徳<lb/>
復起<hi>孫曰五神五徳也至漢為火徳</hi>周道削滅秦徳暴戾皇天疇庸審<lb/>
厥保承乃命唐帝之後振而興之<hi>韓曰春秋晉史蔡墨有言陶唐氏旣衰其</hi>
<hi>後有劉累班固贊髙祖賛及之</hi>又俾九臣之後<hi>孫曰九臣九官也謂禹作司空棄為后稷契為</hi>
<hi>司徒臯陶為士垂為共工益為虞伯夷為秩宗夔典樂龍為納言○九一作元</hi>翊而登之所以<lb/>
紹復丕績不墜厥祀故曲逆起為䇿士<hi>張曰周封舜後扵陳陳之子孫</hi>
<hi>以國為氏至漢陳平佐髙祖刲曲逆侯○曲逆音去遇</hi>輔成帝圖吐謀洞靈奮竒<lb/>
如神舜之胄也汝隂<hi>韓曰汝隂夏侯嬰所封嬰之先出自姒姓杞簡公為楚所城弟佗奔</hi>
<pb n="KR4c0050_WYG_020-2a"/>
<hi>魯悼公以其夏禹之後給以采地爵為侯後因以為夏侯氏</hi>脫帝宻網<hi>韓曰嬰為沛縣吏與髙祖</hi>
<hi>相愛髙祖戲而傷嬰人有告髙祖髙祖時為亭長重坐傷人告故不傷嬰嬰證之移獄覆嬰坐髙祖繫嵗餘笞掠數</hi>
<hi>百終脱髙祖</hi>摧虜暴氣扶乘天休運行嘉謀禹之苖也酇侯<lb/>
<hi>韓曰鄼蕭何所封何之先出自子姓宋戴公裔孫樂大心平南宮長萬有功封抡蕭後因以為氏○酇音贊</hi>
保綏三秦控引漢中<hi>孫曰項羽立沛公為漢王都南鄭以何為丞相何進韓信東定三秦</hi>
<hi>何留收巴蜀</hi>宏器廊度以大帝業禼之裔也淮隂<hi>韓曰淮隂韓信所封</hi>
<hi>信之先出自姬氏左氏曰邘晉應韓武之氏穆也曲沃桓叔之子萬食采於韓因以為</hi>整齊天兵導<lb/>
揚靈威覆趙夷魏拔齊殄楚<hi>孫曰覆趙謂斬趙王成安君陳餘夷魏謂虜魏王豹</hi>
<pb n="KR4c0050_WYG_020-2b"/>
<hi>定河東吞齊謂虜齊王廣殄楚謂㑹垓下平項羽</hi>平陽<hi>韓曰平陽曹㕘所封㕘之先封曹以國為姓○</hi>
<hi>陽下或有夏字非是</hi>破三秦虜魏王<hi>孫曰髙祖至漢中以㕘為將軍還定三秦與韓信攻魏獲</hi>
<hi>魏王豹</hi>絳侯<hi>韓曰后稷封扵邰七世孫古公亶父居岐山之周原後因為氏曰周至扵勃事漢封于絳</hi>
定楚地固劉氏皆稷之裔也克復堯緒昭哉甚明天意<lb/>
若曰建大徳者必唐帝之胄故漢氏興焉翼炎運者必<lb/>
唐臣之孫故羣雄登焉是以髙帝誕膺聖祚以垂徳厚<lb/>
探昊穹之奥㫖載幽明之休祐殺白帝于大澤以承其<lb/>
靈<hi>童曰髙祖夜經澤中有大蛇當徑帝斬之後人至蛇所有老嫗哭曰吾子白帝子也化為蛇當道今赤帝</hi>
<pb n="KR4c0050_WYG_020-3a"/>
<hi>子斬之</hi>建赤旗于沛邑以昭其神<hi>張曰髙祖為沛公旗幟尚赤</hi>假手於<lb/>
嬴以混諸侯<hi>韓曰秦嬴姓謂秦併六國而復歸于漢</hi>慿力於項以離闗東<lb/>
<hi>韓曰謂項羽剽悍而闗東心離</hi>奉纘帝之元命<hi>纉作管切</hi>而四代之後咸獻<lb/>
其用徳乘木之大統<hi>孫曰謂周木徳也</hi>而秦楚之盛不保其位<lb/>
旣建皇極設都咸陽撫征四方訓齊天下乃樂沛宫以<lb/>
追造邦之本乃歌大風以昭武成之徳<hi>童曰髙祖十二年過沛歌曰大</hi>
<hi>風起兮雲飛掦威加海内兮歸故鄉安得猛士兮守四方</hi>乃尊舊邦<hi>尊或作英</hi>以壯王業<lb/>
之基生為湯沐之邑沒為思樂之地且曰萬歳之下魂<lb/>
<pb n="KR4c0050_WYG_020-3b"/>
逰於此<hi>孫曰髙祖謂沛父兄曰㳺子悲故鄉吾雖都闗中萬嵗之後吾魂魄猶思沛其以沛為朕湯沐</hi>
<hi>邑</hi>惟兹原廟沛宫之舊也<hi>韓曰恵帝詔郡國立原廟原重也謂先已有廟</hi>祭蚩<lb/>
尤於是庭而赤精降<hi>張曰髙祖阮為沛公祠黄帝祭蚩尤於沛庭</hi>導靈命於<lb/>
是邦而羣雄至登布衣於萬乘而子孫得以纉其緒化<lb/>
環堵為四海而黎元得以安其業基岱宗之髙源洪河<lb/>
之長蓄靈擁休此焉發跡葢以道備於是而後行之天<lb/>
下制成于是而後廣之宇内天下備其道而神復乎本<lb/>
宇内成其制而心懐扵舊宜其正名以表功用成其始<lb/>
<pb n="KR4c0050_WYG_020-4a"/>
俾生靈盡其敬焉陳本以宅神用成其終俾生靈盡其<lb/>
慕焉故髙帝定位建兹閟宫<hi>孫曰詩閟宫有侐建兹悶宫即上云沛宫也閟音秘</hi>
恵帝嗣服爰立清廟<hi>見上注</hi>綿越千祀至今血食此所以<lb/>
成終而成始也且夫以斷蛇之威安知不運其宻用佐<lb/>
歳宫以流澤歟以約法之仁<hi>張曰髙祖入闗與父老約法三章耳</hi>安知不<lb/>
流其神睠<hi>與眷同</hi>相舊邦之遺黎歟以紹唐之餘慶統天<lb/>
之遺烈安知不奮其神化大祐扵下土歟然則展慶乞<lb/>
靈烏可已也銘于舊邑以迪天命其辭曰<lb/>
<pb n="KR4c0050_WYG_020-4b"/>
蕩蕩明徳時惟放勲揖讓而退祚扵後昆羣蛇輔龍<hi>孫曰</hi>
<hi>晉世家文公即位賞從亡者未至介子推子推入綿上山中至死不見子推從者憐之懸書宫門曰龍欲上天</hi>
<hi>五蛇為輔龍已乘雲四蛇各入其宇一蛇襡怒終不見其處所</hi>以翊天門<hi>翊一作羾音工</hi>登翼<lb/>
炎運唐臣之孫秦網旣離鹿駭東夏長蛇封豕<hi>韓曰左氏封豕</hi>
<hi>長蛇以薦食上國封豕大豬也</hi>蹈躍中野天復堯緒鍾祐于劉赫矣漢<lb/>
祖播兹皇猷揚旗沛庭約從諸侯<hi>從將客切</hi>豪暴震疉威聲<lb/>
布流總制虎臣委成良疇勦殄霸楚<hi>勦子小切</hi>遂荒神州<hi>孫曰</hi>
<hi>詩遂荒大東</hi>區宇懐濡黔黎輯柔表正萬國炎靈用休定宅<lb/>
<pb n="KR4c0050_WYG_020-5a"/>
咸陽以都上㳺留觀本邦在鎬如周<hi>孫曰詩王在在鎬文王都豐武王都</hi>
<hi>鎬</hi>穆穆恵皇宗禋克承崇崇沛宫清廟是慿原念大業<lb/>
肇經兹地乃専元命亦舉嚴祀建旗釁鼓<hi>釁許僅切旗一作斾</hi>遂<lb/>
據天位魂逰故都永介丕祉煥列唐典<hi>見題注</hi>嚴恭罔墜<lb/>
勤此休銘以昭本始<lb/>
　　劍門銘<hi>并序</hi>
惟蜀都重險多貨混同戎蠻人尨俗剽<hi>孫曰尨雜也</hi>嗜為冦<lb/>
亂皇帝元年八月帥喪衆暴<hi>韓曰永貞元年八月劍南西川節度使幸臯卒</hi>羣<lb/>
<pb n="KR4c0050_WYG_020-5b"/>
疑不制妖孽煽行<hi>㜸魚列反亦作<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>
                    </hi>怙恃富强滔天阻兵<hi>孫曰書象</hi>
<hi>恭泊天左氏阻兵安忍臯旣卒度支副使劉闢自為留後諷諸將儌旄節時帝即位欲静鎮四方即拜檢校工</hi>
<hi>部尚書西川節度使闢意帝可動益□蹇吐不臣語求統三川</hi>攻䧟他部北包劍門<hi>孫曰</hi>
<hi>闢欲以所善盧文若節度東川即以兵取梓州</hi>慿負丘陵以張驁猛堅利鋒鏑<lb/>
以拒大順謂雷霆之誅莫已加也惟梁守臣<hi>童曰蜀為古梁州之</hi>
<hi>地</hi>禮部尚書嚴公以國害為私讎以天討為已任<hi>韓曰宰相</hi>
<hi>杜黄裳薦神䇿軍使髙崇文勇畧可用元和元年正月以崇文為行營節度使將步騎五千為前鋒卒京西兵</hi>
<hi>馬使李元奕東川節度使李康山南西道節度使嚴礪同討闢</hi>推仁仗信不待司死<hi>童曰</hi>
<pb n="KR4c0050_WYG_020-6a"/>
<hi>孟子有司死之士</hi>而人致其命立義抗憤不待喋血<hi>孫曰漢文紀今已誅</hi>
<hi>諸吕新喋血京師○喋大頰切字當作蹀蹀謂履踐之</hi>而士一其心悉師出次祗<lb/>
俟明詔凡諸侯之師必出於是儲峙饗賚<hi>儲音厨峙直里切</hi>取<lb/>
其豐穰乃遣前軍嚴秦奉揚王誅誕告南土十一月<hi>孫曰</hi>
<hi>當作二月</hi>右師逾利州蹈冦地乘山斬虜以遏奔衝左師出<lb/>
于劍門大攘頑嚚諭引劫脅蟻潰䑕駭險無以固<hi>以下一有</hi>
<hi>為字</hi>收奪利地以須王師<hi>孫曰礪命嚴秦自漢原至神泉凡數十合下劒門覆盪口枚劒</hi>
<hi>州破契丹命禆將可提彌珠斬虜之時將文昭徳</hi>刲刳腎腸振拔根柢俾無以<lb/>
<pb n="KR4c0050_WYG_020-6b"/>
肆毒用集我勲力<graphic n="KR2855" url="https://raw.githubusercontent.com/kanripo/KR-Gaiji/master/images/KR2855.png" mimeType="image/png"/>一振<hi>
                        <graphic n="KR2855" url="https://raw.githubusercontent.com/kanripo/KR-Gaiji/master/images/KR2855.png" mimeType="image/png"/>音墳</hi>元戎啟行<hi>孫曰詩元戎十乘以先啟</hi>
<hi>行</hi>取其渠魁以為大戮<hi>孫曰九月崇文克成都擒闢送長安</hi>由公忠勇憤<lb/>
悱<hi>上房吻切下音斐</hi>授任堅明謀猷𢎞長用能啟闢險阨夷為<lb/>
大塗襄沮害氣對乎天意帝用休嘉議功居首増秩師<lb/>
長<hi>韓曰傳云釗闢反以儲備有素檢校尚書左僕射</hi>進為大藩宅是南服<hi>韓曰十月</hi>
<hi>以礪為東川節度</hi>將校羣吏願刋山石昭著公之功垂綂無窮<lb/>
銘曰<lb/>
井絡坤垠<hi>韓曰蜀在星分野為井絡在卦為坤維孫曰河圖括地象曰岷山之地上為井絡</hi>時<lb/>
<pb n="KR4c0050_WYG_020-7a"/>
惟外區<hi>孫曰張載劒閣銘云矧兹陜隘土之外區外區謂在區域之外</hi>界山為門環扵<lb/>
蜀都叢險積貨混并羌髳<hi>韓曰書牧誓及庸蜀羌髳㣲盧彭濮人八國皆戎狄屬文</hi>
<hi>王者國名羌在西蜀髳微在巴蜀○羌驅羊切髳音矛</hi>狂猾窺隙狺狺嘯呼<hi>舊註狺狺</hi>
<hi>大吠聲楚詞猛犬狺狺○狺魚斤切㹞同</hi>慿據勢勝厚其凶徒皇帝之仁宥<lb/>
而不誅暴非徳馴害及巴渝<hi>張曰巴渝在唐屬劍南道</hi>乃出王旅乃<lb/>
咨列岳牧臣司梁<hi>補注即謂嚴礪</hi>當其要束器備攸積糗糧是<lb/>
蓄<hi>補注書峙乃糗糧糗乾飯</hi>人無増賦師以饒足喋血誓士𤣥機在<lb/>
握命分貔貅<hi>上音皮下音休</hi>陳為掎角<hi>韓曰左氏譬如捕鹿晉人掎之諸戎角之説文</hi>
<pb n="KR4c0050_WYG_020-7b"/>
<hi>犄偏引也居□切</hi>右逾岷山左直劒門攻出九地<hi>孫曰孫子云善守者藏扵</hi>
<hi>九地之下善攻者動乎九天之上</hi>上披重雲攀天蹈空夷視阻艱破裂<lb/>
層壘殄殱羣頑内獲固圉<hi>補注左氏亦聊以固吾圉也</hi>外臨平原天<lb/>
兵徐驅卒乘嘽嘽<hi>童曰詩王旅嘽嘽韓曰嘽嘽衆也詩嘽嘽駱馬他丹切</hi>大憝囚<lb/>
戮<hi>孫曰大憝謂闢也書元惡大憝憝徒對切</hi>戎夏咸歡帝圖厥功惟梁是先<lb/>
開國進位南服于藩邦之清夷人以完安銘功鑑亂永<lb/>
代是觀<lb/>
　　塗山銘<hi>并序</hi>
<pb n="KR4c0050_WYG_020-8a"/>
惟夏后氏建大功定大位立大政勤勞萬邦和寧四極<lb/>
威懐之道儀刑後王<hi>孫曰詩儀刑文王刑法也</hi>當乎洪流方割<hi>張曰書湯</hi>
<hi>湯洪水方割</hi>災被下土自壺口而導百川<hi>孫曰書冀州旣載壺口治梁及岐此</hi>
<hi>是治水自壺口始也</hi>大功建焉虞帝耄期順承天厯<hi>童曰書舜宅帝位三十有</hi>
<hi>三載耄期倦于勤又曰天之厯數在汝躬汝終陟元后</hi>自南河而受四海<hi>孫曰孟子云舜</hi>
<hi>避堯之子扵南河之南訟獄謳歌者不之堯之子而之舜然後之中國踐天子位焉今以為禹誤</hi>大位<lb/>
定焉萬國旣同宣省風教自塗山而㑹諸侯<hi>韓曰哀七年左氏禹</hi>
<hi>㑹諸侯扵塗山執玉帛者萬國注塗山在夀春東北書云娶扵塗山孔安國云塗山國名皇甫謐云今九江當</hi>
<pb n="KR4c0050_WYG_020-8b"/>
<hi>塗有禹廟則塗山在江南</hi>大政立焉功莫崇乎禦大災<hi>孫曰禮記能禦大災則祀</hi>
<hi>之言禹有治水之功</hi>乃賜𤣥圭以承帝命<hi>童曰書禹錫𤣥圭告厥成功</hi>位莫尊<lb/>
乎執大象<hi>孫曰老子執大象天下往</hi>乃輯五瑞以建皇極<hi>孫曰五瑞即五玊也</hi>
<hi>○輯音集</hi>政莫先乎齊大統乃朝玉帛以混經制是所以承<lb/>
唐虞之後垂子孫之丕業立商周之前樹帝王之洪範<lb/>
者也嗚呼天地之道尚徳而右功<hi>孫曰右亦尊也</hi>帝王之世崇<lb/>
徳而賞功故堯舜至徳而位不及嗣湯武大功而祚延<lb/>
于世有夏徳配于二聖而唐虞讓功焉功冠于三代而<lb/>
<pb n="KR4c0050_WYG_020-9a"/>
商周讓徳焉宜乎立極垂統貽于後裔當位作聖著為<lb/>
世凖則塗山者功之所由定徳之所由濟政之所由立<lb/>
有天下者宜取扵此追惟大號既發華葢旣狩方岳列<lb/>
位奔走來同山川守神莫敢遑寧<hi>孫曰吳代越堕㑹稽獲骨馬節専車吳子</hi>
<hi>使來聘問之仲尼仲尼曰禹致羣神扵㑹稽之山防風氏後至禹殺而戮之其骨節専車此為大矣客曰敢問</hi>
<hi>誰守為神仲尼曰山川之守足以紀綱天下者其守為神社稷之守為公侯</hi>羽旄四合<hi>孫曰</hi>
<hi>定四年左氏晉人假羽旄於鄭鄭人與之周禮全羽為旞析羽為旌旄一作毛</hi>衣裳咸㑹<hi>孫曰荘二</hi>
<hi>十七年穀梁傳衣裳之㑹十有一未嘗有㰱血之盟</hi>䖍恭就列俯僂聴命然後示<lb/>
<pb n="KR4c0050_WYG_020-9b"/>
之以禮樂和氣周洽申之以徳刑天威震耀制立謨訓<lb/>
宜在長乆厥後啓征有扈而夏徳始衰羿距太康而帝<lb/>
業不守<hi>韓曰啓禹之子太康啓之子書甘誓啟與有扈戰于甘之野作甘誓五子之歌注太康盤扵逰</hi>
<hi>田不恤民事為羿所逐不得反國</hi>皇祖之訓不由<hi>童曰書皇祖有訓皇祖謂禹</hi>人亡<lb/>
政墜卒就陵替向使繼代守文之君又能紹其功徳脩<lb/>
其政統卑宫室惡衣服拜昌言平均賦入制定朝㑹則<lb/>
諸侯常至而天命不去矣茲山之㑹安得獨光于後歟<lb/>
是以周穆遐追遺法復㑹於是山<hi>韓曰昭四年左氏椒舉言于楚子曰康有</hi>
<pb n="KR4c0050_WYG_020-10a"/>
<hi>酆宫之朝穆有塗山之㑹也</hi>聲垂天下亦紹前軌用此道也故余為<lb/>
之銘庶後代朝諸侯制天下者仰則於此其辭曰<lb/>
惟禹體道功厚徳茂㑹諸侯衛<hi>孫曰侯衛五等之諸侯</hi>統壹憲度<lb/>
省方宣教化制殊類咸㑹壇位承奉儀矩禮具樂備徳<lb/>
容既孚乃舉明刑以弼聖謨則戮防風<hi>一本明刑作明則則戮作刑戮</hi>
遺骨専車<hi>見上注</hi>克明克威疇敢以渝宣昭黎憲<hi>一作獻</hi>耆<lb/>
定混區<hi>孫曰耆音㫖</hi>傳祚後𦙍丕承帝圖塗山巖巖界彼東<lb/>
國唯禹之徳配天無極即山刋碑貽後訓則<lb/>
<pb n="KR4c0050_WYG_020-10b"/>
　　壽州安豐縣孝門銘<hi>并序</hi>
　　　<hi>集註唐孝友傳曰壽州永豐李興亦有志行柳宗元為作孝門銘云云全載于傳</hi>
壽州刺史臣承思言九月丁亥安豐縣令臣某上所部<lb/>
編户甿<hi>與氓同</hi>李興父被惡疾歳月就亟<hi>就一作疾</hi>興自刃股<lb/>
肉假託饋獻其父老病已不能啖啜<hi>上音淡下妹恱切正作歠</hi>宿而<lb/>
死興號呼撫臆口鼻垂血捧土就墳沾漬涕洟<hi>漬疾智切洟音</hi>
<hi>夷</hi>墳左作小廬蒙以苫茨<hi>孫曰苫茨謂以草覆屋</hi>伏匿其中扶服<lb/>
頓踊<hi>孫曰扶服即匍匐字頓踊謂□踊也</hi>晝夜哭訴孝誠幽達神為見異<lb/>
<pb n="KR4c0050_WYG_020-11a"/>
廬上産紫芝白芝二本各長一寸廬中醴泉湧出竒形<lb/>
異狀應驗圖記此皆陛下孝理神化隂中其心而克致<lb/>
斯事謹案興氓庶賤陋循習淺下性非文字所導生與<lb/>
耨耒為業<hi>一作伍</hi>而能鍾彼醇孝<hi>醇音淳</hi>超出古列天意神<lb/>
道猶錫瑞物以表殊異伏惟陛下有唐堯如天如神之<lb/>
徳<hi>童曰史記稱堯其仁如天其智如神</hi>宜加旌褒合於上下請表其里閭<lb/>
刻石明白宣延風美觀示後祀永永無極臣昧死上請<lb/>
制曰可其銘云<hi>一本無上三字</hi>
<pb n="KR4c0050_WYG_020-11b"/>
懿厥孝思<hi>童曰詩永言孝思</hi>惟兹淑靈禀承粹和篤守天經<hi>童曰</hi>
<hi>天經孝也</hi>泣侍羸疾黙禱隠㝠引刃自嚮殘肌敗形羞膳奉<lb/>
進憂勞孝誠惟時髙髙<hi>張曰詩髙髙在上</hi>曾不是聴創巨痛仍<lb/>
號於穹昊捧土濡涕頓首成墳陷膺腐眥寒暑在廬草<lb/>
木悴死鳥獸踟蹰<hi>上音馳下音厨</hi>殊類異族亦相其哀肇有二<lb/>
位<hi>孫曰二位天地也</hi>孝道爰興克脩厥猷載籍是登在位有虞<lb/>
以孝蒸烝<hi>韓曰舜克諧以孝烝烝乂不格姦</hi>仲尼述經以教扵曾<hi>孫曰孔子</hi>
<hi>孝經為曽參而作</hi>惟昔魯侯見命夷宫<hi>孫曰國語周宣王欲得國子之能導訓諸侯者</hi>
<pb n="KR4c0050_WYG_020-12a"/>
<hi>穆仲曰魯侯孝王曰然則能治其民矣乃命魯孝公扵夷宫補注史記魯世家周宣王代魯殺其君伯御立稱</hi>
<hi>於夷宮是為孝公注云夷宫宣王祖父夷王之廟古者爵命必扵祖廟</hi>亦有考叔寤莊稱<lb/>
純<hi>韓曰左氏鄭莊公置姜氏于城潁潁考叔聞之有獻于公公從之遂為母子如初君子曰潁考叔純孝也</hi>
<hi>愛其母施及莊公</hi>顯顯李氏實與之倫哀嗟道路涕慕里隣邦<lb/>
伯章奏稽首慇懃上動帝心旁達明神神錫祕祉三秀<lb/>
靈泉<hi>孫曰三秀芝革也楚詞山鬼章云采三秀于山間靈泉即上所云醴泉湧出也</hi>帝命薦加<lb/>
亦表其門統合上下交贊天人建此碑號億齡揚芬<hi>孫曰</hi>
<hi>十萬曰億億齡言其無窮也</hi>
<pb n="KR4c0050_WYG_020-12b"/>
　　武岡銘<hi>并序</hi>
元和七年四月黔巫東鄙<hi>黔音鈐</hi>蠻獠雜擾<hi>舊注蠻獠西南夷名獠音</hi>
<hi>老乂竹絞切亦作䝤</hi>盜弄庫兵<hi>集註元和六年辰溆蠻酋張伯靖嫉黔中觀察使督斂苛刻因聚衆</hi>
<hi>叛殺長史刼據辰綿諸州連九洞以自固九月以蜀州刺史崔能為黔中觀察使貶前使竇羣為開州刺史</hi>
賊脅守帥南鈎牂牁外誘西原<hi>韓曰漢定西南夷置牂牁郡西原西南夷地名</hi>
置魁立帥<hi>一作伍</hi>殺牲盟誓洞窟林麓嘯呼成羣皇帝下<lb/>
銅獸符<hi>孫曰漢置郡守置銅虎符竹使符發兵遣至郡合符符合乃聴發兵也符者謂各分其半右留</hi>
<hi>京師左以與之</hi>發庸蜀荆漢南越東甌之師<hi>孫曰庸即上庸縣庸蜀謂劍南東西</hi>
<pb n="KR4c0050_WYG_020-13a"/>
<hi>節度荆謂荆南節度漢謂山南東道節度南越謂廣州節度東甌謂福建觀察</hi>四面討問畏罪<lb/>
慿阻逃遁不即誅時惟潭部戎帥<hi>孫曰湖南觀察使治潭州也</hi>御史<lb/>
中丞栁公綽練立將校提卒五百屯扵武岡<hi>韓曰武岡邵州縣名</hi>
不震不騫如山如林告天子威命明白信順亂人大恐<lb/>
視公之師如百萬視公之令如風雷怨號呻吟喜有攸<lb/>
訴投刃頓伏<hi>孫曰時黔中觀察使雀能荆南節度使嚴綬及公綽討之三歳不能定綬上言曰臣</hi>
<hi>今謹以便宜先遣所部將李忠烈齎書喻㫖俟其悛心伯靖亦上表請𨽻荆南乃降乃獨詔綬招伯靖伯靖果</hi>
<hi>以𨽻黔六州之地乞降綬命志烈復往伯靖遂以其家屬舒秀和等詣江陵就戮詔綬皆投麾下將以撫之以</hi>
<pb n="KR4c0050_WYG_020-13b"/>
<hi>伯靖為右威衛翊府中郎將六州平</hi>願完父子卒為忠信奉職輸賦進比<lb/>
華人無敢不龔母弟生壻繼來于潭咸致天庭皇帝休<lb/>
嘉式新厥命凶渠同惡革面向化如醉之醒如狂之寧<lb/>
公為藥石俾復其性詔書顯異進臨江漢<hi>孫曰以公綽為鄂岳觀察</hi>
<hi>使韓曰考公綽傳不書其平伯靖之功豈史逸之耶</hi>益兵三倍為時碩臣殿扵大<lb/>
邦文儒申申有此武功於是夷人始復聞公之去相與<lb/>
髙蹈涕呼<hi>孫曰哀二十一年左氏齊人歌曰魯人之臯數年不覺使我髙蹈注髙蹈猶逺行</hi>若<lb/>
寒去裘昔公不夸首級為已能力専務教誨俾邦斯平<lb/>
<pb n="KR4c0050_WYG_020-14a"/>
我老洎幼由公之仁小不為虺蜮<hi>童曰虺蝮蟲也蜮短狐也似鼈三足○虺</hi>
<hi>許偉切蜮音惑又越偪切</hi>大不為鯨鯢<hi>孫曰宣十二年左氏古者明王伐不敬取其鯨鯢而封之</hi>
<hi>以為大戮鯨鯢以喻不義之人</hi>恩重事特不邇而逺莫可追已願銘武<lb/>
岡首以慰我思以昭我鄰<hi>一作類</hi>以示我子孫<hi>一有彌字</hi>億萬<lb/>
年俾我奉國如今之誠鄰之我懐如公之勤其辭曰今<lb/>
黔山之㠝<hi>童曰㠝髙也音攅</hi>巫水之蟠<hi>韓曰巫山五溪也蟠曲也音盤</hi>魚駭而<lb/>
離獸犯而殘戸恐合竄披攘仍亂王師來誅<hi>來一作末</hi>斯死<lb/>
以緩公明不疑公信不欺援師定命<hi>援一作授</hi>俾邦克正皇<lb/>
<pb n="KR4c0050_WYG_020-14b"/>
仁天施我反其性我塗四闔公示之盟我愚抵死公示<lb/>
之恩既骨而完既亡而存奉公之訓貽我子孫我始蝥<lb/>
賊<hi>孫曰詩去其螟螣及其蝥賊釋蟲云食根蝥食節賊○蝥音矛</hi>由公而仁我始冦讎<lb/>
由公而親山畋澤䱷<hi>舊註周禮有䱷人䱷與魚同畋音田</hi>輸賦扵都陶穴<lb/>
刋木<hi>張曰詩陶復陶穴書随山刋木</hi>室我姻族烹牲是祀公受介福揲<lb/>
蓍以占<hi>揲舌牒切又音舌揲蓍一作折蓴</hi>公宜百禄皇懋公功陟于大<lb/>
邦<hi>孫曰謂遷鄂岳</hi>逺哉去我誰嗣其良有穴之丹<hi>孫曰辰州有丹穴</hi>有<lb/>
犀之顚匪曰余固公不可賂祝鄰之徳恒遵公則朂余<lb/>
<pb n="KR4c0050_WYG_020-15a"/>
之世永謹邦制<hi>一作以永邦制</hi>南夷作詩刻示來裔<lb/>
　　井銘<hi>并序</hi>
始州之人<hi>孫曰謂柳州人</hi>各以甖甈負江水<hi>孫曰甖甈類大腹小口爾雅云康瓠</hi>
<hi>謂之甈瓠壺也舊注甈破嬰也○嬰音鸎甈五計切</hi>莫克井飲崖岸峻厚旱則水<lb/>
益逺人陟降大艱雨多塗則滑而顚恒惟咨嗟怨惑訛<lb/>
言終不能就元和十一年三月朔命為井城北隍上<hi>孫曰</hi>
<hi>隍城池</hi>未晦果寒食洌而多泉<hi>補注易井洌寒泉食洌清也</hi>邑人以灌<lb/>
其上堅垍<hi>舊注説文云垍堅土也巨至切○一本作堅壯</hi>其利悠乆其相者浮<lb/>
<pb n="KR4c0050_WYG_020-15b"/>
圖談康軍事牙將米景鑿者蔣晏凡用罰布六千三百<lb/>
<hi>孫曰周禮鄽人掌歛市之罰布注罰布者犯市令者之泉錢行之曰布藏之曰泉</hi>役庸三十六<lb/>
大甎干七百其深八尋有二尺<hi>孫曰八尺為尋</hi>銘曰<lb/>
盈以其神其來不窮惠我後之人噫疇肯似扵政<hi>孫曰似續</hi>
<hi>也</hi>其來日新<hi>一作盈其神</hi>
　　舜禹之事<lb/>
　　　<hi>晏元獻曰此文與下謗譽咸宜等篇恐是博士韋籌所作</hi>
魏公子丕由其父得漢禪<hi>音擅</hi>還自南郊謂其人曰舜禹<lb/>
<pb n="KR4c0050_WYG_020-16a"/>
之事吾知之矣<hi>韓曰魏黄初元年十一月文帝升壇即祚魏氏春秋曰禮畢顧謂羣臣曰舜禹</hi>
<hi>之事吾知之矣</hi>由丕以來皆笑之栁先生曰丕之言若是可也<lb/>
嚮者丕若曰舜禹之道吾知之矣丕罪也其事則信吾<lb/>
見笑者之不知言未見丕之可笑者也凡易姓授位公<lb/>
與私仁與强其道不同而前者忘後者繫其事同使以<lb/>
堯之聖一日得舜而與之天下能乎吾見小争於朝大<lb/>
争於野其為亂堯無以已之何也堯未忘於人舜未繫<lb/>
于人也堯之得于舜也以聖舜之得於堯也以聖兩聖<lb/>
<pb n="KR4c0050_WYG_020-16b"/>
獨得於天下之上奈愚人何其立扵朝者放齊猶曰朱<lb/>
啓明<hi>猶一作獨</hi>而况在野者乎堯知其道不可退而自忘舜<lb/>
知堯之忘已而繫舜於人也進而自繫舜舉十六族去<lb/>
四凶族使天下咸得其人<hi>一作仁</hi>命二十二人興五教立<lb/>
禮刑使天下咸得其理合時月正厯數齊律度量權衡<lb/>
使天下咸得其用積十餘年人曰明我者舜也齊我者<lb/>
舜也資我者舜也天下之在位者皆舜之人也而堯隤<lb/>
然<hi>隤徒囘切</hi>聾其聰昏其明愚其聖人曰往之所謂堯者果<lb/>
<pb n="KR4c0050_WYG_020-17a"/>
烏乎在哉或曰耄矣曰匿矣又十餘年其思而問者加<lb/>
少矣至於堯死天下曰乆矣舜之君我也夫然後能揖<lb/>
讓受終於文祖舜之與禹也亦然禹旁行天下功繫於<lb/>
人者多而自忘也晚益之自繫猶是也而啓賢聞於人<lb/>
故不能夫其始繫於人也厚則其忘之也遲不然反是<lb/>
漢之失徳乆矣其不繫而忘也甚矣宦董袁陶之賊生<lb/>
人盈矣<hi>孫曰謂董卓袁紹袁術陶謙也</hi>丕之父攘禍以立强積三十餘<lb/>
年天下之主曹氏而已無漢之思也丕嗣而禪天下得<lb/>
<pb n="KR4c0050_WYG_020-17b"/>
之以為晚何以異夫舜禹之事耶然則漢非能自忘也<lb/>
其事自忘也曹氏非能自繫也其事自繫也公與私仁<lb/>
與强其道不同其忘而繫者無以異也堯舜之忘不使<lb/>
如漢不能授舜禹舜禹之繫不使如曹氏不能受之堯<lb/>
舜然而世徒探其情而笑之故曰笑其言者非也問者<lb/>
曰堯崩天下若喪考妣四海遏宻八音三載子之言忘<lb/>
若甚然是可不可歟曰是舜歸徳于堯史尊堯之徳之<lb/>
辭者也堯之老更一世矣徳乎堯者葢已死矣其幼而<lb/>
<pb n="KR4c0050_WYG_020-18a"/>
存者堯不使之思也不若是不能與人天下<lb/>
　　謗譽<lb/>
凡人之獲謗譽於人者亦各有道君子在下位則多謗<lb/>
在上位則多譽小人在下位則多譽在上位則多謗何<lb/>
也君子宜于上不宜於下小人宜于下不宜於上得其<lb/>
宜則譽至不得其宜則謗亦至此其凡也然而君子遭<lb/>
亂世不得已而在於上位則道亦咈於君而利必及於<lb/>
人由是謗行於上而不及於下故可殺可辱而人猶譽<lb/>
<pb n="KR4c0050_WYG_020-18b"/>
之小人遭亂世而後得居於上位則道必合於君而害<lb/>
必及扵人由是譽行於上而不及於下故可寵可富而<lb/>
人猶謗之君子之譽非所謂譽也其善顯焉爾小人之<lb/>
謗非所謂謗也其不善彰焉爾然則在下而多謗者豈<lb/>
盡愚而狡也哉在上而多譽者豈盡仁而智也哉其謗<lb/>
且譽者豈盡明而善褒貶也哉然而世之人聞而大惑<lb/>
出一庸人之口則羣而郵之<hi>補註郵謂如置郵之傳也</hi>且置於逺邇<lb/>
莫不以為信也豈惟不能褒貶而已則又蔽於好惡奪<lb/>
<pb n="KR4c0050_WYG_020-19a"/>
於利害吾又何從而得之耶孔子曰不如鄉人之善者<lb/>
好之其不善者惡之善人者之難見也則其謗君子者<lb/>
為不少矣其謗孔子者亦為不少矣傳之記者叔孫武<lb/>
叔時之顯貴者也其不可記者又不少矣是以在下而<lb/>
必困也及乎遭時得君而處乎人上功利及於天下天<lb/>
下之人皆歡而載之向之謗之者今從而譽之矣是以<lb/>
在上而必彰也或曰然則聞謗譽於上者反而求之可<lb/>
乎曰是惡可無亦徵其所自而已矣其所自善人也則<lb/>
<pb n="KR4c0050_WYG_020-19b"/>
信之不善人也則勿信之矣茍吾不能分於善不善也<lb/>
則已耳如有謗譽乎人者吾必徵其所自未敢以其言<lb/>
之多而舉且信之也其有及乎我者未敢以其言之多<lb/>
而榮且懼也茍不知我而謂我盜跖<hi>之石切</hi>吾又安取懼<lb/>
焉<hi>取一作敢</hi>茍不知我而謂我仲尼吾又安取榮焉知我者之<lb/>
善不善非吾果能明之也要必自善而已矣<lb/>
　　咸宜<lb/>
　　　<hi>黄曰遭興運而爵位遇亂世而誅戮柳子咸以為宜使居爵位而皆賢被誅亂而皆不肖胡為</hi>
<pb n="KR4c0050_WYG_020-20a"/>
　　　<hi>不宜哉然世亦有如劉文靜裴寂之徒當李唐之興非有卓絶之姿而尸天之功卒之被躁妄</hi>
　　　<hi>誅被妖言斥有愧于蕭曹之輔漢遭興運而爵位皆謂之宜可乎世又有如陳蕃孔融之徒當</hi>
　　　<hi>東漢之末竇后臨朝曹節王甫諂䛕得幸陳仲舉以名賢㕘政為黄門所困卒死於蹋踧曹孟</hi>
　　　<hi>徳以鬼蜮之姦謀遷漢鼎孔文舉直論乖忤終以積嫌逮繫而棄市遇亂世而誅戮者皆謂之</hi>
　　　<hi>宜可乎</hi>
興王之臣多起汙賤人曰幸也亡王之臣多死冦盜人<lb/>
曰禍也余咸宜之當兩漢氏之始屠販徒𨽻出以為公<lb/>
侯卿相無他焉彼固公侯卿相器也遭時之非是以詘<lb/>
<pb n="KR4c0050_WYG_020-20b"/>
獨其始之不幸非遭髙光而以為幸也漢晉之末公侯<lb/>
卿相刧戮困餓器也遭時之非是以出獨其始之幸非<lb/>
遭卓曜而後為禍也<hi>孫曰卓曜謂董卓劉曜</hi>彼困於昏亂伏志<lb/>
氣屈身體以下奴虜平難澤物之徳不施於人一得<lb/>
適其愫<hi>孫曰愫向也</hi>其進晚耳而人猶幸之彼伸於昏亂<lb/>
抗志氣肆身體以傲豪傑殘民興亂之技行於天下<lb/>
一得適其傃其死後耳而人猶禍之悲夫余是以咸<lb/>
宜之<lb/>
<pb n="KR4c0050_WYG_020-21a"/>
　　鞭賈<lb/>
　　　<hi>韓曰此篇端以諷空空于内者賈技于朝求過其分而實不足賴云黄曰以老芋為㐲神以梔</hi>
　　　<hi>梔為偽鞭子厚之作意在憤世嫉邪耳然子厚所談者不外乎堯舜姬孔之道奈何乃以伊周</hi>
　　　<hi>管葛輕譽當路小人自取敗咎言行相反如是而罪市人鬻者之欺子厚真欺人耶</hi>
市之鬻鞭者人問之其賈宜五十<hi>韓曰孟子布帛長短同則賈相若○賈音</hi>
<hi>嫁</hi>必曰五萬復之以五十則伏而笑以五百則小怒五<lb/>
千則大怒必五萬而後可有富者子適市買鞭出五萬<lb/>
持以夸余視其首則拳蹙而不遂視其握則蹇仄而不<lb/>
<pb n="KR4c0050_WYG_020-21b"/>
植其行水者一去一來不相承其節朽黑而無文<hi>一本有材</hi>
<hi>字</hi>搯之滅爪而不得其所窮<hi>孫曰爪按曰搯○搯乞洽切</hi>舉之翲然<lb/>
若揮虚焉<hi>舊註翲飛也紕招切</hi>余曰子何取於是而不愛五萬曰<lb/>
吾愛其黄而澤且賈者云余乃召僮爚湯以濯之<hi>童曰爚温</hi>
<hi>也音籥</hi>則遬然枯<hi>遬音/速</hi>蒼然白嚮之黄者梔也<hi>舊註梔木實可以染</hi>
<hi>黄音支</hi>澤者蠟也富者不悦然猶持之三年後出東郊争<lb/>
道長樂坂下<hi>童曰坂坡也音反</hi>馬相踶<hi>童曰踶蹋也莊子怒則分背相踶踶徒計切</hi>
因大擊鞭折而為五六馬踶不已墜於地傷焉視其内<lb/>
<pb n="KR4c0050_WYG_020-22a"/>
則空空然其理若糞壤無所賴者今之梔其貌蠟其言<lb/>
以求賈技於朝<hi>一有者字賈音古</hi>當其分則善一誤而過其分<lb/>
則喜當其分則反怒曰余曷不至扵公卿然而至焉者<lb/>
亦良多矣居無事雖過三年不害當其有事驅之扵陳力<lb/>
之列以御乎物以夫空空之内糞壤之理而責其大擊<lb/>
之效惡有不折其用而獲墜傷之患者乎<hi>一無者字</hi>
　　吏商<lb/>
　　　<hi>黄曰聖賢之道行之以城區區名利一切處之以無心子厚為廉將以為商使天下之廉者皆</hi>
<pb n="KR4c0050_WYG_020-22b"/>
　　　<hi>執是説以要利祿則必有弊車贏馬惡衣菲食以沽名譽者多矣率天下以為偽未必不自斯</hi>
　　　<hi>説啓之</hi>
吏而商也汙吏之為商不若廉吏之商其為利也博汙<lb/>
吏以貨商資同惡與之為曹<hi>孫曰資藉也</hi>大率多減耗役傭<lb/>
工費舟車射時有得失取貨有苦良<hi>童曰周禮辨其苦良</hi>盜賊水<lb/>
火殺敓焚溺之為患<hi>敓與奪冋</hi>幸而得利不能什一二身敗<lb/>
祿奪大者死次貶廢小者惡終不遂<hi>者一作名</hi>汙吏惡能商<lb/>
矣哉廉吏以行商<hi>行下孟切下其行並同</hi>不役傭工不費舟車無<lb/>
<pb n="KR4c0050_WYG_020-23a"/>
資同惡減耗時無得失貨無良苦盜賊不得殺敓水火<lb/>
不得焚溺利愈多名愈尊身富而家强子孫葆光<hi>孫曰葆大</hi>
<hi>也音保</hi>是故廉吏之商博也茍脩嚴潔白以理政由小吏<lb/>
得為縣由小縣得大縣由大縣得刺小州其利月益各<lb/>
倍其行不改又由小州得大州其利月益三之一其行<lb/>
又不改又由大州得廉一道<hi>孫曰廉察也</hi>其利月益之三倍<lb/>
不勝富矣茍其行又不改則其為得也夫可量哉雖赭<lb/>
山以為章<hi>孫曰赭赤也章猶枚也史記山居千章之材是也○赭音者</hi>涸海以為鹽<lb/>
<pb n="KR4c0050_WYG_020-23b"/>
<hi>童曰涸竭也</hi>未有利大能若是者然而舉世争為貨商以故<lb/>
貶吏相逐於道百不能一遂人之知謀好邇富而近禍<lb/>
如此悲夫或曰君子謀道不謀富子見孟子之對宋硜<lb/>
乎<hi>硜口莖切</hi>何以利為也<hi>韓曰孟子謂宋硜曰為人臣者懐利以事其君為人子者懐利以事</hi>
<hi>其父是君臣父子兄弟終去仁義懐利以相接然而不亡者未之有也</hi>柳子曰君子有二<lb/>
道誠而明者不可教以利明而誠者利進而害退焉吾<lb/>
為是言為利而為之者設也或安而行之或利而行之<lb/>
及其成功一也<hi>補註禮記中庸之文</hi>吾哀夫没於利者以亂人而<lb/>
<pb n="KR4c0050_WYG_020-24a"/>
自敗也姑設是庶由利之小大登進其志幸而不撓乎<lb/>
下<hi>撓女巧切</hi>以成其政交得其大利吾言不得已爾何暇從<lb/>
容若孟子乎孟子好道而無情其功緩以疏未若孔子<lb/>
之急民也<lb/>
　　東海若<lb/>
東海若陸逰登孟諸之阿<hi>集註東海若東海神名孟豬澤名按書導荷澤被孟諸注</hi>
<hi>在河東北漢地理志孟豬在梁國睢陽縣東北周禮作望諸</hi>得二瓠焉<hi>唐曰瓠匏也胡故切</hi>刳<lb/>
而振其犀以嬉<hi>孫曰犀𤓰辯詩齒如瓠犀是也○刳丘胡切</hi>取海水雜糞壤<lb/>
<pb n="KR4c0050_WYG_020-24b"/>
蟯蚘而實之<hi>舊註曰蟯蚘人腹中蟲蟯如消切蚘音尤又音囘</hi>臭不可當也窒<lb/>
以宻石舉而投之海逾時焉而過之曰是故棄糞耶其<lb/>
一徹聲而呼曰我大海也東海若呀然笑曰<hi>童曰呀然笑貌○呀</hi>
<hi>虚牙切</hi>怪矣今夫大海其東無東其西無西其北無北其<lb/>
南無南旦則浴日而出之夜則滔列星涵太隂<hi>孫曰太隂月也</hi>
揚隂火珠寳之光以為明其塵霾之雜不處也<hi>霾音埋</hi>必<lb/>
泊之西澨<hi>音誓</hi>故其大也深也潔也光明也無我若者今<lb/>
汝海之棄滴也而與糞壤同體臭朽之與曹蟯蚘之與<lb/>
<pb n="KR4c0050_WYG_020-25a"/>
居其狹咫也<hi>孫曰八寸曰咫</hi>又㝠暗若是而同之海不亦羞而<lb/>
可憐哉子欲之乎吾將為汝扶石破瓠盪羣穢於大荒<lb/>
之島<hi>盪音蕩</hi>而同子於向之所陳者可乎糞水泊然不恱<lb/>
曰我固同矣吾又何求於若吾之性也亦若是而已矣<lb/>
穢者自穢不足以害吾潔狹者自狹不足以害吾廣幽<lb/>
者自幽不足以害吾明而穢亦海也狹亦海也幽亦海<lb/>
也突然而往于然而來孰非海者子去矣無亂我其一<lb/>
聞若之言號而祈曰吾毒是乆矣吾以為是固然不可<lb/>
<pb n="KR4c0050_WYG_020-25b"/>
異也今子告我以海之大又目我以故海之棄糞也吾<lb/>
愈急焉涌吾沫不足以發其窒旋吾波不足以穴瓠之<lb/>
腹也就能之窮歳月耳願若幸而哀我哉東海若乃抉<lb/>
石破瓠投之孟諸之陸盪其穢於大荒之島而水復於<lb/>
海盡得向之所陳者焉而向之一者終與臭腐處而不<lb/>
變也今有為佛者二人同出扵毗盧遮那之海而泊扵<lb/>
五濁之糞而幽於三有之瓠而窒於無明之石而雜於<lb/>
十二類之蟯蚘<hi>孫曰十二類謂子為鼠丑為牛之類</hi>人有問焉其一人曰<lb/>
<pb n="KR4c0050_WYG_020-26a"/>
我佛也毗盧遮那五濁三有無明十二類皆空也一也<lb/>
無善無惡無因無果無脩無證無佛無衆生皆無焉吾<lb/>
何求也問者曰子之所言性也有事焉夫性與事一而<lb/>
二二而一者也子守而一定<hi>一有則字</hi>大患者至矣其人曰<lb/>
子去矣無亂我其一人曰嘻吾毒之乆矣吾盡吾力而<lb/>
不足以去無明窮吾志而不足以超三有離五濁而異<lb/>
夫十二類也就能之其大小刼之多不可知也若之何<lb/>
問者乃為陳西方之事使修念佛三昧一空有之說於<lb/>
<pb n="KR4c0050_WYG_020-26b"/>
是聖人憐之接而致之極樂之境而得以去羣惡集萬<lb/>
行居聖者之地同佛知見矣向之一人者終與十二類<lb/>
同而不變也夫二人之相逺也<hi>逺一作違</hi>不若二瓠之水哉<lb/>
今不知去一而取一甚矣<lb/>
　<lb/>
　<lb/>
　<lb/>
　五百家註柳先生集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柳先生龍城録巻下</head> <lb/>
    <p>
<pb n="KR4c0050_WYG_026-1a"/>
欽定四庫全書<lb/>
　柳先生龍城録巻下<lb/>
　　老叟講明種蓺之言<lb/>
余南遷度髙鄉道逢老叟帥年少於路次講明種蓺其<lb/>
言深耕穊種時耘時耔却牛馬之踐履去螟螣之戕害<lb/>
勤以朝夕滋之糞土而有秋之利蓋富有年矣若夫堯<lb/>
湯之水旱霜雹之不時則在夫天也余感此言將書諸<lb/>
紳贄於治民理生者無所施而不可而又至言也<lb/>
<pb n="KR4c0050_WYG_026-1b"/>
　　李明叔精明古器<lb/>
建康李生名照字明叔真可人書生好古博雅者一日<lb/>
就京師謁余裹飯從游於秦渭之間此人宦意畏巧而<lb/>
淡然蔽於古器凡自戰國洎於蕭梁之間譜所載者十<lb/>
得五六而皆精製竒巧後世莫迨然生頗為文思澀設<lb/>
若勤求古器心在於文書間亦足以超偉於當代也<lb/>
　　賈奭著書仙去<lb/>
賈奭河陽人字師道與余先人同室讀書為人謹慎少<lb/>
<pb n="KR4c0050_WYG_026-2a"/>
調官河南尉才吏也後五十嵗棄家隠伊陽小水鄉和<lb/>
樂村鳴臯山中著書二十巻號鳴臯子邇年不知其所<lb/>
終山中人竟言仙去然訛幻莫之信也有子餗字子美<lb/>
亦有才然不逮於父風<lb/>
　　開元藏書七萬巻<lb/>
有唐惟開元最備文籍集賢院所藏至七萬巻當時之<lb/>
學士蓋為褚無量裴煜之鄭譚馬懷素張說侯行果陸<lb/>
堅康子元輩凡四十七人分司典籍靡有闕文而賊逆<lb/>
<pb n="KR4c0050_WYG_026-2b"/>
遽興兵火交紊兩都灰燼無存惜哉<lb/>
　　明皇識射覆之術<lb/>
上皇始平禍亂在宮所與道士馮存澄因射覆得卦曰<lb/>
合因又得卦曰斬闗又得卦曰鑄印乗軒存澄啟謝曰<lb/>
昔此卦三靈為最善黄帝勝炎帝而筮得之所謂合因<lb/>
斬闗鑄印乗軒始當果斷終得嗣天上皇掩其口曰止<lb/>
矣黙識之矣後即位應其術焉<lb/>
　　明皇夢姚宋當為相<lb/>
<pb n="KR4c0050_WYG_026-3a"/>
上皇初登極夢二龍銜符自紅霧中來上大𨽻姚崇宋<lb/>
璟四字扐之兩大樹上宛延而去夢迴上召申王圓兆<lb/>
王進曰兩木相也二人名為天遣龍致於樹即姚崇宋<lb/>
璟當為輔相兆矣上歎異之<lb/>
　　太宗沉書於滹沱<lb/>
太宗文皇帝平王世充於圖籍有交闗語言構怨連結<lb/>
文書數百事太宗命杜如晦掌之如晦復禀上當如何<lb/>
太宗曰付諸曹吏行頃聞於外有大臣將自盡者上乃<lb/>
<pb n="KR4c0050_WYG_026-3b"/>
復取文書背裹一物疑石重上親裹百重命中使沉滹<lb/>
沱中更不復省此與光武焚交謗數千章者何異<lb/>
　　尹知章夢持巨鑿破其腹<lb/>
尹知章字文叔絳州翼城人少時性懵夢一赤衣人持<lb/>
巨鑿破其腹若内草茹於心中痛甚驚寤自後聰敏為<lb/>
流輩所尊開元中張說表諸朝上召見延英上問曹植<lb/>
幽思賦何為逺取景物為句意㫖安在知章對以植所<lb/>
謂賦作不徒然若倚髙臺之曲嵎望且重也處幽僻之<lb/>
<pb n="KR4c0050_WYG_026-4a"/>
閒深位至卑也望翔雲之悠悠嗟朝霽而夕隂以為物<lb/>
無止定之意而上多改易也顧秋華之零落嵗將暮也<lb/>
感嵗暮而傷心年將易也觀躍魚於南沼使智者居於<lb/>
明非得志也聆鳴鶴於北林怨寡和也搦素筆而慷慨<lb/>
守文而感也揚大雅之哀吟憫其時也仰清風以歎息<lb/>
思濯煩也寄予思於悲絃志在古也信有心而在逺措<lb/>
者大也重登髙以臨川及上下也何余心之煩錯寧翰<lb/>
墨之能傳意不盡也此幽思所以賦也上敬異之擢禮<lb/>
<pb n="KR4c0050_WYG_026-4b"/>
部侍郎集賢院正字<lb/>
　　髙皇帝宴賞牡丹<lb/>
髙皇帝御羣臣賦宴賞雙頭牡丹詩惟上官昭容一聨<lb/>
為絶麗所謂勢如連璧友心若臭蘭人者使夫婉兒稍<lb/>
知義訓亦足為賢婦人而稱量天下何足道哉此禍成<lb/>
所以無赦於死也有文集一百巻行於世<lb/>
　　魏徵善治酒<lb/>
魏左相能治酒有名曰醽渌翠濤常以大金甖内貯盛<lb/>
<pb n="KR4c0050_WYG_026-5a"/>
十年飲不敗其味即世所未有太宗文皇帝常有詩賜<lb/>
公稱醽渌勝蘭生翠濤過玉薤千日醉不醒十年味不<lb/>
敗蘭生即漢武百味㫖酒也玉薤煬帝酒名公此酒本<lb/>
學釀於西胡人豈非得大宛之法司馬遷所謂富人藏<lb/>
萬石蒲萄酒數十嵗不敗者乎<lb/>
　　裴令公訓子<lb/>
裴令公常訓其子凡吾輩但可文種無絶然其間有成<lb/>
功能致身為萬乗之相則天也<lb/>
<pb n="KR4c0050_WYG_026-5b"/>
　　華陽洞小兒化為龍<lb/>
茅山隠士吳綽素擅潔譽神鳳初因採藥於華陽洞口<lb/>
見一小兒手把大珠三顆其色瑩然戲於松下綽見之<lb/>
因前詢誰氏子兒犇忙入洞中綽恐為虎所害遂連呼<lb/>
相從入欲救之行不三十步見兒化作龍形一手握三<lb/>
珠填左耳中綽素剛膽以藥斧斸之落左耳而三珠已<lb/>
失所在龍亦不見出不十餘步洞門閉矣綽後上皇封<lb/>
素養先生此語賈宣伯說<lb/>
<pb n="KR4c0050_WYG_026-6a"/>
　　賈宣伯有治三蟲之藥<lb/>
賈宣伯有神藥能治三蟲止熬黄蘗以熱酒沃之别無<lb/>
他味一日過松江得巨魚置於水罟中因投小刀圭藥<lb/>
魚引吸中即死取視則見八足若爪利焉後吳江有怪<lb/>
土人謂蛟為害宣伯以數刀圭投潭中明旦老蛟死浮<lb/>
於水而水蟲莫知數皆為藥死山人此藥云本受之於<lb/>
閤皂山王天師乃仙方耶而涉海者亦或需焉故書之<lb/>
　　李吉甫以毒虐弄正權<lb/>
<pb n="KR4c0050_WYG_026-6b"/>
惠州一娼女震厄死於市衢脇下有朱字云李林甫以<lb/>
毒虐弄正權帝命列仙舉三震之疑此女子偃月公後<lb/>
身耶譎而可懼元和元年六月也<lb/>
　　張復條山集論世外事<lb/>
張復澧州人飽書帙作條山集三十巻論世外事此人<lb/>
兼得神鬼趣隠不仕有文集行於世<lb/>
　　羅池石刻<lb/>
羅池北龍城勝地也役者得白石上微辨刻畫云龍城<lb/>
<pb n="KR4c0050_WYG_026-7a"/>
柳神所守驅厲鬼山左首福土氓制九醜余得之不詳<lb/>
其理特欲隠予於斯歟<lb/>
　　劉仲卿隠金華洞<lb/>
賈宣伯愛金華山即今雙谿别界其北有仙洞俗呼為<lb/>
劉先生隠身處其内有三十六室廣三十六里石刻上<lb/>
以松炬照之云劉嚴字仲卿漢室射聲校尉當恭顯之<lb/>
際極諫被貶於東陬隠迹於此莫知所終即道士蕭至<lb/>
𤣥所記也山口人時得玉篆牌俗傳劉仲卿每至中元<lb/>
<pb n="KR4c0050_WYG_026-7b"/>
日來降洞中州人祈福尋谿口邊得此者當巨富此亦<lb/>
未必為然然仲卿亦梅子真之徒歟<lb/>
　　趙昱斬蛟<lb/>
趙昱字仲明與兄冕俱隠青城山後事道士李珏隋末<lb/>
煬帝知其賢徵召不起督讓益州太守臧賸强起昱至<lb/>
京師煬帝縻以上爵不就獨乞為蜀太守帝從之拜嘉<lb/>
州太守時犍為潭中有老蛟為害日久截没舟船蜀江<lb/>
人患之昱涖政五月有小吏告昱㑹使人往青城山置<lb/>
<pb n="KR4c0050_WYG_026-8a"/>
藥渡江溺使者没舟航七百艘昱大怒率甲士千人及<lb/>
州屬男子萬人夾江岸鼔噪聲振天地昱乃持刀没水<lb/>
頃江水盡赤石崖半崩吼聲如雷昱左手執蛟首右<lb/>
手持刀奮波而出州人頂戴事為神明隋末大亂潜亦<lb/>
隠去不知所終時嘉陵漲溢水勢洶然蜀人思昱頃之<lb/>
見昱青霧中騎白馬從數獵者見於波面揚鞭而過州<lb/>
人争呼之遂吞怒眉山太守薦章太宗文皇帝賜封神<lb/>
勇大將軍廟食灌江口嵗時民疾病禱之無不應上皇<lb/>
<pb n="KR4c0050_WYG_026-8b"/>
幸蜀加封赤城王又封顯應侯昱斬蛟時年二十六珏<lb/>
傳仙去亦封佑應保慈先生<lb/>
　　宋單父種牡丹<lb/>
洛人宋單父字仲孺善吟詩亦能種藝術凡牡丹變易<lb/>
千種紅白鬭色人亦不能知其術上皇召至驪山植花<lb/>
萬本色様各不同賜金千餘兩内人皆呼為花師亦幻<lb/>
世之絶蓺也<lb/>
　柳先生龍城録巻下<lb/>
</p>
<p>
</p>
  </div>
</body>
</text>
</TEI>
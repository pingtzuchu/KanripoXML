<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生新編外集巻三</head> <lb/>
    <p>
<pb n="KR4c0050_WYG_024-1a"/>
欽定四庫全書<lb/>
　五百家註柳先生新編外集巻三<lb/>
　　披沙揀金賦<hi>求寳之道同乎選才</hi>
　　　<hi>孫曰劉義慶世説陸士衡文如披沙揀金往往見寳又見鍾嶸詩品公外集賦三首皆貞元五</hi>
　　　<hi>年以後舉進士時作</hi>
沙之為物兮視汙若浮金之為寶兮恥居下流沈其質<lb/>
兮五才或闕<hi>孫曰左氏天生五才民並用之闕一不可誰能去兵</hi>耀其光兮六府<lb/>
以修<hi>孫曰書六府孔修又曰水火金木土榖惟修</hi>然則抱成器之珍必將有<lb/>
<pb n="KR4c0050_WYG_024-1b"/>
待當慎擇之日則又何求配珪璋而取貴豈泥滓而為<lb/>
儔<hi>滓壯仕切</hi>披而擇之斯焉見寶盪浸淫而顧眄指炫熀而<lb/>
探討<hi>炫熒絹切熀户廣切探音貪</hi>動而愈出幽以即明涅而不淄<hi>孫曰</hi>
<hi>論語不曰白乎涅而不淄淄黒色</hi>既堅且好<hi>孫曰詩既/堅既好</hi>潜雖伏矣<hi>孫曰詩潛</hi>
<hi>雖伏矣亦孔之昭</hi>獲則取之翻混混之濁質見熠熠之殊姿<hi>熠弋</hi>
<hi>八切</hi>久暗未彰固亦將君是望<hi>孫曰左氏寡君將君是望敢不稽首</hi>先迷後<lb/>
得<hi>孫曰易先迷後得主利</hi>孰謂棄予如遺<hi>孫曰詩將安將樂葉子如遺</hi>其隠也<lb/>
則雜昏昏淪浩浩晦英姿兮自保和光同塵兮合于至<lb/>
<pb n="KR4c0050_WYG_024-2a"/>
道其遇也則散奕奕動融融煥美質兮其中明道若昧<lb/>
兮契彼𤣥同儻俯拾而不棄諒致美于無窮欲蓋而彰<hi>孫曰</hi>
<hi>左氏或求名而不得或欲葢而名彰</hi>將炯爾而見素不索何獲<hi>孫曰昭二十七年左</hi>
<hi>氏上國有言曰不索何獲</hi>遂昭然而發蒙觀其振抜汙塗積以錙銖<lb/>
碎清光而競出耀真質而特殊錐處囊而纎光乍比<hi>韓曰</hi>
<hi>趙平原君曰賢者之處世也譬如錐之處囊中其末立見</hi>劎拭土而異彩相符<hi>韓曰雷煥</hi>
<hi>得豐城劍取南昌西山下土拭之送一劍并土與張華華以南昌土不如華陰土報雷煥書兼華陰土一斤致</hi>
<hi>煥煥將拭劍轉精明也</hi>用之則行斯為美矣求而必得不亦説乎<lb/>
<pb n="KR4c0050_WYG_024-2b"/>
豈獨媚旭日以晶熒<hi>晶音精熒惠扃切</hi>帶長川之清淺皎如珠<lb/>
吐疑剖蚌之乍分粲若星繁似流雲之初巻是以周徳<lb/>
思比而岐昌即詠陸文可侔<hi>陸機事見題注</hi>而昭明是選<hi>孫曰梁昭</hi>
<hi>明太子集文選</hi>若然者可以議披沙之所託明揀金之所裁良工<lb/>
何逺善價爰來拂以增光寧謝滿籝之學<hi>韓曰漢韋賢曰遺子黄金</hi>
<hi>滿籝不如教子一經</hi>汰之愈即詎慙擲地之才<hi>韓曰晉孫綽字興公作天台山賦示</hi>
<hi>范榮期期曰此賦擲地必為金聲也</hi>客有希採掇於求寶之際庶斯文之<lb/>
在哉<lb/>
<pb n="KR4c0050_WYG_024-3a"/>
　　迎長日賦<hi>三王迎日禮用夏郊</hi>
　　　<hi>韓曰出禮郊特牲天子適四方先柴郊之祭也迎長日之至也注云易説曰三王之郊一用夏</hi>
　　　<hi>正夏正建寅之月也此言迎長日者建卯而晝夜分分而日長也故賦謂寅方卯位以此焉</hi>
惟饗帝以事天必推䇿而迎日<hi>䇿蓍也</hi>寅方肇建俟啟蟄<lb/>
以展儀<hi>孫曰桓九年左氏凡祀啟蟄而郊啟蟄謂建寅之月</hi>卯位將初爰用牲而<lb/>
協告送烈烈之凝氣<hi>孫曰詩冬日烈烈</hi>導遲遲之陽律<hi>孫曰詩春日遲</hi>
<hi>遲</hi>猶分可愛之輝<hi>孫曰文九年左氏賈季曰趙衰冬之日趙盾夏之日注云冬日可愛夏日</hi>
<hi>可畏</hi>式佇寅賔之質<hi>韓曰書寅賔出日注云寅敬賔𨗳也</hi>稽之虞典期匪疾<lb/>
<pb n="KR4c0050_WYG_024-3b"/>
而匪徐行以夏時<hi>孫曰論語行夏之時</hi>契惟精而惟一職在馮相<lb/>
<hi>韓曰周禮春官馮相氏冬夏致日秋冬致月以辨四時之敘</hi>事傳小正<hi>韓曰禮記禮運孔子曰我</hi>
<hi>欲觀夏道是故之杞而不足徴也吾得夏時焉注云得夏四時之書其書存者有小正</hi>符上春以<lb/>
備儀必修其始先仲春而有事故謂之迎時也淑景初<lb/>
延幽陽潛啟當四時之首位用三代之達禮探賾索隠<lb/>
得郊祀之元辰極往知來正邦家之大體事冠前古儀<lb/>
摽後王皮弁乍臨<hi>韓曰郊特牲祭之日王皮弁以聴祭報示民嚴上也</hi>土圭之影<lb/>
猶積<hi>韓曰周禮土方氏掌土圭之灋以致日景注云日景者夏至景尺有五寸冬至景丈三尺其間則日</hi>
<pb n="KR4c0050_WYG_024-4a"/>
<hi>有長短</hi>泰壇既罷<hi>韓曰禮記燔柴於泰壇祭天也孫曰廣雅曰圓丘泰壇祭天方折太折祭地</hi>
玉漏之聲漸長<hi>韓曰張衡漏水轉渾天儀制曰以銅為器再疊差置實以清水下各開孔以玉</hi>
<hi>虬吐漏水入兩壺右為夜左為晝</hi>變熙熙之純曜流杲杲之晴光<hi>孫曰詩其</hi>
<hi>雨其雨杲杲出日</hi>璧影始融麗景才凝於城闕輪形尚疾斜暉<lb/>
未駐於康莊是知迎長日之儀實王心之所共兆南郊<lb/>
之位乃陽事之所用故可以知上下之際見天人之交<lb/>
動浮光於爼豆散微照於苞茅周流金石暉照陶匏<hi>孫曰</hi>
<hi>禮記器用陶匏以象天地之性也</hi>異乎天紀不修<hi>孫曰書俶擾天紀注云紀謂時日</hi>秦<lb/>
<pb n="KR4c0050_WYG_024-4b"/>
伯尚矜其泰畤<hi>韓曰以秦本紀及封禪書考之秦襄公作西畤祠白帝至文公作鄜畤宣公作</hi>
<hi>密畤靈公作吳陽上畤祭黄帝下畤祭炎帝獻公作畦畤祠白帝皆未嘗立泰畤至漢武元鼎中始立泰畤祠</hi>
<hi>太一則泰畤乃漢立也賦云秦矜泰畤恐誤</hi>日官失職<hi>孫曰左傳天子有日官諸侯有日御</hi>晉<lb/>
侯徒繼乎夏郊<hi>韓曰左氏昭公七年鄭子産聘于晉晉侯有疾韓宣子逆客曰寡君疾今三月</hi>
<hi>矣今夢黄熊入于寢門其何厲鬼也對曰昔堯殛鯀于羽山其神化為黄熊以入于羽淵實為夏郊三代祀之</hi>
<hi>晉為盟主其或未之祀也乎韓子祀夏郊晉侯有間</hi>于以迎之則無為者委照將<lb/>
久豈三舍之足憑<hi>孫曰淮南子魯陽與韓戰酣日暮援戈揮之日反三舍</hi>延光可<lb/>
期胡再中之云假<hi>孫曰漢書文帝時新垣平言臣候日再中居頃之日却復中乃更以十七</hi>
<pb n="KR4c0050_WYG_024-5a"/>
<hi>年為元年韓曰風俗通曰成帝問劉向俗説文帝及徵後期不得立日為再中向曰文帝少即位不容再中</hi>
自然應以繁祉錫之純嘏<hi>孫曰詩天錫公純嘏</hi>禮儀允洽于人神<lb/>
正朔克周于戎夏今我后再新古禮與天地相參應戩<lb/>
榖之宜<hi>孫曰詩俾爾戩榖</hi>受之千億奉郊祀之報至于再三然<lb/>
則迎長日恭祀事並虞夏而何慙<lb/>
　　記里鼔賦<hi>聖人立制智者研精</hi>
　　　<hi>韓曰題見晉書輿服志記里鼔車駕四形制如司南車又見葛洪所集西京雜記孫曰崔豹古</hi>
　　　<hi>今注曰大章車所以識道里也起于西京亦曰記里車車上有二層皆有木人行一里下層撃</hi>
<pb n="KR4c0050_WYG_024-5b"/>
　　　<hi>鼔行十里上層記鐲尚方故事有作車法</hi>
异哉鼔之設也恢制度於天邑佐大禮于時行即行贊<lb/>
盛容而立之斯立觀其象可以守威儀之三千<hi>韓曰禮記禮儀</hi>
<hi>三百威儀三千待其人然後行</hi>節其音可以表吉行之五十<hi>韓曰賈捐之傳鸞旗</hi>
<hi>在前屬車在後吉行日五十里</hi>配和鸞以入用<hi>孫曰桓二年左氏鍚齡和鸞昭其聲也注云鈴</hi>
<hi>在馬額鸞在鑣和在衡</hi>並司南而為急<hi>取車制如司南之義詳見題注</hi>若乃郊薦<lb/>
之儀既陳封禪之禮攸執經千里之分寸可候度四方<lb/>
而禮容是集施五擊於華山之野知霧氣己籠用百發<lb/>
<pb n="KR4c0050_WYG_024-6a"/>
乎南山之陽<hi>孫曰詩殷其雷在南山之陽</hi>識雷聲所及先聖有作後<lb/>
王式遵啟𤣥機以求舊運巧智而攸新相彼良工自殊<lb/>
昧道之士眷兹木偶應異迷途之人齊步武而無佚差<lb/>
逺近而有倫遵大路罔愆乎禮典聴希聲<hi>孫曰老子大音希聲</hi>克<lb/>
正于時巡雖道有環回地分險易固善應而莫實諒知<lb/>
㡬而有為<hi>于偽切</hi>載考載擊所辨于長亭短亭<hi>韓曰庾子賦山哀江南</hi>
<hi>十里五里長亭短亭謂五里一短亭十里一長亭</hi>匪疾匪徐足分乎有智無智<lb/>
<hi>孫曰世説魏武帝過曹娥碑碑背上題作黄絹幼婦外孫韲臼楊脩便解魏武行三十里方悟魏武歎曰我才不</hi>
<pb n="KR4c0050_WYG_024-6b"/>
<hi>如卿有智無智較三十里</hi>觀其妙矣孰測其微細觀其徼矣<hi>孫曰老子常無</hi>
<hi>欲以觀其妙常有欲以觀其徼</hi>詎知其啟閉音不衰而得度<hi>孫曰左氏傳一鼔作</hi>
<hi>氣再而衰</hi>響其鏜而有制<hi>韓曰鏜音湯詩曰擊鼔其鏜</hi>于以翊龍御于以<lb/>
引天旋異銅渾之儀亦可敘紫微之星次殊玉漏之制<lb/>
而能涉黄道之日躔周物之智斯設極深之㡬是研<hi>孫曰</hi>
<hi>易曰夫易聖人所以極深而研㡬也</hi>鄙繁音之坎坎<hi>孫曰坎坎鼔聲詩坎其擊鼔宛丘之下</hi>
陋促節之闐闐妙出人謀思由神假時然後擊贊賞典<lb/>
于今兹動惟其常契同文于古者由是皇衢以正帝道<lb/>
<pb n="KR4c0050_WYG_024-7a"/>
斯盛恭出震以成威膺御乾而啟聖我后得以昭文物<lb/>
展聲明不愆于素<hi>愆音愆</hi>可舉而行宜乎騁墨妙呈筆精<lb/>
固敢先三雅而獻賦庶將開萬國之頌聲<lb/>
　　吾子<lb/>
曰吾子來也以有餘而欲及人乎曰然若用子而能使<lb/>
竭忠孝乎曰否夫無忠而忠見無孝而孝聞曷若使不<lb/>
見而忠無聞而孝肅然己出熙然己及夫己也渾然矣<lb/>
乎<lb/>
<pb n="KR4c0050_WYG_024-7b"/>
　　劉叟傳<lb/>
魯有劉叟者嘗以御龍術進于魯公<hi>云云</hi>劉叟曰嵗不<lb/>
雨無以出終無以入民枯然視天卿士大夫絶智謀山<lb/>
川禱神祇以祈皆不應臣投是龍於尺池之内不踰晷<lb/>
雷孚上下雷孚東西於是先之以風騰之以雲從之以<lb/>
雨如君之意欲一邑足之欲一國足之欲天下足之魯<lb/>
公曰斯龍也其神乎是則寡人之國非敢用劉叟曰臣<lb/>
聞避風雨禦寒暑當在未寒暑乎是故事至而後求曷<lb/>
<pb n="KR4c0050_WYG_024-8a"/>
若未至而先備於是魯公止劉叟而内龍明年果大雨<lb/>
命劉叟出龍果大雨<lb/>
　　河間傳<lb/>
河間淫婦人也不欲言其姓故以邑稱始婦人居戚里<lb/>
有賢操自未嫁固己惡羣戚之亂尨羞與為類獨深居<lb/>
為翦製縷結既嫁不及其舅獨養姑謹甚未嘗言門外<lb/>
事又禮敬夫賔友之相與為肺腑者其族類醜行者謀<lb/>
曰若河間何其甚者曰必壊之乃謀以車衆造門邀之<lb/>
<pb n="KR4c0050_WYG_024-8b"/>
遨嬉且美其辭曰自吾里有河間戚里之人日夜為飭<lb/>
厲一有小不善惟恐聞焉今欲更其故以相效為禮節<lb/>
願朝夕望若儀狀以自惕也河間故謝不欲姑怒曰今<lb/>
人好辭來以一接新婦來為得師何拒之堅也辭曰聞<lb/>
婦之道以貞順靜專為禮若夫矜車服耀首飾族出讙<lb/>
閙以飲食觀游非婦人宜也姑强之乃從之游過市或<lb/>
曰市少南入浮圖有國工吳叟始圖東南壁甚怪可使<lb/>
奚官先壁道乃入觀觀已延及客位具食帷牀之側聞<lb/>
<pb n="KR4c0050_WYG_024-9a"/>
男子欬者河間驚跣足出召從者馳車歸泣數日愈自<lb/>
閉不與衆戚通戚里乃更來謝曰河間之遽也猶以前<lb/>
故得無罪吾屬耶向之欬者為膳奴耳曰數人笑於門<lb/>
如是何耶羣戚聞且退朞年乃敢復召邀於姑必致之<lb/>
與偕行遂入<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隑州西浮圖兩間<hi>隑口溉切又何開切</hi>叩檻出魚<lb/>
鼈食之河間為一笑衆乃歡俄而又引至食所空無帷<lb/>
幕廊廡廓然河間乃肯入先壁羣惡少於北牖下降簾<lb/>
使女子為秦聲倨坐觀之有頃壁者出宿選貌美陰大<lb/>
<pb n="KR4c0050_WYG_024-9b"/>
者主河間乃便抱持河間河間聞號且泣婢夾持之或<lb/>
諭以利或罵且笑之河間竊顧視持己者甚美左右為<lb/>
不善者己更得適意鼻息咈然意不能無動力稍縱主<lb/>
者幸一遂焉因擁致之房河間收泣甚適自慶未始得<lb/>
也至日仄食具類呼之食曰吾不食矣旦暮駕車相戒<lb/>
歸河間曰吾不歸矣必與是人俱死羣戚反大悶不得<lb/>
己俱宿焉夫騎來迎莫得見左右力制明日乃肯歸持<lb/>
淫夫大泣齧臂相與盟而後就車既歸不忍視其夫閉<lb/>
<pb n="KR4c0050_WYG_024-10a"/>
目曰吾病與之百物卒不食餌以善藥揮去心怦怦<hi>披耕</hi>
<hi>切又音抨</hi>恒若危柱之弦夫來輒大罵終不一開目愈益惡<lb/>
之夫不勝其憂數日乃曰吾病且死非藥餌能己為吾<lb/>
召鬼解除之然必以夜其夫自河間病言如狂人思所<lb/>
以悦其心度無不為時上惡夜祠甚夫無所避既張具<lb/>
河間命邑人告其夫召鬼祝詛上下吏訊驗笞殺之將<lb/>
死猶曰吾負夫人吾負夫人河間大喜不為服闢門召<lb/>
所與淫者倮逐為荒淫<hi>倮力果切</hi>居一嵗所淫者衰益厭乃<lb/>
<pb n="KR4c0050_WYG_024-10b"/>
出之召長安無賴男子晨夜交於門猶不慊<hi>苦簟切</hi>又為<lb/>
酒壚西南隅己居樓上微觀之鑿小門以女侍餌焉凡<lb/>
來飲酒大鼻者少且壯者美顔色者善為酒戲者皆上與<lb/>
合且合且窺恐失一男子也猶日呻呼懵懵以為不足<lb/>
積十餘年病髓竭而死自是雖戚里為邪行者聞河間<lb/>
之名則掩鼻䠞頞皆不欲道也柳先生曰天下之士為<lb/>
脩潔者有如河間之始為妻婦者乎天下之言朋友相<lb/>
慕望有如河間與其夫之切密者乎河間一自敗於强<lb/>
<pb n="KR4c0050_WYG_024-11a"/>
暴誠服其利歸敵其夫猶盜賊仇讐不忍一視其面卒<lb/>
計以殺之無須㬰之戚則凡以情愛相戀結者得不有<lb/>
邪利之猾其中耶亦足知恩之難恃矣朋友固如此況<lb/>
君臣之際尤可畏哉余私自列云<lb/>
　　箏郭師墓誌<lb/>
　　　<hi>韓曰郭師時之善箏者故以是稱焉誌云丁酉之年秋既季月闕其團于是始葢元和十二年</hi>
　　　<hi>九月十六日也又云仁人我哀埋勿棄以是日葬也公時在柳州劉夢得集有與公書云發書</hi>
　　　<hi>得箏郭師墓誌一篇以為其工獨得於天姿使木聲絲聲均其所自出抑折愉繹學者無能知</hi>
<pb n="KR4c0050_WYG_024-11b"/>
　　　<hi>又云郭師與不可傳者死矣絃張柱羌枵然貌存中有至音含糊弗閒噫人亡而器存布在方</hi>
　　　<hi>册者是己余之伊鬰也豈獨為郭師發耶想足下因僕書重有槩耳葢覩郭師之事觀公之文</hi>
　　　<hi>而有感也</hi>
郭師名無名無字父爽雲中大將無名生善音能鼓十<lb/>
三絃<hi>韓曰阮瑤箏賦曰箏長六尺以應律絃十有二象十二時柱髙三寸象三才唐史音樂志云箏本秦</hi>
<hi>聲也制與瑟同而絃少案京房造五音准此瑟十三絃此乃箏也今雅樂清樂箏並十有二絃他樂皆十有三</hi>
<hi>絃郭師所能者葢十三絃者也</hi>其為事天姿獨得推七律三十五調切<lb/>
密邃靡布爪指運掌掔<hi>韓曰掔舊作緊胥山沈公謂當作掔音於煥切儀禮曰鈎中指</hi>
<pb n="KR4c0050_WYG_024-12a"/>
<hi>結于掔掌後節中也又音牽音慳擊也牽也</hi>使木聲絲聲均其所自出屈折<lb/>
愉繹學者無能知自去乳不近葷肉以是慕浮圖道既<lb/>
失父母即棄去兄弟自髠緇入代清涼山<hi>孫曰代謂代州</hi>又南<lb/>
來楚中然遇其故器不能無撫弄吳王宙刺復州<hi>孫曰太宗</hi>
<hi>子吳王恪恪子琨琨子祗祗子巘巘子宙皆嗣為王</hi>或以告乃延入强之宙號知<lb/>
聲音抃蹈以為神奇㑹宙貶賀州遂以來性愛酒不能<lb/>
已因縦髪為黄老術薛道州伯髙抵宙以書必致之至<lb/>
與坐起伯髙襃邪人也嗜其音至善處輒自為擊節教<lb/>
<pb n="KR4c0050_WYG_024-12b"/>
閽管謹視出入餌仄栢不食穀三年變服遁逃九疑叢祠<lb/>
中<hi>孫曰神之依叢木者謂之叢祠</hi>披取之益善親遇終不屑卒乗暴水<lb/>
入小船下<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山<hi>祝曰<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山名嶁力主反</hi>求道籙㑹歐陽師死不<lb/>
果受張誡副嶺南又强與偕誡死至是抵余時己得骨<lb/>
髓病日猶鼓音四五行居數日益篤既病自為歌死三<lb/>
日葬州北岡西志其詞曰<lb/>
雲州生柳州死年五十病骨髓天與之音今止矣丁酉<lb/>
之年秋既季<hi>孫曰元和十二年季秋也</hi>月闕其團於是始<hi>孫曰謂九月十六日</hi>
<pb n="KR4c0050_WYG_024-13a"/>
<hi>也</hi>心為浮圖形道士仁人我哀埋勿弃<lb/>
　　趙秀才羣墓誌<lb/>
嬰臼死信孤乃立<hi>韓曰趙氏在春秋時事晉至景公三嬰年大夫屠岸賈殺趙朔趙同趙括趙</hi>
<hi>齊滅其族趙朔妻成公姊有遺腹走公宫趙朔客曰公孫杵臼杵臼謂朔友人程嬰曰胡不死朔婦有遺腹若</hi>
<hi>幸而男吾奉之後果生男屠岸賈索之嬰與杵臼計乃取他人子使杵臼負而匿諸將遂索杵臼殺之程嬰與</hi>
<hi>趙氏真孤俱匿山中至十五年景公疾卜云大業之後不遂者為崇於是召趙孤及程嬰復與趙田邑如故</hi>
王侯世家天水邑羣字容成系是襲祖某父某仕相及<lb/>
<hi>一本止作祖仕相及</hi>嗟然秀才胡伋伋體貌之恭藝始習娶于赤<lb/>
<pb n="KR4c0050_WYG_024-13b"/>
水禮猶執南浮合浦遽逺集元和庚寅神永戢<hi>韓曰庚寅元和</hi>
<hi>五年</hi>問年二紀益以十<hi>孫曰年三/十四也</hi>僕夫返柩當啟蟄<hi>孫曰左氏</hi>
<hi>啟蟄而郊啟蟄建寅之月蓋正月也</hi>瀟湘之交瘞原隰稚妻號呌㓜女泣<lb/>
和者悽欷行路悒追初憫天銘兹什<lb/>
　　太原李卿外婦馬淑誌<lb/>
　　　<hi>韓曰公集有與李睦州書名字皆不得而詳然公誌及其私必與公相厚者元和五年公時與</hi>
　　　<hi>李俱在永州故云卒于湘水之東誌是時作也漢書齊悼惠王其母髙祖微時外婦也顔師古</hi>
　　　<hi>曰謂與旁通者其云外婦本此</hi>
<pb n="KR4c0050_WYG_024-14a"/>
氏曰馬字曰淑生廣陵<hi>孫曰廣陵揚州</hi>母曰劉客倡也淑之父<lb/>
曰總既孕而卒故淑為南康謳者李君為睦州詆狂冦<lb/>
見誣左官為循州錄過而慕焉<hi>孫曰李為睦州刺史元和二年為李錡所誣得罪貶</hi>
<hi>循州</hi>納為外婦偕竄南海上及移永州<hi>孫曰更大赦李量移永州</hi>州之<lb/>
騷人多李之舊日載酒往焉聞其操嗚絃為新聲撫節<lb/>
而歌莫不感動其音美其容以忘其居之逺而名之辱<lb/>
方幸其若是也元和五年五月十九日積疾卒于湘水<lb/>
之東葬東岡之北垂年二十四銘曰<lb/>
<pb n="KR4c0050_WYG_024-14b"/>
容之丰兮藝之功隠憂以舒和樂雍佳冶彫殞逝安窮<lb/>
諧鼓瑟兮湘之滸<hi>童曰謂相靈鼓瑟也</hi>嗣靈音兮永終古<hi>孫曰湘靈鼓瑟</hi>
<hi>今淑之死能嗣其肯也</hi>
　<lb/>
　<lb/>
　<lb/>
　<lb/>
　五百家註柳先生新編外集巻三<lb/>
</p>
<p>
</p>
  </div>
</body>
</text>
</TEI>
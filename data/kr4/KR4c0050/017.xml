<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生集巻十七</head> <lb/>
    <p>
<pb n="KR4c0050_WYG_017-1a"/>
欽定四庫全書<lb/>
　五百家註柳先生集巻十七<lb/>
　傳<lb/>
　　宋清傳<lb/>
　　　<hi>韓曰公此文在謫永州後作葢謂當時之交遊者不為之汲引附炎棄寒冇愧於清之為者因</hi>
　　　<hi>託是以諷</hi>
宋清長安西部藥市人也居善藥<hi>孫曰居謂積也</hi>有自山澤來<lb/>
者必歸宋清氏清優主之長安醫工得清藥輔其方輒<lb/>
<pb n="KR4c0050_WYG_017-1b"/>
易讎<hi>童曰讎賣也音售易以豉切</hi>咸譽清疾病疕瘍者<hi>疕卑履切○一本作咸譽</hi>
<hi>清信能療病故病者</hi>亦皆樂就清求藥冀速已清皆樂然響應雖<lb/>
不持錢者皆與善藥積券如山未嘗詣取直或不識遙<lb/>
與券清不為辭嵗終度不能報輒焚券終不復言市人<lb/>
以其異皆笑之曰清蚩妄人也或曰清其有道者歟清<lb/>
聞之曰清逐利以活妻子耳非有道也然謂我蚩妄者<lb/>
亦謬清居藥四十年所焚劵者百數十人或至大官或<lb/>
連數州受俸博其餽遺清者相屬扵戸雖不能立報而<lb/>
<pb n="KR4c0050_WYG_017-2a"/>
以賒死者千百<hi>賒一作賤</hi>不害清之為富也清之取利逺逺<lb/>
故大豈若小市人哉一不得直則怫然怒<hi>怫音弗</hi>再則罵<lb/>
而仇耳彼之為利不亦翦翦乎<hi>翦子賤切</hi>吾見蚩之有在也<lb/>
清誠以是得大利又不為妄執其道不廢卒以富求者<lb/>
益衆其應益廣或斥棄沈廢親與交視之落然者清不<lb/>
以怠遇其人必與善藥如故一旦復柄用益厚報清其<lb/>
逺取利皆類此吾觀今之交乎人者炎而附寒而棄<lb/>
鮮有能類清之為者世之言徒曰市道交嗚呼清市人<lb/>
<pb n="KR4c0050_WYG_017-2b"/>
也今之交有能望報如清之逺者乎幸而庶幾則天下<lb/>
之窮困廢辱得不死亡者衆矣市道交豈可少耶或曰<lb/>
清非市道人也柳先生曰清居市不為市之道然而居<lb/>
朝廷居官府居庠塾鄉黨以士大夫自名者反争為之<lb/>
不已悲夫然則清非獨異於市人也<lb/>
　　種樹郭橐駞傳<lb/>
　　　<hi>孫曰姓郭號橐駞駞馬類也背肉似橐故以名之黄曰事冇可觸類而長者聞解牛得養生問</hi>
　　　<hi>鑄金得鑄人為天下之道與牧馬何異牧民之道以牧羊而知橐駞傳宜其有為而作也○槖</hi>
<pb n="KR4c0050_WYG_017-3a"/>
　　　<hi>音託駞徒何切</hi>
郭橐駞不知始何名病瘻<hi>韓曰釋文瘻傴疾也○瘻隴主切</hi>隆然伏行<lb/>
有類橐駞者故鄉人號之駞駞聞之曰甚善名我固當<lb/>
因捨其名亦自謂橐駞云其鄉曰豐樂鄉在長安西駞<lb/>
業種樹凡長安豪富人<hi>豪下一有家字</hi>為觀游及賣果者皆争<lb/>
迎取養視駞所種樹或移徙無不活且碩茂蚤實以蕃<lb/>
他植者雖窺伺傚慕莫能如也有問之對曰橐駞非能<lb/>
使木壽且孳也<hi>韓曰乳化曰孳孳音字又冿之切○一有以字</hi>能順木之天以<lb/>
<pb n="KR4c0050_WYG_017-3b"/>
致其性焉爾凡植木之性其本欲舒其培欲平其土欲<lb/>
故其築欲密旣然已勿動勿慮去不復顧<hi>去一作亦</hi>其蒔也<lb/>
若子<hi>童曰蒔種也音侍</hi>其置也若棄則其天者全而其性得矣<lb/>
故吾不害其長而已非有能碩茂之也不抑耗其實而<lb/>
已非有能蚤而蕃之也他植者則不然根拳而土易其<lb/>
培之也若不過焉則不及<hi>一冇焉字</hi>茍有能反是者則又愛<lb/>
之太恩憂之太勤旦視而暮撫已去而復顧甚者爪其<lb/>
膚以驗其生枯搖其本以觀其疎宻而木之性日以離<lb/>
<pb n="KR4c0050_WYG_017-4a"/>
矣雖曰愛之其實害之雖曰憂之其實讎之故不我若<lb/>
也吾又何能為哉<hi>哉一作矣哉</hi>問者曰以子之道移之官理<lb/>
可乎駞曰我知種樹而已理非吾業也然吾居鄉見長<lb/>
人者好煩其令若甚憐焉而卒以禍旦暮吏來而呼曰<lb/>
官命促爾耕勗爾植<hi>張曰勗勉也呼玉切</hi>督爾穫蚤繅而緒<hi>韓曰繅謂</hi>
<hi>繹繭為絲○繅蘇曹切</hi>蚤織而縷字而幼孩遂而雞豚鳴鼓而聚<lb/>
之擊木而召之吾小人輟飱饔以勞吏者且不得暇又<lb/>
何以蕃吾生而安吾性耶故病且怠若是則與吾業者<lb/>
<pb n="KR4c0050_WYG_017-4b"/>
其亦有類乎問者嘻曰<hi>嘻一作喜</hi>不亦善夫吾問養樹得養<lb/>
人術傳其事以為官戒<hi>一有也字</hi>
　　童區寄傳<lb/>
　　　<hi>韓曰其文曰杜部從事為余言之當在柳州作補注東坡有劉醜厮詩云曰此可名區寄追配</hi>
　　　<hi>郴之蕘恨我非栁子擊節為爾謠謂此</hi>
柳先生曰越人少恩生男女必貨視之<hi>必一作以</hi>自毁齒已<lb/>
上<hi>孫曰説文男八月齒生八嵗而齠女七月齒生七歳而齓齓毁齒也</hi>父兄鬻賣<hi>鬻音育</hi>以<lb/>
覬其利不足則取他室束縛鉗梏之<hi>孫曰鉗者以鐵束之梏手械○鉗其</hi>
<pb n="KR4c0050_WYG_017-5a"/>
<hi>亷切梏姑沃切</hi>至有鬚鬛者<hi>孫曰鬛長鬚也音獵</hi>力不勝皆屈為僮當道<lb/>
相賊殺以為俗幸得壯大則縛取么弱者<hi>么小也</hi>漢官因<lb/>
以為已利茍得僮恣所為不問以是越中戸口滋耗少<lb/>
得自脱惟童區寄以十一歳勝斯亦竒矣桂部從事杜<lb/>
周士<hi>孫曰周士貞元十七年第進士元和中從事桂管</hi>為余言之童寄者郴州<lb/>
蕘牧兒也行牧且蕘<hi>童曰蕘採薪也</hi>二豪賊劫持反接布囊其<lb/>
口去逾四十里之墟所賣之<hi>舊注南越中謂野市曰墟</hi>寄偽兒啼恐<lb/>
慄為兒恒狀賊易之對飲酒醉一人去為市一人卧植<lb/>
<pb n="KR4c0050_WYG_017-5b"/>
刃道上童㣲伺其睡以縛背刃力下上得絶因取刃殺<lb/>
之逃未及逺市者還得童大駭將殺童遽曰為兩郎僮<lb/>
孰若為一郎僮耶彼不我恩也郎誠見完與恩無所不<lb/>
可市者良乆計曰與其殺是僮孰若賣之與其賣而分<lb/>
孰若吾得専焉<hi>一有然字</hi>幸而殺彼甚善即藏其尸持童抵<lb/>
主人所愈束縛牢甚夜半童自轉以縛即爐火燒絶之<lb/>
雖瘡手勿憚復取刃殺市者因大號一墟皆驚童曰我<lb/>
區兒氏也不當為僮賊二人得我我幸皆殺之矣願以<lb/>
<pb n="KR4c0050_WYG_017-6a"/>
聞於官墟吏白州州白大府大府召視兒幼愿耳刺史<lb/>
顔証竒之<hi>童曰証杲卿之孫元和初為桂管刺史觀察使○証音征又之刃切</hi>留為小吏<lb/>
不肯與衣裳吏護還之鄉鄉之行劫縛者側目莫敢過<lb/>
其門皆曰是兒少秦武陽二歳<hi>韓曰戰國䇿燕太子丹欲以匕首刺秦王燕國</hi>
<hi>有勇士秦武陽年十三殺人人不敢忤視乃令為荆軻副而往史記作舞陽</hi>而討殺二豪豈<lb/>
可近耶<lb/>
　　梓人傳<lb/>
　　　<hi>韓曰公葢託物以寓意端為佐天子相天下進退人才者設也黄曰王承福杇者而得傳於韓</hi>
<pb n="KR4c0050_WYG_017-6b"/>
　　　<hi>楊潛梓人而得傳於柳又曰梓人傳意大抵出於孟子孟子言為巨室必使工師求大木是何</hi>
　　　<hi>異於梓人所謂量棟宇之任視木之能否者乎孟子言教玉人雕琢之為非是何異於梓人所</hi>
　　　<hi>謂由我則固不由我則圮不奪扵主人之牽制者乎</hi>
裴封叔之第<hi>孫曰名瑾公之姊夫</hi>在光徳里有梓人欵其門願傭<lb/>
隟宇而處焉<hi>童曰説文隟阨塞也當作隙寫轉作隟去逆切詳注第九巻</hi>所職尋引<lb/>
規矩繩墨<hi>孫曰尋八尺引十丈尋引所以度長短也</hi>家不居礱斵之器<hi>礱音聾斵</hi>
<hi>音卓</hi>問其能曰吾善度材視棟宇之制髙深圓方短長之<lb/>
宜吾指使而羣工役焉捨我衆莫能就一宇故食於官<lb/>
<pb n="KR4c0050_WYG_017-7a"/>
府吾受禄三倍作扵私家吾收其直大半焉他日入其<lb/>
室其牀缺足而不能理曰將求他工余甚笑之謂其無<lb/>
能而貪禄嗜貨者其後京兆尹將飾官署余往過焉委<lb/>
羣材㑹衆工或執斧斤或執刀鋸皆環立嚮之梓人左<lb/>
持引右執杖而中處焉量棟宇之任視木之能舉揮其<lb/>
杖曰斧彼執斧者奔而右顧而指曰鋸彼執鋸者趨而<lb/>
左俄而斤者斵刀者削皆視其色俟其言莫敢自斷者<lb/>
其不勝任者怒而退之亦莫敢愠焉畫宫扵堵盈尺而<lb/>
<pb n="KR4c0050_WYG_017-7b"/>
曲盡其致計其毫釐而構大厦無進退焉旣成書扵上<lb/>
棟<hi>孫曰易上楝下宇以避風雨</hi>曰某年某月某日某建則其姓宇也<lb/>
凡執用之工不在列余圜視大駭<hi>孫曰賈誼傳天下圜視而起注云驚愕也</hi>
然後知其術之工大矣繼而歎曰彼將捨其手藝專其<lb/>
心智而能知體要者歟吾聞勞心者役人勞力者役於<lb/>
人彼其勞心者歟能者用而智者謀彼其智者歟是足<lb/>
為佐天子相天下法矣物莫近乎此也彼為天下者本<lb/>
於人其執役者為徒𨽻為鄉師里胥<hi>孫曰徒𨽻給徭役者鄉師一鄉之長</hi>
<pb n="KR4c0050_WYG_017-8a"/>
<hi>里胥一里之長胥謂其有才智為什長者</hi>其上為下士又其上為中士為上<lb/>
士又其上為大夫為卿為公離而為六職判而為百役<lb/>
外薄四海<hi>童曰尚書之文</hi>有方伯連率<hi>張曰王制千里之外設方伯又曰十國以為連</hi>
<hi>連有帥率與帥同</hi>郡有守邑有宰皆有佐政其下有胥吏又其<lb/>
下皆有嗇夫版尹<hi>孫曰漢制鄉小者置嗇夫一人版尹掌戸版者</hi>以就役焉猶<lb/>
衆工之各有執伎以食力也彼佐天子相天下者舉而<lb/>
加焉指而使焉條其綱紀而盈縮焉齊其法制而整頓<lb/>
焉猶梓人之有規矩繩墨以定制也擇天下之士使得<lb/>
<pb n="KR4c0050_WYG_017-8b"/>
其職居天下之人使安其業視都知野視野知國視國<lb/>
知天下其逺邇細大可手據其圖而究焉猶梓人畫宫<lb/>
於堵而績于成也能者進而由之使無所徳不能者退<lb/>
而休之亦莫敢愠不衒能<hi>童曰衒行且賣也音絲</hi>不矜名不親小<lb/>
勞不侵衆官日與天下之英才討論其大經猶梓人之<lb/>
善運衆工而不伐藝也夫然後相道得而萬國理矣相<lb/>
道既得萬國旣理天下舉首而望曰吾相之功也後之<lb/>
人循跡而慕曰彼相之才也士或談殷周之理者曰伊<lb/>
<pb n="KR4c0050_WYG_017-9a"/>
傅周召其百執事之勤勞而不得紀焉猶梓人自名其<lb/>
功而執用者不列也大哉相乎通是道者所謂相而已<lb/>
矣其不知體要者反此以恪勤為公以簿書為尊衒能<lb/>
矜名親小勞侵衆官竊取六職百役之事听听於府廷<lb/>
<hi>韓曰听听然笑也魚隠切</hi>而遺其大者逺者焉所謂不通是道者也<lb/>
猶梓人而不知繩墨之曲直規矩之方圓尋引之短長<lb/>
姑奪衆工之斧斤刀鋸以佐其藝又不能備其工以至<lb/>
敗績用而無所成也不亦謬歟或曰彼主為室者倘或<lb/>
<pb n="KR4c0050_WYG_017-9b"/>
發其私智牽制梓人之慮奪其世守而道謀是用雖不<lb/>
能成功豈其罪耶亦在任之而已余曰不然夫繩墨誠<lb/>
陳規矩誠設髙者不可抑而下也狹者不可張而廣也<lb/>
由我則固不由我則圮<hi>圮壊也部鄙切</hi>彼將樂去固而就圮也<lb/>
則巻其術黙其智悠爾而去不屈吾道是誠良梓人耳<lb/>
其或嗜其貨利忍而不能捨也喪其制量屈而不能守<lb/>
也棟撓屋壞則曰非我罪也可乎哉可乎哉余謂梓人<lb/>
之道類於相故書而藏之梓人葢古之審曲面勢者<hi>童曰</hi>
<pb n="KR4c0050_WYG_017-10a"/>
<hi>周禮考工記之文</hi>今謂之都料匠云余所遇者楊氏潛其名<lb/>
　　李赤傳<lb/>
　　　<hi>韓曰赤自謂歌詩類李白而赤其名狂士也其所養可知黄曰司馬長卿名相如以名慕藺相</hi>
　　　<hi>如者也不效其全璧之髙風而佞諛之辭有藺氏所不為牛僧孺字思黯以字慕汲黯者也不</hi>
　　　<hi>效其好諫之髙節而市人之行有汲直所不齒李太白以神仙風姿布衣入翰苑使髙力士脱</hi>
　　　<hi>鞾眼空四海而李赤惑於妖鬼以世為溷以溷為帝居清都白固如是耶</hi>
李赤江湖浪人也嘗曰吾善為歌詩類李白故自號曰<lb/>
李赤㳺宣州州人館之<hi>一本無州人二字</hi>其友與俱游者有姻<lb/>
<pb n="KR4c0050_WYG_017-10b"/>
焉間累日乃従之館赤方與婦人言其友戲之赤曰是<lb/>
媒我也吾將娶乎是友大駭曰足下妻固無恙太夫人<lb/>
在堂安得有是豈狂易病惑耶<hi>易音亦</hi>取絳雪餌之赤不<lb/>
肯有間婦人至又與赤言即取巾經其脰<hi>孫曰經縊也脰項也音豆</hi>
赤兩手助之舌盡出其友號而救之婦人解其巾走去<lb/>
赤怒曰汝無道吾將從吾妻汝何為者赤乃就牖間為<lb/>
書輾而圓封之<hi>童曰卧不闔口曰輾音展又左展女箭二切</hi>又為書博封之<lb/>
訖如厠乆<hi>一有而字</hi>其友從之見赤軒厠抱甕詭笑而側視<lb/>
<pb n="KR4c0050_WYG_017-11a"/>
勢且下入乃倒曳得之又大怒曰吾巳升堂面吾妻吾<lb/>
妻之容世固無有堂之飾宏大富麗椒蘭之氣油然而<lb/>
起顧視汝之世猶溷厠也<hi>溷胡困切</hi>而吾妻之居與帝居鈞<lb/>
天清都<hi>孫曰史記趙簡子夢㳺釣天廣樂</hi>無以異若何苦余至此哉然<lb/>
後其友知赤之所遭乃厠鬼也聚僕謀曰亟去是厠遂<lb/>
行宿三十里夜赤又如厠乆從之且復入矣持出洗其<lb/>
汙衆環之以至旦去抵他縣縣之吏方宴赤拜揖跪起<lb/>
無異者酒行友未及言已飲而顧赤則已去矣走從之<lb/>
<pb n="KR4c0050_WYG_017-11b"/>
赤入厠舉其牀捍門門堅不可入其友呌且言之衆發<lb/>
牆以入赤之面陷不潔者半矣又出洗之縣之吏更召<lb/>
巫師善呪術者守赤赤自若也夜半守者怠皆睡及覺<lb/>
更呼而求之見其足於厠外赤死乆矣獨得尸歸其家<lb/>
取其所為書讀之葢與其母妻訣其言辭猶人也柳先<lb/>
生曰李赤之傳不誣矣是其病心而為是耶抑固有厠<lb/>
鬼耶赤之名聞江湖間其始為士無以異於人也一惑<lb/>
扵怪而所為若是乃反以世為溷溷為帝居清都其屬<lb/>
<pb n="KR4c0050_WYG_017-12a"/>
意明白今世皆知笑赤之惑也及至是非取與向背決<lb/>
不為赤者幾何人耶反脩而身無以欲利好惡遷其神<lb/>
而不返則幸矣<hi>一作耳</hi>又何暇赤之笑哉<hi>補注東坡有李赤詩并題跋見</hi>
<hi>本集</hi>
　　蝜蝂傳<lb/>
　　　<hi>黄曰多藏必厚亡財多必害已古人所歎子厚知此其憎王孫則為其竊食自實也其招海賈</hi>
　　　<hi>則為其以利易生也腰千金以甘溺所以哀零陵之氓貪重負以至死所以閔蝜蝂之蟲戒之</hi>
　　　<hi>深矣然規權逐私卒陷黨籍將言之不能行歟抑其及禍而後悔歟又曰橐駞善負愈重而後</hi>
<pb n="KR4c0050_WYG_017-12b"/>
　　　<hi>起然工于為人故獲養而無害蝜蝂遇物愈貪而不已然無所用故受禍而莫救韓曰公之所</hi>
　　　<hi>言葢指當時用事貪取滋甚者○蝜音負又扶缶切蝂音板</hi>
蝜蝂者<hi>孫曰蝜蝂爾雅作負版</hi>善負小蟲也行遇物輒持取卬其<lb/>
首負之<hi>卬音昂亦作仰</hi>背愈重雖困劇不止也其背甚澀物積<lb/>
因不散<hi>因一作固</hi>卒躓仆不能起<hi>躓知利切仆音赴又音匐</hi>人或憐之為<lb/>
去其負茍能行又持取如故又好上髙極其力不已至<lb/>
墜地死今世之嗜取者遇貨不避以厚其室不知為已<lb/>
累也惟恐其不積及其怠而躓也黜棄之遷徙之亦以<lb/>
<pb n="KR4c0050_WYG_017-13a"/>
病矣茍能起又不艾日思髙其位大其禄而貪取滋甚<lb/>
以近扵危墜觀前之死亡<hi>一本有曾也</hi>不知戒雖其形魁然<lb/>
大者也其名人也而智則小蟲也亦足哀夫<hi>哀一作悲</hi>
　　曹文洽韋道安傳<hi>元闕</hi>
　<hi>孫曰曹文洽者義成軍牙將也貞元十六年監軍薛盈珍遣小吏程務挺誣奏節度使姚南仲罪文洽亦</hi>
　<hi>奏事長安知之追及務挺於長樂驛中夜殺之沈盈珍表於厠中自作表雪南仲之寃且首專殺之罪亦</hi>
　<hi>作狀白南仲遂自殺明旦門不啟驛吏排之入得表狀于文洽尸旁上聞而異之○又是嵗五月庚戌徐</hi>
　<hi>州節度使張建封卒壬子軍亂殺判官鄭通誠建封子愔知軍事以抗王令韋道安死之韓曰二公傳諸</hi>
<pb n="KR4c0050_WYG_017-13b"/>
　<hi>本皆闕然禁中有韋道安詩言其事甚詳觀其詩則傳之意可見矣題云曹文洽韋道安傳則事必相闗</hi>
　<hi>豈詩所謂自言故刺史者耶或與道安同救刺史之急者也</hi>
　<lb/>
　<lb/>
　<lb/>
　<lb/>
　<lb/>
　五百家註柳先生集巻十七<lb/>
</p>
<p>
</p>
  </div>
</body>
</text>
</TEI>
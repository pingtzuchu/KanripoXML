<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註栁先生集巻十一</head> <lb/>
    <p>
<pb n="KR4c0050_WYG_011-1a"/>
欽定四庫全書<lb/>
　五百家註栁先生集巻十一<lb/>
　墓誌<lb/>
　　故試大理評事裵君墓誌<lb/>
　　　<hi>韓曰君之諱字考之史表皆不詳元和十四年卒誌亦是時作也</hi>
裴氏之昭<hi>韓曰説文廟昭穆父為昭南面子為穆北面孫從父坐昭音韶</hi>曰贈户部尚<lb/>
書諱某<hi>孫曰諱守真</hi>穆曰起居郎諱某<hi>孫曰諱僑卿</hi>生均州刺史<lb/>
諱某<hi>孫曰諱叔猷</hi>均州與其弟大理<hi>孫曰大理名伯言為刑部員外郎贈大禮卿</hi>
<pb n="KR4c0050_WYG_011-1b"/>
更為刑部郎用文史名於朝善杜禮書長子曰某<hi>長子叔猷</hi>
<hi>之長子也</hi>射進士䇿不中去過汴韓司徒𢎞迎取為從事<hi>韓曰</hi>
<hi>𢎞為汴州刺史宣武軍節度使</hi>以聞拜太子通事舍人進大理評事當<lb/>
伐蔡及鄆汴<hi>孫曰蔡謂呉元濟鄆謂李師道汴當作州字之誤也</hi>當為軍首贊佐<lb/>
有勞既事將侍太夫人于京師道發疽<hi>子余切</hi>元和十四<lb/>
年月日終於河南敦厚里年若干字曰某弟某以其喪<lb/>
歸𦵏于某縣某里未果娶有男子二人女一人男之長<lb/>
曰某通兩經始杖且廬銘曰<lb/>
<pb n="KR4c0050_WYG_011-2a"/>
世守不遷秀于士鄉不利有司爰客于梁<hi>孫曰謂射進士䇿不中去</hi>
<hi>為汴州從事汴大梁也</hi>梁委其躬乃相戎政宫臣理屬<hi>孫曰宫臣謂為太子</hi>
<hi>通事舍人理屬進大理評事也</hi>仍受國命南蔡北曹<hi>孫曰北曹亦李師道也師道有鄆曹</hi>
<hi>濮等十二州</hi>五載首兵柔剛輔理平視太平馬牛既寧<hi>韓曰謂放</hi>
<hi>牛歸馬皆獲安寧也</hi>告養于京<hi>補注即上云將侍太夫人于京師</hi>棧車草草我來<lb/>
周道<hi>童曰詩有棧之車行彼周道棧車役車也周道洛陽○棧仕諫切</hi>載飢載勞神奪<lb/>
其孝形經于洛魂其焉如庶終爾誠隂侍里閭膳飲不<lb/>
違有弟之恭既安且盈厥志斯從銘之故人以慰爾衷<lb/>
<pb n="KR4c0050_WYG_011-2b"/>
　　故大理評事栁君墓誌<hi>注具本篇</hi>
晉之亂栁氏始分曰耆為汝南守居河東<hi>孫曰耆父景猷晉侍中有</hi>
<hi>二子長曰耆為汝南太守少曰純為平陽太守</hi>又五世曰慶相魏<hi>孫曰耆子恭後趙河東太</hi>
<hi>守恭曽孫緝宋州别駕宋安郡守緝子僧習與豫州刺史裴叔業據州歸魏為揚州大中正僧習子慶字更興</hi>
<hi>後魏侍中左僕射</hi>魏相之嗣曰旦<hi>孫曰旦字匡德</hi>仕隋為黄門侍郎其<lb/>
小宗曰楷<hi>韓曰禮記别子為祖繼别為宗繼襧者為小宗孫曰旦二子長曰則次曰楷以其居次故</hi>
<hi>為小宗</hi>至于唐刺濟房蘭廓四州楷生夏縣令府君諱繹<lb/>
繹生司議郎府君諱遺愛皆𦵏長安少陵原遺愛生御<lb/>
<pb n="KR4c0050_WYG_011-3a"/>
史府君諱開𦵏南陽其嗣曰寛字存諒讀其世書楊于<lb/>
文辭南方之人多諷其什頗學禮而善為容<hi>童曰漢儒林傳徐生</hi>
<hi>善為容容謂容貌威儀之事</hi>脩吏事始仕家令主簿進左驍衛兵曹<lb/>
試大理評事為嶺南節度推官荆南永安軍判官府罷<lb/>
為㳺士出桂陽<hi>童曰桂陽郡郴州</hi>下廣州中厲氣嘔泄卒於公<lb/>
館元和六年八月七日也年四十七前娶琅邪王拱子<lb/>
拱國子祭酒後娶河東裴陵子陵告成令裴氏之出曰<lb/>
裴七君之從弟以君之喪歸過零陵哭且告于宗元曰<lb/>
<pb n="KR4c0050_WYG_011-3b"/>
吾伯兄從事嶺南其地多貨其民輕亂能以簡惠和柔<lb/>
匡弼所奉假守支郡海隅以寧鬬狠仇怨敦諭克順從<lb/>
公于荆綏戎永安仍専郡治政用休阜是時蜀冦始滅<lb/>
<hi>韓曰蜀冦劉闢</hi>邦人瘡痍懷君之澤咸忘其痛其理也惠而不<lb/>
施之於大其行也和而不至于年其言也文而不顯其<lb/>
聲今將以某月日袝𦵏茍又不得令辭而誌焉是無以<lb/>
葢前人之大痛敢固以請嗚呼余懼辭之不令以為神<lb/>
羞余敢不諾銘曰<lb/>
<pb n="KR4c0050_WYG_011-4a"/>
栁族之分在北為髙充于史氏世相重侯<hi>孫曰自慶以下四世為相</hi>
<hi>封侯</hi>中書之世實曰蘭州<hi>童曰蘭/州謂楷</hi>夏縣政良<hi>童曰夏縣謂繹</hi>司議<lb/>
德優<hi>童曰司議謂遺愛</hi>營營御史<hi>童曰御史謂開</hi>乃佐元侯惟君是嗣<lb/>
其政克脩儲闈補吏<hi>韓曰謂為家令</hi>環衛分曹<hi>韓曰謂為左驍騎兵曹</hi>南<lb/>
越之庬從事以寧永安披攘薦仍于兵是董是經既柔<lb/>
且平浩浩呻呼革為和聲胡不使夀而奪之齡挺于海<lb/>
壖<hi>童曰壖城下田也○壖而縁切柩一作挺</hi>壙于鄧邦<hi>孫曰壙塹穴也謂祔𦵏南陽○壙苦謗切</hi>
厥弟孔哀惟行之恭呱呱小子<hi>呱音孤</hi>縗而不廬<hi>縗音崔</hi>充<lb/>
<pb n="KR4c0050_WYG_011-4b"/>
充令妻髽首而居<hi>張曰禮記男子免而婦人髽髽以麻約髻也○髽莊華切</hi>鳥獸號<lb/>
鳴助我踟蹰<hi>孫曰禮記鳥獸喪其羣匹越月踰時則必反巡過其故鄉鳴號焉踟蹰焉乃能去之</hi>
刻此悲辭藏之奥隅<hi>韓曰爾雅西南隅謂之奥</hi>
　　故秘書郎姜君墓誌<lb/>
秘書郎姜㠋<hi>音諤或作㟧</hi>字某開元皇帝外孫也<hi>韓曰㟧母𤣥宗女新</hi>
<hi>平公主</hi>始楚國公皎與上㳺益貴幸<hi>孫曰皎與𤣥宗有龍潛之舊先天二年預</hi>
<hi>誅竇懷貞等以皎為銀青光禄大夫工部尚書封楚國公</hi>子慶初得尚某公主<hi>韓曰皎子</hi>
<hi>慶初生未晬𤣥宗許尚主後淪落二十年李林甫為相即皎之甥從容奏之天寳十載詔慶初尚主授駙馬都</hi>
<pb n="KR4c0050_WYG_011-5a"/>
<hi>尉</hi>生㠋㠋生三日上曰他物無以餉吾孫即勑有司以<lb/>
第六品告與緋衣銀魚得通籍出入凡名是官七十某<lb/>
年終不徙然其間在蜀漢荆楚以大諸侯命守州邑輒<lb/>
以勞稱時缺則復命好逰嗜音以生富貴畜妓能傳宫<lb/>
中聲賢豪大夫多與連歡後加老風病手足竒右<hi>竒音畸</hi>
可用不能就官士有載酒來則出妓搏髀笑戯<hi>髀股也音陛</hi>
觀者尚識承平王孫故態<hi>他代切</hi>元和十四年月日終桂<lb/>
州都督御史中丞裴公曰<hi>孫曰桂管觀察使裴行立</hi>噫帝戚也𦵏不<lb/>
<pb n="KR4c0050_WYG_011-5b"/>
可以亷為具物祭以豚酒月日𦵏州東南一里子某年<lb/>
若干母曰雷姬銘曰<lb/>
始賤終貴於世為遂㓜榮老窮在物為凶均之得喪誰<lb/>
缺誰豐若君者銀朱於始生鐘鼎以及壯不矍矍於進<lb/>
取<hi>童曰矍矍疾走貌矍居縳切</hi>不施施於驕伉左絃右壺樂以自放<lb/>
雖老而客死未嘗戚乎已與夫拳拳恐悸䝉諂負義得<lb/>
之拘拘榮不葢愧以終其身而不能止者不猶優乎<lb/>
　　亡友故秘書省校書郎獨孤君墓碣<lb/>
<pb n="KR4c0050_WYG_011-6a"/>
嗚呼有唐仁人獨孤君之墓祔于其父太子舍人諱助<lb/>
之墓之後自其祖贈太子少保諱問俗而上其墓皆在<lb/>
灞水之左<hi>韓曰灞水出藍田谷北入渭𨽻長安○灞音霸</hi>今王父營陵於其側<lb/>
故再世在此嗚呼獨孤君之道和而純其用端而明内<lb/>
之為孝外之為仁黙而智言而信其窮也不憂其樂也<lb/>
不淫讀書推孔子之道必求諸其中其為文深而厚尢<lb/>
慕古雅善賦頌其要咸歸于道昔孔子之世有顔回者<lb/>
能得於孔子後之仰其賢者譬之如日月而莫有議者<lb/>
<pb n="KR4c0050_WYG_011-6b"/>
焉嗚呼獨孤君之明且仁如遭孔子有兩顔氏也今之<lb/>
世有知其然者乎知之者其信於天下乎<hi>一本作今之世有知其然</hi>
<hi>者其信於天下乎少四字</hi>使夫人也夭而不嗣世之惑者猶曰尚有<lb/>
天道嘻乎甚耶君諱申叔字子重年二十二舉進士<hi>孫曰</hi>
<hi>貞元十三年申叔中進士</hi>又二年用博學宏詞為校書郎又三年居<lb/>
父喪未練而沒<hi>孫曰禮記三日而食三月而沐期而練練小祥也</hi>葢貞元十八<lb/>
年四月五日也是年七月十日而𦵏卿曰某鄉原曰某<lb/>
原嗚呼君短命行道之日未久故其道信於其友而未<lb/>
<pb n="KR4c0050_WYG_011-7a"/>
信於天下今記其知君者于墓韓泰安平南陽人李行<lb/>
諶元固其弟行敏中明趙郡贊皇人栁宗元河東解人<lb/>
崔廣畧清河人<hi>餘人皆有名字此獨言廣畧當是脱誤</hi>韓愈退之昌黎人<lb/>
王涯廣津太原人吕温和叔東平人崔羣敦詩清河人<lb/>
劉禹錫夢得中山人李景儉致用隴西人嚴休復𤣥錫<lb/>
馮翊人韋詞致用京兆杜陵人<lb/>
　　故襄陽丞趙君墓誌<lb/>
　　　<hi>集注趙公矜之死自貞元十八年至元和十三年凡十七載之久來章乃能求於人所不知者</hi>
<pb n="KR4c0050_WYG_011-7b"/>
　　　<hi>而歸之公此誌非以神其事所以大其孝也</hi>
貞元十八年月日天水趙公矜<hi>孫曰其先河南新安人</hi>年四十二<lb/>
<hi>四或作三</hi>客死于栁州官為斂𦵏于城北之野元和十三年<lb/>
孤來章始壯自襄州徒行求其𦵏不得徴書而名其人<lb/>
皆死無能知者來章日哭于野凡十九日唯人事之窮<lb/>
則庶於卜筮五月甲辰卜秦誗<hi>直亷切晏本作利</hi>兆之曰金食<lb/>
其墨而火以貴其墓直丑在道之右南有貴臣冡土是<lb/>
守<hi>孫曰書宜于冡上冡土社神</hi>乙巳于野宜遇西人深目而髯其得<lb/>
<pb n="KR4c0050_WYG_011-8a"/>
實因七日發之乃覯其神明日求諸野有叟荷杖而東<lb/>
者<hi>荷檐也</hi>問之曰是故趙丞兒耶吾為曹信<hi>一云於是</hi>是邇吾<lb/>
墓噫今則夷矣<hi>夷平也</hi>直社之北二百舉武<hi>孫曰禮記堂上接武堂下</hi>
<hi>布武武迹也</hi>吾為子蕝焉<hi>童曰説文㑹朝束茅表位曰蕝春秋置茅蕝表坐○蕝子悦切</hi>辛<lb/>
亥啟土有木焉發之緋衣緅衾<hi>孫曰周禮三入為纁五入為緅青赤色○緅將</hi>
<hi>侯反</hi>凡自家之物皆在州之人皆為出涕誠來章之孝神<lb/>
付是叟以與龜偶不然其協焉如此哉六月某日就道<lb/>
月日𦵏于汝州龍興縣期城之原夫人河南源氏先歿<lb/>
<pb n="KR4c0050_WYG_011-8b"/>
而祔之矜之父曰漸南鄭尉祖曰倩之鄆州司馬曽祖<lb/>
曰𢎞安金紫光禄大夫國子祭酒<hi>孫曰𢎞安弟𢎞智唐史有傳</hi>始矜<lb/>
由明經為舞陽主簿蔡師反<hi>韓曰貞元十五年淮西節度使呉少誠反</hi>犯難<lb/>
來歸擢授襄城主簿賜緋魚袋後為襄陽丞其墓自曽<lb/>
祖以下皆族以位<hi>孫曰周禮墓大夫令國民族𦵏而掌其禁令正其位掌其度數注令族𦵏</hi>
<hi>各從其親位謂昭穆也</hi>時宗元刺栁用相其事哀而旌之以銘銘<lb/>
曰<lb/>
誗也挈之<hi>韓曰挈謂鑚龜也○挈音契</hi>信也蕝之有朱其紱神其列<lb/>
<pb n="KR4c0050_WYG_011-9a"/>
之懇懇來章神實恫汝<hi>恫痛也音通</hi>錫之老叟告以兆語靈<lb/>
其鼓舞從而父祖孝斯有終宜福是與百越蓁蓁<hi>音榛</hi>羈<lb/>
鬼相望<hi>童曰羈鬼謂羈旅而亡者相望在外而望還也望音忘</hi>有子而孝獨歸故<lb/>
鄉涕盈其銘旌爾勿忘<lb/>
　　故温縣主簿韓君墓誌<lb/>
有唐故温縣主簿<hi>一本作有故唐温縣主簿</hi>韓慎字某漢弓髙侯其<lb/>
先也<hi>韓曰韓王信子頺當封弓髙侯</hi>徙于南陽傳世至今唐侍中諱瑗<lb/>
<hi>韓曰瑗字伯玉髙祖時為相</hi>克用貞亮奮于國難侍中兄子郢州刺<lb/>
<pb n="KR4c0050_WYG_011-9b"/>
史諱某某生御史著作郎諱某某生尚書庫部郎中萬<lb/>
州刺史諱某<hi>郢州著作郎萬州刺史史皆不詳其名字</hi>嗣以文行大其家業<lb/>
君萬州長子也<hi>孫曰萬州三子慎豐泰</hi>以父任為建陵挽郎<hi>童曰肅宗</hi>
<hi>山陵曰建陵</hi>累調授王府叅軍襄州襄陽尉至于是邑貞元<lb/>
十六年又調于天官署河陽丞未拜十有一日暴病卒<lb/>
于長安永崇里先人之廬又十有一日龜䇿襲吉<hi>孫曰襲因</hi>
<hi>也謂龜筮皆吉</hi>祔于咸陽洪瀆原先人之墓禮也先三日外姻<lb/>
家老<hi>孫曰左氏傳士踰月外姻至</hi>謀為之志季弟泰<hi>韓曰泰字安平亦為祠部郎中</hi>
<pb n="KR4c0050_WYG_011-10a"/>
哀不能文故託于友焉嗚呼生也以其弟之恭知君之<lb/>
為友沒也以其弟之戚知君之為愛惟友愛出于孝移<lb/>
于忠施于人事無往不達余故得受其辭書于石曰<lb/>
友而愛而忠孝宜之貌稱其行行稱其詞賤而不夀為善<lb/>
是悼祔于祖考初筮攸告<hi>童曰易初筮告再三瀆瀆則不告</hi>季也之純<lb/>
寘哀無垠終窶且貧<hi>童曰詩終窶且貧窶亦貧也○窶郡羽切</hi>控于仁人備<lb/>
物稱家<hi>孫曰禮記子由問喪具子曰稱家之有無</hi>其儀式陳爰相其悲載刻<lb/>
兹珉<lb/>
<pb n="KR4c0050_WYG_011-10b"/>
　　東明張先生墓誌<lb/>
　　　<hi>韓曰張因死於封時公在永封與永近故其徒從公誌墓</hi>
東明先生張氏曰因嘗有以文薦於天子天子䇿試甚<lb/>
髙<hi>孫曰因舉詔䇿</hi>以為長安尉一年投去印綬願為黄老術詔<lb/>
許之<hi>孫曰因乞為道士上許之</hi>居東明觀三十餘年受畢法道行峻<lb/>
異得衆真秘書訣籙<hi>籙籍也</hi>聚經籍圖史侔於麟閣<hi>孫曰漢有</hi>
<hi>麒麟閣藏書之府</hi>以弟回降秩封州先生曰吾老矣支體不可<lb/>
解也遂從以去明年回之子襲死哭之慟遂病既亟以<lb/>
<pb n="KR4c0050_WYG_011-11a"/>
命回曰吾生天寳訖貞元乙酉嵗十月<hi>韓曰乙酉當是貞元二十一年</hi>
今死于汝之手盈吾志矣京師吾生矣畢原先人之歸<lb/>
也<hi>孫曰畢原在長安文王所𦵏處</hi>必以返𦵏乃自為誌而卒明年正月<lb/>
某日𦵏如其言弟子某等為碑以誌于墓辭曰<lb/>
匪禄而康匪爵而榮漠焉以虛充焉以盈言而不為華<lb/>
光而不為名介潔而周流苞涵而清寧幽觀其形與化<lb/>
為㝠寂寞以成其道是以勿嬰世皆狂狂奔利死名不<lb/>
能浩浩端一以生或曰先生友悌以遁慈㓜以死若不<lb/>
<pb n="KR4c0050_WYG_011-11b"/>
能忘情者何耶吾曰道去友耶去慈耶從容以求其得<lb/>
之耶盪莽狠悻<hi>悻亦狠也盪音蕩狠下懇切悻下耿切舊本悻作宰胥山沈晦謂當作悻</hi>道<lb/>
之非耶且夫虧恩壊禮枯槁顦顇<hi>上音樵下音萃</hi>隳聖圖夀<hi>隳翾</hi>
<hi>規切</hi>離中就異歘然與神鬼為偶<hi>童曰歘説文云有所吹起○歘許勿切</hi>頑<lb/>
然以木石為類倥侗而不實<hi>倥侗音空同</hi>窮老而無死先生<lb/>
之道固知異夫如此也乃書于石以紀<lb/>
　　虞鳴靍誄<hi>并序</hi>
維某年月日前進士虞九臯字鳴靍終于長安親仁里<lb/>
<pb n="KR4c0050_WYG_011-12a"/>
既克𦵏于髙陽原二三友生皆至於墓哀其行之不昭<lb/>
于世追列遺懿求諸后土申薦嘉名實曰恭甫乃作誄<lb/>
曰<lb/>
呉虞之分<hi>孫曰史記武王克殷封太伯之後為二國其一虞在中國其一呉在蠻夷</hi>爰宅上<lb/>
陽<hi>韓曰僖五年左氏晉侯圍上陽注上陽虢所都今云虞宅上陽未詳</hi>其後優㳺在越為<lb/>
鄉<hi>童曰虞氏世為㑹稽人㑹稽越國</hi>延詡輔漢<hi>孫曰後漢永平三年延為太尉八年為司徒十</hi>
<hi>四年自殺延字子大陳留東昏人順帝時詡官尚書令詡字升卿陳國武平人○詡況甫切</hi>恢定封<lb/>
疆東徙之賢時惟仲翔<hi>韓曰呉志虞翻字仲翔㑹稽餘姚人</hi>曰預曰喜在<lb/>
<pb n="KR4c0050_WYG_011-12b"/>
晉克彰<hi>韓曰虞喜字仲寧弟預字叔寧翻之族也</hi>義篤斯文有苾其芳<hi>童曰説文</hi>
<hi>苾馨香也○苾毗必蒲結二切</hi>秘書多能垂耀于唐<hi>孫曰世南字伯施太宗時為秘書少</hi>
<hi>監</hi>洎于漢陽世德以昌<hi>孫曰漢陽沔州郡名九臯父當終沔州刺史</hi>毗贊尚<lb/>
父<hi>孫曰九臯父當為郭尚父從事</hi>休徴用揚惟我先君並時翺翔<hi>上牛刀切</hi>
<hi>下音祥</hi>洽主記室<hi>孫曰郭尚父居朔方公父鎮為記室與當同在幕府</hi>蔚其輝光實<lb/>
契伯仲永永不忘漢陽元子實紹其美傳襲儒風彪炳<lb/>
文史克恭以孝惟禮是履譽洽于鄉論為秀士<hi>童曰禮命鄉論</hi>
<hi>秀士注秀士鄉大夫所考有德行道藝者</hi>百郡之選叢于京師昧沒騰籍乘<lb/>
<pb n="KR4c0050_WYG_011-13a"/>
凌蔽欺生之始至則奮其儀退黙以謙<hi>黙一作然</hi>人悦而隨<lb/>
名卿是挈先進咸推方出羣類振耀于時禍丁舅氏漂<lb/>
淪海沂捧訃號呼匍匐増悲喪有㓜主禮或多違孰徇<lb/>
于名而不是思投袂就道乘艱若夷竭誠喪具申敬裳<lb/>
帷萬里來復祗袝于墓遽不凌節儉而有度由其温恭<lb/>
守以貞固行道咨嗟觀禮興慕復從鄉賦煥發其華克<lb/>
不再舉聞于邦家倚閭千里歡咏斯多姻族盈門載笑<lb/>
且歌君之不淑名立志沮慶歸其鄉身終逆旅生死已<lb/>
<pb n="KR4c0050_WYG_011-13b"/>
間夀觴方舉賀書在途委骨歸土哀歡易地弔慶交户<lb/>
神明不仁降此大苦嗚呼哀哉惟昔夏首羈貫相親<hi>孫曰</hi>
<hi>鎮為岳鄂都團練判官當為沔州刺史故公與九臯相善夏口鄂州也羈貫丱角也韓曰榖梁子云子生羈貫</hi>
<hi>成童不就師傳父之罪也貫與丱同</hi>通家修好講道為鄰既冠于阼<hi>音祚</hi>思<lb/>
致其身升于司徒<hi>韓曰王制命鄉論秀士升之司徒曰選士</hi>及爾繼年<hi>孫曰貞元</hi>
<hi>九年公舉進士</hi>交歡二紀莫間斯言愉乎其和確爾其堅更為<lb/>
砥礪<hi>砥音紙</hi>咸去韋弦<hi>童曰西門豹以性剛急常佩韋以自戒童安于以性寛緩常佩弦以</hi>
<hi>自警</hi>今則遽已吾其缺然嗚呼哀哉誄行謀諡<hi>諡行之迹也音示</hi>
<pb n="KR4c0050_WYG_011-14a"/>
惟古之道生而無位沒有其號惟是友生徘徊顧悼爰<lb/>
用壹惠<hi>孫曰表記先王諡以尊名節以益惠恥名之浮於行也</hi>幽明是告温温其<lb/>
恭惟德之經先民有作今也是旌嗚呼恭甫欽此嘉名<lb/>
　　故處士裴君墓誌<lb/>
河東聞喜裴君<hi>童曰聞喜縣名在唐屬絳州裴君諱字不可得而考</hi>諱某字某好<lb/>
學未仕年若干元和十四年月日終於京兆渭南墅<hi>童曰</hi>
<hi>墅田廬也○墅承與切</hi>君之弟中丞公督桂州命其僚栁宗元<hi>孫曰</hi>
<hi>元和十二年以御史中丞裴行立為桂州都督桂管觀察使公時為栁州刺史其管内也故云其僚</hi>以銘<lb/>
<pb n="KR4c0050_WYG_011-14b"/>
君之出河間邢羣以狀來告曰曽祖諱某<hi>孫曰諱守真</hi>寧州<lb/>
刺史贈户部尚書祖諱某<hi>孫曰諱僑卿</hi>起居郎父諱某<hi>孫曰諱伯</hi>
<hi>言</hi>尚書刑部員外郎議官及浮圖事獨出載在史冊以<lb/>
八使行天下當河北道疑危頑狠難處分之地<hi>分扶問切一无</hi>
<hi>分字</hi>用天子命制斷得宜於時為第一<hi>孫曰建中元年二月命黜陟使十一</hi>
<hi>人分巡天下刑部員外郎裴伯言為幽東澤潞磁邢等道黜陟使</hi>天下皆仰以為相㑹<lb/>
疾終再贈至大理卿長老咸曰裴氏世積德起居丞相<lb/>
弟也<hi>孫曰丞相名耀卿字煥之事𤣥宗為丞相</hi>以文史用大理名世人也咸<lb/>
<pb n="KR4c0050_WYG_011-15a"/>
聞而不大君以友悌慤植承其休幽光而不揚豈天鍾<lb/>
美於中丞嗇而不克並耶不然君無位以夭其可問哉<lb/>
君前娶韋氏成都少尹士謨女生二子字曰某名曰某<lb/>
<hi>字名二字誤</hi>以文敏中丞公尢愛幸恒從不幸卒于桂林某<lb/>
舉明經後娶于薛氏無子父寀位卑是年月日𦵏渭南<lb/>
某里遷韋夫人之喪<hi>韋字諸本作奉</hi>自萬年來有俟猶異室銘<lb/>
曰<lb/>
疇之沃沃<hi>童曰説文疇耕治之田</hi>宜其嘉榖有耕有耨同施異禄<lb/>
<pb n="KR4c0050_WYG_011-15b"/>
明昭次穆<hi>昭音韶</hi>丞相之族尚書之孫大理之門有慶實<lb/>
延宜碩而繁不位不年晦于丘園懿懿大理惟德之元<lb/>
摧佞抑釋太史是論<hi>孫曰即上云議官及浮圖事載在史冊也摧佞俗本作權佞誤</hi>黜<lb/>
陟冀幽邦命以尊神嗇豐福不棄于君渭之洋洋爰墓<lb/>
其南孝思是懷祖考之依郡人作銘惟相其哀<hi>一作不并于君</hi>
　　覃季子墓銘<lb/>
　　　<hi>童曰本篇云永州作</hi>
覃季子其人生愛書貧甚尢介特不茍受施<hi>施智切</hi>讀經<lb/>
<pb n="KR4c0050_WYG_011-16a"/>
傳言其説數家推太史公班固書下到今横竪鉤貫<hi>竪音</hi>
<hi>樹</hi>又且數十家通為書號覃子史纂又取鬻老管莊子<lb/>
思晏孟下到今<hi>孫曰鬻子書名名熊為周師自文王以下問焉漢志鬻子二十二篇○鬻音育</hi>
其術自儒墨名法<hi>韓曰漢志有儒墨名法等九流</hi>至於狗彘草木凡有<lb/>
益於世者為子纂又百有若干家篤於聞不以仕為事<lb/>
黜陟使取其書以氏名聞<hi>孫曰建中元年二月遣黜陟使十一人分巡天下</hi>除<lb/>
太子校書某年月日死永州祁陽縣某鄉將死歎曰寧<lb/>
有聞而窮乎將無聞而豐乎寧介而躓乎<hi>躓音致</hi>將溷而<lb/>
<pb n="KR4c0050_WYG_011-16b"/>
遂乎<hi>溷胡囷切</hi>𦵏其鄉<hi>孫曰其鄉所死之鄉也</hi>後若干年栁先生來永<lb/>
州戚其文不大於世求其墓以石銘銘曰<lb/>
困其獨豐其辱<lb/>
　　續榮澤尉崔君墓誌<lb/>
　　　<hi>韓曰前誌贈太傅崔公祐甫為之祐甫既卒而未克𦵏故公續誌以書其緩𦵏之故云</hi>
太傅公既志滎澤君之𦵏明年為中書侍郎同中書門<lb/>
下平章事以卒<hi>孫曰大厯十四年閏五月以河南少尹崔祐甫同平章事明年建中元年六月</hi>
<hi>卒贈太傅○一本云卒贈太傅無以字</hi>滎澤君之嗣曰膺備物具貨入于<lb/>
<pb n="KR4c0050_WYG_011-17a"/>
汴汴陷于戎<hi>孫曰四年十二月淮西節度使李希烈陷汴州</hi>喪焉不果行㑹世<lb/>
難不幸膺亦死膺之亞曰太素<hi>孫曰太素膺之弟</hi>仕至雲陽令<lb/>
求其志將行謫南海上元和九年移信中<hi>一作州</hi>猶有累<lb/>
不克如其鄉大懼緩慢兹久哭命其子某以某月日啟<lb/>
君之喪至于某𦵏用某月甲子志用太傅公之辭又命<lb/>
河東栁某書緩故且志終事之年月日<lb/>
　<lb/>
　<lb/>
<pb n="KR4c0050_WYG_011-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家註栁先生集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生集巻七</head> <lb/>
    <p>
<pb n="KR4c0050_WYG_007-1a"/>
欽定四庫全書<lb/>
　五百家註柳先生集巻七<lb/>
　碑銘<lb/>
　　南嶽雲峯寺和尚碑<lb/>
　　　<hi>韓曰南嶽衡山也在衡州按塔銘和尚死於貞元十七年九月𦵏以十月其年秋公方調藍田</hi>
　　　<hi>尉此碑及塔銘皆同時作</hi>
乾元元年某月日<hi>孫曰乾元肅宗年號元年嵗在戊戌</hi>皇帝曰予欲俾慈<lb/>
仁怡愉洽于生人惟浮圖道允迪乃命五嶽求厥元徳<lb/>
<pb n="KR4c0050_WYG_007-1b"/>
以儀于下<hi>童曰儀謂表儀</hi>惟兹嶽上于尚書其首曰雲峯大師<lb/>
法證凡蒞事五十年貞元十七年乃没其徒曰詮曰逺<lb/>
曰振曰巽曰素凡三千餘人其長老咸來言曰吾師軌<lb/>
行峻特<hi>童曰軌法也又說文云車轍也○軌居洧切</hi>器宇𢎞大有來受律者<lb/>
吾師示之以為尊嚴整齊明列義類而人知其所不為<lb/>
有來求道者吾師示之以為髙廣通達一其空有而人<lb/>
知其所必至元臣碩老稽首受教髫童毁齒<hi>集註髫童子垂髪貌</hi>
<hi>說文云齔毁齒也男八月而齒生八嵗而齓女七月而齒生七嵗而齓○髫音迢</hi>踴躍執役故<lb/>
<pb n="KR4c0050_WYG_007-2a"/>
從吾師之命而度者凡五萬人吾師冬不燠裘<hi>燠乙六威遇二</hi>
<hi>切</hi>飢不豐食每嵗㑹其類讀羣經俾聖言畢出有以見<lb/>
其大又率其仵伐木輦土作佛塔廟洎經典俾像法益<lb/>
廣有以見其用將没告門人曰吾自始學至去世未嘗<lb/>
有作焉然後知其動無不虛静無不為生而未始來殁<lb/>
而未始往也<hi>二而下或有二知字</hi>其道備矣願刻山石知教之所<lb/>
以大其詞曰<lb/>
師之教尊嚴有耀恭天子之詔維大中以告後學是效<lb/>
<pb n="KR4c0050_WYG_007-2b"/>
師之徳簡峻淵黙柔惠以直渙焉而不積同焉而皆得<lb/>
兹道惟則師之功勤勞以庸維奥祕必通以興祠宫遐<lb/>
邇攸從師之族由虢而郭<hi>孫曰周武王封文王弟虢叔于西虢平王東遷奪虢叔之</hi>
<hi>地與鄭武公求虢叔之裔孫序封于陽曲號曰郭公虢謂之郭聲之轉也</hi>世徳有奕從佛于<lb/>
釋師之夀七十有八維終始罔缺丕冒遺烈厥徒蒸蒸<lb/>
維大教是膺維憲言是徵溥博恢𢎞如川之増如雲之<lb/>
興如嶽之不崩終古其承之<lb/>
　　南嶽雲峯和尚塔銘<lb/>
<pb n="KR4c0050_WYG_007-3a"/>
雲峯和尚族郭氏號法證為竺乾道五十有七年年七<lb/>
十有八貞元十七年九月十七日終十月二十七日𦵏<lb/>
凡度學者五萬人<hi>一有為字</hi>弟子者三千人色厲而仁行峻<lb/>
而周道廣而不尤功髙而不有毅然居山之北峰以為<lb/>
儀表世之所謂賢人大臣者至南方咸所嚴事由其内<lb/>
者聞大師之言律義莫不震動悼懼如聴誓命<hi>補註此即前碑</hi>
<hi>所云有來受律者吾師示之以尊嚴整齊明列義類而人知其所不為也</hi>由其外者聞大師<lb/>
之稱道要莫不悽欷欣踴<hi>欷音希</hi>如獲肆宥<hi>補註此即前碑所云有來</hi>
<pb n="KR4c0050_WYG_007-3b"/>
<hi>求道者吾師示之以髙廣通達一其空有而人知其所必至也</hi>故時推人師則専其首<lb/>
詔求教宗則冠其位披山伐木崇構法宇則地得其勝<lb/>
捐衣去食廣閱羣經則理得其深其道實勤而其心無<lb/>
求自大師化去教亦隨喪嗚呼大師之𦵏門人慕號長<lb/>
老愁痛遂相與以為兹塔礱石峻整植木蓊茂<hi>蓊草木盛貌○</hi>
<hi>蓊烏孔切又音翁</hi>凡衡山無與為比者然而未有能紀其事余<lb/>
既與大乗師重巽遊巽其徒也亟為余言故為其銘銘<lb/>
曰<lb/>
<pb n="KR4c0050_WYG_007-4a"/>
苞元極兮韜大方威而仁兮幽以光行峻潔兮貌齋莊<lb/>
氣混溟兮徳洋洋演大律兮離毫芒度羣有兮耀柔剛<lb/>
棟宇立兮像法彰文字闡兮聖言揚<hi>闡齒善切</hi>詔褒列兮宅<lb/>
南方道之廣兮用其常後是式兮宜久長閟靈室兮記<lb/>
崇岡即𤣥石兮垂文章學者慕兮哀無疆<lb/>
　　南嶽般舟和尚第二碑<lb/>
　　　<hi>韓曰公嘗作南嶽彌陀和尚碑謂代宗時有僧法照言其師南嶽大長老有異徳天予禮焉名</hi>
　　　<hi>其居曰般舟道塲與此碑合孫曰按碑云前永州司馬員外置柳宗元撰并書元和三年十月</hi>
<pb n="KR4c0050_WYG_007-4b"/>
　　　<hi>二十九日僧景秀立刻者林鴻</hi>
佛法至于衡山及津大師始修起律教由其壇場而出<lb/>
者為得正法其大弟子曰日悟和尚盡得師之道次補<lb/>
其處為浮圖者宗世家于零陵蔣姓也和尚心大而行<lb/>
宻體卑而道尊以為由定發慧必用毗尼為之室宇遂<lb/>
執業于東林恩大師究觀祕義乃歸傳教不視文字懸<lb/>
判深㣲登壇莅事度比丘衆凡嵗千人者三十有七而<lb/>
道不慁以為去凡即聖必以三昧為之軌道遂服勤於<lb/>
<pb n="KR4c0050_WYG_007-5a"/>
紫霄逺大師修明要奥得以觀佛浩入性海洞開真源<lb/>
<hi>孫曰碑本作廓開真源</hi>道場専精長跪右遶<hi>碑本無長跪二字</hi>不衡不倚<lb/>
<hi>碑本無不衡二字</hi>凡七日者百有二十而志不衰初開元中詔<lb/>
定制度師乃居本郡龍興寺肅宗制天下名山置大徳<lb/>
七人兹嶽尤重推擇居首師乃即崇嶺是作精室闢林<lb/>
莽<hi>碑本作斬林莽</hi>刳巖巒<hi>韓曰小山而銳曰巒○巒音鸞</hi>殿舍宏大廊廡修直<lb/>
<hi>韓曰說文云廡堂下周屋○廡音武</hi>不命而獻力不祈而薦貨凡南方顓<lb/>
念佛三昧者<hi>顓音専</hi>必由於是命曰般舟臺焉和尚生十<lb/>
<pb n="KR4c0050_WYG_007-5b"/>
三年而始出家又九年而受具戒又十年而處壇場<hi>碑本</hi>
<hi>處作居</hi>又三十七年而當貞元二十年正月十七日化于<lb/>
兹室嗚呼無得而修故念為實相不取于法故律為大<lb/>
乗壞衣不飾揣食不味<hi>揣聚貌○揣徒官切</hi>覆薦服役凡出于生<lb/>
物者擯而勿用不自知其慈攝取調御凡歸於正真者<lb/>
動而成羣不自知其教萬行方厲一性恒如寂用之涯<lb/>
不可得也有弟子曰景秀嗣居法㑹欲廣其師之徳延<lb/>
于罔極故申明陳辭俾刋之兹碑銘曰<lb/>
<pb n="KR4c0050_WYG_007-6a"/>
像教南被又津而尊威儀有嚴載闢其門吾師是嗣増<lb/>
濬道源度衆逾廣大明羣昏乃興毗尼微宻是論<hi>盧昆切</hi>
八萬總結彰于一言聲聞熈熈遐邇來奔如木既拔有<lb/>
植其根乃法般舟奥妙斯存百億冥㑹觀于化元同道<lb/>
祁祁<hi>祁祁盛貌</hi>功庸以敦如水斯壅流之無垠<hi>垠岸也垠音銀</hi>帝求<lb/>
人師登我先覺赫矣明命表兹靈嶽于彼南阜齋宫爰<lb/>
作負掲致貨時靡要約袒奮程力不呼而諾是刈是鑿<lb/>
既塗既斵層搆孔碩以延後學出不牛馬服不絮帛匪<lb/>
<pb n="KR4c0050_WYG_007-6b"/>
安其躬亦菲其食勤而不勞在用恒寂縱而不傲在捨<lb/>
恒得洪融混合孰究其跡懿兹遺光式是嘉則容貌往<lb/>
矣軌儀無極其徒追思賡薦兹石<lb/>
　　南嶽大明寺律和尚碑<lb/>
儒以禮立仁義無之則壞佛以律持定慧去之則喪是<lb/>
故離禮於仁義者不可與言儒異律于定慧者不可與<lb/>
言佛達是道者唯大明師師姓歐陽氏號曰惠開唐開<lb/>
元二十一年始生天寳十一載始為浮圖大厯十一年<lb/>
<pb n="KR4c0050_WYG_007-7a"/>
始登壇為大律師貞元十三年十一月十一日卒元和<lb/>
九年正月其弟子懷信道嵩尼無染等命髙道僧靈嶼<lb/>
為行狀列其行事願刋之兹碑宗元今掇其大者言曰<lb/>
師先因官世家潭州為大姓有勲列爵位今不言大浮<lb/>
圖也凡浮圖之道衰其徒必小律而去經大明恐焉於<lb/>
是從峻洎侃以究戒律而大法以立又從秀洎昱以通<lb/>
經教而奥義以修由是二道出入隠顯後學以不惑來<lb/>
求以有得廣徳二年始立大明寺于衡山詔選居寺僧<lb/>
<pb n="KR4c0050_WYG_007-7b"/>
二十一人師為之首乾元元年<hi>韓曰以史考之乾元肅宗即位之三載廣徳代</hi>
<hi>宗即位之一載如此則乾元當在先廣徳當在後然此碑正謂南岳大明寺律和尚則大明寺始立于廣徳為</hi>
<hi>信當是乾元字誤矣一本于此特曰某年疑之也</hi>又命衡山立毗尼蔵詔選講<lb/>
律僧七人師應其數凡其衣服器用動有師法言語行<lb/>
止皆為物軌執巾匜<hi>孫曰左氏傳奉匜沃盥注匜沃盥器也○匜音移又演爾切</hi>奉<lb/>
杖履為侍者數百翦髪髦被教戒為學者數萬得衆若<lb/>
獨居尊若卑晦而光介而大灝灝焉無以加也<hi>韓曰説文灝夷</hi>
<hi>曠也○灝音皓</hi>其塔在祝融峯西址下<hi>孫曰衡山有五峯祝融其一也</hi>碑在塔<lb/>
<pb n="KR4c0050_WYG_007-8a"/>
東其辭曰<lb/>
儒以禮行覺以律興一歸真源無大小乗大明之律是<lb/>
定是慧丕窮經教為法出世化人無疆垂裕無際詔尊<lb/>
碩徳威儀有繼道徧大州徽音勿替祝融西麓<hi>山足曰麓○麓</hi>
<hi>音鹿</hi>洞庭南裔<hi>裔末也○裔音曳</hi>金石刻辭彌億千嵗<lb/>
　　碑隂<lb/>
凡𦵏大浮圖無竁穴<hi>童曰竁穿地也○竁音釧</hi>其於用碑不宜然昔<lb/>
之公室禮得用碑以𦵏其後子孫因宜不去遂銘徳行<lb/>
<pb n="KR4c0050_WYG_007-8b"/>
用圖久于世及秦刻山石號其功徳亦謂之碑而其用<lb/>
遂行然則雖浮圖亦宜也凡𦵏大浮圖其徒廣則能為<lb/>
碑晉宋尚法故為碑者多法梁尚禪故碑多禪法不周<lb/>
施禪不大行而律存焉故近世碑多律凡𦵏大浮圖未<lb/>
嘗有比丘尼主碑事今惟無染實來涕淚以求其志益<lb/>
堅又能言其師他徳尤備故書之碑隂師凡主戒事二<lb/>
十二年宰相齊公映李公泌趙公憬尚書曹王臯裴公<lb/>
胄侍郎令狐公峘<hi>已上六人史皆有傳</hi>或師或友齊親執經受大<lb/>
<pb n="KR4c0050_WYG_007-9a"/>
義為弟子又言師始為童時夢大人縞冠素舄<hi>韓曰說文縞鮮</hi>
<hi>色舄履也○縞音杲舄音昔</hi>來告曰居南嶽大吾道者必爾也已而<lb/>
信然將終夜有光明笙磬之音衆咸見聞若是類甚衆<lb/>
以儒者所不道而無染勤以為請故末傳焉無染韋氏<lb/>
女世顯貴今主衡山戒法<lb/>
　　衡山中院大律師塔銘<lb/>
衡山中院大律師曰希操没年五十七<hi>没年一作末年</hi>既没二<lb/>
十七年弟子誡盈奉公之遺事願銘塔石公昝姓<hi>昝子感切</hi>
<pb n="KR4c0050_WYG_007-9b"/>
凡去儒為釋者三十一祀掌律度衆者二十六㑹南尼<lb/>
戒法壞而復正由公而大興衡嶽佛寺毁而再成由公<lb/>
而丕變故當世之士若李丞相泌道未嘗屈覩公而稽<lb/>
首尊之不名<hi>韓曰公前于大明師碑嘗謂丞相李公泌執經受大義今又謂覩大律師而稽首尊</hi>
<hi>之則師之出處盖必與大明師同</hi>出世之士若石廪公瓉公<hi>孫曰衡山有石廪峯</hi>
言未嘗形遇公而歎息推以䕶法是以建功之始則震<lb/>
雷大風示其兆滅跡之際則隕星黒祲告其期<hi>韓曰說文云祲</hi>
<hi>精氣感祥春秋傳見赤黒之祲○祲音侵</hi>斯為神怪不可度已故其與物大<lb/>
<pb n="KR4c0050_WYG_007-10a"/>
同終始無争受學之衆他莫能偕也凡所受教若華嚴<lb/>
照公蘭若真公荆州至公律公皆大士凡所授教若惟<lb/>
瑗道郢靈幹惟正惠常誡盈皆聞人嗚呼始終哉為之<lb/>
銘曰<lb/>
首有承兮卒有傳革大訛兮持法權衆之至兮志益䖍<lb/>
雷發兆兮功已宣星告妖兮夀不延靈變化兮迎大仙<lb/>
礱兹石兮垂萬年世有壞兮徳無遷<lb/>
　<lb/>
<pb n="KR4c0050_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家註柳先生集巻七<lb/>
</p>
<p>
</p>
  </div>
</body>
</text>
</TEI>
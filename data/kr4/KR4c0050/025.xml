<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>柳先生龍城録巻上</head> <lb/>
    <p>
<pb n="KR4c0050_WYG_025-1a"/>
欽定四庫全書<lb/>
　柳先生龍城録巻上<lb/>
　　序<lb/>
柳先生謫居龍城因次所聞於中朝士大夫摭其實者<lb/>
為録後之及史之闕文者亦庶幾焉<lb/>
　　吳嶠精明天文<lb/>
吳嶠霅溪人也年十三作道士時煬帝元年過鄴中告<lb/>
其令曰中星不守太㣲主君有嫌而旺氣流萃於秦地<lb/>
<pb n="KR4c0050_WYG_025-1b"/>
子知之乎令不之信至神堯即位方知不誣嶠精明天<lb/>
文即袁天剛之師也<lb/>
　　魏徵嗜醋芹<lb/>
魏左相忠言讜論賛襄萬幾誠社稷臣有日退朝太宗<lb/>
笑謂侍臣曰此羊鼻公不知遺何好而能動其情侍臣<lb/>
曰魏徵嗜醋芹每食之欣然稱快此見其真態也明日<lb/>
召賜食有醋芹三盃公見之欣喜翼然食未竟而芹已<lb/>
盡太宗笑曰卿謂無所好今朕見之矣公拜謝曰君無<lb/>
<pb n="KR4c0050_WYG_025-2a"/>
為故無所好臣執作從事獨僻此收斂物太宗黙而感<lb/>
之公退太宗仰睨而三歎之<lb/>
　　上帝追攝王逺知易總<lb/>
上元中台州一道士王逺知善易於觀感間曲盡㣲妙<lb/>
善知人死生禍福作易總十五巻世祕其本一日因曝<lb/>
書雷雨忽至隂雲騰沓直入卧内雷殷殷然赤電遶室<lb/>
暝霧中一老人下身所衣服但認青翠莫識其制作也<lb/>
逺知焚香再拜伏地若有所待老人叱起怒曰所泄者<lb/>
<pb n="KR4c0050_WYG_025-2b"/>
書何在上帝命吾攝六丁雷電追取逺知方惶懼據地<lb/>
起旁有六人青衣已捧書立矣老人責曰上方禁文自<lb/>
有飛天保衛玉笈金科祕藏𤣥都汝是何者輒混藏緗<lb/>
帙據其所得實以告我逺知戰悸對曰青丘元老以臣<lb/>
不逮故傳授焉老人頥頷頃曰上帝敕下汝仙品已及<lb/>
於授受期展二十四年二紀數也逺知拜命次旋風颺<lb/>
起坼帷裂幕時已二鼔明月在東星斗燦然俱無影響<lb/>
所將書乃易總耳逺知志頗自失後閉户不出經嵗不<lb/>
<pb n="KR4c0050_WYG_025-3a"/>
食人因窺關中但聞勸酬交歡竟不知為誰也光宅中<lb/>
召至京玉清觀安泊間或逃去如此者數次天后封金<lb/>
紫光禄大夫但笑而不謝一日告殂遺言屍赴東流湍<lb/>
水中天后不允其語敇𦵏開明原上後長夀中台州有<lb/>
人過海阻風飄蕩船欲坼妄行不知所止忽見畫船一<lb/>
葉𣺌自天末來驚視之乃逺知也漸相近台人拜而呼<lb/>
之逺知曰君陟險何至於此告台人此洋海之東十萬<lb/>
里也台人問歸計奈何逺知曰借子迅風正西一夕可<lb/>
<pb n="KR4c0050_WYG_025-3b"/>
到登州為傳語天壇觀張光道士台人既辭去舟回如<lb/>
飛羽但覺風毣毣而過明日至登州方知逺知死久矣<lb/>
訪天壇道士其徒云死兩日矣方驗二人皆仙去<lb/>
　　武居常有身後名<lb/>
武居常天后髙祖也少時遊洛下人呼為猴頰郎以居常<lb/>
頤下有鬚若猿頷也其上有四靨一日伊水上遇一匄者<lb/>
曰郎君當有身後名面骨法當刑然有女當八十年後起<lb/>
家暴貴尋亦浸微居常不信後卒如言匄者豈非異人乎<lb/>
<pb n="KR4c0050_WYG_025-4a"/>
　　房𤣥齡為相無嗣<lb/>
房𤣥齡來買卜成都日者笑而掩象曰公知名當世為<lb/>
時賢相奈無嗣相紹何公怒時遺直已三嵗在側日者<lb/>
顧指曰此兒此兒絶房氏者此也公大悵而還後皆信<lb/>
然也<lb/>
　　韓仲卿夢曹子建求序<lb/>
韓仲卿一日夢一烏幘少年風姿磊落神仙人也拜求<lb/>
仲卿言某有文集在建鄴李氏公當名出一時肯為我<lb/>
<pb n="KR4c0050_WYG_025-4b"/>
討是文而序之俾我亦隂報爾仲卿諾之去復回曰我<lb/>
曹植子建也仲卿既寤檢鄴中書得子建集分為十巻<lb/>
異而序之即仲卿作也<lb/>
　　趙師雄醉憩梅花下<lb/>
隋開皇中趙師雄遷羅浮一日天寒日暮在醉醒間因<lb/>
憩僕車於松林間酒肆傍舍見一女子淡粧素服出迓<lb/>
師雄時已昏黑殘雪對月色微明師雄喜之與之語但<lb/>
覺芳香襲人語言極清麗因與之扣酒家門得數盃相<lb/>
<pb n="KR4c0050_WYG_025-5a"/>
與飲少頃有一緑衣童來笑歌戲舞亦自可觀頃醉寢<lb/>
師雄亦懵然但覺風寒相襲久之時東方已白師雄起<lb/>
視乃在大梅花樹下上有翠羽啾嘈相顧月落參横但<lb/>
惆悵而爾<lb/>
　　李太白得仙<lb/>
退之嘗言李太白得仙去元和初有人自北海來見太<lb/>
白與一道士在髙山上笑語久之頃道士於碧霧中跨<lb/>
赤虬而去太白聳身健步追及共乗之而東去此亦可<lb/>
<pb n="KR4c0050_WYG_025-5b"/>
駭也<lb/>
　　韓退之夢吞丹篆<lb/>
退之常說少時夢人與丹篆一巻令强吞之傍一人撫<lb/>
掌而笑覺後亦似胷中如物噎經數日方無恙尚由記<lb/>
其一兩字筆勢非人間書也後識孟郊似與之目熟思<lb/>
之乃夢中傍笑者信乎相契如此<lb/>
　　寧王畫馬化去<lb/>
寧王善畫馬開元興慶池南華萼樓下壁上有六馬滚<lb/>
<pb n="KR4c0050_WYG_025-6a"/>
塵圖内明皇最眷愛玉面花驄謂無纎悉不備風鬃霧<lb/>
鬛信偉如也後壁唯有五馬其一者失去信知神妙將<lb/>
變化俱也<lb/>
　　含元殿丹石隠語<lb/>
開元末含元殿火去基下出丹石上有隠語不可解云<lb/>
天漢二年赤光生栗木下有子傷心遇酷此亦不能辨<lb/>
也<lb/>
　　景州龍見三頭<lb/>
<pb n="KR4c0050_WYG_025-6b"/>
開元四年景州水中見一龍三頭時虜中大水後六日<lb/>
有風自龍見處西南來飛屋拔木白晝暝<lb/>
　　神堯皇帝破龍門賊<lb/>
神堯皇帝拜河東節度使九月領大使擊龍門賊母端<lb/>
兒夜過韓津口時明月方出白露初澄於小橋下有二<lb/>
人語言明日母大郎死我輩勤亦不少矣神堯停馬問<lb/>
二人再拜起泣曰某二人漢兵也昨奉東嶽命嶽神管<lb/>
押七十人付龍門助將軍討賊某二人埋骨在此因少<lb/>
<pb n="KR4c0050_WYG_025-7a"/>
憩於此亦自感傷兼欲先知於將軍爾神堯訝其言深<lb/>
切詢其姓氏但笑謝言將軍貴人也某僕卒之賤分不<lb/>
當逾言訖蒼皇辭去言大隊至矣倏忽不見頃疾風如<lb/>
過矢風塵蔽天而過神堯黙喜之明日破賊發七十二<lb/>
矢皆中而復得其矢信知聖王所向至靈亦先為佐佑<lb/>
焉<lb/>
　　明皇夢遊廣寒宫<lb/>
開元六年上皇與申天師道士鴻都客八月望日夜因<lb/>
<pb n="KR4c0050_WYG_025-7b"/>
天師作術三人同在雲上遊月中過一大門在玉光中<lb/>
飛浮宫殿往來無定寒氣逼人露濡衣袖皆濕頃見一<lb/>
大宫府榜曰廣寒清虚之府其守門兵衛甚嚴白刃粲然<lb/>
望之如凝雪時三人皆止其下不得入天師引上皇起<lb/>
躍身如在煙霧中下視王城崔峩但聞清香靄欝下若<lb/>
萬里琉璃之田其間見有仙人道人乗雲駕鶴往來若<lb/>
游戲少焉步向前覺翠色冷光相射目眩極寒不可進<lb/>
下見有素娥十餘人皆皓衣乗白鸞往來笑舞於廣陵<lb/>
<pb n="KR4c0050_WYG_025-8a"/>
大桂樹之下又聴樂音嘈雜亦甚清麗上皇素解音律<lb/>
熟覽而意已傳頃天師亟欲歸三人下若旋風忽悟若<lb/>
醉中夢迴爾次夜上皇欲再求往天師但笑謝而不允<lb/>
上皇因想素娥風中飛舞袖被編律成音製霓裳羽衣<lb/>
舞曲自古洎今清麗無復加于是矣<lb/>
　　任中宣夢水神持鏡<lb/>
長安任中宣家素畜寳鏡謂之飛精識者謂是三代物<lb/>
後有八字僅可曉然近籀篆云水銀隂精百鍊成鏡詢所<lb/>
<pb n="KR4c0050_WYG_025-8b"/>
得云商山樵者石下得之後中宣南鶩洞庭風浪洶然<lb/>
因泊舟夢一道士赤衣乗龍詣中宣言此鏡乃水府至<lb/>
寳出世有期今當歸我矣中宣問姓氏但笑而不答持<lb/>
鏡而去夢迴亟視篋中已失所在<lb/>
　　夜坐談鬼而怪至<lb/>
君誨嘗夜坐與退之余三人談鬼神變化時風雪寒甚<lb/>
忩外㸃㸃微明若流螢須臾千萬㸃不可數度頃入室<lb/>
中或為圓鏡飛度往來乍離乍合變為大聲去而三人<lb/>
<pb n="KR4c0050_WYG_025-9a"/>
雖退之剛直亦為之動顔君誨與余但匍匐掩目前席<lb/>
而已信乎俗諺曰白日無談人談人則害生昏夜無說<lb/>
鬼說鬼則怪至亦知言也余三人後皆不利<lb/>
　　裴武公夜得鬼詩而化為燼<lb/>
開元末裴武公軍夜宿武休帳前見一介胄者擲一紙<lb/>
書而去武公取視乃四韻詩云屢策羸驂厯亂峋叢嵐<lb/>
映日晝如曛長橋駕險浮天漢危棧通岐觸岫雲却念<lb/>
淮隂空得計又嗟忠武不堪聞廢興盡係前生數休衒<lb/>
<pb n="KR4c0050_WYG_025-9b"/>
英雄勇冠軍武公得詩大不悅紙隨手落為燼信知鬼<lb/>
物所製也出師大不利武公射中臆下病月餘薨<lb/>
　　房𤣥齡有大譽<lb/>
房𤣥齡㓜穉日王通說其文謂此細眼奴非立忠志則<lb/>
為亂賊輔帝者則為儒師綽有大譽矣<lb/>
　　閻立本有丹青之譽<lb/>
閻立本畫宣王吉日圖太宗文皇帝上為題字時朝中<lb/>
諸公皆議論東都從幸上出示圖於諸臣稱為越絶前<lb/>
<pb n="KR4c0050_WYG_025-10a"/>
世而上忽藏於衣袖笑謝而退自是立本有丹青之譽<lb/>
　　王宏善為八體書<lb/>
王宏濟南人太宗㓜日同學因問為八體書太宗既即<lb/>
極因訪宏而鄉人竟傳隠去是亦子陵之徒歟<lb/>
　　張昶著龍山史記注<lb/>
沈休文有龍山史記注即張昶著昶後漢末大儒而世<lb/>
亦不稱譽余少時江南李育之來訪予求進此文後為<lb/>
火所焚更不復得豈斯文天欲祕者耶<lb/>
<pb n="KR4c0050_WYG_025-10b"/>
　　龍城無妖邪之怪<lb/>
柳州舊有鬼名五通余始到不之信一日因發篋易衣<lb/>
盡為灰燼余乃為文醮訴於帝帝懇我心遂爾龍城絶<lb/>
妖邪之怪而庶士亦得以寧也<lb/>
　　王漸作孝經義<lb/>
國初有孝子王漸作孝經義成五十巻事亦該備而漸<lb/>
性鄙朴凡鄉里有鬭訟漸即詣門髙聲誦義一巻反為<lb/>
漸謝後有病者即請漸來誦書尋亦得愈其名藹然余<lb/>
<pb n="KR4c0050_WYG_025-11a"/>
時過汴州適㑹路逢一老人亦談此事頗亦敬其誠也<lb/>
　　晉哀帝著書深闡至理<lb/>
晉哀帝著丹青符經五巻丹臺籙三巻青符子即神丘<lb/>
先生也深闡至理而近世有胡宗道海上方士亦得其<lb/>
術<lb/>
　<lb/>
　<lb/>
　<lb/>
<pb n="KR4c0050_WYG_025-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柳先生龍城録巻上<lb/>
</p>
<p>
</p>
  </div>
</body>
</text>
</TEI>
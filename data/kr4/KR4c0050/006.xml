<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註柳先生集巻六</head> <lb/>
    <p>
<pb n="KR4c0050_WYG_006-1a"/>
欽定四庫全書<lb/>
　五百家註柳先生集巻六<lb/>
　碑<lb/>
　　曹溪第六祖賜諡大鑒禪師碑<lb/>
　　　<hi>集註六祖惠能也姓盧氏新州人化于新州國恩寺憲宗時賜諡大鑒塔曰元和靈照公在柳</hi>
　　　<hi>州作此碑東坡嘗曰子厚南遷始究佛法作曹溪南嶽諸碑絶妙古今真知言哉補註邵太史</hi>
　　　<hi>曰東坡於古人但冩淵明子美太白退之子厚之詩為南華冩子厚六祖大鑒禪師碑南華又</hi>
　　　<hi>欲冩劉夢得碑則辭之</hi>
<pb n="KR4c0050_WYG_006-1b"/>
扶風公廉問嶺南三年<hi>孫曰元和八年十二月以桂管觀察使馬總為嶺南節度使扶</hi>
<hi>風人也</hi>以佛氏第六祖未有稱號䟽聞于上詔諡大鑒禪<lb/>
師塔曰靈照之塔元和十年十月十三日下尚書祠部<lb/>
符到都府<hi>都府節度府也</hi>公命部吏洎州司功掾告于其祠幢<lb/>
盖鐘鼔<hi>幢傳江切</hi>増山盈谷萬人咸㑹若聞鬼神其時學者<lb/>
千有餘人莫不欣踴奮厲如師復生則又感悼涕慕如<lb/>
師始亡因言曰自有生物則好鬬奪相賊殺喪其本實<lb/>
誖乖淫流<hi>誖亂也○誖蒲昧切又音勃</hi>莫克返于初孔子無大位没<lb/>
<pb n="KR4c0050_WYG_006-2a"/>
以餘言持世更楊墨黄老益雜其術分裂而吾浮圖說<lb/>
後出推離還源合所謂生而静者<hi>孫曰禮記人生而静天之性也</hi>梁氏<lb/>
好作有為師達摩譏之空術益顯<hi>孫曰後魏太和十年有僧達摩者本天竺</hi>
<hi>王子以䕶國出家入南海得禪宗妙法云自釋迦相傳有衣鉢為記世相付授達摩賫衣鉢浮海而來至梁詣</hi>
<hi>武帝帝問以有為之事建摩不悅乃之魏隠於嵩山少林寺遇毒而卒是為初祖</hi>六傳至大鑒<lb/>
<hi>孫曰達摩以其法傳慧可是為二祖惠可傳璨是為三祖璨傳道信是為四祖信傳𢎞忍是為五祖忍傳惠能</hi>
<hi>是為六祖</hi>大鑒始以能勞苦服役一聴其言言希以究師用<lb/>
感動遂受信具<hi>信具衣鉢也</hi>遁隠南海上人無聞知又十六<lb/>
<pb n="KR4c0050_WYG_006-2b"/>
年度其可行乃居曹溪<hi>孫曰咸亨末能住韶州寳林寺曹溪韶州地名也</hi>為人<lb/>
師㑹學去來嘗數千人其道以無為為有以空洞為實<lb/>
以廣大不蕩為歸其教人始以性善終以性善不假耘<lb/>
鋤本其静矣中宗聞名使幸臣再徵不能致取其言以<lb/>
為心術其說具在今布天下凡言禪皆本曹溪大鑒去<lb/>
世百有六年<hi>孫曰先天二年卒是嵗癸丑至元和十三年戊戌為一百六年</hi>凡治廣部<lb/>
而以名聞者以十數莫能掲其號乃今始告天子得大<lb/>
諡豐佐吾道其可無辭公始立朝以儒重刺䖍州都䕶<lb/>
<pb n="KR4c0050_WYG_006-3a"/>
安南<hi>孫曰元和五年七月總自䖍州刺史為安南都䕶</hi>由海中大蠻夷連身毒<lb/>
之西<hi>童曰身毒國名即天竺也</hi>浮舶聴命咸被公徳受旂纛節㦸<hi>童曰</hi>
<hi>纛翳也舞者所執又羽葆幢也韓曰纛左纛也以旄牛尾而為之○纛音道又徒沃大到二切</hi>來<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>南<lb/>
海<hi>補註按韓文公祭總文公于泉于䖍始執郡符遂殿交州抗節畨禺交州即安南都䕶府畨禺則南海郡</hi>
<hi>廣州也與公此碑合而唐史乃云總自安南都䕶遷桂管經畧觀察使誤矣東坡曰以碑考之盖自安南遷南</hi>
<hi>海非桂管也可以正唐史之誤</hi>屬國如林不殺不怒人畏無噩<hi>說文噩譁訟也</hi>
<hi>○噩音咢</hi>允克光于有仁昭列大鑒莫如公宜其徒之老乃<lb/>
易石于宇下使來謁辭其辭曰<lb/>
<pb n="KR4c0050_WYG_006-3b"/>
達摩乾乾<hi>韓曰說文云乾上出也孫曰乾乾不息之貌</hi>傳佛語心六承其授<lb/>
大鑒是臨勞勤専黙終揖于深<hi>揖一作挹</hi>抱其信器行海之<lb/>
隂其道爰施在溪之曹厖合猥附不夷其髙傳告咸陳<lb/>
惟道之褒生而性善在物而具荒流奔軼<hi>韓曰說文曰軼車相出也</hi>
<hi>○軼徒結切</hi>乃萬其趣匪思愈亂匪覺滋誤由師内鑒咸獲<lb/>
于素不植乎根不耘乎苗中一外融有粹孔昭在帝中<lb/>
宗聘言于朝隂翊王度俾人逍遙越百有六祀號謚不<lb/>
紀出扶風公告今天子尚書既復大行乃誄光于南土<lb/>
<pb n="KR4c0050_WYG_006-4a"/>
其法再起厥徒萬億同悼齊喜惟師教所被洎扶風公<lb/>
所履咸戴天子天子休命嘉公徳美溢于海夷浮圖是<lb/>
視師以仁傳公以仁理謁辭圖堅永𦙍不已<lb/>
　　南嶽彌陀和尚碑<lb/>
　　　<hi>韓曰公貞元十八年為藍田尉照死於七月十九日此碑盖七月後作東坡評說見上篇題註</hi>
在代宗時有僧法照為國師乃言其師南岳大長老有<lb/>
異徳天子南嚮而禮焉度其道不可徴乃名其居曰般<lb/>
舟道塲<hi>韓曰公嘗為般舟和尚第二碑盖指日悟為般舟和尚即此所謂般舟道塲也</hi>用尊其<lb/>
<pb n="KR4c0050_WYG_006-4b"/>
位公始居山西南巖石之下人遺之食則食不遺則食<lb/>
土泥茹草木其取衣類是南極海裔北自幽都來求厥<lb/>
道或值之崖谷羸形垢面躬負薪槱<hi>孫曰詩薪之槱之槱積木燎之也槱</hi>
<hi>音酉</hi>以為僕役而媟之乃公也<hi>韓曰說文媟嬻也○媟音薛</hi>凡化人立<lb/>
中道而教之權俾得以疾至故示専念書塗巷刻谿谷<lb/>
不勤誘掖以援于下不求而道備不言而物成人皆負<lb/>
布帛斬木石委之巖戸不拒不營祠宇既具以洎于徳<lb/>
宗申詔褒立是為彌陀寺施之餘則與餓疾者<hi>韓曰說文云施</hi>
<pb n="KR4c0050_WYG_006-5a"/>
<hi>惠也○施施智切</hi>不尸其功公始學成都唐公次資川詵公詵公<lb/>
學於東山忍公<hi>集註釋氐五祖忍公姓周黄梅人與四祖道信並住東山寺故謂其法為東山法法</hi>
<hi>照智詵皆學於忍惟唐公真公及衡山承逺未詳</hi>皆有道至荆州進學玉泉真公<lb/>
真公授公以衡山俾為教魁人從而化者以萬計初法照<lb/>
居廬山由正定趨安樂國<hi>由字一本作中</hi>見䝉惡衣侍佛者佛告<lb/>
曰此衡山承逺也出而求之肖焉乃從而學傳教天下由<lb/>
公之訓公為僧凡五十六年其夀九十一貞元十八年七<lb/>
月十九日終于寺葬于寺之南岡刻石于寺大門之右銘曰<lb/>
<pb n="KR4c0050_WYG_006-5b"/>
一氣迴薄茫無窮其上無初下無終離而為合蔽而通<lb/>
始末或異今焉同虚無混㝠道乃融聖神無跡示教功<lb/>
公之率衆峻以容公之立誠教其中<hi>教一作放</hi>服庇草木蔽<lb/>
穹隆仰攀俯取食以充形遊無極交大雄夫子稽首師<lb/>
順風四方奔走雲之從經始㝷尺成靈宮始自蜀道至<lb/>
臨洪咨謀往復窮真宗弟子傳教國師公化流萬億代<lb/>
所崇奉公寓形於南岡㓜曰𢎞願惟孝恭立之兹石書<lb/>
𤣥蹤<lb/>
<pb n="KR4c0050_WYG_006-6a"/>
　　岳州聖安寺無姓和尚碑<lb/>
　　　<hi>韓曰為永州司馬時作</hi>
維某年月日岳州大和尚終于聖安寺凡為僧若干年<lb/>
年若干有名無姓世莫知其閭里宗族所設施者有問<lb/>
焉而以告曰性吾姓也其原無初其胄無終<hi>孫曰說文云胄𦙍也</hi>
承于釋師以系道本吾無姓耶法劒云者我名也實且<lb/>
不有名惡乎存吾有名耶性海吾鄉也法界吾宇也戒為<lb/>
之墉惠為之户以守則固以居則安吾閭里不具乎度<lb/>
<pb n="KR4c0050_WYG_006-6b"/>
門道品其數無極菩薩大士其衆無涯吾與之戚而不<lb/>
吾異也吾宗族不大乎其道可聞者如此而止讀法華<lb/>
經金剛般若經數逾千萬或譏以有為曰吾未嘗作嗚<lb/>
呼佛道逾逺異端競起唯天台大師為得其說和尚紹<lb/>
承本統以順中道凡受教者不失其宗生物流動趨向<lb/>
混亂惟極樂正路為得其歸和尚勤求端慤以成至願<lb/>
凡聴信者不惑其道或譏以有跡曰吾未嘗行始居房<lb/>
州龍興寺中徙居是州<hi>徙居一作徙于</hi>作道場于楞伽北峯<hi>楞音</hi>
<pb n="KR4c0050_WYG_006-7a"/>
<hi>稜</hi>不越閫者五十祀<hi>閫苦本切與梱同</hi>和尚凡所嚴事皆世髙<lb/>
徳始出家事而依者曰卓然師居南陽立山<hi>孫曰南陽鄧州</hi>𦵏<lb/>
岳州就受戒者曰道頴師居荆州弟子之首曰懷逺師<lb/>
居長沙安國寺為南岳戒法嵗來侍師㑹其終遂以某<lb/>
月某日𦵏于卓然師塔東若干步銘曰<lb/>
道本於一離為異門以性為姓乃歸其根無名而名師<lb/>
教是尊假以示物非吾所存大鄉不居大族不親淵懿<lb/>
内朗冲虛外仁聖有遺言是究是勤惟動惟黙逝如浮<lb/>
<pb n="KR4c0050_WYG_006-7b"/>
雲教久益微世罕究陳爰有大智出其真門<hi>一作論</hi>師以<lb/>
顯示俾民惟新情動生變物由湮淪爰授樂國㕘乎化<lb/>
源師以誘導俾民不昏道用不作神行無迹晦明俱如<lb/>
生死偕寂法付後學施之無斁<hi>斁厭也夷益切</hi>𦵏從我師無忘<lb/>
真宅薦是昭銘刻兹貞石<lb/>
　　碑隂記<lb/>
無姓和尚既居是山曰凡吾之求非在外也吾不動矣<lb/>
𢎞農楊公炎自道州以宰相徵過焉<hi>孫曰大厯四年八月以道州刺史楊</hi>
<pb n="KR4c0050_WYG_006-8a"/>
<hi>炎同平章事</hi>以為宜居京師强以行不可將以聞曰願間嵗<lb/>
乃往明年楊去相位竄謫南海上<hi>孫曰建中二年十一月炎自左僕射貶崖</hi>
<hi>州司户㕘軍</hi>終如其志趙郡李蕚<hi>音諤</hi>辯博人也為岳州盛氣<lb/>
欲屈其道聞一言服為弟子河東裴藏之舉族受教京<lb/>
兆尹𢎞農楊公某<hi>孫曰元和四年楊憑為京兆尹</hi>以其隠地為道塲奉<lb/>
和州刺史張惟儉買西峯廣其居凡以貨利委堂下者<lb/>
不可選紀受之亦無言將終命其大弟子懷逺授以道<lb/>
妙終不告其姓或曰周人也信州刺史李某<hi>一本云李公位公集</hi>
<pb n="KR4c0050_WYG_006-8b"/>
<hi>有位墓誌</hi>為之傳長沙謝楚為行狀博陵崔行儉為性守一<lb/>
篇凡以文辭道和尚功徳者不可悉數𢎞農公自餘杭<lb/>
<hi>孫曰楊憑元和四年為江西觀察使以贓罪貶臨賀尉俄自臨賀尉徙杭州長史</hi>命以行狀來<lb/>
懷逺師自長沙以傳來使余為碑既書其辭故又假其<lb/>
隂以記<lb/>
　　龍安海禪師碑<lb/>
　　　<hi>韓曰公云弟子皓初等狀其師之行謁余為碑按集有送皓初序頗亟稱之即初之賢盖足以</hi>
　　　<hi>知海之為人矣永州作</hi>
<pb n="KR4c0050_WYG_006-9a"/>
佛之生也逺中國僅二萬里<hi>韓曰後漢西域傳天竺國一名身毒世傳明帝夢見</hi>
<hi>金人長大頂有光相問羣臣或曰西方有神名曰佛以地理考之安南者嶺南之極邊也而天竺之道自此而</hi>
<hi>通安西者隴右之極邊也而西域之道自此而入則其道里之逺可知矣</hi>其没也距今兹僅<lb/>
二千嵗故傳道益微而言禪最病拘則泥乎物誕則離<lb/>
乎真<hi>誕欺也</hi>真離而誕益勝故今之空愚失惑縱傲自我<lb/>
者<hi>一本作空空愚夫失惑云云韓曰論語有鄙夫問於我空空如也</hi>皆誣禪以亂其教<lb/>
冒于嚚昏<hi>韓曰左傳口不道忠信之言為嚚○嚚魚巾切</hi>放于淫荒其異是者<lb/>
長沙之南曰龍安師師之言曰迦葉至師子<hi>迦葉尊者師子尊者</hi>
<pb n="KR4c0050_WYG_006-9b"/>
二十三世而離離而為達摩由達摩至忍五世而益離<lb/>
離而為秀為能<hi>孫曰神秀姓李氏汴州尉氏縣人隋末出家為僧後遇蘄州雙峯山東山寺僧</hi>
<hi>𢎞忍以坐禪為業乃歎伏曰此真吾師也便往事𢎞忍専以樵汲自役以求其道咸亨五年𢎞忍卒秀乃往荆</hi>
<hi>州居當陽山則天聞其名追赴都秀同學僧恵能姓龎氏新州人忍卒往韶州寳林寺秀嘗奏則天請追能赴</hi>
<hi>都至神龍元年中宗遣内侍薛簡馳詔往請能能竟不度嶺而卒天下乃散傳其道謂秀為北宗能為南宗</hi>
南北相訾反戾鬬狠<hi>下懇切</hi>其道遂隠嗚呼吾將合焉且<lb/>
世之傳書者皆馬鳴龍樹道也<hi>馬鳴尊者龍樹菩薩</hi>二師之道其<lb/>
書具存徴其書合於志可以不慁<hi>胡困切</hi>於是北學於惠<lb/>
<pb n="KR4c0050_WYG_006-10a"/>
隠南求於馬素咸黜其異以蹈乎中乖離而愈同空洞<lb/>
而益實作安禪通明論推一而適萬則事無非真混萬<lb/>
而歸一則真無非事推而未嘗推故無適混而未嘗混<lb/>
故無歸塊然趣定至于旬時是之謂施用茫然同俗極<lb/>
乎流動是之謂真常居長沙在定十四日人即其處而<lb/>
成室宇遂為寳應寺去于湘之西人又從而負大木礱<lb/>
宻石<hi>說文云礱靡也礱音聾</hi>以益其居又為龍安寺焉尚書裴公<lb/>
某<hi>孫曰貞元三年間五月以國子司業裴胄為湖南觀察使七年徙江西</hi>李公某<hi>孫曰八年十二</hi>
<pb n="KR4c0050_WYG_006-10b"/>
<hi>月以給事中李巽為湖南十三年九月徙江西</hi>侍郎吕公某<hi>孫曰以禮部侍郎吕渭為湖南十六</hi>
<hi>年七月卒</hi>楊公某<hi>孫曰十八年九月以太常少卿楊憑為湖南</hi>御史中丞房公某<lb/>
咸尊師之道執弟子禮凡年八十一為僧五十三朞元<lb/>
和三年二月九日而没其弟子𤣥覺洎懷直浩初等狀<lb/>
其師之行謁余為碑曰師周姓如海名也世為士父曰<lb/>
擇交同州録事㕘軍叔曰擇從尚書禮部侍郎師始為<lb/>
釋其父奪之志使仕至成都主簿不樂也天寳之亂復<lb/>
其初心嘗居京師西明寺又居岣嶁山終龍安寺<hi>孫曰衡山</hi>
<pb n="KR4c0050_WYG_006-11a"/>
<hi>一名岣嶁山本拘縷二音岣又音古后切嘍力后切</hi>𦵏其原銘曰<lb/>
浮圖之修其奥為禪<hi>奥於到切</hi>殊區異世誰得其傳遁隠乖<lb/>
離浮游散遷莫徵旁行<hi>行列也胡郎切</hi>徒聴誣言空有互鬬南<lb/>
北相殘誰其㑹之楚有龍安龍安之徳惟覺是則苞并<lb/>
絶異<hi>說文云苞裹也○苞音包</hi>表正失惑貌昧形静功流無極動言<lb/>
有為彌寂而黙祠廟之嚴我居不飾貴賤之來我道無<lb/>
得逝耶匪追至耶誰抑惟世之機惟道之微既陳而明<lb/>
乃去而歸象物徒設真源無依後學誰師嗚呼兹碑<hi>一作</hi>
<pb n="KR4c0050_WYG_006-11b"/>
<hi>動言事為</hi>
　<lb/>
　<lb/>
　<lb/>
　<lb/>
　<lb/>
　<lb/>
　五百家註柳先生集巻六<lb/>
</p>
<p>
</p>
  </div>
</body>
</text>
</TEI>
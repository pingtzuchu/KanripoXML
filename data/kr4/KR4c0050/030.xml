<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁先生集附錄巻四</head> <lb/>
    <p>
<pb n="KR4c0050_WYG_030-1a"/>
欽定四庫全書<lb/>
　栁先生集附錄巻四<lb/>
　　穆脩後序<lb/>
唐之文章初未去周隋五代之氣中間稱得李杜其才<lb/>
始用為勝而號專雄謌詩道未極其渾備至韓栁氏起<lb/>
然後能大吐古人之文其言與仁義相華實而不雜如<lb/>
韓元和聖徳平淮西栁雅章之類皆辭嚴義偉製述如<lb/>
經能崒然聳唐徳於盛漢之表蔑愧讓者非二先生之<lb/>
<pb n="KR4c0050_WYG_030-1b"/>
文則誰與予少嗜觀二家之文常病栁不全見於世出<lb/>
人間者殘落纔百餘篇韓則雖目其全至所缺墜亡字失<lb/>
句獨於集家為甚志欲補得其正而傳之多從好事訪<lb/>
善本前後累數十得所長輒加注竄遇行四方逺道或<lb/>
他書不暇持獨賫韓以自隨幸㑹人所寳有就假取正<lb/>
凡用力於斯已蹈二紀外文始幾定久惟栁之道疑其<lb/>
未克光明於時何故伏其文而不大耀也求索之莫獲<lb/>
則既已矣於懐不圖晚節遂見其書聨為八九大編夔<lb/>
<pb n="KR4c0050_WYG_030-2a"/>
州前序其首以巻别者凡四十有五真配韓之鉅文歟<lb/>
書字甚樸不類今蹟蓋往昔之藏書也從考覽之或卒<lb/>
巻莫迎其誤脱有一二廢字由其陳故劘滅讀無甚害<lb/>
更資研證就真耳因按其舊録為别本與隴西李之才<lb/>
參讀累月詳而後止嗚呼天厚予嗜多矣始而饜我以<lb/>
韓既而飫我以栁謂天不吾厚不誣也哉世之學者如<lb/>
不志於古則已茍志於古求踐立言之域捨二先生而<lb/>
不由雖曰能之非予所敢知也天聖九年秋九月河南<lb/>
<pb n="KR4c0050_WYG_030-2b"/>
穆脩伯長後序<lb/>
　　沈晦後序<lb/>
學古文必自韓栁始兩家文字剥落栁為尤甚國初文<lb/>
章承唐末五代之弊卑弱不振至天聖間穆脩鄭條之<lb/>
徒唱之歐陽文忠尹師魯和之格力始回天下乃知有<lb/>
韓栁韓文屢經名士手頃余又為讎勘頗完悉唯栁文<lb/>
簡古雅奥不易刋削年大來試為紬繹兩閱嵗然後畢<lb/>
見凡四本大字四十五巻所傳最逺初出穆脩家云是<lb/>
<pb n="KR4c0050_WYG_030-3a"/>
劉夢得本小字三十三巻元符間京師開行顛倒章什<lb/>
補易句讀訛正相半曰曽丞相家本篇數不多於二本<lb/>
而有邢郎中楊常侍二行狀冬日可愛平權衡二賦共<lb/>
四首其有目而亡其文曰晏元獻家本次序多與諸家<lb/>
不同無非國語四本中晏本最為精密栁文出自穆家<lb/>
又是劉連州舊物今以四十五巻本為正而以諸本所<lb/>
餘作外集參考互證用私意補其闕如皇室主宜加黄<lb/>
字馮翊王公宜去王字緊當作掔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當作羾鮑勛當作<lb/>
<pb n="KR4c0050_WYG_030-3b"/>
鮑信改䂓當作叚䂓疥瘧宜為痎瘧很倖宜為很悻吳<lb/>
武陵初貶永州貞符中宜如唐書去量移字韓曄時猶<lb/>
未死荅元饒州書中宜於韓宣英上去亡友字以唐書<lb/>
孝友傳校復讐議以楚辭天問校天對以左傳國語校<lb/>
非國語以唐宋類書唐人牋表校天論等篇其見於唐<lb/>
書者悉改從宋景文凡漫乙是正二千處而贏又釐革<lb/>
京兆請復尊號表増入請聴政第二表賀皇太子牋省<lb/>
試慶雲圖詩總六百七十四篇鋟木流行購逸拾遺猶<lb/>
<pb n="KR4c0050_WYG_030-4a"/>
俟後日政和四年十二月望胥山沈晦序<lb/>
　　李褫後序<lb/>
栁侯子厚實唐巨儒文章光豔為萬世法是猶景星慶<lb/>
雲之在天無不欽而仰之粤惟栁州廼侯舊治其如生<lb/>
為利澤殁為福夀以遺此土之民者可謂博厚無窮然<lb/>
自唐迄今垂四百年此邦寂未有以侯文刋而為集者<lb/>
殆非欽侯英靈而慰侯惠愛覬其顰笑降鑒而廟食于<lb/>
栁人也紹興載嵗殿院常公子正被命守邦至謁祠下<lb/>
<pb n="KR4c0050_WYG_030-4b"/>
退而訪侯遺文則茫然無有獨得石刻三四存於州治<lb/>
自餘雖詩章記事所以藻飾栁邦者亦蔑如爾又安得<lb/>
所謂全文備集者哉因喟嘆久之出舊所藏及旁搜善<lb/>
本手自校正俾鳩良工創刋此集其編次首尾門類後<lb/>
先文理差舛字畫訛謬無不畢理且委僚屬助成其事<lb/>
未克就促召公對眷眷相囑焉褫雖不才實獲躡蹤繼<lb/>
軌於公之後塵而喜公樂善之心付託之語乃督餘工<lb/>
助成一簣豈惟不墜侯之偉文抑亦成公之雅志焉紹<lb/>
<pb n="KR4c0050_WYG_030-5a"/>
興四年三月初一日右朝奉郎特差權發遣栁州軍州<lb/>
兼管内勸農事借紫金魚袋李褫序<lb/>
　　李石題栁文<lb/>
石所得栁文凡四本其一得之於鄉人蕭憲甫云京師<lb/>
閻氏本其一得之於范衷甫云晏氏本其一得之於臨<lb/>
安富氏子云連州本其一得之於范才叔之家傳舊本<lb/>
閻氏本最善為好事者竊去晏氏本蓋衷甫手校以授<lb/>
其兄偃刋之今蜀本是也才叔家本似未經校正篇次<lb/>
<pb n="KR4c0050_WYG_030-5b"/>
大不類富氏連州本樸野尤甚今合三本校之以取正<lb/>
焉如劉賔客序云有退之之誌并祭文附于第一通之<lb/>
末蓋以退之重子厚叙之意云爾也蜀本往往只作并<lb/>
祭文其他有率意改竄字句以害義理者尚多此類或<lb/>
作字一作字衍字去字此三本之相為用也然亦未敢<lb/>
以為全書尚兾復得如閻氏本者而取正焉方舟李石<lb/>
書<lb/>
　　韓醇栁文後記<lb/>
<pb n="KR4c0050_WYG_030-6a"/>
世所傳昌黎文公文雖屢經名儒手余昔校以家集其<lb/>
舛誤尚多有之用為之訓詁栁栁州文胥山沈公謂其<lb/>
參考互證是正漫乙若無遺者余紬繹既久稽之史籍<lb/>
蓋亦有所未盡南嶽律和尚碑以廣徳先乾元御史周<lb/>
君碣以開元為天寳則時日差矣竇羣除左拾遺而表<lb/>
賀為右拾遺連山復乳穴而記題為零陵郡則名稱差<lb/>
矣代令公舉裴冕狀時栁州蓋未生賀冊尊號表時已<lb/>
刺栁而去禮部作其他舛誤類是不一用各疏於篇視<lb/>
<pb n="KR4c0050_WYG_030-6b"/>
文公集益詳諸本所餘復編為一巻附於外集之末如<lb/>
胥山之識云淳熙丁酉八月中瀚臨卭韓醇記<lb/>
　<lb/>
　<lb/>
　<lb/>
　<lb/>
　<lb/>
　栁先生集附録巻四<lb/>
</p>
<p>
</p>
  </div>
</body>
</text>
</TEI>
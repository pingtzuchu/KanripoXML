<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家註栁先生集巻二</head> <lb/>
    <p>
<pb n="KR4c0050_WYG_002-1a"/>
欽定四庫全書<lb/>
　五百家註栁先生集巻二<lb/>
　賦<lb/>
　　佩韋賦<hi>并序</hi>
　　　<hi>童曰西門豹性急故佩韋以自緩董安于性緩故佩弦以自急韋皮䋲喻緩也絃弓弦喻急也</hi>
　　　<hi>事見韓非子補註黄曰佩服之設非以為觀美法象以成已也玉佩取其徳玦佩取其斷觿佩</hi>
　　　<hi>取其解紛象環佩取其立義已所不足時觀其近思之亦可以長善而救失故曰佩衷之旗今</hi>
　　　<hi>子厚所行者枉道而自訟其訐直之名所禀者柔從而取象於軟熟之韋不亦以水濟水乎嗚</hi>
<pb n="KR4c0050_WYG_002-1b"/>
　　　<hi>呼果有意於比物醜類則宜易以董安于之弦韓曰據集有與吕温書云自吾得友君子而後</hi>
　　　<hi>知中庸之門户堦室此貞元末事也時公願學中庸見於文字者甚多賦亦當作於貞元二十</hi>
　　　<hi>年後與○韋音雨非切</hi>
栁子讀古書覩直道守節者即壯之<hi>即一作則</hi>盖有激也恒<lb/>
懼過而失中庸之義慕西門氏佩韋以戒<hi>並見題註</hi>故作是<lb/>
賦其辭曰<lb/>
邈予生此下都兮塊天質之慤醇<hi>上苦角切下音淳</hi>日月迭而<lb/>
化升兮寖遁初而枉神<hi>寖子䲴切枉一作柱</hi>雕大素而生華兮<hi>華猶</hi>
<pb n="KR4c0050_WYG_002-2a"/>
<hi>薄也生一作成</hi>汩末流以喪真<hi>汩古/忽切</hi>睎徃躅而周章兮<hi>孫曰睎慕也周</hi>
<hi>章不决皃</hi>懵倚伏其無垠<hi>孫曰懵迷惑不明也老子禍兮福所倚福兮禍所伏垠垠堮也○懵</hi>
<hi>牟孔切又母亘切</hi>世既奪予之太和兮眷授予以經常循聖人<lb/>
之通途兮鬱縱臾而不揚<hi>縱臾猶勉强也註見貞符縱子勇切臾音勇</hi>猶悉<lb/>
力而究陳兮獲貞則于典章嫉時以奮節兮憫已以抑<lb/>
志登嵩丘而垂目兮<hi>嵩中岳也音息中切</hi>瞰中區之疆理<hi>瞰下視也苦濫</hi>
<hi>切音闞</hi>横萬里而極海兮頽風浩其四起恟驚怛而躑躅<lb/>
兮<hi>恟憂恐也躑躅行不進皃恟許邛切音凶躑直炙切躅除玉切</hi>惡浮詐之相詭思貢<lb/>
<pb n="KR4c0050_WYG_002-2b"/>
忠于明后兮振教導乎遐軌紛吾守此狂狷兮懼執競<lb/>
而不柔<hi>孫曰競强也詩執競武王</hi>探先哲之奥謨兮<hi>奥於到切</hi>攀徃烈之<lb/>
洪休曰沈潜而剛克兮<hi>補註書洪範曰沈潜剛克</hi>固讜人之嘉猷<hi>讜直</hi>
<hi>言也音黨</hi>嗟行行而躓踣兮<hi>集註行行剛强皃論語子路行行如也躓跲也行行並下浪切</hi>
<hi>躓字音致踣蒲墨切</hi>信徃古之所仇彼穹壤之廓殊兮寒與暑而<lb/>
交修執中而俟命兮固仁聖之善謀吾祖士師之直道<lb/>
兮亦愀然于伐國<hi>韓曰論語栁下恵為士師三黜人曰子未可以去乎曰直道而事人焉徃</hi>
<hi>而不三黜孫曰董仲舒傳魯君問栁下恵吾欲伐齊何此如柳下惠曰不可歸而有憂色曰吾聞伐國不問仁人</hi>
<pb n="KR4c0050_WYG_002-3a"/>
<hi>言何為至於我哉</hi>尼父戮齊而誅夘兮本柔仁以作極<hi>孫曰定十年榖</hi>
<hi>梁傳公㑹齊侯于頰谷孔子相焉齊人使優施舞於魯異君之幕下孔子曰笑君者罪當死使司馬行法焉首足</hi>
<hi>門而出家語孔子為魯司冦七日而誅亂政大夫少正夘戮之于兩觀之下</hi>藺竦顔以誚秦<lb/>
兮入降亷猶臣僕<hi>韓曰秦趙㑹于河外澠池秦王請趙王鼓瑟趙王鼓之藺相如復請秦王</hi>
<hi>鼓缶秦王不肯相如曰五步之内臣得以頸血濺大王矣左右欲刄相如相如張目叱之皆靡秦王為一擊缶</hi>
<hi>趙王歸國以為上卿亷頗曰相如以口舌位居吾上必辱之相如聞之曰顧吾念之彊秦不敢加兵於趙者徒</hi>
<hi>以吾二人在也今兩虎共闘其勢不俱生吾所以為此者先國家之急而後私讎也降謂下也</hi>吉優繇<lb/>
而布和兮殘萑蒲以屏匿<hi>孫曰吉鄭子太叔㳺吉也左氏昭公二十年子太叔為政</hi>
<pb n="KR4c0050_WYG_002-3b"/>
<hi>不忍猛而寛鄭國多盗取人於萑苻之澤太叔悔興徒兵以攻之萑苻之盜少止萑音丸苻即音蒲</hi>劌㧞<lb/>
刃于霸侯兮退匑匑而畏服<hi>韓曰劌曹沬也左氏榖梁作曹劌齊桓公與魯㑹于</hi>
<hi>柯而盟劌即匕首刼齊桓公左右莫敢動劌曰大國侵魯亦已甚矣今魯城壞即壓齊境君其圖之桓公乃許</hi>
<hi>盡歸魯之侵地劌投其匕首下壇就其羣臣之位顔色不變辭令如故匑匑謹也博雅云謹敬之兒○劌居衛</hi>
<hi>切匑丘六丘弓二切又弓穹二音</hi>寛與猛其相濟兮孰不頌兹之盛<lb/>
徳克明哲而保躬兮恢大雅之所朂<hi>孫曰詩大雅云既明且哲以保其身</hi>
<hi>朂勉也○朂子玉切</hi>陽宅身以執剛兮率易帥而蒙辜<hi>孫曰文五年左氏陽</hi>
<hi>處父聘于衛過寗寗嬴曰沉潜剛克髙明柔克夫子一之其不没乎六年晉蒐于夷使狐射姑將中軍趙盾佐</hi>
<pb n="KR4c0050_WYG_002-4a"/>
<hi>之陽處父至自温改蒐于董易中軍狐射姑怨陽子之易其班也九月使續鞠居殺處父</hi>羽愎心以<lb/>
盭志兮首身離而不懲<hi>韓曰羽既敗垓下乃自刎而死王翳取其頭餘騎相蹂踐争項</hi>
<hi>王相殺者數十人最其後郎中騎楊喜等五人各得其一體愎狠也盭戾也○愎蒲逼切盭音戾</hi>雲岳<lb/>
岳而專强兮果黜志而乖圖<hi>孫曰前漢朱雲傳五鹿岳岳朱雲折其角師古曰岳</hi>
<hi>岳長角貌成帝時雲嘗言於朝願賜尚方斬馬劒㫁侫臣張禹上怒曰小臣居下訕上廷辱師傅罪死不赦御</hi>
<hi>史將雲下雲攀殿上檻折呼曰臣得從龍逢比于遊于地下足矣未知朝廷何如爾左將軍辛慶忌以死争之</hi>
<hi>上意始解自是遂不復仕</hi>咸觸屏以拒訓兮肆殞越而就陵<hi>韓曰前漢陳咸</hi>
<hi>其父萬年嘗病召咸教戒于床下語至夜半咸捶頭觸屏風萬年怒咸謝曰具撓所言大要教咸諂也萬年遂</hi>
<pb n="KR4c0050_WYG_002-4b"/>
<hi>不復言萬年死元帝擢為御史中丞後以言石顯事髠為城旦</hi>冶訐諫于昏朝兮名崩<lb/>
弛而陷誅<hi>韓曰左氏宣公九年陳靈公與孔寧儀行父通于夏姫皆衷其衵服以戲于朝洩冶諌曰</hi>
<hi>公卿宣滛民無效焉且聞不令君其納之公曰吾能改矣公告二子二子請殺之公弗禁遂殺洩冶訐告也○</hi>
<hi>訐居列切</hi>茍縱直而不羈兮乃變罹而禍仍<hi>罹鄰知切仍一作俱</hi>厯九<lb/>
折而直奔兮固摧轅而失途<hi>韓曰漢王陽為益州刺史行部至邛崍九折坂嘆曰</hi>
<hi>吾奉先人遺體奈何數乗此險曰九折者言其險也</hi>遵大路而曲轍兮又求達而<lb/>
不能廣守柔以允塞兮抵暴梁而壞節<hi>韓曰梁冀鴆殺質帝李固胡廣</hi>
<hi>趙戒杜喬皆以清河王蒜冝立為嗣先是蠡吾侯志娶冀妹冀欲立之衆論既異明日冀㑹公卿意氣凶凶言</hi>
<pb n="KR4c0050_WYG_002-5a"/>
<hi>辭激切胡廣趙戒皆畏憚曰惟大將軍令而固與喬堅守本議冀激怒竟立蠡吾侯是為桓帝遂枉害李固杜</hi>
<hi>喬固臨命與胡廣趙戒書曰梁氏迷謬公等曲從受主厚禄顛而不扶傾覆大事後之良史豈有所私廣戒得</hi>
<hi>書悲慙皆長嘆流涕廣即謂胡廣也</hi>家撝謙而温美兮脅子公而喪哲<hi>孫曰</hi>
<hi>宣四年左氏公子宋與子家謀試鄭靈公子家曰畜老猶憚殺之况君乎反譛子家子家懼而從之夏弑靈公撝</hi>
<hi>與揮同</hi>義師仁而惡狠兮遂潰騰而滅裂<hi>孫曰義宋義韓曰翟義也為東</hi>
<hi>郡太守王莽居攝義心惡之乃立東平王子信為天子自號大司馬舉兵討之莽遣將攻之義不勝與劉信棄</hi>
<hi>軍庸亡捕得尸磔東都市夷滅三族</hi>斯委懦以從邪兮悼上蔡其何補<hi>韓曰</hi>
<hi>李斯相秦為趙髙所譛將腰斬咸陽市出獄謂其中子曰吾欲與若復牽黄犬出上蔡東門逐狡兎豈可得乎</hi>
<pb n="KR4c0050_WYG_002-5b"/>
徐偃柔以屏義兮倏邦離而身虜<hi>諱曰張華博物志徐偃王治其國仁義著</hi>
<hi>聞諸侯服從周王使楚代之偃王仁不忍闘其民為楚所敗走彭城武原東山下</hi>桑𢎞和而却<lb/>
武兮渙宗覆而國舉<hi>桑𢎞和一作乗柔知名字不同事不可得而考</hi>設任柔而<lb/>
自處兮䝉大戮而不悟<hi>韓曰史記吳公子光伏甲士於窟室中而具酒請王僚酒酣公</hi>
<hi>子光佯為足疾入窟室使專設諸置匕首魚炙之腹中以進既至王前專設諸擘魚因以匕首刺王僚王僚立</hi>
<hi>死左右亦殺專設諸公子光遂出其伏甲以攻王僚之徒而自立為王任柔一本作仁柔</hi>故曰純柔<lb/>
純弱兮必削必薄純剛純强兮必喪必亡韜義于中<hi>韜音</hi>
<hi>叨</hi>服和于躬和以義宣剛以柔通守而不遷兮變而無<lb/>
<pb n="KR4c0050_WYG_002-6a"/>
窮交得其宜兮乃獲其終姑佩兹韋兮考古齊同亂曰<lb/>
<hi>孫曰亂理也所以重理一賦之意</hi>韋之申申佩于躬兮本正生和探厥<lb/>
中兮哲人交修樂有終兮庶寡其過追古風兮<hi>追一作進</hi>
　　揚雄酒箴<hi>晁太史云雄以諷成帝其文為酒客難法度士</hi>
　子猶瓶矣觀瓶之居居井之眉處髙臨深動常近危<lb/>
　酒醪不入口藏水滿懐不得左右牽於纆徽一旦叀<lb/>
　礙為瓽所轠身提黄泉骨肉為泥自用如此不如鴟<lb/>
　夷鴟夷滑稽腹大如壺盡日盛酒人復借酤嘗為國<lb/>
<pb n="KR4c0050_WYG_002-6b"/>
　器託於屬車出入兩宫經營公家繇是言之酒何過<lb/>
　乎<lb/>
　　瓶賦<lb/>
　　　<hi>補註東坡云揚子雲酒箴有問無答子厚瓶賦葢補亡耳子厚以瓶為智㡬於信道知命者晁</hi>
　　　<hi>太史无咎取公此賦子變騷而系之以詞曰昔揚雄作酒箴謂鴟夷盛酒而瓶藏水酒甘以喻</hi>
　　　<hi>小人水淡以比君子故鴟夷以親近託車而瓶以疎逺居井而羸此雄欲同塵於皆醉者之詞</hi>
　　　<hi>也故宗元復正論以反之以謂寧為瓶之潔以病已无為鴟夷之㫖以愚人葢更相明亦猶雄</hi>
　　　<hi>為反騷非反也合也今附酒箴于此篇首</hi>
<pb n="KR4c0050_WYG_002-7a"/>
昔有智人善學鴟夷<hi>韓曰鴟夷字見史記越世家范蠡自號鴟夷子皮註云葢以吳王殺</hi>
<hi>子胥而盛以鴟夷今蠡以有罪故為號也韋昭曰鴟夷革囊也又蠡本傳註則云若盛酒之鴟夷用之則多所</hi>
<hi>容納則可巻而懷不忤於物</hi>鴟夷䝉鴻罍罃相追<hi>韓曰罍樽也罃缶也罍音雷罃音鶯</hi>
<hi>罃字本當作罌一本作斚斚亦樽名音假</hi>諂誘吉士喜悦依隨開喙倒腹<hi>喙口</hi>
<hi>也吁穢切</hi>斟酌更持味不苦口昬至莫知頽然縱傲與亂為<lb/>
期視白成黑顛倒妍媸<hi>上倪堅切下音嗤</hi>已雖自售<hi>音壽</hi>人或以<lb/>
危敗衆亡國流連不歸誰主斯罪鴟夷之為不如為瓶<lb/>
居井之眉<hi>童曰前漢酒箴註云眉井邊也若人目上之有眉作湄字者非</hi>鈎深挹潔<hi>挹酌</hi>
<pb n="KR4c0050_WYG_002-7b"/>
<hi>也</hi>淡泊是師和齊五味<hi>齊才詣切</hi>寧除渴飢不甘不壞乆而<lb/>
莫遺清白可鑒終不媚私利澤廣大孰能去之綆絶身<lb/>
破<hi>韓曰説文云綆井索也音梗</hi>何足怨咨功成事遂復于土泥歸根<lb/>
反初無慮無思何必巧曲儌覬一時<hi>儌求也覬幸也儌古堯切覬音冀</hi>
子無我愚我智如斯<lb/>
　　牛賦<lb/>
　　　<hi>韓曰公之瓶賦牛賦其辭皆有所託當是謫永州後感憤而作補註東坡云嶺外俗皆恬殺牛</hi>
　　　<hi>海南為甚乃書子厚牛賦遺瓊州僧道贇使曉諭之即書此賦也</hi>
<pb n="KR4c0050_WYG_002-8a"/>
若知牛乎牛之為物魁形巨首垂耳抱角毛革踈厚牟<lb/>
然而鳴<hi>孫曰說文牟牛鳴</hi>黄鍾滿脰<hi>韓曰月令中央土律中黄鐘之宫黄鐘謂土也脰項</hi>
<hi>也</hi>抵觸隆曦<hi>音羲</hi>日耕百畝往來修直植乃禾黍自種自<lb/>
斂服箱以走<hi>孫曰詩□彼牽牛不以服箱箱車上之器可以盛者</hi>輸入官倉已不<lb/>
適口富窮飽飢功用不有陷泥蹷塊常在草野人不慙<lb/>
愧利滿天下皮角見用肩尻莫保<hi>童曰說文云尻切脽也○尻苦刀</hi>或穿<lb/>
緘縢<hi>上苦咸切下徒登切</hi>或實爼豆由是觀之物無踰者不如羸<lb/>
驢<hi>羸倫為切</hi>服逐駑馬曲意隨勢不擇處所不耕不駕藿菽<lb/>
<pb n="KR4c0050_WYG_002-8b"/>
自與<hi>藿豆葉菽豆也藿音霍</hi>騰蹈康荘<hi>韓曰康荘大道爾雅五逹謂之康六逹謂之荘</hi>出<lb/>
入輕舉喜則齊鼻怒則奮躑當道長鳴聞者驚辟<hi>辟避也童</hi>
<hi>曰項羽叱揚喜人馬俱切驚辟易數里○辟頻亦</hi>善識門户終身不惕牛雖有功<lb/>
於已何益命有好醜非若能力慎勿怨尤以受多福<lb/>
　　解祟賦<hi>并序</hi>
　　　<hi>童曰祟禍也音邃</hi>
柳子既謫<hi>韓曰公永貞元年為禮部貟外郎以附叔文出為邵州十一月再貶永州司馬</hi>猶懼<lb/>
不勝其口筮以𤣥遇干之八其賛曰赤舌燒城吐水于<lb/>
<pb n="KR4c0050_WYG_002-9a"/>
瓶其測曰君子解祟也<hi>韓曰太𤣥干以準易之升次八赤舌燒城吐水于瓶測曰赤舌</hi>
<hi>吐水君子以解祟也註赤舌謂九也兊為口舌八為木木生火火中之舌故赤也赤舌所敗若火燒城詩曰哲</hi>
<hi>婦傾城口舌之由也金生水故吐水也水滅於火雖有傾城之言以水拒之災無由生矣</hi>喜而為之<lb/>
賦<lb/>
胡赫炎熏熇之烈火兮<hi>熇炎氣也虗驕呼酷黑各三切</hi>而生夫人之齒<lb/>
牙上殫飛而莫遁<hi>殫極也殫音單遁徒困切</hi>旁窮走而逾加九泉焦<lb/>
枯而四海滲涸兮<hi>滲漉也涸竭也上所禁切下音鶴又胡故切</hi>紛揮霍而妄<lb/>
遮<hi>韓曰揚雄傳淫淫與與前後要遮○要伊消切</hi>風雷唬唬以為槖籥兮<hi>孫曰老子</hi>
<pb n="KR4c0050_WYG_002-9b"/>
<hi>天地之間其猶槖籥乎註云槖籥中空虗故能有聲○唬呼交切又音號槖音託籥音藥</hi>回祿煽怒<lb/>
而喊呀<hi>韓曰回祿火神煽熾也喊呵也呀張口貌○煽音扇喊呼咸切又虎覽切呀虗牙切</hi>炖堪<lb/>
輿為甗𨫼兮<hi>童曰堪輿天地也炖風而火盛貌甗鬲屬𨫼燒器也○炖他昆切甗語蹇切又平聲</hi>
<hi>𨫼音傲</hi>爇雲漢而成霞<hi>張曰爇焚也春秋傳爇僖負羈爇儒劣切</hi>鄧林大椿不<lb/>
足以充於燎兮<hi>孫曰列子夸父逐日道死其杖化為鄧林鄧林廣數千里焉荘子上古有大椿</hi>
<hi>者以八千歳為春八千歳為秋一本無於字</hi>倒扶桑落棠轇轕而相义<hi>孫曰山海</hi>
<hi>經大荒之中暘谷上有扶桑十日所浴九日居下一日居上枝皆戴烏韓曰淮南子日出於暘谷登於扶桑入</hi>
<hi>於虞泉童曰轇轕廣大貌亦雜亂貌靈光殿賦云轇轕無垠廣大貌也東京賦云鈒㦸轇轕又楚辭云騎轇轕</hi>
<pb n="KR4c0050_WYG_002-10a"/>
<hi>而雜亂兮雜亂貌也○轕音葛</hi>膏摇脣而增熾兮焰掉舌而彌葩<hi>韓曰掉舌</hi>
<hi>字見史記蘇秦掉三寸舌葩華也○葩披巴切</hi>沃無瓶兮撲無篲<hi>篲帚也旋芮切又徐醉切</hi>
金流玉鑠兮<hi>韓曰說文鑠銷金也宋玉招魂十日代出流金鑠石○鑠式灼切音爍</hi>曾不<lb/>
自比於塵沙獨淒已而燠物愈騰沸而骹䶗<hi>童曰骹脚腰也䶗大</hi>
<hi>齧也上苦交切下客牙切一本作骸䶗</hi>吾懼夫灼爛灰滅之為禍往搜乎<lb/>
太𤣥之奥<hi>孫曰太𤣥經之秘奥也</hi>訟衆正訴羣邪曰去爾中躁與<lb/>
外撓姑務清為室而靜為家茍能是則始也汝邇今也<lb/>
汝遐凉汝者進烈汝者賒譬之猶豁天淵而覆原燎<hi>孫曰</hi>
<pb n="KR4c0050_WYG_002-10b"/>
<hi>書若火之燎于原不可嚮邇○豁呼各切燎音了</hi>夫何長喙之紛拏<hi>長喙赤舌也○拏女加切</hi>
今汝不知清已之慮而惡人之譁不知靜之為勝而動<lb/>
焉是嘉徒遑遑乎狂奔而西傃盛氣而長嗟<hi>傃向也傃一本作素</hi>
不亦遼乎於是釋然自得以泠風濯熱<hi>孫曰荘子列子御風而行泠然</hi>
<hi>善也詩誰能執熱逝不以濯</hi>以清源滌瑕履仁之實去盗之夸<hi>孫曰老子</hi>
<hi>是謂盗之夸非道也哉</hi>冠太清之𤣥冕佩至道之瑶華<hi>孫曰以太清為𤣥冕</hi>
<hi>以至道為瑶華也</hi>鋪冲虗以為席駕恬泊以為車瀏乎以遊於<lb/>
萬物者<hi>瀏水清深貌力周切</hi>始彼狙雌倏施而以祟為利者夫何<lb/>
<pb n="KR4c0050_WYG_002-11a"/>
為耶<lb/>
　　懲咎賦<lb/>
　　　<hi>韓曰唐書本傳載此賦曰宗元不得召内憫悼悔念往咎作賦自儆盖為永州司馬時作也補</hi>
　　　<hi>註晁太史取此賦於續楚辭序曰宗元竄斥崎嶇蠻瘴間堙厄感鬱一寓於文為離騷數十篇</hi>
　　　<hi>懲咎者悔志也其言曰茍余齒之有懲兮蹈前烈而不頗後之君子欲成人之美者讀而悲之</hi>
懲咎愆以本始兮孰非余心之所求處卑汚以閔世兮<lb/>
固前志之為尤始余學而觀古兮怪今昔之異謀惟聰<lb/>
明為可考兮追駿步而遐遊潔誠之既信直兮仁友藹<lb/>
<pb n="KR4c0050_WYG_002-11b"/>
而萃之日施陳以繫縻兮<hi>韓曰騷云日康娱以自忘兮繫縻一本作擊摩</hi>邀堯<lb/>
舜與之為師上睢盱而混茫兮<hi>韓曰揚雄曰天地未分睢睢盱盱睢盱荒忽不</hi>
<hi>可考信也○睢火規切盱音吁</hi>下駁詭而懐私<hi>駁一作駮</hi>旁羅列以交貫兮<lb/>
求大中之所宜曰道有象兮而無其形推變乗時兮與<lb/>
志相迎不及則殆兮過則失貞謹守而中兮與時偕行<lb/>
萬類芸芸兮<hi>孫曰老子夫物芸芸各歸其根註芸芸華葉茂盛也</hi>率由以寧剛柔<lb/>
弛張兮出入綸經登能抑枉兮<hi>登進也</hi>白黑濁清蹈乎大<lb/>
方兮物莫能嬰奉訏謨以植内兮<hi>韓曰訏大也謨謀也詩訏謨定命訏音吁</hi>
<pb n="KR4c0050_WYG_002-12a"/>
欣余志之有獲再徵信乎策書兮謂炯然而不惑<hi>炯一作耿</hi>
愚者果於自用兮惟懼夫誠之不一不顧慮以周圖兮<lb/>
專兹道以為服讒妬構而不戒兮猶斷斷於所執哀吾<lb/>
黨之不淑兮<hi>孫曰吾黨謂王伾叔文之屬也</hi>遭任遇之卒迫<hi>卒讀曰猝</hi>勢危<lb/>
疑而多詐兮逢天地之否隔<hi>孫曰天地否隔謂順宗有疾憲宗監國之際</hi>欲<lb/>
圖退而保已兮悼乖期乎曩昔欲操術以致忠兮衆呀<lb/>
然而互嚇<hi>韓曰嚇怒也又口拒人也荘子仰而視之曰嚇音赫又呼駕切呀虗牙切互字一本作予</hi>
進與退吾無歸兮甘脂潤乎鼎鑊<hi>韓曰說文鑊䥴也音穫</hi>幸皇鑒<lb/>
<pb n="KR4c0050_WYG_002-12b"/>
之明宥兮纍郡印而南適<hi>孫曰漢書印何纍纍綬何若若耶永貞元年九月公初貶</hi>
<hi>為邵州刺史○纍力追切</hi>惟罪大而寵厚兮宜夫重仍乎禍謫<hi>孫曰是年</hi>
<hi>十一月公再貶為永州司馬</hi>既明懼乎天討兮又幽慄乎鬼責<hi>韓曰荘子</hi>
<hi>無人非無鬼責</hi>惶惶乎夜寤而晝駭兮類麏䴥之不息<hi>童曰麏麞也䴥</hi>
<hi>說文云牡鹿也以夏至解角○麏俱倫切䴥音加</hi>凌洞庭之洋洋兮泝湘流之<lb/>
沄沄飄風擊以揚波兮舟摧抑而迴邅日霾曀以昧幽<lb/>
兮<hi>童曰爾雅云風而雨土為霾釋名曰霾晦也詩終風註云隂而風曰曀○霾音埋曀音翳</hi>黝雲涌<lb/>
而上屯<hi>韓曰黝青黒色屯聚也列子望之𤣥如雲屯○黝於糾切黝字一本作</hi>暮屑窣以淫<lb/>
<pb n="KR4c0050_WYG_002-13a"/>
雨兮<hi>窣雨聲蘇骨切</hi>聴嗷嗷之哀猨衆鳥萃而啾號兮沸洲渚<lb/>
以連山漂遙逐其詎止兮逝莫屬余之形魂攅巒奔以<lb/>
紆委兮<hi>張曰小山上銳曰巒音鸞委于鬼切</hi>束洶湧之崩湍畔尺進而尋<lb/>
退兮盪洄汩乎淪漣<hi>韓曰水平伏曰淪漣水切動也○汩音骨又越筆</hi>際窮冬而<lb/>
止居兮羈纍棼以縈纒<hi>棼扶分切</hi>哀吾生之孔艱兮循凱風<lb/>
之悲詩<hi>韓曰詩凱風美孝子也</hi>罪通天而降酷兮不殛死而生為<lb/>
<hi>孫曰元和九年公之母盧氏卒于永州</hi>逾再歳之寒暑兮猶貿貿而自持<lb/>
<hi>貿貿昏也音茂</hi>将沈淵而隕命兮詎蔽罪以塞禍惟滅身而無<lb/>
<pb n="KR4c0050_WYG_002-13b"/>
後兮顧前志猶未可進路呀以劃絶兮<hi>劃忽麥切</hi>退伏匿又<lb/>
不果為孤囚以終世兮長拘攣而轗軻<hi>坎可二音</hi>曩余志之<lb/>
修謇兮<hi>韓曰楚辭汝何博謇而好修兮紛獨有此姱節又曰吾令謇修以為理註好修謇謇夸異之節</hi>
<hi>俗本作修騫誤</hi>今何為此戾也夫豈貪食而盗名兮不混同於<lb/>
世也将顯身以直遂兮衆之所宜蔽也不擇言以危肆<lb/>
兮固羣禍之際也御長轅之無橈兮行九折之峩峩却<lb/>
驚棹以横江兮泝凌天之騰波幸余死之已緩兮完形<lb/>
軀之既多茍余齒之有懲兮蹈前烈而不頗<hi>韓曰楚辭修繩墨而</hi>
<pb n="KR4c0050_WYG_002-14a"/>
<hi>不頗○頗音坡</hi>死蠻夷固吾所兮雖顯寵其焉加配大中以為<lb/>
偶兮諒天命之謂何<lb/>
　　閔生賦<lb/>
　　　<hi>韓曰賦云肆余目於湘流兮盖在永州時作又云孟軻四十乃始持心兮云云顧余質愚</hi>
　　　<hi>而減齒兮云云當是四十以前也其諸元和五六年間作歟</hi>
閔吾生之險阨兮紛䘮志以逢尤<hi>韓曰騷云紛逢尤以離謗</hi>氣沉鬱<lb/>
以杳眇兮涕浪浪而嘗流<hi>孫曰騷云㩜茹蕙以掩涕郎切霑余襟之浪浪○浪音</hi>膏<lb/>
液竭而枯居兮魄離散而逺遊言不信而莫余白兮雖<lb/>
<pb n="KR4c0050_WYG_002-14b"/>
遑遑欲焉求合喙而隠志兮幽黙以待盡為與世而斥<lb/>
謬兮固離披以顛隕騏驥之棄辱兮<hi>騏驥音期冀</hi>駑駘以為<lb/>
騁<hi>駑駘音奴臺騁一作哂</hi>𤣥虬蹶泥兮<hi>孫曰虬龍無角者荘子曰蹶泥則没足滅跗○蹶音</hi>
<hi>厥虬渠幽切</hi>畏避鼃黽<hi>童曰鼃蝦蟇也黽亦鼃屬鼃與蛙同○鼃烏𤓰切黽武幸切一本黽作蜃</hi>
行不容之崢嶸兮<hi>崢助耕切嶸音宏</hi>質魁壘而無所隠<hi>童曰前漢鮑宣</hi>
<hi>傳云朝廷亡有耆艾魁壘之士服䖍曰魁壘壮貌也○上口賄切下音磊</hi>鱗介槁以横陸兮<lb/>
鴟嘯羣而厲吻心沉抑而不舒兮形低摧而自愍肆余目<lb/>
於湘流兮望九疑之垠垠<hi>韓曰湘水出零陵北入江零陵永州也九疑山名湘中記</hi>
<pb n="KR4c0050_WYG_002-15a"/>
<hi>云九山相似行者疑惑故云○垠音銀嚴曰文頴云九疑山半在蒼梧半在零陵相傳以為舜所葬也其山九</hi>
<hi>峯形勢相似故曰九疑</hi>波淫溢以不返兮蒼梧鬱其蜚雲<hi>蜚古飛字</hi>重<lb/>
華幽而野死兮世莫得其偽真<hi>韓曰史記舜南廵狩崩於蒼梧之野葬于江南</hi>
<hi>丸疑是為零陵山海經曰蒼梧山孫曰汲冡書禹逐舜終蒼梧之野</hi>屈子之悁微兮抗危<lb/>
辭以赴淵<hi>韓曰屈原仕楚為上官大夫司馬子蘭所讒賦離騷九辯九章投汨羅而死○帽規緣切</hi>
古固有此極憤兮矧吾生之藐艱<hi>藐音邈一作眇</hi>列徃則以考<lb/>
已兮指斗極以自陳登髙嵒而企踵兮<hi>嵒魚咸切</hi>瞻故邦之<lb/>
殷轔<hi>上音隠下音隣</hi>山水浩以蔽虧兮路蓊勃以揚氛<hi>蓊烏孔切</hi>空<lb/>
<pb n="KR4c0050_WYG_002-15b"/>
廬頽而不理兮翳丘木之榛榛<hi>翳一計切</hi>塊窮老以淪放兮<lb/>
匪魑魅吾誰隣<hi>韓曰史記舜流四凶族于四裔以禦魑魅○魑丑知切魅音寐</hi>仲尼之<lb/>
不惑兮有垂訓之謩言<hi>童曰論語孔子曰四十而不惑</hi>孟軻四十乃始<lb/>
持心兮猶希勇乎黝賁<hi>童曰孟子我四十不動心黝賁北宫黝孟賁也見公孫丑上</hi>
<hi>黝伊糾切賁音奔</hi>顧余質愚而齒減兮<hi>孫曰貞元七年公年始四十時猶未也</hi>宜<lb/>
觸禍以阽身<hi>韓曰阽危也楚辭阽余身而危死節兮覽余初其猶未悔○阽音鹽</hi>知徙善<lb/>
而革非兮又何懼乎今之人噫禹績之勤備兮曾莫理<lb/>
夫兹川<hi>韓曰上文皆言湘中事兹川意謂湘江也湘水禹貢不經見此公所謂曾莫理夫兹川也耶</hi>
<pb n="KR4c0050_WYG_002-16a"/>
殷周之廓大兮南不盡夫衡山<hi>韓曰衡山南岳也見周禮職方氏矣公謂殷周</hi>
<hi>不盡未之詳也孫曰王制南不盡衡山北不盡恒山</hi>余囚楚越之交極兮邈離絶<lb/>
乎中原壤汙潦以墳洳兮<hi>潦魯皓郎到二切洳如倨切</hi>蒸沸熱而恒<lb/>
昬戲鳬鸛乎中庭兮<hi>鸛音灌</hi>蒹葭生於堂筵雄虺蓄形<lb/>
於木杪兮短狐伺景於深淵<hi>樊曰楚辭雄虺九首註虺陸蛇别名也毛詩為鬼為蜮</hi>
<hi>機疏蜮一名射影南人将入水先以瓦石投水令濁然後入又博物志江南山有射工蟲長一二寸口中有弩</hi>
<hi>形射人影不治則殺人短狐伺景謂此虺也○虺許偉切狐字一作弧</hi>仰矜危而俯慓兮<lb/>
弭日夜之拳攣慮吾生之莫保兮忝代徳之元醇孰眇<lb/>
<pb n="KR4c0050_WYG_002-16b"/>
軀之敢愛兮竊有繼乎古先明神之不欺余兮庶激烈<lb/>
而有聞冀後害之無辱兮匪徒葢乎曩愆<lb/>
　　夢歸賦<lb/>
　　　<hi>童曰公在永州懷思鄉閭而作也</hi>
罹擯斥以窘束兮余惟夢之為歸精氣注以凝沍兮<hi>沍水</hi>
<hi>凝也張曰荘子曰河漢沍而不能寒○沍音互</hi>循舊鄉而顧懷夕余寐于荒陬<lb/>
兮心慊慊而莫違<hi>慊恨也音苦簟切</hi>質舒解以自恣兮息愔翳<lb/>
而愈㣲<hi>愔安和貌伊淫切</hi>歘騰踴而上浮兮<hi>張曰歘暴起也説文云有所吹起諸</hi>
<pb n="KR4c0050_WYG_002-17a"/>
<hi>韻檢尋無從三火者杜子美虎牙行秋風歘吸吹南國文選江淹詩歘吸鵾鷄悲諸家多用從二火字莊子釋</hi>
<hi>音第一巻朝菌註下云歘生芝也後漢張平子思𤣥賦歘神化而蟬蜕兮並作况物許勿二切云疾皃惟二字</hi>
<hi>從三火今從上音</hi>俄滉瀁之無依<hi>滉瀁深廣皃上力廣切下余掌切</hi>圓方混而<lb/>
不形兮顥醇白之霏霏<hi>韓曰顥白皃楚詞天白顥顥又云雲霏霏而承宇顥音昊同</hi>
上茫茫而無星辰兮下不見夫水陸<hi>水一作川</hi>若有鉥余以<lb/>
往路兮<hi>孫曰鉥導也張曰鉥綦鍼也音述晏本作訹誘言也音恤</hi>馭儗儗以囘復<hi>儗相</hi>
<hi>疑也音擬</hi>浮雲縱以直度兮云濟余乎西北風纚纚以經耳<lb/>
兮<hi>韓曰纚纚車也楚詞索胡繩之纚纚孫曰纚纚風聲也纚音灑</hi>類行舟迅而不息洞<lb/>
<pb n="KR4c0050_WYG_002-17b"/>
然于以瀰漫兮<hi>瀰漫大水皃上音彌下謨官切以字一本重作于字</hi>虹蜺羅列而<lb/>
傾側横衝飇以盪擊兮<hi>飇卑遙切盪音蕩又他浪切</hi>忽中斷而迷惑<lb/>
靈幽漠以瀄汨兮<hi>瀄汨水流皃上音節下越筆切靈字一本作零雨二字</hi>進怊悵<lb/>
而不得<hi>怊敕喬切</hi>白日邈其中出兮陰霾披離以泮釋<hi>童曰霾風</hi>
<hi>雨土也音埋</hi>施岳瀆以定位兮㸦參差之白黑忽崩騫上下<lb/>
兮<hi>晏本作崩鶱翔以上下以徊徨兮</hi>聊按行而自抑<hi>行一作衍</hi>指故都以委<lb/>
墜兮瞰郷閭之脩直<hi>瞰苦浪切</hi>原田蕪穢兮崢嶸榛棘喬木<lb/>
摧解兮垣廬不飾<hi>韓曰公與許孟容書云先墓在城南無異子弟為主自譴逐來消息存亡</hi>
<pb n="KR4c0050_WYG_002-18a"/>
<hi>不一至鄉閭又云城西有數頃田樹果百株多先人手自封殖今已荒穢恐便斬伐有哀憤毁傷之意與此賦</hi>
<hi>同</hi>山嵎嵎以巖立兮<hi>嵎山髙/皃音虞</hi>水汩汩以漂激<hi>汩音骨又越筆切</hi>
魂恍惘若有亡兮<hi>恍恍惚也音怳惘音罔</hi>涕汪浪以隕軾<hi>浪音郎</hi>類<lb/>
曛黄之黭漠兮<hi>韓曰楚詞與曛黄以為期註曛黄葢昏時黭果實黑壊皃音掩</hi>欲周流<lb/>
而無所極紛若喜而佁儗兮<hi>張曰馬融笛賦云佁儗寬容上勅吏切下音毅韻音</hi>
<hi>擬</hi>心囘互以壅塞<hi>互音户俗作㸦一/本又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音支</hi>鐘鼔喤以戒旦兮<lb/>
<hi>喤音横</hi>陶去幽而開寤罾罻蒙其復體兮<hi>童曰罾罻魚網也音曾熨復字</hi>
<hi>一本作後</hi>孰云桎梏之不固<hi>桎手械梏足械上音質下姑沃切</hi>精誠之不可<lb/>
<pb n="KR4c0050_WYG_002-18b"/>
再兮余無蹈夫歸路偉仲尼之聖德兮謂九夷之可居<lb/>
<hi>韓曰論語子欲居九夷或曰陋子曰君子居之何陋之有居叶韻作去聲</hi>惟道大而無所入<lb/>
兮猶流游乎曠野老耼遁而適戎兮指淳茫以縱步<hi>韓曰</hi>
<hi>史記老耼見周衰遂去至闗闗令尹喜曰子將隱矣强為我著書迺著書五千餘言而去又神仙傳老子將去</hi>
<hi>周而出闗以升崑崙闗令尹喜掃門道見老子老子以長生之事教之</hi>蒙莊之恢怪兮寓<lb/>
大鵬之逺去<hi>韓曰莊子蒙人逍遙遊篇云北溟有魚其名曰鵾化而為鳥其名為鵬是鳥也海運</hi>
<hi>則徙于南溟一本作寓大算而逺去</hi>茍逺適之若兹兮胡為故國之為慕<lb/>
首丘之仁類兮斯君子之所譽<hi>孫曰禮記狐死正丘首仁也</hi>鳥獸之<lb/>
<pb n="KR4c0050_WYG_002-19a"/>
鳴號兮有動心而曲顧<hi>孫曰禮記鳥獸喪其羣匹越月踰時則必返巡過其故郷翔鳴</hi>
<hi>焉鳴號焉然後乃能去之</hi>膠余衷之莫能捨兮雖判析而不悟列兹<lb/>
夢以三復兮極明昬而告愬<lb/>
　　囚山賦<lb/>
　　　<hi>孫曰永貞元年公謫居永州元和九年有此賦補注晁太史無咎序公此賦于變騷曰語云仁</hi>
　　　<hi>者樂山自昔達人有以朝市為樊籠者矣未聞以山林為樊籠也宗元謫南海久厭山不可得</hi>
　　　<hi>而出懷朝市不可得而復丘壑草木之可愛者皆陷穽也故賦囚山淮南小山之辭亦言山中</hi>
　　　<hi>不可以久留以謂賢人逺伏非所宜爾何至以幽獨為狴牢不可一日居哉然終其意近招隱</hi>
<pb n="KR4c0050_WYG_002-19b"/>
　　　<hi>故録之</hi>
楚越之郊環萬山兮勢騰踊夫波濤紛對迴合仰伏以<lb/>
離迾兮<hi>迾遮也音列又音例一本無對字</hi>若重墉之相褒爭生角逐上<lb/>
軼旁出兮<hi>張曰軼字迭佚二音</hi>其下坼裂而為壕<hi>壕塹也音豪</hi>欣下頽<lb/>
以就順兮曾不畆平而又髙沓雲雨而漬厚土兮<hi>張曰沓合</hi>
<hi>也漬漚物也沓達合切漬疾智切</hi>蒸鬱勃其腥臊<hi>張曰周禮辨腥臊羶香之不可食者○腥</hi>
<hi>音星臊蘇曹切</hi>陽不舒以擁隔兮羣陰<graphic n="KR2864" url="https://raw.githubusercontent.com/kanripo/KR-Gaiji/master/images/KR2864.png" mimeType="image/png"/>而為曹<hi>韓曰<graphic n="KR2864" url="https://raw.githubusercontent.com/kanripo/KR-Gaiji/master/images/KR2864.png" mimeType="image/png"/>固寒也西京賦涸</hi>
<hi>陰沍寒曹偶也○<graphic n="KR2864" url="https://raw.githubusercontent.com/kanripo/KR-Gaiji/master/images/KR2864.png" mimeType="image/png"/>胡/故切與沍同俗作<graphic n="KR2864" url="https://raw.githubusercontent.com/kanripo/KR-Gaiji/master/images/KR2864.png" mimeType="image/png"/>
                    </hi>側耕危穫茍以食兮哀斯民之<lb/>
<pb n="KR4c0050_WYG_002-20a"/>
增勞<hi>斯民一作小人</hi>攢林麓以為叢棘兮<hi>韓曰山足曰麓易寘于叢棘疏云叢棘謂</hi>
<hi>囚執之處以棘叢而禁之也○麓音鹿</hi>虎豹咆[口*闞]代狴牢之吠嗥<hi>孫曰咆[口*闞]虎豹</hi>
<hi>聲博物志云狴獄别名嗥亦咆也○咆音庖[口*闞]虎檻切狴音陛嗥音豪</hi>胡井眢以管視兮<lb/>
<hi>集註眢目無明也又廢井也左氏宣十二年目于眢井而拯註視虚廢井而求拯已東方朔傳以管窺天○眢</hi>
<hi>音鴛一本胡字上有予字眢又作殞</hi>窮坎險其焉逃顧幽昧之罪加兮雖<lb/>
聖猶病夫嗷嗷匪兕吾為柙兮<hi>韓曰兕似牛一角論語虎兕出於柙註云柙檻</hi>
<hi>也</hi>匪豕吾為牢<hi>孫曰詩執/豕于牢</hi>積十年莫吾省者兮<hi>韓曰公永貞元</hi>
<hi>年乙酉貶永州司馬至元和九年甲午為十年矣明年始召至京師又出為栁州刺史</hi>增蔽吾以<lb/>
<pb n="KR4c0050_WYG_002-20b"/>
蓬蒿聖日以理兮賢日以進誰使吾山之囚吾兮滔滔<lb/>
　　愈膏肓疾賦<lb/>
　　　<hi>孫曰成十年左氏晉景公疾病求醫于秦秦伯使醫緩為之未至公夢疾為二豎子曰彼良醫</hi>
　　　<hi>也懼傷我焉其一曰居肓之上膏之下若我何醫至曰疾不可為也肓鬲也心下為膏公借此</hi>
　　　<hi>以論治國之理焉晏元獻嘗親書此賦云膚淺不類栁文宜去之或曰公少作也肓音荒</hi>
景公夢疾膏肓尚謂虚假命秦緩以候問遂俯伏于堂<lb/>
下<hi>俯伏一作伏身</hi>公曰吾今形體不衰筋力未寡子言其有疾<lb/>
者何也秦緩乃窮神極思曰夫上醫療未萌之兆中醫<lb/>
<pb n="KR4c0050_WYG_002-21a"/>
攻有兆之者目定死生心存取捨亦猶卞和獻含璞之<lb/>
璧伯樂相有孕之馬然臣之遇疾如泥之處埏<hi>張曰地有八埏</hi>
<hi>又和土也埏户連切</hi>疾之遇臣如金之在冶雖九竅未擁四支且<lb/>
安膚腠營胃<hi>膚腠音夫湊營字一作脘</hi>外强中乾<hi>孫曰僖十五年左氏張脈僨興外强</hi>
<hi>中乾言外雖有强形而内實乾竭</hi>精氣内傷神沮脈殫以熱益熱以寒<lb/>
益寒針灸不達誠死之端巫新麥以為讖<hi>讖驗也楚禁切</hi>果不<lb/>
得其所餐<hi>孫曰成十年左氏晉侯夢大厲公覺召桑田巫巫言如夢公曰何如曰不食新矣六月晉</hi>
<hi>侯欲麥使甸人獻麥召桑田巫示而殺之將食張如厠陷而卒○餐七安切</hi>公曰固知天賦<lb/>
<pb n="KR4c0050_WYG_002-21b"/>
性命如彼暄寒短不足悲脩不足歡哂彼醫兮徒精厥<lb/>
術如何為之可觀醫乃勃然變色攘袂而起子無讓我<lb/>
我謂于子我之技也如石投水如弦激矢視生則生視<lb/>
死則死膏肓之疾不救衰亡之國不理巨川將潰非捧<lb/>
土之能塞<hi>捧激勇切</hi>大厦將崩非一木之能止斯言足以諭<lb/>
大子今察乎孰是爰有忠臣聞之憤怨忘廢寢食擗摽<lb/>
感歎<hi>孫曰詩寤辟有摽註辟傷心也摽拊心皃上音闢下婢小匹妙二切</hi>生死浩浩天地<lb/>
漫漫<hi>莫半切</hi>綏之則壽撓之則散善養命者鮐背鶴髮成<lb/>
<pb n="KR4c0050_WYG_002-22a"/>
童兒<hi>孫曰鮐魚名也鮐背謂背有鮐文鮐音台</hi>善輔弼者殷辛夏桀為周漢<lb/>
非藥曷以愈疾非兵胡以定亂喪亡之國在賢哲之所<lb/>
扶匡而忠義之心豈膏肓之所羈絆<hi>羈絆馬絡縶也上居宜切下音半</hi>
余能理亡國之刓弊<hi>刓剸也齊也五官切</hi>愈膏肓之患難君謂之<lb/>
何以醫曰夫八紘之外<hi>紘音宏</hi>六合之中始自生靈及乎<lb/>
昆蟲神安則存神喪則終亦猶道之紊也患出于邪佞<lb/>
身之憊也<hi>憊蒲拜切</hi>疾生于火風彼膏肓之與顛覆匪藥石<lb/>
而能攻者哉因此而言曰余今變禍為福易曲成直寧<lb/>
<pb n="KR4c0050_WYG_002-22b"/>
闗天命在我人力以忠孝為干櫓<hi>音魯</hi>以信義為封殖拯<lb/>
厥兆庶綏乎社稷一言而熒惑退舍<hi>見上貞符序註</hi>一揮而羲<lb/>
和匪昊<hi>孫曰淮南子魯陽公與韓戰酣日暮援戈而揮之日為之反三舍羲和日御也</hi>桑榖生<lb/>
庭而自滅野雉雊鼎而自息<hi>桑榖雉雊二事並見上貞符註雊古候切</hi>誠天<lb/>
地之無親曷膏肓之能極醫者遂口噤心醉<hi>噤巨禁切</hi>跼斂<lb/>
茫然<hi>跼音局</hi>投棄針石匍匐而前<hi>匍扶蒲二音匐音伏又蒲墨切</hi>吾謂治<lb/>
國在天子謂治國在賢<hi>治字一本作活</hi>吾謂命不可續子謂命<lb/>
將可延詎知國不足理疾不足痊佐荒淫為聖主保夭<lb/>
<pb n="KR4c0050_WYG_002-23a"/>
壽為長年皆正直之是與庶將來之勉旃<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0050_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家註柳先生集巻二<lb/>
</p>
<p>
</p>
  </div>
</body>
</text>
</TEI>
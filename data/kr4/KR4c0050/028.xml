<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>栁先生集附録巻二</head> <lb/>
    <p>
<pb n="KR4c0050_WYG_028-1a"/>
欽定四庫全書<lb/>
　栁先生集附録巻二<lb/>
　　評栁子厚詩　　　　　　　　　蘇　軾<lb/>
詩須要有為而後作當以故為新以俗為雅好竒而新<lb/>
乃詩之病栁子厚晚年詩極似陶淵明知詩病也<lb/>
　　又論栁子厚詩<lb/>
栁子厚詩在陶淵明下韋蘇州上退之豪放竒險則過<lb/>
之而温麗靖深不及也所貴於枯淡者謂其外枯而中<lb/>
<pb n="KR4c0050_WYG_028-1b"/>
膏似淡而實美淵明子厚之流是也若中邊皆枯淡亦<lb/>
何足道佛云吾言如食蜜中邊皆甜人食五味知其甘<lb/>
苦者皆是能分别其中邊者百無一也<lb/>
　　又記書栁子厚詩<lb/>
元符已卯閏九月瓊士姜君來儋耳日與予相從庚辰<lb/>
三月乃歸無以贈行書栁子厚飲酒讀書二詩以見别<lb/>
意子歸吾無以遣日獨此二事日相與往還耳二十一<lb/>
日書<lb/>
<pb n="KR4c0050_WYG_028-2a"/>
　　又書栁文瓶賦後<lb/>
漢黄門郎揚雄作酒箴以諷諫成帝其文為酒客難法<lb/>
度士譬之於物曰子猶瓶矣觀瓶之居居井之眉<hi>眉井邊也</hi>
<hi>若人目上之有眉</hi>處髙臨深動常近危酒醪不入口臧水滿懐<lb/>
不得左右牽於纆徽一旦叀<hi>上絹反</hi>礙為瓽<hi>丁浪/反</hi>所轠<hi>音雷</hi>
身提<hi>徒計反</hi>黄泉骨肉為泥<hi>纆徽井索也叀懸也瓽井以甎為甃者也轠擊也言瓶忽</hi>
<hi>懸礙不得下而為井瓽所擊則破碎也提擲入也</hi>自用如此不如鴟夷<hi>鴟夷韋囊以盛</hi>
<hi>酒即今鴟夷滕也</hi>鴟夷滑稽腹如大壺盡日盛酒人復借酤常<lb/>
<pb n="KR4c0050_WYG_028-2b"/>
為國器託於屬車出入兩宫經營公家繇是言之酒何<lb/>
過乎<hi>見前漢陳遵傳遵字孟公耆酒大喜之</hi>或曰栁子厚瓶賦拾酒箴而<lb/>
作非也子雲本以諷諫設問以見意耳當復有荅酒客<lb/>
語而陳孟公不取故史畧之子厚蓋補亡耳然子雲論<lb/>
屈原伍子胥晁錯之流皆以不智譏之而子厚以瓶為<lb/>
智㡬於信道知命者子雲不及也子雲臨憂患顛倒失<lb/>
據當有媿於斯文也耶<lb/>
　　書栁子厚牛賦後<lb/>
<pb n="KR4c0050_WYG_028-3a"/>
嶺外俗皆恬殺牛海南為甚客至髙化載牛渡海百尾<lb/>
一舟遇風不順渴饑相倚以死者無數牛在舟哀鳴出<lb/>
涕既至海南耕者與屠者常相半病不飲藥但殺牛以<lb/>
禱富者至殺十餘牛死者亦不減幸而不死即歸徳於<lb/>
牛以巫為醫以牛為藥間有飲藥者巫輒云神怒病不<lb/>
可治親戚皆為却藥禁醫不得入門人牛皆死而後已<lb/>
地産沉水香必以牛易之黎黎人得牛皆以祭鬼無脱者<lb/>
中國人以沉水香供佛燎帝求福此皆燒牛肉也何福<lb/>
<pb n="KR4c0050_WYG_028-3b"/>
之能得哀哉余莫之能救故書栁子厚牛賦以遺瓊州<lb/>
僧道贇使以曉喻其鄉人之有知者庶幾少衰乎<lb/>
　　又書李赤詩後<lb/>
過姑熟堂下讀李白十詠疑其語淺陋不類太白孫邈<lb/>
云聞之王安國此李赤詩秘閣下有赤集此詩在焉白<lb/>
集中無此赤見栁子厚集自比李白故名赤卒為厠鬼<lb/>
所惑而死今觀此詩止如此而以比太白則其人心病<lb/>
已久非特厠鬼之罪也<lb/>
<pb n="KR4c0050_WYG_028-4a"/>
　　又書黄子思詩集後<lb/>
余嘗評書以謂鍾王之迹蕭散簡逺妙在筆畫之外至<lb/>
唐顔栁始集古今筆法而發之極書之變天下翕然以<lb/>
為宗師而鍾王之法益微至於詩亦然蘇李之天成曹<lb/>
劉之自得陶謝之超然固已至矣而杜子美李太白以<lb/>
英偉絶世之資凌跨百代古之詩人盡廢然魏晉以來<lb/>
髙風絶塵亦少衰矣李杜之後詩人繼出雖有逺韻而<lb/>
才不逮意獨韋應物柳子厚發纎濃於簡古寄至味於<lb/>
<pb n="KR4c0050_WYG_028-4b"/>
淡泊非餘子所及也<lb/>
　　又跋大鑒禪師碑<lb/>
釋迦以文教其譯于中國必託於儒之能言者然後傳<lb/>
逺故大乗諸經至楞嚴則委曲精盡勝妙獨出者以房<lb/>
融筆授故也柳子厚南遷始究佛法作曹溪南嶽諸碑<lb/>
妙絶古今而南華今無刻石者長老重辨師儒釋兼通<lb/>
道學純備以謂自唐至今頌述祖師者多矣未有通亮<lb/>
簡正如子厚者葢推本其言與孟軻氏合其可不使學<lb/>
<pb n="KR4c0050_WYG_028-5a"/>
者日見而常誦之乃具石請余書其文唐史元和中馬<lb/>
緫自䖍州刺史遷安南都䕶徙桂管經略觀察使入為<lb/>
刑部侍郎今以碑考之蓋自安南遷南海非桂管也韓<lb/>
退之祭馬公文亦云自交州抗節畨禺曹溪諡號固非<lb/>
桂管所當請以是知唐史之誤當以碑為正<lb/>
　　又引説先友記<lb/>
昔栁子厚記其先友六十七人於其墓碑之隂考之於<lb/>
傳卓然知名者蓋二十人子厚曰先君之所友天下之<lb/>
<pb n="KR4c0050_WYG_028-5b"/>
善士舉集焉<lb/>
　　袁髙<hi>恕已子唐傳第四十五巻</hi>　　姜公輔<hi>七十七</hi>
　　齊映<hi>七十五</hi>　　　　嚴郢<hi>七十</hi>
　　穆贊<hi>寧子八弟質八十</hi>　　裴樞<hi>六十五</hi>
　　杜黄裳<hi>九十四</hi>　　　楊憑<hi>弟凝五八十</hi>
　　李鄘<hi>七十一</hi>　　　　梁肅<hi>一百二十七文藝傳中</hi>
　　韓愈<hi>一百一</hi>　　　　許孟容<hi>八十七</hi>
　　袁滋<hi>七十六</hi>　　　　盧羣<hi>七十二</hi>
<pb n="KR4c0050_WYG_028-6a"/>
　　鄭餘慶<hi>九十</hi>　　　　奚陟<hi>八十九</hi>
　　盧景亮<hi>八十九</hi>　　　楊於陵<hi>八十八</hi>
　　髙郢<hi>九十</hi>　　　　　柳登<hi>芳子七弟冕五十</hi>
　　又讀栁子厚三戒<lb/>
予讀栁子厚三戒而愛之又嘗悼世之人有妄怒以招<lb/>
悔欲葢而彰者游吳得二事於水濵之人亦似之作二<lb/>
説非有意乎續子厚者也亦聊以自警<lb/>
　　河豚魚説<lb/>
<pb n="KR4c0050_WYG_028-6b"/>
河之魚有豚其名者游於橋間而觸其柱不知違去怒<lb/>
其柱之觸已也則張頰植鬛怒腹而浮於水久之莫動<lb/>
飛鳶過而攫之磔其腹而食之好游而不知止因游而<lb/>
觸物不知罪巳妄肆其忿至於磔腹而死可悲也夫<lb/>
　　烏賊魚説<lb/>
海之魚有烏賊其名者呴水而水烏戲於岸間懼物之<lb/>
窺已也則呴水以自蔽海烏視之而疑知其魚而攫之<lb/>
嗚呼徒知自蔽以求全不知滅迹以杜疑為窺者之所<lb/>
<pb n="KR4c0050_WYG_028-7a"/>
窺哀哉<lb/>
　　又跋晁無咎畫馬<lb/>
晁無咎所藏野馬八出没山谷間意象慘淡如柳子厚<lb/>
所云風鬃霧鬛千里相角然筆法稍疎當是有逺韻人<lb/>
而不甚工者元祐三年宋遐叔張文潜同觀<lb/>
　　書柳子厚詩贈王觀復　　　　　黄庭堅<lb/>
余友王觀復作詩有古人態度雖氣格已超俗但未能<lb/>
從容中玉佩之音左準繩右規矩爾意者讀書未破萬<lb/>
<pb n="KR4c0050_WYG_028-7b"/>
巻觀古人文章未能盡得其規模時所總攬籠絡但知<lb/>
玩其火龍黼黻成章後耶故手書栁子厚詩數篇遺之<lb/>
欲知栁子厚如此學陶淵明乃為能近之耳如白樂天<lb/>
自云效淵明數十篇終不近也<lb/>
　　又跋隂符經後<lb/>
隂符經出於唐李筌熟讀其文知非黄帝書也蓋欲其<lb/>
文竒古反詭譎不經蓋糅雜兵家語作此言又妄託子<lb/>
房孔明諸賢訓註尤可笑惜不經栁子厚一掊擊也<lb/>
<pb n="KR4c0050_WYG_028-8a"/>
　　發明周御史論　　　　　　　　張唐英<lb/>
栁子厚作御史周君碣曰有唐正臣周某字某以諫死<lb/>
葬于某所云天寶中有諂諛至相位賢臣放逐公為御<lb/>
史抗言以白其事得死于墀下然不言周君名字及諂<lb/>
諛為相者誰及賢臣放逐者何人今以唐史質之周君<lb/>
必子諒也諂䛕必牛仙客也賢臣必張九齡也林甫薦<lb/>
仙客為宰相九齡言其不可上不悦罷九齡相位時子<lb/>
諒為御史白於大夫李適之曰仙客不才濫登相位公<lb/>
<pb n="KR4c0050_WYG_028-8b"/>
何得坐觀其事適之遽奏之上怒决配子諒於瀼州至<lb/>
藍田賜死以九齡所薦子諒非其人左遷荆州都督嗟<lb/>
乎九齡以子諒能抗言朝廷之失是不負其職而九齡<lb/>
為能知人爾而明皇悦邪佞之臣反以九齡所薦非其<lb/>
人而逐之如此則後之大臣薦臺諫官者當薦依阿取<lb/>
容喑喑如秋蟬泛泛如浮萍則無患矣何以為朝廷之<lb/>
耳目哉夫植木而欲其茂也必時溉之溉而惡大反自<lb/>
伐之必衰之理也明皇之惡子諒乃自求衰之謂乎西<lb/>
<pb n="KR4c0050_WYG_028-9a"/>
幸之禍有所召爾<lb/>
　　古今詩話<lb/>
劉夢得曰栁八駁韓十八平淮西碑云左飡右粥何如<lb/>
我平淮雅云仰父俯子柳云韓碑兼有帽子使我為之<lb/>
便説用兵伐叛矣劉曰韓碑栁雅各有所長予為詩云<lb/>
城中晨雞喔喔鳴城頭鼓角聲和平美李愬入蔡賊無<lb/>
覺者落句云始知元和十二載四海重見昇平時言十<lb/>
二載以見平淮西之年<lb/>
<pb n="KR4c0050_WYG_028-9b"/>
栁州栁太守種栁栁江邊栁館依然在千株栁拂天後<lb/>
南中丞至黔南人嘲之曰黔南南太守南郡在雲南閒<lb/>
向南亭畔南風變俗談<lb/>
　　歸叟詩話<lb/>
鄭谷雪詩云江上晚來堪畫處漁人披得一簔歸此村<lb/>
學堂中語也如栁子厚千山鳥飛絶萬徑人蹤滅孤舟<lb/>
簔笠翁獨釣寒江雪此信有格也哉作詩者當以此為<lb/>
標凖<lb/>
<pb n="KR4c0050_WYG_028-10a"/>
　　冷齋夜話<lb/>
栁子厚詩曰漁翁夜傍西巖宿曉吸清湘然楚竹烟消<lb/>
日出不見人欸乃一聲山水緑回看天際上中流巖上<lb/>
無心雲相逐東坡評詩云以竒趣為宗反常合道為趣<lb/>
熟味之此詩有竒趣其尾兩句雖不必亦可欸乃三老<lb/>
相呼聲也<lb/>
　　石林詩話<lb/>
東方朔作荅客難雖揚子雲亦因之作解嘲此由是太<lb/>
<pb n="KR4c0050_WYG_028-10b"/>
𤣥法言之意正子雲所見也故班固從而作答賔戲東<lb/>
京以後諸公釋譏應謔紛然迭起枚乗始作七發其後<lb/>
遂有七啓七攄等後世始集之為七林文章至此安得<lb/>
不衰乎惟韓退之栁子厚始復傑然知屋下架屋之病<lb/>
如進學解即答客難也送窮文即逐貧賦也小有出入<lb/>
便成古作者之意古今文章變態已極雖源流不免有<lb/>
所從來終不肯屋下架屋子厚晉問天對之類髙出魏<lb/>
晉無後世因縁卑陋之氣至於諸賦更不蹈襲屈宋一<lb/>
<pb n="KR4c0050_WYG_028-11a"/>
句則二人皆在嚴忌王褒上數等也<lb/>
蔡天啓云嘗與張文潛論韓栁五字警句文潛舉退之<lb/>
暖風抽宿麥晴雨巻旗歸子厚壁空殘月曙門掩候虫<lb/>
秋皆為集中第一<lb/>
　　重修羅池廟記　　　　　　　　丘　崇<lb/>
唐元和十年州刺史柳侯至以聖人所常行之道善其<lb/>
民四年不幸而平時浹人胷中者已深人將釋之而不<lb/>
得追其嘗與部將魏忠輩驛亭酒間語乃祠于羅池自<lb/>
<pb n="KR4c0050_WYG_028-11b"/>
歐陽翼之夢李儀之死人尤神之以憂患乞憐者毎毎<lb/>
獲報如所庶幾三百餘年英靈猶存皇朝元祐五年賜<lb/>
額曰靈文廟崇寧三年賜爵曰文恵侯從斯民之欲也<lb/>
廟閲日深仰見星斗螘封蠧蝕幾莫能支而承糦踐籩<lb/>
袂猶相屬所謂施利錢者嵗不知幾何率以十萬為公<lb/>
帑用餘則廟得之以備營繕然一嵗之間給公而外所<lb/>
存無幾雖欲改作將焉能為郴陵朱公以政和二年十<lb/>
一月視守事三日具禮謁欵見其所託大不足以稱侯<lb/>
<pb n="KR4c0050_WYG_028-12a"/>
四顧躊躇隠然于中者久之退而考其故事得廟利嵗<lb/>
時移用之狀語諸僚佐曰侯生死皆有功德於斯民而<lb/>
祠宇敝陋如此吾曹當思有以崇大之奈何牟其利以<lb/>
事封靡乎侯無譴寧獨不愧於吾心燕衎可寢也豆觴<lb/>
可裁也土木之役上求則費公下斂則耗衆曷若歸其<lb/>
利於廟纎毫籍之久自可舉咸曰然未幾籍以羡告州<lb/>
監兵陳莘者開敏有幹局俾掌其事購材募能取足於<lb/>
籍堂室門序卑髙如儀煥然一新觀者嗟異又撫其餘<lb/>
<pb n="KR4c0050_WYG_028-12b"/>
材構亭于羅池之北因以名之亭與廟異區而同名者<lb/>
不特謂江山之勝作也嗚呼泂酌可以祀皇天噫嘻可<lb/>
以祈上帝未有誠而不能動者也心者靈之府而誠出<lb/>
於其中神人殊方靈未始異以其出於未始異者合之<lb/>
於冥冥之間神能違之乎世俗膴仕情隨泰遷燕衎自<lb/>
娛豆觴自奉凡可以適已者無所不為公則不爾惟崇<lb/>
大於侯是思卒使侯祠既壯而麗則其誠可謂至矣千<lb/>
里而郡非獨其守任民之責神與有焉年無饑饉氣無<lb/>
<pb n="KR4c0050_WYG_028-13a"/>
乖癘此民之所望於神者民之所望公之所祈也致其<lb/>
誠於神以祈民福公豈可與世俗者同日而語哉政和<lb/>
三年十月望日承事郎通判融州軍州事丘崇記<lb/>
　　柳文序　　　　　　　　　　　嚴有翼<lb/>
唐之文章無慮三變武徳以來㳂江左餘風則以絺章<lb/>
繪句為尚開元好經術則以崇雅黜浮為工至於法度<lb/>
森嚴抵轢晉魏上軋周漢渾然為一王法者獨推大厯<lb/>
貞元間是時雖曰美才輩出其能以六經之文為諸儒<lb/>
<pb n="KR4c0050_WYG_028-13b"/>
倡者不過韓退之而止耳栁子厚而止耳退之之文史<lb/>
臣謂其與孟軻揚雄相表裏故後之學者不復敢置議<lb/>
論子厚不幸其進於朝適當王叔文用事之時叔文工<lb/>
言治道順宗在東宫頗信重之迨其踐祚方欲有所施<lb/>
為然與文珍韋臯等相忤内外讒譖交口詆誣一時在<lb/>
朝例遭竄逐而八司馬之號紛然出矣作史者不復審<lb/>
訂其是非第以一時成敗論人故黨人之名不可湔洗<lb/>
嗚呼子厚亦可謂重不幸矣尚頼本朝文正范公之推<lb/>
<pb n="KR4c0050_WYG_028-14a"/>
明之也曰劉禹錫柳宗元吕温坐王叔文黨貶廢不用<lb/>
覽數君子之述作禮意精宻渉道非淺如叔文狂甚義<lb/>
必不交叔文以藝進東宫人望素輕然傳稱知書好論<lb/>
理道為太子所信順宗即位遂見用引禹錫等决事禁<lb/>
中及議罷中人兵權牾俱文珍輩又絶韋臯私請欲斬<lb/>
劉闢其意非忠乎臯銜之㑹順宗病篤臯揣太子意<lb/>
請監國而誅叔文憲宗納臯之謀而行内禪故當朝左<lb/>
右謂之黨人者豈復見雪唐書蕪駁因其成敗而書之<lb/>
<pb n="KR4c0050_WYG_028-14b"/>
無所裁正孟子曰盡信書不如無書吾聞夫子褒貶不<lb/>
以一毫而廢人之業也嗚呼如文正公之論人可謂明且<lb/>
恕矣死者有知子厚豈不伸眉於地下余嘗嗜子厚之<lb/>
文苦其難讀既稽之史傳以校其譌繆又攷之字書以<lb/>
證其音釋編成一帙名曰栁文切正雖懸金於市曽無<lb/>
吕氏之精然置筆于藩姑效左思之篤後之君子無或<lb/>
誚焉紹興三十二年嵗次壬午春三月十一日建安嚴<lb/>
有翼序<lb/>
<pb n="KR4c0050_WYG_028-15a"/>
　　韓栁音釋序　　　　　　　　　張敦頥<lb/>
唐初文章尚有江左餘習至元和間始粹然返於正者<lb/>
韓栁之力也兩家之文所傳<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>久舛剥殆甚韓文屢經<lb/>
校正往往鑿以私意多失其真余前任邵武教官日曽<lb/>
為讎勘頗備悉并考正音釋刻於正文之下惟栁文簡<lb/>
古不易校其用字奥僻或難曉給事沈公<hi>晦</hi>嘗用穆伯<lb/>
長劉夢得曽丞相晏元獻四家本參考互證凡漫乙是<lb/>
正二千餘處往往所至稱善今四明所刋四十五巻者<lb/>
<pb n="KR4c0050_WYG_028-15b"/>
是也惟音釋未有傳焉余再分教延平用此本篇次撰<lb/>
集凡二千五百餘字其有不用本音而假借佗音者悉<lb/>
原其來處或不知來處而諸韻玉篇説文類篇亦所不<lb/>
載者則闕之尚慮膚淺弗辨南北語音之訛其間不無<lb/>
謬誤頼同志者正之紹興丙子十月新安張敦頥書<lb/>
　　栁文後跋　　　　　　　　　　錢　重<lb/>
重讀栁文至吏商篇首句曰吏而商也汚吏之為商不<lb/>
如廉吏之商其為利也博常疑其造端無含蓄必有脱<lb/>
<pb n="KR4c0050_WYG_028-16a"/>
句後得善本乃云吏非商也吏而商汚吏之為商不如<lb/>
廉吏之商其為利也博於是欣然笑曰此子厚之所以<lb/>
為文也且使子厚不首言吏非商也四字則不足以見<lb/>
此文之作出於不得已欲誘為利而仕者之意故古文<lb/>
或有脱字及訛舛處能使一篇文意不貫精神索然者<lb/>
信矣子厚居愚溪幾十年間中捨尋遊山水外往往沈<lb/>
酣於文字中故其文至永尤髙妙為後世學士大夫所<lb/>
宗師重冒昧分教此邦意為栁文必有佳本及取觀之<lb/>
<pb n="KR4c0050_WYG_028-16b"/>
脱繆訛誤特甚而又墨板嵗久漫滅大半今史君趙<lb/>
公天族英傑平生酷好古文所謂落筆妙天下者也<lb/>
一日命重為之是正且俾盡易其板之朽弊者然重<lb/>
吳興人也來永幾五十程栁文善本在鄉中士夫家<lb/>
頗多而永反難得所可校勘者止得三兩本他無從<lb/>
得之其所是正豈無遺恨尚頼後之君子博求而精校<lb/>
之庶子厚妙思寓於一字一句中者悉呈露為益不淺<lb/>
矣紹熈辛亥仲秋一日迪功郎永州州學教授錢重謹<lb/>
<pb n="KR4c0050_WYG_028-17a"/>
書<lb/>
　　仝前　　　　　　　　　　　　趙善愖<lb/>
前輩謂子厚在中朝時所為文尚有六朝規矩至永州<lb/>
始以三代為師下筆髙妙直一日千里退之亦云居閒<lb/>
益自刻苦務記覽為詞章而子厚自謂貶官來無事乃<lb/>
得馳騁文章此殆子厚天資素髙學力超詣又有佳山<lb/>
水為之助相與感發而至然耶子厚居永最久作文最<lb/>
多遣言措意最古衡湘以南士之經師承講畫為文詞<lb/>
<pb n="KR4c0050_WYG_028-17b"/>
者悉有法度可觀意其故家遺俗得之親授本必精良<lb/>
與它所殊及到官首取閲之乃大不然訛脱特甚推原<lb/>
其故豈非以子厚嘗居是邦姑刻是集傳疑承誤初弗<lb/>
精校歟抑永之士子當時傳寫藏去久而廢散不復可<lb/>
考歟因委廣文錢君多求善本訂正且併易其漫滅者<lb/>
視舊善矣雖然安知不猶有舛而未真遺而未盡者乎<lb/>
後之君子好古博雅當有以是正盡善云紹熈二年八<lb/>
月旦零陵郡守郇國趙善愖跋<lb/>
<pb n="KR4c0050_WYG_028-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0050_WYG_028-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栁先生集附録巻二<lb/>
</p>
<p>
</p>
  </div>
</body>
</text>
</TEI>
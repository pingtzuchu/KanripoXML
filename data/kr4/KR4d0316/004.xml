<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集巻四</head>
    <p>
<pb n="KR4d0316_WYG_004-1a"/>
欽定四庫全書<lb/>
　東澗集巻四　　　　　　宋　許應龍　撰<lb/>
　　制<lb/>
　　　權刑部尚書兼權吏部尚書李鳴復除端明殿<lb/>
　　　學士簽書樞宻院事制<lb/>
精神折千里之衝方恢逺略文武為萬邦之憲允賴真<lb/>
儒擢諸喉舌之官付以樞機之寄肆頒渙號式副具瞻<lb/>
具官某識敏才髙氣和節勁備光大含洪之徳休焉有<lb/>
<pb n="KR4d0316_WYG_004-1b"/>
容無黨偏好惡之私粹然出正晉登憲府大振朝綱典<lb/>
銓如止水之平論事有回天之力善於其職既允穆於<lb/>
師言庸嘉乃勲遂擢居於右府升華秘殿増錫爰田噫<lb/>
輔予一人既善謀而善斷式是百辟當同徳以同心益<lb/>
展壯猷輔成至治<lb/>
　　　吏部尚書兼給事中兼侍讀余天錫除端明殿<lb/>
　　　學士同簽書樞宻院事制<lb/>
朕治欲更新人惟求舊尚書納言喉舌雖有賴於論思<lb/>
<pb n="KR4d0316_WYG_004-2a"/>
執政猶吾股肱盍益隆於委寄肆升右府式渙明綸具<lb/>
官某望重羣公才周萬務好賢樂善休焉其如有容遇<lb/>
主遭時進而不失其正自登儒級晉陟周行毋日月以<lb/>
為功徧歴清華之選上星辰而聽履更宣彈壓之威既<lb/>
夙著於休聲屢興思於宣室况有附翼攀鱗之舊宜膺<lb/>
任人共政之圖遂寄徑於天官旋升班於樞筦併躋端<lb/>
殿申衍圭畬吁是究是圖方欲理内而御外汝為汝翼<lb/>
當思强本以折衝庻寛宵旰之憂亟底敉寕之績欽承<lb/>
<pb n="KR4d0316_WYG_004-2b"/>
予命時乃之休<lb/>
　　　金紫光禄大夫右丞相兼樞宻使喬行簡特授<lb/>
　　　觀文殿大學士醴泉觀使兼侍讀制<lb/>
門下寅亮天地實司洪化之權爕理隂陽允謂經邦之<lb/>
道既勤輔翼必遂感通何引咎以自陳屢抗章而丐去<lb/>
爰頒異數曲徇髙懐具官某節挺後凋道推先覺介然<lb/>
有守中不倚和不流公而忘私徳可尊事可法乆任獻<lb/>
納論思之職晉登凝承輔弼之司知無不言每務防㣲<lb/>
<pb n="KR4d0316_WYG_004-3a"/>
而杜漸引之當道未嘗揚已以取名迨晉長於秉樞益<lb/>
憂邊而思職爰立作相暨予同心進思盡忠文武為萬<lb/>
邦之憲定而能慮精神折千里之衝屬届明禋倐聞震<lb/>
電兹髙穹之示戒念精意而欽承乃荐上於嚢封遽力<lb/>
求於䇿免側身修行朕方懐寅畏之思當軸處中爾盍<lb/>
圖銷弭之實胡為勇退莫遂挽留作朕股肱既乆著勤<lb/>
勞之績全其體貎盍愈加恩渥之隆秘殿升華真祠均<lb/>
佚俾輔成於台徳仍進讀於經帷茂對殊休以光晚節<lb/>
<pb n="KR4d0316_WYG_004-3b"/>
於戲予欲汝為汝翼當仰體於深知爾有嘉謀嘉猷尚<lb/>
毋忘於忠告以永終譽益懋逺圖<lb/>
　　　特進左丞相兼樞宻使鄭清之特授觀文殿大<lb/>
　　　學士醴泉觀使兼侍讀制<lb/>
門下王者承意而從事每懐寅畏之思宰相理物以代<lb/>
天實任爕調之寄欲潜銷於變異當共致以嚴恭胡辭<lb/>
政柄之司屢上嚢封之奏勉從雅志爰錫湛恩具官某<lb/>
心正氣和量宏識逺卓爾負廟堂之器瀟然如山澤之<lb/>
<pb n="KR4d0316_WYG_004-4a"/>
癯舊學於甘盤已致緝熙光明之益選衆舉伊尹晉登<lb/>
凝承輔弼之尊屬當更化之初首任秉鈞之重収召耆<lb/>
哲拔去凶邪以亷律貪一洗舊汙之染量能授職咸欣<lb/>
公道之開雖振厲以更新每彌縫而藏用入而陳善為<lb/>
格君心之非出以告人曰惟我后之徳期予于治時乃<lb/>
之休何積潦之甫停至明禋而復作曄曄震電昭垂警<lb/>
戒之機翼翼小心敢替側修之謹將欲致和於枹鼓曷<lb/>
嘗移咎於股肱乃荐騰引去之章竟莫遂挽留之意肆<lb/>
<pb n="KR4d0316_WYG_004-4b"/>
升華於秘殿仍進讀於經帷全其素節之髙假以真祠<lb/>
之佚於戲學於古訓尚資良弼之交修克享天心罔俾<lb/>
前賢之専美以永終譽茂對殊休<lb/>
　　　知福州余天錫除吏部尚書兼給事中兼侍讀<lb/>
　　　制<lb/>
銓綜人材凡屬天官之掌維持政本實歸𤨏闥之司矧<lb/>
進讀於經筵尤輔成於君徳獨兼兹選允謂殊榮具官<lb/>
某學粹而才通量洪而識敏自登儒級亟躋朝路之華<lb/>
<pb n="KR4d0316_WYG_004-5a"/>
不出都門峻陟文昌之位念久安於閑館俾出鎮於全<lb/>
閩然道阻且長莫便庭闈之奉而人惟求舊趣歸禁近<lb/>
之班冠常伯而専封駮之權侍書帷而輔緝熙之學既<lb/>
清且要其任匪輕往服厥官當體眷懐之篤以報其上<lb/>
盍殫獻納之忠時乃之休以永終譽<lb/>
　　　同簽書樞宻院余天錫除簽書樞宻院事制<lb/>
折千里之衝已賴樞機之宻加一級之賜式彰簡眷之<lb/>
隆渙號誕敷師言允穆具官某氣和識敏學邃行醇以<lb/>
<pb n="KR4d0316_WYG_004-5b"/>
仁存心每務愛人而利物有猷告后曷嘗揚已以取名<lb/>
徧歴清華晉司宥宻憂邉思職並處置以得宜同寅協<lb/>
恭善彌縫而藏用人無異議朕所深嘉肆陞右府之班<lb/>
叶賛廟謨之運進封公爵申錫爰田雖率舊章實昭新<lb/>
渥噫竭股肱之力加忠貞以輔一人庻道徳之威成安强<lb/>
以清四海祇若朕命益展壯猷<lb/>
　　　司農寺官髙定子除司農卿兼玉牒官兼樞宻<lb/>
　　　都承㫖制<lb/>
<pb n="KR4d0316_WYG_004-6a"/>
積貯天下之大命也𨽻於大農而卿實總之茍匪通才<lb/>
曷稱厥職以爾學粹詞宏氣和心正施於政事所至有<lb/>
聲江左將輸公勤辦治戎監外府之擢未酬爾勞九扈<lb/>
正卿肆以命汝纂修瑶牒俾賛樞庭疊畀榮恩以階顯<lb/>
用益宏逺業庸副深知<lb/>
　　　簽書樞宻院事李宗勉除參知政事制<lb/>
强本折衝已賴樞機之宻任人共政尤資丞弼之良爰<lb/>
命真儒肆頒渙號具官某才髙識逺外寛内明正色立<lb/>
<pb n="KR4d0316_WYG_004-6b"/>
朝蹇蹇厲匪躬之節愛君憂國惓惓懐納善之忠允謂<lb/>
藎臣晉登右府隨機應變克壯其猷協恭和衷同底於<lb/>
道肆擢躋於參預俾盡展於經綸式循邦典之彞載陟<lb/>
文階之峻復増多邑申衍圭畬噫道徳之威成安强予<lb/>
欲茂中興之業股肱之寄在忠力爾其殫叶賛之勤時<lb/>
乃之休以永終譽<lb/>
　　　林光謙除樞宻院編修官依舊督府主管機宜<lb/>
　　　文字制<lb/>
<pb n="KR4d0316_WYG_004-7a"/>
外著勞能内升職任所以為趨事赴功之勸也以爾通<lb/>
變之才隨試輙效丞戎監而佐督幕游刃恢恢經理兵<lb/>
儲不勞而辦宜進編摩之職以旌爾能益究乃心嗣有<lb/>
殊擢<lb/>
　　　髙奎除樞宻院檢詳諸房文字制<lb/>
本兵之寄其責甚重協賛謀畫尤貴得人以爾有文有<lb/>
學知㣲知彰比任編摩繼登宰掾廟堂宻務盖知之詳<lb/>
講之熟矣與其出秉於麾節孰若入佐於籌帷其展壯<lb/>
<pb n="KR4d0316_WYG_004-7b"/>
猷以階顯用<lb/>
　　　韓大倫除中書門下省檢正諸房文字制<lb/>
朕為官擇人必先歴試善於其職遂使為真以爾公而<lb/>
無私勤而且敏剸煩治劇綽綽有餘昔兼省闥之司宻<lb/>
賛廟謨之運既能勝任何以假為爰正厥官以昭予眷<lb/>
仍總提於國用俾展布於才猷勉續前功嗣膺殊擢<lb/>
　　　禮部尚書游似除吏部尚書制<lb/>
八座班聨雖俱髙於法從六卿職掌尤莫重於銓曹疇<lb/>
<pb n="KR4d0316_WYG_004-8a"/>
咨已試之長爰錫維新之命具官某性資和粹學術邃<lb/>
深久徧歴於清華每自安於靖退侍邇英之讀納誨輔<lb/>
台任宗伯之司修禮明樂比典省闈之舉咸推藻鑑之<lb/>
公載念冡卿實總文部既能選士以考實豈難為官而<lb/>
擇人况嘗攝承僉謂簡要肆予命汝式資甄别之精惟<lb/>
時懋哉庸試陶鈞之業以永終譽嗣對殊休<lb/>
　　　兵部侍郎兼權吏部尚書趙彦悈除權吏部尚<lb/>
　　　書制<lb/>
<pb n="KR4d0316_WYG_004-8b"/>
惟爾之能宜任銓曹之寄試可乃已遂申渙號之頒允<lb/>
穆師言式昭隆眷具官某被服儒術標的宗盟老成而<lb/>
有典刑可尊可法靖共而好正直不倚不流勸講經帷<lb/>
升華武部屬闕天官之長式資氷鑑之明僉謂清通宜<lb/>
用委任爰正文昌之秩仍兼𤨏闥之司往既乃心以稱<lb/>
朕意<lb/>
　　　户部侍郎兼權兵部尚書兼知臨安府趙與權<lb/>
　　　權戸部尚書制<lb/>
<pb n="KR4d0316_WYG_004-9a"/>
八座班聨實髙於法從六卿職掌莫劇於民曹疇咨已<lb/>
試之長爰錫維新之命具官某被服儒術標的宗英剛<lb/>
而義簡而㢘來能名至能應自陟地官之貳兼司天府<lb/>
之雄扶弱抑强里閭安業散財發廩穉耋懐恩撫軍如<lb/>
挾纊之温禱雨則隨車而至雖攝大司馬之職未酬京<lb/>
兆尹之勞肆頒綸恩擢冠民部豈特究財賦之本末尤<lb/>
有資朝夕之論思爾所優為奚勞多訓<lb/>
　　　權户部尚書趙與權除户部尚書制<lb/>
<pb n="KR4d0316_WYG_004-9b"/>
京師衆大之區既騰偉績民部劇煩之任尤賴長才爰<lb/>
畀真除式昭隆委具官某至剛而直大雅不羣毋日月<lb/>
以為功亟躋華貫上星辰而聽履兼領神臯善政得民<lb/>
休聲載路宜正文昌之位以旌治行之優載念版曹實<lb/>
司國用善於其職已洞究於源流圖惟厥終庻永臻於<lb/>
豐裕益觀來效嗣有殊榮<lb/>
　　　宣奉大夫鄒應龍除禮部尚書制<lb/>
不見賈誼乆勤宣室之思僉曰伯夷宜錫秩宗之命肆<lb/>
<pb n="KR4d0316_WYG_004-10a"/>
頒召節趣使造朝具官某器度恢宏風規峻整奥學探<lb/>
聖賢之藴魁名滿宇宙之間入則徧歴於清華出則荐<lb/>
臨於藩屏屬予踐阼之始畀以納言之司胡厭直於承<lb/>
明乃久安於真館雖辭榮避寵固欲全素節之髙然思<lb/>
治勵精詎可後舊人之任遂頒渙渥復位文昌其殫日<lb/>
月獻納之忠益振夙夜寅清之譽以階大任式副具瞻<lb/>
　　　權工部尚書李鳴復除權刑部尚書制<lb/>
為官擇人方畀共工之任明刑弼教復新寵命之頒雖<lb/>
<pb n="KR4d0316_WYG_004-10b"/>
均號於文昌實晉升於華武具官某風規凝重器局恢<lb/>
宏即之也温備四時之和氣撓之不濁凜萬壑之層氷<lb/>
自陟憲臺力扶公道去其太甚每思激濁以揚清知無<lb/>
弗言未嘗矯枉而過正特授納言之職已為不次之除<lb/>
兹長刑曹益昭隆眷庻獄庻慎式資明允之才嘉謀嘉<lb/>
猷尤賴論思之益期予于治時乃之休<lb/>
　　　權禮部侍郎趙汝談除權刑部尚書制<lb/>
明刑弼教期臻帝治之隆帥屬佐王允賴秋官之長疇<lb/>
<pb n="KR4d0316_WYG_004-11a"/>
咨輿論無易耆英具官某標的宗盟被服儒術入則代<lb/>
言於鰲禁出則奏最於熊轓典禮而作秩宗藹著直清<lb/>
之譽納誨而輔台徳每殫啟沃之忠爰新渙號之頒晉<lb/>
陟文昌之峻庻獄庻慎豈惟資明允之才嘉謀嘉猷當<lb/>
愈罄論思之益往服厥職以副予知<lb/>
　　　起居郎兼權吏部侍郎王極特除吏部侍郎制<lb/>
載惟選部莫劇右銓文法舞於吏胥奸欺迭出簿書盈<lb/>
於几閣考察尤艱式資已試之長爰錫維新之命具官<lb/>
<pb n="KR4d0316_WYG_004-11b"/>
某量涵溟渤秀挹岷峨每湛若以無營尤介然而有守<lb/>
峩冠烏府不吐剛而茹柔秉筆螭蚴善記言而書動比<lb/>
兼銓綜僉謂清通何以假為盍示褒遷之寵肆予命汝<lb/>
益加甄别之精茂對殊休以階大用<lb/>
　　　兵部侍郎范鍾除吏部侍郎制<lb/>
掌六典之貳而逆邦治其事實繁以三銓之法而官人<lb/>
材非賢曷任具官某學臻道閫譽冠時髦省事清心澹<lb/>
乎若深淵之靚修身端行渾然如璞玉之純粤從朝路<lb/>
<pb n="KR4d0316_WYG_004-12a"/>
之登以至甘泉之從藹然碩望簡在朕心既振職于兵<lb/>
曹宜持衡於文部况昔居郎省已荐宣銓綜之勞今晉<lb/>
陟貳卿當益振清通之譽勿云序進嗣有恩榮<lb/>
　　　試中書舍人袁甫權吏部侍郎制<lb/>
西掖代言方睹舍人之様右銓典選亟躋小宰之班盖<lb/>
疇已試之長爰錫維新之命具官某氣全剛大望重魁<lb/>
倫言則成文得易直簡嚴之體施於有政馳公勤精敏<lb/>
之聲既左右之俱宜盍清華之徧歴敷文緯國已資潤<lb/>
<pb n="KR4d0316_WYG_004-12b"/>
色以討論量能授官尤賴清通而平允肆予命汝欽乃<lb/>
攸司庻因衡鑑之公以卜甄陶之業<lb/>
　　　起居郎兼權吏部侍郎吳泳特除吏部侍郎制<lb/>
持衡銓部藹著休聲出綍昕庭真陞小宰雖事權之仍<lb/>
舊而渙渥之維新具官某識逺而才髙氣和而節勁難<lb/>
兄難弟相輝臺省之間有徳有言傑出搢紳之表惟所<lb/>
學之既正顧何施而不宜君舉必書咸稱直筆予言其<lb/>
代賁飾皇猷至兼銓綜之司藉甚清通之譽既云試可<lb/>
<pb n="KR4d0316_WYG_004-13a"/>
何以旌能秩爰正於貳卿班益髙於法從善於其職繇<lb/>
裁鑑之精明推其所為乃陶甄之事業益殫所藴庸副<lb/>
予知<lb/>
　　　權兵部侍郎范鍾除兵部侍郎制<lb/>
掌九伐之法已著休聲頒一札之書俾膺真命式昭隆<lb/>
眷以穆師言具官某温乎其和介然有守徧歴清華之<lb/>
選晉升侍從之班勸講邇英每務輔台而納誨司戎亞<lb/>
旅益思立武以足兵比典禮闈克精藻鑑爰正貳卿之<lb/>
<pb n="KR4d0316_WYG_004-13b"/>
秩載新渙號之揚以序而升姑徇彞章之舊度徳而定<lb/>
嗣膺異渥之榮往服厥官以稱朕意<lb/>
　　　淮東總領兼知鎮江府吳淵除權兵部侍郎制<lb/>
克壯其猷已底要衝之固渙汗其號晉升法從之班以<lb/>
穆師言式昭隆眷具官某材髙通變謀極機深至能應<lb/>
來能名直而温强而毅入賛樞機之宻出宣藩翰之勞<lb/>
積倉裹糧贍給貔貅之衆蠲租减賦綏安鴻雁之民遂<lb/>
令鐵甕之區益鞏金城之勢厥有成績盍錫徽章趣覲<lb/>
<pb n="KR4d0316_WYG_004-14a"/>
楓宸俾貳兵曹之任聨榮棣萼益増朝列之輝殫而獻<lb/>
納之忠賛我修攘之政善於其職時乃之休<lb/>
　　　侍御史李大同除權刑部侍郎制<lb/>
正色立朝獨厲方剛之操以徳詔爵盍居侍從之班爰<lb/>
錫徽章式昭隆眷具官某道推先覺節挺後凋晉秩諫<lb/>
垣每務閑邪而陳善輔成君徳未嘗揚已以取名典容<lb/>
臺而惟寅惟清秉直筆而記言記動欲大明於國是復<lb/>
擢寘於臺端乃以親嫌力求遜避載念刑曹之貳實持<lb/>
<pb n="KR4d0316_WYG_004-14b"/>
邦憲之平儻非端介以無私寕免重輕之失當肆予命<lb/>
汝式資明允之才進思盡忠更賴謀猷之告益宏逺業<lb/>
茂對殊休<lb/>
　　　太府卿兼知臨安府史巖之除權刑部侍郎制<lb/>
選禮樂詩書之帥俾鎮神臯陞論思獻納之班式昭異<lb/>
渥藩宣増賁委寄彌隆具官某心醇而氣和才髙而識<lb/>
敏有是父有是子俱陟從臣難為兄難為弟並分戎閫<lb/>
然念京師之地實關風俗之樞惟爾之能足勝其任雖<lb/>
<pb n="KR4d0316_WYG_004-15a"/>
正陟月卿之位未足重天府之權爰錫明綸晉貳憲部<lb/>
其體朕心之眷亟圖治效之優益懋逺猷以階大任<lb/>
　　　殿中侍御史李韶除權工部侍郎制<lb/>
立朝正色既馳謇諤之聲任官推賢盍畀論思之職肆<lb/>
頒渙渥庸示隆知具官某公而忘私定而能應雖躋榮<lb/>
路每懐勇退之心既陟諫垣復厲敢言之氣旋登憲府<lb/>
益振朝綱然於激揚清濁之間初蔑好惡黨偏之意人<lb/>
無異議朕所深嘉疇若予工俾董繕修之政入告於内<lb/>
<pb n="KR4d0316_WYG_004-15b"/>
盍殫剴切之忠茂對殊休以階大任<lb/>
　　　殿中侍御史李宗勉除工部侍郎兼給事中制<lb/>
進思盡忠允謂正直端方之士徳以詔爵盍居言語侍<lb/>
從之班爰錫徽章庸昭隆眷具官某英姿玉立直節氷<lb/>
清見善明而用心剛介然有守行已恭而事上敬知無<lb/>
不言每於激揚清濁之間初蔑好惡黨偏之意人無異<lb/>
議朕所深知俾晉貳於起曹仍升華於瑣闥資爾正色<lb/>
敢言之氣振兹批敕還詔之風益展大猷以階大用<lb/>
<pb n="KR4d0316_WYG_004-16a"/>
　　　右文殿修撰吳潛除權兵部侍郎兼檢正制<lb/>
甘泉侍從之班必資重望省闥經綸之任尤賴通材儻<lb/>
匪其人曷兼兹職具官某學該流略名擅魁倫素節剛<lb/>
方有是父有是子紫荷輝映難為弟難為兄入則増重<lb/>
於朝廷出則馳聲於麾節非榮進素定曷膺大任之隆<lb/>
况才徳俱髙詎可久勞於外擢陞武庫仍冠都司其殫<lb/>
論思獻納之忠以基輔賛彌縫之業祗服休命永肩一<lb/>
心<lb/>
<pb n="KR4d0316_WYG_004-16b"/>
　　　蔡節除司農卿兼檢正制<lb/>
倉廩委積悉賴大農雖設屬立貳以任其責而為之長<lb/>
者其職尤髙雖以次遷實階顯用以爾䟽通無壅亷靜<lb/>
寡求出典輔藩入登朝列郎闈寺監無施不宜省闥彌<lb/>
綸奉公守正力求外補勉徇雅懐然思多事之時正賴<lb/>
長才之用復還舊職進陟正卿益究乃心以稱朕意<lb/>
　　　王伯大除吏部郎中制<lb/>
銓選之任其平如衡不容一毫之輕重也非公爾忘私<lb/>
<pb n="KR4d0316_WYG_004-17a"/>
曷稱厥職以爾安恬有守詳練而明荐典侯藩㢘勤不<lb/>
擾肅將使指風采聳聞擢寘銓曹師言允穆其以激濁<lb/>
揚清之志施之量材授職之間肆觀爾能嗣有褒寵<lb/>
　　　李劉陞禮部郎中制<lb/>
郎官上應列宿其任匪輕由同而正必以資歴示不容<lb/>
以驟得也以爾學富淵源文諧韶濩演綸西掖嚮用方<lb/>
隆正陞儀曹姑循常典賢能不待次而舉當毋以日月<lb/>
為功也其祇成命即沐殊榮<lb/>
<pb n="KR4d0316_WYG_004-17b"/>
　　　李劉除禮部郎官制<lb/>
儀曹之選事簡職清西掖北門皆繇此而進以爾髙才<lb/>
天賦奥學海涵作為詞章備雅健渾深之體迭更麾節<lb/>
藹寛和正直之稱僉謂真儒盍還清著載念南宫牋奏<lb/>
之職實資東里潤色之工惟爾之能足勝其任往祇成<lb/>
命以副朕知<lb/>
　　　韓大倫除金部貟外郎制<lb/>
國家財賦分𨽻四總而歸於版曹者二十餘郡百爾所<lb/>
<pb n="KR4d0316_WYG_004-18a"/>
需皆仰於此茍匪通才曷勝其任以爾勲臣之孫瀟然<lb/>
儒素㢘勤通敏所居見稱比司餉臺究心措畫不加賦<lb/>
而用足朕甚嘉之擢寘兹職誰曰不宜肆觀爾能尚有<lb/>
殊擢<lb/>
　　　劉煒叔除倉部貟外郎制<lb/>
廼積廼倉以供廩稍而給餽餉盖國家急務也總其凡<lb/>
而治其要則屬之郎曹焉非得通才曷勝其任以爾毓<lb/>
徳名門棣華争秀踐更滋久所至見稱作屏廬陵公清<lb/>
<pb n="KR4d0316_WYG_004-18b"/>
慈惠政平訟理吏戢民安兹予畀汝以倉曹之寄必能<lb/>
振舉厥職以副予知往究乃心嗣有褒擢<lb/>
　　　趙綝除都官郎官制<lb/>
都官雖𨽻刑曹其事最簡然於除授必選真才以爾毓<lb/>
秀相門䇿勲儒級外庸綽著晉陟周行棘寺容臺各稱<lb/>
其職擢陞郎省庸示褒嘉往服厥官以需異擢<lb/>
　　　趙與權除刑部郎官制<lb/>
法者一成而不易情者日出而無窮以有限之法馭無<lb/>
<pb n="KR4d0316_WYG_004-19a"/>
窮之情非惟明克允之才豈能無輕重出入之差乎以<lb/>
爾登名桂籍得雋金科曩典刑曹明清詳審暨守輔郡<lb/>
察獄得情吏戢民懐政聲洋溢奪情予節毅然控辭禮<lb/>
制既終亟加召擢明刑之職乃爾所已試者往究乃心<lb/>
即膺顯用<lb/>
　　　郭正已除刑部郎官制<lb/>
朕於郎選每不輕畀矧刑曹所司尤關民命其於授任<lb/>
可不因能以爾得雋金科精於法理踐更棘寺閲嵗滋<lb/>
<pb n="KR4d0316_WYG_004-19b"/>
多用法端平下無寃抑擢丞宗正晉陟郎闈式資明允<lb/>
之才俾任平反之寄往祇厥職廣朕好生<lb/>
　　　曽天麟除都官郎官制<lb/>
朕自更化以来作新吏治宰邑守藩以最聞者悉皆選<lb/>
用矧持節近甸藹然聲稱褒揚可後以爾難兄難弟中<lb/>
外交輝䇿足周行靖共有恪司庾東浙惠利及民擢寘<lb/>
郎闈以階顯用往脩厥職庸副予知<lb/>
　　　王㑹龍除工部郎官制<lb/>
<pb n="KR4d0316_WYG_004-20a"/>
起部司營繕之事比諸曹為清簡擢居是職庸示優賢<lb/>
實為大任之基兹豈久淹之地以爾文追灝噩望重倫<lb/>
魁䇿足清班靖共正直部符輔郡慈惠公勤既内外以<lb/>
俱宜况榮進之素定甫任著庭之職即陞郎省之華茂<lb/>
對寵榮以需柬㧞<lb/>
　　　趙以夫除左曹郎官趙翀除右曹郎官制<lb/>
朕勵精思治量能授官凡郎選俱欲得人矧版曹尤為<lb/>
劇任擢居是職必考僉言以爾以夫報政臨漳民安惠<lb/>
<pb n="KR4d0316_WYG_004-20b"/>
養持節江右吏服㢘明兹予付汝以左曹之任必能理<lb/>
訟牒而稽邦賦以爾翀曩處都司䟽通精練今撫凋郡<lb/>
豈弟公勤兹予命汝以右曹之職必能權斂散而均力<lb/>
役用既乃心往佐而長<lb/>
　　　史巖之除左司郎中制<lb/>
二十四曹惟侍左為煩劇員多闕少法弊吏謾茍匪清<lb/>
通未易銓綜以爾克傳家學早擢儒科難弟難兄俱蜚<lb/>
聲於中外善政善教屢奏最於藩宣擢寘銓曹必能奉<lb/>
<pb n="KR4d0316_WYG_004-21a"/>
公守正以革姦欺往究乃心嗣有褒擢<lb/>
　　　王㑹龍除右司郎中制<lb/>
都司分治六曹事無巨細畢陳於前若網在綱提之則<lb/>
舉欲稱厥職必惟其人以爾早掇鰲頭荐登鴛列已乆<lb/>
更於嵗籥猶未越於郎闈雖器識不凡能自安於静退<lb/>
然榮進素定難久欝於才猷遂自銓曹亟陞宰掾暫假<lb/>
彌綸之手佇躋清切之班往究乃心以稱朕意<lb/>
　　　王<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>除右司郎中制<lb/>
<pb n="KR4d0316_WYG_004-21b"/>
銓綜之任號為劇曹法例繁滋吏胥出入茍匪通敏曷<lb/>
使公平以爾心醇氣和量宏節勁踐更滋乆晉典名藩<lb/>
節用愛人正身帥下藹然治最盍畀峻除棘寺為丞未<lb/>
究所藴亟陞兹職益觀爾能往究乃心以稱朕意<lb/>
　　　陳康照除左司郎中制<lb/>
二十四曹而尚左居其首自京秩以上悉歸銓綜欲稱<lb/>
厥職必惟其人以爾宏博名門淵源碩學惟弸中而彪<lb/>
外故下筆以成章施諸承流宣化之間莫匪利物愛人<lb/>
<pb n="KR4d0316_WYG_004-22a"/>
之念肆頒召節擢寘郎闈胡屢抗於封章未欽承於渙<lb/>
渥今予命汝庸立懦以亷頑惠然肯来必奉公而守正<lb/>
當令銓法端若衡平益振爾之家聲以待予之器使<lb/>
　　　葉莫除右司郎中制<lb/>
郎官上應列宿非持節把麾之有聲望者不畀也矧兼<lb/>
二職俱著休聲為官擇人所宜召用以爾㢘明不擾公<lb/>
恕無私報政三期民安盜弭觀風一道訟簡刑清以若<lb/>
所為允謂儒者之政選諸所表俾膺郎吏之除往服厥<lb/>
<pb n="KR4d0316_WYG_004-22b"/>
官以稱朕意<lb/>
　　　趙必愿除左司郎中制<lb/>
朕於用人必以序進將久其任而究所長也以爾公族<lb/>
之英精通詳練被服儒術克紹祖風荐典名藩所至可<lb/>
紀彌綸省闥守正無私輿論稱之盍膺異擢由右而左<lb/>
姑借長才益究乃心以需簡㧞<lb/>
　　　趙以夫除左曹郎官兼左司制<lb/>
版曹都司俱號煩劇非資已試曷稱厥官以爾稟資信<lb/>
<pb n="KR4d0316_WYG_004-23a"/>
厚遇事精明中外踐更何施不可京畿將漕方著休聲<lb/>
省部需賢無以易汝復畀郎闈之選仍升宰掾之司剖<lb/>
决彌綸各振其職皆汝所優為者益圖来效以副予知<lb/>
　　　趙必愿除度支郎官兼權右司制<lb/>
不典州不為郎此祖宗良法也矧屢著郡最可後褒遷<lb/>
以爾家傳相業望重宗英不激不隨能定能應荐司藩<lb/>
屏俱號循良晉陟版曹仍兼宰掾益盡彌綸之職豈惟<lb/>
計度之精往究乃心以需異擢<lb/>
<pb n="KR4d0316_WYG_004-23b"/>
　　　王瓉除考功郎中兼檢詳制<lb/>
考績之職寸量銖較其事夥繁非䟽通精審曷勝其任<lb/>
以爾賢關之英材識兼茂以儒術而飾吏推善教而得<lb/>
民固已見於設施而兵事詳練尤為可稱擢寘郎闈仍<lb/>
兼樞屬其委寄盖不輕矣益攄所藴以副予知<lb/>
　　　監察御史錢相除右正言制<lb/>
出入禁闥補闕拾遺必得正人始稱厥職以爾至剛以<lb/>
直特立無朋雖才徳之俱髙每韜藏而不耀擢居憲府<lb/>
<pb n="KR4d0316_WYG_004-24a"/>
克振臺綱然於激揚清濁之間初蔑好惡黨偏之意人<lb/>
無異議朕所深知進陞諫省之華冀獲忠言之益引以<lb/>
當道時乃之休<lb/>
　　　樞宻院編修官陳瑢除監察御史制<lb/>
唐得李勉朝廷始尊盖御史紀綱之府得人以振其職<lb/>
則一臺正而天下治矣以爾學有本源行無瑕玷上不<lb/>
謟下不凟事可法徳可尊樞屬郎曹靖共正直人皆以<lb/>
言路期之成命一頒善類胥懌開誠心而布公道進君<lb/>
<pb n="KR4d0316_WYG_004-24b"/>
子而退小人使國論一定以成更化善治之功盖爾所<lb/>
優為者尚克欽承以永終譽<lb/>
　　　駕部郎官王極除監察御史制<lb/>
勿用憸人其惟吉士此朕勵精更化之本意也然人實<lb/>
難知易至雜揉必賴正色敢言之彦庻㡬揚清激濁之<lb/>
公以爾徳宇粹夷風規秀整施之政事已騰公勤明敏<lb/>
之稱其在朝廷益厲正直端方之操擢居憲府誰不謂<lb/>
宜然今日之患莫大於君子方盛而潛消小人雖衰而<lb/>
<pb n="KR4d0316_WYG_004-25a"/>
暗長爾其彰善癉惡杜漸防㣲則天下可以常為泰而<lb/>
不為否矣往振厥職以副朕知<lb/>
　　　左司諫林略除殿中侍御史制<lb/>
朕勵精思治為官擇人矧惟憲府之雄尤重副端之任<lb/>
欲稱厥職必惟其賢以爾望重儒宗文追古作徧歴清<lb/>
華之選晉居諫諍之司知無不言惟務閑邪而陳善引<lb/>
之當道未嘗揚已以取名允謂正人擢陞執法其維持<lb/>
於國是庸振起於朝綱式副予知以永終譽<lb/>
<pb n="KR4d0316_WYG_004-25b"/>
　　　左司諫李宗勉除殿中侍御史制<lb/>
言事仗下雖資直節之忠執法殿中孰任副端之寄疇<lb/>
咨已試僉曰汝宜以爾不倚不流能定能應心無私主<lb/>
惟思激濁以揚清言必可行未嘗矯枉而過正放黜者<lb/>
有愧心而無怨更革者雖害已而謂然既允穆於師言<lb/>
宜久居於憲府渙發其號晉陞供奉之班往服厥官益<lb/>
振糾繩之職勿云序進嗣有褒遷<lb/>
　　　左正言李韶除殿中侍御史制<lb/>
<pb n="KR4d0316_WYG_004-26a"/>
進思盡忠方賴格心之益渙汗其號晉陞執法之除庸<lb/>
示眷懐一新風采以爾靖共正直肅括宏深知無不言<lb/>
每務揚清而激濁引之當道未嘗炫已以取名允謂作<lb/>
者之七人奚愧先朝之四諫肆頒異渥進陟副端其以<lb/>
閑邪陳善之規施之正色敢言之地益振綱紀以尊朝<lb/>
廷<lb/>
　　　殿中侍御史林略除侍御史制<lb/>
朕惟憲府俱職抨彈臺端尤為雄劇非賢不任必望實<lb/>
<pb n="KR4d0316_WYG_004-26b"/>
之素孚以次而升庻紀綱之愈振以爾身端行治學廣<lb/>
聞多即之也温備四時之和氣撓之不濁凜萬壑之層<lb/>
氷雖内外之荐更每安恬而無競經帷勸講申義約文<lb/>
諫省進言閑邪陳善迨殿中之執法公天下以為心糾<lb/>
正官邪主張善類宜躋登於横榻示旌表於藎臣益思<lb/>
風采之揚庸副眷懐之篤以永終譽嗣對殊休<lb/>
　　　殿中侍御史蔣峴除侍御史制<lb/>
朕躬親政事總攬權綱其於風憲之官必擇端方之士<lb/>
<pb n="KR4d0316_WYG_004-27a"/>
既能執法可後䟽恩以爾學問精深詞章遒勁每因秘<lb/>
殿談經之頃屢聞嘉謀告后之忠肆擢寘於副端俾力<lb/>
扶於公道介然有守寕肯吐剛而茹柔知無不言惟欲<lb/>
揚清而激濁晉登横榻庸表正臣其殫報稱之思益振<lb/>
糾繩之職勿云序進嗣有殊榮<lb/>
　　　監察御史劉伯正除左司諫制<lb/>
朕改過不吝從善如流載惟諫垣實司言責必得端方<lb/>
之士庻聞蹇諤之忠以爾學問精深風規凝重靖共爾<lb/>
<pb n="KR4d0316_WYG_004-27b"/>
位事可法徳可尊糾察憲臺剛不吐柔不茹擢陞騎省<lb/>
冀納鯁言激濁揚清既足致朝綱之肅閑邪陳善必能<lb/>
格君心之非往服厥官以永終譽<lb/>
　　　吏部侍郎洪咨夔除給事中制<lb/>
朕董正治官綱維政本念𤨏闥邃嚴之地素號清華𨽻<lb/>
銀臺通進之司實專封駮欲稱厥職每難其人故自比<lb/>
年以来率以他官兼領兹得碩望盍畀真除具官某學<lb/>
廣聞多身端行治剛不吐柔不茹彊而義簡而㢘屬當<lb/>
<pb n="KR4d0316_WYG_004-28a"/>
勵精更化之初首任正色敢言之責紀綱大振賢否洞<lb/>
分為官擇人藉甚清通之譽敷文緯國燦然黼黻之華<lb/>
比兼掌於黄扉屢封還於紫詔䟽恩元日正位夕郎仍<lb/>
躋進讀之班庸示殊常之眷以階大用益展壯猷<lb/>
　　　權吏部侍郎丁伯桂除給事中制<lb/>
典選右銓方著清通之譽升華左省復専封駮之司允<lb/>
穆師言以昭隆眷具官某中而不倚休焉有容居烏臺<lb/>
則激濁以揚清立螭坳則直前而奏事敷文緯國燦然<lb/>
<pb n="KR4d0316_WYG_004-28b"/>
黼黻之華量能授官允若權衡之審載惟青瑣尤賴鴻<lb/>
儒正色立朝既夙髙於勁節批勅還詔必無愧於前修<lb/>
益罄精忠以需大用<lb/>
　　　吳昌裔除大理少卿制<lb/>
廷尉天下之平也茍匪其人豈能無輕重出入之差乎<lb/>
特屈正臣典司邦禁以廣朕好生之徳以爾直諒多聞<lb/>
安恬有守蹇蹇厲匪躬之節惓惓懐憂國之忠綽著休<lb/>
聲遂膺親擢務揚清而激濁不吐剛而茹柔正色立朝<lb/>
<pb n="KR4d0316_WYG_004-29a"/>
既有言而必盡明刑弼教諒執法以無私擢諸栢府之<lb/>
中畀以棘卿之任欽予成命往服厥官<lb/>
</p>
<p>
</p>
  </div>
</body>
</text>
</TEI>
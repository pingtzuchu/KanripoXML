<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集巻十二</head>
    <p>
<pb n="KR4d0316_WYG_012-1a"/>
欽定四庫全書<lb/>
　東澗集巻十二　　　　　宋　許應龍　撰<lb/>
　　啟<lb/>
　　　通安撫葉尚書啟<lb/>
校藝文闈荐出鴻造甄陶之下效官泮水獲居虎節按<lb/>
臨之中輙斂版以趨庭敬齋心而奏記恭惟某官英姿<lb/>
山立奥學海涵倒三峽之詞源經天緯地散一襟之和<lb/>
氣與物為春巍科宻邇於鼇頭濶步徑登於鴛列乆居<lb/>
<pb n="KR4d0316_WYG_012-1b"/>
言路凜著直聲搏擊何心聳横秋之鵰鶚姦邪褫魄無<lb/>
當道之豺狼九重深念其孤忠八座遂膺於峻擢上星<lb/>
辰而聽履獨髙紫橐之班作舟檝以濟川實切蒼生之<lb/>
望暫分制閫殊鬱壯猷然觀施設之間已寓經綸之業<lb/>
謙和下士平易近民薄賦輕徭春生田里發姦摘伏影<lb/>
滅冦攘軍戎懐畏愛之心胥吏絶欺謾之弊提封一道<lb/>
謠頌同聲朝廷深知弱翁行將大用天子不見賈誼佇<lb/>
即召還某燈火寒生簮纓末緒託身黌舍偶叨再薦之<lb/>
<pb n="KR4d0316_WYG_012-2a"/>
書射䇿彤墀濫厠七人之列拊已每慙於樸學疲精妄<lb/>
習於詞科方虞刻楮之未成忽報戍𤓰之已及欲使國<lb/>
人皆有式深慮未能大庇寒士俱歡顔敢祈垂軫<lb/>
　　　通楊帥啟<lb/>
恭審渙膺宸綍榮鎮帥藩十國為連孰不仰郎官之宿<lb/>
五月報政已頓回閩嶠之春睿眷彌隆輿情胥懌恭惟<lb/>
某官家傳奥學天賦異才見義必為不吐茹於剛柔之<lb/>
勢秉心無兢寧諂瀆乎上下之交氣節見於立朝聲名<lb/>
<pb n="KR4d0316_WYG_012-2b"/>
長於治郡迨臨方面益著恩威雖召節沓來乃欲急流<lb/>
而勇退然凝旒圖任未容袖手以旁觀始借重於郎闈<lb/>
復升華於帥閫發姦摘伏影滅㓂攘已責寛租川流惠<lb/>
澤禁戢刻木之擾杜絶珥筆之風蒐練惰兵尊禮賢士<lb/>
雖一方之幸甚如四海之望何毋以我公歸兮方切民<lb/>
心之愛㑹有為王言者即觀禁路之登某雖忝㕓氓屬<lb/>
拘職守燕賀僅憑於尺牘魚封忽拜於瑰詞清徳凜然<lb/>
豈待奉一盂之水休聲藉甚但當賡五袴之謠<lb/>
<pb n="KR4d0316_WYG_012-3a"/>
　　　通鄒守啟<lb/>
分符剖竹乆宣千里之威聲在泮采芹幸託二天之巨<lb/>
庇將趨庭而伏謁先削牘以投誠恭惟某官忠烈名家<lb/>
清朝偉器詞章甚麗要皆原本於六經風致雖髙不廢<lb/>
應酬於庶務自摘髭於上第旋振跡於亨衢錯節盤根<lb/>
牛刀荐試題輿别駕驥足難淹果由奏課之優徑任牧<lb/>
民之寄從臣交薦合登紫闥以通班宸命渙頒復擁朱<lb/>
轓而出守兩朞報政一意為民薄斂省刑春生田里深<lb/>
<pb n="KR4d0316_WYG_012-3b"/>
溝固壘影滅冦攘為善無近名之嫌律已藹真清之譽<lb/>
類非俗吏為也佇膺丹詔之褒其以我公歸兮即聽黄<lb/>
麻之拜某三山末緒六稔上庠季攷月書荐玷文闈之<lb/>
首寸量銖較將幾舍選之陞遇連預於薦書獲浪登於<lb/>
甲第式遵銓格猥注儒官適𤓰戍之及期奉萱闈而祗<lb/>
役青青子佩冀悉為鄭校之逰噦噦鸞聲尤願覩魯侯<lb/>
之戾<lb/>
　　　到任通運使啟<lb/>
<pb n="KR4d0316_WYG_012-4a"/>
建臺分閫縂司一道之權剖竹分符幸託二天之庇已<lb/>
諧視篆敢後通名恭惟經略運使賀白才華間平風度<lb/>
英姿山立望之儼即之温厚徳天成簡而廉寛而栗方<lb/>
入登於朝路旋出駕於題輿報政侯藩休聲藉甚提綱<lb/>
蠻舶清節凜然遂膺簡注之隆晉任將輸之寄六轡如<lb/>
組方賴咨諏十國為連復兼鎮撫内振揚於風采外銷<lb/>
弭於冦攘遵海而南難乆淹於英傑自天而下即榮拜<lb/>
於宸綸某再入修門六叨清選職閒事簡慙廩稍之空<lb/>
<pb n="KR4d0316_WYG_012-4b"/>
糜幼學壯行曽分毫之莫展荐求外補期效微勞式遄<lb/>
其行濫忝熊轓之駕未知攸濟深虞䑕技之窮所幸逢<lb/>
膚使之賢必不替昔時之眷奉法循理詎敢恃於私恩<lb/>
激濁揚清願曲垂於精鑒瞻依深切敷述奚殫<lb/>
　　　通交代李教授啟<lb/>
漢庭射䇿濫踵英名魯泮采芹復承髙躅亶謂夤緣之<lb/>
幸倍深欣躍之私望履非遙馳書敢後恭惟交代某官<lb/>
清標絶俗勁氣邁倫文富波瀾瀉灧澦瞿塘於筆下學<lb/>
<pb n="KR4d0316_WYG_012-5a"/>
該流略吞石渠東觀於胷中粤自妙齡寖騰雋譽奠而<lb/>
後發期收功於一戰之間巍乎有成果擢第於七人之<lb/>
列將升華於鼇禁姑寄徑於鱣堂崇雅黜浮詞章復古<lb/>
修舊起廢矩矱鼎新既休譽之藹聞宜諸公之交薦躚<lb/>
躚媚學豈容挽而留之衮衮登臺斯可拱而俟耳令學<lb/>
者有所統一深愧非才儻舊政必以告新願安承教<lb/>
　　　回交代王寺丞啟<lb/>
入登朝列乆叨附驥之榮出守侯藩復忝續貂之幸方<lb/>
<pb n="KR4d0316_WYG_012-5b"/>
僣修於菲削迺荐辱於華緘荷意勤拳拊躬悚惕恭惟<lb/>
交代知郡寺丞意誠心正學廣聞多言則成文得典雅<lb/>
渾深之體施之有政藹慈祥豈弟之聲自奏最於花城<lb/>
即近光於楓禁迨丞外府實階清切之班勇退急流翻<lb/>
任藩宣之寄以儒術而飾吏有善教以得民使無訟乎<lb/>
祇有片言之折築斯城也嚴為外患之防遂令蠻煙瘴<lb/>
雨之鄉如在和氣春風之域盍膺選表胡遽丐閑無以<lb/>
我公歸兮咸起攀轅之意㑹有為王言者即膺持橐之<lb/>
<pb n="KR4d0316_WYG_012-6a"/>
除某乆玷郎闈濫叨郡寄雖有上冢過家之便慙無承<lb/>
流宣化之能瞻之在前幸成規之可繼瞠乎其後恐髙<lb/>
躅之難追然雅眷之素隆諒舊政之必告㑹言近止豈<lb/>
惟交賓主之歡竊有請焉願永篤子孫之契中丹所懇<lb/>
子墨奚殫<lb/>
　　　通徐判官啟<lb/>
依綠水以泛蓮乆勤瞻遡在泮宫而采藻行託帡幪望<lb/>
履非遙馳書敢後恭惟某官風規髙秀徳宇粹夷紬繹<lb/>
<pb n="KR4d0316_WYG_012-6b"/>
六經推明上世之絶學度越兩漢追還先秦之古文遂<lb/>
登天梯如拾地芥胡乆淹於雋軌尚叶賛於侯藩藹然<lb/>
謠頌之交騰皆謂廉明而有守空馬羣於冀北雖足為<lb/>
幕下之光飛鳳詔於日邊行即奉席前之對某三山末<lb/>
緒六稔上庠偶進預於薦書獲濫塵於甲第式循銓格<lb/>
猥注儒官不知慮此反教人恐未免先生之笑必有師<lb/>
焉擇其善何幸從賢者之游<lb/>
　　　回判官啟<lb/>
<pb n="KR4d0316_WYG_012-7a"/>
泛紅依緑將資妙畫之長配白嫓青首辱長牋之貺輝<lb/>
煌溢目悚感交懐恭惟判官從橐名門鄉評重望寛而<lb/>
有制用為蒞事之方直哉惟清益厲律身之操自參上<lb/>
幕藹著休聲空冀北之羣難乆淹於逸駕飛日邊之詔<lb/>
當直上於華塗某乆玷郎闈濫叨郡寄如是利如是害<lb/>
固欲周知將有為將有行尚祈恊贊傾依彌切敷述奚<lb/>
殫<lb/>
　　　代通郭帥啟<lb/>
<pb n="KR4d0316_WYG_012-7b"/>
一行作吏濫叨三尺之司十國為連行托二天之庇敢<lb/>
馳牘尺敬掣齋鈴恭惟某官勁氣横秋精忠貫日夷夏<lb/>
畏慕載宣元振之威聲神明扶持獨著汾陽之髙節乆<lb/>
司戎閫進陟殿巖叶將相以交懽為國家而定䇿機謀<lb/>
宻運煥五龍夾日之光宗社再安壯一柱擎天之力暨<lb/>
論勲而肆賞恨無官之可酬王言大哉顯奉制麻之寵<lb/>
相尊等耳榮參台鼎之間不專寵利成功之居乃徇明<lb/>
哲保身之道懇辭兵柄出鎮邊陲眷維揚之雄藩實難<lb/>
<pb n="KR4d0316_WYG_012-8a"/>
兄之故部甘棠勿剪尚餘去後之思華萼相輝復見光<lb/>
前之政㑹有為王言者其以我公歸兮申以丹書冠一<lb/>
十八侯之位次光於皇祖校二十四考之中書某斥鷃<lb/>
卑棲蠹魚末學叨塵一第荏冉歴年甘心曹掾之卑屈<lb/>
指戍期之及著為律疏為令敢萌出入之思矜其短庇<lb/>
其愚尚賴帡幪之賜<lb/>
　　　丐外啟<lb/>
猥以駑庸濫塵鴛列侵尋一紀絶無毫髪之功僥冒九<lb/>
<pb n="KR4d0316_WYG_012-8b"/>
遷盡出甄陶之賜入館已幾於六稔攝郎將及於五朞<lb/>
静言思之實踰所望不啻足矣尚復何求第慙未報於<lb/>
恩門遂欲少親于民事非為私計期效微勞雖大造曲<lb/>
成尚閟允俞之命然周行乆玷恐乖進退之宜矧屈指<lb/>
於同寅悉接踵而補外獨留於此豈能免希覬之疑茍<lb/>
居之安是自速顛隮之咎所合力求於更迭詎容乆戀<lb/>
於寵榮竊有請焉不憚至三而至再與其退也庶幾成<lb/>
始以成終<lb/>
<pb n="KR4d0316_WYG_012-9a"/>
　　　代上憲使啟<lb/>
合浮圖之尖欲借一舉手之力仰使者之節輒伸三上<lb/>
書之誠願霽霜威少垂電矚竊以進身之路實資改秩<lb/>
之章求則得之寧免俛眉而伸睫多為貴者庶幾積土<lb/>
以成山至若職司之員又非他削之比儻或未遂猶小<lb/>
車無軏何以行之既獲所圖是掘井及泉不為棄也矧<lb/>
迫垂成之際敢嫌冒進之求伏念某褊智淺能薄才綿<lb/>
力幼而有志若稽田既勤敷菑長也無庸懼析薪不克<lb/>
<pb n="KR4d0316_WYG_012-9b"/>
負荷雖玷名於薦墨莫繼踵於詞科庀職尉曹充員郡<lb/>
幕小大之獄不能察猥叨糾掾之司東西之命惟所之<lb/>
敢憚遐陬之阻實歴已更於六考剡章僅獲於數員因<lb/>
而成之正賴中流一檝之助無可棲者不勝遶木三匝<lb/>
之思幸遇大賢主盟善類雖菲葑而亦采植桃李於無<lb/>
言茍不投誠殆幾自棄恭惟提刑人物冠冕朝廷羽儀<lb/>
極翰墨之工粹然得作者之體屏膏粱之習瀟然有髙<lb/>
士之風方參宥府之編摩翻任專城之委割嘉乃丕績<lb/>
<pb n="KR4d0316_WYG_012-10a"/>
錫以使軺頓令蠻煙瘴雨之鄉盡在和氣春風之域詔<lb/>
且至矣公少須之將使萬物各遂其宜豈有一夫不被<lb/>
其澤生我者成我者已遂依歸求之與與之與願希坱<lb/>
圠<lb/>
　　　代上諫坡啟<lb/>
程能較藝曩嘗叨藻鑑之知嘘枯吹生今願借洪鈞之<lb/>
轉士固伸于知已書不足以盡言仰瀆威尊俯深震悸<lb/>
竊觀昔人之所薦類多平日之素知非求之故吏之中<lb/>
<pb n="KR4d0316_WYG_012-10b"/>
則取之門生之列盖聴其言觀其行已極精詳故浚其<lb/>
源溉其根力加成就此實大賢之髙見豈期嘉㑹之適<lb/>
逢倘不布其心腹之誠是自棄於爐錘之外伏念某衣<lb/>
常短褐家本衡門退而學詩敬佩鯉庭之訓幸而獲選<lb/>
遂隨鶚薦之飛科偶玷於奉常職濫陪于漕屬盡瘁雖<lb/>
更於初考剡薦未獲於一章静言思之當賴先容之助<lb/>
病不求耳孰為借譽之階幸遇正人進登言路雖菲葑<lb/>
而亦采植桃李于無言矧是散材曽䝉大冶載色載笑<lb/>
<pb n="KR4d0316_WYG_012-11a"/>
每勤眄睞之私成始成終諒軫提撕之念暖律倘吹於<lb/>
寒谷弊帚亦享于千金恭惟某官直節冰清英姿玉立<lb/>
散一襟之和氣與物為春倒三峽之詞源决科發䇿巍<lb/>
亞鼇頭之選晉升騎省之華直筆正繩震肅百僚之上<lb/>
引裾及霤激昂萬乗之前將大庇天下之寒儒豈獨遺<lb/>
恩閎之舊物月華先得幸依近水之樓臺雲厦不棲更<lb/>
傍誰家之門户<lb/>
　　　代同舍上趙臨安啟<lb/>
<pb n="KR4d0316_WYG_012-11b"/>
侍坐於先生長者夙有夤緣借勢於王公大人不無覬<lb/>
望敢憑尺素少布寸丹恭惟某官毓秀金枝凝祥寳祐<lb/>
與時酬酢萬變不窮遇事精明百蠹俱剔出則任鎮撫<lb/>
澄清之職入則居論思獻納之班帝曰識公上星辰而<lb/>
聴履人期柄國作舟楫以濟川胡為丹詔之新頒尚襲<lb/>
青氊之舊物蓋以輦轂之下難乎師帥之良前有趙張<lb/>
後有三王未見可傳而可繼逺者年嵗近者數月誰能<lb/>
至再以至三倘非明公孰任兹寄不惟豪猾屏迹于秋<lb/>
<pb n="KR4d0316_WYG_012-12a"/>
霜烈日之下抑使善良被化于春風和氣之中雖云善<lb/>
政之藹聞其如公論之尚鬱佇膺爰立式副具瞻伏念<lb/>
某少也畸人長而獨學抱遺經而究終始僉謂拘儒摶<lb/>
扶搖而溘風埃未酬壯志濫登黌舍竊慕英流患不精<lb/>
弗患不明敢替春誦夏絃之業有所譽必有所試冀躋<lb/>
月書季考之優每願事大夫之賢庶幾就有道而正曩<lb/>
恃伯氏文昌之契荐瞻泰山北斗之光姑蘇辱設醴之<lb/>
勤京邑沐還贄之寵感徳至矣揣分茫然裁書敬控于<lb/>
<pb n="KR4d0316_WYG_012-12b"/>
謝悰惠顧尚期於大造矧方庇天下之士豈獨拒互鄉<lb/>
之童暖律倘吹敝帚増重口將言足將進三及門而惴<lb/>
焉力可為器可使一舉手之勞耳<lb/>
　　　代陳情啟<lb/>
掃門擁篲過䝉三吐哺三握髪之勤奏記陳篇願效一舉<lb/>
手一投足之力俯慙僣躐倍切凌兢竊惟大臣之事君<lb/>
每以薦賢而為念廣萬間而庇寒士俱使懽顔適千里<lb/>
者喜似人尤勤推轂故嚴助則有邑子之薦而祐甫則<lb/>
<pb n="KR4d0316_WYG_012-13a"/>
多故人之除盖維桑與梓猶貴必恭豈連茹拔茅或忘<lb/>
引類幸此風之復見撫小已以自欣伏念某少也畸人<lb/>
長而獨學碌碌恨無於竒節兀兀敢替於窮年誦詩三<lb/>
百奚以為荐綴横秋之鶚得水尺寸僅自致免為㸃額<lb/>
之魚注選銓曹備員漕屬視事已更於初考剡章未獲<lb/>
於一員搖尾乞憐素昧獻諛之態炙手可熱恨無借勢<lb/>
之階兹逢節鉞之重臣喜接枌榆之後進成小成大黙<lb/>
運洪鈞為桷為杗舉無棄物有此夤緣之幸敢伸悃愊<lb/>
<pb n="KR4d0316_WYG_012-13b"/>
之私倘借重言俾沐繡衣之薦庶幾陋質頓増華衮之<lb/>
榮恭惟某官識洞幾深資兼文武澄不清撓不濁望之<lb/>
儼即之温當征鴻横海之秋嘗陪羽翼及飛龍在天之<lb/>
日復㑹風雲殫上閣之忠勤肅清朝之班列厥績用懋<lb/>
其報伊何王言大哉亟畀植纛建旄之寵相尊等耳行<lb/>
膺分茅裂土之封將使萬物各遂其宜豈有一夫不被<lb/>
其澤月華先得幸依近水之樓臺雲厦不栖更傍誰家<lb/>
之門户<lb/>
<pb n="KR4d0316_WYG_012-14a"/>
　　　上丞相啟<lb/>
十載居中愧乆妨於賢路三章丐外期少效於民庸尚<lb/>
閟俞音敢伸前悃伏念某才疎識淺援寡勢孤侯泮終<lb/>
更初蔑片言之薦相門晉謁遽䝉大造之知故府奉常<lb/>
成均中祕凡九叨於清職復兩攝於銓曹退省其私奚<lb/>
功至此欲報之徳何日忘之遂興更迭之思荐瀆威尊<lb/>
之聴冀殫駑技仰答鴻恩有命自天未䝉從欲玩嵗愒<lb/>
日深切汗顔苟不明進退之宜是自取顛隮之悔可以<lb/>
<pb n="KR4d0316_WYG_012-14b"/>
去矣敢復戀於寵榮竊有請焉願亟垂於矜允恭惟某<lb/>
官忠貫日月勲塞乾坤熙載奮庸輔賛彌縫而藏諸用<lb/>
量能授職乂負偃植各安所施矧乆沐於陶成輒僣求<lb/>
於器使多多益辦雖無撥煩治劇之才碌碌亡竒第守<lb/>
學道愛民之訓倘辱取長而舍短或能趨事以赴功不<lb/>
達時宜肯效俗儒之癖具宣徳意當希循吏之風以此<lb/>
存心用酬知已<lb/>
　　　回知縣啟<lb/>
<pb n="KR4d0316_WYG_012-15a"/>
維桑與梓乆矣親仁剖竹分符兹焉聮事方欲馳於竿<lb/>
牘乃先辱於華緘恭惟知縣雅量恢洪英標峻整仁必<lb/>
有勇既險阻之備嘗賞以酬勞盍軒騰而直上胡淹雲<lb/>
翼小試雷封翕然謠頌之交騰皆謂公勤而不擾佇膺<lb/>
芝檢入覲楓宸某乆玷郎闈濫膺郡寄奉法循理固欲<lb/>
令田里之安學道愛人尤願廣絃歌之化<lb/>
　　　回教授啟<lb/>
采芹泮水暫屈名流剖竹偏城幸聮王事方欲馳於竿<lb/>
<pb n="KR4d0316_WYG_012-15b"/>
牘迺先辱於緘縢恭惟教授掉鞅文闈蜚聲舍選胸中<lb/>
根葉髙凌鐵幹之百圍筆下波瀾倒瀉銀河之千丈遂<lb/>
題名於鴈塔即分教於鱣堂媚學躚躚方賴範模之正<lb/>
諸公衮衮佇陪臺閣之登某乆玷郎闈濫叨郡寄化民<lb/>
成俗必由學敢後崇儒温故知新可為師願安承教<lb/>
　　　回學職啟<lb/>
論秀而升諸學乆聆令譽之馳思泮而采其芹行獲英<lb/>
游之奉方圖修敬遽辱貽緘恭惟某官博古通今弸中<lb/>
<pb n="KR4d0316_WYG_012-16a"/>
彪外友一國之善士切磋琢磨倒三峽之詞源泓涵演<lb/>
迤豹斑略露鶚薦已登矧益精素學之修豈難復青氊<lb/>
之舊槐花届候雖暫隨舉子之忙桂籍書名當不在羣<lb/>
英之後某瞻依伊邇欣躍彌深範不範模不模深負好<lb/>
為之愧聞未聞見未見尚資忠告之規<lb/>
　　　又<lb/>
一鄉之善雖乆服於英名千里而遙恨未瞻於丰範敢<lb/>
期承乏獲遂從游恭惟某官行著月評文窺天巧窮經<lb/>
<pb n="KR4d0316_WYG_012-16b"/>
學古淵源極深造之功藏器待時學校豈乆淹之地矧<lb/>
槐花之候應而楊葉之藝精有司豈枉我哉更期賈勇<lb/>
一第特溷子耳佇聴成名某濫典芹宫適當𤓰戍恨修<lb/>
辭之不敏荷惠問之相先温故知新可為師自愧見聞<lb/>
之陋入學鼓篋孫其業正資劘切之規<lb/>
　　　又<lb/>
矯首鄭公之鄉乆欽令聞分教魯侯之泮獲奉英游慙<lb/>
羾記之未遑荷飛緘之先辱恭惟某官風規髙秀徳宇<lb/>
<pb n="KR4d0316_WYG_012-17a"/>
粹夷學博而宏衮衮湧泉之思賦麗以則鏗鏗擲地之<lb/>
聲雖身居庠序之間而志在雲霄之上學者審是而已<lb/>
既精楊葉之穿有司豈枉我哉佇見桂闈之擢某才無<lb/>
所取冗不見治論弗詭於聖人雖知自勉師不賢於弟<lb/>
子預切懐慙尚資胥訓胥誨之誠以廣寡見寡聞之陋<lb/>
　　　回寄居官啟<lb/>
千里而來方快景星之覩三揖而進遽䝉明月之投荷<lb/>
意殊勤拊顔有靦恭惟某官英才天賦盛徳日新溢為<lb/>
<pb n="KR4d0316_WYG_012-17b"/>
筆下之詞章出自胸中之機軸學優而仕預知逺業之<lb/>
難量名昭于師㑹見亨衢之直上某自慙疎陋過辱褒<lb/>
稱受言藏之當辦瓊瑤之報非敢後也實因朱墨之紛<lb/>
　　　回司法啟<lb/>
宿聞髙誼未諧覿徳之私假守偏城行有同寅之幸貽<lb/>
書甚寵荷意殊勤恭惟司法學地淵深性天渾厚扶搖<lb/>
九萬里雖未迅於鵬圖才名三十年嘗奮飛於鶚薦巍<lb/>
中銓闈之選遂膺法掾之司公以無私當務三章之確<lb/>
<pb n="KR4d0316_WYG_012-18a"/>
守鈍而後利庶觀大器之晩成某乆玷郎闈濫叨郡寄<lb/>
推儒術以飾吏深慮迂疎以法令而為師正資明允<lb/>
　　　回任探花啟<lb/>
冠帶億萬共推舍選之英聲禮樂三千果擢鼎魁之髙<lb/>
第臚音甫唱輿議交孚恭惟某官天與雋才家傳奥學<lb/>
自出胸中之機軸溢為筆下之波瀾才華俱掇於儒科<lb/>
殆同五竇梓里雖多於文士莫齒諸任學校已馳二十<lb/>
年之聲議論宜出五百人之右指陳時政既仰勤乙夜<lb/>
<pb n="KR4d0316_WYG_012-18b"/>
之觀喜動天顔遂擢寘三英之列盛名已震大用何疑<lb/>
某乆矣從游兹焉快覩榮進素定固莫容頌禱之私事<lb/>
業相期願益厲端方之節輒因報貺少効贈言<lb/>
　　　囘縣丞啟<lb/>
鼓篋上庠曽覘犀表分符南土首辱魚封雖修問之尚<lb/>
稽喜同寅之伊邇恭惟縣丞蜚聲黌舍發藻儒林氣大<lb/>
以剛夙負摩雲之志賦麗以則載敭擲地之聲胡乆鬱<lb/>
於長才尚為丞於兹邑先鈍後利當知大器之晚成右<lb/>
<pb n="KR4d0316_WYG_012-19a"/>
挈左提㑹見公車之交薦某猥叨試郡行遂盍簮以臨<lb/>
其民欲尚廉平之政樂吿以善更祈佽助之私<lb/>
</p>
<p>
</p>
  </div>
</body>
</text>
</TEI>
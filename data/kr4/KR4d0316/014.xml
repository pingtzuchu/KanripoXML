<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集巻十四</head>
    <p>
<pb n="KR4d0316_WYG_014-1a"/>
欽定四庫全書<lb/>
　東澗集巻十四　　　　　宋　許應龍　撰<lb/>
　　帖子詞<lb/>
　　　皇帝閤春帖子<lb/>
日向皇都永氷從太液融青陽纔轉律物物被和風<lb/>
寛大書方布歡聲四海同陽春如有脚造物不言功<lb/>
聖徳乾坤大皇圖日月長逺人咸畏慕國勢寖安强<lb/>
金華綵勝年年巧栢酒椒盤嵗嵗新恭願吾皇千萬夀<lb/>
<pb n="KR4d0316_WYG_014-1b"/>
四時無日不陽春<lb/>
三白從來兆嵗豐幾看瑞雪舞回風蒼龍掛闕農祥正<lb/>
擊壤行歌我稼同<lb/>
東風昨夜掃氛埃四表咸欣壽域開都䕶已飛三捷奏<lb/>
凌煙同上萬年杯<lb/>
　　　皇后閤春帖子<lb/>
一氣轉洪鈞陽和觸處新上林春更早草木已精神<lb/>
一嵗兩逢春皇都景物新發生何處早甲拆驗莊椿<lb/>
<pb n="KR4d0316_WYG_014-2a"/>
椒殿霞觴舉金花拆勝鮮年年慶佳節眉夀祝綿延<lb/>
日融閬苑紅初露氷泮瑤池碧半涵管取新年多勝事<lb/>
當知風化自周南<lb/>
臘前三白兆年豐即更彌旬雪滿空嵗籥未經春已到<lb/>
從今物物被和風<lb/>
　　　貴妃閤春帖子<lb/>
木徳新回律瓊壺暖不氷舉頭聞鵲喜翔舞下觚稜<lb/>
月射璇題爛風傳玉漏清仰瞻雲漢表輝潤四星明<lb/>
<pb n="KR4d0316_WYG_014-2b"/>
昨夜東風入律新朝來蕙露净無塵玉觴椒酒陪歡宴<lb/>
總道今春勝舊春<lb/>
賢哉淑徳繼雞鳴宻賛闗雎美化行夙夜若為勤警戒<lb/>
始終一念欲相成<lb/>
翠管銀罌舊事傳新春賸喜在新年巧裁綵勝迎佳節<lb/>
更祝君王夀萬千<lb/>
　　　皇帝閤端午帖子<lb/>
卑服即康功君王儉徳隆却頒羅與葛恩渥被羣工<lb/>
<pb n="KR4d0316_WYG_014-3a"/>
内外期無患兢兢理萬㡬延英勤講論遑恤汗沾衣<lb/>
清净無他好歌風舞舜琴阜財并解愠總是愛民心<lb/>
離明赫赫正當中萬物咸欣長養風隴麥已登蠶又熟<lb/>
更多膏澤兆年豐<lb/>
誕敷文徳洽寰區赳赳明明運廟謨自是不争應善勝<lb/>
何須更佩辟兵符<lb/>
殿閣涼生晝景長翠煙縹渺御爐香經帷講罷看章疏<lb/>
至昃猶聞食未遑<lb/>
<pb n="KR4d0316_WYG_014-3b"/>
　　　皇后閤端午帖子<lb/>
玉切菖蒲細金包黍角香年年慶佳節燕衎侍君王<lb/>
寳篆煙輕繞瑤臺日正中等閑調玉瑟聊助舜琴風<lb/>
重午宫衣賜百工香羅疊雪葛含風誰知此日榮恩被<lb/>
端自稱絲效繭功<lb/>
辟邪不用符為佩續命何須綵結絲逮下徽音繼樛木<lb/>
穰穰福履已來綏<lb/>
三千玉女鬬羣芳並蓄兼收百藥良咸願東皇與西母<lb/>
<pb n="KR4d0316_WYG_014-4a"/>
無窮眉夀等天長<lb/>
　　　貴妃閤端午帖子<lb/>
擷秀鬬羣芳兼收百藥良不因仁及物庶草曷蕃昌<lb/>
淑徳儀宫閫天教受祉繁艾人暨桃印奚用更懸門<lb/>
丹篆釵符綵縷鮮承恩侍宴玉皇前一年一度為端午<lb/>
此去應須億萬年<lb/>
裁成御服進君王霧縠雲綃疊雪香却效葛覃躬節用<lb/>
不忘澣濯舊衣裳<lb/>
<pb n="KR4d0316_WYG_014-4b"/>
檻有榴花沼有蓮南薫拂拂晩涼天六宫莫度新翻曲<lb/>
只理雲和伴舜絃<lb/>
　　詩<lb/>
　　　次韻張太博方得余所遺二程先生集辨二程<lb/>
　　　戱邵子語<lb/>
文字未科斗圖書未龜龍燦然天地間此理觸處逢是<lb/>
謂象之祖而為數之宗昊羲古神聖先得人所同文因<lb/>
而繇之旦出亦並雄訖于我孔聖天命滋益恭渾然一<lb/>
<pb n="KR4d0316_WYG_014-5a"/>
理貫宻察而從容辭變于象占四者固所崇推時以知<lb/>
變象占在其中荒荒秦漢後學者昧所從不以災異㑹<lb/>
則以虛無通天開周氏子易道乃復東動静静復動終<lb/>
始始而終上承千年緒下起百世風同時有邵子講道<lb/>
于伊嵩天地之運化陰陽之無窮即物驗消長先機知<lb/>
吉凶邵子極道數獨立幾無戎<hi>助也見詩注</hi>二程闡周孔為<lb/>
時開矇矇其歸則一耳昧者結忡忡學之將奈何矧余<lb/>
倍顓䝉要知羲皇心須踏周孔蹤<lb/>
<pb n="KR4d0316_WYG_014-5b"/>
　　　送天台李守<lb/>
天台罹洚水平陸幾成淵經理閲再禩民瘼猶未痊將<lb/>
令田里安須得牧守賢疇咨能俾乂僉曰蓬萊仙君侯<lb/>
寛且明履節金石堅吏事素精敏公心無黨偏分符膺<lb/>
重寄為政將奚先租賦盍蠲減獄訟無淹延姦黠須禁<lb/>
戢阨窮當憫憐庶銷愁嘆聲播作謠頌傳使華聞有命<lb/>
丹書下日邊復使兹郡民鼔舞戴二天政成徹丹扆驛<lb/>
召歸甘泉嗟予十載間稠疊同班聮學館暨郎省昕夕<lb/>
<pb n="KR4d0316_WYG_014-6a"/>
相周旋喜君駕朱轓恨我違英躔同寅舉餞觴佳句聮<lb/>
華牋枯腸强捜索綴緝僅成篇<lb/>
　　　送楊郎中守嘉興詩<lb/>
君昨倅嘉禾施設皆儒者千里稱廉平六邑荷寛假海<lb/>
沂雖賴祥宣室俄思賈召還甫再朞出守榮五馬舊治<lb/>
聞重來懽呼溢田野正苦夏日炎將沐秋霖灑君侯寛<lb/>
且明義利審取舍願推一片心大作萬間厦苛斂戒分<lb/>
肥嚴刑去衣赭當令愁嘆聲轉作詩歌寫如君梁棟才<lb/>
<pb n="KR4d0316_WYG_014-6b"/>
一麾寧乆把祇虞席未温又賦公歸雅<lb/>
　　　送人赴倉臺<lb/>
帝念畿甸民財力俱有限俗吏肆貪殘侵漁蕩貲産致<lb/>
治在得賢刺史尤當揀明公如范滂清節邁楊綰疏寵<lb/>
畀倉臺一道俱刮眼糴貴望公平斂苛冀公剗察吏貴<lb/>
精明臨民當敬簡髙才固優為佇見鳩功僝將令愁嘆<lb/>
民喜至笑聲莞繡節暫馳驅玉堂資著譔行矣促公歸<lb/>
餞行聊舉盞<lb/>
<pb n="KR4d0316_WYG_014-7a"/>
　　　贈韓倅<lb/>
鳯城乆矣欽韓公華胄重來振祖風闗决藩條明且恕<lb/>
待人接物春融融散為和氣徧南土雨順年豐民按堵<lb/>
海沂雖喜賴王祥驥足治中難乆駐向來文惠倅瀛洲<lb/>
藉藉聲名動冕旒願君凌厲紹前美南澗事業當同休<lb/>
于今且慶生申旦敬爇瓣香祈鶴算中秋節近月嬋娟<lb/>
正好平分通夕宴君家自有舊氊青合上星辰聴履聲<lb/>
明年此㑹知何處宣勸黄封下帝廷<lb/>
<pb n="KR4d0316_WYG_014-7b"/>
　　　贈林倅<lb/>
元是清都紫府仙出為名世應半千發矢兩科俱中的<lb/>
英名烜赫斗横天鄞水富沙典芹泮黜浮崇雅文風煥<lb/>
沙陽之政寛而明吏不忍欺民不玩雙飛鳬舄造皇州<lb/>
三台八座俱挽留辭榮避寵姑别駕恬退髙節前無儔<lb/>
千里提封勤賛理恕以待人嚴律已一輪秋月照無私<lb/>
百尺春潭清見底須知作善天降祥俾耆而艾夀而臧<lb/>
萱闈朱顔映蒼鬢詵詵蘭玉如鸞翔匪伊丹詔日邊至<lb/>
<pb n="KR4d0316_WYG_014-8a"/>
䇿足烏臺陟端揆年年衮繡舞萊衣瑤池屢獻蟠桃瑞<lb/>
　　　代上何樞宻<lb/>
宋元憲公王沂公妙齡擢第魁南宫清華歴徧陞諫省<lb/>
雍容二府亮天工却斂經綸来望郡一鎮天雄一鎮鄆<lb/>
政聲洋溢徹宸聦丹詔紫泥催入覲廟堂端委秉鈞衡<lb/>
致君堯舜風俗醇至今景祐皇祐治振蕩人耳如雷霆<lb/>
巍巍勲績誰能繼三嘆真賢生不世豈知今日元樞公<lb/>
矯翼天衢更凌厲禮闈得雋冠羣英旋登言路攖龍鱗<lb/>
<pb n="KR4d0316_WYG_014-8b"/>
運籌帷幄參宥宻翻私雨露澤全閩生平出處搃相契<lb/>
左揆尚虛天有意宣麻指日下彤廷整頓乾坤邁前美<lb/>
萱堂正富八十春綵衣輝映衮衣新二公榮貴雖同轍<lb/>
如此盛事真無倫先子姓名叨附驥况復團司同典記<lb/>
遺簮墮履儻未捐惠顧尚期逮孫子鯫生鼔篋趨賢闗<lb/>
朔風急勁脩塗艱坱圠洪鈞轉一氣為借陽和先破寒<lb/>
　　　餞王郎中赴湖南倉<lb/>
明明天子御丹扆首擇英賢將使指湖湘以南闕倉臺<lb/>
<pb n="KR4d0316_WYG_014-9a"/>
環顧在廷誰足倚蓬山蘭省輟名流禮樂光華共心企<lb/>
看看六轡載馳驅爰度爰諏逮田里散財發廩蘇阨窮<lb/>
揚善舉賢律貪鄙苐恐崇臺未突黔趣上亨衢詔泥紫<lb/>
與君同齒復同寅那更著庭紹英軌交情金石乆益堅<lb/>
人雖漸逺心則邇衡陽鴈過可傳書時願劉公貼一紙<lb/>
　　　賀同知生辰<lb/>
訾陬之月如陽春君臣慶㑹應昌辰虹星牛渚將誕聖<lb/>
崧髙維嶽先生申日角珠庭輝綠鬢仙風道骨真宣靖<lb/>
<pb n="KR4d0316_WYG_014-9b"/>
才凌鐵幹四十圍量狹銀潢三萬頃端委樞庭賛化工<lb/>
制勝謀謨談笑中九扈告成村墅月一塵不警戍樓風<lb/>
勲名元是青氊舊衮衮名公誰出右黄麻昕夕下彤廷<lb/>
玉帶貂蟬輝衮繡曈曨瑞日上公槐宣勸黄封天上來<lb/>
賸喜千秋佳節近需雲復宴鳯凰臺福祿固知公自有<lb/>
不待占星問牛斗鯫生只備三千詩留取年年祝公夀<lb/>
　　　代上庠同舍上廷評<lb/>
憶昔弱冠遊芹宫潁川先生振文風蹮蹮媚學比如櫛<lb/>
<pb n="KR4d0316_WYG_014-10a"/>
摳衣執經函丈中何人才識最竒偉惟公表裏珪璋粹<lb/>
學精姬公經國書賦飄司馬凌雲氣詞場價湧荐爭魁<lb/>
賜也何如敢望回一别星霜踰十閲側耳譽聲轟如雷<lb/>
翩翩薦鶚翔西淛一飛直上黄金闕排雲披腹呈琅玕<lb/>
蟾窟仙枝徑攀折枳棘難淹鸞鳳栖金科得雋易如攜<lb/>
趨歸立拜廷評命青瑣黄扉指日躋屈指曩年同硯席<lb/>
五人已作龍門客鄉書黌舍多有之碌碌未能著竒節<lb/>
著鞭無若祖生先策足要津儀班聮自笑塵蹤猶隠霧<lb/>
<pb n="KR4d0316_WYG_014-10b"/>
拭目亨衢問天淵綈袍戀戀故人意墮履遺簮未捐棄<lb/>
不求而薦佩私恩髙誼如公今有幾雖然前事已參差<lb/>
荷借鄒生律再吹苦無好語為公謝抖擻枯腸成此詩<lb/>
　　　鳯池立碑紀事<lb/>
　　　　鳯翥龍驤欲表三山之竒傑龜蚨螭首載刋<lb/>
　　　　千佛之姓名雖云故事之流傳未若此時之<lb/>
　　　　烜赫臚傳星陛三魁同萃於一州喜動天顔<lb/>
　　　　四海喧騰於盛事凡遇榜中之選又皆天下<lb/>
<pb n="KR4d0316_WYG_014-11a"/>
　　　　之英卿雲黼黻而游夏淵源歆向才華而孫<lb/>
　　　　吴韜畧比肩接武已増閭里之輝華博學宏<lb/>
　　　　詞尤聳紳緌之觀聴若是横翔而捷出固宜<lb/>
　　　　深刻以大書維石巖巖益壯飛鸞之勝跡諸<lb/>
　　　　公衮衮佇聮振鷺之清班幸目竒觀率成長<lb/>
　　　　句<lb/>
閲盡衣冠盛事圖三魁同郡古來無詞科得雋真鴻筆<lb/>
仙籍聮榮總鉅儒此日姓名輝石刻他年步武接天衢<lb/>
<pb n="KR4d0316_WYG_014-11b"/>
浯溪更把元勲勒藉藉休聲震八區<lb/>
　　　贈鄭樞宻<lb/>
丘壑方將窈窕尋肯貪斗印耀黄金幾頒中扆留行詔<lb/>
莫返元樞勇退心紅斾分藩雖足樂丹誠戀闕自難禁<lb/>
浮雲出岫知無意祇恐蒼生望更深<lb/>
　　　拜賜宫花紀恩詩<lb/>
濟濟蹌蹌藹縉紳祝堯均效華封人觴稱鳯闕懽聲沸<lb/>
花錫鸞枝内様新露葉巧裁隋苑彩天葩先借漢宫春<lb/>
<pb n="KR4d0316_WYG_014-12a"/>
舉頭仰戴君恩重好盡忠誠報紫宸<lb/>
不用涼州羯鼔催陽和已逐小春來誰將萬㸃花間艷<lb/>
都向百官頭上開様巧賸裁隋苑綵影搖斜蘸漢宫杯<lb/>
玉階再拜君恩重洋溢懽聲遍九垓<lb/>
　　　和權郡重九韻<lb/>
鈴齋静暇鎖棠隂幽壑何妨窈窕尋咳唾珠璣輝衆目<lb/>
錚鏦琴瑟樂賓心引杯非為黄花醉設席欣逢皂盖臨<lb/>
來嵗茱萸賜朝士看君鯨吸玉壺斟<lb/>
<pb n="KR4d0316_WYG_014-12b"/>
　　　和閩帥<lb/>
龍飛天子攬英雄舊徳欣逢泰道通丹詔果然頒北闕<lb/>
綵舟行矣駕東風雨餘杉徑新添綠暖入花粧旋姹紅<lb/>
待得湖邊春色滿我公已在鳯池中<lb/>
新鑿南湖接海潮油幢領客泛蘭橈那知半夜雨聲急<lb/>
却放新晴物色饒盡日登臨陪步武髙談灑落挹風標<lb/>
陽春白雪真難和泚筆惟書道路謠<lb/>
　　　和鄒守鹿鳴宴<lb/>
<pb n="KR4d0316_WYG_014-13a"/>
賢守聲名重泰山肯將曲學誤儒冠相期素節終身履<lb/>
不道青雲得路難多士聮翩閶闔去忠言凌厲雪霜寒<lb/>
朱轓指日歸楓禁廷䇿煩公具眼看<lb/>
　　　館中和賞桂詩<lb/>
喜陪盛集桂叢間擬賦新詩未敢先忽拜清篇真寡和<lb/>
難將拙語更争妍枝頭爛漫黄金粟席上風流紫府僊<lb/>
凡骨豈容攀俊軌也沾賸馥醉花前<lb/>
　　　挽節使少保<lb/>
<pb n="KR4d0316_WYG_014-13b"/>
一節忠勤紹祖風貂蟬七葉擅華宗版曹羡利巍遷秩<lb/>
强敵知名特斂容薦士半躋青瑣闥為民數奏皂囊封<lb/>
龍旂虎節今何在紀績還須仗蔡邕<lb/>
衮衣赤舄我公歸共傒登庸翊政機楓禁荐頒天語渥<lb/>
薤歌我嘆露華晞真王未復青氊舊亞保空餘紫誥輝<lb/>
突兀麒麟圖繪處仰瞻遺像倍歔欷<lb/>
　　　挽李文昌<lb/>
顒顒徳望重朝廷况有胸中千萬兵蠻獠未擒宵旰慮<lb/>
<pb n="KR4d0316_WYG_014-14a"/>
軺車一出笑談平囊封力沮和戎議制閫咸推料敵精<lb/>
壯志未酬天不憗空餘草木識威名<lb/>
盛名從古號難居公獨峥嶸四紀餘禁陛幾年聞曳履<lb/>
帥垣三度拜除書夀祺合享千齡永往事俄驚一夢如<lb/>
乆矣辱知慚未報仰瞻丹旐倍欷歔<lb/>
　　　潘上舍父挽詩<lb/>
狗茍蠅營笑俗情機心降盡倒風旌人生六袠不為夭<lb/>
家累千金能享成老去月評推吉徳生前天爵謝虛榮<lb/>
<pb n="KR4d0316_WYG_014-14b"/>
悲風瑟瑟飛丹旐行道歔欷亦失聲<lb/>
蘭玉賢闗雋譽飛詞場幾見捷音馳登雲將慰椿庭望<lb/>
陟岵俄驚薤露悲榮養痛嗟今日隔嘉封賴有異時追<lb/>
前岡已卜牛眠地螭首行鐫九尺碑<lb/>
　　　夫人黄氏挽詩<lb/>
樞庭勇退古無前内助端由婦徳賢燠館涼臺供燕樂<lb/>
衮衣褕翟慶聮翩雖云生死皆同嵗猶恨徜徉未百年<lb/>
遙想銘旌搖曳處江山草木亦凄然<lb/>
<pb n="KR4d0316_WYG_014-15a"/>
　　　代同舍上郎中<lb/>
人物依然吕洞賓氷霜風骨玉精神退朝花底千官散<lb/>
標格如公有幾人<lb/>
能賦人人説潁川誰知妙訣已親傳詞場屢草干將句<lb/>
擲地金聲震九天<lb/>
逸氣飄飄正妙年縦横禮樂掃三千臚傳玉陛星辰曉<lb/>
姓字巍居鼎甲先<lb/>
父子同時踐禁塗一門榮耀世間無願憑曹霸丹青筆<lb/>
<pb n="KR4d0316_WYG_014-15b"/>
繪入衣冠盛事圖<lb/>
册府方羊冠列仙粉闈深處爛星躔黄扉已設屏風隔<lb/>
㑹見絲綸下日邊<lb/>
　　　題西巖寺<lb/>
第一巖前風景殊山僧去後野雲孤歸來不費絲毫力<lb/>
幻出天宫一畫圖<lb/>
修行極則到心安静處忙中只一般談笑打開新鋪席<lb/>
此身元不離蒲團<lb/>
<pb n="KR4d0316_WYG_014-16a"/>
　　　自嘆<lb/>
僕訴無衣婢訴飢老妻終日不開眉十年待得齊𤓰熟<lb/>
又似齊𤓰未熟時<lb/>
　　　薺菜<lb/>
撥雪挑來葉轉青自删自煮作杯羮寳堦香砌何曽識<lb/>
偏向寒門滿地生<lb/>
</p>
<p>
</p>
  </div>
</body>
</text>
</TEI>
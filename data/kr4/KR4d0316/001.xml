<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集巻一</head>
    <p>
<pb n="KR4d0316_WYG_001-1a"/>
欽定四庫全書<lb/>
　東澗集巻一　　　　　　宋　許應龍　撰<lb/>
　　詔<lb/>
　　　科舉詔<lb/>
改元以順天道將圖至治之勳得賢而立邦基兹實急<lb/>
先之務矧是歲適逢於大比而羣才方喜於彚征爰舉<lb/>
彞章肆頒渙號書其徳行道藝將以賔興取之族黨比<lb/>
閭式昭公選冀因名而得實盍崇雅以黜浮俾偕計吏<lb/>
<pb n="KR4d0316_WYG_001-1b"/>
而來以待昕庭之問藹藹吉士必多忠言鯁論之流巍<lb/>
巍成功庶及嘉祐淳熙之盛故兹詔示想宜知悉<lb/>
　　　嘉平朔日蝕星聚避朝損膳廣宥多辟降詔<lb/>
時懋厥徳斯全裁成輔相之宜謫見于天當謹寅畏嚴<lb/>
恭之念朕自慙凉菲適值艱虞外焉疆埸之未寧内則<lb/>
政事之多闕日蝕星聚既垂儆戒之機夕慮朝思期盡<lb/>
感通之實避殿減膳正事飭躬謂有過在予一人尚賴<lb/>
交修之益而推恩足保四海盍頒肆赦之書庶幾和氣<lb/>
<pb n="KR4d0316_WYG_001-2a"/>
之致祥自格乾文之順軌與爾有衆永孚于休其令有<lb/>
司檢㑹故實條具以聞<lb/>
　　　賜簽書樞密院事兼權參知政事李鳴復生日<lb/>
　　　詔<lb/>
榮司樞筦參預政機兹當來復之初適届誕彌之節宜<lb/>
頒異數以介夀祺<lb/>
　　　賜參知政事李鳴復生日詔<lb/>
月届仲冬實陽氣潜萌之始天生賢佐乃太平能立之<lb/>
<pb n="KR4d0316_WYG_001-2b"/>
基既昭弧矢之祥宜厚牽醪之禮往祇恩遇益介夀祺<lb/>
　　　賜端明殿學士朝請大夫同簽書樞密院事李<lb/>
　　　宗勉生日詔<lb/>
金風送爽玉露團清允謂佳辰實生賢佐爰錫牽醪之<lb/>
禮庸昭弧矢之祥往服榮恩益綏夀祉<lb/>
　　　賜特進左丞相兼樞密使肅國公喬行簡生日<lb/>
　　　詔<lb/>
季秋改朔灝氣澄空兹宇宙之佳辰生廟堂之賢佐肆<lb/>
<pb n="KR4d0316_WYG_001-3a"/>
頒慶賚式侑燕私往祇恩數之隆益介夀祺之永<lb/>
　　　賜太傅奉國軍節度使充萬夀觀使新安郡王<lb/>
　　　楊谷生日詔<lb/>
望重懿親位尊公傅兹届誕彌之旦茂膺滋至之休爰<lb/>
錫多儀以昭隆眷<lb/>
　　　賜參知政事鄭性之生日詔<lb/>
新陽來復愛日迎長實惟良辰是生賢佐宜頒寵數以<lb/>
示眷私<lb/>
<pb n="KR4d0316_WYG_001-3b"/>
　　　皇叔保康軍承宣使希邐辭免特授保康軍節<lb/>
　　　度使提舉萬夀觀依前皇叔進封㑹稽郡開國<lb/>
　　　公加食邑食實封恩命不允詔<lb/>
立愛惟親當由近始以徳詔爵庶穆師言矧卿以叔父<lb/>
之尊藹宗英之譽待人接物盎然如愛日之温省事清<lb/>
心澹乎若深淵之靚久任承流之職可無進律之褒遂<lb/>
渙號于明廷俾建旄于舊鎮仍開公社庸侈徽章示隆<lb/>
禮以尊賢初非私予胡辭榮而避寵毋乃過謙其體至<lb/>
<pb n="KR4d0316_WYG_001-4a"/>
懷亟祗成命<lb/>
　　　皇弟保康軍承宣使貴謙辭免特授保康軍節<lb/>
　　　度使仍奉朝請依前皇弟進封天水郡開國公<lb/>
　　　加食邑食實封恩命不允詔<lb/>
朕繼志述事每思祖武之繩立愛惟親當篤天倫之眷<lb/>
矧吾介弟夙迪令猷方隆友睦之情可後褒崇之典擢<lb/>
從留務晉陟齋壇爰陞公爵之封并衍圭畬之食由序<lb/>
而進非朕爾私顧出令以惟行豈循牆之可避亟祇成<lb/>
<pb n="KR4d0316_WYG_001-4b"/>
渙毋勞固辭所辭宜不允<lb/>
　　　皇弟武康軍承宣使提舉佑神觀與芮辭免特<lb/>
　　　授武康軍節度使提舉萬夀觀進封天水郡開<lb/>
　　　國子加食邑食實封恩命不允詔<lb/>
朕立愛始于家實聖經之明訓于弟欲其貴乃大義之<lb/>
當然矧有彞章難稽成渙是用分洋川而作鎮肇建節<lb/>
旄即天水以進封併加井邑增棣華之韡韡延𤓰瓞之<lb/>
綿綿既允穆于師言宜亟欽于明命所辭宜不允<lb/>
<pb n="KR4d0316_WYG_001-5a"/>
　　　少師保寧軍節度使判大宗正事嗣秀王師彌<lb/>
　　　乞解職畀祠不允詔<lb/>
卿屬近行尊量宏識逺久任訓齊之寄備著公勤陶成<lb/>
信厚之風悉遵禮法善於其職簡在朕心胡荐抗于囊<lb/>
封乃力求于祠廪徒得君重以為公族之表儀僉曰汝<lb/>
諧奚必謙詞而退避祇若予命毋煩重陳<lb/>
　　　特進鄭清之三辭免觀文殿大學士醴泉觀使<lb/>
　　　兼侍讀恩命不允不得更有陳請詔<lb/>
<pb n="KR4d0316_WYG_001-5b"/>
懇辭政柄既曲徇于雅懷留侍經帷盍勉從于朕志已<lb/>
嘗諄諭何至洊陳眷言舊學之臣久勤台徳之輔倐然<lb/>
舍去云胡不思况非勞以職事之煩苐欲廣予見聞之<lb/>
益不逺伊邇初無跋履之難盍歸乎來庸副眷懐之切<lb/>
所辭宜不允<lb/>
　　　宣奉大夫鄒應龍再辭免除資政殿學士知慶<lb/>
　　　元府沿海制置使恩命不允不得再有陳請詔<lb/>
徒得君重暫司制閫之權勉為朕行庸壯海邦之勢胡<lb/>
<pb n="KR4d0316_WYG_001-6a"/>
封囊之洊奏謂陳力以不能毋乃過謙非予所望况晉<lb/>
升秘殿蓋將昭體貌之隆茍曲徇雅懷何以重股肱之<lb/>
寄其祇承命毋復重陳所辭宜不允<lb/>
　　　宣奉大夫新除禮部尚書鄒應龍辭免兼修玉<lb/>
　　　牒官恩命不允詔<lb/>
編年以紀帝系而載其厯數及朝廷政令之因革者為<lb/>
玉牒以宰臣提綱而命從臣以修之蓋重其事也擢居<lb/>
是職必擇鴻儒以卿魁倫碩望直諒多聞晉長儀曹已<lb/>
<pb n="KR4d0316_WYG_001-6b"/>
著寅清之譽進讀經幄復殫啟沃之忠俾兼職于纂修<lb/>
胡抗章而遜避毋稽朕命往服厥官所辭宜不允<lb/>
　　　宣奉大夫新除禮部尚書鄒應龍辭免兼侍讀<lb/>
　　　恩命不允詔<lb/>
朕若稽古訓圖濟治功乃擇儒紳之英俾陪經幄之邃<lb/>
以卿學問淵粹議論正平懷尊主庇民之心有博古通<lb/>
今之識可輔成于台徳宜進讀于邇英盍體至懷亟殫<lb/>
素藴胡執謙沖之意尚陳遜避之章所辭宜不允<lb/>
<pb n="KR4d0316_WYG_001-7a"/>
　　　宣奉大夫守禮部尚書兼修玉牒官兼侍讀鄒<lb/>
　　　應龍辭免除端明殿學士簽書樞密院事兼權<lb/>
　　　參知政事恩命不允詔<lb/>
卿自掇魁倫徧更清要出藩入從四十餘年每懷靜退<lb/>
之心未展經綸之藴屬更大化圖任舊人進讀經筵每<lb/>
及三邊之備禦究心兵畧見于十事之開陳宜陟樞庭<lb/>
仍參大政當以平時之議論亟圖今日之事功胡固執<lb/>
于謙沖迺力形于遜避其祇承命以副眷懷所辭宜不<lb/>
<pb n="KR4d0316_WYG_001-7b"/>
允<lb/>
　　　端明殿學士中奉大夫新除簽書樞密院事兼<lb/>
　　　權參知政事鄒應龍辭免同提舉編修經武要<lb/>
　　　略恩命不允詔<lb/>
聖祖神宗克振炎圖之業明謨睿斷具存要略之書非<lb/>
賴編摩曷昭軌則然任提綱之寄實資執政之臣卿有<lb/>
學有文能定能應既處樞機之地宜參總領之司必撮<lb/>
其要舉其宏纂成鉅典庶顯哉謨承哉烈啟佑後人往<lb/>
<pb n="KR4d0316_WYG_001-8a"/>
究乃心毋斁朕命所辭宜不允<lb/>
　　　端明殿學士宣奉大夫簽書樞密院事兼權參<lb/>
　　　知政事鄒應龍乞解機政不允詔<lb/>
方事之殷正資長䇿奉身以退難徇雅懷已曲示於勉<lb/>
留胡復申於前請精加葆嗇自底康强勿云陳力以不<lb/>
能當以體國而為念其安厥位用副予懷所請宜不允<lb/>
　　　太中大夫知樞密院事兼參知政事鄭性之端<lb/>
　　　明殿學士宣奉大夫簽書樞密院事兼權參知<lb/>
<pb n="KR4d0316_WYG_001-8b"/>
　　　政事鄒應龍端明殿學士朝請大夫同簽書樞<lb/>
　　　密院事李宗勉以鬱攸挻災乞退歸田里不允<lb/>
　　　詔<lb/>
祝融為沴蓋過在于朕躬近輔抗章謂咎繇于臣等力<lb/>
求解職將以弭災然移疾于股肱曷召和于形氣側身<lb/>
修行朕方懷兢業之思同寅協恭爾盍盡賛襄之力惟<lb/>
交修其不逮庶有感以必通兹所當為豈宜引去所請<lb/>
宜不允<lb/>
<pb n="KR4d0316_WYG_001-9a"/>
　　　朝請大夫寳謨閣待制提舉隆興府玉隆萬夀<lb/>
　　　宫吳潜辭免除户部侍郎淮東總領兼知鎮江<lb/>
　　　府恩命不允詔<lb/>
翔而後集固欲全進退之宜用之則行毋固執謙沖之<lb/>
意載惟京口允謂要衝至若軍儲尤為急務疇咨已試<lb/>
無以踰卿盍疾其驅往服厥職胡上封囊之奏尚懷投<lb/>
杼之疑推善政以得民不加賦而足用使餉饋不絶而<lb/>
閭里相安皆卿所優為者亟圖績效以寛顧憂所辭宜<lb/>
<pb n="KR4d0316_WYG_001-9b"/>
不允<lb/>
　　　中奉大夫權吏部尚書兼同修國史實錄院同<lb/>
　　　修撰兼給事中兼侍講趙彦悈辭免陞兼侍讀<lb/>
　　　恩命不允詔<lb/>
朕學于古訓日就月將期底緝熙光明之功尤賴老成<lb/>
典刑之助卿詩書儒雅禮樂宗英講殿談經約文申義<lb/>
厥㫖敷暢朕甚嘉之宜進讀于邇英益輔成于台徳其<lb/>
體至意毋庸固辭所辭宜不允<lb/>
<pb n="KR4d0316_WYG_001-10a"/>
　　　朝散大夫權吏部侍郎兼直學士院兼玉牒所<lb/>
　　　檢討官呉泳辭免除權刑部尚書兼職依舊恩<lb/>
　　　命不允詔<lb/>
朕改元更化任賢使能矧惟常伯之尊盍選真儒而用<lb/>
卿忠勤一節直諒多聞自聨侍從之班屢罄論思之益<lb/>
敷為帝制雅健雄深晉貳銓曹清通平允肆陟刑曹之<lb/>
長庸昭眷意之隆以次而遷何辭之有亟祇成命益茂<lb/>
逺猷所辭宜不允<lb/>
<pb n="KR4d0316_WYG_001-10b"/>
　　　朝散大夫權刑部尚書兼直學士院兼玉牒所<lb/>
　　　檢討官吳泳辭免陞兼修玉牒官其餘兼職依<lb/>
　　　舊恩命不允詔<lb/>
纂修瑤編屬之詞臣蓋舊典也卿學該百氏才擅三長<lb/>
帝籍討論已逾再禩盍陞一級以示寵褒兹乃次遷何<lb/>
勞遜避能于前而不能於後豈有是哉毋棄爾成益勵<lb/>
厥職所辭宜不允<lb/>
　　　朝散大夫呉泳辭免除寳章閣學士知寧國府<lb/>
<pb n="KR4d0316_WYG_001-11a"/>
　　　恩命不允詔<lb/>
卿徧歴要塗十更歲籥敷文華而緯典司喉舌以納言<lb/>
久著休稱將膺顯用倐然去國畀以典藩仍陞學士之<lb/>
班庸示邇臣之寵盍欽予命言脂爾車胡為執於謙沖<lb/>
乃欲求於遜避其體至意毋煩重陳所辭宜不允<lb/>
　　　寳章閣直學士中大夫知静江軍府事兼本路<lb/>
　　　經略安撫使鍾震乞許奉祠不允詔<lb/>
維屛維藩既膺隆委成終成始盍罄壯猷胡奏封章乃<lb/>
<pb n="KR4d0316_WYG_001-11b"/>
求真館徒得君重已能綏幽逺之民方圖子功宜仰體<lb/>
眷知之意毋勞遜避嗣有恩榮所請宜不允<lb/>
　　　顯謨閣學士宣奉大夫提舉建康府崇禧觀陳<lb/>
　　　晐辭免依舊顯謨閣學士除沿海制置使知慶<lb/>
　　　元府恩命不允詔<lb/>
卿曩鎮荆襄久更歲月邊烽不聳闔境底寧肆酬爾庸<lb/>
擢升常伯自處祠庭之佚屢興宣室之思載惟制垣實<lb/>
控海道孰任維藩之寄當資已試之能爰錫明綸曷陳<lb/>
<pb n="KR4d0316_WYG_001-12a"/>
巽牘徒得君重庶宣牧御之勞勉為朕行用副眷知之<lb/>
篤令無反汗卿勿固辭所辭宜不允<lb/>
　　　朝奉郎權刑部侍郎兼侍講李大同辭免除吏<lb/>
　　　部侍郎兼職依舊恩命不允詔<lb/>
朕惟左銓最為劇任員多闕少法弊例繁茍非其人曷<lb/>
振厥職卿昨居言路激濁揚清晉貳刑曹惟明克允疇<lb/>
咨典選無以踰卿其體眷知毋勞遜避所辭宜不允<lb/>
　　　朝請郎試吏部侍郎兼侍講李大同辭免除權<lb/>
<pb n="KR4d0316_WYG_001-12b"/>
　　　工部尚書恩命不允詔<lb/>
貳卿而遷常伯乃彞典也矧由刑曹而至小宰將及二<lb/>
稔公于執法允穆師言晉陟冬卿庸示褒寵胡為抗䟽<lb/>
尚慮曠官銓曹最號劇煩既能勝任起部苐司營繕蓋<lb/>
所優為其即欽承毋勞遜避<lb/>
　　　中奉大夫權兵部侍郎兼同修國史實録院同<lb/>
　　　修撰兼侍講范鍾辭免除兵部侍郎兼職依舊<lb/>
　　　恩命不允詔<lb/>
<pb n="KR4d0316_WYG_001-13a"/>
亞旅司戎既能稱職昕庭渙號就使為真雖恩渥之方<lb/>
新而事權之惟舊盍亟承于成命胡尚抗于封囊卿不<lb/>
激不隨有猷有守久輔緝熙之學每殫啟沃之忠眷懷<lb/>
固切于予衷遷進姑循于彞典初非超躐奚用遜辭<lb/>
　　　中奉大夫試兵部侍郎兼同修國史實録院修<lb/>
　　　撰兼侍講范鍾辭免除吏部侍郎兼職依舊恩<lb/>
　　　命不允詔<lb/>
典選郎闈夙炳至公之鑒陞華小宰蓋資已試之材渙<lb/>
<pb n="KR4d0316_WYG_001-13b"/>
號甫頒師言允穆胡力陳于奏牘謂莫任于劇曹况武<lb/>
部為真已髙資望今左銓進掌初匪超踰其加甄別之<lb/>
精益振清通之譽令行弗反卿毋固辭<lb/>
　　　寳文閣學士中大夫新知福州余天錫辭免除<lb/>
　　　吏部尚書兼給事中兼侍讀恩命不允詔<lb/>
式是南邦方資申伯興思宣室復召賈生昭予念舊之<lb/>
懷畀以維新之命昔已登于八座今宜長于六卿兼司<lb/>
瑣闥之權入侍邇英之讀允為異渥盍即欽承胡尚執<lb/>
<pb n="KR4d0316_WYG_001-14a"/>
于謙冲乃力求于遜避引以自近尤賴告猷令出惟行<lb/>
詎容反汗亟服厥職以副予知所辭宜不允<lb/>
　　　太中大夫試吏部尚書兼給事中兼侍讀余天<lb/>
　　　錫辭免除端明殿學士同簽書樞密院事恩命<lb/>
　　　不允詔<lb/>
朕理内御外將期疆埸之安決勝運籌尤賴樞機之密<lb/>
欲共成于偉績當圖任于舊人卿温乎其和定而能應<lb/>
輦轂夙資于彈壓朝夕尤罄于論思再陟文昌藹著清<lb/>
<pb n="KR4d0316_WYG_001-14b"/>
通之譽兼司瑣闥益髙直諒之風進讀邇英輔成台徳<lb/>
各稱其職肆簡眷以彌隆暨予同心善彌縫而藏用宜<lb/>
居右府密贊廟謨允穆師言盍即承于休命曷呈免牘<lb/>
猶未體于至懷令出惟行卿毋固避所辭宜不允<lb/>
　　　端明殿學士通議大夫簽書樞密院事余天錫<lb/>
　　　乞俾還里閈不允詔<lb/>
風雨示變天以警予避殿求言側身修行尚賴交修其<lb/>
不逮庶幾有感以必通胡為抗章遽欲丏去是圖是究<lb/>
<pb n="KR4d0316_WYG_001-15a"/>
當助成燮理之功無伏無愆斯可致和平之福其體至<lb/>
意毋勞重陳所請宜不允<lb/>
　　　端明殿學士通議大夫簽書樞密院事余天錫<lb/>
　　　再乞俾遂山林之志不允不得再有陳請詔<lb/>
比覽囊封已諭朕意胡為再凟復述前言卿既參密勿<lb/>
之司盍賛燮調之職予欲汝翼何虞賢路之妨爾尚交<lb/>
修庶格天心之享當徇大義毋執謙詞<lb/>
　　　資政殿大學士銀青光禄大夫新除沿海制置使<lb/>
<pb n="KR4d0316_WYG_001-15b"/>
　　　暫兼知慶元府趙善湘再辭免依舊除四川宣<lb/>
　　　撫使兼知成都府恩命不允不得再有陳請詔<lb/>
西土不静重罹侵軼之虞下民其咨正切綏懷之望必<lb/>
真儒之復用庶外患之潜銷卿比總制垣誓平逆賊率<lb/>
彼淮浦合水陸以交攻殱厥渠魁致氛埃之頓息懋乃<lb/>
攸績簡在朕心屬兹元帥之謀無若舊人之任肆予命<lb/>
汝謂宜叱馭而驅曷弗云來乃上掛冠之請矧大宗之<lb/>
維翰盍與國以同憂克壯其猷當亟圖于康濟能勝其<lb/>
<pb n="KR4d0316_WYG_001-16a"/>
任毋固執于謙冲所辭宜不允<lb/>
　　　中奉大夫權禮部侍郎兼侍讀趙汝談辭免權<lb/>
　　　刑部尚書兼職依舊恩命不允詔<lb/>
卿聞多學廣心醇氣和老成典刑藉甚宗英之譽文章<lb/>
爾雅敷為國典之華儀曹茂著于寅清經席每殫于啟<lb/>
沃雖謙以自牧荐避寵以辭榮然朕所深嘉宜尊賢而<lb/>
隆禮肆頒渙號晉陟文昌僉曰汝諧令行弗反亟服厥<lb/>
職毋煩固辭所辭宜不允<lb/>
<pb n="KR4d0316_WYG_001-16b"/>
　　　端明殿學士朝奉大夫簽書樞密院事兼權參<lb/>
　　　知政事李鳴復乞退歸不允詔<lb/>
朕惟二三執政猶吾股肱一體相資斯成至治卿頃由<lb/>
言路晉陟文昌曾未幾時徑司樞筦正賴同心而協力<lb/>
庶幾彊本以折衝知無不為盍憂邊而思職謙以自牧<lb/>
迺推賢而遜能雖卿欲全進退之宜而朕當篤始終之<lb/>
眷其體至意毋勞重陳所請宜不允<lb/>
　　　端明殿學士朝奉大夫簽書樞密院事兼權參知<lb/>
<pb n="KR4d0316_WYG_001-17a"/>
　　　政事李鳴復再乞歸田里不允不得再有陳請詔<lb/>
見幾而作雖欲為決去之謀事君以忠盍仰體挽留之<lb/>
意矧邊烽之屢警而闕政之尚多賢和于朝茍并謀而<lb/>
合智外禦其侮庶保大以定功所當懷報國之思胡屢<lb/>
上封囊之奏勉圖經濟庸副倚毗所請宜不允<lb/>
　　　端明殿學士朝奉大夫李鳴復辭免除資政殿<lb/>
　　　學士知紹興府恩命不允詔<lb/>
善謀善斷正賴倚毗何嫌何疑力求退避屢遣中使以<lb/>
<pb n="KR4d0316_WYG_001-17b"/>
示挽留之意復頒詔㫖以昭眷遇之隆雖曲盡于真忱<lb/>
竟莫回于雅志晉陞祕殿俾鎮帥藩勉為朕行冀使京<lb/>
師之䝉潤不逺伊邇庶寛宣室之興思何未體于至懷<lb/>
尚復形于遜牘其祗成命毋至重陳所辭宜不允<lb/>
　　　資政殿學士朝奉大夫知紹興府浙東安撫使<lb/>
　　　李鳴復辭免召赴行在恩命不允詔<lb/>
十國為連暫領藩宣之寄五月報政已聞聲譽之休潤雖及于<lb/>
京師思屢興于宣室人惟求舊遂頒詔以趣還令出惟行盍<lb/>
<pb n="KR4d0316_WYG_001-18a"/>
脂車而入覲曷陳巽牘殊拂至懷時事方殷正賴賛襄之力<lb/>
同心共濟庶成康乂之功式遄其歸以稱朕意所辭宜不允<lb/>
　　　資政殿學士知紹興府浙東安撫使李鳴復再<lb/>
　　　辭免召赴行在恩命不允不得再有陳請詔<lb/>
一節以趨盍仰體眷懷之篤再命而傴乃復陳遜避之章雖<lb/>
欲全静退之風然莫副倚毗之意不逺伊邇特一葦之可航<lb/>
盍歸乎來慰羣情之傾俟令無反汗卿勿固辭所辭宜不允<lb/>
　　　資政殿學士朝奉大夫知紹興軍府事充兩浙東<lb/>
<pb n="KR4d0316_WYG_001-18b"/>
　　　路安撫使李鳴復辭免除參知政事恩命不允詔<lb/>
式遄其歸已屢頒于召節渙汗其號俾參預于政機固宜<lb/>
不俟駕而行胡尚抗封囊之奏謂惟堪于藩屏殊未體于<lb/>
眷知卿獨立無朋至剛以直毎切憂國愛君之念洊陳理<lb/>
内御外之規實允契于予懷肆復膺于大用善謀善斷既<lb/>
夙著于休稱同徳同心當共圖于至治庶盡卿致主之<lb/>
術而成朕知人之明毋庸固辭亟祗成命所辭宜不允<lb/>
　　　資政殿學士朝奉大夫知紹興軍府事充兩浙東<lb/>
<pb n="KR4d0316_WYG_001-19a"/>
　　　路安撫使李鳴復再辭免除參知政事恩命不允詔<lb/>
翔而後集雖獨髙静退之風恵然肯來盍仰體眷懷之<lb/>
切比洊頒于召節兹擢預于政機不進不休令固無于<lb/>
反汗則久則速禮尤貴于從宜矧一葦之可航何抗辭<lb/>
而至再期予于治當亟殫翊賛之忠式遄其歸毋堅執<lb/>
謙冲之意所辭宜不允<lb/>
　　　資政殿學士朝奉大夫李鳴復赴行在再辭免<lb/>
　　　參知政事恩命不允詔<lb/>
<pb n="KR4d0316_WYG_001-19b"/>
側席待賢屢勤趣召振衣造闕式副具瞻宜亟理于政<lb/>
機胡尚陳于遜牘謙以自牧雖獨髙静退之風予欲汝<lb/>
為可不體簡知之意矧比登于宥府嘗協賛于廟謨允<lb/>
武允文既足任樞機之寄立政立事豈難圖康濟之勲<lb/>
往服厥官毋斁朕命所辭宜不允<lb/>
　　　中奉大夫參知政事李鳴復辭除樞密院事兼<lb/>
　　　參知政事恩命不允詔<lb/>
卿自參知大政益勵精忠同徳同心善彌縫而藏用允<lb/>
<pb n="KR4d0316_WYG_001-20a"/>
文允武尤公直以無私俾晉總于樞庭與共圖為廟算<lb/>
仍兼丞弼協賛鈞衡予欲汝為所合亟祗于成命謙以<lb/>
自牧曷求改畀于時髦兹特次遷毋庸力避其思康濟<lb/>
式副眷懷<lb/>
　　　中大夫參知政事李鳴復辭免同提舉編修勅<lb/>
　　　令恩命不允詔<lb/>
金科玉條置局以刪修之而實總于執政蓋舊典也况<lb/>
卿才全徳鉅學廣聞多無所不通既董修于武畧著而<lb/>
<pb n="KR4d0316_WYG_001-20b"/>
為令豈難舉于宏綱毋執謙辭亟祗成命所辭宜不允<lb/>
　　　中大夫知樞密院事兼參知政事李鳴復乞退<lb/>
　　　歸不允詔<lb/>
敬天之怒豈以弗慮而弗圖正事以承尤賴汝為而汝<lb/>
翼兹值烈風之警端由已徳之愆朕若歸過于股肱殆<lb/>
匪責躬之實卿若力辭于機政曷殫體國之忠其務賛<lb/>
襄以圖銷弭<lb/>
　　　中大夫知樞密院事兼參知政事李鳴復再乞<lb/>
<pb n="KR4d0316_WYG_001-21a"/>
　　　投閒不允不得再有陳請詔<lb/>
卿職兼二府忠實無私輔賛彌縫共圖康乂風雨之變<lb/>
天以儆朕夙夜祗懼與卿同之雖力行罪已之文恐未<lb/>
盡弭災之道至諴可感尤賴交修胡再上于需章乃欲<lb/>
求于閑退義難曲㣘卿勿重陳所請宜不允<lb/>
　　　中大夫知樞密院事兼參知政事李鳴復再乞<lb/>
　　　去不允詔<lb/>
宥密基命實資樞筦之籌精神折衝漸息邊庭之警勉<lb/>
<pb n="KR4d0316_WYG_001-21b"/>
出乃力亟圖爾庸曷懷避寵之思荐上丐閑之請奉身<lb/>
而退雖欲全名節之髙與人同憂所當任安危之寄其<lb/>
體至意毋勞重陳<lb/>
　　　太中大夫參知政事兼同知樞密院事鄭性之<lb/>
　　　辭免除知樞密院事兼參知政事恩命不允詔<lb/>
朕立號改元勵精更始既得人以共政盍隆禮以尊賢<lb/>
卿直諒一心周旋兩地外不動于聲色中黙運于籌謀<lb/>
同寅協恭憂邊思職予嘉乃徳宜晉陟于元樞惟爾之<lb/>
<pb n="KR4d0316_WYG_001-22a"/>
能仍復參于大政綸音甫播輿論交孚宜體眷懷益殫<lb/>
經濟胡執謙冲之意迺陳遜避之章亟祗厥官毋替朕<lb/>
命所辭宜不允<lb/>
　　　太中大夫參知政事兼同知樞密院事鄭性之<lb/>
　　　再乞放歸田里不允不得再有陳請詔<lb/>
朕以實應天側身修行尚虚揆席以待耆英翊賛萬幾<lb/>
惟資執政同心體國方副予懷胡為抗章幡然求去挽<lb/>
留甚力宜即欽承何嫌何疑至陳再牘況今邊陲未靖<lb/>
<pb n="KR4d0316_WYG_001-22b"/>
民瘼未蘇欲庶事之康哉豈一䕫之足矣其思夾輔毋<lb/>
庸固辭所請宜不允<lb/>
　　　太中大夫知樞密院事兼參知政事鄭性之再<lb/>
　　　乞俾歸田里不允不得再有陳請詔<lb/>
朕兢業萬幾簡求四輔冀同心而體國庶强本以折衝<lb/>
卿名重魁倫材髙經濟諫垣抗疏首排喜功好大之謀<lb/>
右府運籌莫非和衆安民之計朕所深倚人無間言胡<lb/>
再騰遜避之章猶未體眷留之意期予于治盍殫輔翼<lb/>
<pb n="KR4d0316_WYG_001-23a"/>
之忠無棄爾成庶底敉寧之績勉徇大義毋庸固辭所<lb/>
請宜不允<lb/>
　　　太中大夫鄭性之除職與郡辭免不允詔<lb/>
卿迭更兩地已閲四朞每思職以憂邊務同心而輔政<lb/>
胡為避寵乃力丐閑勉㣘雅懷畀以藩宣之寄仍升華<lb/>
職昭予簡眷之隆毋庸固辭亟祗成命所辭宜不允<lb/>
　　　太中大夫鄭性之辭免除資政殿大學士知紹<lb/>
　　　興府浙東安撫使恩命不允詔<lb/>
<pb n="KR4d0316_WYG_001-23b"/>
卿荐上囊封力辭樞筦念久任股肱之寄固宜加體貌<lb/>
之隆爰錫明綸晉陞祕殿不逺伊邇莫若㑹稽以寵其<lb/>
行俾分帥閫豈但京師之䝉潤庶寛宣室之興思宜疾<lb/>
其驅往服厥職以副朕意毋庸固辭所辭宜不允<lb/>
　　　資政殿學士魏了翁再辭免依舊資政殿學士<lb/>
　　　知福州福建安撫使恩命不允不得再有陳請<lb/>
　　　詔<lb/>
我圖爾居信莫如于南土徒得君重諒無薄于淮陽謂<lb/>
<pb n="KR4d0316_WYG_001-24a"/>
即欽承豈宜引避已嘗諄諭奚復重陳矧惟三山易治<lb/>
之邦苐煩卧䕶當戒十乗啟行之日毋以疾辭往服厥<lb/>
官以稱朕意所辭宜不允<lb/>
　　　資政殿學士魏了翁再辭免依舊資政殿學士<lb/>
　　　知紹興府浙東安撫使恩命不允不得再有陳<lb/>
　　　請詔<lb/>
式遄其歸屢興思于宣室引以自近俾分治于東郊庶<lb/>
幾善政之得民抑使京師之䝉福盍欽成命言脂爾車<lb/>
<pb n="KR4d0316_WYG_001-24b"/>
胡尚執于謙冲至洊求于退避徒得君重以為屏翰之<lb/>
光勉為朕行亟任保釐之寄庸副輿望毋煩固辭所辭<lb/>
宜不允<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集巻二</head>
    <p>
<pb n="KR4d0316_WYG_002-1a"/>
欽定四庫全書<lb/>
　東澗集巻二　　　　　　宋　許應龍　撰<lb/>
　　詔<lb/>
　　　宣奉大夫李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>辭免除同知樞密院事四川宣<lb/>
　　　撫使恩命不允不得再有陳請詔<lb/>
盡䕶諸將當屬重臣充壯其猷無如元老况士卒樂為<lb/>
之用而草木亦知其名成命初頒師言允穆先聲所至<lb/>
已處置以得宜威令既孚豈安强之難致能勝其任盍<lb/>
<pb n="KR4d0316_WYG_002-1b"/>
圖爾庸毋固執于謙冲庶亟寛于憂顧所辭宜不允<lb/>
　　　宣奉大夫新除同知樞密院事四川宣撫使李<lb/>
　　　<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>求早遂退休不允詔<lb/>
載覽封章備知偉績招擕以禮已安反側之心整師修<lb/>
戎復振驅攘之畧渠魁就戮聲勢寖張尤堅一意于防<lb/>
秋足見盡忠于體國自任以重既能勝委寄之隆圖惟<lb/>
厥終庶立底輯寧之效胡為遜避猶至再三身實佩于<lb/>
安危所關者大心茍懷于進退是棄爾成益殫元老之<lb/>
<pb n="KR4d0316_WYG_002-2a"/>
壯猷罔使前人之専美所請宜不允<lb/>
　　　宣奉大夫同知樞密院事四川宣撫使李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>乞<lb/>
　　　免奏事不允詔<lb/>
閔勞以事遂頒詔以趣還式遄其行冀有謀而入告曷<lb/>
騰奏牘遽欲掛冠卿老成而有典刑靖共而好正直宣<lb/>
威全蜀備歴艱勤召對昕庭庸昭簡注雖道之云逺不<lb/>
無跋履之勞然民具爾瞻已徯來歸之亟其體至意毋<lb/>
庸固辭<lb/>
<pb n="KR4d0316_WYG_002-2b"/>
　　　宣奉大夫同知樞密院事四川宣撫使李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>辭<lb/>
　　　免仍知成都府恩命不允詔<lb/>
四路之權既能勝任一州之寄夫豈難兼况諸制垣悉<lb/>
總郡事胡獨陳遜避之牘謂莫當酬應之繁然各有司<lb/>
存奚待躬親于細務徒得君重苐煩振舉于大綱矧元<lb/>
老克壯其猷而羣材樂為之用必能共理毋庸固辭所<lb/>
辭宜不允<lb/>
　　　同知樞密院事四川宣撫使李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>乞退歸田里<lb/>
<pb n="KR4d0316_WYG_002-3a"/>
　　　不允詔<lb/>
自任以重既處置之得宜毋棄爾成庶安强之可致胡<lb/>
為謙遜又欲退休方特建于宣威弗復分于制閫事權<lb/>
歸一脉絡相通况有請以必行顧奚施而不可是崇是<lb/>
信方篤于眷懷何嫌何疑尚虞于讒謗其體至意永肩<lb/>
一心豈惟収善勝之功抑亦有無窮之聞所請宜不允<lb/>
　　　寳章閣學士通奉大夫淮南東路安撫制置使<lb/>
　　　兼知揚州趙葵辭免權將淮西一路分𨽻史嵩<lb/>
<pb n="KR4d0316_WYG_002-3b"/>
　　　之與趙葵節制恩命不允詔<lb/>
文武兼資無施不可東西惟命何為力辭况與人而同<lb/>
憂每以重而自任深溝固壘已處置以得宜決勝運籌<lb/>
致冦攘之潜弭復遣精騎力援鄰封予嘉乃勳俾分兼<lb/>
于制閫維揚我武當力奏于膚功其亟欽承毋庸遜避<lb/>
以解倒垂之急克成無敵之功時乃之休惟朕以懌所<lb/>
辭宜不允<lb/>
　　　資政殿大學士通議大夫提舉臨安府洞霄宫<lb/>
<pb n="KR4d0316_WYG_002-4a"/>
　　　葛洪初辭免依舊資政殿大學士提舉萬夀觀<lb/>
　　　兼侍讀日下前來供職恩命不允不得再有陳<lb/>
　　　請詔<lb/>
朕更新庶政圖任舊人逺既召于耆英近可忘于元老<lb/>
肆頒明命趣侍經筵謂詢黄髪則罔所愆而學古訓乃<lb/>
能有獲蓋資爾典刑之重非勞以職事之煩盍即欽承<lb/>
胡為遜避况其室則邇初無跋履之難不俟駕以行庶<lb/>
副眷懷之切其祗新渥勿復重陳所辭宜不允<lb/>
<pb n="KR4d0316_WYG_002-4b"/>
　　　資政殿大學士通議大夫提舉臨安府洞霄宫<lb/>
　　　葛洪再辭免依舊資政殿大學士提舉臨安府<lb/>
　　　萬夀觀兼侍讀日下前來供職恩命不允不得<lb/>
　　　再有陳請詔<lb/>
卿老成而有典刑正直而無偏黨昨參大政確守精忠<lb/>
久佚祠庭興思宣室欲輔成于台徳俾進讀于經帷盍<lb/>
歸乎來奚再陳于遜牘不逺伊爾宜亟駕于安車庶于<lb/>
朝聽夕訪之間益廣日就月將之學其體至意毋庸固<lb/>
<pb n="KR4d0316_WYG_002-5a"/>
辭所辭宜不允<lb/>
　　　寳謨閣學士朝議大夫沿江制置使兼知建康<lb/>
　　　府陳韡辭免特轉兩官除煥章閣學士依舊沿<lb/>
　　　江制置使兼知建康府行宫留守兼淮西制置<lb/>
　　　使恩命不允詔<lb/>
卿允武允文善謀善斷首平七閩盜賊之擾闔境堵安<lb/>
繼專三道節制之司羣凶影滅暨金陵之分閫殱京口<lb/>
之逆儔比因强冦之鴟張復厲精兵而血戰士卒樂為<lb/>
<pb n="KR4d0316_WYG_002-5b"/>
之用真足追良將之風草木皆知其名宜兼任淮西之<lb/>
寄肆升華職仍陟崇階總兩路之權所制者廣決千里<lb/>
之勝何功不成宜即欽承以寛憂顧胡遽陳于巽牘殊<lb/>
未體于至懷所辭宜不允<lb/>
　　　賜寳謨閣學士朝議大夫沿江制置使江南東<lb/>
　　　路安撫使馬步軍都總管知建康府事兼行宫<lb/>
　　　留守新除兼淮路制置使陳韡辭免兼淮西制<lb/>
　　　置使恩命不允詔<lb/>
<pb n="KR4d0316_WYG_002-6a"/>
守邊備塞正資處置以得宜應變隨機尤貴事權之歸<lb/>
一遂令制閫兼總帥垣庶脉絡之貫通無彼此之扞格<lb/>
胡過形于謙遜謂莫任于驅馳况八面之才無施不可<lb/>
而十連之寄夫豈難勝體予眷倚之隆亟底拊綏之績<lb/>
令無反汗卿勿固辭所辭宜不允<lb/>
　　　端明殿學士太中大夫崔與之辭免除觀文殿<lb/>
　　　大學士提舉臨安府洞霄宫恩命不允詔<lb/>
卿識並蓍龜心堅金石年彌髙而徳彌劭事可法而義<lb/>
<pb n="KR4d0316_WYG_002-6b"/>
可尊久從綠野之遊實繫蒼生之望渙汗其號晉登弼<lb/>
亮之司盍歸乎來克盡經綸之業胡未承于休命乃屢<lb/>
奏于需章避寵辭榮莫致安車之至尊賢隆禮可無寵<lb/>
渥之頒書殿升華祠庭均佚庸示朕心之眷以昭全節<lb/>
之髙令出惟行卿毋多遜<lb/>
　　　端明殿學士太中大夫崔與之再辭免觀文殿<lb/>
　　　大學士提舉臨安府洞霄宫恩命不允詔<lb/>
亮采惠疇正有賴老成之重辭榮避寵乃欲全名節之<lb/>
<pb n="KR4d0316_WYG_002-7a"/>
髙雖屢趣于鋒車竞莫回于雅志渙汗其號晉升書殿<lb/>
之班惟適所安俾處祠庭之佚胡為謙遜猶復控陳兹<lb/>
特彛章未足示尊賢之禮其祇成命尚無忘告后之猷<lb/>
　　　資政殿學士太中大夫提舉臨安府洞霄宫崔<lb/>
　　　與之再辭免特授正議大夫右丞相兼樞密使<lb/>
　　　恩命不允不得再有陳請令疾速赴都堂治事<lb/>
　　　詔<lb/>
天下大老咸徯來歸若時登庸中外胥慶已令帥臣以<lb/>
<pb n="KR4d0316_WYG_002-7b"/>
禮勸勉復遣中使諭㫖趣行宜乘安車亟造廊廟以副<lb/>
眷懷之切以圖康濟之功奏牘洊陳乃堅遜避雖道之<lb/>
云逺不無跋履之勞然民具爾瞻實佩安危之寄徒得<lb/>
君重勉為朕行毋徇小亷以孤衆望所辭宜不允<lb/>
　　　觀文殿大學士金紫光祿大夫醴泉觀使兼侍<lb/>
　　　讀喬行簡辭免特進左丞相兼樞密使進封肅<lb/>
　　　國公加食邑一千户食實封四百户恩命不允<lb/>
　　　詔<lb/>
<pb n="KR4d0316_WYG_002-8a"/>
立政惟人明王所以寧萬國辭榮避寵君子所以善一<lb/>
身權之以義孰為重輕卿之事朕十有三載知無不言<lb/>
言無不騐彌縫藏用善則稱君暨予同心爰立作相方<lb/>
喜獲老成之助與共圖康乂之功屬咎證之未消援故<lb/>
事而丐去趣遣四輩留侍經帷雖詢黄髮罔所愆固賴<lb/>
蓍龜之益然涉巨川求攸濟詎容維楫之無爰啟沃于<lb/>
朕心俾晉陞于上宰明綸甫播輿論交驩謂衮衣歸周<lb/>
公豈止京師之奠而中國相司馬自無邊隙之生毋徇<lb/>
<pb n="KR4d0316_WYG_002-8b"/>
謙冲之私宜從中外之望所辭宜不允<lb/>
　　　觀文殿大學士光祿大夫醴泉觀使兼侍讀喬<lb/>
　　　行簡辭加食邑食實封恩命不允詔<lb/>
朕躬親珪幣宗祀明堂仰獲顧歆迄成熙事率循彞典<lb/>
敷錫湛恩邦甸侯衛煇胞翟閽罔不沾被矧吾碩輔顯<lb/>
相盛儀盍先渙號之頒申衍土田之錫義所當受毋復<lb/>
重陳所辭宜不允<lb/>
　　　特進左丞相兼樞密使肅國公喬行簡辭免提<lb/>
<pb n="KR4d0316_WYG_002-9a"/>
　　　舉國史實錄院提舉編修國朝㑹要恩命不允<lb/>
　　　詔<lb/>
朕緬惟中興以來更歴四朝承烈顯謨具載簡冊閲時<lb/>
滋乆猶未成書遂命史官專任修纂然總提其綱必資<lb/>
碩輔所以重其事也卿間世真儒斯民先覺翊賛機務<lb/>
整理有條擘畫謨猷何事弗濟顧豈不能攄三尺以總<lb/>
太史之任乎其趣汗青毋煩遜避<lb/>
　　　特進左丞相兼樞密使肅國公喬行簡辭免提<lb/>
<pb n="KR4d0316_WYG_002-9b"/>
　　　舉編修玉牒監修國史日厯提舉編修經武要<lb/>
　　　略提舉編修勑令恩命不允詔<lb/>
纂修鉅典各有司存而宰相無所不統實提其綱蓋舊<lb/>
典也矧卿道包衆有材擅三長謀畧精深憲章明習總<lb/>
領庶職潤色成書以新一代之典直餘事耳其祇朕命<lb/>
毋煩固辭所辭宜不允<lb/>
　　　特進左丞相兼樞密使喬行簡再乞俾歸田里<lb/>
　　　不允詔<lb/>
<pb n="KR4d0316_WYG_002-10a"/>
卿四載秉鈞一心體國好賢樂善休焉其如有容事君<lb/>
盡忠粹然一出于正復能定而能應每必躬而必親屬<lb/>
當多事之時正賴耆英之助曷荐陳于奏牘乃求解于<lb/>
政機况筋力未衰尤克任弼諧之重而安危所寄豈宜<lb/>
懷進退之思毋棄爾成期于予治所請宜不允<lb/>
　　　特進左丞相兼樞密使肅國公喬行簡以烈風<lb/>
　　　乞解政機不允詔<lb/>
驟雨終日方深積潦之虞昊天動威復示烈風之警減<lb/>
<pb n="KR4d0316_WYG_002-10b"/>
膳徹樂罪已求言正有賴于賛襄庶潜消于變異胡騰<lb/>
奏牘祈解政機倘移疾于股肱曷召和于形氣側身修<lb/>
行朕當懷兢業之思惟時亮工卿盍盡燮調之道其體<lb/>
至意毋復重陳<lb/>
　　　特進左丞相兼樞密使肅國公喬行簡再乞投<lb/>
　　　閑不允不得再有陳請詔<lb/>
卿自登揆路四閲歲華勤勞百為總領衆職彌縫藏用<lb/>
朕所仰成積雨烈風倐垂儆戒正賴交修其不逮庶幾<lb/>
<pb n="KR4d0316_WYG_002-11a"/>
轉妖而為祥比騰丐去之章已諭眷留之意胡為再凟<lb/>
殊拂至懷雖欲全進退之宜其孰任燮調之寄當徇大<lb/>
義毋庸重陳所請宜不允<lb/>
　　　特進左丞相兼樞密使肅國公喬行簡第三劄<lb/>
　　　乞解政歸耕不允不得再有陳請詔<lb/>
克壯其猷無如元老自任以重有若保衡再登弼亮之<lb/>
司益勵公忠之節不隨不激言皆可行必躬必親事至<lb/>
能應朕所深倚衆無異詞胡因變異之臨屢上退閑之<lb/>
<pb n="KR4d0316_WYG_002-11b"/>
請方今邊陲未靖民瘼未蘇矧值欝攸正資銷弭若方<lb/>
勤於樸斵而遽易于工師人將謂何勢必不可其安厥<lb/>
位共圖寧敉之功毋棄爾成盍體眷留之意所請宜不<lb/>
允<lb/>
　　　朝議大夫權禮部侍郎兼同修國史實錄院同<lb/>
　　　修撰兼侍講游似辭免除權禮部尚書兼職依<lb/>
　　　舊恩命不允詔<lb/>
卿有文有學可企前修不倚不流允為吉士再登班列<lb/>
<pb n="KR4d0316_WYG_002-12a"/>
益勵公忠談經則有劘切之功典禮則著寅清之譽予<lb/>
嘉乃徳俾晉長于儀曹往服厥官盍欽承于休命矧惟<lb/>
序進何以辭為尚體深知以宏逺業所辭宜不允<lb/>
　　　朝議大夫權禮部尚書兼同修國史實錄院同<lb/>
　　　修撰兼侍講游似辭免陞兼侍讀恩命不允詔<lb/>
卿聞多學廣色温氣和勸講雍容善于敷暢以輔台徳<lb/>
啟沃良深進讀須賢肆以命汝庸示褒崇之寵曷騰遜<lb/>
避之章盍體至懐亟祇成渙所辭宜不允<lb/>
<pb n="KR4d0316_WYG_002-12b"/>
　　　朝議大夫權禮部尚書兼同修國史實錄院同<lb/>
　　　修撰兼侍讀㳺似丐祠不允詔<lb/>
西陲繹騷正資經理事難籌度爰集謀猷卿蜀士之英<lb/>
公忠明審每于經筵進讀之頃獲聞邊事緩急之詳因<lb/>
思患以預防可隨機而應變胡為抗疏遽丐叢祠當與<lb/>
人而同憂有謀必告庶運籌而決勝圖功攸終其體眷<lb/>
懷益殫忠藎所辭宜不允<lb/>
　　　朝議大夫權禮部尚書兼同修國史實錄院同<lb/>
<pb n="KR4d0316_WYG_002-13a"/>
　　　修撰兼侍讀游似乞賜投閒不允詔<lb/>
卿望重羣英職兼兩部密輔緝熙光明之學每殫論思<lb/>
獻納之勤啟沃良多忠嘉可尚胡辭榮而避寵冀置散<lb/>
以投閒雖卿欲全髙尚之風而朕當篤始終之眷其體<lb/>
至意毋勞重陳所請宜不允<lb/>
　　　朝議大夫權禮部尚書兼同修國史實錄院同<lb/>
　　　修撰兼侍讀游似辭免除禮部尚書兼職依舊<lb/>
　　　恩命不允詔<lb/>
<pb n="KR4d0316_WYG_002-13b"/>
直哉惟清既能典禮肆予命汝就使為真雖恩渥之維<lb/>
新而事權之仍舊曷陳免牘未體至懷卿學識兼該端<lb/>
方有守每因誦讀之頃屢殫啟沃之忠簡在朕心當畀<lb/>
便蕃之寵兹因彞典尚何遜避之為所辭宜不允<lb/>
　　　朝議大夫試禮部尚書兼同修撰兼侍讀游似<lb/>
　　　辭免兼給事中恩命不允詔<lb/>
瑣闥之司政綱所繫必得端方之彦庶伸封駮之權卿<lb/>
純粹無瑕靖共有守典禮著寅清之譽進讀多劘切之<lb/>
<pb n="KR4d0316_WYG_002-14a"/>
功允謂藎臣宜兼兹職謙以自牧乃陳遜避之章知無<lb/>
不為盍體選掄之意其祇成命毋庸固辭所辭宜不允<lb/>
　　　朝議大夫新除禮部尚書兼同修國史實錄院<lb/>
　　　同修撰兼侍讀游似辭免陞兼修國史兼實錄<lb/>
　　　院修撰恩命不允詔<lb/>
纂修史籍由同而正蓋彞典也卿學該百氏才擅三長<lb/>
論撰逾年善于其職晉陞一級以示寵褒胡執謙冲謂<lb/>
難冒處能于前而不能于後豈有是哉毋棄爾成亟祇<lb/>
<pb n="KR4d0316_WYG_002-14b"/>
朕命所辭宜不允<lb/>
　　　中奉大夫試禮部尚書兼給事中兼修國史實<lb/>
　　　錄院修撰兼侍讀游似辭除吏部尚書兼職依<lb/>
　　　舊恩命不允詔<lb/>
卿比兼銓曹藹著休績執法若權衡之審知人如氷鑑<lb/>
之明屬常伯之尚虚選真材而後授疇咨已試僉曰汝<lb/>
諧遂輟自于容臺俾晉躋于舊職欽予時命尚何遜避<lb/>
之為往服厥官益振清通之譽<lb/>
<pb n="KR4d0316_WYG_002-15a"/>
　　　中奉大夫吏部尚書兼給事中兼修國史實錄<lb/>
　　　院修撰兼侍讀游似乞退從醫藥不允詔<lb/>
卿銓部持衡藹著清通之譽夕郎振職咸推封駮之功<lb/>
况進讀于邇英尤輔成于台徳朕所深眷人靡間言胡<lb/>
避寵以辭榮乃引疾而求去恪恭乃事既無曠于厥官<lb/>
優游爾休尚何虞于餘證當體簡知之意毋懷進退之<lb/>
心益懋逺猷以副輿望<lb/>
　　　朝散大夫權戸部侍郎兼同詳定勅令官兼知<lb/>
<pb n="KR4d0316_WYG_002-15b"/>
　　　臨安府浙西安撫使趙與權辭免除户部侍郎<lb/>
　　　兼權兵部尚書兼職依舊恩命不允詔<lb/>
輦轂彈壓素號劇繁財賦源流尤難稽考卿恢恢游刃<lb/>
藉藉休聲既左右之俱宜豈褒揚之可後爰正貳卿之<lb/>
位復陞常伯之班庸重藩宣式昭簡眷盍即承于休命<lb/>
胡尚執于謙詞往修厥官益宏逺業所辭宜不允<lb/>
　　　朝奉大夫試户部侍郎兼權兵部尚書兼同詳<lb/>
　　　定勅令官兼知臨安府淛西安撫使趙與權辭<lb/>
<pb n="KR4d0316_WYG_002-16a"/>
　　　免除權户部尚書兼職依舊恩命不允詔<lb/>
載惟民部實掌邦財浩如海暴如山最難鈎考建其長<lb/>
立其貳俱合選掄卿自副地官每殫心計革吏胥之欺<lb/>
弊知貢賦之源流下不病民上無乏用善于其職予所<lb/>
深嘉擢從小司徒之班畀以大常伯之任宜亟承于休<lb/>
命胡尚執于謙詞亟服厥官以永終譽所辭宜不允<lb/>
　　　降授朝奉大夫權户部尚書兼同詳定勅令官<lb/>
　　　兼知臨安府趙與權辭免特與叙復元官恩命<lb/>
<pb n="KR4d0316_WYG_002-16b"/>
　　　不允詔<lb/>
鬱攸為沴既殫撲滅之勞稠疊抗章乃有過愆之懼力<lb/>
求貶秩將以示公勉徇卿之所陳實非予之獲已况散<lb/>
財發粟深慰于輿情接棟連甍悉還于舊觀公私無擾<lb/>
兵民相安清議莫不交稱青氊固宜亟復胡辭榮而避<lb/>
寵欲後已以先人益見謙冲良深嘉歎其祇承命毋復<lb/>
重陳所辭宜不允<lb/>
　　　朝散大夫試户部尚書趙與權辭免兼修玉牒<lb/>
<pb n="KR4d0316_WYG_002-17a"/>
　　　恩命不允詔<lb/>
編年以紀帝系而載其厯數及朝廷政令之因革者為<lb/>
玉牒以宰臣提綱而命從臣以修之蓋重其事也擢居<lb/>
是職必擇英材以卿信厚性資被服儒術自登宗寺為<lb/>
簿為丞而復為卿其于瑤編紀之詳而攷之熟矣兹俾<lb/>
兼領以續前功盍體至懷毋庸遜避所辭宜不允<lb/>
　　　朝請大夫試户部尚書兼修玉牒官趙與權乞<lb/>
　　　畀祠祿不允詔<lb/>
<pb n="KR4d0316_WYG_002-17b"/>
惟爾之能信多多而益辦使治其賦宜綽綽而有餘正<lb/>
賴剸裁以供調度胡陳巽牘遽丐叢祠卿比尹神臯克<lb/>
勤民事既公清而不撓尤經理以得宜休績藹聞朕心<lb/>
以懌乃執謙冲之意屢辭彈壓之勞勉徇雅懷俾專司<lb/>
于民部庶幾省事得一意于邦財方嘉整飭以有倫難<lb/>
避寵榮而求去益圖來效庸副深知所辭宜不允<lb/>
　　　朝散大夫趙與權辭免除户部尚書日下供職<lb/>
　　　恩命不允詔<lb/>
<pb n="KR4d0316_WYG_002-18a"/>
司民部之權已能稱職渙昕庭之號就使為真以穆師<lb/>
言式昭隆眷盍亟承于新命胡尚執于謙詞卿自尹神<lb/>
臯藹騰休譽隨機應變處置得宜戢吏愛民寛嚴相濟<lb/>
况直鬱攸之後尤多經理之功既力丐于退閑難久勞<lb/>
以煩劇勉從雅意俾專任于版曹兹特舊官非躐陞于<lb/>
峻級其安厥位以副朕心所辭宜不允<lb/>
　　　朝請大夫試工部侍郎兼權給事中兼侍講李<lb/>
　　　宗勉辭免陞兼侍讀恩命不允詔<lb/>
<pb n="KR4d0316_WYG_002-18b"/>
朕惟臺諫言國家之得失糾命令之過差然進見之尚<lb/>
疎猶開陳之未盡豈若談經于間日許其賜坐以移時<lb/>
用廣多聞以輔台徳卿有博古通今之學懷憂國愛君<lb/>
之忠執法烏臺升華騎省並兼勸講多所發明兹擢長<lb/>
于諫垣宜進讀于經席其攄素藴以沃朕心何固執于<lb/>
冲懷未即膺于成命所辭宜不允<lb/>
　　　朝請大夫試左諫議大夫兼侍讀李宗勉辭免<lb/>
　　　除端明殿學士同簽書樞密院事恩命不允詔<lb/>
<pb n="KR4d0316_WYG_002-19a"/>
改元更化期臻綏定之功立政惟人莫重樞機之寄參<lb/>
稽輿議咸曰汝諧况諫疏屢陳罔匪憂國愛君之意及<lb/>
經筵進讀悉關理内御外之規尤不激以不隨復能定<lb/>
而能應允為正士宜弼朕躬盍仰體于隆知胡尚形于<lb/>
遜牘令行弗反卿毋固辭所辭宜不允<lb/>
　　　端明殿學士朝請大夫新除同簽書樞密院事<lb/>
　　　李宗勉辭免同提舉編修經武要畧恩命不允<lb/>
　　　詔<lb/>
<pb n="KR4d0316_WYG_002-19b"/>
卿允武允文善謀善斷度徳定位既登宥密之司强本<lb/>
折衝正賴賛襄之力載惟要畧具在成書雖編摩已屬<lb/>
于有司而典領實資于近輔肆予命汝盍撮其要而舉<lb/>
其宏傳之無窮庶軌易遵而度易則亟祇成渙毋庸固<lb/>
辭所辭宜不允<lb/>
　　　端明殿學士朝請大夫同簽書樞密院事李宗<lb/>
　　　勉辭免依舊端明殿學士除簽書樞密院事恩<lb/>
　　　命不允詔<lb/>
<pb n="KR4d0316_WYG_002-20a"/>
卿自司宥密益勵公忠同寅協恭善彌縫而藏用憂邊<lb/>
思職尤處置以得宜予嘉乃勲渙汗其號特錫陞遷之<lb/>
寵庸昭委寄之隆永肩一心當為强本折衝之計以康<lb/>
四海庶成用儒無敵之功尚克欽承毋勞遜避所辭宜<lb/>
不允<lb/>
　　　端明殿學士朝請大夫簽書樞密院事李宗勉<lb/>
　　　再乞奉祠不允詔<lb/>
辭榮避寵雖欲全進退之宜思始圖終庶不負倚毗之<lb/>
<pb n="KR4d0316_WYG_002-20b"/>
意比嘗諭㫖奚復抗章勿貳勿疑方深于簡眷汝為汝<lb/>
翼盍罄于忠勤矧素懷體國之心而屢進捄時之䇿言<lb/>
底可績豈已試以罔功民具爾瞻尚無慙于非據當徇<lb/>
大義毋事小廉所請宜不允<lb/>
　　　中奉大夫參知政事李宗勉乞退歸不允詔<lb/>
風烈必變將圖銷弭之方職思其憂正賴賛襄之力曷<lb/>
陳奏牘祈解政機静言咎徵之形實警朕躬之失我其<lb/>
夙夜盍正事以建中移之股肱豈應天而以實當務同<lb/>
<pb n="KR4d0316_WYG_002-21a"/>
心而輔政庶幾轉妖而為祥毋庸重陳其體至意所請<lb/>
宜不允<lb/>
　　　中奉大夫參知政事李宗勉再乞退歸不允不<lb/>
　　　得再有陳請詔<lb/>
二三執政猶吾股肱一體相須斯成至治兹當變異之<lb/>
儆實由政化之愆方賴交修庶幾潜弭已嘗諭㫖胡復<lb/>
抗章當與國以同憂務應天而以實其安厥位庸副予<lb/>
懷所請宜不允<lb/>
<pb n="KR4d0316_WYG_002-21b"/>
　　　寳章閣學士太中大夫新除京西荆湖南北路<lb/>
　　　安撫制置使兼沿江制置副使兼知鄂州史嵩<lb/>
　　　之乞改畀叢祠不允詔<lb/>
卿自領制垣荐更歲籥務防秋而備塞善應變以隨機<lb/>
整吏修戎比決邊陲之戰排鋒挫鋭將伸中國之威盍<lb/>
展壯猷益圖偉績胡為遜避遽欲退休勿貳勿疑朕方<lb/>
隆于委寄成終成始庶永底于安强毋庸固辭勉徇大<lb/>
義所請宜不允<lb/>
<pb n="KR4d0316_WYG_002-22a"/>
　　　寳章閣學士太中大夫淮西制置使兼沿江制<lb/>
　　　置副使兼知鄂州史嵩之乞祠廪不允詔<lb/>
安邊境立功名盍用禮樂詩書之帥修封疆守要害自<lb/>
無冦賊姦宄之虞既得若人宜久其職卿昨司襄閫備<lb/>
悉敵情嘗屢奏于膚功信足當于隆委遂以兩道之寄<lb/>
特勞十乗之行屬時繹騷究心籌畫遣師徒而捍禦弭<lb/>
隣敵之憑陵然蹂踐之餘尚資經理而流離之衆尤賴<lb/>
撫綏胡遽抗于囊封乃欲安于真館能勝其任豈宜懷<lb/>
<pb n="KR4d0316_WYG_002-22b"/>
退避之思毋棄而成庶亟底安强之績勉從朕志嗣有<lb/>
殊恩所請宜不允<lb/>
　　　參知政事督視軍馬史嵩之乞畀祠祿不允詔<lb/>
整師修戎既克底侵疆之復命將遣戍又能挫外敵之<lb/>
鋒允謂殊勲深副輿望方身佩安危之寄實係重輕胡<lb/>
力辭督視之權欲求閑退雖備見謙冲之意然孰圖康<lb/>
濟之功矧已陟于台司宜益宏于逺畧其徇大義毋事<lb/>
小廉<lb/>
<pb n="KR4d0316_WYG_002-23a"/>
　　　通奉大夫參知政事督視京西湖南北江西路<lb/>
　　　光蘄黄施䕫州軍馬史嵩之乞畀祠祿不允詔<lb/>
卿昨司制閫屢閲歲華應變隨機不但固邊陲之守排<lb/>
鋒挫鋭又能伸中國之威已綽著于殊勲遂宏開于督<lb/>
府獨當隆委益展壯猷招輯淮軍欲安民而和衆遣行<lb/>
蜀戍尤與人而同憂既處置之得宜信緩急之足恃成<lb/>
終成始盍圖爾庸何嫌何疑遽騰遜牘况實佩安危之<lb/>
寄豈宜懷進退之心其體眷知益思經濟<lb/>
<pb n="KR4d0316_WYG_002-23b"/>
　　　通奉大夫參知政事督視京西湖南北江西路<lb/>
　　　光蘄黄施䕫州軍馬史嵩之辭免兼督視淮西<lb/>
　　　軍馬恩命不允詔<lb/>
理内御外固當因時而施宜强本折衝尤貴併謀而合<lb/>
智遂令督府兼總西淮庶脉絡之相通而事權之歸一<lb/>
以守則固何功不成况恢恢游刃之材何兢兢履薄之<lb/>
慮祇若予命毋事謙詞<lb/>
　　　通奉大夫參知政事督視京西湖南北江西路<lb/>
<pb n="KR4d0316_WYG_002-24a"/>
　　　光蘄黄施䕫州軍馬史嵩之再辭免兼督視淮<lb/>
　　　西軍馬恩命不允詔<lb/>
比覽囊封已諭朕意胡為再牘復述前言謂同舟方運<lb/>
于風波而一室難分于爾汝則宜共濟奚庸固辭况已<lb/>
遣于援師俾相為于掎角既合督府制垣之力當銷敵<lb/>
國外患之虞其展壯猷亟圖偉績<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集卷十一</head>
    <p>
<pb n="KR4d0316_WYG_011-1a"/>
欽定四庫全書<lb/>
　東澗集卷十一　　　　　宋　許應龍　撰<lb/>
　　啟<lb/>
　　　賀丞相除太傅啟<lb/>
渙奉制函晉躋帝傅夀登七袠實人間希有之齡位列<lb/>
三公示聖上殊常之眷福祿俱備中外均懽恭惟太傅<lb/>
樞使丞相國公社稷宗臣股肱重寄輔賛已逾於二紀<lb/>
忠勤靡替於一心方事變之沓來悉皆異議及廟謨之<lb/>
<pb n="KR4d0316_WYG_011-1b"/>
宻運迄奏膚功内焉庶政之惟和外則侵疆之復舊天<lb/>
佑賢佐俾夀而昌號發王庭以彰有徳將擢寘維垣之<lb/>
峻姑勉從遜牘之謙雖亞上公實均一品年方七十已<lb/>
先卓傅之除嵗有萬千益衍曽公之夀某側聆成命喜<lb/>
倍輿情擁帚掃門愧莫接賀賓之武濡毫吮墨當載賡<lb/>
聖徳之詩<lb/>
　　　賀薛樞宻啟<lb/>
恭審擢升使領晉長樞庭王言大哉顯奉制麻之寵相<lb/>
<pb n="KR4d0316_WYG_011-2a"/>
尊等耳榮參台鼎之間郵置初傳中外胥懌恭惟某官<lb/>
伊周事業稷契忠嘉乆運籌於帷幄之中獨賛化於陶<lb/>
鈞之上厥績甚懋何官可酬位特冠於籌帷班悉同於<lb/>
公衮禮示異數庸昭宸眷之隆民具爾瞻行陟帥垣之<lb/>
峻某敢修菲削少控賀忱不進不休屢沐鼎言之推輓<lb/>
成終成始尚祈大造之甄陶<lb/>
　　　賀大諫啟<lb/>
恭審擢自南床進登東省材御史糾繩轂下乆伸三院<lb/>
<pb n="KR4d0316_WYG_011-2b"/>
之威真諫官獻替殿中獨處七人之首見聞皆聳風采<lb/>
益尊恭惟大諫識造髙明氣全剛大英姿山立望之儼<lb/>
即之温雅量淵洪澄不清撓不濁乆居言路綽著直聲<lb/>
志在擊邪如鷹鸇之逐鳥雀事先去甚當豺狼不問狐<lb/>
狸邪正洞分紀綱大振彌結知於宸扆遂晉長於諫垣<lb/>
進思盡忠不憚青蒲之伏坐而論道即觀黄閣之登某<lb/>
濫玷守藩甫諧視篆側聴郵音之播敢伸記室之恭鳯<lb/>
凰鳴朝陽咸傾蹇諤燕雀賀大厦願托帡幪欣抃殊深<lb/>
<pb n="KR4d0316_WYG_011-3a"/>
剡裁莫究<lb/>
　　　賀交代潮守葉奏院啟<lb/>
維桑與梓夙䝉知遇之隆剖竹分符復托交承之契亟<lb/>
伸慶悃仰瀆中㳙恭惟某官學廣聞多才宏識逺撓之<lb/>
不濁凜萬壑之層氷即之也温備四時之和氣早躋科<lb/>
第藹著聲稱雖周旋於州縣之間每挺持於紳緌之表<lb/>
漕臺攄畫工轄程能晉升奏邸之司彌簡凝旒之眷自<lb/>
天而下忽膺宸命之頒遵海而南榮任侯藩之寄巾車<lb/>
<pb n="KR4d0316_WYG_011-3b"/>
脂轄上冢過家式遄其行不特見人生之貴所居而治<lb/>
又將聞政理之優當與文惠以齊驅㒺俾昌黎之專美<lb/>
徒得君重雖足為逺嶠之光以我公歸行進陟甘泉之<lb/>
從某熊轓乆玷䑕技已窮聞行李之來云胡不喜庶及<lb/>
𤓰而代薄言還歸深懐揚粃之慙尚冀匿瑕之賜㑹言<lb/>
近止豈惟叙鄰里之歡適我願兮當永結子孫之好<lb/>
　　　賀尚書啟<lb/>
月正元日適鳳厯之更新天相文昌宜鴻休之茂介僣<lb/>
<pb n="KR4d0316_WYG_011-4a"/>
伸慶悃仰瀆記曹恭惟某官望冠羣公位隆八座撓之<lb/>
不濁凜萬壑之層氷即之也温備四時之和氣三陽交<lb/>
泰百祿是遒春見曰朝方聴履於星辰之上帝曰咨汝<lb/>
俾運籌於帷幄之中某濫剖竹符欣逢榖旦道之云逺<lb/>
莫稱栢葉之觴敬不虛拘敢獻椒花之頌<lb/>
　　　賀丞相啟<lb/>
一氣回元適三陽之交泰大鈞播物罄萬宇以皆春維<lb/>
時上公受天純嘏恭惟某官伊周事業稷契忠嘉一徳<lb/>
<pb n="KR4d0316_WYG_011-4b"/>
享天心孰測化工之妙八荒開夀域豈惟寒谷之回正<lb/>
月之吉始和諸福之物畢至未多郭令僅二十四考之<lb/>
中書將繼魯公享萬有千嵗之眉夀某濫分符竹實出<lb/>
甄陶兹逢榖旦之臨盍致椒觴之賀即温望儼阻陪東<lb/>
閣之後塵嘘枯吹生敢冀南枝之先暖<lb/>
　　　賀執政啟<lb/>
一氣回元適三陽之交泰貳公洪化罄萬宇以皆春謹<lb/>
飭慶牋仰塵潭府恭惟某官臯䕫事業稷契忠嘉端委<lb/>
<pb n="KR4d0316_WYG_011-5a"/>
廟堂而為凖百僚宻賛鴻鈞之播運籌帷幄而决勝千<lb/>
里頓清鴈塞之氛當正月之始和宜諸福之畢至自今<lb/>
以始校二十四考之中書俾熾而昌享萬有千嵗之眉<lb/>
夀<hi>下詞同上</hi>
　　　賀侍御啟<lb/>
恭審疏恩北闕正位南床民自不寃方振棘卿之譽人<lb/>
惟求舊復登栢府之雄委寄益隆見聞皆聳恭惟侍御<lb/>
意誠而心正色温而氣和不倚不流獨厲端方之操可<lb/>
<pb n="KR4d0316_WYG_011-5b"/>
速可乆初無躁競之心惟所守之甚堅故其發也必大<lb/>
昨甫登於學省徑分察於臺綱諤諤以昌排公論之所<lb/>
不與蹇蹇之故發衆人之所未言宜直上於台躔胡暫<lb/>
淹於卿月然風采素聞於天下孰不具瞻而眷懐尤切<lb/>
於宸衷盖將大用果復青氊之舊益揚白簡之威毋以<lb/>
日月為功寧乆居於横榻命之朝夕納誨即進秉於洪<lb/>
鈞某濫厠年盟夙䝉徳庇喜聴郵音之播亟伸記室之<lb/>
恭靈丹就而鷄犬仙雖莫容於攀附大厦成而燕雀賀<lb/>
<pb n="KR4d0316_WYG_011-6a"/>
願曲賜於帡幪<lb/>
　　　賀喬參政啟<lb/>
恭審渙敭宸命擢預政機聖主得賢臣協賛鈞衡之任<lb/>
文事有武備復參帷幄之籌郵置初傳紳緌胥慶恭惟<lb/>
大參同知相公先生天民先覺名世真儒直哉維清徳<lb/>
可尊事可法毅然有守中不倚和不流乆居言語侍從<lb/>
之班每盡獻納論思之益暨登右府益罄忠規格其非<lb/>
心首務防微而杜漸引之當道未嘗揚已以取名故言<lb/>
<pb n="KR4d0316_WYG_011-6b"/>
聴而諫行致君正而國定擢居丞弼庸示眷懐暨予同<lb/>
心允謂精神之契以輔台徳即登鼎鼐之司永孚于休<lb/>
自今以始某輒修菲牘庸致賀忱不進不休屢沐鼎言<lb/>
之推輓成終成始尚祈大造之甄陶<lb/>
　　　賀黄循州啟<lb/>
虎榜登名嘗接英流之武熊轓假守行依鄰壁之光聆<lb/>
揚斾以鼎來喜盍簪之伊邇敢期謙徳先畀華緘恭惟<lb/>
某官發藻儒林蜚英黌舍胸中浩博富牙籖萬軸之書<lb/>
<pb n="KR4d0316_WYG_011-7a"/>
筆下瀾翻瀉銀河九天之水早䇿身於名第遂振跡於<lb/>
夷塗制錦男邦恢恢餘刃題輿潛邸藉藉休稱謂宜視<lb/>
草於北門胡暫分符於南土盖以凶徒之反側尚費捍<lb/>
防資善政以拊循庶能綏定趣戒朱轓而入境即銷赤<lb/>
子之弄兵賣劍買牛當繼渤海循良之吏荷囊持橐佇<lb/>
歸甘泉侍從之班某敬染魚封庸伸燕賀䝉九里之潤<lb/>
願廣推及晉之波介大國之間寧復有奔秦之盗<lb/>
　　　謝差知潮州啟<lb/>
<pb n="KR4d0316_WYG_011-7b"/>
代庖郎省慙愒日以㒺功假守侯藩忽自天而有命始<lb/>
終僥倖進退光榮伏念某植性棗昏受材樗散績文種<lb/>
學第知兀兀以窮年端行俟時寧敢栖栖而為佞初蔑<lb/>
一人之薦引特䝉大造之知憐兩寘周行九叨清選自<lb/>
再兼於銓部凡五閱於嵗華屈指同寅接踵補外獨未<lb/>
親於民事恐莫報於恩私可以去乎遂薦伸於丹悃與<lb/>
其退也俾出駕於朱轓距梓里以非遙况𤓰期之促近<lb/>
喜有上冡過家之便益増分符剖竹之輝自謀何以過<lb/>
<pb n="KR4d0316_WYG_011-8a"/>
之始願固不及此兹盖恭遇丞相精忠貫日盛徳格天<lb/>
惟幾惟深藏妙用於莫可名言之域能定能應成大功<lb/>
於不動聲色之間邉陲雖底於敉寧外郡尤資於惠養<lb/>
謂太守乃吏民之本要在得人庶遐陬如畿甸之中悉<lb/>
皆䝉福豈期㨂擇猥及疎庸某敢不節用愛人奉法循<lb/>
理首戒貪泉之酌期觀越石之清治渤海而選用賢良<lb/>
慙非龔遂至潮陽而詢問疾苦當效韓公<lb/>
　　　代賀禮侍除吏部侍郎啟<lb/>
<pb n="KR4d0316_WYG_011-8b"/>
渙膺宸命晉貳天官禮以導中樂以導和已播直清之<lb/>
譽賢者在位能者在職更資銓選之公睿眷彌深師言<lb/>
允穆恭惟某官才姿超軼器局恢閎諸老猶未能言獨<lb/>
殫讜論天子擢為第一俯壓羣英徑躋鴛鷺之聮不假<lb/>
蚍蜉之助書林册府徧歴清華宰掾郎曹迭更委寄纂<lb/>
修史館羽翼儲宫已為儒者之極榮尤躐甘泉之法從<lb/>
代言西掖秩禮南宫俊髦欣典舉之公科目慶得人之<lb/>
盛載頒渙號俾貳選曹坐廟朝而進百官此其漸耳理<lb/>
<pb n="KR4d0316_WYG_011-9a"/>
陰陽而遂萬物行將見之某自愧謭才濫司偏壘側聴<lb/>
郵音之播阻修賓戺之恭靈丹就而鷄犬仙雖莫容於<lb/>
攀附大厦成而燕雀賀願曲賜於帡幪<lb/>
　　　代賀殿院除起居郎兼户部侍郎啟<lb/>
榮膺鳯詔進立螭坳執法殿中方喜臺綱之肅秉筆柱<lb/>
下更參民部之權眷倚彌深見聞皆聳恭惟某官清風<lb/>
立懦烈日争嚴詞章輝華如引星辰而上議論磊落若<lb/>
决江河之流自陟要津益騰廣譽方升華於六察復進<lb/>
<pb n="KR4d0316_WYG_011-9b"/>
職於副端卓然不羣猶鷹鸇之逐鳥雀去其太甚當豺<lb/>
狼不問狐狸奉簡以聞垂紳皆震將倚論思之益遂分<lb/>
記注之司兼貳板曹進聮法從持橐簪筆實為大用之<lb/>
階當軸秉鈞行副具瞻之望某仰聆成命俯激懽悰阻<lb/>
展拜於賓墀輒抒誠於記史䕫龍接武益増朝列之輝<lb/>
燕雀何知第切厦成之賀<lb/>
　　　代賀察院啟<lb/>
渙奉十行晉登六察均其稍食方參楓陛之班聮簡在<lb/>
<pb n="KR4d0316_WYG_011-10a"/>
帝心俾正栢臺之綱紀傳聞所逮欣抃惟均恭惟某官<lb/>
毓徳端方受才卓越登㑹稽探禹穴發為翰墨之工指<lb/>
崑崙薄蓬萊迥立風塵之表儒林挺秀士萼交輝早擢<lb/>
第于太常旋馳聲於宧路牛刀小試游刃恢恢鶚薦上<lb/>
騰諸公衮衮進興百司之廩祿實階大用之權輿風度<lb/>
能若九齡乎果被凝旒之眷朝廷誰踰仲卿者徑膺冠<lb/>
豸之除共徯設施一新聞見已聳横秋之鵰鶚豈容當<lb/>
道之豺狼毋以日月為功亶為峻擢命之朝夕納誨行<lb/>
<pb n="KR4d0316_WYG_011-10b"/>
副具瞻某自愧謭才濫司偏壘側聴郵音之播阻修賓<lb/>
戺之恭鳯凰之鳴朝陽咸慶風采燕雀之賀大厦願託<lb/>
帡幪<lb/>
　　　代賀帥冬至啟<lb/>
黄鐘倡六律應緹室以飛灰太極統三微謹清臺而測<lb/>
景鼎來休祉萃聚帥垣恭惟某官望重文昌任隆方伯<lb/>
清標絶俗凜然萬壑之層氷善政得民散作八州之和<lb/>
氣候式逢於剛長吉宜叶於彚征舒栁放梅已報陽春<lb/>
<pb n="KR4d0316_WYG_011-11a"/>
之消息秉鈞當軸即觀揆路之登庸某濫佐藩條阻趨<lb/>
賓廡不逺而復已占夫子七日之爻俾夀而昌敬上僖<lb/>
公千嵗之頌<lb/>
　　　代賀職曹官啟<lb/>
日官推䇿正月之吉始和君子對時諸福之物畢至敢<lb/>
陳儷語上瀆崇臺恭惟某官望重月卿輝騰星使民蘇<lb/>
惠澤盡歸春風和氣之中吏戢嚴明如在白日青天之<lb/>
下式逢獻嵗茂介繁禧某假守斗城阻瞻台耀莫預椒<lb/>
<pb n="KR4d0316_WYG_011-11b"/>
觴之奉第勤椿夀之祈<lb/>
　　　代賀帥啟<lb/>
履而後泰易推爻象之占正次於王史謹春秋之法敢<lb/>
陳頌語仰瀆帥垣恭惟某官八座穹班十連重寄惠施<lb/>
閭里助一氣之發生威戢姦倫同羣陰而消伏式臨獻<lb/>
嵗駢集休祺遵海而南先布青陽之暖自天而下亟膺<lb/>
紫詔之温某仰托洪庥欣逢榖旦蓬萊隔弱水三萬里<lb/>
阻展慶於賓墀上古有大椿八千春願黙符於夀算<lb/>
<pb n="KR4d0316_WYG_011-12a"/>
　　　代賀廬陵守啟<lb/>
命出楓宸符分竹使吏民胥慶競瞻相閲之名流麾幟<lb/>
甫臨頓覺侯藩之壯觀方受察於部封之下敢抒誠於<lb/>
簡牘之中恭惟某官表表才猷挺挺風烈再世登黄閣<lb/>
相輝衮繡於名門一宗無白丁獨占衣冠之盛事即此<lb/>
家聲之烜赫固宜禁路以騰驤乃恬退以自將姑逡巡<lb/>
而平進盤根錯節小試牛刀别駕題輿暫淹驥足雖效<lb/>
績屢徹於丹扆而經綸尚斂於朱轓盖以廬陵素稱劇<lb/>
<pb n="KR4d0316_WYG_011-12b"/>
郡蠻獠接境而弄兵時警姦黠喜訟而珥筆風生白粲<lb/>
連檣正資斂散青衿比屋尤賴作成茍非明敏之長材<lb/>
曷任藩宣之重寄雖一方之幸甚如四海之望何朝廷<lb/>
已深知佇頒丹詔公侯必復始行繼青氊某孤陋書生<lb/>
艱勤舍選世科濫襲每懐揚粃之慙期戍尚賖偶報及<lb/>
𤓰之訊方奉慈闈而祗役適承畫㦸之開藩將斂版以<lb/>
鳬趨已拊躬而雀躍紅蓮依綠水愧莫企於前修青蒿<lb/>
倚長松願俯垂於巨蔭<lb/>
<pb n="KR4d0316_WYG_011-13a"/>
　　　謝趙守闗陞啟<lb/>
枯木朽株初乏先容之助青芝赤箭過䝉並蓄之私喜<lb/>
公道之復明拊卑躬而増感竊觀今日之薦舉悉由要<lb/>
路之吹嘘無因而前每遭按劍挾貴而問必辱知音遂<lb/>
令單寒寡援之徒無復振厲求伸之望豈期天幸獲遇<lb/>
宗英載笑載言屢厭挾書之至或推或輓欲先宣力之<lb/>
求倘匪真賢曷膺兹選如某者蠹魚末學斥鷃卑棲無<lb/>
所取材偶玷名於黌舍幸而獲選復繼踵於詞科侯泮<lb/>
<pb n="KR4d0316_WYG_011-13b"/>
濫司官箴確守辱兩章之推薦俄一削之參差欲復青<lb/>
氊合干洪造然炙手可熱既無借勢之階搖尾乞憐又<lb/>
乏獻諛之態已自歎楚弓之失詎敢期趙璧之歸<lb/>
　　　謝鄒守闗陞啟<lb/>
處泮宫之冷第采魯芹回寒谷之温忽逢鄒律仰戴提<lb/>
撕之賜亶為特達之知竊惟下吏之進身實賴上官之<lb/>
推轂然以薦員之既狹類皆枉道以求伸或托葭莩或<lb/>
因桑梓傾心降節拜賈謐之車塵削牘投誠滿何曽之<lb/>
<pb n="KR4d0316_WYG_011-14a"/>
記室未有不求而得孰謂無因而前幸遇大賢獨明公<lb/>
道觀其所主每惟静退之求舉爾所知不待懇祈之力<lb/>
豈期疎拙猥預選掄伏念某燈火寒生簪纓末裔託身<lb/>
黌舍荐玷鶚書射䇿丹墀浪塵龜列不避好為之戒濫<lb/>
叨分教之司範不範模不模每虞寡陋聞未聞見未見<lb/>
喜遂趨承荷屬意於作成特増田而贍給經籍寵畀輪<lb/>
奐鼎新遂臻衿佩之翕從頓覺庠序之改觀皆公所賜<lb/>
揣已何功方深懐欣幸之私詎復興僥求之想敢圖矜<lb/>
<pb n="KR4d0316_WYG_011-14b"/>
念亟賜薦揚斐然弗知所裁豈識作文之體不至阿其<lb/>
所好曷當守正之褒剡奏一飛價増十倍兹盖恭遇某<lb/>
官兩京循吏一代真儒嘉善而矜不能實根素稟舉直<lb/>
而錯諸枉庸示至公遂令寡援之蹤亦預兼收之數某<lb/>
敢不激昂所守洒濯其心對黄卷而師聖賢期於有用<lb/>
毁素節而求富貴斷不敢為以此律身是為報徳<lb/>
　　　代學職謝鄒守啟<lb/>
省少府而買刀布尚高循吏之稱捐私幣以給生徒尤<lb/>
<pb n="KR4d0316_WYG_011-15a"/>
見清風之凜于今幸遇自昔未聞敢效泮宫之詩少置<lb/>
中涓之謝載惟鄞水僻在閩陬雖庠序之僅興然廩稍<lb/>
之未繼累䝉賢守興念諸生或増養士之田或賜在官<lb/>
之宇用禆供給粗免煎熬夫何變起於鬱攸又復恩加<lb/>
於減放利源寖少方虞必絶於陳糧寒谷頓回不意忽<lb/>
逢於鄒律兹盖恭遇某官西京良吏東魯真儒訟理政<lb/>
平春生田里内備外禦影滅姦偷恩威已著於一方禮<lb/>
貌益加於多士寵頒羣籍盛葺儒宮逺慮深思欲為後<lb/>
<pb n="KR4d0316_WYG_011-15b"/>
日無窮之計視饑由已特捐舊比當得之金寧將清白<lb/>
以遺子孫乃置膏腴而贍學校搢紳興歎韋布均懽咸<lb/>
曰秩終孰不匱金而囊帛卓然見逺獨能重義以輕財<lb/>
某等敢不戴徳丘山銘功金石自今以始嵗其有咸䝉<lb/>
飲食之恩惟學遜志敏厥修當佩菑畬之訓冀収末效<lb/>
仰答洪私<lb/>
　　　謝除國子博士啟<lb/>
馳書光範方伸悃愊之私職教宗庠遽辱甄陶之賜得<lb/>
<pb n="KR4d0316_WYG_011-16a"/>
踰望外愧溢情涯竊惟學校之興無若國家之盛左開<lb/>
黌舍右設武庠至于國子之俊髦復隷賢闗而教養第<lb/>
惟皇族乆缺學宫經之營之既一新于輪奐賢者能者<lb/>
遂悉補于生員欲陶麟趾信厚之風當賴鴻儒作成之<lb/>
力如某者虀鹽太學燈火寒生無令聞廣譽以施諸身<lb/>
乏前言往行以蓄其徳誤辱知於上衮遂厠跡于周行<lb/>
掌故甸師濫叨庀職成均胄學薦玷横經負丞深愧于<lb/>
僥踰丐外未䝉于俞允欲養而親不逮既罹素韠之悲<lb/>
<pb n="KR4d0316_WYG_011-16b"/>
投閒乃分之宜無復清都之夢忽疏恩于宸扆俾竊廩<lb/>
于宗黌緬思是學之初興嘗兼訓諭不謂修門之再入<lb/>
復忝師儒揣分奚堪歸恩有自兹盖恭遇某官忠貫日<lb/>
月勲塞乾坤厥亦惟我周王方受維新之休命時則有<lb/>
若伊尹每懐不獲之匹夫俯矜簪履之遺乆託鑪錘之<lb/>
内謂若居璧水已粗知教育之方今欲訓金枝遂使預<lb/>
選掄之末某敢不䇿蹇磨鈍温故知新空空鄙夫雖莫<lb/>
任範模之責振振公姓當率為禮義之歸依向彌深敷<lb/>
<pb n="KR4d0316_WYG_011-17a"/>
宣㒺既<lb/>
　　　得浙東帥幕謝廟堂啟<lb/>
魏勃掃曹相之門荐瞻衮繡石生入烏公之幕誤辱陶<lb/>
甄施重如山感深至骨竊觀近代宅揆之任莫如今日<lb/>
用人之公爰度爰咨必加精審或用或舍自有鑒裁搜<lb/>
羅㒺間於邇遐柬拔尤先於寒畯肆令寡援亦預兼收<lb/>
伏念某猥以諸生濫塵甲第采魯泮之藻比及三年代<lb/>
齊戍之𤓰亦既數月朅來京國晉拜公台吹嘘既乏於<lb/>
<pb n="KR4d0316_WYG_011-17b"/>
先容陶鑄敢求於近次豈期矜憫曲賜生成謂寒士歡<lb/>
顔俱託萬間之庇矧小人有母正資三釡之供俾易賛<lb/>
於帥垣庶亟霑於祿養春回寒谷已逢吹律之工日近<lb/>
長安尤有向陽之便始願誠不及此自謀何以過之兹<lb/>
盖恭遇某官奕世鈞衡清朝柱石輔賛彌縫而藏諸用<lb/>
仰大化之宻移連巻詰曲各安所施雖寸長而不棄自<lb/>
慙頑鑛猥入洪鈞敢不仰戴洪恩益殫駑技覽禹穴㑹<lb/>
稽之迹庸激壯懐預平淮東閣之招尚期異日士伸知<lb/>
<pb n="KR4d0316_WYG_011-18a"/>
已書不盡言<lb/>
　　　代謝廣文啟<lb/>
授弟子於國中方闡孟軻之教召秀才於門下盍求賈<lb/>
誼之賢豈意疎庸遽䝉招置雖賴先容之助亶為幸㑹<lb/>
之多伏念某命與時違勞而功少鼔翼兩隨於鶚薦暴<lb/>
顋復困於龍門一第是期價敢矜於櫝玉雙親已老教<lb/>
深負於籯金兹該免於鄉書將與偕於計吏謂决科發<lb/>
䇿要當就有道而正焉而摳衣趨隅每願事大夫之賢<lb/>
<pb n="KR4d0316_WYG_011-18b"/>
者幸逢哲匠來典儒宫招而誨之方執經在諸生之列<lb/>
與其進也俾託身於廣厦之間靖言人耳人耳之資曷<lb/>
稱師哉師哉之命第欣朽鈍獲遂依歸恭惟某官挺秀<lb/>
儒林蜚聲黌舍錦心繡口溢為筆下之詞章玉季金昆<lb/>
緫是人中之英傑早由豹變暫屈鸞棲必也使無訟乎<lb/>
已鞠圜扉之草予私淑諸人也來觀泮水之芹惟大賢<lb/>
無所不容占小善亦率以錄遂令頑鑛亦在洪爐雖不<lb/>
模不範深負揚子務求之意然小成大成冀親宣尼善<lb/>
<pb n="KR4d0316_WYG_011-19a"/>
誘之功<lb/>
　　　謝除司令啟<lb/>
充員故府慙無毫髪之勞列屬奉常忽拜絲綸之寵陶<lb/>
冶實由於洪造感藏尤極于丹衷惟今日藉田之官即<lb/>
古者甸師之職是穮是蓘已臻黍稷之豐迺積迺倉庸<lb/>
備粢盛之奉既專供于嵗事爰分隷于容臺無簿書期<lb/>
㑹之勞亶為清簡非粹潔端方之彦曷副選掄如某者<lb/>
蹭蹬腐儒奔馳薄宦既無甚髙論足以譁世豈有他謬<lb/>
<pb n="KR4d0316_WYG_011-19b"/>
巧用以致身芹泮終更僅逃瘝曠槐庭晉謁初乏吹嘘<lb/>
豈期特達之知遽軫生成之念謂小人有母正資三釡<lb/>
之供俾寒士懽顔特畀一基之次朅來帥幕甫閲嵗華<lb/>
復被命于玉宸獲效官于金部盈几閣而徧睹第粗知<lb/>
職守之勤無效績之可書安敢起序遷之想過辱太鈞<lb/>
之播進升帝籍之司揣分奚堪捫心知愧兹盖恭遇少<lb/>
師樞使丞相國公夾邦哲輔命世真儒厥亦惟我周王<lb/>
方賴以寧之多士時則有若伊尹每懐不獲之一夫故<lb/>
<pb n="KR4d0316_WYG_011-20a"/>
微賤弗忍於遐遺而巧拙或容於雜進某敢不益堅素<lb/>
守仰答殊知俎豆之事嘗聞第謹馨香之薦樗櫟之材<lb/>
何用尚祈培植之私戴徳何窮占辭曷既<lb/>
　　　謝除郡啟<lb/>
乆玷郎闈恐妨賢路欲自全於進退遂荐瀆於威尊正<lb/>
虞干斧鑕之誅安敢冀甄陶之寵自天而下忽膺宸命<lb/>
之頒遵海而南俾任侯藩之寄况𤓰期之將及距梓里<lb/>
以非遙退省其私實逾所望相國之賜大矣當懐報稱<lb/>
<pb n="KR4d0316_WYG_011-20b"/>
之私中心何日忘之曷喻感藏之意亟脩謝牘仰紊記<lb/>
曹尚圖瞻赤舄之光庶獲罄丹衷之悃自慙晉躐倍極<lb/>
凌兢<lb/>
　　　代謝特薦啟<lb/>
究心備禦每虞負推轂之公指日終更乃復被剡章之<lb/>
寵感恩甚厚圖報蔑然竊惟趨事以赴功難遇賞音而<lb/>
知已一經題品已為此生際遇之榮再沐推揚尤荷大<lb/>
造生成之力第慙拙政莫稱華褒伏念某拳曲散材迂<lb/>
<pb n="KR4d0316_WYG_011-21a"/>
疎末學脩身踐行粗知廉勤静退之方行法涖官曷副<lb/>
通敏强明之譽猥辱從臣之薦濫叨偏壘之司庶民無<lb/>
愁歎之聲雖安田里隣壤有跳梁之警尤費隄防適當<lb/>
𤓰戍之更誤沐囊封之奏俾留經理敢憚艱勤内供士<lb/>
卒之餱糧外固封陲之闗隘凶徒潛弭闔境粗寧幸逃<lb/>
瘝曠之虞實賴照臨之庇敢祈褒寵特賜薦揚兹盖恭<lb/>
遇某官歆向才華間平風度以錦幄名郎之舊膺繡衣<lb/>
出使之權清節照人凜凜氷霜之厲公心察吏拳拳涇<lb/>
<pb n="KR4d0316_WYG_011-21b"/>
渭之分遂使駑庸荐叨提奬某敢不激昂所守洒濯其<lb/>
心非俗吏之所能為願益堅於素學觀近臣以其所主<lb/>
期仰副於深知<lb/>
　　　謝葉帥闗陞啟<lb/>
文闈校藝夙遭衡鑑之公薦牘陳詞復被甄陶之賜始<lb/>
終僥倖俯仰兢慚竊惟初仕之進身悉用上官之陞削<lb/>
然薦員之既狹欲溢額以尤艱必得其三庶遂掘井及<lb/>
泉之願倘缺其一豈無為山虧簣之虞過辱曲成亶為<lb/>
<pb n="KR4d0316_WYG_011-22a"/>
幸㑹伏念某簮纓末緒燈火寒生差延賞於旬月之間<lb/>
已絶意於雲霄之望託身黌舍偶叨再薦之書射䇿彤<lb/>
墀浪厠七人之列朅來分教深愧㒺功戍期已迫於及<lb/>
𤓰舉削尚虧於合穎無可棲者豈勝繞木三匝之思因<lb/>
而成之正賴中流一柱之助敢期特達曲賜推揚第斷<lb/>
斷以無他莫副純雅清修之譽非循循而善誘曷當師<lb/>
表模範之褒剡奏一飛増價十倍兹盖恭遇安撫尚書<lb/>
政成帥閫命錫帝庭行以公歸晉陟上台之位先從隗<lb/>
<pb n="KR4d0316_WYG_011-22b"/>
始廣收東閣之才遂使冷官亦逢暖律某敢不激昂所<lb/>
守洒濯其心對黄卷而師聖賢期於有用毁素節而求<lb/>
富貴斷不敢為以此律身是為報徳<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集卷九</head>
    <p>
<pb n="KR4d0316_WYG_009-1a"/>
欽定四庫全書<lb/>
　東澗集卷九　　　　　　宋　許應龍　撰<lb/>
　　狀<lb/>
　　　辭免吏部侍郎奏狀<lb/>
疏寵過優撫躬增惕竊以左銓之職實專選調之司用<lb/>
比例則與法制以相違拘資格則恐賢愚之同滯能勝<lb/>
兹任必惟其人既已試之罔功豈眞除之敢望伏念某<lb/>
識最為下才不及中庀職成均莫副教養作成之責代<lb/>
<pb n="KR4d0316_WYG_009-1b"/>
言禁掖慙無討論潤色之工復兼攝於選曹實難當於<lb/>
隆委甄別流品固無冰鑑之明銓綜公平未若權衡之<lb/>
審深虞曠敗以速顚隮忽叨誤渥之頒俾正貳卿之秩<lb/>
用過其量愧深於榮伏望聖朝收還成命畀詳練清通<lb/>
之士往服厥官庶長短大小之才各稱其職所有恩命<lb/>
臣未敢祗受<lb/>
　　　辭免除權兵部尚書奏狀<lb/>
疏寵過優撫躬增惕竊以六曹之長實參八座之聨司<lb/>
<pb n="KR4d0316_WYG_009-2a"/>
喉舌以納言允為要職上星辰而聽履密侍清光非得<lb/>
眞才曷膺兹選伏念臣受才樗散植性棗昏筮仕凡三<lb/>
十年立朝已二八載誤辱九重之簡眷俾兼數職之清<lb/>
華成章不知所裁曷代王言而潤色詳說將以反約莫<lb/>
裨聖學之緝熙矧司銓綜於劇曹尤乏精明之藻鑑倏<lb/>
叨成渙濫玷文昌退省其私若何報稱用過其量必速<lb/>
顚隮伏望睿慈收還誤渥亟量能而授職改畀時髦使<lb/>
率屬而佐王以平邦國<lb/>
<pb n="KR4d0316_WYG_009-2b"/>
　　　辭免兼侍講奏狀<lb/>
臣談經廣厦愧無啓沃之功錫命中宸誤沐褒遷之寵<lb/>
顧僥踰之過甚雖庸懵以知辭伏念某初乏技能濫䝉<lb/>
知奬銓曹詞掖既荐叨選任之公講殿書帷復俾輔緝<lb/>
熙之學苐慙寡見恐負隆恩謂莫善於詩固當以意而<lb/>
逆志然未燭厥理豈能因事以獻言遽令升進讀之班<lb/>
何以副殊常之眷伏望收回新渥改畀時髦言古而驗<lb/>
於今必有格君之益著心而入乎耳無非經世之規<lb/>
<pb n="KR4d0316_WYG_009-3a"/>
　　　第三丐祠奏狀<lb/>
奏牘荐陳俞音尚閟制命為義既未忍於棄捐事君以<lb/>
忠詎敢懐於進退然久叨於清選愧莫効於微勞福過<lb/>
菑生倐復有采薪之患心憔形悴豈宜陪持槖之聨茍<lb/>
戀寵榮必遭指議輒僭伸於三凟期仰徹於九重欲望<lb/>
朝廷特賜敷奏別求時彦俾居華要之班亟畀叢祠庶<lb/>
遂休閑之願<lb/>
　　表<lb/>
<pb n="KR4d0316_WYG_009-3b"/>
　　　請皇帝上壽表<lb/>
天祐民而作君適届千秋之節臣歸美以報上盍稱萬<lb/>
壽之觴倐拜宸章免循彝典敢率垂紳之衆僭陳奏牘<lb/>
之恭恭惟皇帝陛下緯武經文勵精更始攬萬機而親<lb/>
政聽斷惟勤正五事以承天嚴恭自度慮乾象未循於<lb/>
躔次期邊陲亟底於奠安肆筆成書欲昭至意奉巵為<lb/>
壽姑寢盛儀雖彰聖徳之隆謙曷副臣心之深願况熾<lb/>
昌而艾特伸善頌之忱非耽樂之從奚損欽崇之實冀<lb/>
<pb n="KR4d0316_WYG_009-4a"/>
垂淵聽勉率舊章俾陳漢殿之儀䖍致堯封之祝大德<lb/>
得夀永觀萬國之咸寧和氣致祥行見五星之同色<lb/>
　　　第二表<lb/>
思至徳以承天雖堅宸意祝聖人而使壽難輟彝儀荐<lb/>
輸懇款之忱冀動穹窿之聽恭惟皇帝陛下察文審己<lb/>
體仁長人長發其祥適屇誕彌之月俾耆而艾盍伸善<lb/>
頌之辭尚閟俞音莫殫衷悃再斯可矣敢稽奏牘之陳<lb/>
皇則受之庶展稱觴之慶願頒睿旨俯徇衆情呼萬嵗<lb/>
<pb n="KR4d0316_WYG_009-4b"/>
者三當同嵩岳方千里者九盡入輿圖<lb/>
　　　第三表<lb/>
萬年受祜盍伸祝頌之忱一禮成文荐閟允俞之命敢<lb/>
輸丹悃疊叩紫宸恭惟皇帝陛下齊聖廣淵剛健中正<lb/>
誕彌厥月適逢載夙之辰俾熾而昌願介無疆之祉乃<lb/>
嚴恭以自度屢謙遜而不遑然四海均懽恩悉霑於湛<lb/>
露豈一人有慶觴未舉於凌煙不辭三凟之煩仰徹九<lb/>
重之聽冀從衆志勿替舊章使壽使富而多男當上堯<lb/>
<pb n="KR4d0316_WYG_009-5a"/>
封之祝宜民宜人而受禄載賡周雅之詩<lb/>
　　　賀皇帝正旦表<lb/>
三陽交泰適當五始之書百辟承休咸致萬年之祝叨<lb/>
居外服敢控衷忱恭惟皇帝陛下纘紹皇圖緝熙聖學<lb/>
法天立道徧覆包涵與物為春對時茂育式逢獻歲備<lb/>
擁休祺臣託迹南邦傾心北極綵旗簇仗莫陪濟濟之<lb/>
清班白獸發尊苐想嶤嶤之高論<lb/>
　　　賀皇太后正旦表<lb/>
<pb n="KR4d0316_WYG_009-5b"/>
月正元日適當歲籥之新天相慈宸茂擁春祺之介提<lb/>
封萬里贊喜一詞恭惟皇太后陛下功邁媧皇徳參文<lb/>
母含洪光大獨居太極之尊富壽康寧備極九州之奉<lb/>
三陽交泰萬福來崇臣濫剖竹符欣逢榖旦五百里綏<lb/>
五百里甸莫陪長樂之班八千歲春八千歲秋當效華<lb/>
封之祝<lb/>
　　　賀皇帝冬至表<lb/>
朔旦冬至適陽氣之潛萌聖徳日新宜休祺之畢集紳<lb/>
<pb n="KR4d0316_WYG_009-6a"/>
緌交賀夷夏均懽恭惟皇帝陛下清明在躬緝熙講學<lb/>
時和玉燭三光全而寒暑平瑞應金穰五榖熟而人民<lb/>
育式臨亞歲茂介繁禧臣假守鳳城阻陪鴛列去天益<lb/>
逺猶隔弱水而望蓬萊迎日初長但向太陽而傾葵藿<lb/>
　　　賀皇太后冬至表<lb/>
至朔同日謂之章適逢佳會壽考萬年介爾福咸慶慈<lb/>
宸暢和氣於兩間溢歡聲於四表恭惟皇太后陛下齋<lb/>
明雝肅富壽康寧載物含洪脗合坤元之徳對時發育<lb/>
<pb n="KR4d0316_WYG_009-6b"/>
助成震子之仁當一陽之潛萌宜諸福之畢至臣景迎<lb/>
南陸目睇東朝五百里綏班阻陪於玉筍三千年實算<lb/>
願比於蟠桃<lb/>
　　　賀雪表<lb/>
同雲布濩適當十月之良叶氣薫蒸散作六霙之瑞輝<lb/>
華飾物枯槁生春恭惟皇帝陛下妙道難名眞機黙運<lb/>
財成天地無私覆私載之偏嘘吸隂陽協時燠時暘之<lb/>
證歲功攸敘農扈告豐惟皇穹隆申命之休故嘉瑞復<lb/>
<pb n="KR4d0316_WYG_009-7a"/>
應期而至瓊田玉宇上下交輝桂海冰天氛埃盡洗兹<lb/>
實至和之感召益彰聖徳之昭融臣等密邇清光獲沾<lb/>
餘潤雖實堅實好已占多黍之祥然載渇載饑當念采<lb/>
薇之戍<lb/>
　　　瑞慶節賀表<lb/>
十月為陽紀千秋之令節一人有慶沸四海之懽聲咸<lb/>
罄衷誠仰祈睿算恭惟皇帝陛下施仁發政偃武修文<lb/>
叶氣薫為太平上接百王之緒孫謀以燕翼子下垂萬<lb/>
<pb n="KR4d0316_WYG_009-7b"/>
世之基無疆惟休自今以始臣偏城濫攝華旦忻逢瞻<lb/>
星流電繞之祥其光不疚祝地久天長之算俾熾而昌<lb/>
　　　乾會節賀表<lb/>
長發其祥上帝啓興王之運誕彌厥月眞人膺出震之<lb/>
期罄海宇以交懽望雲天而請祝恭惟皇帝陛下厲精<lb/>
思治立政任人煥乎其有文章昭乎若掲日月道則高<lb/>
矣燕翼端拱于穆清天何言哉惠澤黙周於普率斂時<lb/>
五福享國萬年臣方次偏城適逢華旦蓬萊隔弱水三<lb/>
<pb n="KR4d0316_WYG_009-8a"/>
萬里阻造明庭上古有大椿八千秋願符睿算<lb/>
　　　又<lb/>
火徳應天統式昭純祐之休電光繞斗樞載紀誕彌之<lb/>
節照臨所逮鼓舞惟均恭惟皇帝陛下剛健粹精聰明<lb/>
齊聖抗志百王之上游神六籍之中燕翼子以貽謀求<lb/>
賢用吉以天下而為度偃武修文永居北極之尊高嫓<lb/>
南山之壽臣身縻符竹目斷觚稜稽首而稱萬年莫陪<lb/>
虎拜宜民而受百禄願誦周詩<lb/>
<pb n="KR4d0316_WYG_009-8b"/>
　　　天基節賀表<lb/>
天生民而立之君茂啓中興之運臣歸美以報其上共<lb/>
欣載夙之辰恭惟皇帝陛下徳配乾坤明並日月任人<lb/>
共政已歸齊國之侵疆用夏變夷復致單于之慕義自<lb/>
今以始俾熾而昌宜誕日之甫臨慶休祺之滋至臣縻<lb/>
身南土引睇北辰使富使壽而多男願上堯封之祝宜<lb/>
民宜人而受禄載賡周雅之詩<lb/>
　　　又<lb/>
<pb n="KR4d0316_WYG_009-9a"/>
天申命而用休篤生元聖臣歸美以報上敢控衷忱仰<lb/>
瞻北極之尊願介南山之壽恭惟皇帝陛下厲精思治<lb/>
發政施仁和氣致祥已獲屢豐之慶常徳立武佇收善<lb/>
勝之功嘉與含生同躋壽域電繞樞虹流渚當正月之<lb/>
始和嶽修貢川效珍罄四方而來賀臣等幸逢華旦倍<lb/>
激懽悰於萬斯年敬上再三之祝克昌厥後更祈千億<lb/>
之祥<lb/>
　　　明堂禮成賀表<lb/>
<pb n="KR4d0316_WYG_009-9b"/>
類于上帝欲伸報本之儀祀於明堂爰講合祛之制神<lb/>
靈底豫華夏均懽恭惟皇帝陛下徳冠百王教刑四海<lb/>
奉先思孝雖當恭黙之時尊祖敬宗敢替靈承之意以<lb/>
禋以祀必躬必親越紼而行爰即九筵之地備物以薦<lb/>
式嚴三獻之儀熙事告成蕃禧茂介臣心常拱北跡尚<lb/>
滯南肅肅雝雝莫預臣工之顯相穰穰簡簡苐祈福禄<lb/>
之來成<lb/>
　　　謝進讀三朝寳訓徹章轉官表<lb/>
<pb n="KR4d0316_WYG_009-10a"/>
祖訓是式甫勸誦以終篇臣等何功迺䝉恩而增秩徒<lb/>
負因人之愧敢云稽古之榮竊觀上古帝王以來無若<lb/>
我朝祖宗之盛三聖相授謨丕顯烈丕承百世莫違軌<lb/>
易遵度易則布在方策貽厥子孫聖緒紹休首先取法<lb/>
邇英進讀今遂徹章慚無紬繹之勞猥沐褒遷之寵兹<lb/>
葢伏遇皇帝陛下道純徳厚日就月將謂監于成憲則<lb/>
其永無愆非學于古訓則豈能有獲肆令儒紱入侍經<lb/>
帷敷陳三十卷之格言紹復億萬年之洪業適華編之<lb/>
<pb n="KR4d0316_WYG_009-10b"/>
方竟疏渙渥以均頒臣等敢不拜手承休銘心圖報告<lb/>
于内順于外當毋忘啓沃之忠尊所聞行所知願益進<lb/>
光明之學<lb/>
　　　復盱眙泗州賀表<lb/>
敵王所愾甫聞武烈之揚因壘而降已見齊疆之復邊<lb/>
烽寢息國勢愈尊竊以天道好還方篤皇家之眷王者<lb/>
無外當恢輿地之圖念彼不恭侵予王略爰整其旅已<lb/>
收八戰八克之功若往而征必獲萬衆萬全之利憫其<lb/>
<pb n="KR4d0316_WYG_009-11a"/>
歸附貸彼誅夷頟頟蔡城既復修其職貢茫茫禹迹佇<lb/>
混一於車書兹葢恭遇皇帝陛下神聖武文剛明果斷<lb/>
屈此羣醜銷渤海之弄兵殱厥渠魁措山陽於奠枕餘<lb/>
威所暨故壤復還端由妙算之淵深遂致膚功之日奏<lb/>
臣側聆盛事倍激懽悰淮夷來求莫預召虎王休之對<lb/>
青徐底定當賡韓公聖徳之詩<lb/>
　　　復盱眙泗州賀皇太后表<lb/>
如月之恒咸仰並明之徳普天之下自無不服之思舊<lb/>
<pb n="KR4d0316_WYG_009-11b"/>
境復還慈顔有喜恭惟皇太后陛下含洪光大富壽康<lb/>
寧至哉坤元夙贊純乾之運施于方外咸瞻太極之尊<lb/>
無疆惟休俾昌而熾遂使齊疆之舊重歸周版之新臣<lb/>
傾聽捷音敢伸善頌方千里者九盡入輿圖呼萬歲者<lb/>
三願同嵩嶽<lb/>
　　　潮州到任謝表<lb/>
郎闈五稔深愧空餐海嶠一麾誤膺隆委已涓剛而視<lb/>
事敬宣化以承流伏念臣鉛槧寒生虀鹽太學決科發<lb/>
<pb n="KR4d0316_WYG_009-12a"/>
策濫居龜列之前束帶立朝猥厠鴛行之末九叨清選<lb/>
兩攝銓曹揣分已踰抗章荐請遂沐允俞俾循更迭畀<lb/>
潮陽之名郡實閩部之隣封便道之官遂上冢過家之<lb/>
願褰帷問俗無帶牛佩犢之風凡此曲成過於自擇兹<lb/>
蓋恭遇皇帝陛下達聰明目任賢使能更治民以考功<lb/>
每重藩維之寄不泄邇而忘逺欲如畿甸之中遂令蓬<lb/>
省之腐儒亦預竹符之遴選臣敢不奉法循理戢吏愛<lb/>
民問疾苦於上聞期進昌黎之表率俊秀而就學更遵<lb/>
<pb n="KR4d0316_WYG_009-12b"/>
文惠之規冀著微勞仰酬洪造<lb/>
　　　代謝到任表<lb/>
需次京師荐拜趣行之命承流鄞水猥分共理之符已<lb/>
見吏民具宣徳意伏念臣玷名屬籍厠跡官聨別駕題<lb/>
輿愧乏康沂之詠朱轓皂蓋濫叨守土之榮載惟臨汀<lb/>
素稱僻壤土田磽薄窮簷素乏於偫儲鄰境繹騷連歲<lb/>
已疲於供億雖幸息寇攘之警尚有資牧養之謀夫豈<lb/>
妄庸足膺任使兹蓋恭遇皇帝陛下天臨萬宇器使羣<lb/>
<pb n="KR4d0316_WYG_009-13a"/>
工務更化以勵精不泄邇而忘逺知臣嘗佐郡政必能<lb/>
宣守土之勞謂臣辱在宗盟或可任維城之寄遂疏渙<lb/>
渥俾效寸長臣敢不祗奉邦條恪遵侯度郡國之治先<lb/>
惠養當戒煩苛田里之民無歎愁庶幾報稱<lb/>
　　　謝賜宸翰表<lb/>
皇祖有訓甫誦讀以終篇雲漢為章已昭回而飾物過<lb/>
䝉敷錫允謂殊榮竊觀歴代以來無若本朝之盛有典<lb/>
有則貽厥子孫易繼易遵昭然龜鑑肇啓億萬年之業<lb/>
<pb n="KR4d0316_WYG_009-13b"/>
具存三千卷之書聖緒紹休首先取法爾英勸誦今遂<lb/>
徹章式彰典學之始終自愧無功於啓沃豈期宸翰俯<lb/>
賁么蹤兹蓋恭遇皇帝陛下齊聖廣淵剛健中正朝聽<lb/>
夕訪惟思謨烈之承日就月將期致緝熙之益示崇儒<lb/>
而重道援肆筆以成書臣敢不拭目諦觀肅躬跽受以<lb/>
報其上敢忘歸美之忱曰思無邪當體賜詩之意臣無<lb/>
任感天荷聖激切屏營之至謹奉表稱謝以聞臣某惶<lb/>
懼惶懼頓首頓首謹言<lb/>
<pb n="KR4d0316_WYG_009-14a"/>
　　　謝除授試禮部尚書仍賜衣帶鞍馬表<lb/>
秩宗典禮濫叨遷擢之榮中扆疏恩重拜服乘之賜曳<lb/>
婁弗稱駑鈍奚堪臣某惶懼惶懼頓首頓首伏念臣才<lb/>
不踰人學未聞道振衣造闕初微左右之先容束帶立<lb/>
朝敢替始終之一節誤䝉簡眷荐玷清華甫進長於兵<lb/>
曹復易司於宗伯改為改造既頒在笥之珍載馳載驅<lb/>
復被效牽之貺僥踰已甚報稱謂何兹蓋伏遇皇帝陛<lb/>
下卑服即功馭臣以柄慶賞以勸善靡忘敝袴之藏名<lb/>
<pb n="KR4d0316_WYG_009-14b"/>
器不假人尤謹繁纓之錫豈期菲質猥辱殊榮臣敢不<lb/>
祗佩恩輝益加鞭策陳力就列愧無汗馬之勞補過盡<lb/>
忠冀免維鵜之刺<lb/>
　　　代期集所謝賜御詩表<lb/>
玉陛臚傳已被龍光之煥寳奎寵錫復窺鳳翥之章撫<lb/>
己凌兢拜恩隆厚竊惟歴代設科之制莫如本朝待士<lb/>
之隆淳化首賜於御箴天聖載頒於大學於皇今日聿<lb/>
舉舊章豈徒昭藻麗之工蓋欲寓作成之意伏念臣等<lb/>
<pb n="KR4d0316_WYG_009-15a"/>
躬承清問旅進大廷剴切而當帝心慙無高論昭回而<lb/>
倬雲漢遽拜宸章兹蓋恭遇皇帝陛下更化勵精求賢<lb/>
用吉官其始也欲示激昻詩以寵之俾增渙渥苐愧布<lb/>
韋之陋豈堪黼黻之華臣敢不佩服聖言砥礪臣節以<lb/>
承休徳永懐精白之思乃賡載歌願述明良之盛<lb/>
　　祝文<lb/>
　　　改元奏告天地社稷太乙宫祝文<lb/>
伏以已安已治咸稱嘉祐之時丕顯丕承無若淳熙之<lb/>
<pb n="KR4d0316_WYG_009-15b"/>
盛仰承祖武庸易歲元敢伸昭告之恭冀獲無疆之福<lb/>
　　　改元奏告宗廟祝文<lb/>
伏以尊祖敬宗期修洪業體元履正庸易休名以奄甸<lb/>
於嘉師冀緝熙於純嘏願垂昭鑒永底丕平<lb/>
　　　改元奏告諸陵祝文<lb/>
理内御外期集大勲建號紀元盍遵先烈爰取嘉祐盈<lb/>
成之盛復參淳熙振起之規尚冀鑒臨永垂孚佑<lb/>
　　　諸陵補種祝文<lb/>
<pb n="KR4d0316_WYG_009-16a"/>
有翼有嚴盍謹寢園之奉既種既戒冀增林下之蕃庸<lb/>
表孝思敢申昭告<lb/>
　　　太廟祖宗帝后神主權奉安祝文<lb/>
伏以謹涓剛辰興工繕治別嚴齋宇暫安睟容俟匠事<lb/>
之告成奉眞游而來復<lb/>
　　　告遷祖宗帝后還殿祝文<lb/>
比嚴别宇暫安睟容兹繕治之告成奉神靈而來復用<lb/>
申昭告仰冀鑒臨<lb/>
<pb n="KR4d0316_WYG_009-16b"/>
　　　顯宫皇后下宫修換了畢告遷神御還殿祝文<lb/>
顯宫攢殿已畢繕修爰擇剛辰奉還神御敢伸薦告仰<lb/>
冀鑒臨<lb/>
　　　立春祀五福太乙十神祝文<lb/>
立春之日實開一歳之端受禄于天尚冀十神之祐仰<lb/>
騰碧篆俯控丹衷伏願仙馭下臨高眞洞鑒使壽使富<lb/>
更多男子之祥俾熾俾昌益羨泰元之筴<lb/>
　　　孟春朝獻祝文<lb/>
<pb n="KR4d0316_WYG_009-17a"/>
伏願受祉既多降年有永自今以始舉無敵國外患之<lb/>
虞遹求厥寧復見嘉祐淳熙之盛<lb/>
伏願自天錫羨如川方增使壽使富而多男克昌厥後<lb/>
宜民宜人而受禄永孚于休<lb/>
　　　立夏祀五福太乙十神祝文<lb/>
四月維夏盍嚴太乙之祠五福錫民敢覬明神之佑仰<lb/>
騰碧篆俯控丹衷伏願萬國咸寧復見昇平之象三時<lb/>
不害用成豐稔之祥<lb/>
<pb n="KR4d0316_WYG_009-17b"/>
　　　嶽廟眞聖諸廟祝文<lb/>
惟時季秋萬寳告成民安田里枹鼔不驚何以臻兹繄<lb/>
神之靈報有彝典某敢不誠尚祈終賜永庇羣生<lb/>
　　　嶽廟聖帝祝文<lb/>
岱宗四嶽春首四時祀有彝典其敢不祗雨暘時若黍<lb/>
稷咸宜帝其念哉<lb/>
　　　告謝嶽瀆祝文<lb/>
涓選吉辰稱秩宗祀既獲顧歆之况敢修望秩之儀仰<lb/>
<pb n="KR4d0316_WYG_009-18a"/>
冀洪休永扶景祚<lb/>
　　　謁諸廟祝文<lb/>
某濫叨郡寄以視事之三日祗見于廟惟神聰明正直<lb/>
作善降祥某敢不奉法循理謹終如始以祈神之休自<lb/>
信如此尚其鑒之<lb/>
　　　又<lb/>
凡有功於民載在祀典者必於春致享焉兹舊制也矧<lb/>
今物無疵癘家用平康皆神之休敢不謁祠下以祈終<lb/>
<pb n="KR4d0316_WYG_009-18b"/>
庇尚其鑒之<lb/>
　　　又<lb/>
聰明正直保佑一方物無疵癘家用平康仲春藏祀敢<lb/>
替舊章尚祈終惠錫以豐穰<lb/>
　　　又<lb/>
某猥以疎庸假守兹土實與有神分職幽明凡治獄宣<lb/>
教某不敢不任其責至於雨暘時若年榖順成則惟神<lb/>
是望視事三日謹祗謁於祠下<lb/>
<pb n="KR4d0316_WYG_009-19a"/>
　　　廣徳軍廣惠廟祈雨祝文<lb/>
歴時不雨屢致禱祈三日為霖冀垂感格雖間䝉於潤<lb/>
澤猶未浹於焦枯敬遣廷紳祗謁祠宇仰騰碧篆俯控<lb/>
丹衷正直聰明願鑒忱恂之懇霑足優渥用成豐稔之<lb/>
祥<lb/>
　　　天目山龍井大雄山祈雨祝文<lb/>
伏以六月不雨豈勝旱暵之虞三日為霖願沐霑濡之<lb/>
賜雖屢伸於祈禱猶未遂於感通爰遣廷紳偏走郡望<lb/>
<pb n="KR4d0316_WYG_009-19b"/>
嗟鬱攸為沴民生已困於煎熬茍膏澤愆期歲事必遭<lb/>
於荒歉願垂隂相俯鑒衷忱龍翔而景雲興沛為甘霔<lb/>
榖熟而人民育迄用康年<lb/>
　　　龍井迎水祈雨祝文<lb/>
七月不雨深懐卒歲之憂三日為霖冀遂有秋之望敬<lb/>
憑道侣往叩靈湫丐勺水以迎還竭寸衷而致禱願垂<lb/>
孚佑亟賜感通龍翔而雲霧興大沛滂沱之澤榖熟而<lb/>
人民育永消旱暵之虞<lb/>
<pb n="KR4d0316_WYG_009-20a"/>
　　　後庵祈雨祝文<lb/>
荷鍤如雲方興農事覆手為雨全賴佛慈矧偏壘之並<lb/>
山乏巨川之瀦水膏澤不下豐年曷期謹騰寳篆之香<lb/>
仰干大覺願灑淨瓶之水散作甘霖<lb/>
　　　龍井請水祝文<lb/>
龍潛於淵孰窮變化天久不雨敢後禱祈矧外臺方切<lb/>
於咨諏而靈跡欲求於顯著願因亢旱大霈甘霖既足<lb/>
既霑益廣及民之利至三至再即膺封爵之榮已削牘<lb/>
<pb n="KR4d0316_WYG_009-20b"/>
以敷陳冀垂休而昭鑒<lb/>
　　　韓文公祝文<lb/>
惟公文起八代之衰道濟天下之溺屈臨此邦猶不鄙<lb/>
夷其民而訓迪之遂使遐陬同風鄒魯某被命此來敢<lb/>
不仰遵懿範一意作成以期文物彬彬之盛兹因祗謁<lb/>
敢控衷忱<lb/>
　　　祭告土地祝文<lb/>
眷惟廟祧之所厥有里域之神屬兹繕修實資呵䕶庀<lb/>
<pb n="KR4d0316_WYG_009-21a"/>
工云始前告是宜<lb/>
　　　後庵祈晴祝文<lb/>
大田多稼將遂有秋驟雨終朝浸成積潦恐三農之觖<lb/>
望仰二佛以投誠伏願以慈悲心出方便力現眉端一<lb/>
毫之相盡掃妖雲使鄞江千里之民同瞻佛日<lb/>
　　　又<lb/>
三日為霖雖免旱乾之慮大田多稼適當成熟之時恐<lb/>
或浸淫必妨刈穫願軫慈悲之念曲垂覆䕶之私迄用<lb/>
<pb n="KR4d0316_WYG_009-21b"/>
康年毋以隂而以雨亦有高廩庶如櫛以如墉<lb/>
　　　又<lb/>
零雨其濛恐妨刈穫先事而慮盍罄禱祈謹載啓於法<lb/>
筵願曲垂於終惠舉頭見日咸欣赫赫之光納稼如雲<lb/>
俾遂穰穰之慶<lb/>
　　　獲感應奏謝祝文<lb/>
齋心滌慮屢致禱祈轉隂為晴已䝉應格幸免浸淫之<lb/>
患敢稽報謝之恭所欲必從行遂千倉萬箱之積自今<lb/>
<pb n="KR4d0316_WYG_009-22a"/>
以始更慶五風十雨之祥<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東澗集卷八</head>
    <p>
<pb n="KR4d0316_WYG_008-1a"/>
欽定四庫全書<lb/>
　東澗集卷八　　　　　　宋　許應龍　撰<lb/>
　　劄子<lb/>
　　　論賞罰劄子<lb/>
臣聞賞罰軍國之紀綱也有功不賞有罪不罰雖堯舜<lb/>
不能以化天下况世變已降人心寖不如古法出而姦<lb/>
生令行而詐起茍無賞罰以振肅之則為善者何所勸<lb/>
為惡者何所懲是以聖明之君必以賞罰為失務而不<lb/>
<pb n="KR4d0316_WYG_008-1b"/>
敢有一毫輕重之私善所當賞雖賤必錄使為善者之<lb/>
無有不賞也惡所當罰雖貴不貸使為惡者之無有不<lb/>
罰也夫如是則何禁不止何法不行茍執之不堅所當<lb/>
得者或慳忍而不予而不當得者乃僥求而濫授所當<lb/>
罪者或經營而茍免而不當罪者反牽聨而併及勸沮<lb/>
不明善惡無別故作之而不應率之而不從因循茍且<lb/>
亦終於委靡而已嗚呼烹阿而封即墨威王能審左右<lb/>
之毁譽而羣臣莫敢飾齊國大治矧尊為天子居得致<lb/>
<pb n="KR4d0316_WYG_008-2a"/>
之位有能致之資茍於刑賞之際斷在必行則人心振<lb/>
起何事之不可為哉昔我藝祖肇開洪業雖以仁厚為<lb/>
立國之本而信賞必罰凜乎其不可犯清謹可任擢升<lb/>
宣徽貪墨不法徑置極典守邊有功厚加賞賜出班妄<lb/>
訴悉行誅戮恩威並用使天下竦然而畏慕故紀綱為<lb/>
之振肅國勢至於尊安成憲昭垂眞萬世之龜鑑也恭<lb/>
惟陛下仰紹丕基恪遵祖訓勵精思治宵旰忘勞為官<lb/>
擇人將以宣德意而結民心選將練兵將以壯皇威而<lb/>
<pb n="KR4d0316_WYG_008-2b"/>
銷外患然今之官吏果能究心於恤下乎今之將士果<lb/>
能用命以決勝乎竊觀州縣之間循良者固不乏而暴<lb/>
征横斂峻法嚴刑者未免為民之害中外之兵驍勇者<lb/>
固可用而遇敵則逡巡而不前少挫則倉皇而先遁者<lb/>
未免為敵所輕為弊若此豈倡率之無術耶抑法令之<lb/>
不明耶然廉吏之舉洊頒於詔令貪墨之罰屢形於奏<lb/>
疏嚴私役之禁戒陞差之私若是之類日加申訓而玩<lb/>
習者如故何歟蓋徒善不足以為政徒法不能以自行<lb/>
<pb n="KR4d0316_WYG_008-3a"/>
推原其端無亦賞罰之間猶有未信必者乎節儉正直<lb/>
當賞以勸善也而單寒寡援則誰為薦引貪冒苛刻當<lb/>
罰以懲惡也而稍有牽制則莫敢發擿恩賞自有成法<lb/>
或攀例而放行鐫黜猶未及朞已經營而希進陷陣者<lb/>
或隱蔽而不申寄名者反僥冒而受賞掊克有禁而曷<lb/>
嘗施行奔潰當刑而隨復招集故人心玩狎雖令不從<lb/>
此吏治之所以未振而軍政之所以未舉也轉而移之<lb/>
其勢甚易惟於勸懲之間力加之意而已蓋不以親疎<lb/>
<pb n="KR4d0316_WYG_008-3b"/>
貴賤為輕重則可以行賞罰不闊略於其大而纎悉於<lb/>
其小則可以行賞罰無功同而賞異罪均而罰殊則可<lb/>
以行賞罰執此之政如金石行此之令如四時則以之<lb/>
馭臣當化貪而為廉以之馭軍當變怯而為勇成效大<lb/>
驗特一指麾之頃耳然按察郡縣則在監司激勵將士<lb/>
則在主帥監司茍賢則不吐茹於剛柔不轉移於勢要<lb/>
貪暴者必刺循良者必舉聞風知懼當有解印綬而去<lb/>
者矣主帥茍公則紀律之必嚴揀閱之必精用命者賞<lb/>
<pb n="KR4d0316_WYG_008-4a"/>
之犯法者誅之則畏威懐德雖蹈水火而不避矣至於<lb/>
監司主帥則又不可無激揚之術茍賢否不分聽其曠<lb/>
弛則委靡者可託於寛厚而振作者反幾於生事容貸<lb/>
者自可以逃責而廉按者或至於召禍如此則人心疑<lb/>
畏孰肯以國事為念哉臣願陛下明目達聰詳考熟察<lb/>
能舉其職者莫不陟不勝其任者莫不黜則孰不激昻<lb/>
奮勵求以自見登攬澄清號令精明當有如范滂光弼<lb/>
者出矣此又操執綱領之要術也惟陛下與大臣亟圖<lb/>
<pb n="KR4d0316_WYG_008-4b"/>
之<lb/>
　　　論講讀劄子<lb/>
高宗於萬幾之暇留神六籍徧閱諸子百家之書下至<lb/>
近世臣子之作亦無不覽逮御經筵則曰有帝王之學<lb/>
有士大夫之學朕在宫中雖無一日廢學然但推前古<lb/>
治道有宜於今者要施行之耳非指摘章句以為文也<lb/>
吕公著言講學亦曰天子之學與凡庶不同必欲求立<lb/>
政立事之要講愛人利物之術非徒事分章析句之學<lb/>
<pb n="KR4d0316_WYG_008-5a"/>
臣聞學之為王者事其已久矣古先聖人所以皇皇汲<lb/>
汲者豈從事於口耳之末哉必欲見之施行以為治國<lb/>
平天下之道茍講誦雖詳而大節之不究記問雖博而<lb/>
至理之未明是特分章析句之學耳於國家何補哉且<lb/>
經所以載道而道者治之經理觀典謨則當知帝王之<lb/>
軌範觀雅頌則當知王政之廢興觀禮及樂則當知安<lb/>
上而治民移風而易俗觀易春秋則當知進君子退小<lb/>
人内諸夏而外蠻夷以至諸史之觀又當知成敗得失<lb/>
<pb n="KR4d0316_WYG_008-5b"/>
之當鑒如此則處經事而必知其宜遭變事而必知其<lb/>
權天下雖大可運諸掌矣此乃帝王之學為人上者所<lb/>
當加意矧今外而疆埸之未寧内則民力之未蘇非參<lb/>
稽古訓酌而行之何以興事而造業乎臣願陛下於講<lb/>
讀之際舉綱撮要擇其切於今日者審思明辨則物來<lb/>
能名事至能應修文德則可以來逺人進英俊則可以<lb/>
强本朝明思患豫防之戒則可以安邊境審理財正辭<lb/>
之義則可以足國用此乃高宗所謂推前古治道有宜<lb/>
<pb n="KR4d0316_WYG_008-6a"/>
於今者施行之而吕公著所謂天子之學與凡庶不同<lb/>
必欲求立事之要者亦此意也不然則博而寡要徒事<lb/>
虛言行之惟艱竟無成效昔太祖讀書謂四凶罪止流<lb/>
竄而嘆後世刑網之密仁宗觀無逸謂享國之君宜戒<lb/>
逸豫哲宗論乂用三德謂此乃為政之大本得之則治<lb/>
失之則亂而人主不可須臾去兹皆祖宗典學之大要<lb/>
而治功赫奕實基於此監于成憲其永無愆惟陛下留<lb/>
意<lb/>
<pb n="KR4d0316_WYG_008-6b"/>
　　　論將帥劄子<lb/>
臣聞天下之事成於自同而敗於自異况師克在和而<lb/>
不在衆為將帥者茍不戮力一心互相傾軋則事勢扞<lb/>
格勲業何由而成然同功則相忌雖廉頗之賢猶不能<lb/>
免况其下者乎惟忠於衛上者則先國家之急而後私<lb/>
讎如藺相如之用心則并謀合智尚何强敵之足慮哉<lb/>
奈何人心多私惟欲求勝賢者妬之能者嫉之應援則<lb/>
蓄縮而不前獲捷則攘奪以為功甚至變易是非百計<lb/>
<pb n="KR4d0316_WYG_008-7a"/>
讒毁惟患其成而幸其敗既無同舟共濟之意遂至形<lb/>
單勢弱大敵莫當敗衂之患大率由此漢武之臣兵數<lb/>
大出元朔元年衞青以三萬騎有功元狩四年青以五<lb/>
萬騎無功夫兵有多寡之不同而功乃成敗之相反豈<lb/>
前勇而後怯耶蓋元朔之後諸將校力戰公孫敖從大<lb/>
將軍獲鹵韓說從大將軍獲鹵李蔡趙不虞公孫戎奴<lb/>
又從大將軍獲鹵元戎與列校和協如此是以兵雖三<lb/>
萬亦能勝元狩之間霍去病始寵青之眷始衰分兵異<lb/>
<pb n="KR4d0316_WYG_008-7b"/>
出而敢戰之士皆屬去病青由是不平廣願先當匈奴<lb/>
而青欲出東道廣固辭之青固遣之廣䘚以失期敗而<lb/>
青亦以不見敵不封是知將帥不和兵雖五萬亦不能<lb/>
成功由此觀之則師克在和不在衆眞至當之論也昔<lb/>
我眞宗因繼隆保吉更相推遜深嘉而屢歎之謂將士<lb/>
如此協和共圖勲業軍旅之事朕復何憂高宗因劉光<lb/>
世韓世忠有小嫌丁寧戒諭令以氣義相許先公家之<lb/>
急而無校私讎今日朕為分之遂皆感泣竟能協力以<lb/>
<pb n="KR4d0316_WYG_008-8a"/>
成紹復之功今日疆埸未寧正賴將帥同心合謀緩急<lb/>
之際當慮唇亡則齒寒亟於救援庶幾首擊而尾應易<lb/>
於成功倘以祖宗成訓昭示將帥必能仰體上意無間<lb/>
彼此以圖恢復之勲然而推賞無常視功輕重茍功多<lb/>
者賞不厚則宣力者有不滿之心無功者不辨別而例<lb/>
加褒擢則用命者懐不平之心既不滿而不平必相傾<lb/>
而相忌戒飭雖至豈能强使之和哉必處置得宜能服<lb/>
其心如裴度所言則感激思奮相與協謀戰必勝而守<lb/>
<pb n="KR4d0316_WYG_008-8b"/>
必固中興之功日月冀矣惟陛下與大臣亟圖之<lb/>
　　　均内外劄子<lb/>
昔大中祥符中張知白上言昔唐李嶠嘗云安人之方<lb/>
須擇郡守竊見朝廷重内官輕外任每除授牧伯皆避<lb/>
命致訴比遣外任多是貶累之人風俗不澄皆由於此<lb/>
望於臺閣妙選賢良分典大州共臻庶績淳熙間臣僚<lb/>
上言伏見今之士大夫以州縣為滯路以朝廷為徑途<lb/>
此内重外輕之所由致欲望聖慈鑒斯久弊特留宸慮<lb/>
<pb n="KR4d0316_WYG_008-9a"/>
均分仕進之路凡郡邑之吏有治行名迹純實不欺無<lb/>
間疎遠不次擢用以風勵天下孰有不勸者乎臣謂重<lb/>
内輕外此吏治所以不振也夫人之情有功而見知則<lb/>
說非才而任事則必有瘝曠之虞今之持節把麾者多<lb/>
不安於外而慕於内内則遷擢之必速而爵賞之易崇<lb/>
外則績效之雖彰而褒遷之未及故因循茍且玩歲愒<lb/>
日而治效蔑聞况仕於内者或不愜物論致遭彈擊往<lb/>
往畀以外任夫仕於王朝職閒事簡尚不勝任乃使之<lb/>
<pb n="KR4d0316_WYG_008-9b"/>
分一郡一道之寄事叢如毛決不能理豈不為民之病<lb/>
乎茍於臺閣妙選賢良使之更迭以示重外之意復於<lb/>
監司郡守擇其有聲績者寘之朝列以示褒表至於廷<lb/>
紳之貶黜者則處以眞館而不任以民事夫碌碌之流<lb/>
既不復用則有志事功者孰不黽勉以見知如是則吏<lb/>
稱其職而民安其業蓋有不難致者矣<lb/>
　　　汰冗官劄子<lb/>
淳化中王化基論冗官之弊曰唐虞建官惟百庶政惟<lb/>
<pb n="KR4d0316_WYG_008-10a"/>
和夏商官倍亦克用乂蓋官不必備而惟其人今國家<lb/>
庶官實倍常數蠧國耗財乞相度廢省慶厯中歐陽修<lb/>
言方今凋殘公私困急由官吏冗濫乞行澄汰若冗官<lb/>
去則科率減吏員清不過朞月民必受賜臣聞為官擇<lb/>
人則官雖簡而常若有餘為人擇官則官雖繁而常若<lb/>
不足夫設官置吏所以為民豈使之無功受禄而反以<lb/>
病民哉量能而後授則居其職必任其事而不才者不<lb/>
敢妄覬故官不濫而財不耗徇情而輕予則奔競者必<lb/>
<pb n="KR4d0316_WYG_008-10b"/>
至於僥求故官愈多而費愈廣自漢以來莫不以官冗<lb/>
為病皆由為人擇官而不為官擇人耳今日之官其冗<lb/>
尤甚倅貳添差大藩方置今則或創於列郡幕佐優閑<lb/>
絶無掌職今則或增為兩員諸司之屬添辟無己制領<lb/>
之官同正並置不釐於務者或給以正官之俸創窠闕<lb/>
者多徇其親故之私至若軍功尤為泛濫不歴行陣以<lb/>
議事為名而推賞初無寸功乃僥冒得官而注闕乃若<lb/>
左選入仕自有成式不應陞等者妄冀陞等法當待郊<lb/>
<pb n="KR4d0316_WYG_008-11a"/>
者求免待郊試銓不中則增年而注授京削尚欠則減<lb/>
員而改秩自陳勞績未經覈實而濫叨遷秩牽合弊例<lb/>
巧於經營而亦獲循資僥倖之門既開奔競之風滋熾<lb/>
求而不予則恐拂人情執而不行則必犯衆怨夫貪位<lb/>
慕禄誰無倖得之心毁法為通適啟無厭之請為政者<lb/>
安得每人而悅之斷之以至公律之以定法則宛轉營<lb/>
求者自然息念况州縣之吏勞於從事而廩給微薄無<lb/>
用之官反安坐而享厚禄此又所當察者伏讀開寳詔<lb/>
<pb n="KR4d0316_WYG_008-11b"/>
書有曰吏員冗多而求其治誠難也俸禄鮮薄而責以<lb/>
廉無謂也與其員冗而重費不若省官而益俸州縣以<lb/>
户口為率差減其員而舊俸之外悉與增給大哉王言<lb/>
今日所當取法也矧今之楮幣折閱已甚以鏹計之不<lb/>
及元俸三分之一何以養廉若閒曹冗局可併者併之<lb/>
添差創闕可省者省之冒濫得官者澄汰之扳援妄求<lb/>
者杜絶之一遵公法不徇私情則當得者免需久次姦<lb/>
巧者莫敢攘奪是非之心人皆有之則悅者衆而不悅<lb/>
<pb n="KR4d0316_WYG_008-12a"/>
者寡尚何舊弊之難革哉邇者邊功皆俾從軍冒授功<lb/>
賞嚴行追究欺偽轉官者繳而不行妄求陞等者抑而<lb/>
不予固足以明示意向悉絶僥倖尤願守之以堅行之<lb/>
以必為官擇人而不為人擇官則各稱其職事罔不舉<lb/>
冗濫之弊既除俸給之費可省此乃王化基歐陽修之<lb/>
所已陳而祖宗之所已行也輒敢援此以為獻惟陛下<lb/>
與大臣亟圖之<lb/>
　　　二十五日面對劄子<lb/>
<pb n="KR4d0316_WYG_008-12b"/>
臣聞韓琦之論曰天下之事惟審其是定而不易乃可<lb/>
成務蘇軾亦曰先定其規模而後從事治亦多術耳而<lb/>
獨以定為先者蓋能定而後能應天下之大事幾之繁<lb/>
以有限之力而應無窮之變茍所守不堅則議論之角<lb/>
立賢否之雜進政事之可因可革其將何以處之惟吾<lb/>
心有一定見以之聽言則無稽勿聽弗詢勿庸以之用<lb/>
人則任賢勿貳去邪勿疑以之出令則堅如金石信如<lb/>
四時三者既定顧何事之不可為哉恭惟陛下勵精更<lb/>
<pb n="KR4d0316_WYG_008-13a"/>
始總攬權綱急於聽言則論事之切直者悉䝉崇奬上<lb/>
書狂悖者亦示優容公於用人則收召耆哲招來俊彦<lb/>
無一藝之不庸雖寸長而不棄謹於出令則親灑宸翰<lb/>
荐頒徳音或戒飭以警庶官或奬諭以勵將士聖德日<lb/>
新四方風動太平之盛可蹻足以待也然臣區區之愚<lb/>
猶欲堅守而不變者豈故為是過計哉蓋嘗敬觀元祐<lb/>
之事而參之今日之治則知定之一說信乎其所當務<lb/>
也今觀其時進擬可行之言看詳奏對之疏擢舊德於<lb/>
<pb n="KR4d0316_WYG_008-13b"/>
散地起忠讜於謫籍停水利而厚農桑之業罷青苗而<lb/>
復常平之舊免保甲而去民兵之擾一時之治絶後光<lb/>
前宜若可以無遺慮矣而當時之臣猶有隱憂焉劉摯<lb/>
則曰已行之令持循勿變則治道成王巖叟則曰惟當<lb/>
日篤此心不可少移初意無非欲其一定不易以為長<lb/>
治久安之計夫何異議之人日夕摇撼未幾國論一變<lb/>
或以調停之說進或以紹述之說進新學廢矣而復興<lb/>
之新法罷矣而復行之邊隙息矣而復啓之召釁稔禍<lb/>
<pb n="KR4d0316_WYG_008-14a"/>
遂詒伊戚然則言治於今日者可不以是為監乎且今<lb/>
朝廷之上凡所施行固不容議惟願不以異議而摇不<lb/>
以小不如意而沮且機會可乗之言固快人意也而量<lb/>
時度力則未可以舉上策自治之說若委靡不振也而<lb/>
實可以圖全揣摩迎合雖若可聽然信而用之必至於<lb/>
誤事忠鯁戇直雖若逆耳然推而行之實切於時政此<lb/>
心一定是非莫惑尚何築舍道旁之慮哉臣故曰聽言<lb/>
不可以不定不當得而得則扳援而妄求者頭鑽而肘<lb/>
<pb n="KR4d0316_WYG_008-14b"/>
刺才不足用而用則經營以求進者肩摩而袂接碩德<lb/>
偉績超躐遷擢人誰敢議名實未加於上下而遽膺不<lb/>
次之選則人懐倖得之心必以沈淪為恨把麾持節善<lb/>
最上聞增秩進職彼自知勸若迭更數易人無固志不<lb/>
惟迎送之重費尤恐績用之弗成凡此四弊一意杜絶<lb/>
則各安其分無復僥覬尚何賢否之混淆哉臣故曰用<lb/>
人不可以不定禁專殺謹徒刑所以示欽恤之仁戒掊<lb/>
克懲貪墨所以洗舊汚之染若是者斷在必行犯者勿<lb/>
<pb n="KR4d0316_WYG_008-15a"/>
貸孰不凜然而知警迺若蠲免賦租固欲寛民力也而<lb/>
州郡迺以用度不贍而冀朝廷之裨補收納用券固捄<lb/>
折閱也而常賦所入虧損過半既乏現鏹以應軍旅之<lb/>
支復窘財用以供經常之費若是者尤當通融其有無<lb/>
斟酌而蠲減否則迫於文移急於逃責必至創立名色<lb/>
肆行科罰倚法以削民何以堪若是則雖有恤下之美<lb/>
名未必有及民之實惠必詳考熟究使公私俱便庶可<lb/>
立為定制不然則朝行暮改徒為牆壁之虚文耳故曰<lb/>
<pb n="KR4d0316_WYG_008-15b"/>
出令不可以不定雖然此非至難之事也特在乎一轉<lb/>
移之頃耳然尤有大於此者敢以關於理亂之原者陳<lb/>
之昔吕陶言於哲宗之朝有曰君子小人分辨則治道<lb/>
成邪正雜揉於朝則治體不能以純一今之君子固彚<lb/>
進於朝矣豈無投閑置散而未盡用者乎今之小人固<lb/>
斥逐無餘矣豈無潛窺隂伺以冀其復進者乎天下之<lb/>
患莫大乎君子有扶持天下之志而小人得參其間使<lb/>
不得以展布焉夫君子不得以展布君子何病也君子<lb/>
<pb n="KR4d0316_WYG_008-16a"/>
一去而小人得以鼔舞而竊其權肆意妄行不至於極<lb/>
敝大壊而不止然則人主果何利於此哉今大明當天<lb/>
魑魅盡伏固無所容其跡然藥石於强壯之時乃臣子<lb/>
拳拳憂國之忠易曰履霜堅冰隂始凝也是必防其微<lb/>
杜其漸則天下可以常為泰而不為否矣臣位卑言高<lb/>
罪在不赦惟陛下知其愚取進止<lb/>
　　　論冦盜劄子<lb/>
臣聞當冦攘未殄之日而欲求平定之策者其大要莫<lb/>
<pb n="KR4d0316_WYG_008-16b"/>
若用人然用人之道選擇貴精委任貴專報應貴速三<lb/>
者兼盡則有才者可以自見而任責者可以成功矣夫<lb/>
人固難知而才亦難得操切太過者易至於激變㢲懦<lb/>
無術者不足與辦事力小任重則臨難而必懾志廣才<lb/>
疎則好謀而無成必參之公論驗之已試庶乎得眞實<lb/>
之才而為緩急之用以攻則克以守則固顧何施而不<lb/>
宜哉臣故曰選擇不可以不精夫疑則勿用用則勿疑<lb/>
茍其人之足以任是責也則委而信之體統相屬議論<lb/>
<pb n="KR4d0316_WYG_008-17a"/>
歸一運動伸縮莫不如意則可以圖決勝之功事權一<lb/>
分則或捕或招各自為謀相忌相傾未欲求勝緩急誰<lb/>
復應援盜賊必至猖獗臣故曰委任不可以不專兵少<lb/>
則不足以禦㓂財匱則不足以贍兵今諸郡之卒大半<lb/>
老弱傷殘之邑無復賦入縛手無策寧免奏聞况事勢<lb/>
方棘延頸待報如救焚溺有求必應則可以解倒垂之<lb/>
急一或稽遲則有不及事之憂臣故曰報應不可以不<lb/>
速然是三者實相關係人雖可用而任之不專固不足<lb/>
<pb n="KR4d0316_WYG_008-17b"/>
以成事任之雖專而有所奏陳或猶豫而不報則亦何<lb/>
以制變哉為人上者茍於此而加意則目前雖憂不足<lb/>
以為憂蓋任責有人事至能應轉危而安直反手耳茍<lb/>
其不然則一時之勝未足以為喜而玩心一生守備必<lb/>
弛事變之來將有出於意料之所不及者矣今日盜賊<lb/>
竊發民不奠居原其召釁則始於官吏之非人迨其鴟<lb/>
張則失於備禦之無術事權渙散兵財困乏遂至悠悠<lb/>
歲月猶未殄滅然隨機應變夫豈無策今改弦易轍任<lb/>
<pb n="KR4d0316_WYG_008-18a"/>
賢使能貪者斥之懦者易之固欲精於選擇矣然豈無<lb/>
已試有功可與圖事而不肯輕進者乎沈靜有謀隱於<lb/>
下僚而無以自達者乎招捕特創一司郡守俾㕘議幕<lb/>
固欲專於委任矣而投機之會間不容髪可不許以便<lb/>
宜從事乎天下之事成於同而敗於異可不使之叶謀<lb/>
而濟乎奏捷則亟與推賞告警則即為調兵是固速於<lb/>
報應矣然不暫費者不永寧財所當用豈容不急與之<lb/>
乎兵機以速為神謀或可用豈容不即聽之乎深思而<lb/>
<pb n="KR4d0316_WYG_008-18b"/>
預圖之無一之不盡則以之攘外夷復境土無往不可<lb/>
又何冦賊之足慮哉雖然用人之道臣已略陳於前矣<lb/>
用兵之策敢僭及之夫外郡之兵其不可用固也而大<lb/>
軍之遣足以壯聲勢備守禦使姦宄聞風而氣懾然山<lb/>
川險要盜賊巢穴則非其所素知也潛窺而隂伺疾馳<lb/>
而深入則不如民兵之捷况焚蕩之慘衆所共憤皆有<lb/>
復讎之志而豪民糾集又欲為自衞之計因其鋒而用<lb/>
之可以決勝已事之騐也苐糗糧不繼難以持久若助<lb/>
<pb n="KR4d0316_WYG_008-19a"/>
其廩給厚其賞犒而能獲冦所有者悉以與之至於功<lb/>
狀顯著則又錫以誥命孰不樂為吾用復以大軍為之<lb/>
應援則兵威益振其策勲也必矣但行賞之際當視功<lb/>
為輕重若優於將士而薄於民兵則不惟懈體尤恐激<lb/>
變此又主帥之所當察儻欲行招撫之策則盍先為不<lb/>
可勝之計如聲勢未張乃卑辭厚賂以冀其服縱使聽<lb/>
命猶慮反復矧頭目非一競欲邀索更作迭起未易悉<lb/>
定為今之計莫若赦脅從之徒以離其黨與行反間之<lb/>
<pb n="KR4d0316_WYG_008-19b"/>
術而俾相攻擊分遣重兵固守要害使之進不得前退<lb/>
無所掠其勢稍屈然後從而招之罔不濟矣臣佔畢腐<lb/>
儒軍旅未學輒摭輿人之論以備采擇惟陛下赦其愚<lb/>
取進止<lb/>
　　　轉對劄子<lb/>
當國家多事之日而欲興起治功者其大要有二議論<lb/>
不可以不一命令不可以不謹蓋一則公是公非無甲<lb/>
可而乙否謹則令出惟行無驟更而數易古先聖人凡<lb/>
<pb n="KR4d0316_WYG_008-20a"/>
有大疑必謀及卿士謀及庶人翕然大同然後從之以<lb/>
為不如是則異論者得以惑吾聽巧言者得以肆其欺<lb/>
而國是無由定凡有政令必質之人情參之輿議罔有<lb/>
不臧然後行之以為不如是則上作而下不應朝行而<lb/>
復改而國事何由舉奈何時君世主無獨斷之明謀臧<lb/>
不從不臧覆用故佞者迎合以取容而偽者誕謾而求<lb/>
售辦者紛更以生事而戇者矯亢以賣直各執其說互<lb/>
相矛盾豈知議論不一人將何所適從歟無一定之規<lb/>
<pb n="KR4d0316_WYG_008-20b"/>
則慕美名而忘實患急近效而昧遠圖事不問是非而<lb/>
徑欲施行法不權輕重而遽欲更革豈知命令不謹焉<lb/>
能經久而不變歟如此則雖有聽言之名而反為多言<lb/>
所累雖有善治之意而終無致治之期明主獨觀萬化<lb/>
之原其必有以處此矣竊觀更化以來言路廣開下情<lb/>
無壅論事切直者罔不嘉納上書狂悖者亦示優容建<lb/>
政立事興利除害戒飭官吏御札屢頒勤恤民隱詔書<lb/>
洊下百姓咸曰大哉王言一哉王心固宜庶政和而萬<lb/>
<pb n="KR4d0316_WYG_008-21a"/>
邦寧然悠悠歲月成效杳然豈道逺難驟致事大難速<lb/>
成耶推原其故毋亦議論命令之間猶有所當審者乎<lb/>
且今之議論如何哉意境土之可復則獻恢拓之謀一<lb/>
或少沮則謂和議之當講慮老弱之無用則申揀汰之<lb/>
請及至激變則復咎區處之失宜御教之議或謂可從<lb/>
或謂重費履畝之議或謂可行或謂亟免若是之類皆<lb/>
議論之不一也度牒不應敷何既敷而隨免官券不必<lb/>
截何既截而復造帑藏赤立遽建督府恐費用之難支<lb/>
<pb n="KR4d0316_WYG_008-21b"/>
謫籍未消復頒除命恐師言之未穆若此之類皆命令<lb/>
之不謹也誠使決以獨見不惑羣議是者從之非者違<lb/>
之何至前後之牴牾作事謀始隨時施宜可則因之否<lb/>
則革之何患施行之不當蓋今日之弊謀雖廣而未能<lb/>
從衆聞雖多而未能擇善故議論不一而終難成事務<lb/>
名而不務實知利而未知害故命令不謹而易至反汗<lb/>
然議論與命令實相關係議不主乎公則命之出也必<lb/>
不合乎公論不當於理則令之行也必有背於理則議<lb/>
<pb n="KR4d0316_WYG_008-22a"/>
論者其命令之樞乎然持是樞者實在大臣留屯之議<lb/>
公卿議臣以為不可而趙充國以為可魏相能主充國<lb/>
而先零之强不戰而服珠崖之叛陳萬年以為當擊賈<lb/>
捐之以為不當擊于定國主捐之而終漢之世絶無邊<lb/>
患此又大臣所宜加察雖然天下之事有經有權而又<lb/>
有機機者所以制治於未亂銷患於未形者也一或不<lb/>
密則害成焉其所係尤重也矧敵情叵測而備禦當嚴<lb/>
逆儔未馘而事變方亟謀畫精審則轉危而安處置失<lb/>
<pb n="KR4d0316_WYG_008-22b"/>
宜則召釁稔禍凡一竒之出一計之畫固不容不周密<lb/>
也今所圖者萬分未獲其一而迹之布於天下已若泥<lb/>
中之鬬獸而况兵之多寡財之有無戰艦之未具城壁<lb/>
之或缺將帥之不和逺近傳播纎悉靡遺潛窺而隂伺<lb/>
者儻乗巇而投隙其能無岌岌乎且用兵之法有之不<lb/>
可使人知無之不可使人疑今朝廷之上雖務安靜而<lb/>
道聽塗說者多張皇以惑衆儻以無為有以虚為實豈<lb/>
不啟疑貳而滋反側乎蘇軾有言智者圖事貴於無迹<lb/>
<pb n="KR4d0316_WYG_008-23a"/>
故功已成而人不知此切時之論也惟陛下與大臣亟<lb/>
圖之<lb/>
　　　論保治劄子<lb/>
臣聞天下有向安之勢人主無幸安之心則治功有隆<lb/>
而無替矣夫事至而為之備患生而為之防此特茍簡<lb/>
目前者之見至於無事而為有事之備無患而為防患<lb/>
之謀非憂深思逺者豈能計慮及此人主茍以是為念<lb/>
則久安長治之效又焉有難致者哉易之泰曰無平不<lb/>
<pb n="KR4d0316_WYG_008-23b"/>
陂無往不復艱貞無咎夫居泰之世聖人不以為可樂<lb/>
而以為懼者何哉天下之理無常平而不陂者無常往<lb/>
而不復者惟能艱危其思慮貞固其施為則可以無咎<lb/>
夫泰者通也天下極安之時也聖人猶以為戒况未至<lb/>
於極安之時乎且今日之事非臣所當僭言也亦嘗竊<lb/>
觀天下之大勢矣河北山東雖入職貢而版圖猶未盡<lb/>
復殘敵垂亡游魂假息而遺類猶未盡滅豪傑歸附人<lb/>
心嚮應而大勲猶未遽集是雖有向安之勢又不可不<lb/>
<pb n="KR4d0316_WYG_008-24a"/>
為久安之圖必思患而預防隨機而應變然後可以久<lb/>
安必振發以立志果銳以圖功然後可以久安臣不敢<lb/>
逺引古昔請近述高宗之事以明之敵人退避若可以<lb/>
少安矣而猶欲大立其恢復之模敵帥遽斃若可以自<lb/>
賀矣而猶欲自治以待其釁以至論中興之有時則謂<lb/>
必有所施為而後可以得志論自古人君則以為未有<lb/>
安坐而不動於四方者由是而觀則高宗固不以既安<lb/>
之日而懐幸安之心故上焉有以建中天之業下焉有<lb/>
<pb n="KR4d0316_WYG_008-24b"/>
以垂億萬載之基其成效大驗蓋可覩矣率由舊章豈<lb/>
非今日之所當勉乎今朝廷之上亦未嘗不加意於此<lb/>
也宣威置於全蜀制閫列於邊陲新復郡縣經理而綏<lb/>
懐之流移邊氓勞來而安集之城壕則為之修築關隘<lb/>
則為之葺理若此之類固非因循茍安者之為也然自<lb/>
治之策未易畢舉將帥雖擇果皆賢於長城如李勣之<lb/>
守并州者乎士卒雖練果皆藝能精銳如德裕之雄邊<lb/>
子弟者乎邊食雖蓄果能有十年之積如羊祐之在襄<lb/>
<pb n="KR4d0316_WYG_008-25a"/>
陽者乎若猶未也則激勵以作其氣委任以責其成使<lb/>
守禦之備無一而不舉則主威益振國勢益尊中興之<lb/>
業可指日以冀矣詩曰是究是圖亶其然乎臣不勝拳<lb/>
拳取進止<lb/>
　　　秤提利害劄子<lb/>
秤提楮幣二十餘載前後建議不知其幾敢縷數而陳<lb/>
之二券易一券未免失信輸納用中半又復虧官拘上<lb/>
户以蓄券欲其競收則其價必長不知收足之後又復<lb/>
<pb n="KR4d0316_WYG_008-25b"/>
如故置官場以兊便欲其易售則人必樂用不知官鏹<lb/>
有限來者難繼左帑金銀出以易楮而價未嘗增徒耗<lb/>
蓄積履畝而征將以收楮而民被其擾尋復寢罷此皆<lb/>
已施之策竟蔑成效今欲外此以求區處之方自顧迂<lb/>
疎固無以裨廟堂之末議然徧采輿論以為若聽其自<lb/>
然則日損一日又不可不為之慮是以比者申嚴舊法<lb/>
將以懲一戒百庶幾增長而州縣過於奉承計産以收<lb/>
其楮導人以告緡或以千百券勒富室以輸鏹或爭訟<lb/>
<pb n="KR4d0316_WYG_008-26a"/>
失理而挾讎以妄訴遂使人懐疑懼莫敢兊便急於得<lb/>
錢者未免減價私售由此折閱愈甚朝廷慮其擾民遂<lb/>
寛其限命下之日中外欣然今往來流通上下俱便復<lb/>
患價低思所以秤提之策其意固美然衆口一辭謂當<lb/>
漸為區處若拘以七百以上之價是增數倍二十餘年<lb/>
秤提竟不能踰五百左右而今欲驟長於一日之頃於<lb/>
勢恐難又以券多則賤欲收之以增價其議不為不善<lb/>
但日印十五六萬以歲計之為貫殆五六千萬縱使極<lb/>
<pb n="KR4d0316_WYG_008-26b"/>
力措畫不知一日之間能收券十餘萬乎况今官券散<lb/>
在天下以道言之已數十千萬若收及十千萬見在尚<lb/>
多其價能遽長否乎若聽其流通價雖未長於百姓亦<lb/>
無輕重物價隨楮價以低昻但用之軍旅不無折閱之<lb/>
慮然隨得隨兊亦無留滯若秤提太急民復疑恐必不<lb/>
敢收則士卒所獲之券將安用乎當多事之秋凡百皆<lb/>
仰於此若無可兊之所則其患有不可勝言者今若諭<lb/>
以永逺行用不復更改或有破損則易以新楮仍發下<lb/>
<pb n="KR4d0316_WYG_008-27a"/>
諸郡置場兊換免至中都則人亦樂收官又置兊便之<lb/>
局隨時價稍增民必多趨而外舖必增錢以收受雖無<lb/>
速效或可漸長尤有節用一策言者雖多然節其小而<lb/>
不節其大所增能幾今日之券大抵耗於用兵夫兵貴<lb/>
精不貴多見在之兵數亦不少若訓練而激勵之其技<lb/>
必精敢於向前一人足當數人之用則可以省增兵之<lb/>
費移兵戍邊必增糧食若招邊民以塡官兵之闕額就<lb/>
令戍守則可以省生券之費外閫不必輕易則可省勞<lb/>
<pb n="KR4d0316_WYG_008-27b"/>
軍之費無功者不許冒濫則可以省犒賞之費凡此數<lb/>
端動百十萬至若監司郡守悉令久任則迎送之費為<lb/>
可節添差不釐務不必創增職事可併者並從省罷則<lb/>
俸給之費為可減如此則軍兵之費省而增造之券必<lb/>
漸損州縣之費省則羨餘之券可兊便此亦權時施宜<lb/>
之一策不猶愈於坐視乎若欲復創一界斷作七百以<lb/>
上之價而舊券聽其消長恐民復疑惑舊會愈折蓋新<lb/>
者少而舊者多少者增而多者損不知可以相補否况<lb/>
<pb n="KR4d0316_WYG_008-28a"/>
前此曾出一界當時雖增今新舊並為一價矣此又所<lb/>
當熟慮者若夫從便之說節用之說皆人所共言者未<lb/>
審果可行否其他竒策必有能建明者更望廣采兼收<lb/>
參之公論求其至當庶幾上下俱便而無驟更數革之<lb/>
弊臣不達時宜慮無一得僅摭輿人之論以備采擇<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金陵百詠</head> <lb/>
    <p>
<pb n="KR4d0271_WYG_001-1a"/>
欽定四庫全書<lb/>
　金陵百詠<lb/>
　　　　　　　　　　　　　宋　曾極　撰<lb/>
　　金陵<lb/>
　　　楚威王以其地有王氣埋金鎭之故曰金陵或<lb/>
　　　曰以其地接華陽金壇之陵<lb/>
鑿地破除函谷帝埋金厭勝郢中王興亡總不關君事<lb/>
五百年前枉斷腸<lb/>
<pb n="KR4d0271_WYG_001-1b"/>
　　攝山<lb/>
　　　在城東北四十五里有齊文惠太子鑿石為佛<lb/>
　　　見存江乘地記村有草可以攝生故名陳軒有<lb/>
　　　攝山十詠<lb/>
一丈唐碑今露立十尋梵塔已低摧層層石佛雲閒出<lb/>
坐閱齊梁成刼灰<lb/>
　　方山<lb/>
　　　葛𤣥煉丹之地<lb/>
<pb n="KR4d0271_WYG_001-2a"/>
人間底事有方壺劍截青揺界碧虛試上殊庭瞻醉葛<lb/>
仙雲垂帯䕶儲胥<lb/>
　　覆舟山<lb/>
　　　在城北五里晉北郊壇宋藥園壘樂遊苑冰井<lb/>
　　　甘露亭皆在此山<lb/>
六代興亡貉一丘繁華夢逐水東流操蛇神<hi>原注列子注山海之</hi>
<hi>神皆操蛇</hi>向山前笑三百年前幾度舟<lb/>
　　樂官山<lb/>
<pb n="KR4d0271_WYG_001-2b"/>
　　　南唐初下時諸將置酒樂人大慟殺之聚瘞此<lb/>
　　　山故名<lb/>
城破轅門宴賞頻伶倫執樂淚横巾駢頭就戮縁家國<lb/>
愧死南歸結綬人<lb/>
　　天門山<lb/>
　　　在當塗西南三十里又名蛾眉山夾大江東曰<lb/>
　　　博望西曰梁山　又號東西梁山　李白銘有<lb/>
　　　曰梁山博望關扃楚濱夾據洪流實為呉津兩<lb/>
<pb n="KR4d0271_WYG_001-3a"/>
　　　坐錯落如鯨張鱗惟海有石惟川有神牛渚怪<lb/>
　　　物日圍車輪光射島嶼氣凌星辰巻沙揚濤溺<lb/>
　　　焉殺人國泰呈瑞時訛返珍開則九江納錫閉<lb/>
　　　則五嶽飛塵天險之地無徳匪親<lb/>
鯨翻鰲負倚江潭天險由來客倦談高屋建瓴無計取<lb/>
二梁剛把當殽函<lb/>
　　西原<lb/>
衰草寒雲雁一行牽愁水似九廻腸游人欲問千官事<lb/>
<pb n="KR4d0271_WYG_001-3b"/>
翁仲無言卧夕陽<lb/>
　　龍洞<lb/>
　　　在清凉寺前<lb/>
江流遠引背烟嵐平陸何年重舉帆斷岸挿天危欲墜<lb/>
六朝龍去秪空巖<lb/>
　　鍾山石<lb/>
　　　鍾山在上元縣東北十八里　輿地志古曰金<lb/>
　　　陵山縣名因此又名蔣山漢末秣陵尉蔣子文<lb/>
<pb n="KR4d0271_WYG_001-4a"/>
　　　討賊死事于此呉大帝為立廟子文祖諱鍾因<lb/>
　　　改曰蔣山此山本無草木東晉時刺史還任者<lb/>
　　　栽松三千株下至郡守各有差一名北山齊周<lb/>
　　　顒隱于此　此山有石脉理皆紅潤<lb/>
戰血潛流石脉中蒼厓鑿斷見殷紅千年殺氣方囘薄<lb/>
草木無春山盡童<lb/>
　　梁金華宮石<lb/>
　　　輿地志云梁大同中所築昭明太子蔡妃所居<lb/>
<pb n="KR4d0271_WYG_001-4b"/>
　　　在青溪東　石今在府治<lb/>
照影清溪眩<hi>闕</hi>奇推遷十代市朝非莫欺蘚眼蒼苔面<lb/>
曾伴昭明識蔡妃<lb/>
　　大江<lb/>
　　　郡國志西北自六合縣界流入舊濶四十餘里<lb/>
　　　昔魏文帝登廣陵觀兵戎卒數十萬旌旗數百<lb/>
　　　里臨江見波濤洶涌歎曰吾武騎萬隊何所用<lb/>
　　　之嗟乎此天所以限南北也<lb/>
<pb n="KR4d0271_WYG_001-5a"/>
烽烟歲歲滿江干將帥誅求盍少寛未得三軍如挾纊<lb/>
慿誰數處䕶風寒<lb/>
　　秦淮<lb/>
　　　在縣南三里始皇時望氣者言金陵有天子氣<lb/>
　　　使朱衣鑿山為瀆以斷地脉改金陵為秣陵晉<lb/>
　　　陽秋秦開故曰秦淮或云淮水發源屈曲不類<lb/>
　　　人工<lb/>
鑿斷山根役萬人祖龍癡絶更東廵石城幾度更新主<lb/>
<pb n="KR4d0271_WYG_001-5b"/>
贏得淮流尚繫秦<lb/>
　　𤣥武湖<lb/>
　　　在上元縣北十里宋元嘉間有黒龍見故名今<lb/>
　　　為後軍寨<lb/>
當日湖光澈鏡心龍旗鳯吹此登臨而今鐵馬廻旋地<lb/>
斜照黄塵一尺深<lb/>
　　四太子河<lb/>
上東門嘯本同科天誘金人智詐多刁斗夜鳴兵四合<lb/>
<pb n="KR4d0271_WYG_001-6a"/>
五更平陸已成河<lb/>
　　西浦<lb/>
　　　張碩遇杜蘭香處<lb/>
珠璫錯落江皋佩羅襪輕盈洛浦妝欲採蘋花擲春信<lb/>
停橈難覓杜蘭香<lb/>
　　桃葉渡<lb/>
　　　一名南浦渡金陵覧古在秦淮口桃葉者晉王<lb/>
　　　獻之愛妾名也獻之詩云桃葉復桃葉渡江不<lb/>
<pb n="KR4d0271_WYG_001-6b"/>
　　　用檝但渡無所苦我自迎接汝不用檝者謂横<lb/>
　　　波急也獻之歌此送之<lb/>
裙腰芳草抱長隄南浦年年怨别離水送横波山斂翠<lb/>
一如桃葉渡江時<lb/>
　　采石渡<lb/>
　　　事見揮麈録及楊文公談苑<lb/>
石琢浮屠遍水濱興亡歲久已成塵長江靜夜蘆花月<lb/>
莫信牽愁撥櫂人<lb/>
<pb n="KR4d0271_WYG_001-7a"/>
　　五馬渡<lb/>
　　　晉元帝渡江童謡云五馬渡江一化龍識者謂<lb/>
　　　呉越之地當興王<lb/>
仲逹欺孤與操同豈能長世撫提封瑶圖暗換君知否<lb/>
班特浮江自化龍<lb/>
　　白鷺洲<lb/>
　　　丹陽記在江中心南邉新林浦西邉白鷺洲上<lb/>
　　　多白鷺故名<lb/>
<pb n="KR4d0271_WYG_001-7b"/>
江水悠悠緑染衣淮山渺渺翠成圍南朝鷺序歸何處<lb/>
唯見滄洲白鳥飛<lb/>
　　黄天蕩<lb/>
受金縱敵將何知曹沬功名失此時雁足不來貔虎散<lb/>
沙頭蚌鷸謾相持<lb/>
　　三十六陂<lb/>
　　　按王介甫有西太乙宫詩云楊柳鳴蜩緑暗荷<lb/>
　　　花落日紅酣三十六陂春水白頭想見江南<lb/>
<pb n="KR4d0271_WYG_001-8a"/>
　　　增注<lb/>
渺然三十六陂春石黛潮生歲歲新楊柳杏花渾好在<lb/>
吟邉只欠跨驢人<lb/>
　　臙脂井<lb/>
　　　陳末後主與張麗華孔貴嬪投景陽井以避隋<lb/>
　　　兵舊傳云欄有石脉以帛拭之作胭脂痕一名<lb/>
　　　胭脂井又名辱井在法華寺或云白蓮閣下有<lb/>
　　　小池面方丈餘或云在保寧寺覧輝閣側<lb/>
<pb n="KR4d0271_WYG_001-8b"/>
寒泉玉甃沒春蕪石染胭脂潤不枯杏怨桃羞嬌欲墮<lb/>
猶將紅淚洒黄奴<lb/>
　　寳公井<lb/>
　　　在市心<lb/>
一片當街百尺深行人環轍免苔侵塵容俗狀暫窺影<lb/>
欲汲寒泉洗此心<lb/>
　　木圍<lb/>
寢殿重重設木圍﨑嶇天位不勝危高人巢許應知此<lb/>
<pb n="KR4d0271_WYG_001-9a"/>
占得箕山最坦夷<lb/>
　　射殿<lb/>
　　　有七十間旁多槐竹<lb/>
鶴盖陰陰覆苑牆更添蒼雪助清凉高皇儉徳規模遠<lb/>
不作南朝石步廊<hi>李賀詩春熱張鶴盖兔目宫槐小蘓子瞻竹詩蒼雪紛紛落夏簟丁公言</hi>
<hi>詩因憶南朝石步廊</hi>
　　行廊<lb/>
負矢前驅敵未擒虎侯高掲意何深文皇決拾精天下<lb/>
<pb n="KR4d0271_WYG_001-9b"/>
偏愛良工辨木心<lb/>
　　古龍屛風<lb/>
　　　宣和舊物高宗攜之渡江後壞爛宫官惜之剪<lb/>
　　　裁背成屏風立殿上<lb/>
乘雲游霧過江東繪事當年笑葉公可恨横空千丈勢<lb/>
剪裁今入小屏風<lb/>
　　新亭<lb/>
　　　在城南十五里金陵覧古在江寧縣十里洛陽<lb/>
<pb n="KR4d0271_WYG_001-10a"/>
　　　四山圍伊洛瀍澗在中建康亦四山圍秦淮直<lb/>
　　　瀆在中故云風景不殊舉目有山河之異李白<lb/>
　　　云山似洛陽多許渾云只有青山似洛中謂此<lb/>
　　　也蔡薿作天津橋亦以此<lb/>
青山四合遶天津風景依然似洛濱江左于今成樂土<lb/>
新亭垂淚亦無人<lb/>
　　賞心亭<lb/>
　　　下臨秦淮盡觀覧之勝丁晉公謂建嘗以周昉<lb/>
<pb n="KR4d0271_WYG_001-10b"/>
　　　所畫袁安卧雪圖張于屏後太守易去續志又<lb/>
　　　云丁始典金陵陛辭之日真宗出八幅袁安卧<lb/>
　　　雪圖付丁謂曰卿到金陵可選一絶景處張此<lb/>
　　　圖謂遂張于賞心亭柱上有蘓子瞻題名猶存<lb/>
柱上題名客姓蘓江山清絶冠呉都六花飛舞凭䦨處<lb/>
一本天生卧雪圖<lb/>
　　冶城樓<lb/>
　　　冶城即今天慶觀地本呉冶鑄之所晉元帝移<lb/>
<pb n="KR4d0271_WYG_001-11a"/>
　　　于石頭城東　唐徳宗時浙江觀察使韓滉于<lb/>
　　　建康石頭築五城曰石頭城曰冶城曰臺城曰<lb/>
　　　苑城曰新城<lb/>
裊裊疎林集晚鴉鍾山雲氣入簷牙何人乘月吹長笛<lb/>
夜看雲陵百萬家<lb/>
　　南軒<lb/>
　　　在保寧寺方丈旁有小屋張魏公開督府時子<lb/>
　　　讀書于此號南軒下有井土人指為建業水<lb/>
<pb n="KR4d0271_WYG_001-11b"/>
劍磨驢膊倦征途三歲南軒客寓居建業水甘供日飲<lb/>
波間亦有武昌魚<lb/>
　　板橋<lb/>
　　　在城内<lb/>
輪鞅千年路欲迷板橋名在市朝非元暉太白微吟處<lb/>
獨酌悠然命駕歸<lb/>
　　高座寺<lb/>
　　　名永寧寺在城南門外或云晉朝法師竺道生<lb/>
<pb n="KR4d0271_WYG_001-12a"/>
　　　所居因號高座寺葢用劉禹錫詩中語<lb/>
石子岡前高座寺犢車曾向此徘徊清談未解傾人國<lb/>
更引畨僧度海來<lb/>
　　清涼寺<lb/>
　　　即李王殿<lb/>
秋月春花迹未陳衮龍曾遶夢中身夷門金鼓從天落<lb/>
驚起床頭鼻鼾人<lb/>
　　同泰寺<lb/>
<pb n="KR4d0271_WYG_001-12b"/>
　　　在臺城内梁武帝窮竭帑藏造大佛閣七層為<lb/>
　　　天火所災<lb/>
布薩開齋涕泗揮大通基在昔人非此身終屬侯丞相<lb/>
誰辦金錢贖帝歸<lb/>
　　宋興寺<lb/>
　　　劉裕故居也<lb/>
晉至昌明祚已終䜟文猶有両昏童桓𤣥偷得宫中璽<lb/>
郤屬新河伐荻翁<lb/>
<pb n="KR4d0271_WYG_001-13a"/>
　　湘宫寺<lb/>
　　　事見通鑑<lb/>
數椽敗屋湘宫寺虞愿忠規正凛然十級浮屠那復有<lb/>
虛抛貼婦賣兒錢<lb/>
　　鐵塔寺<lb/>
　　　元懿太子殯宫在焉<lb/>
逝水無情去不囘黄簾窣地隔風埃摩挲鐵塔堪流涕<lb/>
此是先皇思子臺<lb/>
<pb n="KR4d0271_WYG_001-13b"/>
　　寳公塔<lb/>
六帝園陵墮刼灰獨餘靈骨葬崔嵬行人指㸃雲間鶴<lb/>
喚得齊梁一夢囘<lb/>
　　長干塔<lb/>
　　　事見僧史<lb/>
十丈祥光起相輪鐵浮屠鎮法王墳只愁西域神僧至<lb/>
夜捧長干刹入雲<lb/>
　　劉莎衣菴<lb/>
<pb n="KR4d0271_WYG_001-14a"/>
　　　金人入侵高宗召問之云没事没事兩家都換<lb/>
　　　主<lb/>
佛貍麾騎飲長江呼吸安危闔國忙南北兩家都換主<lb/>
從容一語悟高皇<lb/>
　　八功徳水<lb/>
　　　在蔣山悟真庵後按梅摯亭記梁天監中有胡<lb/>
　　　僧曇隱寓錫于此山中乏水時有龎眉叟相謂<lb/>
　　　曰予山龍也知師渇飲措之無難俄而一沼沸<lb/>
<pb n="KR4d0271_WYG_001-14b"/>
　　　成後有西僧繼至云本域八池已失其一似竭<lb/>
　　　彼盈此也其泉一清二冷三香四柔五甘六淨<lb/>
　　　七不饁八蠲痾故名八功徳水自梁以前嘗取<lb/>
　　　給<lb/>
數斛供厨替八珍穿松潄石瑩心神中涵百衲烟霞色<lb/>
不染齊梁歌舞塵<lb/>
　　後主祠<lb/>
眞珠簾下變離聲多少嬙妃掩袂聽贏得牢愁三萬斛<lb/>
<pb n="KR4d0271_WYG_001-15a"/>
孤舟撐入大梁城<lb/>
　　荆公祠<lb/>
霜筠雪竹古精藍投老歸與志自甘一食萬錢終忍垢<lb/>
魚羮飯美憶江南<lb/>
　　文孝廟<lb/>
徳隱前星民已和山隈水曲廟何多皇孫不得承天統<lb/>
猶使而翁恨蠟鵝<lb/>
　　謝𤣥廟<lb/>
<pb n="KR4d0271_WYG_001-15b"/>
兒軰能軍國未危更令朱序助聲威秦人若也全師集<lb/>
雲母車盛晉鼎歸<lb/>
　　蔣帝廟<lb/>
白馬千年繫廟門爐烟浮動衮龍昏闔棺謾說榮枯定<lb/>
青骨猶當履至尊<lb/>
　　呉大帝廟<lb/>
　　　在石頭城世代相傳廟基即呉時故宫<lb/>
曾將一劍定全呉斗大祠庭泣楚巫故國神遊應撫掌<lb/>
<pb n="KR4d0271_WYG_001-16a"/>
蘆花楓葉幾年無<lb/>
　　晉元帝廟<lb/>
茅茨綿蕝寄江東陵廟囘看渫血紅右衽危冠纔自保<lb/>
未能無責敢言功<lb/>
　　中主像<lb/>
　　　據敖為粥事見五代史<lb/>
乘時草竊豈無人三主相傳事有因畢竟老天憐一念<lb/>
據敖為粥活飢民<lb/>
<pb n="KR4d0271_WYG_001-16b"/>
　　謝公像<lb/>
失喜向來因折屐含悲今日為聞箏人間悲喜何時了<lb/>
攜伎東山載酒行<lb/>
　　大茅君像<lb/>
面如赬玉碧矑寒散髮垂腰槲葉乾不向大茅峰頂見<lb/>
時人多作伏羲看<lb/>
　　呉大帝陵<lb/>
老瞞虎裂横中州何物生兒作仲謀四十帝中功第一<lb/>
<pb n="KR4d0271_WYG_001-17a"/>
壞陵無主使人愁<lb/>
　　荆公墓<lb/>
誤把清標犯世紛平生忠業自超羣如何今代麒麟閣<lb/>
只道詩名合䇿勲<lb/>
　　卞將軍墓<lb/>
握節顏公拳透𤓰歸元先軫面如生晉陵發掘今無主<lb/>
獨有忠魂只冶城<lb/>
　　張麗華墓<lb/>
<pb n="KR4d0271_WYG_001-17b"/>
　　　在賞心亭天井中時有光氣如匹練掬之如水<lb/>
　　　銀漸流散<lb/>
伴侣聲沉王氣銷香魂血涴有誰招蓬科三尺光塵在<lb/>
猶作臺城花月妖<lb/>
　　臺城<lb/>
紫葢横天整復斜興亡接翅似昏鴉舊時石闕摩雲處<lb/>
荻屋荆扉一兩家<lb/>
　　宋受禪壇<lb/>
<pb n="KR4d0271_WYG_001-18a"/>
赤紙藤書宋鼎歸寄奴柴燎吿功時普天大慶交新主<lb/>
唯有徐公雙淚垂<lb/>
　　南唐郊壇<lb/>
上帝神兵破石頭别離歌管六宫愁燔柴空有高壇在<lb/>
乞與千年麋鹿遊<lb/>
　　李氏宫<lb/>
　　　本朝修李氏宫掘地得水銀數十斛宫娥棄粉<lb/>
　　　膩所積也事見湘山野録<lb/>
<pb n="KR4d0271_WYG_001-18b"/>
埋愁無地奈君何可是黄壚飲恨多玉鏡臺前棄脂水<lb/>
深泉流汞尚盈科<lb/>
　　華隱樓<lb/>
　　　即陶隱居故宅<lb/>
松聲聽罷獨看雲華隱樓中控鶴身治國神方難自獻<lb/>
秪將本草語時人<lb/>
　　華林園<lb/>
羽葆來臨鼓吹停華林暢飲倒長瓶萬年天子瞢騰眼<lb/>
<pb n="KR4d0271_WYG_001-19a"/>
錯認長星作酒星<lb/>
　　養種園<lb/>
　　　後主于宫中作紅羅亭賞紅梅韓熙載獻詞云<lb/>
　　　桃李不須誇爛漫已輸了春風一半<lb/>
百花堂裏賞芳菲江左覊臣淚濺衣腸斷上林桃李樹<lb/>
春風一半未全歸<lb/>
　　潑墨池<lb/>
　　　在茅山費長房學道處圖經云石墨池葢大小<lb/>
<pb n="KR4d0271_WYG_001-19b"/>
　　　二酉山藏異書見穆天子傳唐人穴石為硯注<lb/>
　　　道徳經見隱逸傳<lb/>
二酉珍儲己徧窺仙班寧肻列愚癡注經穴石須勤苦<lb/>
留得千年潑墨池<lb/>
　　商飈館<lb/>
　　　即九月臺也地産胭脂菊<lb/>
商飇基在昔人非草木猶為冨貴移曾是六朝歌舞地<lb/>
黄花一半染胭脂<lb/>
<pb n="KR4d0271_WYG_001-20a"/>
　　夢筆驛<lb/>
晉尚清談筆力衰文章高下亦隨時景純不作文通死<lb/>
五色毛錐付與誰<lb/>
　　蛇盤驛<lb/>
枳籬華屋半雕殘列肆屠羊客卸鞍霸氣銷沉形影歇<lb/>
龍盤何事作蛇盤<lb/>
　　射雉塲<lb/>
不整軍容北射狐却資媒翳取歡娯山梁飲啄關何事<lb/>
<pb n="KR4d0271_WYG_001-20b"/>
浪費君王金僕姑<lb/>
　　烏衣巷<lb/>
　　　在秦淮南去朱雀橋不遠晉紀瞻立宅烏衣巷<lb/>
　　　王導自卜烏衣巷　王氏别族居馬糞巷<lb/>
呉兵曾住黒雲都江左夷吾此卜居休把烏衣輕馬巷<lb/>
懸鶉結駟總丘墟<lb/>
　　鍾山番人窟<lb/>
千羣鐵騎遠來侵鑿穴鍾山用意深天塹連空遮不斷<lb/>
<pb n="KR4d0271_WYG_001-21a"/>
烟塵直到海中心<lb/>
　　展上公<lb/>
　　　高辛時人居玉李溪<lb/>
浩刼循環無始終年年玉李杲春空初成未占兹山頂<lb/>
古老唯傳展上公<lb/>
　　東晉<lb/>
斷簡殘編迹可尋諸賢興復不關心未應全罪王夷甫<lb/>
一任神州自陸沈<lb/>
<pb n="KR4d0271_WYG_001-21b"/>
　　漁父<lb/>
　　　後主召一隱者問近曾作何詩云有漁父詩風<lb/>
　　　雨掲却屋全家醉不知<lb/>
智士旁觀當局迷滄浪釣叟出陳詩江頭風怒掀漁屋<lb/>
底事全家醉不知<lb/>
　　昇元閣鐸<lb/>
　　　昇元閣一名瓦棺閣乃梁朝建高二百四十尺<lb/>
　　　李白有日月隱簷楹之句今之昇元閣非古基<lb/>
<pb n="KR4d0271_WYG_001-22a"/>
　　　矣石柱二見屹立右軍教塲中<lb/>
摩挲石柱蘚痕斑亡國如鴻去不還無復切雲三百尺<lb/>
秪傳風鐸在人閒<lb/>
　　孫陵鵝眼錢<lb/>
六代初終幾變遷孫陵無樹起寒烟青蚨細薄如榆莢<lb/>
猶是當年買笑錢<lb/>
　　澄心堂<lb/>
　　　王直方詩話澄心堂紙江南李後主所製劉貢<lb/>
<pb n="KR4d0271_WYG_001-22b"/>
　　　父詩當時百金售一幅澄心堂中千萬軸<lb/>
楮生玉面霧深藏未肯横陳翰墨塲一幅降牋何用許<lb/>
價高緣寫宋文章<lb/>
　　徳慶堂字<lb/>
　　　李王所書南唐但餘此物李王筆法有鐵鈎鎻<lb/>
森然筆勢聚干將氣軋鍾王未肯降惆悵當年鐵鈎鎻<lb/>
可能無意鎻長江<lb/>
　　南唐金銅香爐<lb/>
<pb n="KR4d0271_WYG_001-23a"/>
製作元從建業宫形模竒古雜金銅烟昏塵暗君休笑<lb/>
曾在紅羅扇影中<lb/>
　　南唐宫中殘獐<lb/>
　　　南唐宫中忽得殘獐一枚陳陶云是夜狼星上<lb/>
　　　直<lb/>
周廬廵徼列千兵那得殘獐墮禁庭鹿走棘生先有象<lb/>
天文未必直狼星<lb/>
　　南唐遣使<lb/>
<pb n="KR4d0271_WYG_001-23b"/>
談鋒亹亹折强隣專對當年亦有人國老胸中兵百萬<lb/>
不將全力靠江神<lb/>
　　玉樹後庭花<lb/>
結綺臨春成草莽繁華都入暮烟中後庭玉樹迎秋色<lb/>
猶帯張妃臉上紅<lb/>
　　三段石<lb/>
　　　上元縣南三十里有段石岡丹陽記云有大碣<lb/>
　　　石長二丈折為三段紀呉功徳其文東觀令華<lb/>
<pb n="KR4d0271_WYG_001-24a"/>
　　　覈作其字大篆或又云皇象書也今移在府中<lb/>
凛然皇象法書存重屋應無野火焚割據英雄餘一念<lb/>
斷碑千載尚三分<lb/>
　　沒字碑<lb/>
漫漫荒池浸綠蕪殘碑一丈載龜趺當年刻畫書勲閥<lb/>
雨打風吹字已無<lb/>
　　校官碑<lb/>
　　　在溧陽縣官廨<lb/>
<pb n="KR4d0271_WYG_001-24b"/>
風摧雨剥校官碑集古先生竟不知同是光和千歲刻<lb/>
未容苦縣獨稱奇<lb/>
　　石麒麟<lb/>
　　　地名<lb/>
短樊長塹起寒烟知是何人古墓田千載石麟相對立<lb/>
肘騣膊熖故依然<lb/>
　　石步道中有石麒麟數十<lb/>
地悴天荒丘隴平難從野老問衰興蒼烟落日低迷處<lb/>
<pb n="KR4d0271_WYG_001-25a"/>
折足麒麟記壞陵<lb/>
　　水精大珠<lb/>
　　　真廟所賜照物皆倒又物影沈在下上段無影<lb/>
冰玉摩尼如鵠卵大千世界倒懸中何人提向江頭照<lb/>
照見神州一半空<lb/>
　　輜車<lb/>
婭姹呉音今古同宫粧袨服已成空雕文結角輜車巧<lb/>
猶有梁陳宫掖風<lb/>
<pb n="KR4d0271_WYG_001-25b"/>
　　决囚燈<lb/>
　　　後主决死囚燃佛燈决之囚家賂左右竊益膏<lb/>
　　　油輒得不死<lb/>
五詳三覆始施刑明滅蘭膏豈足慿可惜當年殺嚴續<lb/>
無人為益决囚燈<lb/>
　　江南録<lb/>
　　　事見荆公集<lb/>
自古嬰鱗或似狂按誅潘佑事堪傷憑誰寄語徐常侍<lb/>
<pb n="KR4d0271_WYG_001-26a"/>
不殺忠臣國未亡<lb/>
　　蜀海棠<lb/>
傳芳遠遠自西隣錦傘高張熨眼新花睡覺來紅淚落<lb/>
年年如憶故宫春<lb/>
　　鳯州柳<lb/>
　　　鳯州柳蜀主與江南結婚求得其種鳯州出手<lb/>
　　　柳酒<lb/>
蜀主函封遣使時芳根元自鳯州移柔荑醽醁今安在<lb/>
<pb n="KR4d0271_WYG_001-26b"/>
唯有青絲拂地垂<lb/>
　　南燭草木<lb/>
駐采還年枉費功羞將老色照青銅仙方石䭀無消息<lb/>
南燭垂珠顆顆紅<lb/>
　　榠樝<lb/>
　　　形如木𤓰熟時金黄陶𢎞景五和糝中用之<lb/>
子丹進饌色微黄仙老調胹有禁方五和糝奇無處覓<lb/>
榠樝新熟壓枝香<lb/>
<pb n="KR4d0271_WYG_001-27a"/>
　　青松路<lb/>
　　　王介甫手種松<lb/>
致君堯舜事何難投老鍾山賦考槃愁殺天津橋上客<lb/>
杜鵑聲裏兩眉攢<lb/>
　<lb/>
　<lb/>
　<lb/>
　<lb/>
<pb n="KR4d0271_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金陵百詠<lb/>
</p>
<p>
</p>
  </div>
</body>
</text>
</TEI>
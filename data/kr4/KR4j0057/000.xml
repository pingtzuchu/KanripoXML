<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0057_WYG_000-1a"/>
欽定四庫全書　　　　　集部十<lb/>
　提要<lb/>
　　石屏詞　　　　　　　詞曲類一<hi>詞集之屬</hi>
　　　　<hi>臣</hi>等謹案石屏詞一巻宋戴復古撰復古有<lb/>
　　　　石屏集已著録此詞一巻乃毛晉所刻别行<lb/>
　　　　本也復古為陸游門人以詩鳴江湖間方回<lb/>
　　　　瀛奎律髓稱其清新健快自成一家今觀其<lb/>
　　　　詞亦音韻天成不費斧鑿其望江南自嘲第<lb/>
<pb n="KR4j0057_WYG_000-1b"/>
　　　　一首云賈島形模元自痩杜陵言語不妨村<lb/>
　　　　誰解學西崑復古論詩之宗㫖於此具見宜<lb/>
　　　　其以詩為詞時出新意無一語蹈襲也集内<lb/>
　　　　大江西上曲即念奴嬌本因蘇軾詞起句故<lb/>
　　　　稱大江東去復古乃以已詞首句又改名大<lb/>
　　　　江西上曲未免效顰至赤壁懐古滿江紅一<lb/>
　　　　闋則豪情壯采實不減扵軾楊慎詞品最賞<lb/>
　　　　之宜矣此本巻後載樓鑰所紀一則即係石<lb/>
<pb n="KR4j0057_WYG_000-2a"/>
　　　　屏集中跋語陶宗儀所記一則見輟耕録其<lb/>
　　　　江右女子一詞不著調名以各調證之當為<lb/>
　　　　祝英臺近但前闋三十七字俱完後闋則逸<lb/>
　　　　去起處三句十四字當是流傳殘闕既未經<lb/>
　　　　辨及後之作圗譜者因詞中第四語有揉碎<lb/>
　　　　花箋四字遂另造一調名殊為杜撰至於木<lb/>
　　　　蘭花慢懐舊詞前闋有重來故人不見云云<lb/>
　　　　與江右女子詞君若重來不相忘處語意若<lb/>
<pb n="KR4j0057_WYG_000-2b"/>
　　　　相酬答疑即為其妻而作然不可考矣<lb/>
　　斷腸詞　　　　　　　詞曲類一<hi>詞集之屬</hi>
　　　　<hi>臣</hi>等謹案斷腸詞一巻宋朱淑真撰淑真海<lb/>
　　　　寧女子自稱幽棲居士是集前有紀畧一篇<lb/>
　　　　稱為文公姪女然朱子自為新安人流寓閩<lb/>
　　　　中考年譜世系亦别無兄弟著籍海寧疑依<lb/>
　　　　附盛名之詞未必確也紀畧又稱其匹偶非<lb/>
　　　　倫弗遂素志賦斷腸集十巻以自解其詞則<lb/>
<pb n="KR4j0057_WYG_000-3a"/>
　　　　僅書録解題載一巻世久無傳此本為毛晉<lb/>
　　　　汲古閣所刋後有晉跋稱詞僅見二闋於草<lb/>
　　　　堂集又見一闋扵十大曲中落落如晨星後<lb/>
　　　　乃得此一巻為洪武間抄本乃與潄玉詞並<lb/>
　　　　刋然其詞止二十七闋則亦必非原本矣楊<lb/>
　　　　慎升菴詞品載其生查子一闋有月上栁梢<lb/>
　　　　頭人約黄昏後語晉跋遂稱為白璧微瑕然<lb/>
　　　　此詞今載歐陽修廬陵集第一百三十一巻<lb/>
<pb n="KR4j0057_WYG_000-3b"/>
　　　　中不知何以竄入淑真集内誣以桑濮之行<lb/>
　　　　慎收入詞品既為不考而晉刻宋名家詞六<lb/>
　　　　十一種六一詞即在其内乃於六一詞漏注<lb/>
　　　　互見斷腸詞已自亂其例於此集更不一置<lb/>
　　　　辨且證實為白璧微瑕盖鹵莽之甚今刋此<lb/>
　　　　一篇庶免於厚誣古人貽九泉之憾焉乾隆<lb/>
　　　　四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4j0057_WYG_000-4a"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
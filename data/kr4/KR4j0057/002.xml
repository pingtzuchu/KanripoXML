<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0057_WYG_002-1a"/>
石屛詞跋<lb/>
式之以詩鳴東南半天下所稱南渡後江湖四靈之一<lb/>
也石屏其所居山名因以為號性好遊南適甌閩北窺<lb/>
吳越上㑹稽絶重江浮彭蠡汎洞庭望匡廬五老九嶷<lb/>
諸峰然後放于淮泗歸老委羽之下讀其自述沁園春<lb/>
一闋自嘲望江南三闋可想見其大槩矣一時樓四明<lb/>
吳荆溪軰盛稱其痛念先人固竆繼志以為天台詩品<lb/>
莫出其右者楊用修乃以江西烈女一事疵其為人不<lb/>
<pb n="KR4j0057_WYG_002-1b"/>
幾以小節掩大徳耶至如胸中無千百字書云云是石<lb/>
屏自恨少孤失學之語指為方虛谷短之抑謬矣樓大<lb/>
防陶南村所紀二則聊附于左以俟賞識君子古虞毛<lb/>
晉識<lb/>
樓鑰云黄岩戴君敏才獨能以詩自適號東臯子不肯<lb/>
作舉子業終窮而不悔且死一子方襁褓中語親友曰<lb/>
吾之病革矣而子甚幼詩遂無傳乎為之太息語不及<lb/>
他與世異好乃如此子既長名曰復古字式之或告以<lb/>
<pb n="KR4j0057_WYG_002-2a"/>
遺言收拾殘編僅存一二深切痛之遂篤意古律雪巢<lb/>
林監廟景思竹隠徐直院淵子皆丹丘名士俱從之遊講<lb/>
明句法又登三山陸放翁之門而詩益進一日携大編訪<lb/>
予且言吾以此傳父業然亦以此而窮求一語以書其志<lb/>
余答之曰夫詩能窮人或謂性窮然後工笠澤之論李長<lb/>
吉玉谿生甚悲也子惟能固窮則詩愈昌矣余之言固何<lb/>
足為軒輊邪嘗聞戴安道善琴二子勃顒並受琴於父父<lb/>
没所傳之聲不忍復奏乃各造新弄廣陵止息之流皆與<lb/>
<pb n="KR4j0057_WYG_002-2b"/>
世異其孝固可稱然似稍過果爾則琴亦當廢矣式之豈<lb/>
其苖裔邪而能以詩承先志殆異於此東臯子其不死矣<lb/>
陶宗儀云戴石屏先生復古未遇時流寓江右武寧有富<lb/>
家翁愛其才以女妻之居二三年忽欲作㱕計妻問其故<lb/>
告以曽娶妻白之父父怒妻宛曲解釋盡以奩具贈夫仍<lb/>
餞以詞云惜多才憐薄命無計可留汝揉碎花牋忍寫斷<lb/>
膓句道傍楊柳依依千絲萬縷抵不住一分愁緒捉月盟<lb/>
言不是夢中語後囘君若重來不相忘處把杯酒澆奴墳<lb/>
<pb n="KR4j0057_WYG_002-3a"/>
土夫既别遂赴水死可謂賢烈也已<lb/>
</p>
<p>
</p>
  </div>
</body>
</text>
</TEI>
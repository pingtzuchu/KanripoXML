<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻二十</head> <lb/>
    <p>
<pb n="KR4e0177_WYG_020-1a"/>
欽定四庫全書<lb/>
　小山類稿巻二十<lb/>
　　　　　　　　　　　　　　明　張岳　撰<lb/>
　　賦<lb/>
　　　望思樓賦<hi>有序</hi>
　樓王克明之先人築以娛老逮其殁也葬距樓南十<lb/>
　里登樓以望則其藏也與其昔遊也皆可思也故克<lb/>
　明寓以斯名而請年友惠安張某爲之賦以道其思<lb/>
<pb n="KR4e0177_WYG_020-1b"/>
　時戊寅四月朔日<lb/>
絳河之陰龍潭之澨有高樓焉淩晷景以上騰横碧落而<lb/>
中峙羣山環委在下兮若舞而翔若拱而起翹翠光於茅<lb/>
麓兮聽逸響於江瀨時憑虚以縱觀兮眇遐情之所寄睠<lb/>
千里兮㑹心羌何爲兮垂涕嗚呼噫嘻宇宙無情萬物有<lb/>
數感物變之無端兮憂與樂其易趣念斯樓之始基兮果<lb/>
誰人之尺度方其畫棟春輝綵衣日麗菽水承歡絃歌繼<lb/>
志陋人寰之卑湫兮挾爽鳩以洞視曽日月之幾何兮但<lb/>
<pb n="KR4e0177_WYG_020-2a"/>
見荒墟頽冡馬鬛崇而薾室閟拱木蟉兮凄凄宿草青<lb/>
兮揺曵水幽咽以含悲兮雲黭勃而凝淚狐兎躑躅以經<lb/>
丘兮亦嘯歌而慘悴循蓼莪之哀詩兮耿宛鳩之不寐<lb/>
願彷彿以如見兮馳營魂於四際精摶摶以往來兮氣<lb/>
穆穆以方繼初浙瀝以盤旋兮忽㝠迷而漫瀰上無高而<lb/>
不即兮下無深而不至慨寥廓之無有兮息衡中之纚<lb/>
纚飛野馬於梁間兮度隙光於疏綺風飄飄以動簷兮疑<lb/>
颯颯而來止起睇盻於中天兮見長江之東逝目斷絶而<lb/>
<pb n="KR4e0177_WYG_020-2b"/>
弗舒兮心煩寃以如醉嗟昔賢之慷慨兮猶追傷於負<lb/>
米顧鼎祭之惟豐兮亦何釋於罍恥極幽明以攀號兮<lb/>
曠千載而一揆非大德之可言兮寧報施之敢擬仰蒼<lb/>
天之浩蕩兮茫不知其所以樓之望兮有時而窮望之<lb/>
思兮有時而弭收視反觀廓爾思兮内湛湛而弗貳荒丘<lb/>
之頽兮斯樓之圮兮爾名永存前人之光兮後人之企<lb/>
　　詩<lb/>
　　　送人之崑山司訓<lb/>
<pb n="KR4e0177_WYG_020-3a"/>
宛宛西飛日餘光照客裳青岡留一壑石瀨幽且長駕<lb/>
言從之遊山水有清光浮雲日夕起寒風何凄凉寧爲<lb/>
巖畔栢不隨秋葉揚朅來二三子懐德應徬徨淵雋尋<lb/>
薄味苦淡出清商浩歌入雲表驚起雙鴻翔沉浮何足<lb/>
論兹意殊未央仰看河漢碧徒爾問津梁<lb/>
　　　寄贈姚江陳舍人生日<lb/>
衢路騰軒車鱗鱗夕埃起幽人卧空山一榻淨如洗紫<lb/>
簫遞谷聲𤣥鶴銜石髓五十歲未衰明眸烱秋水昨宵<lb/>
<pb n="KR4e0177_WYG_020-3b"/>
火昏中祥光見弧矢瑶花隔歲開影醮千巖裏三壽古<lb/>
來傳真訣静可擬贈君一束書夜半認戊巳<lb/>
　　　少宗伯王甌濱先生持節封益藩便道歸省予<lb/>
　　　爲何愛之正郎賦贈<lb/>
江空流月華白石光淩亂孤舟泛層波一往如飛翰遐<lb/>
哉遠遊心爲國樹藩幹明遣辭玉衣倚門發皓粲悠悠<lb/>
甌水濱春日浴鳬鸛爲爾立斯須言笑遲昏旦回首百<lb/>
念并時時瞻斗漢<lb/>
<pb n="KR4e0177_WYG_020-4a"/>
　　　大司寇恒山張公父母俱八十餘三疏得歸省<lb/>
　　　太夫人舊患喪明公歸而愈縉紳多詠其事鄭<lb/>
　　　同年與聚索予作忙中走筆<lb/>
恒山何危哉白雲復漫瀰念彼白雲飛戚戚傷岵屺流<lb/>
光不再須甘瀡爲誰㫖累疏叩天閽洞塞幸伊邇不謂<lb/>
許國身亦慰門閭倚沉迷起宿痾春風滿歩履古來孝<lb/>
子心寒氷躍雙鯉眇綿氣感通或可徴神理如兹事幽<lb/>
絶傳聞乏前史推之民物間一視而已矣願轉此心丹<lb/>
<pb n="KR4e0177_WYG_020-4b"/>
坐使呻吟止<lb/>
　　　觀瀑八景爲孫性甫詠<lb/>
　　　雙泉<lb/>
遺榮渉林丘捫蘿弭朝節廻眺林薄外瀑流撼玉軼天<lb/>
髙山氣清野靜夕霏徹忽見雙飛龍下飲寒潭洌水霧<lb/>
騰紫虹石鯨勢怒抉初疑河漢傾又似渾沌泄靈源莽<lb/>
何窮素練天所揭仙翁碧玉笙鶴馭振㵳泬我欲從之<lb/>
遊風烟坐羈屑緬邈懐孤髙幽意不可掇<lb/>
<pb n="KR4e0177_WYG_020-5a"/>
　　　泉源<lb/>
向來觀懸瀑披袂颯秋風耳目豈不廣歴覽意未窮<hi>闕</hi>
　縁廻磴倚杖睨危峯亂雲交壁翠石竇㵼泉紅㣲㳙<lb/>
初濆湧稍稍入幽潨匯爲百尺波俯矙千仞礲靜光沉<lb/>
斗緯上與銀河通愛兹塵外境頓覺心神融踟蹰慰煩<lb/>
倦坐久超鴻濛顧謂後來子形役徒沖沖川上有孤嘆<lb/>
萬古集虛衷<lb/>
　　　流觴渠<lb/>
<pb n="KR4e0177_WYG_020-5b"/>
去去㵎中水悠悠頭上巾歲月如飛彈不飲生秋塵家<lb/>
有紫霞精一迴三千春注之金荷葉投彼寒流濵寒流<lb/>
清且駛荷葉何逡巡列坐藉春草籌影亂紛繽當歌即<lb/>
成曲逸響動濳鱗引脰川原外翠靄千<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屯理深物有<lb/>
悟興極感相因試同世人飲誰得此中真<lb/>
　　　月溪橋<lb/>
月色清且虛溪流靜而澈二者相涵映空山境竒絶創<lb/>
始昔何人石虹跨丹穴幽篁迷舊谿迴磴距飛轍中有<lb/>
<pb n="KR4e0177_WYG_020-6a"/>
亡懐子長笛横翠鐵一曲寒兔泣再曲溪石裂夜深斗<lb/>
柄移孤峭厲嵽嵲安得雙飛鴻相從問真訣營魄感晦<lb/>
盈深淵積氷雪危橋未可梯兹意吾能說<lb/>
　　　白雲洞<lb/>
巉巗鬼鑿工<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫怪石走窪窈積輕烟千秋藏虬蚪瀰<lb/>
濛揺春波飄忽變蒼狗少進天末墟復經土囊口仙人<lb/>
睡正酣冉冉穿窻牖竹簟生㣲寒披衣起抖擻顧謂長<lb/>
鬚奴鷄骨曾占不釀泉流未枯豐樂烟已乆萬古天地<lb/>
<pb n="KR4e0177_WYG_020-6b"/>
心兹事良不偶復恐虹霓合臨風頻搔首<lb/>
　　　飛雲峯<lb/>
長嘯林木下掛冠林木巔山農荷鋤歸相與話豐年輕<lb/>
風萬里隂落日一江烟緲緲生虛谷淒淒翻野田小溪<lb/>
流未穩寒漲欲平川阿婦視春筐蚕老簇且眠兒童浪<lb/>
驚喜剖竹走流泉山園霜露深黍稌蟠蛟蜒社酒及時<lb/>
釀春秋豚一肩無爲歌蟋蟀使我抱悁悁<lb/>
　　　留客亭<lb/>
<pb n="KR4e0177_WYG_020-7a"/>
憑軒有所思思思在逺岑我有青絲瑟欲奏無知音淒<lb/>
淒芳草色遲遲美人心佳期不可敦離憂故難任秋江<lb/>
浮芙蓉春渚振璆琳㝠迷天欲雨歎息河梁深歸來臥<lb/>
山中浪浪涕霑襟竹窻列月曙杉徑黑雲沉願乗空谷<lb/>
駒翩翩夕巗隂桂枝聊攀折杖屨日相尋山阿華歲晏<lb/>
莫受異物侵<lb/>
　　　瑯琊寺<lb/>
朝遊琅琊山暮宿瑯琊寺寺古山徑荒寒林積空翠慨<lb/>
<pb n="KR4e0177_WYG_020-7b"/>
念千載人欹枕不成寐六一安在哉智僊亦已矣燃燭<lb/>
讀殘碑剥落不可紀誰謂金石堅所託謾復爾秋風拂<lb/>
庭柯落葉盈陛戺大運古來然榮名安足理所以稱逹<lb/>
生靜觀良有以不見龕中僧白髪垂两耳<lb/>
　　　過四峝安都營飲戍亭中成二十韻呈翁東崖<lb/>
憶昔合浦守憂虞四峝侵遣兵常選銳檄誓重兼金自<lb/>
擬風雷並終然殺氣尋以兹内憤鬰秖恐久陸沉設險<lb/>
仗尊俎連雲控紫岑門開千嶂合背塹一江深䋲亂費<lb/>
<pb n="KR4e0177_WYG_020-8a"/>
觿佩魚遊悲釡鬵共銷渤海劍更濕黄陵襟畬火催村<lb/>
鼓夷歌雜暮砧巾袍辭俚製言語効華音社鬼兒童舞<lb/>
山花婦女簪競輸公邑稅還識長官心生意動春水危<lb/>
檣出遠潯欃槍星隕石榆柳市成陰飛盖夏初熱行看<lb/>
日在參清樽銷旅恨微雨灑疎林築室古多議苞桑力<lb/>
可任豈惟防草露亦懼竭錘鍼戍將身皆膽使君旱作<lb/>
霖恩波敭海北寜復數蹄涔<lb/>
　　　同翁夢山遊三海巖<lb/>
<pb n="KR4e0177_WYG_020-8b"/>
夙愛山水遊兹山屢延賞披雲入青㝠巖屋岈𢎞敞玲<lb/>
瓏開北户峭壁排銀牓初駭溜石懸漸喜瓊芽長幽泉<lb/>
時一滴毛骨森蕭爽壺觴屢獻酬清言激靈響天末多<lb/>
風波陳迹成俯仰徒聞海上洲中宵勤夢想聊兹永日<lb/>
留真性非外奬暝色望征途何由釋塵坱<lb/>
　　　登靈山縣北松嶺同夢山有作<lb/>
越宿期登山晨雨聊復止薄暮雨氣収駕言披榛杞躋<lb/>
攀陟雲端曠然煩抱委長松何翛翛枝柯互相倚宻葉<lb/>
<pb n="KR4e0177_WYG_020-9a"/>
布成幄餘響散清㣲通川明井落平疇水瀰瀰禾黍豈<lb/>
不佳水多懼生耳平生畎畝心十載隔泥滓一丘未能<lb/>
謀萬壑安敢擬翹首望白雲瞬息千里駛乗興理巾車雨<lb/>
霽寜由已<lb/>
　　　與夢山登文筆<lb/>
兹山若培塿名迹擅遐荒中天挺孤秀佳氣接溟茫昔<lb/>
人亦竒尚時節集朋觴豈無賢逹㑹歲徃事多忘我來<lb/>
屬仲夏南陸吐朱光暑雨喜初霽輕颸吹我裳良友期<lb/>
<pb n="KR4e0177_WYG_020-9b"/>
紉茞金玉發佳章爲歡既不淺履險固其常緬思峴首<lb/>
客陵谷意何長<lb/>
　　　與夢山登欽州東城樓<lb/>
登髙易爲感况兹萬里心孤城餘百雉樓櫓亦丈尋中<lb/>
楹開軒檻翠色前山深屈詰水通海蒼茫日載隂美人<lb/>
隔宵旦精爽苦飛沉舉手招青鳥願托瑶華音青鳥不<lb/>
我顧瑶華空斷金耿耿還自念有酒且共斟<lb/>
　　　鴻飛亭同夢山作<lb/>
<pb n="KR4e0177_WYG_020-10a"/>
置酒鴻飛亭請唱飛鴻歌鴻飛瀟湘遠窮海將奈何天<lb/>
山冰雪盛赤水揚洪波紫貂與翡翠毛羽豈其多朝爲<lb/>
山海媚日暮傷虞羅迷方非達節炫采亦愆和所以至<lb/>
人志萬事秋鴻過冰堅先夕惕龍亢謹南訛豈無寒與<lb/>
暑中正諒匪佗江亭水分渚夏雲鬱嵯峨酒行君盡醉<lb/>
莫惜朱顔酡試看㝠㝠表寜復顧鶬鵝<lb/>
　　　自欽州回亷至上陽嶺望三渡<lb/>
周覽窮水國歲月屢徂遷憑髙一以眺心事故依然南<lb/>
<pb n="KR4e0177_WYG_020-10b"/>
天足梅雨草樹何芊芊幽蟬鳴我側鸛鷺飛我前茅茨<lb/>
與竹瓦參差傍野田黍稌力未蘇蒼莽起疎烟豈繄憔<lb/>
悴感永念膏澤偏撫已慚曠職劭農憶昔年斂斾還城<lb/>
邑耄稚擁郊㕓何以觧其愠南風寄所宣<lb/>
　　　桞州别王楨甫<lb/>
柳州越之西山川阻且脩子來首冬節日月㡬廻周旅<lb/>
舘夜共榻清言鬰綢繆撫世嗟多岐語道無全牛上無<lb/>
幽不燭下無隠不抽歴歴見肝膈寫我百端憂歸途念<lb/>
<pb n="KR4e0177_WYG_020-11a"/>
有期爲子戒行舟豈不惜離别壯志浩難留驚湍束重<lb/>
峽春鳥鳴鈎輈子行應萬里中道莫夷猶人生㑹聚散<lb/>
竚望心悠悠努力平生業歲晩興全収<lb/>
　　　唐膳部啓東有歸省之命祝鳴和賦三章題曰<lb/>
　　　錦江歸興屬予和之<lb/>
朱紱爲誰健青山念爾違中天懸一月萬里照雙闈陟<lb/>
屺徒愁眼乗風便拂衣錦江東入海爲爾謾生輝<lb/>
　　　其二<lb/>
<pb n="KR4e0177_WYG_020-11b"/>
歳月江頭老鄉關天外違髙秋雙鶴髪清夢㡬蘭闈一<lb/>
疏天應雨十年錦覆衣蜀中多舊事共指使星輝<lb/>
　　　其三<lb/>
城角聞長夜江村事轉違風塵走宦跡烟水眇庭闈斜<lb/>
燕翻行幕黄花候舞衣臨期更一酌相看暮容輝<lb/>
　　　遊員常寺<hi>有序</hi>
　乙酉秋八月與王子楨甫約遊員常登西麓縁斜逕<lb/>
　穿林薄中秋氣度篁松颯颯有聲是夕宿方丈寺僧<lb/>
<pb n="KR4e0177_WYG_020-12a"/>
　赴隣舎齋會命稚子摘園蔬對酌凌晨復登山北勢<lb/>
　窮處有石頗竒怪石痕濃淡隱隱成山字徑三尺餘<lb/>
　字畫雄健飛動殆不類人間所書者因憶徃歲讀書<lb/>
　山中山之形勝登覧殆遍及後出仕居京師常來徃<lb/>
　于心不忘擬築精廬一區因山勢廻合扁以丸中之<lb/>
　號友人淛趙𢎞道善大書預爲乞其書扁尚未知有<lb/>
　此竒字之勝也豈造物靈怪隱見有時將待吾二人<lb/>
　發之與與王子歎訝者乆之自是又再越宿或坐茂<lb/>
<pb n="KR4e0177_WYG_020-12b"/>
　蔭聽淙流登靈瑞高峯弔觀古跡夜玩月東廊下比<lb/>
　更深就枕疏燈永夜與月色相盪使人清極不成寐<lb/>
　詰旦僧歸復呼童引酌因料檢所爲詩十章每一酌<lb/>
　輒歌一章傳于好事者以備山中他日故事<lb/>
昔日讀書處緑蘿映草堂風塵驚歲隔夢寐入宵忙擬<lb/>
作丸中舎更尋物外方兹心恐未遂臨眺獨徬徨<lb/>
　　　其二<lb/>
不堪秋興極倚徙陟南岡野色開朝霧溪聲散夕陽孤<lb/>
<pb n="KR4e0177_WYG_020-13a"/>
村鷗鳥外小艇荻花傍一眺真竒絶浩歌意轉長<lb/>
　　　其三<lb/>
竹識初時種抽梢今幾年老僧行掛衲稚子解分泉共<lb/>
惜流光逝翻悲秋露泫出山縁底事撫物空自憐<lb/>
　　　其四<lb/>
突兀石痕古蒼茫字畫分千秋誰辨此我輩發竒聞逸<lb/>
勢翻龍篆精光動斗文秦碑與漢鼎摛冩徒紛紛<lb/>
　　　其五<lb/>
<pb n="KR4e0177_WYG_020-13b"/>
偶爾尋幽去藤蘿小逕通野花深爛漫澗水細玲瓏不<lb/>
作悲秋賦還横短笛風雲根有仙訣安得命飛鴻<lb/>
　　　其六<lb/>
地僻經過少山空草木深展書時一讀乗興復登臨紅<lb/>
緑暫時景高卑萬古心此中真意思莫遣更浮沉<lb/>
　　　其七<lb/>
晩凉欹枕罷振䇿復山行冉冉雲穿䄂迢迢谷遞聲平<lb/>
原天際盡孤嶼海中明忽覺襟期遠呼觴坐自傾<lb/>
<pb n="KR4e0177_WYG_020-14a"/>
　　　其八<lb/>
月華流㝢縣靜夜此山中寂歴無人㑹孤高幾處同秋<lb/>
聲藏遠樹物色度虛櫳預恐星河落徘徊小院東<lb/>
　　　其九<lb/>
嶂合孤烟暮秋初響籟清到來情已愜坐乆累還輕留<lb/>
偈僧何在通宵月自明年華駐笻竹從爾謝山靈<lb/>
　　　其十<lb/>
寂寞非人境清虛惬道心聽經猿入定破夢鶴鳴陰刻<lb/>
<pb n="KR4e0177_WYG_020-14b"/>
竹題詩遍望雲懐古深蕭蕭羞兩鬢吾欲投吾簪<lb/>
　　　太平學舍八首<lb/>
吾道江河水文章奎壁精寒光無楚越清潤足瓶罌絶<lb/>
徼兵戈少青衿絃誦鳴新秋占氣候應産紫芝榮<lb/>
　　　其二<lb/>
空城抱靜碧太宇逼青葱誰謂經無用人知聖可同三<lb/>
千壓戎馬萬丈吐霓虹所志諒能遠殷勤戒篆蟲<lb/>
　　　其三<lb/>
<pb n="KR4e0177_WYG_020-15a"/>
陳良稱楚璧姜相擅南金文物動千古風流越在今洞<lb/>
犀箭礪鏃習羽鷹低林莫遣流光邁負君頭上簪<lb/>
　　　其四<lb/>
聲教千年運春秋一畝宫明禋薦緑藻遺響拂絲桐地<lb/>
遠人多朴中孚物自融乗桴非有託兹意欎沖沖<lb/>
　　　其五<lb/>
文豹能藏霧翠毛亦自珍如何寒潭水翻翳後車塵經<lb/>
緯精微在歩趨禮法陳前賢心最苦直指竟非真<lb/>
<pb n="KR4e0177_WYG_020-15b"/>
　　　其六<lb/>
迂闊元吾道盱睢是吏師誰能朱墨暇更理鳶魚辭春<lb/>
雨滿芸閣天聲散島夷豈無分竹者感歎良在兹<lb/>
　　　其七<lb/>
春秋譏猾夏秦漢事邊功攘斥非無術微言自不同聖<lb/>
心堙反袂霸氣漫隮蝀振策首遐軌多岐幸勿訌<lb/>
　　　其八<lb/>
徃歲謬文柄掄材上澤宫迂疎成泛愛棄逐任飄蓬舟<lb/>
<pb n="KR4e0177_WYG_020-16a"/>
檝一身逺闗河萬里通重來多舊意朗詠舞雩風<lb/>
　　　和游可齋憑祥途中即事<lb/>
昨晩猶孤棹今朝獨木橋千峯旌斾逺萬里鬢容銷歸<lb/>
鳥入雲定殘花過雨飄交南消息近客意一疎蕭<lb/>
　　　和可齋飲駐仙亭<lb/>
亭隂清翠蓧樹影揺青楓偶此殊方㑹翛然滿檻風棋<lb/>
敲靜夜子月掛下弦弓不爲流連飲天涯任轉蓬<lb/>
　　　同翁夢山遊六峰觀<lb/>
<pb n="KR4e0177_WYG_020-16b"/>
秋日登髙興天涯野望開羣山連瘴海一水隔蓬萊磴<lb/>
曲迷深樹巖空響薄雷羈心應不盡何處更孤臺<lb/>
　　　題遼王巻子<lb/>
江漢分王地空同訪道年浮雲収滯念一粒轉丹田淮<lb/>
枕書仍在東平思更𤣥遥知最樂處魚鳥亦悠然<lb/>
　　　又<lb/>
洞府移蓬島雲山入畫圖出門衡嶽近流水桃花俱梁<lb/>
苑多才子荆臺足舊儒祈招日有誦脩竹徒區區<lb/>
<pb n="KR4e0177_WYG_020-17a"/>
　　　送同年謝仁夫知長安縣<lb/>
萬栁垂旌拂去鞍馬蹄新喜得沙乾竒峯數㸃青㝠外<lb/>
寒笛一聲落照間餘刼無端留黒壤孤村應是小銅山<lb/>
秦中物色高秋冷爲報春風好解顔<lb/>
　　　送林次厓致政還鄉<lb/>
疎燈夜榻隔秋連一别滄江故愴然語穽久疑無地避<lb/>
長材應使後人憐山留荒屋供多病力剰加飱健昔年<lb/>
怪我好竒欲問字清尊信有子雲縁<lb/>
<pb n="KR4e0177_WYG_020-17b"/>
　　　又<lb/>
寒迎初雨晝隂連草舎蕭疎意慘然世態備經方自悟<lb/>
秋丹結盡竟誰憐可堪物節催雙鬢又見風花似去年<lb/>
湖海生涯興不淺如君風骨故天縁<lb/>
　　　登馬退山望邕州<lb/>
筍輿度嶺又髙峯望極越山興不窮元氣逺浮瀛海外<lb/>
人家多在翠㣲中軟莎黄犢迷烟雨極浦歸㠶逗晩風<lb/>
兵祲沉銷春晝永兩江樹色鬰青蔥<lb/>
<pb n="KR4e0177_WYG_020-18a"/>
　　　入邕州<lb/>
邕州城北兩江來五管金湯亦壯哉海賈遥通身毒布<lb/>
堠亭直擬白龍堆臥闗虎豹春霾霧入匣雌雄夜吼雷<lb/>
御逺古來資上畧天南壁馬已枚枚<lb/>
　　　發邕州徃鎮南闗<lb/>
隔年梅雨記重遊風景依稀潦瘴収老去筋骸慚櫪馬<lb/>
誰將華髪博蝸牛孤光冉冉瀧頭月雙櫓迢迢天際舟<lb/>
夜數星辰翻百念非闗鄉國起離憂<lb/>
<pb n="KR4e0177_WYG_020-18b"/>
　　　太平東岸尖峯似故山作<lb/>
何處飛來玉筍峯似曽排闥爲吾容隔江翠色迎孤棹<lb/>
故國白雲知㡬重樹老時鳴楓葉雨山空逺遞夕陽鐘<lb/>
十年囘首凋𤣥髩欲躡征鴻恨莫從<lb/>
　　　翁東厓鄭長溪馮次江赴憑祥途中遇雨賦詩<lb/>
　　　戲贈分韻得須字<lb/>
别時霽柳拂前驅别後雷殷水滿湖俄頃隂晴迎伏暑<lb/>
淩兢車馬戒泥塗岸沙帶浪東西落田鸛逢人向背呼<lb/>
<pb n="KR4e0177_WYG_020-19a"/>
愁絶同袍闗塞客南山欲與剪扶須<lb/>
　　　又<lb/>
五月隂精長緑蒲㝠風怪雨亦相須農人私記豐年兆<lb/>
僕馭偏憂九折途遠勢驚翻銀漢水怒濤疑拔老龍鬚<lb/>
嚴程傍險兼竒觀霑濕何妨赤杖扶<lb/>
　　　和可齋泊舟左江有懐韻<lb/>
雉堞岧岧俯碧潯天涯此路接鷄林地非中土衣冠並<lb/>
氣壓南荒歲月深尊俎空憐白羽扇溪山何處樵歌音<lb/>
<pb n="KR4e0177_WYG_020-19b"/>
儻諧挿翮飛蓬島願學燒丹變紫金<lb/>
　　　和可齋太平燕㑹奉酬廣西諸公韻<lb/>
城外青山畫㦸同長廊絲管度南風使君髙誼雙白璧<lb/>
旅客扁舟一逺鴻具共琴尊寛夙昔還開匣劍看雌雄<lb/>
江邊沙際孤烟起列炬分携暝色中<lb/>
　　　和可齋泊況村雨霽二首<lb/>
扁舟夜雨瘴溪中曉起㸔山翠色重萬感忽來惟宴坐<lb/>
逺書欲寄漫題封似聞瀚海秋飛箭稍喜炎天近息烽<lb/>
<pb n="KR4e0177_WYG_020-20a"/>
却怪南華忘物者等閒空谷喜聞跫<lb/>
　　　又<lb/>
雨歇郊墟斜日昏居人猶自散鷄豚槎當岸缺深留纜<lb/>
燕逐花飛故逺村水土周防翻藥笈江湖劇念傍征軒<lb/>
擬爲暫駐成淹久倦聽風波疑曲言<lb/>
　　　况村即事用前韻<lb/>
江湍夜響雨聲中錦纜沙痕漲㡬重鳥雀深枝初日麗<lb/>
闗河舊恨白雲封漁舠逺泛還迷浦獵火暮歸似舉烽<lb/>
<pb n="KR4e0177_WYG_020-20b"/>
昨偶村邊試病足兒童驚訝履聲跫<lb/>
　　　和可齋過安都營韻<lb/>
海上春風細柳營江雲靜抱一川平菰蒲晩泛磨刀水<lb/>
烟井初開殊俗氓此集衣冠成故事他年尊俎誰長城<lb/>
濁醪共醉芳菲暮畫角聲沉月始生<lb/>
　　　得董蕨岡白沙村晩酌詩時遲諸公不至次韻<lb/>
　　　一首<lb/>
晩舟餘熱坐櫓頭淩亂烟華水上浮遲客不來孤夜永<lb/>
<pb n="KR4e0177_WYG_020-21a"/>
扣舷獨和聽江流丹崖月出人初靜雲鳥陣髙手自籌<lb/>
醒醉筦然問漁父揚㠶南破浪花漚<lb/>
　　　夜飲董叅戎蕨岡寓舎讀壁閒過伏波祠詩有<lb/>
　　　感<lb/>
孤戍𤣥雲想壯圖酒酣日落歌嗚嗚大材敢道馬新息<lb/>
短劒還聞陸大夫奎壁淋漓看獨夜江天㝠漠失雙鳬<lb/>
幾囘欲酹溪頭月又恐前身是腐儒<lb/>
　　　經宿受降城<lb/>
<pb n="KR4e0177_WYG_020-21b"/>
老夫越吏姓名通銜璧牽羊事不同聖代神靈跨徃昔<lb/>
南天萬水盡朝東荒山故壘籠寒月征馬孤嘶自晩風<lb/>
讀罷穹碑一悵望螭頭飛動欲騰空<lb/>
　　　又<lb/>
沉沉髙閣午隂清况有岏㠝蒼翠迎金鼓徃年分閫地<lb/>
闗山千古受降城龍蛇蟄伏天機靜烟雨㝠濛春草生<lb/>
倦倚烏皮成獨寐不堪幽夢緬縱横<lb/>
　　　過念涯營<lb/>
<pb n="KR4e0177_WYG_020-22a"/>
虎落周遭擁曉雲當年萬馬誰空羣共傳羌虜湟中策<lb/>
不數樓船海上軍夜柝聲嚴魚麗陣黄幡影動騶虞紋<lb/>
一從夷叟投闗後芳草依然映夕曛<lb/>
　　　又<lb/>
風雲蛇鳥指揮新犢劒牛刀語入神殺氣成虹翻作雨<lb/>
溪姿含霧逺迷津地荒少值桑麻長路滑還憂風雨頻<lb/>
滿眼黄蒿半狐兔濟時真負百年身<lb/>
　　　和可齋宿憑祥州<lb/>
<pb n="KR4e0177_WYG_020-22b"/>
勞歌永夕最堪憐望月東峯缺復圓紫盖銀鞍千里道<lb/>
水舂雨汲百家廛群山濕霧丹青滴萬木濃隂華葉駢<lb/>
且共風花散煩鬰馳驅未敢恨流年<lb/>
　　　登鎮南闗昭德臺<lb/>
炎荒突兀見春臺皇德昭回氣象開五色光華瞻北斗<lb/>
一天雷雨動南垓乗槎擬借搏風力破浪還看曝日顋<lb/>
安得坡仙扛鼎筆表忠高掞静氛埃<lb/>
　　　又<lb/>
<pb n="KR4e0177_WYG_020-23a"/>
振衣千仞瞰飛鳶望極江山思渺然百粤風烟畫一幅<lb/>
清時日月鏡雙懸天開正朔尊王㑹地接金鰲立極年<lb/>
横海昔賢堪勒柱髙臺我輩亦樓船<lb/>
　　　觀莫福海像書事<lb/>
若翁文理領南中朱鳥囘光照膽紅世事水流餘故歩<lb/>
名駒汗血更追風已憑禹鼎銷魑魅好向龍編樹椅桐<lb/>
瞻代只今多霈澤百年忠孝莫匆匆<lb/>
　　　又<lb/>
<pb n="KR4e0177_WYG_020-23b"/>
上將分符兵百萬文才草檄字三千試看洗劒滄溟水<lb/>
何似含恩雨露天牙纛嵳峩唐節使纓㽔飄褭漢貂蟬<lb/>
南中自有衣裳地剰讀周書旅貢篇<lb/>
　　　遊白石洞<lb/>
夢裡似曽踏翠寒萬山洞壑石林攅寜知夏冷冬温地<lb/>
秖在藤梢棘刺閒隂火瓊膏烹日月長空簫管待虬鸞<lb/>
道人不是避秦客慢憶桃花囘首看<lb/>
　　　又<lb/>
<pb n="KR4e0177_WYG_020-24a"/>
諸天洞府日華傾此洞隂風地底鳴泉落鮫珠含内景<lb/>
石飛仙珮散𤣥精暫遊不覺心源靜欲去那禁毛骨清<lb/>
勝㑹山靈應記取後期未許結三生<lb/>
　　　與諸公同遊鐘鳴洞賦詩分韻得南字<lb/>
石鐘古洞似禪龕兀兀頑空亦可參擬傍藤蘿揮麈尾<lb/>
共移舟楫繫江潭雲開乳竇金膏見鶴定松隂午夢酣<lb/>
幽興不禁風景好况逢賔主盡東南<lb/>
　　　又<lb/>
<pb n="KR4e0177_WYG_020-24b"/>
千秋洞屋鎻江嵐縣石鐘聲空自函疑有精靈遲勝㑹<lb/>
果然冠蓋並幽探巖前把酒雲揮䄂醉罷登舟花滿潭<lb/>
瘴海此逰真浩蕩未須留滯歎周南<lb/>
　　　己酉九日王憲副邀登客山有作<lb/>
南山佳氣入簾櫳此日登臨興不窮萬里長風開曉霧<lb/>
五溪寒色浸秋空黄花滿泛樽中酒短髪還羞鶴背翁<lb/>
爲語山靈應記取未須江漢問流風<lb/>
　　　其二<lb/>
<pb n="KR4e0177_WYG_020-25a"/>
谿上誰留紫翠堆秋風吹送重陽杯𤣥霜故染千林碧<lb/>
天籟時傳萬壑哀日月此辰應有㑹江湖浩思渺難裁<lb/>
明朝幸釋方隅甲萸菊扶衰擬再來<lb/>
　　　其三<lb/>
故山迴首鎻烟霏廿載馳驅未得歸偶爾攀蘿尋絶頂<lb/>
那堪把菊對芳菲溪雲瀲淡秋容靜疎雨微茫梧葉飛<lb/>
似有宿縁成主客呼尊更酌醉斜暉<lb/>
　　　遊雲臺山<lb/>
<pb n="KR4e0177_WYG_020-25b"/>
髙臺初日上嶙峋芝草琅玕别有春不用丹青圖將相<lb/>
只留巖壑待幽人<lb/>
　　　沅州贈相士洪鰲<lb/>
沅湘千里心如水湖海雙眸具者稀我有九淵蟠未定<lb/>
憑君眉角覓真機<lb/>
　　　贈吏目王策<lb/>
故國松楸魂欲斷山城伏臘亦堪憐莪蒿細辨年來味<lb/>
蘭芷輕籠雨後烟<lb/>
<pb n="KR4e0177_WYG_020-26a"/>
　　　庚辰赴謫金陵過三山同年舒國裳劉實夫廖<lb/>
　　　師賢郭澄卿邀飲即席聨句時正月念五日<lb/>
同年三百道相如<hi>舒</hi>天地生人又一初閩水有情春送<lb/>
棹<hi>劉</hi>塞鴻無恙夜來書詩成綵筆雲連掃<hi>廖</hi>紅滿膽瓶<lb/>
梅正舒賦罷遠遊誰與和<hi>張</hi>烟波渺渺正愁予<hi>郭</hi>
春霽橋西雨<hi>劉</hi>商歌本不卑愁人尊酒盡<hi>廖</hi>臥病一舟<lb/>
宜憶昨心猶壯<hi>張</hi>憐今路正岐杜陵那可作<hi>郭</hi>心事草堂<lb/>
知<hi>舒</hi>
<pb n="KR4e0177_WYG_020-26b"/>
春别琴書雅<hi>廖</hi>新詩夢汝賢風塵驚滿眼<hi>張</hi>道誼喜同<lb/>
年奎照三山裏<hi>郭</hi>雲横五座前金陵渾在望<hi>舒</hi>君去亦<lb/>
登仙<hi>劉</hi>
渉世應多慮<hi>張</hi>逢君可自寛晴雲看照户<hi>郭</hi>光景歎驚<lb/>
湍日月孤臣疏<hi>舒</hi>鸞凰國子官春江明發棹<hi>劉</hi>百丈上<lb/>
平灘<hi>廖</hi>
剛喜新晴别淨峰<hi>郭</hi>欲將絲線繫艨艟野雲片片寒猶<lb/>
在<hi>舒</hi>花樹茸茸酒更供此日論心還剪燭<hi>劉</hi>當年携手<lb/>
<pb n="KR4e0177_WYG_020-27a"/>
憶聞鐘丈夫事業存青史<hi>廖</hi>敢道無才亦協恭<hi>張</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0177_WYG_020-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小山類稿巻二十<lb/>
</p>
<p>
</p>
  </div>
</body>
</text>
</TEI>
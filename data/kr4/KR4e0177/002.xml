<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻二</head> <lb/>
    <p>
<pb n="KR4e0177_WYG_002-1a"/>
欽定四庫全書<lb/>
　小山類稿巻二<lb/>
　　　　　　　　　　　　　明　張岳　撰<lb/>
　奏議二<lb/>
　　督撫鄖陽稿<lb/>
　　　鄖陽到任謝恩疏<lb/>
欽差提督撫治鄖陽等處地方都察院右僉都御史臣<lb/>
張岳謹奏為謝恩事臣原籍福建泉州府惠安縣人由<lb/>
<pb n="KR4e0177_WYG_002-1b"/>
進士歴陞浙江布政使司左叅政為遵奉明㫖議處安<lb/>
南事改廣東布政使司嘉靖二十一年十二月二十日<lb/>
准吏部為缺官事該本部㑹題奉聖㫖張岳陞都察院<lb/>
右僉都御史提督撫治鄖陽等處地方寫勑與他欽此<lb/>
備咨到臣遵依扵本日起程至今年正月初一日行至<lb/>
廣東韶州府地方該兵部差錦衣衛舍人李武齎到勑<lb/>
諭一道臣即叩頭祇領望闕謝恩訖扵本年二月二十<lb/>
六日行至所屬荆州府地方准原任提督撫治右副都<lb/>
<pb n="KR4e0177_WYG_002-2a"/>
御史喻茂堅咨送原降預備倉糧勑書符驗闗防到臣<lb/>
交代接管欽遵行事外臣竊以鄖襄重鎮控扼南北之<lb/>
樞實為要害之地自設立衙門以來假以雄職弗輕畀<lb/>
人臣疎拙無用尸素多年嶺海遐陬尚無益扵甸宣江<lb/>
漢上流惟深慚乎瘝曠誓竭孤忠仰承嚴命布揚皇澤<lb/>
振肅兵威撫輯流散之民厚為根本之計雖遷代不常<lb/>
未能悉其條件庶規模粗立亦足明其素志臣下情無<lb/>
任感恩激切之至為此具本専差百户蔣鉞齎捧謹具<lb/>
<pb n="KR4e0177_WYG_002-2b"/>
奏聞<lb/>
　　　平黎謝欽賞疏<lb/>
奏為謝恩事臣原任廣東布政使司左叅政伏蒙聖恩<lb/>
以臣征剿海南黎賊効有㣲勞欽賞銀三十兩紵絲二<lb/>
表裏扵去年十月二十七日差禮部署員外郎林應亮<lb/>
齎至廣東臣當即祇領叩頭望闕謝恩訖方具本奏謝<lb/>
間又接邸報伏蒙聖恩陞臣前職續接吏部咨文就在<lb/>
廣東起程前來到任所有前蒙欽賞銀兩段疋臣因陞<lb/>
<pb n="KR4e0177_WYG_002-3a"/>
職起程奔走道途未能差人奏謝竊念臣一介疎庸備<lb/>
員嶺海適遇黎賊惡稔數窮臣仰仗廟謨吏卒用命深<lb/>
入巢穴一舉掃清崖陵百姓従此始獲生全之慶此皆<lb/>
皇上威徳逺揚之所致也臣有何能而寵錫駢蕃超擢<lb/>
逾分捐軀以報尚有餘志况犬馬筋力豈敢自愛惟當<lb/>
黽勉以竭愚忠無任感激之至為此具本専差齎捧稱<lb/>
謝謹具奏聞<lb/>
　　巡撫江西稿<lb/>
<pb n="KR4e0177_WYG_002-3b"/>
　　　江西到任謝恩疏<lb/>
欽差巡撫江西等處地方都察院右僉都御史臣張岳<lb/>
謹奏為謝恩事臣扵嘉靖二十一年十二月内准吏部<lb/>
咨伏蒙聖恩陞臣都察院右僉都御史提督撫治鄖陽<lb/>
等處地方前赴到任嘉靖二十二年五月内又准吏部<lb/>
咨該本部等衙門㑹題奉聖㫖張岳以原職改巡撫江<lb/>
西等處地方寫勑與他欽此欽遵本年六月初一日又<lb/>
該兵部差辦事官包冕齎捧勑諭到臣本年八月十三<lb/>
<pb n="KR4e0177_WYG_002-4a"/>
日將撫治職事交與新任都御史王守隨即起程扵本<lb/>
月二十五日至江西九江府地方准前巡撫江西等處<lb/>
地方都察院右副都御史汪𤣥錫咨送原降符驗闗防<lb/>
并原給坐名散賣寺田勑諭一道到臣接管行事外伏<lb/>
念臣學殖素荒受器有限久經任使莫效勤勞迨兹半<lb/>
週超遷兩鎮惟是揚越之交號為賦訟之地非資通明<lb/>
亮幹之材曷究情偽始終之變顧如庸匪恐誤選擇蓋<lb/>
責既重則憂畏之愈深而負且乗亦危奪之必至在鄖<lb/>
<pb n="KR4e0177_WYG_002-4b"/>
數月曾無尺寸之可言大江以西又豈端委之能治惟<lb/>
當仰承勑㫖俯竭愚衷知無不為不敢愛筋力而自怠<lb/>
事有難處尤先察民情之所宜與之休息未能家至而<lb/>
人益積以嵗時期扵賦省而訟清此臣素心天日可表<lb/>
誓以鞠躬庶答皇造臣下情無任瞻天仰聖激切屏營<lb/>
之至<lb/>
　　　處置災傷第一疏<lb/>
題為乞恩處置地方重大旱災事據江西南昌府南昌<lb/>
<pb n="KR4e0177_WYG_002-5a"/>
新建豐城進賢奉新五縣吉安府廬陵吉水永新永豐<lb/>
泰和五縣吉安安福二守禦千户所撫州府宜黄樂安<lb/>
二縣饒州府浮梁縣九江府彭澤徳化瑞昌三縣贛州<lb/>
府龍南縣信豐守禦千户所瑞州府申據高安上高新<lb/>
昌三縣臨江府申據峽江清江新淦新喩四縣袁州府<lb/>
申據宜春分宜萍鄉萬載四縣并袁州衛各申稱今年<lb/>
正二月間疾風霪雨地方二麥黄死顆粒無収三月間<lb/>
幸雨澤及時得以播種至四月初旬以後秧苗正當抪<lb/>
<pb n="KR4e0177_WYG_002-5b"/>
揷一向無雨高田乾涸栽揷不入低田畧得抪挿無雨<lb/>
接濟中間有陂塘去處竭力車戽隨注隨涸直至五月<lb/>
十七八二十二數日雖有㣲雨乾涸已極不能成潤及<lb/>
此六月旱勢已甚又有抱葉食心各色螟蟲為害早禾<lb/>
晩秧一併傷死數年以來旱災未有若此之甚者國課<lb/>
日食將何以資申乞區處秋徴設法賑恤庶人心得有<lb/>
所恃而地方可保無虞等因又據江西布政司呈報所<lb/>
屬前項被災府縣縁由各到臣先該臣看得撫屬地方<lb/>
<pb n="KR4e0177_WYG_002-6a"/>
今年入夏四月缺雨高田早禾不能抪挿已為憂慮特<lb/>
以節氣未深小民用力車戽官吏竭誠懇禱中間值有<lb/>
雨澤尚可救其一半而臣以乖謬之政不能作乂致此<lb/>
恒暘日甚一日田無高下種無早晩秧苗無老稚一切<lb/>
拆裂枯槁縦使今後得雨晩禾稍蘇前項被災州縣不<lb/>
過一二分可望収成江西地瘠人多雖甚豐熟嵗入不<lb/>
足供給尚須輾轉外郡欲以此一二分之子粒餬此百<lb/>
十萬生靈卒歲之口雖有巧手可知無措臣又訪得今<lb/>
<pb n="KR4e0177_WYG_002-6b"/>
年旱災非止江西一處往年南直𨽻浙江湖廣等處豐<lb/>
熟資其商船來此接濟若此兩處俱災則商船不來無<lb/>
處買糴居無可食出無可往飢寒切身或生意外此臣<lb/>
所以夙夜惶惶寢食不寧者也除行布政司趂今禾根<lb/>
在土查勘分數及行催未報旱災縣分作急申報另行<lb/>
外查得旱災舊例節年只扵存留糧内照依分數遞減<lb/>
通計江西每年實派民米一百八十四萬四千三百三<lb/>
十三石有零除兌軍兌淮南北折銀折布顔料外存留<lb/>
<pb n="KR4e0177_WYG_002-7a"/>
米只有三十一萬一千九十石有零縦使盡數皆免不<lb/>
及十分之二况蠲免尚在明年未能有以救目前飢餓<lb/>
之患臣查上年因撫臣奏請多准扵兌軍兌淮南北折<lb/>
銀内改折扣畱亦視災傷分數以為多寡俱合候巡按<lb/>
御史覈實與臣另行㑹奏定奪惟賑濟一事目前之急<lb/>
莫甚扵此蓋布政司貯庫銀兩非嵗額則事例别無贏<lb/>
餘可以動支惟有各衙門贓罰等項去年餉邊已用二<lb/>
萬兩又宗室儀従婚娶冠服房屋墳墓料價等費嵗不<lb/>
<pb n="KR4e0177_WYG_002-7b"/>
下二萬兩前年宗室禄米新增一萬五千石原無存畱<lb/>
舊額可以擘畫亦於贓罰從宜那補猶且不敷則預備<lb/>
積榖之數従可知己臣又查得嘉靖十七年巡撫都御<lb/>
史胡岳奏准將吏農例銀并十五六年齋夫存留與該<lb/>
年分派剰南折米一十四萬每石折銀六錢共銀八萬<lb/>
四千兩相兼賑濟十九年巡撫都御史王暐奏准亦於<lb/>
前派剰銀内除原留四萬石補禄米外再留四萬石扵<lb/>
本處預備倉相兼賑濟故此二年雖災俱蒙聖慈惻怛<lb/>
<pb n="KR4e0177_WYG_002-8a"/>
存恤備至一方饑民得免溝壑至今含戴聖澤以為再<lb/>
生今年之災既比前年尤甚萬口嗷嗷所以仰賴扵皇<lb/>
上者又非如前年之比如蒙乞勑該部従長計議不必<lb/>
候明年且將嘉靖二十二年分應該今年起解南折銀<lb/>
八萬四千兩暫時停解并上年未解吏農并缺官柴薪<lb/>
馬夫等項但非歲辦額辦之數俱存畱候秋冬小民十<lb/>
分缺食之時聴臣㑹同巡按御史分委守巡及府縣慈<lb/>
祥有心力官員動支與各處預備倉榖設法相兼賑濟<lb/>
<pb n="KR4e0177_WYG_002-8b"/>
仍行巡按御史魏謙吉覈實將應免分數并該查上年<lb/>
事例改折扣留等項另行㑹奏定奪及照愚臣奉職無<lb/>
狀至此災旱上損國計下誤民生罪當罷黜但當此大<lb/>
小憂惶之時義不敢言去欲望皇上將臣重加罰治令<lb/>
其戴罪撫處凶荒如果無效重置刑典以謝此一方饑<lb/>
困之民且為不職之戒臣雖萬死無恨縁係乞恩處置<lb/>
地方重大旱災事理未敢擅便為此具本専差承差鄭<lb/>
世隆親齎謹題請㫖<lb/>
<pb n="KR4e0177_WYG_002-9a"/>
　　　第二疏<lb/>
題為乞恩處置地方重大旱災事據江西按察司呈報<lb/>
分巡各道勘覈過各州縣被災田糧分數文冊及稱已<lb/>
該巡按江西監察御史魏謙吉覈實過縁由到臣據此<lb/>
巻查先據南昌等府南昌等縣袁州等衛所各申并據<lb/>
江西布政司呈各報極旱災傷情由前來隨行布按二<lb/>
司督同守巡各道通行委官踏勘分數造報及比照以<lb/>
前撫臣節年奏准事例具本題請荷蒙聖慈命下户部<lb/>
<pb n="KR4e0177_WYG_002-9b"/>
覆查題奉欽依備咨臣及咨都察院轉行巡按江西監<lb/>
察御史魏謙吉各欽遵查照將前項被災地方選委能<lb/>
幹官員逐一沿坵履畝踏勘覈實分數要見有災無収<lb/>
幾分無災有収幾分照依勘災體例分别分數以次遞<lb/>
減俱扵存留糧内除豁仍扣留各屬未解嘉靖二十二<lb/>
年派剰南糧折銀五萬兩并上年未解吏農及缺官柴<lb/>
薪馬夫等項但非嵗辦額辦之數俱准存留與本處預<lb/>
備倉榖相兼賑濟等因到臣隨經案行都布按三司通<lb/>
<pb n="KR4e0177_WYG_002-10a"/>
行所屬遵照及專責按察司督併分巡道各催攅原委<lb/>
各官各將踏勘被災田糧逐一再行覈實分數造報去<lb/>
後今據繳到覆查相同又查得今年九月二十六日准<lb/>
户部咨為類奏災傷乞溥聖恩以恤民隱事該本部題<lb/>
該户科都給事中林廷壆題稱各處災傷議將嘉靖二<lb/>
十三年分漕運正改兌糧四百萬石照依上年事例内<lb/>
除原額折銀并薊州天津二衛倉本色照舊外其餘以<lb/>
十分為率七分徴運本色三分折銀每正兌米一石連<lb/>
<pb n="KR4e0177_WYG_002-10b"/>
蓆耗折銀七錢改兊米一石連蓆耗折銀六錢解部轉<lb/>
發太倉銀庫折放官軍後不為例除通行遵照及將各<lb/>
衛所屯糧查照坐落州縣被災輕重分數依先年巡按<lb/>
湖廣監察御史沈一定奏准事理改折并勘覈過被災<lb/>
分數另行會題外該臣會同巡按江西監察御史魏謙<lb/>
吉議照江西一省今年災傷異扵常年該臣具奏雖蒙<lb/>
聖恩俯従部議量留南折銀五萬兩并上年吏農等項<lb/>
銀兩聴臣等與預備倉榖相兼賑濟及通將正兌改兌<lb/>
<pb n="KR4e0177_WYG_002-11a"/>
二項糧米量折三分恩徳所及莫不鼔舞但今地方災<lb/>
傷之餘徴納錢糧固難而米尤難得一十三府惟南贛<lb/>
建昌廣信稍輕其餘皆十分重大榖價翔貴仰糴於南<lb/>
贛等處災輕地方亦已告竭雖有銀貨無従販買當此<lb/>
冬初晩禾収穫之時尚且艱窘如此若至來春嘉靖二<lb/>
十三年糧米正兌除三分折徴外尚該正兌糧二十八<lb/>
萬石改兌一十一萬三千七百二十九石共該三十九<lb/>
萬三千七百二十九石外加耗過江過湖等項每米一<lb/>
<pb n="KR4e0177_WYG_002-11b"/>
石量算加耗六斗約該二十餘萬又有南糧本色三十<lb/>
三萬每石加耗本色四斗又共一十三萬二千石總計<lb/>
二兌并南糧約有一百餘萬石皆當扵三四月赴水次<lb/>
交兌起解此時青黄不接民方啼飢而欲令辦納糧米<lb/>
縦使有司設灋追併祇趨扵流亡困踣臣知其決不能<lb/>
完納也况減免存留内除王府禄米七萬七千四百餘<lb/>
石該全徴其量免者只有府縣學倉三項共二十三萬<lb/>
三千六百四十石有零以江西總額實派民米一百八<lb/>
<pb n="KR4e0177_WYG_002-12a"/>
十四萬四千三百三十三石論之所減免者無幾臣等<lb/>
查得嘉靖十四年該巡撫都御史秦鉞巡按御史王鎬<lb/>
㑹題水災蒙准將起運正兌内折徴二十一萬三千九<lb/>
百五十二石改兌内折徴一十二萬八千一百二十二<lb/>
石二斗嘉靖十七年該巡撫都御史胡岳巡按御史景<lb/>
溱㑹題旱災亦蒙准將起運正兌糧内折徴二十萬石<lb/>
改兌糧内折徴一十萬石又查得嘉靖十五年該巡撫<lb/>
都御史秦鉞巡按御史陳玒㑹題水旱蠲免存留則禄<lb/>
<pb n="KR4e0177_WYG_002-12b"/>
糧等項欠缺數萬無従處補蒙准將十四年分起運南<lb/>
京倉米三十三萬石每石折銀七錢内將五錢解南京<lb/>
户部抵斗給軍餘二錢扣畱本省以補禄糧等項臣等<lb/>
思得今年災傷比前數年尤重其所蒙折支分數比之<lb/>
前年反輕不勝拳拳至情欲嘉靖二十三年起運正改<lb/>
糧米比照嘉靖十四年奏准於正兌内共折徴二十一<lb/>
萬三千九百五十三石改兌内共折徴一十二萬八千<lb/>
一百二十三石二斗之數及比照嘉靖十五年奏准全<lb/>
<pb n="KR4e0177_WYG_002-13a"/>
折南京倉米三十三萬石每石除五錢解部扣畱二錢<lb/>
抵補存留減免之數尚有不敷或將九江鈔闗今年冬<lb/>
季并明年四季稅銀扣留或扵贛州鹽稅銀内截撥五<lb/>
六萬兩相兼支用則官之經費不虧而此饑饉困苦之<lb/>
民命不致遂填溝壑如蒙准奏乞勑户部再加查議俯<lb/>
従照數改折解存及將鈔關鹽稅等項截留支用此不<lb/>
但臣等為地方拳拳至情不能自己乃一方軍民所為<lb/>
引領不啻更生之望也緣係<hi>云云</hi>
<pb n="KR4e0177_WYG_002-13b"/>
　　　請存問尚書羅欽順疏<lb/>
題為尊元老以風後學事據江西布政司呈奉臣批據<lb/>
吉安府泰和縣申據本縣儒學廩增附生員劉元等呈<lb/>
稱致仕吏部尚書羅欽順壽躋八袠乞要表章等情奉<lb/>
批仰布按二司㑹守巡提學道查採公論議呈以憑奏<lb/>
請奉此又蒙巡按江西監察御史魏謙吉批據該縣申<lb/>
同前事依蒙通行布按二司掌印右布政使陳嘉言副<lb/>
使任轍守巡湖西道右叅政吳従義僉事施千祥帶管<lb/>
<pb n="KR4e0177_WYG_002-14a"/>
提學僉事鄭世威㑹議得致仕尚書羅欽順少掇巍科<lb/>
齊名先哲繼登少宰允服鑑衡持身則無媿官箴居鄉<lb/>
則允協輿論誠一方之師表當代之偉人所據該縣儒<lb/>
學生員劉元等呈請本官壽躋八袠乞要表章一節亦<lb/>
其秉彞好徳自不容已既經查採公論僉同相應俯従<lb/>
羣議合候呈詳允日備行泰和縣案候本院奏請明文<lb/>
至日施行等因具呈到臣據此簿查先據該縣申准儒<lb/>
學牒呈據本學廩增附生員劉元蕭仁等狀呈切惟本<lb/>
<pb n="KR4e0177_WYG_002-14b"/>
縣致仕吏部尚書羅欽順四朝元老一代達尊美質由<lb/>
於天性正學得於家傳鶚薦巍科文章華國蜚聲翰苑<lb/>
制作名家職司成多士勤山斗之仰遷少宰庶僚服衡<lb/>
鑑之公秩典太常究心禮樂疏排逆瑾拂袖山林道遵<lb/>
晦而彌光譽有孚而上達晉陟太宰號稱至公未老乞<lb/>
身名節完懋家規同柳氏之嚴鄉約法藍田之備深造<lb/>
獨得記扵困知足以羽翼聖經攘斥邪說誠後學之宗<lb/>
師振古之豪傑者也今年壽躋八十元等切見元老大<lb/>
<pb n="KR4e0177_WYG_002-15a"/>
臣年高休致者朝廷嵗有優禮之恩而學校未罄表章<lb/>
之誼誠非虚譽實出公評其呈到學公同通學師生覆<lb/>
議相同等因備申前來已經批仰布按二司㑹守巡提<lb/>
學道查採公論議呈去後今據前因該臣㑹同巡按江<lb/>
西監察御史魏謙吉看得致仕吏部尚書羅欽順爰従<lb/>
筮仕敭歴五十餘年以至掌銓衡蒙恩致仕而歸清脩<lb/>
不倦徳業日新杜門講學多所發明其學以孔孟程朱<lb/>
為宗以誠敬踐履為要其扵近時私門譎誕之習抉剔<lb/>
<pb n="KR4e0177_WYG_002-15b"/>
病源力加排斥惟恐其蠧壞學者心術上累徳化之美<lb/>
凡今縉紳之知欽順者但知其清脩端雅為一時正人<lb/>
而已至其學術之正用意之深則未必能盡知也伏惟<lb/>
皇上稽古建極優禮舊臣欽順累經論薦在起用之列<lb/>
惜其年已向衰筋力不可復强臣等竊見近例凡大臣<lb/>
二品以上以禮致仕年至九十者遣官存問八十者令<lb/>
有司以時存問如大學士毛紀賈詠工部尚書陳雍皆<lb/>
先後膺此殊典内外臣工歆羨聳歎以為美譚欽順之<lb/>
<pb n="KR4e0177_WYG_002-16a"/>
官階年望與前數臣無異既該布按二司府縣儒學呈<lb/>
覆前來臣等誼不敢隱伏望特勑該部查毛紀賈詠陳<lb/>
雍事例令有司親詣欽順廬舍以時存問上足以彰朝<lb/>
廷優老敬賢之風且使縉紳學子知欽順以正道正學<lb/>
為上所尊禮莫敢不勉率以趨於正孟軻有曰經正則<lb/>
民興斯無邪慝矣風化所繫誠非淺少縁係<hi>云云</hi>
　　　江省人材疏<lb/>
題為薦舉地方人材事臣聞明主之扵人材其長養成<lb/>
<pb n="KR4e0177_WYG_002-16b"/>
就之也如天地之扵萬物甘苦小大皆有以全其生其<lb/>
因材録用之也如匠師之扵衆木尋尺斵削務有以盡<lb/>
其用故世無不用之材材無不當之用此所以能兼總<lb/>
羣略鼔舞一世其遺風餘烈猶可以為後世法伏惟皇<lb/>
上建極錫福以成就人材翕受敷施以凝熈庻績不惟<lb/>
聚扵廟堂者日近清光感發奮起以靖恭乃職至扵負<lb/>
譴抱痾退伏朝野者亦莫不益敦忠愛冀幸際㑹以償<lb/>
其畎畝拳拳之念此豈羣臣自能如此哉皆㳺泳皇極<lb/>
<pb n="KR4e0177_WYG_002-17a"/>
之化而不自知者也皇上長養成就之功眞有同扵天<lb/>
地因材録用最為易事亦惟皇上少加之意爾江西號<lb/>
為多材據臣所知原任南京兵部右侍郎簡霄原任刑<lb/>
部右侍郎劉節原任南京國子監祭酒鄒守益原任南<lb/>
京鴻臚寺卿歐陽徳原任翰林院修撰羅洪先原任給<lb/>
事中魏良弼曾忭詹泮原任御史曾孔化郭宏化傅鶚<lb/>
陸夢麟原任湖廣按察司副使江以達浙江按察司副<lb/>
使王蓂此數臣者皆退居日乆進脩不倦常懷忠愛之<lb/>
<pb n="KR4e0177_WYG_002-17b"/>
心皆有濟用之器内如簡霄先以都御史操江因同官<lb/>
爭論坐席詿誤及霄公論已白猶多年廢棄臣近見吏<lb/>
部推用在京堂上并在外巡撫多起用舊人如霄才望<lb/>
一時無能逾之者使之終棄深為可惜及以上諸臣俱<lb/>
累經論薦有奏牘可考如蒙聖鍳復召來京擢以一官<lb/>
俾得展其謀猷天下幸甚所以感激帡幪者當不獨臣<lb/>
一人也縁係<hi>云云</hi>
　小山類稿巻二<lb/>
</p>
<p>
</p>
  </div>
</body>
</text>
</TEI>
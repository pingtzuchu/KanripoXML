<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻六</head> <lb/>
    <p>
<pb n="KR4e0177_WYG_006-1a"/>
欽定四庫全書<lb/>
　小山類稿巻六<lb/>
　　　　　　　　　　　　　明張岳　撰<lb/>
　書一<hi>辯學</hi>
　　　與郭淺齋憲副<lb/>
泉中及敝邑侍教累日晵益良多别後惘惘思念不置<lb/>
昨諸生有述執事臨行時所示良知孝弟及明德新民<lb/>
之説良知之言發於孟子而陽明先生述之謂孝弟之<lb/>
<pb n="KR4e0177_WYG_006-1b"/>
外有良知前無是言也殆䨇江年兄以其心所獨得者<lb/>
創言之於愚心不能無疑亦嘗靣質䨇江矣尚未盡也<lb/>
子思之言曰天命之謂性率性之謂道脩道之謂教而<lb/>
又申之喜怒哀樂之未發謂之中發而皆中節謂之和<lb/>
夫以性道之廣矣大矣無不備也而指其親切下手處<lb/>
示人不越乎喜怒哀樂已發未發之間所謂戒懼者戒<lb/>
懼乎此而已所謂謹獨者謹獨乎此而已至孟子又發<lb/>
出四端之㫖而特舉夫赤子入井嘑爾蹴爾睨視顙泚<lb/>
<pb n="KR4e0177_WYG_006-2a"/>
以驗良心之不容泯滅者亦可謂深切痛快無餘藴矣<lb/>
學者只依此本子做去自有無限工夫無限道理固不<lb/>
必别尋一二字以籠絡遮蓋之也明德新民之説徃嵗<lb/>
謁陽明先生於紹興如知行博約精一等語俱蒙開示<lb/>
反之愚心尚未釋然最後先生忽語曰古人只是一箇<lb/>
學問至如明明德之功只在親民後人分為兩事亦失<lb/>
之某<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然請問先生曰民字通乎上下而言欲明孝之<lb/>
德必親吾之父欲明忠之德必親吾之君欲明弟之德<lb/>
<pb n="KR4e0177_WYG_006-2b"/>
必親吾之長親民工夫做得透徹則已之德自明非親<lb/>
民之外别有一叚明德工夫也某又起請曰如此則學<lb/>
者固有身不與物接時節如戒謹乎其所不覩恐懼乎<lb/>
其所不聞相在爾室尚不愧于屋漏又如禮記九容之<lb/>
類皆在吾身不可湏臾離者不待親民而此功已先用<lb/>
矣先生謂明德工夫只在親民不能無疑先生曰是數<lb/>
節雖不待親民時已有此然其實所以為親民之本者<lb/>
在是某又請曰不知學者當其不睹不聞之必戒謹恐<lb/>
<pb n="KR4e0177_WYG_006-3a"/>
懼屋漏之必不愧于天手容之必㳟足容之必重頭容<lb/>
之必直等事是著實見得自已分上道理合是如此工<lb/>
夫合當如此則所以反求諸身者極於幽顯㣲細而不<lb/>
敢有毫髪之曠闕焉是皆自明已德之事非為欲親民<lb/>
而先此以為之本也如其欲親民而先此以為之本則是<lb/>
一心兩用所以反身者必不誠切矣故事父而孝事君<lb/>
而忠事長而弟此皆自明已德之事也必至已孝矣忠<lb/>
矣弟矣而推以之教家國天下之為人子為人臣為人<lb/>
<pb n="KR4e0177_WYG_006-3b"/>
弟者莫不然矣然後為新民之事已徳有一毫未明固<lb/>
不可推以新民茍新民工夫有毫髪未盡是亦自已分<lb/>
上自有欠闕故必皆止於至善而後謂之大學之道非<lb/>
謂明德工夫只在新民必如老先生之言則遺却未與<lb/>
民親時節一叚工夫又湏言所以為親民之本以補之<lb/>
但見﨑嶇費力聖賢平易教人之意恐不如是也先生<lb/>
再三鐫誨曰此處切要尋思公只為舊説纒繞耳非全<lb/>
放下終難湊泊夫以陽明先生之髙明特逹天下所共<lb/>
<pb n="KR4e0177_WYG_006-4a"/>
尊信者某之淺陋豈敢致疑於其説顧以心之所不安<lb/>
者又以為出於名公而不明辨以求通焉則為蔽也滋<lb/>
甚矣故得請教於左右願反覆其説使愚昧終有聞也<lb/>
外有柬逹䨇江亦道此意更乞炤亮<lb/>
　　　答聶䨇江廵按<lb/>
嚮承教格物説匆匆未及奉答此一義也古人屢言之<lb/>
及陽明而益詳然鄙滯終不能釋然者盖古人學問只<lb/>
就日用行事上實下工夫所謂格物者只事物交接念<lb/>
<pb n="KR4e0177_WYG_006-4b"/>
慮發動處便就辨别公私義利使纎悉曲折昭晰明白<lb/>
足以自信不疑然後意可得而誠心可得而正不然一<lb/>
念私見横據於中縱使發得十分懇到如適越北轅愈<lb/>
騖愈逺自古許多好資質志向甚正只為擇義不精以<lb/>
陷於過差而不自知者有矣如楊墨釋氏豈有邪心哉<lb/>
其流至於無父無君此其病根所在不可不深究也来<lb/>
教云格物者克去已私以求復乎心之體也某謂一部<lb/>
大學皆是欲人克去已私以求復乎心之體也但必先<lb/>
<pb n="KR4e0177_WYG_006-5a"/>
辨夫公私之所在然後有以克而復之此其節級相承<lb/>
脉絡相因吾學之所定疊切實異於異教之張皇作用<lb/>
者只這些子且如讀書講明義理亦是吾心下元有此<lb/>
理知識一時未開湏讀古人書以開之然必急其當讀<lb/>
沉潜反覆使其滋味浹洽不但理明即此就是存養之<lb/>
功與俗學之支離浮誕者全不同豈有使之舍切已工<lb/>
夫而終日勞心於天文地理與夫名物度數以為知哉<lb/>
無是事也數年来朋友見教者甚多終是胸中舊根卒<lb/>
<pb n="KR4e0177_WYG_006-5b"/>
難掃除而私心習之既乆又不忍遽除之也故貢所疑<lb/>
以卒請教又有一事近来見朋友為學者多去博觀去<lb/>
學文字聲口杜詩晋字徒費精神及至論學則諱言窮<lb/>
理二字恫疑虚喝左遮右盖此其病痛亦甚不小不識<lb/>
吾兄曽憂及之否乎日方為祖母營塟有一舍弟病虚<lb/>
弱之甚料理醫藥未能見效心事種種不佳未䆒所欲<lb/>
言惟冀炤察<lb/>
　　　又<lb/>
<pb n="KR4e0177_WYG_006-6a"/>
錢令過敝邑辱賜今年鄉書洋洋乎其言之也披巻疾<lb/>
讀心豁目開然其中有可疑者不能黙黙大扺今之論<lb/>
文章者必曰秦漢盖以近時之軟熟餖飣為可厭也講<lb/>
讀者必曰自得亦以傳註之拘滯支離學之未必有得<lb/>
也夫眞能以秦漢之文發其胸臆獨得之見洋洋乎通<lb/>
篇累牘而於根本淵源之地未必實有得焉君子未敢<lb/>
以作者歸之也况所謂秦漢者乃不出晩宋之尖新稍<lb/>
有異於今之軟熟者爾實亦無以異也暗鬱而不章煩<lb/>
<pb n="KR4e0177_WYG_006-6b"/>
複而無體奔走學者於譎誕險薄之域反不若淺近平<lb/>
易猶得全其未盡之巧之為愈也秦漢之文見於班馬<lb/>
氏所載多矣其深厚醇雅之氣明白正大之體曽有一<lb/>
言一字譎誕乎哉今之自詫為秦漢者恐未必於班馬<lb/>
之書有得也有得於中則其發也必不掩矣乃欲厚自<lb/>
與而疑學者其亦可悲也夫自得之言出於孟子其意<lb/>
亦曰漸漬積累自然有得爾夫豈必於排擯舊説直任<lb/>
胸臆所裁而謂之自得哉三代而下數聖人之經秦火<lb/>
<pb n="KR4e0177_WYG_006-7a"/>
之後人自為説至程朱始明矣雖其言或淺或深或詳<lb/>
或畧然聖人遺意徃徃而在學者不讀之則已如其讀<lb/>
之也豈可不深造而致其詳詳讀古人之書而有得其<lb/>
淺深詳畧之所存意有未安姑出己見為之説期於明<lb/>
是理以養心而已矣不在創意立説以駭人耳目也有<lb/>
是心而言又未或當其自蔽也甚矣嗚呼學之不講乆<lb/>
矣文章議論古人講學不以為先也今也窮日力以從<lb/>
事於此猶不得其要領况其逺且大者乎此類得失本<lb/>
<pb n="KR4e0177_WYG_006-7b"/>
無足辨然塲屋去取學者趨向繫焉新學小生心目謭<lb/>
薄一旦驟見此等議論必以為京師好尚皆如此其弊<lb/>
將至詭經叛聖大為心術之害有不可不深憂而豫防<lb/>
者伏枕無聊故一伸其拳拳之喙伏惟裁教<lb/>
　　　又<lb/>
二月中黄倪二生過恵安辱賜手教新詩及近刻諸書<lb/>
讀其所為序説皆發明親切尊兄於簿領之餘而用心<lb/>
於内者乃益如此歎服書院習禮盖將使學者知舉業<lb/>
<pb n="KR4e0177_WYG_006-8a"/>
之外有此一叚本領工夫若於此信得及做得是日積<lb/>
月累滋味深長外而許多淺俗見解自然漸覺輕小矣<lb/>
此學不講已乆今聚八郡之士終日羣居若不就日用<lb/>
最親切處指示下手工夫使之有所持循據守以交相<lb/>
勸勉漸次有得而但務為渾淪籠統之語以詔之則恐<lb/>
聴者未悉吾意其材質髙者未必實用其力先已啓其<lb/>
好髙助長之心其下者又隨語生解借存飬之目以為<lb/>
譚説之資此其病痛面目證候雖與俗學不同而其根<lb/>
<pb n="KR4e0177_WYG_006-8b"/>
於心術隠㣲反有甚焉者不可不察也昔夫子之教以<lb/>
求仁為先仁即心也心即理也此心所存莫非天理黙<lb/>
而成之而仁不可勝用矣此數言者以夫子之聖七十<lb/>
之賢提耳而教之可以不終食而頓悟者而夫子則不<lb/>
然也顔淵問仁告之以克己復禮而其目在視聴言動<lb/>
仲弓問仁告之以出門如見大賔使民如承大祭己所<lb/>
不欲勿施於人樊遲問仁告之以居處恭執事敬與人<lb/>
忠司馬牛問仁告之以其言也訒而已顔子所聞者仲<lb/>
<pb n="KR4e0177_WYG_006-9a"/>
弓不得而與聞也仲弓所聞者樊遲不得而與聞也至<lb/>
樊遲所聞者司馬牛又不得而與聞也聖門之教因人<lb/>
成就如此其曰視聴言動曰出門使民曰居處執事與<lb/>
人皆就日用最親切處指示人下手工夫故曰勿視勿<lb/>
聴勿言勿動曰恭曰敬曰忠曰訒眞如漢廷之法較如<lb/>
晝一使人即此目下便有持循據守才質髙者不得躐<lb/>
此而不及者亦可以企此以有為所謂非僻之心惰慢<lb/>
之氣自將日銷月化於㝠㝠之中而不自覺此所謂聖<lb/>
<pb n="KR4e0177_WYG_006-9b"/>
門之學也無他只是有此實事實功而已矣夫豈在别<lb/>
尋一箇渾淪之體以為貫内外徹幽顯合天人使人愛<lb/>
慕玩弄而後謂之心學也哉且就講禮一節言之如士<lb/>
相見冠昏鄉射飲酒之禮之類不講之則己如欲學者<lb/>
之講之也則不但告之曰禮者理也理者性也性即心<lb/>
也心存則性存而禮在其中矣必使治其文也習其節<lb/>
也而又求之其義也則必據經傳質師友而反求於心<lb/>
然後有以得其節文意義之不可茍者而敬從之夫然<lb/>
<pb n="KR4e0177_WYG_006-10a"/>
後謂之善學顧其中閒自始至終皆以實欲行禮之心<lb/>
主之為有異剽竊狥外以欺人者爾易曰同歸而殊塗<lb/>
百慮而一致此言理本自然人不可私意求之爾既曰<lb/>
殊塗既曰百慮不可謂全無分别也故心也性也天也<lb/>
一理也然至論心自是心性自是性天自是天如人之<lb/>
父子祖孫本同一氣豈可便以子為父而祖為孫哉昔<lb/>
之失之者既以辯析大精而離之使異今欲矯其失必<lb/>
欲紐揑附㑹而强之使同可謂均亡其羊矣不如且釋<lb/>
<pb n="KR4e0177_WYG_006-10b"/>
同異之論令學者且就日用切已實下工夫如讀書不<lb/>
必泛觀博覽先將學庸語孟端坐疊足澄心易氣字字<lb/>
句句反覆涵泳務使意思昭晣滋味泛溢反之吾心實<lb/>
有與之相契合處如習禮則冠射相見等用之有時口<lb/>
識其節文大義亦當必求其所謂不可湏臾去身者如<lb/>
曲禮少儀玉藻中所記動容威儀之節逐條掇出相與<lb/>
講明而服行之坐時行時立時拜跪時獨處時至應事<lb/>
接物時提掇精神常常照管使其容色無時而不莊敬<lb/>
<pb n="KR4e0177_WYG_006-11a"/>
動作無時而不節守少有放肆失禮則朋友又得指其<lb/>
失而箴規之如是雖於學問之淵源統紀未能深造然<lb/>
就此著實規矩安頓身心資質髙者能自循此上逹其<lb/>
下者亦有以飬其端慤醇篤之性不至於道聴塗説揣<lb/>
度作用重為本體之害矣書院告成諸士子相與趨蹌<lb/>
禮文所願黽勉以觀其盛但以衰服不便逺出又念尊<lb/>
兄瓜期在邇十載神交僅得一再會别後之㑹又未可<lb/>
以日月期也瞻望使車徒切馳戀狂瞽之言極知無取<lb/>
<pb n="KR4e0177_WYG_006-11b"/>
然使其相見則所講論者大率不過如是爾裁教幸甚<lb/>
　　　答黄泰泉太史<lb/>
在五羊逼嵗除匆匆告别尚有許多隠㣲衷曲次第未<lb/>
及吐之左右抱歉無已向所喻物則云云此是文公教<lb/>
人下手窮理工夫十分親切處眞能見得事事物物上<lb/>
各有義理精㣲不差則所謂人心道心氣質天性亦各<lb/>
有著落以為省察存飬之端今之學者差處正是認物<lb/>
為理以人心為道心以氣質為天性生心發事縱横作<lb/>
<pb n="KR4e0177_WYG_006-12a"/>
用而以良知二字飾之此所以人欲横流其禍不減於<lb/>
洪水猛獸者此也若老釋外事物以求理其學雖差要<lb/>
於虚空中實有所見豈若今人之恫疑虚喝其髙者入<lb/>
於奸雄以下殆類俳優此風不息不知將何止極也舟<lb/>
中畧閲學的此老元以采集聚類為家計第二巻摘出<lb/>
文公論敬數條皆精切之語要是眼力到處但其通篇<lb/>
規模次第與文公平生講學不甚似使人不無憾耳樂<lb/>
書渴欲一見有便録一本見教明年齎捧諸公北可附<lb/>
<pb n="KR4e0177_WYG_006-12b"/>
也人還謹此奉報惟冀炤亮<lb/>
　　　答叅贊司馬張甬川<lb/>
嚮蒙示以近時學術之弊曰無理學無心學者剖判明<lb/>
盡承教多矣夫為學之道以心地為本若眞所見謂心<lb/>
者而存飬之則其本體固自正然非體察精密義理明<lb/>
晣有以備天下之故於寂然不動之中而曰心得其正<lb/>
者未之有也近時不察乎此紐揑附㑹恫疑虚喝既不<lb/>
知有義理工夫之實而亦安識所謂心體者哉其團合<lb/>
<pb n="KR4e0177_WYG_006-13a"/>
知行混誠正於修齊治平而以心字籠罩之皆謾為大<lb/>
言者也某之疑此乆矣朋友間一二有志者皆相率而<lb/>
入於此無可與開口者又恐徒為論辯而未必有益故<lb/>
於門下每傾心焉竊又思近時所以合知行於一者若<lb/>
曰必行之至然後為眞知此語出於前輩自是無弊惟<lb/>
其曰知之眞切處即是行此分明是以知為行其弊將<lb/>
使人張皇其虚空見觧不復知有踐履凡精神之所運<lb/>
用機械之所横發不論是非可否皆自謂本心天理而<lb/>
<pb n="KR4e0177_WYG_006-13b"/>
居之不疑其相唱和而為此者皆氣力足以濟邪説者<lb/>
也則亦何所不至哉此事自關世運不但講論之異同<lb/>
而已凡此皆欲質正於左右而其所望於左右者甚重<lb/>
且切也伏乞開論俾承學有述焉餘惟以時為國為吾<lb/>
道自愛不宣<lb/>
　　　答前冡宰羅整菴<lb/>
徃年江右匆匆期㑹竟不能一造函丈扣質疑難以遂<lb/>
平生願學之心然竊讀公書而得其言論㫖趣則所私<lb/>
<pb n="KR4e0177_WYG_006-14a"/>
淑者多矣歐守至嶺外辱枉教翰感佩無量此學之未<lb/>
墜在林下者有公盛望推明誨引於下其辨析既明白<lb/>
其實行又足以信之所謂反經以勝邪慝者在此某以<lb/>
為詖遁之詞無所歸著乆必反而歸此無疑也惟願公<lb/>
夀考康健有以卒此盛業爾某入廣以来連事兵革今<lb/>
幸稍定而中閒恩威二字未能暢逹不知乆後又何如<lb/>
也恨道逺無由卒請教示歐守行附此奉問起居<lb/>
　<lb/>
<pb n="KR4e0177_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小山類稿巻六<lb/>
</p>
<p>
</p>
  </div>
</body>
</text>
</TEI>
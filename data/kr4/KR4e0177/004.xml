<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻四</head> <lb/>
    <p>
<pb n="KR4e0177_WYG_004-1a"/>
欽定四庫全書<lb/>
　小山類稿巻四<lb/>
　　　　　　　　　　　　　　明　張岳　撰<lb/>
　奏議四<lb/>
　　總督湖廣川貴稿<lb/>
　　　至湖廣謝恩疏<lb/>
欽差總督湖廣川貴軍務都察院右都御史臣張岳謹<lb/>
奏為謝恩事臣於嘉靖二十七年九月内自兩廣交代回<lb/>
<pb n="KR4e0177_WYG_004-1b"/>
至原籍福建泉州府地方據原差舍人葛智齎到通報<lb/>
兵部一本為㨗音事節該欽奉聖㫖張岳陞都察院右<lb/>
都御史賞銀五十兩紵絲四表裏欽此續准吏部咨為<lb/>
叅論地方失事官員事奉聖㫖張岳著以原職總督湖<lb/>
廣川貴軍務寫勑與他著上𦂳去欽此又准兵部將總<lb/>
督職任事宜題奉欽依備咨到臣臣遵奉明㫖當即起<lb/>
程十一月二十八日至江西安仁縣地方接領欽降闗<lb/>
防十二月二十日又於湖廣省城祇接勑書符驗令旗<lb/>
<pb n="KR4e0177_WYG_004-2a"/>
令牌欽遵行事外但臣原由兵部左侍郎陞授前職係<lb/>
在京堂上二品官例該具奏辭免復有前項總督重務<lb/>
干係三省地方廣濶夷情變詐事體未甞歸一兵糧等<lb/>
事所宜亟處若再循例辭免待命下而後供職往復稽<lb/>
遲恐至誤事臣所以聞命馳驅不敢復辭竊念湖貴二<lb/>
省苖夷作惡多年議征議撫迄無成功必欲征則必勝撫<lb/>
則可久非得老成練達暢曉兵機之臣不足以副此重<lb/>
託如臣疎庸豈所勝任臣於聞命之初即將湖貴二省<lb/>
<pb n="KR4e0177_WYG_004-2b"/>
兵馬錢糧夷情等項馬上差人齎文該三司官查報近<lb/>
據各報稱湖廣麻陽等處苖蠻頗出投官聴招貴州雖<lb/>
聴招撫而實陽順隂逆終難馴服臣切以各賊積惡多<lb/>
年固當殄滅然中間亦有旁相煽動非出本心今既聴<lb/>
招又無加兵之理况且臘盡春回雨水時作農務方興<lb/>
動兵深剿亦非其時臣遵奉勑諭事理將各投官聴招<lb/>
者開示恩信使之安心向化無復疑慮其強梗負固不<lb/>
肯降服及名雖降服而陽順隂逆仍前越境為惡者再<lb/>
<pb n="KR4e0177_WYG_004-3a"/>
行撫處必其執迷已深難再姑息方行㑹兵剿殺葢聴<lb/>
撫既衆賊勢自孤征或可勝撫必可久臣疎庸愧非軍<lb/>
旅之材仰荷聖明簡付重託不自揣度冒昧受命夙夜<lb/>
黽勉誓竭心力期於恩威兩播民夷俱安上紓聖明南<lb/>
顧之懐下解二省積久之患至於天髙地厚之恩又豈<lb/>
此犬馬㣲力所能報稱臣下情無任激切感恩圗報之<lb/>
至為此具本専差百户陳經綸齎捧稱謝謹具奏聞<lb/>
　　　領總督勑書題知疏<lb/>
<pb n="KR4e0177_WYG_004-3b"/>
題為總督軍務事嘉靖二十七年十二月二十日欽奉勑<lb/>
諭總督湖廣川貴軍務都察院右都御史張岳近該貴<lb/>
州撫按官奏稱貴州地方惡苖據險大肆猖獗擬調近<lb/>
省官兵進剿但權無統攝未免動分彼此乞要添設總<lb/>
督大臣居中調度庶得事體歸一事下該部議謂宜如<lb/>
所請今特命爾前去總督湖廣川貴軍務在於沅州駐<lb/>
劄爾宜查照該部題准事理計畫一應兵糧隨宜酌處<lb/>
若苗人稔惡弗悛爾即調督各省官軍大加征剿務要<lb/>
<pb n="KR4e0177_WYG_004-4a"/>
同心協力以靖地方事體重大者奏來定奪撫鎮以下<lb/>
官員悉聴節制俱得照例舉劾指揮以下不用命者以<lb/>
軍法從事流官給由并土官襲替俱要呈詳覈允然後<lb/>
起送其廣西右江道雲南安普道各守巡官及各宣慰<lb/>
宣撫長官鄰界州司聴爾一體節制其或苖人革心聴<lb/>
順亦宜善加撫輯以圖久安爾為大臣受兹委任須相<lb/>
度機宜計處停當毋玩寇毋擾民務使威懾恩流逺人<lb/>
畏懼地方寧謐斯稱任使毋得處置乖方致貽重患爾<lb/>
<pb n="KR4e0177_WYG_004-4b"/>
其敬之慎之故勑欽此欽遵臣當即望闕叩頭謝恩及<lb/>
一面前至沅州地方駐劄行事及通行湖廣川貴三省<lb/>
都布按三司并廣西右江道雲南安普道守巡官并各<lb/>
宣慰宣撫等官各一體欽遵外今將奉領過勑諭理合<lb/>
具本順差百户陳經綸親齎謹具題知<lb/>
　　　謝陞職賜金幣疏<lb/>
奏為謝恩事臣於嘉靖二十七年七月初八日伏蒙聖<lb/>
恩以臣前任兵部左待郎提督兩廣軍務征剿賀連地<lb/>
<pb n="KR4e0177_WYG_004-5a"/>
方効有㣲勞欽陞都察院右都御史賞銀五十兩紵絲<lb/>
四表裏本年十二月二十日據公差承差曹東周齎到<lb/>
前項欽賞紵絲於湖廣武昌府地方臣當即望闕叩頭<lb/>
祗領訖伏念臣草茅下士章句諸生愧無折衝禦侮之<lb/>
材謬當典戎幹方之任五嶺之恫瘝切身三軍之耳目<lb/>
在將不遑夙夜若涉深淵雖有㣲勞皆遵廟略然猶險<lb/>
阻未夷征戍不息計過論功免責為幸兹葢伏遇皇帝<lb/>
陛下徳同天地明並日月覆載無私於遐邇照臨必及<lb/>
<pb n="KR4e0177_WYG_004-5b"/>
於幽㣲功疑從重賞必為勸既陟階班兼賚鏹幣旋授<lb/>
鉞於閫外俾董師於黔中煌煌錫命至自九霄穆穆清<lb/>
光不違咫尺江湖萬里狗馬寸心敢謂去天之逺積懐<lb/>
戀主之誠謹當丕揚威靈輯和卒乘思皇度之如金以<lb/>
形民力施五采以作服豈但身章永肩砥礪之心庶免<lb/>
鵜梁之刺臣下情無任感戴天恩激切懽忭之至為此<lb/>
具本專差百户李泉親齎稱謝以聞<lb/>
　　　論湖貴苖情并征剿事宜疏<lb/>
<pb n="KR4e0177_WYG_004-6a"/>
題為苖情𦂳急乞用兵征剿以靖地方事嘉靖二十八<lb/>
年四月二十日據貴州布政司分守新鎮思仁二道兼<lb/>
管撫苖右叅議楊儒呈報龍塘新寨盤黨地所麥地小<lb/>
茶園等寨節經奏内有名賊首龍許保呉黑苖龍老革<lb/>
呉老毛龍俸龍栁那龍老課龍角馬等自本年正月起<lb/>
至四月初八日止或一十二十成羣或糾至四五十徒<lb/>
濳伏林菁伺人不意出沒刼掠黄蠟灘架視迷路屯等<lb/>
處地方虜去客商船米軍民財物男婦頭畜非止一次<lb/>
<pb n="KR4e0177_WYG_004-6b"/>
將人口歸寨勒要老銀取贖本月二十八日續據右叅<lb/>
議楊儒呈報平茶長官司土官楊和原招鬼提寨苖賊<lb/>
龍老課龍董等五十名為兵近日縱回糾同蠟爾山逃<lb/>
苖龍角馬等夥約五百餘徒打刼萬山架梘豬樓山迷<lb/>
路瓮帕等處虜去男婦牛馬各計不等回寨本年五月<lb/>
初七日又據右叅議楊儒呈報四月二十五日寅時被<lb/>
龍塘鬼提等寨叛苖龍許保龍角馬等數百餘徒攻刦<lb/>
省溪囤殺人宰牛屯住至次日寅時方去本囤老幼男<lb/>
<pb n="KR4e0177_WYG_004-7a"/>
婦牛馬財物盡被刦訖時有土舍楊再仕倡率苗民追<lb/>
敵衝脱男婦百餘名口仍向前追赶未回及稱省溪旣<lb/>
破則銅仁思州印江等處亦必被害等因到臣臣節行<lb/>
彼處巡撫總兵及兵備等官添兵防守截捕及行撫苖<lb/>
官再行撫處并將各失事官員查究治罪干礙奏請者<lb/>
查明另叅外為照各賊恃險負固頻年猖獗流毒三省<lb/>
邊方累經奏請征剿未能得獲旋撫旋叛乘利出没臣<lb/>
欽奉勑諭近該貴州撫按官奏稱貴州地方惡苖據險<lb/>
<pb n="KR4e0177_WYG_004-7b"/>
大肆猖獗擬調近省官兵進剿但權無綂攝未免動分<lb/>
彼此乞要添設總督大臣居中調度庶得事體歸一事<lb/>
下該部議謂宜如所請今特命爾前去總督湖廣川貴<lb/>
軍務在於沅州駐劄爾宜查照該部題准事理計畫一<lb/>
應兵糧隨宜酌處若苖人稔惡弗悛爾即調督各省官<lb/>
軍大加征剿務要同心協力以靖地方事體重大者奏<lb/>
來定奪撫鎮以下官員悉聴節制俱得照例舉劾指揮<lb/>
以下不用命者以軍法從事欽此欽遵臣初到地方以<lb/>
<pb n="KR4e0177_WYG_004-8a"/>
苖亦人類未忍用兵布信曉諭冀其悔悟各苖初頗畏<lb/>
懼不出纔一兩月復肆行刦初間只是一二十名或四<lb/>
五十名所虜人口尚未敢殺害勒求敢贖追捕稍急輒<lb/>
稱願撫近則敢於聚衆至千百人徑入村落攻刦司治<lb/>
放火殺人撫諭非不諄切各賊姦猾反因招撫之意以<lb/>
逞其兇又探知該省兵力素弱錢糧艱缺倉卒出没力<lb/>
不能制公肆欺侮以示無忌防守之兵數至五千餘名<lb/>
月支行糧費用不貲聚之則地方廣闊照管不周分散<lb/>
<pb n="KR4e0177_WYG_004-8b"/>
則勢分力弱常被衝壊又兼湖苖雖已聴撫夷情多變<lb/>
不無觀望之心若貴苖就誅則湖苖之撫可固茍姑息<lb/>
貴苖則湖苗無所畏憚久必相效為非利害較然臣晝<lb/>
夜反覆思維若非㑹兵剿殺傾其巢穴剪其醜類則地<lb/>
方不得寧息臣謹遵照勑諭事理預行三省整搠人馬<lb/>
㑹計糧餉選委將領及行貴州巡撫總兵官將賊巢險<lb/>
易道路逺近賊徒多寡哨道分合備細畫圖貼説以慿<lb/>
㑹行分𣲖軍馬剋期進剿另具題奏外照得舊時各省<lb/>
<pb n="KR4e0177_WYG_004-9a"/>
㑹兵以一省為主事體不一嫌怨易生又軍需錢糧往<lb/>
往責望地主不能及時應付互相責望所以鮮有成功<lb/>
伏惟聖明洞見此弊總督之任猥及㣲臣無非欲奉揚<lb/>
天威申明灋令使事體歸一人情協同除積年根深之<lb/>
禍為永逺安寧之計臣又思方今苖患貴州最急湖川<lb/>
二省未及切身恐利害緩急既殊人情不無向背萬一<lb/>
臨時各守所見進退從違㣲有彼此則為上辜嚴命下<lb/>
攜羣情其弊又將使議論相持嵗月玩愒師老財匱如<lb/>
<pb n="KR4e0177_WYG_004-9b"/>
向日之誤事而後已此臣所為大懼也謹將欽奉勅諭<lb/>
同心協力㑹兵剿殺一應兵糧隨宜酌處事理備列條<lb/>
件干瀆天聴乞勅該部叅酌若於事理無礙轉行與臣<lb/>
通行三省大小衙門官員并各土官遵照庶灋一令信<lb/>
人知趨事而賊可平縁係苖情𦂳急乞用兵征剿事理<lb/>
未敢擅便為此具本専差千户翁思誠親齎謹題請㫖<lb/>
　　計開<lb/>
　　一舊規各處用兵以副叅遊擊都司等官一員領<lb/>
<pb n="KR4e0177_WYG_004-10a"/>
　　　哨布按二司官一員監之布政司官一員専督<lb/>
　　　軍前糧餉俱推選平日素有才望諳曉夷情地<lb/>
　　　利者其分領小哨分管糧餉等項府衞以下官<lb/>
　　　俱布按二司掌印官㑹推詳定聴用今三省㑹<lb/>
　　　兵地方廣逺除貴州外湖川二省合無於附近<lb/>
　　　貴州道分推委該道缺人方委别道其領兵官<lb/>
　　　先儘該省如該省缺人即推委鄰省務要熟知<lb/>
　　　夷情地利者軍前糧餉軍需器械之類該省各<lb/>
<pb n="KR4e0177_WYG_004-10b"/>
　　　支錢糧隨軍措辦自供其軍俱限八月終齊備<lb/>
　　　湖廣於辰州府四川於彭水縣貴州於鎮逺等<lb/>
　　　處等候尅期若故意延緩失誤軍機聴臣叅究<lb/>
　　　處治則事預易立不致臨期倉忙矣<lb/>
　　一查得貴州布政司只有銀三萬兩堪以動支糧<lb/>
　　　米甚缺除臣從宜計處外及照舊規湖川二省<lb/>
　　　毎年協濟貴州糧銀各三萬兩嵗嵗運解尚有<lb/>
　　　拖欠但此乃每年坐𣲖嵗用之數只勾一年支<lb/>
<pb n="KR4e0177_WYG_004-11a"/>
　　　給若移以供軍嵗用必缺貴州愈見艱難今三<lb/>
　　　省㑹兵軍前錢糧通融出辦湖川二省合無行<lb/>
　　　令查支倉庫相應錢糧隨軍供給其前協濟貴<lb/>
　　　州銀兩仍照歳例運解不許扣作今次軍餉以<lb/>
　　　致貴州嵗用不敷日後取予各執一端紛紛論<lb/>
　　　辯有虧事體<lb/>
　　一湖貴節年用兵俱調土兵各該土官挾賊為利<lb/>
　　　邀索無厭曲意從之愈加放肆且如軍兵行糧<lb/>
<pb n="KR4e0177_WYG_004-11b"/>
　　　毎月例只四斗五升兩廣土兵只支三斗惟湖<lb/>
　　　廣土兵於四斗五升之外又多索一倍每斗折<lb/>
　　　銀五分該銀二錢五分若兵一萬毎月該銀二<lb/>
　　　千五百兩湖廣上年調土兵三萬六千名毎月<lb/>
　　　該銀九千兩自進山至散兵共十五箇月共該<lb/>
　　　一十三萬五千兩是於行糧毎名四斗五升之<lb/>
　　　外又無故多費此一十三萬五千兩以與土官<lb/>
　　　也湖廣如此推之川貴可知土官髙坐營中計<lb/>
<pb n="KR4e0177_WYG_004-12a"/>
　　　日得銀只願賊在豈肯滅賊臣到地方即追究<lb/>
　　　其所以冒破錢糧縱賊不殺之故示以國法亦<lb/>
　　　頗悚懼合無今後行糧照例只與四斗五升其<lb/>
　　　加取一倍者通行革去候獲功日以為賞賚之<lb/>
　　　資功多從厚則土官利在殺賊不敢不用命矣<lb/>
　　一節年調土兵以剿賊而土官即私募苖賊以充<lb/>
　　　兵數所支行糧分給各賊且如賊首龍老課原<lb/>
　　　係奏内有名惡賊上年平茶長官司楊和招其<lb/>
<pb n="KR4e0177_WYG_004-12b"/>
　　　黨五十名以為兵以龍老課而征龍老課欺弊<lb/>
　　　至此近聞臣至乃縱回又夥合别賊為惡若復<lb/>
　　　調兵則又招去抵數如此賊豈有可盡之期土<lb/>
　　　官之中亦有素修行止者如永順宣慰彭明輔<lb/>
　　　之類其餘多頑愞無能其狡猾者不過一二人<lb/>
　　　若楊和其最也合無容臣將善者量行奬勸若<lb/>
　　　平時跋扈有名通賊貽患舉其尤甚者處治一<lb/>
　　　二則土官知畏令行於土官而賊不平者未之<lb/>
<pb n="KR4e0177_WYG_004-13a"/>
　　　有也<lb/>
　　　一㑹兵之要所據者哨道所信者剋期哨道既分<lb/>
　　　約㑹有期若一哨愆期不至則全軍為之撓敗<lb/>
　　　今三省之兵各從其邊界入哨剋期於千里之<lb/>
　　　外欲如期而至其責全在領軍與監軍等官合<lb/>
　　　無指揮以下違期者聴臣遵照勅諭事理以軍<lb/>
　　　法處治三司等官三日不至行令聴叅依律問<lb/>
　　　罪别委官代之使逗遛之弊革而軍政可肅也<lb/>
<pb n="KR4e0177_WYG_004-13b"/>
　　　一節年各處用兵紀驗功次多係巡按御史帶管<lb/>
　　　今兵端雖為貴州而動三省㑹合各効其功若<lb/>
　　　只行一省巡按紀功存削之際稍有輕重必致<lb/>
　　　煩言合無各省所獲功次除報臣軍門給賞外<lb/>
　　　一面類報該省撫按官巡按御史駐劄於附近<lb/>
　　　去處紀驗功次稽察軍前奸弊事完將功次各<lb/>
　　　自覈實奏報其軍前費用過錢糧管糧者亦造<lb/>
　　　報該省撫按官委官查刷庶奸弊無所容而人<lb/>
<pb n="KR4e0177_WYG_004-14a"/>
　　　知警矣<lb/>
　　　乞辭免疊賞疏<lb/>
奏為乞恩辭免重賞事准兵部咨該本部題為剿除地<lb/>
方劇賊事該巡按廣東監察御史黄如桂將臣原任提<lb/>
督兩廣軍務征剿廣州府連山縣地方劇賊斬獲功次<lb/>
覈實奏報本部覆題奉聖㫖這功次既查明白張岳陳<lb/>
圭各賞銀四十兩紵絲二表裏欽此欽遵備咨到臣照<lb/>
得臣先於嘉靖二十七年正月内為賀縣連山兩省交<lb/>
<pb n="KR4e0177_WYG_004-14b"/>
界盜賊往來流刦積有多年民受其害遵照原欽奉勅<lb/>
調事理督調漢土軍兵㑹合夾攻將斬獲功次縁由於<lb/>
本年四月二十日具本奏報該兵部覆題奉聖㫖賊冦<lb/>
盤據稱亂流毒地方征剿既平撫鎮官有功可嘉張岳<lb/>
陞都察院右都御史陳圭廕一子與做錦衣衛百户還<lb/>
各賞銀五十兩紵絲四表裏欽此欽遵臣於本年十二<lb/>
月二十日行至湖廣武昌府地方祗領欽賞當即望闕<lb/>
叩頭謝恩具本差百户陳經綸齎赴奏謝外臣切惟賀<lb/>
<pb n="KR4e0177_WYG_004-15a"/>
縣連山地方雖有彼此之分而調兵夾攻實同一事臣<lb/>
於事完奏報㨗音連山已在其中欽蒙聖恩陞賞優厚<lb/>
臣自揣㣲勞不足以上稱鴻恩方此懐愧豈敢此外更<lb/>
有希望今又蒙重疊加賜雖賞疑從予固聖主奬善之<lb/>
權而度功而受亦㣲臣奉職之義所有前項賞賜委係<lb/>
重疊臣私義實有未安所當控辭伏望聖恩収回成命<lb/>
將前賜臣銀兩紵絲停止俾臣得安愚分免於冒昧之<lb/>
譏臣不勝受恩感戴之至為此具本専差承差董忻親<lb/>
<pb n="KR4e0177_WYG_004-15b"/>
齎謹具奏聞伏候勅㫖<lb/>
　　　極陳地方苖患并論征剿撫守利害疏<lb/>
題為地方苖情事嘉靖二十八年二月十五日據貴州<lb/>
布政司分守新鎮思仁撫苖右叅議楊儒前到軍門稟<lb/>
稱各苖賊今年正月以來雖不大肆刦掠時常有十數<lb/>
為羣在於道路邀截行旅不絶該臣看得各賊因去年<lb/>
用兵耕穫失時今春乏食窮逼搶奪勢所必至就經行<lb/>
令該地方多方防備隨據湖廣守巡湖北道撫苖右叅<lb/>
<pb n="KR4e0177_WYG_004-16a"/>
政王崇兵備副使陶欽䕫呈稱鎮筸二司所管下苖寨<lb/>
諸苖俱如原撫市易耕種無異又該臣議照貴苖為惡<lb/>
本所當誅但中間善惡順逆亦有不同若不分别一槩<lb/>
誅殺恐及無辜開條告示刋發二省苖寨諭令已聴撫<lb/>
者照舊安挿未聴撫者許其改過自新一般撫納仍行<lb/>
各地方官嚴加防守去後訪得銅仁府地方黄蠟灘被<lb/>
苖刦虜市客米船又有一夥苖賊由田堧坪等處截路<lb/>
拏人往来驚懼道路多警及據銅仁差来義官席淮口<lb/>
<pb n="KR4e0177_WYG_004-16b"/>
報相同顯是各賊陽順隂逆乘隙出刦各該地方防守<lb/>
欠嚴以致出沒又不即行飛報坐視貽患切責湖貴二<lb/>
省衙門嚴加把截一靣行查出刦苖賊要見是何寨分<lb/>
某苖是何流土官管下縁何復行作叛㑹查明白呈報<lb/>
區處本年四月二十日方據撫苖右叅議楊儒回呈各<lb/>
賊糾衆出刦次數本年五月初七日又據撫苖右叅議<lb/>
楊儒分廵僉事范愛各呈為十分𦂳急苖情事内開惡<lb/>
苖龍許保等千餘攻省溪司衙門刦印殺虜等情本月<lb/>
<pb n="KR4e0177_WYG_004-17a"/>
二十九日又據叅議楊儒呈報苖賊龍許保寫帖一張<lb/>
挾要銀兩贖印并贖取人口又要官司供送糧草本年<lb/>
六月初七日又據僉事范愛呈稱首惡呉黒苖龍許保<lb/>
等糾拽各寨并湖廣蠟爾泠水逃苖及四川酉陽管下<lb/>
小平茶地龍菁地崩岑等寨惡苖四百有餘聲言要打<lb/>
茅坡龍敖思州府并印江縣朗溪長官司一帶地方呉<lb/>
黒苖守截糧船就打施溪長官司一帶又據叅議楊儒<lb/>
呈稱叛苖龍角者等各出刦縁由到臣該臣分投差官<lb/>
<pb n="KR4e0177_WYG_004-17b"/>
督調酉平二司原防守逃回土兵各一千名又督調湖<lb/>
廣永保二宣慰司土兵各二千五百名又督調貴州獨<lb/>
山州土兵五百名俱往銅仁及黄蠟灘地架等處與原<lb/>
撥軍兵相兼防守外照得貴州數年以来財力困竭盜<lb/>
賊縱横人情畏怯上下相蒙以賊為諱其初出刦勢不<lb/>
甚大則以為常事而不必報至殺虜已多勢不可揜則<lb/>
預憂叅究而不敢盡報及賊滿其所欲係纍載道時有<lb/>
漏脱尾獲而歸則以截殺奪回聳報地方積弊其来已<lb/>
<pb n="KR4e0177_WYG_004-18a"/>
久臣入境之初據各衙門呈報文書皆以盜賊斂戢地<lb/>
方無事為言惟雲貴各處公差人員經臣衙門往往稟<lb/>
求䕶送再四采訪乃知前賊原未戢斂不但銅平一處<lb/>
為然處處聞風肆出雲貴官道幾不敢行事勢已極<lb/>
理宜處置已將猖獗縁由及用兵條款開具奏請仍<lb/>
行該省守巡撫苖等官查勘節次刦掠事情據各<lb/>
陸續稟報前来中間尚有匿而不報報而不實及去<lb/>
年攻打省溪長官司衙門衝陷營堡虜去指揮張<lb/>
<pb n="KR4e0177_WYG_004-18b"/>
韶等已經叅奏追取未肯釋放法度日弛民生可哀任<lb/>
事之臣豈能無責叅照鎮守貴州總兵官白泫分守撫<lb/>
苖右叅議楊儒分巡僉事范愛守備以都指揮體統行<lb/>
事胡寧俱有地方之責難逃玩冦之罪相應處治以警<lb/>
偷惰但念其兵糧困乏力有所制况目下添兵稍多糧<lb/>
運不乏地方防備急在用人其白泫楊儒范愛係原奉<lb/>
欽依帶罪殺賊人數其守備指揮胡寧庸陋貪汙見以<lb/>
贓敗雖非失事亦該罷黜如蒙乞勅該部再議將白泫<lb/>
<pb n="KR4e0177_WYG_004-19a"/>
等量加罰治仍令戴罪殺賊胡寧亟行黜革員缺推補<lb/>
庶軍政少申偷惰知警臣又照得前賊驕恣不容不征<lb/>
臣前次所奏大略已具但恐議者猶以山菁深險賊勢<lb/>
勁悍難於収功為疑其稱為制馭良策者不過曰撫曰<lb/>
守及割地以與土官使自為守三策而已此皆似是而<lb/>
實未中事機何也嘉靖二十四年春賊勢猖獗左布政<lb/>
使石簡親詣銅仁招撫既給以魚鹽又犒以花紅牛酒<lb/>
又以防守地方為名計口而給之糧巨魁龍許保給以<lb/>
<pb n="KR4e0177_WYG_004-19b"/>
冠帶又選㓜苖一名充生員賊所需索無不應付如奉<lb/>
驕子懼失其意可謂委曲之極而糧纔入手復出刦虜<lb/>
未及一年勢愈驕蹇至於今日動言得糧而後聴招此<lb/>
以姑息為撫無益而反釀患之明驗也嘉靖二十七年<lb/>
掣兵之後調漢土軍兵五千五百九十名以守銅仁府<lb/>
城又調酉陽宣撫司土兵一千名防守地名小橋平茶<lb/>
長官司土兵一千名防守地名毛口皆賊出没要路又<lb/>
招凱里司土兵等龍必昇兵一千名住耕防守地架地<lb/>
<pb n="KR4e0177_WYG_004-20a"/>
方皆賊出入要路甫經一月小橋毛口孤陷賊巢道路<lb/>
險逺糧運不給土兵擅自掣散龍必昇兵亦為賊所衝<lb/>
潰歸府城府城軍兵日久乏食逃亡數多并龍必昇兵<lb/>
僅存四千五百四十員名夫兵多則苦於乏糧兵少又<lb/>
不足分布控扼賊路則賊所必攻聚於府城則緩急難<lb/>
應此以支吾為守無益而徒耗費之明驗也至於給地<lb/>
土官使自為守之説為不可者葢湖貴苖蠻與兩廣猺<lb/>
獞不同兩廣如古田府江羅旁諸賊皆散漫無統故或<lb/>
<pb n="KR4e0177_WYG_004-20b"/>
欲立土官以管攝之臣往提督兩廣親詢各土官無敢<lb/>
應承者以其難也若夫湖廣諸苖見有該管土官寨落<lb/>
分明當其糾合為惡若不知有該管土官及或勢窘就<lb/>
招非用該管土官招之不信葢其相攝服數百十年雖<lb/>
禽獸暴戾其本原之念亦有不盡泯者若舎其舊管而<lb/>
使之服屬他人非惟各苖未肯甘心亦恐原管土官<lb/>
隂相煽動激成禍變今鎮筸就撫諸苗已服其土官管<lb/>
束惟貴州銅平尚爾驕恣計二司之苖名數不多若分<lb/>
<pb n="KR4e0177_WYG_004-21a"/>
兵深入傾其巢穴誅其魁渠其餘黨必震慄願招迨其<lb/>
求招然後分遣原管土官就往撫之使之樹恩其土民<lb/>
原不從賊而為賊所攻流散他處俱招回復業蠲逋負<lb/>
省苛征使依土官居住以厚其勢循習既久則諸苖皆<lb/>
可化為良也顧處之何如爾故臣愚見以為決須用兵<lb/>
征剿然後撫可定守可固分背經理方得就緒故敢拳<lb/>
拳以用兵為言若畏避勞煩隨衆茍安給食以撫添兵<lb/>
以守豈無嵗月之安終非長久之計於臣私計便矣其<lb/>
<pb n="KR4e0177_WYG_004-21b"/>
如地方生靈何哉臣所不敢而亦有所不忍也伏惟皇<lb/>
上神謨雄㫁燭見萬里乞勅該部查臣先今奏詞覆議<lb/>
上請特賜允行三省地方不勝幸甚縁係<hi>云云</hi>
　　　　謝賜銀幣疏<lb/>
奏為恭謝天恩事本年八月十六日據臣原差齎本承差董忻齎<lb/>
到通報一帙内開六月十八日該臣一本為乞恩辭免<lb/>
重賞事奉聖㫖已賞了不准辭該部知道欽此欽遵隨<lb/>
據兩廣聴用千户陳經綸捧到欽賞銀四十兩紵絲三<lb/>
<pb n="KR4e0177_WYG_004-22a"/>
表裏臣當即望闕叩頭謝恩祗領訖臣夙荷寵靈屢<lb/>
膺藩寄嵗月荏苒功實未加叨御府之珍藏迨兹三鍚<lb/>
瞻天顔於咫尺惟切中兢伏惟皇上恩浹宇内念軫邊<lb/>
方事有備而無患勞雖㣲而必録恩波所及嶺海廻日<lb/>
月之光仁聞中孚湖湘見豚魚之感矧兹夷醜敢負生<lb/>
成臣志切馳驅義無還顧縱擒如策愧攻心之未能威<lb/>
信兼施庶執信之可必不勝受恩感激之至為此具本<lb/>
耑差指揮王官親齎稱謝謹具奏聞<lb/>
<pb n="KR4e0177_WYG_004-22b"/>
　　　奉勑切責謝恩疏<lb/>
奏為謝恩事嘉靖二十九年四月初七日辰時准兵部<lb/>
差百户尚旻齎捧勅總督湖廣川貴軍務都察院右都御<lb/>
史張岳近該巡按貴州御史張雨題稱印江縣治被惡<lb/>
苖龍許保等攻陷將知縣徐文伯等虜去殘害生靈震<lb/>
驚逺邇爾受専命調兵征剿日久不見平定今却愈肆<lb/>
猖獗顯是爾等不能協謀制變所致據法本當重治但<lb/>
念𦂳急用人之際姑從寛降勅切責著令戴罪管事爾<lb/>
<pb n="KR4e0177_WYG_004-23a"/>
宜遵照前㫖作速督率官兵相機征剿務要刻期平靖<lb/>
以安地方如或仍前怠忽致誤軍事必罪不宥故勅欽<lb/>
此欽遵臣當即望闕叩頭謝恩開讀祗領外照得貴州銅<lb/>
平苖冦為惡多年臣恭受明命督師徂征愧無折衝禦<lb/>
侮之材又牽於招安防守之議謀乖而事不集日久而<lb/>
賊愈肆至於攻刦郡邑執辱官吏生民受其荼毒地方<lb/>
為之恐動皆臣措處無策節制欠嚴所致當伏重罪<lb/>
死無所辭伏蒙聖恩寛大貸其餘生俾圗後效特賜<lb/>
<pb n="KR4e0177_WYG_004-23b"/>
勅書戒諭深切責以協謀制變刻期平靖皆洞見前此<lb/>
異同因循之弊俾各洗心一意趨事赴功葢湟中屯田<lb/>
之策初亦譁於衆口元和伐蔡之役功竟成於獨斷矧<lb/>
兹殘冦又非昔比曰撫曰守持議累年語及征剿以難<lb/>
為解更有難者將若之何臣雖駑鈍實切羞之謹當遵<lb/>
奉勅書督率將士今大火過中秋氣將臨乘時進兵分<lb/>
哨深入三面夾攻若此賊不平臣有何面目可復奉勅<lb/>
書以對將吏拳拳愚忠必滅此賊以盡報答而後已伏<lb/>
<pb n="KR4e0177_WYG_004-24a"/>
望聖明俯賜矜察臣不勝受恩感激憤發之至<lb/>
　　　保留叅將石邦憲疏<lb/>
題為乞恩保留謀勇將官保全危急孤城事臣於嘉靖<lb/>
二十四年四月十九日准兵部咨為走報十分𦂳急苗<lb/>
情事照得添設分守湖貴鎮筸銅仁等處地方右叅將<lb/>
署都指揮僉事石邦憲近該巡按貴州監察御史張雨<lb/>
叅劾本部覆題節奉聖㫖李夢祥林斌楊儒石邦憲都<lb/>
著巡按御史提了問員缺該部即行推補欽此欽遵所<lb/>
<pb n="KR4e0177_WYG_004-24b"/>
有前項員缺從公推舉得署都指揮僉事樊世諒李英<lb/>
俱各相應題奉聖㫖是有㸃的依擬用欽此欽遵内樊<lb/>
世諒有㸃備咨到臣欽遵臣看得叅將乃要𦂳將領正<lb/>
值苖情猖獗不可一日有缺備行石邦憲暫在銅仁防<lb/>
備不許擅離一面行文催促樊世諒赴任隨據銅仁府<lb/>
申據鄉官監生生員封縉陳時謨等六十四員名呈為<lb/>
前事切縁本府地方節被鎮筸銅仁惡苖刦害禍極慘<lb/>
酷雖經各官屢年征剿或因偏執己見而智謀不協或<lb/>
<pb n="KR4e0177_WYG_004-25a"/>
因畏難推託而姑息同風遇有事變却乃多方彌縫以<lb/>
致釀成大患本府孤懸虎口不絶如綫近於上年十月<lb/>
内石叅將到任以来駐劄本府本官痛切事勢大壊民<lb/>
害日深隨即申明號令晝夜綜理不避艱險親臨一切<lb/>
𦂳要闗隘撥兵防守沿城壕塹淤淺去處監督兵夫挑<lb/>
濬重夾響籬安籖布荆下弔設穽自捐廩糧銀兩鼎立<lb/>
望樓四座修葺損壊串垜中築子城以便用武又於南<lb/>
岸漁梁頭衆思塘黄蠟等處築堡開濠劄營防禦且<lb/>
<pb n="KR4e0177_WYG_004-25b"/>
見在哨兵寡呈請召募打手鄉兵日加操練鼓舞鬭志<lb/>
親統發哨各處要路分兵伏捕如各苖攻刦邑梅石阡<lb/>
等處本官身先士卒前去遏截敵殺陸續擒斬有名苖<lb/>
賊龍角者龍打岩等三十餘名顆又攻破罵勞苗寨奪<lb/>
回被虜男婦四十餘名口葢自二十三年之後我兵不敢<lb/>
加兵於賊是以猖獗無忌至今始一挫之苖賊聞風畏<lb/>
威盡行潛避菁谷不敢出没本府孤城暫爾茍安皆由<lb/>
本官保障之功近蒙明㫖以印江失事逮及本官去任<lb/>
<pb n="KR4e0177_WYG_004-26a"/>
士民聞之莫不相向垂淚本官在銅仁一日地方則有<lb/>
一日之安去銅仁一時地方即有旋踵之禍今有本官<lb/>
保全銅仁尚以印江之事坐累若無本官將来不惟失<lb/>
一銅仁其流禍肆毒尤有不可勝言者縱有新任官員<lb/>
急難措處伏為俯察下情憫念本府地方連年受害乞<lb/>
轉達天恩保留本官姑容戴罪仍以原職駐鎮本府殺<lb/>
賊候大征事完之日方行聴理庶使事機易於就緒地<lb/>
方早安等情及據銅仁長官司十洞土著殘民楊稠楊<lb/>
<pb n="KR4e0177_WYG_004-26b"/>
文學等訢為懇乞奏留謀勇將官剿除惡苖以靖地方<lb/>
以安生靈事該府據前呈訴議照鎮筸銅平苖賊歴年<lb/>
積惡流刦地方葢因將領非人茍延嵗月虚費錢糧以<lb/>
致猾賊愈加兇狠自叅將石邦憲到任以來因見地方<lb/>
大壊極敝殘民荼毒倒懸竭力盡心改絃易轍號令整<lb/>
嚴賞罰明信内則修理城垣外則防守隘路各苖知畏<lb/>
濳避深山閒或出刦即行截撲數月以來屢獲戰功城<lb/>
中暫獲稍安流民相繼復業且熟知地理諳曉夷情身<lb/>
<pb n="KR4e0177_WYG_004-27a"/>
先士卒不避艱險年力精壯才識明敏似此將官誠不<lb/>
多見前者印江失守委的罪責難辭但數千之兵俱經<lb/>
本官多方調停漸有紀律傳聞諸苖頗有懼心今各寨<lb/>
正缺食用正宜進取之時少添兵糧成功可必本官一<lb/>
去各兵失主自難鈐制後雖有繼之者終不如其相信<lb/>
之深驅使之易也况孤城切近賊巢賊之垂涎已非一<lb/>
日近賴本官方得保全本官朝離銅城夕陷軍散于前<lb/>
賊乘于後理勢必至其受禍不特印江石阡而已剥床<lb/>
<pb n="KR4e0177_WYG_004-27b"/>
及膚深為可憂合無軫念危城殘民受禍至深功在垂<lb/>
成事咸就緒乞行本官照舊用心綜理以俟大舉以收<lb/>
全功不得以去留變志姑待事寧聴候領罪等因開申<lb/>
到臣續又節據龍里鎮逺等八衛所戍守銅仁旗軍戴<lb/>
云八劉興九涂佑等告為懇乞存留能幹官員以平惡<lb/>
苖以恤戍苦事銅仁長官司申為懇乞奏留謀勇將官<lb/>
剿除惡苗以靖地方以安生靈事省溪長官司申為保<lb/>
留賢能將官彌迫禍以甦倒懸事委官普安衛經歴黄<lb/>
<pb n="KR4e0177_WYG_004-28a"/>
國聲呈為乞恩保留智勇將官以安地方事烏羅長官<lb/>
司申為乞恩姑留鎮守重臣以剿判苖以安邊境事提<lb/>
溪長官司申為乞賜保留將官鎮守地方以安生靈事<lb/>
據各申訴俱要存留本官鎮守地方候大舉事畢聴其<lb/>
領罪等情到臣及據舊任叅將石邦憲呈該臣前行本<lb/>
官仍在銅仁駐鎮候新任叅將樊世鯨到任方許離任<lb/>
非敢不遵但念奉提誠恐苖賊出没人心懈怠罔聴進<lb/>
止難於約束合無委官前来管理容令卑職回衛聴候<lb/>
<pb n="KR4e0177_WYG_004-28b"/>
提問臣因樊世鯨久候不見赴任即今秋期大舉急在<lb/>
用人只得行令本官仍在銅仁暫候一面督兵防守屢<lb/>
據本官呈報擒斬功次及生擒龍許保親弟龍光照等<lb/>
俱行該道紀録案候另行外臣查得分守鎮筸地方叅<lb/>
將先該勘處夷情都御史萬鏜奏設原擬責任於麻陽<lb/>
駐劄在湖廣則常徳辰州沅州九谿永定施州六衛永<lb/>
順保靖二宣慰司施南散毛忠建容美等宣撫司筸子<lb/>
坪五寨等長官司及鎮筸九永二守備屬焉在貴州銅<lb/>
<pb n="KR4e0177_WYG_004-29a"/>
仁平頭省溪烏羅思州施溪黄道溪等長官司及銅仁<lb/>
守備屬焉其切近貴州地界如四川酉陽宣撫司平茶<lb/>
邑梅等長官司亦皆屬其節制為照叅將石邦憲近因<lb/>
貴州思南府印江石阡失事兩次城池兵馬非其統屬<lb/>
責任而賊出不能遏截以致出巢刦掠罪果難辭應該<lb/>
欽奉明㫖回衛聴候提問原銅仁一帶地方苖賊出没<lb/>
緊闗重地本官隄守已有次苐值今正在大舉之期新<lb/>
任叅將樊世鯨未到豈可輕縱本官擅離不無有悮事<lb/>
<pb n="KR4e0177_WYG_004-29b"/>
機及照銅仁頻遭苖患軍民逃散十分狼狽商旅絶跡<lb/>
糧運不通自本官到任以来修舉廢墜召集逃亡内築<lb/>
子城外設濠塹鼓舞士卒搗巢截殺擒斬多功俘獲亦<lb/>
衆商旅始集糧運得通地方賴以保障一聞去任屢有<lb/>
申訴臣叨任督兵急在將材取其所長既有見聞不敢<lb/>
緘黙如蒙皇上軫念地方苖情𦂳急用人之際乞勅兵<lb/>
部再加酌議俯順士民之情將叅將石邦憲姑留戴罪<lb/>
専在銅仁地方駐劄殺賊贖罪事畢仍行提問具奏定<lb/>
<pb n="KR4e0177_WYG_004-30a"/>
奪其新任叅將樊世鯨查照原議只在麻陽駐劄提調<lb/>
湖廣一帶事後應否去留通行議處縁係乞恩保留謀<lb/>
勇將官保全危急孤城事理未敢擅便為此具本専差<lb/>
承差楊勝春親齎謹題請㫖<lb/>
　<lb/>
　<lb/>
　<lb/>
　<lb/>
<pb n="KR4e0177_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小山類稿巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻七</head> <lb/>
    <p>
<pb n="KR4e0177_WYG_007-1a"/>
欽定四庫全書<lb/>
　小山類稿巻七<lb/>
　　　　　　　　　　　　　明　張岳　撰<lb/>
　書二<lb/>
　　　答邵端峰提學<lb/>
某村居寂寞傾注教沃嚮疑車從由仙谿入永春故不<lb/>
及奉迓然亦以小嫌之故未超脱也承諭余先生推原<lb/>
大禮不定歸於吾軰講學之不精固然學之精㣲未可<lb/>
<pb n="KR4e0177_WYG_007-1b"/>
遽議然至於三綱五典所以繫天常立人極者雖匹夫<lb/>
匹婦莫不知其當然而學士大夫憑藉私心文以經典<lb/>
迎合附會貽禍悮朝而無所忌憚此豈但其講學不精<lb/>
有以誤之哉雖然其發有源其流有漸至今則皆揚其<lb/>
瀾而助之者也余先生云云殆有所指執事謂之公案<lb/>
則分别主從者想已有定論矣恨未悉聞某淺陋駁雜<lb/>
未有端緒方將承學於先生長者以教其所不及豈敢<lb/>
輕易立説自取不韙盖古之立言隨其所得皆必有所<lb/>
<pb n="KR4e0177_WYG_007-2a"/>
自信於心而無疑然後敢筆之於書如荀楊諸子其言<lb/>
雖未精而亦不害其為自信也今之立言者果皆能自<lb/>
信於心乎哉無是心而敢於立説某嘗推其類以為異<lb/>
汨沒聲利者㡬希而又何暇論其言之是非哉執事醇<lb/>
學奥文雅重當時每侍教論及此事未嘗不懇切感慨<lb/>
異於徒騰口説者執事而不為誰當為之乃以見屬不<lb/>
敢當不敢當去嵗僣易數言方懼督過顧蒙謙挹借奬<lb/>
仰歎無已平生於知巳茍有所聞而不面告心常歉焉<lb/>
<pb n="KR4e0177_WYG_007-2b"/>
以為未盡及既告之後又常悔之此一病痛亦自不小<lb/>
執事之不罪之也其亦有以終教之乎願學願學<lb/>
　　　與前侍御馬師山<lb/>
某草率為此一行甚覺無謂到此愈悔之亦曽與吏部<lb/>
求一散地徃南京當道者拘於年資未敢相信不知吾<lb/>
人仕進惟其才力所宜與心之所安者何如一切格以<lb/>
文法眞可笑也向日處京師三四年其時朝廷雖甚多<lb/>
故然縉紳習尚猶頗近正其最下不過依狥茍且求為<lb/>
<pb n="KR4e0177_WYG_007-3a"/>
好官爾固不敢文飾姦言闔闢鼓弄立黨相擠顯肆無<lb/>
忌如今日也彼甘心破顔而為之者不足責矣吾輩之<lb/>
中至有棄其平生而隂附之者亦有坐持兩端彼此觀<lb/>
望以為他日地一時掩覆初若不覺而其心術不端趨<lb/>
向不定將積習敗壞至率獸食人乃已甚可懼也時事<lb/>
既非吾力所及祖母老母俱垂白在堂石田茅屋之閒<lb/>
豈無可容身者南京之志不敢中止縱不可得亦當别<lb/>
尋一事作歸計爾二舍弟在書院朝夕甚蒙指教恐其<lb/>
<pb n="KR4e0177_WYG_007-3b"/>
不知此意乞呼来語之幸幸<lb/>
　　　與唐啓東韶州<lb/>
某初筮仕試事膳部與執事處者累月地親辱愛最多<lb/>
别去不相聞又數年去年来京途中聞執事已擢守韶<lb/>
州政聲日逾嶺而北聞其政如見其人也慰寫何如先<lb/>
人向日曽備數知韶之英德為宋唐子方立祠其始盖<lb/>
顓欲爼豆唐公既而思之終始三百年名賢遷謫居是<lb/>
地如鄭監門洪奉使輩髙風峻節與唐直相上下方欲<lb/>
<pb n="KR4e0177_WYG_007-4a"/>
稽牒按史舉其可祀者並唐祀之其祝號之稱位列之<lb/>
敘牲幣之數俱欲更有詮定而不幸抱疾以終不肖孤<lb/>
盖痛心焉竊聞此邑荒陋僻逺其流風文物無能與他<lb/>
邑比獨以數賢嘗遊之故至今山水猶自生輝此祠若<lb/>
立豈惟足以勸率邦之人與夫仕於此者使之有所勉<lb/>
慕興起而凡遷人逐客瞻拜祠下思古人之所樹立如<lb/>
此亦足以慰其去國懷鄉之思名教所繫似非輕淺當<lb/>
先人作縣時郡大夫周先生子厚也先人幸支持嵗餘<lb/>
<pb n="KR4e0177_WYG_007-4b"/>
不甚得罪其士民其士民亦頗安先君至身沒而怨不<lb/>
興者周先生之愛居多夫事有可為而力又能為之固<lb/>
無問前人與我故敢舉先人未就之事以告伏惟裁擇<lb/>
不宣<lb/>
　　　與邵端峰大叅<lb/>
去嵗有校官自湖廣回辱遞所賜小録伏枕窮鄉不得<lb/>
接見其人詢問起居想寒暄保嗇自有道者餘事雖不<lb/>
必扣之来人亦可意領惟道術時事所繫於消長盛衰<lb/>
<pb n="KR4e0177_WYG_007-5a"/>
執事之所深憂欲言而某所願虚心聴受者乃邈焉經<lb/>
越嵗時不得以一札相告語奈之何其無拂鬱于中邪<lb/>
昔之倡為一道德同風俗之説鼔天下好異者而從之<lb/>
既以深入人心其餘波且漫及廟堂矣及其聲勢相軋<lb/>
操戈入其室者乃出於異時相嚮慕之人盖邪説詖行<lb/>
之不足恃如此夏敦夫所謂紛紛相崇尚者果何如邪<lb/>
古今一轍良可歎也某初丁先祖母憂歸未抵家先妣<lb/>
亦復不幸哀疚㷀㷀志慮荒落仰惟執事平日教愛之<lb/>
<pb n="KR4e0177_WYG_007-5b"/>
深悚然愧懼而已不知何日可以相見盡所欲言臨風<lb/>
不勝傾仰<lb/>
　　　與林次崖提學<lb/>
自吾兄有嶺南僉憲之命逾一年矣憂病多時不及作<lb/>
書奉問方以為念昨聞即轉彼中提學而自京師来者<lb/>
多言吾兄曽疏言八事不能舉其欵目獨言京師人口<lb/>
多藉藉稱道吾兄不出則已出必有大建明是二者皆<lb/>
可賀然所望於吾兄而欲為之賀之者當不止是古今<lb/>
<pb n="KR4e0177_WYG_007-6a"/>
聖賢極力説一㡬字自吾身之辭受出處以至人才之<lb/>
賢否邪正政事之得失是非差之毫釐杪忽甚至治亂<lb/>
安危之所以判莫不在此若於此判決得精則所謂似<lb/>
賢而否似正而邪似是似得而實不勝其謬者皆不能<lb/>
惑而吾之所以持身與所以處世應變於是乎皆有定<lb/>
據而可不至於悔吝矣昔之君子其能辨乎此者其大<lb/>
節固已光明俊偉猶足欽乎百代若夫辨之不精意以<lb/>
為善而為之以卒陷於悔吝者亦豈少哉此正吾人今<lb/>
<pb n="KR4e0177_WYG_007-6b"/>
日所當深講者也以吾兄在嶺南又有風化之責故漫<lb/>
及之千萬炤察所陳八事可相示否餘惟及時自愛<lb/>
　　　與聶雙江蘇州<lb/>
昨會閒覺得泛譚大多於尊兄去就一節殊未縷悉比<lb/>
歸復思之有不容黙者輒復云云大抵今之論出處者<lb/>
只被一人先開口説要打破利名關不戀官職地位已<lb/>
自占得髙了所以下面更有合商量處纔與商量似乎<lb/>
勸人做官勸人遷延避就以規時好與先開口者題目<lb/>
<pb n="KR4e0177_WYG_007-7a"/>
大不相湊泊只得和説合該飄然逺逝乃為能以氣節<lb/>
相激昂不隳落時俗一等見解某以為如此者皆是以<lb/>
虚名相從臾而中未必然茍焉為欺而已使於義決不<lb/>
容不去而其人尚愛戀不能決舍為朋友者豈得不以<lb/>
大義責之使之速去以成其美設若於義尚在可以去<lb/>
可以無去之閒則當權其輕重處之若去重於可以不<lb/>
去也寧可以去過去雖似激似迂然尚為不失己若過<lb/>
於無去則將為何如人哉若不去重於可以去也則自<lb/>
<pb n="KR4e0177_WYG_007-7b"/>
當不必去就其職事為之竭誠順理以無愧於不去之<lb/>
本心而已此義平正縝密豈容以一毫意氣参其間若<lb/>
尊兄之事則只有三分可以去七分似不必去夫吾之<lb/>
命受於君父者也得罪於君父當去君父未必知其當<lb/>
權者以勢凌辱之當去幸是二者之免而身且多病不<lb/>
能舉其官矣亦當去若其他則愛人不親反其仁治人<lb/>
不治反其智禮人不答反其敬苗頑逆命舜禹益所以<lb/>
相告警者惟欲負罪引慝致謹於一念滿謙之㡬而已<lb/>
<pb n="KR4e0177_WYG_007-8a"/>
聖賢心法昭然可師尊兄今日欲去只有體弱多病一<lb/>
節可對人言耳在禮律亦有在告告滿之文豈得一疎<lb/>
就道即掉臂而行以悻悻面目而對姑蘓之士民恐於<lb/>
義未為得也望尊兄更審思之若曰吾惟拚此一去就<lb/>
所請不允他日議其擅離之罪亦不過禠職閑住爾此<lb/>
直是平空中横發一箇客氣下既逆料士民以為不必<lb/>
吾信上又逆料廟堂以為不必吾從邀一罪名在身以<lb/>
為去就之端甚不可甚不可方今人才雖多然求其有<lb/>
<pb n="KR4e0177_WYG_007-8b"/>
經世之心不尚空譚者如尊兄能得㡬人就使困在沙<lb/>
泥尚當洗㧞而出之况猷為己著駸駸可望於大擔負<lb/>
不止如蘓州者豈可以虚名相從臾而茍焉謾説去以<lb/>
為欺而已哉某以為前疏既在道不可追矣望兄趂此<lb/>
閑居省思慮飬精神時親藥餌自輔以聴進止之命若<lb/>
命未許歸而貴體亦完復可以涖事則不必決於一去<lb/>
以為髙簿書聴斷之間自有一叚脱然塵埃之表處在<lb/>
尊兄更不待言也舟中熱握管甚艱不能悉悉餘惟自<lb/>
<pb n="KR4e0177_WYG_007-9a"/>
愛<lb/>
　　　答鹽道李古冲<lb/>
春閒辱枉教書跧伏邉郡習懶成僻乆不能顓啓奉候<lb/>
昨提舉司差吏囬又辱手翰督教以所不及殊切惶愧<lb/>
比日伏審尊候調攝清勝提學道帶管公移亦行至此<lb/>
想不乆當即眞不但以暫煩也辱示宣城志書製裁古<lb/>
雅脱去近日一種浮蔓之習甚善大槩此書只載一方<lb/>
故實以備觀覽耳當事得其實使入境而問政俗者一<lb/>
<pb n="KR4e0177_WYG_007-9b"/>
展巻可盡古四方之史意亦如此非欲人於此論文以<lb/>
課工拙也近来秀才伎倆太多畧一舉筆便要將許多<lb/>
識見堆入裏面故體裁愈新愈備而愈不足觀又有欲<lb/>
反其所為者毎一事只書三兩句此春秋謹嚴書法也<lb/>
亦謬元本且留在此暇中再為一一㸔過鹽丁陳横山<lb/>
責丁於田其初只欲抑大戸之詭税者爾不知田之去<lb/>
留無常而丁引一定難以卒改異日田去丁存有無窮<lb/>
貱納之苦一時思想偶不及此東莞黄田兩塲某所編<lb/>
<pb n="KR4e0177_WYG_007-10a"/>
量為豁免者甚多其他若税鹽差役及均派柵甲數事<lb/>
横山所議多有可采者某舊有一議欲悉查出沙田謂<lb/>
以田辦鹽如民田之以畝科税此法若行則小民之有<lb/>
引無業者稍可輕減而大戸之白地煎鹽而無課者必<lb/>
多方沮撓之但委任得人亦不難行也試檢看何如昨<lb/>
見報九廟後又興大役滿朝將順無一人肯以利害為<lb/>
明主言者豈皆有吾君不能之懐邪可歎陸提舉行謹<lb/>
此奉布且謝来教之勤惟炤納幸幸<lb/>
<pb n="KR4e0177_WYG_007-10b"/>
　　　與黄泰泉<lb/>
廖教官行附問左右想已逹樂器昨奉報草略未盡盖<lb/>
此方僻極且陋其聲音之節習而能知者殊少其數與<lb/>
義更不待論也若樂噐修拾齊整而無知音者以教之<lb/>
亦虚噐爾不知三學之中或從遊之士有善此者否望<lb/>
為訪定指示寥教官延請同来不敢指望一一中節但<lb/>
鏗鏘鼓舞依稀成箇次第亦足新邉方人耳目也志書<lb/>
已獲一見只開巻第一葉有分野不如不分月分月不<lb/>
<pb n="KR4e0177_WYG_007-11a"/>
如不分職之語漫不省其何謂又曰未可以惟日惟月<lb/>
惟嵗而因以自畫則一部洪範皆當廢棄而王卿士師<lb/>
尹任其率意妄為無復體統職分可守又引月令中星<lb/>
數句以為傳心要法則呂不韋真勝似箕子周公矣此<lb/>
事本不足道可惜費許多錢糧而某又不幸虚掛一名<lb/>
深懐石工之愧也漫論及此勿為不知者道靖難録又<lb/>
寫得一本託陸平川讀過一遍想無差誤又從渠得黄<lb/>
鉞傳今并元本附去可補入此天地間大公案得尊兄<lb/>
<pb n="KR4e0177_WYG_007-11b"/>
為之表白一番死者生氣勃勃然真足立頑起懦視世<lb/>
之媕阿任數欺君誤國以取富貴者乃犬彘之不如也<lb/>
欲作數語附其後屬此鬱熱未能候秋深稍暇當為之<lb/>
内閣虚位而銓曹屬之許公此何謂也豈下面又有求<lb/>
進者上意姑定此以杜覬覦邪有聞幸以見告餘惟炤<lb/>
亮<lb/>
　　　與王湛泉選部<lb/>
曏經姑蘇嘗一望見顔色時行役匆匆未能深有所咨<lb/>
<pb n="KR4e0177_WYG_007-12a"/>
請盖既乆而浮踪靡定雖欲聞執事之聲光亦不可得<lb/>
矣不謂疎庸過蒙記録鄖陽承乏逾出分外但相知皆<lb/>
竊歎執事為國用人之盛心而某自愧不足以當之也<lb/>
雖然今天下人材雖經摧折剥落之餘其間能卓然自<lb/>
樹逺過於某而淹滯特甚者所在相望夫疎拙如某者<lb/>
尚蒙採録則其自樹逺過於某而淹滯特甚者豈復有<lb/>
遺舉哉此某所以為縉紳喜不但為區區致其私謝而<lb/>
已至荆州方聞江右之報已入境無辭去之理亦為喻<lb/>
<pb n="KR4e0177_WYG_007-12b"/>
月梧候代日乆也齎奏人行謹此附布區區<lb/>
　　　與山西廵撫曾石塘<lb/>
於執事非一日之仰而踪跡疎逺未能通姓名於左右<lb/>
春間方圖走書濟上復承移節太原長城之倚天街以<lb/>
南實藉風猷而某所為嚮往之私愈不能已比日夏景<lb/>
正熱伏惟尊候清勝徃年平陽聶守方多事之時衆歸<lb/>
其有應變之功及事定之後則又以文法深求其罪此<lb/>
一聶爾其功其罪前後殊論豈世俗之好惡有難槩之<lb/>
<pb n="KR4e0177_WYG_007-13a"/>
也亦其不遇相知者邪然今有執事在上方將千金以<lb/>
市駿馬之骨而使真馬辱於泥塗江右諸公毎見者多<lb/>
譚此事又以為非執事無可告者某故不自揆於通問<lb/>
之初略伸其意外諸友書并小冊一帙并奉諒執事於<lb/>
是非之際已有定論亦不待此也未間千萬以時為國<lb/>
自愛不宣<lb/>
　　　與福建按院何古林<lb/>
漳宼乆知其必有此寒舍聚族海濵力不能遷因循以<lb/>
<pb n="KR4e0177_WYG_007-13b"/>
待禍此㡬事不敏之過也然聞此宼自五月即徘徊於<lb/>
莆恵之間若水寨把截嚴謹地方候望分明軍衛有司<lb/>
略出百十人耀虚聲為居人倚重其禍尚可不至此且<lb/>
聞宼非有部伍行隊也三三五五星散搶擄舍舟楫之<lb/>
長技登陸走數十里無敢禦者盖承平乆矣然蠱極必<lb/>
飭豈可謂其飄忽徃来付之無可奈何遂已愚意謂此<lb/>
宼腴於刼掠之味未必肯散且人多跡露勢亦未能遽<lb/>
散踪跡可尋大約惟嚴號令信賞罸聨水寨舟師依舊<lb/>
<pb n="KR4e0177_WYG_007-14a"/>
法會哨截捕此外調福清四澚莆禧吉了釣船晋江石<lb/>
湖漳州𤣥鐘船數百艘給之糧餉重其賞格分布哨道<lb/>
與舟師相幇盖此輩海上累與宼角宼頗畏之又海濵<lb/>
之人慣水儘有精壯可用者恨宼入骨欲致死於宼亦<lb/>
樂為用但平居患無舟楫又患官府不為作主而不敢<lb/>
動若募其願行者授以糧食器械分配各船或就用其<lb/>
地方本船使與調用船相幇其噐械短海上兵勢不相<lb/>
及火器最急弓弩次之石子又次之如鉄蒺藜泥罐之<lb/>
<pb n="KR4e0177_WYG_007-14b"/>
類皆不可少凡此皆官為處給但統領之人頗難見在<lb/>
管事未必盡可用可於縁事指揮千百戸中平時素有<lb/>
才略者許以功贖罪若家資素厚罪犯頗深不至死者<lb/>
許其出私財募人報效要擒人船若干方與申明保奏<lb/>
此盖數年前亦有用之得效者惟恐奸巧之徒欲縁此<lb/>
為脱罪計則又未必有益徒増一番人情面分使紀綱<lb/>
敗壞為不可爾分布既定刻以日期令其出海又遣精<lb/>
當有司佐貳督領民兵與沿海衛所守城廵捕瞭哨等<lb/>
<pb n="KR4e0177_WYG_007-15a"/>
軍兵相兼截把澚口斷其薪水之路且以稽察各船㑹<lb/>
哨先後緩急令五日一報賊在海既逼於舟師欲豋岸<lb/>
又阻於各澚刦掠無得薪水路窮勢自衰散可擒徃者<lb/>
既不可追矣將来之患尚未知所届切望留念又聞近<lb/>
宼殺人甚惨别處不可知敝鄉附近三十都三十一都<lb/>
死者近百人百十年耳目未聞見痛苦何可言望委公<lb/>
正有司查勘死者量與優恤所費於官無毫髪之損而<lb/>
一念憫恤之意足以漸轉呻吟安生者之心而慰死者<lb/>
<pb n="KR4e0177_WYG_007-15b"/>
憤鬱于地下亦仁政一助也適得家報差人回視情切<lb/>
言無倫次伏冀裁炤<lb/>
　　　與張半洲司馬<lb/>
楊寛回備悉近日孝履宗圖略為揭㸔中間不無訛謬<lb/>
盖清河之張與范陽之張各為一𣲖當初定氏族取一<lb/>
顯者以為望是時諸張惟清河一族最顯故取以望吾<lb/>
張非謂凡張皆出清河也文瓘為清河之後曲江為范<lb/>
陽之後清河祖司徒歆范陽祖司空華其上皆系留侯<lb/>
<pb n="KR4e0177_WYG_007-16a"/>
世次之見於傳紀諸書頗明後人但以張為清河郡故<lb/>
其為譜類牽强以求合之如以曲江為文瓘之後是也<lb/>
所示華宗圖向江西曽於張東白家見之大約多同此<lb/>
江西諸張相傳舊本雖東白亦未詳考爾某昔年曽作<lb/>
寒宗譜以曲江無可據未敢出昨因偶尋得祖墳誌銘<lb/>
與家傳合去年乃刻以傳族人今奉徃一本閑中望試<lb/>
為閲過他日再請教<lb/>
　　　與掌制内翰<lb/>
<pb n="KR4e0177_WYG_007-16b"/>
邇者恭遇太廟告成推恩不肖叨冒過分亦得榮及先<lb/>
人顧念先祖先父皆業儒發身僅終縣令既無雋異事<lb/>
功可以光傳琰琬而不肖立身無狀又無能為先人取<lb/>
重竊嘗觀前世名家文字一時縉紳士夫命官褒贈因<lb/>
代言之筆無小大皆有聞於後世者甚多况近時特重<lb/>
綸制之選髙文大冊焜燿宇内取善無方雖小必録則<lb/>
不肖之先人得以託而傳也必矣伏惟執事言為國章<lb/>
榮重華衮不肖所以僭妄有請謹具事狀一幅奉呈左<lb/>
<pb n="KR4e0177_WYG_007-17a"/>
右盖古之史官嘗責取人家子孫私狀以備采擇敢援<lb/>
斯義亮在炤納<lb/>
　先祖以詩經領𢎞治壬子鄉薦正徳戊辰選江西袁<lb/>
　州府萍鄉知縣未任卒寒宗自先世以来俱業詩先<lb/>
　曽祖老儒治詩能得肻綮先祖實傳家學天性孝友<lb/>
　篤實與物無競而器宇沉靜人莫測其際容色粹然<lb/>
　望之知為鉅人長者先曽祖六子三母所出先祖居<lb/>
　長撫諸弟恩愛均一不知其母之有同異與人交重<lb/>
<pb n="KR4e0177_WYG_007-17b"/>
　信義不茍然諾至朋友死生急難之際尤急周旋雅<lb/>
　甘淡泊雖甚貧窘閉門端坐非其人不見世故多所<lb/>
　經練自朝廷典章至律令算歴皆留心講䆒務為有<lb/>
　用不幸未及試而卒縉紳莫不惜之先祖妣出自名<lb/>
　家性敦朴婉順與先祖同悳以冡婦承事舅姑常伺<lb/>
　候顔色惟恐不得其心家私物用常蓄其善者以待<lb/>
　命一毫不入私篋撫妯娌如先祖之撫兄弟族黨僮<lb/>
　僕皆有恩意尤不樂聞人私事及門外事有譚及者<lb/>
<pb n="KR4e0177_WYG_007-18a"/>
　為不聞而去之自少至老無日不親績絍家事惟總<lb/>
　大綱曰吾有妯娌與子婦吾何為瑣瑣哉後享髙夀<lb/>
　至不肖謬官郎中乃終<lb/>
　先君亦傳家學以詩經領𢎞治甲子鄉薦正德庚辰<lb/>
　選廣東韶州府英德知縣為人坦易明白表裏洞然<lb/>
　與人交無親疎老少輒傾倒先業素薄家居教授自<lb/>
　給暇則課僮僕耕作竹笠藜杖時行隴畝之間遇之<lb/>
　者不知為科目人也英徳多土産一無所好至誠惻<lb/>
<pb n="KR4e0177_WYG_007-18b"/>
　怛視民之疾苦如疾痛在身思有以振恤之其聴訟<lb/>
　務便民情有自知其曲直願兩釋者亦不窮䆒戸婚<lb/>
　田土雖小必為案證以塞其後爭尤以興文教正禮<lb/>
　俗為先建龍山書院以祠唐文肅公介旁列齋舍擇<lb/>
　諸生肄業其中暇日親與講説邑當水陸要道痛節<lb/>
　里甲浮費定夫役迎送之數以為常則覈客戸墾田<lb/>
　得正税數百石是嵗編入黄冊人不謂擾在任勤勞<lb/>
　竟以勞致痰疾而卒百姓皇皇如有所喪競来視殯<lb/>
<pb n="KR4e0177_WYG_007-19a"/>
　書遺像以歸懸祀之今為祠於南山書院先妣性明<lb/>
　淑識度過人入門及事先曽祖父母小心畏謹得其<lb/>
　歡心先君初食貧先妣斥簮珥經紀家事勤儉積累<lb/>
　至於有以事飬婚嫁喪塟於禮無廢缺有餘則推以<lb/>
　周族黨家政嚴肅内外大小必謹從誨令雖不肖兄<lb/>
　弟少有過不假顔色也不肖㓜讀書率以一燈夜績<lb/>
　從旁課督不肖領鄉書登春榜先妣不甚喜也惟聞<lb/>
　其欲學為修身寡過則喜其於紛華好玩終其身不<lb/>
<pb n="KR4e0177_WYG_007-19b"/>
　一御曰吾家故寒素願子孫不改此風足矣臨終猶<lb/>
　勑子孫必讀書守禮法為善人治喪依古禮塟毋侈<lb/>
　靡毋用浮屠<lb/>
　　　與婿李忱<lb/>
人至得所恵書并近作深慰去秋在祖家讀書想以其<lb/>
僻靜更能以禮法接族人一毫俗態不入於胷中一生<lb/>
事業俱從此始為益又在言語文字之外也命字之義<lb/>
令昆仲皆聨甫字請字曰誠甫六經中惟書經言忱字<lb/>
<pb n="KR4e0177_WYG_007-20a"/>
最多有以誠言者有以信言者惟大誥天棐忱之忱當<lb/>
讀如詩天難諶斯之意棐讀為匪而忱為信言天不可<lb/>
信也蔡氏從古注以輔字釋之恐未穏此字二訓誠以<lb/>
其全體言信隨事言之程子曰信不足以盡誠猶愛不<lb/>
足以盡仁字以誠甫舉其全體也若用功之實則無妄<lb/>
不欺至矣人便匆匆附此不盡外川扇四把引逺意視<lb/>
至幸甚<lb/>
　<lb/>
<pb n="KR4e0177_WYG_007-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小山類稿巻七<lb/>
</p>
<p>
</p>
  </div>
</body>
</text>
</TEI>
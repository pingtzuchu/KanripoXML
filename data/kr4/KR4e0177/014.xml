<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻十四</head> <lb/>
    <p>
<pb n="KR4e0177_WYG_014-1a"/>
欽定四庫全書<lb/>
　小山類稿巻十四<lb/>
　　　　　　　　　　　　　　明　張岳　撰<lb/>
　記<lb/>
　　　交翠亭記<lb/>
南京大理評事次厓林君茂貞卜宅于都城之東北隅某往<lb/>
造焉度石橋循流水立馬楊隂下叩門久之始覺有人聲蓋<lb/>
雖直闉闍而幽邃僻静車馬弗喧殆類山林有道之士所以<lb/>
<pb n="KR4e0177_WYG_014-1b"/>
逺俗而全其貞者焉乃闢其東夾室以為小齋蓄古今經傳<lb/>
子史數十種外接㕔事之霤舊亭稍完葺之亭外隙地數歩<lb/>
藩以竹<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>雜蒔花卉蔬果四時生意盎如也次厓祥刑之暇<lb/>
退坐是亭黙驗天理流行之機亦有與之相契者乃取交翠<lb/>
之語名之法濓溪也夫濓溪之學已極于明通公溥之妙矣<lb/>
而日用之間即事即物所以體驗涵泳此心者又如此固非<lb/>
初學之所敢議然即所謂自家意思者而深思之亦可悟求<lb/>
仁之端矣孟子曰仁人心也乍見孺子入井皆有惻隠之<lb/>
<pb n="KR4e0177_WYG_014-2a"/>
心夜氣之所息則平旦之好惡與人相近心之本體妙<lb/>
用隨在昭著惻隱發乎其動者也夜氣存乎其静者也<lb/>
皆所謂自家意思者也黙而識之操存而擴充之湛湛<lb/>
乎生意遍九垓而無不之者也獨窻前之草與之相契<lb/>
也哉雖然此與異端所爭者毫末之間爾察之不精求<lb/>
之太驟則陷于揣度作用而從容自得之意微矣次厓<lb/>
讀古人書慕聖賢之道優游弗舍務反諸躬其評獄大<lb/>
理也每以洗寃澤物為已責亦有濂溪意思某知其必<lb/>
<pb n="KR4e0177_WYG_014-2b"/>
無是失而亦不敢不告<lb/>
　　　雅菴記<lb/>
正德庚辰秋家君將赴官英德過金陵進不肖岳膝下<lb/>
而命之曰漳浦林先生寧藩審理逮事寧先君某王翼<lb/>
乎其容論諍猷為必依于古誼不為曲從茍合王重之<lb/>
每有儒雅之褒及後王德不類即致仕歸以雅菴自號<lb/>
曰是寧先王所以教也今老且病矣敢以後人廢前之<lb/>
美先生嘗與我言欲汝為之記小子念之而祖父有大<lb/>
<pb n="KR4e0177_WYG_014-3a"/>
故于洪都微先生幾不克殯吾欲報未能以望汝又未<lb/>
能雖然待諸外焉以報吾父子無時可能也語言文字<lb/>
汝或勉焉夫辭不必侈惟其覈不必工要其心盡焉可<lb/>
無憾也小子念之岳拜受退因思是年夏嘗以家君命<lb/>
叙先生宗譜於所謂儒雅者亦微發其梗概矣抑因是<lb/>
有感焉班孟堅漢書述王交王戊之所以存亡而反覆<lb/>
於穆生之去就夫醴酒之為恭怠甚微也奚遽決其去<lb/>
就若是哉穆生固言之矣為道故也以道為去就嗟乎<lb/>
<pb n="KR4e0177_WYG_014-3b"/>
儒者求聖人之道以蓄諸心而其進退從違非有闗於<lb/>
存亡之數亦茍焉而已矣然則是雅菴也亦醴酒也能<lb/>
有為之推而附諸穆生得無有同者歟惜哉世未有孟<lb/>
堅而某言又無以信也先生名塤字某起家太學生其<lb/>
致而歸也以年例進長史<lb/>
　　　一齋記<lb/>
五溪豐先生名其燕居之室曰一齋先生起家進士及<lb/>
第踐厯禁苑餘二十年遂掌玉堂之篆身榮且貴矣俄<lb/>
<pb n="KR4e0177_WYG_014-4a"/>
而國家有大議論先生議不合則率官伏闕下痛哭極<lb/>
諫天子以為狂妄不祥斥戍閩海居且七年常獨居一<lb/>
室其湛然黙乎其中者日益虚静其充然發見于外者<lb/>
日益和粹其静觀天下之理而自得之者又日益精察<lb/>
而有條盖其學之所至不以富貴貧賤患難而易其守<lb/>
可謂致一之極矣而名齋之意拳拳不忘又以下問承<lb/>
學之士如不肖者俾說其大義盖嘗聞之自精一之訓<lb/>
見于虞書而伊尹之告其君亦有協于克一之言百世<lb/>
<pb n="KR4e0177_WYG_014-4b"/>
之下唯顔子之學為足以及之故夫子語以克已復禮<lb/>
而決其幾於視聽言動之間所謂一者何也天之理也<lb/>
典禮命討皆天也其體則具于心是故必視聽言動之<lb/>
皆由于禮然後可語典禮命討之皆出于天體驗之未<lb/>
精培養之未厚本原之地反而求之有不勝夫蔽且雜<lb/>
也而欲和衷懋政以一天下之動不幾于自誣其天也<lb/>
歟嗟夫學之不講久矣堯舜禹伊尹孔顔之心其終不<lb/>
傳矣乎某學不知道固未免於所謂蔽且離者豈能出<lb/>
<pb n="KR4e0177_WYG_014-5a"/>
毫髪意見以發明名齋之意而况先生之高明切實又<lb/>
非有待愚言者故竊推典禮命討之所自出以見先生<lb/>
之學之至於是也雖越在嶺南之外其有繫夫天下之<lb/>
萬變者無端倪也若夫主一之功則先生之所自為者<lb/>
備矣某小子終奚能言是為記<lb/>
　　　一峯羅先生書院記<lb/>
故翰林修撰一峯羅先生初入仕即上疏數千言論大<lb/>
學士李公不當起復落職提舉泉南市舶司未幾召回<lb/>
<pb n="KR4e0177_WYG_014-5b"/>
守資南都即浩然棄歸天下既聞其風而高之比歸杜<lb/>
門講學不以世事屑意而尤嚴其節于辭受取舍之際<lb/>
俊偉明白必欲得其本心而後已故久之而天下益信<lb/>
服焉嘉靖己丑春按察副使萬安郭公持平巡厯至泉<lb/>
以先生嘗謫居于是也而尸祝之典未舉維時郡守顧<lb/>
侯可久以入覲去乃謀别駕李侯文節推徐侯炤得城<lb/>
北叢祠一區請于巡按御史聶公豹斥去昏淫之鬼因<lb/>
舊材稍易蠧壞悉以堅良以三月朔日率郡之人士奉<lb/>
<pb n="KR4e0177_WYG_014-6a"/>
先生神主而舍奠焉既又治其齋居講堂下及庖湢之<lb/>
屬凡為屋四十間有竒擇士之有志者居之延鄉進士<lb/>
王宣顓職其教是夏顧侯及晉江大尹錢君某至自京<lb/>
師則教士續食之法講求益備而書院之傳可以久而<lb/>
不廢矣夫以先生風烈之盛去之千百載聞其風者猶<lb/>
將低徊嚮慕不能自已而况神靈精爽睠臨茲宇登降<lb/>
出入如將見之有不反身警惕求無愧于先生之心者<lb/>
乎孟子曰無為其所不為無欲其所不欲如此而已矣<lb/>
<pb n="KR4e0177_WYG_014-6b"/>
而推其所為所欲之類至于穿窬同科夫士者之不為<lb/>
穿窬必矣孟子復云爾者幾微審察之間一有未至其<lb/>
陷溺必至是爾是故人茍得其本心也雖嘑爾蹴爾之<lb/>
不受乞人行道之人之心與不受千駟萬鍾者無以異<lb/>
也如其茍焉以遷就于功利而已則桓文之所以扶義<lb/>
而伯良平之所以挾術而謀亦何以異于穿窬者哉此<lb/>
其得失必有能辨之者先生所以寧終其身困約而不<lb/>
肯少貶以徇流俗者其不以是歟世或言起復之事李<lb/>
<pb n="KR4e0177_WYG_014-7a"/>
公入疏辭者十七八矣最後乃屬先生先生辭不宛曲<lb/>
若有負李公者是不然夫事之不得乎理而冒為之者<lb/>
使出于庸人與小人中材以下皆得以指摘而議之唯<lb/>
其不幸出于賢者復有賢者為之諱其失而回互之則<lb/>
是非反易人心無所折衷其流弊可勝言哉嗚呼此先<lb/>
生之所深憂也亦唯求得其本心而已矣故并述之以<lb/>
告吾黨之學者<lb/>
　　　瓊山薛氏祭田記<lb/>
<pb n="KR4e0177_WYG_014-7b"/>
惠安司訓薛君有孚出其先世譜牒示余自始祖而下<lb/>
各有田以供祀事歲入有常數有孚又為考據禮書正<lb/>
其籩豆牢醴奠獻祀號之事豐不及䙝而儉不至慢度<lb/>
可世以為常者行于家故薛自始遷至于今百數十年<lb/>
大宗之祀世相承也其親未盡之祖與夫主祧而墓存<lb/>
者皆不廢祀寧非以有是田也哉夫子孫之于祖考莫<lb/>
不有無窮不已之心而力或有限先王知其如此仕者<lb/>
既有常禄矣又賦之田以祭而蠲其征若士庶人之無<lb/>
<pb n="KR4e0177_WYG_014-8a"/>
田者則為之節而薦薦者謂不筮日筮尸取諸時物所<lb/>
有其禮亦云略矣然士薦用特豚而春韭夏麥秋黍冬<lb/>
稻各有其物則又未嘗茍也近世所定家祭禮儀大率<lb/>
通貴賤得行之較其豐儉之宜若無能加于特豚之薦<lb/>
者亦可謂費省而易舉矣然士大夫家每病於難行者<lb/>
豈非禄田之法既壞力固有所限不克以副其心邪先<lb/>
王之禮廢絶不講可歎也已薛瓊山大族累世之田每<lb/>
增有孚慮其久或堙墜將標其封候畝步之廣狹多寡<lb/>
<pb n="KR4e0177_WYG_014-8b"/>
附譜以傳而請予記其事夫禮失而求諸野野猶有取<lb/>
也况今士大夫家由義起禮以敦孝敬而不失先王之<lb/>
意若祭田云者可無其說乎故為本夫禮意書之以告<lb/>
薛之後人<lb/>
　　　濟寧新亭記<lb/>
比年河水泛溢都水歲調吏卒起隄防捄水費以鉅萬<lb/>
計水至隄輒壞不能支而患愈甚乃十一年春御史中<lb/>
丞梁岡戴公奉璽書來理河事公之策則不然其言曰<lb/>
<pb n="KR4e0177_WYG_014-9a"/>
往者河水東南流經梁宋入淮其别流由故汴道過彭<lb/>
城下吕梁背出南清河以與之㑹二水分流故徐沛以<lb/>
北無水憂已而彭城流絶梁宋經流之道又弗利河始<lb/>
騰蹙而上環曹濟徐沛數百里滙為水區未幾年也夫<lb/>
不深求所以泛溢之故區區増修隄防恃數尺之土以<lb/>
捍洶湧之勢宜其激之而反甚也又曰徐沛以北地勢<lb/>
高於以分道殺水力為易水乘髙趨下自淮入海道逺<lb/>
又漫且隘不有以分披之則淮浦之患方始爾是年秋<lb/>
<pb n="KR4e0177_WYG_014-9b"/>
公策水將至先浚故汴道視常水患所及果減去二三<lb/>
議以冬初水落冰未堅大徵役悉理諸經流之淤淺者<lb/>
又以餘力經畫淮浦疏其入海之道盖公之持論及與<lb/>
所施為次第如此濟寧為公治所南郭外少東直城闉<lb/>
舊有亭以為燕勞賓客之所公病其隘也命有司拓而<lb/>
大之池臺亭館具備其燕賓之堂題以江湖廊廟四大<lb/>
字而扁堂上小亭曰後樂他日某自京師道濟過公公<lb/>
觴于堂中酒酣移席臺上憑欄四望慨然語曰子知吾<lb/>
<pb n="KR4e0177_WYG_014-10a"/>
所以名亭之意乎盍記之某謂公固分廟堂之憂以來<lb/>
者也功既有緒矣乃又退託于江湖之逺若不勝夫憂<lb/>
且慮者其微意可遽測哉漢儒譚災異或以河溢為隂<lb/>
氣盛盛極反亢故水不潤下而逆行為說迂鑿不切事<lb/>
情亦不可謂無是理然未易言也公之職河為重其憂<lb/>
當惟河為切某故詳其重且切者以見公于職事盡心<lb/>
如此且俾後之人有考也<lb/>
　　　漳浦鄭尹善政記<lb/>
<pb n="KR4e0177_WYG_014-10b"/>
辛卯春余始識括蒼鄭君宗慶于京師君故浙東知名<lb/>
士有志操居京師不妄見人獨余與見相好也君好論<lb/>
天下事以為今人事不足為法士當法古人古人擅所<lb/>
長名世者多矣不能盡法要當法其心心茍誠于義矣<lb/>
其識見才猷有弗由義以行者乎弗誠于義而有是才<lb/>
識也秖以飾其弗誠而已蓋余所熟聞於君者如此是<lb/>
時君已領漳浦之命將抵任余嘗私持君議論以黙觀<lb/>
其為政明年壬辰冬余自廣右入覲南歸則聞漳浦人<lb/>
<pb n="KR4e0177_WYG_014-11a"/>
頌君美政大約如與余言者始邑人尚氣輕生有小忿<lb/>
輒自毒以誣人前後令長屢為禁約而不能止君至悉<lb/>
理出受誣者反抵誣人之家以罪於是遂相戒不敢為<lb/>
邑境土既析十分之四為詔安縣矣而繇役猶兼任如<lb/>
故君言繇役出于丁田不當以新故縣有所増損屢與<lb/>
上官言民重困可哀乃得條减四十餘繇不事歲所省<lb/>
以千計君為政以愛養民力變化風俗敦節行崇名教<lb/>
為急其利惠纖悉皆思有以及人是非可否務以自信<lb/>
<pb n="KR4e0177_WYG_014-11b"/>
其心不為曲從茍止以媚說上下故條貫皆有可觀推<lb/>
其意可以持之數十年而利其見於邑人稱頌者甚多<lb/>
而余所舉二事尤其大較章著者初君始為是邑或有<lb/>
慮其迂及其既為復有病其矯而欲撓之者久乃莫不<lb/>
歎服盖流俗之溺人深矣事必反求本心似迂不便文<lb/>
以諧俗似矯自古儒者皆蒙此名奚獨君哉詔安令何<lb/>
君某聞君能禁自毒欲刻其事以傳君聞而止之而君<lb/>
之士民雅菴林長史輩頌君美政者亦欲傳示久逺則<lb/>
<pb n="KR4e0177_WYG_014-12a"/>
相率來請余文不置由是觀之茍誠于義而篤自信焉<lb/>
則人信之矣君事是已故為叙述以答邑人之意云<lb/>
　　　鄭孝子祠記<lb/>
孝子名韺字汝明廉之石康縣海岸鄉梁村人父賜正<lb/>
統初以春秋魁嶺南鄉試仕蒼梧縣訓導母謝氏孝子<lb/>
生而穎俊未弱冠為人賦梅月雙清駿馬圖二詩句語<lb/>
警拔長老皆嗟異之賜卒于任謝挈喪與孝子兄弟還<lb/>
鄉天順壬午年流賊起廣西延入郡境破石康縣治至<lb/>
<pb n="KR4e0177_WYG_014-12b"/>
四出為暴掠人口苦繫之以質取其貨不得皆殺之謝<lb/>
在掠中孝子哀痛辭兄弟挺身入賊營紿賊曰吾欲匄<lb/>
母命豈敢靳貨貨吾母手藏必以吾代釋吾母歸取之<lb/>
吾在此母决不忍不以貨來也賊信之釋謝孝子既免<lb/>
其母而家實無從于得貨留賊已而賊為官軍所逼移<lb/>
營至遂溪縣拜臺村以前語詰孝子遂遇害賊平後耆<lb/>
民沈昱等狀孝子事蹟于石康縣表章之㑹縣廢事寢<lb/>
嘉靖丙申余行部至永安距梁村不逺聞孝子事亟索<lb/>
<pb n="KR4e0177_WYG_014-13a"/>
二詩讀之果警拔不凡又訪其家得沈昱等狀草一篇<lb/>
為可信據無疑梁村故有社學一區始自前元時其後<lb/>
屢興屢廢至孝子之父兄復繼葺之以教鄉人之子弟<lb/>
孝子幼肄業焉近又廢乃請于巡按御史陳公大用即<lb/>
其地立屋二間各有翼室前為講堂其後以祠孝子復<lb/>
於永安城内為牌樓大書烈孝二字掲示通衢盖孝子<lb/>
之死於今幾百年矣一旦振發而暴著如此豈非一念<lb/>
精誠通于天地鬼神與百世之人心固有密相為感者<lb/>
<pb n="KR4e0177_WYG_014-13b"/>
邪方其奮身詣賊志在存母而已母得全而身已死其<lb/>
孔子所謂求仁而得仁者與梁村濱海去郡城二百餘<lb/>
里時有科第而人之景慕孝子也尤至深屋而祠之不<lb/>
但以發孝子之幽烈也又使後人知能盡性蹈義以死<lb/>
者雖窮海之濱百歲之逺終不致於泯没無聞中材以<lb/>
下或有勸而益勉于善其繫世教亦豈淺哉<lb/>
　　　重建永平巡檢司記<lb/>
故石康縣之永平信立永豐歸德四鄉在縣治東北斜<lb/>
<pb n="KR4e0177_WYG_014-14a"/>
入廣西界中環匝百餘里深阻而多逋逃舊設巡檢司<lb/>
以禁詰之又度地據險立營為木閘以鎻諸隘在永平<lb/>
者曰平原營楓木閘其外距博白之西鄉雲廬諸山在<lb/>
永豐者曰木頭横嶺營樟木閘其外距鬰林之富民興<lb/>
業之興德二鄉大桂諸山曰沙尾營康樂閘其外距興<lb/>
業之懷南里在信立者曰馬頭營深水閘其外距横之<lb/>
端峯里而歸德之城隍營泰山閘正當咽喉之處盖其<lb/>
地外束而中寛如世所傳葫蘆形者自城隍以北逾嶺<lb/>
<pb n="KR4e0177_WYG_014-14b"/>
二十里至康樂閘則博白之狼麗江出焉合永平之黄<lb/>
藤漆桐二江北入貴之薌江與大江合蓋廉之水皆南<lb/>
流入海此數小水者獨背郡以北其形勢氣脉若與郡<lb/>
不相聨絡者故往往能為冦孽以梗吏治然其地山髙<lb/>
氣深美田疇斬山為業饒于竹木穀米射獵之利春夏<lb/>
間江水生筏浮舟運以下蒼梧南海者不可勝計亦茲<lb/>
郡一奥區也成化二三年斷藤峽冦作破潯貴鬰白轉<lb/>
入郡境先蹂數鄉然後石康不守而郡城亦以殘破當<lb/>
<pb n="KR4e0177_WYG_014-15a"/>
是時使先賊未至命一驍將將軍軍永平以扼路賊未<lb/>
必敢入就入亦必旁畏牽掣未敢長驅縱掠其禍若當<lb/>
時之烈也豈非數哉其後寧謐日久流甿漸歸舊荒田<lb/>
日益墾治宜為之稽稅籍正疆界分别主客戶立保伍<lb/>
之法以約束之庶幾可使其尊吏畏法比近地而以懸<lb/>
逺莫之省慮逮其爭而訟訟累年不能決至相仇恨殺<lb/>
奪不能制然後草薙而禽獮之至無類乃止盖自成化<lb/>
𢎞治以來如是者數矣最後甚不得已廼棄以畀狼兵<lb/>
<pb n="KR4e0177_WYG_014-15b"/>
此所謂引豺狼以守藩籬而欲與之俱安胡可恃也初<lb/>
石康既破不能縣省入合浦其四鄉者亦併為歸德一<lb/>
鄉巡檢司寄寓無常處𢎞治元年移寓靈山石隆堡僅<lb/>
存空名而已嘉靖十三年甲午廵檢郭盛千夫長寗文<lb/>
聰求故司舊蹟得于永平村請復建廨宇徙居之又漸<lb/>
葺故營閘以聨絡其聲勢議上府府為申議報諸司其<lb/>
費與力盛與文聰率鄉民相勸為之官府不與焉其明<lb/>
年乙未秋八月余抵郡而工適訖功兩人者以記來請<lb/>
<pb n="KR4e0177_WYG_014-16a"/>
余諾之未暇為也又明年丁酉盛秩滿去後一年文聰<lb/>
亦死余復檄其子令長千夫其冬有浙學之命將行矣<lb/>
念既許此兩人不可以生死去留而遂易之乃備書始<lb/>
末付署事義民林中鳯刻石以成此兩人之志云<lb/>
　　　信芳亭記<lb/>
雷州西湖之勝聞于海北然縉紳南遊過雷州若不知<lb/>
有是湖者盖凡湖山以勝名則必帶林麓窮巖壑有宫<lb/>
室亭榭之觀而前世又有髙人逸士留故事以傳如杭<lb/>
<pb n="KR4e0177_WYG_014-16b"/>
之西湖越之鑑湖然後其名始盛而遊者踵至茲湖皆<lb/>
不能挾而有之獨其渾涵瀲澹呑吐萬象與海上雲日<lb/>
相澄輝於遐荒杳靄之表則非意趣悠逺不以竒麗𢎞<lb/>
富求山川者亦不能屢至而自得也嘉靖己亥石盟孟<lb/>
子雷謫貳雷州始則湖心小島累土増髙作亭以臨湖<lb/>
亭成未及名而孟子遷去又三年為壬寅春僉憲夢山<lb/>
翁子溥巡厯至雷遊斯亭而愛之榱桷瓴甓已有壞者<lb/>
為繕葺開拓加煥飾焉而余與叅戎鳯山劉子經適以<lb/>
<pb n="KR4e0177_WYG_014-17a"/>
事至雷翁子以其暇日觴余二人于亭上酒酣憑欄四<lb/>
望慨然歎曰賀知章林和靖死天下湖山無真主人久<lb/>
矣其不幸據都㑹之盛日酣于笙歌羅綺又不幸則為<lb/>
勢家之所據奪欲如茲湖之淪於遐逺而全其真胡可<lb/>
得哉試自亭而望東阻城闉西蘸冦祠其南則走朱厓<lb/>
之路也昔之君子盖有抱忠懷潔走朱厓萬里至于僦<lb/>
屋躬耕九死而不悔當其時豈有待于後世之名哉卒<lb/>
其所以名者諸君子盖不與也士患不學無以自信爾<lb/>
<pb n="KR4e0177_WYG_014-17b"/>
既學矣而有以自信雖無以盡知于人必有以獨知於<lb/>
天者周公之聖而不恱于召公七十二子于夫子亦不<lb/>
能盡知也故曰知我者其天乎夫以聖賢之徒同堂合<lb/>
席猶且若是况于以逺外之身逡廵末俗而欲俛仰脂<lb/>
韋以求聲光於上下不亦重愧斯亭而可悲哉余與劉<lb/>
子矍然竦聽復命酒酣飲因取離騷所謂余情信芳者<lb/>
以名斯亭既名而去猶覺湖光之入夢寐也<lb/>
　　　東泉姚公祠堂記<lb/>
<pb n="KR4e0177_WYG_014-18a"/>
古者學官天子始命為教必釋奠于先聖先師其四時<lb/>
於先師又率學者奠於所敎之地樂於瞽宗書於上庠<lb/>
詩於東序其禮專而且數說者謂先聖道尊先師分親<lb/>
故祭有疏數之不同如郊廟然然所謂先師者皆身備<lb/>
道德又能自達于一藝生以藝教學者没則為之俎豆<lb/>
以報之古人師弟子始終之間恩義兼至如此聖人著<lb/>
於禮經盖以為天之所叙而非人情所强為也後世釋<lb/>
奠禮廢唐以後始以孔顔為先聖先師通祀天下而學<lb/>
<pb n="KR4e0177_WYG_014-18b"/>
校之師名存實喪泛泛焉以名位相維繫而已其德行<lb/>
道藝既無以相成又安能使之終始恩義而思所以報<lb/>
之如瞽宗之祭也哉千數百年惟文翁安定二祠於今<lb/>
為烈而教亦弗傳可慨也已故兵部尚書東泉姚公先<lb/>
生𢎞治癸亥冬由禮部員外郎出僉憲廣右提督學政<lb/>
始至慨然以振作人文變易習俗為已責諄諄誨誘晨<lb/>
夕不倦其條規甚嚴而科級有序其道自程朱以達于<lb/>
孔孟其法自事親從兄進趨揖讓誦數講說鉅細畢備<lb/>
<pb n="KR4e0177_WYG_014-19a"/>
其大要以反身踐履為本凡時尚之浮華詭誕不稽於<lb/>
聖者一切屏去不使雜學者耳目其心地光明誠意懇<lb/>
切感發化導又有出于言語條約之外者故一時學者<lb/>
翕然敬信而推其盛以為雖蘇湖在當時不是過也正<lb/>
德丁夘丁内艱去學者皇皇如有所失比服除詔還公<lb/>
廣右又一年乃遷憲副督學閩中而廣右學者思之不<lb/>
置己夘相率即宣成書院之左建祠肖公像其中朝夕<lb/>
瞻依宣成書院亦公所建以祠南軒張宣公東萊吕成<lb/>
<pb n="KR4e0177_WYG_014-19b"/>
公其隂為提學公署公嘗於其傍作五經號舍以棲學<lb/>
者於此祠公即古者祠先師於所教之地之意也抑又<lb/>
聞公在廣西不但明教法以淑學者之心其於飢寒疾<lb/>
痛視之如已貧者喪者婚娶之無資與逺方來學者咸<lb/>
有所給其恩義兼至真不啻如家人父子去今數十年<lb/>
咨嗟感慕常如一日而豈聲音笑貌所能强合也哉師<lb/>
教之恩古人推其重至與君父等而又以為君臣父子<lb/>
之倫賴是以立瞽宗上庠東序特六藝之一師耳其祭<lb/>
<pb n="KR4e0177_WYG_014-20a"/>
猶且專而且數如彼况身備道德教澤覃于一方者庸<lb/>
能已邪數十年已往之師且不能忘焉則夫生我食我<lb/>
昊天罔極推此心以往其不淟涊陷溺以至遺親而後<lb/>
其君也必矣師道之植人極如此廣右學者其尚能講<lb/>
明而敦守之則公之教與此祠雖與文翁安定同一不<lb/>
朽可也湖廣方伯桂林徐君公髙第弟子作祠時與學<lb/>
者劉廷叙輩共議經始者謂祠久未有記公督學閩海<lb/>
某嘗供灑掃門下知公為詳書來徵文某不敢辭也然<lb/>
<pb n="KR4e0177_WYG_014-20b"/>
公去後十餘年復以都御史提督百粤夷亂安民當大<lb/>
書特書而此祠乃學者所立故特為詳其督學時事至<lb/>
夷難大功敬當别為論著云徐君名乾字健父<lb/>
　　　尚志書院記<lb/>
廉州府學舊在城東北隅縣學附其左左逼城垣右瀕<lb/>
故濠庳湫敝陋學官弟子屢以為病圖遷未果余守郡<lb/>
時乃為兩遷之縣學于城外之南屯府學于城内東南<lb/>
朱砂岡之陽因老氏宫拓治之而稍葺舊學為有司歲<lb/>
<pb n="KR4e0177_WYG_014-21a"/>
時拜表習禮之所然府學改遷未幾余即奉命兩浙督<lb/>
學廟廷規制與夫講堂齋舍廨宇之類未及備為而去<lb/>
其後又閲兩太守雖嘗為之竟未克備甲辰冬今太守<lb/>
胡君鰲首重學政既修學如制矣又患弟子日増齋舍<lb/>
不能容則因故府學増修以為書院中闢講堂旁列齋<lb/>
舍講堂後為㑹食之堂又其後為庋書之閣門庭涂徑<lb/>
沈邃嚴整于是兩學之士進則瞻依夫子廟庭升降揖<lb/>
讓于階序之間禮法肅然也退而藏修于此又得屏紛<lb/>
<pb n="KR4e0177_WYG_014-21b"/>
囂一思慮親師取友無異物以遷其業其餼廩膏燭之<lb/>
費咸有所給不以累乎其私其于學也真可以不勞而<lb/>
能矣所患者惟恐志有不立無以實其功爾夫古人入<lb/>
學之初即欲明明德于天下其所志之髙且逺如此要<lb/>
其所以用功惟欲格致誠正以修其身其曰欲之云者<lb/>
一念為主于中如飢之欲食渇之欲飲不得所欲不已<lb/>
夫子十五志學所志即此欲也又以恥惡衣惡食為志<lb/>
道者深戒所志所恥學者可以反求諸心而審其從違<lb/>
<pb n="KR4e0177_WYG_014-22a"/>
之端矣夫志於所不可不志則反身有力積其功用以<lb/>
至明明德於天下非由外也恥其所不當恥徇私襲取<lb/>
之弊則雖至于行一不義而得天下必且隱忍為之嗚<lb/>
呼嚴矣今學者之所志而欲者果何事邪其亦有同於<lb/>
古人乎其否也必思有以易之易之之方莫若亟去所<lb/>
不當恥之恥不恥則不求不求則此志無所封蔽搖奪<lb/>
如初奮之雷驟決之水果敢堅定其進而達于古人之<lb/>
學孰能禦之胡守既成茲役狀其事來白且請掲之嘉<lb/>
<pb n="KR4e0177_WYG_014-22b"/>
名以昭示學者余為名曰尚志書院盖學莫先于庠序<lb/>
道莫備于聖賢今之士其操術非不正也志有不端所<lb/>
操之術適以濟其私心而誤天下國家者有之矣茍顧<lb/>
名思義常惕然警省于心焉則書院之所資于學力者<lb/>
豈淺乎哉<lb/>
　　　鎮海樓記<lb/>
廣東海邦也其㑹城故治番禺自漢以來號稱都㑹我<lb/>
國家臨制宇内幅員萬里因嶺海以為金湯是邦隱然<lb/>
<pb n="KR4e0177_WYG_014-23a"/>
實當管鑰之寄城内北偏有山曰粤秀拔地二十餘丈<lb/>
國初天兵南下列郡既聽受約束守將永嘉朱侯亮祖<lb/>
始作樓五層以冠山巔曰鎮海樓成而㑹城之形勢益<lb/>
壯其後樓漸圮成化中總督都御史襄毅韓公命有司<lb/>
修完之比燼于火亟圖再作以費鉅力艱持弗決者累<lb/>
年嘉靖甲辰提督尚書蔡公經巡按御史陳君儲秀折<lb/>
衷羣議出帑金二千二百有竒以為木石瓦甓丹漆僦<lb/>
傭之費選用能吏稽董工程以明年乙巳閏月興工既<lb/>
<pb n="KR4e0177_WYG_014-23b"/>
而蔡公去余來代之陳君去御史楊君以誠代之越又<lb/>
明年丅未正月朔工告成規制如舊而閎偉壯麗視舊<lb/>
有加樓前為亭曰仰高左右兩端跨衢為華表左曰駕<lb/>
鰲右曰飛蜃舊所無也方樓之未作也環海百萬家撟<lb/>
首齎嗟若失所負及其既作重簷飛閣逈出雲霄以臨<lb/>
北戶羣山内向大海浩渺如免者之冠痿者之起凡海<lb/>
邦之形勝精神有不迅張翕沓以赴茲樓者乎昔我太<lb/>
祖皇帝以丙午丁未歲命大將帥師北伐是歲又以偏<lb/>
<pb n="KR4e0177_WYG_014-24a"/>
師徇嶺外然後天下合于一樓於是乎始作列聖繼統<lb/>
昭受休烈至我皇上稽古重光禮文煥然樓之廢而復<lb/>
興也又適值于斯時蓋斗綱之端貫營室織女以指牽<lb/>
牛之初粤所分星也其日丙丁其辰午未其方宿為朱<lb/>
鳥之精文明之象氣數參㑹有足徵者斯樓之成豈徒<lb/>
抗形勝於一邦實所以章我國家一統休明之盛元元<lb/>
本本明示得意於無窮也書稱有虞氏之治曰帝光天<lb/>
之下至于海隅蒼生萬邦黎獻共惟帝臣亦必以是為<lb/>
<pb n="KR4e0177_WYG_014-24b"/>
盛當其時陽德昭融雖海隅之逺為其臣者莫不靖共<lb/>
一心以敬承上德無一毫隂濁以翳其間蓋其君臣之<lb/>
際如此今吏而食於嶺外者冠蓋相接也登髙騁望寧<lb/>
獨無帝臣之感矣乎夫茍目前之安而忽逺圖蔽于一<lb/>
方而不知有政理之要風俗之本此徇禄之臣非體國<lb/>
者也撤去戶牖之私獨觀消息之原不以逺自肆不以<lb/>
位自畫一食息一起居無一念不屬于君父其于政理<lb/>
之要風俗之本為之必盡其方而又擴之以廣大持之<lb/>
<pb n="KR4e0177_WYG_014-25a"/>
於久逺精粹明白夙夜匪懈庶幾于古所謂黎獻者于<lb/>
以登降俯仰此樓豈不有光而無愧也哉故書以告後<lb/>
之君子<lb/>
　刻石<lb/>
　　　小山刻石<lb/>
小山在五公北麓前挹平蕪後負列嶂大帽盤紆於其<lb/>
左輞海灣環於其右嘉靖己丑冬余始遷自香山下結<lb/>
屋居焉諸葛長嘯之廬司馬獨樂之園古人髙風匪余<lb/>
<pb n="KR4e0177_WYG_014-25b"/>
敢望若夫山川幽曠景物鮮澄仰觀于山則雲蘿發興<lb/>
俯狎于野則魚鳥㑹心盼北極于中霄結殷念于千載<lb/>
雖古人可作未必不同斯抱也屋成歌小山叢桂之章<lb/>
以落之遂書其所以勒于山石以諗來者前進士浄峯<lb/>
道人張某維喬父書<lb/>
　　　平魚窩刻石<lb/>
聖天子臨御二十四年為嘉靖乙巳春詔提督兩廣軍<lb/>
務都察院右副都御史張岳總兵官征蠻將軍平江伯<lb/>
<pb n="KR4e0177_WYG_014-26a"/>
陳圭征剿馬平縣五都諸蠻蠻據危險為巢以十數大<lb/>
者五六百人小不下二三百多儲蓄歲以防征秋八月<lb/>
徵兵悉㑹龍城分為三道右參政鄭絅監參將戚振統<lb/>
南丹兵由中道以向魚窩雷巖同艮北岸左參議趙崇<lb/>
信監參將孫繼武統那地兵由東道以向馬鞍平田北<lb/>
册洛滿南團口巢副使魏良輔監都指揮李霽統東蘭<lb/>
兵由西道以向都博髙桅龍船九月丁夘諸軍按道分<lb/>
攻雷巖北岸平田北册洛滿都博克之遂進圍魚窩馬<lb/>
<pb n="KR4e0177_WYG_014-26b"/>
鞍髙桅諸巢冬十一月幕府至自蒼梧廣東右參政張<lb/>
烜從至留參謀畫又檄副總兵程鑒馳入兼統諸軍晝<lb/>
夜督戰攻技並設無遺巧賊亦隨方為備明年丙午春<lb/>
三月僉謀緩攻以弛賊備撤圍若去之已而復乗之各<lb/>
募敢死士縁石壁夜登奪其險陿據之諸軍以楯相擁<lb/>
翼繼登戰于陿中又戰于支頂且戰且登遂至絶頂火<lb/>
砲矢刃迅激交發呼聲震山谷夏四月甲午馬鞍破丙<lb/>
午魚窩破魚窩者尤險惡自國初以來凡四攻弗克至<lb/>
<pb n="KR4e0177_WYG_014-27a"/>
是與馬鞍俱破蠻中震恐俄而髙桅同艮諸巢破因撫<lb/>
輯餘黨分兵屯守護旁近居民耕種遂班師是役也自<lb/>
秋徂夏嶺外行師未有若是久者而將士効命謀猷審<lb/>
壯異論莫能譁久益奮厲迄用有成功以仰副聖天子<lb/>
詔命是月幕府移駐栁城既又至千蔓周觀營壘閲諸<lb/>
將功最叙刻于厓石山可夷石可砥惟天子威靈彰播<lb/>
遐邇億萬千年永永無已<lb/>
　<lb/>
<pb n="KR4e0177_WYG_014-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小山類稿巻十四<lb/>
</p>
<p>
</p>
  </div>
</body>
</text>
</TEI>
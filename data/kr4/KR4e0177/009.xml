<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻九</head> <lb/>
    <p>
<pb n="KR4e0177_WYG_009-1a"/>
欽定四庫全書<lb/>
　小山類稿巻九<lb/>
　　　　　　　　　　　　　明　張岳　撰<lb/>
　書四<hi>瓊黎事江右事</hi>　<hi>鄖事粤事</hi>
　　　與蔡半洲督府<hi>以下瓊黎事</hi>
崖陵之役數年之前若有人申禁令明賞罰鋤强扶弱<lb/>
以漸制之其勢可以不至今日而積習蠧壞至于今日<lb/>
其勢已極雖欲不為是舉不可得已中哨地廣各賊散<lb/>
<pb n="KR4e0177_WYG_009-1b"/>
處惟羅活最大初擬四哨並進今恐勢分力弱合諸軍<lb/>
萃於羅活羅活既破據其心腹其餘諸峒如四支無有<lb/>
不披靡者縱使逺遁隨其所徃而窮搜之可以盡擒南<lb/>
閭一哨預設以為開通十字路之計既平諸峒進逼五<lb/>
指山下隨山刋木取逕路與南閭㑹則崖瓊儋萬之血<lb/>
脉始流通在前只為州縣環繞海旁而黎深據中間地<lb/>
形便利先為所得乗便出入客反為主故賊勢猖獗積<lb/>
成膏肓前輩論者以為其要在開十字路是也但兵難<lb/>
<pb n="KR4e0177_WYG_009-2a"/>
預料且湏勉為之儻事勢阻礙則又當别處耳崖州去<lb/>
賊巢三日調度為難牙力柵稍完某暫此駐劄又聞羅<lb/>
活地勢廣闊田土肥美既平之後虚棄不治則復為賊<lb/>
藪若招撫流民分兵屯種設立衙門控制要害此皆不<lb/>
容己者候經畫稍有次第乃敢具請伏乞炤察<lb/>
　　　又<lb/>
征黎之役初意動調土兵掃穴深入功可指日而成及<lb/>
入山之後親歴地方山嶺疊峻林菁密刺賊巢雖破而<lb/>
<pb n="KR4e0177_WYG_009-2b"/>
所在屯結皆據髙臨下弓箭悍勁土兵斃於箭者頗多<lb/>
盖從前講論征黎皆在外面遥度而實未有眞得其中<lb/>
險勁之實者信行之而後艱也本哨應剿賊六千餘徒<lb/>
兵入賊巢已四十日所獲僅一千八百名顆其屯結深<lb/>
林與原圖冊該載不盡者尚無慮數千人剿之則我進<lb/>
彼退誘入深暗而箭勁可畏撫之則疑信相半旁相恐<lb/>
脇而未肯盡来惟有占據要害持以日月廣布耳目擇<lb/>
利而進庶㡬平日稔惡者可以漸次就擒不至於幸免<lb/>
<pb n="KR4e0177_WYG_009-3a"/>
詿誤願降者亦可使之心服而不復為非又本哨羅活<lb/>
徳霞抱宥等峒四圍皆峻嶺茂林中間一叚五六十里<lb/>
寛衍平曠其外將出崖州又復鎖以險逕此乃賊千百<lb/>
年窟穴有田可食有險可恃所資以稔惡者查得左右<lb/>
二哨郎温等峒地勢大扺相似若不乘此兵勢建立衙<lb/>
門屯兵控扼漸招各處無田小民住種填實則兵退之<lb/>
後必復棄以與夷前功盡棄且深後患似為未便其合<lb/>
行事宜一面㑹行經略候稍成次第詳具畫一利害呈<lb/>
<pb n="KR4e0177_WYG_009-3b"/>
請先此禀聞伏乞裁炤<lb/>
　　　與商少峰兵憲<lb/>
使至省書知車從將扺雷陽相去不逺教言易於拜受<lb/>
甚幸甚幸向日擬不肖為左哨與右哨俱在陵水如兩<lb/>
臂然其山川道路險易因得并考之略知曲折小大地<lb/>
圖鄉道冊俱取在此數日所費力者糧餉并軍前合用<lb/>
事宜頗有次第但海南法弛吏玩為日已乆鞭朴枷杻<lb/>
呵叱之政日施殊損道心爾奈何陵水去賊巢不逺右<lb/>
<pb n="KR4e0177_WYG_009-4a"/>
哨中軍即城中為營比二哨又方便而鎮安那地二支<lb/>
鋭甚以鎮安全軍當黎停盖此巢東聮五指而北通鷓<lb/>
鴣啼峒大抵營乃其喉咽處鷓鴣近亦議用兵但恐兵<lb/>
力太分以待後議故欲於大扺宿重兵以禁其私通暗<lb/>
透且密授經略之意於守者其中間事勢非面莫盡也<lb/>
向萬州黎知州来見以身任大抵但兵數太少更添一<lb/>
千可矣似聞門下頗取各縣打手及獞兵但得精壯可<lb/>
用者不在多也土兵諸事如渡海火柴行糧犒賞見為<lb/>
<pb n="KR4e0177_WYG_009-4b"/>
區處毎哨扣兵數俱為量寛尚未得左哨數目爾海水<lb/>
四圍之内皆不肖擔子也敢不用心渡兵船大是難事<lb/>
此間盡數刷取擇而用之但曽經渡海不拘大小皆押<lb/>
徃乃硬死法也大約儘海南只可如此糧船近亦差人<lb/>
徃崖陵鈎取兵將入境此間合用事務當造成小冊子<lb/>
分呈左右嚮導及地圖謹先發徃儻有所疑據圖駁辯<lb/>
之勝於臨時講求所欲見教者此使回示及幸幸<lb/>
　　　與陳海洲憲副<lb/>
<pb n="KR4e0177_WYG_009-5a"/>
昨得蕨岡書略譚郎温事勢此賊多而且很屯結成巢<lb/>
泗城蘭州之兵俱相觀望堅營自守兵氣日沮賊勢日<lb/>
張遽欲行招撫之䇿恐所招者未能使之膽破心服反<lb/>
以滋後患也從来泗城兵推奸不肯向前在瓊城亦畧<lb/>
道之鄙意亦為蕨岡貴恙稍痊㧞營屯入郎温督諸哨<lb/>
深入執事嚴差一官執旗牌切責岑施示以利害若别<lb/>
處稍緩且合力以攻郎温餘黨儻又兵少不彀分布軍<lb/>
門原劄有三哨合力夾攻之言明請各移一手本於中<lb/>
<pb n="KR4e0177_WYG_009-5b"/>
右二哨刻期約會夾攻仍一面呈請軍門盖兵有多寡<lb/>
勢有强弱地有險易當分哨之時豈能一一懸合事機<lb/>
惟不擇利害不顧嫌疑公彼我而以除殘救民為心此<lb/>
眞我輩之事也岑施似當叅究此輩狡猾從前征調一<lb/>
以驕子畜之故使得肆無忌憚南涯處功次何乆未解<lb/>
與之藤橋向己奉告矣若蕨岡移營入郎温此路尤宜<lb/>
處也餘惟炤察<lb/>
　　　與程雪厓叅戎<lb/>
<pb n="KR4e0177_WYG_009-6a"/>
昨解功至已委官閲視未報鄙意以眞功潰爛猶可准<lb/>
惟細小當深懲之俘獲男口十嵗以上至十五六歳使<lb/>
果為土兵収留全活其命不湏與之較但恐斬以為功<lb/>
則傷和甚矣故凡功之略小者皆削之使不敢以㓜口<lb/>
充數也賊屬老㓜纍纍使人不忍見此亦造化一條生<lb/>
意不可令死於吾輩之手賣之不售飬之不周尚未知<lb/>
所以處之也其畧可為人養男以全其生則皆發令撫<lb/>
養亦必海以北稍逺乃可爾夜中思念本哨賊六千餘<lb/>
<pb n="KR4e0177_WYG_009-6b"/>
今僅得五百未能十之一後面勞費尚長而欲僥倖報<lb/>
功紛然眞成兒戲今除土兵功外其漢逹官功次不實<lb/>
者一切削去使邉方畧曉有紀綱而厲其趨事赴功之<lb/>
心不然賊勢尚蔓而僥倖者己袖手滿其所欲孰肯向<lb/>
前為吾用命哉髙明諒同此意諸應剿小村如抱萬抱<lb/>
道者可差人通查招之一字此時却用不甚著權縻之<lb/>
亦無妨爾<lb/>
　　　又<lb/>
<pb n="KR4e0177_WYG_009-7a"/>
向在貴縣聞多澗等村之報地方憂念為之豁然恨不<lb/>
得奮飛左右酌酒以為地方賀區區此心何心哉鬼神<lb/>
可質也後聞渡海諸公及軍兵等言多澗事者又為之<lb/>
憂憤累日或中夜不寐恨不得剸刃於誤事者之腹區<lb/>
區此心復何心哉亦鬼神可質也二哨力不足而心有<lb/>
餘吾哨力有餘而心不足其得失宜有間矣故諸公理<lb/>
眞氣壯直以玩寇觀望老師費財目吾雪崖只如留賊<lb/>
不殺又欲乆屯兵以防之雖區區亦不能解也僕自端<lb/>
<pb n="KR4e0177_WYG_009-7b"/>
州徑来此軍門後事俱未之聞明日即徃亷州處四峒<lb/>
事海外悠悠念慮短淺想不能悉及惟雪崖屏去别念<lb/>
以地方赤子為念而善為之則區區尚有望日也伏冀<lb/>
炤察<lb/>
　　　與李抑齋銓部<hi>以下鄖中</hi>
齎奏吏回得教翰始知廟堂所以濫敘之意慚愧無已<lb/>
廣東得報聞喻月梧候代日乆又聞荆襄間方有大徵<lb/>
役皆守臣之責也故黽勉前来至荆州方得江右之報<lb/>
<pb n="KR4e0177_WYG_009-8a"/>
既入境遂無以辭也於前月二十六日接管行事此地<lb/>
東連蘄黄西通漢中北控關洛南接巴黔關天下之腰<lb/>
膂而制其四肢中間主客雜處易動難靜從前皆以僻<lb/>
靜目之特以所少者士夫應接其餘則皆未易論也諸<lb/>
合行事一般與之料理待代者而去庶㡬為不負所行<lb/>
爾盤峯小洛俱補僉憲甚幸盤峯治武定獄有聲稱真<lb/>
足為吾鄉出色初至地方例該有題奏差人徃附此未<lb/>
閒千萬以時自愛不一不一<lb/>
<pb n="KR4e0177_WYG_009-8b"/>
　　　與毛東塘本兵<lb/>
曏齎奏人行具小啓奉候記室諒逹尊覧某至此遂彌<lb/>
月事事循前人之舊尋常批發無足言者江右咨勑未<lb/>
至代者王涵峯聲聞亦杳然兩地所理皆為國事不敢<lb/>
懈弛但明當考察恐至江右稍遲所屬賢否無由驗知<lb/>
只據諸司紙上心中又未能釋以此殊切耿耿爾籌邉<lb/>
大奏已於行移中見之兵糧將材固為急務而議論太<lb/>
多刻核太甚亦能使人東瞻西顧難於展布試觀自古<lb/>
<pb n="KR4e0177_WYG_009-9a"/>
大有為之世何嘗有一句閑議論參其間乎此欛柄全<lb/>
在本兵力持也恃愛敢及之幸恕僣妄<lb/>
　　　與河南廵撫李疊石<lb/>
某在嶺南時有事黎夷請結庫兵見佛朗機銃與諸處<lb/>
所傳者制頗不同昨携一具来此欲鑄給諸郡練教適<lb/>
有江右之改未及行也然已教之鄖陽其悍勁迅逺可<lb/>
逹三四百步某又妄以已意為車以運之低昻左右隨<lb/>
方爇放毎銃一筒管子銃四五枚可以迭發不窮臨陣<lb/>
<pb n="KR4e0177_WYG_009-9b"/>
制勝所不敢知若控扼險害似無逾此其最小者嶺外<lb/>
人謂之爪哇銃亦海外器人有銃手専習之賊畏之甚<lb/>
於强弩亦携来此謹以新舊各二具上望試閲之詩曰<lb/>
有嚴有翼共武之服想公武服無不預飭矣區區奉此<lb/>
聊備森列中之萬一爾炤入幸甚<lb/>
　　　答勘處夷情都御史萬治齋<lb/>
使至承惠誨情禮勤款不勝佩感昨聞王涵峯來信某<lb/>
諒終此九月初方得至漢口車從想已臨辰陽瞻奉未<lb/>
<pb n="KR4e0177_WYG_009-10a"/>
有前期也奈何所示盛文并撫苗公移不肖狭中執著<lb/>
所警發多矣苗情此間隔涉無由詳知曲折如所示用<lb/>
非其人欺瞞奸格乆益猜疑者指摘病根最為深切各<lb/>
道慮恐惡種尚留貽地方後患亦為不易之論而設官<lb/>
控制圖惟乆安則湏據其險要制其心腹然積梗首惡<lb/>
必畧加懲創主謀詿誤有所分明然後其招可来来可<lb/>
乆此處方畧全仗尊算爾鄙意以為用兵之聲不可不<lb/>
振永保二司只嚴令整搠以待剋期招撫之事且勿令<lb/>
<pb n="KR4e0177_WYG_009-10b"/>
有所干與各苖聞之知吾有必剿之意不專在撫永保<lb/>
知其責在殺賊報功亦不敢以撫市於吾此固無妨於<lb/>
撫而亦有資於剿非但制賊亦所以御永保二司也承<lb/>
教愛之深不覺冗長公方廣忠集衆想不為訝也某此<lb/>
初五日離鄖陽稍前迎涵峯相望千里徒増勤慕使還<lb/>
謹此奉復不盡<lb/>
　　　答夏桂洲<hi>以下江右事</hi>
横峯窰民急遂所圖謂建置衙門亦如徃年稻穀可脅<lb/>
<pb n="KR4e0177_WYG_009-11a"/>
而出掠而有也故成此下䇿縣可立可不立可遲可速<lb/>
大阿之柄不可倒持而授之頑民糧米三千七百地方<lb/>
四十里餘又當水陸衝要之途理當熟慮而後從事若<lb/>
怵頑民一時邪謀不度可否利害以狥萬一異時有設<lb/>
非分之謀以脅持上下亦將怵而從之乎其漸似不可<lb/>
長也且窰民不樂隷弋陽欲自為聲教乆矣特藉口於<lb/>
飢荒爾所割二十里此方居四之一就使立縣収其狡<lb/>
猾無頼以為吏卒牙儈挟官府為刀為机而上弋二縣<lb/>
<pb n="KR4e0177_WYG_009-11b"/>
新割十五里皆為肉也其苦何忍言哉某謂立縣必多<lb/>
割圖里優其事力者亦欲使衆共分其苦爾今此議固<lb/>
未可已所議當有大者遲以月日設法捕其首謀三五<lb/>
人置於法使吾之紀綱稍振頑民知舉措必由於上非<lb/>
邪謀之所可脅夫然後與之建立則治可乆他日縣官<lb/>
亦有所恃以自立也東鄉萬年費力固多假使當初不<lb/>
一震駴狼子野心姑息容養其能與之俱存至今乎利<lb/>
害遲速亦可睹已承公愛念之深諭教諄切所懷不敢<lb/>
<pb n="KR4e0177_WYG_009-12a"/>
不吐望裁可否以示<lb/>
　　　答嚴介溪閣老論延恩閣<lb/>
令价都下囘伏領教言兼承勒石宸翰并二記莊誦再<lb/>
四侈上恩訓恭儉傳於四方孰不敬仰為公子孫守之<lb/>
以忠貞世世當何如也甚盛甚盛延恩經始某頗究心<lb/>
盖仰體公所以超俗貽謀之意而以義理裁成之其細<lb/>
㣲曲折有非流俗所能知者但聞之守巡諸人似於部<lb/>
位髙下之間更湏斟酌居第為子孫計與官府署居徒<lb/>
<pb n="KR4e0177_WYG_009-12b"/>
侈觀美者不同望詳盡以付所司使作者不至於徒費<lb/>
居者不至有後悔若曰勉為輪奐以為觀美想公意原<lb/>
不如此因齎文人便謹此奉謝不敏嵗陽寖亨伏冀順<lb/>
時為天下懋愛不宣<lb/>
　　　又<lb/>
差人回承敎翰奬予敦至不勝感佩辱公知奬公事即<lb/>
某事也伯夷之所築者固不敢當此然以公盛美亦必<lb/>
以伯夷之所築者築之然後足承渥恩垂世範光絶縉<lb/>
<pb n="KR4e0177_WYG_009-13a"/>
紳之間且為袁人百十年故實彼狥流俗之意奉承左<lb/>
右公所不欲亦某所不敢也鄙意見諒益服雅量入夏<lb/>
漸熱伏惟倍加調燮副中外具瞻之望不宣<lb/>
　　　延恩閣事答少卿丘集齋<lb/>
差人自北回領手教而考察之報亦至鷺沙竟不能免<lb/>
於銷鑠其命也夫然世亦有懲鷺沙不敢為其事今日<lb/>
與之同敗而縉紳公論又在此而不在彼不可全謂不<lb/>
憑兩三分義理也所喻云云誠有太寒儉處而付来之<lb/>
<pb n="KR4e0177_WYG_009-13b"/>
物并入支消皆有之某經事頗多非全不近人情者平<lb/>
日於此老知分亦不淺竊以當世路競馳之時惟有範<lb/>
我馳驅庶㡬處已處人可兩全而無憾此事估其木料<lb/>
等項價一千五百金一閣之費若是泉人眼孔以為太<lb/>
入時㨾矣而復有云云亦可歎也嵗裏有一書逹此老<lb/>
備道此意吾兄若有聞并以見教不肖亦老矣棱棱寒<lb/>
骨死時惟少馬革一張爾其他自分已定亦不以為念<lb/>
也鄉諸先生不及别啓㑹間望為致意切不可語外人<lb/>
<pb n="KR4e0177_WYG_009-14a"/>
恐増紛紛爾不一不一<lb/>
　　　答鄒東郭司成<lb/>
去冬賢郎過洪都辱賜提誨即欲奉復以所教諸事方<lb/>
在議擬間未能審其利害之歸不敢率爾以請兹意常<lb/>
存不忘也大扺末世以空文為政猶以空言為學不稽<lb/>
其實而徒取必於期㑹無益而反滋弊端近至撫建二<lb/>
郡畧取諸司條貫閲之文與實違如糧長一事縣各不<lb/>
同亦有行之既乆上下相安而不必易者惟官吏之掊<lb/>
<pb n="KR4e0177_WYG_009-14b"/>
尅執役之侵漁則無異也某以為此不當専在法上用<lb/>
事惟當於人上用意去一警百猶為迀論要必去其半<lb/>
以威其半然後庶可以止區區非其任也奈何其他諸<lb/>
事大率類此昨至撫州會明水知去嵗有華盖之遊新<lb/>
詩琅然誦之如出入雲壑而聆山水之音也商量舊學<lb/>
培養新知此晦翁家法諒所謂邃密深沉諸兄必有得<lb/>
於是也樂水樂山與雅言好古㫖訣不知同異似未可<lb/>
偶一登山便如此判斷也何幸更得承教明當徃金谿<lb/>
<pb n="KR4e0177_WYG_009-15a"/>
夜中有此殊不盡炤亮幸甚<lb/>
　　　與唐漁石本兵<hi>以下粤事</hi>
封川地方賊情向因具奏已附報大略夏熱當耕作之<lb/>
時土兵徵召在數千里之外近方畢集而賊中圍困日<lb/>
乆饑乏内相抱怨首惡六人已計擒其五餘黨雖猶拒<lb/>
險摧以土兵想無不靡也近廣右有言古田當首誅者<lb/>
其説亦是但其地方廣闊醜類衆多且先據險要非合<lb/>
全廣之力不足以克之恐悉兵以徃萬一别處復有嘯<lb/>
<pb n="KR4e0177_WYG_009-15b"/>
聚如近日封川賀縣者動三二千徒本地哨兵不足防<lb/>
禦必湏於大哨中分兵䇿應兵分則勢弱不惟進不能<lb/>
得志於古田退亦恐損威於䇿應之賊也故不肖愚䇿<lb/>
先將各處嘯聚為害尤急者治之因以威其餘當招則<lb/>
招當守則守無轉顧之憂然後合兵以攻古田力專勢<lb/>
重庶幾可以成功目下封川與馬平五都先後進兵俟<lb/>
了封川又抽其精鋭益以新調以剿賀縣若仗廟堂威<lb/>
靈此三處起今年内得以就緒付地方守巡官収拾結<lb/>
<pb n="KR4e0177_WYG_009-16a"/>
裹明年力或可為古田亦不可緩諸葛孔明譏劉繇王<lb/>
朗今嵗不征明年不戰使孫䇿坐大并有江東今廣西<lb/>
地方大半為盗區此亦不肖并日而馳之時也但一歲<lb/>
而三處用兵恐驟聞不能無惑故敢陳其所以馬平五<lb/>
都剋期不日齎奏請教伏冀俯賜裁炤<lb/>
　　　與夏桂洲<lb/>
某守土無狀致動兵革去冬具栁州馬平用兵事由煩<lb/>
瀆朝聴近者恭承廟算各險寨悉摧破其勞其費皆有<lb/>
<pb n="KR4e0177_WYG_009-16b"/>
不容已者盖此賊盤據栁慶之交梗其水陸二路自國<lb/>
初以来凡四用兵沿江一帶雖曽掃除而險巢未破至<lb/>
壬寅夏殺官軍之後勢遂桀張慶逺一郡幾為絶域前<lb/>
提督蔡尚書題奉欽依剿捕近巡按御史復有言而二<lb/>
郡有司百姓日以刼害事情来告欲止不能其幸而克<lb/>
之者亦無他術前此賊所以得延殘喘者由我進兵太<lb/>
遲散兵太蚤又徵兵太雜且逺盖以十月後進兵賊已<lb/>
収穫上寨不乆涉春雨水淋漓而逺調之兵思歸農種<lb/>
<pb n="KR4e0177_WYG_009-17a"/>
無復鬬志兵倦糧竭勢不得不遂解散也某向備數廣<lb/>
西提學深知其弊故去嵗以九月進兵収其禾稼以充<lb/>
軍食又以魚窩等險寨責之南丹東蘭那地三州兵精<lb/>
路近得以更番圍困故自去秋九月至今春四月我兵<lb/>
尚有餘食賊勢日蹙而更番之兵力亦有餘偶值機會<lb/>
而遂克之爾賊所據地綿亘百十里與栁城融縣各巢<lb/>
相倚為惡又擇其惡之尤者分兵追剿所謂上油峒則<lb/>
栁城蠻也所謂古龍古郎鵞頸三峒則融縣蠻也誅此<lb/>
<pb n="KR4e0177_WYG_009-17b"/>
數惡魁因以震怖其餘廣右猺獞不可勝誅終歸於撫<lb/>
然必威稍振而後恵流而撫可固其大概如此本不足<lb/>
深言以用兵大事亦欲公察其不容已者而非佳兵也<lb/>
某疎拙無能但能地方畧靖上以仰稱任使而不負此<lb/>
行之意於平生不啻幸足豈敢復有希冀此某區區本<lb/>
心亦望公俯察及此爾<lb/>
　　　與聞石塘太宰<lb/>
某備數三年不能綏輯夷民與地方共享安靜之福累<lb/>
<pb n="KR4e0177_WYG_009-18a"/>
以兵革殺伐干聒朝聴心切不安然事有非獲已者賀<lb/>
連之宼連結三省為害三十餘年二縣城門嵗中為之<lb/>
屢閉乆議征討力未能及每嵗調兵防守費不可言故<lb/>
决意興師而某適有改官之報念憂在地方不可因某<lb/>
一身去留為前却也幸荷公庇以能成功從此不敢多<lb/>
望或者十數年尚可保無虞較之每嵗防守之費大約<lb/>
只用三四嵗錢糧爾但某已遷官而興此役恐不知者<lb/>
以為好事初意欲留後面一著候歐約菴来結裹而歐<lb/>
<pb n="KR4e0177_WYG_009-18b"/>
乆不至掣兵已逾一月勢不可不奏報然其中實無所<lb/>
為也亦冀公亮炤之<lb/>
　<lb/>
　<lb/>
　<lb/>
　<lb/>
　<lb/>
　小山類稿巻九<lb/>
</p>
<p>
</p>
  </div>
</body>
</text>
</TEI>
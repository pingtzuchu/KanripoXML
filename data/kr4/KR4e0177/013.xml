<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山類稿巻十三</head> <lb/>
    <p>
<pb n="KR4e0177_WYG_013-1a"/>
欽定四庫全書<lb/>
　小山類稿巻十三<lb/>
　　　　　　　　　　　　　明　張岳　撰<lb/>
　序三<lb/>
　　　贈茶山陳君之廣東少叅序<lb/>
昔殷周之世詩書所稱卿大夫有勞烈於國者其子孫<lb/>
食采相承累數百十年不絶其尤盛者與國家相為始<lb/>
終盖至春秋之季典章文物幾息矣異時故臣子孫尚<lb/>
<pb n="KR4e0177_WYG_013-1b"/>
依依然以宗社為憂其忠言至計殷勤反覆不啻骨肉<lb/>
親戚商析利害而以身同之豈與夫孤外驟進之士争<lb/>
是非可否於一時遽引大義以决去就者所可同日語<lb/>
哉世臣之繫於國脉如此是以先王重之也余昔聞尚<lb/>
書節愍陳公以忠烈殉於南交子孫食報者數世未已<lb/>
比來江西乃獲友其𤣥孫僉憲茶山君君方寸磊落多<lb/>
識前代典故而通知當世之務至於歌詠揮灑亦精好<lb/>
絶人無愧於世其家者盖嘗竊歎國家懸髙爵以優臣<lb/>
<pb n="KR4e0177_WYG_013-2a"/>
工而延賞及其子孫所以示化勸後之道甚明百十年<lb/>
來未見有卓傑之材著其顯功殊能以戴世徳於乆逺<lb/>
如古人者豈激勵之實寖微邪將所謂世臣者平居固<lb/>
渾渾焉必待變故而其後效乃見也余甚惑焉若茶山<lb/>
君之美才已有聞於時而名位復駸駸如是顧不謂之<lb/>
卓傑之材哉夫奔走材藝之士使之敏事赴功吏道所<lb/>
不能少者若夫世臣之有繫國家元氣其義亦惡可不<lb/>
講哉然世之趣舍不能盡同則余於茶山君安得不謂<lb/>
<pb n="KR4e0177_WYG_013-2b"/>
之卓傑之材也癸已夏君自江西擢少叅嶺東與君同<lb/>
寮者謂誼當有别言而以屬余乃書以為贈<lb/>
　　　贈晋江韓侯入覲序<lb/>
去年夏秋間泉中旱禾苗稿死民訴於縣於府太守為<lb/>
言於朝得免所被災縣秋税若干今年災尤甚向者天<lb/>
子下推恩詔書例免民税十分之五其所以覆露吾民<lb/>
而恤其災患者已甚預夫以詔書徳意之美良有司宣<lb/>
逹之勤宜莫不安養詠歌以承休徳乃復時有愁歎之<lb/>
<pb n="KR4e0177_WYG_013-3a"/>
聲至煩執事者為之軫憂其故何哉豈所以操制之者<lb/>
多端良有司之力尤有不盡展與將療深病者非一旦<lb/>
夕所能責效也往在正徳時民生岌岌幾至於殆頼天<lb/>
子仁聖盡去蠧政之害民者而休養之於兹一紀矣又<lb/>
專其責於有司宜其力無不得為者力無不得為而當<lb/>
一紀休養之後少有災旱而蠲租賑恤之令又屢下民<lb/>
猶愁歎如此一不幸災有大於此者倉卒或力不能及<lb/>
將如之何晋江與吾邑俱泉屬壤地相接而田園之蹊<lb/>
<pb n="KR4e0177_WYG_013-3b"/>
徑交相入也吾邑之困已不忍言晋江獨以韓侯之力<lb/>
官之裒取不苛而穀粟布帛之藏於民者尚厚其逋租<lb/>
嚚訟蓄機阱以挾持上下者又以韓侯之力而不敢肆<lb/>
韓侯之惠利大矣夫為政當使民有所懐有所畏然後<lb/>
翕張施舍得中而政成今天下無事乆矣泉中之民不<lb/>
識干戈兵革者七十餘年氣數人事相推盪識者盖有<lb/>
隠憂焉如人中年以往元氣漸薄雖日扶以膏粱<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>髓<lb/>
猶恐無益於衰也况以悍利之劑趣之乎明天子良有<lb/>
<pb n="KR4e0177_WYG_013-4a"/>
司憂憫盡惠而民猶不免愁歎其故可黙識矣韓侯有<lb/>
志於及民者兹特入覲試以吾言與同志者商之毋亦<lb/>
以為有激也夫<lb/>
　　　贈副提舉朱君歸衡陽序<lb/>
嘉靖甲午冬余以罪謫司鹺於嶺南始至閲故事文書<lb/>
盈几盖為之竭心力者再逾月僅乃得其要領而余方<lb/>
欲正版籍之訛舛究丁竈之互詭辨官私出納交易之<lb/>
敝而厲其禁司故轄十三塲同官者各分署以督之衡<lb/>
<pb n="KR4e0177_WYG_013-4b"/>
陽朱君某實治香山以四五塲於其職業尤能勤當是<lb/>
時君年盖及七十矣余察其精神注措絶不類六七十<lb/>
者而君所理事條貫皆井井可按余既協君之力以自<lb/>
助又私歎夫用人者衹當論勤惰無論老壯如君之用<lb/>
心於職業能復可與少年競虛浮者較論邪居數月君<lb/>
若有不樂於心者移牒投老余持其牒不以報聞君亟<lb/>
為余言其平生履歴次第慨然曰受器有涯嵗月易邁<lb/>
奈何以垂老之年馳騁於憂患之途萬一事乖夙心悔<lb/>
<pb n="KR4e0177_WYG_013-5a"/>
吝乘之雖公愛我而欲為改圖必無及矣余察其志决<lb/>
不可回乃為署牒報巡院及宣察兩司余時亦承命假<lb/>
守合浦解鹺事將之部矣於是酌酒别君且告之曰君<lb/>
衡陽人也吾嘗泝湘水入衡嶽據烝湘之㑹憑石鼓以<lb/>
望洞庭以為天下之竒觀也念輒神思飄飄然君今真<lb/>
往遊矣回視向所勤勞而成務者皆土苴也矧其瑣瑣<lb/>
不足置録者乎古人以仕進謂宦機言榮辱得䘮之所<lb/>
伏也必若忘榮辱齊得䘮無以攖拂其心惟能豫辨此<lb/>
<pb n="KR4e0177_WYG_013-5b"/>
機乃可而非君之經練世故引分知止其孰能决之同<lb/>
官徐君某謂余此言有助君歸况甚多宜書以贈君行<lb/>
余不得辭也遂書之<lb/>
　　　贈郡推王君序<lb/>
亷古稱地僻而俗樸余始自鬱林出南流江浮亷水而<lb/>
下覽觀山川物産與其習尚髣髴於古所云然余竊怪<lb/>
國家治平日乆舟車煙火逺通於萬里外徼是郡獨苶<lb/>
然荒林莽野彌望蕭條其居處稼穡藝事服用皆偷窳<lb/>
<pb n="KR4e0177_WYG_013-6a"/>
滅裂不足以為厚生可乆之計少有徵發輒棄而去之<lb/>
如弊甑枯枿無復愛惜豈地僻則人玩俗樸則易欺物<lb/>
殆有以病之而然歟譬之魑魅魍魎之病於物也必於<lb/>
其深山廣澤人跡所罕及之地若都邑廬市一有是物<lb/>
見焉人必羣聚而讙之矣亷固天下之深山廣澤也去<lb/>
京師萬里去省治二千餘里山海小民去守令之庭逺<lb/>
或三四百里誕謾欺茍之弊易生於斯時也欲民之無<lb/>
所妨病以蕃其類胡可得哉是以古之君子為政必先<lb/>
<pb n="KR4e0177_WYG_013-6b"/>
去其所以病民者而講求利術以休養之如哺嬰兒日<lb/>
望其長而不能强之使長如䕶元氣日慮其衰而不敢<lb/>
必其無衰必使其骨肉親戚室廬墳墓皆有綢繆眷戀<lb/>
而不忍去然後束之以保伍斂之以征令教之以庠序<lb/>
而致之以徵召期㑹又或不得已至驅以蹈湯入火亦<lb/>
無所辭何也彼其植根深厚義結於鮮也顧余之材力<lb/>
不足與此王君希説以詳刑來佐郡治君為人好學而<lb/>
逹政外和而内剛志與余同其論政所先後次第亦不<lb/>
<pb n="KR4e0177_WYG_013-7a"/>
異自君之至郡獄益清持牒者益少盖數月而頌聲作<lb/>
逾年而巡撫錢公之旌書果下君歉然不以自多也方<lb/>
日厲其進而未已嗟乎世之仕者能不以逺近易險為<lb/>
進止者多矣而天下之事巧拙成毁亦每每相反又安<lb/>
知逺近易險之果為逺近易險也邪不為所以病民者<lb/>
顧獨無所為與不度其理而强為之其間相去能幾何<lb/>
哉是故緩刑薄征勸農訓俗無咈人和無幸非分余以<lb/>
是慙吾吏民而未能者君其卒有以教余焉則疲苶逋<lb/>
<pb n="KR4e0177_WYG_013-7b"/>
流之民庶其蹙然而興乎是為序<lb/>
　　　贈旌表張母王氏貞節序<lb/>
嘉靖十年辛卯秋亷州守臣以故武衛舍人張君寳之<lb/>
配王氏貞節上聞於朝事下禮部下藩司郡若縣暨鄉<lb/>
三老嗇夫叅輿言節級覆報得旌表如令式越五年丙<lb/>
申夏六月朝命至亷維時知府事張某同知朱同蓁推<lb/>
官王良弼率吏民耆老奔走䖍奉宣道聖天子建極敘<lb/>
倫闡幽化俗之意俾海裔女流莫不原念所以一齊永<lb/>
<pb n="KR4e0177_WYG_013-8a"/>
終者而勉於貞順又以風曉搢紳學士之為人子為人<lb/>
臣為人弟者亦莫不貞白一心以觀上之所化盖理人<lb/>
之道風教為先我國家旌表之典著在令甲部使者嵗<lb/>
條具孝子順孫義夫貞婦與殿最之課書俱上亦甚明<lb/>
且重也而兹郡逺在萬里吏直以為具文細故莫之察<lb/>
省至於闔郡且百餘年無能以一人應詔夫漸摩激勸<lb/>
之典弗行雖士大夫能以節終者鮮矣而况於海裔之<lb/>
為婦女者哉按節婦與舍人君之祖考世為亷州衛指<lb/>
<pb n="KR4e0177_WYG_013-8b"/>
揮君又以嫡長當世其官方舍人君殁時節婦年二十<lb/>
有二嗣子輗方四嵗其季輒父殁後七日乃生節婦勤<lb/>
而撫之底有成立輗嗣祖職以功進都指揮同知訓兵<lb/>
督府軏亦稱良子弟諸孫皆振振嚮學而節婦之年盖<lb/>
七十有二矣夀考康寧以享子孫孝養其貞節又章章<lb/>
表著如此噫可謂備福也已聖天子方建極錫福丕冒<lb/>
我海隅蒼生此邦士庶寧無有嚮風作徳以近天子之<lb/>
光如詔書之所風厲者乎夫父父子子夫夫婦婦兄友<lb/>
<pb n="KR4e0177_WYG_013-9a"/>
弟恭生人之紀修則休徴協應上之所斂而錫於民者<lb/>
也闔郡且百餘年僅或一見而又無以繼之亦守臣之<lb/>
所甚懼故為推本風教所先并及天人之際以申告此<lb/>
邦士庶庶其有興者因以樹節婦之風聲於永永盖敷<lb/>
極訓言與斯民共納五福者守臣之事也不敢以不文<lb/>
而辭云<lb/>
　　　贈守樸趙公巡撫延綏序<lb/>
嘉靖已亥夏五月巡撫延綏都御史缺上命廷推中外<lb/>
<pb n="KR4e0177_WYG_013-9b"/>
臣工有文武材畧堪屬是選者疏名上請僉謂莫宜吾<lb/>
淛江按察司守樸趙公乃以名聞上報可璽書即淛江<lb/>
命公公為諸生時即有經畧四方之志既登進士第踐<lb/>
歴兩京郎署其為郎中於職方最乆於邊徼走集阨塞<lb/>
將帥材不材兵戍强弱饋饟近逺贏乏如身出入其地<lb/>
目視手畫聽其議論於利害較然不爽也古人有言大<lb/>
丈夫不為宰相坐廟堂佐天子進退百官則當為將帥<lb/>
笞兵萬里之外壯哉公兹行也公嘗為余言國家因秦<lb/>
<pb n="KR4e0177_WYG_013-10a"/>
漢故塞並河山起立亭障通斥堠延亘萬餘里尤擇最<lb/>
要害者設鎮開閫萃精兵良甲以實之所以折伏控禦<lb/>
之策甚備異時河西山後遼左諸鎮兵嘗其利害不啻<lb/>
毫髮小然輒相挻以變惟兹延綏孤軍赤立無崇山複<lb/>
谷為之藩蔽敵至輒收堡堅壁以守乘便利出戰戰比<lb/>
有功飛輓嵗屢不繼并日以食而終無怨言盖以天性<lb/>
嚮義習尚專一與他鎮不同故百十年無燬軍亡將之<lb/>
禍夫力能為不靖者力至莫可若何乃姑與之俱安矣<lb/>
<pb n="KR4e0177_WYG_013-10b"/>
幸其未至於是者又不求所以輯而振之此邊境安危<lb/>
倚伏之變未能豫知其所終也余亦謂方今以四海全<lb/>
盛之勢而臨制邊陲兵不患不精將不患不勇所患者<lb/>
制帥未必得人則統馭之宜或有未盡焉爾兵之命在<lb/>
食其節度在紀綱其趨向在賞罸三者一有不至饑則<lb/>
怨飽則驕甚焉則比周締交以反持其上上下乖隔而<lb/>
精兵勇將適以資亂人而為厲階其所由來漸矣故制<lb/>
帥在得人也公有文武材畧練曉邊事而延綏一軍又<lb/>
<pb n="KR4e0177_WYG_013-11a"/>
素嚮義易使如良子弟得賢父兄榦蠱禦侮寧足云云<lb/>
余又聞延綏治榆林盖古榆關北距大河不逺唐張仁<lb/>
愿所築東受降城在大河之外或曰即東勝州故址也<lb/>
唐倚河為闗而築城以固河故敵人不敢飲馬焉今大<lb/>
河與敵共之秋髙冰合引弓長驅不數晷即至近郊而<lb/>
邊方為之驛騷矣公治戎之暇試迹其興廢而考求之<lb/>
亦備邊一策也公將行浙藩臬諸公命贈言於余故述<lb/>
其所嘗講於公者以求益焉爾序云乎哉<lb/>
<pb n="KR4e0177_WYG_013-11b"/>
　　　贈爻峰胡君擢河南大叅序<lb/>
上以孝治天下今年春二月南巡㳟謁陵寢於承天先<lb/>
期命所司豫戒郡縣之當輦道者儲設以待使足供乘<lb/>
輿給衛從則已毋或擾民又命御史按視其媮惰不法<lb/>
者既夏四月回鑾河南守臣自巡撫都御史而下按去<lb/>
者若干人命吏部選旁省老成有材望者以代之而爻<lb/>
峰胡君自浙江憲副擢河南大叅以行當是時黜涉勸<lb/>
懲成於俄頃百司羣吏孰不震懾竦動思自勉盡其材<lb/>
<pb n="KR4e0177_WYG_013-12a"/>
以副上所顧本追慕之孝哉然國家治平日乆人情吏<lb/>
治相與服習於簿書文法之中猝遇國家大事如禮樂<lb/>
巡狩之類聚議相持或閲旬累日而不能决及其議定<lb/>
而為畫一以行之吏民非常所聞見又或相顧駭疑而<lb/>
未信往往任事者不及盡效其材而被督責蒙譴訶以<lb/>
去者有之盖積安之勢使然也河南中州之地而天下<lb/>
之衝也周漢歴代都陜都洛天子有事四方道必出於<lb/>
是其間或巡遊徵發以飾天下之觀者史不絶書則民<lb/>
<pb n="KR4e0177_WYG_013-12b"/>
或告病任事者無以効其才固宜我祖宗列聖皆垂衣<lb/>
髙拱不下階戺而運天下國初聖祖嘗一幸汴梁召北<lb/>
伐諸將指授征伐次第而成開創之基後百餘年至我<lb/>
皇上龍飛荆漢北渡大河入繼大統而隆中興之業夫<lb/>
無非時之動動有繫乎天下大計而又優養至百餘年<lb/>
之乆以周漢歴代較之則河南之民役於大事者顧不<lb/>
為少哉乃使任事者卒無以盡其材以仰副上顧本追<lb/>
慕之孝而煩臺議故曰積安之勢使然也雖然狎於乆<lb/>
<pb n="KR4e0177_WYG_013-13a"/>
安治勢寖寖乎幾於弗振吏固有責焉爾矣若使民不<lb/>
得享其積安之澤而駭疑顧望若將去而且留然亦豈<lb/>
天下之福哉盖古之為治者必使吏常勞而民常逸吏<lb/>
勞其所以逸民者使民信已效義以服其事亹亹而忘<lb/>
倦天子仁孝深逺不以一時之動而妨萬世之安宜乎<lb/>
無使任事者不得盡其材余懼有司怵於俄頃之勸懲<lb/>
或苛急趣辦以求免其身而病乎民若者非上意也吾<lb/>
爻峰沉敏而慈祥内志堅定而行之以温文為御史以<lb/>
<pb n="KR4e0177_WYG_013-13b"/>
風節稱守郡以惠愛稱在兩浙持憲甚肅振媮惰之治<lb/>
以倡積安之民使之信已效義以服其事上副天子顧<lb/>
本追慕之孝而成萬世之安者其必有道矣於其行也<lb/>
申以諗之<lb/>
　　　贈沃焦文公入尹應天序<lb/>
余讀詩書觀周室之興始基於岐豐及其後嗣徙鎬京<lb/>
遷洛邑宅中以乂天下可謂盛矣然至分封策命巡狩<lb/>
征伐大政事猶必告於岐豐之廟而後行以為王業根<lb/>
<pb n="KR4e0177_WYG_013-14a"/>
本在是也禮不忘其本故方其盛時憑三后之威靈以<lb/>
臨馭宇内罔不式序及其衰也三川岐山徵見微怪而<lb/>
國歩遂以弗競由是觀之根本者固枝葉所由以為盛<lb/>
衰者也非深仁篤孝安而惟始擇賢而與之為守其能<lb/>
乆而無蹶哉我太祖髙皇帝提一旅渡江先取金陵以<lb/>
至奄有天下乃遂奠鼎焉四十餘年締造之基視岐豐<lb/>
不啻過之其後皇圖北遷而金陵之宫廟百官署第無<lb/>
敢改於其初者亦以為根本在是也應天府治都城内<lb/>
<pb n="KR4e0177_WYG_013-14b"/>
為南畿首郡國初倣漢唐設府尹秩禄儀章與諸卿寺<lb/>
等若府尹得其人則輦下之民常安而根本益用深固<lb/>
故選用常艱非方岳髙第者不以輕授嘉靖己亥秋七<lb/>
月應天府尹缺詔以浙江左布政使沃焦文公為之公<lb/>
登進士由秋官郎歴藩臬積至今官清白儉素始終不<lb/>
渝其為政精宻嚴毅人無敢以私干古稱清慎勤為治<lb/>
官之要公真無愧焉其不謂之擇賢而與之為守者乎<lb/>
然周之岐豐在西都畿内天子有事則躬造於祖廟故<lb/>
<pb n="KR4e0177_WYG_013-15a"/>
無專守漢京尹最重矣建武以後罷不復設稍置關輔<lb/>
都尉以䕶陵寢於根本固疎闊也故東都亦寖弱而不<lb/>
復競夫豈區區一隅為能繫天下形勢哉上思祖宗締<lb/>
造之難下以示萬世子孫不敢使其身偃然一日忘其<lb/>
堂構精爽翕聚上下昭格則始基之地與撫成之運自<lb/>
有相為盛衰者理固炳如也天下治安乆矣天子深仁<lb/>
篤孝本本元元召公於近藩畀以畿内民政寧獨循資<lb/>
累階擬授而已哉君陳尹東郊之命曰爾克敬典在徳<lb/>
<pb n="KR4e0177_WYG_013-15b"/>
時乃罔不變允升于大猷惟予一人膺受多福其爾之<lb/>
休某不佞敢推聖天子之意以為公贈<lb/>
　　　夀游母呉太宜人序<lb/>
太宜人南平吉溪名族今承事郎知睢寧縣事黙齋游<lb/>
公之配而浙江僉事可齋子之母也可齋登壬辰進士<lb/>
入翰林為庶吉士既而拜御史持節按江東畿郡以治<lb/>
行擢僉事浙江其為御史為僉事兩遇朝廷推大慶恩<lb/>
得以御史僉事之封封公公辭焉乃封其配自太孺人<lb/>
<pb n="KR4e0177_WYG_013-16a"/>
晋至太宜人從可齋子之階禮也始可齋在翰林迎公<lb/>
與宜人就養京師而公方以太學生謁選當拜官人或<lb/>
勸公有子如翰林君公即榮且貴矣謁選何為公不答<lb/>
俄而睢寧除書下公奉書遂偕宜人以行睢寧介淮泗<lb/>
之間土地瘠惡嵗屢弗登公至約身節用盡所以撫綏<lb/>
之方宜人亦茹辛甘淡與公相成盖甫三載則頌聲作<lb/>
而宜人之恩命又再至老幼聚觀咨嗟歎慕謂有縣以<lb/>
來百十年未始創見然宜人不自多也嘗自念曰吾入<lb/>
<pb n="KR4e0177_WYG_013-16b"/>
游氏門歩不出軒屏之外夙夜敬治中饋以相吾夫養<lb/>
與祭茍養與祭無違禮吾以為無憾於心焉已矣吾夫<lb/>
於此每有餘念也曰必使先人有光而子孫無替業乃<lb/>
今斯言果酬矣吾復奚憾雖然吾夫之職近民吾兒之<lb/>
職近君吾惟晨一炷香敬為吾夫祝願推所以愛吾子<lb/>
者以治民而終其仁夕一炷香敬為吾兒祝願移所以<lb/>
事父母者以事君而終其忠我老幸未衰亦惟帥子婦<lb/>
勤儉孝敬如古所謂瘠土思義者俾吾夫與子無内顧<lb/>
<pb n="KR4e0177_WYG_013-17a"/>
憂庶其志業展究與游氏之慶祚相永於無窮矣乎外<lb/>
史氏聞之曰賢哉母也自先王之遺澤既竭芣苢鷄鳴<lb/>
之詩不復誦於房中士大夫之飭躬勵行以善其家者<lb/>
未嘗無人也及其室家妻子之際真能以禮義相成史<lb/>
傳與今班班可表見者盖少焉豈有之人弗恒言而遂<lb/>
弗聞矣乎若宜人者勤一生以相夫教子身享其榮文<lb/>
深惟始終勞逸之理而欲終之以孝敬如此其不可謂<lb/>
之賢邪賢則弗可使不聞已嘉靖己亥宜人年六十七<lb/>
<pb n="KR4e0177_WYG_013-17b"/>
月十日實其初度可齋遥致觴為宜人夀凡同官浙中<lb/>
者皆有以佐觴余因為述所聞者以諗於衆以侈其傳<lb/>
云<lb/>
　　　贈竹泉龔君之河南少叅序<lb/>
昔唐虞三代之論官人與聖門師弟之論學莫不以心<lb/>
術為先其心術茍正矣才之所運有大小遲敏内之所<lb/>
受有淺深疎宻未至者可勉而至也終不足以病其心<lb/>
術故三徳六徳九徳並列虞廷而皆謂之吉士由之果<lb/>
<pb n="KR4e0177_WYG_013-18a"/>
賜之逹求之藝與夫狂狷之士其行能不盡概聖心者<lb/>
多矣皆以為英才而樂育之聖人之官人不求備其教<lb/>
人無棄才彼其所未至者特限於所禀與所養之未充<lb/>
爾其中固有所謂質諸鬼神而無疑者執其可質諸鬼<lb/>
神者以為論官教人之本而劑量其所未至使皆有以<lb/>
成其才而逹諸用此聖人之治教所以為盛也當是時<lb/>
猶有巧言令色而庸違者焉猶有有君子之言貎而行<lb/>
不逮者焉數子者之才自後世觀之皆所謂閎俊卓犖<lb/>
<pb n="KR4e0177_WYG_013-18b"/>
利天下之用而不可少者虞廷顧深憂而預畏之雖夫<lb/>
子亦云吾悔以言貎失之某某云聖人之重心術也如<lb/>
此嘉靖己亥余入浙始識僉憲竹泉龔君開爽慷慨守<lb/>
法必盡其分善議論往往微辭造妙能使聽者忘倦余<lb/>
尤愛其方寸特逹光明不為媕婀骩靡之態驟與之接<lb/>
若發露無餘味然乆而益信其無他亦能使人既去而<lb/>
不忘也近時風俗漸下士大夫以認真二字為深戒茍<lb/>
且自恕以馳騁於是非利害之途其本心可質諸鬼神<lb/>
<pb n="KR4e0177_WYG_013-19a"/>
者鮮矣然猶有諉曰吾取節與才云爾與虞廷孔門之<lb/>
意異甚豈古今時變使然與夫天下之道不真則偽偽<lb/>
不可循也顧當認者真心爾書曰無曠庶官天工人其<lb/>
代之鬼神未能無愧而能佐明時以代理天工吾誰欺<lb/>
余既愛龔君方寸特逹而君又自浙臬遷河南少叅與<lb/>
余别數月矣余欲君斂其發露於外者而反之於中磨<lb/>
而愈光涵而愈静設復去河南為他官不異故在浙時<lb/>
方寸而又有進於是者故為是説以寄之凡浙中舊同<lb/>
<pb n="KR4e0177_WYG_013-19b"/>
官盧君抑齋輩皆云然<lb/>
　　　贈僉憲蔞亭張君報政序<lb/>
嘗讀孟子論善養浩然之氣則塞乎天地之間而所稱<lb/>
大丈夫必於富貴貧賤威武不能移奪者見之其辭㫖<lb/>
勁正邁往無一毫低佪顧慮之意可謂大勇矣至其論<lb/>
孤臣孽子之操心危慮患深雖前古大聖賢如舜傅説<lb/>
膠鬲亦以為必經憂患然後能動心忍性又何其戰兢<lb/>
畏恐長慮却顧此與世之怯夫懦士何異尚得謂之浩<lb/>
<pb n="KR4e0177_WYG_013-20a"/>
然大丈夫者哉噫兹所以為孟子也夫利害好惡之相<lb/>
攻與奪毁譽之相眩雖古聖賢其能免此者鮮矣而聖<lb/>
賢卒異於衆人於是數者能反之於身斷之以理察其<lb/>
所從來而勉其所未至厚培根本使深固不揺杜絶幾<lb/>
微使完宻無間盖退焉於操心慮患動心忍性之中如<lb/>
經冬草木生意膏潤脉脉内聚則發而干雲蔽日孰能<lb/>
禦之所謂浩然大丈夫者其要如此東漢名節諸君子<lb/>
知有是氣而不知其功處濁世而力與為仇故激為黨<lb/>
<pb n="KR4e0177_WYG_013-20b"/>
錮之禍至於清譚曠逹之士又直以虚舟視世變淪斁<lb/>
横潰不以動心其亦有激而太甚矣彼尚所謂賢者也<lb/>
回視夫依阿淟涊逡巡以市於世者真孟子所謂妾婦<lb/>
又何啻什百千億之不侔哉余為此言者僚友蔞亭張<lb/>
君性剛介而守法僉浙臬三年事有便於民與妨公道<lb/>
雖或撓貴勢君必直以至公而卒歸諸民便余嘗見其<lb/>
論事要路之前反覆明辯侃侃不少怵未嘗不為之竦<lb/>
然起敬然不悦君者亦竟以是而媒孽之君盖浩然不<lb/>
<pb n="KR4e0177_WYG_013-21a"/>
自絀也已而不悦者少卒無勝夫悦之者之多而君之<lb/>
剛介守法益以明白巡院為書其功狀俾獻天府以去<lb/>
余雅重君不能無言以别而君亦欲得余言也夫陟世<lb/>
之難乆矣余欲君鑒前事稍自絀以從時則妾婦之號<lb/>
非所以望君也欲必直已志毋以前事為鑒焉後復有<lb/>
不悦者將如之何盖孟子所謂操心慮患動心忍性者<lb/>
乃所以養其浩然而稱為大丈夫然亦為多憂患者言<lb/>
之爾况所遇不皆憂患者哉孟子嘗言之矣所性所樂<lb/>
<pb n="KR4e0177_WYG_013-21b"/>
不存焉在君擇而取之而已矣<lb/>
　　　贈少山王子署郡還廣序<lb/>
合浦古郡為交廣喉咽漢以來常選用賢長吏因之厲<lb/>
清操入為名公卿大夫者有之而一時名卿大夫或亢<lb/>
厲守髙節不諧媚於流俗斥畀逺惡州郡亦必曰合浦<lb/>
云其後長吏常不選擇率用資考敘遷及左官量敘用<lb/>
之非選材則所以望之者常不深自顧非以材選則其<lb/>
向於職政不力由是歴數十年媮靡誕謾之習積成沉<lb/>
<pb n="KR4e0177_WYG_013-22a"/>
痼曰合浦非所以居名士大夫故無善治然豈不曰居<lb/>
之而遂得無責乎哉余始以提學守官無狀謫鹺司量<lb/>
敘此郡繼之者陳氏陳氏以憂去擇署郡難其人諸司<lb/>
以提舉少山王子告遂以郡符委之少山盖由戸部郎<lb/>
謫司市舶與余鄉人也夫以余之媮靡誕謾眠食於合<lb/>
浦最乆雖合浦之民幸不余厭然心竊有愧焉意少山<lb/>
練逹守髙節必有劘切更張發其精采之氣使人耳目<lb/>
新乎其所見聞者而其治先大體去苛細順流安常視<lb/>
<pb n="KR4e0177_WYG_013-22b"/>
余之悶悶特甚余竊疑之豈來合浦者道固如是雖余<lb/>
與少山亦不免邪去冬余過合浦其士民聞少山將委<lb/>
符去相率詣余留之余為强留逾兩月今年春余復過<lb/>
焉少山求去益堅留者益懇且多幾空一郡皆歎曰盍<lb/>
不即為真守以乆綏我彼以其合聽之神衆口之公非<lb/>
有私昵於少山而言若是則治合浦者固自有道而謂<lb/>
非所以居賢士大夫顧恐居者未能無責焉爾已昔嚴<lb/>
翊以孝行居官守潁川被徵與吏民為别據地哭吏民<lb/>
<pb n="KR4e0177_WYG_013-23a"/>
怪之詡曰吾身豈有憂哉我以柔弱徵必選剛猛代代<lb/>
到將有僵仆者故相弔爾夫不憂其身而憂去後吏民<lb/>
之僵仆者此其志義皎然豈以一時耳目好尚察察狥<lb/>
人焉哉余與少山能操此志不渝庶或可終免於士大<lb/>
夫之責若夫逺近遲速升降浮沉則古之若吾二人多<lb/>
矣置之勿復道可也<lb/>
　　　贈鍾少叅同年致政序<lb/>
余初聞鄖陽之命懼劣薄無能堪黙計諸司之賢而有<lb/>
<pb n="KR4e0177_WYG_013-23b"/>
分職於其土者若某某皆余平日所畏而敬者少叅鍾<lb/>
大夫黄山君則又同年也君為人沈静謙退即之斤斤<lb/>
然與之語欵欵然臨之以事確乎其守而不易也浩然<lb/>
其氣若充博而不可窮也又幸以同年分義綣結於余<lb/>
則余之黽勉於其所不堪微吾鍾君其誰與成之余入<lb/>
境未見君亟詢起居則聞引疾致其大夫得請將歸矣<lb/>
余不覺為之驚愕失聲夫其中斤斤者誠也與之語欵<lb/>
欵者誠之發也確乎其守以見定浩然其氣以養充故<lb/>
<pb n="KR4e0177_WYG_013-24a"/>
以處小事則不泄以處大事則不亂居下則理居上則<lb/>
光當天下需材之時必清廟太室庶為足伸其用也若<lb/>
夫一職之交修曾何足云而且不可留焉則余其能無<lb/>
驚愕於驟聞矣乎昔在丁丑同選澤宫盖三百五十人<lb/>
焉於今二十七載矣通籍内外者屈指僅十一其間以<lb/>
發憤去以微文去以迕時獲罪去以疾在告遂去者不<lb/>
啻十七八矣而君又去君釋褐廷評歴憲僉少叅少叅<lb/>
之資逾一紀衆咸屈君謂必激而引去君無幾微見顔<lb/>
<pb n="KR4e0177_WYG_013-24b"/>
靣也比銓部嘗計資有所擬君旦夕不少叅矣而毅然<lb/>
求去甚力雨霽行止獨信於心非明潛見之義者不足<lb/>
以知君也古之君子進則以事功見於天下及不得志<lb/>
而退其名節尚可厲風俗非茍為進退者三百五十人<lb/>
中去者十七八得如君之從容中禮者幾人哉則君之<lb/>
去其賢余之旅進無益者逺矣余乃為之驚愕失聲尚<lb/>
欲以棲棲望君盖亦淺乎其為相知矣越數日余至鄖<lb/>
陽君出郊迓余握手曰行李束載矣信宿留以待公余<lb/>
<pb n="KR4e0177_WYG_013-25a"/>
於是益為徘徊感歎而不忍别乃為文以贈前所言者<lb/>
余意也後所言余以自解焉爾君其真可遽使去哉<lb/>
　　　夀封太孺人廖氏六十序<lb/>
視天下如一身儒者有是言也人孰不愛其尺寸之膚<lb/>
哉利害一蔽於中至有身之痒痾疾痛漠然罔覺以成<lb/>
沉痼者况能逹此心於天下邪其所蔽以為利害非真<lb/>
能利害其身也弗思甚矣禹思天下之溺猶已溺之稷<lb/>
思天下之饑猶已饑之夫洪水横流非始於禹也稷之<lb/>
<pb n="KR4e0177_WYG_013-25b"/>
先嘗不稼穡而食矣固可諉以無責而忍之以為安者<lb/>
聖人急於徃救不啻如其身患豈有他哉惟能反而思<lb/>
之不蔽所以為痒痾疾痛者而已矣故思者所以通其<lb/>
蔽之方也誠思之則此心油然而生勃然而惡可已含<lb/>
生之類皆在吾生意貫徹之中或有戕拂其生者雖披<lb/>
髮纓冠而救之亦非自外至者也若諉為無責而忍之<lb/>
以為安輾轉迷謬䘮失所以為心而病天下於身庸獨<lb/>
利乎弗思甚矣今苗民梗化者十年於兹天子哀生民<lb/>
<pb n="KR4e0177_WYG_013-26a"/>
之重困屢詔任事之臣思所以拯救之宜而議論相持<lb/>
數年弗决皆以為無責而安之而上承徳意不怵於利<lb/>
害慨然以除害救民為已責者余耳目所接惟巡按鵞<lb/>
山張子一人而已張子以己酉夏五月入貴州振革宿<lb/>
弊厲兵馬講方畧利器峙糧甄别將吏之材不材以作<lb/>
其趨事赴功之念當是時余方徂征張子所以益我者<lb/>
多也庚戌冬以受代東歸將過家省覲謂余曰吾母氏<lb/>
望吾乆矣明年吾母年適六十願得公一言持歸以為<lb/>
<pb n="KR4e0177_WYG_013-26b"/>
母氏夀若知雨之盡心於此也不既有榮且慰矣乎夫<lb/>
張子以繡衣持節歸省足榮其親也張子不之榮而欲<lb/>
以奉職盡心為榮所盡之心即所謂視天下如一身者<lb/>
能體盡以成其身曰仁人本其所從來而順事之曰孝<lb/>
子以仁人孝子之道事親事之至也合仁與孝除民所<lb/>
患苦躋之仁夀而聚其歡欣歌頌之聲以為親夀其夀<lb/>
寧有多於此者乎是足以慰太孺人倚門之望矣孺人<lb/>
性廖氏萬安名家歸寒泉公生鵞山兄弟鵞山貴封公<lb/>
<pb n="KR4e0177_WYG_013-27a"/>
監察御史孺人封如其秩鵞山所樹立已如此將來固<lb/>
未艾也是為序<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0177_WYG_013-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小山類稿巻十三<lb/>
</p>
<p>
</p>
  </div>
</body>
</text>
</TEI>
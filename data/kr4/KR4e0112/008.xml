<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭惠安集巻八</head> <lb/>
    <p>
<pb n="KR4e0112_WYG_008-1a"/>
欽定四庫全書<lb/>
　彭惠安集巻八<lb/>
　　　　　　　　　　　　　明　彭韶　撰<lb/>
　　書啓<lb/>
　　　與郡守岳公書<lb/>
公祖大人閣下向入城府荷禮待委曲故舊之情固如<lb/>
是乎愧淺薄不足以堪之甚感甚感且以韶在治下必<lb/>
諳本土政俗使一一陳白退而深思凡吏於此者未聞<lb/>
<pb n="KR4e0112_WYG_008-1b"/>
有此問乃於今見之嗚呼莆民一髪命脉其在閣下也<lb/>
夫其在閣下也夫韶雖無似然自㓜好談迂闊之論迄<lb/>
今未改鄙見一二其曷敢不言自古為政者未始不以<lb/>
教化為急然非人人詔之亦示夫激勸之機耳若朱文<lb/>
公王十朋與凡名公所至皆以表彰先賢為務為是故<lb/>
也莆郡學後舊有鄉賢堂以祀先進然其地迫隘瞻敬<lb/>
無所又所祀之人頗失之泛不足以勵後學故莆雖號<lb/>
為文獻之邦然節義日衰難以救藥韶妄意莆中先進<lb/>
<pb n="KR4e0112_WYG_008-2a"/>
之文章節義政事功業無出蔡君謨陳俊卿林光朝陳<lb/>
宓李富若言論事迹著在信史與諸家文集無待備述<lb/>
然或人猶謂蘇長公以進茶譏君謨有前丁後蔡之言<lb/>
似不滿蔡者殊不知天理人欲同行異情蔡公之意主<lb/>
於敬君丁謂之意主於媚上不可一槩論也蘇公之言<lb/>
正猶望京謠前宗後杜之言特謂其鋤誅奸盗之相繼<lb/>
耳非謂宗澤乃杜充比也不然曽子固在福州亦進荔<lb/>
枝謂曽道君以口腹之欲可乎蔡公之學之節蘇明允<lb/>
<pb n="KR4e0112_WYG_008-2b"/>
極慕之其子乃譏之豈有是哉或又謂朱文公嘗答門<lb/>
人有陳無足道之言疑指正獻公者夫文公之學乃聖<lb/>
人之學正獻誠不敢班然不特正獻為然如韓范文富<lb/>
事業最為顯著類不能滿文公一哂何耶葢文公之論<lb/>
乃伊周格心之論而宋諸賢相不過漢唐名臣之流殆<lb/>
難以此而貶正獻相業也艾軒則倡道於前復齋則扶<lb/>
持於後子誠之忠孝兩全之五人者名位雖或不同然<lb/>
為千載殊絶人物則一謂宜别立祠宇如廬陵忠節堂<lb/>
<pb n="KR4e0112_WYG_008-3a"/>
之比使邦之人士以時祀之搜訪各家遺集置諸祠中<lb/>
庶後人有所矜式而挽回古風不難矣次則陳次升之<lb/>
入元祐黨籍陳文龍陳瓚之身死强虜鄭漁仲劉克莊<lb/>
之博學詞章是亦表表耳目他如林藴陳靖靖之裔孫<lb/>
旅傅楫王邁方宇若陳均之流無非偉人乞下諸生論<lb/>
究或升配祠中亦無不可若鄉賢堂則所收頗寛故前<lb/>
林圭盧質中諸人皆與焉韶思近故江西僉憲陳敬其<lb/>
為人最為可欲而不可惡景泰間曽以十事進諫惜乎<lb/>
<pb n="KR4e0112_WYG_008-3b"/>
不用故通判佘耀始令太和方楊陳二公柄用而能强<lb/>
項不為之撓後通判饒州歸而澹素終身故學正鄭濟<lb/>
著書經大學中庸講説至今學者遵之故教授徐安祖<lb/>
在安福最為善教與物無競此數人沒後人仰之不衰<lb/>
若列之鄉賢堂中未必不惬公論也又鄉賢東一祠舊<lb/>
因文公凡三至莆特設廟貌祀之陳復齋為之記後不<lb/>
知何時廢為文昌祠夫文昌神學者所羞道為宜毁之<lb/>
仍貎文公焉是亦風化第一義也莆中故蠻地滛祠特<lb/>
<pb n="KR4e0112_WYG_008-4a"/>
多雖豪傑時出未之能革所祀神類不可曉奸黠之魁<lb/>
每月指神生日歛錢祭之時出禍福語以懼村氓妖言<lb/>
之興多由於此此間有儒士林邦俊酷怪滛祀乞特委<lb/>
之俾行四境遇滛祀䖏悉令除毁就以所在廟宇依洪<lb/>
武禮制設立鄉社鄉厲二壇使鄉老率其居民以時薦<lb/>
祭庶足以祀土榖之神而不餒若敖氏之鬼矣莆中地<lb/>
狹人稠寄食者衆死後人家多不肯容其殯歛往往置<lb/>
諸荒堤斷岸之中連年暴露甚為可憫乞下里甲隨即<lb/>
<pb n="KR4e0112_WYG_008-4b"/>
築埋亦古者當春掩骼之遺意也莆中舊有饑民倉七<lb/>
處多無蓄積近聞欲借富户儲備此意甚善然饑民無<lb/>
歲無之非必十分荒歉然後謂之饑民也将饑而不能<lb/>
濟之待其既饑然後知發似未善又倉所與民相逺窮<lb/>
民饑餓之狀主守者多不得知至於開報名数只憑里<lb/>
隣供結因而張虛鼓偽真饑之民反不得食而得食者<lb/>
乃奸詐侵漁之徒也妄意欲善此法須倣文公社倉遺<lb/>
意或一鄉一里推舉平素有行誼知民艱苦者俾司出<lb/>
<pb n="KR4e0112_WYG_008-5a"/>
納遇有饑民之家隨即開報闗給若年豐則毎年取息<lb/>
二斗稍歉則蠲一斗大歉則全蠲息榖逐年如是俟十<lb/>
年後莆無饑民矣且如維新里戴時暘其人曉大義又<lb/>
勇於任事若使之專任此責免其泛役豈不大有成就<lb/>
至各鄉各里皆求如其人任之則饑民之萬萬幸也他<lb/>
如科𣲖之擾差役之編吏卒之售其奸之類轉喉觸諱<lb/>
區區難以盡言俟靣既也不次天順甲申歳正月念五<lb/>
日韶再拜<lb/>
<pb n="KR4e0112_WYG_008-5b"/>
　　　與姪原岳員外書<lb/>
向屢得書并承厚儀老夫婦知感第懶拙失於修答非<lb/>
自尊也九月初䝉恩陞刑部尚書此官莆人少拜老夫<lb/>
㓜學時志齋儒職聊為庄家出色不意年老推排獲藉<lb/>
祖宗餘庇偶塵八座悚懼不寧深慮曠職不克善後耳<lb/>
竊念賢姪年富志强今在郎署正宜勉建功名克辛克<lb/>
勤不患不遠大也向改户曹聞有厭意此甚不可隨所<lb/>
寓而脩其職神理自不負人此處便可騐人識見地位<lb/>
<pb n="KR4e0112_WYG_008-6a"/>
廣狹於此基矣勉之勉之將仕弟六月來此不幸去世<lb/>
苦痛不堪比日老妻久病危篤幸而無虞門户蹭蹬奈<lb/>
何便中書知不一<lb/>
　　　與長男濬圖世科事<lb/>
莫恨當年志未酬更思黽勉紹箕裘雞忩獨掩槐花暮<lb/>
蟾窟髙攀桂子秋宦業成名存顯晦文章家數有源流<lb/>
若能早立規模定方可終身事進脩右詩與子濬可勉<lb/>
力以圖世科我於十一月十二日到貴州二十日上任<lb/>
<pb n="KR4e0112_WYG_008-6b"/>
此地蕭條至甚然為官終得受用勝如廣蜀吾極安之<lb/>
科舉在邇汝母在家宜十分勉力以慰親心他固不足<lb/>
言也<lb/>
　　　與次男瀚勉世學事<lb/>
昔眉山蘇洵少不喜學幾壯猶不知書年二十七始發<lb/>
憤閉户五六年乃大究六經百家書說與二子軾轍至<lb/>
京宋歐陽文忠公獻其書於朝士大夫争持其文二子<lb/>
舉進士亦皆在高等於是父子名動京師而蘇氏文章<lb/>
<pb n="KR4e0112_WYG_008-7a"/>
擅天下為人在世不可蹉跎過日子營營勞役亦損身<lb/>
體須是放懐將就得過也罷年紀髙欲讀書宜少取熟<lb/>
讀漸漸有滋味覺得快樂也勉之勉之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0112_WYG_008-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭惠安集巻八<lb/>
</p>
<p>
</p>
  </div>
</body>
</text>
</TEI>
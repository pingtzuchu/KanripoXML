<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭惠安集巻四</head> <lb/>
    <p>
<pb n="KR4e0112_WYG_004-1a"/>
欽定四庫全書<lb/>
　彭惠安集巻四<lb/>
　　　　　　　　　　　　　明　彭韶　撰<lb/>
　誌銘<lb/>
　　　明中議大夫山西左叅議致仕澹軒黄公誌銘<lb/>
正統末韶入郡學獲見前軰風致及其時禮俗大槩老<lb/>
成朴素逺浮薄恥言人過居室服用多因仍舊故婚姻<lb/>
交際畧備儀文而已安識驕侈而以相訕相懟哉郡志<lb/>
<pb n="KR4e0112_WYG_004-1b"/>
所謂俗幾鄒魯實於縉紳故老有賴焉時若㑹元陳公<lb/>
舜用郡守方公庭訓鄭公季述及澹軒黄公四五人皆<lb/>
朝野鉅望黄公於居室終身不挿一椽尤為舊俗繫重<lb/>
奈不數年前軰淪謝素風漸微似聞後生耳濡目染去<lb/>
儉入奢愛人以徳君子每為之慨嘆若公遺行安可不<lb/>
傳示於後人哉公諱常祖字邦經行文三先世居涵江<lb/>
簮纓濟美為閩大族曾祖林元涵江書院山長祖佛不<lb/>
仕始遷城西梅峰峰下父震號梅東又遷義井以公貴<lb/>
<pb n="KR4e0112_WYG_004-2a"/>
贈奉直大夫工部員外郎妣蕭氏封宜人梅東公精易<lb/>
學為莆士師公少習之始遊郡庠又從林三復顧在軒<lb/>
二先生治尚書學復卒業殿元林綗齋之門脩詞知名<lb/>
逺出流軰雅為莆守周公琰所器許遺詩梅東有衣錦<lb/>
榮歸眼中見之句已而公應貢升太學生果舉永樂辛<lb/>
卯京闈鄉薦明年壬辰馬鐸榜三甲第一人授行在刑<lb/>
部廣東主事曹事繁劇因得練習滿三載陞員外郎彌<lb/>
加詳慎嘗有進天書者五日不得報懼而自刎詔㫖疑<lb/>
<pb n="KR4e0112_WYG_004-2b"/>
有他寃鞫其居停婦將扺死公原實平反以免丁内憂<lb/>
服闋工部尚書吳公中董營建奏為其屬採木于山西<lb/>
湖廣時督促嚴急公為上為下悉心殫智事集有緒民<lb/>
頗得息肩有御史周姓者共事不法公紏罷之事竣秩<lb/>
且滿受誥命封贈父母援例省祭榮歸于家人思周守<lb/>
為知人既還用少師楊文敏公薦陞山西布政使司左<lb/>
叅議并晉地瘠民貧值嵗㓙多流亡公奏乞招徠聽免<lb/>
徭役三年悉復業平陽界上有盗聚千人為害公推誠<lb/>
<pb n="KR4e0112_WYG_004-3a"/>
諭之不旬日皆降附正統十年滿六載致仕歸年方六<lb/>
十三公形神清朗動止穏重性孝友母蕭宜人嘗病革<lb/>
祈以身代而愈後數年母沒築墳于鳳凰山掘地三尺<lb/>
許得甆器五銀牌一上刻使司字有署押葢昔人所定<lb/>
夀穴未及用而公得之教諭林魯瞻為福地記時公未<lb/>
佐藩後果符署刻人以為孝感所致堂兄順美等沒無<lb/>
嗣公為之殯葬嫁其孤女既老羣處里社未嘗以齒爵<lb/>
自異是後行人方公源深等繼歸故里刑部員外郎劉<lb/>
<pb n="KR4e0112_WYG_004-3b"/>
公玭時尹莆邑請合㑹元諸老入㑹號曰耆英興守張<lb/>
公瀾立坊以表之郡故事未有也憲廟登極公進階中<lb/>
憲大夫優㳺城居二十餘載至成化紀元之明年丙戌<lb/>
三月十九日卒享年八十有六配陳氏訓導質初之女<lb/>
男子四長麒娶吳氏次麟娶方次龍娶陳次鳯娶吳麟<lb/>
為郡廪生女四方江林觀葉茂髙方遂其壻也茂髙為<lb/>
廣昌知縣孫男七開顔開基開明開敏開科開先開直<lb/>
女六曾孫男女各一所著有澹軒稿藏于家祭酒羅先<lb/>
<pb n="KR4e0112_WYG_004-4a"/>
生璟先為福建提學憲副聞公名配祀鄉賢祠中墓在<lb/>
南山之麓與陳宜人合葬許恭人附許氏生麟廪生久<lb/>
未有銘至是開顔舉鄉貢㑹試禮部乃奉國子監丞林<lb/>
君大猷所述行狀請筆於予追憶徃事實增感慨不復<lb/>
辭為誌而銘之銘曰<lb/>
俗幾鄒魯稱莆田由宋迄今何𣺌綿衣冠故老為率先<lb/>
近時猶見黄澹軒孝感宅兆如牛眠髙官屋不增一椽<lb/>
耆英之㑹郡無前大耋興嗟閟重泉流俗漸降非昔年<lb/>
<pb n="KR4e0112_WYG_004-4b"/>
特書遺行豐碑鐫典刑尙在可斡旋<lb/>
　　　儋州知州林公墓誌銘<lb/>
莆城衣冠之藪布濩仕途老而謝事者衆然年至耄耋<lb/>
可數也十數年中予所及見翰林學士贈禮部侍郎林<lb/>
公潮州通判方公尚矣繼而懷慶教授翁公樂昌教諭<lb/>
蕭公儋州太守林公皆年踰八十聲光相望蔚然為一<lb/>
時之壯奈未幾時二先生沒獨儋州公存爾𢎞治紀元<lb/>
八月十八日公亦沒於是鄉郡故老無八袠之叟矣士<lb/>
<pb n="KR4e0112_WYG_004-5a"/>
林嗟惜明年己酉十二月日子瓊等合葬公暨元配宜<lb/>
人余氏于城南錦山之原先期馳事狀以銘誌為託予<lb/>
辱在姻戚不可辭公林姓諱慶字延珍别號雪菴世居<lb/>
城東稱著姓上世系閥自福唐尉攢公以來具見家譜<lb/>
四親以下世載隠徳大父伯玉父雲潜母俞氏公㓜敏<lb/>
知學年十五補郡庠弟子員進脩不倦正統甲子應貢<lb/>
為南京國子監生業成厯事吏部明習格令諳練時務<lb/>
景泰癸酉吏部合諸需次上舍生試之公在優等除瓊<lb/>
<pb n="KR4e0112_WYG_004-5b"/>
州府儋州知州階奉訓大夫儋渉鯨波萬里之外民與<lb/>
黎雜處氣習獷悍有符祖者㨿重貲任俠制持蠧衆甚<lb/>
公因事除之一州稱快因相戒畏服自此無敢犯者乃<lb/>
平賦役簡囚繫脩祀宇造橋梁又以餘力甃郡城通衢<lb/>
九年之内凡有司之所當務盡厥心為之父老至刻石<lb/>
頌其徳政天順庚辰秩且蒲公素嚴御屬惡黎官王賦<lb/>
不與狎廉其不法數事奏治之賦反誣公遂遭逮公白<lb/>
于京儋民亦群走乞留適遇肆赦錫致政歸公既休居<lb/>
<pb n="KR4e0112_WYG_004-6a"/>
以家事任冢子以書香付叔季陶然事外惟以圖書自適退<lb/>
老幾三十年人羡其福履之盛非茍然也卒年八十有六子<lb/>
三長即瓊娶右族吳尙昭女次京邑庠生娶永豐知縣陳裕<lb/>
女季芳娶江都教諭鄭啟善女女一適撫州府學訓導吳澄之<lb/>
子誼孫七禎用和禄睦正安曾孫三長秀長厚長盛銘曰<lb/>
郡守起家黄髪番番𦙍續以多其歸如之何鬱鬱錦里<lb/>
寢邱安止埋詞弗侈厥聲無已<lb/>
　　　知永豐縣陳公墓誌銘<lb/>
<pb n="KR4e0112_WYG_004-6b"/>
公諱裕字孟寛别號樗庵家世業儒髙曾以上居城左<lb/>
龍門至公之祖始遷鳬山勸耕嶺之東今為江口人諱<lb/>
尚質考任漢川縣典史有善政諱乾妣吳氏雩都知縣<lb/>
秀之女公天資頴慤志趣甚端性本剛急觸事輙發然<lb/>
一翣湏如故不留宿於中博學多通而尤長於書自為<lb/>
舉子業已汎濫經史貫穿百氏非如近世專門一經之<lb/>
陋為文章有理致可咀嚼無枯寒腐爛之病於時聞人<lb/>
故叅政黄公<hi>闕</hi>　甚推許之為人善㸃檢慎交遊出入<lb/>
<pb n="KR4e0112_WYG_004-7a"/>
取與皆<hi>闕</hi>
　　　　　　　　　　　　　終始皆盡力經紀生得<lb/>
其養死有所祀無復遺憾壯嵗始入邑庠領成化乙酉鄉<lb/>
薦壬辰登進士第使河南親藩營葬事大小賜遺一切<lb/>
不受除知廣信府永豐縣縣居江右窮處民淳可化導<lb/>
公之治開心任真不設鈎距與民期某事當如何如何<lb/>
後無緩急守以必信而賞罰行焉久之民曉知公意而<lb/>
志自定公亦於鄉户悉能記姓名并其物力遇輸賦重<lb/>
<pb n="KR4e0112_WYG_004-7b"/>
輕差解逺近指掌配别人樂承受無有紛譁於庭者貧<lb/>
極下户措置儲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稍資給之强梁賊蠧鋤其太甚他無<lb/>
久繫之獄與慘毒之政訟牒不出境水旱不踰時故民<lb/>
多饒足陳糓至連藁桔數十年積不以動餘物稱是奸<lb/>
盗屏息學校益興上司行部至邑乃無一事可問境有<lb/>
銀廾發浙之羣不逞嘯聚攘奪民日夕憂生變公白當<lb/>
道亟集戍兵嚴閉坑穴迄於今無事致仕都御史貴溪<lb/>
髙公上逹每歎曰陳令一府六邑之最也他府有事常<lb/>
<pb n="KR4e0112_WYG_004-8a"/>
奉檄徃莅晚遘沉疾作輟不定憲臣數薦治狀銓曹竟<lb/>
以疾不果用成化二十二年乙巳秋公滿九載歸莆展<lb/>
省先墓越三月疾革以十月十三日終于正寢上距宣<lb/>
徳丙午十月二十八日生享年六十配孺人翁氏先卒<lb/>
繼孺人林氏生男信豐側室劉氏生男載豐女六長適<lb/>
知州林慶之子京次為予子濬次適進士黄文琳之子<lb/>
鈞俱翁出次許歸司訓王福臻之子瓚二尚㓜林出信<lb/>
豐等卜以某年某月葬公於某山之原走書與濬致浙<lb/>
<pb n="KR4e0112_WYG_004-8b"/>
中以墓銘請鳴呼予自稚年獲友翁孺人之弟知恩平<lb/>
縣時恭因内交於公且締姻好惟公温粹之徳宏敏之<lb/>
學親之使人消非意而開茅塞非友乃師也奈予叨先<lb/>
一第公顧晩逹為山邑政成未召而大故及之豈非命<lb/>
乎憶成化辛丑嵗予偕公朝正而歸途次將别予曰晚<lb/>
節難保知足不辱早退何如公曰此理到之言吾幸先<lb/>
而子勿後也既而予抵廣明年調貴州又明年擢内臺<lb/>
再引疾未允而公亦阻於當道不果退孤負初約兾諧<lb/>
<pb n="KR4e0112_WYG_004-9a"/>
他日孰知公遽止於是哉將何忍為銘雖然不可已也<lb/>
銘曰<lb/>
學古入官兼善為難非有之難弗實可歎膚末其學有<lb/>
靦爾顔秕政無良民用恫瘝公於斯文幼習以閑停涵<lb/>
浸漬發泄汍瀾司徒論秀陪列朝班出宰百里于彼山<lb/>
間去其機牙示以肺肝解衣推食如已飢寒平刑定賦<lb/>
去蠧斥奸行露無憂陳積如山嗟嗟樂只逸駕難攀載<lb/>
馳鶚薦倦翼思還惜哉垂雲飛不盡翰一疾彌留事定<lb/>
<pb n="KR4e0112_WYG_004-9b"/>
葢棺浮榮謂何徳譽孔多尚庇後人允世弗磨<lb/>
　　　林思承同知墓誌銘<lb/>
公諱統字思承以字行别號靜齋姓林氏初林以九牧<lb/>
顯於唐其後衣冠不絶至國朝端州刺史葦二十世孫<lb/>
環永樂丙戌舉進士第一人官翰林侍講於是林益以<lb/>
顯公殿元之弟子也嵗行方復失其怙恃二弟一妹長<lb/>
者年七八少者甫離襁褓雖媵僕代勞不為無人然呱<lb/>
呱零丁情事難堪而公聰敏夙成已有成人風致故能<lb/>
<pb n="KR4e0112_WYG_004-10a"/>
經理艱難家業賴以不墜迨授室念二親䘮尚在淺上<lb/>
亟與其室黄謀脫簪珥以襄大事且為諸弟妹婚嫁以<lb/>
時世族稱焉有司選入邑庠公思紹美前人講讀銳甚<lb/>
屢困塲屋不以挫志而問學益老成景泰庚午舉福建<lb/>
鄉試甲戌登進士第明年除知兾州事州連嵗荒歉乃<lb/>
薄征勸分多方以處之蕪田千頃里胥徴賦如常民益<lb/>
流徙公與同知陸嗣昌議奏得蠲其稅之半漳河數為<lb/>
州患增築堤堰以禦之延袤百餘里重建義倉以廣蓄<lb/>
<pb n="KR4e0112_WYG_004-10b"/>
積自是水旱不為患征徭糧草嵗審量丁力之髙下以<lb/>
受役輕重事無不均人是以和選部郎中陳雲之弟佐<lb/>
兾屬邑毆殺民事覺公被委騐治或為祈免公歎曰以<lb/>
人命媚人惡在為民父母卒正其罪民有婦寡奸豪奪<lb/>
其居訴於公得直婦伺公他出䄂二銀鍾以謝室人拒<lb/>
之葢習公身教舊矣一日脩學撤櫺星門治地得白金<lb/>
二百兩有竒衆獻為公有公曰文明之祥神假手於吾<lb/>
人也歸金主者以終學事他祀所亦次第新之成化乙<lb/>
<pb n="KR4e0112_WYG_004-11a"/>
酉滿九載民詣闕乞留而代者已徃不果從擢淮安府<lb/>
管糧同知錫以誥命追贈父母淮轄二州九縣為東南<lb/>
要㑹權勢徃來未嘗少有餽遺以内交取譽維揚大侵<lb/>
當道檄公徃莅賑䘏有方蠲免不濫上下賴之公久倦<lb/>
宦途至是年將六十前後連以疾求退於廵撫都御史<lb/>
及上封事皆不聽嵗辛卯冬入賀萬夀節擬乞休致所<lb/>
親謂之曰廿載進士兩考郡佐大可藩憲次不失府正<lb/>
金紫之來匪朝伊夕胡不少湏邪公曰心茍知止視一<lb/>
<pb n="KR4e0112_WYG_004-11b"/>
命為有餘若無紀極雖萬鍾猶不足吾知止矣遑計其<lb/>
他乎賀禮成懇䟽乞致仕從之公天性孝友每念二親<lb/>
不逮祿養先祠什物必極堅緻嵗時忌薦必盡䖍恭創<lb/>
逺祖貢元公祠自髙祖以下塋域完脩如儀仲弟思纘<lb/>
死無後公不利立嗣田宅使季弟思經之子繼之營已<lb/>
夀藏於鳯凰山而備季同穴之制家庭之間白首無間<lb/>
言焉家居垂二十年公事外不入官府晚益習靜惟與<lb/>
縉紳故老結東山嵗晏㑹以為樂鄉邦榮之𢎞治庚戌<lb/>
<pb n="KR4e0112_WYG_004-12a"/>
六月二十日遘疾終于正寢距生永樂壬辰享年七十<lb/>
有九曾祖弃興化縣學訓導祖應鳯殿元父也父珪泉<lb/>
州府學訓導贈兾州知州妣董氏贈宜人配即黄氏封<lb/>
宜人前公十六年卒繼宜人鄭氏子男三茂榮早天茂<lb/>
春尚義官茂逹邑庠生女一尚幼孫男三鋼銓銑茂春<lb/>
等將以明年辛亥冬十月朔葬公先介從母之子給事<lb/>
中林元甫狀事行來請銘予後公入仕宦途暌違無由<lb/>
傾葢祠部主事宋孔時數言公制行敦篤未老辭榮為<lb/>
<pb n="KR4e0112_WYG_004-12b"/>
人所難宜述之以範世不謂茂春適以銘見屬其奚以<lb/>
辭嗟乎去古既逺士懷速化造請求薦勒停致仕葢恒<lb/>
事也公處州郡無不足之色際成功踐知止之戒可謂<lb/>
廉退君子矣公之羣行雖多而難進之節卓乎可以警<lb/>
俗應銘銘曰<lb/>
繄利逹有定分兮貴仕止之得宜何世俗之躁進兮或<lb/>
違道以干之茍一得以自喜兮紛嘆老而嗟卑羡若人<lb/>
之好脩兮不風靡而波隨懷瑾瑜以為美兮凛氷霜以<lb/>
<pb n="KR4e0112_WYG_004-13a"/>
自持莅大郡於朔南兮藹令聞之交馳却金紫於跬歩<lb/>
兮囬吾駕以逶迤垂八袠而觀化兮尚遺範之可師<lb/>
　　　明誥封恭人卓母朱氏墓誌銘<lb/>
成化二十年春貴州按察使卓公純嘏年六十謝事歸<lb/>
莆朱夫人已八袠公喜得美解以遂朝夕養既三年夫<lb/>
人倐嬰風疾治而愈愈復作又踰年弗起夀八十有五<lb/>
適予廵視兩浙公使人來訃且授以事狀速銘辭曰天<lb/>
錫久縻官祿曠定省幸歸田娛侍膝下嵗月無何罹此<lb/>
<pb n="KR4e0112_WYG_004-13b"/>
大戚終天之痛曷有極耶孤哀子今無所用其情矣幽<lb/>
室之銘敢以為累予黍姻眷不得辭按狀夫人諱儀字<lb/>
閨則姓朱氏世居黄石琳井唐古田令璣郎中琰之後<lb/>
曾祖桓祖豫考允嘉俱不仕妣鄭氏夫人㓜聰慧學書<lb/>
計通孝經論語大㫖女紅精能長歸于卓封君叔輿宋<lb/>
户部尚書得慶六世孫也舅先沒姑陳氏在堂時家計<lb/>
稍落夫二妹未笄一弟尚㓜夫人相夫極力營斡孝養<lb/>
孀姑甘㫖無缺以時婚嫁弟妹皆得其懽心十餘年姑<lb/>
<pb n="KR4e0112_WYG_004-14a"/>
沒乃合舅氏葬如儀其長子天錫少有雋才謀於家遣<lb/>
入郡庠果領景泰癸酉鄉薦登甲戌甲科累顯官天順<lb/>
間夫䝉推封為承徳郎刑部主事成化初進中順大夫<lb/>
常州知府夫人亦自安人加封恭人於是家慶具成髙<lb/>
堂齊夀稀年偕榮子孫衆多邑里咸嗟慕焉甲午秋封<lb/>
君不幸既葬夫人傳家諸季而長子薦擢方面憲使更<lb/>
任南北夫人年耄弗就養恒移祿以供甘㫖夫人惟含<lb/>
飴弄孫少長資遣受學以無忘所天之志病革謂諸子<lb/>
<pb n="KR4e0112_WYG_004-14b"/>
曰吾生平無餘積産業無厚殖汝曹立劵分給無間嫡<lb/>
庶䘮具薄粥以充費慎無以珍物親吾膚吾瞑目無憾<lb/>
矣諸子泣而從之又四踰月而逝乃𢎞治元年九月二<lb/>
十三日距生永樂甲申三月十二日享年八十有五子<lb/>
男四長即按察使天錫次天鉞天銳天銘女二俱適士<lb/>
族孫男十一文澂文淐文沂文泮文浚文泗文溥文浩<lb/>
文汪文潭文演文澂文淐俱鄉貢進士孫女十二曾孫<lb/>
男五棐棨榘校采曾孫女一葬以𢎞治七年十二月壬<lb/>
<pb n="KR4e0112_WYG_004-15a"/>
午日未時墓惟新里香山大流岸之原常州府君舊藏<lb/>
也嗟乎生膺顯封沒享髙夀子位金紫孫聨科第福徳<lb/>
可知矣銘曰<lb/>
毓秀閨壼女徳無虧嬪歸名門家室咸宜勤儉相夫植<lb/>
立扶持丸熊教子顯親揚名命服屢錫髙堂有耀孫曾<lb/>
繩繩實惟克肖桂籍聨登簮纓有繼大耄其嗟流慶後<lb/>
裔香山之原劍合于茲匪有厚載式著以辭<lb/>
　　　鄭教授墓誌銘<lb/>
<pb n="KR4e0112_WYG_004-15b"/>
昔正統甲子予童年遊鄉校聞師言是科解魁黄公舉<lb/>
人鄭公林公柯公大為一時壯觀曰東南數舉所未有<lb/>
葢大叅殿元與二郡慱也於是未識而心識之迨將壯<lb/>
入仕始獲識焉四人者交莫逆而以文章氣節相髙位<lb/>
不同名實同也柯黄早逝林鄭猶巋然存後鄭先生亦<lb/>
逝而鄉邦落寞矣予每為嗟惜茲先生之子徽來京述<lb/>
事狀請銘追惟夙懐不可以不文辭按先生諱立字克<lb/>
豫號拙庵世居城東倉邊巷其遷徙𣲖系具見從兄嘉<lb/>
<pb n="KR4e0112_WYG_004-16a"/>
興府通判已墓志莆詩禮舊族也先生之考為信庵處<lb/>
士富而好禮邦人士賢之先生早承家庭之教沉潛頴<lb/>
敏善記過人號佳子弟長遊司訓翁公長僉憲劉公武之<lb/>
門翁公優於史學劉公長於經義先生從之皆得其所<lb/>
傳古今事多通知於尚書講䆒精微大有造詣故製文<lb/>
字語新理到名軰讓之他經諸子亦時搜覽方先軰解<lb/>
元玭期之甚重舉入莆邑庠遂繼擢鄉薦髙等戊辰㑹<lb/>
試辭乙榜卒業太學又三年為景泰辛未禮闈擬正奏<lb/>
<pb n="KR4e0112_WYG_004-16b"/>
三百五十人先生名在選中得㫖留二百人先生移副<lb/>
榜首列嘆曰命矣夫不復辭授易州學正易當寇變之<lb/>
後學頺教弛先生白於廵撫都憲陳公泰命郡衞脩餙<lb/>
廟學乃復舊觀先生日坐躬教與諸生共治經史四書<lb/>
情同一家日有課月有程如是者數載文事勃興次科<lb/>
癸酉京闈得雋者四人後累科益盛郎署諌垣多有居<lb/>
之易數十年未有也嵗丙子江西鄉試聘為同考官鑒<lb/>
裁惟謹若謝大韶羅應魁二殿元皆是科所取治書士<lb/>
<pb n="KR4e0112_WYG_004-17a"/>
也歸遭父信庵處士䘮解官服闋改六安州學正教之<lb/>
如易而成材亦衆成化乙酉滿九載銓試居首冢宰王<lb/>
忠肅公議擢瀋府長史先生辭以母老難北就養乃陞<lb/>
饒州府教授饒為江右文物地先生徃莅葢不勞而教<lb/>
行矣深為淮王禮重郡守至不以相吏湖藩聘考試官<lb/>
有懷金請託者密俟驛舍既見嚴正懾憚而止未幾丁<lb/>
内艱㷀㷀再期不出户庭釋服將治行忽得足疾即乞<lb/>
老焉養疴數嵗親朋過從談論不廢晚生因之私淑者<lb/>
<pb n="KR4e0112_WYG_004-17b"/>
多壬寅四月六日卒於正寢距生永樂甲午十月五日<lb/>
享年六十有九子男三長即徽鄉貢進士娶張次衡娶<lb/>
黄御娶柯女二陳大同林叔重其壻也孫男八曰相曰<lb/>
楫曰楙曰彬曰霖曰楨曰材曰希文御與相俱邑庠生<lb/>
先生器宇俊整動止矜嚴取與不茍交遊以類加以學<lb/>
問之充羣行之富主學南北並善舉職聲聞四馳故一<lb/>
時士大夫識與不識莫不嘆其為名師儒云何殿元少<lb/>
相好既貴不改卒以女女御人謂能全交易州教條至<lb/>
<pb n="KR4e0112_WYG_004-18a"/>
今人猶誦法沒而配祀于文昌祠饒人亦有哀思之什<lb/>
惜乎不大用而止此也徽才如其志不安小成然則先<lb/>
生之未發洩者不其大於後余重徽請追為之銘墓在<lb/>
鳯凰山之原葬以甲辰年十二月庚申日銘曰<lb/>
人亦有言本碩末茂匪無明徴時有邂逅嗟若先生資<lb/>
深徳厚胡展不舒胡用不究儒氊以<hi>闕</hi>鼎食也後抱玉長<lb/>
終竟獻莫售有竒其逢以須其胄<lb/>
　　　賜冠帶直庵處士林公墓誌銘<lb/>
<pb n="KR4e0112_WYG_004-18b"/>
莆有諸林皆號冠冕之宗其居刺桐巷者稱忠義林氏<lb/>
蓋宋宣靖炎興間有主客郎中冲之奉使死節從子刪<lb/>
定官震霆兄弟俱仕不屈奸檜有聲信史傳之至穆陵<lb/>
時霆曾孫光世顯融官至司農少卿子璧卿元賜號妙<lb/>
明𤣥應道濟真人髙門甲第巋然城中至今如故真人<lb/>
三世生惟範號悠然翁翁生潧皇明陜西寧夏斷事公<lb/>
之祖考考也妣陳氏繼妣田氏公諱赤字忠伯行慶一<lb/>
號為直庵姿貌明秀長髯䟽眉偉然世胄氣象人與之<lb/>
<pb n="KR4e0112_WYG_004-19a"/>
接不覺斂袵斷事府君逺宦公治家政因不求仕痛母<lb/>
不逮養遇異母弟崇伯友甚先世墳塋祠宇勤勤脩飭<lb/>
産業皆䕶惜惟謹曰祖先所以燾後者也忍失之乎府<lb/>
君謝事歸公奉養備至時迎鄉曲諸先達㑹聚為懽人<lb/>
稱曰克家子性不嗜酒尤長幹蠱每執里役輙為郡縣<lb/>
官所異待里中推為耆宿承受公事公起應之上下以<lb/>
為能故閤老岳先生季方出守莆郡政號神明亦許公<lb/>
為助我韶讀禮家居時鄉有水利事頗鉅先生命公董<lb/>
<pb n="KR4e0112_WYG_004-19b"/>
之不踰旬月皆整辦費不斂而力不重勞鄉人目為長<lb/>
者以予之所見如此其所未見能一言既邪府君沒公<lb/>
亦年邁岳先生弔祭復命公從事如舊公謝焉治家樂<lb/>
善延師教子為世族增重年七十重客皆上壽黄内翰<lb/>
仲昭序以美之今上登極改元𢎞治公年八十承詔冠<lb/>
帶論者謂古皇極之世有錫福之夫其猶是歟四年庚<lb/>
戌七月二十四日得疾卒遡其生永樂己丑八月二十<lb/>
三日享年八十有三配徐氏宋殿元鐸之裔孫文球女<lb/>
<pb n="KR4e0112_WYG_004-20a"/>
聰慧宜家先公四十年以景泰壬申卒年四十有五繼<lb/>
吳氏先公十年卒年六十子男三長羽邑庠生次翹俱<lb/>
徐出女七徐出者一適方吳出者二適陳適黄媵出者<lb/>
四適楊適許適王適徐其庶長子翺與二媵亦先卒孫<lb/>
男六曰欹曰歆曰文恂曰文博曰天相曰四明孫女五<lb/>
曰世龍曰世鳯曰世榮曰世羆曾孫女二羽等卜以年<lb/>
月日奉公與二母合窆于嚦<graphic n="KR2675" url="https://raw.githubusercontent.com/kanripo/KR-Gaiji/master/images/KR2675.png" mimeType="image/png"/>山之原先期公之女適<lb/>
黄者曰進士開顔㑹試禮部奉邑庠廖生預所述事狀<lb/>
<pb n="KR4e0112_WYG_004-20b"/>
以墓誌為請韶辱公知舊奚可辭遂述而銘之銘曰<lb/>
忠義之世衣冠之胄惟後之艱忽圮而仆林有主客奉<lb/>
使以死删定弟兄大農父子濟美先後宋史有聞潭潭<lb/>
故第至今猶存斷事承之式克荷負自公上視乃祖乃<lb/>
父懷材隠處孝友在躬小試區里綽有祖風世徳髙年<lb/>
嗟孰與儔詔賜冠服閭里優游孫曾穆穆復始有期歸<lb/>
安茲邱銘以昭之<lb/>
　　　明封太淑人黄母林氏墓誌銘<lb/>
<pb n="KR4e0112_WYG_004-21a"/>
封太淑人林氏系出莆邑景徳里姑青望族女是為湖<lb/>
廣左叅政誥贈大中大夫資治少尹黄公之妻和兄弟<lb/>
四令子之母年七十九以𢎞治甲寅四月十四日卒是<lb/>
嵗十二月二十七日葬于常泰里景祥山夫塋之次仲<lb/>
子翰林編脩穆先期具行狀來徴墓銘惟大中公優學<lb/>
藻思通才敏政威望冠一時天下所謂黄廷永者少失<lb/>
怙恃㷀㷀自立淑人歸寧于家未振凡粗細事一皆以<lb/>
勞自處内具甘㫖外備交際咸周而罔缺公蓋未嘗知<lb/>
<pb n="KR4e0112_WYG_004-21b"/>
有無得以專意於學後迨官南臺厯藩憲淑人皆從念<lb/>
後姑宋太孺人年髙且子姓衆則求納妾盧氏以事公<lb/>
自歸養姑姑性峻急淑人曲意奉之候起居上食飲無<lb/>
違節姑恱臨沒時伏枕三夏中侍藥滌穢無厭意姑常<lb/>
祝言願汝子婦如吾婦是吾所以報也淑人間承公命<lb/>
合從父弟購刺桐巷古第葺而徙居焉其居氣槩實甲<lb/>
城中成化初公踰五十未及大用而沒千里之良方騰<lb/>
踏忽遭一蹶淑人痛之戒諸子迎柩厚治䘮禮已而伯<lb/>
<pb n="KR4e0112_WYG_004-22a"/>
子和摠家政穆與叔季秩秀毋廢學曰汝父人豪也齒<lb/>
爵僅若是吾大懼善慶不白於天下汝曹不丕承先志<lb/>
是汝父真死我未亡人為不毋勉之念之諸子受命惟<lb/>
謹和幹理整肅兄兄弟弟而家道成矣穆感友于既貴<lb/>
積祿入為援例救荒有將仕郎之拜三弟皆勵志篤學<lb/>
並舉科第穆官禁近得推典秩為廬陵縣教諭去載偕<lb/>
歸為養方歸時翰苑儒僲賦榮壽圖詩以慶穆奉誥挾<lb/>
圖至中秋上壽賀者充庭淑人大喜更覺矍鑠衆唶唶<lb/>
<pb n="KR4e0112_WYG_004-22b"/>
稱嘆以為莆世族未始有也至是患脚氣疾因以卒淑<lb/>
人天性慈祥處事務厚見人無智解與饑寒者恒閔䘏<lb/>
之家人收佃租必戒以殺額無苛取曰此吾家外藏寄<lb/>
之以待子孫不亦可乎於婢僕軰終身未嘗撻一人公<lb/>
在官嚴甚淑人善以柔承之間過其用刑故公雖嚴臨<lb/>
下而不毁傷始以夫貴封孺人後以子貴進今封考季<lb/>
三母朱氏四子惟秀試禮部沒于京盧氏出也三女適<lb/>
郡庠生方暻林翔龍西安縣教諭林典孫男十有六人<lb/>
<pb n="KR4e0112_WYG_004-23a"/>
曰洪曰濡曰清曰濓曰溥曰海曰淙曰溱曰澤曰浩曰<lb/>
汴曰濟曰玉藻曰沂曰蒲曰藩女八人君子謂太中公<lb/>
施豐報嗇幸有淑人之賢垂老持家福澤貴顯於今為<lb/>
盛公之道於是始大彰閨門之訓有明徴矣銘曰<lb/>
姑得孝婦家有慈母夫受賢室啟大其武千里一蹶悼<lb/>
夫中止留餘有慶取必於子昔人有言梓材既斵貴在<lb/>
後人施之丹雘蘭桂叢芳簮組蟬聨仲也登瀛館閣稱<lb/>
賢錦誥煌煌講臣是錫假寧有詔慈顔以懌忽其逝矣<lb/>
<pb n="KR4e0112_WYG_004-23b"/>
下從所天刻詞昭美垂千百年<lb/>
　　　周廷粲太守墓誌銘<lb/>
百年來吾郡鄉試士獨正統丁卯陳冢宰一科登第最<lb/>
衆猶宋劉著作之榜然明年戊辰廷對所得尤多魁傑<lb/>
聲名之士内而保傅外而牧守森布天下人仰敬之若<lb/>
故饒守周公廷粲其名下士之一也公美丰姿有才諝<lb/>
曉暢世務初授户部主事己巳之變郊有戎壘公提千<lb/>
卒分主給餉犯難冒險能以智自全敵去監收京儲景<lb/>
<pb n="KR4e0112_WYG_004-24a"/>
泰初遣勞軍于西蜀歸復差通州等處儹收芻茭公在<lb/>
京通出内嚴明宿蠧窒穴軍民徳之天順改元英宗皇<lb/>
帝復位大行黜陟命吏部擇郎官御史有望實者為牧<lb/>
守得公等十有四人宣入便殿面諭以治道賞寳楮賜<lb/>
宴而遣之凡此皆前所未有異數也公拜知温州府淛<lb/>
東之俗習尚華侈巨室好事關節以立聲勢吏胥缺輸<lb/>
貨于官以補之髙下有價士惰廢業累舉乏人面前馬<lb/>
走善設間符同規利囚繫以氣相勝積嵗月不得出公<lb/>
<pb n="KR4e0112_WYG_004-24b"/>
到官正已率下内外有截申嚴禮制暇日課士而辟吏<lb/>
用所長事務叢㳫一見輙有斬斫劑量得宜訟獄小大<lb/>
刻期與决多不越三日五日諸為奸利相戒遁迹敝政<lb/>
一切改紀焉郡地邊海珊江沙漲在處不清而稅不視<lb/>
業民以病告公按量得實為更正之貧户始復生意他<lb/>
如學舍輿梁之類屬有司當行者無不完繕郡以大治<lb/>
屬邑父老咸嘆賢父母以為創見府學潘生濬以公直<lb/>
其藏匿逆黨之寃繪象于家祠之廵按御史閻鼐上䟽<lb/>
<pb n="KR4e0112_WYG_004-25a"/>
旌公異政將再書考丁父封主事公憂服除改知饒州<lb/>
府爬搔紏摘將以抑强扶弱而公性豪整亷隅外見不<lb/>
能為齪齪細謹態廵視九卿簠簋不飭公恥之遂致官<lb/>
政而歸成化六年庚寅秋也於是太夫人翁氏尚無恙<lb/>
公樂養之暇構載徳堂以奉晨昏寳書堂以榮誥勑傍<lb/>
列勤友齋禮賔所博古軒以備文㑹燕遊之適閩藩叅政<lb/>
陸公孟昭為立歸樂坊於其第十三年丁酉五月九日<lb/>
以疾卒距其生永樂辛丑享年五十七翁夫人悼念之<lb/>
<pb n="KR4e0112_WYG_004-25b"/>
再期亦卒公諱琰封主事公諱彦由祖考妣以上世諱<lb/>
見考墓誌配歐氏封安人子男四長文郡庠生後詔賜<lb/>
郎官娶俞次槙仙逰醫學訓科娶陳次禮娶鄭次弼郡<lb/>
庠生娶吳女二長適林次未行與禮俱先卒孫男四文<lb/>
等既塟公于王倉福興岩之西原謀曰先人徳業宜有<lb/>
幽刻告于禮之外父翰林檢討廷綱以知州髙昂所述<lb/>
事狀走書請為銘公早從我先刑部府君遊學貴而視<lb/>
我最恩乃不辭而以治郡銘曰<lb/>
<pb n="KR4e0112_WYG_004-26a"/>
於赫英皇束濕御宇更賢牧民申以天語古重師帥史<lb/>
紀循良善效而職世用平康公拜稽首徃蒞于温欽服<lb/>
弗諼三載攸聞惰業以徙諧價以絶我敏而公吏民胥<lb/>
恱豪奢踰制流風斯靡峻其隄防務俾率禮薄徴簡繁<lb/>
視市如野片言裁决事無留者海囓陸沉亦有息壤荒<lb/>
度定賦均其消長載闢儒宮科目繼繼田餘粳稻水無<lb/>
厲掲父老交嘆稀逢百年獲免黨禍留像祀焉御史飛<lb/>
簡旌公治行氓之憂矣讀禮不幸滙澤劇郡起公治之<lb/>
<pb n="KR4e0112_WYG_004-26b"/>
剔蠧擲垢公優為之乾沒可畏公致而還千里弗售方<lb/>
臯所嘆期老慈侍而又不遐年斯位斯其命也耶<lb/>
　　　陳文耀方伯公墓誌銘<lb/>
成化甲辰八月十六日江西右布政使陳公以疾卒于<lb/>
官舍遺命其子璽曰張翰林同年交厚知吾深可求傳<lb/>
我彭廵撫吾故友言不隠惡可傳信墓銘必委之於是<lb/>
璽返柩於家乃奉張廷祥所為恥庵小傳使致請銘嗚<lb/>
呼文耀之材之行海内推服世方仰其有為而竟然耶<lb/>
<pb n="KR4e0112_WYG_004-27a"/>
予言何足以重公然辱治命不可辭勉受而叙之曰公諱<lb/>
煒字文耀福州閩縣人先世衣冠文物著于閩之大義<lb/>
具載考翰林侍讀絅齋先生墓誌絅齋元配林夫人無<lb/>
子繼納林安人以宣徳庚戌八月十七日生公資稟秀<lb/>
朗聰悟過人甫十嵗失怗力學年十八舉正統丁卯鄉<lb/>
薦景泰甲戌㑹試登甲榜以疾未廷對奔嫡母䘮歸嫡<lb/>
母惟一女嫁已久公盡出母所遺衣物付之曰以慰吾<lb/>
母於地下天順庚辰始赴對成進士例遣歸待次至臨<lb/>
<pb n="KR4e0112_WYG_004-27b"/>
清覆舟溺子女止不行寓教山東御史劉魁軰皆出門<lb/>
下未幾取囬京明年選理刑又明年拜河南道監察御<lb/>
史錦衣衞有都指揮自英廟時得幸連起大獄䧟無辜<lb/>
公與同官因更化之初䟽其奸利謫戍嶺表中外快之<lb/>
南京給事中王徽等劾内閣臣黨立廢后事調逺州公<lb/>
請復其官以旌直臣不報尋差廵按蘇松常鎮四郡嵗<lb/>
連歉荒甚命有司發廪盈十萬以賑之諸衞漕卒遇造<lb/>
舟預以月糧錢質于富室以充費而自無升斗之食公<lb/>
<pb n="KR4e0112_WYG_004-28a"/>
為㑹其月日平其子本約嵗可餘七月糧悉以還士卒<lb/>
上海民婦與私夫迯其父慙謀殺丐女衣以婦女沉之<lb/>
江月餘形變則誣婦翁因奸殺其女婦翁無以自明引<lb/>
伏公疑令人蹤迹之果得之蕪湖巨室於是坐婦父以<lb/>
死移北直𨽻提調學校公嚴章程勤課試而歸重名檢<lb/>
學官被黜者餘三十人士子被汰者餘四千人復以生<lb/>
員舊例充吏適中不學士子計特奏寢之成化庚寅陞<lb/>
江西按察司副使福清商十三人見殺於石城民敓其<lb/>
<pb n="KR4e0112_WYG_004-28b"/>
貲而燬其尸久不得主名公亷知為潘氏捕至伏法藩<lb/>
司因盗越獄罪獄卒以故縱者二十七人公以一盗迯<lb/>
而死典守者二十餘法太峻减論以徒甲午陞本司按<lb/>
察使不事威刑而風稜自著上杭富商林春遣奴王氏<lb/>
等歸家至番昜湖同舟人夜投十餘人于水而取其貨<lb/>
王氏墮水不沒浮三十里得援出訴于公乃戒邏吏物<lb/>
色之至撫州掩捕焉賍盡獲盗無一人免者臨川人陳<lb/>
季宏搆民王華一為軍縣捕之急華一濳殺繼父白文<lb/>
<pb n="KR4e0112_WYG_004-29a"/>
質誣季宏因捕毆死獄數年不决公疑之詢知文質有<lb/>
幼婦吳氏逮之至具得華一殺文質狀季宏得减死嵗<lb/>
嘗旱甚公禱而雨既而有芝産後堂柱衆以為瑞公曰<lb/>
此嵗豐人和之兆於我何有哉吏部連薦為浙江廣東<lb/>
左布政使皆不得與而公又丁母安人憂去官既為闢<lb/>
祠堂定祭禮立家規且剏霽心樓以淑子姪杜門不出<lb/>
有終焉之志適江憲缺使吏部亟以公補之公不得已<lb/>
至官持已愈嚴馭吏愈峻而治訟愈力吏民益畏愛之<lb/>
<pb n="KR4e0112_WYG_004-29b"/>
朱子語類久不傳不憚勞費為梓行於世吏部復以湖<lb/>
廣左布政使薦又不與明年乃陞江西右布政使公不<lb/>
以正官自逸猶隨牒分守于外弋陽樂平二邑之境有<lb/>
溪介其間樂平民陂以溉田弋陽民輙潰之彼此閧訟<lb/>
積不相能公躬履其地見陂可溉田萬餘畆而為弋昜<lb/>
患纔二十而一遂屬一邑民諭之俾樂平民仍陂水行<lb/>
溉而倍償弋昜患水之田并代其徭賦民皆樂從新昌<lb/>
民陳守訓者力貧耕讀為書良善之家四字旌焉蓋凡<lb/>
<pb n="KR4e0112_WYG_004-30a"/>
賦政之餘有可以勸善懲惡興學下士者無所不用其<lb/>
心其風操之厲不减於持憲日也兩廣總督都御史乏<lb/>
人廷議推公堪任雖俞音未下而士大夫咸色喜已有<lb/>
淛江左布政使之擢而公不及見矣公為人志髙行卓<lb/>
所存所履一欲於正而不茍静重整暇有澄不清撓不<lb/>
濁器度義所激則勇為之至處人情周世務極其纎悉<lb/>
能知人邪正咸區别云然考其人終身果然妙翰墨善<lb/>
吟咏片言隻字為人寳惜聚書且萬巻手披口諷非有<lb/>
<pb n="KR4e0112_WYG_004-30b"/>
事未嘗一日舍去為文章典重有體恬退之操尤所雅<lb/>
尚自為御史為藩憲正佐無一官不以親老乞休致為<lb/>
請疏或連歲上顧遭時貪賢尚能曾不少副公志而公<lb/>
於親没後惟以退休為事然既不可得則繪深衣幅巾<lb/>
行樂圖題其上云念八閩之雲樹無限歸心貌七尺之<lb/>
骸軀聊存逸興其識趣之高尚悲慨可想也配林氏封<lb/>
安人側室王氏子男四長即璽娶臨川知縣姚志人之<lb/>
女次在次里次章並未成人女二長順適給事潘汝發之<lb/>
<pb n="KR4e0112_WYG_004-31a"/>
子渙先卒次恭適户部尚書黄鎬之子璽與順嫡出餘<lb/>
皆王氏所生也十二月某日葬公于常思山之原銘曰<lb/>
福唐大義衣冠之聚古靈同源為三侍御翰林貳憲兄<lb/>
終弟及胡年不遐而名孔碩方伯嗣之弱冠髙科為學<lb/>
勵行古人則那弱顔固植有如處女見義必為則莫敢<lb/>
禦諫官補外時宰私意九察一䟽直臣增氣錦衣有臣<lb/>
周來為<hi>闕</hi>　　　　瘠人以蘇按是南服發廪濟饑提<lb/>
學<hi>闕</hi>　　　　　江憲紛如陟副而正發奸示神罔不<lb/>
<pb n="KR4e0112_WYG_004-31b"/>
<hi>闕</hi>　　　　　鉤距斯得越獄誅首刑乃不慝義臣<hi>闕</hi>
　　　　士式訛爾心罔逾憲度和氣蒸焉<hi>闕</hi>
　　　　難進不售自初為官每懷棘<hi>闕</hi>　　　　不<lb/>
逮于小恤宅既闋無意於世使者在門<hi>闕</hi>　　之制再<lb/>
蒞江右聲績益揚長彼方岳將都憲綱祿秩伊何僅踰<lb/>
二父夀考伊何既艾而五奚奪之遽不老其成豈天於<lb/>
世未欲治平身歸閩嶠名留海宇千載悠悠稽出此處<lb/>
　彭惠安集巻四<lb/>
</p>
<p>
</p>
  </div>
</body>
</text>
</TEI>
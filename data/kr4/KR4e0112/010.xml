<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭惠安集巻十</head> <lb/>
    <p>
<pb n="KR4e0112_WYG_010-1a"/>
欽定四庫全書<lb/>
　彭惠安集巻十<lb/>
　　　　　　　　　　　　　明　彭韶　撰<lb/>
　　賛<lb/>
　　　最拙翁賛<hi>司副周木之祖</hi>
道以拙存俗以拙美曷為最拙兼是而已天巧其報視<lb/>
爾所履不在其身必在孫子<lb/>
　　　柯孟時殿元遺像賛<lb/>
<pb n="KR4e0112_WYG_010-1b"/>
髙材逺韻清標粹學倫魁之中嶄然頭角玉堂賔詹歛<lb/>
博施約四海望之北斗喬岳若究其用庶興禮樂<lb/>
　　　何廷秀侍郎畫像賛<lb/>
許公在開元而家學益振申公在元祐而世徳益昌由<lb/>
包羅之廣大實踐履之輝光業在信史後人所望孰完<lb/>
厥美而集其芳人也如愚闇然日章其必充逺到之器<lb/>
而可合二公之長<lb/>
　　　彭文憲少保公賛<lb/>
<pb n="KR4e0112_WYG_010-2a"/>
端重寡黙瑚璉珪璋太學羣處衣冠必莊夙有令望入<lb/>
閣遭喪解官忤㫖歸斥奉常碩果存剥留翊嗣皇經綸<lb/>
治平詞章未遑大魁首相科目有光<lb/>
　　　中山徐武寧王贊<hi>諱達鳳陽人</hi>
天眷聖明篤生賢輔削平羣雄翼我洪武反狄隂山雪<lb/>
恥千古攻城弗屠手完藏府錫爵分茅以有魏土奠彼<lb/>
朔野莫敢予侮氣作山河不物以腐<lb/>
　　　開平常忠武王贊<hi>諱遇春濠州懐逺人</hi>
<pb n="KR4e0112_WYG_010-2b"/>
長材偉貎猛如<graphic n="KR2143" url="https://raw.githubusercontent.com/kanripo/KR-Gaiji/master/images/KR2143.png" mimeType="image/png"/>虎手提椎埋早歸真主强漢偽吳席<lb/>
巻以舉長驅入燕光復中土錫胙疇封以開鄂渚允矣<lb/>
元戎赫然威武廟祀于通血食千古<lb/>
　　　誠意伯劉公贊<hi>諱基括蒼人</hi>
天地方否曷仕於時運際休明仕止乃宜就桀就湯節<lb/>
義奚虧大哉王佐燭物炳幾運籌制勝翼龍以飛昭回<lb/>
制作文章是咨允為宗臣爾爵爾祠<lb/>
　　　岐陽李武靖王贊<hi>諱文忠泗州盱眙人</hi>
<pb n="KR4e0112_WYG_010-3a"/>
勲戚之胄一世人豪淹貫羣籍曽是六韜甲囊畫赤家<lb/>
有戰袍宋元故都兼舉並包宣威萬里實惟爾勞庸建<lb/>
上公以國于曹追王廟食没膺寵褒<lb/>
　　　寧河鄧武順王贊<hi>諱愈泗州虹縣人</hi>
惟武順王洸洸丈夫功叅佐命義旌之初氣葢六軍視<lb/>
敵如無何堅不陷何強不鋤弔民禮士慰彼來蘇節鎮<lb/>
八州恩信以敷稽古凌煙褒鄂為徒<lb/>
　　　東甌湯襄武王贊諱<hi>和鳳陽人</hi>
<pb n="KR4e0112_WYG_010-3b"/>
堂堂襄武沛豐故人股肱之佐心膂之臣徙下江東奄<lb/>
舉甌閩摧堅撫順弔伐用申六合一統允藉元勲釋兵<lb/>
以老情寄彌親功宗元祀李鄧其倫<lb/>
　　　翰林學士承㫖宋公贊<hi>諱濓金華人</hi>
春日載陽列宿繁張江流湯湯是為先生徳容之粹文<lb/>
名之高學問之長㕘賛宻勿翼導元良功在萬世其曷<lb/>
敢忘<lb/>
　　　御史中丞章公贊<hi>諱溢浙江龍泉人</hi>
<pb n="KR4e0112_WYG_010-4a"/>
元失其綱民率為厲出而濟時去以全義結廬匡山以<lb/>
待聖世營田觀風莫辭勞勩提兵于南邦人攸暨臺端<lb/>
諤諤金作汝礪忠孝全歸心無所滯<lb/>
　　　黔寧沐昭靖王贊<hi>諱英鳳陽定逺人</hi>
於惟昭靖早育潛宫知勇自奮克叙戎功戰守方隅閫<lb/>
寄攸崇西南大敵元室遺宗負固有年拒命弗通一皷<lb/>
平之百蠻率從即彼開府以錫世封<lb/>
　　　國子祭酒宋公贊<hi>諱訥大名滑縣人</hi>
<pb n="KR4e0112_WYG_010-4b"/>
中州文獻遺緒可徴稽古力學飾車以行百僚讓徳六<lb/>
館蜚聲嚴而有愛樂育羣英乃叙教條爾凖爾繩士皆<lb/>
適用一人以寧制詞褒重吾道増榮<lb/>
　　　定興張忠烈王贊<hi>諱輔河南祥符人</hi>
桓桓太師國之柱石討平南交以廣禹迹吏于其治職<lb/>
方是入反側連衡餘蘖復息再勞戎行以靖疆埸百蠻<lb/>
聞風來貢重譯美哉斯勲名昭罔極<lb/>
　　　平江恭襄陳公贊<hi>諱瑄合肥人</hi>
<pb n="KR4e0112_WYG_010-5a"/>
轉粟江淮灌輸京師濬鑿河渠避海于危菀彼栁隂在<lb/>
河之湄以息以薪行者如歸節其勞逸士飽而嬉歲漕<lb/>
百萬卒倍而竒秩祀侯封令名允垂<lb/>
　　　少保忠宣黄公贊<hi>諱福東萊昌邑人</hi>
番番老臣實篤忠貞南交内屬蕃屏是營公往殿之屹<lb/>
然長城載安反側盡瘁竭誠十有九載優詔歸寧三孤<lb/>
峻秩留後南京論文考徳稱情令名<lb/>
　　　左都御史顧公贊<hi>諱佐河南太康人</hi>
<pb n="KR4e0112_WYG_010-5b"/>
太康之墟卓有良臣烈烈汝介匪矯而真髙簡不接一<lb/>
榻凝塵尹正天府明察如神擢中執法實表縉紳赤棒<lb/>
生氣公論以伸事歸臺閣弼予一人<lb/>
　　　少師文貞楊公贊<hi>諱士竒吉安㤗和人</hi>
秉節堅貞元氣所鍾早孤自奮嫓美文忠江湖脱穎館<lb/>
閣優崇知人畢達休休爾容匡輔四聖恩寵始終有文<lb/>
有行有謀有功師垣眉夀一代儒宗<lb/>
　　　少師文敏楊公贊<hi>諱榮福建建安人</hi>
<pb n="KR4e0112_WYG_010-6a"/>
文武兼資通人之器運籌帷幄攘㓂千里擁佑三朝捧<lb/>
日而起恩遇有加抑畏無替保身全名經邦掌制巍巍<lb/>
當時燁燁來裔卓哉相業吁其難繼<lb/>
　　　少保文定楊公贊<hi>諱溥湖廣石首人</hi>
江漢炳靈以發文明早居館閣晚踐孤卿懲艾思咎處<lb/>
困而亨謙虚好學保泰以貞老成體國蓍龜典刑東里<lb/>
建安叅合成名二十餘年光輔太平<lb/>
　　　學士忠愍劉公贊<hi>諱球江西安福人</hi>
<pb n="KR4e0112_WYG_010-6b"/>
於惟忠臣詞林之英沉思力學好義勇行太阿倒持執<lb/>
命腐刑乞戒履霜勿致堅氷不售䝉難乃險而傾褒贈<lb/>
官階節惠易名凛凛大節萬世猶生<lb/>
　　　祭酒頥庵胡公贊<hi>諱儼江西南昌人</hi>
慥慥君子儒林之特匪耄于年亦邵其徳不卑小官彌<lb/>
厲堅白蜚英翰苑物論允塞大放璚琚深探隠賾師表<lb/>
成均言行維則歸老東湖太子賔客<lb/>
　　　國子祭酒四明陳公贊<hi>諱敬浙江慈溪人</hi>
<pb n="KR4e0112_WYG_010-7a"/>
行方而嚴學優而粹勢利紛如頽然無累抑抑徳隅人<lb/>
望知畏詞林重輕卜其進退師于國子身以為誨朋來<lb/>
是樂不懈于位時有古亷於公作配<lb/>
　　　工部尚書文襄周公贊<hi>諱忱江西吉水人</hi>
學博而䆳禮和而恭茂著才猷爰作司空撫綏南服國<lb/>
計以豐民無移粟歲不知凶惇大成裕沛乎有容没而<lb/>
尸祝人仰休風二十八宿孰能右公<lb/>
　　　國子祭酒文毅李公贊<hi>諱時勉江西安福人</hi>
<pb n="KR4e0112_WYG_010-7b"/>
於乎剛士浩然正氣愽聞有養學自中秘危言峻行厯<lb/>
事四帝臣身百折臣心不替學士司成奸驕我忌荷校<lb/>
願代門徒之義歸老于田名儒風致<lb/>
　　　副都御史思庵吳公贊<hi>諱訥直𨽻常熟人</hi>
古貎古心學窺性理孝義㓜聞實形踐履避迹儒醫監<lb/>
國所禮乃教世胄乃司風紀卒貳留臺清徳莫比篤老<lb/>
劬書以忘憂喜修正遺文垂訓無已<lb/>
　　　永國武襄楊公贊<hi>諱洪陜西漢中人</hi>
<pb n="KR4e0112_WYG_010-8a"/>
孰闞王畧直至便橋偏重勢成神器幾揺公往當之以<lb/>
却天驕堂堂侯封冠彼百僚兒童知姓奸蘖氣銷囬鶻<lb/>
羅拜呼韓趨朝壯哉虎臣不數嫖姚<lb/>
　　　吏部尚書文靖魏公贊<hi>諱驥浙江蕭山人</hi>
百年眉夀天官上卿盛徳雅望逺邇著稱海内達尊莫<lb/>
之抗衡謙虚守禮簡朴性成好學不厭篤老精明使臣<lb/>
就問特眷聖情辭免後事遺世凖繩<lb/>
　　　禮部左侍郎文靖薛公贊<hi>諱瑄山西河津人</hi>
<pb n="KR4e0112_WYG_010-8b"/>
力行好古進趨有程寤寐河洛以究舂陵敭厯外憲大<lb/>
棘之卿縲絏非罪復起而丞貳卿掌制以弼以承豈寳<lb/>
逺物而志可行乞年以退維道之禎<lb/>
　　　左都御史軒公贊<hi>諱輗河南鹿邑人</hi>
於惟亷士古之李及惟彼為通覆謂我激我豈激者百<lb/>
年一日亷憲中丞風紀以植讒諛不行奸墨屏迹乃掌<lb/>
邦宗勁節愈力老而復起憲臣是式<lb/>
　　　户部尚書恭定年公贊<hi>諱富直𨽻懐逺縣人</hi>
<pb n="KR4e0112_WYG_010-9a"/>
允毅年公古之遺直朴忠自與中外荐厯乃貳憲臺拊<lb/>
循疆埸不合而歸蕭然一室輿論起公司徒是職保民<lb/>
薦賢人服公識百世聞風懦夫可立<lb/>
　　　吏部尚書忠肅王公贊<hi>諱翺直𨽻塩山人</hi>
惟忠肅公松栢之姿鐵冠岳岳都憲攸宜三撫外服亦<lb/>
理戎機晚登太宰乃位宫師淡然無欲不識姜姬而况<lb/>
苞苴莫我敢施古三不惑於公見之<lb/>
　　　少保文達李公贊<hi>諱賢河南鄧州人</hi>
<pb n="KR4e0112_WYG_010-9b"/>
河岳之英鍾為哲人體貎明粹踐履貞純潜心六籍濯<lb/>
舊來新不二以止乃翕而信受知英皇忠信日親密勿<lb/>
帷幄人望如神太平宰輔定䇿元勳<lb/>
　　　吏部左侍郎文莊葉公贊<hi>諱盛直𨽻崑山人</hi>
顯允文莊萬夫之特博學宏詞忠言逺識君子焉依樂<lb/>
善無斁給事青𤨏以登憲職撫綏朔南保釐勿失吏禮<lb/>
之貳徳音秩秩希文不相古今所惜<lb/>
　彭惠安集巻十<lb/>
</p>
<p>
</p>
  </div>
</body>
</text>
</TEI>
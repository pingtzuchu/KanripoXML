<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭恵安集巻二</head> <lb/>
    <p>
<pb n="KR4e0112_WYG_002-1a"/>
欽定四庫全書<lb/>
　彭恵安集巻二<lb/>
　　　　　　　　　　　　　明　彭韶　撰<lb/>
　　序<lb/>
　　　送李公廵撫大同詩序<lb/>
生於憂患聖賢豈欺我哉執轡羊腸終日無虞而放意<lb/>
坦途反遭顛覆蓋事理之明騐也惟身亦然勞筋骨存<lb/>
疢疾乃能引年而宴安鴆毒未見有夀者也惟仕亦然<lb/>
<pb n="KR4e0112_WYG_002-1b"/>
鞅掌勤瘁不憚艱險然後能享功名之盛而祖尚清談<lb/>
躐躋宰輔其能底於成乎惟為天下亦然烽火通於甘<lb/>
泉而西京乃治異日呼韓欵塞漢業遂衰突厥直至渭<lb/>
橋而貞觀益治迨西北晏然天寳之君荒矣是何也人<lb/>
有所畏而後知所警知所警而後有立志志一立萬事<lb/>
可為也我國家治平百有餘年加意四陲西北二邉強<lb/>
敵迭仆迭起每廑宵旰之憂謂非中國之福不可也謂<lb/>
非上天仁愛我聖人尤不可也惕厲弗諼皇極永固瞻<lb/>
<pb n="KR4e0112_WYG_002-2a"/>
彼平城元魏故宅距前世上都不數程實天限中外之<lb/>
峻防也常宿重兵貯元戎監以二三内臣尤慮弗虔以<lb/>
啓戎心乃徃御史之長廵撫其土蓋合文武兼内外而<lb/>
理者也其責誠重矣然而人情甘逸憚勞視居邉若降<lb/>
割於我規規然欲内處其志如此成就何如哉比者廵<lb/>
撫缺人朝廷思得竒士而用之以四川左布政使㐮城<lb/>
李公公勉為都察院右副都御史璽書付便宜之權以<lb/>
行公學富才優胸中無機數好謀能聼記功忘過造次<lb/>
<pb n="KR4e0112_WYG_002-2b"/>
遂得人心久而益信兹行也欣然無憚色誓將以身委<lb/>
之輿論翕然稱惬方今敵勢方張其情叵測我軍整暇<lb/>
公有先謀腹裏完實公有定䇿和文武以濟時事我無<lb/>
詘也公賞罰以振士心我無權也終日欽欽如在敵境<lb/>
加兵於人如行已地用摧其鋒俾不敢南牧隐然壯長<lb/>
城之勢以弼成漢文唐宗之治豈不盛哉當此之際入<lb/>
踐公相孰得而加諸公行有日諸僚屬若儒紳皆賦詩<lb/>
奉餞而韶序之以致願望之私云<lb/>
<pb n="KR4e0112_WYG_002-3a"/>
　　　八閩通誌序<lb/>
郡邑有誌尚矣而一藩全誌昉於近時去離為合寓繁<lb/>
於簡是亦一道也然統屬既廣該括難周作者或詳近<lb/>
而畧逺或稡古而遺今或為己而忘他人觀者病之重<lb/>
以序述體裁去取權度人各異論欲為成書之善而可<lb/>
以信今傳後豈不難乎八閩初未有通誌内監五羊陳<lb/>
公作鎮之五年因藩臬二司之請屬筆於吾友今僉憲<lb/>
黄仲昭先生採輯五六年始克成書上可以資處分下<lb/>
<pb n="KR4e0112_WYG_002-3b"/>
可以備咨詢其功云勞而所補不小矣公命亟夀諸梓<lb/>
且致簡於予曰是書之作其文則志其義則資治之史<lb/>
也願有序嗟乎閩於天下為彈丸黑子之地其事若省<lb/>
約然自古迄於今疆理民俗人才凡三變非紀述之詳<lb/>
何以究同異驗升降而可資以為因革之政哉蓋自秦<lb/>
郡縣天下之後漢屬甌閩於㑹稽郡唐以𨽻江南道至<lb/>
宋以來别為一路専逹於天子矣方岳由是而始列自<lb/>
漢武徙其民於江淮間永嘉板蕩乃有衣冠而南王氏<lb/>
<pb n="KR4e0112_WYG_002-4a"/>
割㨿復有元從而南及宋氏都杭諸名家又益南矣華<lb/>
俗由是而丕變自八姓入閩之後而人才漸有然猶不<lb/>
樂内任至常衮興學而文物乃多宋治休明而名賢遂<lb/>
軰出矣人物於是為極盛故有稱吾建謂齒為上國者<lb/>
謂海濵鄒魯者又有謂文公闕里者然則後世之八閩<lb/>
豈古昔之八閩哉通誌於山川食貨學校貢舉壇廟宦<lb/>
迹人物之類靡不具述實皆三者之所有事為政君子<lb/>
仕優而寓覧焉上下千餘年之事燦然在目其能不撫<lb/>
<pb n="KR4e0112_WYG_002-4b"/>
巻而發感慨之念乎故思吾全閩完如金甌不可不加<lb/>
保䕶之功睠彼民俗翩其反而不可不致扶正之力慮<lb/>
今之人才落落如晨星則作成之術尤不敢後固宜省<lb/>
刑薄歛除凶去盗敬神恤民禮賢立教豪傑必使之興<lb/>
焉風俗必使之淳焉河海必使之清且晏焉然後見斯<lb/>
誌也作者有不言之功觀者得開巻之益而公勤渠之<lb/>
意不虛負矣予閩人也喜見其成故不辭而序之<lb/>
　　　送何憲副之閩序<hi>何公名喬新</hi>
<pb n="KR4e0112_WYG_002-5a"/>
成化戊子春冡宰李公莅政之初謀士於少宰崔公尹<lb/>
公知秋官郎中盱江何君廷秀之賢屢薦於朝遷副閩<lb/>
臬士大夫相知者皆賦詩為别退韶序其後大率詩之<lb/>
意以為如廷秀者一時不數人奈何别去即别去繼自<lb/>
今麗澤之益將日以踈徳器誰與成就疑義何所剖析<lb/>
而吏治之間扞格舛漏者如蝟毛又何所咨而弛張乎<lb/>
故既喜其擢用而又期其速來自人情不能己者而韶<lb/>
於斯情又實兼之獨能已於言邪廷秀生相門而文行<lb/>
<pb n="KR4e0112_WYG_002-5b"/>
之懿卓絶流軰夫人能道之韶何敢贅况辱在僚友有<lb/>
切磋之義焉諛詞熏耳亦非廷秀所樂聞也請得更端<lb/>
可乎竊惟知己難酬知尤難前軰諸名公以意氣許人<lb/>
每多失之誠以始焉期之太重終之其人或不能勉副<lb/>
故也此非知己之罪乃不能酬知之罪耳今自冡宰而<lb/>
下至士大夫之論皆曰何廷秀云何廷秀云不可謂不<lb/>
知己也使萬有一之不酬吾恐其有所懲創則好賢之<lb/>
心由是而怠士君子之公論亦無所執持矣夫由我而<lb/>
<pb n="KR4e0112_WYG_002-6a"/>
怠好賢起惑志君子以為何如哉揆衆人之知廷秀必<lb/>
謂𢎞大剛毅勝重逺到無事則虛懐茹納足為善類之<lb/>
依歸有事緩急則招不來麾不去仗節死義而後已固<lb/>
不貴㢘隅自守號稱狷介也沉酣六籍涵泳道腴探禮<lb/>
樂之大本㑹同異之攸歸巋然為一世儒宗固不貴記<lb/>
誦詞章傲睨自雄也視消息盈虛之理為吾政變通之<lb/>
宜培植基本以長我王國又不在乎區區簿書之精法<lb/>
理之能也之三者廷秀因其所已然擴充其所未然宜<lb/>
<pb n="KR4e0112_WYG_002-6b"/>
無不至矣異時入秉鈞軸追配前人如純仁之於仲淹<lb/>
公著之於夷簡世濟其美流芳無窮則非徒足以酬一<lb/>
時群公之知而國家亦隐然有世臣之重矣夫然後知<lb/>
上下人己之各盡其道也<lb/>
　　　送陳公甫先生詩序<hi>陳公名獻章</hi>
聖賢之道體用具而已孔子論士以行已有恥使命不<lb/>
辱為先修孝弟謹言行者次之大學言明徳而必及新<lb/>
民中庸語率性而必及修道西銘父乾母坤乃至民胞<lb/>
<pb n="KR4e0112_WYG_002-7a"/>
物與蓋合内外之道而本末之事未嘗偏主獨勝以為<lb/>
學也昔者君子學既成矣人不吾知陶陶囂囂若將終<lb/>
身焉茍知而求我則起而從之推所有以及諸物以經<lb/>
濟顯揚為務未嘗狭視斯世而曰是何足與言仁義也<lb/>
亦未嘗厚誣吾民而曰轉漸澆訛也於是遂應大君之<lb/>
命陳力就列不出位不曠官也若遭時行志則如傅說<lb/>
武侯伊川魯齋其人掲正義於中天振斯文於來裔其<lb/>
烈盛矣或事與時違則見幾而作引身以退而亦不忍<lb/>
<pb n="KR4e0112_WYG_002-7b"/>
歸曲上下求以吾譽焉夫用心至於如是非徳充學盛<lb/>
量洪識逺豈能為此大全之學哉新㑹陳公甫先生隐<lb/>
學三十年餘矣廵撫大臣賢之薦於朝下所司勸駕先<lb/>
生徐白於母忻然命之行噫此斯文正氣之一幾兹行<lb/>
其必有合哉一時注想何異神明先生亦必有以處之<lb/>
矣某沗相知於其行也贈以詩曰<lb/>
　大道本無外此學奚支離人己彼此間本末一貫之<lb/>
　是以古人心包徧無遐遺巻舒初不滯動止在隨時<lb/>
<pb n="KR4e0112_WYG_002-8a"/>
　白沙陳夫子抱道真絶竒林間三十載於學無不窺<lb/>
　行周材亦足知崇禮愈卑珠玉雖固閟山水自含輝<lb/>
　聲名滿四海薦牘遂交馳一朝徴書至八十慈顔嬉<lb/>
　有司勸就道束書敢遲遲積誠動天聼納牖契神機<lb/>
　治化淳以洽轉移良在兹<lb/>
　　　名臣録賛序<lb/>
昔晦菴朱文公修宋名臣言行録凡其立朝事君之節<lb/>
施政行事之宜與夫議論答述之大闗繫無不具載至<lb/>
<pb n="KR4e0112_WYG_002-8b"/>
潜溪宋先生作元名臣頌則取其功業學行掇入韻語<lb/>
雖詳畧不同然皆所以述當時得人之盛寓景行仰止<lb/>
之私而因以示乎後人也我朝長治久安名臣繼作功<lb/>
徳之盛不讓古昔獨未有序而述之者夫雅欲私淑固<lb/>
不在於是然諸臣事行秘在國史學者失今無徴將歴<lb/>
世久而相去逺豈能盡得夫見聞之真哉韶生也晚膚<lb/>
淺無似每誦為臣不易之語想象前軰不可企及屢欲<lb/>
錄而賛之未能成就蓋不惟不敢亦不暇也比者觧憲<lb/>
<pb n="KR4e0112_WYG_002-9a"/>
西川將之廣藩寓舟東下荆江因記憶逺近名臣凡三<lb/>
十人人為之賛且列其誌銘狀傳等類於後以竊附大<lb/>
儒先生之意庻幾言行如在賛頌無沗所以師於後人<lb/>
有餘地矣嗚呼三十人者皆百年之英也建立於天造<lb/>
草昧之時遭逄乎重熈累洽之世或美功業或全名節<lb/>
或以徳行顯或以文章著或紆國難而濟時艱誠萬世<lb/>
之不可無者也韶不揣輙易成之僣擬之咎挂漏之責<lb/>
無所逃云其他名卿碩輔弗能盡知俟後求知而續焉<lb/>
<pb n="KR4e0112_WYG_002-9b"/>
非有去取也<lb/>
　　　自著政訓序<lb/>
聖賢之訓多矣能認得為己則隨地可行不然日肆日<lb/>
偷無所警省白首且昏如其能知一言為可用乎宋李<lb/>
文靖公謂聖人節用愛人一語尚不能行是雖有激而<lb/>
云然非身行之未必真知其難也繼聖人之後朱文公<lb/>
一人而已文公之學全體大用之學也範我後人如規<lb/>
之圓如矩之方萬世所不能外也間與門弟子問答時<lb/>
<pb n="KR4e0112_WYG_002-10a"/>
政又皆指示病源親切的實讀之使人凛然知懼蓋不<lb/>
獨為門人弟子語也繼文公而興者又莫如西山真先<lb/>
生焉先生嘗著心政二經傳在學者其帥湖南守温陵<lb/>
於僚屬吏民屢有諭教諄諄一家之言委曲詳盡讀之<lb/>
使人油然欣慕亦非其僚吏所可専也韶以海隅鄙人<lb/>
承乏按察使於蜀餘一載矣修己治人茫然無術比欲<lb/>
與同寅諸君子文告有司上下深慮無益乃録文公弟<lb/>
子問答之語與西山諭屬之文名曰政訓刻梓以行期<lb/>
<pb n="KR4e0112_WYG_002-10b"/>
與吾僚吏共勉之以所答詞為己之答以所諭詞為己<lb/>
之諭不患無益矣若夫禮樂之懿格心之妙不敢輙入<lb/>
然能於此勉慕而有得焉則所以為之地者亦未嘗不<lb/>
在也或謂文靖公澹然無欲其所激殆為風俗侈靡而<lb/>
發也孰知今之助奢尤有甚乎噫此心一萌其不能從<lb/>
事於吾政訓矣三尺之法明明具在豈容少私哉願相<lb/>
與戒之<lb/>
　　　辟榖圗賛序<lb/>
<pb n="KR4e0112_WYG_002-11a"/>
凡為豪傑之道莫難於自立尤莫難於自全是必有勞<lb/>
烈知剛柔善進退而後可也具是三者能使人主師之<lb/>
天下仰之後世慕之非有過人其能之乎秦漢之交世<lb/>
道升降之候也伊周之聖不可得而見見若人者可矣<lb/>
方其秦鹿將亡楚氛甚惡子房﨑嶇其間委身事漢從<lb/>
入武闗還軍㶚上觧鴻門之危連越布於外卒之劉興<lb/>
秦項仆者子房之謀居多其末也致四老人以安太子<lb/>
功在社稷名為帝師其有勞烈歟以暴秦之威子房徒<lb/>
<pb n="KR4e0112_WYG_002-11b"/>
為韓故忘其身之賤冀於一擊及其遇圯上翁乃卑卑<lb/>
執役受教恐後太史公疑其貎反類女婦然一弛一張<lb/>
隨時迭用其知剛柔歟始焉從漢有急不去其計畫皆<lb/>
天下所以存亡者至封萬户位列侯則曰布衣極矣遂<lb/>
謝病辟榖學神仙導引之事從容去就明哲保身其善<lb/>
進退歟夫進退之機士之大閑也宗臣不免於囚繫元<lb/>
功或䧟於誅夷昧是機故也一昧是機雖有勞烈不足<lb/>
貴矣子房之智寕不預有以待之乎史言子房少嘗學<lb/>
<pb n="KR4e0112_WYG_002-12a"/>
禮然觀其功業卓偉近於保我子孫黎民之書進退明<lb/>
决得乎吉凶消長之易始終為韓一念又有合春秋復<lb/>
讐之義豈獨禮哉先儒謂其近儒者氣象殆以是夫或<lb/>
疑高帝嫚儒輕士子房何謝病後耶是不然人有恒言<lb/>
知感恩者為臣必忠迹其遇主於留而曰天授計其心<lb/>
固已許漢矣心既許漢何忍負之乘時建事可也向使<lb/>
子房未究其用果於求去匪惟功業不竟而二三其心<lb/>
民無則焉欲到於今稱之難矣嗟夫其出也有所自其<lb/>
<pb n="KR4e0112_WYG_002-12b"/>
去也為不茍後世稱豪傑者微斯人吾誰與歸都憲天<lb/>
台夏公出鎮蜀蜀再安乃從方外士得辟榖圖既嘉而<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之又以命韶序而賛之曰<lb/>
　詩書道䘮四海帝秦以暴易暴遺楚蘖臣豐沛之墟<lb/>
　實生異人有臣佐之帷幄經綸黙運儒術去暴以仁<lb/>
　功成而退知機其神神仙有無曷究訛真托之以逰<lb/>
　以保其身卓哉休風其誰與倫百世之下範我縉紳<lb/>
　　　東海手稿序<hi>張公名汝弼</hi>
<pb n="KR4e0112_WYG_002-13a"/>
成化壬寅九月之望予自廣藩改貴州道大庾知縣文<lb/>
志貴來候出示詩文若干首曰此東海居士手稿也受<lb/>
而閲已嘆曰天趣逸發其自得飛躍之機乎其根深其<lb/>
膏沃矣若何收之富也乃言曰南安舊為軍壘人物彫<lb/>
陋蓋小郡也東海張先生汝弼辱守於此既恵義吾民<lb/>
矣而又文翰衣被學者四方之求無虛日兹郡遂増重<lb/>
志貴嘗與諸廣文請以所製刻之學宫先生麾使去謂<lb/>
今集刻苦多識者厭鄙之焉可效尤請無已則曰詩贅<lb/>
<pb n="KR4e0112_WYG_002-13b"/>
物也吾於詩不能出人之右而字不能應人之求此而<lb/>
可代或少息予病乎於是摘舊稿一二手書之體裁不<lb/>
一字畫隨意付志貴為之梓已具敢求執事序其故嗟<lb/>
乎文治百年作者森列孰不欲傳然終孰傳之先生以<lb/>
傑然之才先聲之逺凡篇章出人争快覩此豈可強而<lb/>
致哉先生氣性清靈事多迎觧遊戱文墨衝口而成其<lb/>
天分有如此者胸次瀟洒物累不以攖懐雨晴休戚一<lb/>
付之天行其人品有如此者篤志好學該覽博識議論<lb/>
<pb n="KR4e0112_WYG_002-14a"/>
貴理趣而尚風節其文學有如此者故其見於文字之<lb/>
間光潔峻茂幾成一家而肆意於書神氣飛動體具美<lb/>
并名聞華夷請購接踵論者推為一代冠冕方少在鄉<lb/>
邦前軰見之驚倒及來太學士争歸之仕於朝列侯公<lb/>
卿皆願交焉至其治郡不腐不踈虛心以應事推心以<lb/>
待物去淫祠表先賢以示化本又以暇日修百廢逺邇<lb/>
稱便先生且退然如無能人所有述作雖不欲傳然孰<lb/>
得而掩之竊以為先生之詩必傳於時而書法必傳於<lb/>
<pb n="KR4e0112_WYG_002-14b"/>
後先生為人必傳於後而政事必傳於時二者相須以<lb/>
傳於無窮可以逆見矣昔人有云某在何用録吾言使<lb/>
先生常在郡似無事於此然兹郡終不能久先生則因<lb/>
書以知詩因詩以知人安可不豫哉宜令為之地<lb/>
　　　送主事林君孟和之南京序<lb/>
國家分六曹以布庻政禮曹視他為簡在南都留務為<lb/>
尤簡進士林君孟和既拜祠部主事當之南都惜之者<lb/>
曰孟和為人慷慨喜事才識過人且志専而確慮事論<lb/>
<pb n="KR4e0112_WYG_002-15a"/>
道理必究竟至盡著作極力慕竒古焦心勞思目為損<lb/>
不少休又故門閥家習知官儀與庻士不侔置諸臺諫<lb/>
或司繁劇當盡見其才氣顧投之閑局何耶解之者曰<lb/>
執政愛䕶人材欲周其用故舉錯率人所不意簡静朴<lb/>
厚者俾之莅煩所以充拓其不及䟽通智畧者不授吏<lb/>
事所以補助其徳性蓋儲材於今待用於後未始無意<lb/>
也予竊以為不然凡天下之務粗者可以才智遣精者<lb/>
必待人而後舉獨材智乎是尤不可不圖得士也故精<lb/>
<pb n="KR4e0112_WYG_002-15b"/>
莫過於禮樂以房魏之賢尚不能對太宗之問退之之<lb/>
博且苦儀禮之難讀况其他乎祠部掌國之大祀禮樂<lb/>
之司也司禮樂而諉之閑局異哉所以守官矣仰惟我<lb/>
國家百年之盛正禮樂可興之時宏綱大紀因於舊典<lb/>
不容少議然沿革之序亦萬一有宜行者考之徃古若<lb/>
禘祫之制明堂之位諡議出於太常勿居羽流雅樂當<lb/>
校定鐘律為本俗樂别加簡肄佛老之宫制宜减削道<lb/>
陵後不可與夫子並凡此皆禮官責也其禮意之微制<lb/>
<pb n="KR4e0112_WYG_002-16a"/>
度之宻音律通乎治忽異教入乎人心欲精究而推明<lb/>
之以獻於上豈嵗月朝夕之故哉吾恐其憚煩之是慮<lb/>
曽謂閑散而减於吏責乎執政之意殆不如是也是以<lb/>
圖用君君其徃效職以祛時人之惑孟和曰誓畢吾生<lb/>
矣於其行次第其言以贈之<lb/>
　　　政垣備覽序<lb/>
昔者君子之為政本末具舉主之以至誠惻隐之心資<lb/>
之以聰明強毅之才乃有綱紀法度之美以為操簡御<lb/>
<pb n="KR4e0112_WYG_002-16b"/>
煩之器則已不勞而政可理矣我朝置方岳以布大政<lb/>
政之所承有六曹焉曹事煩簡不同故於吏胥有房若<lb/>
科之别凡事牽綴籠絡犬牙鈎棘闗防㸃檢周至詳宻<lb/>
誠非創物之智不能為也能明之則矩度在我待事而<lb/>
應自然從容整暇昧焉其能不以吏為師乎是知士大<lb/>
夫有志於世固不可徒抱本而忘末也予少時未渉四<lb/>
方古拙自喜謂吏事不可以入堯舜之道竊冀讀書得<lb/>
一郡縣文學足矣天順紀元不得如志備屬刑部其後<lb/>
<pb n="KR4e0112_WYG_002-17a"/>
再遷按察官於蜀皆法司也法家之言多斬伐杖擊黥<lb/>
配之條於吏事中為嚴而寡恩比細觀之仁義實行其<lb/>
間然後知堯舜之道無所不在追誤初見不敢厭斁去<lb/>
嵗又竊官廣東布政使職務加焉官吏甄别錢榖出納<lb/>
户口兵數禮儀工作之屬百緒千端予視篆伊始竊有<lb/>
憂之適總督右都御史朱公撫臨其地一日授予兩廣<lb/>
地圖且曰凡事須在用心間閲報續見錢粮支費失當<lb/>
處輙謂若何布政在廣東豈無是耶何乃友人福清宏<lb/>
<pb n="KR4e0112_WYG_002-17b"/>
義為人苦行耐事予仰視之奚啻樓上宜公舉以相勵<lb/>
也予既處非㨿不能無棼如之嘆乃事稽故牘且質諸<lb/>
老方伯彭先生肇烈大叅楊君宗武丁君元美少叅徐<lb/>
君克明謝君叔和頗究始末隨手筆之以事繫房區分<lb/>
類從大較可知也人事酬應之節附見於後嗚呼事雖<lb/>
糟粕法制具焉言雖淺近時務闗焉蓋亦莫非至理之<lb/>
所存備此自覧庻可藉以解事矣雖然若無誠心愛民<lb/>
與夫堅忍持久吾恐怠荒之患殆有甚焉豈徒法云乎<lb/>
<pb n="KR4e0112_WYG_002-18a"/>
哉遂序以為朝夕警<lb/>
　　　春暉堂詩序<lb/>
體物詩人何其善道人情而旁逹物理乎夫物理人情<lb/>
一而已矣生既同則所資同所資同則所感亦同但有<lb/>
動止通塞之異耳詩人識其然間賦子母之事即小喻<lb/>
大比擬形容詞簡理周意真情切使仁人孝子讀之其<lb/>
能不摧咽而洒泣者嗚呼鮮哉粤稽昔人遊子之詩有<lb/>
曰難將寸草心報得三春暉論者謂與三百篇欲報之<lb/>
<pb n="KR4e0112_WYG_002-18b"/>
徳昊天罔極之語同一廣妙蓋萬世所不能外而一日<lb/>
所不可忘也伏觀父母愛子之心無所不至少之時鞠<lb/>
我之恩盡矣極矣迨及稍長成立在望見所可欲必期<lb/>
曰願吾子亦如是也於所可惡必祝曰願吾子勿復似<lb/>
之徃來憧憧恒貯於懐正如春日載陽舒遲普照和氣<lb/>
充塞萬類生輝蓋無時無處而莫非生物之為也物待<lb/>
是生形形色色相禪不窮無階報答而况一草之微縱<lb/>
使知報其何以為力哉雖然難報者勢也欲報者心也<lb/>
<pb n="KR4e0112_WYG_002-19a"/>
勢雖有滯而心無已君子於是觀寸草之微心仰春暉<lb/>
之大徳其能不汲汲然而思圗報於萬一乎吾邑質菴<lb/>
黄處士先生暨配方太孺人素賢其子今行人大節俾<lb/>
讀書邑庠不幸質菴中年沒太孺人以家未造不欲授<lb/>
事於子乃悉躬理惡衣食治絲枲日夜無厭惟勉大節<lb/>
篤學以終父志視他氏之母人子者其育之艱成之又<lb/>
艱也大節感念思奮成化戊戌舉進士授今官疏情得<lb/>
請歸養於家母子相依迨有十載儒者榮之一旦太孺<lb/>
<pb n="KR4e0112_WYG_002-19b"/>
人語大節曰吾孫成立矣汝䝉朝廷恩榮曽無涓埃之<lb/>
報宜以禄為養母茍延嵗月也大節辭不許太孺人取<lb/>
行衣縫之且祝曰尚慎爾身早旋歸哉大節至京復拜<lb/>
前職移俸於家俾子代養奉祝言以周旋慕慈闈而莫<lb/>
即乃名所寓曰春暉以表寸忱蓋慨乎難其力而恒思<lb/>
諸心也至是太孺人夀八十有四康強無恙七月哉生<lb/>
魄其誕辰也大節將奉使荆襄喜畢事便道歸拜家慶<lb/>
則又以春暉顔其奉母之堂於是縉紳樂其養志有成<lb/>
<pb n="KR4e0112_WYG_002-20a"/>
因公義而伸私恩咸賦詩為貺而徴予序之噫是有益<lb/>
於世道人紀非彌文事也故不辭而書於上方<lb/>
　　　送李典教之桂陽序<lb/>
仕之途政與教二者而已自國都以至僻逺郡邑皆然<lb/>
也任政之官簿書叢脞期㑹倥偬疲心歇力猶懼不能<lb/>
免咎焉職教之官談論仁義翻閲經史從容寡過自足<lb/>
為人師範均之為官也而勞逸不同繁㑹郡邑人事雜<lb/>
遝奔走車塵馬足之間儒紳落然後矣山城僻處寂不<lb/>
<pb n="KR4e0112_WYG_002-20b"/>
聞喧可以為吏隐况師數十生乎均之儒職也而清濁<lb/>
有間是以遊宦之士寕呻吟冷氊之上而不肯屈志於<lb/>
矮屋之下寕夷猶寥落之境而不欲掉鞅於鼎沸之途<lb/>
良以是歟𢎞治三年春禮部㑹試天下貢士一時不售<lb/>
者多就教職以去吾莆繼就職者七人雖在江浙湖嶺<lb/>
之域然皆小郡下邑之學誠天官以作成人材深寄望<lb/>
之也於是李生乾遂<hi>諱文利號兩山</hi>得郴州桂陽縣學教諭縣<lb/>
為湖南窮處部使者所罕至無過客之擾飛檄之變吏<lb/>
<pb n="KR4e0112_WYG_002-21a"/>
而好静者乃所宜居而况擁儒冠曵輕履其於好静尤<lb/>
也惡有不宜哉且是邑山水明秀鍾靈於人有科目之<lb/>
富名臣元老間出其間非他僻處之可比蓋居静而又<lb/>
加此也何樂如之徃嵗太子太保都察院右都御史誠<lb/>
齋朱公<hi>英</hi>為邑先逹鎮兩廣日刋行宋史乾遂之兄東<lb/>
莞學諭先生乾伯<hi>諱元號梅東</hi>實主校讐之任公禮重之由<lb/>
是先生之名位益進今公徃矣遺風故在而乾遂又教<lb/>
其鄉殆非偶然是宜愛惜日分勿爾暇豫體朱公淑人<lb/>
<pb n="KR4e0112_WYG_002-21b"/>
之心推伯氏東莞之教體用不遺進脩有序使邑之後<lb/>
進有所興起克配先正之烈庻司教之職業以盡賢科<lb/>
將待爾増重雖欲乆静其可得乎太僕寺丞吳君伯起<lb/>
<hi>諱世騰</hi>與之有連來請文予沗世契遂序為贈云<lb/>
　　　三原王氏族譜序<hi>名恕諡端毅</hi>
太子太保吏部尚書三原介菴王公昔在行臺嘗一再<lb/>
修其家譜於今二紀而徳業日盛名位日隆子孫族屬<lb/>
日益衆復即舊譜而重修之上自渭川公為始旁及諸<lb/>
<pb n="KR4e0112_WYG_002-22a"/>
繼祖之宗缺其所不知詳其所可見竪為九世横為四<lb/>
房槩書以標系而世次以明細書以紀述而事迹具在<lb/>
可謂簡而當覈而實矣既成間授韶俾為序竊聞之仁<lb/>
人君子之用心也思祖徳於罔極視族衆猶一體凡其<lb/>
所以敬畏和恊者無所不盡固足以為亢宗承家之本<lb/>
矣至於譜牒之脩以時興舉亦不敢後則尤尊祖睦宗<lb/>
之要焉蓋吾之所自出為祖非譜以登之則世數既逺<lb/>
莫知顛末或有誤觸其諱字者尊畏之心曷自而生哉<lb/>
<pb n="KR4e0112_WYG_002-22b"/>
親之所𣲖别為宗非譜以稽之則袒免之外莫辯疏戚<lb/>
必至相視如途人敦睦之意何由而洽哉然謹録家乘<lb/>
以詔來世其可忽諸唐宋以前北方世族専尚譜牒後<lb/>
有兵難遂至散逸而南方代興譜家有之然文山謂求<lb/>
其鑿鑿精實百無一二豈不以竊附先賢杜撰似續者<lb/>
衆歟噫此其意云何而得謂之善譜乎今公之脩獨異<lb/>
乎此不冒榮顯不遺窶賤要之雖不及前代北方之譜<lb/>
之盛而亦非今世南方諸譜之所及也識者嗟重異時<lb/>
<pb n="KR4e0112_WYG_002-23a"/>
如韓魏公之推述先塋范文正公之廣置義庄蓋無不<lb/>
可是譜之子孫何其幸哉雖然公為元老碩望天下後<lb/>
世所宗仰安知不有好事之人夤縁冒合者乎觀公譜<lb/>
例於族曽祖而下稱諱淆錯不知其嗣續之的者皆畧<lb/>
而不録是或啓其幾而為之地也謂宜附録譜後列其<lb/>
舊稱著其居址使其裔不絶如帶者别自為譜其有為<lb/>
若敖氏之鬼亦明筆之庻乎慎重周宻而無憾矣謹復<lb/>
於公以為序<lb/>
<pb n="KR4e0112_WYG_002-23b"/>
　　　送通守顧君之任廣州府序<lb/>
致仕太宰歴城尹公㓜侍其先太守公遊宦閩中執業<lb/>
故秋官郎中玉湖顧先生之門既貴徳先生不已遇其<lb/>
子姓姻戚甚恩而未嘗昵以官然太宰公不以一節見<lb/>
高材大畧能擔負時事廉儉終身孜孜體國性明知人<lb/>
一識不忘英偉端亮難干以私有古大臣體卓乎不可<lb/>
及矣韶晚從顧先生受學公已貴顯雲泥逈異然材舘<lb/>
汲引隂翼良多而先生之子文潜乆第科目待次在部<lb/>
<pb n="KR4e0112_WYG_002-24a"/>
太宰公深所器重輙自避去家居弗出至公以煩言去<lb/>
位臺論猶欲起之不果既三年文潜乃來就銓試某等<lb/>
授承徳郎廣州府通判階正六品蓋文潜為人明敏秀<lb/>
傑胷次豁然練世務有果斷吏部才之職以美官寘諸<lb/>
善地蓋以千里休戚之助寄之也向使文潜當太宰公<lb/>
時有此拜人必曰私所善誰其諒之今乃信其能以學<lb/>
識自奮吏部無絲髪可疵有光於前後天官甚大或謂<lb/>
民社之司誠為羙官然廣之為郡亦非善地無乃天官<lb/>
<pb n="KR4e0112_WYG_002-24b"/>
欲嘗而用之歟郡居水陸之㑹沃野無際民物秀媚士<lb/>
大夫尚禮好文而小民習智巧其遊散無良者凡錢榖<lb/>
簿書刑名工作皆蠧食於其間嚴明之吏能制伏之而<lb/>
行吾政以便民則名斯揚矣地聚海舶寳貨山積熏人<lb/>
目而眩人耳一有溺焉下各狙伺以售所欲則政移於<lb/>
彼不敢復舉動敗立見矣令聞易彰汙聲易顯其機至<lb/>
為可畏然則雖謂之不善地亦可也官於斯地而有終<lb/>
譽則其賢加人一等起而大用又奚疑哉文潜承世徳<lb/>
<pb n="KR4e0112_WYG_002-25a"/>
之後膺公卿之知才具周完於郡佐何有然發軔伊始<lb/>
不可不戒行有日翰林編修黄子敬與之有連偕諸縉<lb/>
紳來請贈言乃序諸舊故之槩而終以規云<lb/>
　　　送李伯通同知之嚴州府序<lb/>
𢎞治三年春㑹試天下貢士吾莆登第七人就儒官二<lb/>
十人儲太學四十人揀擇於吏部三人懐竒傑之器具<lb/>
英偉之資無若李君萬善衆推為莆士之冠公言也既<lb/>
而吏部合所揀天下士二百餘人銓試之身言論判又<lb/>
<pb n="KR4e0112_WYG_002-25b"/>
君為首遂擢授嚴州府同知階奉政大夫莆人釋褐為<lb/>
五品官近時罕有肇見於君於是鄉之士大夫大行人<lb/>
黄節甫等喜曰天官卿有人倫之鑒哉嚴民其得賢父<lb/>
母哉請文以送其行君早負氣節攻舉業有名聲舉鄉<lb/>
貢時予為蜀憲聞而未識婺人迎致君為師自浙貽予<lb/>
長書勉以逺大後移藩廣貴懼相負恒思君言以周旋<lb/>
奈處逺十有餘年弗獲㑹晤而君亦玉汝蹭蹬塲屋學<lb/>
問益老徳器益成識者多之今嵗之首君又赴禮闈予<lb/>
<pb n="KR4e0112_WYG_002-26a"/>
已入佐司宼訪君於胡評徳先所婺高弟也乃知壯氣<lb/>
如故意必得售而竟從外補其局於分歟雖然君之不<lb/>
遇嚴民之遇也閩浙連壤風習相類仕途得此猶東西<lb/>
鄉然君新自家來筮仕於彼閭閻之情可不出户而知<lb/>
矣傳曰民之所好好之民之所惡惡之夫獄訟清切賦<lb/>
役均平不苦盗賊不虞荒歉禮俗興而呻吟息期限信<lb/>
而徴斂時若是者豈非所好於下乎政由吏胥威出伍<lb/>
伯貨以奪吾明勢以害吾公傲而不能下賢惰而不肯<lb/>
<pb n="KR4e0112_WYG_002-26b"/>
事事勾補紛如出内無法若是者豈非所惡於上者乎<lb/>
好者已所親知惡者已所親見當時自諉為何如今而<lb/>
之浙一而已矣不可於我之身而反之反之而負初心<lb/>
居官猶夫人也則是材賢無益於治天官卿惡用擇諸<lb/>
必揀而擇之則一生氣節之可畏宜思愛重以慰民望<lb/>
陟明而進大僚端自此始凡莆之人士益讓賢矣予沗<lb/>
姻友故重有期云<lb/>
　　　贈謝君宜善之安慶推官序<lb/>
<pb n="KR4e0112_WYG_002-27a"/>
掌刑之官民之司命自古盛時猶不能去刑為治况於<lb/>
後世人多梗化小懲大誡安可無乎在擇人以司之耳<lb/>
今夫環千里之地為府其間厲政病民犴獄為甚是故<lb/>
一夫羅織千人廢業而根株㧞去不可以不嚴所謂折<lb/>
獄致刑也匹婦含寃三年枯旱而論上重辟不可以不<lb/>
審所謂議獄緩死也縲絏非辜閲日如嵗吾思囚徒之<lb/>
旅奚敢以畱獄屨校滅趾禁之在初吾觀噬嗑之象奚<lb/>
敢不勅法是法也使得其人以任取舍則刑乃祥刑不<lb/>
<pb n="KR4e0112_WYG_002-27b"/>
惟夀我民命而其身其後且食報矣茍非其人將為公<lb/>
私之祟流禍曷有窮哉國家置推官以掌列府刑獄類<lb/>
擇進士舉人之才望者授之政成徃徃入為御史部屬<lb/>
而起兩畿者多直𨽻安慶府近缺推官銓曹特補以吾<lb/>
邑桞湖謝君性夫實慎選也衆謂以性夫之翹楚不宜<lb/>
屈就七品官咸為嗟惜識者非之蓋性夫舉鄉貢第二<lb/>
人遊學橋門二十載練逹時務材識老成身言書判殆<lb/>
優等倫無官不宜為然莫宜於親民司法何哉夫不安<lb/>
<pb n="KR4e0112_WYG_002-28a"/>
小成其學問富矣處約嵗乆其徳性定矣周歴世事其<lb/>
人情辛甘亦稔知矣今焉拜職法官計其積學該博何<lb/>
有於明啓刑書執徳不回何愧於惟良折獄視民疾痛<lb/>
如在乃身非渉世有徳者其孰能之舒之人民何其幸<lb/>
歟允若兹異日其不政立名揚乎其不入踐臺省乎士<lb/>
君子仕際明時當先思不負厥職為急區區階級屈伸<lb/>
非所校也有若身都貴位而行同賤夫試以初心觀之<lb/>
何如性夫辭别鄉諸朝紳來需言遂述以為贈若夫事<lb/>
<pb n="KR4e0112_WYG_002-28b"/>
上官和僚友御吏恤民性夫必有以處之予不悉及<lb/>
　　　送黄仲昭僉憲提學江西序<lb/>
提學之官廢置不一今復置將三十年矣議者頗謂冗<lb/>
員以今之學校存師弟子名耳授受無實科貢茍具成<lb/>
徳逹材之弗充浮言横議為可畏提學者間嵗不能一<lb/>
周其屬而校紙上之空言他固不暇倡之而諸生亦頺<lb/>
然不知所以應之也悅我則譽怒我則謗無以則傾之<lb/>
而已故罷之便然教化人材世道攸係設官提舉其言<lb/>
<pb n="KR4e0112_WYG_002-29a"/>
則順而義則正故復之誠是也則君子之居其位自有<lb/>
大道不可徒悅人而取譽矣吾友未軒黄仲昭先生辭<lb/>
禄十有六載至是應召而起適江西提學僉事缺人吏<lb/>
部以其廷紳之請擢未軒為之羣情欣然嘆為得人蓋<lb/>
未軒莆之世儒家也唐宋以來華國有人故吾郡推為<lb/>
文章家宗祖至於國朝乃祖太史公乃父大尹公及乃<lb/>
兄侍御皆負有重名未軒為人學博行脩成化初舉進<lb/>
士入翰林為編脩不閱時以職言事出為縣未至調南<lb/>
<pb n="KR4e0112_WYG_002-29b"/>
京大理評事遷寺副以憂制去起復待次不欲為當路<lb/>
厭忌復引疾去文學益脩行已不變而譽望益隆洽𢎞<lb/>
治更化言者論薦宜起以待用既捧檄猶遲遲二載乃<lb/>
來遂有是拜先聲所被光價動人宜乎欣嘆之不已也<lb/>
然盛名之下酧副為難未軒其思所以副之耳竊觀世<lb/>
之為是職者好持風裁摘發人短箝制師生如待吏胥<lb/>
求其懇切惻怛而存長養作成之意未之多聞故諸生<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睨因以責備於典學蓋幾乎訕矣間有欲恩之者不<lb/>
<pb n="KR4e0112_WYG_002-30a"/>
分侈僻放恣類破法保䕶不聼治罪故晚生益横時議<lb/>
咎其無益於學校不以此耶江西大藩多魁士文風甚<lb/>
盛然其流俗時有不免故衆以得師範未軒乆於為學<lb/>
深有獨得之妙予不足以知之然天下無心外之道亦<lb/>
無道外之事心存而正理講而明然後可以酧酢事變<lb/>
而無所失不獨事爾凡學文字理得則氣壯氣壯則辭<lb/>
昌亦自然之勢也但心理之學於今諱言謂迂闊糟粕<lb/>
而不肯談其實則日用由之而未嘗外矣宜以所得操<lb/>
<pb n="KR4e0112_WYG_002-30b"/>
存之要講明之法開心布誠諄諄指示逺示文告近親<lb/>
曉諭使之感動樂從而見效於事為之間所謂理得氣<lb/>
壯者亦將於文詞乎騐乃從臾而責成之人孰不勸哉<lb/>
其不然者雖督過可也小則懲大則斥去其稂莠養其<lb/>
嘉禾正猶司馬法不貴多而貴精吾知善類成立雅道<lb/>
興行人才何患有不盛風俗何患有不厚乎若徒操法<lb/>
制以為威順適人情以為悅世固有行之者矣恐非所<lb/>
望於名軰也未軒且行鄉士大夫來請言遂序以送之<lb/>
<pb n="KR4e0112_WYG_002-31a"/>
　　　嵩山李氏族譜序<lb/>
魏晋以降取士尚門地故譜牒重於中州而舊望最為<lb/>
貴趙宋以來選士以才名故文雅盛於東南而譜牒亦<lb/>
不墜亦其時然耳然俗尚高華恥稱寒素徃徃趨貴室<lb/>
及勛賢以自托文山氏之譜訪於歐陽求得其實百無<lb/>
一二噫其亦有所感與為譜學者宜深鑒諸莆田諸李<lb/>
多宗隴西尊舊望也居醴泉者實本於是然其第宅宏<lb/>
壯皆異時物族類繁多俱星散旁居舊傳有譜我朝永<lb/>
<pb n="KR4e0112_WYG_002-31b"/>
樂初曰仕𢎞者㧞才俊為工部主事時維城搆隙以監<lb/>
國私費官物守職獲罪家籍冺沒凡居産盡化為烏有<lb/>
况譜牒哉後雖原免還給然遺文蕩盡無可收拾於是<lb/>
譜廢不脩者六十餘載嵗時享祀止存近親祠版羣從<lb/>
子姓但知通名而已𢎞治紀元工部之曽孫廣西按察<lb/>
司僉事徳美讀禮居家慨兹墜典既新其祠堂重易以<lb/>
木主復質諸宗老斷自胷𠂻上始於三十九公下至子<lb/>
若孫皆修諸族譜先繪以圗著其支系之槩次表以世<lb/>
<pb n="KR4e0112_WYG_002-32a"/>
述其生卒之詳有事功顯著者特書焉誥勅被者備載<lb/>
焉其時賢文字為宗人稱者亦附見焉逺無所傅㑹近<lb/>
無所遺棄不失為清門氣象雖古歐譜之善何以加諸<lb/>
竪而高祖至𤣥孫横而期功至袒免森然如見一覽間<lb/>
孝悌之心油然而生矣蓋思先世成立之難不可無所<lb/>
繼吾當振作之思後世傳序之廣且逺不可無所法吾<lb/>
當垂裕之以孝敬立本以仁厚行事人存此心也世守<lb/>
此道也衣冠文物千百斯年固由是基之矣譜之作豈<lb/>
<pb n="KR4e0112_WYG_002-32b"/>
徒繁重哉為後人者尚勉無忽諸僉憲來京需次出示<lb/>
請譜序於是乎言<lb/>
　　　書林家乘序<lb/>
富貴功名之家與忠孝詩書之世不同匪謂盈滿之可<lb/>
畏而所以培根逹枝濬源發流者其操術宅心固有間<lb/>
也凡為臣子盡吾誠懇而為其所當為則冥冥之中神<lb/>
理無歉昭昭之際祝頌無窮人願之神福之其延祥襲<lb/>
休不亦宜乎若夫薄功厚享乘時肆志當其身人鬼交<lb/>
<pb n="KR4e0112_WYG_002-33a"/>
惡不及之為幸遑恤其他哉吾莆為邑肇自隋唐烜赫<lb/>
族姓者多而忠孝開端詩書傳業未有先於二林者也<lb/>
蘊以忠著攅以孝顯𣲖别而宗同行異而心同其後之<lb/>
流澤亦同蘊之後至於今有廣南轉運積仁福州路同<lb/>
知以順刑部郎官俊攅之後至於今有直閣閩帥枅知<lb/>
南康府士敏國子監丞大猷皆其直下子孫支屬不預<lb/>
焉科宦蟬聮文獻足徴君子可以論世考徳矣二𦙍之<lb/>
望無出直閣㢘直天性不激不隨麾節所至人懐遺愛<lb/>
<pb n="KR4e0112_WYG_002-33b"/>
宋南渡名臣也父孝澤登宣和進士第終福建轉運副<lb/>
使有清操諸子及孫半登仕版𤣥孫善同舉元鄉貢授<lb/>
泉山書院山長元亡守死不仕山長之子為南康南康<lb/>
之子奉新教諭勤奉新之孫則監丞也皆舉國朝鄉貢<lb/>
進士居官咸樹名節可傳道嗚呼盛哉監丞懼先徳之<lb/>
難繼手録孝子以下行實九通為書林家乘求序一言<lb/>
以為助韶獲拜觀不勝敬慕者矣千載之家未嘗徙他<lb/>
貫百世詩書未嘗易他業是雖先徳足以敷祐後人而<lb/>
<pb n="KR4e0112_WYG_002-34a"/>
子孫迓續之功亦不可誣也聞監丞立心教人大規模<lb/>
而謹節目六舘懐徳位望方進足為後人之依蓋不惟<lb/>
逹其枝而又培其根疏其流而又導其源者也感應相<lb/>
仍如環無端寕有窮乎雖然西銘之㫖即事親以明事<lb/>
天而有錫類無沗之言今觀孝子之行錫類廣矣其於<lb/>
所謂無沗者監丞勉之因已能而謹未至夙夜匪懈不<lb/>
愧屋漏盡繼述之道以為事天之仁則將與名賢同歸<lb/>
於先世豈不益有光哉請更質諸秋官以為然否<lb/>
<pb n="KR4e0112_WYG_002-34b"/>
　　　天恩與誥圗序<lb/>
君之體臣也至臣之報君也重上下交盡之道治世氣<lb/>
象然也古者人君欲廣立愛之化必有磨勵羣臣之具<lb/>
為之臣者固先事陳力矣又因君上體吾所深願加恩<lb/>
於所出則感奮激昻益圗報稱亦人之至情焉我朝稽<lb/>
古定制以孝為治凡京官七品以上三載考稱皆封贈<lb/>
其先世命數多寡視品秩何如恩至渥也群臣相與懐<lb/>
忠効節彌縫至治百十餘年猗歟休哉吾莆方休徴先<lb/>
<pb n="KR4e0112_WYG_002-35a"/>
生先以子守貴封承徳郎户部主事配王氏贈安人既<lb/>
即世守自員外郎進署郎中事奉勅提督邉儲於薊州<lb/>
滿三載以最聞賜誥褒美加贈先生奉直大夫户部員<lb/>
外郎配加宜人守拜命乃惟曰賤臣不肖荐沐寵光是<lb/>
惟君父之徳昊天罔極其何以為報乎必托之繪事顧<lb/>
諟不忘庻以餘生之年勵㢘勤之志而存酬補於涓埃<lb/>
萬一也於是命工寫天恩與誥之圗縉紳大夫咸賦咏<lb/>
其事進某序之予遊兩京獲見一二舊家先世所受唐<lb/>
<pb n="KR4e0112_WYG_002-35b"/>
宋誥牒觀其盛治之際大小臣工位稱其徳使人嘆仰<lb/>
不已極盛之後其誥勅中列衘自宰執至於庻僚率皆<lb/>
庸𤨏之流殊可厭薄其受者又不能振㧞成名以自顯<lb/>
於後縱顯矣亦不過依稀楊與李京與黼耳考其時如<lb/>
彼論其人如此曽何足為名家榮徒重君子之嘆而已<lb/>
此無他上以公器為私恩而不知貴下以恩典為常例<lb/>
而不知感彌文相蒙世事日偷國家何頼乎方君為郎<lb/>
中綽有望實兹承休嘉益思感奮足為昭代臣子之光<lb/>
<pb n="KR4e0112_WYG_002-36a"/>
而異乎二叔世矣夫邦以民為本民以財為命間有豪<lb/>
倖之侵蠧異端之蠶食撙節未能縻費不貲三農重困<lb/>
列邑告乏若此之屬非所以固本而保命司計之臣豈<lb/>
可竭澤是事不慮無魚哉萬一事㑹相逢直身是任與<lb/>
卿佐僚屬圗惟厥終式遏横流勿以小而不為勿以大<lb/>
而憚為異時地位愈進隨所居而樹勲業要皆以裕民<lb/>
安邦為務斯可持報君上而命數所得贈榮益廣矣豈<lb/>
不流鴻聲於無窮此非圗所盡而實方君君子意也予<lb/>
<pb n="KR4e0112_WYG_002-36b"/>
故陳之君字宜約今真拜陕西司真郎中<lb/>
　　　送進士方君宜弼之新昌大尹序<lb/>
年少時賢開口論天下事因以方人固足以見志士也<lb/>
然事渉利害任責為難旁觀者身不肩任談何容易風<lb/>
流波染上下一律未位則以競争為心既位惟以因循<lb/>
為念厭煩碎之務矜華要之資真有志者何其少哉是<lb/>
以有識憂儒冠之誤事蓋為世道慮矣入官之難莫難<lb/>
於作縣六曹庻事叢委於是下與民親而上多監制始<lb/>
<pb n="KR4e0112_WYG_002-37a"/>
仕之人望而畏之徃徃怯其難而不圗其易考其治効<lb/>
果未能塞談者之口也孟子有言為政不難不得罪於<lb/>
巨室所謂圗易者如是今之巨室非如古世臣挾重貲<lb/>
優物力者皆是矣好行闗節以内交於上茍一入之則<lb/>
彼之聲勢成小民無復望治之日末重必折尾大必掉<lb/>
甚可畏也守官君子誠能先正吾身如處子之自潔公<lb/>
平其政如持衡以推移積日既乆休問旁孚彼雖或欲<lb/>
齟齬然良心之天誰無是非皆將欣慕悅服於我而怨<lb/>
<pb n="KR4e0112_WYG_002-37b"/>
怒自不形矣巨室且然其他寕不從風而靡乎邇者吾<lb/>
邑方生宜弼登第踰年選授瑞之新昌知縣自以民事<lb/>
未歴難治是慮鄉諸縉紳來請贈言予惟大江之西人<lb/>
殷物盛其為邑多巨室然文獻所萃好惡明白其人心<lb/>
亦易感雖其羅織狙伺之俗未改於舊然畏㢘愛公自<lb/>
其至情兹聞新大尹由名進士而來先聲所被大者悚<lb/>
息小者望救將何以應之要在無得罪於彼而已矣省<lb/>
刑薄征惟勤惟慎嚴䋲檢俾若人無以凂已時聽覽俾<lb/>
<pb n="KR4e0112_WYG_002-38a"/>
小民得以自盡惡者必懲善者以勸吾無用吾私則強<lb/>
宗豪右靡不心服而窮簷茅屋之生意於是可復矣方<lb/>
生之家聮纓疊組雲南參政宜約君水部主政文中君<lb/>
皆其伯兄莆所稱巨室者也人情政體已所稔熟反而<lb/>
推之於新昌正所謂閉户造車出門合轍又何難治之<lb/>
有異時政成擢居華要其不在吾方君宜弼哉<lb/>
　　　送吳公宏哲憲副之湖廣序<lb/>
世言儒生喜譏議人故褊心者於學校疾視焉嗚呼孰<lb/>
<pb n="KR4e0112_WYG_002-38b"/>
不為儒而反不合以韶觀之實吾軰之過非彼之罪也<lb/>
士之在學志氣方銳義理方明肩未荷乎重負身未履<lb/>
乎危機於富貴之具又無自而有焉故憤世疾邪議論<lb/>
英發豈不咸欲為剛方一男子哉既而登科入官渉世<lb/>
更事或志與時違而齟齬上下又見有賢豪才智倍於<lb/>
我者亦俛首容與自貽厚福乃萌悔心追咎昨非自非<lb/>
特立堅定之士其能不受變於俗乎於是剛者漸化而<lb/>
為柔矣方者漸削而為圎矣英發者亦漸變而為緘黙<lb/>
<pb n="KR4e0112_WYG_002-39a"/>
持重矣加之十年所見益多初心日負又加之十年幾<lb/>
亡㓜學則奉身華好從事服餙器用以便私圗雖曰間<lb/>
有功徳及於當時然終非儒者規模氣象夫人得而窺<lb/>
之毋惑乎其多口也韶處海涯偶登仕版不能盡獲見<lb/>
士大夫而鄉邦士大夫不我遐棄若憲副吳公宏哲非<lb/>
所謂定力之士耶公早學有聲能盡記韻府群玉人目<lb/>
為行韻府晚登進士第授任部屬歴兩京移三曹凡十<lb/>
又七年為人狷直自信不喜戱謔不可干以私人曰猶<lb/>
<pb n="KR4e0112_WYG_002-39b"/>
舊時儒生也年踰五十方拜四川按察司僉事提督學<lb/>
政嚴而不苛簡而不踈貴介子弟非學不以先寒畯人<lb/>
曰猶昔日主事也迨兹遷副湖臬踰六十矣不識軟熟<lb/>
為何等語人又曰是不失儒生故態而主事固在也湖<lb/>
湘之士將不畏公之威而畏公之方不服公之恵而服<lb/>
公之有常寕有間然矣乎兩司群公及蜀士大夫家居<lb/>
者咸然其言賦詩為公贈謂韶宜為序乃述大槩闗於<lb/>
學校吾身者不及惜别之私云<lb/>
<pb n="KR4e0112_WYG_002-40a"/>
　　　送方伯吳公思周致仕詩序<lb/>
上之三年嵗且更序浙江右布政使吳公思周年六十<lb/>
三致仕將歸莆朝諸鄉大夫咸謂公之才徳宜大用盍<lb/>
登朝著而使遽去乎為之嗟惜不置少宗伯周伯祥之<lb/>
言曰吳先生以詩魁登第人山斗之予與太常卿齊應<lb/>
璧十餘生皆同授學先生不獨治經義有法凡言行動<lb/>
止無不可師今徒懐深徳而莫之助也乃賦詩寄贈少<lb/>
司空陳以正曰吳公筮仕兩在江右由徳興今擢貳吾<lb/>
<pb n="KR4e0112_WYG_002-40b"/>
筠嚴㸃檢杜私謁貧弱者有所恃豪蠧者無自入待士<lb/>
夫以禮撫吏民以恩役之而不怒罰之而不怨人至今<lb/>
思之殆古之循良吏乎大執法閔朝瑛曰予乆為廣憲<lb/>
思周兩守恵潮鐵冶所占番舶所聚咸有大利思周一<lb/>
不以凂已終日㨿案與軍民分曲直不赫赫以立名然<lb/>
而公務克舉地方獲寕昔人所謂好官貟者今胡不終<lb/>
恵於我浙人耶少司徒劉廷信亦曰吳方伯治浙予沗<lb/>
前政治已宻而待人恕外若員而内實方其於敷治恢<lb/>
<pb n="KR4e0112_WYG_002-41a"/>
恢乎有餘裕矣萋菲之口意外之虞於吾方伯庸何傷<lb/>
而奚歸之亟遂與知者俱繼有作進予序之昔在天順<lb/>
丁丑吾邑登第者十又二人列拜京秩惟公一人補外<lb/>
然忠厚之徳勤敏之政亦惟公一人為優公歉然方以<lb/>
如始自命益勵厥志益懋厥徳俛焉以修其職事禄資<lb/>
之入推以仁三族䘏舊故凢事要在安便於民不肯紛<lb/>
然更作以故到處有聲荐陟崇階然數以求去為心及<lb/>
是卧疾數月自陳乞骸疏成而未上言者謂宜納禄遂<lb/>
<pb n="KR4e0112_WYG_002-41b"/>
䝉恩致仕而歸嗟乎得志行義於承平之世知止息機<lb/>
於未老之時非公其孰能與於斯公之歸也山林日長<lb/>
其樂可勝既哉卿大夫相慰藉惜去謂之愛公則可謂<lb/>
之知公則未可予故僣書於群玉之右亦以白公之心<lb/>
也<lb/>
　　　西疇常言後序<lb/>
刑部侍郎旴江何廷秀遺韶帙書曰此常言九篇乃喬<lb/>
新九世祖西疇老人直閣文定公所著也昔嘗刋行至<lb/>
<pb n="KR4e0112_WYG_002-42a"/>
於今無傳焉近日方求得之惟何氏實寳為大訓規以<lb/>
世守兹將續刻以示於家鄉鏡川楊學士先生已序其<lb/>
端願有以識於後於是反復閲其所謂九篇者知其以<lb/>
所行為學即所學為言故以自名歟如言講學也先致<lb/>
察於常行言律己也戒矜名而畏譏敬恕以應世不欲<lb/>
掩人所不及議擬以明道而欲開人以自新張嚴之聲<lb/>
行寛之實察失而後立防其蒞官審矣立政造事圗惟<lb/>
乆逺不在雜方俱試其原治確矣評古而悲近代之苛<lb/>
<pb n="KR4e0112_WYG_002-42b"/>
政用人而慨上下不相值至於正弊又拳拳於風俗之<lb/>
侈且耗氣象懇惻議論簡篤要皆退歩近裏之言而有<lb/>
已試獨得之騐與世之揣摩好異放言高論者不侔信<lb/>
乎其為恒言也以此從事充然輝光則退者乃所以為<lb/>
進近者乃所以致逺恒言之助不亦大乎若講學篇稱<lb/>
水道曲折立岸者見而操舟者迷予履其境不勝懼焉<lb/>
三復而不能已然則斯書也豈獨一家一鄉之言哉<lb/>
　　　贈亞叅方公廷臣考績歸江西序<lb/>
<pb n="KR4e0112_WYG_002-43a"/>
天下之事成於羣賢者易成於獨賢者難此事勢之必<lb/>
然考諸古今可知矣蓋官聯之法有正長有佐貳正誠<lb/>
獨賢乎則庻務之分理吾可以代行佐或獨賢乎彼偃<lb/>
然肆於吾上者吾安得而制之徒淪胥以敗而已故必<lb/>
同心一徳彼此交孚然後可以慮事而圗成也漢唐之<lb/>
後在宋號稱多士而莫多於慶歴之間當時諸監司未<lb/>
暇考見然政本之地則羣賢畢集歐陽脩之言可稽也<lb/>
脩之言曰杜衍為人清慎而謹守規矩仲淹則恢廓自<lb/>
<pb n="KR4e0112_WYG_002-43b"/>
信而不疑雖為性不同而皆歸於盡忠二公具瞻如此<lb/>
而章晏又皆同事故仁宗世邉將無功吏治不能庻幾<lb/>
三代之風焉我國家平治百年人才雲興臺省衮衮俱<lb/>
在見聞獨表臣各守分局無縁盡接其人然意其猶吾<lb/>
見聞而亦未果也徃嵗使江右獲拜藩司二三公然後<lb/>
信群賢之多也蓋方伯吾邑翁公明銳曠逹風韻近仲<lb/>
淹憲長天台林公嚴勵端毅氣象類杜衍亞叅淳安方<lb/>
公老成樸茂實周旋之不剛以和林之毅不柔以濟翁<lb/>
<pb n="KR4e0112_WYG_002-44a"/>
之達而皆無逆於心得不既賢耶惜乎其他諸公多不<lb/>
獲遇然三卿為主亦可謂衆矣雖然所貴杜范者以其<lb/>
有不和之節所見各異而不茍同也使皆茍同則於賢<lb/>
何取乎今二公旬宣之政未必皆可亦未必皆不可公<lb/>
力為賛畫毋不可其可而可其所不可則何敗事之有<lb/>
哉况江湖千里連嵗荒歉外寕内憂之慮識者不能安<lb/>
寢公其為我謝二公幸先事而圗萬全之䇿也公以六<lb/>
載書最歸江右諸大夫請言為贈某不敢辭<lb/>
<pb n="KR4e0112_WYG_002-44b"/>
　　　贈司訓鄭瑞澄之分水序<lb/>
國家圗惟治源崇重教事郡縣學置教授教諭又置訓<lb/>
導貳之訓導於學政凡鞭扑之威錢榖之數皆不得與<lb/>
其職為至清教諸生凡九載黜陟視中式一人或否其<lb/>
務為至約學諭在一命之外而訓導出其左月食廩三<lb/>
釜加二焉其禄為至薄職之清疑於冷志者弗屑也事<lb/>
之約疑於屈才者弗安也禄之薄疑於簡賢通者弗利<lb/>
也由是上之人不暇擇才而處之其失之也泛下之人<lb/>
<pb n="KR4e0112_WYG_002-45a"/>
恒自處以不足為其失之也輕豈設官崇重之初意哉<lb/>
君子蓋交病之夫事非人不立人非教不成而教之又<lb/>
在乎師儒所謂師道立則善人多善人多則天下治是<lb/>
也其所寄如此可泛且輕耶考亭之學今為國是教者<lb/>
學者皆不能外也分年治諸經子史時務之法則貢舉<lb/>
私議詳矣大學明體適用之方則集註或問與知舊問<lb/>
答備矣門户分明條法具在世之為師者誠無先以彼<lb/>
三者横於胸中而日從事於此為諸生率使上不戾科<lb/>
<pb n="KR4e0112_WYG_002-45b"/>
貢之規下不失為己之意則學有實得材有實用而人<lb/>
才其庻乎師而能然則卑而不可踰惡乎冷約而施之<lb/>
博惡乎屈身立而道充又奚擇區區之禄入哉分水司<lb/>
訓鄭君瑞澄始以貢入成均假予友人周梁石所者將<lb/>
期月不逐逐於舉業之文乃與梁石考校文公語類至<lb/>
日夜不休梁石聞人也慎許可而獨於瑞澄不置其殆<lb/>
知師道之重而不自處以不足者歟於其行也梁石偕<lb/>
諸知己咸賦詩贈之而予序之<lb/>
<pb n="KR4e0112_WYG_002-46a"/>
　　　送知事鄧文振致仕歸靖安序<lb/>
幕官鄧文振氏來言曰紀年六十有四宦遊兩畿積有<lb/>
嵗月兹隨牒入蜀又四載矣老病侵㝷壯志衰謝願乞<lb/>
歸田里予進之曰子之官幸無他責盍持禄乎曰非不<lb/>
欲竊升斗而終事大夫也誠畏來嵗無幾而家指日衆<lb/>
勤不能勝簿書儉無以助饘粥早夜以畏惟去之宜予<lb/>
又曰古者仕有常産壯而仕老而歸授教里塾子弟化<lb/>
焉傳家於子洗腆具焉後世多以官為家罷則無所於<lb/>
<pb n="KR4e0112_WYG_002-46b"/>
歸故隐忍茍禄殆不得己子之歸也其亦有以為藉乎<lb/>
曰先人居家嘗為萬石長兖州教授府君我伯父也皆<lb/>
年幾九十而卒薄有田廬於豫章之墟而詩書手澤尚<lb/>
存無恙倘徼大夫之靈東歸故里則率諸子姪勤力其<lb/>
中壯者務農畆秀者事詩書庻幾得有所承藉而保先<lb/>
業於不墜紹簮組於他日矣予察其自處素定乃白於<lb/>
當道而許之然竊因是重有感焉我聖皇仁覆天下加<lb/>
意吏治未嘗用一滛刑行一虐政士生斯世真十百載<lb/>
<pb n="KR4e0112_WYG_002-47a"/>
竒逢孰不有共惟帝臣之願乎奈之何蜀去天萬里長<lb/>
吏偷安自恣墨以敗類者多於是乎民皆有疾視之心<lb/>
而上之人亦宻為法網而操切禁錮之吏始難為矣吏<lb/>
既為之也難則民之視之也易威權日輕豪猾得志凡<lb/>
吏之不能固心安意於職也亦明矣高者引年以决去<lb/>
卑者肆欲而一擲如是而望治效豈可得哉予沗司風<lb/>
紀思欲重長吏之權以固士心以善民志而未得其方<lb/>
寕不於吾幕賔之行而興無涯之慨哉文振諳歴世事<lb/>
<pb n="KR4e0112_WYG_002-47b"/>
畫諾有年觀其自陳之言可謂知止而審處矣其歸也<lb/>
宜善自愛以厚風俗<lb/>
　　　送嚴宗源之湖廣序<lb/>
成化庚子春三月廣東按察使同邑嚴公宗源陞湖廣<lb/>
右布政使其左旴江何廷秀也予與公舊同舍廷秀實<lb/>
舊同寅學博行高政事精宻當有世道之責將來任重<lb/>
不可辭焉予近馳書問動止宜厚自愛廷秀復曰不有<lb/>
箴言而加褒奬非所望於知已且時事又非吾責吾焉<lb/>
<pb n="KR4e0112_WYG_002-48a"/>
敢及嗟乎人之賢者責必備况處表臣之極人之望何<lb/>
如哉世道輕重終必係之何可問吾於彼預與否也茹<lb/>
納汙濁而量不可以不洪鎮定震撼而志不可以先擾<lb/>
勤協文武介不立異正處權近和不茍同内不愧於妻<lb/>
子果一硯而不持身不恤於得䘮雖瀕死而不悔虛懐<lb/>
聼納不以聰察為明録人棄瑕不以己長格物人也副<lb/>
之以識治之材而善應變焉是固萬夫之望矣一旦登<lb/>
庸廟堂善類増氣道揚休徳彌縫愆違至治茂功斯可<lb/>
<pb n="KR4e0112_WYG_002-48b"/>
仰以弼成而世道有攸頼焉以時望之賢將來之責烏<lb/>
可不自重公與廷秀同年也同官也又同道也自愛自<lb/>
重烏可以不同尚宜脩所以逺且大者於己以俟焉韶<lb/>
無似兩辱知愛是以因公而及廷秀又因廷秀而望公<lb/>
也昔嵗公提學湖湘已而正憲嶺南政化之及於人也<lb/>
深兹焉進秩重臨仕途一竒遇也僚友之間縉紳之士<lb/>
皆賦詩為贈夸喜惜畱蓋兼有之予又以其私願為之<lb/>
序焉不及頌羙者戒褒奬也<lb/>
<pb n="KR4e0112_WYG_002-49a"/>
　　　送承事郎楊時獻歸將樂序<lb/>
昔蘇潁濵以超邁之才生休明之世方其年少氣豪鋭<lb/>
意以功名自見中罹斥外晚登政府未嘗一易志然竟<lb/>
與時齟齬貶以歸歸於潁且十年然後取功業不加於<lb/>
時之管㓜安自為之賛謂其明於知時而審於處已深<lb/>
寄羡慕不足之意君子讀而疑之以為㓜安生漢魏之<lb/>
交潁濵老於宋知時處己之言非所宜况是未知二賢<lb/>
之心者也夫㓜安豈知有魏潁濵豈忍一日忘宋哉顧<lb/>
<pb n="KR4e0112_WYG_002-49b"/>
以其當時凡世之所尚皆己之所短而己之所有又未<lb/>
必彼之所好者也方底圎蓋揆無合理故扶持顛危非<lb/>
不欲荀文若然失身非所卒不能免調停黨人非不欲<lb/>
吕大防然氷炭同處迄為紹述之禍其日夜計此亦熟<lb/>
矣故寕間闗嶺海一榻蕭然雖白首長終而不悔也嗚<lb/>
呼頴濵之言豈欺我哉抑斯言也非老於渉世不足以<lb/>
知之若順昌楊時獻氏其殆聞斯風而興者歟時獻居<lb/>
大學十有五年待選吏部乃不謀於親友自陳授七品<lb/>
<pb n="KR4e0112_WYG_002-50a"/>
階承事郎以去故事國子生多得臺省幕職或郡守上<lb/>
佐下亦不失節推縣令丞而階官無所事事世或厭薄<lb/>
之何時獻不彼之取而此之取豈非潁濵所謂審於處<lb/>
已然耶安知後人不有取而賛之耶予方竊食京師才<lb/>
智無一堪可謀欲謝歸而不能以予之不果行知時獻<lb/>
之舉良足樂也時獻龜山文靖公之裔自將樂再徙興<lb/>
泰七世矣識詣之逺固有所自哉<lb/>
　<lb/>
<pb n="KR4e0112_WYG_002-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭恵安集巻二<lb/>
</p>
<p>
</p>
  </div>
</body>
</text>
</TEI>
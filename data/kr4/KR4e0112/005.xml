<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭惠安集巻五</head> <lb/>
    <p>
<pb n="KR4e0112_WYG_005-1a"/>
欽定四庫全書<lb/>
　彭惠安集巻五<lb/>
　　　　　　　　　　　　　明　彭韶　撰<lb/>
　　碑銘<lb/>
　　　興化府重脩城隍廟碑<lb/>
城隍廟何祀一郡所司保障之神蓋后土氏類也今凡<lb/>
官寺皆立后土祠郡若邑皆建城隍廟其義一而已矣<lb/>
人庇于神神倚於人人之所行不負幽明則黙與神符<lb/>
<pb n="KR4e0112_WYG_005-1b"/>
吉無不利自有徳福之道焉茍蘖自已作獲罪無禱則<lb/>
㝠㝠之中似主判者之我棄矣非為人敬慢而故施愛<lb/>
憎驚動以禍福也地方升降盛衰之機大約因人而致<lb/>
其類是夫興化府城隍厯代有碑國初因之號神為監<lb/>
察使民由之而不知蓋藉其威靈隂翊王化是猶神道<lb/>
設教之意也後止稱城隍之神詔頒示天下蓋正名定<lb/>
號以一民聽是乃敬事無諂之戒也廟有塑像見者肅<lb/>
恭先儒論山川之神難於像設則此城隍之像若亦可<lb/>
<pb n="KR4e0112_WYG_005-2a"/>
疑嘗細評之今夫隂者為郭窪者為池四環而髙深固<lb/>
為城隍之象矣然人之仰畏不于其形而于其神既神<lb/>
目之則必想其容儀思其動靜精神㑹聚靈感斯通切<lb/>
意焄蒿悽愴中若有接於視聽之頃其神之昭著乎塑<lb/>
繪從之而生殆所謂義起不得專以髙深狀之矣神之<lb/>
廟室創自洪武庚戌脩於宣徳庚戌堅久壯觀惟抱㕔<lb/>
未備月臺未闢及門制卑陋廊廡淺隘厯前政未之有<lb/>
改每當舉祭或遇霖潦内外湫逼吏長茍且其事神罔<lb/>
<pb n="KR4e0112_WYG_005-2b"/>
顧歆郡以不寧𢎞治二年冬郡守丁侯鳯儀朝正于京<lb/>
同知府事仁和朱侯士客新視篆謁廟惕然自計曰神<lb/>
明所宅過陋失中匪儉祗辱府雖貧不可不先治是然<lb/>
亦不可歛怨于下乃積罰贖之入節公用之出矢心弗<lb/>
他久而益䖍貿石市材鳩工命徒以來嵗庚戌春興事<lb/>
蓋廟始建至是恰十周星矣理數環復衆為嘆異適黄<lb/>
巖王侯存敬代為守饒平翁侯存道補郡推相與從臾<lb/>
之踰年落成殿㕔前增抱五間兩傍增二間皆形加捲<lb/>
<pb n="KR4e0112_WYG_005-3a"/>
蓬如闢月臺為尋者二東西廡舊十間今南北各增間<lb/>
一後增架一前中各建一蓬室甬道横其前綿亘上下<lb/>
外為大門增舊為三甓牆兩端如眉中為次門循舊為<lb/>
三而增建屋六間左右連甍屬于兩廡丹楹藻梲曲欄<lb/>
堅礎凡几案器皿之屬一新如儀周阿峻整寛可容衆<lb/>
幽可避氛逺望即觀稱神居也當祀時守佐率屬行禮<lb/>
政平人和神心恱懌屢降休徴于今四載嵗獲豐稔家<lb/>
用平康予歸休見之喜中書舍人林君季厚及諸士大<lb/>
<pb n="KR4e0112_WYG_005-3b"/>
夫請曰此鉅役也宜垂後盍筆諸碑遂特書而繫之詩<lb/>
曰<lb/>
赫赫城隍主司保障祀典有嚴輿情歸嚮福善禍滛執<lb/>
樞黙相不言而化旁孚逺暢廟貎言言式示崇亢門廡<lb/>
不稱曷為氣象賢侯戾止有作斯倡輪奐鼎新神居益<lb/>
壯祀事孔時錫我嘉貺嵗有常稔人告無恙報施罔輟<lb/>
功用益狀左賢右忠並峙郡望尚祐來者無俾多讓<lb/>
　　　宋贈僕射陳公脩墓碑<lb/>
<pb n="KR4e0112_WYG_005-4a"/>
皇帝即位之初制詔郡縣脩塞厯代名臣墳墓莆介閩<lb/>
南多先正遺迹惟時守令趣辨目前閣是事不問禮部<lb/>
又用武庫郎中楊琚言行憲臣督之既五年而福建按<lb/>
察副使旴江何公廷秀僉事姑孰鍾公徳卿先後行部<lb/>
至莆故宋大中大夫行右諫議大夫充集賢院學士守<lb/>
袐書監致仕上柱國頴川郡開國伯食邑九百户賜紫<lb/>
金魚袋特贈尚書左僕射陳公諱靖十三世孫淮兩上<lb/>
書言僕射父贈吏部尚書仁壁公墓在南力里壺山僕<lb/>
<pb n="KR4e0112_WYG_005-4b"/>
射墓在安樂里新塘皆久不治而二祖行能在信史功<lb/>
澤在莆民淮誠不忍顧力薄願乞如明詔時淮年髙深<lb/>
衣大帶動止古雅又行義足以動人二公至與為賔主<lb/>
禮即下郡令縣令佐脩二名臣墓成化八年冬迄工如<lb/>
儀淮曰是惟朝廷天地之徳羣公父母之心與吾祖宗<lb/>
之烈在敢一日忘諸於是謀樹碑刻述以告其鄉生韶<lb/>
曰其為我銘之噫吾莆唐宋諸名臣故隴荆棘多矣陳<lb/>
氏再世獨得今日者淮為之後也蓋其尊翁廷傑先生<lb/>
<pb n="KR4e0112_WYG_005-5a"/>
力學好古舉儒官有名永樂間淮文學行義實世之二<lb/>
家父父子子夫夫婦婦縉紳諸族視之有愧色嘗遊太<lb/>
學當得官不肯冒年茍就去不顧獨尊祖念宗無時釋<lb/>
口純孝出於天性然也何鍾二公以風節自任故於淮<lb/>
有合銘曰<lb/>
古稱七閩莆屬于泉陳氏居閩來自頴川由閩而徙清<lb/>
逺令始為莆右姓世多受祉子仕開平天雄廵屬間關<lb/>
嶺表以啟芳躅是生尚書洪進從事開寳啟運勸之内<lb/>
<pb n="KR4e0112_WYG_005-5b"/>
附帝用錫命檢校膳部歸録海隅兵革不試奪田淤海<lb/>
以開溝洫民其賴之允世無極贈典有加官僚之秩權<lb/>
領冢司維以勸徳僕射𦙍之允文且武起身縣尉公不<lb/>
之恥靖寇蘇民特復公里莆始建軍實以公言遜宅為<lb/>
治功孰與肩改簿陽翟薦有位序司户叅軍仍來于許<lb/>
大宗興國適有遼師制勝五䇿能結主知遷丞將作以<lb/>
監利國知無不為言論鑿鑿糊名易書考校維公世以<lb/>
為式塲屋是宗乃理庶慎乃使于夷何天之寵章服是<lb/>
<pb n="KR4e0112_WYG_005-6a"/>
宜民事屢陳簡在帝心轉運江南嗣爾徽音沿納無藝<lb/>
民亦勞止論罷太甚庶其甦矣勸農奏議手自編摩經<lb/>
國有集用藏于家啟封備服勲階並進秘書歸田不相<lb/>
其命爰自筮仕二十四遷為名法從沒世稱賢熈寧嗣<lb/>
君有嘉臣軌執其遺書贈之左揆循吏特書人所慕顧<lb/>
苖裔猶宥而况公墓髙岸為谷忽罹不測皇帝勸忠制<lb/>
詔脩塞憲臣司牧奔走將事士民興嘆忠孝何負生死<lb/>
䝉休罔間多故𤣥室堂堂彌增髙厚曷以致之惟公有<lb/>
<pb n="KR4e0112_WYG_005-6b"/>
後<lb/>
　　　陳康懿公尚書神道碑<lb/>
公諱俊字時英别號愚庵世居莆之後埭早負才志頴<lb/>
敏不凡少長與故御史黄仲淵行人林時深叅政黄廷<lb/>
永同遊學俱有重名于時稱東廂為多賢公為時文精<lb/>
深雅健詞明理備行軰皆師事之正統丁卯以書經舉<lb/>
鄉試第一明年戊辰登進士第又明年授户部主事父<lb/>
珪為廣東文昌縣教諭卒于官公渡海迎䘮海南富土<lb/>
<pb n="KR4e0112_WYG_005-7a"/>
物公私以事至者渉險是懲類稇載而歸公一無所取<lb/>
上下嗟異服䘮家居未嘗干澤郡縣服闋仍除舊職景<lb/>
泰甲戌差督天津等衞舊欠秋青草公上言官兵原採<lb/>
取之額已難徴辦况嵗增耶漁不可以竭澤朝議是之<lb/>
得减增數三十五萬束滿嵗歸江南蘇松諸郡負上供<lb/>
銀七十餘萬兩公受委徃督不數月告完部長貳竒其<lb/>
才俾典闔部章奏終其官天順三年遷員外郎四年春<lb/>
同考禮部㑹試尋轉郎中五年兩廣合兵討叛蠻英廟<lb/>
<pb n="KR4e0112_WYG_005-7b"/>
命公徃督餽餉假重權以行公便宜擇吏分方趣辦得<lb/>
無乏是冬遭毋夫人䘮乞守制不允次年蠻下兵解始<lb/>
奔䘮囘監軍總戎合百金為賻却之成化紀元復任郎<lb/>
中於其部未幾陞南京太常寺少卿時郎官久無拜卿<lb/>
少者公以賢譽始得之搢紳榮焉然皆惜其閑散知非<lb/>
久居也四年召為户部右侍郎公於户部號素鍊至是<lb/>
邊事動四方日奏灾傷公佐楊尚書鼎隨時裁决懸合<lb/>
事宜部屬相謂諸文移稿有陳公筆如嵌金然其重之<lb/>
<pb n="KR4e0112_WYG_005-8a"/>
如此五年持節充正使册封荆王七年京師饑奉詔平<lb/>
糶太倉米百萬斛以利民公慮奸黠乘勢射利乃奏請<lb/>
石以下許糴多者閉不與百年虜聚河套規内侵憲廟<lb/>
命將征之勑公總督軍餉于陜西公請出内帑銀助邊<lb/>
且除徑道發丁飛輓勞勩集事無間寒暑是役也榆林<lb/>
大㨗公偕諸將凱還加食從二品俸九年改吏部時退<lb/>
傳尹公為冢宰文莊葉公為左侍郎公與之同徳一心<lb/>
前後銓叙㝡稱得人十年文莊沒公代之十三年滿九<lb/>
<pb n="KR4e0112_WYG_005-8b"/>
載拜南京户部尚書又越二十二年復滿九載赴闕請<lb/>
老不允賞賫羊酒寳鈔俾還任與子天叙入胄監公既<lb/>
還再以老疾辭遂加太子少保致仕賜璽書馳傳還鄉<lb/>
仍命有司月給米二石輿𨽻四人逾年以疾卒𢎞治元<lb/>
年二月二十九日也距生永樂己亥享年七十訃聞今<lb/>
上復加䘏典賜謚康懿遣官諭祭且營葬于湯亭山考<lb/>
教諭府君與祖明善皆以公貴累贈南京兵部尚書祖<lb/>
妣黄氏妣鄭氏俱累贈夫人配夫人馬氏先公十年卒<lb/>
<pb n="KR4e0112_WYG_005-9a"/>
側室林氏某氏子男二長即天叙娶方林出次天秩尚<lb/>
㓜某出女四長適黄曾次適潘麟餘未行嗚呼公為人沉<lb/>
毅簡重孝友亷慎實終身之行故哀榮特異云方公之<lb/>
歸也莆人聚觀所在如堵予憶陳正獻公事寄賀以詩<lb/>
有曰郡樓紫氣銷沉久喜見清風太宰歸蓋莆之人物<lb/>
在宋惟乾淳為盛時則有若正簡莊敏文節以及二劉<lb/>
諸公布列在位然其名徳莫過於正獻後三百年至我<lb/>
朝成化間復盛材賢林立然其望實亦莫過康懿史言<lb/>
<pb n="KR4e0112_WYG_005-9b"/>
陳相孝友忠敬清嚴好禮平居恂恂如不能言今觀公<lb/>
大較然也然陳相居天子左右公留南都十餘年故言<lb/>
論風烈彰微不同時則爾矣天叙以予知公請銘神道<lb/>
之碑乃序其大者銘之其他榮遇世系有墓誌在銘曰<lb/>
宋有正獻作相阜陵福履名徳為莆首稱三百餘䙫寥<lb/>
寥莫繼迨我憲皇時有康懿惟康懿公人所讓賢于思<lb/>
而揚望之偉然方初筮仕不家于䘮慎若處子禮以自<lb/>
防卒减芻茭閔其勞止氓負南金徃亟稽理寛嚴適宜<lb/>
<pb n="KR4e0112_WYG_005-10a"/>
綽有賢譽主典章奏冗務何預乃考㑹闈乃督軍興嶺<lb/>
南行營戎功告成爰自郎署擢貳奉常召佐司徒遭時<lb/>
劻勸平糶賑飢其均惟則奸欺不生人乃食徳虜入西<lb/>
鄙命將徂征督餉給邊公又在行師飽戰力諸將奏凱<lb/>
公加泉俸移官少宰三賢同徳為國光華銓叙公明帝<lb/>
用汝嘉乃擢南都長彼民部載更司馬以贊留務天官<lb/>
上卿終而獻績乞骸不允榮荷三錫公曰予年懇請弗<lb/>
違城邑聚觀如天人歸璽書寵貺宮保進秩廪粟繼繼<lb/>
<pb n="KR4e0112_WYG_005-10b"/>
輿徒翼翼云胡不靳及期考終皇情悼惻䘏典優隆勒<lb/>
詞堅珉焯徳燿功何以擬之企古福公<lb/>
　　　葉氏先塋碑<lb/>
昔元制用人分南北南人率不得至宰輔凡華族無有<lb/>
公相繼顯率多官州縣浮沉以止若異代名勝之後尤<lb/>
為所外上不以貴下不以來徃徃中絶弗聞者矣金華<lb/>
葉氏宋阜陵時諱衡者為宰相其裔遭㓂難家族流散<lb/>
譜牒失亡雖有居其故鄉而世系無傳莫之考信有約<lb/>
<pb n="KR4e0112_WYG_005-11a"/>
庵先生者金華府城北四隅人仕元為九江路判官後<lb/>
隠迹不復出事業生卒之詳於今無能言者故老相傳<lb/>
先生未仕時讀書於城北智者庵歸隠後卜築於城西<lb/>
芙蓉峯下居焉遺址尚存謙恭厚徳時目為長者子顒<lb/>
字景南克承家學以時多故不復仕性甘淡泊善吟咏<lb/>
所著有樵雲獨唱集傳于世年八十四而卒與約庵俱<lb/>
葬芙蓉峯之麓配張氏生士亷字子髙亦能詩家存殘<lb/>
稿國朝洪武初從軍淮安遂占藉為山陽縣人年八十<lb/>
<pb n="KR4e0112_WYG_005-11b"/>
二卒贈户部左侍郎配淑人黄氏卒八十自此遂葬于<lb/>
淮上數世俱單傳子髙始生三子長諱雍字邦和行厚<lb/>
一年八十九卒累贈户部左侍郎三子仲曰詳字本道<lb/>
行榮七號頥庵累封台州府知府季曰淇字本清行榮<lb/>
十今為户部尚書知府二子長曰贄字崇禮今為四川<lb/>
左叅政次曰寳字從善冠帶義民尚書之子曰貢國子<lb/>
生未仕而卒一子本廕叙國子生尚書先宦遊江廣屢<lb/>
至金華展謁見約庵樵雲二世故隴依然而嵗時麥飯<lb/>
<pb n="KR4e0112_WYG_005-12a"/>
不得親洒一盂欲分房徙居之迄今事奪不果則嘆曰<lb/>
路判公去吾五世生平事迹已無知者年更遼邈吾恐<lb/>
衣冠之藏將忘其處况他乎哉於是伐石為碑樹於峰<lb/>
下間請刻辭予聞韓魏公先世居鎮定後徙安陽忠獻<lb/>
既貴乃推尋祖墳得而表之今觀尚書公之刻石先塋<lb/>
正猶忠獻之用心也宜銘以示來世銘曰<lb/>
惟宋婺墟宰執相望衡相阜陵于葉有光季世多難宗<lb/>
散譜亡有元約庵崛超故鄉郡判自致恥祖汾陽樵雲<lb/>
<pb n="KR4e0112_WYG_005-12b"/>
繼之隠徳弗彰世學善鳴於詩其昌胡耕不穫胡弛不<lb/>
張亞卿載徙淮土戎行乃子乃孫乃冠乃裳尚書叅政<lb/>
疊桂聨芳顧瞻先塋各天一方孰綿蕝之以限牛羊穹<lb/>
碑爰樹于彼道傍過者必式視此銘章<lb/>
　　　白塘李氏重修先祠碑銘<lb/>
惟李氏世家為莆之望辨族姓者謂唐宗室江王後遭<lb/>
武氏難淪落泉南五季板蕩諱言系閥至宋錄其裔格<lb/>
授泉州助教再世轉入莆微弗史見其顯而可徴者自<lb/>
<pb n="KR4e0112_WYG_005-13a"/>
承信郎諱富公始嘗從大將韓蘄王有功辟殿前統制<lb/>
司幹辦公事事母孝樂施與創修橋梁至數十人食其<lb/>
徳居白水塘東墩至今呼為制幹家蓋功行完具不待<lb/>
稽諸清門自足為世世不斬之祖矣三子次廷耀為惠<lb/>
州僉判又徙居西墩六子長次若茹皆登科第重輝襲<lb/>
芳震耀一時以後支屬屢薦鄉書若之子暨孫又割己<lb/>
産以為圭田而西墩之宗祀益盛厯元世五世孫讌老<lb/>
號西塘者實生五子而伯仲叔文森文善文材尤克家<lb/>
<pb n="KR4e0112_WYG_005-13b"/>
業乃益昌爰定祠墓祭規以垂于後孟季二房不有焉<lb/>
入國朝書澤如故宦績不絶然大槩皆西塘後也永樂<lb/>
間僉判故第㕔事罹于鬱攸子孫各隨小宗世數祀私<lb/>
親於室而統祀制幹諸先祖嵗時權寓他所而已正統<lb/>
丁巳西塘四世孫徳文為族長乃即㕔事故址搆祠堂<lb/>
廣三丈六尺深四丈有竒中設大龕合祀上世神主其<lb/>
於儀制草創未備至天順甲申嗣族長徳懷又搆前㕔<lb/>
為祭畢燕飲之所中為大門外有簷廊石砌甬道拾級而<lb/>
<pb n="KR4e0112_WYG_005-14a"/>
上其合祀仍舊成化二年嵗在丙戌故族長孟殷賢而<lb/>
好禮始以義起徹中龕甃石為臺廣丈有二尺深三之<lb/>
一釐為五龕中祀制幹僉判諸祖中左祀割田有功頥<lb/>
齋父子以其年邈不嗣故專祀之中右并左右三龕則<lb/>
祀文森三昆仲以下神主人自為龕蓋出四親之上於<lb/>
家有再興之勞故世祀之若四親之祀則各仍私室茲<lb/>
堂不以入也又沿故規定祭物俾三房子孫迭収蒸嘗<lb/>
年租以供具若上墓若諱日若冬年俗節皆有祭因以<lb/>
<pb n="KR4e0112_WYG_005-14b"/>
燕朔望則叅謁惟謹故家遺俗蓋彬彬矣先是孟殷之<lb/>
羣從純體廣雖㧞儒科未大發泄自後不數年五人連<lb/>
得雋元鎮登進士第今為廣東按察司僉事長源文獻<lb/>
為學諭偕伯通有嘉四人者行將㑹試春官其他待舉<lb/>
難一二數長源乃孟殷之孫暨有嘉皆文善後元鎮則<lb/>
則丈森後伯通文獻又文材後也上距制幹公凡十二<lb/>
世矣憲臣行部式其閭為樹進士坊於祠南道中其南<lb/>
舊有欄墻横窓下瞰白水塘加潤色焉風致曠逺殆與<lb/>
<pb n="KR4e0112_WYG_005-15a"/>
此祠相為悠久僉事與長源謀曰先祠改觀惟乃祖是<lb/>
頼不有碑刻何以示後人知今日也而以屬予嘗聞之<lb/>
禮有不一而情無窮為人後者不知其祖則已知之而<lb/>
能恝然乎昔者程子嘗祀始先祖矣紫陽夫子本之著<lb/>
於家禮後疑其不安而止我太祖洪武初許士庶祭曾<lb/>
祖考永樂年脩性理大全書又頒家禮於天下則逺祖<lb/>
之祀亦通制也然設位無專祠今莆諸名族多有之而<lb/>
世次龕位家自為度或分五室左右祀髙曾以下或雖<lb/>
<pb n="KR4e0112_WYG_005-15b"/>
分五室子孫左右序房各祀其髙曾以下而皆以中室<lb/>
祀先祖或按禮分四親各室以西為上而先祖止祭於<lb/>
墓所人反疑之議禮老儒迄無定論誠以人之至情有<lb/>
不能己不能一焉今白水塘之祠上祀十有餘世揆諸<lb/>
禮意似非所宜然族屬之衆且踈舍是不舉則人心渙<lb/>
散無所維繫欲保宗祀於不墜綿世澤於無窮豈不難<lb/>
哉嗚呼是祠之關與其重矣乎嗣修後人尚其鍳諸銘<lb/>
曰<lb/>
<pb n="KR4e0112_WYG_005-16a"/>
天潢肇迹經于異域懷山沃日莫知其極胡可蠡以測<lb/>
承信有赫忠孝維則輿梁畢力民懷其徳斯君子之澤<lb/>
自東而分于彼西墩科第萃門僉判後昆肆厥家有聞<lb/>
髙堂言言垂三百年守懈弗䖍鬱攸是延其爾後之愆<lb/>
孰徃不復是營是度祠祀攸作以合宴酌惟執事有恪<lb/>
來格洋洋降爾百祥甲乙聨芳文物益揚更千百年勿<lb/>
替厥常<lb/>
　　　來鶴樓合祠碑銘<lb/>
<pb n="KR4e0112_WYG_005-16b"/>
姑蘇來鶴樓在鶴山書院内初蜀魏文靖公為宋名儒<lb/>
登宰執後家平江元世立書院祠之置學官弟子員肄<lb/>
業其中國朝例罷生徒而書院猶存文靖公神主在焉<lb/>
永樂以來凡遣大臣行視水利廵撫地方皆居院以治<lb/>
事屢加修葺宣徳正統間巡撫尚書周文襄公徃來居<lb/>
之最久將稀年時又到到之日適其誕辰有雙鶴來翔<lb/>
于庭衆咸異之既去蘇守朱勝為建來鶴樓於是院正<lb/>
堂之後遷置神主於上未幾公致仕歸而沒今三十餘<lb/>
<pb n="KR4e0112_WYG_005-17a"/>
年矣東南人念公功徳不置多立私祠間寓僧寺獨蘇<lb/>
城無之况公之功于蘇尤大安可無也蓋公二十年間<lb/>
總核荒蕪田糧創立水次倉庾囤户田甲義役傳馬官<lb/>
俸折徴餘米存積凡糧運加减之則濟農飲散之宜種<lb/>
種便民者俱自公權輿而於蘇始焉至於清理范氏義<lb/>
田經畫崇明塗蕩濬吳淞顧浦一帶水利建寳帶吳江<lb/>
等處橋堤太鎮衞學之肇造吳縣儒宮之改遷似此之<lb/>
屬又皆於蘇傳焉奈之何僅肖像學舍而不他有也書<lb/>
<pb n="KR4e0112_WYG_005-17b"/>
院雖為鶴山而設來鶴則為公建文靖公固可專祠文<lb/>
襄公亦可合祠也蓋文靖公之道學可法於後世而文<lb/>
襄公之事功最感於吳中合祠於蘇不亦宜乎成化甲<lb/>
辰秋予忝巡撫是邦處於書院瞻拜文靖公神主於樓<lb/>
中而環視樓下石刻皆頌美文襄公事然無其主意前<lb/>
人謂來鶴為公而樓足以顯名於無窮惡用主為噫此非<lb/>
所以敬賢尚功之禮且無以慰邦人之思也越明年夏詢<lb/>
知公功之詳於是令太守李廷美造公神主擇日奉置<lb/>
<pb n="KR4e0112_WYG_005-18a"/>
于樓與文靖公並偶予赴召未能成禮遂俾守卒事又<lb/>
繫辭於碑曰<lb/>
惟宋之季卭實有儒道徳問學與西山俱叅樞開督萋<lb/>
其毁譽乃巻而懷卒家於吳爰暨似續顯揚是啚元乞<lb/>
立學比迹鵝湖師生濟濟以景賢模我朝更制冗泛其<lb/>
祛依神之木尚仍于初鶴山有堂制使來居文襄戾止<lb/>
視民卒瘏晨夕在念如切肌膚公資明敏公性勤劬畫<lb/>
堂晝訪粉盤夜書待旦行之子惠我蘇荒疇招佃免爾<lb/>
<pb n="KR4e0112_WYG_005-18b"/>
負逋米石加耗五六平輸石四准直二十四銖料簡賦<lb/>
長無俾侵漁審權校量互收調區一孔一目不漏不䟽<lb/>
里甲十季差次運夫還復而均貧富樂趨鱗鱗水次倉<lb/>
積山如京運漕兊贈加有餘乃置濟農以備不虞驛傳<lb/>
有給義役有湏織造上供嵗𣲖軍需胥此焉出别無科<lb/>
敷公簡義衞經造閻閭問民疾苦甔石何儲發廪賑之<lb/>
野無饑莩海縣流沙淤為蕩塗經畫分授抵補坍租贍<lb/>
族義田先正之模載清傳付俾後畢哺乃遷吳學或剏<lb/>
<pb n="KR4e0112_WYG_005-19a"/>
或郛省元倫魁接武天衢吳淞顧浦泄彼太湖乃濬乃<lb/>
鑿民免其魚寳帶湖堤嵗久﨑嶇乃甃乃築人走坦途<lb/>
二十餘年恩布仁舒非無㓙嵗我有儲胥非無祈寒我<lb/>
有袴𥜗軍民足給逺邇歡娛間有煩言久而益孚雙鶴<lb/>
翔庭適公懸弧僉曰異哉兹其瑞乎眉壽之徴進祿之<lb/>
符鼎建來鶴樓于北隅公歸在朝首拜司徒辭掌邦土<lb/>
惟帝曰都南圻再撫敢忘捐軀臣年及矣幸賜懸車胡<lb/>
歸三載弔者在廬吳人思公至今不渝窮鄉尸祝㑹城<lb/>
<pb n="KR4e0112_WYG_005-19b"/>
盍無瞻彼鶴山來鶴相於徳業雖異㑹歸不殊百世之<lb/>
下兩其師諸<lb/>
　<lb/>
　<lb/>
　<lb/>
　<lb/>
　<lb/>
　彭惠安集巻五<lb/>
</p>
<p>
</p>
  </div>
</body>
</text>
</TEI>
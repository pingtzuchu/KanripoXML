<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭惠安集巻七</head> <lb/>
    <p>
<pb n="KR4e0112_WYG_007-1a"/>
欽定四庫全書<lb/>
　彭惠安集巻七<lb/>
　　　　　　　　　　　　　明　彭韶　撰<lb/>
　　墓表<lb/>
　　　雲南丘副使拙菴公墓表<lb/>
𢎞治二年八月莆致政雲南按察司副使丘公卒越又<lb/>
明年十月四日葬于邑谷清里白塔山之原翰林編修<lb/>
凃先生瑞既銘其墓矣其孤郡庠生守淵欲表顯之致<lb/>
<pb n="KR4e0112_WYG_007-1b"/>
書奉刑部郎中朱君悌狀來屬余余與公有姻契好是<lb/>
不可辭公諱山字安重别號拙菴姿貌明秀性氣温惇<lb/>
自少便入佳士之目常慕元儒盧齊韓之為人於遺篇<lb/>
諷之甚習有所吟作類其格調而興致幽逺大有能詩<lb/>
聲且妙書法同里林庭芳先生永樂進士負重望罷新<lb/>
㑹令為學者師竒公才女焉踰冠遊邑庠治舉子業精<lb/>
專不怠於時攻時文者多不事雜作獨公兼之而聲名<lb/>
益振竹岩學士柯先生時歸省在家深所器重天順乙<lb/>
<pb n="KR4e0112_WYG_007-2a"/>
卯舉閩藩鄉薦髙等城南諸生相率從公學若郎中朱<lb/>
君悌博士鄭君繼皆公徒也閱兩㑹試至成化丙戌登<lb/>
羅倫榜進士觀政工部承朝命往甘肅散賞有功官軍<lb/>
畢事歸總戎遺以貂裘異物俱卻不受越明年授温州<lb/>
府瑞安縣知縣縣號煩劇人民樂奢豪猾至不肯奉法<lb/>
貧富生女多不舉公嘆曰民俗之弊一至此乎即嚴令<lb/>
禁之有一豪負老猾弗循約法乃捕至於獄且聞奏而<lb/>
重繩之自此境内肅然㓜口全活者衆仍教以婚嫁之<lb/>
<pb n="KR4e0112_WYG_007-2b"/>
宜禮節簡儉無浪侈費民雖始惑而終信叛教者逺矣<lb/>
邑以治稱故刑部侍郎曽公翬巡視浙江首奏旌異辛<lb/>
卯浙江鄉試公自簾外以夙望入補簾内所舉士時稱<lb/>
得人壬辰滿三載考績赴京擢江西道監察御史初巡<lb/>
通州倉再巡南城皆力去宿弊不事姑息乙未京師饑<lb/>
監糶太倉米斗斛細給而多攬取息者輙斥弗聴民厚<lb/>
徳焉未幾奉勅往兩廣清理軍政凡三年逺惡州郡無<lb/>
不身至從容逮踐根究始卒而親與定奪軍民交口稱<lb/>
<pb n="KR4e0112_WYG_007-3a"/>
便丁酉廣東鄉試公監臨其事得名士尤多若凃編脩<lb/>
其解魁也辛丑巡按應天等府南畿根本重地按治之<lb/>
寄非老成御史不可公以先聲一旦莅彼寛嚴適中人<lb/>
謂得體及被璽書恤刑巡行咨詢悉心推鞫活誣陷三<lb/>
百餘人周歲代歸滿九載矣遂擢雲南按察司副使公<lb/>
居六察年久多陳言匡禆然又不欲株連毛舉自托於<lb/>
骨鯁之名以傷朝廷大體故人多服公之量而亦憚公<lb/>
之介也既而擁節臨滇恩威並著夷方懐服忽以足疾<lb/>
<pb n="KR4e0112_WYG_007-3b"/>
懇疏乞休以去滇人圖留不能得上下嗟思不置年方<lb/>
五十五云方公之脱屣滇憲也道出貴陽余有内臺之<lb/>
拜未行公曰丙戌同進十又二人吾幸先取金紫兹得<lb/>
早歸天意不薄壺山風月當盡收入吾詩囊願先生勿<lb/>
久累功名山水之樂不孤矣予諾而未及踐公歸閑三<lb/>
載每於壺山蘭水之區載酒遨遊觴咏為樂一日將斬<lb/>
木結廬以避俗偶遽得風症起伏二年竟不能治至是<lb/>
卒上遡宣徳辛亥春秋五十有九所著有賓陽樓集凡<lb/>
<pb n="KR4e0112_WYG_007-4a"/>
六十巻存於家其書法之妙則金薤琳琅在崖州大忠<lb/>
祠石刻可考也公之先晋江人世系遷徙具載㑹元陳<lb/>
公中撰封監察御史直菴府君墓誌中妣林氏贈孺人<lb/>
繼朱氏封太孺人配林氏亦封孺人子男三長守浩中<lb/>
書舎人娶郭氏次即守淵娶林氏三守洪娶陳氏女一<lb/>
淑鈿適山東提學僉事楊公琅之子溟孫男八茂椒茂<lb/>
梁茂楧茂榮茂㭿茂中茂章茂榶嗚呼公問學有源委<lb/>
行已有本末器量過人政事可紀余輩素所推下者也<lb/>
<pb n="KR4e0112_WYG_007-4b"/>
奈用未究而歸歸未久而沒君子惜之雖然觀其所立<lb/>
可以永傳而不朽矣况彬彬孫子皆可望以克紹其世<lb/>
者乎余故表之以垂後之人<lb/>
　　　南京户部郎中同年方朝宗公墓表<lb/>
方為莆田族姓之甲葢江南之望也名位科第蟬聨不<lb/>
絶自宋為盛然止於卿監經畧而未有登宰執者元世<lb/>
稍歇入國朝又盛然止於郡守御史而未有正部院者<lb/>
以韶所獲識若大行人栁東先生潮郡判東軒先生碩<lb/>
<pb n="KR4e0112_WYG_007-5a"/>
學篤行宜致通顯然皆守初官不轉一階他不及二先<lb/>
生者有起家於其身至卿佐殆物無兩大而各厚其一<lb/>
歟此予於郎中方公朝宗有慨焉公上與宋廣南經畧<lb/>
使大琮俱出閩禮部郎中仁載之房世居烏石山下既<lb/>
生長右族濡染詩書習聞官儀知行已為政之槩而公<lb/>
又少頴敏獨異嗜問學長入郡庠名重儕輩景泰丙子<lb/>
舉福建鄉試明年天順丁丑登進士第韶黍同榜觀<lb/>
政刑部公觀政都察院實同寓舎公簡約清飭終歲徒<lb/>
<pb n="KR4e0112_WYG_007-5b"/>
歩時時讀律令為鑒戒若法為己設者性善飲然人非强<lb/>
不沾唇不妄譏議人慨然有志於事功欲知見於世交<lb/>
際持論微露克己頗為異意者所不合而韶愚直自遂<lb/>
感而愧改者衆矣既而韶忝備刑官公亦拜南京户部<lb/>
江西司主事陞員外郎郎中皆於其曹曹事雖分省而<lb/>
治至於差遣則惟材是使常擇以委公其事之所以難<lb/>
者軍國財計倚重東南凡吳楚江淮之賦漕運外大半<lb/>
留南京又賦禾稿秸以備馬政皆於江南北列倉場居<lb/>
<pb n="KR4e0112_WYG_007-6a"/>
之執役其中多軍衛狡卒時與主吏為奸利民行賄受<lb/>
濫惡物即不與賄於斛秤暴以取贏使民常負其數公<lb/>
受委監視蒞之以明察持之以亷勤奸弊衰少輸民䝉<lb/>
惠於時户部言有為郎官必數公成化乙酉歲侵所在<lb/>
民飢時議行平糶法舉公主之措置有方竭其心力貧<lb/>
富稱便歲己丑亦然右都御史太原周公户部尚書鳯<lb/>
陽陳公先後總督粮儲皆知公凡南京四十八衛倉常<lb/>
命公總理之七年辛夘公以郎中滿六載考績於朝還<lb/>
<pb n="KR4e0112_WYG_007-6b"/>
道病困卒儀真舟中時三月二十八日也春秋四十有<lb/>
一適同年工部主事髙邦寧在磚厰為治喪䕶至南京<lb/>
子桓迎以歸莆塟於烏石山之原士大夫咸痛惜之公<lb/>
為主事郎中兩得推封父尚與先生如其官母鄭氏累<lb/>
封太宜人皆年七十有餘公負衣冠之胄隆孝友之行<lb/>
而又材器動人使假以年髙可邁祖烈平亦不失慎終<lb/>
為二親榮乃今已矣公豈能瞑目哉噫將天欲夀方氏<lb/>
之世不使其大發泄而遺其慶於後耶不然固不當遽<lb/>
<pb n="KR4e0112_WYG_007-7a"/>
止是也公名海字朝宗以字行後又字廷宗配宋氏封<lb/>
宜人子男三長即桓次模次栒女一公之塟也學士金<lb/>
陵倪公既為之銘桓又請予表其墓予推天道人事而<lb/>
致嘅嘆於再三列其大者如前不無望於桓與叔仲云<lb/>
　　　南京大理寺丞何惟孝公墓表<lb/>
何公惟孝余天順丁丑同年也厯官刑部主事貟外郎<lb/>
郎中以至南京大理寺右寺丞其丞也善類皆以為喜<lb/>
未數日即終於位又皆以為悲時成化七年辛夘六月<lb/>
<pb n="KR4e0112_WYG_007-7b"/>
也方四十有二其年反塟於新淦何家山之原翰林傅<lb/>
先生為誌其墓而表碑未樹至十三年丁酉公之弟監<lb/>
察御史惟一按蜀將歸謂某宜為公之善名夫人能知<lb/>
之然寺丞常例不登史傳不有述焉時異世逺又何所<lb/>
因以考信乎葢自厭常好異之學興士以庸行不足為<lb/>
相誇為竒節盛舉以痛快人心然考其自治則踈矣是<lb/>
謂無本事業惟孝不如此也為人以重人紀厚倫理為<lb/>
急其遇事可為則為之此其所以加人一等也惟孝於<lb/>
<pb n="KR4e0112_WYG_007-8a"/>
事親未嘗有厲色惰容而委曲以就其懽心禄不待厚<lb/>
時輟以市衣服具㫖甘世有達官文人兄弟俱登朝著<lb/>
而不能同居惟孝於二弟先後舉進士皆養而教之資<lb/>
用出入無異財二弟之事其兄亦如嚴師然與人交也<lb/>
出中言以相語無少險誕遽罹禍不測極力營救或不<lb/>
合誦言使聞之其人往往悔曰惟孝無心是吾過也於<lb/>
是同年同志無不愛而敬之居官任職不憚煩碎甘淡<lb/>
薄去華侈鞫獄視詞如何理直矣無勢亦白不直即上<lb/>
<pb n="KR4e0112_WYG_007-8b"/>
官必與之辨四川中都屢有詔獄三法司議奏皆以委<lb/>
惟孝推之卒得其辜功以報於是輿論歸重而大理之<lb/>
命下矣惟孝於父子兄弟朋友之間迪知允蹈所謂先<lb/>
立乎其大者大者既立則於他事宜無不用其情一時<lb/>
賢士大夫皆屬意惟孝可階大拜而惟孝乃止於此惜<lb/>
哉惟孝性敏而專為事必底於成少治舉業名動羣士<lb/>
右㑹試遂為第三人學者多相從授經以取進士若吏<lb/>
部員外吳珉山東僉事侯恂户部主事孫中中書舎人<lb/>
<pb n="KR4e0112_WYG_007-9a"/>
周紹榮監察御史李瑛行人薛珪進士吳珙樂鏞皆是<lb/>
也稍暇讀書不輟為文章簡暢有氣骨詩雜諸體冲淡<lb/>
和平皆藏於家方惟孝之往金陵也寓書於韶曰生平<lb/>
不厭學而奪於職事今兹南都留務甚簡將盡讀未讀<lb/>
之書足償吾願矣詎意中途連喪妻子而惟孝亦染病<lb/>
不起何斯文之不幸而吾黨之遽哀乎然考其所自立<lb/>
所謂一日之長百世之短吾必謂之讀書矣公諱衷世<lb/>
居新淦之蓮潭父貞代府教授累封刑部員外郎母徐<lb/>
<pb n="KR4e0112_WYG_007-9b"/>
氏累封宜人兄弟六人善新城知縣純即侍御配宜人<lb/>
習氏子男五慎益忱怡悌習與益俱先卒女二未行自<lb/>
公之沒韶宦遊廢學甘於無聞其言何足以為公之輕<lb/>
重然追思往歲進同年官同曹居同巷而知公之胷次<lb/>
學行為最詳葢公之學可能而勤不可能孝友㢘介可<lb/>
能而誠不可能是宜述而書之嗚呼百世之下豈無聞<lb/>
而興者乎尚有考於斯文<lb/>
　　　四川副使范誠夫公墓表<lb/>
<pb n="KR4e0112_WYG_007-10a"/>
公諱純字誠夫號樸齋蘇州府嘉定縣人同予登天順<lb/>
丁丑進士第又同拜官為兩京刑部屬成化辛夘予副<lb/>
蜀憲公來僉司事予分道川北公偕持斧使者走邊盤<lb/>
驗芻糧梁益地廣西南界畨部道險惡多瘴毒凡憲臣<lb/>
所不能至之䖏咸有公迹考覈虚偽徴理稽欠汨沒簿<lb/>
領中踰年而後歸又權治戎事於松潘皆鞅掌勞力且<lb/>
有戒心者公曰職耳為之愈勤故事舉而名彰川南北<lb/>
二道分巡再歲紏慝繩奸風采肅然歲丁酉予以憲正<lb/>
<pb n="KR4e0112_WYG_007-10b"/>
朝京公釐總司缺失賴以葢覆明年予出蜀又明年<lb/>
松茂有警公督運至威州蠻來攻城據髙山夾水架木<lb/>
飛擲入城人不能行如是者連日威幾不守公計招羌<lb/>
民數百夜伏伺山後旦皷譟開前門若往攻狀蠻盡下<lb/>
趨我軍羌民已潛馳山頂用其飛木反擊之蠻敗去邊<lb/>
境自是遂安適瀘叙等處整飭兵備副使缺朝議擢公<lb/>
為之葢自為郎至是二十餘年青衫華髪始進階四品<lb/>
而猶有逺役滿三年大埧都掌諸蠻部寧帖無事鎮守<lb/>
<pb n="KR4e0112_WYG_007-11a"/>
大常侍掊軍實市珍禽以充貢奉一衛或賦白金四百<lb/>
餘兩公白止之弗聴嘆曰吾不能與吾人為地豈可復<lb/>
仕乎即以疾乞歸著練溪醉叟傳以自見其言曰醒者<lb/>
能取大富貴久視而長生叟恒於醉者不能為彼之為<lb/>
將一貴賤齊貧富等彭殤不知孰為髙孰為逺而孰為<lb/>
大小嗚呼可以窺其所存矣公不嗜飲寓言耳好讀書<lb/>
其學最長於詩雖處冗劇不廢吟咏興至拈筆疾書格<lb/>
調清雅稱為作家凡有詩十八巨帙文二帙藏於家公<lb/>
<pb n="KR4e0112_WYG_007-11b"/>
之先温人元季曽大父仁夀避地居嘉定生景逸是大父<lb/>
生彛封南京兵部車駕司主事轉員外郎丁外艱改南<lb/>
京刑部以至今官成化丁未十月朔卒春秋六十有二<lb/>
娶金氏贈安人繼娶王氏封安人生子男二長曰升邑<lb/>
庠生次曰豐女三孫男二嵩驥孫𢎞治元年二月八日葬<lb/>
于城西頃涇先塋兆次公先自為墓志其十月予理鹺<lb/>
事道嘉定哭弔公家升等以文請予諾之乃以二十八<lb/>
言表其墓曰三十而仕六十止内省外臺官再徙洸洸<lb/>
<pb n="KR4e0112_WYG_007-12a"/>
風雅見遺文過者必式范公墳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0112_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭惠安集巻七<lb/>
</p>
<p>
</p>
  </div>
</body>
</text>
</TEI>
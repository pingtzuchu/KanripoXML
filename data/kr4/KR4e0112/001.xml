<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭恵安集巻一</head> <lb/>
    <p>
<pb n="KR4e0112_WYG_001-1a"/>
欽定四庫全書<lb/>
　彭恵安集巻一<lb/>
　　　　　　　　　　　　　明　彭韶　撰<lb/>
　　奏議<lb/>
刑部廣東清吏司郎中等官臣彭韶等謹題為乞恩分<lb/>
豁地土等事該户部奏差臣等前去直𨽻真定府公同<lb/>
㑹勘錦衣衞帶俸指揮同知周彧等所奏地土縁由除<lb/>
另行囬奏外臣等再昧死言伏聞為臣以不欺為本慮<lb/>
<pb n="KR4e0112_WYG_001-1b"/>
事以大體為先昔孟嘗君使馮驩收債於薛驩以賜諸<lb/>
民漢景帝遣田叔按梁事還悉去獄辭勸上勿問計二<lb/>
人之心豈不欲以順事為恭哉顧以大體所在不敢茍<lb/>
從是乃所以為恭也臣等鄙賤豈能少希於萬一然區<lb/>
區懇切之意誠有望於陛下焉且以臣等所勘真定地<lb/>
土言之真定在尭舜時為冀州之域其賦為第一等或<lb/>
雜出第二等説者以為如周官田一易再易之類蓋以<lb/>
其地有間一嵗一收者有間二嵗一收者所以賦有不<lb/>
<pb n="KR4e0112_WYG_001-2a"/>
同則是未嘗逐畝定賦而一畆必兼數畝之地明矣我<lb/>
太祖皇帝於洪武二十八年户部官節該欽奉聖㫖百<lb/>
姓供給繁勞已有年矣山東河南民人除已入額田地<lb/>
照舊徴科外新開荒的田地不問多少永逺不要起科<lb/>
有氣力的儘他種欽此欽遵宣徳六年本部官又奏北<lb/>
京八府供給尤多欽䝉宣宗皇帝准令照例是祖宗之<lb/>
心即尭舜之心也以此真定所屬武強等縣新開地土<lb/>
一向不曾增科至天順二年太監韓諒奏討武強縣踏<lb/>
<pb n="KR4e0112_WYG_001-2b"/>
勘得無糧地五百一頃三十五畝䝉英宗皇帝欽撥一<lb/>
百頃與韓諒外有四百餘頃仍舊與民耕種不曽科糧<lb/>
是英宗皇帝之心即祖宗之心也後因廣寕侯家人劉<lb/>
聰等累年攪擾民間方將前地并韓諒還官地减輕起<lb/>
科誠出無奈今周彧又奏求前地有司不能明白敷奏<lb/>
再量出無糧地七十餘頃蓋其地間有多餘故也然地<lb/>
雖間有勢難盡量臣等不敢欺蔽請陳其實頃者親詣<lb/>
本縣見其地有髙阜者有低窪者有平坦磽薄者天時<lb/>
<pb n="KR4e0112_WYG_001-3a"/>
不同地利亦異且如亢旱則低處得過而高處全無水<lb/>
澇則高處或可而低處不熟沿河者流徙不常鹻薄者<lb/>
數年一收截長補短取彼益此必須數畝之地僅得一<lb/>
畝之入是以尭舜行錯法於前我祖宗許開種於後良<lb/>
為此也即今彼處人民追賠馬疋起運糧草砍柴人夫<lb/>
京班皂𨽻等項一年常有数般差役以致丁丁皆受役<lb/>
之人嵗嵗無空閒之日所深賴者顧戀地業盡力耕種<lb/>
以取給朝夕而已今若一畝只量與一畆餘皆奪為閑<lb/>
<pb n="KR4e0112_WYG_001-3b"/>
地則仰事俯育且無所資其於糧差何暇復計臣知其<lb/>
非死則徙耳自古立國皆重根本今真定近在畿内理<lb/>
宜加厚此臣等所謂不可盡量者也而戚里功臣之家<lb/>
錦衣羙食與國咸休但能存心忠孝自然富貴兩全奚<lb/>
待與民争艱食之利哉况聖朝卜世無疆法當垂後地<lb/>
土有限而求者務多亦恐終不能有所應付也臣等到<lb/>
彼百姓扶老携幼遮道哀告臣等不覺自失不忍重擾<lb/>
取具供結在官外伏望陛下逺以尭舜為心近以祖宗<lb/>
<pb n="KR4e0112_WYG_001-4a"/>
先帝為法所有賞賚之施聖恩區處外其他地畝乞特<lb/>
憫其祖宗開種艱難念其子孫衣食所託量加寛恤庻<lb/>
幾民間知有生生之樂沐浴太平歌頌罔極則本固邦<lb/>
寕而世臣亦咸休無窮矣臣等遵奉聖訓豈敢偏向所<lb/>
向者祖宗萬世之仁事闗大體而已不勝犬馬拳拳之<lb/>
至縁臣等不曽依畝丈量合當有罪謹題請㫖成化五<lb/>
年九月二十二日欽奉聖㫖這地覆勘明白朝廷自有<lb/>
處置這厮每既承差委却稱不曽丈量妄引戰國時事<lb/>
<pb n="KR4e0112_WYG_001-4b"/>
自比但知邀名不顧方命好生不知大體錦衣衞拿來<lb/>
問欽此欽遵<lb/>
四川等處提刑按察司按察使臣彭韶等謹奏為陳言<lb/>
事伏覩成化十一年十一月初八日詔書内一欵天下<lb/>
軍民利病許諸人直言無隐欽此欽遵近准永寕宣撫<lb/>
司牒呈為進貢事據本司所屬驛逓申據吏牌陳憲等<lb/>
呈告於成化十一年八月日期不等䝉欽差鎮守雲南<lb/>
太監錢能差千户崔昇舍人張宗隨帶旗軍沈真等一<lb/>
<pb n="KR4e0112_WYG_001-5a"/>
十八員名進象六隻前徃各該衛所并驛逓沿途舖分<lb/>
經過先行牌仰各該衙門知㑹遵依預備合用草糧人<lb/>
夫馬疋等項聼候不缺外不期原差官舍崔昇張宗等<lb/>
一到下馬不問草料有無先行責打三十大棍又行嗔<lb/>
怪不行逺接喝令跟隨通事旗軍將各該答應人役無<lb/>
故鎻項在於象脚非法拷打勒要相送銀兩有者即當<lb/>
疎放無者晝夜加刑拷責只得掲借銀兩賄送纔方脱<lb/>
放雖是遵奉進貢其被差來人員縱率非法用刑酷害<lb/>
<pb n="KR4e0112_WYG_001-5b"/>
軍民百般凌辱上下官府逼打各驛官員背包似此不<lb/>
當又行故將各驛馬疋加鞭走馳跌死數多使客到驛<lb/>
無馬程逓促難僱覔每馬一疋要銀一兩五錢纔方僱<lb/>
得接逓其苦不勝竊思各人到於衙門勢作京官威風<lb/>
不問品級大小公然髙坐要各官跪拜稱呼大人老爺<lb/>
則當忻懽跪拜遲慢大棍受刑致被千户舍人崔昇張<lb/>
宗等分付要銀打發若不出辦就將本象趕入衙門人<lb/>
皆驚怕每象一隻務日支納糧米五斗其象六隻每一<lb/>
<pb n="KR4e0112_WYG_001-6a"/>
日共料米三石住滯日久人皆懼怕買米不過只得掲<lb/>
借銀兩打發似此妄為非止一端及思逓年進貢象馬<lb/>
方物并金銀藥餌禽鳥等項官員人等經過大小衙門<lb/>
備辦草料下程并雞酒人夫馬疋並無索要銀兩等情<lb/>
惟獨千户崔昇張宗等玩法欺公酷害軍民不得安生<lb/>
又據本司各里夷人里甲阿逺等連名亦告前因每被<lb/>
進貢等項節次被打勒要祭河胖大猪羊查無勘合事<lb/>
例恐後亦有進貢一槩倣傚逼迫理合備由呈乞禁約<lb/>
<pb n="KR4e0112_WYG_001-6b"/>
施行等因到司叅照永寕宣撫司呈稱千户崔昇索要<lb/>
銀兩打發不曽明開數目及與舍人張宗等各項違法<lb/>
事情俱在成化十一年十一月初八日大赦以前例該<lb/>
免罪但所言再後乞加禁約一節縁係雲南鎮守官差<lb/>
委京衞官職非奉明詔難以禁約臣聞自古帝王不患<lb/>
娛心之不足惟患徳業之未隆不患備物之未能惟患<lb/>
盈成之難保是以勤儉守己撫綏逺人誠不敢恃太平<lb/>
而自暇逸也蓋勤則剛斷於事儉則不貴異物柔逺人<lb/>
<pb n="KR4e0112_WYG_001-7a"/>
則休息物力三者在陛下盛徳中無所不至然而群臣<lb/>
或不能仰體聖心過求竒巧以充玩好其所使官員又<lb/>
不能善於其事因而作非遂使逺方軍民漸至失望思<lb/>
欲告訴而無階也竊見鎮守雲南太監錢能屢貢寳石<lb/>
象馬禽鳥等物近又進金燈號為絶異雖曰敬奉朝廷<lb/>
之意然終非尭舜其君之心無是心而孜孜於勤奉外<lb/>
物上無以助聖徳下無以慰軍民未見其為淳實忠愛<lb/>
也伏聞禽畜之類内苑已備寳石等物非所急用有之<lb/>
<pb n="KR4e0112_WYG_001-7b"/>
無益無之無損萬里傳送勢必勞擾承遣之人狐假妄<lb/>
為亦或有之伏乞陛下廣徳業之盛羙念守成之艱難<lb/>
斷自聖心將前項物件撙節罷去嚴勑内外臣下敦素<lb/>
守法撫安夷民則逺人歌舞聖治永逺無極矣臣等冒<lb/>
昧罪該萬死縁軍民利病所係不敢緘黙謹具本順差<lb/>
千户劉顒親齎謹具奏聞成化十二年六月<hi>闕</hi>　日該<lb/>
通政使司官於奉天門奏奉聖㫖禮部知道欽此欽遵<lb/>
廣東等處承宣布政使司左布政使臣彭韶等謹奏為<lb/>
<pb n="KR4e0112_WYG_001-8a"/>
薦舉事臣等竊聞名徳之賢成就甚難儲之朝廷闗係<lb/>
實重是以古昔聖帝明王咨訪搜求罔間遺逸小或致<lb/>
之大或起之動則頼以成顯著之事功静則因以係士<lb/>
心之向慕聲望風采蔚為國華大學所謂惟善以為寳<lb/>
是也切見廣州府新㑹縣依親監生陳獻章心術正大<lb/>
識見高明涵養有素徳性堅定立志願學於古人榮辱<lb/>
不足以介意誠高世之儒也徃者成化五年應試春闈<lb/>
偶失甲第給假回還杜門養志沉潜聖賢之書實窺體<lb/>
<pb n="KR4e0112_WYG_001-8b"/>
要洞逹事物之理有見精微才雖未試行則可保今年<lb/>
五十餘矣讀書踐履愈覺純熟孝義著聞人皆感動臣<lb/>
等自度才徳不及獻章逺甚猶且叨食厚禄顧於醇儒<lb/>
反未見用非惟臣等之心誠切不安亦恐國家不及收<lb/>
用坐失惟善之寳也伏見天順年間英宗皇帝聞撫州<lb/>
民人吳與弼文行高古特加禮聘處以官僚奈縁老病<lb/>
辭不供職是以未見作用之效今獻章年力盛強大非<lb/>
與弼之比伏乞聖明以禮徵召量處以在京儒官職事<lb/>
<pb n="KR4e0112_WYG_001-9a"/>
則必有以補助聖徳風動士類矣臣等職居藩司所有<lb/>
屬縣人材不敢不舉為此具本順差舍人武敬親齎具<lb/>
奏聞後承准吏部辰字七百六十五號勘合該本司奏<lb/>
前事奉聖㫖吏部知道欽此欽遵抄出到部隨該廣東<lb/>
布政司咨呈亦為前事通送到司查得陳獻章五十一<lb/>
嵗係前項府縣人由舉人監生成化三年本部歴事滿<lb/>
收候聼選間該通政使司連状送㨿本生告要取討盤<lb/>
纒已經劄送順天府給引照回去後今該前因案呈看<lb/>
<pb n="KR4e0112_WYG_001-9b"/>
得廣東布政司左布政使彭韶等奏稱監生陳獻章給<lb/>
假回還杜門養志讀書踐履愈覺純熟今年力盛強非<lb/>
吳與弼之比要以禮徵召量處以在京儒官一節縁獻<lb/>
章先由鄉貢歴事聼選係是朝廷待次選用人材比與<lb/>
吳與弼山林布衣事體不同合就連送該司仰本司轉<lb/>
行該府縣官親詣陳獻章住處以禮起送赴京本部另<lb/>
行具奏定奪以勵士風不在常選除授<lb/>
廣東等處承宣布政使司左布政使臣彭韶謹奏為陳<lb/>
<pb n="KR4e0112_WYG_001-10a"/>
言進貢事臣聞為治之道勤儉而已昔伯益之告帝舜<lb/>
有曰儆戒無虞又曰無怠無荒蓋怠者勤之反荒者儉<lb/>
之反必惟勤惟儉然後盡為君之難而保無虞之治上<lb/>
古聖賢語治不過如此則後人之為治豈可外勤儉而<lb/>
他求哉唐宋之臣有恃太平而昧此戒至於不可悔者<lb/>
則知伯益之言真萬世之龜鑑也伏惟國家承平百十<lb/>
餘年陛下守成十有五年太平盛治追美古昔正無虞<lb/>
之時也儆戒之道不可一日而不存勤儉之徳不可一<lb/>
<pb n="KR4e0112_WYG_001-10b"/>
事而不脩長治乆安端有係於此矣臣居踈逺職事所<lb/>
及不敢不披露為聖明陳之成化十四年六月十五日<lb/>
奉到駕帖該司禮監太監懐恩等於文華殿欽奉聖㫖<lb/>
恁寫帖子去説與總鎮兩廣太監顧恒并都布按三司<lb/>
等官知道彼處地方所産一應土物及各様藥餌等項<lb/>
逓年委令精通人員依時採取辦驗真至如法造辦裝<lb/>
盛封記陸續差委的當人員管送來京毋得指此為由<lb/>
因而擾害下人違者治罪不饒欽此欽遵先該太監顧<lb/>
<pb n="KR4e0112_WYG_001-11a"/>
恒并三司等官㑹議將進貢土物蜜煎果品藤絲雕漆<lb/>
器皿海味布疋藥材銀箱酒器等項椰子等物計八十<lb/>
餘品見今陸續委官采買進送外臣惟臣子愛君之心<lb/>
何有限極雖勞費天下以備貢奉亦不為過然臣子之<lb/>
事君也猶人君之事天然郊祀禮物有常品不敢加以<lb/>
䙝味主於誠而已臣子貢獻有常物不敢加以珍異主<lb/>
於敬而已茍外此而欲加焉則陷於諂瀆而導侈非所<lb/>
以盡誠敬之實臣子之心豈忍為之哉况自古聖王之<lb/>
<pb n="KR4e0112_WYG_001-11b"/>
御天下所操者憂勤之心所履者儉約之徳不惟無求<lb/>
於異物縱有異物亦不之用誠以宴安溺志為可懼而<lb/>
盛徳大業為難保也夫勞費天下而使徳業有所虧志<lb/>
慮有所損聖人之心豈肯為之哉伏願陛下以事天存<lb/>
心以先聖王為法念保業之艱難思怠荒之可畏勿恃<lb/>
太平勿貴異物躬勵勤儉以化天下將廣東土物除今<lb/>
年陸續採進外以後逓年乞為停止則洪恩沛於海表<lb/>
至治恊於帝舜千萬年之太平有隆無替矣臣不識忌<lb/>
<pb n="KR4e0112_WYG_001-12a"/>
諱罪該萬死伏乞寛鈇鉞之誅少賜採納逺方臣民不<lb/>
勝欣躍感幸之至為此具本順差舎人武敬親齎謹具<lb/>
奏聞<lb/>
廣東等處承宣布政使司左布政使臣彭韶謹奏為乞<lb/>
恩事准本司左布政使彭韶咨近該本司承准户部廣<lb/>
字一千九十六號勘合前事廣東清吏司案呈奉本部<lb/>
連送該本司案呈奉本部送内府抄出欽差提督廣東<lb/>
市舶提舉司事内官監太監韋眷奏自愧踈庸叨沐聖<lb/>
<pb n="KR4e0112_WYG_001-12b"/>
恩如山高水深粉身碎骨無足以報涓埃夙夜兢惕寢<lb/>
食弗寕幸惟仰我聖君之徳天地同仁恩盈四表光被<lb/>
海隅越諸小邦罔不臣服絶漠窮荒無不歸化自古聖<lb/>
王之治莫盛於此時矣臣承命廣東然其地方遇有所<lb/>
産土物等件宜當用心採買謹以貢用此以臣子事君<lb/>
誠敬之心也縁臣孑立孤身而人力不及差用今查得<lb/>
廣州等府番禺南海等縣人民每嵗編充均徭餘剩空<lb/>
閑人户數多用之不盡或經過人員送之聼用或公差<lb/>
<pb n="KR4e0112_WYG_001-13a"/>
官僚贈之跟隨俱不為役公用何在伏望聖明憫臣㷀<lb/>
獨如䝉乞勑該部行令廣東布政司轉屬本府逓年定<lb/>
撥番南等縣餘剩空閑人户六十名與臣差撥差買土<lb/>
産品物等件造辦進貢等因具奏成化十五年八月十<lb/>
九日太子少保户部尚書楊鼎等於奉天門欽奉聖㫖<lb/>
准他該部知道欽此欽遵抄出送司案呈到部合就連<lb/>
送該司仰類行廣東布政司轉行廣州等府番禺南海<lb/>
等縣着落當該官吏照依太監韋眷奏奉欽依内事理<lb/>
<pb n="KR4e0112_WYG_001-13b"/>
欽遵施行仍行太監韋眷處知㑹承此除欽遵施行外<lb/>
臣忝備藩司職在牧民所有事干利病不敢不推陳之<lb/>
乞赦臣萬死伏惟國家昇平百十餘年生齒之繁田野<lb/>
之辟商旅之通可謂盛矣然而官府倉庫少有儲蓄人<lb/>
民衣食艱於自給比之國初無經營戰征之事無創作<lb/>
營造之大富強反有不及何哉以害財之多也國初設<lb/>
官有數今則内外文武加數倍矣國初宗戚有限今則<lb/>
逺近親踈日益衆矣初僧道有額今寺觀日増矣初賔<lb/>
<pb n="KR4e0112_WYG_001-14a"/>
貢有節今四夷絡繹矣初土賦有常今進獻多門矣初<lb/>
上用儉樸今百度侈麗矣初賦役尚簡今差使實繁矣<lb/>
初書籍少刻今板行猥濫矣初牌坊少竪今街衢充斥<lb/>
矣初士風淳質今人情皆好竒巧矣凡此皆所以害財<lb/>
者使及今之時十分愛惜加意撙節猶恐無以為繼况<lb/>
又更啓他端而益以雜用其何以善後哉廣東市舶提<lb/>
舉司衙門先於永樂元年八月内該内官齊喜欽奉太<lb/>
宗皇帝聖㫖設立彼時僉民殷實户四十七名軍殷實<lb/>
<pb n="KR4e0112_WYG_001-14b"/>
户三十七名在本司用其他工脚夫并跟撥皂𨽻等項<lb/>
又各不等内臣相承接管於今七十餘年近太監韋眷<lb/>
奏乞均徭餘户特䝉聖恩憫其獨身久勞於外准撥六<lb/>
十名與他使用誠天地之心也但朝廷立法四方視傚<lb/>
今内臣差出各布政司者衆設若比例陳請難盡應付<lb/>
伏望聖明以祖宗為心以萬世為念遇事思畏慎終於<lb/>
始將韋眷所奏餘户合無暫與一年以後逓年乞且停<lb/>
罷則臣民幸甚臣又聞自古帝王保民致治皆由於勤<lb/>
<pb n="KR4e0112_WYG_001-15a"/>
儉而内外臣子守官馳譽亦惟在於勤儉非縱意取欲<lb/>
可能得也臣子之中位高禄厚者尤宜惜福其在京在<lb/>
外文武二品以上官名下額設皂𨽻亦望聖明垂念四<lb/>
方災傷人民窮困特勑該部計議量减名數若文武官<lb/>
在内已給皂𨽻其在外行事不許更僉及内臣差委在<lb/>
外一體論官高下定與跟用若干照依見行事例開寫<lb/>
在冊則事易遵守法久無弊矣縁係陳論餘户皂𨽻事<lb/>
理合具本移咨具奏等因到司准此理合具本順差舎<lb/>
<pb n="KR4e0112_WYG_001-15b"/>
人王玘齎捧謹具奏聞<lb/>
廣東等處承宣布政使司左布政使臣彭韶等謹奏為<lb/>
邉方大體事臣職守藩服以承宣徳意為事其有不便<lb/>
事體不敢隐嘿為此開坐具本順差令史鄭瑞齎捧謹<lb/>
具奏聞<lb/>
　　　計開<lb/>
　一該鎮守廣東珠池都知監左監丞黄福移文為進<lb/>
　貢事照得使職採買到土産蜜煎禽鳥等物裝盛封<lb/>
<pb n="KR4e0112_WYG_001-16a"/>
　號完宻差冠帶侄男黄顯宗等管進所㨿裝送船隻<lb/>
　等件合行移文廣東布政司行屬番南二縣措撥長<lb/>
　行大河船九隻裝送供應施行等因到司除依文應<lb/>
　付外臣切見去年以來近而本處逺而江浙凡鎮守<lb/>
　等官俱各差人到於高廣等府或潮州南澳地方收<lb/>
　買禽鳥上進是蓋臣子敬奉之心也然高㢘二府近<lb/>
　界安南南澳地方宻邇番洋徃來交易事易流傳不<lb/>
　可不慮昔成周之盛不寳逺物而珍禽竒獸不育於<lb/>
<pb n="KR4e0112_WYG_001-16b"/>
　國聖經美之真可謂萬世之法矣夫禽獸之物産自<lb/>
　逺方羽毛雖異百無可用今相率就彼收買臣恐外<lb/>
　夷傳聞必以為中國所好非所以増光聖徳也况南<lb/>
　澳港泊界在閩廣之交私番船隻寒徃暑來官軍雖<lb/>
　捕未嘗斷絶再若公行互市後愈難禁揆之大體似<lb/>
　有未便伏乞聖明軫念逺方合無將今後各處禽鳥<lb/>
　止令勿進仍勑該部將廣東廵海副使員缺推選公<lb/>
　能官前來疾早禁治俾海港清切邉民幸甚<lb/>
<pb n="KR4e0112_WYG_001-17a"/>
　一該錦衣衞帶俸所鎮撫梁徳呈前事有兄梁芳見<lb/>
　在御用監太監思得有母在原籍廣州府新㑹縣奏<lb/>
　准令徳徃來供給侍養及有物件自備令徳赴京進<lb/>
　貢奉勘合行回本布政司如遇每年赴京進貢照例<lb/>
　起闗應付廪給站船并裝載物件係官船隻人夫車<lb/>
　輛一程程倒換今照自備到禽鳥土宜等物赴京進<lb/>
　貢該用船隻車輛人夫并站船紅船廪給口糧脚力<lb/>
　備開具呈應付施行等因到司查得先承准兵部食<lb/>
<pb n="KR4e0112_WYG_001-17b"/>
　字一千二百四十六號勘合為乞恩事備行本司轉<lb/>
　行所屬如遇梁徳每年赴京進貢照例起闗應付廪<lb/>
　給站船并裝載貢物船隻車輛人夫等因除依承應<lb/>
　付外臣切見進貢土物自祖宗之時亦嘗有之然皆<lb/>
　在外鎮守及公差内臣因見珍物羙味四方軍民皆<lb/>
　得服食而獨於禁庭反不得用以故依時採辦上進<lb/>
　此為内侍孝愛之情也至於弟姪人等不過臣庻之<lb/>
　家而猶自備進貢不惟朝廷尊嚴不可䙝凟亦恐彼<lb/>
<pb n="KR4e0112_WYG_001-18a"/>
　此夤縁别生利害不可不謹昔有唐之世諸鎮進奉<lb/>
　其後幕僚亦有進奉史傳書之足為後世之鑑矣邇<lb/>
　者廣東守鎮等官已各進貢今又許近侍家屬自備<lb/>
　進貢臣恐軍民聞知將以為法令日異非所以増揚<lb/>
　盛治也况開創事端後便為例萬一再有貴寵之臣<lb/>
　依此陳請不從則有不均從之益見紛擾揆之大體<lb/>
　似有未安伏乞聖明俯恤輿情合無將梁徳自備土<lb/>
　物除今年已貢外以後每年令且停罷俾照舊徃來<lb/>
<pb n="KR4e0112_WYG_001-18b"/>
　供給侍養庻公務私情皆得便益<lb/>
成化十八年六月二十四日司禮監太監懐恩等於<lb/>
乾清宫欽奉聖㫖恁寫帖子去説與總鎮兩廣内官<lb/>
監太監顧恒知道查得宣徳等年彼處原有進貢香<lb/>
草等項土宜近年以來因依舊例着你每依前供辦<lb/>
却不用心製造多將麄糙草席等物増添扛數進獻<lb/>
徒費人力罔得實用今後務要斟酌相應精緻的許<lb/>
來勿得似前虛塞及又不行鈐束有司官員故縱累<lb/>
<pb n="KR4e0112_WYG_001-19a"/>
次奏擾煩凟朝廷既委你為心腹不行盡職甚是不<lb/>
謹除已往不咎外今後再有似前的罪有所歸欽此<lb/>
欽遵本監今將奉到㫖意備云前去太監顧處欽遵<lb/>
施行<lb/>
貴州等處承宣布政使司左布政使臣彭韶等謹奏為<lb/>
薦舉師儒事照得貴州所屬衞府宣慰司共設有儒學<lb/>
二十一處為因地方僻逺夷俗醜陋銓選學官少有到<lb/>
任見今貴州宣慰司鎮逺等府興隆等衞各該儒學共<lb/>
<pb n="KR4e0112_WYG_001-19b"/>
缺教授一十餘員以致士無専師人不樂學儒風不振<lb/>
夷俗如舊臣等切見四川成都府舉人徐䙗何光榮重<lb/>
慶府舉人牟偉俱由㑹試不中退而家居逺者三十餘<lb/>
年近者二十年博學明經篤信守己儒冠以卒老不肯<lb/>
屑就於有司寕淡薄以食力不復逐名於榮貴其心豈<lb/>
不願仕哉但思乆養英邁之氣不欲一日摧折之耳臣<lb/>
等竊謂此等之人時所難得若加録用士必知勸乞勑<lb/>
吏部行下所屬將舉人徐䙗等禮取到部量授儒官職<lb/>
<pb n="KR4e0112_WYG_001-20a"/>
事置在貴州宣慰司等儒學則不惟士風夷俗皆所繫<lb/>
重而有用人才亦不至遺棄矣蓋川貴地方相去不逺<lb/>
而各人學行老成實堪師範是以臣等昧死輙敢推薦<lb/>
為此具本順差令史朱瑄齎捧謹具奏聞成化十九年<lb/>
十二月十六日該通政使司奏奉聖㫖吏部知道欽此<lb/>
欽遵<lb/>
欽差廵撫南直𨽻都察院右副都御史臣彭韶謹題為<lb/>
折收俸糧事竊照東南財賦國計所資大則内府之供<lb/>
<pb n="KR4e0112_WYG_001-20b"/>
次則百官之俸軍國之需出自蘇松常三府為多逓年<lb/>
户部止將秋糧正數𣲖令起運兩京交納中間加耗船<lb/>
脚等項無所措辦不得已就於正米上加收五六斗以<lb/>
備支撥既已支訖就撥糧長運夫於當年十二月以裏<lb/>
盡行起身次年八九月内回還不乆又行支撥以候下<lb/>
運今者成化二十年天時乆旱運河乾淺各府糧船至<lb/>
今多未曽回其為艱苦何可勝言臣熟思之須於此時<lb/>
濟以權變之宜庻不虧官損民大約蘇松常三府每嵗<lb/>
<pb n="KR4e0112_WYG_001-21a"/>
起運南北京白糧計九萬四千有零兌軍糧一百三萬<lb/>
有零此則升斗本色不可缺者也至於百官俸糧在京<lb/>
各衙門約計七萬有零南京各衙門一十九萬有零此<lb/>
則權宜折解銀價似亦可行蓋京官家口多是糴買米<lb/>
麫粟榖相兼食用其南京俸糧又盡出帖賣人未曽親<lb/>
自闗支若南京則米糧易得官員之家既有實價可不<lb/>
勞致也臣竊謂折銀為便伏望聖明軫念三郡人民飛<lb/>
輓之繁稍與蘇息乞勑户部㑹官計議合無今後將蘇<lb/>
<pb n="KR4e0112_WYG_001-21b"/>
松常三府秋糧原𣲖在京五府六部等衙門官員俸米<lb/>
每石計加耗船隻等項折白銀一兩南京公侯駙馬伯<lb/>
五府六部等衙門各官名下俸米除量畱一二石外餘<lb/>
俸每石計加耗船脚等項折白銀六錢俱無耗銀於内<lb/>
將在京官員不分南北二京俸米俱解在京各衙門交<lb/>
納南京官員俱解南京各衙門交納庻幾東南民運可<lb/>
畧减省而官員俸糧亦不虧損實為便益縁係折解俸<lb/>
糧事理未敢擅便具本専差典史周瑜齎捧謹題請㫖<lb/>
<pb n="KR4e0112_WYG_001-22a"/>
成化二十年十月初六日該通政使司奏奉聖㫖户部<lb/>
知道欽此欽遵<lb/>
欽差廵撫南直𨽻都察院右副都御史臣彭韶謹題為<lb/>
陳言政治終始事伏覩成化二十一年正月初七日詔<lb/>
書内一欵凡朝廷政事缺失軍民利病許諸人直言無<lb/>
隐欽此欽遵臣沗備員風憲之官幸遇聖明憂治之日<lb/>
不敢自諉在外隐忍緘黙以仰負明詔求言之意謹以<lb/>
政治終始為陛下陳之夫更新曰始成功曰終使政治<lb/>
<pb n="KR4e0112_WYG_001-22b"/>
常新而不失事功常勤而有成雖堯舜之盛不能外矣<lb/>
伏聞邇者星變既發於嵗暮又形於正旦此天心仁愛<lb/>
之至欲陛下善始善終而示於不言之表者也蓋嵗暮<lb/>
者天道之終正旦者嵗事之始天象兩見於此豈無意<lb/>
哉昔唐太宗時魏徴獻言有曰陛下志業比貞觀之初<lb/>
漸不克終者十事太宗嘉納至今稱為盛事臣愚妄謂<lb/>
今日之治不在他求惟守成化之初足矣兹於嵗首廣<lb/>
開言路禁止奢侈斥逐異端杜絶傳奉次第施行所謂<lb/>
<pb n="KR4e0112_WYG_001-23a"/>
漸不克終者非有如唐太宗之多然臣子之處心無已<lb/>
所望於聖明者不止於前數事也伏惟陛下嗣位之初<lb/>
廢立中宫特詔天下正家之禮嚴矣數年以來聞諸鎮<lb/>
守内臣供獻土物於皇妃位下或加中宫之上又褒陞<lb/>
其家幾與先帝時后家相等此陛下正家之禮有未終<lb/>
者也悠悠萬事惟此為大天意所以不豫人心所以湮<lb/>
鬱殆為於此臣伏見陛下至聖至明若俯念四海為家<lb/>
之義少納臣子家衆之言以時裁正俾彜倫攸叙則隂<lb/>
<pb n="KR4e0112_WYG_001-23b"/>
陽不調災害不弭未之有也成化之初内侍近臣進用<lb/>
稀簡防微之意蓋有在矣至於近年日有増益聞今大<lb/>
小名數將以萬計求之於古未見其比利源兵柄多付<lb/>
其手違禁犯科少有加罪所求能得所請輙從此陛下<lb/>
慮防之意有未終者也夫貴近之臣人所畏憚乆預外<lb/>
事便成重輕臣伏見陛下臨御嵗乆洞察事機宜及此<lb/>
時斟酌裁省俾内外事務各還職守立為定制以傳於<lb/>
後實萬世無疆之休不然異日故事已定偏重之勢遂<lb/>
<pb n="KR4e0112_WYG_001-24a"/>
成雖欲更張不可得已成化之初天下貢獻悉皆禁止<lb/>
儉約之徳著矣至後數年鎮守公差諸人争求珍異以<lb/>
充進貢海内臣庻實有憂心茲者又詔鎮守内外等官<lb/>
貢獻方物悉照天順三年以前例行不許因而科害軍<lb/>
民竊惟天順年間無事之時今遇災荒乃警戒之日古<lb/>
人遇有天災皆欲减膳徹樂豈宜轉令貢獻此陛下持<lb/>
儉之徳有未終者也先儒謂好貨之心乃天理之所有<lb/>
人情不能無然公劉好貨與百姓同之故國富而民足<lb/>
<pb n="KR4e0112_WYG_001-24b"/>
今前項官員不過剥取軍民之財以充貢奉之名豈有<lb/>
出自己物哉而乃水陸勞擾人畜疲頓怨歸公家恩被<lb/>
私室誠無益也伏望陛下畏天是圗將此貢獻盡行罷<lb/>
免則天下幸甚成化之初保傅六卿未嘗輕授用人之<lb/>
慎至矣至於近年邉方多事内郡流移而公卿輔臣無<lb/>
故而加保傅寺監衙門多以高官兼掌及其致仕恩澤<lb/>
又月與之米嵗給之力無非所以禮大臣也然以是施<lb/>
於忠賢勞烈使人有所感奮若泛焉行之則人孰不思<lb/>
<pb n="KR4e0112_WYG_001-25a"/>
阿順從欲以圗日後之恩寵哉此陛下用人之道有未<lb/>
終者也自古平治天下責在大臣茍大臣自任既輕百<lb/>
司從而觀望後進一律世事將何頼耶伏望陛下慎重<lb/>
任使必忠賢而後優禮有勞烈而後加官不惟其官惟<lb/>
其人則群臣幸甚臣聞因事為功古人所貴即其已徃<lb/>
而慎於方來斯謂謹始而勿失則徳澤加諸當時聲名<lb/>
昭諸後世所謂善終書曰終始惟一時乃日新又曰徳<lb/>
日新萬邦惟懐此真陛下大聖人事也臣螻蟻微命隕<lb/>
<pb n="KR4e0112_WYG_001-25b"/>
越妄言不勝戰懼之至縁係應詔陳言事理具本順差<lb/>
辦事官李錦齎捧謹題請㫖成化二十一年四月十五<lb/>
日<lb/>
欽差刑部左侍郎兼都察院左僉都御史臣彭韶謹奏<lb/>
為進呈鹽塲圗册事臣以菲材誤䝉任使先因廵視浙<lb/>
江地方後又整理兩浙鹽法除欽遵勑諭内事理廵歴<lb/>
各塲查盤清理具本造册回奏訖臣伏聞自古聖帝明<lb/>
王莫不以稼穡艱難為念其忠臣賢士亦莫不以敷陳<lb/>
<pb n="KR4e0112_WYG_001-26a"/>
民事為先故有以豳風無逸親書以進者有以農桑耕<lb/>
織繪圗以進者甚至有獻流民圗者要之豈能盡夫民<lb/>
間百色艱難之狀但於深宫之中即是少寓目而動心<lb/>
焉亦不至視之如草芥而剥脂刻骨以取之矣然庻民<lb/>
之中竈户尤苦惜乎古今未有圗詠士大夫少知之者<lb/>
况於在上之人乎臣近履鹽塲始識其槩謹為陛下陳<lb/>
之海鹽煎熬全資人力竈户得過之家丁多力盛因山<lb/>
海自然之利無門户不足之憂誠與樂土之民等也貧<lb/>
<pb n="KR4e0112_WYG_001-26b"/>
薄之人雖有分業塗蕩然自來糧食不充安息無所未<lb/>
免豫借他人凡是煎課餘利盡還債主而本身之貧有<lb/>
加無减故其艱苦難以言盡小屋數椽不蔽風雨脱粟<lb/>
糲飯不能飽餐此居食之苦也山蕩渺漫人偷物踐欲<lb/>
守則無人不守則無入此蓄薪之苦也曬淋之時舉家<lb/>
登塲刮泥吸海午汗如雨雖至隆寒砭骨亦必為之此<lb/>
淋滷之苦也煎煮之時燒灼熏蒸蓬頭垢靣不似人形<lb/>
雖至酷暑如湯亦不能離此煎辦之苦也不分寒暑無<lb/>
<pb n="KR4e0112_WYG_001-27a"/>
問隂晴日日有課月月有程前者未足後者又來此徴<lb/>
鹽之苦也客商到塲咆哮如虎既無見鹽又無抵價百<lb/>
般逼辱舉家憂惶此賠鹽之苦也如有疾病死䘮等事<lb/>
尤不能堪逃亡别處則身口飄零復業歸來則家計蕩<lb/>
盡誠為去住兩難安生無計孟軻謂窮民無所歸此等<lb/>
是矣所宜加意矜念遇事寛恤蓋雖未能使之頓如其<lb/>
願然亦足以示朝廷存記不忘之心彼將有所感動仰<lb/>
慰雖困極無復恨矣臣今將兩浙鹽塲景物事情畧分<lb/>
<pb n="KR4e0112_WYG_001-27b"/>
八節各繪為圗每圗各述以詩裝寫成册上進伏乞萬<lb/>
幾之暇俯垂睿覽庻幾目擊貧竈之迹臣不勝願幸之<lb/>
至為此具本専差驛丞楊啓親齎謹題請㫖𢎞治二年<lb/>
六月初三日七月十五日奉聖㫖户部知道欽此欽遵<lb/>
當日内官取册進入訖<lb/>
　　　計開<lb/>
　右兩浙鹽塲之圗兩浙鹽運司所轄共三十五塲清<lb/>
　浦等一十三塲在蘇松嘉興地方居浙水之西天賜<lb/>
<pb n="KR4e0112_WYG_001-28a"/>
　一塲隔渉崇明縣海面西興等二十塲在寕紹温台<lb/>
　地方居浙水之東而玉泉一塲隔渉象山縣海靣其<lb/>
　杭州仁和縣許村二塲地方雖居浙西塲分則歸浙<lb/>
　東凡浙東鹽共一十萬七千五百餘引除水鄉納銀<lb/>
　外該鹽一十萬六千一百九十餘引浙西鹽共一十<lb/>
　一萬四千八百餘引除水鄉納銀外該鹽七萬二千<lb/>
　六百餘引各將一半折價解京一半存畱給客浙西<lb/>
　多平野廣澤宜於舟楫鹽易發散故其利厚解京銀<lb/>
<pb n="KR4e0112_WYG_001-28b"/>
　兩每一大引折銀六錢浙東多阻山隔嶺舟楫少通<lb/>
　不便商旅故其利薄解京銀兩每一大引折銀三錢<lb/>
　五分俱便於竈然貧病之户嵗徴月歛生意蕭然猶<lb/>
　以為苦臣有詩述其槩<lb/>
　　兩浙山水鄉古稱天地藏西望出吳淞東行踰雁<lb/>
　　蕩利孔非一途鹽征為海王泉布充京儲芻糧助<lb/>
　　邉餉庻哉用物宏生意不復暢薪桂與炊玉晨昏<lb/>
　　増感愴弊屋棲寒蘆新畬倚孤嶂懐土思依依承<lb/>
<pb n="KR4e0112_WYG_001-29a"/>
　　家如草創<lb/>
　右山塲之圗浙東濵海多山重岡叠阜林薄所聚名<lb/>
　為山塲不屬鹽塲管理止是人民竈户自置收報有<lb/>
　司户籍徃年人稀用寡柴薪易得於今百年生聚樵<lb/>
　蘇日廣但是附近去處無不枯竭必於離逺之山方<lb/>
　有可樵上等竈户自有已業禁蓄柴薪或賤買堆積<lb/>
　以備燒用次等中户則於無主逺山逐時採燒或租<lb/>
　典柴山以備樵取貧難下户既無錢鈔堪典又無人<lb/>
<pb n="KR4e0112_WYG_001-29b"/>
　力可使則以己身妻子傭力大户之家茍具衣食而<lb/>
　已本名鹽課靠其陪辦此外若有債負𦂳併遂抛棄<lb/>
　鄉井而逃矣臣有詩述其槩<lb/>
　　山木非不佳林麓非不㢋百年生聚繁分業薄如<lb/>
　　紙朝夕斧斤入不待黄落矣近伐嘅山童逺入虞<lb/>
　　虎兕肩重何足辭突黔良藉此而况煮海功昏夜<lb/>
　　無停止菹薪茍不力公私亦何倚嵗嵗事辛勤猶<lb/>
　　勝棄桑梓<lb/>
<pb n="KR4e0112_WYG_001-30a"/>
　右草蕩之圗浙西濵海無山茫茫沙漲蘆荻所生名<lb/>
　為草蕩俱屬鹽塲管理竈户隨團照丁均分地廣處<lb/>
　每丁有二三十畆狹處每丁不及十畆然其土肉有<lb/>
　厚薄潮汐有衝緩而草生稠稀因亦不能齊焉上等<lb/>
　之家常時照管不令牲畜作踐及外人偷竊一年菹<lb/>
　薪自有餘用次等中户人力寡弱收採不全而用頗<lb/>
　不給貧難下户有以蕩地先典與人取錢應急而一<lb/>
　年煎辦遂缺燒用其傭僱與人及逃移避住皆所不<lb/>
<pb n="KR4e0112_WYG_001-30b"/>
　能免焉臣有詩述其槩<lb/>
　　海壖咫尺地一望如掌平材木不生植草莾徒敷<lb/>
　　榮廣牧良有害泛取亦難成𤓰分給亭户表蕝自<lb/>
　　經營繁霜一以降百物俱凋零芻蕘忽萃止芟縳<lb/>
　　無畱行輦運積官所來嵗事煎烹負荷非為苦願<lb/>
　　言公課登<lb/>
　右淋滷之圗凡鹽利之成須藉滷水然滷之淋取又<lb/>
　各不同有沙上漏過不能成鹹者必須燒草為灰布<lb/>
<pb n="KR4e0112_WYG_001-31a"/>
　在攤塲然後以海水漬之俟曬結浮白掃而復淋有<lb/>
　泥土細潤常涵鹹氣者止用刮取浮泥搬在攤塲仍<lb/>
　以海水澆之俟曬過乾堅聚而復淋夏用二日冬則<lb/>
　倍之始鹹可用於是將曬過鹹泥約五六担挑積高<lb/>
　阜修為方丈地槽旁下掘成井口用管隂通再以海<lb/>
　水傾漬池中鹹泥使滷水流入井口然後以重三分<lb/>
　蓮子試之先將小竹筒裝滷入蓮子於中若浮而横<lb/>
　倒者則滷極鹹乃可煎燒若立浮於靣者稍淡若沉<lb/>
<pb n="KR4e0112_WYG_001-31b"/>
　不起者全淡俱棄不用此蓋海有新泥及遇雨水之<lb/>
　故也臣有詩述其槩<lb/>
　　旭日明沮塲欣兹風色競錢鏄宻如鱗沙塗平似<lb/>
　　鏡汲曬足灰泥層層白相映易地聚成堆再淋鹹<lb/>
　　始盛方池藉以茅小竇暗通阱蓮實重且堅浮浮<lb/>
　　力能勝祗恐山雨來一簣功未竟殷勤守餘瀝坐<lb/>
　　待滷池定<lb/>
　右煎鹽之圗凡煎燒之器必有鍋盤鍋盤之中又各<lb/>
<pb n="KR4e0112_WYG_001-32a"/>
　不同大盤八九尺小者四五尺俱用鐵鑄大止六片<lb/>
　小則全塊鍋有鐵鑄寛淺者謂之䥕鍋竹編成盤者<lb/>
　謂之篾鍋鐵盤用灰黏其縫隙支以磚塊篾鍋用灰<lb/>
　塗其裏外懸以䋲索然後裝盛滷水用火煎熬一晝<lb/>
　一夜可煎三乾大盤一乾可得鹽二百觔之上小鍋<lb/>
　一乾可得鹽二三十觔之上若能勤煎亦可四乾大<lb/>
　盤難壊而用柴多便於人衆浙西塲分多有之小鍋<lb/>
　易壊而用柴少便於自己浙東塲分多有之蓋土俗<lb/>
<pb n="KR4e0112_WYG_001-32b"/>
　各有所宜也臣有詩述其槩<lb/>
　　鹺液泛清泠牢盤戒脩潔分番勿後時及此旺煎<lb/>
　　月一勺盡傾瀉萬竈俱焚爇沉沉紅霧收蹙蹙晴<lb/>
　　波竭歛之白盈箕凝華燦如雪㸃檢入公私中心<lb/>
　　更煩熱荆妻慰苦顔摩挱汗流血却嘆戍邉人垂<lb/>
　　老有離别<lb/>
　右徴鹽之圗鹽既煎成總催頭目人等俱各催徴運<lb/>
　赴官倉稱收凡丁鹽引數不等每年一丁有辦課四<lb/>
<pb n="KR4e0112_WYG_001-33a"/>
　引以上者有辦課二引以上者其初殆因水力有輕<lb/>
　重煎辦有難易故各塲不同每四百觔為一大引有<lb/>
　裝包上厫者有散放上厫者然鹽滷容易消拆每引<lb/>
　必加耗四五十觔以備稱盤至於五年之外始定而<lb/>
　不拆又恐有海潮暴溢風雨吹淋而鹽之壊勢所不<lb/>
　免也臣有詩述其槩<lb/>
　　小汛風日好大汛潮汐平袖長應善舞課羡易為<lb/>
　　征嵗歉伊誰知寕分雨與晴衣食豈不急國計良<lb/>
<pb n="KR4e0112_WYG_001-33b"/>
　　非輕擔石四靣至倉庾一朝盈鹽官唱簿歴折閲<lb/>
　　頻呼聲况乃逃亡多荒額重加徴展限諒未允努<lb/>
　　力事餘生<lb/>
　右放鹽之圗鹽既徴收完繳通闗逹於户部遇有各<lb/>
　邉缺少糧草奏行客商開中分數自齎明文前去運<lb/>
　司轉行各塲支鹽各於行鹽地方發賣中納糧草之<lb/>
　時每二百觔為一小引或費價銀一錢以下及有至<lb/>
　一錢五分者至於各塲發賣每一小引可得利銀數<lb/>
<pb n="KR4e0112_WYG_001-34a"/>
　倍然徃來䟦渉糜費嵗乆因之折本者亦多矣臣有<lb/>
　詩述其槩<lb/>
　　三邉乏儲峙良賈勞委輸償以𣙜海利子母多贏<lb/>
　　餘水膏易消耗蔀屋難貯儲多年積逋欠折算盡<lb/>
　　錙銖渺渺太湖畔盈盈東海隅雪山壓巨浪風㠶<lb/>
　　恣所如每資藜藿食亦薦王侯厨誰念味中苦搔<lb/>
　　首空躊躇<lb/>
　右追賠之圗催目徴收竈鹽之時上納多不能足間<lb/>
<pb n="KR4e0112_WYG_001-34b"/>
　有上足又多損折價物領出或不買課及至商到無<lb/>
　鹽可支於是告官杖追𦂳併不得已而棄産賣子以<lb/>
　償目前之急生意索然逃亡數多伏䝉朝廷將逺年<lb/>
　虧欠量行寛免新年折價亦與减輕貧竈多有復業<lb/>
　者臣有詩述其槩<lb/>
　　近寳固貧國厚貨亦貧民滷丁有常賦催目何紛<lb/>
　　紜侵耗嵗已久夤縁具虛文商算無從給鞭箠不<lb/>
　　堪聞富黠自當爾哀此顛連人稱貸不見售絲榖<lb/>
<pb n="KR4e0112_WYG_001-35a"/>
　　無餘新寛减逢優恤感激謝皇仁滄海未終竭更<lb/>
　　始重辛勤<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0112_WYG_001-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭恵安集巻一<lb/>
</p>
<p>
</p>
  </div>
</body>
</text>
</TEI>
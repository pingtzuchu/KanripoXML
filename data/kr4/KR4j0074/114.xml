<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_114-1a"/>
　欽定四庫全書<lb/>
御選歴代詩餘巻一百十四<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　　詞話<hi>宋一</hi>
　詞盛於宋而國初宸翰無聞然觀錢俶之金鳯欲飛遭<lb/>
　掣搦為藝祖所賞李煜之一江春水向東流為太宗所<lb/>
　忌開剏之主非不知詞不以詞見耳嗣則有金珠乞詩<lb/>
<pb n="KR4j0074_WYG_114-1b"/>
　之宫嬪有提舉大晟之官僚按月律進詞承宣命珥筆<lb/>
　寵諸詞人良云盛事奚必宸翰之逺播哉<hi>古今詞話</hi>
　吳越後王來朝太祖為置宴出内伎彈琵琶王獻詞曰<lb/>
　金鳯欲飛遭掣搦情脈脈行即玉樓雲雨隔太祖起拊<lb/>
　其背曰誓不殺錢王<hi>後山詩話</hi>
　吳越王妃每嵗歸臨安王以書遺之云陌上花開可緩<lb/>
　緩歸矣吳人用其語為緩緩歌後蘇東坡為易其詞歌<lb/>
　之陌上山花無數開路人争看翠軿來即古清平調也<lb/>
<pb n="KR4j0074_WYG_114-2a"/>
<hi>古今詞話</hi>
南唐後主在圍城中作臨江仙詞未就而城破嘗見其<lb/>
殘稿㸃染晦昧心方危窘不在書耳藝袓曰李煜若以<lb/>
作詞工夫治國家豈為吾所俘也<hi>西清詩話</hi>
按太祖實録及三朝正史云開寳七年十月詔曹彬潘<lb/>
美等帥師伐江南八年十一月拔昇州今後主詞櫻桃<lb/>
落盡云云乃咏春景非十一月破城時作然王師圍金<lb/>
陵凡一年後主於圍城中春間作此詞亦未可知方是<lb/>
<pb n="KR4j0074_WYG_114-2b"/>
時其心豈不危急<hi>苕溪漁隐</hi>
潘逍遥狂逸不羇往往有出塵之語自製憶餘杭詞三<lb/>
首一時盛傳東坡愛之書於玉堂屏風石曼卿使畫工<lb/>
繪之作圖其詞曰長憶西湖湖水上盡日凭䦨湖上望<lb/>
三三兩兩釣魚舟島嶼正清秋笛聲依約蘆花裏白鳥<lb/>
成行忽飛起别來閒想整綸竿思入水雲寒又長憶孤<lb/>
山山影獨山在湖心如黛簇僧房四面向湖開輕棹去<lb/>
還來芰荷香細連雲閣閣上清聲檐下鐸别來塵土浣<lb/>
<pb n="KR4j0074_WYG_114-3a"/>
人衣空役夢魂飛又長憶西湖添碧溜靈隐寺前天竺<lb/>
後冷泉亭上舊曽游三伏似清秋白猿時見攀高樹長<lb/>
嘯一聲何處去别來幾向畫圗看終是欠峯巒舊刻或<lb/>
云虞美人或云酒泉子皆誤更有失去第二首山影獨<lb/>
字第三首添碧溜字者不成詞矣<hi>古今詞話</hi>
潘閬憶孤山詞句法清古語帶煙霞近時罕及<hi>陸淞</hi>
仁宗嘗語張文定宋景文曰孟子可謂知樂矣今樂猶<lb/>
古樂又曰自排徧以前音聲不相侵亂樂之正也自入<lb/>
<pb n="KR4j0074_WYG_114-3b"/>
破之後始侵亂矣至此則鄭衞也<hi>随手雜録</hi>
武才人色冠後庭裕陵得之㑹敎坊獻新聲因為製詞<lb/>
號瑶臺第一層<hi>後山詩話</hi>
宼萊公詩才思融逺年十九成太平興國進士初知巴<lb/>
東縣有詩云野水無人渡孤舟盡日横又嘗為江南春<lb/>
詞云波渺渺柳依依孤村芳草逺斜日杏花飛江南春<lb/>
盡離腸斷蘋滿汀洲人未歸一時膾炙<hi>温公詩話</hi>
寇萊公詩若野水無人渡孤舟盡日横之句深入唐人<lb/>
<pb n="KR4j0074_WYG_114-4a"/>
三昧初授歸州巴東令人皆以宼巴東呼之以比韋蘇<lb/>
州然富貴時所作詩皆淒楚愁怨嘗為江南春詞一闋<lb/>
膾炙人口又有詩曰杳杳煙波隔千里白蘋香散東風<lb/>
起日落汀洲一望時愁心不斷如春水余嘗謂世之深<lb/>
於詩者盡慕唐人清怨悲感以主其格不知清極則志<lb/>
飄感深則氣謝萊公富貴時送人使嶺南云到海只十<lb/>
里過山應萬重人以為警絶晚竄海康至境首吏呈圗<lb/>
經迎拜於道公問州去海逺近曰只可十里憔悴奔竄<lb/>
<pb n="KR4j0074_WYG_114-4b"/>
已兆於此矣余嘗愛王沂公曽布衣時以所業質吕文<lb/>
穆公䝉正巻有早梅詩云雪中未問和羮事先向百花<lb/>
頭上開文穆曰此生已次第安排作状元宰相矣後果<lb/>
然<hi>蓼花洲閒錄</hi>
晏元獻尤喜馮延已歌詞其所自作亦不減延已樂府<lb/>
朩蘭花云重頭歌咏響璁琤入破舞腰紅亂旋重頭入<lb/>
破皆管絃家語也<hi>貢父詩話</hi>
晏叔原謂蒲傳正曰先君一生小詞未嘗作婦人語傳<lb/>
<pb n="KR4j0074_WYG_114-5a"/>
正曰緑楊芳草長亭路年少抛人容易去豈非婦人語<lb/>
叔原曰公謂年少為所歡乎因公言乃解得樂天詩欲<lb/>
留所歡待富貴富貴不來所歡去傳正笑而悟其言之<lb/>
失<hi>詩眼</hi>
皇祐中吕夷簡致仕仁宗問卿去誰可代者夷簡薦陳<lb/>
堯佐上遂召還大拜吕生日陳攜酒過之作踏莎行詞<lb/>
曰二社良辰千家庭院翩翩又覩雙飛燕鳯凰巢稳許<lb/>
為鄰瀟湘煙暝來何晚亂入紅樓低飛緑岸畫梁輕拂<lb/>
<pb n="KR4j0074_WYG_114-5b"/>
歌塵轉為誰歸去為誰來主人恩重珠簾捲吕笑曰只<lb/>
恐捲簾人已老陳曰但得公老於廊廟莫愁調鼎事無<lb/>
功二公相推何等藴藉<hi>詞苑</hi>
錢惟演吳越王俶之子為中書門下平章事坐擅議宗<lb/>
廟且與后家通婚落職為崇信軍節度使其玉樓春詞<lb/>
云城上風光鶯語亂城下煙波春拍岸緑楊芳草幾時<lb/>
休淚眼愁腸先已斷情懐漸覺成衰晚鸞鏡朱顔驚暗<lb/>
換昔年多病厭芳尊今日芳尊惟恐淺此公暮年之作<lb/>
<pb n="KR4j0074_WYG_114-6a"/>
詞極淒惋<hi>黄昇</hi>
錢思公謫漢東日撰玉樓春詞酒䦨歌之必為泣下後<lb/>
閣有白髪歌姬乃舊日鄧王舞鬟驚鴻也言先王将薨<lb/>
預戒挽鐸中歌朩蘭花引紼為送今相公其将危乎果<lb/>
然<hi>侍兒小名録</hi>
韓稚圭㸃絳脣詞云病起懨懨庭前花影添憔悴亂紅<lb/>
飄砌滴盡真珠淚惆悵前春誰向花前醉愁無際武陵<lb/>
凝睇人逺波空翠公經國大手而小詞乃以情韻勝人<lb/>
<pb n="KR4j0074_WYG_114-6b"/>
<hi>詞苑</hi>
皇祐初魏公鎮揚州撰維揚好四章所謂二十四橋千<lb/>
歩柳春風十里上珠簾者是也後罷相出鎮安陽復作<lb/>
安陽好詞十章皆望江南調也<hi>吳虎臣</hi>
范文正公謫睦州過嚴陵祠下㑹吳俗嵗祀里巫送神<lb/>
歌滿江紅有云湘江好洲漠漠波似染山如削遶嚴陵<lb/>
灘畔鷺飛魚躍公曰吾不善音律但撰一絶送神云漢<lb/>
包六合網英豪一箇冥鴻惜羽毛世祖功臣三十六雲<lb/>
<pb n="KR4j0074_WYG_114-7a"/>
臺争似釣臺高吳俗至今歌之<hi>湘山野錄</hi>
范希文守邉日作漁家傲數首皆以塞上秋来風景異<lb/>
為起句歐陽公常呼為窮塞主之詞<hi>東軒筆録</hi>
范文正公蘇幕遮詞云碧雲天紅葉地秋色連波波上<lb/>
寒煙翠山映斜陽天接水芳草無情更在斜陽外黯鄉<lb/>
魂追旅思夜夜除非好夢留人睡明月樓高休獨倚酒<lb/>
入愁腸化作相思淚公之正氣塞天地而情語入妙至<lb/>
此<hi>詞苑</hi>
<pb n="KR4j0074_WYG_114-7b"/>
范文正公韓魏公一時勲徳重望而范有御街行詞韓<lb/>
有㸃絳脣詞皆極情致予友朱良規嘗云天之風月地<lb/>
之花栁與人之歌舞無此不成三才雖戲語亦有理也<lb/>
<hi>楊慎</hi>
賢如冦準晏殊范仲淹勲名重臣不少艷詞即丁謂賈<lb/>
昌朝夏竦亦有綺語流傳當不以人廢言也<hi>古今詞話</hi>
賈昌朝朩蘭花令詞都城水綠嬉游處仙棹往來人笑<lb/>
語紅随逺浪泛桃花雪散平沙飛栁絮東君欲共春歸<lb/>
<pb n="KR4j0074_WYG_114-8a"/>
去一陣狂風和驟雨碧油紅斾錦障泥斜日畫橋芳草<lb/>
路黄叔暘云文元公生平惟賦此一詞極有風味<hi>古今詞話</hi>
宋初以詞章早著名者梓州蘇易簡作越江吟載百琲<lb/>
明珠蜀之大魁自此始鉅野王禹偁作㸃絳脣見小畜<lb/>
集其文章亦重於當世<hi>古今詞話</hi>
王元之有小畜集其㸃絳脣詞水村漁市一縷孤煙細<lb/>
之句清麗可愛豈止以詩擅名<hi>詞苑</hi>
王君玉有望江南詞十首自謂謫仙王荆公酷愛其紅<lb/>
<pb n="KR4j0074_WYG_114-8b"/>
綃香潤入梅天句<hi>陳輔之</hi>
晏元獻赴杭道過維揚憩大明寺暝目徐行使吏誦壁<lb/>
間詩版戒勿言爵里姓名終篇者無幾别誦一詩問之<lb/>
江都王琪也召之同游池上時春晚已有落花元獻曰<lb/>
每得句書壁或彌年未嘗强對且如無可奈何花落去<lb/>
至今未有偶琪應聲曰似曽相識燕歸來何如元獻大<lb/>
喜由此辟置館職<hi>苕溪漁隠</hi>
歐陽文忠愛王君玉燕詞云煙徑掠花飛逺逺曉<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>驚<lb/>
<pb n="KR4j0074_WYG_114-9a"/>
夢語匆匆梅聖俞以為不若李堯夫燕詩云花前語澀<lb/>
春猶冷江上飛高雨乍晴君玉全章云江南燕輕颺繡<lb/>
簾風二月池塘新社過六朝宫殿舊巢空頡頏恣西東<lb/>
王謝宅曽入綺堂中煙徑掠花飛逺逺曉牕驚夢語匆<lb/>
匆偏占杏梁紅<hi>能改齋漫錄</hi>
聶冠卿詞不多見其多麗一首有露洗華桐煙霏絲栁<lb/>
四句所謂玉中之拱璧珠中之夜光毎一觀之撫玩無<lb/>
斁<hi>黄昇</hi>
<pb n="KR4j0074_WYG_114-9b"/>
翰林學士聶冠卿嘗於李良定公席上賦多麗詞云想<lb/>
人生美景良辰堪惜向其間賞心樂事古來難是并得<lb/>
況東城鳯池沁苑泛晴波淺照金碧露洗華桐煙霏絲<lb/>
栁緑隂搖曳蕩春一色畫堂迥玉簮瓊佩高㑹盡詞客<lb/>
清歌久重燃絳蠟别就瑤席有翩若驚鴻體態暮為行<lb/>
雨標格逞珠㗋緩歌妖麗似聽流鶯亂花隔慢舞縈迴<lb/>
嬌鬟低嚲腰肢纖細困無力忍分散彩雲歸後何處更<lb/>
尋覓休辭醉明月好花莫漫輕擲蔡君謨時知泉州寄<lb/>
<pb n="KR4j0074_WYG_114-10a"/>
良定公書云新傳多麗詞述宴游之娛使病夫舉首増<lb/>
歎耳又近者有客至自京師言諸公春日多㑹於元伯<lb/>
園池因念昔游輒形篇咏緑渠春水走潺湲畫閣峰巒<lb/>
映碧鮮酒令已行金盞側樂聲初認翠裙圓清游勝事<lb/>
傳都下多麗新詞到海邉曽是尊前沉醉客天涯回首<lb/>
重依然<hi>復齋漫録</hi>
林君復結廬孤山二十年足不及城市真宗賜以粟帛<lb/>
詔長吏嵗時存問有咏梅霜天曉角詞云冰清雪潔昨<lb/>
<pb n="KR4j0074_WYG_114-10b"/>
夜梅花發甚處玉龍三弄聲揺動枝頭月夢絶金獸熱<lb/>
曉寒蘭燼滅要捲珠簾清賞且莫埽堦前雪又咏草㸃<lb/>
絳脣詞云金谷年年亂生春色誰為主餘花落處滿地<lb/>
和煙雨又是離歌一闋長亭暮王孫去萋萋無數南北<lb/>
東西路<hi>古今詞話</hi>
林和靖不特工於詩且工於詞如咏草一首金谷年年<lb/>
亂生春色誰為主終篇不露一草字與覺範咏梅一首<lb/>
風吹平野一㸃香随馬終篇不露一梅字同一雅潔<hi>詩話</hi>
<pb n="KR4j0074_WYG_114-11a"/>
<hi>縂龜</hi>
歐陽永叔中嵗居潁日自以集古一千巻蔵書一萬巻<lb/>
琴一張棊一局酒一壺公以一翁老於五物間稱六一<lb/>
居士有六一詞<hi>樂府紀聞</hi>
歐陽公嘗致意於詩温柔敦厚詩敎也所得多矣吟咏<lb/>
之餘溢為詞章平山堂集盛傳於世公自云所作多在<lb/>
三上者枕上馬上厠上也<hi>羅泌序</hi>
歐陽公浣溪沙云堤上游人逐畫船拍堤春水四垂天<lb/>
<pb n="KR4j0074_WYG_114-11b"/>
緑楊樓外出秋千只一出字自是後人道不到<hi>晁補之</hi>
䦨干十二獨凭春晴碧逺連雲千里萬里二月三月行<lb/>
色苦愁人謝家池上江淹浦畔吟魄與離魂那堪疎雨<lb/>
滴黄昏更特地憶王孫此歐陽公少年游咏草詞也不<lb/>
惟君復聖俞二詞不及求諸唐人温李集中殆與之為<lb/>
一矣<hi>吳虎臣</hi>
庭院深深深幾許楊栁堆煙簾幙無重數金勒雕鞍游<lb/>
冶處樓高不見章臺路雨横風狂三月暮門掩棃花無<lb/>
<pb n="KR4j0074_WYG_114-12a"/>
計留春住淚眼問花花不語亂紅飛過秋千去歐陽修<lb/>
蝶戀花詞也李易安酷愛其語遂用作庭院深深數闋<lb/>
楊升庵云一句中連三字者如夜夜夜深聞子規又日<lb/>
日日斜空醉歸又更更更漏月明中又樹樹樹梢啼曉<lb/>
鶯皆善用疊字也<hi>詞苑</hi>
錢惟演宴客後園一官妓與永叔後至詰之妓對以失<lb/>
釵故錢曰乞得歐陽推官一詞當即償汝永叔即席云<lb/>
柳外輕隂池上雨雨聲滴碎荷聲小樓西角斷虹明䦨<lb/>
<pb n="KR4j0074_WYG_114-12b"/>
干倚徧留待月華生燕子飛来栖畫棟玉鉤垂下簾旌<lb/>
凉波不動簟紋平水晶雙枕旁有堕釵橫<hi>堯山堂外紀</hi>
西清詩話謂歐詞之淺近者是劉輝偽作又云元豐中<lb/>
崔公度跋馮延已陽春詞云其間有入六一詞者今柳<lb/>
三變詞亦有雜入平山堂集者則知浮艶者皆非公作<lb/>
也<hi>古今詞話</hi>
山色有無中歐陽公咏平山堂句也或謂平山堂望江<lb/>
南諸山甚近公短視故耳東坡為公觧嘲乃賦快哉亭<lb/>
<pb n="KR4j0074_WYG_114-13a"/>
詞云記得平山堂上敧枕江南煙雨杳杳没孤鴻認得<lb/>
醉翁語山色有無中盖山色有無非煙雨不能也然公<lb/>
詞起句是平山䦨檻倚晴空安得煙雨恐東坡終不能<lb/>
為公觧矣<hi>詞苑</hi>
王銍默記載歐陽公望江南雙調云江南栁葉小未成<lb/>
隂人為緑輕那忍折鶯憐枝嫩不勝吟留取待春深十<lb/>
四五閒抱琵琶尋堂上簸錢堂下走恁時相見已留心<lb/>
何況到如今初奸黨誣公盗甥公上表自白云喪厥夫<lb/>
<pb n="KR4j0074_WYG_114-13b"/>
而無托攜孤女以来歸張氏此時年方十嵗錢穆父素<lb/>
恨公笑曰此正學簸錢時也歐知貢舉下第舉人復作<lb/>
醉蓬萊譏之按歐公此詞出錢氏私志盖錢世昭因公<lb/>
五代史中多毁吳越故醜詆之其詞之猥弱必非公作<lb/>
不足信也<hi>詞苑</hi>
歐公小詞間見諸詞刻陳氏書録一巻其閒多有與陽<lb/>
春花間相混者亦有鄙䙝之語一二厠其中當是仇人<lb/>
無名子所為近有醉翁琴趣外篇凡六巻二百餘首所<lb/>
<pb n="KR4j0074_WYG_114-14a"/>
謂鄙䙝之語往往而是不止一二也前題東坡序八九<lb/>
語詞氣卑陋不類坡作益可以証詞之偽<hi>詞苑</hi>
宋子京為天聖中翰林以賦采侯中博學宏詞科第一<lb/>
有色映堋雲爛聲連羽月遲之句時呼為宋采侯每夕<lb/>
臨文必使麗姝燃雙椽燭即張子野所謂紅杏枝頭春<lb/>
意閙尚書也<hi>古今詞話</hi>
宋景文以餘力游戲為詞而風流閒雅超出意表<hi>李之儀</hi>
宋祁為學士一日遇内家車子數輛於繁臺不及避車<lb/>
<pb n="KR4j0074_WYG_114-14b"/>
中有搴簾者曰此小宋也祁驚訝不已為作鷓鴣天詞<lb/>
云畫轂雕輪狹路逢一聲腸斷繡簾中身無彩鳯雙飛<lb/>
翼心有靈犀一點通金作屋玉為籠車如流水馬如龍<lb/>
劉郎已恨蓬山逺更隔蓬山一萬重傳唱逹禁中仁宗<lb/>
聞之問第幾車子有内人自陳頃之宣學士赴宴從容<lb/>
語之祁惶懼仁宗曰蓬山不逺遂以内人賜之<hi>詞林海錯</hi>
侍讀劉原父守維揚宋景文赴夀春道出治下原父為<lb/>
具以待又為踏莎行詞以侑歡云蠟炬高高龍煙細細<lb/>
<pb n="KR4j0074_WYG_114-15a"/>
玉樓十二門初閉踈簾不捲水晶寒小屏半掩瑠璃翠<lb/>
桃葉新聲榴花美味南山賔客東山伎利名不肻放人<lb/>
閒忙中偷取工夫醉宋即席為浪淘沙近以别原父云<lb/>
少年不管流光如箭因循不覺韶華換到如今始惜月<lb/>
滿花滿酒滿扁舟欲觧垂楊岸尚同歡宴日斜歌闋将<lb/>
分散倚蘭橈望水逺天逺人逺南山賔客東山伎本白<lb/>
樂天詩<hi>能改齋漫錄</hi>
孫巨源於元豐間居翰苑與李端愿太尉往來尤數㑹<lb/>
<pb n="KR4j0074_WYG_114-15b"/>
一旦鎖院宣召者至其家則出數十輩蹤跡之得之於<lb/>
李氏時李新納妾能琵琶公飲不肻去而廹於宣命入<lb/>
院幾二鼓矣遂草三制罷復作長短句以記别恨樓頭<lb/>
尚有三通鼔何須抵死催人去上馬苦匆匆琵琶曲未<lb/>
終回頭凝望處那更廉纖雨謾道玉為堂玉堂今夜長<lb/>
遲明遣以示李<hi>黄昇</hi>
孫洙詞多為晏幾道所奪<hi>萟林學山</hi>
慶厯中開封府與棘寺同日獄空仁宗宫中宴集宣晏<lb/>
<pb n="KR4j0074_WYG_114-16a"/>
幾道作鷓鴣天以歌之得㫖受賞大意先賦昇平之盛<lb/>
又見祥瑞之徴而末句略近之極為得體所傳朝來又<lb/>
奏圜扉静十様宫眉捧夀觴句是也亦以誌一時之治<lb/>
化云<hi>古今詞話</hi>
晏叔原樂府寓以詩人句法精壮頓挫能動揺人心合<lb/>
者高唐洛神之流下者亦不減桃葉團扇云<hi>黄庭堅</hi>
叔原不蹈襲人語風度閒雅自是一家如舞低楊栁樓<lb/>
心月歌盡桃花扇底風乃知此人必不生於三家村中<lb/>
<pb n="KR4j0074_WYG_114-16b"/>
者<hi>晁補之</hi>
伊川聞誦叔原詞夢魂慣得無拘檢又踏楊花過謝橋<lb/>
笑曰鬼語也意頗賞之<hi>程叔徹</hi>
叔原詞在諸名勝中獨可追逼花間高處或過之<hi>陳質齋</hi>
石曼卿真宗朝學士生平遺落世事死後有見之者曰<lb/>
我今為仙主芙蓉城其捫蝨庵長短句少有流傳者<hi>古今</hi>
<hi>仙鑑</hi>
曼卿通守胊山遣人以泥封桃李核彈之巖谷間嗣後<lb/>
<pb n="KR4j0074_WYG_114-17a"/>
花開滿山又嘗攜伎石室中鳴絃為氷車鐵馬之聲後<lb/>
黨竹谿為詞以弔之云鐵馬氷車斷遺響林花石室自<lb/>
春風芙蓉城闕五雲中<hi>堯山堂外紀</hi>
李長吉歌天若有情天亦老人以為竒絶無對石曼卿<lb/>
對以詞曰月如無恨月長圎足為勍敵<hi>温叟詩話</hi>
梅聖俞有蘇幕遮咏草詞云露堤平煙墅杳亂碧萋萋<lb/>
雨後江天曉獨有庾郎年最少窣地青袍嫩色宜相照<lb/>
接長亭迷逺道堪怨王孫不記歸期早落盡棃花春又<lb/>
<pb n="KR4j0074_WYG_114-17b"/>
了滿地殘陽翠色和煙老與六一詞咏草一首同妙<hi>古今</hi>
<hi>詞話</hi>
吕士隆知宣州好笞妓適杭妓到喜之一日欲笞宣妓<lb/>
妓曰不敢辭但恐杭妓不安士隆宥之梅聖俞為詞曰<lb/>
莫打鴨打鴨驚鴛鴦鴛鴦新向池中浴不比孤洲老鴰<lb/>
鶬若増一句即謝秋孃也<hi>温叟詩話</hi>
輟耕録載梅聖俞禽言四章云泥滑滑苦竹岡雨瀟瀟<lb/>
馬上郎馬蹄凌兢雨又急此鳥為君應斷腸婆餅焦兒<lb/>
<pb n="KR4j0074_WYG_114-18a"/>
不食爾父向何之爾母山頭化為石山頭化石可奈何<lb/>
遂作微禽啼不息提壺蘆沽美酒風為賔樹為友山花<lb/>
撩亂目前開勸爾今朝千萬夀不如歸去春山云暮萬<lb/>
木兮參天蜀道兮何處人言有翼可高飛安用空啼向<lb/>
春樹此與文與可題竹十字令俱長短句金元人皆有<lb/>
和詞而不可以被之管絃者也<hi>古今詞話</hi>
司馬温公詞云漁舟容易入深山仙家日日閒綺牕紗<lb/>
幌映朱顔相逢醉夢間松露冷海霞斑匆匆整棹還落<lb/>
<pb n="KR4j0074_WYG_114-18b"/>
花寂寂水潺潺重尋此路難盖阮郎歸本意也<hi>古今詞話</hi>
王荆公築草堂於半山引八功徳水作小港其上疉石<lb/>
作橋為集句填菩薩蠻云數間茅屋閒臨水窄衫短㡌<lb/>
垂楊裏花是去年紅吹開一夜風梢梢新月偃午睡醒<lb/>
来晚何物冣關情黄鸝三兩聲後黄豫章戲效其體云<lb/>
半煙半雨谿橋畔漁翁醉著無人喚踈嬾意何長春風<lb/>
花草香江山如有待此意陶潜觧問我去何之君行即<lb/>
自知<hi>能改齋漫録</hi>
<pb n="KR4j0074_WYG_114-19a"/>
金陵懐古諸公寄調桂枝香者三十餘家惟王介甫為<lb/>
絶唱東坡見之歎曰此老乃野狐精也其詞云登臨送<lb/>
目正故國晚秋天氣初肅千里澄江似練翠峰如簇征<lb/>
帆去棹殘陽裏背西風酒旗斜矗綵舟雲淡星河鷺起<lb/>
圖畫難足念自昔豪華競逐歎門外樓頭悲恨相續千<lb/>
古憑高對此漫嗟榮辱六朝舊事随流水但寒煙衰草<lb/>
凝緑至今商女時時猶唱後庭遺曲<hi>古今詞話</hi>
介甫弟和甫名安禮有瀟湘逢故人慢云引多少夢魂<lb/>
<pb n="KR4j0074_WYG_114-19b"/>
歸結洞庭煙棹漁蓑弟平甫名安國有減字朩蘭花云<lb/>
月破黄昏簾裏餘香馬上聞子雱字元澤有心疾妻獨<lb/>
居小樓事佛介甫憐而嫁之雱作眼兒媚詞有相思只<lb/>
在丁香枝上豆蔻梢頭之句更有倦尋芳云恨被榆錢<lb/>
買斷兩睂長鬭皆人所不能及<hi>古今詞話</hi>
元豐初韓丞相縝以樞宻院都承㫖使北将行劇飲通<lb/>
夕作樂府詞留别愛妾翌日神宗已密知之忽中批歩<lb/>
軍司遣兵馬搬家追送之縝初莫測久之知自樂府發<lb/>
<pb n="KR4j0074_WYG_114-20a"/>
也縝之詞由此盛傳於天下<hi>石林詩話</hi>
韓縝有愛姬能詞韓奉使時姬作蝶戀花送之云香作<lb/>
風光濃著露正恁雙栖又遣分飛去密訴東君應不許<lb/>
淚波一灑奴衷素神宗知之遣使送行劉貢父贈以詩<lb/>
巻耳幸容留婉孌皇華何啻有光輝莫測中㫖何自而<lb/>
出後乃知姬人别曲傳入内庭也韓亦有詞云鎖離愁<lb/>
連緜無際來時陌上初薫繡幃人念逺暗垂珠露泣送<lb/>
征輪長行長在眼更重重流水孤雲但望極樓高盡日<lb/>
<pb n="KR4j0074_WYG_114-20b"/>
目斷王孫消魂池塘别後曽行處緑妬輕裙恁時攜素<lb/>
手亂花飛絮裡緩歩香茵朱顔空自改向年年芳草長<lb/>
新徧緑野嬉游醉眼莫負青春此鳯簫吟咏芳草以留<lb/>
别與蘭陵王咏柳以敘别同意後人竟以芳草為調名<lb/>
則失鳯簫吟原唱意矣<hi>樂府紀聞</hi>
客謂張子野曰人咸目公為張三中謂公詞有心中事<lb/>
眼中淚意中人也子野曰何不謂之張三影客不喻子<lb/>
野曰雲破月來花弄影嬌柔嬾起簾壓捲花影柳徑無<lb/>
<pb n="KR4j0074_WYG_114-21a"/>
人墜絮輕無影此生平得意者<hi>樂府紀聞</hi>
子野詞才不足而情有餘<hi>李之儀</hi>
晏元獻尹京日辟張先為通判新納侍兒公甚屬意先<lb/>
能為詩詞公雅重之每張來令侍兒出侑觴往往歌子<lb/>
野所為之詞其後王夫人浸不容公即出之一日子野<lb/>
至公與之飲子野作碧牡丹云歩障搖紅綺曉月堕沉<lb/>
煙砌緩板香檀唱徹伊家新製怨入眉頭斂黛峰横翠<lb/>
芭蕉寒雨聲碎鏡華翳閒照孤鸞戲思量去時容易鈿<lb/>
<pb n="KR4j0074_WYG_114-21b"/>
盒瑤釵至今冷落輕棄望極藍橋但暮雲千里幾重山<lb/>
幾重水令營伎歌之至末句公憮然曰人生行樂耳何<lb/>
自苦如此亟命於宅庫支錢若干復取前所出侍兒既<lb/>
来夫人亦不復誰何也<hi>道山清話</hi>
子野於玉仙觀道中逢謝媚卿作謝池春慢云繚墻重<lb/>
院閒有流鶯到繡被掩餘寒畫閣明新曉朱檻連空闊<lb/>
飛絮無多少徑莎平池水渺日長風静花影閒相照塵<lb/>
香拂馬逢謝女城南道秀艷過施粉多媚生輕笑鬬色<lb/>
<pb n="KR4j0074_WYG_114-22a"/>
鮮衣薄碾玉雙蟬小歡難偶春過了琵琶流怨都入相<lb/>
思調一時傳唱幾徧<hi>古今詞話</hi>
宋景文過子野家将命者曰尚書欲見雲破月來花弄<lb/>
影郎中子野内應曰得非紅杏枝頭春意閙尚書耶<hi>古今</hi>
<hi>詞話</hi>
張先郎中能為詩及樂府至老不衰子瞻嘗贈以詩云<lb/>
詩人老去鶯鶯在公子歸来燕燕忙先和云愁似鰥魚<lb/>
知夜永嬾同蝴蝶為春忙為子瞻所賞然世俗多喜傳<lb/>
<pb n="KR4j0074_WYG_114-22b"/>
先樂府遂掩其詩聲識者皆以為恨<hi>石林詩話</hi>
本朝有兩張先皆字子野一則樞密副使遜之孫與歐<lb/>
陽文忠同在洛陽幕府其後文忠為作墓誌銘稱其志<lb/>
守端方臨事敢決者一與東坡先生游東坡推為前輩<lb/>
詩中所謂詩人老去鶯鶯在公子歸来燕燕忙能為樂<lb/>
府號張三影者<hi>王明清玉照新志</hi>
天聖間一時有兩張先者皆字子野俱進士其能詩夀<lb/>
考悉同一博山人號三影者一吳興人為都官郎中見<lb/>
<pb n="KR4j0074_WYG_114-23a"/>
齊東野語愚按紅杏枝頭春意閙尚書欲見雲破月来<lb/>
花弄影郎中将命之語人或疑之子野自謂何不謂之<lb/>
張三影如嬌柔嬾起簾壓捲花影柳徑無人墜絮輕無<lb/>
影并前句為三影豈博山人為之乎且吳興近杭子野<lb/>
至多為官伎作詞常與東坡作六客詞而年冣耄載在<lb/>
癸辛雜識不聞有兩人同號張三影者也<hi>胡應麟筆叢</hi>
張先以三影名者因其詞中有三影字故自譽也然以<lb/>
雲破月來花弄影為冣餘二影字不及<hi>詞統</hi>
<pb n="KR4j0074_WYG_114-23b"/>
吾昔自杭移高密與楊元素同舟而陳令舉張子野皆<lb/>
從余過李公擇於湖遂與劉孝叔俱至松江夜半月出<lb/>
置酒垂虹亭上子野年八十五以歌詞聞於天下作定<lb/>
風波令其略云見説賢人聚吳分試問也應傍有老人<lb/>
星座客歡甚有醉倒者此樂未嘗忘也今七年爾子野<lb/>
孝叔令舉皆為異物而松江橋亭今嵗七月九日海風<lb/>
駕潮平地丈餘蕩盡無復孑遺矣追思曩時真一夢耳<lb/>
<hi>蘇軾</hi>
<pb n="KR4j0074_WYG_114-24a"/>
吳興郡圃今有六客亭即公擇子瞻元素子野令舉孝<lb/>
叔時公擇守吳興也東坡又云余昔與張子野劉孝叔<lb/>
李公擇陳令舉楊元素㑹於吳興時子野作六客詞其<lb/>
卒章云見説賢人聚吳分試問也應傍有老人星凡十<lb/>
五年再過吳興而五人皆已亡矣時張仲謀與曹子方<lb/>
劉景文蘇伯固張秉道為座客仲謀請作後六客詞云<lb/>
月滿苕溪照野堂五星一老鬭光芒十五年間真夢裏<lb/>
何事長庚對月獨淒凉緑鬢蒼顔同一醉還是六人吟<lb/>
<pb n="KR4j0074_WYG_114-24b"/>
笑水雲鄉賔主談鋒誰得似看取曹劉今對兩蘇張<hi>苕溪</hi>
<hi>漁隐</hi>
子野耆卿齊名而時論有以子野為不及耆卿者然子<lb/>
野韻高是耆卿所乏處<hi>晁補之</hi>
子野詞勝乎情耆卿情勝乎詞情詞相稱少㳺一人而<lb/>
已<hi>蔡伯世</hi>
仁宗留思儒雅務本理道深斥浮豔虚薄之文初進士<lb/>
柳三變好為滛冶曲調傳播四方嘗有鶴冲天詞云忍<lb/>
<pb n="KR4j0074_WYG_114-25a"/>
把浮名換了淺斟低唱及臨軒放榜特落之曰此人風<lb/>
前月下好去淺斟低唱何要浮名且填詞去三變由此<lb/>
自稱奉㫖填詞景祐中方及第後改名永方得磨勘轉<lb/>
官其詞曰黄金榜上偶失龍頭望明代暫遺賢如何向<lb/>
未遂風雲便争教不恣狂蕩何須論得喪才子詞人自<lb/>
是白衣卿相煙花巷陌依約丹青屏幛幸有意中人堪<lb/>
尋訪且恁偎紅翠風流事平生暢青春都一晌忍把浮<lb/>
名換了淺斟低唱<hi>能改齋漫録</hi>
<pb n="KR4j0074_WYG_114-25b"/>
耆卿與孫相何為布衣交孫知杭門禁甚嚴耆卿欲見<lb/>
之不得作望海潮詞往詣名妓楚楚曰欲見孫恨無門<lb/>
路若因府㑹願啟朱脣歌之若問誰為此詞但説柳七<lb/>
中秋夜作楚楚宛轉歌之孫即席迎耆卿入座詞曰東<lb/>
南形勝三吳都㑹錢塘自古繁華煙柳畫橋風簾翠幕<lb/>
參差十萬人家雲樹遶堤沙怒濤捲霜雪天塹無涯市<lb/>
列珠璣户盈羅綺競豪奢重湖疉巘清佳有三秋桂子<lb/>
十里荷花羌笛弄晴菱歌泛夜嬉嬉釣叟蓮娃千騎擁<lb/>
<pb n="KR4j0074_WYG_114-26a"/>
高牙乗醉聽簫鼓吟賞煙霞異日圗将好景歸去鳯池<lb/>
誇<hi>詞苑</hi>
嘗見一西夏歸朝官云世間有井水飲處即能歌柳詞<lb/>
<hi>葉夢得</hi>
柳詞風格不高而音律諧緩詞意妥貼承平氣象形容<lb/>
曲盡尤工於羈旅行役<hi>陳質齋</hi>
人皆言柳耆卿詞俗然如霜風淒緊闗河冷落殘照當<lb/>
樓唐人佳處不過如此<hi>蘇軾</hi>
<pb n="KR4j0074_WYG_114-26b"/>
耆卿詞鋪敘展衍備足無餘較之花間所集韻終不勝<lb/>
<hi>李之儀</hi>
耆卿詞雖極工然多雜鄙語<hi>孫敦立</hi>
耆卿詞有教坊丁大使意<hi>劉克荘</hi>
景祐中柳永以登第兾進用適奏老人星現左右令永<lb/>
作醉蓬莱詞以獻曰漸亭皋葉下隴首雲飛素秋新霽<lb/>
華闕中天鎖蔥蔥佳氣嫩菊黄深拒霜紅淺近寳堦香<lb/>
砌玉宇無塵金風有露碧天如水正值昇平萬幾多暇<lb/>
<pb n="KR4j0074_WYG_114-27a"/>
　夜色澄鮮漏聲迢遞南極光中有老人呈瑞此際宸游<lb/>
　鳯輦何處度管絃聲脃太液波翻披香簾捲月明風細<lb/>
　仁宗見之不懌<hi>太平樂府</hi>
　宋無名氏睂峰碧詞云蹙損睂峰碧纖手還重執鎮日<lb/>
　相看未足時忍便使鴛鴦隻薄暮投村驛風雨愁通夕<lb/>
　牕外芭蕉牕裏人分明葉上心頭滴真州柳永少讀書<lb/>
　時遂以此詞題壁後悟作詞章法一妓向人道之永曰<lb/>
　某於此亦頗變化多方也然遂成屯田蹊徑<hi>古今詞話</hi>
<pb n="KR4j0074_WYG_114-27b"/>
　山抹微雲秦學士露花倒影柳屯田<hi>蘇軾</hi>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻一百十四<lb/>
</p>
<p>
</p>
  </div>
</body>
</text>
</TEI>
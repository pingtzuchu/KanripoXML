<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_007-1a"/>
　欽定四庫全書<lb/>
御選歴代詩餘巻七目錄<hi>四十二字</hi>
　　　浣溪沙<hi>下</hi>
　　　　范成大<hi>五首</hi>
　　　　陳三聘<hi>四首</hi>
　　　　黄公度<lb/>
　　　　張孝祥<hi>二首</hi>
　　　　程垓<hi>二首</hi>
<pb n="KR4j0074_WYG_007-1b"/>
　　　　朱熹<lb/>
　　　　洪适<lb/>
　　　　曹冠<lb/>
　　　　吳儆<hi>四首</hi>
　　　　管鑑<lb/>
　　　　陸游<lb/>
　　　　楊炎<lb/>
　　　　劉鎮<lb/>
<pb n="KR4j0074_WYG_007-2a"/>
　　　鄭域<lb/>
　　　韓淲<hi>二十首</hi>
　　　汪莘<lb/>
　　　方岳<lb/>
　　　楊澤民<lb/>
　　　吳文英<lb/>
　　　陳允平<hi>七首</hi>
　　　周密<hi>三首</hi>
<pb n="KR4j0074_WYG_007-2b"/>
　　　張炎<hi>二首</hi>
　　　石孝友<hi>四首</hi>
　　　張桂<lb/>
　　　張槃<lb/>
　　　楊彦齡<lb/>
　　　陳德武<lb/>
　　　薛夢桂<lb/>
　　　毛珝<lb/>
<pb n="KR4j0074_WYG_007-3a"/>
　　　趙君舉<lb/>
　　　江開<lb/>
　　　何夢桂<hi>二首</hi>
　　　李彭老<lb/>
　　　無名氏<lb/>
　　　李清照<hi>五首</hi>
　　　李氏<lb/>
　　　朱淑真<hi>二首</hi>
<pb n="KR4j0074_WYG_007-3b"/>
　　　珍娘<lb/>
　　　慕容嵓卿妻<lb/>
　　　劉仲尹<hi>三首</hi>
　　　趙可<hi>二首</hi>
　　　王磵<lb/>
　　　李獻能<lb/>
　　　趙孟頫<lb/>
　　　詹正<lb/>
<pb n="KR4j0074_WYG_007-4a"/>
　　　顔奎<lb/>
　　　宋褧<lb/>
　　　邵亨貞<lb/>
　　　劉基<hi>七首</hi>
　　　楊基<hi>五首</hi>
　　　湯公讓<lb/>
　　　張綖<lb/>
　　　于儒穎<lb/>
<pb n="KR4j0074_WYG_007-4b"/>
　　　施紹莘<hi>二首</hi>
　　　夏復<lb/>
　　　錢繼登<lb/>
　　　錢繼章<lb/>
　　　馮鼎位<hi>三首</hi>
　　　王鳳嫺<lb/>
　　　沈宜修<lb/>
　　　葉小紈<lb/>
<pb n="KR4j0074_WYG_007-5a"/>
　　　　葉小鸞<hi>三首</hi>
　　　　周蘭秀<lb/>
　　　前調<hi>又一體</hi>
　　　　南唐李煜<lb/>
　<lb/>
　<lb/>
　<lb/>
　<lb/>
<pb n="KR4j0074_WYG_007-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻七目錄<lb/>
<pb n="KR4j0074_WYG_007-6a"/>
　欽定四庫全書<lb/>
御選歴代詩餘巻七<hi>四十二字</hi>
　　　　　　　司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　浣溪沙<hi>下</hi>
　　　　浣溪沙<hi>燭下海棠二首</hi>　　　　　　　　　　　　范成大<lb/>
　傾坐東風百媚生萬紅無語笑逢迎照妝醒睡蠟煙輕<lb/>
　　綵蝀横斜春不夜絳霞濃淡月微明夢中重到錦官<lb/>
<pb n="KR4j0074_WYG_007-6b"/>
　城<lb/>
　　　　前調　　　　　　　　　　　　　　　　范成大<lb/>
　催下珠簾護綺叢花枝紅裏燭枝紅燭光花影夜葱蘢<lb/>
　　錦地繡天香霧裏珠星壁月綵雲中人間别有幾春<lb/>
　風<lb/>
　　　　前調<hi>新安驛席上留别</hi>　　　　　　　　　　　　范成大<lb/>
　送盡殘春更出遊風前蹤跡似沙鷗淺斟低唱小淹留<lb/>
　　月見西樓清夜醉雨添南浦綠波愁有人無計戀行<lb/>
<pb n="KR4j0074_WYG_007-7a"/>
舟<lb/>
　　前調<hi>元夕後三日</hi>　　　　　　　　范成大<lb/>
寶髻雙雙出綺叢妝光梅影各春風收燈時候却相逢<lb/>
　魚子牋中詞婉轉龍香撥上語玲瓏明朝車馬莫西<lb/>
東<lb/>
　　前調　　　　　　　　　　　范成大<lb/>
紅錦障泥杏葉韀解鞍呼渡憶當年馬驕不肯上航船<lb/>
　茅店竹籬開蔗市絳裙靑袂斸薑田臨平風物故依<lb/>
<pb n="KR4j0074_WYG_007-7b"/>
然<lb/>
　　前調　　　　　　　　　　　陳三聘<lb/>
酒力先從臉暈生粉妝新麗笑相迎曉寒髙䕶彩雲輕<lb/>
　不語似愁春力淺有情應恨燭花明更于何處覓傾<lb/>
城<lb/>
　　前調　　　　　　　　　　　陳三聘<lb/>
翠幕遮籠錦一叢樽前初見淺深紅淡雲和月影葱蘢<lb/>
　醉態只疑春睡裏啼妝愁聽雨聲中更燒銀燭醉東<lb/>
<pb n="KR4j0074_WYG_007-8a"/>
風<lb/>
　　前調　　　　　　　　　　　陳三聘<lb/>
不怕春寒更出遊蘭橈飛動却驚鷗煙光佳處輙遲留<lb/>
　屛曲未曽歌醉夢眉尖空只鎖閒愁從敎絲栁絆行<lb/>
舟<lb/>
　　前調　　　　　　　　　　　陳三聘<lb/>
㸃檢尊前花影叢于中偏占牡丹風等閒言語慣迎逢<lb/>
　扇影不揺珠的皪釵梁斜嚲玉玲瓏夢魂長向楚江<lb/>
<pb n="KR4j0074_WYG_007-8b"/>
東<lb/>
　　前調<hi>梅</hi>　　　　　　　　　　黄公度<lb/>
風送清香過短牆煙籠晩色近修篁夕陽樓外角聲長<lb/>
　欲去還留無限思輕勻淡抹不成妝一樽相對月生<lb/>
凉<lb/>
　　前調　　　　　　　　　　　張孝祥<lb/>
行盡瀟湘到洞庭楚天闊處數峰青旗梢不動晩風平<lb/>
　紅蓼一灣紋纈亂白魚雙尾玉刀明夜凉船影浸疎<lb/>
<pb n="KR4j0074_WYG_007-9a"/>
星<lb/>
　　前調<hi>瑞香</hi>　　　　　　　　　　張孝祥<lb/>
臘後春前别一般梅花枯淡水仙寒翠雲裘著紫霞冠<lb/>
　妙品只今推第一寶香原不自人間為君更酌小龍<lb/>
團<lb/>
　　前調　　　　　　　　　　　　程　垓<lb/>
薄日移隂午暑空一杯何事便潮紅扇紈揮盡却疎慵<lb/>
　早睡情懐冰枕外夜凉消息雨荷中不須留燭眩房<lb/>
<pb n="KR4j0074_WYG_007-9b"/>
櫳<lb/>
　　前調　　　　　　　　　　　　程　垓<lb/>
翠葆扶疎傍藥䦨亂飄緑沼滿書單清明時節又看看<lb/>
　小雨勒成春尾恨東風偏作夜來寒琴心老盡不須<lb/>
彈<lb/>
　　前調<hi>酴醿</hi>　　　　　　　　　　朱　熹<lb/>
壓架年來雪作堆珍叢也是近移栽肯令容易放春回<lb/>
　却恐隂晴無定數從敎紅白一時開多情蜂蝶早飛<lb/>
<pb n="KR4j0074_WYG_007-10a"/>
來<lb/>
　　前調<hi>餞范子芬</hi>　　　　　　　　　　洪　适<lb/>
整頓春衫欲跨鞍一杯相屬少開顔愁蛾不似舊時彎<lb/>
　未見兩星添栁宿忍教三疊唱陽關相思空望㑹稽<lb/>
山<lb/>
　　前調<hi>栁</hi>　　　　　　　　　　　曹　冠<lb/>
翠帶千條蘸碧流多情不解繫行舟章臺惜别恨悠悠<lb/>
　濕雨傷春睂黛斂倚風無力舞腰柔絲絲煙縷織離<lb/>
<pb n="KR4j0074_WYG_007-10b"/>
愁<lb/>
　　前調<hi>題星洲寺</hi>　　　　　　　　　　吳　儆<lb/>
十里青山泝碧流夕陽沙晚片帆秋重重煙樹出層樓<lb/>
　人去人來芳草渡鷗飛鷗没白蘋洲碧梧翠竹記曽<lb/>
遊<lb/>
　　前調　　　　　　　　　　　　吳　儆<lb/>
歙浦錢塘一水通閒雲如幙碧重重吳山應在碧雲東<lb/>
　無力海棠風淡蕩困眠宫栁日葱蘢眼前春色為誰<lb/>
<pb n="KR4j0074_WYG_007-11a"/>
濃<lb/>
　　前調<hi>題餘干傳舎</hi>　　　　　　　　　吳　儆<lb/>
畫楯朱闌繞碧山平湖徙倚水雲寛人家楊栁帶汀灣<lb/>
　目力巳随飛鳥盡機心還逐白鷗閒蕭蕭㣲雨晚來<lb/>
寒<lb/>
　　前調<hi>和鎮逺樓韻</hi>　　　　　　　　　吳　儆<lb/>
斜照波間濕嫩紅朱䦨翠袖倚輕風平山山色有無中<lb/>
　俛首微官真自縛髙飛逺舉羡冥鴻何時一艇大江<lb/>
<pb n="KR4j0074_WYG_007-11b"/>
東<lb/>
　　前調　　　　　　　　　　　　管　鑑<lb/>
十日狂風特地晴天工著意送行人負他桃李十分春<lb/>
　杜宇巳催歸思亂啼鶯休惹客愁新晩風溪路浄無<lb/>
塵<lb/>
　　前調　　　　　　　　　　　　陸　游<lb/>
謾向寒爐醉玉瓶喚君同賞小窗明夕陽吹角最關情<lb/>
　忙日苦多閒日少新愁常續舊愁生客中無伴怕君<lb/>
<pb n="KR4j0074_WYG_007-12a"/>
行<lb/>
　　前調　　　　　　　　　　　　楊　炎<lb/>
楊栁籠煙裊嫩黄桃花蘸水染紅香薄羅衫子日初長<lb/>
　飲盡東風三百盞醉來愁斷幾囬腸敎人獨自遣風<lb/>
光<lb/>
　　前調<hi>丁亥餞元宵</hi>　　　　　　　　　劉　鎮<lb/>
簾幕收燈斷續紅歌臺人散綵雲空夜寒歸路噤魚龍<lb/>
　宿醉未消花市月芳心已逐栁塘風丁寧鶯燕莫匆<lb/>
<pb n="KR4j0074_WYG_007-12b"/>
匆<lb/>
　　前調　　　　　　　　　　　　鄭　域<lb/>
酒薄愁濃睡不成夜長敧枕數殘更嫩寒時節過燒燈<lb/>
　已自孤鸞羞對鏡未能雙鳯怕聞笙莫教吹作别離<lb/>
聲<lb/>
　　前調<hi>夜飲中明小軒</hi>　　　　　　　　　韓　淲<lb/>
一曲青山映小池林疎人靜月明時相逢杯酒也相宜<lb/>
　醉眼不知春事少歡情猶得漏聲遲神仙何處夢魂<lb/>
<pb n="KR4j0074_WYG_007-13a"/>
飛<lb/>
　　前調　　　　　　　　　　　　韓　淲<lb/>
寶鴨香銷酒未醒錦衾春暖夢初驚鬢雲撩亂玉釵横<lb/>
　半怯夜寒褰繡幌尚餘嬌困剔銀燈粉㾗微褪臉霞<lb/>
生<lb/>
　　前調<hi>夜飲聴歌</hi>　　　　　　　　　　韓　淲<lb/>
小雨收晴作社寒月橋花院篆香殘杏腮桃臉黛睂彎<lb/>
　歌拂燕梁牽客恨醉臨鸞鏡怕人看良宵春夢遶屏<lb/>
<pb n="KR4j0074_WYG_007-13b"/>
山<lb/>
　　前調<hi>題美人書巻</hi>　　　　　　　　　韓　淲<lb/>
一曲霓裳舞未終玉釵垂額髻雲鬆夢回金殿月華東<lb/>
　燕子鶯兒情脈脈栁枝桃葉恨匆匆羅襟空惹御香<lb/>
濃<lb/>
　　前調　　　　　　　　　　　　韓　淲<lb/>
芍藥酴醿滿院春門前楊栁媚晴曛重簾雙燕語沉沉<lb/>
　花映緑嬌初日嬾葉棲紅小晚煙昏輕雷不覺送微<lb/>
<pb n="KR4j0074_WYG_007-14a"/>
隂<lb/>
　　前調　　　　　　　　　　　　韓　淲<lb/>
一曲西風醉木犀天香吹夢入瑶池釵横猶記未開枝<lb/>
　花重嬾舒紅笑臉葉稀輕拂翠顰睂酒醒殘月鴈聲<lb/>
遲<lb/>
　　前調　　　　　　　　　　　　韓　淲<lb/>
山氣吹雲寶月凉園林承露菊花黄吾生只合醉為鄉<lb/>
　悵望佳人因共賦分明佳節是重陽酒邊猶發少年<lb/>
<pb n="KR4j0074_WYG_007-14b"/>
狂<lb/>
　　前調　　　　　　　　　　　　韓　淲<lb/>
莫問星星鬢染霜一杯同看月昏黄放歌漁父濯滄浪<lb/>
　却憶手栽雙栁句真成雲漢抉天章蘇仙何在立蒼<lb/>
茫<lb/>
　　前調<hi>過盧申之</hi>　　　　　　　　　　韓　淲<lb/>
梅葉隂隂占晩春博山香燼玉嶙峋茶甌酒椀試濡脣<lb/>
　閒裏常愁無伴侣老來不是有情人牡丹天氣惜芳<lb/>
<pb n="KR4j0074_WYG_007-15a"/>
辰<lb/>
　　前調　　　　　　　　　　　　韓　淲<lb/>
買得船兒去下湖這些天氣近來無清和風裏緑隂初<lb/>
　酒不為渠閒放蕩詩應嫌我太麤疎酒徒詩社復何<lb/>
如<lb/>
　　前調　　　　　　　　　　　　韓　淲<lb/>
錦瑟瑶琴續斷絃璧堂初過牡丹天玉鈎斜壓小珠簾<lb/>
　睡鴨爐温吟散後雙鴛屏掩酒醒前一番春事怨啼<lb/>
<pb n="KR4j0074_WYG_007-15b"/>
鵑<lb/>
　　前調　　　　　　　　　　　　韓　淲<lb/>
春入疎絃調外聲雪雲初霽帶湖清屏温香軟綺窗深<lb/>
　山倚虛寒情澹澹水流輕淺韻泠泠斷魂醒處夢難<lb/>
憑<lb/>
　　前調<hi>十六夜</hi>　　　　　　　　　　韓　淲<lb/>
荆楚誰言鏡聽詞燭花影動畫簷低燒燈天氣醉為期<lb/>
　雨濕杏腮疑簌簌風迷栁眼半僛僛小山西路板橋<lb/>
<pb n="KR4j0074_WYG_007-16a"/>
西<lb/>
　　前調　　　　　　　　　　　韓　淲<lb/>
分付心情作上元不知投老在林泉誰將邨酒勸觥船<lb/>
　月影靜揺風栁外霜華寒浸雪梅邊醉敧烏帽忽醒<lb/>
然<lb/>
　　前調　　　　　　　　　　　韓　淲<lb/>
宋玉悲秋合反騷陶潛把菊任持醪山遥遥外水蕭蕭<lb/>
　夢不到時詩自在興難忘處恨全消香沉沉裏蕊飄<lb/>
<pb n="KR4j0074_WYG_007-16b"/>
飄<lb/>
　　前調<hi>沙溪小飲</hi>　　　　　　　　　韓　淲<lb/>
一抺青山拍岸溪麥雲將過笋初齊不知何處水流西<lb/>
　小閣路頭吾欲醉短篷船底客同攜酒邊華髮更題<lb/>
詩<lb/>
　　前調　　　　　　　　　　　韓　淲<lb/>
水遶孤邨客路賒一樓風雨角巾斜舉觴無復問煎茶<lb/>
　夜靜曲聲初噴竹酒深燭影細吹花明朝飛鷺起圓<lb/>
<pb n="KR4j0074_WYG_007-17a"/>
沙<lb/>
　　前調<hi>寄李叔謙</hi>　　　　　　　　　　韓　淲<lb/>
綵筆新題字字香鴈來時候燕空梁芙蓉無處著秋光<lb/>
　人逺山長言外意曲傳書恨醉時妝倩誰閒寄水雲<lb/>
鄉<lb/>
　　前調<hi>茉莉</hi>　　　　　　　　　　韓　淲<lb/>
滴滴瓊英發翠綃江梅標韻朩香嬌乍凉時候鴈聲遥<lb/>
　欲綰鬢絲妝未了半回身分曲初招霓裳依約夢魂<lb/>
<pb n="KR4j0074_WYG_007-17b"/>
飄<lb/>
　　前調<hi>小集澗亭</hi>　　　　　　　　　　韓　淲<lb/>
雨閣雲流小院秋半醺凉意不關愁一番相見一番休<lb/>
　淡竚乍持盃未淺嬾歌纔罷笑初收主賓無處著綢<lb/>
繆<lb/>
　　前調<hi>九日</hi>　　　　　　　　　　汪　莘<lb/>
青女催人兩鬢霜自篘白酒作重陽方壺老子莫淒凉<lb/>
　天地兩三蝴蜨夢古今多少菊花香只將破帽送秋<lb/>
<pb n="KR4j0074_WYG_007-18a"/>
光<lb/>
　　前調<hi>趙閣學餉蝤蛑酒春螺</hi>　　　　　　　方　岳<lb/>
半殻含潮帶靨香雙螯嚼雪迸臍黄蘆花洲渚夜來霜<lb/>
　短棹秋江清到底長頭春甕醉為鄉風流不枉與詩<lb/>
嘗<lb/>
　　前調<hi>水仙</hi>　　　　　　　　　　楊澤民<lb/>
仙子何年下太空凌波微歩笑芙蓉水風殘月助惺忪<lb/>
　礬弟梅兄都在眼銀臺金琖正當胸為伊一醉酒顔<lb/>
<pb n="KR4j0074_WYG_007-18b"/>
紅<lb/>
　　前調　　　　　　　　　　　　吳文英<lb/>
曲角深簾隱洞房正嫌玉骨易愁黄好花偏占一秋香<lb/>
　夜氣清時初傍枕曉光分處未開牎可憐人似月中<lb/>
霜<lb/>
　　前調　　　　　　　　　　　　陳允平<lb/>
自别蕭郎錦帳寒鳳樓日日望平安杏花枝上露纔乾<lb/>
　睂皺但嫌鈿翠墮臂銷惟覺釧金寛薄情楊栁殢征<lb/>
<pb n="KR4j0074_WYG_007-19a"/>
鞍<lb/>
　　前調　　　　　　　　　　　陳允平<lb/>
一枕華胥夢不成碧筩香潤玉醪傾日長花影過池亭<lb/>
　雪藕臂寒鸚較怯採菱歌發鷺頻驚白蘋洲上雨初<lb/>
晴<lb/>
　　前調　　　　　　　　　　　陳允平<lb/>
鬬鴨䦨干燕子飛一堤春水漾晴暉女郎何處踏青歸<lb/>
　生色鞵兒銷鳳穩碧羅衫子唾花微後期應待牡丹<lb/>
<pb n="KR4j0074_WYG_007-19b"/>
時<lb/>
　　前調　　　　　　　　　　　陳允平<lb/>
六幅蒲㠶曉渡平一江星斗漸西傾離家纔是兩三程<lb/>
　酒外野花如喚客樹頭春鳥自呼名五雲深處錦官<lb/>
城<lb/>
　　前調　　　　　　　　　　　陳允平<lb/>
柳底征鞍花底車兩行香淚濕紅襦别來鶯燕已春餘<lb/>
　梳洗樓臺愁獨倚笙歌庭院醉誰扶捲簾閒看玉蟾<lb/>
<pb n="KR4j0074_WYG_007-20a"/>
蜍<lb/>
　　前調　　　　　　　　　　　　陳允平<lb/>
十二珠簾繡帶垂柳煙迷暗楚江涯自攜玉笛凭丹梯<lb/>
　寫恨鸞箋凝粉淚踏青鴛韤濺金泥落紅深處乳鶯<lb/>
啼<lb/>
　　前調　　　　　　　　　　　　陳允平<lb/>
睡起瞢騰小篆香素紈輕度玉肌凉竹深荷净少炎光<lb/>
　雨過亂蟬嘶古柳日斜雙鷺立閒塘更將心事自商<lb/>
<pb n="KR4j0074_WYG_007-20b"/>
量<lb/>
　　前調<hi>擬梅川</hi>　　　　　　　　　　周　密<lb/>
蠶已三眠柳二眠雙竿初起畫秋千鶯櫳風響十三絃<lb/>
　魚素不傳新信息鸞膠難續好姻緣薄情明月幾番<lb/>
圓<lb/>
　　前調　　　　　　　　　　　　周　密<lb/>
不下珠簾怕燕嗔旋移芳檻引流鶯春光却又早中分<lb/>
　杏火無煙燃緑暗棃雲有雪冷清明冶遊天氣冶遊<lb/>
<pb n="KR4j0074_WYG_007-21a"/>
心<lb/>
　　前調　　　　　　　　　　　　周　密<lb/>
絲雨籠煙織曉晴睡餘春酒未全醒翠鈿輕脱隱香㾗<lb/>
　生怕柳緜縈舞蝶戲抛梅彈打流鶯最難消遣是殘<lb/>
春<lb/>
　　前調<hi>墨水仙</hi>　　　　　　　　　　張　炎<lb/>
昨夜藍田採玉游向陽瑶草帶花收如今風雨不須愁<lb/>
　零露依稀傾鑿落碎瓊重疊綴搔頭白雲黄鶴思悠<lb/>
<pb n="KR4j0074_WYG_007-21b"/>
悠<lb/>
　　前調<hi>蘭</hi>　　　　　　　　　　　張　炎<lb/>
半面妝凝鏡裏春同心帶舞掌中身因沾弱水褪精神<lb/>
　冷豔喜尋梅共笑枯香羞與佩同紉湘皋猶有未歸<lb/>
人<lb/>
　　前調　　　　　　　　　　　　石孝友<lb/>
柳岸梅溪春又生風枝斜裊雪枝横空牽歸興惹離情<lb/>
　灰盡寸心猶自熱淚承雙睫不能晴夢雲樓隔豫章<lb/>
<pb n="KR4j0074_WYG_007-22a"/>
城<lb/>
　　前調　　　　　　　　　　　石孝友<lb/>
迎客西來送客行堆堆歴歴短長亭殢人殘酒不能醒<lb/>
　煙染暮山浮紫翠霜凋秋葉滿丹青憑誰圖寫入銀<lb/>
屏<lb/>
　　前調　　　　　　　　　　　石孝友<lb/>
幾曲屏山數幅波鴈聲斜帶夕陽過卸帆聊醉菊花坡<lb/>
　旅枕夢魂歸路逺秋江風𦂳夜寒多薄情還解憶人<lb/>
<pb n="KR4j0074_WYG_007-22b"/>
麼<lb/>
　　前調　　　　　　　　　　　石孝友<lb/>
宿醉離愁慢髻鬟緑箋紅豆憶前歡錦江春水寄書難<lb/>
　紅袖時籠金鴨暖小樓吹徹玉笙寒為誰和淚倚䦨<lb/>
干<lb/>
　　前調　　　　　　　　　　　張　桂<lb/>
雨壓楊花路半乾蜂遺花粉在䦨干牡丹開盡正春寒<lb/>
　嬾品么絃金鴈並痩驚雙釧玉魚寛新愁不放翠睂<lb/>
<pb n="KR4j0074_WYG_007-23a"/>
閒<lb/>
　　前調　　　　　　　　　　　　張　槃<lb/>
習習輕風破海棠秋千移影上迴廊晝長蝴蜨為誰忙<lb/>
　度柳早鶯分暖緑過花小燕帶春香滿庭芳草又斜<lb/>
陽<lb/>
　　前調<hi>武進㕔壁</hi>　　　　　　　　　　楊彥齡<lb/>
倦客東歸得自由西風江上泛扁舟夜寒霜月素光流<lb/>
　想得故人千里外醉吟應上謝家樓不多天氣近中<lb/>
<pb n="KR4j0074_WYG_007-23b"/>
秋<lb/>
　　前調　　　　　　　　　　　　陳德武<lb/>
月落桐梢杜宇啼雪埋芳樹鷓鴣飛夜䦨分作送春詩<lb/>
　山上安山經幾歲口中添口又何時相思一曲訴伊<lb/>
誰<lb/>
　　前調　　　　　　　　　　　　薛夢桂<lb/>
柳映踈簾花映門春光一半幾銷魂新詩未了枕先温<lb/>
　燕子説來千萬恨海棠開到二三分小牎銀燭又黄<lb/>
<pb n="KR4j0074_WYG_007-24a"/>
昏<lb/>
　　前調<hi>桂</hi>　　　　　　　　　　　毛　珝<lb/>
綠玉枝頭一粟黄碧紗帳裏夢魂香曉風和月歩新凉<lb/>
　吟倚畫䦨懷李賀笑持玉斧問吳剛素娥不嫁為誰<lb/>
妝<lb/>
　　前調　　　　　　　　　　　　趙君舉<lb/>
疎䕃揺揺趂岸移驚鷗㸃㸃過帆飛船分水打嫩沙回<lb/>
　斷夢不知人去處巻簾還有燕來時日斜風𦂳轉灣<lb/>
<pb n="KR4j0074_WYG_007-24b"/>
西<lb/>
　　前調　　　　　　　　　　　　江　開<lb/>
手撚花枝憶小蘋綠窗空鎖舊時春滿樓飛絮一筝塵<lb/>
　素約未傳雙燕語新愁還入賣花聲十分春事倩行<lb/>
雲<lb/>
　　前調<hi>寄劉緫管</hi>　　　　　　　　　　何夢桂<lb/>
細柳連營緑䕃重暖風旗影颺蛇龍晝閒吟思入千峰<lb/>
　紫綬金牌人緑鬢繡韀絲轡馬青騘㑹將三箭取侯<lb/>
<pb n="KR4j0074_WYG_007-25a"/>
封<lb/>
　　前調<hi>用前韻并簡二千户</hi>　　　　　　　　何夢桂<lb/>
金紫山前山萬重山髙雲密下蒼龍春來好雨徧三峰<lb/>
　芳草郊原眠繭犢垂楊營壘繫花驄趨歸行有紫泥<lb/>
封<lb/>
　　前調　　　　　　　　　　　　李彭老<lb/>
玉雪庭心夜色空移花小檻鬬春紅輕衫短帽醉歌重<lb/>
　彩扇舊題煙雨外玉簫新譜燕鶯中䦨干到處是春<lb/>
<pb n="KR4j0074_WYG_007-25b"/>
風<lb/>
　　前調<hi>𤓰陂題壁</hi>　　　　　　　　　　無名氏<lb/>
剪碎香羅裛淚痕鷓鴣聲斷不堪聞馬嘶人去近黄昏<lb/>
　整整斜斜楊柳陌疎疎密密杏花邨一番風月更銷<lb/>
魂<lb/>
　　前調　　　　　　　　　　<hi>宋媛</hi>李清照<lb/>
淡蕩春光寒食天玉爐沉水裊殘煙夢回山枕隱花鈿<lb/>
　海燕未來人鬭草江梅已過柳生緜黄昏疎雨濕秋<lb/>
<pb n="KR4j0074_WYG_007-26a"/>
千<lb/>
　　前調　　　　　　　　　　　李清照<lb/>
繡幕芙蓉一笑開斜偎寶鴨襯香腮眼波才動被人猜<lb/>
　一面風情深有韻半牋嬌恨寄幽懷月移花影約重<lb/>
來<lb/>
　　前調　　　　　　　　　　　李清照<lb/>
樓上晴天碧四垂樓前芳草接天涯傷心莫上最高梯<lb/>
　新笋已成堂下竹落花都入燕巢泥忍聴林表杜鵑<lb/>
<pb n="KR4j0074_WYG_007-26b"/>
啼<lb/>
　　前調　　　　　　　　　　　李清照<lb/>
髻子傷春嬾更梳晩風庭院落梅初淡雲來徃月疎疎<lb/>
　玉鴨熏爐閒瑞腦朱櫻斗帳掩流蘇通犀還解辟寒<lb/>
無<lb/>
　　前調　　　　　　　　　　　李清照<lb/>
小院閒窗春色深重簾未捲影沉沉倚樓無語理瑶琴<lb/>
　逺岫出雲催薄暮細風吹雨弄輕隂棃花欲謝恐難<lb/>
<pb n="KR4j0074_WYG_007-27a"/>
禁<lb/>
　　前調　　　　　　　　　　<hi>宋媛</hi>李　氏<lb/>
無力薔薇帶雨低多情蝴蝶趂花飛流水飄香乳燕啼<lb/>
　南浦魂銷春不管東陽衣減鏡先知小樓今夜月依<lb/>
依<lb/>
　　前調　　　　　　　　　　<hi>宋媛</hi>朱淑真<lb/>
露井夭桃吐絳英春衣初試薄羅輕風和煙煖燕巢成<lb/>
　滿院深簾閒不捲曲房朱户悶長扄惱人光景又清<lb/>
<pb n="KR4j0074_WYG_007-27b"/>
明<lb/>
　　前調　　　　　　　　　　　　朱淑真<lb/>
卸下金釵一樣嬌背燈初解繡裙腰衾寒枕冷夜香消<lb/>
　深院不關春寂寂落花和雨夜迢迢恨情和夢更無<lb/>
聊<lb/>
　　前調　　　　　　　　　　<hi>宋媛</hi>珍　娘<lb/>
溪霧溪煙溪景新溶溶春水净無塵碧琉璃厎浸春雲<lb/>
　風颺游絲垂蝶翅雨飄飛絮濕鶯脣桃花片片送殘<lb/>
<pb n="KR4j0074_WYG_007-28a"/>
春<lb/>
　　前調　　　　　　　　　慕容嵓卿妻<lb/>
滿目江山憶舊游汀花汀草弄春柔長亭檥住木蘭舟<lb/>
　好夢易随流水去芳心猶逐䁱雲愁行人莫上望京<lb/>
樓<lb/>
　　前調　　　　　　　　　　　劉仲尹<lb/>
繡館人人倦踏青粉垣深處簸錢聲賣花門巷綠隂輕<lb/>
　簾幙風柔飛燕燕池塘花暖語鶯鶯有誰知道一春<lb/>
<pb n="KR4j0074_WYG_007-28b"/>
情<lb/>
　　前調　　　　　　　　　　　劉仲尹<lb/>
貼體宫羅試袷衣冰藍嬌淺染東池春風一把痩腰支<lb/>
　戲鏤寶鈿呈翡翠笑拈金剪下酴醿最宜京兆畫新<lb/>
睂<lb/>
　　前調　　　　　　　　　　　劉仲尹<lb/>
萬疊春山一寸心章臺西去柳陰陰藍橋特為好花尋<lb/>
　别後魚封煙漲闊夢迴鸞翼海雲深情知頓著有如<lb/>
<pb n="KR4j0074_WYG_007-29a"/>
今<lb/>
　　前調　　　　　　　　　　　　趙　可<lb/>
火冷熏爐香漸消更䦨撥火更重燒愁心心字兩俱焦<lb/>
　半世清狂無限事一牕風月可憐宵殘燈花落夢無<lb/>
聊<lb/>
　　前調　　　　　　　　　　　　趙　可<lb/>
擡轉爐熏自換香錦衾收拾却遮藏二年塵暗小鴛鴦<lb/>
　落木蕭蕭風似雨疎櫺皎皎月如霜此時此夜最淒<lb/>
<pb n="KR4j0074_WYG_007-29b"/>
凉<lb/>
　　前調<hi>夢中作</hi>　　　　　　　　　　王　磵<lb/>
林樾人家急暮砧夕陽人影入江深倚䦨疎快北風襟<lb/>
　雨自青山明處黒雲從白鳥去邊陰幾多秋思亂鄉<lb/>
心<lb/>
　　前調　　　　　　　　　　　　李獻能<lb/>
垂柳陰陰水拍堤欲窮逺目望還迷平蕪盡處暮天低<lb/>
　萬里中原猶北顧十年長路却西歸倚樓懷抱有誰<lb/>
<pb n="KR4j0074_WYG_007-30a"/>
知<lb/>
　　前調<hi>贈歌者</hi>　　　　　　　　　　趙孟頫<lb/>
滿捧金巵低唱詞樽前再拜索新詩老夫慚愧鬢成絲<lb/>
　羅袖染將新竹翠粉香須上小梅枝相逢不似少年<lb/>
時<lb/>
　　前調<hi>贈粉兒</hi>　　　　　　　　　　詹　正<lb/>
淡淡青山兩㸃春嬌羞一㸃口兒櫻一梭兒玉一緺雲<lb/>
　白藕香中見西子玉梅花下遇文君不曽真箇也銷<lb/>
<pb n="KR4j0074_WYG_007-30b"/>
魂<lb/>
　　前調　　　　　　　　　　　　顔　奎<lb/>
夢泊游絲晝影移水沉香宛紫煙微玉笙纔過畫樓西<lb/>
　天上人間花事近鏡中翠壓兩山低又成春過感鶯<lb/>
啼<lb/>
　　前調<hi>崑山州城西小寺</hi>　　　　　　　　宋　褧<lb/>
落日吳江駐畫橈招提佳處暫逍遥海風吹面酒全消<lb/>
　曲沼芙蓉秋的的小山叢桂晩蕭蕭幾時容我夜吹<lb/>
<pb n="KR4j0074_WYG_007-31a"/>
簫<lb/>
　　前調　　　　　　　　　　　邵亨貞<lb/>
西子湖頭三月天半篙新漲栁如煙十年不上斷橋船<lb/>
　百媚燕姬紅錦瑟五花宛馬紫絲鞭年年春色暗相<lb/>
牽<lb/>
　　前調　　　　　　　　　　　劉　基<lb/>
半畞荒園自看鋤雨中時復擷新蔬不須彈鋏嘆無魚<lb/>
　早息機心勞役少嬾聞世事徃來疎清風明月緫贏<lb/>
<pb n="KR4j0074_WYG_007-31b"/>
餘<lb/>
　　前調　　　　　　　　　　　劉　基<lb/>
絳幘雞人紫綺裘彤墀欲報五更籌不勝嬌冶立清秋<lb/>
　日影却穿雲氣入虹光猶帶露華流三千紅粉緫凝<lb/>
眸<lb/>
　　前調　　　　　　　　　　　劉　基<lb/>
細草垂楊邨巷幽白沙素石引溪流青苔磯上有扁舟<lb/>
　門外好山開罨畫屋頭新月學簾鈎窗風一榻似清<lb/>
<pb n="KR4j0074_WYG_007-32a"/>
秋<lb/>
　　前調　　　　　　　　　　　劉　基<lb/>
花壓䦨干春晝長碧樓紅樹倚斜陽入門惟覺一庭香<lb/>
　絶壁過雲開錦繡冰絲彈月夢清凉鸞歌鳳舞斷人<lb/>
腸<lb/>
　　前調　　　　　　　　　　　劉　基<lb/>
語燕鳴鳩白晝長黄蜂紫蝶草花香滄江依舊遶斜陽<lb/>
　泛水浮萍随處滿舞風輕絮霎時狂清和院宇麥秋<lb/>
<pb n="KR4j0074_WYG_007-32b"/>
凉<lb/>
　　前調　　　　　　　　　　　劉　基<lb/>
雲壓斜曛照樹黄風生水榭綠陰凉渴蛙得雨鬧池塘<lb/>
　紅燄射人榴火炫靑絲匝地柳條長捲簾明月滿迴<lb/>
廊<lb/>
　　前調　　　　　　　　　　　劉　基<lb/>
可怪西園朩槿花强將孤艷鬭輕霞不知門外夕陽斜<lb/>
　應有斷魂随蛺蝶豈無幽恨寄寒鴉那堪横被緑苔<lb/>
<pb n="KR4j0074_WYG_007-33a"/>
遮<lb/>
　　前調<hi>初夏</hi>　　　　　　　　　楊　基<lb/>
幾巻斜封出舊窠藕絲柔梗上新荷衣裳輕薄試單羅<lb/>
　煙淡淡中青草合雨絲絲裏緑陰多園林佳處是清<lb/>
和<lb/>
　　前調<hi>上已</hi>　　　　　　　　　楊　基<lb/>
軟翠冠兒簇海棠砑羅衫子繡丁香閒來水上踏青陽<lb/>
　風暖有人能作伴日長無事可思量水流花落任匆<lb/>
<pb n="KR4j0074_WYG_007-33b"/>
忙<lb/>
　　前調　　　　　　　　　　　楊　基<lb/>
小院迴廊曲更深一重楊柳一重陰夜長人靜漏沉沉<lb/>
　雪白梨花千瓣玉雨黄梅子萬丸金清和天氣夏初<lb/>
臨<lb/>
　　前調<hi>花朝</hi>　　　　　　　　　楊　基<lb/>
鸞股先尋鬬草釵鳳頭新繡踏青鞵衣裳宫樣不須裁<lb/>
　軟玉鏤成鸚鵡架泥金鐫就牡丹牌明朝相約㸔花<lb/>
<pb n="KR4j0074_WYG_007-34a"/>
來<lb/>
　　前調<hi>寒食</hi>　　　　　　　　　楊　基<lb/>
暖雨香雲百五天玉纖銀甲十三絃笑移羅幙上紅船<lb/>
　照水再簪珠絡索背人重貼翠團圎安排花裏蹴秋<lb/>
千<lb/>
　　前調　　　　　　　　　　　湯公讓<lb/>
燕壘雛空日正長一川殘雨映斜陽鸕鷀晒翅滿魚梁<lb/>
　榴葉擁花當北户竹根抽笋出東牆小庭孤坐嬾衣<lb/>
<pb n="KR4j0074_WYG_007-34b"/>
裳<lb/>
　　前調　　　　　　　　　　　張　綖<lb/>
風攪花陰舞扇羅疎簾清簟鬬湘波隔牆誰唱竹枝歌<lb/>
　寶鼎裊雲秋意嫩玉簫吹月夜凉多今年新鴈信如<lb/>
何<lb/>
　　前調　　　　　　　　　　　于儒穎<lb/>
一片心情眼底柔倦容疎態越風流未經惆悵不知愁<lb/>
　鴛譜怪來鍼線減工夫强半為梳頭日西初見下妝<lb/>
<pb n="KR4j0074_WYG_007-35a"/>
樓<lb/>
　　前調　　　　　　　　　　　施紹莘<lb/>
杜若芳洲淡淡煙一番花信又經年燕悲春盡亦呢喃<lb/>
　燭影揺紅裁密信綺琴翻曲記竒縁惱人心性脱綿<lb/>
天<lb/>
　　前調　　　　　　　　　　　施紹莘<lb/>
手掲簾衣漾曉風小釭餘燦畫屛中有人羞倩拾鞵弓<lb/>
　睂學蛾妝黄嫩㸃鬢偷鴉潤緑新籠耐人瞧覷面微<lb/>
<pb n="KR4j0074_WYG_007-35b"/>
紅<lb/>
　　前調　　　　　　　　　　　夏　復<lb/>
柳色深深聽曉鶯玉䦨愁倚夢分明閒花斜落小釵横<lb/>
　蝴蝶前生原夜合楊花身後作浮萍東風輕薄誤多<lb/>
情<lb/>
　　前調　　　　　　　　　　　錢繼登<lb/>
蟬避濃炎靜未譁東隣伊軋繰絲車豆棚瓜架野人家<lb/>
　翠莢嫩堪浮茗氣黄雞肥欲待薑芽閒搔短髪日西<lb/>
<pb n="KR4j0074_WYG_007-36a"/>
斜<lb/>
　　前調　　　　　　　　　　　錢繼章<lb/>
春盡園林褪鬧紅陰陰靜緑意從容鬚睂俱碧住山翁<lb/>
　花捲半堦通履舄柳開一面出簾櫳管人閒事是東<lb/>
風<lb/>
　　前調<hi>客歸見柳花作</hi>　　　　　　　　馮鼎位<lb/>
𣺌𣺌煙雲古道斜長亭遥望短亭賖東風何事苦相遮<lb/>
　記得江梅纔入夢却看楊柳近飛花不知春色在誰<lb/>
<pb n="KR4j0074_WYG_007-36b"/>
家<lb/>
　　前調　　　　　　　　　　　馮鼎位<lb/>
輕暖輕寒日易斜半山半水路方賖春深無影倩誰遮<lb/>
　客路蕭蕭無好夢故園日日想開花去年雙燕已還<lb/>
家<lb/>
　　前調　　　　　　　　　　　馮鼎位<lb/>
緑滿池塘春漸輕惱人天氣過清明腰肢痩損轉娉婷<lb/>
　喚雨喚晴鳩不歇無拘無束夢難憑閒愁畢竟幾時<lb/>
<pb n="KR4j0074_WYG_007-37a"/>
停<lb/>
　　前調<hi>郊行</hi>　　　　　　　　<hi>明媛</hi>王鳳<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
曲徑新篁野草香随風閃閃蝶衣忙柳緜飛堕㸃衣裳<lb/>
　人在景中憐日永燕翻波面舞春長小橋古渡半斜<lb/>
陽<lb/>
　　前調　　　　　　　　　　<hi>明媛</hi>沈宜修<lb/>
淡薄輕隂拾翠天細腰柔似栁飛緜吹簫閒向畫屏前<lb/>
　詩句半緣芳草斷鳥啼多為杏花妍夜寒紅露濕秋<lb/>
<pb n="KR4j0074_WYG_007-37b"/>
千<lb/>
　　前調<hi>新月</hi>　　　　　　　　<hi>明媛</hi>葉小紈<lb/>
纖影黄昏到小樓弱雲扶住柳梢頭捲簾依約見簾鈎<lb/>
　妝鏡試開微露匣蛾睂學畫半含愁清光先自映波<lb/>
流<lb/>
　　前調　　　　　　　　　　<hi>明媛</hi>葉小鸞<lb/>
幾日東風倚畫樓碧天青靄半空浮韶光多半杏梢頭<lb/>
　垂柳有情憐夕照飛花無計郤春愁但憑天氣困人<lb/>
<pb n="KR4j0074_WYG_007-38a"/>
休<lb/>
　　前調　　　　　　　　　　　　葉小鸞<lb/>
竹徑煙迷薜茘牆好風揺曳弄垂楊無情啼鳥向人忙<lb/>
　一曲瑶琴消午夢半爐沉水爇春香倚䦨無語又斜<lb/>
陽<lb/>
　　前調<hi>初夏</hi>　　　　　　　　　　葉小鸞<lb/>
香到酴醿送晩凉荇風輕約薄羅裳曲欄凭徧思偏長<lb/>
　自是幽情慵捲幌不關春色惱人腸誤他雙燕未歸<lb/>
<pb n="KR4j0074_WYG_007-38b"/>
梁<lb/>
　　前調　　　　　　　　　　<hi>明媛</hi>周蘭秀<lb/>
雨過梧桐萬緑平模糊山色逐雲行飄飄鶯羽傍風迎<lb/>
　茉莉小庭香落袂夢餘蕉影倚牎横隔樓何處度簫<lb/>
聲<lb/>
　　前調<hi>又一體</hi>　　　　　　　　　南唐李煜<lb/>
紅日已髙三丈透金爐次第添香獸紅錦地衣随歩皺<lb/>
　佳人舞㸃金釵溜酒惡時拈花蕊齅别殿遥聞簫鼔<lb/>
<pb n="KR4j0074_WYG_007-39a"/>
　奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0074_WYG_007-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_117-1a"/>
　欽定四庫全書<lb/>
御選歴代詩餘巻一百十七<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刊<lb/>
　　　詞話<hi>南宋一</hi>
　光堯當内修外攘之際尤以文徳服逺至於宸章睿藻<lb/>
　日星昭垂者非一紹興二十八年将郊祀有司以太常<lb/>
　樂章篇序失次文義弗協請遵真宗仁宗朝故事親製<lb/>
<pb n="KR4j0074_WYG_117-1b"/>
　祭享樂章詔従之自郊社宗廟䓁共十有四章肆筆而<lb/>
　成睿思雅正宸文典贍所謂大哉王言也至於一時閒<lb/>
　適寓景而作則有漁父詞十五章又清新簡逺備騷雅<lb/>
　之體其詞有曰薄晚煙林澹翠微江邉秋月已明輝縱<lb/>
　逺柁適天機水底閒雲片段飛又曰青草開時已過船<lb/>
　錦鱗躍處浪痕圎竹葉酒栁花氊有意沙鷗伴我眠又<lb/>
　曰水涵微影澹虗眀小笠輕蓑未要晴明鏡裏縠紋生<lb/>
　白鷺飛来空外聲詞不能盡載觀此數篇雖古之騷人<lb/>
<pb n="KR4j0074_WYG_117-2a"/>
詞客老於江湖擅名一時者不能企及<hi>廖瑩中江行雜録</hi>
慈寜殿賞牡丹時椒房受冊三殿極歡髙宗洞逹音律<lb/>
自製曲賜名舞楊花停觴命小臣賦詞令内人歌之以<lb/>
玉卮侑酒為夀左右皆呼萬嵗詞云牡丹半坼初經雨<lb/>
雕檻翠幕朝陽嬌困倚風臺榭遶羣芳洗煙凝露向清<lb/>
曉步瑶池月裏霓裳輕笑淡拂宫黄淺擬飛燕新妆楊<lb/>
栁啼鴉晝永正秋千亭館風絮池塘三十六宫簮豔粉<lb/>
濃香慈寜玉殿慶清賞占東君誰比花王良夜髙燭熒<lb/>
<pb n="KR4j0074_WYG_117-2b"/>
煌影裏留住年光此康伯可樂府所載髙宗又嘗使御<lb/>
前畫工寫曽海野喜容帶牡丹一枝命吕本中作賛云<lb/>
一枝國豔兩鬢東風髙宗大喜<hi>貴耳録</hi>
紹興中禁中避暑多御復古選徳䓁殿及翠寒堂納凉<lb/>
長松修竹濃翠蔽日層巒竒岫靜窈縈深寒瀑飛空下<lb/>
注大池可十畝池中紅白菡萏萬柄盖園丁以瓦盎別<lb/>
種分列水底時易新者庶㡬美觀又置茉莉素馨建蘭<lb/>
麝香藤朱槿玉桂紅蕉闍婆薝蔔䓁南花數百盆於廣<lb/>
<pb n="KR4j0074_WYG_117-3a"/>
庭鼔以風輪清芬滿殿御榻兩旁各設金盤數十架氷<lb/>
雪如山紗㕑前後皆懸挂伽蘭木真蠟龍涎等香珠百<lb/>
餘蔗漿金盌珍果玉壺初不知人間有塵暑也洪景盧<lb/>
學士嘗賜對於翠寒堂當三伏中戰栗不可久立髙宗<lb/>
問故遣中貴人以北綾半臂賜之則境界可想見矣景<lb/>
盧作詞紀恩而出<hi>周宻嵗時記</hi>
隆興元年五月三日晚胡銓侍上於内殿之祕閣䝉賜<lb/>
金鳯牋就所御玉管筆并龍腦墨鳯咮研又賜以花籐<lb/>
<pb n="KR4j0074_WYG_117-3b"/>
席命銓視草畢喚内侍司㕑滿頭花備酒上御玉荷杯<lb/>
銓用金鴨杯令潘妃唱賀新郎蘭香執玉荷杯上自注<lb/>
酒賜銓曰賀新郎者朕自賀得卿也酌以玉荷杯者示<lb/>
朕飲食與卿同器也銓再拜謝賀新郎詞中有所謂相<lb/>
見了又重午上曰今重午不數日矣詞中又有湘江舊<lb/>
俗之句上曰卿流落海島二十餘年得不為屈原之葬<lb/>
魚腹者皆天地祖宗之靈留卿以輔朕也銓流涕上亦<lb/>
黯然俄而遷坐進入寳羮洗盞更酌上命潘妃執玉荷<lb/>
<pb n="KR4j0074_WYG_117-4a"/>
杯唱萬年歡此詞乃仁廟所製上飲訖親唱一曲名喜<lb/>
遷鶯且謂銓曰朕每在宫中不妄作歌祗侍太上宴時<lb/>
有旨令唱始作之今夕與卿相㑹朕意甚歡故作此樂<lb/>
卿耳又曰昨朕苦嗽故聲音稍澀卿勿嫌銓奏曰太上<lb/>
退閒陛下御宇正當勉力恢復然此孝養亦宜時有上<lb/>
曰卿真忠臣也漢之汲黯唐之魏徵亦不過是上又問<lb/>
銓在海南時所作詩文銓一一奏對時漏已四下上又<lb/>
凭闌四望頃之天竺鐘聲已動御苑已鴉噪矣<hi>澹庵老人玉音</hi>
<pb n="KR4j0074_WYG_117-4b"/>
<hi>問答</hi>
乾道三年三月初十日上遣使至徳夀宫奏知太上連<lb/>
日天氣甚好欲一二日間恭請車駕幸聚景園看花取<lb/>
自聖意選定一日太上云傳語官家備見聖孝春和景<lb/>
眀正可游豫但出去祗為看花今本宫後園亦有㡬株<lb/>
好花不若来日請官家過来閒看遂遣提舉官同到南<lb/>
内奏過遵依訖次日進早膳後車駕與皇后太子過宫<lb/>
起居二殿訖先至燦錦亭進茶宣召知閣門并兩府以<lb/>
<pb n="KR4j0074_WYG_117-5a"/>
下六員侍宴同至後苑看花兩廊並是小内侍及幕士<lb/>
全效西湖鋪放珠翠花朶翫具疋帛及花籃閙竿市食<lb/>
等許従内人闗撲次至毬場看小内侍抛綵毬蹴秋千<lb/>
又至射㕔看百戯依例宣賜回至清妍亭看荼䕷就登<lb/>
御舟遶堤閒㳺亦有小舟數十隻供應雜藝嘌唱鼓板<lb/>
蔬菓與湖中一般太上倚䦨閒看適有雙燕掠水飛過<lb/>
傳旨令曽覿製詞遂進阮郎歸云栁隂庭院占風光呢<lb/>
喃春晝長碧波新漲小池塘雙雙蹴水忙萍散漫絮悠<lb/>
<pb n="KR4j0074_WYG_117-5b"/>
颺輕盈體態狂為憐流去落紅香銜将歸畫梁既登舟<lb/>
知閣張掄進栁梢青云栁色初勻餘寒似水纎雨如塵<lb/>
一陣東風縠紋微皺碧沼鱗鱗仙娥花月精神奏鳯管<lb/>
鸞絃鬬新萬嵗聲中九霞杯内長醉芳春曽覿和進云<lb/>
桃靨紅匀梨腮粉薄鴛徑無塵鳯閣凌虚龍池澄碧芳<lb/>
意鱗鱗清時酒聖花神看内苑風光又新一部仙韶九<lb/>
重鸞仗天上長春各有宣賜次至靜樂堂看牡丹進酒<lb/>
三盞太后邀太皇官家同到劉婉容奉華堂聼摘阮奏<lb/>
<pb n="KR4j0074_WYG_117-6a"/>
曲罷婉容進茶訖遂奏太后云近教得二女童瓊華緑<lb/>
華並能琴阮下棊寫字畫竹背誦古文欲得就納於官<lb/>
家遂令各呈技藝併進自製阮譜三十曲太后遂宣賜<lb/>
婉容宣和殿玉軸沉香槽三峽流泉正阮一面白玉九<lb/>
芝道冠北珠緣領道氅銀三百兩絹三百疋㑹子一百<lb/>
萬貫是日三殿並醉酉牌還内自此官家知聖意不欲<lb/>
頻出勞人遂奏知命修内司於北内後苑建造冷泉堂<lb/>
疊巧石為飛来峯開展大池引注湖水景物並如西湖<lb/>
<pb n="KR4j0074_WYG_117-6b"/>
其西又建大樓取蘓軾詩句名曰聚逺並是上御名恭<lb/>
書又御製堂記太上賦詩令上恭和刻石是嵗翰苑進<lb/>
端午帖子云聚逺樓前面面風冷泉堂下水溶溶人間<lb/>
炎熱何由到正是瑶臺第一重又曰飛来峯下水泉清<lb/>
臺沼經營不日成境趣自超塵世外何湏方士覔蓬瀛<lb/>
皆紀實也<hi>乾淳起居注</hi>
淳熙六年春車駕迎太上太后㳺聚景園乗步輦至瑶<lb/>
津西軒都管劉景進新製泛蘭舟曲各賜銀絹是嵗太<lb/>
<pb n="KR4j0074_WYG_117-7a"/>
上聖夀七十有三上親捧玉酒船進太上酒斟酒入船<lb/>
則船中人物花草俱動太上飲盡又至錦壁賞花有牡<lb/>
丹十餘叢各有牙牌金字為記又另採數千朶插水精<lb/>
玻璃天青汝窰金瓶中太上前又獨設沉香桌列白玉<lb/>
碾花商尊髙三尺徑一尺三寸上插照殿紅十五枝随<lb/>
駕各官皆賜兩面翠葉滴金牡丹御書扇沉香為柄知<lb/>
閣張掄進壺中天一闋云洞天深處賞嬌紅輕玉髙張<lb/>
雲幕國豔天香相競秀瓊蕊清光如昨露洗妖妍風傳<lb/>
<pb n="KR4j0074_WYG_117-7b"/>
馥郁雲雨巫山約春濃似酒五雲臺榭樓閣聖代治㝎<lb/>
功成一塵不動四境無鳴柝屢有豐年天助順基業増<lb/>
隆山岳兩世眀君千秋萬嵗永享昇平樂東皇呈瑞更<lb/>
無一片花落<hi>西湖志餘</hi>
淳熙八年元日上坐紫宸殿引見訖即率皇后皇太子<lb/>
太子妃至徳夀宫行朝賀禮是嵗太上聖夀七十有五<lb/>
欲再行慶夀禮太上不許至是乃宻進黄金酒器二千<lb/>
兩上侍太上於欏朩堂香閣内說話宣押棊待詔并小<lb/>
<pb n="KR4j0074_WYG_117-8a"/>
說孫竒等十四人下棊兩局各賜銀絹訖官家恭請太<lb/>
上太后来日就南内排當初二日進早膳訖遣太子到<lb/>
宫恭請官家親至殿門拱迎親扶太上降輦至損齋進<lb/>
茶次至清燕殿閒看書畫翫器約午時初後苑供進酥<lb/>
酒十色熬煑午正三刻就凌虛排當進酒三盞至萼緑<lb/>
華堂看梅上進銀三萬兩㑹子十萬貫太上云此無用<lb/>
錢䖏不須得上再三奏請止受三分之一未初雪大下<lb/>
正是臘前太上官家大喜云今年正欠些雪可謂及時<lb/>
<pb n="KR4j0074_WYG_117-8b"/>
太上云雪却甚好但恐長安有貧者上奏云已令有司<lb/>
比去年倍數支散矣太上亦命提舉官於本宫支撥官<lb/>
㑹照朝廷數目發下臨安府支散貧民一次又移至眀<lb/>
逺樓張燈進酒莭使呉琚進喜雪水龍吟詞云紫皇髙<lb/>
宴仙臺雙成戯撃璚苞碎何人為把銀河水翦甲兵都<lb/>
洗玉様乾坤八荒同色了無塵翳喜氷消太液暖融鳷<lb/>
鵲端門曉班初退聖主憂民深意轉鴻鈞滿天和氣太<lb/>
平有象三宫二聖萬年千嵗雙玉杯深五雲樓迥不妨<lb/>
<pb n="KR4j0074_WYG_117-9a"/>
頻醉細看来不是飛花片片是豐年瑞太上大喜賜鍍<lb/>
金酒器二百兩細色段疋復古殿香羔兒酒䓁太后命<lb/>
本宫歌板色歌此曲進酒太上盡醉一更後宣轎兒入<lb/>
便門上親扶上輦還宫<hi>乾淳起居注</hi>
淳熙九年八月十五日駕過徳夀宫起居太上留坐至<lb/>
樂堂進早膳畢命小内侍進綵竿垂釣上皇曰今日中<lb/>
秋天氣甚清夜間必有好月色可少留看月上恭領聖<lb/>
旨索車兒同過射㕔觀御馬院使臣打毬進市食看水<lb/>
<pb n="KR4j0074_WYG_117-9b"/>
傀儡晚宴香逺堂堂東有萬嵗橋長六丈餘並用呉璘<lb/>
進到玉石甃成四畔雕鏤欄檻瑩徹可愛橋中心作四<lb/>
面亭用白欏朩盖造極為雅潔大池十餘畝皆是千葉<lb/>
白蓮凡御榻御屏酒具香匳器用並用水精南岸列女<lb/>
童五十人奏清樂北岸芙蓉閣一帶並是教坊近二百<lb/>
人待月初上簫韶齊舉縹緲相應如在霄漢既入座樂<lb/>
少止太上召劉貴妃令獨吹白玉笙霓裳中序上自起<lb/>
執玉杯奉兩殿酒并以壘金嵌寳注椀杯盤䓁物賜貴<lb/>
<pb n="KR4j0074_WYG_117-10a"/>
妃侍宴官開府曽覿恭進壺中天慢一首云素飇颺碧<lb/>
看天衢稳送一輪眀月翠水瀛壺人不到比似世間秋<lb/>
別玉手瑶笙一時同色小按霓裳疊天津橋上有人偷<lb/>
記新闋當日誰幻銀橋阿瞞兒戯一笑成癡絶肯信羣<lb/>
仙髙宴處移下水精宫闕雲海塵清山河影滿桂冷吹<lb/>
香雪何勞玉斧金甌千古無缺上皇大喜曰從来月詞<lb/>
不曽用金甌事可謂新竒賜金束帶紫畨羅水晶注盌<lb/>
一副上亦賜寳盞古香至一更五㸃還内是夜隔江西<lb/>
<pb n="KR4j0074_WYG_117-10b"/>
興亦聞天樂之聲<hi>乾淳起居注</hi>
淳熙十年八月十八日上詣徳夀宫恭請兩殿往浙江<lb/>
亭觀潮進早膳訖御輦及内人車馬並出候潮門先是<lb/>
命修内司於浙江亭兩旁㧓縛蓆屋五十間至是並用<lb/>
綵纈幕帟得旨從駕百官各賜酒食並免侍班從便觀<lb/>
看先是澉浦金山都統司水軍五千人抵江下至是又<lb/>
命殿司新刺防江水軍臨安府水軍並行閱試軍船擺<lb/>
布西興龍山兩岸近千隻管軍官於江面分布五陣乗<lb/>
<pb n="KR4j0074_WYG_117-11a"/>
騎弄旗標鎗舞刀如履平地㸃放五色煙砲滿江及煙<lb/>
收砲息則諸船盡蔵不見一隻奉旨自管軍官以下並<lb/>
行支犒一次自龍山以下貴邸豪民綵幕凡二十餘里<lb/>
車馬軿闐㡬無行路西興一帶亦皆㧓縛幕次綵繡照<lb/>
江有如鋪錦市井水人弄潮兒䓁凡百餘人皆手持十<lb/>
幅綵旗踏浪爭雄直至海門迎潮又有踏混木水傀儡<lb/>
水百戯撮弄等各呈技藝並有支賜太上喜見顔色曰<lb/>
錢塘形勝東南所無上起奏曰錢塘江潮亦天下所無<lb/>
<pb n="KR4j0074_WYG_117-11b"/>
有也太上宣諭侍宴官令各賦酹江月一曲至晚進呈<lb/>
太上以呉琚為第一其詞云玉虹遥挂望青山隠隠一<lb/>
眉如抹忽覺天風吹海立好似春霆初發白馬凌空瓊<lb/>
鼇駕水日夜朝天闕飛龍舞鳯鬱蔥環拱呉越此景天<lb/>
下應無東南形勝偉觀真竒絶好是呉兒飛彩幟蹴起<lb/>
一江秋雪黄屋天臨水犀雲擁看擊中流楫晚来波靜<lb/>
海門飛上眀月兩宫並有宣賜至月上還内<hi>乾淳起居注</hi>
紹興間洪景盧在臨安試詞科三塲畢與數友同過抱<lb/>
<pb n="KR4j0074_WYG_117-12a"/>
劒街孫氏妓樓夜月如晝正憑闌撫几兩燭結花燦若<lb/>
連珠孫氏黠慧白坐中客曰今夕桂魄皎潔燭花呈祥<lb/>
諸君較藝蘭省髙掇無疑請各賦一詞為他日佳話座<lb/>
中有何自眀即操筆作浣溪沙詞云草草杯盤訪玉人<lb/>
燈花呈喜座添春邀郎覔句要清新黛淺波嬌情脈脈<lb/>
雲輕栁弱意真真從今風月属閒人衆傳觀歎賞恨其<lb/>
末句失意景盧作臨江仙詞云綺席留歡歡正洽髙樓<lb/>
佳氣重重釵頭小篆燭花紅直須将喜事来報主人公<lb/>
<pb n="KR4j0074_WYG_117-12b"/>
桂月十分春正半廣寒宫殿匆匆姮娥相對曲䦨東雲<lb/>
梯知不逺平步躡東風孫滿酌一觥勸洪曰此瑞殆為<lb/>
君設也必髙中矣已而景盧果奏名賜第<hi>詞苑</hi>
淳熙間御舟過斷橋見酒肆屏風上有風入松詞云一<lb/>
春常費買花錢日日醉湖邉玉騘慣識西湖路驕嘶過<lb/>
沽酒樓前紅杏香中歌舞緑楊影裏秋千暖風十里麗<lb/>
人天花壓鬢雲偏畫船載得春歸去餘情付湖水湖煙<lb/>
眀日重扶殘醉来尋陌上花鈿髙宗稱賞良久宣問何<lb/>
<pb n="KR4j0074_WYG_117-13a"/>
人所作乃太學生俞國寳也重扶殘醉原詞作重攜殘<lb/>
酒髙宗笑曰此句不免寒酸氣因改為扶殘醉即日予<lb/>
釋褐<hi>中興詞話</hi>
趙鼎中興名相而詞章婉媚不減花間其㸃絳脣云夢<lb/>
回鴛帳餘香嫩更無人問一枕江南恨醉桃源云青春<lb/>
不與花為主花正開時春暮只有一尊芳醑留得青春<lb/>
住較花間更饒情思<hi>古今詞話</hi>
忠簡丁未九月南渡泊真州作滿江紅詞最佳其詞曰<lb/>
<pb n="KR4j0074_WYG_117-13b"/>
慘結秋隂西風送絲絲雨濕凝望眼征鴻㡬字暮投沙<lb/>
磧欲問鄉闗何處是水雲浩蕩連南北但修眉一抹有<lb/>
無中遥山色江上路天涯客腸已斷頭應白空搔首興<lb/>
歎暮年離隔欲待忘憂除是酒奈酒行有盡愁無極便<lb/>
挽将江水入尊罍澆胸臆<hi>百琲眀珠</hi>
韓蘄王生長兵間未嘗知書晚嵗忽若有悟能作字及<lb/>
小詞一日至香林園蘓仲虎尚書方宴客王径造之賓<lb/>
主歡甚盡醉而歸明日王餉以羊羔且手書二詞遺之<lb/>
<pb n="KR4j0074_WYG_117-14a"/>
其臨江仙云冬日青山瀟灑靜春来山暖花濃少年衰<lb/>
老與花同世間名利客富貴與窮通榮華不是長生藥<lb/>
清閒不是死門風勸君識取主人公單方只一味盡在<lb/>
不言中其南鄉子云人有㡬多般富貴榮華總是閒自<lb/>
古英雄都是夢為官寳玉妻兒宿業纒年事已衰殘鬚<lb/>
鬢蒼蒼骨髓乾不道山林多好處貪歡只恐癡迷悞了<lb/>
賢<hi>西湖志餘</hi>
岳侯忠孝人也其小重山詞夢想舊山悲凉悱惻之至<lb/>
<pb n="KR4j0074_WYG_117-14b"/>
詞云昨夜寒蛩不住鳴驚回千里夢巳三更起来獨自<lb/>
遶階行人悄悄簾外月朧眀白首為功名故山松菊老<lb/>
阻歸程欲将心事付瑶箏知音少絃斷有誰聼<hi>古今詞話</hi>
武穆賀講和赦表云莫守金石之約難充谿壑之求故<lb/>
作詞云欲将心事付瑶箏知音少絃斷有誰聼盖指和<lb/>
議之非也又作滿江紅忠憤可見其不欲䓁閒白了少<lb/>
年頭足以眀其心事<hi>話腴</hi>
劉子翬晦庵之師以承務郎通判興化軍辭歸隠武夷<lb/>
<pb n="KR4j0074_WYG_117-15a"/>
山有九日驀山溪詞云浮烟冷雨此日還重九秋去又<lb/>
秋来但黄花年年依舊平䑓戯馬蕪處問英雄茅舎小<lb/>
竹籬疎兀坐空搔首客来何有草草三杯酒一醉萬縁<lb/>
空休貪他金印如斗病翁老矣誰共賦歸歟芟隴麥網<lb/>
溪魚未落他人後<hi>屏山集</hi>
張材甫南渡故老及見太平之盛者集中多應制詞如<lb/>
蝶戀花朝中措霜天曉角傑作也<hi>蓮社詞選</hi>
曽海野東都故老及見中興之盛嘗侍宴上苑進阮郎<lb/>
<pb n="KR4j0074_WYG_117-15b"/>
歸詠燕栁梢青詠栁一時推重其奉使舊京作上西平<lb/>
重到臨安作感皇恩感慨淋漓甚得大體人所不及也<lb/>
<hi>花庵詞客</hi>
葉少藴妙齡詞甚婉麗晚嵗落其華而實之能於簡淡<lb/>
中時出雄傑合處不減東坡<hi>闗注</hi>
葉夢得九月望日與客習射西園病不能射因作水調<lb/>
歌頭以寄意云霜降碧天淨秋事促西風寒聲隠地初<lb/>
聼中夜入梧桐起瞰髙城四頋寥落闗河千里一醉與<lb/>
<pb n="KR4j0074_WYG_117-16a"/>
君同疊鼓閙清曉飛騎引琱弓嵗将晚客爭笑問衰翁<lb/>
平生豪氣安在走馬為誰雄何似當筵虎士揮手絃聲<lb/>
響處雙鴈落遥空老矣真堪惜回首望雲中<hi>詞苑</hi>
陳去非詞雖不多語意超絶可摩坡仙之壘<hi>黄昇</hi>
張叔夏云去非臨江仙一闋真是自然而然其詞云憶<lb/>
昔午橋橋上飲坐中多是豪英長溝流月去無聲杏花<lb/>
疎影裏吹笛到天眀二十餘年成一夢此身雖在堪驚<lb/>
閒登小閣眺新晴古今多少事漁唱起三更清婉竒麗<lb/>
<pb n="KR4j0074_WYG_117-16b"/>
集中惟此最優<hi>胡仔</hi>
朱希真東都名士天資曠逸有神仙風致西江月二首<lb/>
可以警世之役役於非望之福者<hi>花庵詞客</hi>
希真賦月詞插天翠栁被何人推上一輪眀月賦梅詞<lb/>
横枝消痩一如無但空裏疎花數㸃詞意竒絶似不食<lb/>
煙火人語<hi>張正夫</hi>
康伯可有聲樂府凡中興以来粉飾治具及慈寜歸養<lb/>
兩宫歡集必假其應制嘗於上元節進瑞鶴仙云瑞煙<lb/>
<pb n="KR4j0074_WYG_117-17a"/>
浮禁苑正絳闕春回新正方半氷輪桂華滿溢花衢歌<lb/>
市芙蓉開徧龍樓兩觀見銀燭星毬光爛捲珠簾盡日<lb/>
笙歌盛集寳釵金釧堪羡綺羅叢裏蘭麝香中正宜游<lb/>
翫風柔夜暖花影亂笑聲喧閙蛾兒滿路成團打塊簇<lb/>
著冠兒鬬轉喜皇都舊日風光太平再見髙宗覽之極<lb/>
稱賞風柔夜暖以下數語賜金甚厚<hi>黄昇</hi>
伯可詞如栁耆卿音律甚協未免時有俗語<hi>沈伯時</hi>
康與之長安懐古訴衷情云阿房廢阯漢荒丘狐兔又<lb/>
<pb n="KR4j0074_WYG_117-17b"/>
羣㳺豪華盡成春夢留下古今愁君莫上古原頭淚難<lb/>
收夕陽西下塞鴈南来渭水東流如此等詞居然不俗<lb/>
今有晏叔原亦不得獨擅<hi>王性之</hi>
康伯可人痩也比梅花痩㡬分與李清照簾捲西風人<lb/>
比黄花痩同妙<hi>王世貞</hi>
左與言筞名之後入錢唐幕府時樂籍有名姝張芸女<lb/>
名濃者色藝妙天下與言甚眷之如盈盈秋水澹澹春<lb/>
山及帷雲翦水滴粉搓酥之句皆為濃而作當時都人<lb/>
<pb n="KR4j0074_WYG_117-18a"/>
有曉風殘月栁三變摘粉搓酥左與言之對其人物風<lb/>
流可以想見俶擾之後濃委身於立勲大将家易姓章<lb/>
疏封大國紹興中左因覔官赴闕下暇日行天竺兩峯<lb/>
間忽逢車輿甚盛中一麗人褰簾頋左而顰曰如今若<lb/>
把菱花照猶恐相逢是夢中視之乃濃也與言醒然有<lb/>
悟即拂衣東渡為浮屠<hi>王仲言</hi>
楊補之有贈妓周三五詞調寄明月棹孤舟云寳髻雙<lb/>
垂烟縷縷年紀小未周三五壓衆精神出羣標格偏向<lb/>
<pb n="KR4j0074_WYG_117-18b"/>
衆中翹楚記得譙門初見處禁不定亂紅飛去掌托鞵<lb/>
兒肩拖裙子悔不做閒男女補之在髙宗朝累徵不起<lb/>
自號清夷長者而詞之豔如此<hi>古今詞話</hi>
阮閎休贈宜春官妓趙佛奴寄調洞仙歌云趙家姊妹<lb/>
合在昭陽殿因甚人間有飛燕見伊厎盡道獨歩江南<lb/>
便江北也何曽慣見憐伊情性好不解嗔人長帶桃花<lb/>
笑時臉向尊前酒厎見了須歸似恁地能得㡬回細看<lb/>
待不眨眼兒看著伊将眨眼工夫看伊㡬徧按閎休建<lb/>
<pb n="KR4j0074_WYG_117-19a"/>
炎初知袁州即致仕寓居宜春著詩話總龜而詞復排<lb/>
奡協律如此然已為元曲開山矣<hi>宜春遺事</hi>
張孝祥紫微雅詞湯衡稱其平昔未嘗著稿筆酣興健<lb/>
頃刻即成却無一字無来䖏一日在建康留守席上作<lb/>
六州歌頭張魏公讀之罷席而入<hi>朝野遺記</hi>
曽慥曽惇故相之孫皆以詞章擅名而端伯編樂府雅<lb/>
詞尤有功詞學其咏梅調笑令云清友羣芳右萬槁紛<lb/>
披兹獨秀天寒月薄黄昏後縞袂亭亭招手故山千里<lb/>
<pb n="KR4j0074_WYG_117-19b"/>
迷雲岫借問如今安否<hi>古今詞話</hi>
朱新仲南渡後待制填詞嘗雪中至西湖看梅作㸃絳<lb/>
唇詞云流水泠泠斷橋横路梅枝亞雪花飛下渾似江<lb/>
南畫白璧青錢欲買春無價歸来也風吹平野一㸃香<lb/>
随馬西湖咏梅者多矣而不為琱琢自然大雅首推此<lb/>
詞<hi>詞苑</hi>
趙師俠詞章摹寫風景體状物態俱極精巧初不知其<lb/>
得之之易也其坦菴集中有謁金門詞云沙畔路記得<lb/>
<pb n="KR4j0074_WYG_117-20a"/>
舊時行處藹藹疎烟迷逺樹野航横不渡竹裏疎梅花<lb/>
吐照眼一川鷗鷺家在清江江上住水流愁不去師俠<lb/>
燕王徳昭七世孫<hi>尹先之</hi>
淳熙間宗室趙彦端字徳荘者賦西湖詞有波厎夕陽<lb/>
紅濕句為孝宗所賞曰我家裏人也㑹作此䓁語<hi>古今詞話</hi>
太學服膺齋上舎鄭文秀州人其妻寄以憶秦娥云花<lb/>
深深一鈎羅韤行花隂行花隂閒将栁帶試結同心日<lb/>
邉消息空沉沉畫眉樓上愁登臨愁登臨海棠開後望<lb/>
<pb n="KR4j0074_WYG_117-20b"/>
到如今此詞為同舎所見一時傳播酒樓妓館皆歌之<lb/>
<hi>古杭雜記</hi>
紹興戊辰信州鉛山驛壁有題玉樓春詞不著姓氏今<lb/>
載於此東風楊栁門前路畢竟雕鞍留不住柔情勝似<lb/>
嶺頭雲別淚多於花上雨青樓畫幕無重數聼得樓邉<lb/>
車馬去若将眉黛染情深直到丹青難畫處<hi>能改齋漫録</hi>
胡銓以上書論王倫秦檜謫吉陽軍又貶新州張棣曰<lb/>
銓何故未過海銓偶為詞云欲駕巾車歸去有豺狼當<lb/>
<pb n="KR4j0074_WYG_117-21a"/>
轍棣即迎檜意奏銓怨望於是送南海編管流落㡬二<lb/>
十年愁狖飢蛟濤潏波詭有非人世所堪者夀皇即位<lb/>
首復官即日召對留侍經筵楊萬里稱其騷詞抉天之<lb/>
幽泄神之庾靈均以来一人而已<hi>宋名臣言行録</hi>
張元幹以送胡銓及寄李綱詞坐罪皆金縷曲也元幹<lb/>
以此得名其送銓詞云夢繞神州路悵秋風連營畫角<lb/>
故宫禾黍厎事崐崙傾砥柱九曲黄流亂注聚萬落千<lb/>
邨狐兎天意從来髙莫問况人情易老悲難訴更南浦<lb/>
<pb n="KR4j0074_WYG_117-21b"/>
送君去凉生岸栁催殘暑耿斜河疎星澹月斷雲微度<lb/>
萬里江山知何䖏回首對牀夜語鴈不到書成誰與目<lb/>
盡青天懐今古肯兒曹恩怨相爾汝舉大白聼金縷<hi>百琲</hi>
<hi>眀珠</hi>
王庭珪送胡銓逺謫有句曰癡兒不了公家事男子要<lb/>
為天下竒又曰百辟動容觀諫草㡬人回首愧朝班亦<lb/>
貶辰州其留別感皇恩云無情江水斷送扁舟何處其<lb/>
感舊㸃絳脣云白髮相逢猶唱當時曲皆可歌也<hi>古今詞話</hi>
<pb n="KR4j0074_WYG_117-22a"/>
王盧溪先生知時事阽危無宦㳺意學道著書若將終<lb/>
身焉胡忠簡嘗答以詩曰萬巻不移顔氏樂一生無愧<lb/>
伯夷班可想見其人矣夀皇之代與朱晦庵同以詩人<lb/>
薦敦召再三踰年始至夀皇一見契合優詔奨之曰粹<lb/>
然純儒凛有直節命直敷文閣年九十有三其詩詞格<lb/>
力雅健興寄髙逺不知其齒之宿也嘗作上元鼓子詞<lb/>
云玉漏春遲鐵闗金鎖星橋夜暗塵随馬眀月應無價<lb/>
天半朱樓銀漢波光射更深也翠娥如畫猶在凉簷下<lb/>
<pb n="KR4j0074_WYG_117-22b"/>
盖寄㸃絳脣云<hi>宋名臣言行録</hi>
晦庵先生回文詞㡬於家絃戶誦矣其櫽括杜牧之九<lb/>
日齊山登髙詩水調歌頭一闋氣骨豪邁則俯視辛蘇<lb/>
音韻諧和則僕命秦栁洗盡千古頭巾俗態詞云江水<lb/>
浸雲影鴻雁欲南飛㩦壺結客何處空翠渺煙霏塵世<lb/>
難逢一笑况有紫萸黄菊堪插滿頭歸風景今朝是身<lb/>
世昔人非酬佳節湏酩酊莫相違人生如寄何用辛苦<lb/>
怨斜暉不盡今来古往多少春花秋月那更有危機與<lb/>
<pb n="KR4j0074_WYG_117-23a"/>
問牛山客何必淚沾衣<hi>讀書續録</hi>
吕居仁有詠栁花詞云栁塘新漲艇子揺雙槳閒倚曲<lb/>
䦨成悵望是處春愁一様傍人㡬㸃飛花夕陽又送棲<lb/>
鴉試問畫樓西畔暮雲恐近天涯盖清平樂也居仁直<lb/>
忤柄臣深居講道而小詞乃工稳清潤至此<hi>嘯翁詞評</hi>
尤袤潜心理藴所著梁溪集長短句尤工其詠落梅瑞<lb/>
鷓鴣云清溪西畔小橋東落月紛紛水映空五夜客愁<lb/>
花片裏一年春事角聲中歌殘玉樹人何在舞破山香<lb/>
<pb n="KR4j0074_WYG_117-23b"/>
曲未終却憶孤山醉歸路馬蹄香雪襯東風<hi>嘯翁詞評</hi>
楊萬里不特詩有別才即詞亦有竒致其好事近云月<lb/>
未到誠齋先到萬花川谷不是誠齋無月隔一庭修竹<lb/>
如今纔是十三夜月色已如玉未是秋光竒絶看十五<lb/>
十六昔人謂東坡詞是曲子中縛不住者廷秀詞又何<lb/>
多讓乃知有氣節人筆墨自然不同<hi>續清言</hi>
真徳秀詠紅梅詞云兩岸月橋花半吐紅透肌香暗把<lb/>
游人誤盡道武陵溪上路不知迷入江南去先是氷霜<lb/>
<pb n="KR4j0074_WYG_117-24a"/>
真態度何事枝頭㸃㸃臙脂涴莫是東君嫌淡素問花<lb/>
花又嬌無語盖蝶戀花也作大學衍義人又有此䓁詞<lb/>
筆<hi>宋名家詞評</hi>
王十朋以忠諌著稱與胡澹菴同為孝宗所㧞其梅溪<lb/>
集中詠荼䕷一闋云野態芳姿枝頭占得春長久怕鈎<lb/>
衣袖不放攀花手試問東風花似當時否還依舊謫仙<lb/>
去後風月今誰有盖㸃絳脣也<hi>詞苑</hi>
花菴詞客曰楊萬里極稱張功甫之詞玉照堂詞以種<lb/>
<pb n="KR4j0074_WYG_117-24b"/>
梅得名如光揺動一川銀浪九霄珂月是也周宻曰張<lb/>
功甫西秦人其月洗髙梧一闋乃詠物之入神者此白<lb/>
石論史邦卿詞而及之<hi>古今詞話</hi>
洪皓為通問使途間作梅花引即天涯池館憶江梅幾<lb/>
枝開使南来還帶餘杭春信到燕臺之詞也終以忤秦<lb/>
檜謫官則梅花引何減廣平梅花賦乎<hi>宋名家詞評</hi>
張子韶對䇿有夜桂飄香之語趙眀誠妻嘲之曰露花<lb/>
倒影栁三變夜桂飄香張九成<hi>詞苑</hi>
<pb n="KR4j0074_WYG_117-25a"/>
黄公度以第一人登第為趙忠簡所器而秦檜頗銜之<lb/>
及召赴行在知非當路意而廹於君命故作青玉案詞<lb/>
有云欲倩歸鴻分付與鴻飛不住倚䦨無語獨立長天<lb/>
暮盖去就早定矣<hi>知稼翁集䟦</hi>
葛立方卜算子詞用十八疊字妙手無痕堪與李清照<lb/>
聲聲慢并絶千古本色學道人胸中乃有此竒特其詞<lb/>
云裊裊水芝紅脈脈蒹葭浦淅淅西風澹澹煙㡬㸃疎<lb/>
踈雨草草展杯觴對此盈盈女葉葉紅衣當酒船細細<lb/>
<pb n="KR4j0074_WYG_117-25b"/>
流霞舉<hi>草窓詞評</hi>
周必大有㸃絳脣詞贈歌者小瓊作也秋夜乗槎客星<lb/>
容到天孫渚眼波微注待許牽牛渡見了還非重理霓<lb/>
裳譜期無誤㡬年一遇莫訝周郎頋<hi>詞苑</hi>
陳濟翁南渡遺老有驀山溪詞云去年今日從駕游西<lb/>
苑彩仗壓金波看水戯魚龍曼衍寳津南殿宴坐近天<lb/>
顔金杯酒君王勸頭上宫花顫六軍錦繡萬騎穿楊箭<lb/>
日暮翠華歸擁鈞天笙歌一片如今闗外千里未歸人<lb/>
<pb n="KR4j0074_WYG_117-26a"/>
前山雨西樓晚望斷思君眼此詞天下歌之舎人張孝<lb/>
祥以廷試第一移知潭州因宴客妓有歌之者至金杯<lb/>
酒君王勸頭上宫花顫張之首不覺自為揺動者數四<lb/>
坐客忍笑指目者甚多而張不知也<hi>能改齋漫録</hi>
范成大行宜春道中見野塘春水可喜有懐舊隠作謁<lb/>
金門詞云塘水碧仍帶麴塵顔色泥泥縠紋無氣力東<lb/>
風如愛惜恰似越来溪側也有一雙鸂鶒只欠栁絲千<lb/>
百尺繋船春弄笛成大出使回每思石湖故言之悒悒<lb/>
<pb n="KR4j0074_WYG_117-26b"/>
如此<hi>楊慎</hi>
樂府有五雜組及兩頭纎纎殆類小令孔平仲㝡愛作<lb/>
此以為詞戱故亦效之作五雜組詞云五雜組同心結<lb/>
往復来當牕月不得已話離別五雜組流蘇縷往復来<lb/>
臨行語不得已上馬去五離組廻紋機往復来錦梭飛<lb/>
不得巳獨畫眉五雜組綵絲鍼往復来鳥投林不得已<lb/>
夢孤衾五雜組綬若若往復来大車鐸不得巳去丘壑<lb/>
五雜組侯門㦸往復来道上檄不得已天涯客五雜組<lb/>
<pb n="KR4j0074_WYG_117-27a"/>
漢旌斾往復来賔鴻字不得已餐氊使五雜組非煙雲<lb/>
往復来朝馬塵不得已攖龍鱗又作兩頭纎纎詞云兩<lb/>
頭纎纎探官繭半白半黒鶴氅緣腷腷膊膊上帖箭磊<lb/>
磊落落封侯面兩頭纎纎小秤衡半白半黒月未眀腷<lb/>
腷膊膊扣戶聲磊磊落落金盤氷<hi>范石湖集</hi>
呉江三髙祠前有釣雪亭盖漁人之窟宅也盧申之題<lb/>
賀新郎一闋云挽住風前栁問鴟夷當日扁舟近曽来<lb/>
否月落潮生無限事零亂茶烟未久漫留得蒪鱸依舊<lb/>
<pb n="KR4j0074_WYG_117-27b"/>
可是功名從来悞撫荒祠誰繼風流後千古恨一搔首<lb/>
江涵鴈影梅花痩四無塵雪飛風起夜牕如晝萬里乾<lb/>
坤清絶處付與漁翁釣叟又恰是題詩時候猛拍䦨干<lb/>
呼鷗鷺道他年我亦垂綸手飛過我共尊酒<hi>蘆浦筆記</hi>
范致能帥蜀陸務觀在幕府主賔酬倡人爭傳誦之陸<lb/>
嘗春日㳺摩訶池上作水龍吟云摩訶池上追㳺路紅<lb/>
緑参差春晚韶光妍媚海棠如醉桃花欲暖挑菜初閒<lb/>
禁煙将近一城絲管看金鞍爭道香車飛盖爭先占新<lb/>
<pb n="KR4j0074_WYG_117-28a"/>
亭館惆悵年華暗換黯消魂雨收雲散鏡匳掩月釵梁<lb/>
拆鳯秦箏斜鴈身在天涯亂山孤壘危樓飛觀歎春来<lb/>
只有楊花和恨向東風滿又在王忠州席上作玉蝴蝶<lb/>
云倦客平生行處墜鞭京洛解珮瀟湘此夕何年来賦<lb/>
宋玉髙唐繡簾開香塵乍起蓮步稳銀燭分行暗端相<lb/>
燕羞鶯妬蝶擾蜂忙難忘芳尊頻勸峭寒新退玉漏猶<lb/>
長㡬許幽情只愁歌罷月侵廊欲歸時司空笑問微近<lb/>
處丞相嗔狂斷人腸假饒相送上馬何妨<hi>詞苑</hi>
<pb n="KR4j0074_WYG_117-28b"/>
放翁娶唐氏女伉儷相得而弗獲於姑陸出之後改適<lb/>
同郡趙士程春日出㳺相遇於禹跡寺南之沈園唐語<lb/>
其夫為致酒肴陸悵然賦釵頭鳯詞云紅酥手黄藤酒<lb/>
滿城春色宫牆栁東風惡歡情薄一懐愁緒㡬年離索<lb/>
錯錯錯春如舊人空痩淚痕紅浥鮫綃透桃花落閒池<lb/>
閣山盟雖在錦書難托莫莫莫唐亦和之未㡬怏怏卒<lb/>
放翁復過沈園賦詩云落日城頭畫角哀沈園非復舊<lb/>
池臺傷心橋下春波緑曽見驚鴻照影来<hi>耆舊續聞</hi>
<pb n="KR4j0074_WYG_117-29a"/>
　放翁詞纎麗處似淮海雄快處似東坡其感舊鵲橋仙<lb/>
　一首華燈縱博雕鞍馳射誰記當年豪舉酒徒一半取<lb/>
　封侯獨去作江邉漁父輕舟八尺低篷三扇占斷蘋洲<lb/>
　煙雨鏡湖元自属閒人又何必官家賜與英氣可掬流<lb/>
　落亦可惜矣<hi>詞品</hi>
　放翁呈范至能待制雙頭蓮末句云空悵望鱠美菰香<lb/>
　秋風又起又夜聞杜鵑鵲橋仙末句云故山猶自不堪<lb/>
　聼况半世飄然羈旅去國懐鄉之感觸緒紛来讀之令<lb/>
<pb n="KR4j0074_WYG_117-29b"/>
　人於邑<hi>詞統</hi>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻一百十七<lb/>
</p>
<p>
</p>
  </div>
</body>
</text>
</TEI>
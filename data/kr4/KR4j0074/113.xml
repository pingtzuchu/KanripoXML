<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_113-1a"/>
　欽定四庫全書<lb/>
御選歴代詩餘巻一百十三<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　　詞話<hi>五代十國</hi>
　一葉落陽臺夢皆後唐荘宗所製一葉落云一葉落褰<lb/>
　珠箔此時景物正蕭索畫樓月影寒西風吹羅幙吹羅<lb/>
　幙往事思量著陽臺夢云薄羅衫子金泥鳯困纎腰怯<lb/>
<pb n="KR4j0074_WYG_113-1b"/>
　銖衣重笑迎移歩小蘭叢嚲金翹玉鳯嬌多情脈脈羞<lb/>
　把同心撚弄楚天雲雨却相和又入陽臺夢舊本有改<lb/>
　金泥鳳鳳字為縫字者<hi>北夢瑣言</hi>
　荘宗嘗製小詞云曽宴桃源深洞一曲舞鸞歌鳯長記<lb/>
　别伊時和淚出門相送如夢如夢殘月落花煙重盖其<lb/>
　自度曲也古今詞話又云後唐荘宗修内苑掘得斷碑<lb/>
　中有三十二字令樂工入律歌之一名憶仙姿<hi>詞綂</hi>
　金陵妓王感化善詞翰元宗手寫山花子二闋賜之云<lb/>
<pb n="KR4j0074_WYG_113-2a"/>
菡萏香消翠葉殘西風愁起緑波間還與韶光共憔悴<lb/>
不堪看細雨夢回雞塞逺小樓吹徹玉笙寒多少淚珠<lb/>
何限恨倚䦨干又云手捲真珠上玉鈎依前春恨鎖重<lb/>
樓風裏落花誰是主思悠悠青鳥不傳雲外信丁香空<lb/>
結雨中愁回首緑波三峡暮接天流<hi>耆舊續聞</hi>
南唐書云王感化善謳歌聲韻悠揚清振林木繫樂部<lb/>
爲歌板色元宗嘗作浣溪沙二闋手寫賜感化後主即<lb/>
位感化以詞札上之後主感動賞賜感化甚優古今詞<lb/>
<pb n="KR4j0074_WYG_113-2b"/>
話以為後主作非也<hi>詞苑</hi>
馮延已著樂章百餘闋其鶴冲天詞云曉月墜宿雲披<lb/>
銀燭錦屏幃建章鐘動玉䋲低宫漏出花遲又歸國謡<lb/>
詞云江水碧江上何人吹玉笛扁舟逺送瀟湘客蘆花<lb/>
千里霜月白傷行色明朝便是闗山隔見稱於世元宗<lb/>
樂府云小樓吹出玉笙寒延已有風乍起吹皺一池春<lb/>
水之句皆爲警䇿元宗嘗戲延已曰吹皺一池春水干<lb/>
卿何事延已對曰未如陛下小樓吹徹玉笙寒元宗悦<lb/>
<pb n="KR4j0074_WYG_113-3a"/>
<hi>南唐書</hi>
古今詞話云江南成幼文為大理卿詞曲妙絶嘗作謁<lb/>
金門云風乍起吹皺一池春水中主聞之因按獄稽遲<lb/>
召詰之且謂曰卿職在典刑一池春水又何干於卿幼<lb/>
文頓首又本事曲云南唐李國主嘗責其臣曰吹皺一<lb/>
池春水干卿何事其臣即對曰未如陛下小樓吹徹玉<lb/>
笙寒二説不同未詳孰是<hi>苕溪漁隐</hi>
元宗保大五年元日大雪命太弟以下展燕賦詩詞令<lb/>
<pb n="KR4j0074_WYG_113-3b"/>
中人就私第賜李建勲繼和時建勲方㑹中書舍人徐<lb/>
鉉勤政殿學士張義方於溪亭即時和進乃召建勲鉉<lb/>
義方三人同宴夜艾方散侍臣皆有詩詞鉉為前後序<lb/>
仍集名手圗畫御容則高冲主之侍臣法部絲竹則周<lb/>
文矩主之樓閣宫殿則朱澄主之雪竹寒林則董源主<lb/>
之池沼禽魚則徐崇嗣主之圖成皆為絶筆<hi>清異錄</hi>
中宗一日乗醉命奏水調樂工惟歌南朝天子愛風流<lb/>
及本為戰争收拾得却因歌舞破除休再四不易因罷<lb/>
<pb n="KR4j0074_WYG_113-4a"/>
鼓吹<hi>古今詞話</hi>
蜀主衍裹小巾其尖如錐宫妓多衣道服簮蓮花冠施<lb/>
脂夾粉名曰醉妝自製醉妝詞云者邉走那邉走只是<lb/>
尋花栁那邉走者邉走莫厭金杯酒又嘗宴於怡神亭<lb/>
自執板歌後庭花思越人曲<hi>北夢瑣言</hi>
蜀宫人李玉簫愛唱王衍宫詞月華如水浸宫殿有酒<lb/>
不醉真癡人後有以詩紀之者云雲散江城玉漏遥月<lb/>
華浮動可憐宵停歌不飲将何待試問當年李玉簫<hi>五代</hi>
<pb n="KR4j0074_WYG_113-4b"/>
<hi>軼事</hi>
衍嘗宴怡神亭召嘉王宗夀赴宴宗夀因持杯諌衍宜<lb/>
以社稷為念少節宴飲其言慷慨激烈至於流涕衍有<lb/>
媿色佞臣潘在迎顧在珣韓昭等奏曰嘉王從来酒悲<lb/>
不足責乃相與諧謔戲笑衍命宫人李玉簫歌衍所撰<lb/>
宫詞侑宗夀酒宗夀懼禍乃盡飲之在迎曰嘉王聞玉<lb/>
簫歌即飲請以玉簫賜之衍曰王必不納宗夀字永年<lb/>
建之族子<hi>幸蜀記</hi>
<pb n="KR4j0074_WYG_113-5a"/>
王衍詞惟以甘州曲中畫羅裙能結束稱腰身三句為<lb/>
冣<hi>古今詞話</hi>
蜀王衍奉其太后太妃禱青城山宫人皆衣雲霞之衣<lb/>
後主自製甘州曲令宫人唱之其辭哀怨聞者悽慘詞<lb/>
曰畫羅裙能結束稱腰身栁睂桃臉不勝春薄媚足精<lb/>
神可惜許淪落在風塵衍意本謂神仙而在凡塵耳後<lb/>
降中原宫伎多淪落人間始騐其語<hi>十國春秋</hi>
蜀主孟㫤令羅城上盡種芙蓉盛開四十里語左右曰<lb/>
<pb n="KR4j0074_WYG_113-5b"/>
古以蜀為錦城今觀之真錦城也嘗夜同花蘂夫人避<lb/>
暑摩訶池上作玉樓春詞云氷肌玉骨清無汗水殿風<lb/>
来暗香滿繡簾一㸃月窺人攲枕釵横雲鬢亂起来瓊<lb/>
户啟無聲時見疎星渡河漢屈指西風幾時来只恐流<lb/>
年暗中換<hi>温叟詞話</hi>
花蕊夫人製采桑子題葭萌驛壁纔半闋為軍騎促行<lb/>
後有續成之者云三千宫女如花貎妾冣嬋娟此去朝<lb/>
天只恐君王寵愛偏花蕊至宋尚有十四萬人齊解甲<lb/>
<pb n="KR4j0074_WYG_113-6a"/>
更無一箇是男兒之句豈有随㫤行而作此敗節之語<lb/>
<hi>太平清話</hi>
後蜀主孟㫤好學為文皆本於理居恒謂李昊徐光溥<lb/>
曰王衍浮薄而好輕豔之詞朕不為也然㫤亦工聲曲<lb/>
有相見歡詞<hi>十國春秋</hi>
蜀亡花蕊夫人随孟㫤行至葭萌驛題壁云初離蜀道<lb/>
心将碎離恨綿綿春日如年馬上時時聞杜鵑書未竟<lb/>
為軍騎促行只二十二字及見宋祖有十四萬人齊解<lb/>
<pb n="KR4j0074_WYG_113-6b"/>
甲更無一個是男兒之句足媿鬚睂矣後召入宫昌陵<lb/>
亦惑之晉邸數諌昌陵不聼一日從獵苑中花蕊在側<lb/>
晉邸方調弓矢引滿擬獸忽迴射花蕊一箭而死<hi>詞苑</hi>
後蜀徐光溥時號睡相坐以豔詞挑前蜀安康長公主<lb/>
罷相云<hi>十國春秋</hi>
李後主煜菩薩蠻詞云銅簧韻脃鏘寒竹新聲慢奏移<lb/>
纖玉眼色暗相勾嬌波横欲流雨雲深繡户来便諧衷<lb/>
素宴罷又成空夢迷春睡中又花明月暗飛輕霧今宵<lb/>
<pb n="KR4j0074_WYG_113-7a"/>
好向郎邉去剗韤下香堦手提金縷鞵畫堂南畔見一<lb/>
晌偎人顫奴為出來難教君恣意憐按兩詞為繼立周<lb/>
后作也周后即昭惠后之妹昭惠感疾周后常留禁中<lb/>
故有来便諧衷素教君恣意憐之語聲傳外庭至再立<lb/>
后成禮而已韓熙載等皆為詩諷焉<hi>古今詞話</hi>
南唐張泌潘佑徐鉉湯悦俱有才名後主於宫中作紅<lb/>
羅亭四面栽紅梅欲以豔曲記之佑應令云樓上春寒<lb/>
三四面桃李不須誇爛漫已失了東風一半時已失淮<lb/>
<pb n="KR4j0074_WYG_113-7b"/>
南故佑以詞諷諌云<hi>鶴林玉露</hi>
南唐大周后即昭惠后嘗雪夜酣讌舉杯屬後主起舞<lb/>
後主曰汝能剏為新聲則可后即命箋綴譜㗋無滯音<lb/>
筆無停思譜成名邀醉舞破又恨来遲破亦昭惠作二<lb/>
詞俱失無有能傳其音節者<hi>填詞名觧</hi>
念家山破後主煜所作盖舊曲有念家山後主親演為<lb/>
破昭惠后亦作邀醉舞破恨来遲破既久而忘之後主<lb/>
追悼昭惠詢問舊曲無復曉者宫人流珠獨能記憶故<lb/>
<pb n="KR4j0074_WYG_113-8a"/>
三曲復有名傳<hi>填詞名解</hi>
南唐後主樂曲有念家山破至宋祖開寳八年悉收其<lb/>
地乃入朝是念家山破之應也<hi>陳暘樂書</hi>
後主於圍城中賦臨江仙未終而城破其詞云櫻桃落<lb/>
盡春歸去蝶翻金粉雙飛子規啼月小樓西玉鉤牽幙<lb/>
惆悵巻金泥門掩寂寥人散後望殘煙草淒迷於此停<lb/>
筆後有劉延仲補之云何時重聼玉驄嘶撲簾栁絮依<lb/>
約夢回時而花閒集所載有燼香閒裊鳯凰兒空持裙<lb/>
<pb n="KR4j0074_WYG_113-8b"/>
帶回首故依依故是全本亦見耆舊續聞備記之<hi>樂府紀聞</hi>
南唐宫人慶奴後主嘗賜以詞云風情漸老見春羞到<lb/>
處芳魂感舊游多見長條似相識强垂煙穗拂人頭書<lb/>
於黄羅扇上流落人間盖栁枝詞也<hi>客座贅語</hi>
後主歸宋後與故宫人書云此中日夕只以眼淚洗面<lb/>
毎懐故國詞調愈工其賦浪淘沙有云夢裏不知身是<lb/>
客一晌貪歡流水落花春去也天上人間其賦虞美人<lb/>
有云問君能有幾多愁恰似一江春水向東流舊臣聞<lb/>
<pb n="KR4j0074_WYG_113-9a"/>
之有泣下者七夕在賜第作樂太宗聞之怒更得其詞<lb/>
故有賜牽機藥之事<hi>樂府紀聞</hi>
徐鉉歸朝為左散騎常侍遷給事中太宗一日問曽見<lb/>
李煜否鉉對臣安敢私見之帝曰但言朕令卿往見可<lb/>
矣鉉遂逕往其居望門下馬一老卒守門徐言願見太<lb/>
尉卒言有㫖不得與人接徐云奉㫖来老卒往報徐入<lb/>
立庭下乆之老卒遂取舊椅子相對鉉遥見謂卒曰但<lb/>
正衙一椅足矣頃間李主紗㡌道服而出鉉方拜遽下<lb/>
<pb n="KR4j0074_WYG_113-9b"/>
堦引其手以上鉉辭賔主之禮李主曰今日豈有此禮<lb/>
徐引椅少偏乃敢坐後主乃黙不言忽長吁曰當時悔<lb/>
殺了潘佑李平鉉既去有㫖召對詢後主何言鉉不敢<lb/>
隠又七夕在賜第命故妓作樂聲聞於外太宗聞之大<lb/>
怒又傳小樓昨夜又東風及一江春水向東流之句遂<lb/>
被禍云<hi>王銍黙記</hi>
南唐主歸宋後作長短句云簾外雨潺潺春意闌珊羅<lb/>
衾不耐五更寒夢裏不知身是客一晌貪歡獨自暮凭<lb/>
<pb n="KR4j0074_WYG_113-10a"/>
闌無限江山别時容易見時難流水落花春去也天上<lb/>
人間含思淒惋未幾下世其歸國臨行有詞云四十年<lb/>
来家國三千里地山河鳯閣龍樓連霄漢玉樹瓊枝作<lb/>
煙蘿幾曽識干戈一旦歸為臣虜沈腰潘鬢銷磨冣是<lb/>
蒼皇辭廟日教坊猶奏别離歌揮淚對宫娥東坡謂後<lb/>
主既為樊若水所賣舉國與人故當痛哭於九廟之前<lb/>
謝其民而後行顧乃揮淚對宫娥聼教坊離曲哉<hi>詞苑</hi>
李重光深院静小令升庵曰詞名搗練子即咏搗練也<lb/>
<pb n="KR4j0074_WYG_113-10b"/>
復有雲鬢亂一篇其詞亦同衆刻無異嘗見一舊本則<lb/>
俱係鷓鴣天二詞之前各有半闋其雲鬢亂一闋云節<lb/>
氣雖佳景漸䦨吳綾已暖越羅寒朱扉日暮随風掩一<lb/>
樹藤花獨自看雲鬢亂晚妝殘帶恨睂兒逺岫攢斜托<lb/>
香腮春笋嫩為誰和淚倚闌干其深院静一闋云塘水<lb/>
初澄似玉容所思還在别離中誰知九月初三夜露似<lb/>
珍珠月似弓深院静小庭空斷續寒砧斷續風無奈夜<lb/>
長人不寐數聲和月到簾櫳<hi>詞苑</hi>
<pb n="KR4j0074_WYG_113-11a"/>
李後主重光作烏夜啼一詞最為悽惋其詞曰無言獨<lb/>
上西樓月如鉤寂寞梧桐深院鎖清秋翦不斷理還亂<lb/>
是離愁别是一般滋味在心頭所謂其音哀以思也<hi>詞苑</hi>
顔氏家訓云别易㑹難古人所重江南餞送下泣言離<lb/>
北方風俗不屑此事岐路言别歡笑分首李後主長短<lb/>
句盖用此耳故云别時容易見時難又云别易㑹難無<lb/>
可奈顔説又本文選陸士衡答賈謐詩云分索則易攜<lb/>
手實難<hi>能改齋漫録</hi>
<pb n="KR4j0074_WYG_113-11b"/>
荆公問山谷云作小詞曽看李後主詞否云曽看荆公<lb/>
云何處最好山谷以一江春水向東流為對荆公云未<lb/>
若細雨夢回雞塞逺小樓吹徹玉笙寒又細雨濕流光<lb/>
冣妙詞苑云細雨夢回二句元宗詞荆公誤以為後主<lb/>
也<hi>雪浪齋日記</hi>
歸時休放燭花紅待踏馬啼清夜月致語也小樓昨夜<lb/>
又東風及問君能有幾多愁恰似一江春水向東流情<lb/>
語也後主是一詞手<hi>王世貞四部稿</hi>
<pb n="KR4j0074_WYG_113-12a"/>
薛九江南富家子得侍李後主宫中善歌嵇康曲曲為<lb/>
後主所製江南平流落江北嘗一歌之座人皆泣後易<lb/>
為嵇康曲舞詞云薛九三十侍中郎蘭香花媚生春堂<lb/>
龍蟠王氣變秋霧淮聲泗水浮秋霜宜城酒煙生霧服<lb/>
與君試舞當時曲玉樹遺詞悔重聼黄塵染鬢無前緑<lb/>
<hi>客座贅語</hi>
李後主宫中未嘗㸃燭每夜則懸大寳珠光照一室嘗<lb/>
賦玊樓春詞曰晚妝初了明肌雪春殿嬪娥魚貫列鳯<lb/>
<pb n="KR4j0074_WYG_113-12b"/>
簫聲斷水雲閒重按霓裳歌徧徹臨風誰更飄香屑醉<lb/>
拍䦨干情未切歸時休放燭花紅待踏馬蹄清夜月<hi>詞苑</hi>
鄭遨字雲叟滑州白馬人昭宗時舉進士不第棄妻子<lb/>
入少室山其妻數以書勸歸輒投於火好為詞以見意<lb/>
惜詞多不傳聞華山有五粒松脂淪入地千年化為藥<lb/>
能去三尸因徙華隂欲求之與道士李道殷羅隐之善<lb/>
遨種田隠之賣藥自給殷有釣魚術釣而不餌世目為<lb/>
三高士<hi>五代史</hi>
<pb n="KR4j0074_WYG_113-13a"/>
和凝少時好為曲子布於汴洛洎入相契丹號為曲子<lb/>
相公有集百巻自鏤板以行世識者非之曰此顔之推<lb/>
所謂詅癡符也<hi>花間集</hi>
和成績豔詞毎嫁名於韓偓因在政府諱之也又欲使<lb/>
人知之乃作游藝集序曰予有香蘞籯金不傳於世<hi>樂府</hi>
<hi>紀聞</hi>
韋荘字端已著秦婦吟稱為秦婦吟秀才舉乾寧進士<lb/>
以才名寓蜀蜀主建羇留之荘有寵人姿質豔麗兼善<lb/>
<pb n="KR4j0074_WYG_113-13b"/>
詞翰建聞之托以教内人為詞强奪去荘追念悒怏作<lb/>
荷葉杯小重山詞情意淒怨人相傳播盛行於時<hi>古今詞話</hi>
韋端已思舊姬作荷葉杯詞云絶代佳人難得傾國花<lb/>
下見無期一雙愁黛逺山睂不忍更思惟閒掩翠屏金<lb/>
鳯殘夢羅幕畫堂空碧天無路信難通惆悵舊房櫳又<lb/>
記得那年花下深夜初識謝孃時水堂西面畫簾垂攜<lb/>
手暗相期惆悵曉鶯殘月相别從此隔音塵如今俱是<lb/>
異鄉人相見更無因又小重山詞云一閉昭陽春又春<lb/>
<pb n="KR4j0074_WYG_113-14a"/>
夜寒宫漏永夢君恩臥思前事暗消魂羅衣溼新揾舊<lb/>
啼痕歌吹隔重閽遶庭芳草緑倚長門萬般惆悵向誰<lb/>
論凝望立宫殿欲黄昏流傳入宫姬聞之不食死<hi>堯山堂外</hi>
<hi>紀</hi>
牛嶠字松卿乾符中進士事蜀為給事中其楊栁枝詞<lb/>
不分錢塘蘇小小引郎松下結同心見推於時<hi>古今詞話</hi>
牛松卿望江南詞一咏燕一咏鴛鴦是咏物而不滯於<lb/>
物者也詞家當法此<hi>姜䕫</hi>
<pb n="KR4j0074_WYG_113-14b"/>
牛嶠定西番為塞下曲望江怨為閨中曲是盛唐遺音<lb/>
及讀其翠娥愁不擡頭莫信彩牋書裏賺人腸斷字則<lb/>
又刻細似晚唐矣<hi>陸游</hi>
南史王晞詩日驀當歸去魚鳥見留連俗本改驀作暮<lb/>
淺矣孟蜀牛嶠詞日驀天空波浪急正用晞語<hi>詞品</hi>
歐陽炯即首序花間集者毎言愁苦之音易好懽愉之<lb/>
語難工其詞大抵婉約輕和不欲强作愁思<hi>蓉城集</hi>
炯事孟蜀後主時號五鬼之一曽約同僚納凉於寺寺<lb/>
<pb n="KR4j0074_WYG_113-15a"/>
僧可朋作耘田鼓歌以刺之遂撤飲炯始作三字令有<lb/>
歐陽彬作生查子者其弟也<hi>堯山堂外紀</hi>
蜀通正初顧夐為内直小臣命作亡命山澤賦有到處<lb/>
不生草句一時傳笑後官太尉小詞特工<hi>堯山堂外紀</hi>
顧太尉訴衷情云換我心為你心始知相憶深雖為透<lb/>
骨情語已開栁七一派<hi>蓉城集</hi>
馮正中樂府思深語麗韻逸調新多至百首有雜入六<lb/>
一集中者黄山谷陳後山雖以庸濫目之然諸家駢金<lb/>
<pb n="KR4j0074_WYG_113-15b"/>
儷玉而陽春詞特為言情之作<hi>栁塘詞話</hi>
宫瓦數行曉日龍旂百尺春風殊有元和氣象陽春詞<lb/>
尚饒藴藉堪與李氏齊驅<hi>蓉城集</hi>
鹿䖍扆事蜀為永泰軍節度使初讀書古祠見畫壁有<lb/>
周公輔成王圗期以此見志國亡不仕詞多感慨之音<lb/>
<hi>樂府紀聞</hi>
鹿公髙節偶爾寄情倚聲而曲折盡變有無限感慨淋<lb/>
漓處<hi>倪瓚</hi>
<pb n="KR4j0074_WYG_113-16a"/>
魏承班詞俱為言情之作大旨明淨不更苦心刻意以<lb/>
競勝者<hi>元好問</hi>
承班詞較南唐諸公更淡而近更寛而盡人人喜效為<lb/>
之如相見綺筵時深情黯共知難話此時心梁燕雙來<lb/>
去亦為弄姿無限<hi>栁塘詞話</hi>
後唐尹鶚官參卿其詞以明淺動人以簡淨成句者也<lb/>
<hi>張玉田</hi>
尹鶚秋夜月頗覺遵古而非正賞之音杏園芳更多頽<lb/>
<pb n="KR4j0074_WYG_113-16b"/>
唐之句<hi>古今詞話</hi>
尹鶚杏園芳第二句敎人見了闗情末句何時休遣夢<lb/>
相縈遂開柳屯田俳調至其臨江仙云西牎鄉夢等閒<lb/>
成逡巡覺後特地恨難平又昔年於此伴蕭孃相偎竚<lb/>
立牽惹叙衷腸流遞於後令讀者不能為懐豈必曰花<lb/>
間尊前句皆婉麗也<hi>桞塘詞話</hi>
蜀人毛熈震集止二十餘調中多新警而不為儇薄<hi>齊東</hi>
<hi>野語</hi>
<pb n="KR4j0074_WYG_113-17a"/>
毛祕監詞象梳敧鬢月生雲玉纖時急繡裙腰曉花微<lb/>
斂輕呵展裊釵金燕軟不止以濃豔見長也卒章情致<lb/>
尤為可愛其後庭花云傷心一片如珪月閒瑣宫闕清<lb/>
平樂云正是銷魂時候東風滿院花飛南歌子云嬌羞<lb/>
愛問曲中名楊柳杏花時節幾多情試問今人弄筆能<lb/>
出一頭地否<hi>桞塘詞話</hi>
毛文錫詞大致勻淨不及熙震其所撰紗牎恨可歌也<lb/>
<hi>古今詞話</hi>
<pb n="KR4j0074_WYG_113-17b"/>
文錫詞以質直為情致殊不知流於率露諸人評庸陋<lb/>
詞者必曰此仿毛文錫之贊成功而不及者逮覧其全<lb/>
集有巫山一段雲詞細心微詣直造蓬萊頂上<hi>葉夢得</hi>
梓州李珣其先波斯人珣有詩名以秀才豫賔貢事蜀<lb/>
主衍國亡不仕有瓊瑶集多感慨之音其妹為衍昭儀<lb/>
亦能詞有鴛鴦瓦上忽然聲句誤入花蕊宫詞中<hi>茅亭客話</hi>
李珣歐陽炯輩俱蜀人各製南鄉子數首以誌風土亦<lb/>
竹枝體也<hi>周密</hi>
<pb n="KR4j0074_WYG_113-18a"/>
同光三年唐主命蜀舊臣王鍇等賦蜀亡詩牛希濟一<lb/>
律云滿朝文武欲朝天不覺鄰師犯塞煙唐主再懸新<lb/>
日月國王還却舊山川末云古往今來亦如此幾曽懽<lb/>
笑幾澘然唐主曰希濟不忘忠孝也賜縀百詞亦富贍<lb/>
載花間集<hi>堯山堂外紀</hi>
希濟臨江仙芊緜温麗極矣自有憑弔淒愴之意得咏<lb/>
史體裁<hi>仇逺</hi>
孫光憲遘兵戈之際以金帛購書數萬巻著比夢瑣言<lb/>
<pb n="KR4j0074_WYG_113-18b"/>
亦多采詞家逸事<hi>古今詞話</hi>
小詞有絶無含蓄自爾入妙者孫葆光之浣溪沙也<hi>孫</hi>
<hi>洙</hi>
孫葆光一庭花雨濕春愁佳句也<hi>黄昇</hi>
韓熙載放曠不羇每得俸錢輒為諸姬分去乃著衲衣<lb/>
負筐使門生舒雅執歌板乞食於諸姬院以取笑樂及<lb/>
使中國有云我本江南人去作江北客舟到江北來舉<lb/>
目無相識不如歸去來江南有人憶<hi>南唐近事</hi>
<pb n="KR4j0074_WYG_113-19a"/>
國初朝廷遣陶穀使江南以假書為名實使覘之李獻<lb/>
以書抵韓熙載曰五栁公驕甚其善待之榖至果如李<lb/>
所言熙載謂斫親曰陶奉使非端介者其守可隳當使<lb/>
諸君一笑因令謄六朝書半年乃畢熙載使歌妓秦弱<lb/>
蘭衣敝衣為驛卒女榖見之遂犯慎獨之戒作長短句<lb/>
贈之明日中主宴榖榖儼然不可犯中主持觥使弱蘭<lb/>
出歌榖所贈之詞侑觴榖大慚而罷詞名風光好云好<lb/>
姻縁惡姻縁祇得郵亭一夜眠别神仙琵琶撥盡相思<lb/>
<pb n="KR4j0074_WYG_113-19b"/>
調知音少再把鸞膠續斷絃是何年<hi>侍兒小名録</hi>
陶榖尚書奉使江南邂逅驛女秦弱蘭作風光好詞前<lb/>
人小説或有以為曹翰者疑以傳疑本不足論也近乃<lb/>
見括蒼所刻沈叡逹之雲巢編中所紀獨以為陶使吳<lb/>
越惑娼妓杜任娘遂作此詞以求遺書為尋逸犬且云<lb/>
娼既得陶詞後遂落髪建立仁王院與諸家之説大異<lb/>
審如其言則此娼亦不凡矣叡逹杭人所聞當不謬院<lb/>
不知在何地今城中呉山自有仁王院建於近年者亦<lb/>
<pb n="KR4j0074_WYG_113-20a"/>
非也<hi>野雪鍜</hi>
江南張泌為李後主内史以江城子二闋得名國亡仕<lb/>
宋與錢俶諡議泌每奏駁其人少與鄰女浣衣善經年<lb/>
不見夜必夢之女别字泌寄以詩云多情只有春庭月<lb/>
猶爲離人照落花浣衣為之隕涕<hi>古今詞話</hi>
張子澄時有幽豔語露濃香泛小庭花是也時遂有以<lb/>
浣溪沙為小庭花者<hi>花間集</hi>
皇甫松為牛僧孺甥以天仙子詞著名終不若摘得新<lb/>
<pb n="KR4j0074_WYG_113-20b"/>
二首為有逹觀之見<hi>花庵詞客</hi>
皇甫松以竹枝采蓮排調擅塲而才名逺遜諸人花間<lb/>
集所載亦止小令短歌耳<hi>元好問</hi>
無名氏有撲蝴蝶詞云煙條雨葉緑徧江南岸思歸倦<lb/>
客尋春來較晚岫邉紅日初斜陌上花飛正滿淒凉數<lb/>
聲羌管怨春短玉人應在明月樓中畫睂嬾鸞牋錦字<lb/>
多少魚鴈斷恨随去水東流事與行雲共逺羅衾舊香<lb/>
猶暖一篇情景周摰換頭句逼真周秦之先聲也<hi>詞綂</hi>
<pb n="KR4j0074_WYG_113-21a"/>
　詞至西蜀南唐作者日盛往往情至文生纒緜流露不<lb/>
　獨為蘇黄秦栁之開山即宣和紹興之盛皆兆於此矣<lb/>
　論者乃有世代升降之感不知天地之運日開山川之<lb/>
　秀不盡有不知其然而然者非可膠柱而鼔瑟也<hi>玉茗堂集</hi>
　<lb/>
　<lb/>
　<lb/>
　<lb/>
<pb n="KR4j0074_WYG_113-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻一百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_102-1a"/>
　欽定四庫全書<lb/>
御選厯代詩餘巻一百二<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　詞人姓氏<lb/>
　　　宋<lb/>
　徽宗諱佶神宗子天才睿敏詩文之外尤工長短句書<lb/>
　畫入妙世稱宣和名筆<lb/>
<pb n="KR4j0074_WYG_102-1b"/>
　髙宗諱搆字德基徽宗第九子博學强記政事之暇寄<lb/>
　情歌咏所製漁父詞尤為世所傳<lb/>
　潘閬字逍遙大名人嘗居洛陽賣藥太宗朝有薦其能<lb/>
　詩者召見崇政殿賜進士及第授四門國子博士後坐<lb/>
　事遁入中條山中題詩鐘樓寺僧疑而迹之復逸去尋<lb/>
　出自首謫信州真宗朝為滁州參軍有逍遥詞一巻<lb/>
　蘇易簡字太簡梓州人太平興國五年登進士覆試擢<lb/>
　甲科第一由知制誥入為翰林學士續唐李肇翰林志<lb/>
<pb n="KR4j0074_WYG_102-2a"/>
二巻以獻太宗賜詩嘉之淳化中參知政事後以禮部<lb/>
侍郎出知鄧州<lb/>
㓂準字平仲下邽人年十九登太平興國中進士除巴<lb/>
東令累官尚書右僕射集賢殿大學士景德中同中書<lb/>
門下平章事封萊國公為丁謂所搆貶雷州司户參軍<lb/>
仁宗朝贈中書令諡忠愍有巴東集<lb/>
王禹偁字元之鉅野人太平興國八年進士端拱初召<lb/>
試擢右拾遺直史館二年拜左司諌知制誥坐事貶旋<lb/>
<pb n="KR4j0074_WYG_102-2b"/>
召為禮部員外郎厯翰林學士又罷為工部郎中知滁<lb/>
州改知揚州復召還知制誥再出知黄州徙鄿州有小<lb/>
畜集<lb/>
丁謂字公言初字謂之長洲人淳化三年進士天禧初<lb/>
拜平章事封晉國公後貶崖州<lb/>
夏竦字子喬德安人舉賢良方正慶厯中同中書門下<lb/>
平章事判大名府召入為宰相改樞密使封英國公進<lb/>
封鄭國公卒贈太師中書令諡文正以劉敞言改諡文<lb/>
<pb n="KR4j0074_WYG_102-3a"/>
莊有集一百巻<lb/>
錢惟演字希聖吳越王俶之子少補牙門將歸宋為右<lb/>
屯衞將軍召試學士院改太僕少卿累遷至樞密使罷<lb/>
為鎮國軍節度觀察留後改保大軍節度知河陽入朝<lb/>
加同中書門下平章事坐擅議宗廟又與后家通婚落<lb/>
平章事以崇信軍節度使歸鎮卒贈侍中諡曰思改諡<lb/>
文僖有擁旄集<lb/>
趙抃字閲道西安人第進士為武安推官厯知崇安海<lb/>
<pb n="KR4j0074_WYG_102-3b"/>
陵江源三縣通判泗州以曽公亮薦擢殿中侍御史英<lb/>
宗朝除龍圖閣直學士知成都神宗初召知諌院擢叅<lb/>
知政事與王安石議政不協求去除資政殿學士出知<lb/>
越州尋以太子少保致仕卒贈太子少師諡清獻<lb/>
晏殊字同叔臨川人景德初張知白安撫江南以神童<lb/>
薦真宗召見命與進士並試援筆立成賜同進士出身<lb/>
累官翰林學士左庶子仁宗朝遷右諌議大夫兼侍讀<lb/>
學士厯遷至參知政事集賢殿學士拜同中書門下平<lb/>
<pb n="KR4j0074_WYG_102-4a"/>
章事兼樞密使卒贈司空兼侍中諡元獻有殊玊詞一<lb/>
巻<lb/>
陳堯佐字希元閬中人少師省華次子少從种放讀書<lb/>
終南山第進士厯官同中書門下平章事集賢殿大學<lb/>
士以太子太師致仕贈司空兼侍中諡文惠<lb/>
賈昌朝字子明獲鹿人天禧中真宗祈榖南郊昌朝獻<lb/>
頌召試賜進士出身除晉陵簿景祐初授崇政殿説書<lb/>
厯天章閣待制累官至同中書門下平章事兼侍中封<lb/>
<pb n="KR4j0074_WYG_102-4b"/>
許國公英宗立加左僕射進封魏國公諡文元有集百<lb/>
十二巻朩蘭花令一調極為黄昇所稱<lb/>
王益臨川人安石之父官都官員外郎<lb/>
杜衍字世昌山隂人登進士甲科厯官州縣皆有政績<lb/>
慶厯中拜同平章事集賢殿大學士兼樞密使以事罷<lb/>
知兖州致仕皇祐中進太師封祁國公卒贈司徒兼侍<lb/>
中諡正獻<lb/>
王琪字君玉華陽人舉進士調主簿除館閣校勘集賢<lb/>
<pb n="KR4j0074_WYG_102-5a"/>
校理厯官知制誥加樞密直學士以禮部侍郎致仕所<lb/>
製樂府名謫仙長短句<lb/>
林逋字君復錢塘人少孤力學不事進取放遊江淮間<lb/>
久之歸杭州結廬西湖之孤山二十年足不及城市真<lb/>
宗賜以粟帛詔有司嵗時勞問及卒仁宗賜諡和靖先<lb/>
生有和靖先生集附詞<lb/>
李遵朂字公武上黨人崇矩之孫登進士大中祥符間<lb/>
召見便殿尚荆國大長公主授左龍武軍駙馬都尉賜<lb/>
<pb n="KR4j0074_WYG_102-5b"/>
第永寧里累遷寧國軍節度使徙鎮國軍知許州卒贈<lb/>
中書令諡和文有閒宴集<lb/>
葉清臣字道卿長洲人天聖二年舉進士對䇿擢第二<lb/>
厯官翰林學士權三司使罷為侍讀學士知河陽卒贈<lb/>
左諌議大夫有集<lb/>
聶冠卿字長孺新安人舉進士授連州軍事推官以大<lb/>
臣薦召試學士院充館閣校勘預撰景祐廣樂記慶厯<lb/>
中入為翰林學士判昭文館兼侍讀學士有蘄春集<lb/>
<pb n="KR4j0074_WYG_102-6a"/>
韓琦字稚圭安陽人天聖五年進士第二人嘉祐初厯<lb/>
官同中書門下平章事集賢殿大學士遷昭文館大學<lb/>
士進右僕射再進司空兼侍中封儀國公進封衞國公<lb/>
再進封魏國公卒贈尚書令諡忠獻徽宗追論定䇿功<lb/>
贈魏郡王有安陽集<lb/>
范仲淹字希文吳縣人大中祥符八年進士明道中為<lb/>
右司諌以直言逺貶尋召還累官至權知開封府復忤<lb/>
吕夷簡貶知饒州西北用兵仁宗以仲淹人望所屬起<lb/>
<pb n="KR4j0074_WYG_102-6b"/>
為陜西招討副使兼知延州改知慶州屢進樞密直學<lb/>
士右諌議大夫充陜西路安撫招討使召還拜樞密副<lb/>
使除㕘知政事卒贈兵部尚書楚國公諡文正有集<lb/>
李師中字誠之楚丘人登進士仁宗朝權主管經畧司<lb/>
文字提㸃廣西路刑獄厯天章閣待制河東都轉運使<lb/>
貶和州團練副使安置稍遷至右司郎中<lb/>
宋祁字子京安陸人徙居雍丘天聖中與兄郊同舉進<lb/>
士時稱為大小宋累官翰林學士承㫖知制誥卒贈尚<lb/>
<pb n="KR4j0074_WYG_102-7a"/>
書諡景文有出麾小集西州猥稿<lb/>
吳感字應之天聖二年省試第一又中㧞萃科仕至殿<lb/>
中丞以詠紅梅詞得名<lb/>
韓維字持國雍丘人忠獻公億之子用門廕入仕歐陽<lb/>
修薦為檢討知太常禮院出判涇州除同修起居注進<lb/>
知制誥神宗初除龍圖閣直學士厯知州郡召拜門下<lb/>
侍郎以太子少傅致仕<lb/>
韓縝字玊汝維之弟登進士累官大中大夫同知樞密<lb/>
<pb n="KR4j0074_WYG_102-7b"/>
院事拜尚書右僕射兼中書侍郎以太子太保致仕贈<lb/>
司空崇國公諡莊敏<lb/>
鄭獬字毅夫安陸人皇祐五年舉進士第一知制誥神<lb/>
宗召夕對内東門命草制賜雙蓮燭送歸院拜翰林學<lb/>
士命權知開封府王安石惡之以侍讀學士出知杭州<lb/>
徙青州有鄖溪集<lb/>
張昇字杲卿韓城人大中祥符八年進士累官叅知政<lb/>
事兼樞密使以彰信軍節度使同中書門下平章事判<lb/>
<pb n="KR4j0074_WYG_102-8a"/>
許州改鎮河陽進太子太師致仕卒贈司徒兼侍中諡<lb/>
康節<lb/>
謝絳字希深富陽人以父濤廕試秘書省校書郎復登<lb/>
進士甲科知汝隂縣遷光禄寺丞召試擢祕閣校理厯<lb/>
官至朝散大夫行尚書兵部員外郎知制誥出知鄧州<lb/>
歐陽修字永叔廬陵人兩試國子監一試禮部皆第一<lb/>
擢進士甲科補西京留守推官景祐初召試遷館閣校<lb/>
勘厯官至禮部侍郎兼翰林侍讀學士進樞密副使叅<lb/>
<pb n="KR4j0074_WYG_102-8b"/>
知政事熙寧四年以觀文殿學士太子少師致仕卒贈<lb/>
太子太師諡文忠修初號醉翁晚更號六一居士有六<lb/>
　一居士詞三巻<lb/>
蘇舜欽字子美易簡之孫以父廕補太廟齋郎調滎陽<lb/>
尉復舉進士官大理評事范仲淹薦其才召試擢集賢<lb/>
校理監進奏院為王拱辰誣奏除名寓居吳中買水石<lb/>
一區作滄浪亭以詩酒自放後為湖州長史卒有集<lb/>
梅堯臣字聖俞宣城人以從父詢廕為河南主簿厯鎮<lb/>
<pb n="KR4j0074_WYG_102-9a"/>
安判官仁宗召試賜進士出身為國子監直講遷尚書<lb/>
屯田都官員外郎有宛陵集<lb/>
石延年字曼卿其先幽州人徙宋城累舉進士不第補<lb/>
三班奉職遷殿直累遷大理寺丞通判海州終太子中<lb/>
允祕閣校理<lb/>
司馬光字君實夏縣人寶元初登進士甲科累官天章<lb/>
閣待制知諌院治平間為諌議大夫龍圖閣直學士熙<lb/>
寧初遷翰林學士御史中丞進樞密副使不拜與王安<lb/>
<pb n="KR4j0074_WYG_102-9b"/>
石不合出知永興軍哲宗立拜門下侍郎進尚書左僕<lb/>
射卒贈太師温國公諡文正<lb/>
王安石字介甫臨川人慶厯中擢進士第知鄞縣嘉祐<lb/>
三年為度支判官遷直集賢院同修起居注知制誥神<lb/>
宗在潁邸聞其名及即位命知江寧府數月召為翰林<lb/>
學士兼侍講熙寧二年拜叅知政事三年拜同平章事<lb/>
七年罷八年復相屢謝病出判江寧府元豐二年復拜<lb/>
左僕射封舒國公改封荆卒贈太師諡曰文追封舒王<lb/>
<pb n="KR4j0074_WYG_102-10a"/>
　晩居金陵自號半山老人有臨川集詞一巻<lb/>
　范純仁字堯夫仲淹次子第進士除官不赴仲淹沒始<lb/>
　出仕治平中為侍御史爭濮王典禮出判安州神宗朝<lb/>
　知諌院加直集賢院同修起居注忤王安石改判國子<lb/>
　監出知河中府哲宗立命同知樞密院事元祐三年拜<lb/>
　尚書右僕射兼中書侍郎紹聖中貶永州安置後追贈<lb/>
　開府儀同三司許國公諡忠宣有集<lb/>
　晏幾道字叔原殊之㓜子嘗監潁昌許田鎮有小山詞<lb/>
<pb n="KR4j0074_WYG_102-10b"/>
　一巻黄庭堅為之序<lb/>
　張先字子野吳興人晏殊尹京兆辟為通判厯官都官<lb/>
　郎中居錢塘嘗創花月亭有子野詞一巻<lb/>
　柳永字耆卿初名三變樂安人景祐元年進士厯官屯<lb/>
　田員外郎有樂章集九巻<lb/>
　韋驤字子駿錢塘人皇祐五年進士厯官尚書主客郎<lb/>
　中提㸃䕫州路刑獄有集<lb/>
御選厯代詩餘巻一百二<lb/>
</p>
<p>
</p>
  </div>
</body>
</text>
</TEI>
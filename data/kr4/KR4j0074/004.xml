<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_004-1a"/>
　欽定四庫全書<lb/>
御選歴代詩餘巻四目録<hi>起四十字至四十一字</hi>
　　　生查子<lb/>
　　　　韓偓<lb/>
　　　　牛希濟<hi>二首</hi>
　　　　魏承班<lb/>
　　　　歐陽彬<lb/>
　　　　劉侍讀<lb/>
<pb n="KR4j0074_WYG_004-1b"/>
　　　　歐陽修<lb/>
　　　　晏㡬道<hi>五首</hi>
　　　　秦觀<lb/>
　　　　晁補之<hi>二首</hi>
　　　　毛滂<hi>四首</hi>
　　　　王觀<lb/>
　　　　周紫芝<hi>三首</hi>
　　　　吕渭老<hi>二首</hi>
<pb n="KR4j0074_WYG_004-2a"/>
　　　方喬<lb/>
　　　向子諲<hi>三首</hi>
　　　趙師俠<hi>三首</hi>
　　　吕本中<lb/>
　　　楊无咎<lb/>
　　　辛棄疾<hi>五首</hi>
　　　姚寛<lb/>
　　　程垓<lb/>
<pb n="KR4j0074_WYG_004-2b"/>
　　　洪适<lb/>
　　　趙磻老<hi>二首</hi>
　　　劉克荘<lb/>
　　　管鑑<lb/>
　　　魏子敬<lb/>
　　　岳珂<lb/>
　　　陸游<hi>二首</hi>
　　　楊炎<lb/>
<pb n="KR4j0074_WYG_004-3a"/>
　　　髙觀國<hi>二首</hi>
　　　韓淲<hi>三首</hi>
　　　汪莘<lb/>
　　　李廷忠<lb/>
　　　呉文英<hi>二首</hi>
　　　莫崙<lb/>
　　　李萊老<lb/>
　　　李彭老<lb/>
<pb n="KR4j0074_WYG_004-3b"/>
　　　無名氏<lb/>
　　　李清照<lb/>
　　　朱淑真<lb/>
　　　陸游妾<lb/>
　　　金章宗<lb/>
　　　韓玉<lb/>
　　　王予可<lb/>
　　　仇逺<lb/>
<pb n="KR4j0074_WYG_004-4a"/>
　　　彭元遜<lb/>
　　　劉基<hi>五首</hi>
　　　顧志<lb/>
　　　葉小鸞<lb/>
　　　王㣲<lb/>
　　醉公子<lb/>
　　　顧夐<hi>二首</hi>
　　　尹鶚<lb/>
<pb n="KR4j0074_WYG_004-4b"/>
　　酒泉子<lb/>
　　　温庭筠<hi>二首</hi>
　　　牛希濟<lb/>
　　　毛熈震<hi>二首</hi>
　　前調<hi>又一體</hi>
　　　孫光憲<lb/>
　　前調<hi>又一體</hi>
　　　顧夐<lb/>
<pb n="KR4j0074_WYG_004-5a"/>
　　楊栁枝<hi>又一體</hi>
　　顧夐<lb/>
　　無名氏<lb/>
　　葛長庚<lb/>
　醉花間<lb/>
　　毛文錫<hi>二首</hi>
　春光好<hi>又一體</hi>
　　和凝<lb/>
<pb n="KR4j0074_WYG_004-5b"/>
　　歐陽炯<hi>三首</hi>
　　張元幹<lb/>
　女冠子<lb/>
　　温庭筠<hi>二首</hi>
　　韋莊<hi>二首</hi>
　　薛昭藴<hi>二首</hi>
　　牛嶠<hi>三首</hi>
　　歐陽炯<lb/>
<pb n="KR4j0074_WYG_004-6a"/>
　　毛熙震<hi>二首</hi>
　　李珣<lb/>
　　孫光憲<hi>二首</hi>
　　張泌<lb/>
　酒泉子<hi>又一體</hi>
　　温庭筠<lb/>
　　韋莊<lb/>
　　顧夐<lb/>
<pb n="KR4j0074_WYG_004-6b"/>
　　紗牎恨<lb/>
　　　毛文錫<lb/>
　　玉蝴蝶<lb/>
　　　温庭筠<lb/>
　　上行杯<hi>又一體</hi>
　　　韋莊<lb/>
　　中興樂<lb/>
　　　毛文錫<lb/>
<pb n="KR4j0074_WYG_004-7a"/>
　　憶秦娥<hi>又一體</hi>
　　　張先<lb/>
　　落梅風<hi>又一體</hi>
　　　張先<lb/>
　　　訴衷情<hi>又一體</hi>
　　　魏承班<lb/>
　　生查子<hi>又一體</hi>
　　　孫光憲<hi>三首</hi>
<pb n="KR4j0074_WYG_004-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻四目録<lb/>
<pb n="KR4j0074_WYG_004-8a"/>
　欽定四庫全書<lb/>
御選歴代詩餘巻四<hi>起四十字至四十一字</hi>
　　　　　　　司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　　生查子<lb/>
　　　　<hi>查本樝棃之樝與浮槎事無渉雙調四十字</hi>
　　　　生查子　　　　　　　　　　　　　　　韓　偓<lb/>
　侍女動妝匳故故驚人睡那知本未眠背面偷垂淚<lb/>
<pb n="KR4j0074_WYG_004-8b"/>
　嬾卸鳯凰釵羞入鴛鴦被時復見殘燈和煙墜金穗<lb/>
　　　　前調　　　　　　　　　　　　　　　　牛希濟<lb/>
　春山煙欲收天淡星稀小殘月臉邉明别淚臨清曉<lb/>
　語多情未了回首猶重道記得緑羅裙處處憐芳草<lb/>
　　　　前調　　　　　　　　　　　　　　　　牛希濟<lb/>
　新月曲如眉未有團圞意紅豆不堪看滿眼相思淚<lb/>
　終日擘桃穣人在心兒裏兩朶隔牆花早晚成連理<lb/>
　　　　前調　　　　　　　　　　　　　　　　　魏承班<lb/>
<pb n="KR4j0074_WYG_004-9a"/>
煙雨晩晴天零落花無語難話此時心梁燕雙來去<lb/>
琴韻對薫風有恨和情撫腸斷斷絃頻淚滴黄金縷<lb/>
　　前調　　　　　　　　　　　　歐陽彬<lb/>
竟日畫堂歡入夜重開宴翦燭蠟煙香促席花光顫<lb/>
待得月華來滿院如鋪練門外簇驊騮直待更深散<lb/>
　　前調　　　　　　　　　　<hi>失名</hi>劉侍讀<lb/>
深秋更漏長滴盡銀臺燭獨歩出幽閨月晃波澄緑<lb/>
菱荷風乍觸一對鴛鴦宿虛掉玉釵驚驚起還相續<lb/>
<pb n="KR4j0074_WYG_004-9b"/>
　　前調　　　　　　　　　　　　歐陽脩<lb/>
含羞整翠鬟得意頻相顧鴈柱十三絃一一春鶯語<lb/>
嬌雲容易飛夢斷知何處深院鎖黄昏陣陣芭蕉雨<lb/>
　　前調　　　　　　　　　　　　晏幾道<lb/>
金鞍美少年去躍青驄馬牽繫玉樓人繡被春寒夜<lb/>
消息未歸來寒食棃花謝無處説相思背面鞦韆下<lb/>
　　前調　　　　　　　　　　　　晏幾道<lb/>
輕輕製舞衣小小裁歌扇三月柳濃時又向津亭見<lb/>
<pb n="KR4j0074_WYG_004-10a"/>
垂淚送行人濕破紅妝面玉指䄂中彈一曲清商怨<lb/>
　　前調　　　　　　　　　　　　晏幾道<lb/>
紅塵陌上遊碧柳堤邉住纔趁彩雲來又逐花飛去<lb/>
深深美酒家曲曲幽香路風月有情時總是相逢處<lb/>
　　前調　　　　　　　　　　　　晏幾道<lb/>
長恨渉江遥移近溪頭住閒蕩木蘭舟卧入雙鴛浦<lb/>
無端輕薄雲暗作廉纎雨翠袖不勝寒欲向荷花語<lb/>
　　前調　　　　　　　　　　　　晏幾道<lb/>
<pb n="KR4j0074_WYG_004-10b"/>
春從何處歸試向溪邉問岸柳弄嬌黄隴麥回青潤<lb/>
多情美少年屈指芳菲近誰寄嶺頭梅未報江南信<lb/>
　　前調　　　　　　　　　　　　秦　觀<lb/>
眉黛逺山長新柳開青眼樓閣斷霞明羅幕春寒淺<lb/>
杯嫌玉漏遲燭厭金刀翦月色忽飛來花影和簾捲<lb/>
　　前調<hi>夏日即事</hi>　　　　　　　　　　晁補之<lb/>
永日向人妍百合忘憂草午枕夢初回逺柳蟬聲杳<lb/>
蘚井出冰泉洗瀹煩襟了却挂小簾鈎一縷爐煙裊<lb/>
<pb n="KR4j0074_WYG_004-11a"/>
　　前調　　　　　　　　　　　　晁補之<lb/>
夜飲别佳人梅小猶飄雪忍淚一春愁過却花時節<lb/>
相見話相思重與臨風月休似那回時無事還輕别<lb/>
　　前調　　　　　　　　　　　　毛　滂<lb/>
日照小忩紗風動重簾繡寳炷暮雲迷曲沼晴漪皺<lb/>
煙暖柳惺忪雪盡梅清瘦恰是可憐時好似花穠後<lb/>
　　前調<hi>九日</hi>　　　　　　　　　　毛　滂<lb/>
鱸蟹正肥時煙雨新凉日露蕊鬱金黄雲液葡萄碧<lb/>
<pb n="KR4j0074_WYG_004-11b"/>
此日古為佳此醉君寜惜髙挂水晶簾盡放秋光入<lb/>
　　前調　　　　　　　　　　　　毛　滂<lb/>
釵上燕猶寒勝裏紅偏小恰有爾多春不許羣花笑<lb/>
酒面粉酥融香䄂金泥罩芳意已潛通殘雪猶相照<lb/>
　　前調　　　　　　　　　　　　毛　滂<lb/>
花地錦斑殘月箔淩波亂鬬鴨玉蘭傍撲獸金爐畔<lb/>
小醉奈春何輕夢催雲散却歩蕙蘭中應被鴛鴦見<lb/>
　　前調　　　　　　　　　　　　王　觀<lb/>
<pb n="KR4j0074_WYG_004-12a"/>
關山夢裏長塞鴈音書少兩鬢可憐青一夜容顔老<lb/>
歸傍碧紗牎説與人人道真個别離難不似相逢好<lb/>
　　前調　　　　　　　　　　　　周紫芝<lb/>
春寒入翠帷月淡雲來去院落半晴天風撼棃花樹<lb/>
人醉掩金鋪閒倚秋千柱滿眼是相思無説相思處<lb/>
　　前調　　　　　　　　　　　　周紫芝<lb/>
青絲結曉鬟臨鏡心情嬾知為曉愁濃畫得雙蛾淺<lb/>
柳困玉樓空花落紅牎暖相對語春愁只有春歸燕<lb/>
<pb n="KR4j0074_WYG_004-12b"/>
　　前調　　　　　　　　　　　　周紫芝<lb/>
金鞍欲别時芳草溪邉渡不忍住西樓怕看來時路<lb/>
簾幙捲東風燕子雙雙語薄倖不歸來冷落春情緒<lb/>
　　前調　　　　　　　　　　　　吕渭老<lb/>
攤錢臨小牎撲蝶穿斜徑醉戲晚風前吹亂連枝影<lb/>
别來秋夜長夢到金屏近腸斷一聲雞殘月懸朝鏡<lb/>
　　前調　　　　　　　　　　　　吕渭老<lb/>
雙鬟緑髪齊多笑嫣紅落穿竹過西齋問字時偷學<lb/>
<pb n="KR4j0074_WYG_004-13a"/>
嬌慵不慣羞同倚䦨干角屈指數元宵燈火堪行樂<lb/>
　　前調<hi>贈紫竹</hi>　　　　　　　　　　方　喬<lb/>
晨鶯不住啼故唤愁人起無力曉妝慵閒弄荷錢水<lb/>
欲呼女伴來鬬草花隂裏嬌極不成狂更向屏山倚<lb/>
　　前調　　　　　　　　　　　　向子諲<lb/>
近似月當懐逺似花藏霧好是月明時同醉花深處<lb/>
看花不自持對月空相顧願學月頻圓莫作花飛去<lb/>
　　前調　　　　　　　　　　　　向子諲<lb/>
<pb n="KR4j0074_WYG_004-13b"/>
相思嬾下牀春夢迷蝴蝶入柳又穿花去去輕如葉<lb/>
可堪岐路長不道關山隔無頼是黄鸝喚起空愁絶<lb/>
　　前調　　　　　　　　　　　　向子諲<lb/>
娟娟月入眉整整雲歸鬢鏡裏弄妝遲簾外花移影<lb/>
斜窺秋水長軟語春鶯近無計奈情何只有相思分<lb/>
　　前調<hi>别王希白</hi>　　　　　　　　　　趙師俠<lb/>
梅從隴首傳柳向郵亭折鴛瓦曉霜濃掠面凝寒色<lb/>
相逢意便親欲去如何説我亦是行人更與行人别<lb/>
<pb n="KR4j0074_WYG_004-14a"/>
　　前調<hi>陽春亭</hi>　　　　　　　　　　趙師俠<lb/>
遲遲春晝長冉冉東風軟寒食乍晴天紅紫芳菲徧<lb/>
前峰積翠横新漲挼藍逺向晩淡煙迷一段屏山展<lb/>
　　前調<hi>鐡爐岡</hi>　　　　　　　　　　趙師俠<lb/>
春光不肯留風雨催將去紅逐故園塵緑滿江南樹<lb/>
隂晴寒食天寂寞西郊路芳草織新愁悵望人何處<lb/>
　　前調　　　　　　　　　　　　吕本中<lb/>
雙雙小鳯斜淡淡鴉兒穏一曲渭城歌柳色饒春恨<lb/>
<pb n="KR4j0074_WYG_004-14b"/>
離觴洗别愁酒盡愁難盡寳瑟鴈縱横誰寄天涯信<lb/>
　　前調　　　　　　　　　　　　楊无咎<lb/>
秋來愁更深黛拂雙蛾淺翠袖怯春寒修竹蕭蕭晚<lb/>
此意有誰知恨與孤鴻逺小立背西風又是重門掩<lb/>
　　前調<hi>再和楊民瞻</hi>　　　　　　　　　辛棄疾<lb/>
誰傾滄海珠簸弄千明月喚取酒邉來軟語裁春雪<lb/>
人間無鳯凰空費穿雲笛醉裏却歸來松菊陶潛宅<lb/>
　　前調　　　　　　　　　　　　辛棄疾<lb/>
<pb n="KR4j0074_WYG_004-15a"/>
去年燕子來繡戸深深處花徑得泥歸都把琴書汚<lb/>
今年燕子來誰聽呢喃語不見捲簾人一陣黄昏雨<lb/>
　　前調<hi>獨遊西巖</hi>　　　　　　　　　　辛棄疾<lb/>
溪邉照影行天在清溪底天上有行雲人在行雲裏<lb/>
髙歌誰和予空谷清音起非鬼亦非仙一曲桃花水<lb/>
　　前調　　　　　　　　　　　　辛棄疾<lb/>
青山招不來偃蹇誰憐汝嵗晩太寒生喚我溪頭住<lb/>
山頭明月來本在天髙處夜夜入清溪聽讀離騷去<lb/>
<pb n="KR4j0074_WYG_004-15b"/>
　　前調　　　　　　　　　　　　辛棄疾<lb/>
青山非不佳未觧留儂住赤脚踏層冰為愛清溪故<lb/>
朝來山鳥啼勸上山髙處我意不關渠自在尋詩去<lb/>
　　前調　　　　　　　　　　　　姚　寛<lb/>
郎如陌上塵妾似堤邉絮相見兩悠揚蹤跡無尋處<lb/>
酒面撲春風淚眼零秋雨過了别離時還解相思否<lb/>
　　前調　　　　　　　　　　　　程　垓<lb/>
溪光曲曲村花影重重樹風物小桃源春事還如許<lb/>
<pb n="KR4j0074_WYG_004-16a"/>
情知送客來又作尋芳去可惜一春詩總為閒愁賦<lb/>
　　前調　　　　　　　　　　　　洪　适<lb/>
桃疎蝶惜香柳困鶯銜絮日影過簾旌多少閒愁緒<lb/>
紅綻武陵溪緑暗章臺路春色似行人無意花間住<lb/>
　　前調<hi>答洪丞相謝送小冠</hi>　　　　　　　　趙磻老<lb/>
章甫不如人翠綰垂楊縷纎手送來時羅帊緘香霧<lb/>
貂蟬嬾上頭渭水知何處風月共垂竿脱帽須親付<lb/>
　　前調<hi>再和丞相謝冠</hi>　　　　　　　　　趙磻老<lb/>
<pb n="KR4j0074_WYG_004-16b"/>
金門一免時離緒紛如縷想像切雲髙曉日昏羅霧<lb/>
峩冠補衮人不是無心處欲效貢公彈衣鉢知誰付<lb/>
　　前調　　　　　　　　　　　　劉克荘<lb/>
繁燈奪霽華戲鼓侵明發物色舊時同情味中年别<lb/>
淺畫鏡中眉深拜樓中月人散市聲收漸入愁時節<lb/>
　　前調　　　　　　　　　　　　管　鑑<lb/>
天教百媚生賦得多情怨背整玉搔頭寛了黄金釧<lb/>
情随歌意深故故回嬌盼不是不相知只為難相見<lb/>
<pb n="KR4j0074_WYG_004-17a"/>
　　前調　　　　　　　　　　　　魏子敬<lb/>
愁盈鏡裏山心疊琴中恨露濕玉䦨秋香伴金屏冷<lb/>
雲歸月正圓鴈到人無信孤損鳯凰釵立盡梧桐影<lb/>
　　前調　　　　　　　　　　　　岳　珂<lb/>
芙蓉清夜遊楊柳黄昏約小院碧苔深潤透雙鴛薄<lb/>
暖玉慣春嬌簌簌花鈿落缺月故窺人影轉闌干角<lb/>
　　前調　　　　　　　　　　　　陸　游<lb/>
還山荷主恩聊試扶犂手新結小茅茨恰占清江口<lb/>
<pb n="KR4j0074_WYG_004-17b"/>
風塵不化衣鄰曲常持酒那似宦遊時折盡長亭柳<lb/>
　　前調　　　　　　　　　　　　陸　游<lb/>
梁空燕委巢院静鳩催雨香潤上朝衣客少閒譚麈<lb/>
鬢邉千縷絲不是吳蠶吐孤夢泛瀟湘月落聞柔櫓<lb/>
　　前調　　　　　　　　　　　　楊　炎<lb/>
金蓮照夜紅玉腕扶春碧曲妙過行雲人好欺花色<lb/>
歡生酒面濃笑染爐香濕飲盡十玻瓈月堕東方白<lb/>
　　前調<hi>梅</hi>　　　　　　　　　　　髙觀國<lb/>
<pb n="KR4j0074_WYG_004-18a"/>
香驚楚驛寒瘦倚湘筠暮一笛已黄昏片月尤清楚<lb/>
沉沉冰玉魂漠漠煙雲浦酸淚不成彈又向春心聚<lb/>
　　前調<hi>詠芹</hi>　　　　　　　　　　髙觀國<lb/>
野泉春吐芽泥濕随飛燕碧澗一杯羮夜韭無人翦<lb/>
玉釵和露香鵝管随春軟野意重殷勤持以君王獻<lb/>
　　前調<hi>梅溪</hi>　　　　　　　　　　韓　淲<lb/>
霜葉柳塘風煙蕊梅溪渡茅屋問村醪未許空歸去<lb/>
倚杖小徘徊寫我吟邉句醉眼復何之落日孤鴻處<lb/>
<pb n="KR4j0074_WYG_004-18b"/>
　　前調　　　　　　　　　　　　韓　淲<lb/>
山意入春晴都是梅和柳白白與青青日映風前酒<lb/>
歸去也如何路上休回首各自做新年柳裊梅枝瘦<lb/>
　　前調　　　　　　　　　　　　韓　淲<lb/>
晴色入青山更見飛花晚不是怕登臨自是心情嬾<lb/>
試擘小紅牋與寫天涯怨杜宇一聲春樓下滄波逺<lb/>
　　前調　　　　　　　　　　　　汪　莘<lb/>
春來春色佳秋至秋光好無計奈春歸又有秋光老<lb/>
<pb n="KR4j0074_WYG_004-19a"/>
去年飛雪時病與梅花道來嵗雪飛時為把金尊倒<lb/>
　　前調<hi>薔薇</hi>　　　　　　　　　　李廷忠<lb/>
玉女翠帷薰香粉開妝面不是占春遲羞被羣花見<lb/>
纎手織柔條絳雪飛千片流入紫金巵未許停歌扇<lb/>
　　前調<hi>稽山對雪</hi>　　　　　　　　　　吳文英<lb/>
暮雲千萬重寒夢家鄉逺愁見越溪孃鏡裏梅花面<lb/>
醉情啼枕冰徃事分釵燕三月㶚陵橋心翦東風亂<lb/>
　　前調<hi>秋社</hi>　　　　　　　　　　吳文英<lb/>
<pb n="KR4j0074_WYG_004-19b"/>
當樓月半匳曽買菱花處愁影背䦨干素髪殘風露<lb/>
神前雞酒盟歌斷秋香戸泥落畫梁空夢想青春語<lb/>
　　前調　　　　　　　　　　　　莫　崙<lb/>
三兩信凉風七八分圓月愁緒到今年又與前年别<lb/>
衾單容易寒燭暗相將滅欲識此時情聽取鳴蛩説<lb/>
　　前調　　　　　　　　　　　　李萊老<lb/>
妾情歌柳枝郎意憐桃葉羅帯綰同心誰信愁千結<lb/>
樓上數殘更馬上看新月繡被怨春寒怕學鴛鴦疊<lb/>
<pb n="KR4j0074_WYG_004-20a"/>
　　前調　　　　　　　　　　　　李彭老<lb/>
羅襦隠繡茸玉合銷紅豆深院落梅鈿寒峭收燈後<lb/>
心事卜金錢月上鵝黄柳拜了夜香休翠被聽春漏<lb/>
　　前調　　　　　　　　　　　　無名氏<lb/>
閒倚曲屏風試寫相思字不道極多情却是渾無思<lb/>
笑近短牆隂抛個青梅子苔上印鈎彎邂逅難忘此<lb/>
　　前調　　　　　　　　　　<hi>宋媛</hi>李清照<lb/>
年年玉鏡臺梅蕊宫妝困今嵗不歸來怕見江南信<lb/>
<pb n="KR4j0074_WYG_004-20b"/>
酒從别後踈淚向愁中盡遥想楚雲深人逺天涯近<lb/>
　　前調　　　　　　　　　　<hi>宋媛</hi>朱淑真<lb/>
寒食不多時幾日東風惡無緒倦尋芳閒却秋千索<lb/>
玉減翠腰支病怯羅衣薄不忍捲簾看寂寞棃花落<lb/>
　　前調　　　　　　　　　　　　陸游妾<lb/>
只知眉上愁不識愁來路牎外有芭蕉陣陣黄昏雨<lb/>
曉起理殘妝整頓教愁去不合畫春山依舊留愁住<lb/>
　　前調<hi>有擘橙為軟金杯者賦之</hi>　　　　　　　金章宗<lb/>
<pb n="KR4j0074_WYG_004-21a"/>
風流紫府郎痛飲烏紗岸柔軟九廻腸冷怯玻瓈盞<lb/>
纎纎白玉葱分破黄金彈借取洞庭春飛上桃花面<lb/>
　　前調　　　　　　　　　　　　韓　玉<lb/>
裙拖簇石榴髻綰偏荷葉頭上短金釵輕重還相壓<lb/>
輕顰月入眉淺笑花生頰夫壻不風流取次看承别<lb/>
　　前調　　　　　　　　　　　　王予可<lb/>
夜色明河静風好來千里水殿謫仙人皓齒清歌起<lb/>
前聲金斚中後聲銀河底一夜嶺頭雲繞徧樓前水<lb/>
<pb n="KR4j0074_WYG_004-21b"/>
　　前調　　　　　　　　　　　　仇　逺<lb/>
釵頭綴玉蠶耿耿東牎曉京洛少年逰猶恨歸來早<lb/>
寒食正棃花古道多芳草今夜試青燈依舊雙花小<lb/>
　　前調　　　　　　　　　　　　彭元遜<lb/>
癡多故惱人妝晩翻嫌促祗為眼波長嗔笑嬌難觸<lb/>
春心不肯深春睡何曽足莫待柳花飛飛去無拘束<lb/>
　　前調　　　　　　　　　　　　劉　基<lb/>
槐雲嚲墜鬟柳露酣啼眼深院有佳人坐惜芳菲晚<lb/>
<pb n="KR4j0074_WYG_004-22a"/>
素手理瑶琴曲罷空長嘆竚立望青霄愁永清宵短<lb/>
　　前調　　　　　　　　　　　　劉　基<lb/>
東風為愛花著意吹原野穠豔正堪憐何忍輕吹謝<lb/>
悶損玉樓人獨立花枝下㣲睇斂雙蛾紅淚和花灑<lb/>
　　前調<hi>集句三首</hi>　　　　　　　　　　劉　基<lb/>
青山欲暮時暝色生寒樹不奈客愁多復送王孫去<lb/>
澗底寂無人暗谷疑風雨耿耿夜何長月落聞津鼓<lb/>
　　前調　　　　　　　　　　　　劉　基<lb/>
<pb n="KR4j0074_WYG_004-22b"/>
春風能幾時柳色看猶淺蝴蝶夢中飛跡與孤雲逺<lb/>
明月照花枝入夜愁難遣形影自相憐不及銜泥燕<lb/>
　　前調　　　　　　　　　　　　劉　基<lb/>
愁多夢不成坐對銀釭曉輕䄂拂花妝驚起雙棲鳥<lb/>
出戸獨傍徨煙裏看鴻小日下四山隂輾轉傷懐抱<lb/>
　　前調<hi>臘梅</hi>　　　　　　　　　　顧　志<lb/>
幽香度月遲瘦骨凌霜老瀟灑自天然驛路花開早<lb/>
從教纎手栽眉黛晨妝巧獨有嵗寒心别笛聲吹曉<lb/>
<pb n="KR4j0074_WYG_004-23a"/>
　　前調<hi>送春</hi>　　　　　　　　<hi>明媛</hi>葉小鸞<lb/>
風飄萬㸃紅零落胭脂色柳絮入簾櫳似問人愁寂<lb/>
凭䦨望逺山芳草連天碧深院鎖春光去盡無尋覔<lb/>
　　前調　　　　　　　　　　<hi>明妓</hi>王　㣲<lb/>
鴈過紙牎寒月到空階冷病起不堪愁夢去人初醒<lb/>
猶憶少年時寄跡如萍梗一幅落梅中相攜問花影<lb/>
　醉公子<lb/>
　　<hi>一名四换頭雙調四十字</hi>
<pb n="KR4j0074_WYG_004-23b"/>
　　醉公子　　　　　　　　　　　顧　夐<lb/>
漠漠秋雲澹紅藕香侵檻枕倚小山屏金鋪向晚扃<lb/>
睡起横波慢獨望情何限衰柳數聲蟬魂銷似去年<lb/>
　　前調　　　　　　　　　　　　顧　夐<lb/>
岸柳垂金線雨晴鶯百囀家住緑楊邉徃來多少年<lb/>
馬嘶芳草逺髙樓簾半捲斂袖翠蛾攅相逢爾許難<lb/>
　　前調　　　　　　　　　　　　尹　鶚<lb/>
暮煙籠蘚砌㦸門猶未閉盡日醉尋春歸來月滿身<lb/>
<pb n="KR4j0074_WYG_004-24a"/>
離鞍偎繡袂墜巾花亂綴何處惱佳人檀痕衣上新<lb/>
　酒泉子<lb/>
　　<hi>此調體最多皆雙調此為四十字之一體也</hi>
　　酒泉子　　　　　　　　　　　温庭筠<lb/>
日映紗牎金鴨小屏山碧故鄉春煙靄隔背蘭釭　宿<lb/>
妝惆悵倚髙閣千里雲影薄草初齊花又落燕雙雙<lb/>
　　前調　　　　　　　　　　　　温庭筠<lb/>
楚女不歸樓枕小河春水月孤明風又起杏花稀　玉<lb/>
<pb n="KR4j0074_WYG_004-24b"/>
釵斜篸雲鬟重裙上金縷鳯八行書千里夢鴈南飛<lb/>
　　前調　　　　　　　　　　　　牛希濟<lb/>
枕轉簟凉清曉逺鐘殘夢月光斜簾影動舊爐香　夢<lb/>
中説盡相思事纎手勻雙淚去年書今日意斷人腸<lb/>
　　前調　　　　　　　　　　　　毛熈震<lb/>
閒卧繡幃慵想萬般情寵錦檀偏翹股重翠雲欹　暮<lb/>
天屏上春山碧映香煙霧隔蕙蘭心魂夢役斂蛾眉<lb/>
　　前調　　　　　　　　　　　　毛熈震<lb/>
<pb n="KR4j0074_WYG_004-25a"/>
鈿匣舞鸞隠映豔紅修碧月梳斜雲鬢膩粉香寒　曉<lb/>
花㣲斂輕呵展裊釵金燕軟日初升簾半捲對妝殘<lb/>
　　前調<hi>又一體</hi>　　　　　　　　　　孫光憲<lb/>
斂態牎前裊裊雀釵抛頸燕成雙鸞對影偶新知　玉<lb/>
纎淡拂眉山小鏡中嗔共照翠連娟紅縹緲早妝時<lb/>
　　前調<hi>又一體</hi>　　　　　　　　　　顧夐<lb/>
羅帯縷金蘭麝煙凝魂斷畫屏欹雲鬟亂恨難任　幾<lb/>
回垂淚滴鴛衾薄情何處去月臨牎花滿樹信沉沉<lb/>
<pb n="KR4j0074_WYG_004-25b"/>
　楊柳枝<lb/>
　　<hi>又一體雙調四十字</hi>
　　楊柳枝　　　　　　　　　　　顧　夐<lb/>
秋夜香閨思寂寥漏迢迢鴛幃羅幌麝煙銷燭光揺<lb/>
正憶玉郎逰蕩去無尋處更聞簾外雨瀟瀟滴芭蕉<lb/>
　　前調　　　　　　　　　　　　無名氏<lb/>
簌簌花飛一雨殘乍衣單屏風數幅畫江山水雲間<lb/>
别易㑹難無計那淚潸潸夕陽樓上凭䦨干望長安<lb/>
<pb n="KR4j0074_WYG_004-26a"/>
　　前調　　　　　　　　　　　　葛長庚<lb/>
挼碎梅花一斷腸送斜陽風煙縹緲月㣲茫又昏黄<lb/>
平野寒蕪何處斷接天長短籬淺水橘青黄度清香<lb/>
　醉花間<lb/>
　　<hi>雙調四十一字後叚平仄稍異不分體</hi>
　　醉花間　　　　　　　　　　　毛文錫<lb/>
休相問怕相問相問還添恨春水滿塘生鸂鶒還相趁<lb/>
　昨夜雨霏霏臨明寒一陣偏憶戍樓人久絶邉庭信<lb/>
<pb n="KR4j0074_WYG_004-26b"/>
　　前調　　　　　　　　　　　　毛文錫<lb/>
深相憶莫相憶相憶情難極銀漢是紅牆一帯遥相隔<lb/>
　金盤珠露滴兩岸榆花白風揺玉珮清今夕為何夕<lb/>
　春光好<lb/>
　　<hi>又一體雙調四十一字换頭平仄稍異無分體也</hi>
　　春光好　　　　　　　　　　　和　凝<lb/>
蘋葉輭杏花明畫船輕雙浴鴛鴦出緑汀棹歌聲　春<lb/>
水無風無浪春天半雨半晴紅粉相随南浦晩幾含情<lb/>
<pb n="KR4j0074_WYG_004-27a"/>
　　前調　　　　　　　　　　　　歐陽炯<lb/>
磧香散渚冰融暖空濛飛絮悠揚徧逺空惹輕風　柳<lb/>
眼煙來㸃緑花心日與妝紅黄雀錦鸞相對舞近簾櫳<lb/>
　　前調　　　　　　　　　　　　歐陽炯<lb/>
花滴露柳揺煙豔陽天雨霽山櫻紅欲爛谷鶯遷　飲<lb/>
處交飛玉斚遊時倒把金鞭風颭九衢榆葉動簇青錢<lb/>
　　前調　　　　　　　　　　　　歐陽炯<lb/>
雞樹緑凰池清滿神京玉兔宫前金牓出列仙名　疊<lb/>
<pb n="KR4j0074_WYG_004-27b"/>
雪羅袍接武團花駿馬驕行開宴錦江遊爛漫柳煙輕<lb/>
　　前調　　　　　　　　　　　　張元幹<lb/>
疎雨洗細風吹淡黄時不分小亭芳草緑映簾低　樓<lb/>
下十二層梯日光影裏鶯啼倚徧䦨干看盡柳憶腰肢<lb/>
　女冠子<lb/>
　　<hi>雙調四十一字</hi>
　　女冠子　　　　　　　　　　　温庭筠<lb/>
霞帔雲髪鈿鏡仙容似雪畫愁眉遮語廻輕扇含羞下<lb/>
<pb n="KR4j0074_WYG_004-28a"/>
繡幃　玉樓相望久花洞恨來遲早晩乗鸞去莫相遺<lb/>
　　前調　　　　　　　　　　　　温庭筠<lb/>
含嬌含笑宿翠殘紅窈窕鬢如蟬寒玉簮秋水輕紗捲<lb/>
碧煙　雪胸鸞鏡裏琪樹鳯樓前寄語青娥伴早求仙<lb/>
　　前調　　　　　　　　　　　　韋　荘<lb/>
昨夜夜半枕上分明夢見語多時依舊桃花面頻低柳<lb/>
葉眉　半羞還半喜欲去又依依覺來知是夢不勝悲<lb/>
　　前調　　　　　　　　　　　　韋　荘<lb/>
<pb n="KR4j0074_WYG_004-28b"/>
四月十七正是去年今日别君時忍淚佯低面含羞半<lb/>
斂眉　不知魂已斷空有夢相隨除却天邉月没人知<lb/>
　　前調　　　　　　　　　　　　薛昭藴<lb/>
求仙去也翠鈿金箆盡捨入嵒巒露捲黄羅帔雲雕白<lb/>
玉冠　野煙溪洞冷林月石橋寒夜静松風下禮天壇<lb/>
　　前調　　　　　　　　　　　　薛昭藴<lb/>
雲羅霧縠新授明威法籙降真函髻綰青絲髪冠抽碧<lb/>
玉篸　徃來雲過五去住島經三正遇劉郎使啓瑶緘<lb/>
<pb n="KR4j0074_WYG_004-29a"/>
　　前調　　　　　　　　　　　　牛　嶠<lb/>
錦江煙水卓女燒春濃美小檀霞繡帯芙蓉帳金釵芍<lb/>
藥花　額黄侵膩髪臂釧透紅紗柳暗鶯啼處認郎家<lb/>
　　前調　　　　　　　　　　　　牛　嶠<lb/>
星冠霞帔住在蕊珠宫裏珮丁當明翠揺蟬翼纎袿理<lb/>
宿妝　醮壇春草緑藥院杏花香青鳥傳心事寄劉郎<lb/>
　　前調　　　　　　　　　　　　牛　嶠<lb/>
雙飛雙舞春晝後園鶯語巻羅幃錦字書封了銀河鴈<lb/>
<pb n="KR4j0074_WYG_004-29b"/>
過遲　鴛鴦排寳帳豆蔲繡連枝不語勻珠淚落花時<lb/>
　　前調　　　　　　　　　　　　歐陽炯<lb/>
秋宵秋月一朶荷花初發照前池揺曳熏香夜嬋娟對<lb/>
鏡時　蕊中千㸃淚心裏萬條絲恰似輕盈女好風姿<lb/>
　　前調　　　　　　　　　　　　毛熈震<lb/>
碧桃紅杏遲日媚籠光影彩霞深香暖熏鶯語風清引<lb/>
鶴音　翠鬟冠玉葉霓袖捧瑶琴應共吹簫侣暗相尋<lb/>
　　前調　　　　　　　　　　　　毛熈震<lb/>
<pb n="KR4j0074_WYG_004-30a"/>
修蛾慢臉不語檀心一㸃小山妝蟬鬢低含緑羅衣澹<lb/>
拂黄　悶來深院裏閒歩落花傍纎手輕輕整玉爐香<lb/>
　　前調　　　　　　　　　　　　李　珣<lb/>
星髙月午丹桂青松深處醮壇開金磬敲清露珠幢立<lb/>
翠苔　歩虚聲縹緲想像思徘徊曉天歸路去指蓬萊<lb/>
　　前調　　　　　　　　　　　　孫光憲<lb/>
蕙風芝露壇際殘香輕度蕊珠宫苔㸃分圓碧桃花破<lb/>
淺紅　品流巫峽外名籍紫㣲中真侣墉城㑹夢魂通<lb/>
<pb n="KR4j0074_WYG_004-30b"/>
　　前調　　　　　　　　　　　　孫光憲<lb/>
淡花瘦玉依約神仙妝束佩瓊文瑞露通宵貯幽香盡<lb/>
日焚　碧紗籠絳節黄藕冠濃雲勿以吹簫伴不同羣<lb/>
　　前調　　　　　　　　　　　　張　泌<lb/>
露華煙草寂寞五雲三島正春深貌減潛銷玉香殘尚<lb/>
惹襟　竹疎虛檻静松密醮壇隂何事劉郎去信沉沉<lb/>
　酒泉子<lb/>
　　<hi>又一體雙調四十一字</hi>
<pb n="KR4j0074_WYG_004-31a"/>
　　酒泉子　　　　　　　　　　　温庭筠<lb/>
羅帯惹香猶憶别時紅豆淚痕新金縷舊斷離腸　一<lb/>
雙嬌燕語雕梁還是去年時節緑楊濃芳草歇柳花狂<lb/>
　　前調　　　　　　　　　　　　韋　荘<lb/>
月落星沉樓上美人春睡緑雲輕金枕膩畫屏深　子<lb/>
規啼破相思夢曙色東風纔動柳煙輕花露重思難任<lb/>
　　前調　　　　　　　　　　　　顧　夐<lb/>
楊柳舞風輕惹春煙殘雨杏花愁鶯正語畫樓東　錦<lb/>
<pb n="KR4j0074_WYG_004-31b"/>
庭寂寞思無窮還是不知消息鏡塵生珠淚滴損儀容<lb/>
　紗牎恨<lb/>
　　<hi>雙調四十一字</hi>
　　紗牎恨　　　　　　　　　　　毛文錫<lb/>
新春燕子還來至一雙飛壘巢泥濕時時墜涴人衣<lb/>
後園裏看百花發香風拂繡戸金扉月照紗牎恨依依<lb/>
　玉蝴蝶<lb/>
　　<hi>雙調四十一字</hi>
<pb n="KR4j0074_WYG_004-32a"/>
　　玉蝴蝶　　　　　　　　　　　温庭筠<lb/>
秋風凄切傷離行客未歸時塞外草先衰江南鴈到遲<lb/>
　芙蓉彫嫩臉楊柳墮新眉揺落使人悲斷腸誰得知<lb/>
　上行杯<lb/>
　　<hi>又一體雙調四十一字</hi>
　　上行杯　　　　　　　　　　　韋　荘<lb/>
芳草灞陵春岸柳煙深滿樓絃管一曲離歌腸寸斷<lb/>
今夜送君千萬紅鏤玉盤金鏤醆須勸珍重意莫辭滿<lb/>
<pb n="KR4j0074_WYG_004-32b"/>
　中興樂<lb/>
　　<hi>雙調四十一字</hi>
　　中興樂　　　　　　　　　　　毛文錫<lb/>
豆蔻花繁煙豔深丁香軟結同心翠鬟女相與共淘金<lb/>
　紅蕉葉裏猩猩語鴛鴦浦鏡中鸞舞絲雨隔荔枝隂<lb/>
　憶秦娥<lb/>
　　<hi>又一體雙調四十一字</hi>
　　憶秦娥　　　　　　　　　　　張　先<lb/>
<pb n="KR4j0074_WYG_004-33a"/>
參差竹吹斷相思曲情不足西北有樓窮逺目　憶苕<lb/>
溪寒影透清玉秋鴈南飛速菰草緑應下溪頭沙上宿<lb/>
　落梅風<lb/>
　　<hi>又一體雙調四十一字</hi>
　　落梅風　　　　　　　　　　　張　先<lb/>
宫煙如水濕芳晨梅似雪相親數枝春惹香塵　壽陽<lb/>
嬌面偏憐惜妝成一片花新鏡中重把玉纎勻酒初醺<lb/>
　訴衷情<lb/>
<pb n="KR4j0074_WYG_004-33b"/>
　　<hi>又一體雙調四十一字</hi>
　　訴衷情　　　　　　　　　　　魏承班<lb/>
春情滿眼臉紅銷嬌妬索人饒星靨小玉璫揺幾共醉<lb/>
春朝　别後憶纎腰夢魂勞如今風葉又蕭蕭恨迢迢<lb/>
　生查子<lb/>
　　<hi>又一體雙調四十一字</hi>
　　生查子　　　　　　　　　　　孫光憲<lb/>
寂寞掩朱門正是天將暮黯澹小庭中滴滴梧桐雨<lb/>
<pb n="KR4j0074_WYG_004-34a"/>
　繡工夫牽心緒配盡鴛鴦縷待得没人時偎倚論私語<lb/>
　　　前調　　　　　　　　　　　　孫光憲<lb/>
　清曉牡丹芳紅豔凝金蕊乍占錦江春永認笙歌地<lb/>
　感人心為物瑞爛漫煙花裏戴上玉釵時迥與凡花異<lb/>
　　　前調　　　　　　　　　　　　孫光憲<lb/>
　密雨阻佳期盡日凝然坐簾外正淋漓不覺愁如鎖<lb/>
　夢難裁心欲破淚逐簷聲墮想得玉人情也合思量我<lb/>
　<lb/>
<pb n="KR4j0074_WYG_004-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻四<lb/>
</p>
<p>
</p>
  </div>
</body>
</text>
</TEI>
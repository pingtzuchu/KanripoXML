<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_119-1a"/>
　欽定四庫全書<lb/>
御選歴代詩餘巻一百十九<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
旨校刋<lb/>
　　　詞話<hi>金</hi>　<hi>元</hi>
　金章宗喜文學善書畫聞宋徽宗以蘇合油煙爲墨命<lb/>
　購得之墨一兩價黃金一斤嘗有蝶戀花詞詠聚扇云<lb/>
　幾股湘江龍骨痩巧樣翻騰疊作湘波皺金縷小鈿花<lb/>
<pb n="KR4j0074_WYG_119-1b"/>
　草鬬翠條更結同心扣金殿珠簾閒永晝一握清風暫<lb/>
　喜懐中透忽聽傳宣須急奏輕輕褪入香羅袖<hi>詞苑</hi>
　章宗喜翰墨聽朝之暇即與李宸妃登梳妝臺評品書<lb/>
　畫臨翫景物得句輙自書之李妃亦有梳妝臺樂府不<lb/>
　傳於世亦閨幨中間氣所鍾也<hi>如庵小集</hi>
　金世宗嘗賜元悟玉禪師長短句云但能了淨萬法因<lb/>
　緣何足問日月無爲十二時中更勿疑常須自在識取<lb/>
　從來無罣礙佛佛心心佛若休心也是塵師獻和云無<lb/>
<pb n="KR4j0074_WYG_119-2a"/>
爲無作認著無爲還是縳照用同時電捲星流已太遲<lb/>
非心非佛喚作非心猶是佛人境俱空萬象森羅一境<lb/>
中此減字朩蘭花也世宗嘗以手心書非心非佛四字<lb/>
示禪師故及之<hi>法苑春秋</hi>
海陵閱栁永望海潮詞有三秋桂子十里荷花句遂有<lb/>
立馬呉山之志淳熙中謝處厚詩云誰把杭州曲子謳<lb/>
荷花十里桂三秋那知卉木無情物牽動長江萬里愁<lb/>
余謂此不足以咎栁永也惟一時士大夫妝㸃湖山流<lb/>
<pb n="KR4j0074_WYG_119-2b"/>
連景物竟忘中原爲可恨耳<hi>寉林玉露</hi>
金主亮亦能詞其待月鵲橋仙云停杯不舉停歌不發<lb/>
等候銀蟾出海不知何處片雲來做許大通天障礙虯<lb/>
髯撚斷星眸睜裂惟恨劒鋒不快一揮截斷紫雲腰仔<lb/>
細看嫦娥體態俚而實豪其詠雪昭君怨云昨日樵邨<lb/>
漁浦今日瓊川銀渚山色捲簾看老峰巒錦帳美人貪<lb/>
睡不覺天孫翦水驚問是楊花是蘆花則又詭而有致<lb/>
矣<hi>藝苑雌黄</hi>
<pb n="KR4j0074_WYG_119-3a"/>
密國公完顔璹宗室之才雋明昌中禁諸王不得與外<lb/>
人交故能窮日力於書而一時文士亦時至其門藏書<lb/>
甚富與中祕等其如庵小藳有臨江仙青玉案可歌也<lb/>
<hi>金史論畧</hi>
呉彦髙在㑹寧府遇一老姬善琵琶者自言故宋棃園<lb/>
舊籍彦髙對之凄然爲賦春從天上來詞云海角飄零<lb/>
歎漢苑秦宫墜露飛螢夢回天上金屋銀屏歌吹競舉<lb/>
青冥問當時遺譜有絶藝鼓瑟湘靈促哀彈似林鶯嚦<lb/>
<pb n="KR4j0074_WYG_119-3b"/>
嚦山溜泠泠棃園太平樂府醉幾度春風鬢髮星星舞<lb/>
徹中原塵飛滄海風雪萬里龍庭寫清笳幽怨人憔悴<lb/>
不似丹青酒微醒一軒凉月燈火青熒寧宗慶元間三<lb/>
山鄭中卿隨張貴謨出使北地聞有歌之者歸而述之<lb/>
元遺山曰曽見王防禦公玉說此詞句句用琵琶故實<lb/>
引據甚明惜不能記憶矣<hi>古今詞話</hi>
先公在燕山日偶赴北人張總侍御家集出侍兒佐酒<lb/>
中有一人進止温雅意狀摧抑可憐問其姓名乃宣和<lb/>
<pb n="KR4j0074_WYG_119-4a"/>
殿小宫姬也坐客翰林直學士呉彦髙作人月圓詞紀<lb/>
之云南朝千古傷心地曽唱後庭花舊時王謝堂前燕<lb/>
子飛入人家恍然一夢仙肌勝雪宫鬢堆鴉江州司馬<lb/>
青衫淚濕同是天涯舉座凄然有揮涕者<hi>洪邁</hi>
彦髙在張侍御座上賦人月圓詞時宇文叔通亦賦念<lb/>
奴嬌先成而頗近俚鄙及見彦髙作茫然自失自後人<lb/>
有求作樂府者叔通即批云呉郎近以樂府髙天下可<lb/>
徃求之<hi>中州樂府</hi>
<pb n="KR4j0074_WYG_119-4b"/>
朩蘭花慢惟栁耆卿清明詞得音調之正盖傾城盈盈<lb/>
歡情皆於第二字中藏韻近見呉彦髙中秋詞云敞干<lb/>
門萬户瞰滄海爛銀盤對沆瀣樓髙儲胥鴈迥墜露生<lb/>
寒䦨干眺河漢外送濕雲盡去衆星乾丹桂霓裳縹緲<lb/>
似聞雜珮珊珊長安底處髙城人不見路漫漫歎舊日<lb/>
心情如今容鬢痩沈愁潘幽歡縱容易得奈佳期動是<lb/>
隔年看歸去江湖一葉浩然對景垂竿所用䦨干長安<lb/>
幽歡等字亦不失韻然後段起句又異常體元遺山集<lb/>
<pb n="KR4j0074_WYG_119-5a"/>
中此調凡九首内五首兩處用韻亦未爲全知者<hi>詞品</hi>
金九主百一十八年間獨蔡松年丞相樂府與呉彦髙<lb/>
東山樂府膾炙藝林推爲呉蔡體松年尉遲杯有夢似<lb/>
花飛人歸月冷一夜小山新怨之句其子珪字正甫即<lb/>
蕭眞卿所謂金源文派斷以蔡正甫爲宗者乃其樂府<lb/>
僅見一江城子附蕭閒公集後何文人之詞闕如也<hi>竹坡</hi>
<hi>叢話</hi>
蔡松年小詞喜銀屏小語私分麝月春心一㸃麝月茶<lb/>
<pb n="KR4j0074_WYG_119-5b"/>
名麝言香月言圓也或說麝月是畫睂香煤亦通但下<lb/>
不得分字又党懐英茶詞紅莎綠蒻春風餅趁梅驛來<lb/>
雲嶺金自明昌大定時文物已埒中國而製茶之精如<lb/>
此風味亦何減宋人<hi>詞品</hi>
樂府推呉彦髙蔡伯堅爲呉蔡體實皆宋儒也不當於<lb/>
金源文派列之當斷自蔡正甫爲宗党竹谿次之趙閒<lb/>
閒又次之余倡此論一時無異議云<hi>蕭眞卿</hi>
蔡正甫江城子云鵲聲迎客到庭除問誰歟故人車干<lb/>
<pb n="KR4j0074_WYG_119-6a"/>
里歸來塵色滿征裾珍重主人留客意奴白飯馬青芻<lb/>
東城入眼杏千株雪糢糊俯平湖與子花間隨兮倒金<lb/>
壺歸報東垣詩社友曾念我醉狂無乃爲王季温自北<lb/>
都歸過三河坐中賦也<hi>中州集</hi>
党懐英文似歐陽不爲竒險語詩如陶謝奄有魏晋風<lb/>
少同辛幼安師事蔡丞相伯堅爲其所識拔筮仕决以<lb/>
蓍辛得離南歸党得坎遂留事金有竹谿詞<hi>中州樂府</hi>
金源文派不過詩詞家耳趙周臣嘗集党承旨路司諌<lb/>
<pb n="KR4j0074_WYG_119-6b"/>
趙黄山劉之昂尹無忌王逸賓周德卿七人目爲明昌<lb/>
詞人雅製刻木以傳<hi>元儒考畧</hi>
王庭筠字子端讀書黄華山寺好賦梅花引髙憲字仲<lb/>
常庭筠之甥有舅氏風亦好賦梅花引後改名貧也樂<lb/>
<hi>詞統</hi>
宇文太學虚中蔡丞相伯堅蔡太常珪党承旨懐英趙<lb/>
尚書秉文王内翰庭筠其所製樂府大旨不出蘇黄之<lb/>
外要之直於宋而傷淺質於元而少情也<hi>中州樂府</hi>
<pb n="KR4j0074_WYG_119-7a"/>
宋開禧中金將赫舎哩子仁駐兵濠梁命小劉之昂賦<lb/>
上平南詞書壁云蠆鋒揺螳臂振舊盟寒恃洞庭彭蠡<lb/>
狂瀾天兵小試萬蹄一飲楚江乾捷書飛奏九重殿春<lb/>
滿長安舜山川周禮樂唐日月漢衣冠洗五州妖氣關<lb/>
山已平全蜀風行何用一泥丸有人傳喜日邊路都護<lb/>
先還事載齊東野語按子仁破宋兵史書之矣何以詞<lb/>
品曰元將赫舎哩子仁也胡應麟筆叢力駁用修之誤<lb/>
謂當在張浚用兵符離時又云赫舎哩本姓金元人無<lb/>
<pb n="KR4j0074_WYG_119-7b"/>
此姓其說實無據惟蔣一葵外紀載韓侂胄欲伐金金<lb/>
將駐兵濠梁命小劉之昂作上平南詞則知詞品竟謂<lb/>
子仁作者亦悞王世貞宛委餘編曰金人姓氏有赫舎<lb/>
哩華言曰髙是赫舎哩即其姓胡之不詳於稗史亦猶<lb/>
之楊耳<hi>古今詞話</hi>
金人樂府稱鄧干江望海潮爲第一其詞云雲雷天塹<lb/>
金湯地險名藩自古皋蘭營屯繡錯山形米聚襟喉百<lb/>
二秦關鏖戰血猶殷見陣雲冷落時有鵰盤靜塞樓頭<lb/>
<pb n="KR4j0074_WYG_119-8a"/>
曉月依舊玉弓彎看看定逺西還有元戎閫令上將齋<lb/>
壇區脫晝空兜鈴夕解甘泉又報平安吹笛虎牙閒且<lb/>
宴陪珠履歌按雲鬟招取英靈毅魄長遶賀蘭山此詞<lb/>
全歩驟沈公述上王君貺一首而繁縟雄壯何啻十倍<lb/>
過之不止出藍巳也<hi>詞品</hi>
王予可字南雲本軍校子南渡後居郾城麻九疇知幾<lb/>
張㲄伯玉與之游甚狎年三十餘大病後忽能作詩文<lb/>
與之紙輙書數百言散漫無首尾遇宋諱亦時避之詢<lb/>
<pb n="KR4j0074_WYG_119-8b"/>
以故實其應如響稍有條貫隨以誕幻語亂之嘗賦射<lb/>
虎詩首句云風色偃貂裘即擲筆云此虎來矣其宫詞<lb/>
云翠雀啄晴苔醉後句云一壺天地醒眠小樂府句云<lb/>
唾尖絨舌澹紅甜詞意雋上無塵俗氣時李子遷贈以<lb/>
詩云石鼎夜聮詩筆健布囊春醉酒錢麤亡後復有見<lb/>
之淮上者或云忠義神仙也<hi>中州樂府</hi>
王予可明昌時人或傳其仙去事不可知其生查子云<lb/>
夜色靜明河風好來千里水殿謫仙人皓齒清歌起前<lb/>
<pb n="KR4j0074_WYG_119-9a"/>
聲金斚中後調銀河底一夜嶺頭雲遶徧樓前水詞之<lb/>
髙妙飄逸如此固謫仙之流亞也<hi>詞品</hi>
王正之喜遷鶯爲别内作也詞云東樓歡宴記遺簪綺<lb/>
席題詩紈扇月枕雙敧雲牕同夢相伴小花深院舊歡<lb/>
頓成陳迹翻作一番新怨素秋晚聽陽關三疊一尊相<lb/>
餞留戀情繾綣紅淚洗妝雨濕棃花面鴈足關河馬頭<lb/>
星月西去一程程逺但願此心如舊天也不違人願再<lb/>
相見把生涯分付藥爐經巻纒緜悽惋殊令人不能爲<lb/>
<pb n="KR4j0074_WYG_119-9b"/>
懐<hi>堯山堂外紀</hi>
博陵縣有郝仙女廟仙女魏青龍中人年及笄姿色姝<lb/>
麗採蘋水中蒼煙白霧俄失所在其母哀求水濱願言<lb/>
一見良久異香襲人隱約於波渚間曰兒以靈契托蹟<lb/>
綃宫陰主是水府世緣已斷無用悲悒而今而後使鄉<lb/>
社田蠶歲宜有感而通乃爲吾驗後人立廟祀之王正<lb/>
之題喜遷鶯詞云汀洲蘋滿記翠籠采采相將鄰媛蒼<lb/>
渚煙生金支光爛人在霧綃鮫館小鬟頓成雲散羅韤<lb/>
<pb n="KR4j0074_WYG_119-10a"/>
凌波不見翠鸞逺但清溪如鏡野花留鈿情睠驚變現<lb/>
身後神功絲滿呉蠶繭漢女菱歌湘妃瑶瑟香動倚雲<lb/>
層殿彤車載花一色醉盡碧桃清宴故山晚歎流年一<lb/>
笑人間飛電<hi>詞品</hi>
王特起賀人生第三子疊用三字作喜遷鶯詞云古今<lb/>
三絶惟鄭國三良漢家三傑三俊才名三儒文學更有<lb/>
三君清節爭似一門三秀三子三孫竒崛人總道賽蜀<lb/>
郡三蘇河東三薛歡愜况正是三月風光好傾杯三百<lb/>
<pb n="KR4j0074_WYG_119-10b"/>
子並三賢孫齊三少俱篤三餘事業文既三冬足用名<lb/>
即三元髙掲親朋慶看寵加三錫禮膺三接此等語意<lb/>
即福唐體之變調也<hi>古今詞話</hi>
正大末馮子駿奉命北使見留不屈割䰅髯羈管豐州<lb/>
二年乃還天興初京城䧟投井死勁骨正氣可與洪忠<lb/>
宣文信國並傳其所作玉樓春臨江仙諸詞亦不减天<lb/>
涯池館雨過霞明之句也<hi>中州樂府</hi>
劉仲尹龍山詞盖叅涪翁而得法者草堂中與劉迎詞<lb/>
<pb n="KR4j0074_WYG_119-11a"/>
並入選皆金昌詞人也<hi>詞統</hi>
元遺山從郝天挺游六年學成閒閒公以書招至之爲<lb/>
延譽公卿間及登第出公之門正大甲申諸公坐政府<lb/>
有從外至者誦遺山所作秦王破竇建德降王世充露<lb/>
布公顧左右曰人言我黨元子誠黨之邪<hi>金源言行録</hi>
正大中狂僧李菩薩於十月間灑酒作花開牡丹二株<lb/>
遺山爲賦滿庭芳一時傳誦<hi>錦機集</hi>
元遺山鴈丘詞序曰太和五年乙丑歲赴試并州道逢<lb/>
<pb n="KR4j0074_WYG_119-11b"/>
捕鴈者云今日獲一鴈殺之矣其脫網者悲鳴不能去<lb/>
竟自投於地而死余因買得之葬於汾水之上累石爲<lb/>
識號曰鴈丘并作鴈丘詞云問世間情是何物直教生<lb/>
死相許天南地北雙飛客老翅幾回寒暑歡樂趣離别<lb/>
苦就中更有癡兒女君應有語𣺌萬里層雲千山暮雪<lb/>
隻影向誰去橫汾路寂寞當年簫鼓荒煙依舊平楚招<lb/>
魂楚些何嗟及山鬼暗啼風雨天也妒未信與鶯兒燕<lb/>
子俱黄土千秋萬古爲留待騷人狂歌痛飲來訪鴈丘<lb/>
<pb n="KR4j0074_WYG_119-12a"/>
處李冶和云鴈雙雙正飛汾水回頭生死殊路天長地<lb/>
久相思債何似眼前俱去摧勁羽倘萬一幽冥却有重<lb/>
逢處詩翁感遇把江北江南風嘹月唳併付一丘土仍<lb/>
爲汝小草幽蘭麗句聲聲字字酸楚拍江秋影今何在<lb/>
宰朩欲迷堤樹霜魂苦算猶勝王嬙青塚眞娘墓憑誰<lb/>
說與對鳥道長空龍艘古渡馬耳淚如雨<hi>中州樂府</hi>
遺山詞深於用事精於鍊句其風流藴藉處不減周秦<lb/>
<hi>張炎</hi>
<pb n="KR4j0074_WYG_119-12b"/>
王德新玉溪在嵩山之前費莊兩山之絶勝處也遺山<lb/>
作水調歌頭以紀之云空濛玉華曉瀟灑石淙秋嵩髙<lb/>
大有佳處元在玉溪頭翠壁丹崖千丈古朩寒藤兩㟁<lb/>
邨落帶林丘今日好風色可以放吾舟百年來算惟有<lb/>
此翁游山川邂逅佳客猿鳥亦相留父老雞豚鄉社兒<lb/>
女籃輿竹几來徃亦風流萬事已華髮吾道付滄洲<hi>詞苑</hi>
三奠子唐宋未有是曲元遺山錦機集中有二闋傳是<lb/>
奠酒奠穀奠璧也崔令欽教坊記有奠璧子元詞云悵<lb/>
<pb n="KR4j0074_WYG_119-13a"/>
韶華流轉無計流連行樂地一凄然笙歌寒食後桃李<lb/>
惡風前連環玉回文錦兩纒緜芳塵未逺幽意誰傳干<lb/>
古恨再生緣閒衾香易冷孤枕夢難圓西牕雨南樓月<lb/>
夜如年<hi>詞辨</hi>
段克巳漁家傲云樓外垂楊千萬縷風落絮䦨干倚徧<lb/>
空無語段成已大江東去云籬菊將開村醪初熟且住<lb/>
爲佳耳笑言相答個中吏隱無愧二段幼有才名趙尚<lb/>
書秉文識諸童時目之曰二妙大書雙飛二字名其里<lb/>
<pb n="KR4j0074_WYG_119-13b"/>
兄弟俱第進士入元後皆不仕時人目爲儒林標榜<hi>古今</hi>
<hi>詞話</hi>
近世所謂大曲在金則呉彦髙春草碧蔡伯堅石州慢<lb/>
元遺山買陂塘鄧千江望海潮堪與蘇子瞻念奴嬌辛<lb/>
幼安摸魚兒相頡頏<hi>陶宗儀</hi>
元在御時宫掖事無能知者永樂元年賜周憲王一穿<lb/>
宫老嫗嫗爲元后乳姆之女久居内庭通書翰記元宫<lb/>
中事甚悉王暇日訪之具得其詳多有史氏所不載者<lb/>
<pb n="KR4j0074_WYG_119-14a"/>
因製詞百首别有張昱輦下曲來復燕京雜詠各百首<lb/>
勝國事蹟燦然在目昔人謂遷固最號博洽然其後葛<lb/>
洪輩三輔黄圖等書紀秦故事又皆遷固之所未及也<lb/>
<hi>龍莊甄敬</hi>
張𢎞範圍襄陽日賦鷓鴣天詞多誇大之語其臨江仙<lb/>
有云紫簫明月底翠袖暮雲寒風調不減晏小山可知<lb/>
元之武臣亦有能詞者<hi>古今詞話</hi>
許衡别大名親舊滿江紅云河上徘徊未分袂孤懐先<lb/>
<pb n="KR4j0074_WYG_119-14b"/>
怯中年後此般憔悴怎禁離别淚苦滴成襟畔濕愁多<lb/>
擁就心頭結倚東風搔首漫無聊情難說黄巻在消白<lb/>
日青鏡裏増華髮念歲寒交友故山煙月虚負人生歸<lb/>
去好誰知美事難雙得計從今佳㑹幾何時長相憶此<lb/>
被召時作也又嘗自言曰生平爲虚名所累不能辭官<lb/>
其心亦可哀矣<hi>古今詞話</hi>
劉秉忠乾荷葉曲云乾荷葉色蒼蒼老柄風揺蕩減清<lb/>
香越添黃都因昨夜一番霜寂寞秋江上此秉忠自度<lb/>
<pb n="KR4j0074_WYG_119-15a"/>
曲曲名乾荷葉即詠乾荷葉猶是唐詞之意也又一首<lb/>
弔南宋云南髙峰北髙峰慘澹煙霞洞宋髙宗一塲空<lb/>
呉山依舊酒旗風兩度江南夢此借腔别詠後世詞例<lb/>
也秉忠助元亡宋而其弔惜之詞感慨凄惻如此豈其<lb/>
中亦有不得已者邪或云此詞非秉忠作<hi>楊愼</hi>
程鉅夫有壽燕公楠摸魚兒云記江梅向來輕别相逢<lb/>
今又平楚東風小試南枝暖早已干林煙雨春幾許向<lb/>
五老仙家移下瓊瑶樹溪橋驛路更月曉堤沙霜寒野<lb/>
<pb n="KR4j0074_WYG_119-15b"/>
水疎影自容與平生事幾度含章殿宇隔花么鳯能語<lb/>
苔枝天矯蒼龍痩誰把冰鬚細數千萬縷簇一點芳心<lb/>
待與和羮去移宫換羽且顧曲傳觴主人花下今日慶<lb/>
初度盖五峰生日在梅花時故通首皆影借梅花故事<lb/>
也燕亦有和韻答程雪樓見壽云又浮生平頭六十登<lb/>
樓悵望荆楚出山小草成何事閒却竹煙松雨空自許<lb/>
早飄落江潭一似瑯琊樹蒼蒼天路漫伏櫪心長銜圖<lb/>
志短歲晏欲誰與梅花賦飛墮髙寒玉宇鐵腸還觧情<lb/>
<pb n="KR4j0074_WYG_119-16a"/>
語英雄操與君侯耳過眼羣兒誰數霜髩縷秪夢聽枝<lb/>
頭翡翠催歸去清觴飛羽且細酌盱泉酣歌郢雪風致<lb/>
美無度按摸魚兒樂府大曲元之公卿間用以倡酬如<lb/>
此<hi>詞苑</hi>
王翰林惲字仲謀仕元日亦效呉彦髙賦故人春從天<lb/>
上來詞不引用故實而澹宕可喜小詞甚多若平湖樂<lb/>
及後庭花破子即元人所爲曲調也<hi>樂府紀聞</hi>
天台陳剛中曽爲僧以避世變至元中獻大一綂賦得<lb/>
<pb n="KR4j0074_WYG_119-16b"/>
官奉使安南有詩云老母越南垂白髮病妻塞北倚黄<lb/>
昏蠻煙瘴雨交州客三處相思一夢魂所著交州集一<lb/>
巻皆誌風土之異端陽日當母誕不得歸作太常引詞<lb/>
云綵絲堂上簇蘭翹記生母在今朝無地捧金蕉奈煙<lb/>
水龍沙路遥又云短衣孤劒客乾坤奈無䇿報親恩三<lb/>
載隔晨昏更疎雨寒燈斷魂至今讀之猶令人如見青<lb/>
衫淚痕也<hi>堯山堂外紀</hi>
大名民家有男女以私情不遂赴水者後三日二尸相<lb/>
<pb n="KR4j0074_WYG_119-17a"/>
抱出水濱是年此陂荷花無不並蔕李冶賦雙蕖怨云<lb/>
爲多情和天也老不應情遽如許請君試聽雙蕖怨方<lb/>
見此情眞處誰點注香瀲灩銀塘對抹臙脂露藕絲幾<lb/>
許伴玉骨春心金沙晚淚漠漠瑞紅吐連理樹一樣驪<lb/>
山懐古古今朝暮雲雨六郎夫婦三生夢幽恨從来艱<lb/>
阻須念取共翡翠鴛鴦照影長相聚秋風不住悵寂寞<lb/>
芳魂輕煙北渚凉月又南浦事竒而詞亦工堪與鴈丘<lb/>
作並傳<hi>樂府紀聞</hi>
<pb n="KR4j0074_WYG_119-17b"/>
梁貢父燕京人大徳初爲杭州路總管政事文學皆有<lb/>
可觀嘗作西湖送春木蘭花慢詞云問花花不語爲誰<lb/>
落爲誰開算春色三分半隨流水半入塵埃人生能幾<lb/>
歡笑但相逢尊酒莫相推千古幕天席地一春翠繞珠<lb/>
圍彩雲回首暗髙臺烟樹𣺌吟懐<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一醉留春留春不<lb/>
住醉裏春歸西樓半簾斜日怪銜春燕子却飛來一枕<lb/>
青樓好夢又教風雨驚回此詞格調俊雅不讓宋人也<lb/>
<hi>詞品</hi>
<pb n="KR4j0074_WYG_119-18a"/>
趙子昂以程鉅夫薦仕元爲翰林承旨元主見其儀觀<lb/>
非常恐爲人望所歸密至館閣相其背曰秀才官後有<lb/>
虞堪題其所畫苕溪圖曰呉興公子玉堂仙寫出苕溪<lb/>
似輞川回首青山紅樹下那無十畞種𤓰田邵復孺曰<lb/>
公以承平王孫而遭世變黍離之悲有不能忘情者故<lb/>
其長短句有騷人之遺<hi>堯山堂外紀</hi>
都城外有萬栁堂廉野雲置酒招盧疎齋趙松雪同飲<lb/>
時歌妓解語花者左手折荷花右手執杯行酒歌小聖<lb/>
<pb n="KR4j0074_WYG_119-18b"/>
樂詞云綠葉陰濃徧池亭水閣偏趁凉多海榴初綻朶<lb/>
朶蹙紅羅乳燕雛鶯弄語對髙栁鳴蟬相和驟雨過似<lb/>
瓊珠亂撒打徧新荷人世百年有幾念良辰美景休放<lb/>
虚過富貴前定何用苦張羅命友邀賓燕賞飲芳醑淺<lb/>
斟低歌且酩酊從教二輪來徃如梭此詞載錦機集盖<lb/>
元遺山預爲製曲以教歌者也<hi>古今詞話</hi>
趙松雪於李丞相㑹間贈歌者貴貴浣溪沙云滿捧金<lb/>
杯低唱詞尊前再拜索新詩老夫慚愧鬢成絲羅袖染<lb/>
<pb n="KR4j0074_WYG_119-19a"/>
將修竹翠粉香須上小梅枝相逢不似少年時<hi>詞苑</hi>
松雪夫人管仲姬生泖西小蒸至今其路尚名管道工<lb/>
詩善畫竹亦能小詞嘗題漁父圖云人生貴極是王侯<lb/>
浮利浮名不自由爭得似一扁舟弄月吟風歸去休松<lb/>
雪和云𣺌𣺌煙波一葉舟西風朩落五湖秋盟鷗鷺傲<lb/>
王侯管甚鱸魚不上鈎<hi>太平清話</hi>
趙承旨與管夫人伉儷相得倡和甚多一日趙欲納姬<lb/>
以一曲調管夫人云我爲學士你做夫人豈不聞陶學<lb/>
<pb n="KR4j0074_WYG_119-19b"/>
士有桃葉桃根蘇學士有朝雲暮雲我便多娶幾箇呉<lb/>
姬越女何過分你年紀也過四旬只管占住玉堂春管<lb/>
亦以一曲答之云你儂我儂忒煞情多情多處熱似火<lb/>
把一塊泥揑一箇你塑一箇我將他來齊打破用水調<lb/>
和再捏一箇你再塑一箇我我泥中有你你泥中有我<lb/>
和你生同一箇衾死同一箇槨調笑甚工<hi>古今詞話</hi>
故宋駙馬都尉楊震嘗招詹天游飲酒半出諸姬侑觴<lb/>
天游屬意名粉兒者口占浣溪沙有不曾眞箇也消魂<lb/>
<pb n="KR4j0074_WYG_119-20a"/>
之句楊遂以粉兒贈之曰請天游眞箇消魂也天游又<lb/>
有清平樂云醉紅宿翠髻嚲烏雲墜管是夜來渾不睡<lb/>
那更今朝早起東風滿搦腰肢堦前小立多時却恨一<lb/>
番新雨想應濕透鞵兒云見一妓訴狀立㕔下遂賦此<lb/>
一云石次仲作<hi>樂府紀聞</hi>
詹天游於至元中監醮長春宫見羽士丈室古鏡狀如<lb/>
秋葉背有金刻宣和御寳四字有感因賦霓裳中序第<lb/>
一詞云一規古蟾魄瞥過宣和幾春色知那箇栁鬆花<lb/>
<pb n="KR4j0074_WYG_119-20b"/>
怯曽搓玉團香塗雲抹月龍章鳳刻是如何兒女消得<lb/>
便孤了翠鸞何限人更在天北磨滅古今離别幸相從<lb/>
薊門仙客蕭然林下秋葉對雲淡星疎睂青影白佳人<lb/>
已傾國漫贏得癡銅舊畫興亡事道人知否見了也華<lb/>
髮<hi>詞苑</hi>
詹天游以豔詞得名見諸小說其送童甕天兵後歸杭<lb/>
齊天樂云相逢喚醒京華夢呉塵暗斑吟髮倚擔評花<lb/>
認旗沽酒歴歴行歌竒跡吹香弄碧有坡栁風情逋梅<lb/>
<pb n="KR4j0074_WYG_119-21a"/>
月色畫鼓紅船滿湖春水斷橋客當時何限俊侣甚花<lb/>
天月地人被雲隔却載蒼煙更招白鷺一醉修江又别<lb/>
今回記得再折栁穿魚賞梅催雪如此湖山忍教人更<lb/>
說此伯顔破杭州之後也觀其詞絶無黍離之感桑梓<lb/>
之悲而止以游樂爲言宋季士習一至於此<hi>詞品</hi>
趙待制作朩蘭花慢詞又别書樂府成帙以就正於王<lb/>
德璉凡三十五首而豔詞特多凭䦨干水調歌頭二闋<lb/>
頗以孤忠自許紛華是薄而興亡骨肉之感黙寓其中<lb/>
<pb n="KR4j0074_WYG_119-21b"/>
意其父子之仕當時亦實有不得已者良可悲也<hi>許初跋趙</hi>
<hi>仲穆自書樂府巻子</hi>
王德璉趙子昻之壻其學識爲時所推尤長於今樂府<lb/>
曾製踏莎行八闋寄楊廉夫廉夫大稱賞命侍兒歌之<lb/>
并梓以行世<hi>詞統</hi>
姚牧庵醉髙歌詞云十年燕月歌聲幾點呉霜髩影西<lb/>
風吹起鱸魚興已在桑榆暮景榮枯枕上三更傀儡塲<lb/>
中四并人生幻化如泡影幾箇當機自省牧庵一代文<lb/>
<pb n="KR4j0074_WYG_119-22a"/>
章鉅公此詞髙古不減東坡稼軒<hi>詞品</hi>
呉草廬以理學名其和揭浩齋送春渡江雲流傳一時<lb/>
詞云名園花正好嬌紅殢白百態競春妝笑痕添酒暈<lb/>
豐臉凝脂誰與試鉛霜詩朋酒伴趁此日流轉風光儘<lb/>
夜游不妨秉燭未覺是疎狂茫茫一年一度爛漫離披<lb/>
似長江去浪但要教啼鶯語燕不怨盧郎問春春道何<lb/>
曽去任蜂蝶飛過東牆君看取年年潘令河陽<hi>詞苑</hi>
元文宗御奎章閣虞伯生爲侍從日以討論法書名畫<lb/>
<pb n="KR4j0074_WYG_119-22b"/>
爲事柯敬仲退居吳下伯生賦風入松詞寄之末云報<lb/>
道先生歸也杏花春雨江南詞翰兼美一時傳唱機坊<lb/>
織其詞爲帊幾如法錦後張仲舉於姚子章席上同敬<lb/>
仲賦摸魚兒末段及之云楚芳玉潤吳蘭媚一曲夕陽<lb/>
西下沉醉罷君試問人生誰是無情者先生歸也但留<lb/>
意江南杏花春雨和淚在羅帊楚芳吳蘭二妓名<hi>古今詞話</hi>
黃季景湖亭蓮花中有雙頭一枝方邀客同賞而爲人<lb/>
折去季景惘然張仲舉爲作摸魚兒詞云問西湖舊家<lb/>
<pb n="KR4j0074_WYG_119-23a"/>
兒女香魂還又連理多情欲賦雙蕖怨閒却滿匳秋意<lb/>
嬌旖旎愛照影紅妝一樣新梳洗王孫正擬喚翠袖輕<lb/>
歌玉笙低按凉夜爲花醉鴛鴦浦凄斷凌波夢裏空憐<lb/>
心苦絲脃吳娃小艇應偷採一道綠萍猶碎君試記還<lb/>
怕是西風吹作行雲起䦨干漫倚待載酒重來尋芳已<lb/>
晚餘恨𣺌煙水<hi>詞苑</hi>
古今梅詞甚多惟張翥六州歌頭一首云孤山歲晚石<lb/>
老樹槎枒逋仙去誰爲主自疎花破冰芽烏帽騎驢處<lb/>
<pb n="KR4j0074_WYG_119-23b"/>
近修竹侵荒蘚知幾度蹋殘雪趁晴霞空谷佳人獨耐<lb/>
朝寒峭翠袖籠紗甚江南江北相憶夢魂賒水遶雲遮<lb/>
思無涯又苔枝上香痕沁么鳳語凍蜂衙瀛嶼月偏來<lb/>
照影橫斜痩爭些好約尋芳客問前度那人家重呼酒<lb/>
摘瓊葩挿鬟鴉喚起春郊扶醉休辜負錦瑟年華怕流<lb/>
芳不待回首易風沙吹斷城笳眞有飛鴻戲海舞寉游<lb/>
天之勢<hi>卓人月</hi>
仇仁近居錢塘游其門者張雨張翥俱以能詞名其詠<lb/>
<pb n="KR4j0074_WYG_119-24a"/>
蟬齊天樂極可誦嘗登招寳山觀月出作八犯玉交枝<lb/>
後段云不知是水是山不知是樹茫茫知是何處倩誰<lb/>
問凌波輕歩漫凝睇乗鸞秦女想庭曲霓裳正舞莫須<lb/>
長笛吹愁去怕喚起魚龍三更噴作前山雨其縱橫之<lb/>
妙直似東坡<hi>詞苑</hi>
張雨故宋崇國公九成裔孫自號句曲外史有雪獅兒<lb/>
詠梅花次仇山邨韻云含香弄粉便勾引游騎尋芳城<lb/>
南城北别有西邨斷港冰澌微綠孤山路熟伴老寉晚<lb/>
<pb n="KR4j0074_WYG_119-24b"/>
先尋宿怕凍損三花兩蕊寒泉幽谷幾番花影濯足記<lb/>
歸來醉臥雪深平屋春夢無憑鬢底閙蛾爭撲不如圖<lb/>
畫相對展官奴風竹燒黄燭自聽瓶笙調曲<hi>詞苑</hi>
沈休文八詠詩語麗而思深後人遂以名樓照映千古<lb/>
近時趙子昻鮮于伯機詩詞頗勝趙詩云山城秋色靜<lb/>
朝暉極目登臨未擬歸羽士曽聞遼寉語征人又見塞<lb/>
鴻飛西流二水玻瓈合南去千峰紫翠圍如此溪山良<lb/>
不惡休文何事不勝衣伯機百字令云長溪西注似延<lb/>
<pb n="KR4j0074_WYG_119-25a"/>
平雙劒千年初合溪上千峰明紫翠放出羣龍頭角瀟<lb/>
灑雲林微茫煙草極目春洲闊城髙樓迥恍然身在寥<lb/>
廓我來陰雨兼旬灘聲怒起日日東風惡須待青天明<lb/>
月夜一試嚴維佳作風景不殊溪山信美處處堪行樂<lb/>
休文何事年年多病如削伯機名樞自號困學民性嗜<lb/>
古物圖書彞鼎環列一室中客至則相對吟諷窮日夜<lb/>
不倦或命酒徑醉醉中作放歌大字皆竒崛不凡居呉<lb/>
興時趙子昻爲貌其神蜀郡虞伯生贊之曰斂風沙裘<lb/>
<pb n="KR4j0074_WYG_119-25b"/>
劒之豪爲湖山圖史之樂翰墨軼米薛而有餘風流擬<lb/>
晋宋而無怍可以想其人矣<hi>詞品</hi>
薩天錫小䦨干詞云去年人在鳳凰池銀燭夜彈絲沉<lb/>
水香消棃雲夢暖深院繡簾垂今年冷落江南夜心事<lb/>
有誰知楊栁風柔海棠月淡獨自倚䦨時筆情何減宋<lb/>
人其金陵懐古詞尤多感慨有一江南北消磨多少豪<lb/>
傑之句<hi>詞苑</hi>
天台陶宗儀﨑嶇亂離之日每以筆墨自隨時時休息<lb/>
<pb n="KR4j0074_WYG_119-26a"/>
樹隂有所見輙摘葉書之貯破盎埋樹根下積十數日<lb/>
一發其藏書成名輟耕録有南浦詞其卒章曰水葓揺<lb/>
晚月明一笛潮生浦欲問漁郎無恙否回首武陵何許<lb/>
其髙致可想見也<hi>古今詞話</hi>
㑹波邨在松江城北三十里其西九山離立若幽人冠<lb/>
帶拱揖狀一水並九山南過邨外以入於海溝塍畎澮<lb/>
隱翳竹樹間春時桃花盛開雞犬之聲相聞有武陵風<lb/>
概隱者停雲子居焉一舟時放中流或投竿或彈琴或<lb/>
<pb n="KR4j0074_WYG_119-26b"/>
呼酒獨酌或哦詠陶謝韋栁詩殆將與功名相忘嘗坐<lb/>
余舟中作茗供襟抱清曠不覺度成溪山好一曲主人<lb/>
即補入中吕調命洞簫吹之與童子櫂歌相答極鷗波<lb/>
縹緲之思<hi>陶宗儀</hi>
吳仲圭工於畫亦能小詞嘗題麐溪沈彦實處士畫册<lb/>
云紅葉邨西日影餘黄蘆灘畔月痕初輕撥棹且歸歟<lb/>
掛起漁竿不釣魚盖漁父詞也其品之髙妙何減張志<lb/>
和<hi>名畫記</hi>
<pb n="KR4j0074_WYG_119-27a"/>
倪元鎭亦以畫名慕呉仲圭之爲人曽繪其漁父詞爲<lb/>
圖小詞亦澹而潔<hi>古今詞話</hi>
雲林有人月圓詞云驚回一枕江南夢漁唱起南津畫<lb/>
屏雲嶂池塘春草無限消魂舊家應在梧桐覆井楊栁<lb/>
藏門閒身空老孤篷聽雨燈火江邨詞意髙潔别有贈<lb/>
妓小璚英栁梢青云樓上玉笙吹徹白露冷飛瓊珮玦<lb/>
黛淺含顰香殘栖夢子規啼月揚州徃事荒凉有多少<lb/>
愁縈思結燕語空津鷗盟寒渚畫䦨飄雪又何其婉轉<lb/>
<pb n="KR4j0074_WYG_119-27b"/>
多風如是<hi>詞苑</hi>
元人工於小令套數而詞學漸衰惟滕玉霄集中塡詞<lb/>
不減宋人之工鵲橋仙齊天樂二首共推清綺又有贈<lb/>
宋六嫂百字令云栁顰花困把人間恩愛尊前傾盡何<lb/>
處飛來雙比翼直是同聲相應寒玉嘶風香雲捲雪一<lb/>
串驪珠引元郎去後有誰著意題品誰料濁羽清商繁<lb/>
絃急管猶自餘風韻莫是紫鸞天上曲兩兩玉童肩並<lb/>
白髮棃園青衫老傅試與流連聽可人何處滿庭霜月<lb/>
<pb n="KR4j0074_WYG_119-28a"/>
清冷六嫂小字同壽元遺山有贈觱篥工張觜兒詞即<lb/>
其父也嫁於宋每與其夫合樂妙入神品盖六嫂善謳<lb/>
其夫能傳其婦翁之藝云玉霄又有贈歌童阿珍瑞鷓<lb/>
鴣云分桃斷袖絶嫌猜翠被紅褌興不乖洛浦乍陽新<lb/>
燕爾巫山行雨左風懐手攜襄野便娟合背抱齊宫婉<lb/>
孌諧玉樹庭前千載曲隔江唱罷月籠階盖鄭櫻桃解<lb/>
紅兒之流用事甚工予同年吳學士仁甫極喜誦之<hi>詞品</hi>
崑山顧阿瑛好游每出必以筆墨自隨徃來九峰遯浦<lb/>
<pb n="KR4j0074_WYG_119-28b"/>
間自稱金粟後身一日同陳浩然游支硎山飲於張氏<lb/>
樓徐姬楚蘭佐酒以琵琶度曲座客郯雲臺爲之心醉<lb/>
阿瑛口占蝶戀花詞戲之有云玉手佳人笑把琵琶理<lb/>
狂殺雲臺標外史斷腸只合江州死一時爭傳唱之<hi>古今</hi>
<hi>詞話</hi>
予於近世諸家樂府惟清眞詞犂然有當於心晴川殊<lb/>
有宗風雨坐空山試閱一觧便如輕衫駿騎上下五陵<lb/>
花發鶯啼垂楊拂面時也<hi>程鉅夫</hi>
<pb n="KR4j0074_WYG_119-29a"/>
無名氏有作天淨沙者其一云枯藤老樹昏鴉小橋流<lb/>
水平沙古道西風痩馬夕陽西下斷腸人在天涯其二<lb/>
云平沙細草斑斑曲溪流水潺潺塞上清秋早寒一聲<lb/>
新鴈黃雲紅葉青山每見元人作金字經迎仙客乾荷<lb/>
葉天淨沙等曲因其無一定之律欲去之如此曲馬字<lb/>
亦可叶作平聲者則何所不至也<hi>老學叢談</hi>
元人小說博囉有杏園春時諸女秋千爲戲拜珠立馬<lb/>
牆頭見之求婚焉令賦秋千寄調菩薩蠻咏鶯寄調滿<lb/>
<pb n="KR4j0074_WYG_119-29b"/>
江紅詞意可喜許之按安圖孫曰拜珠延祐中少年平<lb/>
章也<hi>樂府紀聞</hi>
昔於臨潼驪山之湯泉見石刻元人無名氏一詞云三<lb/>
郎年少客風流夢繡嶺蠱瑶環漸嬌汗發香海棠睡暖<lb/>
笑波生媚荔子漿寒况此際曲江人不見偃月事無端<lb/>
羯鼓三聲打開蜀道霓裳一曲舞破潼關馬嵬西去路<lb/>
愁來無㑹處淚滿關山空有羅囊遺恨錦韤傳看歎玉<lb/>
笛聲沉樓頭月下金釵信杳天上人間幾度秋風渭水<lb/>
<pb n="KR4j0074_WYG_119-30a"/>
落葉長安語語爲太眞紀恨按之爲大石調風流子也<lb/>
再過之石已磨爲别刻矣<hi>詞品</hi>
天目中峰禪師與趙文敏爲方外交同院馮海粟學士<lb/>
甚輕之一日松雪强中峰同訪海粟海粟出所賦梅花<lb/>
百絶句示之中峰一覽畢走筆成七言律詩如馮之數<lb/>
海粟神氣頓懾嘗賦行香子詞云短短橫牆矮矮疎牕<lb/>
一方兒小小池塘髙低疊嶂曲水邊旁也有些風有些<lb/>
月有些香日用家常竹几藤牀儘眼前水色山光客來<lb/>
<pb n="KR4j0074_WYG_119-30b"/>
無酒清話何妨但細烘茶淨洗盞滚燒湯又云閬苑瀛<lb/>
洲金谷瓊樓算不如茅舎清幽野花繡地莫也風流却<lb/>
也宜春也宜夏也宜秋酒熟堪篘客至須留更無榮無<lb/>
辱無憂退閒是好著甚來由但倦時眠渇時飲醉時謳<lb/>
又云水竹之居吾愛吾廬石粼粼亂砌堦除軒牕隨意<lb/>
小巧規模却也清幽也瀟灑也安舒嬾散無拘此等何<lb/>
如倚䦨干臨水觀魚風花雪月贏得工夫好炷些香圖<lb/>
些畫讀些書若不經意出之者所謂一一天眞一一明<lb/>
<pb n="KR4j0074_WYG_119-31a"/>
妙也<hi>筆記</hi>
馮海粟每臨文必命侍史二三人潤筆以俟酒酣伸紙<lb/>
疾書隨數多寡頃刻而盡嘗賦踏莎行詞以贈妓女珠<lb/>
簾繡<hi>堯山堂外紀</hi>
黃子常賣花聲本意云人過天街曉色擔頭紅紫滿筠<lb/>
筐浮花浪蕊畫樓睡醒正眼横秋水聽新腔一聲催起<lb/>
吟紅叫白報得蜂兒知未隔東西餘音軟美迎門爭買<lb/>
早斜簪雲髻助春嬌粉香簾底喬夢符和之云侵曉園<lb/>
<pb n="KR4j0074_WYG_119-31b"/>
丁報道嬌紅嫩紫巧工夫攢枝餖蕊行歌佇立灑洗妝<lb/>
新水捲香風看街簾起深深巷曲有箇重門開未忽驚<lb/>
他尋春夢美穿牕透閣便憑伊喚取惜花人在誰根底<lb/>
可謂工力悉敵夢符嘗言作樂府有三法鳳頭猪肚豹<lb/>
尾也其集名惺惺老人樂府<hi>堯山堂外紀</hi>
卲亨貞有沁園春二首一詠美人睂一詠美人目新豔<lb/>
入情其單詞凭䦨人云誰冩江南一段秋妝點錢塘蘇<lb/>
小樓樓中多少愁楚山無盡頭氣竭於直而情亦不贍<lb/>
<pb n="KR4j0074_WYG_119-32a"/>
<hi>古今詞話</hi>
楊鐵崖年未七十休官駕一舟名春水宅徃來九峰三<lb/>
泖間東南才俊之士造門納屨無虚日酒酣以徃筆墨<lb/>
橫飛鉛粉狼籍或戴華陽巾披鶴氅坐船屋上吹鐵笛<lb/>
作梅花弄或呼侍兒歌白雪之詞自倚鳳琶和之賓客<lb/>
皆蹁躚起舞以爲神仙中人竹枝盛於元季鐵崖集之<lb/>
自製亦至五十餘首時又有一鐵崖者假其名折柬至<lb/>
止相見之次飲酒賦詩才思不減絶無赧容不受津餽<lb/>
<pb n="KR4j0074_WYG_119-32b"/>
而去鐵崖爲歎息久之<hi>古今詞話</hi>
楊廉夫竹枝詞一時和者五十餘人詩百十餘首予最<lb/>
愛徐延徽一首云盡說盧家好莫愁不知天上有牽牛<lb/>
賸抛萬斛臙脂水瀉向銀河一色秋<hi>詞品</hi>
楊鐵崖云徃年與大癡道人扁舟東西泖間或乘興渉<lb/>
海抵小金山道人出所製小鐵笛令余吹洞庭曲道人<lb/>
自歌小海和之不知風作水横舟楫揮舞魚龍悲嘯也<lb/>
<hi>太平清話</hi>
<pb n="KR4j0074_WYG_119-33a"/>
丘長春詠棃花無俗念云春游浩蕩是年年寒食棃花<lb/>
時節白錦無紋香爛漫玉樹瓊苞堆雪靜夜沉沉浮光<lb/>
靄靄冷浸溶溶月人間天上爛銀霞照通徹渾似姑射<lb/>
眞人天姿靈秀意氣殊髙潔萬化參差誰信道不與羣<lb/>
芳同列浩氣清英仙才卓犖下土難分别瑶臺歸去洞<lb/>
天方看清絶長春世之所謂仙人也而詞之清拔如此<lb/>
余嘗問好事者曰神仙惜氣養眞何故讀書史作詩詞<lb/>
答曰天上無不識字神仙余因語吾黨曰天上無不識<lb/>
<pb n="KR4j0074_WYG_119-33b"/>
字神仙世間寧有不讀書道學邪今之講道者東書不<lb/>
看號曰忘言觀妙豈不反爲異端所笑乎<hi>詞品</hi>
元有浚儀永古特氏馬公名祖常者製詞云金爐寳熏<lb/>
流篆雲花間百舌啼早春五方戲馬賽爭道傳宣催賜<lb/>
十流銀又云日邊寳書開紫泥内人珠帽歩輦齊君王<lb/>
視朝天未旦銅龍漏轉金雞啼詞統列於竹枝而余辨<lb/>
爲宫詞也元人小說中稱其樂府纎豔勝人惜乎未見<lb/>
有阿嚕威嘉結桑者竹枝云南北峰頭春色多湖山堂<lb/>
<pb n="KR4j0074_WYG_119-34a"/>
下來棹歌美人蕩槳過湖去小雨細生寒綠波其張掖<lb/>
人雅克布哈者竹枝云湖頭水滿藕花香夜深何處有鳴<lb/>
榔郎來打魚三更裏零亂波光與月光其回回巴哩察<lb/>
者竹枝云鳳凰嶺下月色凉無數竹枝官道旁東家爲<lb/>
愛青青竹截作參差吹鳳凰俱極輕麗<hi>古今詞話</hi>
元季明州女子栁含春年十六禱於神祠一少年僧竺<lb/>
月華窺其姿而悅之戲以其姓作咒誦云江南栁嫩綠<lb/>
未成隂攀折尚憐枝葉小黄鸝飛上力難禁留取待春<lb/>
<pb n="KR4j0074_WYG_119-34b"/>
深女聞之怒歸告其父訟於方國珍捕僧至欲投之江<lb/>
月華訴曰死分也乞伸一言許之乃復吟云江南月如<lb/>
鏡亦如鈎如鏡未臨紅粉面如鈎不展翠幃羞空自照<lb/>
東流國珍知其以名爲解一笑釋之<hi>留青日札</hi>
元女子有詠九張機者中一首云四張機鴛鴦織就欲<lb/>
雙飛可憐未老頭先白春波碧草曉寒深處相對浴紅<lb/>
衣此與王秋澗之平湖樂邵清溪之凭闌人不便與詞<lb/>
並傳者也而女子之黠慧可想矣<hi>樂府雅詞</hi>
<pb n="KR4j0074_WYG_119-35a"/>
　陳鳳儀劉燕哥皆樂妓也陳有送别一絡索詞云海棠<lb/>
　也似别君難一點點啼紅雨劉有餞劉參議太常云明<lb/>
　月小樓間第一夜相思淚彈皆傳唱一時<hi>古今詞話</hi>
　嘉靖甲子福清韓夢雲過石湖山前見遺骸惻然掩之<lb/>
　夜中夢一麗人自稱王秋英字澹容元季兵亂不辱而<lb/>
　死感君掩骨恩願諧伉儷明年上巳夢雲攜雞酒奠其<lb/>
　墓而哭之秋英出見歌所製瀟湘逢故人慢一闋有無<lb/>
　主泉扄也能得有情雞黍之句遂與夢雲同歸<hi>詞統</hi>
<pb n="KR4j0074_WYG_119-35b"/>
　元士大夫以樂府名者竒巧莫如關漢卿庾吉甫楊淡<lb/>
　齋盧疎齋豪爽則有馮海粟滕玉霄藴藉則有貫酸齋<lb/>
　馬昂夫<hi>太平清話</hi>
　詞忌堆砌亦不僅以纎豔爲工元人之妙在於冷中帶<lb/>
　謔所以老優能製少婦善謳即當日院本昔人以被之<lb/>
　絲竹者何等清新流麗噫音律一道無關理學何苦復<lb/>
　驅之爲學究<hi>元詞序</hi>
御選歴代詩餘巻一百十九<lb/>
</p>
<p>
</p>
  </div>
</body>
</text>
</TEI>
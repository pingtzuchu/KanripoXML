<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_111-1a"/>
　欽定四庫全書<lb/>
御選歴代詩餘巻一百十一<lb/>
司經局洗馬掌局事兼翰林院修撰加二級<hi>臣</hi>王奕淸奉<lb/>
㫖校刋<lb/>
　　　詞話<hi>唐一</hi>
　舜典曰詩言志歌永言聲依永律和聲詩序曰在心為<lb/>
　志發言為詩情動於中而形於言言之不足故嗟歎之<lb/>
　嗟歎之不足故詠歌之詠歌之不足故不知手之舞之<lb/>
<pb n="KR4j0074_WYG_111-1b"/>
　足之蹈之樂記曰詩言其志也歌詠其聲也舞動其容<lb/>
　也三者本於心而樂器從之故有心則有詩有聲則有<lb/>
　律先定其音節然後製詞亦依永和聲之意也今又分<lb/>
　詩與樂府作兩科曰古詩曰樂府謂詩之可歌者也而<lb/>
　古樂府以為詩之流而詞皆就音節以為名漢時雅鄭<lb/>
　雜用而鄭為多魏平荆州得漢雅樂古曲音調存者有<lb/>
　四曰鹿鳴騶虞伐檀文王而李延年之徒以歌被寵復<lb/>
　改易音節止存鹿鳴一曲晉初亦除之又考漢時短簫<lb/>
<pb n="KR4j0074_WYG_111-2a"/>
鐃歌樂曲三國所存者有朱鷺艾如張上之回戰城南<lb/>
將進酒之類凡二十二曲晉興又盡改之獨𤣥雲釣竿<lb/>
二曲而巳自晉以來五季新曲頗衆隋初盡歸淸樂唐<lb/>
景龍後曲詞猶存如白雪公莫舞巴渝白苧子夜團扇<lb/>
懊憹莫愁楊叛兒烏夜啼玉樹後庭花六十三曲唐中<lb/>
葉有聲有詞者三十有七有聲無詞者止七曲唐歌曲<lb/>
比前代為多其見於今者十之三四耳<hi>碧雞漫志</hi>
詞起於唐人而六代巳濫觴矣梁武帝有江南弄陳後<lb/>
<pb n="KR4j0074_WYG_111-2b"/>
主有玉樹後庭花隋煬帝有夜飲朝眠曲豈獨五代之<lb/>
主蜀之王衍孟㫤南唐之李璟李煜吳越之錢俶以工<lb/>
小詞為能文哉王衍之月眀如水浸宮殿有酒不醉眞<lb/>
癡人李玉簫愛賞之元人用為傳竒孟㫤之冰肌玉骨<lb/>
淸無汗東坡復衍足其句錢俶之金鳯欲飛遭掣搦情<lb/>
脉脉行即玉樓雲雨隔為藝祖歎賞惜無全篇而亦流<lb/>
遞於後矣<hi>曲洧舊聞</hi>
隋樂工王令言妙達音律時煬帝將征遼令言之子彈<lb/>
<pb n="KR4j0074_WYG_111-3a"/>
琵琶作安公子曲令言驚問那得有此對曰宮中新翻<lb/>
曲也調在太蔟角<hi>通典</hi>
玉臺新詠載烏夜啼徐陵云繡帳羅幃燈影獨一夜千<lb/>
年猶不足惟憎無賴汝南雞天河未落已爭啼王建云<lb/>
章華宮人夜上樓君王望月西山頭夜深宮殿門不鎖<lb/>
白露滿山山葉墮一首轉韻平仄各叶此商調曲也皇<lb/>
甫松竹枝祖之<hi>楊慎</hi>
塡詞必溯六朝者亦昔人探河窮源之意如梁武帝江<lb/>
<pb n="KR4j0074_WYG_111-3b"/>
南弄云衆花雜色滿上林舒芳耀彩垂輕陰連手𨄌蹀<lb/>
舞春心舞春心臨歲腴中人望獨踟蹰梁僧法雲三洲<lb/>
歌一解云三洲斷江口水從窈窕河旁流啼將别共來<lb/>
長相思二解云三洲斷江口水從窈窕河旁流歡將樂<lb/>
共來長相思梁臣徐勉迎客曲云絲管列舞曲陳含羞<lb/>
未奏待佳賔羅絲管陳舞席歛袖嘿脣迎上客送客曲<lb/>
云袖繽紛聲委咽歌曲未終髙駕别爵無筭景巳流空<lb/>
紆長袖客不留隋煬帝夜飲朝眠曲云憶睡時待來剛<lb/>
<pb n="KR4j0074_WYG_111-4a"/>
不來卸妝仍索伴解佩更相催博山思結夢沉水未成<lb/>
灰憶起時投籖初報曉被惹香黛殘枕隠金釵裊笑動<lb/>
上林中除却司晨鳥王叡迎神歌云蓪草頭花柳葉裙<lb/>
蒲葵樹下舞蠻雲引領望江遥滴淚白蘋風起水生紋<lb/>
送神歌云棖棖山響答琵琶酒濕靑莎肉飼鴉樹葉無<lb/>
聲神去後紙錢飛出木棉花此六代風華靡麗之語後<lb/>
來詞家之所本也略輯於此<hi>楊愼</hi>
沈約亦有六憶詩其三云憶眠時人眠獨未眠解羅不<lb/>
<pb n="KR4j0074_WYG_111-4b"/>
待勸就枕更須牽復恐旁人見嬌羞在燭前巳開煬帝<lb/>
之先矣<hi>詞苑</hi>
唐時古意猶未失竹枝浪淘沙抛毬樂楊柳枝乃詩中<lb/>
絶句而定為歌曲故李白淸平調皆絶句元白諸詩多<lb/>
為知音者協律白居易守杭元稹贈詩云休遣玲瓏唱<lb/>
我詩我詩多是别君辭自注云樂人髙玲瓏能歌余數<lb/>
十詩又白居易自有詩云席上爭飛使君酒歌中羣唱<lb/>
舍人詩又元稹見人歌韓舍人新律詩戲贈云輕新便<lb/>
<pb n="KR4j0074_WYG_111-5a"/>
妓唱凝妙入僧禪沈亞之云故人李賀善撰南北朝樂<lb/>
府多怨鬱悽豔之句誠能蓋古排今使為詞者莫能偶<lb/>
矣唐史稱李賀樂章數十篇諸工皆合之管絃又稱李<lb/>
益詩每一篇成樂工慕名者爭以賂取之被諸聲歌供<lb/>
奉天子舊史亦稱武元衡工五言詩好事者傳之往往<lb/>
見於樂部開元中王昌齡髙適王之渙旗亭畫壁伶官<lb/>
招妓聚宴以此知唐之伶妓以當時名士詩詞入歌曲<lb/>
皆常事也<hi>碧雞漫志</hi>
<pb n="KR4j0074_WYG_111-5b"/>
梁樂府有夜夜曲或名昔昔鹽昔即夜也鹽亦曲之别<lb/>
名張枯詩村俗猶吹阿濫堆賀鑄詞塞管孤吹新阿濫<lb/>
又戴式之有烏鹽角行元人月泉吟社詩山歌聒耳烏<lb/>
鹽角村酒柔情玉練槌阿濫堆烏鹽角皆曲名也李郢<lb/>
詩謝公留賞山公醉知入笙歌阿那朋劉禹錫竹枝詞<lb/>
今朝北客思歸去回入紇那披綠蘿阿那紇那亦當時<lb/>
曲名李詩言變梵唄為豔歌劉詞言變南調為北曲也<lb/>
<hi>楊愼</hi>
<pb n="KR4j0074_WYG_111-6a"/>
唐詞紀為郭茂倩所輯楊璠董御多收偽詞以廣之有<lb/>
以其名同而濫收之者今取劉禹錫紇那曲云踏曲興<lb/>
無窮調同詞不同願郎千萬壽長作主人翁按詞品阿<lb/>
那紇那皆當時曲名劉禹錫言變南調為北曲蓋隨方<lb/>
音而轉也劉采春羅嗊曲云莫作商人婦金釵當卜錢<lb/>
朝朝江口望錯認幾人船按曲有三解一名望夫歌取<lb/>
其一以存調無名氏一片子云柳色靑山映棃花雪鳥<lb/>
藏緑牎桃李下閒坐歎春芳按敎坊記有此名樂府解<lb/>
<pb n="KR4j0074_WYG_111-6b"/>
題所不詳者更有琴曲名千金意始分前後段起句三<lb/>
字一音如音音音三字起句後接心心心三字起句而<lb/>
下俱指法未能格之也<hi>古今詞話</hi>
今以五七言之别見者彚較之如何滿子已收六言六<lb/>
句矣兹考薛逢之何滿子云繫馬宮槐老持杯店菊黄<lb/>
故交今不見流恨滿山光如三臺令巳收六言四句矣<lb/>
兹考李後主之三臺令云不寐倦長更披衣出户行月<lb/>
寒秋竹冷風切夜窓聲如楊柳枝巳收七言四句矣兹<lb/>
<pb n="KR4j0074_WYG_111-7a"/>
考李商隠之楊柳枝云畫屏繡歩障物物自成雙如何<lb/>
湖上望只是見鴛鴦如醉公子巳收無名氏之五言八<lb/>
句矣兹考無名氏之醉公子云昨日春園飲今朝倒接<lb/>
䍦誰人扶上馬不省下樓時如長命女巳收長短句矣<lb/>
兹考無名氏之長命女云雲送關西雨風傳渭北秋孤<lb/>
燈然客夢寒杵搗鄉愁如烏夜啼巳收長短句矣兹考<lb/>
聶夷中之烏夜啼云衆鳥各歸枝烏烏爾不棲還應知<lb/>
妾恨故向綠牎啼如長相思巳收琴調之長短句矣兹<lb/>
<pb n="KR4j0074_WYG_111-7b"/>
考張繼之仄韻長相思云遼陽望河縣白首無由見海<lb/>
上珊瑚枝年年寄春燕又令狐楚之平韻長相思云君<lb/>
行登隴上妾夢在關中玉筯千行落銀牀一夕空如江<lb/>
南春旣列長短句矣兹考劉禹錫之江南春云新妝宜<lb/>
面下朱樓深鎖春光一院愁行到中庭數花朶蜻蜓飛<lb/>
上玉搔頭如歩虚詞巳列長短句之雙調矣兹考陳羽<lb/>
之歩虚詞云樓閣層層阿母家崑崙山頂駐紅霞笙歌<lb/>
往見穆天子相引笑看琪樹花如漁歌子巳列長短句<lb/>
<pb n="KR4j0074_WYG_111-8a"/>
之單調雙調矣兹考李夢符之漁父詞二首云村市鐘<lb/>
聲渡逺灘半輪殘月落前山徐徐撥棹却歸去浪疊朝<lb/>
霞碎錦翻漁弟漁兄喜到來婆官賽却坐江隈椰榆杓<lb/>
子瘤杯酒爛煮鱸魚滿盎堆如鳯歸雲巳列林鍾商之<lb/>
長調矣兹考滕潛之鳯歸雲二首云金井䦨邊見羽儀<lb/>
梧桐樹上宿寒枝五陵公子憐文彩畫與佳人刺繡衣<lb/>
飲啄蓬山最上頭和煙飛下禁城秋曽將弄玉歸雲去<lb/>
金翿斜翻十二樓他如離别難金縷曲水調歌白苧各<lb/>
<pb n="KR4j0074_WYG_111-8b"/>
有七絶雜以虚聲亦多可歌者後之集譜者無以詩句<lb/>
而亂詞調也<hi>古今詞話</hi>
淸商曲有采蓮子即江南弄中采蓮曲如李白耶溪采<lb/>
蓮女見客棹歌回笑入荷花裏佯羞不出來劉方平落<lb/>
日晴江曲荆歌豔楚腰采蓮從小慣十五即乘潮又王<lb/>
昌齡亂入池中看不見聞歌始覺有人來張潮賴逢鄰<lb/>
女曽相識並著蓮舟不畏風殊有風致然必以皇甫松<lb/>
孫光憲之排調有襯字者為詞體<hi>樂府解題</hi>
<pb n="KR4j0074_WYG_111-9a"/>
無名氏回紇曲云陰山瀚海信難通幽閨少婦罷裁縫<lb/>
緬想邊庭征戰苦誰能對鏡冶愁容久戍人將老須臾<lb/>
變作白頭翁長歌之哀過於痛哭必陳隋初唐之作也<lb/>
馮延巳别名抛毬樂莫思歸其所製見陽春集<hi>詞品</hi>
岑參六州歌頭云西去輪臺萬里餘也知音信日應疎<lb/>
隴山鸚鵡能言語為報家人數寄書註云六州伊渭梁<lb/>
氐甘涼也王維伊州歌云秋風眀月獨離居蕩子從軍<lb/>
十載餘征人去日殷勤囑歸雁來時好寄書張仲素渭<lb/>
<pb n="KR4j0074_WYG_111-9b"/>
州詞云亭亭孤月照行舟寂寂長江萬里流鄉國不知<lb/>
何處是雲山漫漫使人愁王之渙梁州歌云黄河逺上<lb/>
白雲間一片孤城萬仞山羌笛何須怨楊柳春風不度<lb/>
玉門關張祐氐州第一云十指纖纖玉筍紅雁行輕度<lb/>
翠絃中分眀自說長城苦水闊雲寒一夜風符載甘州<lb/>
歌云月裏嫦娥不畫睂只將雲霧作羅衣不知夢逐靑<lb/>
鸞去猶把花枝蓋面歸無名氏涼州歌云一去遼陽繫<lb/>
夢魂忽傳征騎到中門紗牎不肯施紅粉圗遣蕭郎問<lb/>
<pb n="KR4j0074_WYG_111-10a"/>
淚痕此皆商調曲也樂府所收六州歌頭則一百四十<lb/>
三字長短句之三疊者<hi>樂府衍義</hi>
五行之聲所司為正所欹為傍所斜為偏所下為側正<lb/>
宮之調正犯黄鐘宮傍犯越調偏犯中呂宮側犯越角<lb/>
之類樂府諸曲自昔不用犯聲唐自天后末年劒器入<lb/>
渾脫始為犯聲眀皇時樂人孫處秀善吹笛好作犯聲<lb/>
亦鄭衛之變也<hi>陳暘樂書</hi>
唐時羯鼓錄無有能傳其法者開元帝最為妙絶宋璟<lb/>
<pb n="KR4j0074_WYG_111-10b"/>
李皋裴冕亦精其理至宋元祐中邠州一老猶能之有<lb/>
大合禪滴滴泉曲<hi>太平樂府</hi>
樂部中有促拍催酒謂之三臺唐士云蔡邕自御史累<lb/>
遷尚書不數日間歴徧三臺樂工以邕洞曉音律故製<lb/>
詞以悅之又始作樂必曰絲抹將來蓋絲竹在上鐘鼓<lb/>
在下絲以起之樂乃作亦唐以來如是<hi>珊瑚鈎詩話</hi>
宋沆為太樂令知音近代無比太常久亡徵調沆乃考<lb/>
鐘律而得之<hi>唐國史補</hi>
<pb n="KR4j0074_WYG_111-11a"/>
唐永徽中王方言於河灘拾得小樹栽之及長乃林檎<lb/>
也進於髙宗以為朱柰又名五色林檎敎坊以為曲名<lb/>
<hi>洽聞記</hi>
景雲初設宴於桃花園羣臣畢集學士李嶠等各獻桃<lb/>
花詩令宮女歌之辭旣淸婉歌復妙絶獻詩者舞蹈稱<lb/>
萬歲勅太常簡二十篇入樂府號曰桃花行<hi>武平一文館記</hi>
先天初眀皇御安福門觀燈令朝士能文者為踏歌聲<lb/>
調入雲<hi>輦下歲時記</hi>
<pb n="KR4j0074_WYG_111-11b"/>
李白草堂集白蜀人草堂在蜀懐故國也菩薩蠻憶秦<lb/>
娥二首為百代詞曲之祖<hi>鄭樵通志</hi>
開元中李白供奉翰林時禁中朩芍藥盛開明皇乘照<lb/>
夜白貴妃以歩輦從選棃園子弟度曲李龜年捧檀板<lb/>
押衆樂前欲歌眀皇曰賞名花對妃子焉用舊詞遂命<lb/>
龜年持金花箋宣賜李白立進淸平調三章白宿酲未<lb/>
解援筆而就太眞持頗黎七寶杯酌西涼葡萄酒眀皇<lb/>
親調玉笛以倚曲毎曲徧將換則遲其聲以媚之太眞<lb/>
<pb n="KR4j0074_WYG_111-12a"/>
飲罷歛繡巾重拜自此顧李白異於他學士<hi>松牎摭異錄</hi>
李白於便殿對帝譔詞時天寒筆凍莫能書字帝敕宮<lb/>
嬪十人侍白左右各執牙筆呵之其受聖眷如此<hi>開元遺事</hi>
楊用修所載太白淸平樂二闋識者謂非太白作以其<lb/>
卑淺也按太白淸平調本三絶句而巳不應復有詞也<lb/>
<hi>王世貞四部稿</hi>
河漢女玉鍊顔雲軿往往在人間九霄有路去無跡裊<lb/>
裊香風生珮環此太白桂殿秋詞也得於石刻而無腔<lb/>
<pb n="KR4j0074_WYG_111-12b"/>
劉無言倚其聲歌之音極淸雅<hi>能改齋漫錄</hi>
仙女下董雙成漢殿夜涼吹玉笙曲終却從仙官去萬<lb/>
户千門惟月明李太白詞也得於石刻而無其腔劉無<lb/>
言自倚其聲歌之東皋雜錄又以為范德孺謫均州偶<lb/>
遊武當山石室極深處有題此曲於崖上未知孰是<hi>詞苑</hi>
平林漠漠煙如織寒山一帶傷心碧暝色入髙樓有人<lb/>
樓上愁玉階空佇立宿鳥歸飛急何處是歸程長亭更<lb/>
短亭此詞寫於鼎州滄水驛不知何人所作魏道輔泰<lb/>
<pb n="KR4j0074_WYG_111-13a"/>
見而愛之後至長沙得古風集於曽子宣内翰家乃知<lb/>
李白所譔<hi>湘山野錄</hi>
開元時南詔入貢危髻金冠瓔珞被體號菩薩蠻因以<lb/>
製曲楊愼改蠻為鬘以戒經華鬘被首為據殊失詳考<lb/>
<hi>胡應麟筆叢</hi>
唐大中初女蠻國貢雙龍犀眀霞錦其人危髻金冠瓔<lb/>
珞被體當時號為菩薩蠻優者作女王曲文士往往譜<lb/>
為詞<hi>杜陽雜編</hi>
<pb n="KR4j0074_WYG_111-13b"/>
憶秦娥商調曲也鳯樓春即其遺意李白之簫聲咽用<lb/>
仄韻孫夫人之花深深用平韻張宗瑞復立新名曰碧<lb/>
雲深<hi>唐詞紀</hi>
唐詞載李德裕歩虚詞即雙調搗練子唐詞本無換頭<lb/>
搗練子本無雙調近刻列為李白桂殿秋二首李集之<lb/>
考覈者多矣不聞菩薩蠻憶秦娥而外别有桂殿秋也<lb/>
吳虎臣得於石刻而無其腔劉無言倚其聲歌之其說<lb/>
亦未足信劉禹錫作瀟湘神起處疊三字一句亦即搗<lb/>
<pb n="KR4j0074_WYG_111-14a"/>
練子但為迎神送神之詞耳<hi>古今詞話</hi>
敎坊記曰開元十一年初製聖壽樂以歌舞之所司先<lb/>
進曲名以墨㸃者舞舞有曲敎坊惟得舞伊州五天重<lb/>
來疊不離此兩曲餘悉讓内家也内家舞曲有二垂手<lb/>
羅迴波樂蘭陵王春鶯囀半社渠借席烏夜啼之屬謂<lb/>
之軟舞阿遼曲柘枝黄麞拂林大渭州達摩之屬謂之<lb/>
健舞此崔令欽所編曲名三百餘調始此<hi>古今詞話</hi>
眀皇嘗坐朝以手指上下按其腹朝退髙力士進曰陛<lb/>
<pb n="KR4j0074_WYG_111-14b"/>
下向來數以手指按腹豈非聖體小有不安耶眀皇曰<lb/>
非也吾昨夜夢遊月宮諸仙娛以上清之樂寥亮淸越<lb/>
非人間所聞酣醉久之合奏諸樂以送吾歸其曲悽楚<lb/>
動人杳杳在耳吾回以玉笛尋之盡得之矣坐朝之際<lb/>
慮忽遺忘故懐玉笛於衣中時以手指上下尋按非有<lb/>
不安力士再拜賀曰非常之事也願陛下為臣一奏之<lb/>
其聲寥寥然不可名言力士又再拜且請其名眀皇笑<lb/>
曰此曲名紫雲迴遂載於樂章<hi>鄭棨傳信錄</hi>
<pb n="KR4j0074_WYG_111-15a"/>
昔昔鹽阿濫堆烏鹽角阿那朋之類皆歌曲名也自昔<lb/>
昔鹽排律外餘多七言絶句有其名而無其調隋煬帝<lb/>
李白調始生矣然望江南憶秦娥則以詞起調者也菩<lb/>
薩蠻則以詞按調者也<hi>藝苑卮言</hi>
驪山多飛鳥名阿濫堆眀皇御玉笛采其聲翻為曲子<lb/>
當時左右皆傳唱之一作鷃爛堆<hi>中朝故事</hi>
開元中大酺於勤政樓觀者喧聚莫辨魚龍百戲之音<lb/>
髙力士請命宮人張永新出歌可以止喧永新出奏曼<lb/>
<pb n="KR4j0074_WYG_111-15b"/>
聲廣塲寂寂若無一人大酺之曲名始此矣<hi>太平樂府</hi>
眀皇諳音律善度曲嘗臨軒縱擊製一曲曰春光好方<lb/>
奏時桃李俱發又製一曲曰秋風髙奏之風雨䬃然帝<lb/>
曰此事不喚我作天公可乎詞俱失傳惟好時光一闋<lb/>
云寶髻偏宜宮樣蓮臉嫩體猶香睂黛不須張敞畫天<lb/>
敎入鬢長莫倚傾城貌嫁取箇有情郎彼此當年少莫<lb/>
負好時光<hi>開元軼事</hi>
荔枝香出唐書貴妃生日命小部奏新曲未有名適進<lb/>
<pb n="KR4j0074_WYG_111-16a"/>
荔枝即以名曲解語花眀皇稱貴妃語出天寶遺事念<lb/>
奴嬌眀皇宮人念奴也<hi>詞品</hi>
樂府聲詩並著最盛於唐開元天寶間有李八郎者以<lb/>
能歌擅名天下時新及第進士開宴曲江榜中有名士<lb/>
先召李易服隠姓名與同至宴所曰表弟願與座末衆<lb/>
皆不顧旣而酒行樂作歌者曹元謙奏念奴嬌衆皆咨<lb/>
嗟稱賞名士忽指李曰請表弟歌衆皆哂或有怒者及<lb/>
轉喉發聲一曲未終衆皆泣下羅拜曰此李八郎也<hi>李清照</hi>
<pb n="KR4j0074_WYG_111-16b"/>
眀皇幸蜀霖雨彌旬棧道中聞鈴聲眀皇悼念貴妃為<lb/>
製雨霖鈴曲<hi>太眞外傳</hi>
楊太眞亦有一詞贈善舞張雲容者詞云羅袖動香香<lb/>
不巳紅蕖裊裊秋煙裏輕雲嶺上乍揺風嫩柳池邊初<lb/>
拂水此阿那曲也<hi>詞統</hi>
江采蘋九歲誦二南詩開元中選侍眀皇見寵所居悉<lb/>
植梅花故號梅妃為太眞逼遷上陽眀皇於花萼樓念<lb/>
之會夷使貢珠命封一斛賜妃妃謝以詩云柳葉雙睂<lb/>
<pb n="KR4j0074_WYG_111-17a"/>
久不描殘妝和淚汚紅綃長門盡日無梳洗何必珍珠<lb/>
慰寂寥眀皇以新聲度曲曰一斛珠<hi>梅妃傳</hi>
王士源襄陽集序云孟浩然骨貌淸淑風神散朗文不<lb/>
按古師心獨妙其春詞有云靑樓曉日珠簾映紅粉春<lb/>
妝寶鏡催巳厭交歡憐枕席相將遊戲繞池臺坐時衣<lb/>
帶縈纖草行即裙裾埽落梅更道眀朝不當作私邀共<lb/>
鬬管絃來論者以為有詩詞之别<hi>唐詩解</hi>
王維詩名盛於開元天寶間與弟縉宦遊兩都凡諸王<lb/>
<pb n="KR4j0074_WYG_111-17b"/>
駙馬豪右貴勢之門無不拂席迎之寧王薛王待之如<lb/>
師友人有得奏樂圗不知其名維視之曰霓裳第三疊<lb/>
第一拍也好事集樂工按之一一無差咸服其精鑒<hi>唐詩</hi>
<hi>紀事</hi>
開元中詩人王昌齡髙適王之渙齊名時風塵未偶而<lb/>
遊處略同一日天寒微雪三詩人共詣旗亭貰酒小飲<lb/>
忽有棃園伶官數人登樓㑹讌三詩人因避席隈映擁<lb/>
爐火以觀焉俄有妙妓數輩尋續而至奢華豔曳都冶<lb/>
<pb n="KR4j0074_WYG_111-18a"/>
頗極旋即奏樂皆當時名部也昌齡等私相約曰我輩<lb/>
各有詩名無從自定其甲乙今者可以密觀諸伶所謳<lb/>
若詩入歌詞之多者為優矣俄而一伶拊節而唱乃曰<lb/>
寒雨連江夜入吳平眀送客楚山孤洛陽親友如相問<lb/>
一片冰心在玉壺昌齡則引手畫壁曰一絶句又一伶<lb/>
謳曰開篋淚霑臆見君前日書夜臺何寂寞猶是子雲<lb/>
居適則引手畫壁曰一絶句尋又一伶謳曰奉帚平眀<lb/>
金殿開强將團扇共徘徊玉顔不及寒鴉色猶帶昭陽<lb/>
<pb n="KR4j0074_WYG_111-18b"/>
日影來昌齡又引手畫壁曰二絶句之渙自以得名巳<lb/>
久意頗不平謂諸人曰此輩皆潦倒樂官所唱皆巴人<lb/>
下里之詞耳豈陽春白雪之曲俗物敢近哉因指諸伎<lb/>
中最佳者待此子所唱如非我詩即終身不敢與子爭<lb/>
衡矣脫是我詩子等須當列拜牀下以師事我因歡笑<lb/>
而俟之須㬰次至雙鬟發聲則曰黄河逺上白雲間一<lb/>
片孤城萬仞山羌笛何須怨楊柳春風不度玉門關之<lb/>
渙即揶揄二子曰田舍奴我豈妄哉因大諧笑諸伶不<lb/>
<pb n="KR4j0074_WYG_111-19a"/>
喻其故皆起詣曰不知諸郎君何此歡噱昌齡等因話<lb/>
其事諸伶競拜曰俗人不識神仙乞降淸重俯就筵席<lb/>
三子從之飲醉竟日<hi>唐詩紀事</hi>
張志和自稱煙波釣徒嘗謁顔眞卿於湖州以舴艋敝<lb/>
請更之願為浮家泛宅往來苕霅間作漁歌子詞曰西<lb/>
塞山前白鷺飛桃花流水鱖魚肥靑箬笠綠蓑衣斜風<lb/>
細雨不須歸<hi>樂府紀聞</hi>
湖州磁湖鎭道士磯即張志和所謂西塞山前白鷺飛<lb/>
<pb n="KR4j0074_WYG_111-19b"/>
也<hi>西吳記</hi>
武昌府大冶縣東九十里為道士洑即西塞山塞音澀<lb/>
水經云壁立千仞東北對黄公九磯故名西塞横截江<lb/>
流旋渦沸激舟人過之毎為失色張耒詩云巳逢嫵媚<lb/>
散花峽不怕危亡道士磯遂以為即志和所遊西塞山<lb/>
未知孰是<hi>詞苑</hi>
志和性髙邁自為漁歌便畫之甚有逸思<hi>名畫記</hi>
張松齡以漁歌子招其弟志和曰樂在風波釣是閒草<lb/>
<pb n="KR4j0074_WYG_111-20a"/>
堂松桂巳勝攀太湖水洞庭山風狂浪急且須還後家<lb/>
鶯脰湖旁仙去吳人為建望仙亭<hi>羅湖野錄</hi>
東坡云元眞子漁父詞極清麗恨其曲度不傳加數語<lb/>
以浣溪紗歌云西塞山邊白鷺飛散花洲外片帆微桃<lb/>
花流水鱖魚肥自庇一身靑箬笠相隨到處綠蓑衣斜<lb/>
風細雨不須歸山谷見之擊節稱賞且云惜乎散花與<lb/>
桃花字重疊又漁舟少有使帆者乃為浣溪紗云新婦<lb/>
磯邊睂黛愁女兒浦口眼波秋驚魚錯認月沉鈎靑箬<lb/>
<pb n="KR4j0074_WYG_111-20b"/>
笠前無限事綠蓑衣底一時休斜風細雨轉船頭東坡<lb/>
云魯直此詞清新婉麗以水光山色替却玉肌花貌眞<lb/>
得漁父家風然才出新婦磯便入女兒浦此漁父毋乃<lb/>
太瀾浪乎山谷晩年亦悔前作之未工因表弟李如篪<lb/>
言漁父詞以鷓鴣天歌之甚協律恨語少聲多因以憲<lb/>
宗畫像求元眞子文章及元眞之兄松齡勸歸之意足<lb/>
前後數句云西塞山前白鷺飛桃花流水鱖魚肥朝廷<lb/>
尚覓元眞子何處而今更有詩青箬笠緑蓑衣斜風細<lb/>
<pb n="KR4j0074_WYG_111-21a"/>
雨不須歸人間欲避風波險一日風波十二時東坡笑<lb/>
曰魯直乃欲平地起風波也徐師川作浣溪紗鷓鴣天<lb/>
各二闋蓋因坡谷異同而作浣溪紗云西塞山前白鷺<lb/>
飛桃花流水鱖魚肥一波才動萬波隨黄㡌豈如靑箬<lb/>
笠羊裘何似綠蓑衣斜風細雨不須歸又云新婦磯邊<lb/>
秋月眀女兒浦口晩潮平沙頭鷺宿戲魚驚靑箬笠前<lb/>
眀此事綠簔衣厎度平生斜風細雨小舟輕鷓鴣天云<lb/>
西塞山前白鷺飛桃花流水鱖魚肥朝廷若覓元眞子<lb/>
<pb n="KR4j0074_WYG_111-21b"/>
長在晴江理釣絲青篛笠緑蓑衣斜風細雨不須歸浮<lb/>
雲萬里煙波客惟有滄浪孺子知其二云七澤三湖碧<lb/>
草連洞庭江漢水如天朝廷若覓元眞子不在雲邊在<lb/>
酒邊眀月棹夕陽船鱖魚恰似鏡中懸絲綸釣餌都收<lb/>
却八字山前聽雨眠<hi>詞苑</hi>
元結於大厯中為道州刺史以軍事詣都還洛日春水<lb/>
漲溢不得前作欵乃曲數首使舟子歌之以取適於道<lb/>
路云<hi>古今詞話</hi>
<pb n="KR4j0074_WYG_111-22a"/>
　漁翁夜傍西巖宿曉汲淸湘燃楚竹煙消日出不見人<lb/>
　欸乃一聲山水緑此柳宗元欸乃曲也見本集有誤作<lb/>
　晩唐人詞者非也當以音調辨之猶徐昌圗以詞名而<lb/>
　悞入宋詞唐宋之音尚不能辨况中晩乎<hi>古今詞話</hi>
　<lb/>
　<lb/>
　<lb/>
　<lb/>
<pb n="KR4j0074_WYG_111-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻一百十一<lb/>
</p>
<p>
</p>
  </div>
</body>
</text>
</TEI>
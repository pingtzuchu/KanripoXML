<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_115-1a"/>
　欽定四庫全書<lb/>
御選厯代詩餘巻一百十五<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　　詞話<hi>宋二</hi>
　蘓軾扵中秋夜宿金山寺作水調歌頭寄子由云明月<lb/>
　㡬時有把酒問青天不知天上宫闕今夕是何年我欲<lb/>
　乗風歸去又恐瓊樓玉宇髙處不勝寒起舞弄清影何<lb/>
<pb n="KR4j0074_WYG_115-1b"/>
　似在人間轉朱閣低綺户照無眠不應有恨何事長向<lb/>
　别時圓人有悲歡離合月有隂晴圎缺此事古難全但<lb/>
　願人長久千里共嬋娟神宗讀至瓊樓玉宇二句乃歎<lb/>
　云蘓軾終是愛君即量移汝州<hi>坡仙集外紀</hi>
　明月㡬時有一詞畫家大斧皴書家劈窠體也<hi>詞統</hi>
　中秋詞自東坡水調歌頭一出餘詞盡廢<hi>苕溪漁隠</hi>
　僕七嵗時見眉州老尼自言嘗随其師某入蜀主㫤宫<lb/>
　中一夕主與花蕊夫人避暑摩訶池上作詞尼具䏻道<lb/>
<pb n="KR4j0074_WYG_115-2a"/>
之今死久矣僅得二句暇日為成足之乃洞仙歌也冰<lb/>
肌玉骨自清涼無汗水殿風来暗香滿繡簾開一㸃明<lb/>
月窺人人未寢敧枕釵横鬢亂起来攜素手庭户無聲<lb/>
時見踈星渡河漢試問夜如何夜巳三更金波澹玉繩<lb/>
低轉但屈指西風㡬時来又不道流年暗中偷換<hi>東坡洞仙</hi>
<hi>歌詞序</hi>
楊元素作本事曲記言錢塘老尼䏻誦蜀主詞云冰肌<lb/>
玉骨清無汗水殿風来暗香滿繡簾一㸃月窺人敧枕<lb/>
<pb n="KR4j0074_WYG_115-2b"/>
釵横雲鬢亂起来庭户悄無聲時見踈星渡河漢屈指<lb/>
西風幾時来不道流年暗中換温叟詩話如此與東坡<lb/>
序小異當以序為正<hi>詞苑</hi>
古今詞話云東坡在黄州中秋夜對月獨酌作西江月<lb/>
詞云世事一場大夢人生㡬度新涼夜来風葉巳鳴廊<lb/>
看取眉間鬢上酒賤長愁客少月明多被雲妨中秋誰<lb/>
與共孤光把盞凄然北望坡以讒言謫居黄州鬱鬱不<lb/>
得志凡賦詩綴詞必寫其所懐然一日不忘朝廷其懐<lb/>
<pb n="KR4j0074_WYG_115-3a"/>
君之心末句可見矣苕溪漁隠曰聚蘭集載此詞註云<lb/>
寄子由故後句云中秋誰與共孤光把盞凄然北望則<lb/>
兄弟之情見於句意之間矣疑是倅錢塘時作子由時<lb/>
為睢陽幕客若詞話所云則非也<hi>詞品</hi>
别酒送君君一醉清潤潘郎更是何郎壻記取釵頭新<lb/>
利市莫将分付東鄰子囘首長安佳麗地三十年前我<lb/>
是風流帥為向東樓尋舊事花枝缺䖏餘名字右蝶戀<lb/>
花詞東坡在黄州時送潘邠老赴省試作也今集不載<lb/>
<pb n="KR4j0074_WYG_115-3b"/>
<hi>吴虎臣</hi>
東坡先生謫居黄州作卜算子詞云缺月掛踈桐漏斷<lb/>
人初静時見幽人獨往来縹緲孤鴻影驚起却回頭有<lb/>
恨無人省揀盡寒枝不肯棲寂寞沙洲冷其托意蓋自<lb/>
有在讀者不䏻觧張右史文潛繼貶黄州訪潘邠老嘗<lb/>
得其詳題詩以誌之云空江月明魚龍眠月中孤鴻影<lb/>
翩翩有人清吟立江邉葛巾藜杖眼窺天夜冷月堕幽<lb/>
蟲泣鴻影翹沙衣露濕仙人采詩作歩虚玉皇飲之碧<lb/>
<pb n="KR4j0074_WYG_115-4a"/>
琳腴<hi>䏻改齋漫録</hi>
東坡卜算子詞語意髙妙似非喫烟火食人語<hi>黄庭堅</hi>
女紅餘志云惠州温氏女超超年及筓不肯字人聞東<lb/>
坡至喜曰我壻也日徘徊牕外聽公吟詠覺則亟去東<lb/>
坡知之乃曰吾将呼王郎與子為婣及東坡渡海歸訪<lb/>
超巳卒葬扵沙際公因作卜算子有揀盡寒枝不肯棲<lb/>
之句按詞為詠鴈當别有寄托何得以俗情傅㑹也<hi>古今</hi>
<hi>詞話</hi>
<pb n="KR4j0074_WYG_115-4b"/>
東坡别參寥長短句云有情風萬里巻潮来無情送潮<lb/>
歸問錢塘江上西興渡口幾度斜暉不用思量今古俯<lb/>
仰昔人非誰似東坡老白首忘機記取西湖西畔正暮<lb/>
山好䖏空翠煙霏算詩人相得如我與君稀約他年東<lb/>
還海道願謝公雅志莫相違西州路不應囘首為我沾<lb/>
衣按羊曇為謝安所愛重安薨後輙彌年不行西州路<lb/>
嘗因大醉不覺至州門左右曰此西州門也曇悲感以<lb/>
馬䇿扣扉誦曺子建詩曰生存華屋䖏零落歸山丘因<lb/>
<pb n="KR4j0074_WYG_115-5a"/>
慟哭而去東坡用此故事若世俗之論必以為成讖矣<lb/>
然其詞石刻後東坡自題云元祐六年三月六日余以<lb/>
東坡年譜考之元祐四年知杭州六年召為翰林學士<lb/>
承㫖則長短句蓋此時作也自後復守潁徙揚入長禮<lb/>
曺出帥定武至紹聖元年方南遷嶺表建中靖國元<lb/>
年北至常乃薨凡十一載則世俗成讖之論安可信邪<lb/>
<hi>苕溪漁隠</hi>
琅琊山水竒麗泉鳴空澗若中音㑹六一居士作醉翁<lb/>
<pb n="KR4j0074_WYG_115-5b"/>
亭其上欣然忘歸既去十餘年好竒之士沈遵往逰以<lb/>
琴寫其聲曰醉翁操節奏踈宕音韻和暢知琴者以為<lb/>
絶倫然有聲無詞醉翁為之作歌而與琴聲不合又依<lb/>
楚詞作醉翁引好事者亦倚其詞以製曲而琴聲為詞<lb/>
所縛非大成也後三十餘年公既捐館舍遵亦殞久矣<lb/>
有廬山玉澗道人特妙扵琴恨其曲之無傳乃譜其聲<lb/>
請於軾以補之為醉翁操云<hi>東坡醉翁操序</hi>
蘓子瞻守錢塘有官妓秀蘭天性黠慧善於應對一日<lb/>
<pb n="KR4j0074_WYG_115-6a"/>
湖中有宴㑹羣伎畢集惟秀蘭不至督之良久方来問<lb/>
其故對以沐浴倦睡忽聞叩户甚急起而問之乃樂營<lb/>
将催督也謹以實告子瞻巳恕之坐中一倅怒其晚至<lb/>
詰之不巳時榴花盛開秀蘭折一枝藉手奉倅倅愈怒<lb/>
子瞻因作賀新涼令歌以送酒倅怒頓止詞曰乳燕飛<lb/>
華屋悄無人庭隂轉午晚涼新浴手弄生綃白團扇扇<lb/>
手一時似玉漸困倚孤眠清熟門外誰来推繡戸枉教<lb/>
人夢斷瑶䑓曲又却是風敲竹石榴半吐紅巾蹙待浮<lb/>
<pb n="KR4j0074_WYG_115-6b"/>
花浪蕊俱盡伴君幽獨濃豔一枝細看取芳心千重似<lb/>
束又恐被西風驚緑若待得君来向此花前對酒不忍<lb/>
觸共粉淚兩簌簌子瞻之詞皆紀前事取其沐浴新涼<lb/>
故曲名賀新涼也後人不知誤作賀新郎蓋不得子瞻<lb/>
之意子瞻真可謂風流太守豈可與俗吏同日語哉<hi>楊湜</hi>
<hi>詞話</hi>
野哉楊湜之言真可入笑林矣東坡此詞冠絶古今託<lb/>
意髙逺寧為一妓而發邪簾外誰来推繡户及又却是<lb/>
<pb n="KR4j0074_WYG_115-7a"/>
風敲竹等語用唐人簾開風動竹疑是故人来變化入<lb/>
妙今乃云為樂營将催督可笑一石榴半吐紅巾蹙至<lb/>
細看取芳心千重似束等句因初夏時花事巳䦨而榴<lb/>
花獨吐因以紅巾拂取寫其幽閒之意今乃云榴花盛<lb/>
開折奉府倅可笑者二賀新郎樂府舊調今乃云取其<lb/>
新沐後人訛為賀新郎此可笑者三東坡此詞不幸横<lb/>
遭㸃汙江左有文拙而好石刻者謂之詅癡符楊湜之<lb/>
類是也<hi>苕溪漁隠</hi>
<pb n="KR4j0074_WYG_115-7b"/>
西湖有一倅唱少游滿庭芳悞舉一韻云畫角聲斷斜<lb/>
陽妓琴操在側云譙門非斜陽也倅因戲之曰爾可改<lb/>
韻否琴即改作陽字韻云山抹微雲天黏衰草畫角<lb/>
聲斷斜陽暫停征轡聊共飲離觴多少蓬莱舊侣空囘<lb/>
首煙靄茫茫孤邨裏寒鴉數㸃流水遶低牆魂傷當此<lb/>
際輕分羅帶暗觧香囊漫嬴得青樓薄倖名狂此去<lb/>
何時見也襟袖上空惹餘香傷心處髙城望斷燈火巳<lb/>
昏黄東坡聞而稱賞之後東坡在西湖戲琴曰我作長<lb/>
<pb n="KR4j0074_WYG_115-8a"/>
老爾試參問琴曰何謂湖中景東坡答曰秋水共長天一<lb/>
色落霞與孤鶩齊飛又曰何謂景中人東坡云裙拖六<lb/>
幅湘江水髻挽巫山一段雲又云何謂人中意東坡云愔<lb/>
他楊學士憋殺鮑參軍琴又云如此究竟如何坡云門<lb/>
前冷落車馬稀老大嫁作商人婦琴大悟遂削髮為尼<lb/>
<hi>䏻改齋漫録</hi>
東坡守錢塘無一日不在西湖嘗㨦妓謁大通禅師師<lb/>
愠形扵色東坡作長短句令妓歌之曰師唱誰家曲宗<lb/>
<pb n="KR4j0074_WYG_115-8b"/>
風嗣阿誰借君拍板與門鎚我也逢場作戲不須疑溪<lb/>
女方偷眼山僧莫皺眉却嫌彌勒下生遲不見阿婆三<lb/>
五少年時時有僧仲殊在蘓州聞而和之曰觧舞清平<lb/>
樂如今說與誰紅爐片雪上鉗鎚打就金毛獅子也堪<lb/>
疑木女明開眼泥人暗皺眉蟠桃巳是著花遲不向東<lb/>
風一笑待何時<hi>冷齋夜話</hi>
東坡自錢塘被召過京口林子中作郡守有宴㑹座中<lb/>
營妓出牒鄭容求落籍髙瑩求從良子中命呈牒東坡<lb/>
<pb n="KR4j0074_WYG_115-9a"/>
坡索筆題減字朩蘭花於牒後云鄭荘好客容我樓前<lb/>
先墮幘落筆生風籍籍聲名不負公髙山白早瑩骨<lb/>
柔肌那觧老從此南徐良夜風清月滿湖暗用鄭容落<lb/>
籍髙瑩從良八字於句端也一作潤守許仲逺<hi>東皋雜録</hi>
東坡知杭州馬中玉成為浙漕東坡被召赴闕中玉席<lb/>
間作詞曰来時吳㑹猶殘暑去日武林春巳暮欲知遺<lb/>
愛感人深灑淚多於江上雨歡情未舉眉先聚别酒多<lb/>
斟君莫訴從今寧忍看西湖擡眼盡成腸斷䖏東坡和<lb/>
<pb n="KR4j0074_WYG_115-9b"/>
之所謂明朝歸路下塘西不見鶯啼花落處是也中玉<lb/>
忠肅亮之子仲甫猶子也<hi>玉照新志</hi>
東坡云龍丘子自洛之蜀載二侍女戎裝駿馬至溪山<lb/>
佳處輙留數日見者以為異人後十年築室黄岡之北<lb/>
號静庵居士作臨江仙贈之云細馬逺䭾雙侍女青巾<lb/>
玉帶紅鞾溪山好處便為家誰知巴峡路却見洛城花<lb/>
囘旋落英飛玉蕊人間春日初斜十年不見紫雲車<lb/>
龍丘新洞府鉛鼎養丹砂龍丘子即陳季常也秦太虚寄<lb/>
<pb n="KR4j0074_WYG_115-10a"/>
之以詩亦云侍童雙擢玉鬢髮光可照駿馬錦障泥相<lb/>
随窮海嶠暮年更折節學佛得心要鬻馬放阿樊幅巾<lb/>
對沉燎坡又作詩戲之有龍丘居士益可憐談空說有<lb/>
夜不眠忽聞河東獅子吼拄杖落手心茫然之句則知<lb/>
季常載侍女以逺逰及暮年甘於枯寂蓋有所制而然<lb/>
亦可憫笑也<hi>苕溪漁隠</hi>
玉龜山東皇靈嫓統羣仙綘闕岧嶢翠房深迥倚霏烟<lb/>
幽閒志蕭然金城千里鎻嬋娟當時穆滿廵狩翠華曽<lb/>
<pb n="KR4j0074_WYG_115-10b"/>
到海西邉風露明霽鯨波極目勢浮輿蓋方圎正迢迢<lb/>
麗日𤣥圃清寂瓊草芊綿爭觧繡勒香韀鑾輅駐蹕八<lb/>
馬戲芝田瑶池近畫樓隠隠翠鳥翩翩肆華筵間作吹<lb/>
管鳴絲宛若帝所鈞天稚顔皓齒緑髮方瞳舉止恬淡<lb/>
髙妍盡倒瓊壺酒獻金鼎藥固大椿年縹緲飛瓊妙舞<lb/>
命雙成奏曲醉留連雲璈韻㵼寒泉浩歌暢飲斜月低<lb/>
河漢漸綺霞天際紅深淺動歸思囘首塵寰爛漫浮玉<lb/>
輦東還杏花風數里響鳴鞭望長安路依稀栁色翠㸃<lb/>
<pb n="KR4j0074_WYG_115-11a"/>
秦川此東坡戚氏詞也元祐末東坡自禮部尚書帥定<lb/>
州官妓因宴索公為戚氏詞公方與客論穆天子事頗<lb/>
訝其虚誕遂率筆應之隨聲隨寫歌竟篇就才㸃定五<lb/>
六字座中隨聲擊節終席不聞他語<hi>詞苑</hi>
東坡知潁州時一夕月下梅花盛開王夫人曰春月色<lb/>
勝如秋月色秋月令人慘凄春月令人歡恱何不招趙<lb/>
徳麟輩来飲花下東坡喜曰誰謂夫人不䏻詩此真詩<lb/>
家語也作減字朩蘭花以紀之云春庭月午揺蕩春醪<lb/>
<pb n="KR4j0074_WYG_115-11b"/>
光欲舞歩轉廻廊半落梅花婉婉香輕風薄霧都是<lb/>
少年行樂處不似秋光只與離人照斷腸<hi>侯鯖録</hi>
東坡和章質夫楊花一首後段愈出愈竒壓倒今古<hi>張炎</hi>
王定國自嶺表歸出歌者柔奴勸東坡飲坡問廣南風<lb/>
土應不好柔奴曰此心安處便是吾鄉東坡喜其語作<lb/>
定風波詞以紀之常羡人間琢玉郎天教分付㸃酥嬢<lb/>
自作清歌傳皓齒風起雪飛炎海變清涼萬里歸来年<lb/>
愈少微笑笑時猶帶嶺梅香試問嶺南應不好却道此<lb/>
<pb n="KR4j0074_WYG_115-12a"/>
心安處是吾鄉<hi>東皋雜録</hi>
東莱先生謂後赤壁賦結尾用韓文公石鼎聨句叙彌<lb/>
明意俞文豹謂不然蓋彌明真異人文公紀其實也與<lb/>
此不同東坡先生貫通内典嘗賦西江月詞云休言萬<lb/>
事轉頭空未轉頭時皆夢赤壁之游樂則樂矣轉眼之<lb/>
間其樂安在以是觀之則我與二客鶴與道士皆一夢<lb/>
也<hi>清夜録</hi>
東坡貶惠州日晁以道見公詞有海仙時遣探芳叢倒<lb/>
<pb n="KR4j0074_WYG_115-12b"/>
掛緑毛么鳯便云此老須過海只為古今人不䏻道及<lb/>
應罰教去<hi>太平樂府</hi>
詞至東坡一洗綺羅香澤之態使人登髙望逺舉首浩<lb/>
歌超乎塵壒之外扵是花間為皁𨽻栁氏為輿臺矣<hi>胡寅</hi>
東坡居士詞人謂多不諧音律然横放傑出自是曲子<lb/>
中縛不住者<hi>晁補之</hi>
居士詞豈無去國懐鄉之感殊覺哀而不傷<hi>周煇</hi>
子瞻在玉堂日有幕士善歌因問我詞何如栁七對曰<lb/>
<pb n="KR4j0074_WYG_115-13a"/>
栁郎中詞只合十七八女郎執紅牙板歌楊栁外曉風<lb/>
殘月學士詞須關西大漢銅琵琶鐵綽板唱大江東去<lb/>
東坡為之絶倒<hi>吹劒録</hi>
子瞻問陳無巳我詞何如少游無巳曰學士小詞似詩<lb/>
少游詩似小詞<hi>坡仙集外紀</hi>
東坡以詩為詞如雷大使之舞雖極天下之工要非本<lb/>
色<hi>陳師道</hi>
子瞻常自言生平有三不如人謂著棊吃酒唱曲也然<lb/>
<pb n="KR4j0074_WYG_115-13b"/>
三者亦何用如人子瞻之詞雖工而多不入腔蓋以不<lb/>
䏻唱曲故耳<hi>皇甫牧玉匣記</hi>
世言東坡不能歌故所作樂府多不協律晁以道謂紹<lb/>
聖初與東坡别扵汴上東坡酒酣自歌陽關曲則公非<lb/>
不䏻歌但豪放不喜翦裁以就聲律耳試取東坡諸詞<lb/>
歌之曲終覺天風海雨逼人<hi>陸游</hi>
東坡詞極雅麗舒徐髙出人表周秦諸人所不䏻到<hi>張炎</hi>
子瞻有二韻事見於行香子秦黄張晁為蘓門四學士<lb/>
<pb n="KR4j0074_WYG_115-14a"/>
毎来必命取密雲龍供茶家人以此記之廖明略晚登<lb/>
東坡之門公大竒之一日又命取密雲龍家人謂是四<lb/>
學士窺之則廖明略也坡為賦行香子一闋又嘗約劉<lb/>
器之參玉版和尚至亷泉寺燒筍而食劉問之東坡指<lb/>
筍曰此玉版僧最善說法使人得禪恱味遂有麯生禅<lb/>
玉版局一時參之句亦行香子也<hi>古今詞話</hi>
閭丘公顯致仕居吳東坡過之必流連信宿嘗言過姑<lb/>
蘓不逰虎丘不謁閭丘乃二欠事一日閭丘出後房善<lb/>
<pb n="KR4j0074_WYG_115-14b"/>
吹笛者名懿卿佐酒東坡作水龍吟詠笛材以遺之<hi>鶴林玉露</hi>
東坡水龍吟詠笛詞傳有八字諡楚山脩竹如雲異材<lb/>
秀出千林表此笛之質也龍鬚半翦鳯膺微漲玉肌勻<lb/>
繞此笛之狀也木落淮南雨晴雲夢月明風嫋此笛之<lb/>
時也自中郎不見将軍去後知孤負秋多少此笛之事<lb/>
也聞道嶺南太守後堂深緑珠嬌小此笛之人也綺牕<lb/>
學弄涼州初試霓裳未了此笛之曲也嚼徴含宫泛商<lb/>
流羽一聲雲杪此笛之音也為使君洗盡蠻煙瘴雨作<lb/>
<pb n="KR4j0074_WYG_115-15a"/>
霜天曉此笛之功也嚼徴含宫泛商流羽五音也用其<lb/>
四惟少一角字末句作霜天曉歇後一角字<hi>貴耳録</hi>
照野瀰瀰淺浪横空曖曖微霄東坡用陶語山滌餘靄<lb/>
宇曖微霄也公以春夜行蘄水道中過酒家醉飲乗月<lb/>
至一溪橋曲肱少寐及覺巳曉亂山葱籠不謂人世也<lb/>
黄九疑公有突兀之句故小叙及之<hi>花庵詞客</hi>
東坡在儋耳常負大瓢行歌田間所歌皆哨徧也一日<lb/>
遇一媪謂坡曰學士昔日富貴一場春夢耳東坡因呼<lb/>
<pb n="KR4j0074_WYG_115-15b"/>
為春夢婆<hi>坡仙集外紀</hi>
東坡蝶戀花詞云花褪殘紅青杏小燕子飛時緑水人<lb/>
家遶枝上栁綿吹又少天涯何處無芳草牆裏秋千牆<lb/>
外道牆外行人牆裏佳人笑笑漸不聞聲漸悄多情却<lb/>
被無情惱東坡渡海惟朝雲王氏随行日誦枝上栁綿<lb/>
二句為之流淚病極猶不釋口東坡作西江月悼之<hi>冷齋夜話</hi>
東坡長短句無情汴水自東流只載一船離恨向西州<lb/>
張文潛用其意為小詩云亭亭畫舸繫春潭只待行人<lb/>
<pb n="KR4j0074_WYG_115-16a"/>
酒半酣不管煙波與風月載将離恨過江南王平甫嘗<lb/>
愛誦之不知其出於東坡也<hi>䏻改齋漫録</hi>
永叔東坡極不䏻作麗語而亦有之永叔如當路游絲<lb/>
牽醉客隔花啼鳥喚行人東坡如綵索身輕常趁燕紅<lb/>
牎睡重不聞鶯勝人百倍<hi>王世貞詞評</hi>
東坡少子過人以小坡目之有斜川詞常以山芋作玉<lb/>
糝羮進坡公公喜而為詩<hi>詞品</hi>
蘓叔黨有新月娟娟髙栁蟬嘶二首皆㸃綘脣也時禁<lb/>
<pb n="KR4j0074_WYG_115-16b"/>
蘓氏文章故隠其名以為汪彦章作<hi>古今詞話</hi>
黄魯直小詞固髙妙然不是當家語是著腔子詩<hi>晁補之</hi>
山谷少時嘗作茶詞寄調滿庭芳云北苑龍團江南鷹<lb/>
爪萬里名動京關碾輕羅細瓊蕊暖生煙一種風流氣<lb/>
味如甘露不染塵煩纎纎捧冰瓷瑩玉金縷鷓鴣斑相<lb/>
如方病酒銀瓶蟹眼濤怒波翻為扶起尊前醉玉頽山<lb/>
飲罷風生兩腋醒魂到明月輪邉歸来晚文君未寢相<lb/>
對小妆殘其後増損前詞止詠建茶云北苑春風方圭<lb/>
<pb n="KR4j0074_WYG_115-17a"/>
圓璧萬里名動天關粉身碎骨功業上凌煙尊爼風流<lb/>
戰勝降春睡開拓愁邉纎纎捧香泉濺乳金縷鷓鴣斑<lb/>
相如雖病渴一觴一詠賔有羣賢便扶起燈前醉玉頽<lb/>
山搜攪胸中萬巻還傾動三峡詞源歸来晚文君未寢<lb/>
相對小牎前辭意益工也後山陳無巳同韻和之云北<lb/>
苑先春琅函寳韞帝所分落人間綺牕纎手一縷破雙<lb/>
團雲裏游龍舞鳯香霧靄飛入琱盤華堂静風松雪竹<lb/>
金鼎沸潺湲門䦨車馬動浮黄嫩白小袖髙鬟便胸臆<lb/>
<pb n="KR4j0074_WYG_115-17b"/>
輪囷肺腑生寒喚起謫仙醉倒翻湖海傾㵼濤瀾笙歌<lb/>
散風簾月幕禪榻鬢絲斑<hi>能改齋漫録</hi>
山谷在當塗有好事近詞贈小妓楊姝彈瑟送酒云一<lb/>
弄醒心絃情在南山斜疊彈到古人愁處有真珠承睫<lb/>
使君来去本無心休淚界紅頬自恨老来怕酒負十分<lb/>
金葉故集中有贈琴妓楊姝絶句云千古人心指下傳<lb/>
楊姝冷處更嬋娟不知心向誰邉切彈作南風欲斷絃<lb/>
<hi>吴曽</hi>
<pb n="KR4j0074_WYG_115-18a"/>
黄豫章守當塗既觧印後一日郡中置酒郭功父在座<lb/>
豫章為木蘭花令以示之云凌歊䑓上青青麥姑孰堂<lb/>
前餘翰墨暫分一印管江山稍為諸公分皁白江山依<lb/>
舊雲空碧昨日主人今日客誰分賔主強惺惺問取磯<lb/>
頭新婦石其後復竄易前詞云翰林本是神仙謫落帽<lb/>
風流傾座席座中還有賞音人䏻岸烏紗傾大白江山<lb/>
依舊雲横碧昨日主人今日客誰分賔主強惺惺問取<lb/>
磯頭新婦石<hi>䏻改齋漫録</hi>
<pb n="KR4j0074_WYG_115-18b"/>
崇寧四年重九山谷在宜城郡樓聽邉人私語今當鏖<lb/>
戰取封侯耳因作南鄉子詞有花向老人頭上笑羞羞<lb/>
白髮簪花不觧愁倚䦨髙歌若不勝情<hi>耆舊續聞</hi>
豫章云醉惺惺醉一曲乃醉落魄也其詞云醉惺惺醉<lb/>
憑君㑹取些滋味濃斟琥珀香浮蟻一入愁腸便有陽<lb/>
春意須將幕席為天地歌前起舞花前睡從他兀兀陶<lb/>
陶裏猶勝惺惺惹得閒憔悴此詞亦有佳句而多斧鑿<lb/>
㾗又語髙下不甚入律或傳是東坡語非也與蝸角虚<lb/>
<pb n="KR4j0074_WYG_115-19a"/>
名之曲相似疑是王仲父所作因戲作二篇似元祥仲<lb/>
行其一云陶陶兀兀尊前是我華胥國争名争利休休莫<lb/>
雪月風花不醉恁歸得邯鄲一枕誰憂樂新事新詩共<lb/>
閒適東山小妓㩦絲竹家裏樂天邨裏謝安石其二云<lb/>
陶陶兀兀人生無累何由得杯中三萬六千日悶損旁<lb/>
觀我但醉落魄扶頭不起還頺玉日髙春睡平生足誰<lb/>
家可買新篘熟安樂春泉玉醴荔枝緑其曰安樂春泉<lb/>
玉醴荔枝緑者新賢宅四酒名其曰家裏樂天邨裏謝<lb/>
<pb n="KR4j0074_WYG_115-19b"/>
安石此皆石曼卿自嘲語邨裏黄繙綽家中白侍郎<hi>能改</hi>
<hi>齋漫録</hi>
今代詞手惟秦七黄九耳餘人不逮也詞家以秦黄並<lb/>
稱秦䏻為曼聲以合律形容處亦少刻肌入骨語黄時<lb/>
出俚淺可稱傖父然黄如春未透花枝痩正是愁時候<lb/>
峭健亦非秦所䏻作<hi>陳師道</hi>
黄詞斷送一生惟有破除萬事無過蓋韓詩有云斷送<lb/>
一生惟有酒破除萬事無過酒纔去一字遂為切對而<lb/>
<pb n="KR4j0074_WYG_115-20a"/>
語益峻<hi>後山詩話</hi>
東坡櫽括歸去来詞山谷櫽括醉翁亭記兩人固是詞<lb/>
家好手<hi>本事記</hi>
山谷阮郎歸全用山字為韻稼軒栁梢青全用難字為<lb/>
韻皆福唐體究同嚼蠟<hi>古今詞話</hi>
豫章先生弟黄元明宰廬陵縣赴郡㑹巾帶偶脱太<lb/>
守令妓為綴之且俾元明撰詞詞云銀燭畫堂如晝見<lb/>
林宗巾墊羞蓬首鍼借花枝線賖羅袖須㬰兩帶還依<lb/>
<pb n="KR4j0074_WYG_115-20b"/>
舊勸君倒戴休今後也不須更漉淵明酒寳篋深藏濃<lb/>
香熏透為經十指如葱手蓋七娘子調也<hi>䏻改齋漫録</hi>
東坡初未識少游少游聞其将過維揚作坡筆語題壁<lb/>
於一山寺中東坡果不䏻辨大驚及見孫莘老出少游<lb/>
詩詞數十篇讀之乃歎曰向書壁者定此郎也後與少<lb/>
游維揚飲别作虞美人曰波聲拍枕長淮曉隙月窺人<lb/>
小無情汴水自東流只載一船離恨向西州世傳為賀<lb/>
方囘作山谷云大觀中於揚州見其親筆醉墨超脱氣<lb/>
<pb n="KR4j0074_WYG_115-21a"/>
壓子猷蓋東坡詞也<hi>冷齋夜話</hi>
秦少游千秋嵗詞余嘗見諸公倡和親筆乃知在衡陽<lb/>
時作也少游云至衡陽呈孔毅甫使君其詞云云今更<lb/>
不載毅甫云次韻少游見贈其詞云春風湖外紅杏花<lb/>
初退孤館静愁腸碎淚餘㾗在枕别久香銷帶新睡起<lb/>
小園戲蝶飛成對惆悵人誰㑹随處聊傾蓋情暫遣心<lb/>
何在錦書消息斷玉漏花隂改遲日暮仙山杳杳空雲<lb/>
海其後東坡在儋耳從孫蘓元老因趙秀才還自京師<lb/>
<pb n="KR4j0074_WYG_115-21b"/>
以少游毅甫所贈酬者寄之東坡乃次韻録示元老且<lb/>
云使見其超然自得不改其度意其詞云島邉天外未<lb/>
老身先退珠淚濺丹衷碎聲揺蒼玉佩色映黄金帶一<lb/>
萬里斜陽正與長安對道逺誰云㑹罪大天難蓋君<lb/>
命重臣節在新恩猶可覬舊學終難改吾巳矣乗桴且<lb/>
恁浮於海豫章題云少游得謫後嘗夢中作詞云醉卧古<lb/>
藤隂下了不知南北竟以元符庚辰卒於藤州光華亭<lb/>
上崇寧甲申庭堅竄宜州道過衡陽覽其遺墨始追和<lb/>
<pb n="KR4j0074_WYG_115-22a"/>
其千秋嵗詞云苑邉花外記得同朝退飛騎軋鳴珂碎<lb/>
齊歌雲遶扇趙舞風回帶嚴鼓斷杯盤狼籍猶相對灑<lb/>
淚誰䏻㑹醉卧藤隂蓋人巳去詞空在兔園髙宴悄虎<lb/>
觀英游改重感慨波濤萬頃珠沉海晁无咎集中嘗載<lb/>
此詞而實非也少游詞云憶昔西池㑹鵷鷺同飛蓋亦<lb/>
謂在京師與毅甫同在於外署共為金眀池之游耳今<lb/>
越州楚州皆指西池在彼蓋未知本原而云也<hi>䏻改齋漫録</hi>
古今詞話以古人好詞世所共知者易甲為乙稱其所<lb/>
<pb n="KR4j0074_WYG_115-22b"/>
作仍随其詞牽合為說殊無根蔕皆不足信如秦少游<lb/>
千秋嵗水邉沙外城郭春寒退末云春去也落紅萬㸃<lb/>
愁如海山谷嘗歎其句意之善欲和之而以海字難押<lb/>
陳無巳言此詞用李後主問君䏻有㡬多愁恰似一江<lb/>
春水向東流但以江為海耳洪覺範嘗和此詞晁无咎<lb/>
亦和此詞弔少游觀諸公所云則此詞為少游作明甚<lb/>
<hi>苕溪漁隠</hi>
山谷守當塗日郭功甫嘗寓焉一日過山谷論文山谷<lb/>
<pb n="KR4j0074_WYG_115-23a"/>
誦少游千秋嵗詞歎其句意之善欲和之而海字難押<lb/>
功甫連舉數海字若孔北海之類山谷頗厭而未有以<lb/>
郤之次日又過山谷問焉山谷答曰羞殺人也爺娘海<lb/>
自是功甫不復論文扵山谷矣<hi>能改齋漫録</hi>
近来作者皆不及少游如斜陽外寒鴉數㸃流水遶孤<lb/>
邨雖不識字人亦知是天生好語<hi>晁補之</hi>
秦少游滿庭芳山抹微雲天黏衰草今本改黏作連非<lb/>
也韓文洞庭汗漫黏天無壁張祜詩草色黏天鶗鴂恨<lb/>
<pb n="KR4j0074_WYG_115-23b"/>
山谷詩逺水黏天吞釣舟邵博詩老灘聲殷地平浪勢<lb/>
黏天趙文昇詞玉關芳草黏天碧嚴次山詞黏雲江影<lb/>
傷千古葉夢得詞浪黏天蒲桃漲緑劉行簡詞山翠欲<lb/>
黏天劉叔安詞暮煙細草黏天逺黏字極工且有出處<lb/>
若作連字是小兒語也<hi>詞品</hi>
寒鴉萬㸃流水遶孤邨人皆以為少游自造此語殊不<lb/>
知亦有所本予在臨安見平江梅知録云隋煬帝詩云<lb/>
寒鴉千萬㸃流水遶孤邨少游用此語也又予嘗讀李<lb/>
<pb n="KR4j0074_WYG_115-24a"/>
義山效徐陵體贈更衣詩云輕寒衣省夜金斗熨沉香<lb/>
乃知少游詞玉籠金斗時熨沉香袖與睡起熨沉香玉<lb/>
腕不勝金斗其語亦有来處<hi>藝苑雌黄</hi>
少游小詞竒麗詠歌之下想見其神情在絳闕道山之<lb/>
間<hi>釋覺範</hi>
秦少游在蔡州與營妓婁婉字東玉者甚密贈之詞云<lb/>
小樓連苑横空又云玉佩丁東别後者是也又贈妓陶<lb/>
心兒云天外一鈎斜月帶三星謂心字也<hi>髙齋詞話</hi>
<pb n="KR4j0074_WYG_115-24b"/>
鶯花亭詩序云秦少游水邉沙外之詞蓋在括蒼監征<lb/>
時所作予至郡徐子禮提舉按部来迎初予作小亭記<lb/>
少游舊事又取詞中語名之曰鶯花亭賦詩六絶而去<lb/>
明年亭成次韻寄之詩曰灘長石出水平堤城郭西頭<lb/>
舊小溪游子斷魂招不得秋来春草更萋萋愁邉逢酒<lb/>
却成憎衣帶寛来不自勝煙水蒼茫沙外路東風何處<lb/>
掛枯藤壚下三年世路窮蟻封盤馬竟難工千山雖隔<lb/>
日邉夢猶到平陽池館中文章光燄照金閨豈是遭逢<lb/>
<pb n="KR4j0074_WYG_115-25a"/>
乏聖時縱有百身那可贖琳瑯空見萬篇垂山碧叢叢<lb/>
四打圍煩将舊恨訪黄鸝纈林霜後黄鸝少須是愁紅<lb/>
萬㸃時古藤隂下醉中休誰與低眉唱此愁團扇他年<lb/>
書好句平生知巳識儋州<hi>范成大石湖集</hi>
少游自㑹稽入都見東坡東坡曰不意别後公學栁七<lb/>
作詞耶少游曰某雖無學亦不如是東坡曰銷魂當此<lb/>
際非栁七語乎坡又問别作何詞少游舉小樓連苑横<lb/>
空下窺繡轂雕鞍驟東坡曰十三個字只說得一個人<lb/>
<pb n="KR4j0074_WYG_115-25b"/>
騎馬樓前過少游問公近作乃舉燕子樓空佳人何在<lb/>
空鎻樓中燕晁无咎曰只三句便說盡張建封事<hi>髙齋詞話</hi>
少游蹋莎行為郴州旅舍作也黄山谷曰此詞髙絶但<lb/>
斜陽暮為重出欲改斜陽為簾櫳范元實曰只看孤館<lb/>
閉春寒似無簾櫳山谷曰亭傳雖未有簾櫳有亦無礙<lb/>
范曰詞本摹寫牢落之狀若曰簾櫳恐損初意今郴州<lb/>
志竟改作斜陽度余謂斜屬日暮屬時不為累何必改<lb/>
也東坡回首斜陽暮美成鴈背斜陽紅欲暮可法也<hi>苕溪漁隠</hi>
<pb n="KR4j0074_WYG_115-26a"/>
少游子處度亦多好詞山谷極稱賞之如藕葉清香勝<lb/>
花氣一時盛傳<hi>古今詞話</hi>
范元實為人凝重嘗在歌舞之席終日不言一妓問公<lb/>
亦觧詞曲否范笑曰吾乃山抹微雲女壻也草堂詩餘<lb/>
亦有范元實詞<hi>樂府紀聞</hi>
張文潛十七嵗作函關賦從東坡逰元祐中在秘閣上<lb/>
巳日集西池張詠云翠浪有聲黄繖動春風無力綵旌<lb/>
垂少游云簾幕千家錦繡垂同人笑曰又将入小石調<lb/>
<pb n="KR4j0074_WYG_115-26b"/>
也因文潛作大石調風流子故云<hi>堯山堂外紀</hi>
文潛官許州喜營妓劉氏為作少年游云含羞倚醉不<lb/>
成歌纎手掩香羅偎花映竹偷傳深意酒思入横波看<lb/>
朱成碧心迷亂翻脈脈歛雙蛾相見時稀隔别多又春<lb/>
盡奈愁何其後去任又為秋蕊香寓意云簾幕踈踈風<lb/>
透一線香飄金獸朱䦨倚徧黄昬後廊下月華如晝别<lb/>
離滋味濃如酒令人痩此情不及牆東栁春色年年依<lb/>
舊元祐諸公皆有樂府惟張僅見風流子及此二詞味<lb/>
<pb n="KR4j0074_WYG_115-27a"/>
其句意不在諸公之下矣<hi>苕溪漁隠</hi>
晁補之自稱濟北詞人有雞肋詞逃禪詞近代詞家自<lb/>
秦七黄九外无咎未必多遜<hi>陳質齋</hi>
政和癸巳大晟樂府告成蔡元長薦晁次膺赴闕下㑹<lb/>
禁中嘉蓮生進並葉芙蓉詞稱㫖充大晟協律<hi>䏻改齋漫録</hi>
晁沖之政和間作漢宫春詠梅獻蔡攸攸以進其父京<lb/>
曰今日於樂府中得一人因以大晟府丞用之<hi>古今詞話</hi>
陳後山自謂他文未䏻及人獨詞不減秦七黄九其自<lb/>
<pb n="KR4j0074_WYG_115-27b"/>
矜如此<hi>苕溪漁隠</hi>
晁无咎出小鬟佐飲後山作減字木蘭花贈之云娉娉<lb/>
嫋嫋芍藥枝頭紅樣小舞袖低回心到郎邉客巳知金<lb/>
尊玉酒勸我花前千萬夀莫莫休休白髮簮花我亦<lb/>
羞<hi>古今詞話</hi>
東坡守杭毛滂為法曺掾常眷一妓秩滿當辭留連惜<lb/>
别贈以惜分飛詞明日東坡宴客妓即歌此詞侑酒云<lb/>
淚濕䦨干花著露愁到眉峰碧聚此恨平分取更無言<lb/>
<pb n="KR4j0074_WYG_115-28a"/>
　語空相覷斷雨殘雲無意緒寂寞朝朝暮暮今夜山深<lb/>
　處斷魂分付潮回去東坡問是誰作妓愀然以毛法曺<lb/>
　對東坡語坐客曰郡寮有詞人而不及知某之罪也折<lb/>
　柬追還為之延譽滂以此得名<hi>樂府紀聞</hi>
　毛澤民惜分飛詞語盡而意不盡意盡而情不盡陳質<lb/>
　齋云滂他詞雖工未有䏻及此者<hi>周煇</hi>
　程正伯東坡中表之戚其酷相思四代好折紅英俱佳<lb/>
　故盛以詞名獨尤尚書以為正伯之文過扵詞<hi>詞品</hi>
<pb n="KR4j0074_WYG_115-28b"/>
　沉水熨香年似日薄雲垂帳夏如秋書舟佳句也<hi>古今詞話</hi>
　烏程朱行中歴官禮部侍郎坐與蘓軾游貶海州團練<lb/>
　副使至東陽郡齋作漁家傲以寄意云小雨纎纎風細<lb/>
　細萬家楊栁青煙裏戀樹濕花飛不起愁無際和春付<lb/>
　與東流水九十春光䏻有㡬金龜觧盡留無計寄語東<lb/>
　陽沽酒市<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>一醉而今樂事他年淚讀其詞想見其人<lb/>
　不愧為東坡黨也<hi>烏程舊志</hi>
御選歴代詩餘巻一百十五<lb/>
</p>
<p>
</p>
  </div>
</body>
</text>
</TEI>
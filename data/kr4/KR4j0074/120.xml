<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_120-1a"/>
　欽定四庫全書<lb/>
御選歴代詩餘巻一百二十<lb/>
司經局洗馬掌局事兼翰林院修撰加二級<hi>臣</hi>王奕清奉<lb/>
旨校刋<lb/>
　　　詞話<hi>明</hi>
　有明兩祖列宗好學不倦染翰俱工如仁宗鳳栖梧賦<lb/>
　九月海棠云煙抹霜林秋欲褪吹破臙脂猶覺西風嫩<lb/>
　翠袖怯寒愁一寸誰傳庭院黄昏信明月修容生逺恨<lb/>
<pb n="KR4j0074_WYG_120-1b"/>
　旋摘餘嬌簪滿佳人鬢醉倚小䦨花影近不應先有春<lb/>
　風分娟秀絶倫宣宗有醉太平賜學士沈度云濃雲散<lb/>
　雨收花苑内鳴鳩曉來喜見日光浮暖融融永晝麥苖<lb/>
　潤澤懐清秀榴花濕映紅光溜田家鼓缶盡歌謳是處<lb/>
　慶豐年醉酒其留心農事如此不須七月繪豳風矣<hi>蘭皋</hi>
　<hi>集</hi>
　周憲王遭世隆平奉藩多暇留心翰墨尤精馬貫之學<lb/>
　製誠齋樂府傳竒若干種音律諧美流傳内府至今中<lb/>
<pb n="KR4j0074_WYG_120-2a"/>
原絃索多用之李夢陽汴中元宵絶句云中山孺子倚<lb/>
新妝趙女燕姬總擅塲齊唱憲王新樂府金梁橋外月<lb/>
如霜王詩有誠齋錄新錄諸集其竹枝歌云春風滿山<lb/>
花正開春衫女兒紅杏腮儂家蕩槳過江去爲問阿郎<lb/>
來不來巴山後面竹雞啼巴山前頭沙鳥栖巴水巴山<lb/>
到郎處聞郎又過石門溪復有鷓鴣天咏繡鞵云花簇<lb/>
香鈎淺涴塵輕風微露石榴裙金蓮自是慳三寸難載<lb/>
盈盈一段春仙已去事猶存陽臺何處更爲雲相思攜<lb/>
<pb n="KR4j0074_WYG_120-2b"/>
手游春日尚帶年時草露痕<hi>蘭皋集</hi>
劉基初見明太祖命賦竹箸詩有漢家四百年天下只<lb/>
在張良一借間之句太祖恨相見晚也其未遇時賦感<lb/>
懐水龍吟云雞鳴風雨瀟瀟側身天地無劉表啼鵑迸<lb/>
淚落花飄恨斷魂飛繞月暗雲霄星沉煙水角聲清嬝<lb/>
問登樓王粲鏡中白髪今宵又添多少極目鄉關何處<lb/>
𣺌青山髻螺低小幾回好夢隨風歸去被渠遮了寳瑟<lb/>
絃僵玉笙指冷冥鴻天杪但侵堦莎草滿庭緑樹不知<lb/>
<pb n="KR4j0074_WYG_120-3a"/>
昏曉感喟激昂擇木之意見矣<hi>草堂詞評</hi>
昔文履善過張許廟作沁園春詞旨壯烈劉伯温過余<lb/>
闕廟亦作沁園春以哀之其詞可與履善相匹今載於<lb/>
此生天地間人誰不死死節爲難念英偉竒才世居淮<lb/>
甸少年科第拜命金鑾面折奸貪指揮風雨人道先生<lb/>
鐵肺肝生平事扶危濟困拯溺摧頑清名要繼文山使<lb/>
廉懦聞風膽竝寒想孤城血戰人皆致死闔門抗節誰<lb/>
不辛酸寳劒埋光星芒失色露濕旌旗也不乾如公者<lb/>
<pb n="KR4j0074_WYG_120-3b"/>
黄金難鑄白璧常完<hi>詞苑</hi>
青田生查子云蜘蛛網畫檐一日絲千轉紅燼落寒釭<lb/>
心死無由見謁金門云風嫋嫋吹緑一庭春草轉應曲<lb/>
云秋雨秋雨牕外白楊自語青門引云相憐自有明月<lb/>
照人肺腑清如水漁家傲云亂鴉啼破樓頭鼓花犯云<lb/>
餘香怨繡被踏莎行云愁如溪水暫時平雨聲一夜依<lb/>
然滿渡江雲云定巢新燕子睡起雕梁對立整烏衣山<lb/>
鬼謡云離魂常在郊樹月深星暗蒼梧逺化作杜鵑歸<lb/>
<pb n="KR4j0074_WYG_120-4a"/>
去皆妙麗入神句<hi>古今詞話</hi>
宋金華以大手筆開一代風氣而亦有麗語如戀郎思<lb/>
郎非一朝好似幷州花剪刀一股在南一股北㡬時裁<lb/>
得合歡袍有郎金鳳飾花容無郎秋鬢若飛蓬儂身要<lb/>
令千年白不必來塗紅守宫此濫湖竹枝也其小詞惜<lb/>
不及見耳<hi>古今詞話</hi>
楊孟載少時見楊㢘夫命賦鐵笛歌成㢘夫喜曰吾意<lb/>
詩境荒矣今當讓子一頭地當時有老楊小楊之目睂<lb/>
<pb n="KR4j0074_WYG_120-4b"/>
菴詞饒有新致<hi>樂府紀聞</hi>
髙季廸十宫詞思深致逺不僅以典贍見長即如長門<lb/>
怨云君明猶不察妬極是情深可以想其情思青邱樂<lb/>
府大致以疎曠見長而石州慢又纒緜之極緑楊芳草<lb/>
年少抛人晏元獻何必不作婦人語<hi>古今詞話</hi>
成祖於中秋夜開宴賞月月為雲掩命解縉賦詩縉遂<lb/>
口占落梅風一調云嫦娥面今夜圓下雲簾不著羣仙<lb/>
見<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>今宵倚䦨不去眠看誰過廣寒宫殿成祖覽之歡<lb/>
<pb n="KR4j0074_WYG_120-5a"/>
甚又賦長歌成祖益喜同縉飲至夜半月復明朗浮雲<lb/>
盡散成祖笑曰卿真奪天手段也<hi>解縉集</hi>
楊㢘夫游杭州訪瞿士衡於傳桂堂士衡之從孫宗吉<lb/>
年十四見㢘夫香匳八題即席倚和俊語疊出其花塵<lb/>
春跡云燕尾㸃波時有韻鳳頭踏月悄無聲黛睂顰色<lb/>
云恨從張敞毫邉起春向梁鴻案上生金錢卜歡云織<lb/>
錦軒窗聞笑語採蘋洲渚聽愁吁香頬啼痕云斑斑湘<lb/>
竹非因雨㸃㸃楊花不是春㢘夫歎賞謂士衡曰此君<lb/>
<pb n="KR4j0074_WYG_120-5b"/>
家千里駒也時席上以鞵杯行酒即命製詞宗吉賦沁<lb/>
園春云一掬嬌春弓様新裁蓮步未移笑書生量窄愛<lb/>
渠儘小主人情重酌我休遲醖釀朝雲斟量暮雨能使<lb/>
麴生風味竒何須去向花塵留跡月地偷期風流到手<lb/>
偏宜便豪吸雄呑不用辭任凌波南浦惟誇羅襪賞花<lb/>
上苑秪勸金巵羅帊髙擎銀瓶低注絶勝翠裙深掩時<lb/>
華筵散奈此心先醉此恨誰知㢘夫大喜命侍妓歌以<lb/>
行酒極歡而罷<hi>詞品</hi>
<pb n="KR4j0074_WYG_120-6a"/>
瞿宗吉風情麗逸著翦燈新話及樂府歌詞多偎紅倚<lb/>
翠之語為時傳誦及謫戍保安當興安失守邉境蕭條<lb/>
永樂已亥降佛曲於塞下選子弟唱之時值元宵作望<lb/>
江南五首詞㫖淒絶聞者皆為泣下<hi>西湖志餘</hi>
凌彦翀於宗吉為大父行彦翀作梅詞霜天曉角栁詞<lb/>
栁梢青各一百首號梅栁爭春宗吉一日盡和之彦翀<lb/>
驚歎呼為小友宗吉以此知名後彦翀自南荒歸𦵏西<lb/>
湖宗吉作詩送之云一去西川隔夜臺忽看白璧瘞蒼<lb/>
<pb n="KR4j0074_WYG_120-6b"/>
苔酒朋詩友凋零盡只有存齋冒雨來存齋宗吉自號<lb/>
也<hi>西湖志餘</hi>
楊復初築室南山以村居自號凌彦翀賦漁家傲詞夀<lb/>
之云采芝步入南山道道深宛似蓬萊島聞説村居詩<lb/>
思好還被惱蒼苔滿地無人埽載酒亭前松合抱客來<lb/>
便許同傾倒玉兎已將靈藥搗秋意早月華長似人難<lb/>
老復初和云當時承望求仙道那知薄命如郊島留得<lb/>
殘生猶自好多懊惱塵緣俗慮何時埽子已成童無用<lb/>
<pb n="KR4j0074_WYG_120-7a"/>
抱醉眠任便和衣倒今嵗砧聲秋未搗涼風早看來只<lb/>
恐中年老瞿宗吉亦和云喜來不涉邯鄲道愁來不竄<lb/>
沙門島惟有村居閒最好無事惱苔階竹徑頻頻埽有<lb/>
酒可斟琴可抱長生擬看三松倒臼内靈砂親自搗歸<lb/>
隠早朝廷未放元真老宗吉既和此詞而復序云舊譜<lb/>
皆以仄聲起歐公呼范文正為窮塞主首句所謂塞上<lb/>
秋來風景異者正此格也他如王荆公之平岸小橋千<lb/>
嶂抱周清真之㡬日春陰寒側側謝無逸之秋水無痕<lb/>
<pb n="KR4j0074_WYG_120-7b"/>
清見底張仲宗之釣笠披雲青嶂遶亦皆如是今二公<lb/>
皆以平聲易之特著此以俟知音爾<hi>詞品</hi>
閩人林子羽官員外郎有題吳江垂虹橋詩欲借仙家<lb/>
遼海鶴月明吹笛水晶宫是也其妻朱氏贈外之什亦<lb/>
有待漏衣沽仙掌露朝天身惹御爐香句時閩中良家<lb/>
女張紅橋平日欲得才如李青蓮者事之林投以詩紅<lb/>
橋稱善遂委身焉林游金陵作念奴嬌留别紅橋有云<lb/>
軟語叮嚀柔情婉孌鎔盡肝腸鐵此去何之碧雲春樹<lb/>
<pb n="KR4j0074_WYG_120-8a"/>
早晚翠千疊圖將羇思歸來細與伊説紅橋和答云還<lb/>
憶浴罷描眉夢回攜手踏碎梁間月漫道胸前懐豆蔻<lb/>
今日總成虚設桃葉津頭莫愁湖畔逺樹煙雲疊寒燈<lb/>
旅邸熒熒誰與閒説一則打算歸來一則商量去後情<lb/>
事如見<hi>閒情集</hi>
錢塘馬浩瀾號鶴牕善咏詩尤工詞調雖皓首韋布而<lb/>
含吐珠玉錦繡胸腸褎然若貴介王孫也其詞名花影<lb/>
集自序云予始學為南詞漫不知其要領偶閲吹劒錄<lb/>
<pb n="KR4j0074_WYG_120-8b"/>
中載東坡在玉堂日有幕士善歌坡問曰吾詞何如栁<lb/>
七對曰栁郎中詞宜十七八女郎按紅牙拍歌楊栁岸<lb/>
曉風殘月學士詞須闗西大漢執鐵板唱大江東去縁<lb/>
是求二公詞而讀之下筆略知蹊徑然四十餘年僅得<lb/>
百篇亦不可謂不難矣法雲道人嘗勸山谷勿作小豔<lb/>
詞山谷云空中語耳余欲以空中語名其集或曰不文<lb/>
改稱花影集花影者月下燈前無中生有以為假則真<lb/>
謂為實猶涉虚也徐伯齡言鶴牕與陸清溪同出劉菊<lb/>
<pb n="KR4j0074_WYG_120-9a"/>
莊之門清溪得詩律鶴牕得詞調異體齊名可謂盛矣<lb/>
<hi>詞品</hi>
聶大年嘗賦卜算子詞二首盖自況也詞云楊栁小蠻<lb/>
腰慣逐東風舞學得琵琶出教坊不是商人婦忙整玉<lb/>
搔頭春笋纎纎露老却江南杜牧之嬾為秋孃賦粉淚<lb/>
濕鮫綃只恐郎情薄夢到巫山第㡬峰酒醒燈花落數<lb/>
日尚春寒未把羅衣著睂黛含顰為阿誰但恨從前錯<lb/>
馬浩瀾和云歌得雪兒歌舞得霓裳舞料想前身跨鳳<lb/>
<pb n="KR4j0074_WYG_120-9b"/>
仙合作蕭郎婦顔色雪中梅淚㸃花梢露雲雨巫山十<lb/>
二峰未數髙唐賦花壓鬢雲低風透羅衫薄殘夢瞢騰<lb/>
下翠樓不覺金釵落㡬許别離愁猶自思量著欲寄蕭<lb/>
郎一紙書又怕歸鴻錯<hi>詞品</hi>
朝鮮蘇世讓與華使君有倡和集其憶王孫賦殘春云<lb/>
無端花絮曉隨風送盡春歸我又東雨後嵐光翠欲濃<lb/>
寄征鴻家在千山萬栁中又西域鎖懋堅作樂府有聲<lb/>
其菩薩蠻賦殘春云曉鐘若到春偏去一畨日永傷遲<lb/>
<pb n="KR4j0074_WYG_120-10a"/>
暮誰送斷腸聲黄鸝知客情山光嬌靨濕仍滯傷春泣<lb/>
緑酒瀉杯心巻簾空抱琴亦可見文教之逺矣<hi>古今詞話</hi>
杭州花綸年十八黄觀榜及第第三人初讀巻官進巻<lb/>
以花為第一練子寜第二黄觀第三御筆改定黄第一<lb/>
練第二花第三故南京有花練黄黄練花之語後人猶<lb/>
以花狀元稱之是科題名記及登科錄皆以黄練二公<lb/>
死革除之難刻毁故相傳多誤花有詞藻其謫戍雲南<lb/>
日有題楊太真畫圖水仙子云海棠風梧桐月茘枝塵<lb/>
<pb n="KR4j0074_WYG_120-10b"/>
霓裳舞翠盤嬌繡嶺春錦棚嬉金釵信香囊恨癡三郎<lb/>
泥太真馬嵬坡血汚游魂楊栁睂青顰黛損芙蓉面零<lb/>
脂落粉牡丹芽翦草除根其風致不減元人小山酸齋<lb/>
輩滇人傳唱多訛其字余為訂正之云<hi>詞品</hi>
宣徳中三楊在内閣有從官出松竹梅求題者榮題松<lb/>
溥題竹後皆書賜進士第賜進士出身獨士竒起於辟<lb/>
召乃作題梅詞云竹君子松大夫梅花何獨無稱呼回<lb/>
頭試問松和竹也有調羮手段無盖桂殿秋也世以此<lb/>
<pb n="KR4j0074_WYG_120-11a"/>
定三楊優劣<hi>晚香堂清語</hi>
商毅菴鄉會殿試皆第一負鼎鉉重望而小詞明淨簡<lb/>
練亦復沾沾自喜今讀其旅情春暮秋月退食諸篇不<lb/>
堕時趨自有殊致其一叢花咏初春云東風有信無人<lb/>
見露微意栁際花邉尤覺妥帖輕圓也<hi>古今詞話</hi>
吳匏菴詞有繁花落盡留紅藥新笋叢生帶緑苔名句<lb/>
也時有趙寛字栗夫為匏菴所取士詞名半江集匏菴<lb/>
嘗曰不遇呉寛爭得趙寛<hi>耆舊續聞</hi>
<pb n="KR4j0074_WYG_120-11b"/>
夏言以議禮驟貴世廟因正月降雪命言等作時玉賦<lb/>
石塘曾銑夏之内戚作漁家傲詞互相賡唱遂起河套<lb/>
之議故黄泰泉有千金不買陳平計之句盖譏之也<hi>湧幢</hi>
<hi>小品</hi>
詞至夏桂洲嚴介溪俱以百字令朩蘭花慢為贈答之<lb/>
什如陸儼山周白川亦無不效之但悉遵舊人之韻千<lb/>
篇一律了無㫖趣若桂洲閨豔小令膾炙人口者則又<lb/>
嫁名於無名氏集中三百九十調應酬居多介溪往來<lb/>
<pb n="KR4j0074_WYG_120-12a"/>
詞調紛紛於扇面畫幅相見輒用以媚之嘗有寄陸儼<lb/>
山百字令後半云祗今遥指江雲重吟渭樹髙興參差<lb/>
發四十年來同宦海不覺飇馳星滅槐省垂魚鳳池鳴<lb/>
玉相對俱華髪君恩報了五湖同訪煙月此正奸雄<lb/>
之語也余雖不欲以人廢言亦豈至為其所欺耶<hi>錢允</hi>
<hi>治</hi>
空得鬱金裙酒痕和淚痕舒亶語也鍾退谷評閭邱曉<lb/>
詩謂具此手段方能殺王龍標此等語乃出渠輩手豈<lb/>
<pb n="KR4j0074_WYG_120-12b"/>
不可惜僕毎讀嚴分宜鈐山堂集至佳處輒作此歎<hi>花草</hi>
<hi>蒙拾</hi>
我朝以詞名家者伯温穠纎有致去宋尚隔一塵用修<lb/>
好入六朝麗字似近而逺公謹最號雄爽比之稼軒覺<lb/>
少精思<hi>藝苑巵言</hi>
成都楊慎所著書百餘種號為博洽金華胡應麟嫌其<lb/>
熟於稗史不嫺於正史作筆叢以駁之然楊所輯百琲<lb/>
真珠詞林萬選王弇州亦謂之詞家功臣也因議禮謫<lb/>
<pb n="KR4j0074_WYG_120-13a"/>
戍瀘州暇時紅粉傅面作雙了髻插花令諸妓扶觴游<lb/>
行了不為怍有以書規之者答云文有仗境生情詩或<lb/>
托物起興如雀延伯臨陣則召田僧超為壯士歌宋子<lb/>
京修史使麗豎㸐椽燭吳元中起草令逺山磨隃麋<lb/>
是或一道也走豈能執鞭古人聊以耗壯心遣餘年<lb/>
耳知我者不可以不聞此言不知我者不可以不聞<lb/>
此言詩有羅衣香未歇猶是漢宫恩句詞亦富贍<lb/>
<hi>樂府紀聞</hi>
<pb n="KR4j0074_WYG_120-13b"/>
楊用修少時善琵琶毎自為新聲度之及登第後猶於<lb/>
暑月花綰兩角髻著單紗半臂背負琵琶共二三騷人<lb/>
携尊酒席地坐西長安街上歌所製小詞撮撥到曉適<lb/>
李閣老早朝過之聴其聲異常流令人詢之則云楊公<lb/>
子修撰也李為之下車楊舉巵進李曰朝尚早願為先<lb/>
生更彈彈罷而火城將熄李先入朝楊亦隨著朝衣而<lb/>
至朝退進閣揖李先生及其尊人李笑謂曰公子韻度<lb/>
自足千古何必躬親絲竹乃擅風華自是長安一片月<lb/>
<pb n="KR4j0074_WYG_120-14a"/>
絶不聞楊公子琵琶聲矣<hi>桐下听然</hi>
升菴夫人黄氏寄外詩有曰歸曰歸愁嵗暮其雨其雨<lb/>
怨朝陽之句傳誦人口又有滿庭芳巫山一段雲諸詞<lb/>
皆為雅麗或比之趙松雪管夫人然管工畫竹耳詩詞<lb/>
鄙俚不及黄逺矣<hi>晚香堂清語</hi>
王渼陂初作北曲自謂極工徐召一老樂工問之殊不<lb/>
見許於是爽然自失北面執弟子禮以伶為師久遂以<lb/>
曲擅名天下詞曲雖不同要不可盡作文字觀此詞與<lb/>
<pb n="KR4j0074_WYG_120-14b"/>
樂府所以同源也<hi>花草蒙拾</hi>
唐子畏素性不羇及坐廢益游於酒人以自娯宸濠禮<lb/>
聘之子畏知其有異志乃佯狂裸形箕踞以處得遣歸<lb/>
又傳其鬻身梁溪巨室以求美婢見諸劇戲祝枝山嘗<lb/>
傅粉墨從優伶入市度新聲多為狎斜游著擲果窺簾<lb/>
醉紅金縷諸集皆言情之作好負逋債出則萃而呼責<lb/>
之者踵相接也兩人同濫筆墨多諧謔而人尊重之唐<lb/>
詞有踏莎行千秋嵗引祝有鳳栖梧浪淘沙俱不甚精<lb/>
<pb n="KR4j0074_WYG_120-15a"/>
警<hi>古今詞話</hi>
子畏呉下才人而佳詞絶少踏莎行四時閨詞膾炙當<lb/>
世及讀陳白陽集知俱係陳作陳集編於其從孫明卿<lb/>
者諒無傳疑余欲改正友人曰倩陳山人彩毫為唐解<lb/>
元㸃染風流也可何必認真乃不果改<hi>蘭皋集</hi>
文衡山待詔素性髙雅不喜聲妓呉俗六月廿四荷花<lb/>
洲渚畫舫笙歌咸集祝枝山唐子畏預匿二妓人於舟<lb/>
尾邀之同遊衡山先面訂不與妓席唐祝私約酒闌歌<lb/>
<pb n="KR4j0074_WYG_120-15b"/>
聲相接出以侑觴衡山憤極欲投水唐祝呼小艇送之<lb/>
乃其水龍吟題情亦甚婉麗但聲調錯落句讀參差稍<lb/>
為正之詞云依依落日平西正池上晚涼初足太湖石<lb/>
畔絲絲疎雨芭蕉簇簇院落深沈簾櫳静悄闌干幽曲<lb/>
猛然間何處玉簫聲起滿地月明人獨風約輕紗透肉<lb/>
掩酥胸盈盈新浴一段風情滿身嬌怯恍然寒玉青團<lb/>
扇子欲舉還垂㡬畨虚撲向夜闌獨笑紅襠自解滅銀<lb/>
屛燭<hi>古今詞話</hi>
<pb n="KR4j0074_WYG_120-16a"/>
王世貞於帖括盛行之日獨以詩古文鳴世當時詞家<lb/>
亦都尚不痛不癢篇什而獨能以生動見長以故汪道<lb/>
昆李攀龍輩俱遜之即弇州自謂意在筆先筆隨意往<lb/>
法不累氣才不累法有境必窮有證必切匪獨詩文為<lb/>
然填詞末藝敢於數子云有㣲長晚年學道王穉登<lb/>
以書諷之弇州答曰僕晏坐澹然無營子嘲我未焚<lb/>
筆硯筆硯固當焚但世無士衡以此二物少延耳<hi>古今</hi>
<hi>詞話</hi>
<pb n="KR4j0074_WYG_120-16b"/>
弇州少好讀書駱行簡竒之曰他日必以文章名世汪<lb/>
伯玉曰詩如孫武韓信用兵宫嬪市人無不可陣詞則<lb/>
沾沾自喜亦出人一頭地李于鱗曰惟某敢與狎主齊<lb/>
盟而小詞弗逮也弟世懋時人呼為小美奉常集詞僅<lb/>
數首自謂游江西後頗覺有進<hi>堯山堂外紀</hi>
探花王昂榜下擇壻時作催妝詞寄調好事近云喜氣<lb/>
滿門闌光動綺羅香陌行到紫薇花下悟身非凡客不<lb/>
須脂粉汚天真嫌怕太紅白留取黛睂淺處畫章臺春<lb/>
<pb n="KR4j0074_WYG_120-17a"/>
色<hi>詞品</hi>
李于鱗懐宗子相詩云臥病山中生桂樹懐人江上落<lb/>
梅花邊廷實懐李獻吉詩云四海酒杯形影外十年詩<lb/>
草夢魂餘時推作者而李有八聲甘州邊有踏莎行俱<lb/>
不足存何也<hi>古今詞話</hi>
徐文長爲胡少保幕客掌書記督府勢嚴重文武將吏<lb/>
莫敢仰視文長戴敝烏巾衣白布澣衣非時直闖門入<lb/>
長揖就坐奮袂縱談幕中有急需召之不至夜深開㦸<lb/>
<pb n="KR4j0074_WYG_120-17b"/>
門以待偵者還報徐秀才方泥飲大醉叫呶不可致也<lb/>
倭既靖宴將士於爛柯山文長走筆作鐃歌云接得羽<lb/>
書知破賊爛柯山上正圍棋又云帳下共推擒虎將江<lb/>
南只數義烏兵少保命刻石詞有菩薩蠻咏鞵鵲踏花<lb/>
翻咏走馬妓諸選皆載之<hi>明詩紀事</hi>
文長咏半面美人圗詞有這半面剛被那半面兒相遮<lb/>
之句靈慧絶倫<hi>屠隆</hi>
林章溺情一妓適妓以他事繫獄林日徘徊於外計欲<lb/>
<pb n="KR4j0074_WYG_120-18a"/>
出之爲賦孤鸞一闋云爲誰抛撇似海燕初分林鶯乍<lb/>
别回首天涯滿目雲山愁絶東風不憐春色把一枝楊<lb/>
花吹折直恁黏雲帶雨更盈盈似雪奈夢兒相隔恨難<lb/>
說想昨夜孤衾今日雙頰比這青衫上有幾重啼血一<lb/>
聲晚鐘動了又送人腸斷時節莫把琵琶亂撥正春江<lb/>
潮咽尋爲當事所釋欲委身於林林竟度爲女冠人皆<lb/>
賢之<hi>樂府紀聞</hi>
湯義仍文采風流照耀一世出其緒餘以爲塡詞如回<lb/>
<pb n="KR4j0074_WYG_120-18b"/>
文菩薩蠻添字昭君怨皆傑作也<hi>古今詞選</hi>
俞仲茅小詞云輪到相思没處辭睂間露一絲視易安<lb/>
纔下睂頭又上心頭可謂此兒善盜然易安亦從范希<lb/>
文都來此事睂間心上無計相迴避語脫胎特更工耳<lb/>
<hi>花草蒙拾</hi>
俞少卿云萬歴以來詩文制義化爲四目蒙魌九頭妖<lb/>
鳥而詩餘以無人染指故獨留本來面目此言固是激<lb/>
論如馮董二文敏趙忠毅呉文端李太㒒范尚寳焦修<lb/>
<pb n="KR4j0074_WYG_120-19a"/>
撰王編修諸公何嘗無一二佳詞但非專家故不爲少<lb/>
卿所推藉耳<hi>詞衷</hi>
俞君宣自負風情嘗爲顧文英賦古鏡詞云張郎一去<lb/>
君且代郎看雙蛾觧理贈别躊躇不忍把君分碎問容<lb/>
顔君獨知憔悴受多磨與君無異廣寒三五嫦娥愁向<lb/>
却元自已晴空裏似丹青㸃綴個中小小洞天深處背<lb/>
地沉迷形影都無據憐君自爲分明累貯盡了漢宫人<lb/>
淚架罷妝殘瞥然收却逺山横翠盖調寄桂枝香也文<lb/>
<pb n="KR4j0074_WYG_120-19b"/>
英善書以碧絲作小楷繡之鏡臺遺所歡未幾卒君宣<lb/>
夢文英謝此詞且曰後二語不吉愛其佳未請易也嗟<lb/>
乎栁緜枝上朝雲爲之感没架罷妝殘文英遂以讖終<lb/>
詞入妙來竟令生者可以死耶<hi>蘭皋集</hi>
古今竹枝皆泛咏風土惟田藝蘅云阿孃拘束好心癡<lb/>
白玉䦨干䕶竹枝春色到來抽亂笋石頭縫裏迸芽兒<lb/>
若個郎來討竹秧雌雄須得要成雙明年此日春雷發<lb/>
管取嬰兒脫錦腔共四首皆賦本意盖倣楊栁枝采蓮<lb/>
<pb n="KR4j0074_WYG_120-20a"/>
曲體也卓珂月以爲正格要亦不必<hi>花草蒙拾</hi>
吾家於陵及華山處士世有隠徳余輩膠黏五濁羇鎖<lb/>
一生每憶少年青松白石之盟何止浩歎歲丁酉始得<lb/>
築婉孌草堂於二陸遺址故有長者爲營栽竹地中年<lb/>
方愜住山心之句然山中亦不能如道家保鍊吐納以<lb/>
嗇餘年即佛藏五千巻隨讀隨輟惟喜與鄰翁院僧談<lb/>
接花藝果種朮劚苓之法其餘一味安穩本色而已嘗<lb/>
作臨江仙一詞云婉孌北山松樹下石根結箇岩阿巧<lb/>
<pb n="KR4j0074_WYG_120-20b"/>
藏精舎恰無多尚餘檐隙地種竹與栽梧髙臥不須愁<lb/>
客至客來野笋山蔬一瓢濁酒儘能沽倦時呼寉舞醉<lb/>
後倩僧扶<hi>陳繼儒岩栖幽事</hi>
四時之景無如初夏余嘗夜歸作攤破浣溪沙云梓樹<lb/>
花香月半明棹歌歸去蟪蛄鳴曲曲栁塘茅屋矮挂漁<lb/>
罾笑指吾廬何處是一池荷葉小橋横燈火紙牕修竹<lb/>
裏讀書聲<hi>岩栖幽事</hi>
維揚張世文著詩餘圗譜絶不似嘯餘譜詞體明辨之<lb/>
<pb n="KR4j0074_WYG_120-21a"/>
舛錯而爲之規規矩矩眞塡詞家功臣也其自製鵲踏<lb/>
枝有云紫燕雙飛深院靜寳枕紗幮睡起嬌如病一線<lb/>
碧煙縈藻井小鬟茶進龍香餅又斜日髙樓明錦幕樓<lb/>
上佳人癡倚䦨干角心事不知縁底惡對花珠淚雙雙<lb/>
落新蒨藴藉更足振起一時<hi>古今詞話</hi>
卓珂月自負逸才詞統一書蒐采鑒别大有廓清之力<lb/>
乃其自運去宋人門廡尚逺神韻興象都未夢見<hi>花草蒙拾</hi>
王次回喜作小豔詩最多而工疑雨集二巻見者沁入<lb/>
<pb n="KR4j0074_WYG_120-21b"/>
肝脾里俗爲之一變幾於小元白云詞不多作而善改<lb/>
昔人詞殊有加毫頰上之致如秋千改徐文長云多嬌<lb/>
最愛鞵兒淺有時立在秋千板板已窄稜稜猶餘三四<lb/>
分一鈎渾玉削紅繡幇兒雀休去歩香堤游人量印泥<lb/>
起句已比舊作較穩換頭紅絨止半索繡滿幇兒雀僅<lb/>
能刻畫其纖改語則見其晳而直矣且雀不可以紅絨<lb/>
繡乃以絨繡雀於紅幇上耳亦改語爲是其别意改洪<lb/>
叔璵云花露漲冥冥欲雨還晴薄羅衫子著來輕解道<lb/>
<pb n="KR4j0074_WYG_120-22a"/>
明朝寒食近且莫成行花下酒頻傾纖手重増十三絃<lb/>
畔訴離情又得一宵相伴也無限丁寧比洪作止存三<lb/>
句詞意俱換幾於虞允文用王權之卒不止李太尉入<lb/>
北軍也其茉莉改劉叔安云簾櫳午寂正陰陰窺見後<lb/>
堂芳樹緑徧長叢花事杳忽接瓊葩丰度豔雪肌膚蕊<lb/>
珠標格銷盡人間暑還憂風日曲屏羅幙遮護長記歌<lb/>
酒䦨珊微聞暗麝笑覓衣沾露月没䦨干天似水相伴<lb/>
謝孃牕户浴後輕鬟凉生滑簟總是牽情處惹人幽夢<lb/>
<pb n="KR4j0074_WYG_120-22b"/>
枕邊零亂如許起處簾中堂後緑陰菴藹說花時已覺<lb/>
有情豔雪蕊珠狀花之色暗麝狀花之香鬟間簟上枕<lb/>
邊舉護花者之張設戴花者之神情摹擬畢到語復俊<lb/>
麗可謂詞中聖手所用劉語不過四句此可竟稱次回<lb/>
作也<hi>詞筌</hi>
呉魯于孝廉能詩善書築墅南郭盡泉池澗石亭臺花<lb/>
竹之勝小詞瀟灑絶俗自比稼軒有和稼軒卜算子詞<lb/>
云性嬾不衣冠地僻無車馬誰與山翁作徃還五月披<lb/>
<pb n="KR4j0074_WYG_120-23a"/>
裘者髙枕石爲牀劇飲盆爲瓦不讓羲皇已上人五栁<lb/>
先生也倦放林逋寉嬾策山公馬千尺長廊水一方猶<lb/>
羨舟居者地僻蘚侵堦屋老松生瓦門外人來問主人<lb/>
山水之間也<hi>詞衷</hi>
沈天羽四集中有别集自謂有鉥腸鏤腎之妙吾最喜<lb/>
其意致相詭言語妙天下數語爲詩餘别開生面然亦<lb/>
有刻意纖巧致離本旨不無竒過得庸深極反淺之病<lb/>
岷源濫觴不得不歸咎别集二字<hi>詞衷</hi>
<pb n="KR4j0074_WYG_120-23b"/>
陳大樽文髙兩漢詩軼三唐蒼勁之氣與節義相符乃<lb/>
湘眞一集風流婉麗如此傳稱河南亮節作字不勝綺<lb/>
羅廣平鐵心梅賦偏工清豔於黄門益信<hi>蘭皋集</hi>
明季詞家競起然妙麗惟湘眞閣江蘺檻諸什如咏斜<lb/>
陽則云弄晴催薄暮咏黄昏則云青燈冷碧紗煙盡半<lb/>
晌愁難定咏五更則云愁時如夢夢時愁角聲到小紅<lb/>
樓咏杏花則云微寒著處不勝嬌一番弄雨花梢咏落<lb/>
花則云玉輪碾平芳草半面惱紅妝咏春閨則云幾度<lb/>
<pb n="KR4j0074_WYG_120-24a"/>
東風人意惱深深院落芳心小咏豔情則云難去難去<lb/>
門外尺深花雨皆黄門意到之句<hi>古今詞話</hi>
夏存古燭影揺紅云辜負天公九重上有春如海佳期<lb/>
一夢斷人腸靜倚銀釭待隔浦紅蓮堪采上扁舟傷心<lb/>
欸乃梨花帶雨栁絮迎風一番愁債回首當年綺樓畫<lb/>
閣生光彩朝彈瑶瑟夜銀箏歌舞人常在一自變遷陵<lb/>
谷黯消魂難再金釵十二珠履三千淒凉千載遺珠零<lb/>
璧諸選不收偶列於此<hi>玉樊堂稿</hi>
<pb n="KR4j0074_WYG_120-24b"/>
詞至雲間幽蘭湘眞諸集言内意外已無遺議所謂華<lb/>
亭腸斷宋玉魂消稱諸妙合謂欲專詣所微短者長篇<lb/>
不足耳北宋諸家大率如是正如嘉州右丞不能爲工<lb/>
部之五七排體自足名家<hi>逺志齋</hi>
相傳黄山逸客行香子一闋云俊翮無聲飢掠寒庭滿<lb/>
樛枝鳥雀皆驚惜哉不中狙擊秦嬴恨筑參差椎孟浪<lb/>
劍縱横汝鶻來聽休恥無能問何如繡臂金鈴空拳未<lb/>
徃氣巳崢嶸任破長空没孤影攪青冥云見一鶻擊鳥<lb/>
<pb n="KR4j0074_WYG_120-25a"/>
不中而旁爲之歎惜者惜不得作者姓名然其詞自足<lb/>
傳也<hi>詩餘五集</hi>
徐小淑絡緯吟其爲絶句也盖賢乎其爲近體也其爲<lb/>
樂府也盖賢乎其爲近體絶句也乃其爲長短句也盖<lb/>
賢乎其爲開元諸家也如中調霜天曉角爲歸舟之作<lb/>
有云露浥芙蓉茜翠澀枯棠瓣傍疎桞西風幾點行行<lb/>
尚緩家在碧雲天半念歸舟游子一片鄉心撩亂對旅<lb/>
鴈沙汀盼殺白蘋秋苑小淑善繪事此爲畫中詞詞中<lb/>
<pb n="KR4j0074_WYG_120-25b"/>
畫吾不能辨<hi>董斯張</hi>
呉江葉仲韶之配沈宜修字宛君一女名紈紈字昭齊<lb/>
有愁言集一女名小鸞字瓊章有返生香集宛君浣溪<lb/>
沙云淡薄輕陰拾翠天細腰柔似栁飛緜吹簫閒向畫<lb/>
屏前詩句半縁芳草斷鳥啼多爲杏花殘夜寒紅露濕<lb/>
秋千紈紈浣溪沙云幾日輕寒嬾上樓重簾低控小銀<lb/>
鈎東風深鎖一牕幽晝永半消春寂寂夢殘獨語思悠<lb/>
悠近來長自只知愁小鸞南柯子云門掩瑶琴靜牕消<lb/>
<pb n="KR4j0074_WYG_120-26a"/>
畫巻閒半庭香霧繞䦨干一帶淡煙紅樹隔樓看雲散<lb/>
青天痩風來翠袖寒嫦娥睂又小檀彎照得滿堦花影<lb/>
只難攀虞美人云深深一點紅光小薄縷微煙裊錦屏<lb/>
斜背漢宫中曽照阿嬌金屋淚痕濃朦朧穗落輕煙散<lb/>
顧影渾無伴愴然午夜漫凝思恰似去年秋夜雨牕時<lb/>
塡詞甚富盡稱令暉道韞萃於一門惜乎天靳之以年<lb/>
也<hi>午夢堂集</hi>
王修微初爲青樓後爲黄冠詞集甚富皆言情之作多<lb/>
<pb n="KR4j0074_WYG_120-26b"/>
有俳調其懐譚友夏如夢令云月到閒庭如晝修竹長<lb/>
廊依舊對影黯無言欲道别來清痩春驟春驟風底落<lb/>
紅僝僽<hi>竹牕詞選</hi>
廬州少婦張嫺倩作子夜歌云落花風捲愁難歇枝頭<lb/>
燕翦裁桃葉花氣沁蘭香游絲挂緑牕蕉青鸞翅影草<lb/>
碧龍鬚冷無語倚瑶琴閒花在膽瓶雖緑牕自怨不失<lb/>
貞靜<hi>伊人思</hi>
張倩倩沈宛君之姑之女歸宛君弟君庸宛君季女瓊<lb/>
<pb n="KR4j0074_WYG_120-27a"/>
章兒時寄養舅家以倩倩為母倩倩工詩詞作即棄去<lb/>
瓊記憶其數首瓊章亡宛君悼其女追懐倩倩為之作<lb/>
傳併錄瓊章所記詩詞附傳中有寒夜懐君庸蝶戀花<lb/>
云漠漠輕隂籠竹院細雨無情淚濕霜花面試問寸腸<lb/>
何様斷殘紅碎緑西風片千徧相思纔夜半又聴樓前<lb/>
叫過傷心鴈不恨天涯人去逺三生縁薄吹簫伴<hi>午夢堂集</hi>
洪武中呉江沈韶游襄漢歸舟次九江登琵琶亭月下<lb/>
髣髴聞歌聲明日復往徙倚亭中一麗人冉冉來二小<lb/>
<pb n="KR4j0074_WYG_120-27b"/>
姬前導韶拜問之曰漢主陳友諒之婕妤鄭婉娥也年<lb/>
二十而死殯此亭旁二侍女一名鈿蟬一名金鴈皆當<lb/>
時殉葬者命取酒共飲歌念奴嬌一闋曰即昨夕郎所<lb/>
聞也詞云離離禾黍歎江山依舊英雄塵土石馬銅駝<lb/>
荆棘裏閲徧㡬畨寒暑劍㦸灰飛旌旗鳥散底處尋樓<lb/>
櫓喑啞叱詫只今猶説西楚憔悴玉帳虞兮燈前掩面<lb/>
雙淚飛紅雨鳳輦羊車行不返九曲愁腸漫苦梅瓣凝<lb/>
妝楊花翻雪回首成終古翠螺青黛絳仙慵畫睂嫵又<lb/>
<pb n="KR4j0074_WYG_120-28a"/>
口占一律贈韶云鳳䑵龍舟事已空銀屏金屋夢魂中<lb/>
黄蘆晩日烘殘壘碧草寒煙鎖故宫隧道魚燈油欲燼<lb/>
妝臺鸞鏡匣長封憑君莫話興亡事淚濕臙脂損舊容<lb/>
與韶談元末羣雄興廢及偽漢宫中事歴歴如見臨别<lb/>
以金條脱為贈同游梁生作琵琶佳遇歌<hi>樂府紀聞</hi>
嘗論前代諸詞家文成之於元獻猶蘭亭之似梓澤也<lb/>
新都之於廬陵猶𢎞治之似伯玉也瑯琊之於睂山猶<lb/>
小令之似大令也公謹之於幼安猶宣武之似司空也<lb/>
<pb n="KR4j0074_WYG_120-28b"/>
逮黄門舎人之於屯田待制直如曹劉之與蘇李遂覺<lb/>
後來益工世有解人應不河漢斯言<hi>詞衷</hi>
周東遷三百篇音節始廢至漢而樂府出樂府不能代<lb/>
民風而歌謠出六朝至唐樂府又不勝詰屈而近體出<lb/>
五代至宋近體又不勝方板而詩餘出唐之詩宋之詞<lb/>
甫脱頴而已徧傳歌工之口元世猶然今則盡廢矣觀<lb/>
唐以後詩之腐澁反不如詞之清新使人怡然適性是<lb/>
不獨天資之髙下學力之淺深各殊要亦氣運人心有<lb/>
<pb n="KR4j0074_WYG_120-29a"/>
　日新而不能已者故詩至於餘而詩亡詩至於餘而詩<lb/>
　復存也<hi>詞統序略</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0074_WYG_120-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻一百二十<lb/>
</p>
<p>
</p>
  </div>
</body>
</text>
</TEI>
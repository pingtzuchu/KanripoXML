<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_028-1a"/>
　欽定四庫全書<lb/>
御選歴代詩餘巻二十八目録<hi>五十五字</hi>
　　　鷓鴣天<hi>下</hi>
　　　　辛棄疾<hi>三十首</hi>
　　　　范成大<hi>三首</hi>
　　　　陳三聘<hi>三首</hi>
　　　　張孝祥<hi>七首</hi>
　　　　程垓<lb/>
<pb n="KR4j0074_WYG_028-1b"/>
　　　　朱熹<hi>二首</hi>
　　　　張震<lb/>
　　　　趙彦端<hi>四首</hi>
　　　　姜夔<hi>二首</hi>
　　　　陸游<hi>二首</hi>
　　　　陳亮<lb/>
　　　　許棐<lb/>
　　　　嚴仁<hi>三首</hi>
<pb n="KR4j0074_WYG_028-2a"/>
　　　盧祖皋<hi>二首</hi>
　　　髙觀國<hi>二首</hi>
　　　史逹祖<lb/>
　　　洪瑹<lb/>
　　　盧炳<hi>二首</hi>
　　　黄昇<hi>二首</hi>
　　　吳文英<hi>二首</hi>
　　　陳允平<lb/>
<pb n="KR4j0074_WYG_028-2b"/>
　　　周密<hi>二首</hi>
　　　張炎<lb/>
　　　石孝友<hi>七首</hi>
　　　李肩吾<lb/>
　　　趙君舉<lb/>
　　　汪元量<lb/>
　　　葛長庚<lb/>
　　　無名氏<hi>二首</hi>
<pb n="KR4j0074_WYG_028-3a"/>
　　　李清照<lb/>
　　　朱淑眞<lb/>
　　　劉鼎臣妻<lb/>
　　　聶勝瓊<lb/>
　　　朱秋娘<lb/>
　　　蔡松年<hi>二首</hi>
　　　劉仲尹<hi>三首</hi>
　　　趙可<hi>二首</hi>
<pb n="KR4j0074_WYG_028-3b"/>
　　　韓玉<lb/>
　　　党懷英<lb/>
　　　劉著<lb/>
　　　李宴<lb/>
　　　段克已<hi>二首</hi>
　　　段成已<hi>二首</hi>
　　　元好問<hi>十首</hi>
　　　李冶<lb/>
<pb n="KR4j0074_WYG_028-4a"/>
　　　　馮子振<lb/>
　　　　張翥<lb/>
　　　　無名氏<lb/>
　　　　吳子孝<lb/>
　　　　沈周<hi>二首</hi>
　　　　文徵明<hi>五首</hi>
　　　　楊愼<hi>二首</hi>
　　　　袁黄<lb/>
<pb n="KR4j0074_WYG_028-4b"/>
　　　　俞彦<lb/>
　　　　張綖<hi>二首</hi>
　　　　楊宛<lb/>
　<lb/>
　<lb/>
　<lb/>
　<lb/>
御選歴代詩餘巻二十八目録<lb/>
<pb n="KR4j0074_WYG_028-5a"/>
　欽定四庫全書<lb/>
御選歴代詩餘巻二十八<hi>五十五字</hi>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　鷓鴣天<hi>下</hi>
　　　鷓鴣天<hi>别司馬漢章大監</hi>　　　　　　　辛棄疾<lb/>
　聚散匆匆不偶然三年歴徧楚山川但將痛飲酬風月<lb/>
　莫放離歌入管絃　縈緑帶㸃青錢東湖春水碧連天<lb/>
<pb n="KR4j0074_WYG_028-5b"/>
　明朝放我東歸去後夜相思月滿船<lb/>
　　　前調　　　　　　　　　　　　辛棄疾<lb/>
　晩日寒鴉一片愁柳塘新緑却温柔若敎眼厎無離恨<lb/>
　不信人間有白頭　腸已斷淚難收相思重上小紅樓<lb/>
　情知已被雲遮斷頻倚䦨干不自由<lb/>
　　　前調　　　　　　　　　　　　辛棄疾<lb/>
　陌上柔桑破嫩芽東鄰蠶種已生些平岡細草鳴黄犢<lb/>
　斜日寒林㸃暮鴉　山逺近路横斜青旗沽酒有人家<lb/>
<pb n="KR4j0074_WYG_028-6a"/>
城中桃李愁風雨春在溪頭薺菜花<lb/>
　　前調　　　　　　　　　　　　辛棄疾<lb/>
撲面征塵去路遥香篝漸覺水沉銷山無重數週遭碧<lb/>
花不知名分外嬌　人歴歴馬蕭蕭旌旗又過小紅橋<lb/>
愁邊剩有相思句揺斷吟鞭碧玉梢<lb/>
　　前調　　　　　　　　　　　　辛棄疾<lb/>
唱徹陽關淚未乾功名餘事且加餐浮天水送無窮樹<lb/>
帶雨雲埋一半山　今古恨幾千般只今離合是悲歡<lb/>
<pb n="KR4j0074_WYG_028-6b"/>
江頭未是風波惡别有人間行路難<lb/>
　　前調<hi>鵝湖道中</hi>　　　　　　　　　　辛棄疾<lb/>
一榻清風殿影凉涓涓流水響回廊千章雲朩鈎輈叫<lb/>
十里溪風䆉稏香　衝急雨趁斜陽山園細路轉微茫<lb/>
倦途却被行人笑只為林泉有厎忙<lb/>
　　前調<hi>鵝湖歸病起作</hi>　　　　　　　　　辛棄疾<lb/>
枕簟溪堂冷欲秋斷雲依水晩來收紅蓮相倚渾如醉<lb/>
白鳥無言定自愁　書咄咄且休休一丘一壑也風流<lb/>
<pb n="KR4j0074_WYG_028-7a"/>
不知筋力衰多少但覺新來嬾上樓<lb/>
　　前調　　　　　　　　　　　　辛棄疾<lb/>
指㸃芳尊特地開風㠶莫引酒船回方驚共折津頭柳<lb/>
却喜重尋嶺上梅　催月上喚風來莫愁瓶罄恥金罍<lb/>
只愁畫角樓頭起急管哀絃次第催<lb/>
　　前調　　　　　　　　　　　　辛棄疾<lb/>
翠木千尋上碧蘿東湖經雨又増波只因買得青山好<lb/>
却恨歸來白髪多　明畫燭洗金荷主人起舞客髙歌<lb/>
<pb n="KR4j0074_WYG_028-7b"/>
醉中只恨歡娛少無奈明朝酒醒何<lb/>
　　前調<hi>有所贈</hi>　　　　　　　　　　辛棄疾<lb/>
趁得西風汗漫遊見他歌後怎生愁事如芳草春長在<lb/>
人似浮雲影不留　睂黛斂眼波流十年薄倖説揚州<lb/>
明朝短棹輕衫夢只在溪南罨畫樓<lb/>
　　前調<hi>和趙文鼎賦雪</hi>　　　　　　　　　辛棄疾<lb/>
莫上扁舟訪剡溪淺斟低唱正相宜從敎犬吠千家白<lb/>
且與梅成一段奇　香暖處酒醒時畫簷玉筯已偷垂<lb/>
<pb n="KR4j0074_WYG_028-8a"/>
笑君解釋春風恨倩拂蠻牋只費詩<lb/>
　　前調<hi>重九席上</hi>　　　　　　　　　　辛棄疾<lb/>
戲馬臺前秋鴈飛管絃歌舞更旌旗要知黄菊清髙處<lb/>
不入當年二謝詩　傾白酒遶東籬只於陶令有心期<lb/>
明朝九日渾瀟灑莫使尊前欠一枝<lb/>
　　前調<hi>送歐陽國瑞入吳</hi>　　　　　　　　辛棄疾<lb/>
莫避春陰上馬遲春來未有不陰時人情輾轉閒中看<lb/>
客路﨑嶇倦後知　梅似雪柳如絲試聽别語慰相思<lb/>
<pb n="KR4j0074_WYG_028-8b"/>
短蓬炊飯鱸魚熟除却松江枉費詩<lb/>
　　前調<hi>石門道中</hi>　　　　　　　　　　辛棄疾<lb/>
山上飛泉萬斛珠懸崖千丈落鼪鼯已通樵徑行還礙<lb/>
似有人聲聽却無　閒略彴逺浮屠溪南修竹有茅廬<lb/>
莫嫌杖履頻來徃此地偏宜著老夫<lb/>
　　前調<hi>黄沙道中</hi>　　　　　　　　　　辛棄疾<lb/>
句裏春風正翦裁溪山一片畫圗開輕鷗自趁虛船去<lb/>
荒犬還迎野婦回　松共竹翠成堆要擎殘雪鬬疎梅<lb/>
<pb n="KR4j0074_WYG_028-9a"/>
亂鴉畢竟無才思時把瓊瑶蹴下來<lb/>
　　前調<hi>元溪不見梅</hi>　　　　　　　　　辛棄疾<lb/>
千丈冰溪百步雷柴門都向水邊開亂雲剩帶炊煙去<lb/>
野水閒將日影來　穿窈窕過崔嵬東林試問幾時栽<lb/>
動揺意態雖多竹㸃綴風流却欠梅<lb/>
　　前調<hi>春日即事題毛村酒壚</hi>　　　　　　　辛棄疾<lb/>
春日平原蒿菜花新耕雨後落羣鴉多情白髮春無奈<lb/>
晚日青帘酒易賒　閒意態細生涯牛欄西畔有桑麻<lb/>
<pb n="KR4j0074_WYG_028-9b"/>
青裙縞袂誰家女去趁蠶生看外家<lb/>
　　前調　　　　　　　　　　　　辛棄疾<lb/>
石壁虛雲積漸髙溪聲繞屋幾週遭自從一雨花零落<lb/>
却愛微風草動揺　呼玉友薦溪毛殷勤野老著相邀<lb/>
杖藜忽避行人去認是翁來却過橋<lb/>
　　前調<hi>席上和韻</hi>　　　　　　　　　　辛棄疾<lb/>
翰墨諸公久擅塲胸中書傳許多香都無絲竹銜杯樂<lb/>
却有龍蛇落筆忙　閒意思老風光酒徒今有幾髙陽<lb/>
<pb n="KR4j0074_WYG_028-10a"/>
黄花不怯西風冷只怕詩人兩鬢霜<lb/>
　　前調<hi>梅</hi>　　　　　　　　　　　辛棄疾<lb/>
桃李漫山過眼空也宜惱損杜陵翁若將玉骨冰姿比<lb/>
李蔡為人在下中　尋驛使寄芳容隴頭休放馬蹄鬆<lb/>
吾家籬落黄昏後剩有西湖處士風<lb/>
　　前調<hi>讀陶詩</hi>　　　　　　　　　　辛棄疾<lb/>
晩歳躬耕不怨貧隻雞斗酒聚比鄰都無晉宋之間事<lb/>
自是羲皇以上人　千歳後百篇存更無一字不清眞<lb/>
<pb n="KR4j0074_WYG_028-10b"/>
若敎王謝諸郎在未抵柴桑陌上塵<lb/>
　　前調<hi>博山寺作</hi>　　　　　　　　　　辛棄疾<lb/>
不向長安路上行却敎山寺厭逢迎味無味處求吾樂<lb/>
材不村間過此生　寜作我豈其卿人間走徧却歸耕<lb/>
一松一竹眞朋友山鳥山花好弟兄<lb/>
　　前調<hi>祝良顯家牡丹二首</hi>　　　　　　　　辛棄疾<lb/>
占斷雕欄只一株春風費盡幾工夫天香夜染衣猶濕<lb/>
國色朝酣醉未蘇　嬌欲語巧相扶不妨老幹自扶疎<lb/>
<pb n="KR4j0074_WYG_028-11a"/>
恰如翠幙髙堂上來看紅衫百子圗<lb/>
　　前調　　　　　　　　　　　　辛棄疾<lb/>
濃紫深黄一畫圖中間更有玉盤盂先裁翡翠裝成蓋<lb/>
更㸃臙脂染透酥　香瀲灩錦模糊主人長得醉工夫<lb/>
莫攜弄玉䦨邊去羞得花枝一朶無<lb/>
　　前調<hi>送范先之秋試</hi>　　　　　　　　　辛棄疾<lb/>
白苧新袍入嫩凉春蠶食葉響迴廊禹門已準桃花浪<lb/>
月殿先收桂子香　鵬北海鳳朝陽又攜書劒路茫茫<lb/>
<pb n="KR4j0074_WYG_028-11b"/>
明年此日青雲上笑看人間舉子忙<lb/>
　　前調　　　　　　　　　　　　辛棄疾<lb/>
去歳花枝把酒杯雪中曽見牡丹開而今紈扇薫風裏<lb/>
又見疎枝月下梅　歡幾許醉方回明朝歸路有誰催<lb/>
低聲待向他家道帶得歌聲滿耳來<lb/>
　　前調　　　　　　　　　　　　辛棄疾<lb/>
是處移花是處開古今興廢幾池臺背人翠羽偷魚去<lb/>
抱蕊黄鬚趁蝶來　掀老甕撥新醅客來且盡兩三杯<lb/>
<pb n="KR4j0074_WYG_028-12a"/>
日髙盤饌供何晩市逺魚鮭買未回<lb/>
　　前調<hi>山行</hi>　　　　　　　　　　辛棄疾<lb/>
誰共春光管日華朱朱粉粉野蒿花閒愁投老無多子<lb/>
酒病而今較減些　山逺近路横斜正無那處管絃譁<lb/>
去年醉後猶能記細數溪邊第幾家<lb/>
　　前調<hi>吳子似過秋水</hi>　　　　　　　　　辛棄疾<lb/>
秋水長廊水石間有誰來共聽潺潺羡君人物東西晉<lb/>
分我詩名大小山　窮自樂晚方閒人間路窄酒杯寛<lb/>
<pb n="KR4j0074_WYG_028-12b"/>
看君不了癡兒事又似風流靖長官<lb/>
　　前調　　　　　　　　　　　　辛棄疾<lb/>
萬事紛紛一笑中淵明把菊對秋風細看爽氣今猶在<lb/>
惟有南山一似翁　情味好語言工三賢髙致古今同<lb/>
誰知止酒停雲老獨立斜陽數過鴻<lb/>
　　前調　　　　　　　　　　　　范成大<lb/>
蕩漾西湖采緑蘋揚鞭南埭滚紅塵桃花暖日濃濃笑<lb/>
楊柳光風淺淺顰　章貢水鬱孤雲多情爭似桂江春<lb/>
<pb n="KR4j0074_WYG_028-13a"/>
崔徽巻袖瑶姬夢縱自相逢不是眞<lb/>
　　前調　　　　　　　　　　　　范成大<lb/>
嫩緑重重看漸成曲䦨幽檻小紅英酴醿架上蜂兒鬧<lb/>
楊柳行間燕子輕　春婉娩客飄零殘花淺酒片時清<lb/>
一杯且買明朝事送了斜陽月又生<lb/>
　　前調<hi>雪梅</hi>　　　　　　　　　　范成大<lb/>
壓蕊拈鬚粉作團疎香辛苦顫朝寒須知風月尋常見<lb/>
不似層層帶雪看　春髻重曉睂彎一枝斜並縷金旛<lb/>
<pb n="KR4j0074_WYG_028-13b"/>
酒紅不解東風凍驚怪釵頭玉燕乾<lb/>
　　前調　　　　　　　　　　　　陳三聘<lb/>
酒暈從敎上臉丹春愁何事㸃睂山都將别後深深意<lb/>
且向尊前細細看　多少恨説應難粉巾空染淚斕斑<lb/>
熏猊箏鴈長閒却明月樓心夜正寒<lb/>
　　前調<hi>雪梅次韻</hi>　　　　　　　　　　陳三聘<lb/>
翦碎霜綃巧作團玉纖特地破朝寒疎花好向釵横見<lb/>
痩影難敲月墮看　將舊恨入睂彎不須多樣縷金旛<lb/>
<pb n="KR4j0074_WYG_028-14a"/>
當時千㸃東風淚怪見妝成粉未乾<lb/>
　　前調　　　　　　　　　　　　陳三聘<lb/>
昨夜東風怨不成曉來猶自埽殘英半酸梅子連枝重<lb/>
無力楊花到地輕　情易感淚先零玉虬香冷更凄清<lb/>
事如芳草緜緜逺恨比浮雲冉冉生<lb/>
　　前調　　　　　　　　　　　　張孝祥<lb/>
可意黄花人不知黄花標格丗間稀園葵浥露迎朝日<lb/>
檻菊經霜媚夕霏　芍藥好是金絲緑藤紅刺引薔薇<lb/>
<pb n="KR4j0074_WYG_028-14b"/>
姚家别有神仙品似著天香染御衣<lb/>
　　前調　　　　　　　　　　　　張孝祥<lb/>
又向荆州住半年西風催放五湖船來時露菊團金顆<lb/>
去日池荷翦緑錢　斟别酒扣離舷一時賔從最多賢<lb/>
今宵拚醉花迷坐後夜相思月滿川<lb/>
　　前調　　　　　　　　　　　　張孝祥<lb/>
月地雲堦歡意䦨仙姿不合住人間驂鸞已恨車塵逺<lb/>
泣鳳空餘燭影殘　情脉脉淚珊珊梅花音信隔關山<lb/>
<pb n="KR4j0074_WYG_028-15a"/>
只因楚雨清留夢不耐吳霜緑易斑<lb/>
　　前調<hi>詠桃菊花</hi>　　　　　　　　　　張孝祥<lb/>
桃換肌膚菊換妝只疑春色到重陽解將天上千年豔<lb/>
翻作人間九日黄　新豔冶舊風光東籬却似武陵鄉<lb/>
尊前醉眼偷相顧錯認陶潛是阮郎<lb/>
　　前調<hi>上元啓醮</hi>　　　　　　　　　　張孝祥<lb/>
詠徹瓊章向夜䦨天移星斗下人間九光倒影騰香簡<lb/>
一氣回春達絳檀　瞻北闕祝南山遥知仙仗簇清班<lb/>
<pb n="KR4j0074_WYG_028-15b"/>
何人曽侍傳柑讌翡翠簾開識聖顔<lb/>
　　前調<hi>春情</hi>　　　　　　　　　　張孝祥<lb/>
日日春樓醉夢中不知樓外已春濃杏花未遇疎疎雨<lb/>
楊柳初揺短短風　扶畫鷁躍花驄湧金門外小橋東<lb/>
行行又入笙歌裏人在珠簾第幾重<lb/>
　　前調<hi>餞劉共甫</hi>　　　　　　　　　　張孝祥<lb/>
憶昔追遊翰墨塲武夷仙伯較文章琅函奏號銀臺省<lb/>
氊筆書名御苑牆　經十載過三湘横睂麗錦照傳觴<lb/>
<pb n="KR4j0074_WYG_028-16a"/>
醉餘吐出胸中墨只欠彭宣到後堂<lb/>
　　前調<hi>寄少城</hi>　　　　　　　　　　程　垓<lb/>
淚濕芙蓉城上花片飛何事苦參差鎖深不奈鶯無語<lb/>
巢穩爭如燕有家　情未老鬢先華可憐各自淡生涯<lb/>
楊花不解知人意猶自沾泥也學他<lb/>
　　前調<hi>江檻詞</hi>　　　　　　　　　　朱　熹<lb/>
暮雨朝雲不自憐放敎春漲緑浮天秖今畫閣臨無地<lb/>
宿昔新詩滿繫船　青鳥外白鷗前幾生香火舊因縁<lb/>
<pb n="KR4j0074_WYG_028-16b"/>
酒䦨山月移雕檻歌罷江風拂玳筵<lb/>
　　前調　　　　　　　　　　　　朱　熹<lb/>
已分江湖寄此生長蓑短笠任隂晴鳴橈細雨滄洲逺<lb/>
繫舸斜陽畫閣明　竒絶處未忘情幾時還得去尋盟<lb/>
江妃空許捐雙佩漁父何勞笑獨醒<lb/>
　　前調　　　　　　　　　　　　張　震<lb/>
横索橋邊景最佳緑波清淺見瓊沙銜泥燕子迎風絮<lb/>
得食魚兒趁浪花　春已暮日初斜畫船簫鼔是誰家<lb/>
<pb n="KR4j0074_WYG_028-17a"/>
蘭橈欲去空留戀醉倚䦨干看晩霞<lb/>
　　前調<hi>白鷺亭作</hi>　　　　　　　　　　趙彦端<lb/>
天外秋雲四散飛波間風艇一時歸他年淮水東邊月<lb/>
猶為登臨替落暉　誇客勝數星稀晩寒颯颯動青衣<lb/>
酒行不盡清光意輸與漁舟睡釣磯<lb/>
　　前調　　　　　　　　　　　　趙彦端<lb/>
憶醉君家倚翠屏年年相喜鬢毛青誰知緩步從天下<lb/>
猶許清彈此地聽　揮羽扇寫鵝經使星何似老人星<lb/>
<pb n="KR4j0074_WYG_028-17b"/>
幾時一試薫風手今日桐隂又滿庭<lb/>
　　前調<hi>楊蘭</hi>　　　　　　　　　　趙彦端<lb/>
兩兩青螺綰額傍彩雲齊㑹下巫陽俱飛蛺蝶元相逐<lb/>
並蒂芙蓉本自雙　翻彩袖舞霓裳㸃風飛絮恣輕狂<lb/>
花神只恐難留住早晩承恩入未央<lb/>
　　前調　　　　　　　　　　　　趙彦端<lb/>
寂寂深幃起暗塵清歌緩響自回春月和燈市雲間墜<lb/>
人對梅花雪後新　仙掌露舞衣雲酒慵微覺醉鬟輕<lb/>
<pb n="KR4j0074_WYG_028-18a"/>
洞房不厭陽臺雨乞與遊人弄晩晴<lb/>
　　前調　　　　　　　　　　　　姜　夔<lb/>
憶昨天街預賞時柳慳梅小未敎知而今正是歡遊夕<lb/>
却怕春寒自掩扉　簾寂寂月低低舊情惟有絳都詞<lb/>
芙蓉影暗三更後臥聽鄰娃笑語歸<lb/>
　　前調<hi>苕溪記所見</hi>　　　　　　　　　姜　䕫<lb/>
京洛風流絶代人因何風絮落溪津籠鞵淺出鴉頭韈<lb/>
知是凌波縹緲身　紅乍笑緑長顰與誰同度可憐春<lb/>
<pb n="KR4j0074_WYG_028-18b"/>
鴛鴦獨宿何曽慣化作西樓一縷雲<lb/>
　　前調　　　　　　　　　　　　陸　游<lb/>
梳髮金盤剩一窩畫睂鸞鏡暈雙蛾人間何處無春到<lb/>
只有伊家獨占多　微步處奈嬌何春衫初換麴塵羅<lb/>
東鄰鬭草歸來晩忘却新傳子夜歌<lb/>
　　前調<hi>薛公肅席上作</hi>　　　　　　　　　陸　游<lb/>
南浦聲中兩玉人誰知重見楚江濵憑敎後苑紅牙板<lb/>
引上西川緑錦茵　纔淺笑却輕顰淡黄楊柳又催春<lb/>
<pb n="KR4j0074_WYG_028-19a"/>
情知言語難傳恨不似琵琶道得眞<lb/>
　　前調　　　　　　　　　　　　陳　亮<lb/>
花拂䦨干柳拂空花枝綽約柳鬟鬆蝶翻淡碧低邊影<lb/>
鶯囀濃香杪處風　深院落小簾櫳尋芳猶憶舊相逢<lb/>
橋邊攜手歸來路踏皺殘花幾片紅<lb/>
　　前調　　　　　　　　　　　　許　棐<lb/>
翠鳳金鸞繡欲成沉香亭下款新晴緑隨楊柳陰邊去<lb/>
紅踏桃花片上行　鶯意緒蝶心情一時分付小銀箏<lb/>
<pb n="KR4j0074_WYG_028-19b"/>
歸來欲醉花柔困月濾紗牎約半更<lb/>
　　前調　　　　　　　　　　　　嚴　仁<lb/>
行盡春山春事空别愁離恨滿江東三更鼓潤官樓雨<lb/>
五夜燈殘客舎風　寒淡淡曉朧朧黄雞催斷丑時鐘<lb/>
紫騮嚼勒金銜響衝破飛花一道紅<lb/>
　　前調　　　　　　　　　　　　嚴　仁<lb/>
一曲危絃斷客腸津橋捩柁轉牙檣江心雲帶蒲㠶重<lb/>
樓上風吹粉淚香　瑶草碧柳芽黄載將離恨過瀟湘<lb/>
<pb n="KR4j0074_WYG_028-20a"/>
請君看取東流水方識人間别意長<lb/>
　　前調　　　　　　　　　　　　嚴　仁<lb/>
多病春來事事慵偶因撲蝶到庭中落紅萬疊花經雨<lb/>
斜碧千條柳困風　深院宇小簾櫳幾年離别惜相逢<lb/>
擎觴未飲心先醉為有春愁似酒濃<lb/>
　　前調　　　　　　　　　　　　盧祖皋<lb/>
纖指輕拈小砑紅自調宫羽按歌重寒餘芍藥欄邊雨<lb/>
香落荼䕷架厎風　閒意態小房櫳丁寧須滿玉西東<lb/>
<pb n="KR4j0074_WYG_028-20b"/>
一春醉得鶯花老不似年時怨玉容<lb/>
　　前調　　　　　　　　　　　　盧祖皋<lb/>
庭緑初圓結䕃濃香溝收拾樹梢紅池塘少歇鳴蛙雨<lb/>
簾幙輕廻舞燕風　春又老笑誰同淡煙斜日小樓東<lb/>
相思一曲臨風笛吹過雲山第幾重<lb/>
　　前調　　　　　　　　　　　　髙觀國<lb/>
有約湖山却解襟書眠占得一庭深樹邊風色寒滋味<lb/>
愁裏年華鴈信音　驚楚夢聽瑶琴黄花尚可伴孤斟<lb/>
<pb n="KR4j0074_WYG_028-21a"/>
斷雲萬一成疎雨却向湖邊看晩陰<lb/>
　　前調　　　　　　　　　　　　髙觀國<lb/>
翦翠衫兒穩四停最憐一曲鳳簫吟同心羅帕輕藏素<lb/>
合字香囊半影金　春思悄畫牎深誰能拘束少年心<lb/>
鶯來驚碎風流膽踏動櫻桃葉厎鈴<lb/>
　　前調<hi>衞縣道中有懷</hi>　　　　　　　　　史達祖<lb/>
鴈足無書古塞幽一程煙草一程愁帽簷塵重風吹野<lb/>
帳角香銷月滿樓　情思亂夢魂浮緗裙多憶敝貂裘<lb/>
<pb n="KR4j0074_WYG_028-21b"/>
官河水靜䦨干暖徙倚斜陽怨晚秋<lb/>
　　前調　　　　　　　　　　　　洪　瑹<lb/>
意態嬋姢畫不如瑩然初日照芙蕖笑捐瓊珮遺交甫<lb/>
肯把文梭擲幼輿　花上蝶水中鳬芳心密意兩相於<lb/>
情知不作庭前柳到得秋來日日疎<lb/>
　　前調　　　　　　　　　　　　盧　炳<lb/>
秋月明眸兩鬢濃衫兒貼體縐輕紅清聲宛轉歌金縷<lb/>
纖手殷勤捧玉鍾　嬌婭姹語惺忪酒香微度透羞容<lb/>
<pb n="KR4j0074_WYG_028-22a"/>
劉郎莫恨相逢晩且喜桃源路已通<lb/>
　　前調<hi>題廣文舍竹外梅花</hi>　　　　　　　　盧　炳<lb/>
閣雨浮雲寒尚輕商量雪意未全成莫嫌竹外蕭然處<lb/>
忽有幽香透鼻清　詩興逸酒魂醒主人留客更多情<lb/>
不辭滿引成癡客且為梅花醉一觥<lb/>
　　前調<hi>暮春</hi>　　　　　　　　　　黄　昇<lb/>
沉水香消夢半醒斜陽恰照竹間亭戲臨小草書團扇<lb/>
自揀殘花插淨瓶　鶯宛轉燕丁寧晴波不動晩山青<lb/>
<pb n="KR4j0074_WYG_028-22b"/>
玉人只怨春歸去不道槐雲緑滿庭<lb/>
　　前調<hi>張園</hi>　　　　　　　　　　黄　昇<lb/>
雨過芙蕖葉葉凉摩挲短髮照横塘一行歸鷺拖秋色<lb/>
幾樹鳴蟬餞夕陽　花影畔柳陰傍微雲淡月又昏黄<lb/>
風流不在談鋒勝袖手無言味最長<lb/>
　　前調<hi>化度寺</hi>　　　　　　　　　　吳文英<lb/>
池上紅衣伴倚䦨棲鴉常帶夕陽還微雲度雨疎桐落<lb/>
明月生凉寳扇閒　卿夢窄水天寛小牎愁黛淡秋山<lb/>
<pb n="KR4j0074_WYG_028-23a"/>
吳鴻好為傳歸信楊柳閶門屋數間<lb/>
　　前調<hi>閏中秋</hi>　　　　　　　　　　吳文英<lb/>
丹桂花開第二番東籬展却宴期寛人間寳鏡離仍合<lb/>
海上仙槎去復還　分不盡半凉天可憐閒剩此嬋娟<lb/>
素娥未隔三秋夢贏得今宵又倚䦨<lb/>
　　前調　　　　　　　　　　　　陳允平<lb/>
錦幄沉沉寳篆殘惜春無語倚闌干庭前芳草空惆悵<lb/>
簾外飛花自往還　金屋靜玉簫閒一尊芳酒駐紅顔<lb/>
<pb n="KR4j0074_WYG_028-23b"/>
東風落盡酴醿雪滿地清香夜不寒<lb/>
　　前調<hi>清明二首</hi>　　　　　　　　　　周　密<lb/>
燕子時時度翠簾柳眠猶未褪香緜落花門巷家家雨<lb/>
新火樓臺處處煙　情脉脉恨厭厭東風吹動畫秋千<lb/>
刺桐開盡鶯聲老無奈春風祗醉眠<lb/>
　　前調　　　　　　　　　　　　周　密<lb/>
相傍清明情更慳閉門空自惜花殘海棠半坼難禁雨<lb/>
燕子初歸不奈寒　金鴨冷錦鴛閒銀釭空照小屏山<lb/>
<pb n="KR4j0074_WYG_028-24a"/>
翠羅袖薄東風峭獨倚西樓第幾䦨<lb/>
　　前調　　　　　　　　　　　　張　炎<lb/>
樓上誰將玉笛吹山前水闊暝雲低勞勞燕子人千里<lb/>
落落棃花雨一枝　修褉節賣餳時故鄉惟有夢相隨<lb/>
夜來折得江頭柳不是蘇堤也皺睂<lb/>
　　前調　　　　　　　　　　　　石孝友<lb/>
别後應憐信息疎西風幾度到庭梧夜來縱有鴛鴦夢<lb/>
春去空餘蛺蝶圗　煙樹逺塞鴻孤垂垂天影帶平蕪<lb/>
<pb n="KR4j0074_WYG_028-24b"/>
憑誰寫取相思曲寄與馮川鄭小奴<lb/>
　　前調　　　　　　　　　　　　石孝友<lb/>
玉燭調元黍律均迎長嘉節屬芳辰雲如惜雨鈎牽雪<lb/>
梅不禁風漏洩春　天意好物華新偷閒贏取酒邊身<lb/>
太平朝野都無事且與鶯花作主人<lb/>
　　前調　　　　　　　　　　　　石孝友<lb/>
一别音塵兩杳然不堪虛度菊花天驚秋逺鴈横斜字<lb/>
噪晚哀蟬斷續絃　好消息惡姻緑凉宵如水復如年<lb/>
<pb n="KR4j0074_WYG_028-25a"/>
夢魂不怕風波險飛過江西阿那邊<lb/>
　　前調　　　　　　　　　　　　石孝友<lb/>
收拾睂尖眼尾情夜來眞箇夢傾城鴛鴦有厎情難盡<lb/>
蝴蝶無端夢易驚　愁一掬月三更緑幃應好睡輕盈<lb/>
知他莫有相憐分輾轉尋思直到明<lb/>
　　前調　　　　　　　　　　　　石孝友<lb/>
花漏聲乾月隱牆琯灰迎曉透新陽物情漸逐雲容好<lb/>
歡意偏隨日脚長　山作鼎玉為漿壽杯叢處豔梅妝<lb/>
<pb n="KR4j0074_WYG_028-25b"/>
醉鄉路接華胥國應夢朝天侍赭黄<lb/>
　　前調　　　　　　　　　　　　石孝友<lb/>
一夜冰澌滿玉壺五更喜氣動洪爐門前桃李如鱗集<lb/>
庭下芝蘭看鯉趨　泉脉動草心蘇日長添得繡工夫<lb/>
試探補衮彌縫手眞箇曽増一線無<lb/>
　　前調<hi>中秋夜</hi>　　　　　　　　　　石孝友<lb/>
霜葉披殘露顆傳明星著地月流天不辭獨賞窮今夜<lb/>
應為相逢憶去年　辜窈窕負嬋娟誰知兩處照孤眠<lb/>
<pb n="KR4j0074_WYG_028-26a"/>
姮娥不怕離人怨有甚心情獨自圓<lb/>
　　前調　　　　　　　　　　　　李肩吾<lb/>
緑色吳牋覆古苔濡毫重擬賦幽懷杏花簾外鶯將老<lb/>
楊柳樓前燕不來　倚玉枕墜瑶釵午牎輕夢遶秦淮<lb/>
玉鞭何處貪遊冶尋徧春風十二街<lb/>
　　前調　　　　　　　　　　　　趙君舉<lb/>
約略應飛白玉盤明樓漸放滿輪寒天垂萬丈清光外<lb/>
人在三秋爽氣間　聞葉吹想風鬟浮空彷彿女乘鸞<lb/>
<pb n="KR4j0074_WYG_028-26b"/>
此時不合人間有盡入嵩山靜夜看<lb/>
　　前調　　　　　　　　　　　　汪元量<lb/>
瀲灩湖光緑正肥蘇堤十里柳絲飛輕便燕子低低舞<lb/>
小巧鶯兒恰恰啼　花似錦酒成池對花對酒兩相宜<lb/>
水邊莫話長安事夢斷蘭亭修褉時<lb/>
　　前調　　　　　　　　　　　　葛長庚<lb/>
雨過山花向晩香煙絲空翠柳微茫舊家丹竈何人葛<lb/>
今日簾泉阿老黄　犀角枕象牙牀椰心織簟晝生凉<lb/>
<pb n="KR4j0074_WYG_028-27a"/>
杯行無筭何曽醉不覺羅浮日月長<lb/>
　　前調　　　　　　　　　　　　無名氏<lb/>
擬上髙樓欲散愁奈愁隨我上髙樓經行眼厎青山徧<lb/>
檢㸃簪邊白髪稠　歸去去去休休劉伶應是醉鄉侯<lb/>
蒼煙起處孤雲白人若如雲儘自由<lb/>
　　前調<hi>佳人</hi>　　　　　　　　　　無名氏<lb/>
全似丹青揾染成更將何物比輕盈雪因舞態羞頻下<lb/>
雲為歌聲不忍行　螺髻小鳳鞵輕天邊斗柄又斜横<lb/>
<pb n="KR4j0074_WYG_028-27b"/>
水晶庭柱琉璃帳客去誰同看月明<lb/>
　　前調　　　　　　　　　　<hi>宋媛</hi>李清照<lb/>
盡日蕭蕭上瑣牎梧桐應恨夜來霜酒䦨更喜團茶苦<lb/>
夢斷偏宜瑞腦香　秋已盡日猶長仲宣懷逺更凄凉<lb/>
不如隨分尊前醉莫負東籬菊蕊黄<lb/>
　　前調　　　　　　　　　　<hi>宋媛</hi>朱淑眞<lb/>
獨倚䦨干晝日長紛紛蜂蝶鬬輕狂一天飛絮東風惡<lb/>
滿路桃花春雨香　當此際意偏傷萋萋芳草傍池塘<lb/>
<pb n="KR4j0074_WYG_028-28a"/>
千鍾尚欲偕春醉幸有荼䕷與海棠<lb/>
　　前調　　　　　　　　　　　劉鼎臣妻<lb/>
金屋無人夜翦繒寳釵翻過齒痕輕臨風執手殷勤贈<lb/>
襯與蕭郎兩鬢青　聽囑付好看承千金不抵一時情<lb/>
明年宴罷瓊林晩酒面微紅相映明<lb/>
　　前調<hi>寄别李生</hi>　　　　　　　　<hi>宋妓</hi>聶勝瓊<lb/>
玉慘花愁出鳳城蓮花樓下柳青青清尊一曲陽關後<lb/>
别箇人人第五程　尋好夢夢難成有誰知我此時情<lb/>
<pb n="KR4j0074_WYG_028-28b"/>
枕邊淚共階前雨隔箇牎兒滴到明<lb/>
　　前調　　　　　　　　　　<hi>宋妓</hi>朱秋娘<lb/>
梅妒疎香雪妒輕逺山長共畫睂青尊前無復歌金縷<lb/>
夢覺惟餘月半明　魚與鴈兩浮沉淺顰低笑總關心<lb/>
相思恰似江南柳一夜東風一夜深<lb/>
　　前調　　　　　　　　　　　　蔡松年<lb/>
解語宫花出畫簷酒尊風味為花甜誰憐夢好春如水<lb/>
可奈香餘月入簾　春漫漫酒厭厭曲終新恨到睂尖<lb/>
<pb n="KR4j0074_WYG_028-29a"/>
此生願化雙瓊柱得近春風暖玉纖<lb/>
　　前調　　　　　　　　　　　　蔡松年<lb/>
秀樾横塘十里香水花曉色靜年芳臙脂雪痩熏沉水<lb/>
翡翠盤髙走夜光　山黛逺月波長暮雲秋影蘸瀟湘<lb/>
醉魂應逐凌波夢分付西風此夜凉<lb/>
　　前調　　　　　　　　　　　　劉仲尹<lb/>
騎鶴峰前第一人不應著意怨王孫當年豔態題詩處<lb/>
好在香痕與淚痕　調鴈柱引蛾顰緑牎絃索合秦箏<lb/>
<pb n="KR4j0074_WYG_028-29b"/>
砌臺歌舞陽春後明日朱扉幾斷魂<lb/>
　　前調　　　　　　　　　　　　劉仲尹<lb/>
樓宇沉沉翠幾重轆轤亭下落梧桐川光帶晩虹垂雨<lb/>
樹影涵秋鵲喚風　人不見思何窮斷腸今古夕陽中<lb/>
碧雲猶作山頭恨一片西飛一片東<lb/>
　　前調　　　　　　　　　　　　劉仲尹<lb/>
璧月池南翦朩樨六朝宫袖窄中宜新聲蹙巧蛾顰黛<lb/>
纖指移箏鴈著絲　朱户小畫簾低細香輕夢隔涪溪<lb/>
<pb n="KR4j0074_WYG_028-30a"/>
西風只道悲秋痩却是西風未得知<lb/>
　　前調　　　　　　　　　　　　趙　可<lb/>
金絡閒穿御路楊青旗遥認醉中鄉可人自有迎門笑<lb/>
下馬何妨索酒嘗　春正好日初長一尊容我駐風光<lb/>
歸來想像行雲處薄雨霏霏灑面凉<lb/>
　　前調<hi>集句</hi>　　　　　　　　　　趙　可<lb/>
十頃平波溢岸青草香沙暖水雲晴輕衫短帽垂楊裏<lb/>
楚閏相看別有情　揮彩筆倒銀瓶花枝照眼句還成<lb/>
<pb n="KR4j0074_WYG_028-30b"/>
老來漸減金釵興回施春光與後生<lb/>
　　前調　　　　　　　　　　　　韓　玉<lb/>
披拂芝蘭便斷金頓成南北豈勝任三年尊酒半生話<lb/>
千里雲山一寸心　休悵望莫登臨夢魂何處不相尋<lb/>
愁腸欲問愁多少未比湘江煙水深<lb/>
　　前調<hi>七夕</hi>　　　　　　　　　　党懷英<lb/>
雲步淩波小鳳鈎年年星漢踏清秋只縁巧極稀相見<lb/>
厎用人間乞巧樓　天外事兩悠悠不應也作可憐愁<lb/>
<pb n="KR4j0074_WYG_028-31a"/>
開簾放入窺牎月且盡新凉睡未休<lb/>
　　前調　　　　　　　　　　　　劉　著<lb/>
雪照山城玉指寒一聲羌管怨樓間江南幾度梅花發<lb/>
人在天涯鬢已斑　星㸃㸃月團團倒流河漢入杯盤<lb/>
翰林風月三千首寄與吳姬忍淚看<lb/>
　　前調　　　　　　　　　　　　李　宴<lb/>
苒苒萋萋雨後村芳塵不到五侯門曽隨曉淚撩詩思<lb/>
又向春風入燒痕　春去後憶王孫啼紅南浦記芳温<lb/>
<pb n="KR4j0074_WYG_028-31b"/>
夕陽樓外連天逺乞與騷人怨楚魂<lb/>
　　前調<hi>九日寄友兼簡二弟</hi>　　　　　　　　段克已<lb/>
㸃檢笙歌上小樓西風簾幙巻清秋緑醅輕泛紅茰好<lb/>
黄菊羞簪白髮稠　今古恨去悠悠無情汾水自西流<lb/>
澹煙衰草斜陽外并作登臨一段愁<lb/>
　　前調　　　　　　　　　　　　段克已<lb/>
颭颭輕舟送上溪何時柳樹已成圍貪看歸鳥投林急<lb/>
不覺殘花入座飛　蘭櫂舉麴塵霏新荷挽斷有餘絲<lb/>
<pb n="KR4j0074_WYG_028-32a"/>
酒酣却對青山笑面目蒼然不入時<lb/>
　　前調　　　　　　　　　　　　段成已<lb/>
行徹南溪到北溪山廻萬馬合長圍花如有舊迎人笑<lb/>
雲自無心出岫飛　揮醉墨帶煙霏婆娑醉舞拂青絲<lb/>
昔時心賞今猶在但恐風流異昔時<lb/>
　　前調　　　　　　　　　　　　段成己<lb/>
瀑布巖前水滿溪青陽廟下四山圍歌殘白雪雲猶佇<lb/>
舞落烏紗鳥忽飛　迷晩色鎖晴霏野花如綺柳如絲<lb/>
<pb n="KR4j0074_WYG_028-32b"/>
一尊不惜頹然醉明日重來已後時<lb/>
　　前調<hi>隆德故宫</hi>　　　　　　　　　　元好問<lb/>
臨錦堂前春水波蘭皋亭下落梅多三山宫闕空銀海<lb/>
萬里風埃暗綺羅　雲子酒雪兒歌留連風月共婆娑<lb/>
人間更有傷心處奈得劉伶醉後何<lb/>
　　前調<hi>蓮</hi>　　　　　　　　　　　元好問<lb/>
痩緑愁紅倚暮烟露華凉冷洗嬋娟含情脉脉知誰怨<lb/>
顧影依依意自憐　風送雨水連天凌波無夢夜如年<lb/>
<pb n="KR4j0074_WYG_028-33a"/>
何時北渚亭邊月狼藉秋香拂畫船<lb/>
　　前調<hi>與欽叔京甫夜飲</hi>　　　　　　　　元好問<lb/>
樓上歌呼倒接䍦樓前分手却相攜雨前雨後花枝減<lb/>
州北州南酒價低　憐木鴈笑醯雞鶴長鳬短幾時齊<lb/>
醉來門外三竿日臥聽春泥過馬蹄<lb/>
　　前調<hi>中秋飲蓮花白</hi>　　　　　　　　　元好問<lb/>
月窟秋清桂葉丹仙家釀熟水芝殘香來寳地三千界<lb/>
露入金莖十二盤　天澹澹夜漫漫五湖豪客酒腸寛<lb/>
<pb n="KR4j0074_WYG_028-33b"/>
醉來獨跨蒼鸞去太華峰前玉井寒<lb/>
　　前調　　　　　　　　　　　　元好問<lb/>
候館燈昏雨送凉小樓人靜月侵牀多情却被無情惱<lb/>
今夜還如昨夜長　金屋暖玉爐香春風都屬富家郎<lb/>
西園何限相思樹辛苦梅花候海棠<lb/>
　　前調　　　　　　　　　　　　元好問<lb/>
翡翠鴛鴦不自由鏡中鸞舞只堪愁庭前花是同心樹<lb/>
山際泉分兩下流　金絡馬朩犀舟誰家紅袖水西樓<lb/>
<pb n="KR4j0074_WYG_028-34a"/>
春風殢笑官橋柳吹盡香緜不放休<lb/>
　　前調　　　　　　　　　　　　元好問<lb/>
小字繚綾寫欲成印來睂黛緑分明水流刻漏何曽住<lb/>
玉作彈棊儘未平　愁易積夢頻驚閒衾攲枕覺霜清<lb/>
月明不放寒林穩夜夜烏啼徹五更<lb/>
　　前調　　　　　　　　　　　　元好問<lb/>
天上腰肢説館娃眼中金翠有芳華行雲著意留歌扇<lb/>
逺柳無情隔鈿車　周昉畫洛陽花一枝濃豔落誰家<lb/>
<pb n="KR4j0074_WYG_028-34b"/>
春風恨煞如年夜庭樹陰陰欲暮鴉<lb/>
　　前調<hi>讀李崖州詩有感</hi>　　　　　　　　元好問<lb/>
姚宋明光到此家爭敎老作賈長沙碧山也要崖州住<lb/>
百匝千遭遶郡衙　南苑月曲江花青雲軒蓋滿京華<lb/>
新生黄雀君休笑占了春光却被他<lb/>
　　前調　　　　　　　　　　　　元好問<lb/>
百囀流鶯出畫籠一雙蝴蝶殢芳叢葱蘢花透纖纖月<lb/>
暗淡香揺細細風　情不盡夢還空歡縁心事淚痕中<lb/>
<pb n="KR4j0074_WYG_028-35a"/>
長安西望堪腸斷霧閣雲牎又幾重<lb/>
　　前調<hi>飲蓮花白</hi>　　　　　　　　　　李　冶<lb/>
太乙滄波下酒星露<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>秘訣出仙扃情知天上蓮花白<lb/>
壓盡人間竹葉青　迷曉色散秋馨兵㕑曉溜玉泠泠<lb/>
楚江雲錦三千頃笑煞靈均語獨醒<lb/>
　　前調<hi>贈妓珠簾秀</hi>　　　　　　　　　馮子振<lb/>
十二䦨干映逺眸醉鄉空斷楚天秋鰕鬚影薄微微見<lb/>
龜背紋輕細細浮　香霧斂翠雲收海霞為帶月為鈎<lb/>
<pb n="KR4j0074_WYG_028-35b"/>
夜來捲盡西山雨不著人間半㸃愁<lb/>
　　前調　　　　　　　　　　　　張　翥<lb/>
乍學琵琶已斷腸錦縧銀甲玉懸璫春風瓊樹聲逾穩<lb/>
秋水芙蓉字亦香　微斂笑淺勻妝何須重覓杜韋娘<lb/>
休敎月厎清歌去怕趁行雲上鳳凰<lb/>
　　前調<hi>聽楊玉娥唱故人撰曲</hi>　　　　　　　無名氏<lb/>
煙柳風花錦簇筵霜芽露葉玉裝船誰知皓齒纖腰㑹<lb/>
只在輕衫短帽邊　啼粉靨咽冰絃舊遊一去更無傳<lb/>
<pb n="KR4j0074_WYG_028-36a"/>
詞人彩筆佳人口再喚春風到眼前<lb/>
　　前調　　　　　　　　　　　　吳子孝<lb/>
客館蹉跎歳已殘擁爐還覺敝裘寒茅齋霜濯松千尺<lb/>
漁浦波環竹萬竿　嗟暮景守微官時時歸夢到吳關<lb/>
石湖爛漫梅花發雪後何人載酒看<lb/>
　　前調　　　　　　　　　　　　沈　周<lb/>
頭髮鬖鬖積漸彫詩逋畫欠未勾消大都敎我生勞碌<lb/>
一半因他解寂寥　山淡淡水迢迢門前秋色自天描<lb/>
<pb n="KR4j0074_WYG_028-36b"/>
清風儘許奚囊括明月還憑拄杖挑<lb/>
　　前調<hi>春柳</hi>　　　　　　　　　　沈　周<lb/>
媚在輕柔嫋娜中幾枝斜映驛亭紅微煙啅雀金猶嫩<lb/>
細雨藏鴉緑未濃　攀傍岸折隨風管人離别有何功<lb/>
開花更是無聊賴一朶西飛一朶東<lb/>
　　前調<hi>秋鴈</hi>　　　　　　　　　　文徵明<lb/>
萬里南來道路長更將秋色到衡陽江湖滿地皆矰繳<lb/>
何處西風有稻粱　隨落日渡清湘晩鴉衝突不成行<lb/>
<pb n="KR4j0074_WYG_028-37a"/>
相呼莫向南樓過應有佳人惱夜凉<lb/>
　　前調<hi>秋風</hi>　　　　　　　　　　文徵明<lb/>
拂草揚波復振條白雲千里鴈行髙時飄墜葉驚寒雨<lb/>
還入長松捲夜濤　情漠漠意蕭蕭縑帷紈扇總無聊<lb/>
潘郎愁鬢添清雪滿鏡蕭疎怕見搔<lb/>
　　前調<hi>秋月</hi>　　　　　　　　　　文徵明<lb/>
灩灩溶溶缺又盈秋清寒重轉分明玉關羈鴈年年度<lb/>
桂殿寒潮夜夜生　積玉氣溢金精照人離别更多情<lb/>
<pb n="KR4j0074_WYG_028-37b"/>
長風不斷吹秋至何處江樓有笛聲<lb/>
　　前調<hi>芙蓉</hi>　　　　　　　　　　文徵明<lb/>
抹雨凝脂洗玉翹幽芳偏向曲池坳錦城月落春常在<lb/>
仙掌風微露未消　揚桂楫倚蘭橈涉江無那美人遥<lb/>
自家閒澹甘遲暮不逐東風一樣飄<lb/>
　　前調<hi>秋蟬</hi>　　　　　　　　　　文徵明<lb/>
抱葉清吟玉宇凉微風吹起暮聲長九秋服食空寒露<lb/>
萬木陰森自夕陽　藏密蔭引圎吭不知身後有螳螂<lb/>
<pb n="KR4j0074_WYG_028-38a"/>
蜕來却是清虛體相伴文貂沐寵光<lb/>
　　前調<hi>元宵後獨酌</hi>　　　　　　　　　楊　愼<lb/>
千㸃寒梅曉角中一番春信畫樓東收燈庭院遲遲月<lb/>
落索秋千翦翦風　魚鴈杳水雲重異鄉節序恨匆匆<lb/>
當歌幸有金陵子翠斚清尊莫放空<lb/>
　　前調<hi>西莊</hi>　　　　　　　　　　楊　愼<lb/>
秋水澄清勝酒醅野煙籠樹似樓臺彈聲林鳥山和尚<lb/>
寫字寒蟲水秀才　乘興去興䦨回夕陽影裏記徘徊<lb/>
<pb n="KR4j0074_WYG_028-38b"/>
正思修褉明年約無奈鳴騶得得催<lb/>
　　前調<hi>題村叟屋壁</hi>　　　　　　　　　袁　黄<lb/>
袖手春林散翠鬟莫嫌此地少青山酒逢社日添酬應<lb/>
花到開時費往還　松老大竹平安柴荆雖設不長關<lb/>
旁人方訝茅齋窄鴿户蜂房去半間<lb/>
　　前調<hi>瓶梅</hi>　　　　　　　　　　俞　彦<lb/>
淺渚明沙聚碧流依然春信鎖枝頭金徽昨夜初賡曲<lb/>
羌笛何人更倚樓　朝露重晩煙浮幾回花外月如鈎<lb/>
<pb n="KR4j0074_WYG_028-39a"/>
　而今貯向紗牎裏㸃㸃寒香入夢愁<lb/>
　　前調　　　　　　　　　　　　　張　綖<lb/>
　山路﨑嶇照葦叢朱光隨地散金蟲霑衣暗濕霏霏霧<lb/>
　捲幔凉生細細風　登虎豹度蒙茸泉聲幾處響玲瓏<lb/>
　却思睡熟松牎月敧枕聽殘逺寺鐘<lb/>
　　　前調　　　　　　　　　　　　張　綖<lb/>
　雨過鳴蟬斷續聞石梁秋水漲溪痕秋風銀鹿無來信<lb/>
　落日金牛銷旅魂　登小閣倒孤尊故山回首暮煙昏<lb/>
<pb n="KR4j0074_WYG_028-39b"/>
　令人苦憶湖邊舎緑蔓黄花正繞門<lb/>
　　　前調<hi>七夕後一日詠織女</hi>　　　　　　<hi>明妓</hi>楊　宛<lb/>
　迢遞佳期又早休鵲橋無計為遲留臨風吹散鴛鴦侣<lb/>
　對月空思鸞鳳儔　從别後兩悠悠封題錦字倩誰投<lb/>
　金梭慵整添愁緒淚逐銀河不斷流<lb/>
　<lb/>
　<lb/>
御選歴代詩餘巻二十八<lb/>
</p>
<p>
</p>
  </div>
</body>
</text>
</TEI>
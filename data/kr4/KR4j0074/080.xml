<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0074_WYG_080-1a"/>
　欽定四庫全書<lb/>
御選歴代詩餘巻八十目録<hi>一百三字</hi>
　　　瑞鶴仙<hi>又一體</hi>
　　　　周邦彦<lb/>
　　　前調<hi>又一體</hi>
　　　　張樞<lb/>
　　　喜遷鶯<hi>又一體</hi>
　　　　蔡伸<lb/>
<pb n="KR4j0074_WYG_080-1b"/>
　　　　趙長卿<lb/>
　　　　李綱<lb/>
　　　　康與之<lb/>
　　　　胡浩然<lb/>
　　　　曹冠<lb/>
　　　　趙彦端<lb/>
　　　　程珌<lb/>
　　　　王千秋<hi>二首</hi>
<pb n="KR4j0074_WYG_080-2a"/>
　　　黄機<lb/>
　　　吳禮之<hi>二首</hi>
　　　易祓<lb/>
　　　髙觀國<hi>二首</hi>
　　　馮去非<lb/>
　　　沈端節<lb/>
　　　吳文英<hi>三首</hi>
　　　蔣捷<hi>三首</hi>
<pb n="KR4j0074_WYG_080-2b"/>
　　　何夢桂<hi>二首</hi>
　　　無名氏<hi>五首</hi>
　　　王特起<hi>二首</hi>
　　　張翥<lb/>
　　　劉基<lb/>
　　　周用<hi>三首</hi>
　　齊天樂<hi>又一體</hi>
　　　吕渭老<lb/>
<pb n="KR4j0074_WYG_080-3a"/>
　　　陸游<hi>二首</hi>
　　　吳子孝<lb/>
　　探春慢<hi>又一體</hi>
　　　姜夔<lb/>
　　　趙以夫<lb/>
　　　陳允平<lb/>
　　　周密<lb/>
　　　張炎<hi>二首</hi>
<pb n="KR4j0074_WYG_080-3b"/>
　　還京樂<hi>又一體</hi>
　　　周邦彦<lb/>
　　　方千里<lb/>
　　　陳允平<lb/>
　　睂嫵<lb/>
　　　姜夔<lb/>
　　　王沂孫<lb/>
　　　張翥<lb/>
<pb n="KR4j0074_WYG_080-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0074_WYG_080-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻八十目錄<lb/>
<pb n="KR4j0074_WYG_080-5a"/>
　欽定四庫全書<lb/>
御選歴代詩餘巻八十<hi>一百三字</hi>
司經局洗馬掌局事兼翰林院修撰加二級<hi>臣</hi>王奕清奉<lb/>
㫖校刋<lb/>
　　瑞鶴仙<lb/>
　　　<hi>又一體雙調一百三字</hi>
　　　瑞鶴仙　　　　　　　　　　　周邦彦<lb/>
　暖煙籠細栁㺯萬縷千絲年年春色晴風蕩無際濃於<lb/>
<pb n="KR4j0074_WYG_080-5b"/>
　酒偏醉情人詞客䦨干倚處度花香㣲散酒力對重門<lb/>
　半掩黄昏淡月院宇深寂　愁極因思前事洞房佳宴<lb/>
　正值寒食尋芳徧賞金谷里銅駝陌到而今魚雁沈沈<lb/>
　無信息天涯常是淚滴早歸来雲館深處那人正憶<lb/>
　　　前調<hi>又一體</hi>　　　　　　　　　　張　樞<lb/>
　捲簾人睡起放燕子歸来商量春事風光又能㡬減芳<lb/>
　菲都在賣花聲裏吟邉眼底披嫩緑移紅換紫甚等閒<lb/>
　半委東風半委小溪流水　還是苔痕湔雨竹影留雲<lb/>
<pb n="KR4j0074_WYG_080-6a"/>
待晴猶未蘭舟静檥西湖上多少歌吹粉蝶兒守定落<lb/>
花不去濕重尋香兩翅怎知人一㸃新愁寸心萬里<lb/>
　喜遷鶯<lb/>
　　<hi>又一體雙調一百三字</hi>
　　喜遷鶯　　　　　　　　　　　蔡　伸<lb/>
素娥呈瑞正慘慘暮寒同雲千里翦水飛花漸漸瑶英<lb/>
密灑翠筠聲細䆳館静深金鋪半掩重簾垂地明牕外<lb/>
伴疎梅瀟灑玉肌香膩　幽人當此際醒魂照影漏永<lb/>
<pb n="KR4j0074_WYG_080-6b"/>
愁無寐强拊清尊慵添寶鴨誰會黯然情味幸有賞心<lb/>
人奈咫尺重門深閉今夜裏莫忍教孤負濃香翠被<lb/>
　　前調　　　　　　　　　　　　趙長卿<lb/>
商飈輕透動簾幙飛梧亂飄庭甃瑞氣氤氲沈檀初爇<lb/>
烟噴寶臺金獸黄花羙酒天教占得先他時候誕元老<lb/>
慶有聲此夕降生華胄　歡笑宜稱夀絃管鼎沸宫羽<lb/>
方頻奏滿捧瑶巵華堂歌舞拍轉金釵斜溜朱顔緑鬢<lb/>
殷勤深願鎮長如舊歎濵海道難留指日榮遷飛驟<lb/>
<pb n="KR4j0074_WYG_080-7a"/>
　　前調<hi>自池陽泛舟</hi>　　　　　　　　　李　綱<lb/>
江天霜曉對萬頃雪浪雲濤瀰渺逺岫參差煙雨㣲茫<lb/>
閲盡往来人老淺沙别浦極望滿目餘霞殘照暮雲斂<lb/>
放一輪明月窺人懐抱　杳杳千里恨玉人一别夢斷<lb/>
無音耗手撚江梅枝頭春信欲寄筭應難到畫船片㠶<lb/>
浮碧更値風髙波浩㡬時得向尊前銷去許多煩惱<lb/>
　　前調<hi>秋夜聞雁</hi>　　　　　　　　　　康與之<lb/>
秋寒初勁看雲路雁来碧天如鏡湘浦煙深衡陽沙遶<lb/>
<pb n="KR4j0074_WYG_080-7b"/>
風外㡬行斜陣回首塞門何處故國闗河重省漢使老<lb/>
認上林欲下徘徊清影　江南煙水暝聲過小樓燭暗<lb/>
金猊冷送目鳴琴裁詩挑錦此恨此情無盡夢想洞庭<lb/>
飛下散入雲濤千頃過盡也奈杜陵人逺玉闗無信<lb/>
　　前調<hi>立春</hi>　　　　　　　　　　胡浩然<lb/>
譙樓殘月聽畫角曉寒梅花吹徹瑞日祥雲和風解凍<lb/>
青帝乍臨東闕暖向土牛簫鼓天路珠簾髙揭最好是<lb/>
戴綵幡春勝釵頭雙結　竒絶開宴處珠履玳簪爼豆<lb/>
<pb n="KR4j0074_WYG_080-8a"/>
争羅列舞袖翩翻歌喉縹緲壓倒栁腰鶯舌勸我應時<lb/>
納祐還把金爐香爇願嵗歳把一卮春酒長陪佳節<lb/>
　　前調　　　　　　　　　　　　曹　冠<lb/>
豔陽時序向祓禊芳辰登臨仙府碧水澄虚修篁聳翠<lb/>
夾徑蕙蘭香吐春晚巧鶯聲碎風捲飛紅無數凝望處<lb/>
見桑村麥隴竹溪煙浦　歡聚須信道遊宦東西易得<lb/>
成離阻北海開尊東山乘興四樂偷閒贏取棊戰新來<lb/>
常勝詩痩只因吟苦心湛静笑白雲多事等閒為雨<lb/>
<pb n="KR4j0074_WYG_080-8b"/>
　　前調　　　　　　　　　　　　趙彦端<lb/>
登山臨水正桂嶺瘴開蘋洲風起𤣥鶴髙翔蒼鷹逺撃<lb/>
白鷺欲飛還止江上澄波似練沙際行人如蟻目斷處<lb/>
見遥峰簇翠殘霞浮綺　千里闗塞逺鴈陣不来猶把<lb/>
䦨干倚數疉悲笳一行征斾城郭㡬畨成毁白塔前朝<lb/>
陵寢青嶂故都營壘念往事但寒煙滿目秋蟬盈耳<lb/>
　　前調<hi>夀薛樞密</hi>　　　　　　　　　　程　珌<lb/>
去年玉燕記曽期今嵗瑶光入度今日都人從頭屈指<lb/>
<pb n="KR4j0074_WYG_080-9a"/>
盡是黑頭公輔爭道一朝語合誰信千齡際遇更積雨<lb/>
晚来晴洗出琉璃清宇　笑語知何許斾捲青霓来自<lb/>
鈞天所道骨仙風安排頓著須是人間紫府要識雲臺<lb/>
髙絶更有鳳池深處從今數看千秋萬嵗永承明主<lb/>
　　前調<hi>梅</hi>　　　　　　　　　　　王千秋<lb/>
春前臘尾問誰會開解幽人心裏映竹精神淩波標致<lb/>
姑射昔聞今是試妝競看吹面寄驛勝傳緘紙迥瀟灑<lb/>
更香来林表枝横溪底　誰為停征騎評蕙品蘭俱恐<lb/>
<pb n="KR4j0074_WYG_080-9b"/>
非同里天意深憐花神偏巧特為翦氷裁水擬換緑衣<lb/>
来舞只許蒼官相倚醉眠穏儘參横月落留連行李<lb/>
　　前調<hi>雪和前韻</hi>　　　　　　　　　　王千秋<lb/>
玉龍垂尾望闕角岧嶤如侵雲裏明璧榱題白銀階陛<lb/>
平日世間無是静乆聲鳴檻竹夜半色侵牕紙最竒處<lb/>
盡巧妝枝上低飛檐底　當為呼遊騎嗾犬擎蒼腰箭<lb/>
随鄰里藉草烹鮮枯枝煎茗㸃化玉花為水未挹瑶臺<lb/>
風露且借瓊林棲倚眩銀海待斜披鶴氅騎鯨尋李<lb/>
<pb n="KR4j0074_WYG_080-10a"/>
　　前調<hi>香風亭上</hi>　　　　　　　　　　黄　機<lb/>
平湖百畝種滿湖蓮葉遶堤楊栁冉冉波光輝輝煙影<lb/>
空翠濕霑襟袖静惬鄰雞啼午暖逼沙鷗眠晝西園路<lb/>
更紅塵不斷蜨酣蜂痩　知否堪畫處野薺蕪菁罥地<lb/>
鋪茵繡桃李隂邊桑麻叢裏斜矗酒帘誇酒竹寺小依<lb/>
山趾茅店平窺津口春又晚正香風有客倚䦨搔首<lb/>
　　前調<hi>閏元宵</hi>　　　　　　　　　　吳禮之<lb/>
銀蟾光彩喜稔嵗閏正元宵還再樂事難并佳時罕遇<lb/>
<pb n="KR4j0074_WYG_080-10b"/>
依舊試燈何礙花市又移星漢蓮炬重芳人海盡勾引<lb/>
徧嬉遊寶馬香車喧隘　情快天意教人月更圓償足<lb/>
風流債媚栁煙濃夭桃紅小景物迥然堪愛巷陌笑聲<lb/>
不斷襟袖餘香仍在待歸也便相期明日踏青挑菜<lb/>
　　前調<hi>端午</hi>　　　　　　　　　　吳禮之<lb/>
梅霖初歇正絳色海榴爭開佳節角黍包金香蒲切玉<lb/>
是處玳筵羅列鬬巧盡輸年少玉腕綵絲雙結檥彩舫<lb/>
見龍舟兩兩波心齊發　竒絶難畵處激起浪花翻作<lb/>
<pb n="KR4j0074_WYG_080-11a"/>
湖間雪畫鼓轟雷紅旗掣電奪罷錦標方徹望中水天<lb/>
日暮猶自珠簾髙揭棹歸晚載荷香十里一鈎新月<lb/>
　　前調　　　　　　　　　　　　易　祓<lb/>
帝城春晝見杏臉桃顋臙脂㣲透一霎兒晴一霎兒雨<lb/>
正是催花時候淡煙細栁如畫雅稱踏青攜手怎知道<lb/>
那人人獨倚䦨干消瘦　别後音信斷應是淚珠滴徧<lb/>
香羅袖記得年時膽瓶兒畔曽把牡丹同齅故郷水遥<lb/>
山逺怎得新歡如舊强消遣把閒愁推入花前杯酒<lb/>
<pb n="KR4j0074_WYG_080-11b"/>
　　前調<hi>代人弔西湖歌者</hi>　　　　　　　　髙觀國<lb/>
歌音淒怨是㡬度訴春春都不管感緑驚紅顰烟啼月<lb/>
長是為花消黯玉骨痩無一把粉淚愁多千㸃可憐損<lb/>
任塵侵粉蠧舞裙歌扇　轉盼塵夢斷峽裏雲歸空想<lb/>
春風面燕子樓空玉臺妝冷湖外翠峰睂淺綺陌斷魂<lb/>
名在寶篋返魂香逺此情苦問落花流水何時重見<lb/>
　　前調　　　　　　　　　　　　髙觀國<lb/>
涼雲歸去再約著晚来西樓風雨水静簾陰鷗閒菰影<lb/>
<pb n="KR4j0074_WYG_080-12a"/>
秋到露汀煙浦試省喚回幽恨盡是愁邊新句倦登眺<lb/>
動悲涼還在殘蟬吟處　淒楚空見訴香鎖霧扄心似<lb/>
秋蓮苦寶瑟彈氷玉臺窺月淺黛可憐偷聚㡬時翠溝<lb/>
題葉無復繡簾吹絮鬢華晚念庾郎情在風流誰與<lb/>
　　前調　　　　　　　　　　　　馮去非<lb/>
涼生遥渚正緑芰擎霜黄花招雨鴈外漁燈蛬邊蟹舍<lb/>
綘葉滿秋来路世事不離雙鬢逺夢偏欺孤旅送望眼<lb/>
但憑舷㣲笑書空無語　慵看青鏡裏十載征塵長把<lb/>
<pb n="KR4j0074_WYG_080-12b"/>
朱顔汚借筯青油揮毫紫塞舊事不堪重舉間闊故山<lb/>
猿鶴冷落同盟鷗鷺倦遊也便檣雲柂月浩歌歸去<lb/>
　　前調　　　　　　　　　　　　沈端節<lb/>
氷池輕皺喜寒律乍回㣲陽初透嵗晚雲黄日晴烟暖<lb/>
晝刻暗添宫漏山色岸容都變春意欲傳官栁最好處<lb/>
正酥融粉薄一枝梅瘦　行樂春漸近景勝歡長窈渺<lb/>
絲簧奏鳴玉鵷行退朝花院猶有御香霑袖試問西鄰<lb/>
雖富何比東皋依舊趁未老便優遊林壑圍棊把酒<lb/>
<pb n="KR4j0074_WYG_080-13a"/>
　　前調<hi>牡丹</hi>　　　　　　　　　　吳文英<lb/>
凡塵流水正春在絳闕瑶堦十二暖日明霞天香盤錦<lb/>
低映曉光梳洗故苑浣花沈恨化作夭紅斜紫困無力<lb/>
倚䦨干還倩東風扶起　公子留意處羅盖牙籤一一<lb/>
花名字小扇翻歌密圍留客雲葉翠温羅綺豔波紫金<lb/>
杯重人倚妝臺㣲醉夜和露翦殘枝㸃㸃花心清淚<lb/>
　　前調<hi>福山蕭寺嵗除</hi>　　　　　　　　　吳文英<lb/>
江亭年暮趁飛鴈又聽數聲柔櫓婪尾杯單膠牙餳淡<lb/>
<pb n="KR4j0074_WYG_080-13b"/>
重省舊時羈旅雪舞野梅籬落寒擁漁家門户晚風峭<lb/>
做初畨花信春還知否　何處圍豔冶紅燭畫堂博簺<lb/>
良宵午誰念行人愁先芳草輕送年華如羽自剔短檠<lb/>
不睡空索綵桃新句便歸好料鵞黄巳染西池千縷<lb/>
　　前調<hi>王臞菴與閒堂</hi>　　　　　　　　　吳文英<lb/>
煙空白鷺乍飛下似呼行人相語細縠春波㣲痕秋月<lb/>
曽認片帆来去萬頃素雲遮斷十二紅簾鈎處黯愁逺<lb/>
向虹腰時送夕陽凝竚　輕許孤夢到海上㡬宫玉冷<lb/>
<pb n="KR4j0074_WYG_080-14a"/>
深牕户遥指人間隔江燈火漠漠水蘋揺暮看緝斷磯<lb/>
殘釣替却珠宫雪舞吟未了去匆匆清曉一闌煙雨<lb/>
　　前調　　　　　　　　　　　　蔣　捷<lb/>
晴天遼廓被孤雲畫出離愁蕭索玉局彈棊金釵翦燭<lb/>
芳思可勝揺落鏡妝為慵遲晚笙曲緣愁差錯倒纖指<lb/>
更從頭細數年時同樂　寂寞花院悄昨夜醉眠夢也<lb/>
難憑托車角生時馬蹄方後才始斷伊漂泊悶無半分<lb/>
消遣春又㡬畨擔閣倚闌乆奈東風忒冷紅綃單薄<lb/>
<pb n="KR4j0074_WYG_080-14b"/>
　　前調<hi>金港阻風</hi>　　　　　　　　　　蔣　捷<lb/>
風濤如許被閒鷗笑我君行良苦槲葉深灣蘆窠窄港<lb/>
小憇倦篙慵櫓壯年夜吹笛去驚得魚龍嗥舞悵今老<lb/>
但篷牕緊掩荒涼愁愫　别浦雲斷處低雁一繩攔斷<lb/>
家山路珮玉無詩飛霞乏序滿席快飇誰付醉中㡬畨<lb/>
重九合度芳尊孤負便晴否怕明朝蝶冷黄花秋圃<lb/>
　　前調<hi>暮春</hi>　　　　　　　　　　蔣　捷<lb/>
遊絲纖弱漫著意絆春春難憑托水暖成紋雲晴生影<lb/>
<pb n="KR4j0074_WYG_080-15a"/>
芳草漸侵裙幄露添牡丹新豔風擺秋千閒索對此景<lb/>
動髙歌一曲何妨行樂　行樂君聽取鶯囀緑牕也似<lb/>
来相約粉壁題詩香街走馬爭奈鬢絲輸却夢回晝長<lb/>
無事聊倚䦨干斜角翠深處看悠悠㡬㸃楊花飛落<lb/>
　　前調　　　　　　　　　　　　何夢桂<lb/>
留春不住又早是清明楊花飛絮杜宇聲聲黄昏庭院<lb/>
那更半簾風雨勸春且休歸去芳草天涯無路悄無語<lb/>
倚䦨干立盡落紅無數　誰愬長門事記得當年曽趁<lb/>
<pb n="KR4j0074_WYG_080-15b"/>
棃園舞霓羽香消梁州聲歇昨夢轉頭今古金屋玉樓<lb/>
何在尚有花鈿塵土君不顧怕傷心休上危樓髙處<lb/>
　　前調　　　　　　　　　　　　何夢桂<lb/>
東君别後見説道花枝也成消痩夜雨簾櫳栁邊庭院<lb/>
煩惱有誰撋就猶記舊看承處梅子枝頭如豆最苦是<lb/>
向重門人静月明時候　知否人不見縱有音書爭似<lb/>
重攜手舊日沈腰如今潘鬢怎奈許多僝僽極目萬山<lb/>
深處腸斷不堪回首情寸寸到如今只在長亭煙栁<lb/>
<pb n="KR4j0074_WYG_080-16a"/>
　　前調<hi>梅花五首</hi>　　　　　　　　　　無名氏<lb/>
南枝向暖乍秀出庾嶺梅英初吐玉頰輕勻瓊顋淡抹<lb/>
姑射冰容相許㡬回立馬凝竚影映寒光霜妒教儘占<lb/>
在百花頭上嚴冬獨歩　芳華春意早昨夜一畨雪裏<lb/>
開無數萬蕊千梢鉛堆粉汚總是化工偏賦月明暗香<lb/>
浮動休使龍吟聲苦且留取待時時頻倚䦨干重顧<lb/>
　　前調　　　　　　　　　　　　無名氏<lb/>
臘殘春未正候館梅開牆隂雪裏冷豔凝寒孤根回暖<lb/>
<pb n="KR4j0074_WYG_080-16b"/>
昨夜一枝春至素苞暗香浮動别有風流標致謝池月<lb/>
最相宜疎影横斜臨水　誰為傳驛使隴上故人不見<lb/>
今千里寄與東君從教知人别後嵗寒清意亂山萬疉<lb/>
何在但有飛雲天際故園好早歸来休戀繁桃穠李<lb/>
　　前調<hi>用前韻</hi>　　　　　　　　　　無名氏<lb/>
瓊姿冰體料瑩光乍轉廣寒宫裏北陸寒深南園春早<lb/>
此後萬花方至翦霞鬬萼裁蕊砌成天與髙致太瀟灑<lb/>
最宜雪宜月宜亭宜水　好是天涯景嶺上萬株浮動<lb/>
<pb n="KR4j0074_WYG_080-17a"/>
香千里屏冩横斜鬢插垂裊占盡秀骨清意醉魂易醒<lb/>
吟興信来佳思無際為傳語向東風甘使無言桃李<lb/>
　　前調　　　　　　　　　　　　無名氏<lb/>
霜凝雪汛正斗杓臨丑三陽将近萬朩彫零羣芳消歇<lb/>
禁苑有梅初盛異香似熏沈水素色端如玉瑩人盡道<lb/>
第一番天遣先占春信　標韻猶耿耿月觀水亭誰觧<lb/>
憐疎影何遜揚州拾遺東閣一見便生清興望林止渴<lb/>
功就不如夭桃繁杏歳寒意看結成秀子歸調商鼎<lb/>
<pb n="KR4j0074_WYG_080-17b"/>
　　前調　　　　　　　　　　　　無名氏<lb/>
一陽初起漸庾嶺梅雪才苞香蕊品格清髙姿容閒雅<lb/>
别受化工深意放開獨占嚴景不使混同凡卉㣲雨霽<lb/>
似玉容寂寞無言有淚　難比凝素態不共豔陽桃李<lb/>
爭妍麗疑是佳人巧撚香酥枝上玉纖輕綴前村可惜<lb/>
無賞好近天庭階砌成實後有調和鼎鼐一般滋味<lb/>
　　前調<hi>别内</hi>　　　　　　　　　　王特起<lb/>
東樓歡宴記遺簪綺席題詩紈扇月枕雙攲雲牕同夢<lb/>
<pb n="KR4j0074_WYG_080-18a"/>
相伴小花深院舊歡頓成陳跡翻作一畨新怨素秋晚<lb/>
聼陽闗三疉一尊相餞　留戀情繾綣紅淚洗妝雨濕<lb/>
棃花面鴈足闗河馬頭星月西去一程程逺但願此心<lb/>
如舊天也不違人願再相見把生涯分付藥爐經巻<lb/>
　　前調<hi>題郝仙女廟壁</hi>　　　　　　　　　王特起<lb/>
汀洲蘋滿記翠籠采采相將鄰媛蒼渚煙生金支光爛<lb/>
人在霧綃鮫館小鬟頓成雲散羅韤淩波不見翠鸞逺<lb/>
但清溪如鏡野花留鈿　情睠驚變現身後神功絲滿<lb/>
<pb n="KR4j0074_WYG_080-18b"/>
吳蠶繭漢女菱歌湘妃瑶瑟香動倚雲層殿彤車載花<lb/>
一色醉盡碧桃清讌故山晚歎流年一笑人間飛電<lb/>
　　前調<hi>瓊花</hi>　　　　　　　　　　張　翥<lb/>
東風吹盡但一片緑隂空留春恨后土祠荒飛瓊謫乆<lb/>
還喜玉容堪認二十四橋夜月二十四畨風信便載酒<lb/>
怕芳菲易老陰晴難穏　嬌困羞起晚竚立畫欄浄洗<lb/>
閒脂粉沈水濃熏蜂黄淡染自有絶塵香韻也知世間<lb/>
無對肯許浮花相近鳳簫逺待數枝折與玉峰人問<lb/>
<pb n="KR4j0074_WYG_080-19a"/>
　　前調<hi>梅花</hi>　　　　　　　　　　劉　基<lb/>
凍雲初啟看的皪梅花俯窺清泚膏澤無加鉛華不御<lb/>
應與素娥爭麗豔浥蕊宫露冷香引瑶池風細夜耿耿<lb/>
想飛瓊欲下縞衣揺曵　驚慨猶記得月榭春宵錦幛<lb/>
開芳砌倚樹聨詩擷英浮酒左右翠翹珠帨今日故人<lb/>
何在腸斷白波東逝向此際但含情獨立為伊凝睇<lb/>
　　前調<hi>九日次韻</hi>　　　　　　　　　　周　用<lb/>
江南九日恰此處登髙佳哉風物弱水西頭扶桑東畔<lb/>
<pb n="KR4j0074_WYG_080-19b"/>
不礙短牆疎壁欲覓擅塲畫手誰識王孫松雪更可笑<lb/>
是劉郎餻字負他詩傑　竒絶正把酒指㸃江山䬃䬃<lb/>
清飇發太史占星尚書踐斗聞道旄頭光滅整頓清時<lb/>
勝事詩律且賖毫髮趁餘興促聨翩歸騎九衢㣲月<lb/>
　　前調<hi>寄吳静之用前韻</hi>　　　　　　　　周　用<lb/>
稜稜風骨看飛黄自是天閑中物一寸丹心數莖白髪<lb/>
合在雲臺西壁檢㸃平生到處㡬許堅冰寒雪且聽取<lb/>
為從頭屈指古来豪傑　卓絶待赤手埽破頑陰劃地<lb/>
<pb n="KR4j0074_WYG_080-20a"/>
驚雷發五嶺煙消三湘波靜誰信口碑磨滅千古是非<lb/>
公論畢竟不差毫髪問心事有海天今夜十分明月<lb/>
　　前調<hi>登牛首山再用前韻</hi>　　　　　　　　周　用<lb/>
登登天闕問禪宫猶是六朝遺物廿載同遊一時回首<lb/>
依舊煙崖雲壁見説獻花巖裏尚有嬾殘融雪都分付<lb/>
與今來往古酒豪詩傑　清絶舒望眼萬里秋空草樹<lb/>
天香發大厯編年中山墨本無奈字碑磨滅且倩扶桑<lb/>
向日晞我滿頭黄髪更相約躡龍山絶頂劇談風月<lb/>
<pb n="KR4j0074_WYG_080-20b"/>
　齊天樂<lb/>
　　<hi>又一體雙調一百三字</hi>
　　齊天樂<hi>觀競渡</hi>　　　　　　　　　呂渭老<lb/>
香紅飄没明春水寒食萬家遊舫整整斜斜踈踈密密<lb/>
簾纈旗紅相望江波蕩漾稱彩艦龍舟繡衣霞槳舞楫<lb/>
爭先笑歌簫鼓亂清唱　重来劉郎老對故園桃紅春<lb/>
晚盡成惆悵淚雨難晴愁睂又結翻覆十年手掌如今<lb/>
怎向念舞板歌塵逺如天上斜日回舟醉魂空舞颺<lb/>
<pb n="KR4j0074_WYG_080-21a"/>
　　前調<hi>左縣道中</hi>　　　　　　　　　　陸　游<lb/>
角殘鐘曉闗山路行人乍依孤店塞月征塵鞭絲帽影<lb/>
常把流年虚占藏鴉栁暗歎輕負鶯花漫勞書劒事往<lb/>
闗情悄然頻動壯遊念　孤懐誰與強遣市壚沽酒酒<lb/>
薄怎當愁釅倚瑟妍詞調鉛妙筆那寫柔情芳豔征途<lb/>
自厭況烟斂蕪痕雨稀萍㸃最是眠時枕寒門半掩<lb/>
　　前調<hi>三榮人日</hi>　　　　　　　　　　陸　游<lb/>
客中随處閒消悶来尋嘯臺龍岫路斂春泥山開翠霧<lb/>
<pb n="KR4j0074_WYG_080-21b"/>
行樂年年依舊天工妙手放輕緑萱芽淡黄楊栁笑問<lb/>
東君為人能染鬢絲否　西州催去近也帽檐風輭且<lb/>
看市樓沽酒宛轉巴歌淒涼塞管攜客何妨頻奏征塵<lb/>
暗袖漫禁得梅花伴人疎痩㡬日東歸畫船平放溜<lb/>
　　前調<hi>午日</hi>　　　　　　　　　　吳子孝<lb/>
㡬人得在家郷老蒲觴再逄重午榴火烘人榆錢滿地<lb/>
竹院梧垣無暑鶯聲未歇况細雨初晴踈簾乍舉角黍<lb/>
筵前試看畫扇長生縷　常憶䝉恩賜宴憂心對酒不<lb/>
<pb n="KR4j0074_WYG_080-22a"/>
似而今無苦彩筆詞新朱絃歌妙何異神仙儔侣溪山<lb/>
有主喜川競舟龍門懸艾虎寄與良朋年年常似許<lb/>
　探春慢<lb/>
　　<hi>又一體雙調一百三字</hi>
　　探春慢<hi>過霅溪别鄭次皋諸君</hi>　　　　　　姜　䕫<lb/>
衰草愁煙亂鴉送目飛沙廻旋平野拂雪金鞭欺寒茸<lb/>
帽還記章臺走馬誰念飄零乆漫贏得幽懐難寫故人<lb/>
青盼相逄小牕閒共情話　長恨離多會少重訪問竹<lb/>
<pb n="KR4j0074_WYG_080-22b"/>
西珠淚盈把雁磧沙平漁汀人散老去不堪遊冶無奈<lb/>
苕溪月又喚我扁舟東下甚日歸来梅花零亂春夜<lb/>
　　前調　　　　　　　　　　　　趙以夫<lb/>
南國收寒東郊放暖條風初回臺榭小燕横釵鬧蛾低<lb/>
鬢眼底吳娃妖冶纖手傳生菜向人道新春来也莫惜<lb/>
沈醉尊前這些風景無價　長恨年年此日迎著箇牛<lb/>
兒綵鞭羞打颭颭金幡星星華髪得似家山閒暇都把<lb/>
心期事待問訊栁邊花下簫鼓聲中温存小樓深夜<lb/>
<pb n="KR4j0074_WYG_080-23a"/>
　　前調<hi>蘇堤春曉</hi>　　　　　　　　　　陳允平<lb/>
上苑烏啼中洲鷺起踈鐘纔度雲窈篆冷香篝燈㣲塵<lb/>
幌殘夢猶吟芳草搔首捲簾看認何處六橋煙栁翠橈<lb/>
纔檥西泠趁取過湖人少　掠水風花繚繞還暗憶年<lb/>
時旗亭歌酒隠約春聲鈿車寶勒次第鳳城開了惟有<lb/>
踏青心縱早起不嫌寒峭畫闌閒立東風舊紅誰埽<lb/>
　　前調<hi>修門度嵗</hi>　　　　　　　　　　周　密<lb/>
綵勝宜春翠盤銷夜客裏暗驚時候翦燕心情呼盧音<lb/>
<pb n="KR4j0074_WYG_080-23b"/>
語景物總成懐舊愁鬢妒垂楊早穉眼漸濃如豆儘敎<lb/>
寬盡春衫畢竟為誰消痩　梅浪半空如繡便管領芳<lb/>
菲忍辜詩酒映竹占花臨牕卜鏡還念嵗寒宫袖簫鼓<lb/>
動春城競㸃綴玉梅金栁厮勾元宵燈前共誰攜手<lb/>
　　前調<hi>雪霽</hi>　　　　　　　　　　張　炎<lb/>
銀浦流雲緑房迎曉一抹牆腰月淡暖玉生煙懸氷解<lb/>
凍碎滴瑶階如霰纔放些晴意早痩了梅花一半也知<lb/>
不作花看東風何事吹散　揺落似成秋苑甚釀得春<lb/>
<pb n="KR4j0074_WYG_080-24a"/>
来怕敎春見野渡舟回前村門掩應是不勝清怨次第<lb/>
尋芳去灞橋外蕙香波暖猶妒檐聲看燈人在深院<lb/>
　　前調<hi>客吳嵗晚寄戚五雲</hi>　　　　　　　　張　炎<lb/>
列屋烘爐深扉響竹催殘客裏時序投老情懐薄遊滋<lb/>
味消得㡬夕夕淒楚聼雁聽風雨更聴過數聲柔櫓暗將<lb/>
一㸃歸心試托醉郷分付　借問西樓在否休忘了盈<lb/>
盈端正窺户鐵馬春冰栁蛾暗雪次第滿城簫鼓閒見<lb/>
誰家月渾不記舊遊何處伴我㣲吟恰有梅花一樹<lb/>
<pb n="KR4j0074_WYG_080-24b"/>
　還京樂<lb/>
　　<hi>又一體雙調一百三字</hi>
　　還京樂　　　　　　　　　　　周邦彦<lb/>
禁煙近觸處浮香秀色相料理正泥花時候奈何客裏<lb/>
光隂虚費望箭波無際迎風漾日黄雲委任去逺中有<lb/>
萬㸃相思清淚　到長淮底過當時樓下殷勤為説春<lb/>
來羈旅况味堪嗟悞約乖期向天涯自看桃李想如今<lb/>
應恨墨盈牋愁妝照水怎得青鸞翼飛歸敎見顦顇<lb/>
<pb n="KR4j0074_WYG_080-25a"/>
　　前調<hi>和周美成韻</hi>　　　　　　　　　方千里<lb/>
嵗華慣每到和風麗日歡再理為妙歌新調粲然一曲<lb/>
千金輕費記夜闌深際更衣換酒珠璣委悵畫燭揺影<lb/>
易積銀盤紅淚　向笙歌底問何人能道平生聚合歡<lb/>
娛離别興味誰憐露浥煙籠盡裁培豔桃穠李漫縈牽<lb/>
空坐隔千山情遥萬水縱有丹青筆應難摹畫顦顇<lb/>
　　前調<hi>和周美成韻</hi>　　　　　　　　　陳允平<lb/>
綵鸞去適怨清和錦瑟誰共理奈春光漸老萬金難買<lb/>
<pb n="KR4j0074_WYG_080-25b"/>
榆錢空費岸草煙無際落花滿地芳塵委翠袖裏紅粉<lb/>
濺濺東風吹淚　任鴛幃底寶香寒金獸慵熏繡被依<lb/>
依别離意味瓊釵暗劃心期倩啼䳌為催行李黯消魂<lb/>
但夢繞巫山情牽渭水待得歸来後燈前深訴顦顇<lb/>
　睂嫵<lb/>
　　<hi>一名百宜嬌雙調一百三字</hi>
　　睂嫵<hi>戲張仲逺</hi>　　　　　　　　　　姜　䕫<lb/>
看垂楊連苑杜若吹沙愁損未歸眼信馬青樓去重簾<lb/>
<pb n="KR4j0074_WYG_080-26a"/>
下娉婷人妙飛燕翠尊共款聽豔歌郎意先感便攜手<lb/>
月地雲階裏愛良夜㣲暖　無限風流疎散有暗藏弓<lb/>
履偷寄香翰明月聞津鼓湘江上催人還解春纜亂紅<lb/>
萬㸃悵斷魂煙水遥逺又爭似相攜乘一舸鎮長見<lb/>
　　前調<hi>新月</hi>　　　　　　　　　　王沂孫<lb/>
漸新痕懸栁澹彩穿花依約破初暝便有團圓意深深<lb/>
拜相逢誰在香徑畫睂未穏料素娥猶帶離恨最堪愛<lb/>
一曲銀鈎小寶簾挂秋冷　千古盈虧休問歎漫磨玊<lb/>
<pb n="KR4j0074_WYG_080-26b"/>
斧難補金鏡太液池猶在淒涼處何人重賦清景故山<lb/>
夜永試待他窺户端正看雲外山河還老盡桂花影<lb/>
　　前調<hi>七夕感事</hi>　　　　　　　　　　張　翥<lb/>
又蛛分天巧鵲誤秋期銀漢會牛女薄命猶如此悲歡<lb/>
事人間何限夫婦此情更苦怎似他今夜相遇素娥妒<lb/>
不肯偏留照漸涼影催曙　私語釵盟何處但翠屏天<lb/>
逺清夢雲去縱有閒鍼縷相憐愛絲絲空綴愁緒竊香<lb/>
伴侣問甚時重畫睂嫵漫鉛淚彈風俱付與洗車雨<lb/>
<pb n="KR4j0074_WYG_080-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0074_WYG_080-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選歴代詩餘巻八十<lb/>
</p>
<p>
</p>
  </div>
</body>
</text>
</TEI>
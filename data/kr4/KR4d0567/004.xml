<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>桐山老農集卷四</head> <lb/>
    <p>
<pb n="KR4d0567_WYG_004-1a"/>
欽定四庫全書<lb/>
　桐山老農集卷四<lb/>
　　　　　　　　　　　　　元　魯貞　撰<lb/>
　詩<lb/>
　歌行<lb/>
　　庚子夢徐竹隠<lb/>
竹隠於予長十歲長者是兄小者弟埀老結交不論晚<lb/>
同心何啻花同蒂挽舟鑑湖探禹穴天衣雲門逰相繼<lb/>
<pb n="KR4d0567_WYG_004-1b"/>
觀松龍井泉泠泠回首飛潮喧海澨自兹别去已七年<lb/>
秋水盈盈不可厲大地紅塵撲面來遙望塗山眼為昧<lb/>
兄歸竹隠無恙否弟竄深山誠拙計忽然清夜入我夢<lb/>
相對無言意彌契訪子延我坐中堂問訊之餘方欲憩<lb/>
蘧蘧而覺知是夢月照梅花聞鶴唳<lb/>
　　可憎翁歌<lb/>
君不見黃石東皇元有客可憎翁白髪未白耳半聾稜<lb/>
稜骨肉貌中古獨行踽踽前賢風又不見君翁之踪有<lb/>
<pb n="KR4d0567_WYG_004-2a"/>
時傲睨呼清樽長歌短詠天地中醉來未覺酡顔紅幅<lb/>
巾革帶不足貴一生取予何其公有財不肯輕恤匱有<lb/>
詩不肯輕干貴渠自渠兮儂自儂清風明月十畝屋樂<lb/>
莫樂兮情親同是以風俗薄往往楊公鳴呼為可憎翁<lb/>
翁亦不為錯翁之可憎翁己知人知憎翁翁不疑憎兮<lb/>
元是愛之本愛兮元是憎之基一憎一愛在人耳請君<lb/>
呼酒歌斯須<lb/>
　　雪墨題詩<lb/>
<pb n="KR4d0567_WYG_004-2b"/>
天女織花飛玉屑下顧陶泓駐瑶轍𤣥英射月兎穎濕<lb/>
化作龍蛇形曲折字字冩出天花香黑白混合成文章<lb/>
虞庭賡歌相頡頏封上琅函達玉皇<lb/>
　　寄煉師方善可<lb/>
青霞道士人不識呼叱風雷指顧間月滿秋山騎鶴去<lb/>
雲生曉洞斬龍還拾荆煑石能醫病煉汞成金好駐顔<lb/>
我每喜交方外士幾時相與扣𤣥關<lb/>
　　雪<lb/>
<pb n="KR4d0567_WYG_004-3a"/>
瀛海仙妃騎白鳯夜栖十二瓊樓凍雪縷銀絲織龍水<lb/>
花影滿天韶色裏夢入崑山奪𤣥圃老蛇張髯鶴起舞<lb/>
盆捧明珠壽王母神雲捲春留太古回首乾坤色界空<lb/>
玉龍嘶<hi>原闕四字</hi>
　　松花餅<lb/>
蒼龍吐涎結黃玉并刀開雲落香肉蓮房夜釀百花膏<lb/>
膩瓊膠粉神功勞金盆捧月疲蟾舞飛入黃庭驚姹女<lb/>
幻出明珠照仙子汞葉鉛枝織花雨松花之餅能休粮<lb/>
<pb n="KR4d0567_WYG_004-3b"/>
道人得此眞奇方緘封遠寄令我餐後天而老凋三光<lb/>
　古選<lb/>
　　重陽留唐山<lb/>
皦皦天氣晶熈熙日華動雲消石厓露風過林葉閧唐<lb/>
山逢九日菊蕊無由供生平不嗜酒豈待白衣送登臨<lb/>
山水間輕裘薄寒中蘊眞思方惬覽勝目自縱良朋偶<lb/>
然出談笑雜嘲諷更辱信宿留情親意彌重暌違念合<lb/>
屛浮生驚若夢何當長致屈盃盆晨夕共<lb/>
<pb n="KR4d0567_WYG_004-4a"/>
　　宿泰康寺<lb/>
山行已八日不覺足生繭弛擔憩僧堂敘舊接語軟夙<lb/>
昔懷道心故遇相知展山高秋氣涼林静鍾聲衍松竹<lb/>
交繁隂雲霧互舒巻焚香鵲噪簷聽經鹿下峴大道本<lb/>
無為飛光自流轉相與嗜道腴至味足咀吮始知方外<lb/>
交外物自可遣何如湛秋潭誅茅在雲巘<lb/>
　　擬上張使君<lb/>
括蒼有仙人手持白玉節指揮日月下甘霖遍江浙豈<lb/>
<pb n="KR4d0567_WYG_004-4b"/>
惟蘇畎畝亦喜洗炎熱左顧流福星右盼飛翔雪翩然騎<lb/>
紫鳯八紘盡超越直上青雲端開關朝帝闕<lb/>
　五言律<lb/>
　　中秋夜月<lb/>
中秋今夜是分外月新明大地山河影五行金水精隂<lb/>
雲何處至天闕幾時清終被風吹散寒光照四更<lb/>
　　久雨<lb/>
一雨五十日春光渾不知有天皆滲漏無地不淋漓孤<lb/>
<pb n="KR4d0567_WYG_004-5a"/>
鶴迷空渚群蛙閙淺池因思盛衰理天地有還期<lb/>
　　遷梧坂四首<lb/>
三載離家乆一時為此留樹高風衮衮山近日浮浮簟<lb/>
枕優吾老詩書為子謀不知穹壤内兵甲幾時休<lb/>
日下文機寨雲生梧坂村人家連樹暗客路到溪分鬂<lb/>
色愁中改吾儕亂後存邊州正格鬭天際暮雲昬<lb/>
同居三十載喪亂自分違舊宅依然在荒郊不可歸物<lb/>
華還似昔人事已知非安得吾昆弟金錢共采薇<lb/>
<pb n="KR4d0567_WYG_004-5b"/>
舊友程劉許時還到我家論文嫌晷短惜日畏年加相<lb/>
見渾無厭勞生未有涯吾衰方著述安得筆生花<lb/>
　七言律<lb/>
　　甲午再寄徐竹隠<lb/>
分明竹下立多時侍立前頭是令兒白飯滿匙翻玉粒黃<lb/>
花泛酒飲金巵浙東舊雨三年别江北春雲千里思雞<lb/>
唱覺來元是夢披衣起冩寄君詩<lb/>
　　次劉用晦約逰少華韻<lb/>
<pb n="KR4d0567_WYG_004-6a"/>
近山惟有此山尊飬鶴仙人玉一群前約已過休落㡌<lb/>
後期直上好書雲也知乗興尋仙侶絶勝偷生避哨軍<lb/>
莫若來春風雨過杖藜閒訪玉宸君<lb/>
　　挽程思齋<lb/>
記得中秋過我居欲謀一舘授詩書論交如子情尤宻<lb/>
聞訃令人慟有餘作賦鄉闈曾奏捷修文地下是新除<lb/>
九京一去不復返花落䳌啼春夢虚<lb/>
　　余宗暘來訪値雪留三日次韻<lb/>
<pb n="KR4d0567_WYG_004-6b"/>
誰散珠璣北斗南下方臺殿玉華含千山萬山樹生色<lb/>
一日二日客停驂烹茶自是陶穀愛嚙氊惟有蘇武堪<lb/>
大厦何由庇寒士休説中原鬭戰酣<lb/>
　　次程仲京韻<lb/>
避地曾來銀嶺居識荆已是二年餘梅花開白蒙賡韻<lb/>
橘子埀金辱寄書新似躍金歸大冶清如流水出方諸<lb/>
珎藏箧笥時開玩坐想高風玉不如<lb/>
　　次虞伯生韻<lb/>
<pb n="KR4d0567_WYG_004-7a"/>
紅塵擾擾漾人身我欲去尋祁孔賓為問掛瓢箕水上<lb/>
何如持釣渭江濱風烟滿目青山暗歲月驚心白髪新<lb/>
小閣琴聲有深意知音畢竟是何人<lb/>
　　辛丑栽菊與去年同<lb/>
春花多在樹頭開不比秋花籬下栽黃白參差晚色靚<lb/>
紫紅炫耀曙光回去年有客擕樽到今日無人送酒來<lb/>
更覺花前增好景風吹丹葉下蒼苔<lb/>
　　上王黙庵分憲<lb/>
<pb n="KR4d0567_WYG_004-7b"/>
登車慷慨志澄清戢暴安民政有聲道上豺狼俱已遁<lb/>
草中狐兎毎先驚風生白簡烏臺肅日照皇華繡斧明<lb/>
好佐明時清四海蒼生從此樂昇平<lb/>
　　永年堂<lb/>
高堂四面愛清輝中有仙人虎兕姿玉樹臨風凝骨骼<lb/>
氷壺出壑耀鬚睂彎弓馬上曾穿札橫槊軍前解賦詩<lb/>
手種甘棠期勿伐成隂蔽芾使人思<lb/>
　　寄吳僉憲<lb/>
<pb n="KR4d0567_WYG_004-8a"/>
又持玉節過柯城一道蒼生覩福星愧我窮經頭已白<lb/>
遇公傾蓋眼尤青渚蒲水荇迎舟滑野草山花拂袂馨<lb/>
回首金華高萬仭峯前日暮碧雲停<lb/>
　　和憲使王公韻<lb/>
宫柳扶踈滿眼青金溪南出去途平風生衣袂草香細<lb/>
日轉郵亭花影橫使者乘驄巡郡邑大君有命在京城<lb/>
此行深應疲民望一雨還令枯稿生<lb/>
積雨初收嵐影昏瞳矇日色照袍溫觀風使者下山邑<lb/>
<pb n="KR4d0567_WYG_004-8b"/>
迎馬皇華炫晚村遠近水光明翠黛參差禽語發幽園<lb/>
青春自好民疲甚到處莫敎狼虎存<lb/>
　　挽門人<lb/>
曾向東風囑早歸雁回霜浦忽傳悲若非九地脩文日<lb/>
定是三天作記時陟岵尚憐諸子㓜望雲翻起二親思<lb/>
平生友愛多零落目極鄉閭淚滿衣<lb/>
　　㳺少華山題金沙廟<lb/>
此是登山第四程淡烟籠日漏微明千疇䆉稏黃雲合<lb/>
<pb n="KR4d0567_WYG_004-9a"/>
萬壑松杉翠雨聲舊約屢更猶未定塵緣不顧始成行<lb/>
高峯突起層霄上明發躋攀禮玉清<lb/>
　　題少華山<lb/>
今朝同陟最高峯鳥道縈紆一線通上界星辰來鶴馭<lb/>
下方雷雨出龍宫地臨高爽仙踪古人在清閒俗慮空<lb/>
濁世干戈猶未息便當學道此山中<lb/>
　　詠十二歲妓<lb/>
思凡不肯住瀛洲降謫人間十二秋歌落梁塵櫻口小<lb/>
<pb n="KR4d0567_WYG_004-9b"/>
舞回扇影柳腰柔惟同秋月春風笑未識朝雲暮雨愁<lb/>
漸覺微紅潮臉薄更乘半醉按涼州<lb/>
　五言絶<lb/>
　　塔山<lb/>
天低雲有影日午塔無隂極目三秋望登高萬里心<lb/>
　七言絶<lb/>
　　次董仲可寄韻二首<lb/>
四十年前㑹董仙秋風回棹浙江前如今滿目風塵暗<lb/>
<pb n="KR4d0567_WYG_004-10a"/>
祗有山中可晏然<lb/>
　　其二<lb/>
忽辱新詩寄小軒驪珠顆顆照東園何當共剪東園韭<lb/>
却對青山論道源<lb/>
　　送邑吏楊德茂二首<lb/>
刀筆從來有異聲琴堂賛畫合人情常山令尹明如鏡<lb/>
又抱文書鏡裏行<lb/>
　　其二<lb/>
<pb n="KR4d0567_WYG_004-10b"/>
相逢正好又相違分袂沙頭折柳枝三疊陽關歌未了<lb/>
斜風吹雨日西時<lb/>
　<lb/>
　<lb/>
　<lb/>
　<lb/>
　<lb/>
　桐山老農集卷四<lb/>
</p>
<p>
</p>
  </div>
</body>
</text>
</TEI>
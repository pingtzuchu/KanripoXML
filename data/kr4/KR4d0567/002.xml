<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>桐山老農集卷二</head> <lb/>
    <p>
<pb n="KR4d0567_WYG_002-1a"/>
欽定四庫全書<lb/>
　桐山老農集卷二<lb/>
　　　　　　　　　　　　　元　魯貞　撰<lb/>
　序<lb/>
　　送劉縣丞子光道光遠序<lb/>
常山縣丞劉彦英溧水人也予嘗識其兄彦敬於松江<lb/>
俯仰十年事予閒居山中今年二月七日予適出郊外<lb/>
及歸彦英來訪不及見也諭以詩又知彦敬之有弟也<lb/>
<pb n="KR4d0567_WYG_002-1b"/>
寒食后二日二客過家問之則彦英嗣也丰神清爽逈<lb/>
然非庸衆人與之語溫乎其有倫也粲乎其有理也光<lb/>
遠盛脩齡之壻也脩齡與予為同年然則予與光道光<lb/>
遠有通家之好焉人之生子得一以紹箕裘足矣况二<lb/>
子皆有才美耶於以見劉氏之多賢子弟也古人之所<lb/>
謂難兄難弟者今於劉氏見之其來見我也無所能猶<lb/>
將進之况有學有文乎予聞道若康莊然人之由也求<lb/>
以止夫所止之處也若旁岐他徑荆棘䝉蔽山石交加<lb/>
<pb n="KR4d0567_WYG_002-2a"/>
求至於所止之處不蹉則跌其至也豈不難哉又有欲<lb/>
適越而北轅欲適燕而南轅雖行役窮年求至適所止<lb/>
之處不可得也學者由致知力行以求聖人之道是由<lb/>
康莊以求止夫所止之處何其易也由百家諸子以求<lb/>
聖人之道是由旁岐他徑以求止夫所止之處雖至亦<lb/>
難矣由佛老異端以求聖人之道是由適越而北轅適<lb/>
燕而南轅不可至也必矣二子由予言而求聖人之道<lb/>
而不至乎所止之地者予不信也又聞百川赴壑而至<lb/>
<pb n="KR4d0567_WYG_002-2b"/>
于海非其不已也曷以至于海也試以是思之光道光<lb/>
逺之見我得以敘通家之篤焉故書以贈之<lb/>
　　送計希孟序<lb/>
君子之出處有義存焉其出也其處也莫非義也伊尹<lb/>
之就桀也義也桀不能以用天命之去耶天命旣去則<lb/>
獨夫也其就湯也伐獨夫以安天下亦義也管子從子<lb/>
糾出奔君臣之分未定也不死事仇未害於義也相桓<lb/>
公匡天下亦義之可為也夫以出為當出不若以義度<lb/>
<pb n="KR4d0567_WYG_002-3a"/>
之而出也以處為當處不若以義度之而處也出亦<lb/>
義也處亦義也君子之出處亦如是而已浮梁計希孟<lb/>
介宗暘不遠百里訪予於梧板之草舍曰近年盗起嘗<lb/>
以民兵從元戎征討軍敗幸免今路稍通將歸而讀書<lb/>
故山不復出矣求夫子一言歸為鄉里父兄道也時天雨<lb/>
雪不止留於家三日希孟求不已宗暘又為請因為之<lb/>
言曰希孟之從軍義今歸故山不復出可嘉矣茍有用<lb/>
子者起而從之管仲之所以相桓公也又何以不出為<lb/>
<pb n="KR4d0567_WYG_002-3b"/>
哉恐其未達於斯也故以前賢之出處合於義者告之<lb/>
　　古今文典序<lb/>
太乙肇判天地萬物之理不能以自明惟其言能宣之<lb/>
人惟能言而不知其理猶不言也聖人知其理而能言<lb/>
之而後天地萬物之理昭晰於天下而人文之由始也<lb/>
伏羲畫卦而易作二帝授受而書興太史觀風而詩集<lb/>
夫子正王道而春秋成言出而理明不飾而自文所以<lb/>
為天地立心為生民立命為萬世立天極也自是而後<lb/>
<pb n="KR4d0567_WYG_002-4a"/>
理必學而後明言必飾而後文葢有聖人開之於前也<lb/>
若曾子子思孟子能飾其言以明其理亞夫經者也自<lb/>
是而變於是乎有若左氏之雍容莊生之飄逸戰國之<lb/>
明辨賈誼之雄偉太史公之質實皆能飾其言者言能<lb/>
明其道而古文亡矣是雖未足以明理而能達其所言<lb/>
之意者也變若東漢若三國若六朝文不能飾其言言<lb/>
不能明其道而古文亡矣至唐韓愈氏出文能飾其言<lb/>
言能明其理宋歐陽子和之而後大行復還前人之盛<lb/>
<pb n="KR4d0567_WYG_002-4b"/>
然恨其明理者少而達意者多也若柳子厚若二蘇若<lb/>
曽子固皆致飾其言以為文而違其意所能言者明理<lb/>
雖未而文足以繼乎前人予暇日自五經而下取凢作<lb/>
者編為古今文典謂之古文者非謂上古也以其奇辭<lb/>
異體人所不能道如天球河圖而不可數見者也自愼<lb/>
到止怪石供凡若干篇為古文典謂之今文者非謂今日也<lb/>
以其敘事論理人所不能無者也如盆盂衣服人資以<lb/>
用而不可缺者也自絶秦王止曽子固凢若干篇為今<lb/>
<pb n="KR4d0567_WYG_002-5a"/>
文典典故法也欲學者以為法也甚矣文之難也自孟<lb/>
子以下至於今日二千餘年間號為能者止此十許人<lb/>
耳是二百餘年而得一人也若唐之韓子則三百年矣<lb/>
夫以三百年有一人何其少也惟其少也是以難也規<lb/>
矩周宻體制備具後有作者如匠石之能循規矩也或<lb/>
曰作者衆矣今曰止此十許人者若過矣然文不足以<lb/>
飾其言言不能以達其意上不能以承乎古下不能以<lb/>
垂於後非吾之所謂文故不取也吾之所取止於此矣<lb/>
<pb n="KR4d0567_WYG_002-5b"/>
復乎前人之美則予之所望也有能由是而求作文之<lb/>
標凖若屈原之離騷别為一集則程朱之文學自當讀<lb/>
之兹以取文故不及也言必飾而後文不飾不可以為<lb/>
文欲飾其言必由於學而文所由以作也文旣作者世<lb/>
之飾其言者何其多也然皆達其意之所欲言而不能<lb/>
以明理而四維之文於是乎息矣<lb/>
　　贈方平叔序<lb/>
方平叔與予居相近年十一喪母十二喪父隣人許妻<lb/>
<pb n="KR4d0567_WYG_002-6a"/>
以女遂衣服食其家年二十四一旦如有所感棄家入<lb/>
廣遇師授以雷法拜薩九陽于羅浮聞金丹之秘歸而<lb/>
道法顯呼召雷雨立至王公貴人多敬之贈以物輙不<lb/>
受人有急則救援之或隨身帶鏹遇貧困者與之無吝<lb/>
色人皆號之曰方神仙又今將逰江湖求九陽未盡之<lb/>
旨徴言於予予謂人惟有欲也故不能學道子女玉帛<lb/>
人之所欲而平叔無所欲可以學道矣又聞金丹之秘<lb/>
於九陽之徒矣怪世之言金丹者知藥物而不知火候<lb/>
<pb n="KR4d0567_WYG_002-6b"/>
自復而乾由庚甲歴一陽至九陽進陽火也自姤而坤<lb/>
自申而已由一隂至於六隂退隂符也所謂年中用月<lb/>
月中用日日中用時時中用刻者也子行江湖遇知音<lb/>
者而問之其言與斯言合者是眞知金丹者也子其參<lb/>
焉師焉苟有言者不合於斯言也是人也亦妄言耳子<lb/>
遂去之而勿與之言可也夫以子之不欲而求之之切<lb/>
也其必有所遇以終九陽之旨於是書以為是行之贈<lb/>
　　送程子長北逰序<lb/>
<pb n="KR4d0567_WYG_002-7a"/>
程君子長氣剛而方學粹而文性好逰常踰淮涉江南<lb/>
至浙之右近處江之左覽江山而得其勝擇人物而交<lb/>
其逰不以為足復謀於予曰吾以為逰趙乎夫趙多感<lb/>
慨悲歌之士感慨則志不固悲歌則志不立吾固不往吾以<lb/>
為逰齊乎夫齊太公之故國也尊賢尚功流而為覇故<lb/>
其地人多詐吾意其餘風猶在吾又不往吾以為逰秦<lb/>
乎夫秦棄禮義尚勇力今吾冠章甫衣縫掖無所用之<lb/>
吾又不往吾以為逰鄭乎桑間之音靡靡之樂夫子之<lb/>
<pb n="KR4d0567_WYG_002-7b"/>
所放也而以我為願聞鄭聲者乎吾固不願聞鄭聲者<lb/>
也而吾又不往是逰也舍京師無適己京師風雨之所<lb/>
交也文獻之所宗也四方之所輳也無悲歌以感之無<lb/>
變詐以惑之無勇力以威之無鄭聲以蕩之遇則能使<lb/>
吾貴如瑚璉通則能使吾明如秉燭尊則能使吾重<lb/>
如九鼎進則能使吾榮如春華然則舍京師無適己子<lb/>
以為如何子聞之曰智者不懐才以狥人仁者不藏道以<lb/>
忘世夫能有為之為才人求之我舍之非知也人舍之<lb/>
<pb n="KR4d0567_WYG_002-8a"/>
我求之非知也夫道將以共由之也己由之而不能使<lb/>
人由之非仁也天下不由之而已不去之非仁也嗟乎<lb/>
貴君明君重君榮君在人君貴君明君重君榮在君在<lb/>
人者君無與焉在君者君其愼之其逰也豈不綽綽哉<lb/>
予往嗜學而不能舘於人好逰而不能求於人旣無他<lb/>
能又苦家貧用是常不能遂其志君居則人敬以為師<lb/>
出則人慕以為友予是以不及君君自計有餘矣又何以<lb/>
謀於予也<lb/>
<pb n="KR4d0567_WYG_002-8b"/>
　　送涅古栢主簿序<lb/>
至元二年冬十月部使者至衢衢去開化百五十里民<lb/>
之耄耋相扶携造使者庭舉主簿涅君之能曰君自始<lb/>
政至今不怠道路橋梁無不理者夏飢君賑恤有方民<lb/>
無菜色使者未之然也至常山常山隣縣民不於其官<lb/>
之稱而稱君至開化民之舉君益衆使者由是然之案<lb/>
牘稽延以君故無所問復戒勉于政愼厥終邑人魯貞<lb/>
曰此可以見人情之所與也茍不與雖刑驅勢迫不肯<lb/>
<pb n="KR4d0567_WYG_002-9a"/>
從設有從者非其情也且君何以得是於人哉其志確<lb/>
其行直其志確故不為賄動其行直故不為私撓確而<lb/>
且直雖神鬼其順之矣况人乎且人之所以舉君者公<lb/>
耳公者人之所同也夫民豈難治哉得其情則喜逆之<lb/>
則怨為政者亦惟得人情而已彼為政者而人不與者<lb/>
逆乎人情者也太上得民心其次得民情其次不失人<lb/>
情然則君之得是於人者蓋不失人情也使君異時調<lb/>
他縣他縣之政愈於今升臺省臺省之政愈於他縣是<lb/>
<pb n="KR4d0567_WYG_002-9b"/>
為不負邑人之所舉是為不負部使者之所與也<lb/>
　　送徐仁可之上海典史序<lb/>
友人徐仁可世業儒以儒者之業博大難成也去而從<lb/>
吏今為上海縣典史將行求贈言於予夫仁可求言豈<lb/>
徒以耀於人蓋將聞善言以自益也試為仁可誦所言<lb/>
夫常人之情不剛則柔剛則折柔則屈未有得剛柔之<lb/>
正者也子獨不見夫金乎愈煉而色愈明愈乆而質愈<lb/>
堅誠天下之至剛也至於範以為器或方或員細如絲<lb/>
<pb n="KR4d0567_WYG_002-10a"/>
曲如鉤薄如紙常如人意是剛而能柔也故剛而不折<lb/>
子又不見夫水乎激之則濺上決之則注下東則東西<lb/>
則西是物之至柔者也至其潰山岳突隄防當之者摧<lb/>
觸之者傾孰之能禦是柔而有剛也故柔而不屈知其<lb/>
說者斯得剛柔之正矣仁可操刀筆日久閲歴世故日<lb/>
深其於處己治人固已素定於胷中豈假予言而自勉<lb/>
焉若夫剛近於躁柔近於僻毫釐之差則失之愈遠豈<lb/>
但折屈而已哉故為仁可誦之使時以是自考則得剛<lb/>
<pb n="KR4d0567_WYG_002-10b"/>
柔之正矣<lb/>
　　送鄭道源之金陵序<lb/>
釀黍以為酒麯糵之和有常劑矣而其味之或甘或冽<lb/>
或辛或旨則非人之所能必也調水以為羮醎之以鹽<lb/>
酸之以梅期于適口而已然而欲甘而甘欲酸而酸<lb/>
則固人之所能必也隂陽之相盪而人生焉矣然而不<lb/>
能必其昬明强弱也猶釀乎酒之不能必其旨列歟人<lb/>
生而各有所業欲儒者為儒欲吏者習吏欲農者務農<lb/>
<pb n="KR4d0567_WYG_002-11a"/>
欲商者從商欲工者學工猶調羮之能必其醎酸歟然<lb/>
而人之昬明强弱之不齊惟儒者能變之農吏工賈不<lb/>
能也人而不為儒猶棄稻粱而嗜穅秕也夫為人莫如<lb/>
儒宜其世之人舉皆以為儒也而其從農從吏從工從<lb/>
賈者何其多也惟其不為儒也反群聚而笑之者有之<lb/>
矣予嘗求其故矣彼竊儒之名而無其實者聽其言誠<lb/>
儒也察其貌又儒也問其行則非也其為世之訾笑儒<lb/>
也世固有儒者而人未之知也夫儒者以其所能必之<lb/>
<pb n="KR4d0567_WYG_002-11b"/>
志而變其不能必之天窮理則知可至矣力行則徳<lb/>
可進矣守之以誠則道在我矣行之以恕則善及人矣<lb/>
是儒者之能也特患人之不知耳苟知之則將為之為<lb/>
之不暇又奚暇乎笑往年玉山鄭復初篤學力行由進<lb/>
士為德興丞為處州錄事勇於行義不畏强禦不顧利<lb/>
害卒為豪有力者噬去人無賢愚聞者莫不為之扼腕<lb/>
然後知世之以儒為訾笑者笑竊儒之名者也非笑夫<lb/>
儒者也鄉人鄭道原受業復初之門於四書於書旣吮<lb/>
<pb n="KR4d0567_WYG_002-12a"/>
嚼而啜其味於詩於文又咀囁而嘗其腴忽别予將逰<lb/>
於金陵求一言以自壯夫為學之方脩已之要道原得<lb/>
之復初深矣予何足以及之然朋友有切磋之義大江<lb/>
之東復初之鄉也金陵又復初所嘗逰也必有見而知<lb/>
之者道原往益求鄭氏之學如口之於味則能變化氣<lb/>
質為儒者毋徒曰儒以取世之訾笑哉是則予之切磋<lb/>
之義也<lb/>
　　送徐起潜之同古市巡檢序<lb/>
<pb n="KR4d0567_WYG_002-12b"/>
静江古桂林也其地極中國之南多荒茅篁竹叢薄深<lb/>
林其境與蠻獠相隣其風土與中州殊其田瘠其民不<lb/>
常徉狂而狼貪其山皆卓然㧞出伏至地聳造天峯巒<lb/>
四面駢立若笋其居顓顓依險阨控御一乖輙群聚而<lb/>
剽竊警羅誠謹則雉兎遂入夷島中其氣候不齊天雨<lb/>
即蒸濕稍煖故瘴熱無論四氣霧襲人身煩寃潰亂其<lb/>
仕者往往無久居志毎自解弛去而巡捕官為甚致有<lb/>
假故不行者橫塘徐君由晦庵書院山長秩滿調静江<lb/>
<pb n="KR4d0567_WYG_002-13a"/>
福泉縣同古巡檢命下即戒途且徴言於予以自壯予<lb/>
固不惜夫言也橫塘日煆戈砥㦸矯箭躍馬從卒三十<lb/>
人周旋溪洞澗谷間以求盗而獲之則戢暴之法不如<lb/>
是也饑得食寒得衣老弱得飬使之各得其欲而自不<lb/>
為盗是守令之責也非巡檢之所得為也凢人之情就<lb/>
利去害愛榮惡辱無彼此之異也議者猥曰蠻性忿鷙<lb/>
易變難復不深究切之所以仁之也示之以向背申之<lb/>
以信義所以懐之也自負固不服率令即掩襲而搜擒<lb/>
<pb n="KR4d0567_WYG_002-13b"/>
之所以威之也與其生事以自戕孰若相安於無事彼<lb/>
固將去其輕悍忘其險阻以從我也今之人所以憚去<lb/>
故舊而適遠方者何中無所飬而外累於物也茍有所<lb/>
飬於中隨其所飬而安雖炎鄉窮僻猶不足以累之也<lb/>
橫塘用予言以弭盗以處身而盗不息身不泰者予不<lb/>
信也<lb/>
　　吳氏及㓜方序<lb/>
余九歲時讀書家塾有醫者吳恭甫年七十餘其身矮<lb/>
<pb n="KR4d0567_WYG_002-14a"/>
小龎睂白鬚髪手執桄榔杖布衣而皂絛見予出對曰<lb/>
俊傑今㸔魯兩生予應聲曰英雄昔傳漢三傑恭甫喜<lb/>
後三年予出疹父石溪翁夜往石井請吳仲高服其藥<lb/>
而透仲高恭甫子也餘症未解仲高命其子舜卿來治<lb/>
藥病愈予得子又孫遇病必服其藥家去年孫宣遇出<lb/>
疹服得新藥愈夏予冐嵐氣氣逆喘甚得新曰沙也以<lb/>
繩刮之紅㸃如沙針刺指甲縫出血黑服藥而愈予今<lb/>
七十三見得新父子曾孫五世矣而予可謂老也於是<lb/>
<pb n="KR4d0567_WYG_002-14b"/>
知恭甫之有後而醫道之日以行而子孫日以昌也予<lb/>
雖老而著書不知年之日加也恭甫兄慶甫刋及㓜方<lb/>
以濟人値亂板亡得新勉其子以家學復鋟板以繼前<lb/>
人美可也亂後人家多廢而予與德新獨存可不知其<lb/>
所自邪<lb/>
　<lb/>
　<lb/>
　桐山老農集卷二<lb/>
</p>
<p>
</p>
  </div>
</body>
</text>
</TEI>
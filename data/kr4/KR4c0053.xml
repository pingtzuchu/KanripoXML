<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0053_SBCK_001-1a"/>
唐張司業詩集卷一<lb/>
　　　　　　　　　國子司業張籍　文昌<lb/>
　五言古詩<lb/>
　　野居<lb/>
貧賤易爲適荒郊亦安居端坐無餘思彌樂古人書<lb/>
秋田多良苗野水多遊魚我無耒與網安得充廪厨<lb/>
寒天白日短簷下煖我軀四肢漸寛柔中腸欎不舒<lb/>
多病减志氣爲客足憂虞况復時節晩覽景獨踟蹰<lb/>
　　西州<lb/>
<pb n="KR4c0053_SBCK_001-1b"/>
羗胡據西州近甸無邉城山東收稅租養我防塞兵<lb/>
胡騎來無時居人常震驚嗟我五陵間農者罷耘耕<lb/>
邊頭多煞傷士卒難全形郡縣發丁役丈夫各征行<lb/>
生男不能養懼身有姓名良馬不念秣烈士不苟營<lb/>
所願除國難再逢天下平<lb/>
　　雜怨<lb/>
切切重切切秋風桂枝折人當少年嫁我當少年別<lb/>
念君非征行年年長逺途妾身甘獨殁高堂有舅姑<lb/>
山川豈遥逺行人自不返<lb/>
　　三原李氏園宴集<lb/>
<pb n="KR4c0053_SBCK_001-2a"/>
暮春天早熱邑居苦囂煩言從君子樂樂彼李氏園<lb/>
園中有草堂池引涇水泉開戸西北望逺見嵯峨山<lb/>
借問主人翁北州佐戎軒僕夫守舊宅爲客施搨筵<lb/>
高壌有餘滋竹樹芳且鮮傾我所持觴盡日共留連<lb/>
踈拙不偶俗常喜形體閑况來幽棲地能不重笑言<lb/>
　七言古詩<lb/>
　　寄逺曲<lb/>
美人來去春江暖江頭無人湘水滿浣沙石上水禽<lb/>
栖江南路長春日短蘭舟桂楫常渡江無因重寄雙<lb/>
瓊璫<lb/>
<pb n="KR4c0053_SBCK_001-2b"/>
　　行路難<lb/>
湘東行人長嘆息十年離家歸未得弊裘羸馬苦難<lb/>
行僮僕飢寒少筋力君不見牀頭黃金盡壯士無顔<lb/>
色龍蟠泥中未有雲不能生彼升天翼<lb/>
　　征婦怨<lb/>
九月匈奴殺邉將漢軍全沒遼水上萬里無人收白<lb/>
骨家家城下招魂葬婦人依倚子與夫同居貧賤心<lb/>
亦舒夫死戰塲子在腹妾身雖存如晝燭<lb/>
　　白紵歌<lb/>
皎皎白紵白且鮮將作春衣稱少年裁縫長短不能<lb/>
<pb n="KR4c0053_SBCK_001-3a"/>
定自持刀尺向姑前復恐蘭膏汙纎指常遣傍人收<lb/>
墮珥衣裳着時寒食下還把玉鞭鞭白馬<lb/>
　　野老歌<hi>一作山農詞</hi>
老翁家貧在山住耕種山田三四畝苗踈稅多不得<lb/>
食輸入官倉化爲土歲暮鋤犂倚空室呼兒登山收<lb/>
橡實西江賈客珠百斛船中養犬長食肉<lb/>
　　寄衣曲<lb/>
織素縫衣獨苦辛逺因囬使寄征人官家亦自寄衣<lb/>
去貴從妾手着君身高堂姑老無侍子不得自到邉<lb/>
城裏慇懃爲㸔初着時征夫身上宜不宜<lb/>
<pb n="KR4c0053_SBCK_001-3b"/>
　　送逺曲<lb/>
戯馬臺南山簇簇山邉飲酒歌別曲行人醉後起登<lb/>
車席上囬尊勸僮僕靑天漫漫覆長路逺遊無家安<lb/>
得住願君到䖏自題名他日知君從此去<lb/>
　　築城詞<lb/>
築城䖏千人萬人抱把杵重重土堅試行錐軍吏執<lb/>
鞭催作遲來時一年深磧裏盡着短衣渇無水力盡<lb/>
不得休村聲杵聲未定人皆死家家養男當門戸今<lb/>
日作君城下土<lb/>
　　猛虎行<lb/>
<pb n="KR4c0053_SBCK_001-4a"/>
南山北山樹冥冥猛虎白日繞林行向晚一身當道<lb/>
食山中麋鹿盡無聲年年養子在空谷雌雄上山不<lb/>
相逐谷中近窟有山林長向村家取黃犢五陵年少<lb/>
不敢射空來林下㸔行迹<lb/>
　　別離曲<lb/>
行人結束出門去幾時更踏門前路憶昔君初納采<lb/>
時不言身属遼陽戍早知今日當別離成君家計良<lb/>
爲誰男兒生身自有役那得誤我少年時不如逐君<lb/>
征戰死誰能獨老空閨裏<lb/>
　　牧童詞<lb/>
<pb n="KR4c0053_SBCK_001-4b"/>
逺牧牛遶村四面禾黍稠陂中飢鳥啄牛背令我不<lb/>
得戯壠頭入陂草多牛散行白犢時向蘆中鳴隔堤<lb/>
吹葉應同伴還皷長鞭三四聲牛群食草莫相觸官<lb/>
家截爾頭上角<lb/>
　　沙堤行呈裴相公<lb/>
長安大道沙爲堤風吹無塵雨無泥宮中玉漏下三<lb/>
刻朱衣導騎丞相來路傍高樓息歌吹千車不行行<lb/>
者避街官閭吏相傳呼當前十里惟空衢白麻詔下<lb/>
移相印新堤未成舊堤盡<lb/>
　　求仙行<lb/>
<pb n="KR4c0053_SBCK_001-5a"/>
漢皇欲作飛仙子年年採藥東海裏蓬萊無路海無<lb/>
邊方士舟中相枕死招揺在天廽白日甘泉玉樹無<lb/>
仙實九皇眞人終不下空向離宮祠太乙丹田有氣<lb/>
凝素華君能保之昇綘霞<lb/>
　　古釵嘆<lb/>
古釵墮井無顔色百尺泥中今復得鳯凰宛轉有古<lb/>
儀欲爲首飾不稱時女伴傳㸔不知主羅䄂拂拭生<lb/>
光輝蘭膏巳盡股半折雕文刻様無年月雖離井底<lb/>
入匣中不用還與墜時同<lb/>
　　各東西<lb/>
<pb n="KR4c0053_SBCK_001-5b"/>
遊人別一東復一西出門相背兩不返惟信車輪與<lb/>
馬蹄道路悠悠不知䖏山高海闊誰辛苦遠遊不定<lb/>
難寄書日日空尋別時語浮雲上天雨墮地暫時會<lb/>
合終離異我今與子非一身安得死生不相棄<lb/>
　　節婦吟<lb/>
君知妾有夫贈妾雙明珠感君纒綿意繋在紅羅𥜗<lb/>
妾家高樓連苑起良人執㦸明光裏知君用心如日<lb/>
月事夫誓擬同生死還君明珠雙淚垂何不相逢未<lb/>
嫁時<lb/>
　　讌客詞<lb/>
<pb n="KR4c0053_SBCK_001-6a"/>
上客不用顧金覊主人有酒君莫違請君㸔取園中<lb/>
花地上漸多枝上稀山頭樹影不見石溪水無風暎<lb/>
更碧人人齊醉起舞時誰覺翻衣與倒幘明朝花盡<lb/>
人巳去此地獨來空繞樹<lb/>
　永嘉行<lb/>
黃頭鮮卑入洛陽胡兒持㦸升明堂晉家天子作降<lb/>
虜公卿奔走如　羊紫陌旌旛暗相觸家家雞犬驚<lb/>
上屋婦人岀門隨亂兵夫死眼前不敢哭九州諸侯<lb/>
自顧土無人領兵來護主北人避胡皆在南南人至<lb/>
今能晉語<lb/>
<pb n="KR4c0053_SBCK_001-6b"/>
　　採蓮曲<lb/>
秋江岸邉蓮子多採蓮女兒凭船歌靑房圎實齊戢<lb/>
戢爭前競折漾㣲波試牽緑莖不尋藕㫁䖏絲多刺<lb/>
傷手白練束腰䄂半卷不揷玉釵粧梳淺船中未滿<lb/>
度前洲借問阿誰家住逺歸時共待暮潮上自㺯芙<lb/>
蓉還蕩漿<lb/>
　　傷歌行<lb/>
黃門詔下促收捕京兆尹繫御史府岀門無復部曲<lb/>
隨親戚相逢不容語辭成謫慰南海州受命不得湏<lb/>
臾留身着靑衫騎惡馬東門之外無送者郵夫防吏<lb/>
<pb n="KR4c0053_SBCK_001-7a"/>
急喧　往往驚墮馬蹄下長安里中荒大宅朱門巳<lb/>
除十二㦸高堂舞榭鏁管絃美人遥望西南天<lb/>
　　吳宮怨<lb/>
吳宮四面秋江水江淸露白芙蓉死吳王醉後欲更<lb/>
衣座上美人嬌不起宮中千門復萬戸君恩反復誰<lb/>
能數君心與妾旣不同徒向君前作歌舞茱茰滿宮<lb/>
紅實垂秋風嫋嫋生繁枝姑蘇臺上夕燕罷它人侍<lb/>
寢還獨歸白日在天光在地君今那得長相棄<lb/>
　　北邙行<lb/>
洛陽北門北邙道䘮車轔轔入秋草車前齊唱薤露<lb/>
<pb n="KR4c0053_SBCK_001-7b"/>
歌高墳新起日峨峨朝朝暮暮人送葬洛陽城中人<lb/>
更多千金立碑高百尺終作誰家柱下石山頭松栢<lb/>
半無主地下白骨多於土寒食家家送𥿄錢鳥鳶作<lb/>
窠㗸上樹人居朝市未解愁請君暫向北邙遊<lb/>
　　關山月<lb/>
秋月明朗關山上山中行人馬蹄響關山秋來雨雪<lb/>
多行人見月唱邊歌海邉茫茫天氣白胡兒夜度黃<lb/>
龍磧軍中探騎暮出城伏兵暗䖏低旌㦸沙磧連天<lb/>
霜草平野駝尋水磧中鳴隴頭風急鴈不下沙塲苦<lb/>
戰多流星可憐萬里關山道年年戰骨多秋草<lb/>
<pb n="KR4c0053_SBCK_001-8a"/>
　　少年行<lb/>
少年從獵出長楊禁中新拜羽林郎獨到輦前射雙<lb/>
虎君王手賜黃金璫日日闘雞都市裏嬴得寳刀重<lb/>
刻字百里報讐夜出城平明還在娼樓醉遥聞虜到<lb/>
平陵下不待詔書行上馬斬得名王獻桂宮封侯起<lb/>
第一日中不同六郡良家子百戰始取邉城功<lb/>
　　白頭吟<lb/>
請君膝上琴彈我白頭吟憶昔君前嬌笑語兩情宛<lb/>
轉如縈素宮中爲我起高樓更𨳩花池種芳樹春天<lb/>
百草秋始衰棄我不待白頭時羅𥜗玉珥色未暗今<lb/>
<pb n="KR4c0053_SBCK_001-8b"/>
朝巳道不相宜楊州靑銅作明鏡暗中持照不見影<lb/>
人心囬互自無窮眼前好惡那能定君恩巳去若再<lb/>
返菖蒲花開月長滿<lb/>
　　將軍行<lb/>
彈筝峽東有胡塵天子擇日拜將軍蓬萊殿前賜六<lb/>
纛還領禁兵爲部曲當朝受詔不辭家夜向咸陽原<lb/>
上宿戰車彭彭旌旗動三十六軍齊上隴隴頭戰勝<lb/>
夜亦行分兵䖏䖏收舊城胡兒殺盡隂磧暮擾擾唯<lb/>
有牛羊聲邉人親戚曾戰沒今逐官軍收舊骨磧西<lb/>
行見萬里空幕府獨奏將軍功<lb/>
<pb n="KR4c0053_SBCK_001-9a"/>
　　賈客樂<lb/>
金陵向西賈客多船中生長樂風波欲發移船近江<lb/>
口船頭祭神各澆酒停杯共說逺行期入蜀經蠻誰<lb/>
別離金多衆中爲上客夜夜筭緡眠獨遟秋江初月<lb/>
猩猩語孤帆夜發瀟湘渚水工持檝防暗灘直過山<lb/>
邉及前侣年年逐利西復東姓名不在縣籍中農夫<lb/>
稅多長辛苦棄業寕爲販寳翁<lb/>
　　覊旅行<lb/>
逺客出門行路難停車歛䇿在門端荒城無人霜滿<lb/>
路野火燒橋不得度寒蟲入窟鳥歸巢僮僕問我誰<lb/>
<pb n="KR4c0053_SBCK_001-9b"/>
家去行尋田頭暝未息雙轂長轅礙荆棘縁岡入澗<lb/>
投田家主人舂米爲夜食晨雞喔喔茆屋傍行人起<lb/>
掃車上霜舊山巳別行巳逺身計未成難復返長安<lb/>
陌上相識稀遥望天門白日晩誰能聽我辛苦行爲<lb/>
向君前歌一聲<lb/>
　　車遥遥<lb/>
征人遥遥出古城雙輪齊動駟馬鳴山川無䖏不歸<lb/>
路念君長作萬里行野田人稀秋草綠日暮放馬車<lb/>
中宿驚麏游兎在我傍獨唱鄕歌對僮僕君家大宅<lb/>
鳯城隅年年道上隨行車願爲玉鑾繫華軾終日有<lb/>
<pb n="KR4c0053_SBCK_001-10a"/>
聲在君側門前舊路久已抛無由復得君消息<lb/>
　　妾薄命<lb/>
薄命<hi>良嫁</hi>得家子無事從軍去萬里漢家天子平四夷<lb/>
護羗都尉裹屍歸念君此行爲死別對君裁縫泉下<lb/>
衣與君一日爲夫婦千年萬歲亦相守君愛龍城征<lb/>
戰功妾願靑樓歌樂同人生各各有所欲詎得將心<lb/>
入君腹<lb/>
　　朱鷺<lb/>
翩翩兮朱鷺來汎春塘栖綠樹羽毛如翦色如染逺<lb/>
飛欲下雙翅歛避人引子入深壍動䖏水紋𨳩灔灔<lb/>
<pb n="KR4c0053_SBCK_001-10b"/>
誰知豪家網爾軀不如飲啄江海隅<lb/>
　　逺別離<lb/>
蓮葉團團荇葉折長江鯉魚鰭鱲赤念君少年棄親<lb/>
戚千里萬里獨爲客誰言逺別心不易天星墜地能<lb/>
爲石幾時㫁得城南陌勿使居人有行役<lb/>
　　楚宮行<lb/>
章華宫中九月時桂花未落紅橘垂江頭騎火照輦<lb/>
道君王夜從雲夢歸霓旌鳯盖到雙闕臺上重重歌<lb/>
吹發千門萬戸開相當燭籠左右列成行下輦更衣<lb/>
入洞房洞房侍女盡焚香玉階羅幃㣲有霜齊言此<lb/>
<pb n="KR4c0053_SBCK_001-11a"/>
夕樂未央玉酒湛湛盈華觴絲竹次第鳴中堂巴姬<lb/>
起舞向君王廽身垂手結明璫願君千年萬年夀朝<lb/>
出射麋夜飲酒<lb/>
　　江南曲<lb/>
江南人家多橘樹吳姬舟上織白苧土地卑濕饒蟲<lb/>
蛇連木爲牌入江住江村亥日長爲市落帆度橋來<lb/>
浦裏淸莎覆城竹爲屋無井家家飲潮水長干午日<lb/>
沽春酒高高酒旗懸江口娼樓兩岸懸水柵夜唱竹<lb/>
枝留北客江南風土歡樂多悠悠䖏䖏盡經過<lb/>
　　烏啼引<lb/>
<pb n="KR4c0053_SBCK_001-11b"/>
秦烏啼啞啞夜啼長安吏人家吏人得罪囚在獄傾<lb/>
家賣産將自贖少婦起聽夜啼烏知是官家有赦書<lb/>
下床心喜不重寐未明上堂賀舅姑少婦語啼烏汝<lb/>
啼愼勿虚借汝庭樹作高窠年年不令傷爾雛<lb/>
　　促促詞<lb/>
促促復促促家貧夫婦懽不足今年爲人送租船去<lb/>
年捕魚向江邊家中姑老子復小自執吳綃輸稅錢<lb/>
家家桑麻滿地黑念君一身空努力願教牛蹄團團<lb/>
一角直君身常在應不得<lb/>
　　宛轉行<lb/>
<pb n="KR4c0053_SBCK_001-12a"/>
華屋重翠幄綺席雕象床逺漏㣲更踈薄衾中夜凉<lb/>
爐氣暗徘徊寒燈背斜光妍姿結宵態寢覺幽夢長<lb/>
宛轉復宛轉憶君更未央<lb/>
唐張司業詩集卷一<lb/>
<pb n="KR4c0053_SBCK_001-12b"/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_002-1a"/>
唐張司業詩集卷二<lb/>
　五言律詩<lb/>
　　薊北旅思<lb/>
日日望鄕國空謌白苧詞長因送人䖏憶得別家時<lb/>
失意還獨語多愁秪自知客亭門外栁折盡向南枝<lb/>
　　江南春<lb/>
江南楊栁春日暖地無塵渡口過新雨夜來生白蘋<lb/>
晴沙鳴乳燕芳樹醉遊人向晚靑山下誰家祭水神<lb/>
　　西樓望月<lb/>
<pb n="KR4c0053_SBCK_002-1b"/>
城西樓上月復是雪晴時寒夜共來望思鄕獨下遲<lb/>
幽光落水塹净色遍霜枝明日千里去此中還別離<lb/>
　　別鶴<lb/>
雙鶴出雲谿分飛各自迷空巢在松頂折羽落江泥<lb/>
尋水終不飲逢林亦未栖別離應易老萬里兩凄凄<lb/>
　　江陵孝女<lb/>
孝女獨垂髪少年唯一身無家空托墓主祭不從人<lb/>
相吊有行客起廬因舊隣江頭聞哭䖏寂寂楚花春<lb/>
　　山中古祠<lb/>
春草空祠墓荒林唯鳥飛記年碑石在經亂祭人稀<lb/>
<pb n="KR4c0053_SBCK_002-2a"/>
野䑕緣朱帳隂塵盖畫衣近來潭水黑時見宿龍歸<lb/>
　　漁陽將<lb/>
塞深沙草白都護領燕兵放火燒奚帳分旗築漢城<lb/>
下營㸔嶺勢尋雪覺人行更向桑乾北擒生問磧名<lb/>
　　聽夜泉<lb/>
細泉深䖏落夜久漸聞聲獨起出門聴欲尋當澗行<lb/>
還疑隔林逺復畏有風生月下長來此無人亦到明<lb/>
　　送南遷客<lb/>
去去逺遷客瘴中衰病身靑山無限路白首不歸人<lb/>
海國戰騎象蠻州市用銀一家分幾䖏誰見日南春<lb/>
<pb n="KR4c0053_SBCK_002-2b"/>
　　薊北春懷<lb/>
渺渺水雲外別來音信稀因逢過江使却寄在家衣<lb/>
問路更愁逺逢人空說歸今朝薊城北又見塞鴻飛<lb/>
　　思逺人<lb/>
野橋春水清橋上送君行去去人應老年年草自生<lb/>
出門㸔逺道無信向邉城楊栁別離䖏秋蟬今復鳴<lb/>
　　贈同谿客<lb/>
幽居得相近煙景毎寥寥共伐臨谿樹同爲過水橋<lb/>
自教靑鶴舞分採紫芝苗更愛南峰住尋君路恐遥<lb/>
　望行人<lb/>
<pb n="KR4c0053_SBCK_002-3a"/>
秋風窓下起旅鴈向南飛日日出門望家家行客歸<lb/>
無因見邉使空待寄寒衣獨倚靑樓暮煙深鳥雀稀<lb/>
　　送宮人入道<lb/>
舊寵昭陽裏尋仙此最稀名初出宮籍身未稱霞衣<lb/>
巳別歌舞貴長隨鸞鶴飛中宮㸔入洞空駕玉輪歸<lb/>
　送越客<lb/>
見說孤帆去東南到㑹稽春雲剡溪口殘月鏡湖西<lb/>
水鶴沙邉立山鼯竹裏啼謝家曾住䖏煙洞入應迷<lb/>
　　贈辟榖者<lb/>
學得飡霞法逢人與小還身輕曾試鶴力弱未離山<lb/>
<pb n="KR4c0053_SBCK_002-3b"/>
無食犬猶在不耕牛自閑朝朝空漱水叩齒草堂間<lb/>
　　思江南舊遊<lb/>
江臯三月時花發石楠枝歸客應無數春山自不知<lb/>
獨行愁道逺廽信畏家移楊栁東西度茫茫欲問誰<lb/>
　　夜到漁家<lb/>
漁家在江口潮水入柴扉行客欲投宿主人猶未歸<lb/>
竹深村路逺<hi>一作暗</hi>月出釣船稀遥見尋沙岸春風動<lb/>
草衣<lb/>
　　送邊使<lb/>
揚旌過隴頭隴水向西流塞路依山逺戍城逢雨秋<lb/>
<pb n="KR4c0053_SBCK_002-4a"/>
寒沙隂漫漫疲馬去悠悠爲問征行將誰封定逺侯<lb/>
　　不食姑<lb/>
幾年山裏住已作綠毛身護氣常稀語存思自見神<lb/>
養龜同不食留藥任生塵要問西王母仙中第幾人<lb/>
　　古苑杏花<lb/>
廢苑杏花在行人愁到時獨𨳩新塹底半露舊燒枝<lb/>
晚色連荒轍低隂覆折碑茫茫古陵下春盡又誰知<lb/>
　　送流人<lb/>
獨向長城北黃雲暗塞天流名属邉將舊業作公田<lb/>
擁雪添軍壘收氷當井泉知君住應老湏記別鄕年<lb/>
<pb n="KR4c0053_SBCK_002-4b"/>
　　宿臨江驛<lb/>
楚驛南渡口夜深來客稀月明見潮上江静覺鷗飛<lb/>
旅宿今巳逺此行猶未歸離家久無信又聽搗寒衣<lb/>
　　送蠻客<lb/>
借問炎州客天南幾日行江連惡谿路山遶夜郎城<lb/>
椰葉瘴雲濕桂叢蠻鳥聲知君却廽日記得海花名<lb/>
　　襄國別友<lb/>
曉色荒城下相㸔秋草時獨遊無定計不欲道來期<lb/>
別䖏去家逺愁中驅馬遲歸人渡煙水遥映野棠枝<lb/>
　　送逺客<lb/>
<pb n="KR4c0053_SBCK_002-5a"/>
南原相送䖏秋水草還生同作憶鄕客如今分路行<lb/>
因誰寄歸信漸逺問前程明日重陽節無人上古城<lb/>
<hi>一作秋草水邊生</hi>
　　上國贈日南僧<lb/>
獨向雙峰老松門閉兩涯翻經依貝葉掛衲落藤花<lb/>
甃石新開井穿林自種茶時逢海南客蠻語問誰家<lb/>
　　征西將<lb/>
黃沙北風起半夜又翻營戰馬雪中宿探人氷上行<lb/>
深山旗未展隂磧鼓無聲幾道征西將同收碎葉城<lb/>
　　寄友人<lb/>
<pb n="KR4c0053_SBCK_002-5b"/>
憶在江南日同遊三月時採茶尋逺澗闘鴨向春池<lb/>
送客沙頭宿招僧竹裏碁如今各千里無計得相隨<lb/>
　　送防秋將<lb/>
白首征西將猶能射㦸支元戎選部曲軍吏換旌旗<lb/>
逐虜招降逺開邊舊壘移重收隴外地應似漢家時<lb/>
　　律僧<lb/>
苦行長不出淸羸最少年持齋唯一食講律豈曾眠<lb/>
避草毎移徑濾蟲還入泉從來天竺法到此幾人傳<lb/>
　　山中秋<hi>一作春</hi>夜<lb/>
寂寂山<hi>一作春</hi>景静幽人歸去<hi>一作卧</hi>遲橫琴當月下壓<lb/>
<pb n="KR4c0053_SBCK_002-6a"/>
酒及花時冷<hi>一作新</hi>露濕茆屋暗泉衝竹籬西峰採藥<lb/>
伴此夕恨無期<lb/>
　　送南客<lb/>
行路雨翛翛靑山盡海頭天涯人去逺嶺北水空流<lb/>
夜市連銅柱巢居屬象州來時舊相識誰向日南遊<lb/>
　　宿江店<lb/>
野店臨西浦門前有橘花停燈待賈客賣酒與漁家<lb/>
夜静江水白路廽山月斜閑尋泊船䖏潮落見平沙<lb/>
　　嶺外逢故人<lb/>
過嶺萬餘里旅遊經此稀相逢去家逺共說幾時歸<lb/>
<pb n="KR4c0053_SBCK_002-6b"/>
海上見花發瘴中唯鳥飛炎州望鄕伴自識北人衣<lb/>
　　出塞<lb/>
秋塞雪初下將軍逺岀師分營長記火放馬不收旗<lb/>
月冷邉帷濕沙昏夜探遲征人皆白首誰見滅胡時<lb/>
　　寄紫閣隱者<lb/>
紫閣氣沉沉先生住䖏深有人時得見無路可相尋<lb/>
夜鹿伴茅屋秋猿守栗林唯應採靈藥更不別營心<lb/>
　　夜宿黑竈谿<lb/>
夜到碧谿裏無人秋月明逢幽更移宿取伴亦探行<lb/>
花下紅泉色雲西乳鶴聲明朝記歸䖏石上自書名<lb/>
<pb n="KR4c0053_SBCK_002-7a"/>
　　古樹<lb/>
古樹枝柯少枯來復幾春露根堪繋馬空腹恐藏人<lb/>
蠧節莓苔老燒痕霹靂新若當江浦上行客祭爲神<lb/>
　　送徐先生歸蜀<lb/>
日暮逺歸䖏雲間仙觀鐘唯持靑玉牒獨立碧雞峰<lb/>
隂澗<hi>一作洞</hi>長收乳寒潭舊養龍幾時因賣藥得向海<lb/>
邊逢<lb/>
　　隱者<lb/>
先生巳得道市井亦容身救病自行藥得錢多與人<lb/>
問年長不定傳法又非眞常見鄰家<hi>一作翁</hi>說時聞<hi>一作</hi>
<pb n="KR4c0053_SBCK_002-7b"/>
<hi>時</hi>使鬼神<lb/>
　　送友人歸山<lb/>
岀山成北首重去結茅廬移石脩廢井掃龕盛舊書<lb/>
開田留杏樹分洞與僧居長在幽峰裏樵人見亦踈<lb/>
　　霅谿西亭晚望<lb/>
霅水碧悠悠西亭栁岸頭夕隂生逺岫斜照逐廽流<lb/>
此地動歸思逢人方倦遊吳興耆舊盡空見白蘋洲<lb/>
　　哭山中友人<lb/>
天雲遥便哭山友隔今生遶墓招魂魄鐫巖記姓名<lb/>
犬因無主善鶴爲見人鳴長說能尸解多應別路行<lb/>
<pb n="KR4c0053_SBCK_002-8a"/>
　　答僧拄杖<lb/>
靈藤爲拄杖白淨色如銀得自高僧手將扶病客身<lb/>
春遊不騎馬夜㑹亦呈人持此歸山去深宜戴角巾<lb/>
　　靈都觀李道士<lb/>
山觀雨來静遶房瓊草春素書天上字花洞古時人<lb/>
泥竈煑靈液掃壇朝玉眞幾廽遊閬苑靑節亦隨身<lb/>
　　送韋評事歸華隂<lb/>
三峯西面住出見世人稀老大誰相識恓惶又獨歸<lb/>
掃窓秋菌落𨳩篋夜蛾飛若向<hi>一作訪</hi>雲中伴還應着<lb/>
褐衣<lb/>
<pb n="KR4c0053_SBCK_002-8b"/>
　　送閩僧<lb/>
幾夏京城住今朝獨逺歸脩行四分律護净七條衣<lb/>
谿寺黃橙熟沙田紫芋肥九龍潭上路同去客應稀<lb/>
　　送海客歸舊島<lb/>
海上去應逺蠻家雲島孤竹船來桂府山市賣魚鬚<lb/>
入國自獻寳逢人多贈珠却歸春洞口新<hi>一作斬</hi>象祭<lb/>
天吳<lb/>
　　登咸陽北寺樓<lb/>
高秋原上寺下馬一登臨渭水西來直秦山南去深<lb/>
舊宮人不住荒碣路難尋日暮凉風起蕭條多逺心<lb/>
<pb n="KR4c0053_SBCK_002-9a"/>
　　送新羅使<lb/>
萬里爲朝使離家今幾年應知舊行路却上逺歸船<lb/>
夜泊避蛟窟朝炊求島泉悠悠到鄕國還望海西天<lb/>
　　宿廣德寺寄從舅<lb/>
古寺客堂空開簾四面風移床動栖鴿停燭聚飛蟲<lb/>
閑卧逐凉䖏逺愁生静中林西㣲月色思與寗家同<lb/>
　　宿邯鄲舘寄馬磁州<lb/>
孤客到空舘夜寒愁卧遟雖沽主人酒不似在家時<lb/>
幾宿得歡笑如今成別離明朝行更逺廽望隔山陂<lb/>
　　舟行寄李湖州<lb/>
<pb n="KR4c0053_SBCK_002-9b"/>
客愁無次第川路重辛勤藻宻行舟澁灣多轉檝頻<lb/>
薄遊空感惠失計自憐貧頼誦汀洲句時時慰逺人<lb/>
　　送閑師歸江南<lb/>
徧住江南寺隨緣到上京多生脩律業外學得詩名<lb/>
講殿偏追入齋家別請行靑楓鄊路逺幾日盡歸程<lb/>
　　逰襄陽山寺<lb/>
秋色江邊路煙霞若有期寺貧無利施僧老足慈悲<lb/>
薜荔侵禪室蝦蟆占浴池閑遊殊未徧即是下山時<lb/>
　　登城寄王建<lb/>
聞君鶴嶺住西望日依依逺客偏相憶登城獨不歸<lb/>
<pb n="KR4c0053_SBCK_002-10a"/>
十年爲道侣幾䖏共柴扉今日煙霞外人間得見稀<lb/>
　　送從弟戴玄往蘇州<lb/>
楊栁閶門路悠悠水岸斜乗舟向山寺着屐到漁家<lb/>
夜月紅柑樹秋風白藕花江天詩景好廽日莫令賖<lb/>
　　送朱慶餘及第歸越<lb/>
東南歸路逺幾日到鄊中有寺山皆遍無家水不通<lb/>
湖聲蓮葉雨野氣稻花風州縣知名久爭邀與客同<lb/>
　　過賈島野居<lb/>
靑門坊外住行坐見南山此地去人逺知君終日閑<lb/>
蛙聲籬落下草色戸庭間好是經過䖏唯愁暮獨還<lb/>
<pb n="KR4c0053_SBCK_002-10b"/>
　　酬韓庻子<lb/>
西街幽僻䖏正與懶相宜尋寺獨行逺借書常送遟<lb/>
家貧無易事身病是閑時寂寞誰相問秪應君自知<lb/>
　　贈姚合少府<lb/>
病來辭赤縣案上有丹經爲客燒茶竈教兒掃竹亭<lb/>
詩成添舊卷酒盡卧空缾闕下今遺逸誰瞻隱士星<lb/>
　　送僧遊五臺兼謁李司空<lb/>
逺去見雙節因行上五臺化樓侵暁出雪路向春開<lb/>
邊寺連烽去胡兒聽法來定知廵禮後觧夏始應廽<lb/>
　　送鄭秀才歸寜<lb/>
<pb n="KR4c0053_SBCK_002-11a"/>
桂檝彩爲衣行當令節歸夜潮迷浦逺晝雨見人稀<lb/>
野艾到時熟江鷗泊䖏飛離琴一奏罷山雨靄餘暉<lb/>
　　送李評事遊越<lb/>
未習風塵事初爲吳越遊露沾湖草濕<hi>一作濕</hi>日照海<lb/>
山秋梅市門何在蘭亭水尚流西陵待潮䖏知汝不<lb/>
勝愁<lb/>
　　閑居<lb/>
東城南陌塵紫<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>與朱輪盡說無多事能閑有幾人<lb/>
唯教推甲子不信守庚申誰見衡門裏終朝自在貧<lb/>
　　寄昭應王中丞<lb/>
<pb n="KR4c0053_SBCK_002-11b"/>
借得西街宅開門渭水頭長貧唯要徤漸老不禁愁<lb/>
獨凭藤書案空懸竹酒鈎春風石甕寺作意共君遊<lb/>
　　酬孫洛陽<lb/>
家貧相逺住齋舘入時稀獨坐㸔書卷閑行着褐衣<lb/>
早蟬庭笋老新雨徑莎肥各離爭名地無人見是非<lb/>
　　送人任濟隂<lb/>
黃綬在隂下知君非旅行將書報舊里留褐與諸生<lb/>
贈別盡沽酒惜歡多出城春風濟水上候吏聽車聲<lb/>
　　晚春過崔駙馬東園<lb/>
閑園多好風不意在街東早早詩名逺長長酒性同<lb/>
<pb n="KR4c0053_SBCK_002-12a"/>
竹香新雨後鶯語落花中莫遣經過少年光漸覺空<lb/>
　　夏日閑居<lb/>
多病逢迎少閑居又一年藥㸔辰日合茶過卯時煎<lb/>
草長晴來地蟲飛晚後天此時幽歩逺不覺到山邉<lb/>
　　晚秋閑居<lb/>
獨坐高秋晚蕭條是逺思家貧長畏客身老轉憐兒<lb/>
萬種盡閑事一生能幾時從來踈懶性應秪有僧知<lb/>
　　和<hi>陸裴</hi>司業習靜寄所知<lb/>
幽室獨焚香淸晨下未央山開登竹閣僧到出茶堂<lb/>
收拾新琴譜尋封舊藥方逍遥無別事不似在班行<lb/>
<pb n="KR4c0053_SBCK_002-12b"/>
　　酬韓祭酒雨中見寄<lb/>
雨中愁不出隂黑盡連宵屋濕唯添漏泥深未放朝<lb/>
無蒭憐馬瘦少食信兒嬌聞道韓夫子還同此寂寥<lb/>
　　和裴僕射移官言志<lb/>
身在勤勞地常思放曠時功成歸聖主位重委群司<lb/>
㸔壘臺邉石閑吟篋裏詩蒼生正瞻望難與故山期<lb/>
　　酬白二十二舎人早春曲江見招<lb/>
曲江氷欲盡風日巳恬和栁色看猶淺泉聲覺漸多<lb/>
紫蒲生濕岸靑鴨戯新波仙掖高情客相招共一過<lb/>
　　酬裴僕射朝<hi>囬</hi>寄韓吏部<lb/>
<pb n="KR4c0053_SBCK_002-13a"/>
獨愛南關裏山晴竹杪風從容朝早退蕭洒客常通<lb/>
案曲新亭上移花逺寺中唯應有吏部詩酒毎相同<lb/>
　　春日李舎人宅見兩省諸公唱和因書情即事<lb/>
又見帝城裏東風天氣和官閑人事少年長道情多<lb/>
紫掖發章句靑闈更詠謌誰知余寂寞終日㫁經過<lb/>
　　和李僕射秋日病中作<lb/>
由來病根淺易見藥功成暁日杵臼靜凉風衣服輕<lb/>
猶疑少氣力漸覺有心情獨倚紅藤杖時時堦上行<lb/>
　　早春病中<lb/>
羸病及年初心情不自如多申請假牒祗送賀官書<lb/>
<pb n="KR4c0053_SBCK_002-13b"/>
幽徑獨行歩白頭長懶梳更憐晴日色漸漸暖貧居<lb/>
　　送嚴大夫之桂州<lb/>
旌斾過湘潭幽竒得徧探莎城百越北行路九疑南<lb/>
有地多生桂無時不養蠶聽謌難辨曲風俗自相諳<lb/>
　　詠懷<lb/>
老去多悲事非唯見二毛眼昏書字大耳重語聲高<lb/>
望月偏增思尋山覺發勞都無作官意頼得在閑曹<lb/>
　　使至藍谿驛寄太常王丞<lb/>
獨上七盤去峰巒轉轉稠雲中迷象鼻雨裏下筝頭<lb/>
水沒荒橋路鴉啼古驛樓君今在城闕肯見此中愁<lb/>
<pb n="KR4c0053_SBCK_002-14a"/>
　　留別江陵王少府<lb/>
迢迢山上路病客獨行遲况此分襟日當君失意時<lb/>
寒林露逺驛晚燒獵荒陂別後空廽首相逢未有期<lb/>
　　贈海東僧<lb/>
別家行萬里自說過扶餘學得中州語能爲外國書<lb/>
與醫收海藻持呪取龍魚更問同來伴天台幾䖏居<lb/>
　　寄漢陽故人<lb/>
知君漢陽住煙樹逺重重歸使雨中發寄書燈下封<lb/>
同時買江塢今日別雲松欲問新移䖏靑蘿最北峰<lb/>
　　送安西將<lb/>
<pb n="KR4c0053_SBCK_002-14b"/>
萬里海西路茫茫邉草秋計程沙塞口望伴驛峰頭<lb/>
雪暗非時宿沙深獨去愁塞鄕人易老莫住近畨州<lb/>
　　題李山人幽居<lb/>
襄陽南郭外茅屋一書生無事焚香坐有時尋竹行<lb/>
畫苔藤杖細踏石笋鞋輕應笑風塵客區區逐世名<lb/>
　　早春閑遊<lb/>
年長身多病獨宜作冷官從來閑坐慣漸覺出門難<lb/>
樹影新猶薄池光晚尚寒遥聞有花發騎馬暫行㸔<lb/>
　　贈太常王建藤杖笋鞋<lb/>
蠻藤剪爲杖楚笋結成鞋稱與詩人用堪隨禮寺齋<lb/>
<pb n="KR4c0053_SBCK_002-15a"/>
尋花入幽徑歩日下寒堦以此持相贈君應愜素懷<lb/>
　　和周賛善聞子規<lb/>
秦城啼楚鳥逺思更紛紛况是街西夜偏當雨裏聞<lb/>
應投最高樹似隔數重雲此䖏誰能聽遥知獨有君<lb/>
　　送李騎曹靈州歸覲<lb/>
翩翩出上京幾日到邉城漸覺風沙起還將弓箭行<lb/>
席箕侵路暗野馬見人驚軍府知歸慶應教數騎迎<lb/>
　　寒食夜寄姚侍御<lb/>
貧官多寂寞不異野人居作酒和山藥教兒冩道書<lb/>
五湖歸去逺百事病來踈况憶同懷者寒庭月上初<lb/>
<pb n="KR4c0053_SBCK_002-15b"/>
　　題淸徹上人院<lb/>
古寺臨壇久松間別起堂㸔添浴佛水自合讀經香<lb/>
愛養無家客多傳得効方遇齋長不出坐卧一繩床<lb/>
　　和裴司空即事通簡舊僚<lb/>
肅肅上台坐四方皆仰風當朝奉明政早日立元功<lb/>
獨對赤墀下宻宣黃閣中猶聞動高韻思與舊僚同<lb/>
　　使囬留別襄陽李司空<lb/>
江亭寒日晚絃筦有離聲從此一筵別獨爲千里行<lb/>
遟遟戀恩徳役役恨公程廽首吟新句霜雲滿楚城<lb/>
　　和戸部令狐尚書喜裴司空見招㸔雪<lb/>
<pb n="KR4c0053_SBCK_002-16a"/>
南園新覆雪上宰暁來㸔誰共登春榭唯聞有地官<lb/>
色連山逺静氣與竹偏寒高韻更相應寜同謌吹歡<lb/>
　　和裴司空以詩請刑部白侍郎雙鶴<lb/>
皎皎仙山鶴逺留閑宅中徘徊幽謝月嘹唳小亭風<lb/>
丞相西園好池塘夜水通從君求置此賞望與賔同<lb/>
　　同綿州胡郎中淸明日對雨西亭宴<lb/>
郡内開新火高齋雨氣淸惜花邀客賞勸酒促謌聲<lb/>
共醉移芳席留歡閉暮城政閑方宴語琴筑任遥情<lb/>
　　莊陵挽謌詞<hi>三首</hi>
白日巳昭昭干戈亦漸消迎師新出道從諌早臨朝<lb/>
<pb n="KR4c0053_SBCK_002-16b"/>
佞倖威權薄忠良寵錫饒丘陵今一變無復白雲謡<lb/>
　　二<lb/>
觀風欲廵洛習戰且開池始改三年政旋開七月期<lb/>
陵分内外使官具吉㐫儀渭北新園路蕭笳逺更悲<lb/>
　　三<lb/>
暁日龍車動秋風閶闔開行帷六宮出執緋萬方來<lb/>
慘慘郊原暮遟遟挽唱哀空山煙雨夕新栢遶陵臺<lb/>
　　和左司元郎中秋居<hi>十首</hi>
選得閑坊住秋來樹木肥風前卷筒簟雨裏脫荷衣<lb/>
野客留方去山童取藥歸非因入朝省過此出門稀<lb/>
<pb n="KR4c0053_SBCK_002-17a"/>
　　二<lb/>
有地唯㘽竹無池亦養鵝學書求墨跡釀酒愛朝和<lb/>
古鏡銘文淺神方謎語多居貧閑自樂豪客莫相過<lb/>
　三<lb/>
閑來松菊地未省有埃塵直去多將藥朝囬不訪人<lb/>
見僧收酒器迎客換紗巾更恐登淸要難成自在身<lb/>
　四<lb/>
自知淸静好不要問時豪就石安琴枕穿松厭酒槽<lb/>
山情因月甚詩語入秋高身外無餘事唯應筆硯勞<lb/>
　五<lb/>
<pb n="KR4c0053_SBCK_002-17b"/>
閑堂新掃洒稱是早秋天書客多呈帖琴僧與合絃<lb/>
莎臺乗晩上竹院就凉眠終日無忙事還應似得仙<lb/>
　　六<lb/>
醉倚班藤杖閑眠癭木牀案頭行氣訣爐裏降眞香<lb/>
尚儉經營少居閑意思長秋茶莫夜飲新自作松漿<lb/>
　七<lb/>
毎憶舊山居新教上墨圖晚花廽地種好酒問人沽<lb/>
夜後𨳩朝簿申前發省符爲郎凡幾歲巳見白髭鬚<lb/>
　八<lb/>
菊地纔通屐茶房不壘階憑醫㸔蜀藥寄信覔吳鞋<lb/>
<pb n="KR4c0053_SBCK_002-18a"/>
盡得仙家法多隨道客齋本無榮辱意不是學安排<lb/>
　　九<lb/>
林下無拘束閑吟放性靈好時閑藥竈高䖏置琴亭<lb/>
更撰居山記唯尋相鶴經初當授衣假無吏挽門鈴<lb/>
　　十<lb/>
客散高齋晚東園景象偏晴明猶有蝶凉冷漸無蟬<lb/>
籐折霜來子蝸行雨後涎新詩纔上卷巳得滿城傳<lb/>
　　經王䖏士原居<lb/>
舊宅誰相近唯僧近竹關庭閑雲滿井窓曉雪通山<lb/>
來客半留宿借書多寄還明時未中歲莫便一生閑<lb/>
<pb n="KR4c0053_SBCK_002-18b"/>
　　不食仙姑山房<lb/>
寂寂花枝裏草堂唯素琴因山曽改眼見客不言心<lb/>
月出溪路静鶴鳴雲樹深丹砂如可學便欲住幽林<lb/>
　　江頭<lb/>
晩歩隨江逺來帆過眼頻試尋新住客少見故鄊人<lb/>
囬首憐歸翼長吟任此身應同南浦鴈更見嶺頭春<lb/>
　　寄孫冲主簿公<lb/>
低折滄洲簿無書整兩春馬從同事借妻怕罷官貧<lb/>
道僻收閑藥詩高笑古人仍聞長吏奏表乞鎻㕔頻<lb/>
　　贈任懶<lb/>
<pb n="KR4c0053_SBCK_002-19a"/>
未肯求科第深坊且隱居勝遊尋野客高卧㸔兵書<lb/>
點藥醫閑馬分泉灌逺𬞞漢庭無得意誰擬薦相如<lb/>
　　舊宮人<lb/>
謌舞梁州女歸時白髪生全家沒蕃地無䖏問鄕程<lb/>
宫錦不傳様御香空記名一身難自說愁逐路人行<lb/>
　　春日留別<lb/>
遊人欲別離醉復對花枝㸔却春人晚莫輕少年時<lb/>
臨行記分䖏囬首是相思各向天涯去重來未有期<lb/>
　　沒蕃故人<lb/>
前年伐月支城上沒全師蕃漢斷消息死生長別離<lb/>
<pb n="KR4c0053_SBCK_002-19b"/>
無人收廢帳歸馬識殘旗欲祭疑君在天涯哭此時<lb/>
唐張司業詩集卷二<lb/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_003-1a"/>
唐張司業詩集卷三<lb/>
　五言排律<lb/>
　　和李僕射雨中寄盧嚴二給事<lb/>
郊原飛雨至城闕濕雲埋迸點時穿牖浮漚欲上堦<lb/>
偏滋解籜竹併灑落花槐晚潤生琴匣新凉滿藥齋<lb/>
從容朝務退放曠掖曹乖盡日無來客閑吟感所懷<lb/>
　　酬李僕射晚春見寄<lb/>
㦸戸動初晨鶯聲雨後頻虚庭淸氣在衆藥濕光新<lb/>
魚動芳池面苔侵老竹身教鋪甞酒䖏自問探花人<lb/>
<pb n="KR4c0053_SBCK_003-1b"/>
獨此長多病幽居欲過春今朝聽高韻忽覺離埃塵<lb/>
　　憶盧常侍寄華山鄭隱者<lb/>
獨住三峰下年深學煉丹一間松葉屋數片石花冠<lb/>
酒待山中飲琴將洞裏彈開門移逺竹剪草出幽蘭<lb/>
荒璧通泉架晴崖曬藥壇寄知騎省客長向白雲㸔<lb/>
　　和令狐尚書平泉東莊近居李僕射有寄<lb/>
平地有淸泉伊南古寺邉漲池閑遶屋出野徧澆田<lb/>
舊隱離多日新鄰得幾年探幽皆一絶選勝又雙全<lb/>
門靜山光別園深竹影連斜分採藥徑直過釣魚船<lb/>
雞犬還應識雲霞頓覺鮮追思應不逺賞愛諒難偏<lb/>
<pb n="KR4c0053_SBCK_003-2a"/>
此䖏堪長往遊人早共傳各當恩寄重歸卧恐無緣<lb/>
　　送鄭尚書出鎭南海<lb/>
逺鎭承新命王程不假催班行爭路送恩賜併時來<lb/>
牙斾從城展兵符到府𨳩蠻聲喧夜市海色浸潮臺<lb/>
畫角天邉月寒關嶺上梅共知公望重多是隔年廽<lb/>
　　徐州試反舌無聲<lb/>
夏木多好鳥偏知反舌名林幽還共宿時過即無聲<lb/>
竹外天空暁谿頭雨自晴居人宜寂寞深院益凄淸<lb/>
入霧暗相失當風閑易驚來年上林苑知爾最先鳴<lb/>
　　省試行不由徑<lb/>
<pb n="KR4c0053_SBCK_003-2b"/>
田裏有㣲徑賢人不復行孰知求捷歩又恐異端生<lb/>
從易衆所欲安邪患亦生誰能逹大道共此竟前程<lb/>
子羽有遺跡孔門傳舊聲今逢大君子士節自光明<lb/>
　　新城甲仗樓<lb/>
謝守起新樓西臨城角頭圗功百仗麗藏器五兵脩<lb/>
結構榱甍固虛明戸檻幽魚龍卷旗幟霜雪積戈矛<lb/>
暑雨熇蒸隔凉風宴位留地高形岀沒山静氣淸優<lb/>
睥睨斜光徹欄干宿靄浮芊芊秔稻色脉脉苑谿流<lb/>
郡化王丞相詩成沈隱侯居兹良得意殊勝峴山遊<lb/>
　　贈殷山人<lb/>
<pb n="KR4c0053_SBCK_003-3a"/>
欎欎山中客知名四十年恓惶身獨隱寂寞性應便<lb/>
世業公侯籍生涯黍稷田藤懸讀書帳竹繫網魚船<lb/>
巳種千頭橘新𨳩數脉泉閑遊攜酒逺幽語向僧偏<lb/>
入洞題松過㸔花選石眠避喧長汨沒逢勝即留連<lb/>
自古多高跡如君少比肩耕耘旣辛苦章句巳流傳<lb/>
昔日交遊盛當時省閣賢同𫀆還共弊連轡毎推先<lb/>
講序居重席群儒願執鞭滿堂虛左待衆目望喬遷<lb/>
才異時難用情高道自全畏人顔慘澹踈物勢迍邅<lb/>
逹者聞知命吾生復禮玄深藏報恩劍久緝養生篇<lb/>
憔悴衆夫笑經過郡守憐夕陽悲病鶴霜氣動飢鸇<lb/>
<pb n="KR4c0053_SBCK_003-3b"/>
䖏士誰能薦窮途世所捐伯鸞甘寄食元淑苦無錢<lb/>
䇿蹇秋塵裏吟詩黃葉前故裘餘白領廢瑟㫁朱絃<lb/>
志氣終猶在逍遥任自然家貧念婚嫁身老戀雲煙<lb/>
放逸栖巖鹿淸虛飲露蟬鄭逃秦谷口嚴愛越溪邉<lb/>
霄漢予猶阻榮枯子不牽山城一相遇感激意難宣<lb/>
　　夏日可畏<lb/>
赫赫温風扇炎炎夏日徂火威馳<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>野畏景鑠遥途<lb/>
勢矯翔陽翰功分造化罏禁城千品獨黃道一輪孤<lb/>
落照頻空簟餘暉卷夕梧如何倦遊子中路獨踟蹰<lb/>
　　罔象得玄珠<lb/>
<pb n="KR4c0053_SBCK_003-4a"/>
赤水今何䖏遺珠巳渺然離婁徒肆目罔象乃通玄<lb/>
皎潔因成性圎明不在泉暗中㸔夜色塵外照晴田<lb/>
無脛眞難掬懷疑寳易遷今朝搜擇得應免媚晴川<lb/>
　　和李僕射西園<lb/>
遇午歸閑䖏西庭敞四簷高眠著瑟枕散帙檢書籥<lb/>
印在休通客山晴好捲簾竹凉蠅到少藤暗蝶爭潜<lb/>
曉<hi>一作晚</hi>鵲頻驚喜踈蟬不許拈石苔生紫點欄藥吐<lb/>
紅尖虚坐詩情逺幽探道侣兼所營尚勝地雖儉復<lb/>
誰嫌<lb/>
<pb n="KR4c0053_SBCK_003-4b"/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_004-1a"/>
唐張司業詩集卷四<lb/>
　　　　　　翰林學士中書舎人張泊編緝<lb/>
　七言律詩<lb/>
　　送裴相公赴鎭太原<lb/>
盛德雄名逺近知功高先乞守藩維衘恩暫遣分龍<lb/>
節署勑還同在鳯池天子親臨樓上送朝官齊出道<lb/>
邉辭明年塞北淸蕃落應建生祠請立碑<lb/>
　　寄元員外<lb/>
外郎直罷無餘事掃洒書堂試藥爐門巷不教當要<lb/>
閙詩篇轉覺足功夫月明臺上唯僧到夜靜坊中有<lb/>
<pb n="KR4c0053_SBCK_004-1b"/>
酒沽朝省入頻閑日少可能同伴舊遊無<lb/>
　　贈梅䖏士<lb/>
早聞聲價滿京城頭白江湖放曠情講易自傳新註<lb/>
義題詩不着舊官名近移馬跡山前住多向牛頭寺<lb/>
裏行天子如今議封禪應將束帛請先生<lb/>
　　贈王秘書<lb/>
不曾浪出謁公侯唯向花間水畔遊毎着新衣㸔藥<lb/>
竈多收古器在書樓有官秪作山人老平地能𨳩洞<lb/>
穴幽自領閑司了無事得來君䖏喜相留<lb/>
　　謝裴司空寄馬<lb/>
<pb n="KR4c0053_SBCK_004-2a"/>
騄耳新駒駿得名司空逺自寄書生乍離華廐移蹄<lb/>
澁初到貧家舉眼驚毎𬒳閑人來借問多尋古寺獨<lb/>
騎行長思歲且沙堤上得從鳴珂傍火城<lb/>
　　酬秘書王丞見寄<lb/>
相㸔頭白來城闕却憶漳谿舊往還今體詩中偏出<lb/>
格常叅官裏毎同班街西借宅多臨水馬上逢人亦<lb/>
說山芸閣水曹雖最冷與君長喜得身閑<lb/>
　　送李餘及第後歸蜀<lb/>
十年人好誦詩章今日成名出舉塲歸去唯將新誥<lb/>
牒後來爭取舊衣裳山橋暁上蕉花暗水店晴㸔芋<lb/>
<pb n="KR4c0053_SBCK_004-2b"/>
草黃鄕里親情相見日一時攜酒賀高堂<lb/>
　　早朝寄白舎人嚴郎中<lb/>
鼓聲初動未聞雞羸馬街中踏凍泥燭暗有時衝石<lb/>
柱雪深無䖏認沙堤常叅班裏人猶少待漏房前月<lb/>
欲西鳯閣星郎離去逺閣門𨳩䖏入還齊<lb/>
　　書懷寄元郎中<lb/>
轉覺人間無氣味常因身外省因縁經過獨愛遊山<lb/>
客計校唯求買藥錢重作學官閑盡日一離江塢病<lb/>
多年吟君釣客詞中語便欲南歸榜小船<lb/>
　　贈僧道<hi>一作贈道士冝師</hi>
<pb n="KR4c0053_SBCK_004-3a"/>
自到王城得幾年巴童蜀馬共隨緣兩朝侍從當時<lb/>
貴五字聲名逺䖏傳因住紅樓通内院新承墨詔賜<lb/>
齋錢閑房暫喜居相近還得陪師坐竹邉<lb/>
　　書懷寄王秘書<lb/>
白髮如今欲滿頭從來百事盡應休秪於觸目須防<lb/>
病不擬將心更養愁下藥逺求新熟酒㸔山多上最<lb/>
高樓頼君同在京城住毎到花前免獨遊<lb/>
　　題韋郎中新亭<lb/>
起得幽亭景最新碧莎地上更無塵琴書着盡猶嫌<lb/>
少松竹㘽多亦稱貧藥酒欲開期好客朝衣暫脫見<lb/>
<pb n="KR4c0053_SBCK_004-3b"/>
閑身成名同日官連署此䖏經過有幾人<lb/>
　　送楊州判官<lb/>
應得煙霞岀俗心茆山道士共追尋閑憐鶴貌偏能<lb/>
畫暗辨桐聲自作琴長嘯毎來松下坐新詩堪向雪<lb/>
中吟征南幕裏多賔客君獨相知最校深<lb/>
　　喜王起侍郎放牒<lb/>
東風節氣近淸明車馬爭來滿禁城二十八人初上<lb/>
牒百千萬里盡傳名誰家不借花園㸔在䖏多將酒<lb/>
器行共賀春司能鑒識今年定合有公卿<lb/>
　　贈王司馬<lb/>
<pb n="KR4c0053_SBCK_004-4a"/>
白笏朱衫年少時久登班列會朝儀貯財不省關身<lb/>
用行義唯愁𬒳衆知藏得寳刀求主帶調成駿馬乞<lb/>
人騎未曾相識多聞說遥望長如玉樹枝<lb/>
　　書懐<lb/>
自小習成踈懶性人間事事總無功別從仙客求方<lb/>
法時到僧家問苦空老大登朝如夢裏貧窮作活似<lb/>
村中未能即便休官去慚愧南山採藥翁<lb/>
　　贈令狐愽士<lb/>
頭白新年六十餘近聞生計轉空虚久爲愽士誰人<lb/>
識自到長安賃舎居騎馬出隨遊寺客呼兒散冩乞<lb/>
<pb n="KR4c0053_SBCK_004-4b"/>
錢書古來賢哲皆如此應是才高與衆踈<lb/>
　　送從弟刪東歸<lb/>
雲水東南兩月程貪歸慶節馬蹄輕春橋欲醉攀花<lb/>
別野路閑吟觸雨行詩價巳高猶失意禮司曽賞㑹<lb/>
成名舊山風月知應好莫過秋時不到京<lb/>
　　贈王秘書<lb/>
早在山東聲價逺曽將竒䇿佐嫖姚賦來詩句無閑<lb/>
語老去官班未在朝身屈祗聞詞客說家貧多見野<lb/>
僧招獨從書閣歸時晚春水渠邉㸔栁條<lb/>
　　哭丘長史<lb/>
<pb n="KR4c0053_SBCK_004-5a"/>
曾見先皇殿上臣丹砂久服不成眞常騎馬在嘶空<lb/>
櫪自作書留別故人詩句徧傳天下口朝衣偏送地<lb/>
中身最悲昨日同遊䖏㸔却春風樹樹新<hi>一作東風䖏䖏春</hi>
　送枝江劉明府<lb/>
老着靑衫爲楚宰平生志業有誰知家僮從去愁行<lb/>
逺縣吏迎來恠到遟定訪玉泉幽院宿應過碧澗早<lb/>
茶時向南漸漸雲山好一路唯聞唱竹枝<lb/>
　　送從弟徹東歸<lb/>
緱山領印知公奏才稱同時盡不如奉使賀成登册<lb/>
禮陪班㸔出降恩書囬程去在秋塵裏受詔辭歸暁<lb/>
<pb n="KR4c0053_SBCK_004-5b"/>
漏初早晚得爲朝署拜閑坊買宅作隣居<lb/>
　　哭胡十八遇<lb/>
早得聲名年尚少尋常志氣岀風塵文塲繼續成三<lb/>
代家族輝華在一身㓜子見生才滿月選書知冩未<lb/>
呈人送君帳下衣裳白數尺墳頭栢樹新<lb/>
　　贈賈島<lb/>
籬落荒凉僮僕飢樂遊原上住多時蹇驢放飽騎將<lb/>
岀秋卷裝成寄與誰拄杖傍田尋野菜封書乞米趂<lb/>
時炊姓名未上登科記身屈惟應内史知<lb/>
　　逢王建有贈<lb/>
<pb n="KR4c0053_SBCK_004-6a"/>
年狀皆齊初有髭鵲山漳水毎追隨使君座下朝聽<lb/>
易䖏士庭中夜會詩新作句成相借問閑求義盡共<lb/>
尋思經今三十餘年事却說還同昨日時<lb/>
　　移居静安坊答元八郎中<lb/>
長安寺裡多時住雖守卑官不厭貧作活毎常嫌費<lb/>
力移居祗是貴容身初開井淺偏宜樹漸覺街閑省<lb/>
踏塵更喜往還相去近門前减却送書人<lb/>
　　送楊少尹赴鳯翔<lb/>
詩名往日動長安首首人家卷裏㸔西學巳行秦博<lb/>
士南宮新拜漢郎官得錢祗了還書鋪借宅常時事<lb/>
<pb n="KR4c0053_SBCK_004-6b"/>
藥欄今去岐州生計薄移居偏近隴頭寒<lb/>
　　送韓侍御歸山<lb/>
聞君久卧在雲間爲佐嫖姚未得還新結茆廬招隱<lb/>
逸獨騎驄馬入深山九靈洞口行應到五粒松枝醉<lb/>
亦攀明日河聲出城去家僮不復掃柴關<lb/>
　　新除水曹郎答白舎人見賀<lb/>
年過五十到南宮章句無名荷至公黃𥿄開呈相府<lb/>
後朱衣引入謝班中諸曹縱許爲仙侣群吏多嫌是<lb/>
老翁最幸紫薇郎見愛獨稱官與古人同<lb/>
　　送楊少尹赴蒲城<lb/>
<pb n="KR4c0053_SBCK_004-7a"/>
官爲本府當身榮因得還鄕任野情自廢田園今作<lb/>
主毎逢耆老不呼名舊遊寺裏僧應識新別橋邉樹<lb/>
巳成公事况閑詩更好將隨相逐上山行<lb/>
　　哭元九少府<lb/>
平生志業獨相知早結雲山老去期初作學官常共<lb/>
宿晚登朝列暫同時閑來各數經過地醉後齊吟唱<lb/>
和詩今日春風花滿宅入門行哭見靈帷<lb/>
　　送侯判官赴廣州從軍<lb/>
年少才高求自展將身萬里赴軍門辟書逺到𨳩呈<lb/>
客公服新成着謝恩驛舫過江分白候戍亭當嶺見<lb/>
<pb n="KR4c0053_SBCK_004-7b"/>
紅旛海花蠻草連冬有行䖏無家不滿園<lb/>
　　答白杭州郡樓登望畫圗見寄<lb/>
畫得江城登望䖏寄來今日到長安乍驚物色從詩<lb/>
出更想工人下手難將展書堂偏覺好毎來朝客盡<lb/>
求㸔見君向此閑吟意肯恨當時作外官<lb/>
　　贈趙將事<lb/>
當年膽略巳縱橫毎見妖星氣不平身貴早登龍尾<lb/>
道功高自破鹿頭城尋常得對論邉事委曲承恩掌<lb/>
内兵會取安西將報國凌烟閣上大書名<lb/>
　　送和蕃公主<lb/>
<pb n="KR4c0053_SBCK_004-8a"/>
塞上如今無戰塵漢家公主出和親邑司猶屬宗卿<lb/>
寺冊號還同虜帳人九姓旗旛先引路一生衣服盡<lb/>
隨身氊城南望無廽日空見沙蓬水栁春<lb/>
　　寒食内宴<hi>二首</hi>
朝光瑞氣滿宮樓綵纛魚龍四面稠廊下御厨分冷<lb/>
食殿前香騎逐飛毬千官盡醉猶敎坐百戯皆呈未<lb/>
放休共喜拜恩侵夜出金吾不敢問行由<lb/>
城闕沈沈向曉寒恩當令節賜餘歡瑞煙深䖏開三<lb/>
殿香雨㣲時引百官寳樹樓前分繡幙綵花廊下映<lb/>
華欄宫筵戯樂年年別巳得三廽對御㸔<lb/>
<pb n="KR4c0053_SBCK_004-8b"/>
　　朝日勑賜櫻桃<lb/>
仙果人間都未有今朝忽見下天門捧盤小吏初宣<lb/>
勑當殿群臣共拜恩日色遥分廊下座露香才出禁<lb/>
中園毎年重此長先熟願得千春奉至尊<lb/>
　　太白老人<lb/>
日觀東峰幽客住竹巾藤帶亦逢迎暗脩黃籙無人<lb/>
見深種胡麻共犬行洞裏仙家常獨往壺中靈藥自<lb/>
爲名春泉四面遶茅屋日日唯聞杵臼聲<lb/>
　　和裴司空酬滿城楊少尹<lb/>
聖朝偏重大司空人詠元和第一功擁節高臨㐮水<lb/>
<pb n="KR4c0053_SBCK_004-9a"/>
上題詩逺入漢城中共驚向老多年別更憶登科舊<lb/>
日同誰不望歸丞相府江邉楊栁又秋風<lb/>
　　寄和州劉使君<lb/>
別離已久猶爲郡閑向春風倒酒缾送客將過沙口<lb/>
堰㸔花多上水心亭曉來江氣連城白雨後山光滿<lb/>
郭靑到此詩情應更逺醉中高詠有誰聽<lb/>
　　贈商州王使君<lb/>
衘命南來㑹郡堂却思朝裏接班行才雄猶是山城<lb/>
守道薄初爲水部郎選勝相留開客舘尋幽更引到<lb/>
僧房明朝從此辭君去獨出商關路漸長<lb/>
<pb n="KR4c0053_SBCK_004-9b"/>
　　寄令狐賔客<lb/>
勲名盡得國家傳退押琴僧與酒仙還帶郡符經幾<lb/>
䖏暫辭台座巳三年留司未到龍樓下拜表長懷玉<lb/>
案前秋日出城伊水好領誰相逐上閑船<lb/>
　　寄梅䖏士<lb/>
擾擾人間是與非官閑自覺省心機六行班裏身常<lb/>
下九列符中事亦稀市客慣曾賖賤藥家童驚見着<lb/>
新衣君今獨得居山樂應笑多時未辦歸<lb/>
　　送施肩吾東歸<lb/>
知君本是烟霞客𬒳薦因來城闕間世業偏臨七里<lb/>
<pb n="KR4c0053_SBCK_004-10a"/>
瀬仙遊多在四明山早聞詩句傳人徧新得科名到<lb/>
䖏閑惆悵㶚亭相送去雲中琪樹不同攀<lb/>
　　崑崙兒<lb/>
崑崙家住海中州蠻客將來漢地遊言語解教秦吉<lb/>
了波濤初過欎林洲金環欲落曾穿耳螺髻長拳不<lb/>
裹頭自愛肌膚黑如漆行時半脫木綿裘<lb/>
　　贈李杭州<lb/>
仙郎白首未歸朝應爲蒼生領六條恵化州人盡淸<lb/>
浄高情野鶴共逍遥竹間虛舘無朝訟山畔靑田長<lb/>
夏苗終日政聲長獨坐開門唯望浙江潮<lb/>
<pb n="KR4c0053_SBCK_004-10b"/>
　　送鄭尚書赴廣州<lb/>
聖朝選將持符節内制宣時百辟聽海北蠻夷來舞<lb/>
蹈嶺南封管送圗經白鷴飛遶迎官舫紅槿開當讌<lb/>
客亭此䖏莫言多瘴癘天邊看取老人星<lb/>
　　賀秘書王丞南郊攝將軍<lb/>
正初天子親郊禮詔攝將軍領衞兵斜帶銀刀入黃<lb/>
道先隨玉輅到靑城壇邉不在千官位仗外唯聞再<lb/>
拜聲共喜與君逢此日病中無計得随行<lb/>
　　送令狐尚書赴東都留守<lb/>
朝廷重寄在關東共說從來選上公勲業新成大梁<lb/>
<pb n="KR4c0053_SBCK_004-11a"/>
鎭恩榮更守洛陽宫行香暫出天橋上廵禮常過禁<lb/>
殿中毎領群臣拜章慶半𨳩門仗日曈曈<lb/>
　　拜豐陵<hi>順宗</hi>
歲朝園寢遣公卿學省班中亦攝行身逐陵官齊再<lb/>
拜手持木鐸叩三聲寒更報點來山殿暁炬分行照<lb/>
栢城却下龍門㸔漸逺金峰高處日㣲明<lb/>
　　贈孔尚書<lb/>
能將直道歴榮班事著元和實録間三表自陳辭北<lb/>
闕一家相送入南山買來侍女教人嫁賜得朝衣在<lb/>
<pb n="KR4c0053_SBCK_004-11b"/>
篋閑宅近靑山高静處時歸林下暫𨳩關<lb/>
　　酬杭州白使君兼寄浙東元大夫<lb/>
相印暫離臨逺鎭掖垣出守復同時一行巳作三年<lb/>
別兩處空傳七字詩越地江山應共見秦天風月不<lb/>
相知人間聚散眞難料莫歎平生信所之<lb/>
　　寄蘇州白二十三使君<lb/>
三朝岀入紫㣲臣頭白金章未在身登第早年同座<lb/>
主題詩今日異州人閶門栁色煙中逺茂苑鶯聲雨<lb/>
後新此處吟詩向山寺知君忘却曲江春<lb/>
<pb n="KR4c0053_SBCK_004-12a"/>
</p>
<p>
　　送白賔客分司東都<lb/>
赫赫聲名三十春高情人獨出埃塵病辭省闥歸閑<lb/>
䖏恩許宮曹作上賔詩裏難同相得伴酒邉多見自<lb/>
由身老人也擬休官去便是君家池上人<lb/>
　　贈閻少保<lb/>
辭榮戀闕未還鄊脩養年多氣力强半俸歸燒伏火<lb/>
藥全家觧說養生方特承恩詔新開㦸毎見公卿不<lb/>
下牀竹樹淸深寒院靜長懸石磬在虛廊<lb/>
<pb n="KR4c0053_SBCK_004-12b"/>
　　贈別王侍御赴任陜州司馬<lb/>
京城在䖏閑人少唯共君行並馬蹄更和詩篇名最<lb/>
出時傾盃酒興常齊同趨闕下聽鐘漏獨向軍前聞<lb/>
皷鼙今日春明門外別更無因得到街西<lb/>
　　田司空入朝<lb/>
西來將相位兼雄不與諸君覲禮同早變山東知順<lb/>
命新收濟上立殊功朝官敘謁趨門外恩使宣迎滿<lb/>
路中閶闔曉來銅漏靜身當受册大明宮<lb/>
　　送浙西周判官<lb/>
由來自是煙霞客早巳聞名詩酒間天闕因將賀表<lb/>
<pb n="KR4c0053_SBCK_004-13a"/>
到家鄊新著賜衣還常吟卷裏相酬句自話湖邉舊<lb/>
住山吳越主人偏愛重多應不肯放君閑<lb/>
　　送吳鍊師歸王屋<lb/>
王陽峰下學長生洞府仙鄕巳有名獨戴熊鬚冠暫<lb/>
出唯將鶴尾扇同行煉成雲母休炊㸑召得雷公當<lb/>
吏兵却到瑤壇上頭宿應聞空裏歩虚聲<lb/>
　　送邵州林使君<lb/>
詞客南行寵命新瀟湘郡入曲江津山幽自足探㣲<lb/>
䖏俗朴應無爭競人郭外相連排殿閣市中多半用<lb/>
金銀知君不作家私計遷日還同到日貧<lb/>
<pb n="KR4c0053_SBCK_004-13b"/>
　　寄王六侍御<lb/>
漸覺近來筋力少難堪今日在風塵誰能借問功名<lb/>
事祗自扶持老病身積得藥資將助道肯嫌家計不<lb/>
如人洞庭巳置新居宅歸去期君與作鄰<lb/>
　　送稽亭山寺僧<lb/>
師住稽亭高䖏寺斜廊曲閣倚雲𨳩山門十里松間<lb/>
入泉澗三重洞裏來名岳尋遊今巳偏家城禮謁便<lb/>
應廽舊房到日閑吟後林下還登說法臺<lb/>
　　送汀州元使君<lb/>
曾成趙北歸朝計因拜王門最好官爲郡暫辭雙鳯<lb/>
<pb n="KR4c0053_SBCK_004-14a"/>
闕全家逺過九龍灘山鄊祗有輸蕉戸水鎭應多養<lb/>
鴨欄地僻尋常來客少刺桐花發共誰㸔<lb/>
　　寄孫洛陽格<lb/>
久持刑憲聲名逺好是中朝正直臣赤縣上來應足<lb/>
事靑衫老去未離身常思從省連歸馬乍覺同班少<lb/>
舊人遥愛南橋秋日晚雨邊楊栁映天津<lb/>
　　胡山人歸王屋因有贈<lb/>
轉轉無成到白頭人間舉眼盡堪愁此生巳是蹉跎<lb/>
去毎事終從鹵莽休雖作閑官少拘束難逢勝景可<lb/>
淹留君歸與訪移家䖏若箇峰前最較幽<lb/>
<pb n="KR4c0053_SBCK_004-14b"/>
　　寄䖏州韓使君<lb/>
南康太守負才豪五十如今未擁旄早得一人知姓<lb/>
字常聞三事說功勞月明渡口漳江靜雲散城頭贛<lb/>
石高郡政巳成秋思逺閑吟應不問官曹<lb/>
　　送從弟𪷟赴饒州<lb/>
京城南去鄱陽逺風月悠悠別思勞三領郡符新寄<lb/>
重再登科第舊名高去程江上多㸔堠迎吏船中亦<lb/>
帶刀到日更行淸靜化春天應不見蓬蒿<lb/>
　　羅道士<lb/>
城裏無人得實年衣襟常帶臭黃煙樓中賖酒唯留<lb/>
<pb n="KR4c0053_SBCK_004-15a"/>
藥洞裏爭棋不暏錢聞客語聲知貴賤持花歌詠似<lb/>
狂顚尋常行䖏頻逢見世上多疑是謫仙<lb/>
　　寄陸渾趙明府<lb/>
與君學省同官䖏常日相隨說道情新作陸渾山縣<lb/>
長早知三禮甲科名郭中時有仙人住城内應多藥<lb/>
草生公事稀踈來客少無妨着屐獨閑行<lb/>
　　同蔣韋二少監贈李郎中<lb/>
舊年同是此曹郎各罷魚符自楚鄊重着靑衫承詔<lb/>
命齊趨紫殿異班行別來同說經過事老去相傳𥙷<lb/>
養方憶得當時亦連歩如今獨在讀書堂<lb/>
<pb n="KR4c0053_SBCK_004-15b"/>
　　贈王侍御<lb/>
心同野鶴與塵逺詩似氷壺見底淸府縣同趨昨日<lb/>
事升沉不改故人情上陽春晚蕭蕭雨洛水寒來夜<lb/>
夜聲自歎獨爲折腰吏可憐驄馬路傍行<lb/>
　　送金少卿副使歸新羅<lb/>
雲島茫茫天半㣲向東萬里一帆飛久爲侍子承恩<lb/>
重今佐使臣衘命歸過海便應將國信到鄊猶自着<lb/>
朝衣從前此去人無數光彩如君定是希<lb/>
　　送李司空赴鎭襄陽<lb/>
中外兼權社稷臣千官齊出拜行塵再調公鼎勲庸<lb/>
<pb n="KR4c0053_SBCK_004-16a"/>
盛三受兵符寵命新商路雪明旗斾逺楚堤梅發驛<lb/>
亭春襄陽風景由來好重與江山作主人<lb/>
　　送李僕射赴鎭鳯翔<lb/>
由來勲業属英雄兄弟連榮列位同先入賊城擒首<lb/>
惡盡封官庫讓元公旌幢獨繼家聲外竹帛新添國<lb/>
史中天子欲收秦隴地故教移鎭在扶風<lb/>
　　寄白二十二舎人<lb/>
早知内詔過先輦蹭蹬江南百事踈湓浦城中爲上<lb/>
佐爐峰寺後着幽居偏依仙法多求藥長共僧遊不<lb/>
讀書三省比來名望重肯容君去樂樵漁<lb/>
<pb n="KR4c0053_SBCK_004-16b"/>
</p>
<p>
唐張司業詩集卷四<lb/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_005-1a"/>
唐張司業詩集卷五<lb/>
　五言絶句<lb/>
　　和韋𨳩州居山十二首<lb/>
　　宿雲亭<lb/>
淸凈當深䖏虚明向逺𨳩卷簾無俗客應只見雲來<lb/>
　　梅溪<lb/>
自愛新梅好行尋一徑斜不教人掃石恐損落來花<lb/>
　　茶嶺<lb/>
紫芽連白蘂初向嶺頭生自㸔家人摘尋常觸露行<lb/>
<pb n="KR4c0053_SBCK_005-1b"/>
　　流杯渠<lb/>
渌酒白螺杯隨流去復囬似知人把䖏各向面前來<lb/>
　　盤石磴<lb/>
壘石連空逺層層勢更危不知行幾匝得到上頭時<lb/>
　　桃塢<lb/>
春塢桃花發多將野客遊日西殊未散㸔望酒缸頭<lb/>
　　竹巖<lb/>
獨入千竿裏縁巖踏石層笋頭齊欲出更不許人登<lb/>
　　琵琶臺<lb/>
臺上綠羅春閑登不待人毎當休暇日着屐戴綸巾<lb/>
<pb n="KR4c0053_SBCK_005-2a"/>
　　胡蘆沼<lb/>
曲沼春流滿新蒲映野鵝閒齋朝飯後拄杖遶行多<lb/>
　　隱月岫<lb/>
月岀深峰裏淸光夏亦寒每嫌西落疾不得到明看<lb/>
　　繡衣石榻<lb/>
山城無別味藥菜兼魚果時引繡衣人同來石上坐<lb/>
　　上士泉缾<lb/>
堦上一眼泉四邊靑石甃唯有護淨僧添缾將盥漱<lb/>
　　送逺客<lb/>
憔悴逺行客殷勤欲别杯九星壇下路幾日見重來<lb/>
<pb n="KR4c0053_SBCK_005-2b"/>
　　寄西峰僧<lb/>
松暗水涓涓夜凉人未眠西峰月猶在遙憶草堂前<lb/>
　　禪師<lb/>
獨在西峰頂年年閉石房定中無弟子人到爲焚香<lb/>
　　惜花<lb/>
山中春巳晚處處見花稀明日來應盡林間宿不歸<lb/>
　　題暉師影堂<lb/>
日早欲叅禪竟無相識緣道塲今獨到惆悵影堂前<lb/>
　　涇州塞<lb/>
行道涇州塞唯聞羌戍鼙道邊古雙堠猶記向安西<lb/>
<pb n="KR4c0053_SBCK_005-3a"/>
　　野田<lb/>
漠漠野田草草中牛羊道古墓無子孫白楊不得老<lb/>
　　岸花<lb/>
可憐岸邉樹紅蕋發靑條東風吹渡水衝着木蘭橈<lb/>
<pb n="KR4c0053_SBCK_005-3b"/>
</p>
<p>
唐張司業詩集卷五<lb/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_006-1a"/>
唐張司業詩集卷六<lb/>
　七言絶句<lb/>
　　送蜀客<lb/>
蜀客南行祭碧雞木綿花發錦江西山橋日晚行人<lb/>
少時見猩猩樹上啼<lb/>
　　送元結<lb/>
昔日同遊漳水邊如今重說恨綿綿天涯相見還離<lb/>
別客路秋風又幾年<lb/>
　　宫山祠<lb/>
<pb n="KR4c0053_SBCK_006-1b"/>
秋草宮人斜裏墓宮人誰送葬來時千千萬萬皆如<lb/>
此家在邊城亦不知<lb/>
　　美人宮棊<lb/>
紅燭臺前岀翠娥海沙鋪局巧相和趂行移手廵收<lb/>
盡數數㸔誰得最多<lb/>
　　蠻州<lb/>
瘴水蠻中入洞流人家多住竹棚頭一山海土無城<lb/>
郭唯見松牌記象州<lb/>
　　送元宗簡<lb/>
貂㡌垂肩窄皂裘雪深騎馬向西州暫時相見還相<lb/>
<pb n="KR4c0053_SBCK_006-2a"/>
送却閉閑門依舊愁<lb/>
　　寄徐晦<lb/>
鄠陂魚美酒偏濃不岀琴齋見雪峰應勝昨來趨府<lb/>
日薄書林上亂重重<lb/>
　　寄白學士<lb/>
自掌天書見客稀縱因休沐鎻雙扉幾廽扶病欲相<lb/>
訪知向禁中歸未歸<lb/>
　　喜王六同宿<lb/>
十八年來恨別離唯同一宿詠新詩更相借問詩中<lb/>
語共說如今勝舊時<lb/>
<pb n="KR4c0053_SBCK_006-2b"/>
　　題玉像堂<lb/>
玉毫不着世間塵輝相分明十八身入夜無煙燈更<lb/>
好堂中唯有轉經人<lb/>
　　與賈島閑遊<lb/>
水北原南草色新雪消風暖不生塵城中車馬應無<lb/>
數觧得閑行有幾人<lb/>
　　哭丘長史<lb/>
丘公巳殁故人稀欲過街西更訪誰毎到子城東路<lb/>
上憶君相逐入朝時<lb/>
　　哭孟寂<hi>一作哭孟郊</hi>
<pb n="KR4c0053_SBCK_006-3a"/>
曲江院裏題名䖏十九人中最少年今日春光吟不<lb/>
見杏花零落寺門前<lb/>
　　患眼<lb/>
三年患眼今年校免與風光便隔生昨日韓家後園<lb/>
裏㸔花猶似未分明<lb/>
　　答劉競<lb/>
劉君久𬒳時抛擲老向城中作選人昨日街西相近<lb/>
住毎來存問老夫身<lb/>
　贈華嚴院僧<lb/>
一身依止荒閑院燭燿窓中有宿煙徧禮華嚴經裏<lb/>
<pb n="KR4c0053_SBCK_006-3b"/>
字不曾行到寺門前<lb/>
　　逢故人<lb/>
山東一十餘年別今日相逢在上都說盡向來無限<lb/>
事相㸔盡是白髭鬚<lb/>
　　送蕭逺弟<lb/>
街北槐花傍馬垂病身相送出門遲與君別後秋風<lb/>
夜作得新詩說向誰<lb/>
　　送辛少府任安縣<lb/>
才多不肯浪容身老大詩章轉更新選得天台山下<lb/>
住一家全作學仙人<lb/>
<pb n="KR4c0053_SBCK_006-4a"/>
　　贈任道人<lb/>
長安多病無生計藥鋪醫人亂索錢欲得定知身上<lb/>
事憑君爲筭小行年<lb/>
　　招周居士<lb/>
閉門秋雨<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>墻莎俗客來稀野思多已掃書齋安藥<lb/>
竈山人作意早經過<lb/>
　　送許䖏士<lb/>
高情自與俗人踈獨向藍谿僻䖏居會到白雲長取<lb/>
醉不能窓下讀閑書<lb/>
　　送律師歸婺州<lb/>
<pb n="KR4c0053_SBCK_006-4b"/>
京中開講巳多時曾作壇頭證戒師歸到雙溪橋北<lb/>
寺鄕僧争就學威儀<lb/>
　　題楊秘書新居<lb/>
愛閑不向争名地宅在街西最靜坊卷裏詩過一千<lb/>
首白頭新受秘書郎<lb/>
　　送眰師<lb/>
九星臺下煎茶別五老峰頭覔寺居作得新詩旋相<lb/>
寄人來請莫逹空書<lb/>
　送僧往全州<lb/>
聞道谿隂山水好師行一一徧經過事湏覔取堪居<lb/>
<pb n="KR4c0053_SBCK_006-5a"/>
䖏若箇谿頭藥最多<lb/>
　　尋徐道士<lb/>
尋師逺到暉天觀竹院森森閉藥房聞入静來經七<lb/>
日仙童簷下獨焚香<lb/>
　　答開州韋使君寄車前子<lb/>
𨳩州午日車前子作藥人皆道有神慙愧使君憐病<lb/>
眼二千里外寄閑人<lb/>
　　憶故州<lb/>
累石爲山伴野夫自收靈藥讀仙書如今身是他州<lb/>
客毎見靑山憶舊居<lb/>
<pb n="KR4c0053_SBCK_006-5b"/>
　　送客遊蜀<lb/>
行盡靑山到益州錦城樓下三江流杜家曾向此中<lb/>
住爲到浣花谿水頭<lb/>
　　送陸暢<lb/>
共踏長安街裏塵吳州獨作未歸身昔年舊宅今誰<lb/>
住君過西塘與問人<lb/>
　　感春<lb/>
逺客悠悠任病身謝家池上又逢春明年各自東西<lb/>
去此地㸔花是別人<lb/>
　　贈李司議<lb/>
<pb n="KR4c0053_SBCK_006-6a"/>
漢庭誰問投荒客十載天南着白衣秋草茫茫惡谿<lb/>
路嶺頭還送北人歸<lb/>
　　別客<lb/>
靑山歴歴水悠悠今日相逢明日秋繫馬城邊楊栁<lb/>
樹爲君沽酒暫淹留<lb/>
　　登樓寄胡家兄弟<lb/>
獨上西樓盡日閑林煙演漾鳥綿蠻謝家兄弟重城<lb/>
裏不得同㸔雨後山<lb/>
　　答劉明府<lb/>
身病多時又客居滿城親舊乆相踈可憐綘縣劉明<lb/>
<pb n="KR4c0053_SBCK_006-6b"/>
府獨觧頻頻寄逺書<lb/>
　　酬藤杖<lb/>
病裏出門行歩遲喜君相贈古藤枝倚來自覺身生<lb/>
力毎向傍人說得時<lb/>
　　法雄寺東樓<lb/>
汾陽舊宅今爲寺猶有當時歌舞樓四十年來車馬<lb/>
絶古槐深巷暮蟬愁<lb/>
　　寄故人<lb/>
靜曲閑房病客居蟬聲滿樹槿花踈故人祗在藍田<lb/>
縣強半年來未得書<lb/>
<pb n="KR4c0053_SBCK_006-7a"/>
　　鄰婦哭征夫<lb/>
雙鬟初合便分離萬里征夫不得隨今日軍囬身獨<lb/>
殁去時鞍馬別人騎<lb/>
　　和崔駙馬聞蟬<lb/>
鳯凰樓下多歡樂不覺秋風暮雨天應爲昨來身暫<lb/>
病蟬聲得到耳傍邉<lb/>
　　和裴僕射㸔櫻桃花<lb/>
昨日南園新雨後櫻桃花發舊枝柯天明不待人同<lb/>
㸔遶樹重重履跡多<lb/>
　　和長安郭明府與友人縣中㑹飲<lb/>
<pb n="KR4c0053_SBCK_006-7b"/>
一罇淸酒兩人同好在街西水縣中自恨病身相去<lb/>
逺此時閑坐對秋風<lb/>
　　唐昌觀㸔花<hi>一作興唐</hi>
新紅舊紫不相宜㸔覺從前兩月遲更向同來詩客<lb/>
道明年到此莫過時<lb/>
　　九華觀㸔花<lb/>
街西無數閑遊䖏不似九華仙觀中花裏可憐池上<lb/>
景幾重墻壁貯春風<lb/>
　　贈姚合<lb/>
丹鳯城門向曉開千官相次入朝來唯君獨走衝塵<lb/>
<pb n="KR4c0053_SBCK_006-8a"/>
土下馬橋邉報直廽<lb/>
　　同韋員外開元觀尋時道士<lb/>
觀裏初晴竹樹凉閑行共到最高房昨來官罷無生<lb/>
計欲就師求斷榖方<lb/>
　　同韓侍御南谿夜賞<lb/>
喜作閑人得岀城南谿兩月逐君行忽聞新命湏歸<lb/>
去一夜船中語到明<lb/>
　　使行望悟真寺<lb/>
採玉峰連佛寺幽高高斜對驛門樓無端來去騎官<lb/>
馬寸歩教身不得遊<lb/>
<pb n="KR4c0053_SBCK_006-8b"/>
　　重陽日至峽道<lb/>
無限靑山行已盡廽㸔忽覺逺離家逢高欲飲重陽<lb/>
酒山菊今朝未有花<lb/>
　　贈主客劉郎中<lb/>
憶昔君登南省日老夫猶是褐衣身誰知二十餘年<lb/>
後來作客曹相替人<lb/>
　　同嚴給事聞唐昌觀玉蘂近有仙過作二首<lb/>
千枝花裏玉塵飛阿母宮中見亦稀應共諸仙闘百<lb/>
草獨來偷折一枝歸<lb/>
九色雲中紫鳯車尋仙來到洞仙家飛輪廽䖏無踪<lb/>
<pb n="KR4c0053_SBCK_006-9a"/>
跡唯有班班滿地花<lb/>
　　秋思<lb/>
洛陽城裏見秋風欲作歸書意萬重復恐匆匆說不<lb/>
盡行人臨發又𨳩封<lb/>
　　憶逺<lb/>
行人猶未有歸期萬里初程日暮時唯愛門前雙栁<lb/>
樹枝枝葉葉不相離<lb/>
　　玉仙舘<lb/>
長谿新雨色如泥野水隂雲盡向西楚客天南行漸<lb/>
逺山山樹裏鷓鴣啼<lb/>
<pb n="KR4c0053_SBCK_006-9b"/>
　　寄府吏<lb/>
野外尋花共作期今朝出郭不相隨待君公事有閑<lb/>
日此地春光應過時<lb/>
　　張蕭逺雪夜同宿<lb/>
數卷新遊蜀地詩長安僻巷得相隨草堂雪夜攜琴<lb/>
宿說似青城舘裏時<lb/>
　　凉州詞<hi>三首</hi>
邊城暮雨鴈飛低蘆笋初生漸欲齊無數鈴聲遥過<lb/>
磧應䭾白練到安西<lb/>
鳯林關裏水東流白草黃榆六十秋邉將皆承主恩<lb/>
<pb n="KR4c0053_SBCK_006-10a"/>
澤無人觧道取凉州<lb/>
古鎭城門白磧𨳩胡兵往往傍沙堆廵邉使客行應<lb/>
早欲問平安無使來<lb/>
　　宫詞<hi>二首</hi>
新鷹初放兎猶肥白日君王在内稀薄暮千門臨欲<lb/>
鎻紅粧飛騎向前歸<lb/>
　　華淸宫<lb/>
温泉流入漢離宫宫樹行行浴殿空武帝時人今欲<lb/>
盡靑山空閉御墻中<lb/>
　　崔駙馬養鶴<lb/>
<pb n="KR4c0053_SBCK_006-10b"/>
身閑無事稱高情巳有人間章句名求得鶴來教翦<lb/>
翅望仙臺下亦將行<lb/>
　　閑遊<lb/>
老身不計人間事野寺秋晴毎獨過病眼校來猶斷<lb/>
酒却嫌行䖏菊花多<lb/>
　　劉兵曹贈酒<lb/>
一缾顔色似秋泉𨳩向新㘽小竹前飲罷身中更無<lb/>
事移床獨就夕陽眠<lb/>
　　送梧州王使君<lb/>
楚江亭上秋風起㸔發蒼梧太守船千里同行從此<lb/>
<pb n="KR4c0053_SBCK_006-11a"/>
別相逢又隔幾多年<lb/>
　　春日早朝<lb/>
暁陌春寒朝騎來瑞雲深䖏見樓臺夜來新雨沙堤<lb/>
濕東上閣門應未𨳩<lb/>
　　寄朱闞二山人<lb/>
爲箇朝章束此身眼㸔東路去無因歴陽舊客今應<lb/>
少轉憶鄰家二老人<lb/>
　　寄李渤<lb/>
五度谿頭躑躅紅嵩陽寺裏講時鍾春山䖏䖏行應<lb/>
好一月㸔花到幾峰<lb/>
<pb n="KR4c0053_SBCK_006-11b"/>
　　尋仙<lb/>
谿頭一徑入靑崖䖏䖏仙居隔杏花更見峰西幽客<lb/>
說雲中猶有兩三家<lb/>
　　同白侍郎杏園贈劉郎中<lb/>
一去瀟湘頭已白今朝始見杏花春從來遷客應無<lb/>
數重到花前有幾人<lb/>
　　答鄱陽客藥名詩<lb/>
江臯歲暮相逢地黃葉霜前半夏枝子夜吟詩向松<lb/>
桂心中萬事喜君知<lb/>
　　寄宋景<lb/>
<pb n="KR4c0053_SBCK_006-12a"/>
詔發官兵取亂臣將軍弓箭不離身君今獨在征東<lb/>
府莫遣功名屬別人<lb/>
　　寄王奉御<lb/>
愛君紫閣峰前好新作書堂藥竈成見欲移居相近<lb/>
住有田多與種黃精<lb/>
　　題渭北寺上人<lb/>
昔祭郊壇今謁陵寺中高䖏復來登十餘年後人多<lb/>
別喜見當時轉讀僧<lb/>
　　閑遊<lb/>
終日不離塵土間若爲能見此身閑今朝暫共遊僧<lb/>
<pb n="KR4c0053_SBCK_006-12b"/>
語更恨多時別舊山<lb/>
　　倡女詞<lb/>
輕鬢叢梳濶掃眉爲嫌風日下樓稀畫羅金縷難相<lb/>
稱故着尋常淡薄衣<lb/>
　　答元八遣紗帽<lb/>
黒紗方帽君邉得稱對山前坐竹牀唯恐𬒳人偷様<lb/>
剪不曾閑戴出書堂<lb/>
　　題僧院<lb/>
聞師行講靑龍院本寺往來多少年靜掃空房唯獨<lb/>
坐千莖秋竹在簷前<lb/>
<pb n="KR4c0053_SBCK_006-13a"/>
　　送元八<lb/>
百神齋祭相隨徧尋水㸔山亦共行明日城西送君<lb/>
去舊遊重到獨題名<lb/>
　　吳楚歌詞<lb/>
庭前春鳥啄林聲紅夾羅𥜗縫未成今朝社日停針<lb/>
線起向朱櫻樹下行<lb/>
　　題方睦上人月臺觀<lb/>
一身淸浄無童子獨坐空堂得幾年毎夜焚香通月<lb/>
觀可憐光影最團圎<lb/>
　　華山廟<lb/>
<pb n="KR4c0053_SBCK_006-13b"/>
金天廟下西京道巫女紛紛走似煙手把𥿄錢迎過<lb/>
客遣求恩福到神前<lb/>
　　病中酬元宗簡<lb/>
東風漸暖滿城春獨向深房養病身莫說櫻桃花已<lb/>
發今年不作㸔花人<lb/>
　　寺宿齋<lb/>
晚到金光門外寺寺中新竹隔簾多齋宫禁與僧相<lb/>
見院院𨳩門不得過<lb/>
　　贈施肩吾<lb/>
世間漸覺無多事雖得空名未着身合取藥成相待<lb/>
<pb n="KR4c0053_SBCK_006-14a"/>
喫不須先作上天人<lb/>
　　贈王建<lb/>
自君去後交逰少東野亡來篋笥貧頼有白頭王建<lb/>
在眼前猶見詠詩人<lb/>
　　逢賈島<lb/>
僧房逢着欵冬花出寺行吟日已斜十二街中春雪<lb/>
遍馬蹄今去入誰家<lb/>
　　楚妃怨<lb/>
梧桐葉下黃金井橫架轆轤牽素綆美人初起天未<lb/>
明手拂銀瓶秋水冷<lb/>
<pb n="KR4c0053_SBCK_006-14b"/>
　　離宮怨<lb/>
高堂別舘連湘渚長向春光開萬戶荆王去去不復<lb/>
來宮中美人自歌舞<lb/>
　　成都曲<lb/>
錦江近西烟水綠新雨山頭荔枝熟萬里橋邊多酒<lb/>
家遊人愛向誰家宿<lb/>
　　寒塘曲<lb/>
寒塘沉沉栁葉踈水暗人語驚棲鳬舟中少年醉不<lb/>
起持燭照水射遊魚<lb/>
　　春別曲<lb/>
<pb n="KR4c0053_SBCK_006-15a"/>
長江春水綠堪染蓮葉出水大如錢江頭橘樹君自<lb/>
種那不長繫木蘭船<lb/>
　　臺城<lb/>
臺城六代競豪華結綺臨春事最奢萬戶千門成野<lb/>
草只緣一曲後庭花<lb/>
　　春詞<lb/>
新粧面面下朱樓深鎻春光一院愁行到中庭數花<lb/>
朶蜻蜓飛上玉搔頭<lb/>
　　浪淘沙詞<lb/>
鸚鵡洲頭浪颭沙靑樓春望日將斜㗸泥燕子爭歸<lb/>
<pb n="KR4c0053_SBCK_006-15b"/>
舎獨自狂夫不憶家<lb/>
　　傷愚溪<hi>二首</hi>
栁門竹巷依依在野草靑苔日日多縱有鄰人觧吹<lb/>
笛山陽舊侶更誰過<lb/>
溪水悠悠春自來草堂無主燕飛囬隔簾唯見中庭<lb/>
草一樹山榴依舊𨳩<lb/>
　　聽舊宫人穆氏唱歌<lb/>
曾隨織女渡天河記得雲間第一歌休唱貞元供奉<lb/>
曲當時朝士巳無多<lb/>
　　楊栁枝詞<hi>二首</hi>
<pb n="KR4c0053_SBCK_006-16a"/>
煬帝行宮汴水濵數株殘栁不勝春晚來風起花如<lb/>
雪飛入宮墻不見人<lb/>
城外春風吹酒旗行人揮袂日西時長安陌上無窮<lb/>
樹唯有垂楊管別離<lb/>
　　宿都庭有懷<lb/>
雷雨湘江起卧龍武陵樵客躡仙蹤十年楚水楓林<lb/>
下今夜初聞長樂鍾<lb/>
　　無題<lb/>
桃蹊栁陌好經過燈下粧成月下歌爲是襄王故宮<lb/>
地至今猶有細腰多<lb/>
<pb n="KR4c0053_SBCK_006-16b"/>
　　堤上行<hi>二首</hi>
酒旗相望大堤頭堤下連檣堤上樓日暮行人争渡<lb/>
急槳聲幽軋滿中流<lb/>
江南江北望烟波入夜行人相應歌桃葉傳情竹枝<lb/>
怨水流無限月明多<lb/>
　　竹枝詞<hi>五首</hi>
白帝城頭春草生白鹽山下蜀江淸南人上來歌一<lb/>
曲北上莫人動鄊情<lb/>
日出三竿春霧銷江頭蜀客駐蘭橈憑寄狂夫書一<lb/>
𥿄家住成都萬里橋<lb/>
<pb n="KR4c0053_SBCK_006-17a"/>
瞿唐嘈嘈十二灘此中道路古來難長恨人心不如<lb/>
水等閑平地起波瀾<lb/>
山上層層桃李花雲間烟火是人家銀釧金釵來負<lb/>
水長刀短笠去留賖<lb/>
楊栁靑靑江水平聞郎江上唱歌聲東邉日岀西邊<lb/>
雨道是無情還有情<lb/>
　　楊栁送客<lb/>
靑楓江畔白蘋洲楚客傷離不待秋君見隋朝更何<lb/>
事綠楊南渡水悠悠<lb/>
　　送客還幽州<lb/>
<pb n="KR4c0053_SBCK_006-17b"/>
惆悵秦城送獨歸薊門雲樹逺依依秋來莫射南飛<lb/>
鴈從遣乗春更北飛<lb/>
　　楊州送客<lb/>
南行直入鷓鴣群萬歲橋邉一送君聞道望鄊聽不<lb/>
得梅花暗落嶺頭雲<lb/>
　　隋宮燕<lb/>
燕語如傷舊國春宮花零落旋成塵自從門閉春光<lb/>
後幾度飛來不見人<lb/>
　　山禽<lb/>
山禽毛如白練帶栖我庭前粟樹枝獮猴半夜來取<lb/>
<pb n="KR4c0053_SBCK_006-18a"/>
栗一雙中林向月飛<lb/>
　　秋山<lb/>
秋山無雲復無風溪頭㸔月出深松草堂不閉石床<lb/>
静葉間墜露聲重重<lb/>
　　玉眞觀<lb/>
臺殿曾爲貴主家春風吹盡竹窓紗院中仙女脩香<lb/>
火不許閑人入㸔花<lb/>
　　蠻中<lb/>
銅柱南邉毒草春行人幾日到金麟玉鐶穿耳誰家<lb/>
女自抱琵琶迎海神<lb/>
<pb n="KR4c0053_SBCK_006-18b"/>
　　贈道士<lb/>
茆山近別剡谿逢玉節靑旄十二重自說年年上天<lb/>
去羅浮最近海邉峰<lb/>
　　重平驛作<lb/>
茫茫菰草平如地渺渺長堤曲似城日暮未知投宿<lb/>
䖏逢人更問向前程<lb/>
　　宿天竺寺寄盧隱寺僧<lb/>
夜向靈谿息此身風泉竹露凈衣塵月明石上堪同<lb/>
宿那作山南山北人<lb/>
唐張司業詩集卷六<lb/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_007-1a"/>
唐張司業詩集卷七拾遺<lb/>
　樂府三十三首<lb/>
　　隴頭行<lb/>
隴頭路斷人不行胡騎巳入凉州城漢兵處處格闘<lb/>
死一朝盡沒隴西地驅我邉人胡中去恣放牛羊食<lb/>
禾黍去年中國養子孫今着氊裘學胡語誰能還使<lb/>
李輕車重取凉州屬漢家<lb/>
　　廢宅行<lb/>
胡馬崩騰滿阡陌都人避亂唯空宅宅邉靑桑垂宛<lb/>
宛野𧖟食葉還成繭黃雀啣草入燕窠嘖嘖啾啾白<lb/>
<pb n="KR4c0053_SBCK_007-1b"/>
日晚去時禾黍埋地中饑兵掘土翻重重鴟梟養子<lb/>
庭樹上曲墻空屋<hi>屋一作室</hi>多旋風亂定幾人還本土唯<lb/>
有官家重作主<lb/>
　　秋夜長<lb/>
秋天如水夜未央天漢東西月色光愁人不寐畏枕<lb/>
席暗虫嘖嘖遶我傍荒城爲村無更聲起看北斗天<lb/>
未明白露滿田風裊裊千聲萬聲鶡鳥鳴<lb/>
　　塞上曲<lb/>
邉州八月修城堡候騎先燒磧上草胡風吹沙度隴<lb/>
飛隴頭林木無北枝將軍閱兵靑塞下鳴鼓鼕鼕促<lb/>
<pb n="KR4c0053_SBCK_007-2a"/>
獵圍天寒山路石斷裂白日不銷帳上雪烏孫國亂<lb/>
多降胡詔使名王持漢節年年征戰不得閒邉人殺<lb/>
盡唯空山<lb/>
　　董逃行<lb/>
洛陽城頭火曈曈亂兵燒我天子宮宫城南靣有深<lb/>
山盡將老㓜藏其間重巖爲屋橡爲食丁男夜行候<lb/>
消息聞道官軍猶掠人舊里如今歸未得董逃行漢<lb/>
家幾時重太平<lb/>
　　江村行<lb/>
南塘水深蘆笋齊下田種稻不作畦耕塲磷磷在水<lb/>
<pb n="KR4c0053_SBCK_007-2b"/>
底短衣半染蘆中泥田頭刈莎結爲屋歸來繫牛還<lb/>
獨宿水淹手足盡爲瘡山䖟遶衣飛撲撲桑村椹黑<lb/>
𧖟再眠小姑採桑不餉田江南熱旱天氣毒雨中移<lb/>
秧顔色鮮一年耕種長苦辛田熟家家將賽神<lb/>
　　湘江曲<lb/>
湘江無潮秋水濶湘中月落行人發行人發送人歸<lb/>
白蘋茫茫鷓鴣飛<lb/>
　　白鼉吟<lb/>
天欲雨有東風南溪白鼉鳴窟中六月人家井無水<lb/>
夜聞鼉聲人盡起<lb/>
<pb n="KR4c0053_SBCK_007-3a"/>
　　樵客吟<lb/>
山上採樵選枯樹深處樵多出辛苦秋來野火燒櫟<lb/>
林枝柯已枯堪採取斧聲坎坎在幽谷採得齊稍靑<lb/>
葛束日西待伴同下山竹擔彎彎向身曲共知路傍<lb/>
多虎穴未岀深林不敢歇村西地暗狐兎行稚子呌<lb/>
時相應聲採樵客莫採松與栢松栢生枝直且堅與<lb/>
君作屋成家宅<lb/>
　　春江曲<lb/>
春江無氷潮水平蒲心出水鳬鶵鳴長干夫壻愛逺<lb/>
行自染春衣縫巳成妾身生長金陵側去年夫壻住<lb/>
<pb n="KR4c0053_SBCK_007-3b"/>
江北春來未到父母家舟小風多渡不得欲辭舅姑<lb/>
先問人私向江頭祭鬼神<lb/>
　　烏棲曲<lb/>
西山作宮花滿池宫烏暁鳴茱茰枝吳姬採蓮自唱<lb/>
曲君王昨夜船中宿<lb/>
　　短歌行<lb/>
靑天蕩蕩高且虛上有白日無根株流光蹔出還入<lb/>
地使我少年不須臾與君相逢勿寂寞衰老不復如<lb/>
今樂金巵盛酒置君前再拜勸君千萬年<lb/>
　　泗水行<lb/>
<pb n="KR4c0053_SBCK_007-4a"/>
泗水流急石纂纂鯉魚上下紅尾短春氷消散日華<lb/>
滿行舟徃來浮橋斷城邉漁市人早行水烟漠漠多<lb/>
棹聲<lb/>
　　雲童行<lb/>
雲童童白龍之尾垂江中今年天旱不作雨水足墻<lb/>
上有禾黍<lb/>
　　長塘湖<lb/>
長塘湖一斛水中半斛魚大魚如柳葉小魚如針鋒<lb/>
水濁誰能辯真龍<lb/>
　　雀飛多<lb/>
<pb n="KR4c0053_SBCK_007-4b"/>
雀飛多觸網羅網羅高樹顛汝飛蓬蒿下勿復投身<lb/>
網羅間粟積倉禾在田巢之鶵望其母來還<lb/>
　　寄菖蒲<lb/>
石上生菖蒲一寸十二節仙人勸我食令我頭靑面<lb/>
如雪逢人寄君一綘囊書中不得傳此方君能來作<lb/>
棲霞侣與君同入丹玄鄕<lb/>
　　山頭鹿<lb/>
山頭鹿雙角芟芟尾促促貧兒多租輸不足夫死未<lb/>
葬兒在獄旱日熬熬烝野岡禾黍不熟無獄粮縣家<lb/>
惟憂少軍食誰能令爾無死傷<lb/>
<pb n="KR4c0053_SBCK_007-5a"/>
　　憶逺曲<lb/>
水上山沉沉征途復繞林途荒人行少馬迹猶可㝷<lb/>
雪中獨立樹海口失侣禽離憂如長線千里縈我心<lb/>
　　春堤曲<lb/>
野塘鵁鶄飛樹頭緑蒲紫菱盖碧流誰家狂客愛雲<lb/>
水日日獨來城下游<lb/>
　　湖南曲<lb/>
瀟湘多别離風起芙蓉洲江上人巳逺夕陽滿中流<lb/>
鴛鴦東南飛飛上靑山頭<lb/>
　　春水曲<lb/>
<pb n="KR4c0053_SBCK_007-5b"/>
鴨鴨嘴唼唼靑蒲生春水狹蕩漾木蘭船中有雙少<lb/>
年少年醉鴨不起<lb/>
　　送逺曲<lb/>
吳門向西流水長水長柳暗烟茫茫行人送客各惆<lb/>
悵話離叙别傾淸觴吟絲竹鳴笙簧酒酣性逸歌猖<lb/>
狂行人告我挂帆去此去何時返故鄕殷勤振衣兩<lb/>
相囑世事近來還淺促願君看取吳門山帶雪經春<lb/>
依舊緑行人行處求知親送君去去徒酸辛<lb/>
　　楚妃怨<lb/>
湘雲初起江沉沉君王遙在雲夢林江南雨多旌㦸<lb/>
<pb n="KR4c0053_SBCK_007-6a"/>
暗臺下朝朝春水深章華殿前朝下國君心獨自終<lb/>
無極楚兵滿地兼逐禽誰用一身騁筋力西江若翻<lb/>
雲夢中麋鹿死盡應還宮<lb/>
　　春日行<lb/>
春日融融池上暖竹芽出土蘭心短草堂晨起酒半<lb/>
醒家僮報我<hi>二有後字</hi>園花<hi>一有已字</hi>滿頭上皮冠未曾整直入花<lb/>
間不㝷逕樹樹殷勤盡繞行攀枝未遍春日暝不用<lb/>
積金着靑天不用服藥求神仙但願園裏花長好一<lb/>
生飮酒花間老<lb/>
　　廢瑟詞<lb/>
<pb n="KR4c0053_SBCK_007-6b"/>
古瑟在匣誰復識玉柱顛倒朱絲黑千年曲譜不分<lb/>
明樂府無人傳正聲秋虫暗穿塵作色腹中不辯工<lb/>
人名幾時天下復古樂此瑟重奏雲門曲<lb/>
　　洛陽行<lb/>
洛陽宫闕當中州城上峩峩十二樓翠華西去幾時<lb/>
返島巢乳鳥藏蟄燕御門空鎻五十年稅彼農夫修<lb/>
玉殿六街朝暮鼓鼕鼕禁兵持㦸守空宫百官日月<lb/>
拜章表驛使相續長安道上陽宫樹黃復緑野豺入<lb/>
苑食麋鹿陌上老翁雙淚埀共說武皇巡幸時<lb/>
　　懷别<lb/>
<pb n="KR4c0053_SBCK_007-7a"/>
僕人驅行軒低昻岀我門離堂無留客席上唯琴樽<lb/>
古道隨水曲悠悠繞荒村逺程未奄息别念在朝昏<lb/>
端居愁歲永獨此留輕景豈無經過人㝷嘆門巷静<lb/>
君如天上雨我如屋下井無因同波流願作形與影<lb/>
　　離婦<lb/>
十載來夫家閨門無瑕疪薄命不生子古制有分離<lb/>
託身言同穴今日事乖違念君終棄捐誰能強在兹<lb/>
堂上謝姑嫜長跪請離辭姑嫜見我徃將决復沉疑<lb/>
與我古時釧留我嫁時衣高堂拊我身<hi>拊一作撫</hi>哭我於<lb/>
路陲昔日初爲婦當君貧賤時晝夜常紡績不得事<lb/>
<pb n="KR4c0053_SBCK_007-7b"/>
蛾眉辛勤積黄金濟君寒與饑洛陽買大宅邯鄲買<lb/>
侍兒夫壻乘龍馬出入有光儀將爲富家婦永爲子<lb/>
孫資誰謂出君門一身上車歸有子未必榮無子坐<lb/>
生悲爲人莫作女作女實難爲<lb/>
　　新桃<lb/>
桃生葉婆娑枝葉四面多高未出牆顛蒿莧相凌摩<lb/>
植之三年餘今年初試花秋來未成實其隂良巳嘉<lb/>
靑蟬不來鳴安得迅羽過常恐牽絲虫蒙羃成網羅<lb/>
顧託戲童兒勿折吾柔柯明年結甘實磊磊充汝家<lb/>
　　惜花<lb/>
<pb n="KR4c0053_SBCK_007-8a"/>
濛濛庭樹花墜地無顔色日暮東風起飄揚玉堦側<lb/>
殘蕋在猶稀靑條聳復直爲君結芳實令君勿嘆息<lb/>
　古風二十七首<lb/>
　　董公詩<hi>湯中謂此篇與學仙樂天所稱謂可下誨藩臣上諷人主</hi>
誰主東諸侯元臣隴西公旌節居汴水四方皆承風<lb/>
在朝四十年天下誦其功相我明天子政成如太宗<lb/>
東方有艱難公乃出臨戎單車入危城慈惠安群兇<lb/>
公謂其黨言汝材甚驍雄爲我帳下士出入衛我躬<lb/>
汝息爲我子汝親我爲翁衆皆相顧泣無不和且恭<lb/>
其父教子義其妻勉夫忠不自以爲資奉上但顒顒<lb/>
<pb n="KR4c0053_SBCK_007-8b"/>
公衣無文采公食少肥濃所憂在萬人人實我寧空<lb/>
輕刑寛其政薄賦施租庸四郡三十城不知歲饑凶<lb/>
天子臨朝喜元老置在東今聞揚盛德就安我大邦<lb/>
百辟賀明主皇風恩賜重朝廷有大事就决其所從<lb/>
海内旣無虞君臣方肅雍端居任僚屬宴語常從容<lb/>
翩翩者蒼烏來巢於林叢甘瓜生塲圃一蔕實連中<lb/>
田有嘉糓異隴畆穗亦同賢人佐聖人德與神明通<lb/>
感應我淳化生瑞我地中昔者此州人但矜馬與弓<lb/>
今公施德禮自然威武崇公與其百年受祿將無窮<lb/>
　　學仙<lb/>
<pb n="KR4c0053_SBCK_007-9a"/>
樓觀開朱門樹木連房廊中有學仙人少年休糓粮<lb/>
高冠如芙蓉霞月披衣裳六時朝上淸佩玉紛鏘鏘<lb/>
自言天老書祕覆雲錦囊百年度一人妄泄有災殃<lb/>
毎占有仙相然後傳此方先生坐中堂弟子跪四廂<lb/>
金刀截身髪結誓焚靈香弟子得其訣淸齋入空房<lb/>
守神保元氣動息隨天罡爐燒丹砂盡晝夜候火光<lb/>
藥成旣服食計日乗鸞凰虛空無靈應終歲安所望<lb/>
勤勞不能成疑慮積心膓虛羸生疾<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>壽命多夭傷<lb/>
身殁懼人見夜埋山谷傍求道慕靈異不如守㝷常<lb/>
先王知其非戒之在國章<lb/>
<pb n="KR4c0053_SBCK_007-9b"/>
　　沈千運舊居<lb/>
汝北君子宅我來見頽墉亂離子孫盡地屬隣里翁<lb/>
土木𬒳丘墟蹊路不相通舊井蔓草合牛羊墜其中<lb/>
君辭天子書放意任體躬一生不自力家與逆旅同<lb/>
高議切星辰餘聲激瘖聾方將旌舊閭百歲可封崇<lb/>
嗟其未積年巳爲荒林叢時豈無知音<hi>音作者</hi>莫能敦<lb/>
此風浩蕩竟無覩我將安所從<lb/>
　　懐友<lb/>
人生有行役誰能如草木別離感中懐乃爲我桎梏<lb/>
百年受命短光景良不足念我别離者願懐日月促<lb/>
<pb n="KR4c0053_SBCK_007-10a"/>
平地施道路車馬徃不復空知爲良田秋望禾黍熟<lb/>
端居無儔侣日夜禱耳目立身難自覺常恐<hi>恐作惧</hi>憂<lb/>
與辱窮賤無閒暇疾<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>多嗜慾我思携手人逍遙任<lb/>
心腹<lb/>
　　寄韓愈<lb/>
野館非我室新居未能安讀書避塵雜方覺此地閒<lb/>
過郭多園墟桑果相接連獨㳺竟寂寞如寄空雲山<lb/>
夏景常晝毒宻林無鳴蟬臨溪一盥濯淸去肢體煩<lb/>
出林望曾城君子在其間戎府草章記阻我此㳺盤<lb/>
憶昔西潭時並持釣魚竿共忻得魴鯉烹鱠于我前<lb/>
<pb n="KR4c0053_SBCK_007-10b"/>
幾朝還復來嘆息時獨言<lb/>
　　别段生<lb/>
與子骨肉親願其長相隨况離父母傍從我學詩書<lb/>
同在道路中講誦亦未窺爲文于我前日夕生光儀<lb/>
行役多疾<graphic n="KR2096" url="https://raw.githubusercontent.com/kanripo/KR-Gaiji/master/images/KR2096.png" mimeType="image/png"/>頼此相扶持貧賤事俱難今日有别離<lb/>
我去秦城中子留汴水湄離情兩飄斷豈異風中絲<lb/>
㓜年獨爲客舉動難爲宜努力自脩勵長如見我時<lb/>
我時登山岡再揖問還期還期在新年勿怨歡會遲<lb/>
　　贈姚怤<lb/>
漏天日無光澤土松不長君今軄下位志氣安得揚<lb/>
<pb n="KR4c0053_SBCK_007-11a"/>
白髪文思壯才爲國賢良無人識高韻薦于天子傍<lb/>
况我愚朴姿強趨利名塲逺同干貴人身舉固難彰<lb/>
昔逢汴水濵今㑹習池陽豈無再來期顧恐非此方<lb/>
願爲石中泉不爲瓦上霜離别勿復道所貴不相忘<lb/>
　　傷于鵠<lb/>
西山無逸人忽覺大國貧良玉沉幽泉名爲天下珍<lb/>
野性踈時俗再命乃從軍氣高終不合去如鏡上塵<lb/>
我初有章句相合者惟君今來吊嗣子對隴燒斯文<lb/>
耕者廢其耜㸑者絕其薪笥無新衣裳曷用光我身<lb/>
奠囘徒再拜昔意安能陳徒保金石韻千載人所聞<lb/>
<pb n="KR4c0053_SBCK_007-11b"/>
　　和李僕射西園<hi>見木鐸集廼司業詩之别名</hi>
過午㱕閒處西亭敞四簷高眠着琴枕散帙檢書籖<lb/>
印在休通客山晴好捲簾竹凉蠅少到藤暗蝶争潜<lb/>
晩鵲頻驚喜踈蟬不許拈石苔生紫點欄藥吐紅尖<lb/>
虚坐詩情逺幽探道事兼所營當勝地雖儉復誰嫌<lb/>
　　獻從兄<lb/>
悠悠旱天雲不逺如飛塵賢逹失其所沉飄同衆人<lb/>
擢秀登王畿出爲良使賔名高滿朝野㓜賤誰不聞<lb/>
一朝遇䜛邪流竄八九春詔書近遷移組綬未及身<lb/>
冬井無寒氷玉潤難爲焚虛懷日迢遙榮辱常保純<lb/>
<pb n="KR4c0053_SBCK_007-12a"/>
我念出㳺時毎吟康樂文願言靈溪期聊欲相依因<lb/>
　　南歸<lb/>
促促念道路四支不常寧行車未及家天外非盡程<lb/>
骨肉望我歡鄕里望我榮豈知東與西憔悴竟無成<lb/>
天寒苦夜長窮者不念明懼離其寢寐百憂傷性靈<lb/>
世道多險薄相勸異忠誠逺㳺無知音不如商賈行<lb/>
逹人有常志愚夫勞無營舊山幸未賣言歸樂此生<lb/>
　　臥疾<lb/>
身病始知道臥讀神農經空房夜留燈四壁靑熒熒<lb/>
覊旅逐人歡貧賤還自輕今來問良醫乃知病所生<lb/>
<pb n="KR4c0053_SBCK_007-12b"/>
僮僕各相憂杵臼無停聲見我形憔悴勸藥語丁寧<lb/>
春雨枕席冷窓前新禽鳴開門起無力遙愛鷄犬行<lb/>
服藥察耳目漸覺如酒醒方悟養生者不爲憂患并<lb/>
　　贈孟郊<lb/>
歷歷天上星沉沉水中萍幸當淸秋夜流影及微形<lb/>
君生衰俗間立身如禮經淳意發高文獨有金石聲<lb/>
才名振京國歸省東南行停車楚城下顧我不念程<lb/>
寳鏡曾墮水不磨難自明苦節居貧賤所知頼友生<lb/>
歡㑹方别離戚戚憂慮并安得在一方終老無送迎<lb/>
　　城南<lb/>
<pb n="KR4c0053_SBCK_007-13a"/>
漾漾南澗水來作曲池流言㝷參差島暁榜輕盈舟<lb/>
萬繞不再止千㝷盡孤幽藻澁訝人重萍分指魚遊<lb/>
繁苗毯下垂宻箭翻迴輈曝鼈亂自墜隂藤斜相鈎<lb/>
臥蔣黑米吐翻芰紫角稠橋低競俯僂亭近閒夷猶<lb/>
目爲逐勝朗手因掇芳柔漸喜㳺來極忽疑歸無由<lb/>
氣狀雖可覽纎微諒難搜未聽主人賞徒愛淸華秋<lb/>
　　夜懐<lb/>
窮居積逺念轉轉迷所歸幽蕙零落色暗螢參差飛<lb/>
病生秋風簟淚墮明月衣無愁坐寂寞重使奏清徽<lb/>
　　奉和舍人叔直省時思琴<lb/>
<pb n="KR4c0053_SBCK_007-13b"/>
藹藹紫微直秋意深無窮滴瀝仙閣漏肅穆禁池風<lb/>
竹月泛凉影萱露澹幽叢地淸物態勝宵閒琴思通<lb/>
時屬雅音際迥凝虛抱中逹人掌樞近常與隱黙同<lb/>
　　野寺後池寄友<lb/>
佛寺連野水池幽夏景清繁木䕃夫渠時有水禽鳴<lb/>
通溪岸蹔斷分渚流復縈伴僧鐘磬罷月來池上明<lb/>
友人竟不至東北見高城獨㳺自寂寞况此恨盈盈<lb/>
　　寄别者<lb/>
寒天正飛雪行人心切切同爲萬里客中路忽離别<lb/>
别君汾水東望君汾水西積雪無平岡空山無人蹊<lb/>
<pb n="KR4c0053_SBCK_007-14a"/>
羸馬時倚轅行行未遑食下車勸童僕相顧莫歎息<lb/>
詎知佳期隔離念終無極<lb/>
　　病中寄白學士拾遺<lb/>
秋亭病客眠庭樹滿枝蟬凉風繞砌起斜影入牀前<lb/>
梨晩漸紅墜菊寒無黄觧倦㳺寂寞日感嘆蹉跎年<lb/>
塵歡乆消委華念獨迎延自寓城闕下識君弟事焉<lb/>
君爲天子識我方沉病纒無因會同語悄悄中懷煎<lb/>
　　雨中寄元宗簡<lb/>
秋堂羸病起盥漱風雨朝竹影冷踈澁榆葉暗飄蕭<lb/>
街徑多墜果墻隅有蛻蜩延瞻㳺歩阻獨坐閒思饒<lb/>
<pb n="KR4c0053_SBCK_007-14b"/>
君居應如此恨言相去遙<lb/>
　　㟁花<lb/>
可憐㟁邊樹紅蘃發靑條東風吹渡水衝着木蘭橈<lb/>
　　惜花<lb/>
春潭足芳樹水淸不如素幽人愛蕐景一一空山暮<lb/>
月出潭氣白㳺魚暗衝石夜深春思多酒醒山寂寂<lb/>
　　别于鵠<lb/>
離燈及晨輝行人起復思岀門兩相顧靑山路逶迤<lb/>
　　野草<lb/>
羃羃野田草草中牛羊道古墓無子孫白楊不得老<lb/>
<pb n="KR4c0053_SBCK_007-15a"/>
　　秋山<lb/>
秋山無雲復無風溪頭看月岀深松草堂不閒石床<lb/>
靜葉間墜露聲重重<lb/>
　　山禽<lb/>
山禽毛如白練帶棲我庭前栗樹枝獼猴夜半來取<lb/>
粟一雙中林向月飛<lb/>
　　祭退之<lb/>
嗚呼吏部公其道誠巍昻生爲大賢姿天使光我唐<lb/>
德義動鬼神鑒用不可詳獨得雄直氣發爲古文章<lb/>
學無不該貫吏治得其方三次論諍退其志亦剛彊<lb/>
<pb n="KR4c0053_SBCK_007-15b"/>
再使平山東不言所諆臧薦待皆寒羸但取其才良<lb/>
親朋有孤稚婚姻有辦營如彼天有斗人可爲信常<lb/>
如彼歲有春物宜得華昌哀哉未申施中年遽殂喪<lb/>
朝野良共哀矧於知舊膓籍在江湖間獨以道自將<lb/>
學詩爲衆體久乃溢笈囊畧無相知人黯如霧中行<lb/>
北遊偶逢公盛語相稱明名因天下聞傳者入歌聲<lb/>
公領試士司首薦到上京一來遂登科不見苦貢塲<lb/>
觀我性朴直乃言及平生由慈䫫朋黨骨肉無以當<lb/>
坐令其子拜常呼㓜時名追招不隔日繼踐公之堂<lb/>
出則連轡馳寢則對榻床搜窮古今書事事相酌<hi>酌一</hi>
<pb n="KR4c0053_SBCK_007-16a"/>
<hi>作斟</hi>量有花必同㝷有月必同望爲文先見草釀熟偕<lb/>
共觴新果及異鮭無不相待嘗到今三十年曾不少<lb/>
異更公文爲時帥我亦有微聲而後之學者或號爲<lb/>
韓張我官麟臺中公爲大司成念此委末秩不能力<lb/>
自揚特狀爲博士始獲升朝行未幾享其資遂忝南<lb/>
宮郎是事頼拯扶如屋有棟梁去夏公請告養疾城<lb/>
南庄籍時官休罷兩月同游翔黃子陂岸曲地曠氣<lb/>
色清新池四平漲中有蒲荇香北臺臨稻疇茂柳多<lb/>
隂涼板亭坐垂釣煩苦稍巳平共愛池上佳聯句舒<lb/>
遐情偶有賈秀才來兹亦間幷移船入南溪東西縱<lb/>
<pb n="KR4c0053_SBCK_007-16b"/>
篙根劃波激船舷前後飛鷗鶬回入潭瀬下網截鯉<lb/>
與魴踏沙掇水𬞞樹下烝新秔日來相與嬉不知暑<lb/>
日長柴翁携童兒聚觀於岸傍月中登高灘星漢交<lb/>
垂芒釣車擲長綫有獲齊歡驚夜闌乗馬歸衣上草<lb/>
露光公爲遊谿詩唱咏多慨慷自期此可老結社於<lb/>
其鄕籍受新官詔拜恩當入城公因同歸還居處隔<lb/>
一坊中秋十六夜魄圓天差晴公旣相邀畱坐語於<lb/>
堦楹乃出二侍女合彈琵琶箏臨風聽繁絲忽遽聞<lb/>
再更顧我數來過是夜涼難忘公疾浸日加孺人視<lb/>
藥湯來候不得宿出門每迴遑自是將重危車馬候<lb/>
<pb n="KR4c0053_SBCK_007-17a"/>
縱横門僕皆逆遣獨我到寢房公有曠達識生死爲<lb/>
一綱及當臨終晨意色亦不荒贈我珍重言傲然委<lb/>
衾裳公比欲爲書遺約有修章令我署其末以爲後<lb/>
事程家人號於前其書不果成子符奉其言甚於親<lb/>
使令魯論未訖注手跡今微茫新亭成未登閉在莊<lb/>
西廂書札與詩文重疊我笥盈頃息萬事盡腸情多<lb/>
摧傷舊塋盟津北野窆動皷鉦栁車一出門終天無<lb/>
迴箱籍貧無贈貲曷用申哀誠衣器陳下帳醪餌奠<lb/>
堂皇明靈庶鑒知髣髴斯來饗<lb/>
<pb n="KR4c0053_SBCK_007-17b"/>
<pb n="KR4c0053_SBCK_007-17b"/>
　　野居<hi>此一首當補在古風中城南後</hi>
貧賤易爲適荒郊亦安居端坐無餘思彌樂古人書<lb/>
秋田多良苗野水多逰魚我無耒與網安得充廪厨<lb/>
寒天白日短簷下煖我軀四肢暫寛柔中膓欎不舒<lb/>
多病减志氣爲客足憂虞况復時節晚覽物空踟蹰<lb/>
<pb n="KR4c0053_SBCK_007-18a"/>
</p>
<p>
唐張司業詩集卷七<lb/>
</p>
<p>
</p>
  </div>
<div> <lb/>
    <p>
<pb n="KR4c0053_SBCK_008-1a"/>
唐張司業詩集卷八<lb/>
　一十九首<lb/>
　　山中醻人<lb/>
山中日煖春鳩鳴逐水看花任意行向晚歸來石窓<lb/>
下菖蒲葉上見題名<lb/>
　　岳州晚景<hi>此詩舊選皆云張正言作</hi>
晩景寒鴉集秋聲逺雁歸水光浮日去霞彩映江飛<lb/>
洲白蘆花吐園紅柿葉稀長沙卑濕地九月未成衣<lb/>
　　水<hi>巳上三首見木鐸集</hi>
蕩漾空沙際虛明入逺天秋光照不極鳥色去無邉<lb/>
<pb n="KR4c0053_SBCK_008-1b"/>
勢引長雲濶波輕片雪連汀洲杳難測萬古覆蒼烟<lb/>
　　送安法師<lb/>
出郭見落日别君臨古津逺程無野寺宿處問何人<lb/>
原色不分路錫聲遙隔塵山隂到家節猶及蕙蘭春<lb/>
　　寄靈一上人初歸雲門寺<lb/>
寒山白雲裏法侶自招携竹逕通城下松門隔水西<lb/>
方同沃洲去不作武陵迷彷彿遙看處秋風是會稽<lb/>
　　夏日閒居<lb/>
無事門多閉偏知夏日長早蟬聲寂寞新竹氣淸凉<lb/>
閒對臨書案看移曬藥牀自憐歸未得猶寄在班行<lb/>
<pb n="KR4c0053_SBCK_008-2a"/>
　　老將<lb/>
鬂衰頭似雪行歩急如風不怕騎生馬猶能挽硬弓<lb/>
兵書封錦字手詔滿香筒今日身憔悴猶誇定逺功<lb/>
　　秋閨<lb/>
秋風窓下起旅雁又<hi>一作向</hi>南飛日日出門望家家行<lb/>
客歸無因見邉使空待寄寒衣獨閉青樓暮烟深鳥<lb/>
雀稀<lb/>
　　山中春夜<lb/>
寂寂春山静幽人歸臥遲橫琴當月下壓酒及花時<lb/>
冷露濕茅屋暗泉通<hi>一作衝</hi>竹籬西峰採芝<hi>一作藥</hi>伴此<lb/>
<pb n="KR4c0053_SBCK_008-2b"/>
夕恨無期<lb/>
　　詶浙東元尚書見寄綾素<lb/>
越地繒紗紋様新逺封來寄學曹人便令裁制爲時<lb/>
服頓覺光榮上病身應念此官同棄置獨能相賀更<lb/>
殷勤三千里外無由見海上東風又一春<lb/>
　　贈項斯<lb/>
端坐吟詩妄忍飢萬人中覔似君稀門連野水風長<lb/>
到驢放秋原夜不歸日煖剰收桑落葉天寒更着舊<lb/>
生衣曲江庭上頻頻見爲愛鸕鷀雨裏飛<lb/>
　　題故僧影堂<lb/>
<pb n="KR4c0053_SBCK_008-3a"/>
香消雲鎻舊僧家僧刹殘形半壁斜日暮松烟寒漠<lb/>
漠秋風吹破綘蓮花<lb/>
　　弱柏院僧影堂<lb/>
弱柏倒垂如線蔓簷頭不見有枝柯影堂香火長相<lb/>
續應得人來禮拜多<lb/>
　聯句<lb/>
　　㑹合聯句<hi>韓愈張徹孟郊</hi>
離别言無期會合意彌重<hi>籍</hi>病添兒女戀老喪丈夫<lb/>
勇<hi>愈</hi>劍心知未謝詩思猶孤聳<hi>郊</hi>愁去劇箭飛懽來<lb/>
若泉湧<hi>徹</hi>柝言多新貫攄抱無昔壅<hi>籍</hi>念難須勤追<lb/>
<pb n="KR4c0053_SBCK_008-3b"/>
悔易勿輕踵<hi>愈</hi>吟巴山卓犖說楚波堆壟<hi>郊</hi>馬辭虎<lb/>
豹怒舟岀蛟鼉恐<hi>徹</hi>狂禽時孤軒<hi>禽作鯨</hi>幽狖雜百種<lb/>
<hi>愈</hi>瘴衣常腥膩蠻器多踈冗<hi>籍</hi>剝苔吊斑林角飯餌<lb/>
沉塜<hi>愈</hi>忽爾衘逺命歸歟舞新寵<hi>郊</hi>鬼窟脫幽妖天<lb/>
居覿淸拱<hi>愈</hi>京㳺歩方振謫夢意猶恟<hi>籍</hi>詩書誇舊<lb/>
知酒食接新奉<hi>愈</hi>嘉言寫淸越瘉病失肬腫<hi>郊</hi>夏隂<lb/>
偶高庇霄魄接虛擁<hi>愈</hi>雪絃寂寂聽茗碗纎纎捧<hi>郊</hi>
馳輝燭浮螢幽響泄潛蛬<hi>愈</hi>詩老獨何心江疾有餘<lb/>
尰<hi>郊</hi>我家本瀍糓有地界臯鞏<hi>徹</hi>休迹憶沉㝠峨冠<lb/>
慙闒<hi>郊</hi>升朝高轡逸振物羣聽悚徒言濯幽泌誰<lb/>
<pb n="KR4c0053_SBCK_008-4a"/>
與薙荒茸<hi>籍</hi>朝紳鬰靑緑馬飾曜珪珙　國讐未銷<lb/>
鑠我志蕩卭隴<hi>郊</hi>君才誠倜儻時論方洶溶<hi>一作洶洶</hi>
格言多彪蔚懸觧無梏拲張生得淵源寒色㧞山冡<lb/>
堅如撞群金眇若抽獨蛹<hi>愈</hi>伊余何所擬跛鼈詎能<lb/>
踊塊然墜<hi>一作墮</hi>岳石飄爾罥巢氄<hi>郊</hi>龍斾埀天衛雲<lb/>
韶凝禁甬<hi>籍</hi>君胡眠安然朝鼓聲洶洶<hi>愈</hi>
　　春池汎舟聯句<hi>裴度賈餗/崔羣劉禹錫</hi>
鳯池新雨後池上好風光<hi>禹錫上相公</hi>取酒愁春盡留賔<lb/>
喜日長<hi>度送戸部</hi>柳絲迎畫舸水鏡冩雕梁<hi>羣送賈閣長</hi>潭洞<lb/>
迷仙府烟霞認醉鄕<hi>餗送張司業</hi>鸎聲隨笑語竹色入壷<lb/>
<pb n="KR4c0053_SBCK_008-4b"/>
觴<hi>籍送主客</hi>晚景含澄澈時芳得艶陽<hi>禹錫</hi>飛鳬拂輕浪<lb/>
綠柳暗囘塘<hi>度</hi>逸韻追安石高居勝辟疆<hi>群</hi>杯停新<lb/>
令舉詩動彩箋忙<hi>餗</hi>顧謂同來客歡㳺不可忘<hi>籍</hi>
　　宴興化池亭送白二十二東歸<hi>裴白劉</hi>
東洛言歸去西園告别來白頭青眼客池上手中杯<lb/>
<hi>度</hi>離瑟殷勤奏仙舟委曲囘征輪今欲動賔閣爲誰<lb/>
開<hi>禹錫</hi>坐弄琉璃水行登淥縟苔花低籹炤影萍散<lb/>
酒吹醅<hi>居易</hi>㟁䕃新抽竹亭香欲變梅隨㳺多笑傲<lb/>
遇勝且徘徊<hi>籍</hi>澄澈連天鏡潺湲出地雷林塘難共<lb/>
賞鞍馬莫相催<hi>度</hi>信及魚還樂機忘鳥不猜晚晴槐<lb/>
<pb n="KR4c0053_SBCK_008-5a"/>
起露新暑石添苔<hi>禹錫</hi>擬作雲泥别猶思頃刻陪歌<lb/>
停珠貫斷飮罷玉峰頽<hi>居易</hi>雖有消揺志其如磊落<lb/>
才會當重入用此去肯悠哉<hi>籍</hi>
　　首夏猶淸和聯句<hi>裴白劉</hi>
記得謝家詩清和即此時<hi>居易</hi>餘花數種在宻葉幾<lb/>
重垂<hi>度</hi>芳謝人人惜隂成處處宜<hi>禹錫</hi>水萍争點綴<lb/>
梁燕共追隨<hi>行式</hi>亂蝶憐踈蕋殘鸎戀好枝<hi>籍</hi>草香<lb/>
殘未歇雲勢漸多奇<hi>居易</hi>單服初寧體新篁巳出籬<lb/>
<hi>度</hi>與春爲别近覺日轉行遲<hi>禹錫</hi>遶樹風光少侵堦<lb/>
苔蘚滋<hi>行式</hi>唯思奉歡樂長得在西池<hi>籍</hi>
<pb n="KR4c0053_SBCK_008-5b"/>
　　薔薇花聯句<hi>裴白劉</hi>
似錦如霞色連春接夏開<hi>禹錫</hi>波紅分影入風好帶<lb/>
香來<hi>度</hi>得地依東閣當階奉上台<hi>行式</hi>淺深皆有態<lb/>
次第暗相催<hi>禹錫</hi>滿地愁英落縁隄惜棹囘<hi>度</hi>芳濃<lb/>
濡雨露明麗隔塵埃<hi>行式</hi>似着胭脂染如經巧婦裁<lb/>
<hi>居易</hi>奈花無别計只有酒殘杯<hi>籍</hi>
　　西池落泉聯句<hi>裴白劉</hi>
東閣聽泉落能令夜興多<hi>行式</hi>散時猶帶沫淙處却<lb/>
跳波<hi>度</hi>偏洗磷磷石還驚泛泛鵞<hi>籍</hi>色靑塵不染光<lb/>
白月相和<hi>居易</hi>噴雪縈松竹攅珠濺芰荷<hi>禹錫</hi>對吟<lb/>
<pb n="KR4c0053_SBCK_008-6a"/>
時合響觸樹更摇柯<hi>籍</hi>照圃紅分藥侵堦綠浸莎<hi>居易</hi>
日斜車馬散餘韻逐鳴珂<hi>禹錫</hi>
　　張司業詩集世所傳者有歷陽盱江二本咸編<lb/>
　　次不全番陽湯侍講司諌中迺以家蔵元豊八<lb/>
　　年冩本刻而傳之其間萹什頗多扵二本辛酉<lb/>
　　歲余移告家居因合三本校之得其樂府古風<lb/>
　　近體詩共七十九首録于毘陵蔣氏刋本後錯<lb/>
　　字亦稍為正惜未䏻盡去也余嘗觀唐史稱司<lb/>
　　業為詩長于樂府多警句白太傳讀其集賦詩<lb/>
<pb n="KR4c0053_SBCK_008-6b"/>
　　曰張公何為者業文三十春尤工樂府詞舉代<lb/>
　　少其倫而姚秘監又贈詩曰妙絶江南曲凄凉<lb/>
　　怨女詩古風無敵手新語是人知其為當時所<lb/>
　　推服者如此迨后若張文懿公最重籍作荆公<lb/>
　　絶句云蘇州司業詩名老樂府皆言妙入神其<lb/>
　　為異代所稱仰也又如此然則司業之詩是可<lb/>
　　遺其一耶今増定之則滄海之珠庻㡬無遺延<lb/>
　　津之劍得以復合非敢附于四公之後也七月<lb/>
　　既望識<lb/>
唐張司業詩集卷八<lb/>
<pb n="KR4c0053_SBCK_008-7a"/>
</p>
<p>
</p>
  </div></body>
</text>\m</TEI>
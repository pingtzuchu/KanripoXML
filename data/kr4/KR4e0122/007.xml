<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻七</head> <lb/>
    <p>
<pb n="KR4e0122_WYG_007-1a"/>
欽定四庫全書<lb/>
　康齋集巻七<lb/>
　　　　　　　　　　　　明　吴與弼　撰<lb/>
　詩<lb/>
　　甲申元日<lb/>
列炬蕭蕭宿雨鳴開軒冉冉曉雲晴新春又拜唐虞化<lb/>
舊學重燖孔孟情<lb/>
　　題慈訓堂<lb/>
<pb n="KR4e0122_WYG_007-1b"/>
剩採隋和詠斷機洛陽芳躅<hi>指程子之母</hi>孰同歸奉盈執玉<lb/>
今猶昔姓字宜垂奕葉輝<lb/>
　　贈程李二生赴京<lb/>
老態偏於故舊深聨翩二妙重遥臨春風共有朝天興<lb/>
穏歩青雲聽好音<lb/>
　　即事<lb/>
萬事蹉跎忝士林虚名孤負秉彛心寒爐剰辱花封炭<lb/>
<hi>進賢吕茂宰</hi>春廪遥承皂葢金<hi>廣信金郡侯</hi>
<pb n="KR4e0122_WYG_007-2a"/>
　　秋夜懐舊<lb/>
玉階金殿沐恩濃舜日堯天不世逢遲莫豈勝多病際<lb/>
夜吟身在夢魂中<lb/>
　　芸谷<lb/>
　　　車亨請大書芸谷以為尊公用軾之扁且請賦<lb/>
　　　焉詩曰<lb/>
謀生不惜滿籯金富買羣書子孫讀杖藜何處可娱人<lb/>
時訪芸香遍幽谷<lb/>
<pb n="KR4e0122_WYG_007-2b"/>
　　梅月軒<lb/>
鄱陽高致一軒開雪砌霜簷月映梅銀世杳然天似水<lb/>
暗香疎影夢初囘<lb/>
　　蘭軒<lb/>
羣經醲郁德惟馨内重由來外自輕軒即是蘭蘭即我<lb/>
人誰不仰國香清<lb/>
　　雪窠<lb/>
桃李家家春滿林伊誰一寫雪窠心請看風急天寒夜<lb/>
<pb n="KR4e0122_WYG_007-3a"/>
聽唱蒼松翠栢吟<lb/>
　　中和齋<lb/>
堂堂大本固無偏達道雝雝自粹然氣質萬殊非我性<lb/>
克治何惜日乾乾<lb/>
　　饒循生辰<lb/>
初度欣逢有立年兩家具慶總怡然黄柑綠橘開新薦<lb/>
博帯峩冠秩此筵風俗固宜由我厚典章應只在人傳<lb/>
從今日與二三子細講髙堂十七篇<lb/>
<pb n="KR4e0122_WYG_007-3b"/>
　　贈祁門四生<lb/>
朱鄉遥憶舊年懐今喜名邦四子來寄語家山多俊秀<lb/>
好將朱學賸栽培<lb/>
　　贈孔昭<lb/>
橋門北舍日相親鄉國參商四十春偶爾小陂風月夕<lb/>
細談舊夢兩情真<lb/>
　　宿墨池傅氏<lb/>
洗墨池邊又一臨西風重感百年心當時弟子俱華髪<lb/>
<pb n="KR4e0122_WYG_007-4a"/>
細話牀頭雪夜深<lb/>
　　午㸑白沙寺<lb/>
沿道逢人問白沙樵蘇喜達老禪家竹林清趣微吟罷<lb/>
素壁題名日未斜<lb/>
　　宿桃昱寺<lb/>
白沙已度詢桃昱短景天寒日久斜松竹園林清淨處<lb/>
髙眠都似未離家<lb/>
　　午㸑壁邪寺<lb/>
<pb n="KR4e0122_WYG_007-4b"/>
停午衝泥到壁邪石壇花木又僧家清香一炷簾櫳靜<lb/>
含笑揮毫向日華<lb/>
　　宿湖溪吴氏<lb/>
客舍曾留詠籃輿今息肩芝蘭多繼武金玉總怡然<lb/>
　　燈花<lb/>
吟坐久忘眠銀燈花燦然明朝風雨霽行李早言還<lb/>
　　喜晴<lb/>
風雨怯途窮疲軀歸興濃寒衾孤夢覺旭日滿窻紅<lb/>
<pb n="KR4e0122_WYG_007-5a"/>
　　别謝歩<lb/>
遺編已返司成宅行李言還賤士家紅日清霜新雨後<lb/>
高吟隨處看梅花<lb/>
　　江頭叙别口占<lb/>
信宿高居賸好懐江頭逺送合門來雲㠶若遇東流便<lb/>
更有新詩為爾裁<lb/>
　　宿白沙寺<lb/>
壁上重歌昨日詩古橋送客立多時天低又恐雲生雨<lb/>
<pb n="KR4e0122_WYG_007-5b"/>
半夜疎星愜素期<lb/>
　　書東寮壁<lb/>
雲卧東寮夜寒裝北返時欲留他日跡素壁更題詩<lb/>
　　宿北澤廟<lb/>
當年歇雨暫棲遲千里琴書適楚時此日重經來問宿<lb/>
雙峯對罷夜談詩<lb/>
　　宿陳鳯鳴氏<lb/>
會心境界無非樂得意軒窻即是家霜樹糢糊連碧落<lb/>
<pb n="KR4e0122_WYG_007-6a"/>
雲山隠約隔紅霞<lb/>
　　石橋感興<lb/>
石橋小立感懐多借問當年事若何不識天人相勝理<lb/>
朔風凄烈漫長歌<lb/>
　　陳傅二廣文携酒登仙㳺山<lb/>
勝會難逢真快哉晴明風日共登臺玉壺細酌題詩罷<lb/>
綠水青山歸去來<lb/>
　　留吴營元氏<lb/>
<pb n="KR4e0122_WYG_007-6b"/>
花封歸轎正駸駸駐節亭前日向沉莫怪有孤投轄意<lb/>
一詩聊慰逺迎心<lb/>
　　乙酉元日<lb/>
銀燭煌煌壽域開衣冠濟濟拜蓬萊寒泉細汲春窻硯<lb/>
又喜微詞頌泰階<lb/>
　　雪夜<lb/>
衾裯加厚尚愆和慨彼牛衣更若何信是萬緣皆有命<lb/>
達人心事漫長歌<lb/>
<pb n="KR4e0122_WYG_007-7a"/>
　　東窻即事<lb/>
積雪經旬倦出村日將名教淑諸孫疎狂每恨知非晚<lb/>
性命誰人可得聞<lb/>
　　課寶賢隆新二孫<lb/>
改罷新詩課二雛鴈行端拱侍寒爐朝朝聖訓宜深服<lb/>
養正工夫信在初<lb/>
　　感興<lb/>
問學無功行莫脩過情聲聞負朋㳺囘頭難返西飛景<lb/>
<pb n="KR4e0122_WYG_007-7b"/>
逐日徒增老去憂<lb/>
　　璿慶生辰<lb/>
三樂堂中朋盍簪玉壺清話共春襟新功更有新詩朂<lb/>
克己良規各洗心<lb/>
　　孫生景福復來接果不肖忽七十有五而生亦六<lb/>
　　　十有五矣感思今昔遂成此句<lb/>
妙手頻來奪化工幾囘笑語共春風筋骸容易成遲莫<lb/>
百歳光隂一夢中<lb/>
<pb n="KR4e0122_WYG_007-8a"/>
　　奉陪判簿劉侯登皇華亭<lb/>
萬落千村社雨晴人心天氣共和平閭閻希識花封貴<lb/>
爭仰皇華嶺上亭<lb/>
　　三月十三月下感懐<lb/>
戊寅此夕月華清歩月溪頭惜别情濫沭皇恩天共闊<lb/>
餘齡猶幸一身輕<lb/>
　　　成化乙酉三月十三夜東門玩月有懐往事因<lb/>
　　　成此句天順戊寅此夜諸孫同乃祖母歩月東<lb/>
<pb n="KR4e0122_WYG_007-8b"/>
　　　門賤子將去京時也<lb/>
　　閣中感懐<lb/>
一瞥浮生似夢過男兒德業竟如何囘看夙志寧無感<lb/>
萬事悠悠東逝波<lb/>
　　閣夜<lb/>
淡月廵簷罷虚窻發興濃區區一何幸生長典墳中<lb/>
　　妹壻徐士英久逝多病未遑致芻春夜有懐遂成<lb/>
　　　此句<lb/>
<pb n="KR4e0122_WYG_007-9a"/>
欲成哀些久愆和慘慘悲風奈若何幾度竹窻春思亂<lb/>
感君氣誼負君多<lb/>
　　書罷將就寢燈花燦然漫成此句<lb/>
書罷倦忘眠銀燈花燦然道心方烱烱詩思更綿綿撫<lb/>
景時雖邁謀生事貴專古人如可作日願執其鞭<lb/>
　　哭同窻黄于珩<lb/>
憶昔官居白下窻讀書同几坐同牀忍看華髪交期盡<lb/>
一炷清香淚幾行<lb/>
<pb n="KR4e0122_WYG_007-9b"/>
　　隆孫誕日賦詩為壽<hi>十月初二</hi>
戊寅此日次南康乙酉兹晨壽爾觴養正工夫宜百倍<lb/>
朂哉高舉早升堂<lb/>
　　寒夜偶成<lb/>
自嘆生來聞道晩誰憐老去立身難塵窻不寐微吟處<lb/>
霜月澄澄夜未闌<lb/>
　東㳺饒州稿<lb/>
　　東㳺口占授小兒及諸生<hi>二首</hi>
<pb n="KR4e0122_WYG_007-10a"/>
推窻已喜疎星爛隔竹猶貪缺月明素達行雲流水趣<lb/>
琴書又作小春行<lb/>
一息猶存未敢閒幾車行李又江山逐時舊典供朝夕<lb/>
隨地新詩賦往還<lb/>
　　宿經舍渡<lb/>
族里卑尊暢夙心篷窻僮御課新吟虛舟到處棲身好<lb/>
依舊青燈坐夜深<lb/>
　　長山晏氏<lb/>
<pb n="KR4e0122_WYG_007-10b"/>
問疾曾飛晏海詩更從羣從叙宗支他日長山疑夢處<lb/>
諸生濟濟夜眠遲<lb/>
　　章山傅氏<lb/>
常憶章山吉士情<hi>傅剛為庶吉士久逝</hi>偶乘良便造君庭<hi>諸子來長山迎</hi>
<hi>至其家</hi>揮毫還慰平生誼濟美堂前好弟兄<lb/>
　　太平寺<lb/>
連日禪房晝夢濃人情物理靜時功宵來更擬尋瀟洒<lb/>
淨几明窻寫訓䝉<hi>朱子訓䝉詩</hi>
<pb n="KR4e0122_WYG_007-11a"/>
　　又絶句<lb/>
石炭紅生夜正遲銀燈花爛未眠時客身無恙心虛寂<lb/>
細寫閩山性命詩<lb/>
　　喜晴<lb/>
隂風號怒客心悲添火加衣養病時黄巻埋頭不知午<lb/>
滿窻紅日又題詩<lb/>
　　寢息偶成<lb/>
人事全稀心似水書程多暇日如年任教大野風仍壯<lb/>
<pb n="KR4e0122_WYG_007-11b"/>
漫喜寒爐火正然載渴載饑都委命時行時止一由天<lb/>
小陂程課無勞計想見諸孫各勉旃<lb/>
　　離太平寺<hi>二首</hi>
十日禪房養性靈晴光又喜一陽生明朝何處尋梅去<lb/>
特向新詩記太平<lb/>
雲牋璀璨翰如飛剩載詩書使者歸共喜江頭新雨霽<lb/>
重臨舴艋又囊衣<lb/>
　　夜發龍頭山<lb/>
<pb n="KR4e0122_WYG_007-12a"/>
正羨沙頭縮項鯿上流忽聽夜行船滿湖柔艣和鳴處<lb/>
萬里青宵月向圓<lb/>
　　鄱陽懐古<lb/>
西風斜日次鄱城細憶當年仗義名似此男兒真罕比<lb/>
微詞何處弔芳馨<lb/>
　　發磨刀口<lb/>
問得前程去莫遲月篷催着夢中衣湖山一覽陽應復<lb/>
早向梅花賦式微<lb/>
<pb n="KR4e0122_WYG_007-12b"/>
　　晝寢夢小兒鳴琴<lb/>
勝㳺欲罷動歸心晝夢時聽驥子琴日用只知為善惡<lb/>
平生不識滿籯金<lb/>
　　獅子山<lb/>
獅子磯頭一棹過客邊心事近如何寒更往轍知非切<lb/>
暖日遺編得意多<lb/>
　　觀語類後作<lb/>
平生朱訓不離紳舟上微言月夜親又喜朱鄉山水近<lb/>
<pb n="KR4e0122_WYG_007-13a"/>
幸哉亦是及門人<lb/>
　　景德舟中<lb/>
幾展寒衾未忍眠殘燈旋剔又舒編雖云甚矣吾衰也<lb/>
一息猶存合勉旃<lb/>
　　至日<lb/>
閉關旅食浮梁日歸夢寒更景德舟天心見處從羲覔<lb/>
物理窺時向邵求<lb/>
　　晩起<lb/>
<pb n="KR4e0122_WYG_007-13b"/>
道上行人繫客心燈花忽喜照更深寒衾睡穏歸懐好<lb/>
今日良朋定盍簪<lb/>
　　别舊生祈門謝復謝希林饒晉<lb/>
今日良朋果盍簪還家各務惜分隂新春有約龍潭上<lb/>
好與兒曹共此心<lb/>
　　發景德鎮<lb/>
十日窑頭繫客船靜中黄巻夜忘眠開頭正值陽來復<lb/>
水色山光媚晚天<lb/>
<pb n="KR4e0122_WYG_007-14a"/>
　　重經獅子山<lb/>
陽復春來一棹還簡編新課日希顔船頭火伴時相命<lb/>
掩巻推篷又看山<lb/>
　　獨夜懐古<lb/>
懐古心期孰與論客邊程課自朝昏梅花溪上春光好<lb/>
一味新功勵子孫<lb/>
　　鄱陽舟中傷九韶<lb/>
時傍隣舟向日吟天涯忽動故園心始知一失鍾生耳<lb/>
<pb n="KR4e0122_WYG_007-14b"/>
宜絶當年伯氏琴<lb/>
　　重宿磨刀石<lb/>
緣岸人家富竹林猗猗偏稱客哦吟若為覔得梅花伴<lb/>
好結嵗寒三友心<lb/>
　　煮粥禦寒<lb/>
五更炊黍候行舟端為霜嚴風更遒但得寸心存養熟<lb/>
自然天理日周流<lb/>
　　種湖比隣相勞<lb/>
<pb n="KR4e0122_WYG_007-15a"/>
結伴歸時正快哉娟娟新月照吟懐慇懃更辱隣舟問<lb/>
何日重過故里來<lb/>
　　宿檐石<lb/>
團團紅日欲銜山喜得鄉人作伴還繫䌫汀沙囘首處<lb/>
饒河孤棹𣺌茫間<lb/>
　　燈花<lb/>
晴色歸程日向前銀燈花復照遺編兒孫接處無他喜<lb/>
往復新詩三十篇<lb/>
<pb n="KR4e0122_WYG_007-15b"/>
　　宿魚門<lb/>
夢裡光隂一擲梭壯懐偏感舊㳺多昻藏空有男兒志<lb/>
滿鬢秋霜奈若何<lb/>
　　吴氏會景樓<lb/>
東去書程日有功西歸臨眺更從容兩間真意無窮外<lb/>
一㸃虚靈變態中<lb/>
　　宿漸嶺<lb/>
俛仰浮生一轉蓬不眠興緒月明中茫茫盡是迷途轍<lb/>
<pb n="KR4e0122_WYG_007-16a"/>
碌碌何時得反躬<lb/>
　　贈吴璽北歸<hi>并序</hi>
　　　謝家歩東溪吴璽字邦玉者先正文正公草廬<lb/>
　　　之族也予嘗為乃祖題東溪書舍焉成化乙酉<lb/>
　　　冬璽相予東㳺往復二旬慇懃備至又送至桂<lb/>
　　　林乃别裁此為贈<lb/>
兩旬髙誼動人多又共西歸信宿歌記得桂林分手語<lb/>
龍潭春色早相過<lb/>
<pb n="KR4e0122_WYG_007-16b"/>
　　宿打石港<lb/>
讀書有益專心晩克己無功積悔多從此更加鞭䇿力<lb/>
餘生一味致中和<lb/>
　　即事<lb/>
行李初從千里囘塵窻旋掃養靈臺微言玩罷更何事<lb/>
時向溪頭訪早梅<lb/>
　　題程希善梅月<lb/>
舊舘多情坐夜闌清晨梅月為誰寒載瞻負荷孜孜處<lb/>
<pb n="KR4e0122_WYG_007-17a"/>
玉殿承恩始拜官<lb/>
　　輓李章<lb/>
平生積學未經施玉折徒增士友悲存順沒寧男子事<lb/>
晨窻慰爾五峯詩<lb/>
　　重宿連樊橋胥氏<lb/>
連樊橋畔重投裝清夜迢迢故意長樓閣玲瓏春滿眼<lb/>
梅花新句賦晨窻<lb/>
　　重宿下窑寺<lb/>
<pb n="KR4e0122_WYG_007-17b"/>
暝色忙衝倦客旋寒燈又宿下窑禪憶從天上歸來日<lb/>
明月清霜夜半船<hi>饒州稿止此</hi>
　　次集慶亭詩韻<lb/>
偶共朋㳺話五峯乃知世上有豪雄但憐南北雲泥逈<lb/>
徒向青霄仰下風<lb/>
　　奉寄李學士<lb/>
曾向韶華惜寸隂直期心契古人心竟無定力勝塵鞅<lb/>
空有虚名玷士林書為病來荒素業詩因老去倦長吟<lb/>
<pb n="KR4e0122_WYG_007-18a"/>
如何黄閣仍留念白雪陽春辱逺臨<lb/>
　　曉枕作<lb/>
德性難馴學力微空憐蘧瑗晩知非從今何以酬餘齒<lb/>
博約須令莫暫違<lb/>
　　寄秦叅政<lb/>
淨几明窻尚友軒道情詩思共悠然春宵幾度相思夢<lb/>
霽月光風各一天<lb/>
　　小兒初度<lb/>
<pb n="KR4e0122_WYG_007-18b"/>
家幸平康為樂天世遵清白矢心堅園林百果春如海<lb/>
几閣羣書日似年<lb/>
　　贈别程庸牛演<hi>庸任雲南同知演任贑州千户</hi>
雲南萬里正新任贑上千山復舊官武畧共瞻中土重<lb/>
文韜總喜逺隅安壺漿柳栢春風軟燈火芸窻夜雨寒<lb/>
慎勿輕為兒女態功名留與後人看<lb/>
　　下窑寺贈牛演<hi>丙戌</hi>
晴山聨騎度花隂駐勒頻傾故舊心彼美禪關清夜宿<lb/>
<pb n="KR4e0122_WYG_007-19a"/>
玉壺春酒又同斟<lb/>
　　宿桂家洲<lb/>
疾風吹浪蹴雲浮捩柁停橈泊桂洲巨舫得依深繫䌫<lb/>
孤篷髙枕夜無憂<lb/>
　　吴氏南軒<lb/>
寢息隨時忘陸沉銀箋揮罷自長吟庭前花草宜人處<lb/>
生意新霑雨露深<lb/>
　　枕上偶成<lb/>
<pb n="KR4e0122_WYG_007-19b"/>
靜夜迢迢客夢囘髙吟清興正悠哉窺窻更喜銀河爛<lb/>
定有晴光燭九垓<lb/>
　　重宿九蓮寺<lb/>
曾寓禪房十日居重來不見舊時書閒窻一榻春宵夢<lb/>
細憶流年二紀餘<lb/>
　　分枇杷絲頭柑歸種<lb/>
曉露春泥劚石苔逺分蒼翠入雲哉靈根細沃南歸處<lb/>
杖䇿扶兒日日來<lb/>
<pb n="KR4e0122_WYG_007-20a"/>
　　夜興<lb/>
晝寢房中應接稀青燈夜雨獨吟時但令心廣身長泰<lb/>
不管東皋歸去遲<lb/>
　　喜晴<lb/>
極目長天宿雨收客窻春興轉悠悠滿庭花草同人意<lb/>
流水行雲任去留<lb/>
　　大司成頥庵先生二郎君懐珠玉下顧次韻奉酬<lb/>
客窻重篤弟兄忱竹樹交加午院深喜極飜令清淚墮<lb/>
<pb n="KR4e0122_WYG_007-20b"/>
凄風折盡百年心<lb/>
　　曉枕<lb/>
一榻平安客慮稀夢廻春漏正遲遲東阡西陌嬉逰處<lb/>
欹枕孤吟記此詩<lb/>
　　㳺園<lb/>
杖䇿㳺園處乘風坐沼時生涯從淡淡歸計任遲遲萬<lb/>
事信隨遇一身當自持熟思今古轍至善是吾師<lb/>
　　對月<lb/>
<pb n="KR4e0122_WYG_007-21a"/>
照日東升月隨緣北住人寸心元似水兩鬢任如銀得<lb/>
失幾無定榮枯事有因素諳名教㫖敢不日書紳<lb/>
　　九蓮寺南軒<lb/>
食罷閒來對橘花春風庭院寂無譁浮雲流水何心計<lb/>
幽興饒時即是家<lb/>
　　對竹<lb/>
生涯忘旅泊出户又斜曛雪檻沉吟久青青對此君<lb/>
　　即事<lb/>
<pb n="KR4e0122_WYG_007-21b"/>
送别禪關話别遲舊生重誦舊吟詩相看霜鬢空衰謝<lb/>
從古深功貴及時<lb/>
　　客夜<lb/>
徐歩吟苔砌遥空對塔燈禪扃終日卧病骨暫時輕寵<lb/>
辱元無繫詩書素有情心隨身共止庶以達吾生<lb/>
　　饒氏東閣<lb/>
香南山上僑居日金鳯橋西小憇時虚閣明窻清晝永<lb/>
雲箋留字更留詩<lb/>
<pb n="KR4e0122_WYG_007-22a"/>
　　即事<lb/>
舊舘欣重宿新晴愜令辰塵紛無所繫花鳥自相親嘉<lb/>
惠諸生盛清樽院主頻素聞亨困㫖貴在熟吾生<lb/>
　　對雨書懐<lb/>
形容雖老矣蹤跡任飄然夏雨淹三市春風憶九蓮<hi>豫章</hi>
<hi>寺名</hi>觀生時學易習靜日同禪利用崇吾德忘機不識圓<lb/>
　　寶應雜詩<hi>四首</hi>
萍梗何勞計簟瓢且寓居清心宜雨樹供病慶時蔬身<lb/>
<pb n="KR4e0122_WYG_007-22b"/>
憊多便枕神疲少近書故人頻問訊吾道近何如<lb/>
隨遇安時命尋幽養性靈登臨多古意講誦有儒生所<lb/>
貴知通塞尤宜適寢興當為斯是理不必計枯榮<lb/>
逺近搏空翼髙低接樹花曉烟香正妙新霽日初斜積<lb/>
學如攻木無謀似筭沙知非吾輩晚堪鄙又堪嗟<lb/>
隠几焚香罷廵簷待月來客懐不落莫詩興頗悠哉處<lb/>
世憐無賴為儒愧匪才先師去日逺䝉吝藉誰開<lb/>
　　覩桐林書屋<hi>余知州規與友琴軒李州判勉小簡藹然故意感而有作</hi>
<pb n="KR4e0122_WYG_007-23a"/>
一簡諄諄辱愛多知君微恙少愆和佇看勿藥來新喜<lb/>
重向桐林共放歌<lb/>
　　橙<lb/>
葱蒨亭亭愛一橙日供清趣映簷楹明朝囘首懐萍梗<lb/>
記得沉吟此際情<lb/>
　　偶過北院<lb/>
講罷殘經思已荒徐經别院暫倘佯靜來春意君知否<lb/>
晝寢房櫳日正長<lb/>
<pb n="KR4e0122_WYG_007-23b"/>
　　寢起<lb/>
不堪人事日匆匆老病惟便一味慵徙倚閒庭高枕後<lb/>
遥看西塔夕陽紅<lb/>
　　重過北院<lb/>
幽僻禪房又獨來窻邊襟抱靜中開薫風爽氣飄晴幔<lb/>
綠樹濃隂轉午臺<lb/>
　　甥舘<hi>五月初四日</hi>
端午懐甥舘蒲觴兩度斟徘徊經茂草誰共黍離情<lb/>
<pb n="KR4e0122_WYG_007-24a"/>
　　初五日<lb/>
寶應逢重午甥門憶往年形容愁裏異時序夢中遷倚<lb/>
玉人何在為箕事𣺌然客窻吟不寐展轉曙鐘天<lb/>
　　坐塍間看耕<lb/>
出户頻頻候月升扶笻欵欵看秋畊世間萬事惟勤好<lb/>
只恐兒孫未我聽<lb/>
　　新移蜜檀柑金橘皆已結實日供清趣<lb/>
蜜柑二顆逢時雨金橘盈枝更可人借問山家那有此<lb/>
<pb n="KR4e0122_WYG_007-24b"/>
新年分得下窑<hi>寺名</hi>春<lb/>
　　飼魚<lb/>
碧沼澹怡神遺編暫一伸病軀何所事時作飼魚人<lb/>
　　紀夢<lb/>
二妙聨英清且閒高蹤那得到柴關哦吟曉枕思君處<lb/>
簷雨蕭蕭秋夢還<lb/>
　　沼上獨坐<lb/>
病眼昏花少近書時從碧沼坐觀魚支頥細憶平生志<lb/>
<pb n="KR4e0122_WYG_007-25a"/>
行止何能與道俱<lb/>
　　自訟<lb/>
平生立志在希顔逸駕那知不易攀餘生碌碌嗟何及<lb/>
羞看青編凢聖關<hi>朱子云物格知至處便是凢聖之關語類</hi>
　　仙逰山<lb/>
訪古餘情詠綠隂金風滿徑滌煩襟靜觀萬物生生意<lb/>
契我虚靈無事心<lb/>
　　小憇下窑寺竹裏<lb/>
<pb n="KR4e0122_WYG_007-25b"/>
嶰谷沉沉足午涼郄枝寂寂散秋香會心不覺孤吟久<lb/>
信是閒中日月長<lb/>
　　塔下小立候小兒輩<lb/>
寢起乘風歩屧遲綠隂清晝獨吟時遥空極目青雲表<lb/>
乾鵲聲聲為阿誰<lb/>
　　題鳯橋書屋<hi>并序</hi>
　　　臨川饒大誠世為南塘大族先考士榮遷五峯<lb/>
　　　之金鳯橋今為五峯人予既賦其東閣復屬筆<lb/>
<pb n="KR4e0122_WYG_007-26a"/>
　　　于西塾云<lb/>
衆理森嚴盡在書朝經暮史志何如須將萬事皆依理<lb/>
先聖前賢定不迂<lb/>
　　贈余知州<lb/>
昨日高談聽友琴<hi>李州判號友琴軒</hi>今朝細語向桐林<hi>余有桐林書屋</hi>
幾時更遂龍潭約淨几明窻叙夙心<lb/>
　　奉寄舊侯鶴州周使君<lb/>
英辭頻辱賁荒墟逆旅曾勞枉使車閩嶠阻深龜鶴逺<lb/>
<pb n="KR4e0122_WYG_007-26b"/>
時看玉佩與瓊琚<lb/>
　　和康節清風吟<lb/>
長短髙詞播大篇誰知妙處在無言微凉一動煩歊外<lb/>
流水桃花共杳然<lb/>
　　夢黄季恒<lb/>
别却安樂窩逺為羈旅客夢我平生人形容宛如昔<lb/>
　　饒貳令淡菴<lb/>
解組歸來老布衾遐齡細和淡菴吟菜根釅醋男兒事<lb/>
<pb n="KR4e0122_WYG_007-27a"/>
車馬輕裘故舊心<lb/>
　　杏林清趣為過省躬題<lb/>
昨夜東風動九垓董林生意滿根荄欲知化育功深淺<lb/>
細看嬌紅次第開<lb/>
　　憶家<lb/>
小陂晴色映佳晨和氣融融近小春遥想諸孫稱慶處<lb/>
相看俱念客邊人<lb/>
　　分棲鳯竹<lb/>
<pb n="KR4e0122_WYG_007-27b"/>
吴氏南軒棲鳯竹雨餘膏沐帯花分明朝冉冉龍潭上<lb/>
佇見千兒與萬孫<lb/>
　　發漸嶺<lb/>
寸心無怨亦無尤何處棲身不自由焉有閒情牽𤨏𤨏<lb/>
逡廵學德是吾憂<lb/>
　　泊周家渡<lb/>
朔風微雨月朦朧周渡相將夜落篷内省秪應隨遇好<lb/>
前程不必計窮通<lb/>
<pb n="KR4e0122_WYG_007-28a"/>
　　不寐<lb/>
客夢醒時宵向分欲將行止共誰論黄流䙝味君休問<lb/>
只管吾心存不存<lb/>
　　舟中即事<lb/>
紅葉連村歸興濃黄柑帯雨更玲瓏倚篷小立蒼茫外<lb/>
詩在雲烟杳靄中<lb/>
　　重宿下窑寺<lb/>
入院閒吟對雨時夢醒貪看月流輝驅馳倦客西歸晚<lb/>
<pb n="KR4e0122_WYG_007-28b"/>
不待雞鳴急早炊<lb/>
　　旴江謝郡侯遣鍾掄潘玉來習鄉射禮二生歸裁<lb/>
　　　此以贈之<lb/>
彌月龍潭講禮囘從容行李不須催黄堂風采超今古<lb/>
何處閭閻不看來<lb/>
　　贈陳崇書教諭考績赴天官<lb/>
芸閣蘭燈利斷金驪駒朝唱白頭吟恩波闊處多魚鴈<lb/>
細寫歳寒松栢心<lb/>
<pb n="KR4e0122_WYG_007-29a"/>
　　至日次杜韻<lb/>
翼翼趨朝候鼓催共瞻小往大應來新功煆煉當思奮<lb/>
夙志驍騰孰肯灰欲見天心時訪柳閒窺物理獨尋梅<lb/>
平生几案惟書册談笑何曾到酒杯<lb/>
　　曉枕作<lb/>
黄巻新功日又加愈知聖道浩無涯長更寧忍貪高枕<lb/>
爭奈昏昏兩眼花<lb/>
　　夜枕作<lb/>
<pb n="KR4e0122_WYG_007-29b"/>
一德蹉跎不易成空憐兩鬢久星星雪窻欹枕無眠夜<lb/>
誰共新功觀我生<lb/>
　　雪夜晩眺<lb/>
寶鏡團團掛碧霄翠屏隠隠隔平橋囘頭更會梅邊境<lb/>
緩歩微吟擊壤謡<lb/>
　　即事<lb/>
又出柴關踏雪晴養心隨處抱遺經含英咀實嘗聞命<lb/>
莫向塵寰枉此生<lb/>
<pb n="KR4e0122_WYG_007-30a"/>
　　夜枕作<lb/>
脚板何曾夢孔顔百川東逝可西還須當痛惜桑榆日<lb/>
莫把光隂當等閒<lb/>
　　勇<lb/>
驅山塞海未是勇借問如何學日新歛收不可歛之氣<lb/>
伏櫪安流勇乃貞<lb/>
　　宿西廨彭氏<lb/>
詩成頻聽曙雞聲却喜靈臺一㸃明須識宴安真鴆毒<lb/>
<pb n="KR4e0122_WYG_007-30b"/>
足知憂患乃吾生<lb/>
平生雅志在希顔歳晩工夫始識難但保寸心長似鐵<lb/>
何妨萬水與千山<lb/>
　　次桂家林<lb/>
繫䌫沙頭朋盍簪新吟兼唱舊時吟懐開不覺笑談久<lb/>
總是平生鐵石心<lb/>
　　責躬<lb/>
中歳知非已過時老來空賦責躬詩一生總被虛名誤<lb/>
<pb n="KR4e0122_WYG_007-31a"/>
千慮難逃實德疵無計可囘前日月有功終作後男兒<lb/>
戰兢盡此桑榆力衛武朝朝是我師<lb/>
　　重宿太平寺<lb/>
琴書欣有託故舊念重逢蹤跡炎凉異心期禮樂同<lb/>
　　寒夜獨坐<lb/>
夜半殘燈坐不眠孤吟霜月小寒天昏昏病眼時無恙<lb/>
又託精誠向簡編<lb/>
　　獨坐<lb/>
<pb n="KR4e0122_WYG_007-31b"/>
尋得幽偏養性靈衰年惟喜少逢迎簡編隨意閒舒巻<lb/>
盡日禪房一味清<lb/>
　　省躬<lb/>
一身衰謝渾無賴萬事蹉跎總不能何以激昻偷惰氣<lb/>
博文約禮是餘生<lb/>
　　觀語類為政以德章感程子而作<lb/>
尤人只見無虚日罪已何曾有實功莫把寸心矜立雪<lb/>
但專一味暮春風<lb/>
<pb n="KR4e0122_WYG_007-32a"/>
　　喜晴<lb/>
偶來知己話忘疲撥盡寒爐别去遲開户忽驚晴送喜<lb/>
旋添雪水寫新詩<lb/>
　　雪夜<lb/>
雪滿園林風滿軒聖賢對語夜忘眠新知滋味私欣處<lb/>
何幸蒼蒼假我年<lb/>
　　宿朱坊<lb/>
華顛客子已還家夜讀扁舟燈又花料得餘生無别喜<lb/>
<pb n="KR4e0122_WYG_007-32b"/>
聖經賢傳是生涯<lb/>
　　宿沙河<lb/>
夢囘試省有何思只念因循學過時幾向平常猶易失<lb/>
志當造次愈難持<lb/>
　　次桂家林夜宿江岸傅氏<hi>避風雨</hi>
已喜琴書達桂林却愁風雨打寒衾漫移棲息投安處<lb/>
又稱青燈夜讀心<lb/>
　　次桂林渡宿江岸吴氏<lb/>
<pb n="KR4e0122_WYG_007-33a"/>
蒼山古渡認松林寓宿江皋舍舘深少長肅雍揮翰罷<lb/>
銀燈花映讀書心<lb/>
　　次小陂頭登陸<lb/>
寒衝暝色小陂頭烈火黄柑禮數優歸去摩挲青玉案<lb/>
獨慚鐵畫與銀鈎<lb/>
　　曉枕作<lb/>
義利須明判兩途斬釘截鐵是嘉謨不於生死路頭悟<lb/>
何以能為大丈夫<lb/>
<pb n="KR4e0122_WYG_007-33b"/>
　　夜枕作<lb/>
四簷風雪夜漫漫今古興懐事幾般數口幸然無凍餒<lb/>
羣生寧免少饑寒<lb/>
　　夜枕作<lb/>
失便宜是得便宜倚伏循環不必疑俯仰但令無愧怍<lb/>
前程一聽老天為<lb/>
　　賀彭九彰落成新居<lb/>
穆卜髙居諧吉兆翬飛華棟恊清朝三陽交處天心泰<lb/>
<pb n="KR4e0122_WYG_007-34a"/>
百福臻時瑞氣饒<lb/>
　　讀易絶句<hi>丁亥</hi>
消息盈虚萬不齊等閒誰識此心微春窻燈火無言處<lb/>
剛悔因仍學易遲<lb/>
　　病後作<lb/>
老來日月信無多擬向春風詠太和局促塵窻淫雨裏<lb/>
一年桃李病中過<lb/>
　　病起㳺園<lb/>
<pb n="KR4e0122_WYG_007-34b"/>
並㳺無侣又春風况復兼旬百病攻幸有餘芳晴爛熳<lb/>
微吟緩歩太平中<lb/>
　　客夜<lb/>
黄州橋畔閣澄澄近水遥山映晚晴髙枕自知行李倦<lb/>
清風明月是平生<lb/>
　　即事<lb/>
曉牧清溪課二雛從來養正在於初詠歸虚閣閒眠處<lb/>
又喜新知叶聖謨<lb/>
<pb n="KR4e0122_WYG_007-35a"/>
　　即事<lb/>
浴罷歸來月滿林又從虚閣學澄心萬緣有命宜隨遇<lb/>
不用逢人話陸沉<lb/>
　　寢起<lb/>
寢息將興日射窻又憑吟几納微凉乾坤闊達身心寂<lb/>
信是閒中興緒長<lb/>
　　偶題<lb/>
無事時來自得亭秋風淅淅晝隂清尋常在世無他技<lb/>
<pb n="KR4e0122_WYG_007-35b"/>
精白于天是此生<lb/>
　　辰孫誕日<lb/>
鳯閣歸來嵗二更庚辰之載汝纔生又逢初度裁新什<lb/>
祝爾詩書與日增<lb/>
　　寧壽同日同時生<lb/>
辰孫既有新詩律寧壽那無善祝規流俗浮情休借問<lb/>
先民遺範是依歸<lb/>
　　即事<lb/>
<pb n="KR4e0122_WYG_007-36a"/>
灌罷時蔬又坐亭㳺魚潑潑沼澄澄天光雲影徘徊處<lb/>
誰共當年一鑑情<lb/>
　　卧自得亭<lb/>
養病時來沼上眠託身物外自悠然區區為幸誠多也<lb/>
隨處先師有格言<lb/>
　　曉枕<lb/>
萬事悠悠東逝波秋風揺落興如何曉窻寂歴無言處<lb/>
獨唱蒼松翠栢歌<lb/>
<pb n="KR4e0122_WYG_007-36b"/>
　　陳僉憲輓章<hi>高第弟子項判府命賦</hi>
絳帳當年交有道青衿遺愛感無窮門生故吏今重見<lb/>
誰共摩挲慨古風<hi>關西楊煥然毎見漢碑有門生故吏之稱輒摩挲興歎</hi>
　　與豫章吴生沼上亭子話舊<lb/>
兩地關心久别情相招亭子話平生青藜緩歩歸來好<lb/>
細詠新詩對短檠<lb/>
　　曉枕作<lb/>
危者平兮易者傾聖謨宜敬不宜輕獨憐暮景無多了<lb/>
<pb n="KR4e0122_WYG_007-37a"/>
篤實新功敢暫停<lb/>
　　數日桂花香<lb/>
丹桂秋香又一年老懐不必思華顛聞香隨處堪乘興<lb/>
浮世升沉一聽天<lb/>
　　沼上芙蓉花開<lb/>
玩易亭中歸去遲芙蓉忽喜映清池流年自換人依舊<lb/>
為已工夫日百之<lb/>
　　次己卯嵗芙蓉花詩韻<lb/>
<pb n="KR4e0122_WYG_007-37b"/>
忽驚花吐興無涯認取平安是我家萬事不須閒着意<lb/>
只應隨分閲年華<lb/>
　　又偶成<lb/>
萬緣由命不須愁晚節蹉跎是我憂羲畫周文同坐卧<lb/>
夕陽西去水東流<lb/>
　　偶成<lb/>
富貴無心生有涯朝昏務去是矜誇高眠玩易微吟處<lb/>
又對芙蓉滿眼花<lb/>
<pb n="KR4e0122_WYG_007-38a"/>
　　玩月<lb/>
萬事無端不繫情讀書終日掩柴扃金風動地頑雲散<lb/>
四望青霄霽月明<lb/>
　　候饒循<lb/>
暝倚虚庭玩偶竒紛紛凉月滿絺衣悠然真意無言表<lb/>
忽報階前客子歸<lb/>
　　與吴貞㳺東陂石泉<lb/>
初冬天氣已嚴霜霽色家家穫稻忙紅樹題詩歸歩緩<lb/>
<pb n="KR4e0122_WYG_007-38b"/>
不知何處是仙鄉<lb/>
　　和田園樂<lb/>
氷泮雪消舜日含哺鼓腹堯天南畝萬蓑春雨東皋千<lb/>
井朝烟<lb/>
　　隆孫誕日<lb/>
人生須作好男兒徳業從來貴及時虚度光隂真可惜<lb/>
幾時能聽老夫詩<lb/>
　　寒夜<lb/>
<pb n="KR4e0122_WYG_007-39a"/>
霜葉燒殘更寂歴寒灰撥盡獨沉吟細看隠隠雲留象<lb/>
黙感生生造化心<lb/>
　　夜讀感懐<lb/>
為聖為賢當日事流風餘韻後人思殘䰟何以酬初志<lb/>
允出名言兹在兹<lb/>
　　閣夜<lb/>
金雞已報霜天曙芸閣重歌紫陌吟<hi>誦金臺吟稿</hi>百嵗光隂<lb/>
渾似夢十年身世若為心<lb/>
<pb n="KR4e0122_WYG_007-39b"/>
　　至日即事<lb/>
化日曈曈照曙筵儒衣秩秩拜鈞天杖藜碧澗談經罷<lb/>
梅柳迎春又一年<lb/>
　　同諸孫出村觀雪景<lb/>
塵窻黄巻日埋頭時喚諸孫度雪橋極目長村雲漸薄<lb/>
幾多寒餒望青霄<lb/>
　　即事<lb/>
墻角溪頭日日來境幽偏稱病中懐簡編隨處微吟罷<lb/>
<pb n="KR4e0122_WYG_007-40a"/>
時探梅花次第開<lb/>
　　雪夜懐恪一輩為求糴旴江<lb/>
風急天寒念逺㳺唱籌何日問歸舟四方幸喜多青眼<lb/>
觀主宜人不必憂<lb/>
　　曉窻偶成<lb/>
希賢希聖事何如頑鈍之資費琢磨素服前言焉敢惰<lb/>
但憐來日苦無多<lb/>
　　雪夜懐堅二<hi>時在旴江</hi>
<pb n="KR4e0122_WYG_007-40b"/>
獨憐㳺子未歸時夜半無眠有所思稚子弱妻風雪裏<lb/>
孤村心事夢依依<lb/>
　　題玉灣李大章午風亭<lb/>
賤跡何勞紀名園自足揚午風新氣象喬木舊輝光德<lb/>
義聲猷逺詩書興緒長經過時有賦題向鄭公鄉<lb/>
　　立春感懐<hi>戊子</hi>
日日潛心向伏羲曉窻高詠立春時梅花滿樹方驚眼<lb/>
又對千紅萬紫時<lb/>
<pb n="KR4e0122_WYG_007-41a"/>
　　擬呈趙劉二侯<lb/>
衡茅衰卧正呻吟枉沐旌麾欲降臨稍待條風向明媚<lb/>
逺從花塢候車音<lb/>
　　劍山酆氏淑景亭<hi>藏世系碑</hi>
新碣峩峩結架雄支流雖異本原同載瞻載仰翬飛表<lb/>
春在乾坤浩蕩中<lb/>
　　藍頭書屋為新喻何琛題<lb/>
新種芸香屋數椽青山綠水映華顛欲知自下升髙處<lb/>
<pb n="KR4e0122_WYG_007-41b"/>
人十能之已必千<lb/>
　　曉枕作<hi>二首</hi>
滿眼梅花看未飽朱櫻處處又舒紅一年好景休孤負<lb/>
細認洋洋發育功<lb/>
兩眼昏花日抱疴書程全減睡魔多春深何處無顔色<lb/>
李白桃紅奈若何<lb/>
　　即事<lb/>
一春多病倦㳺嬉又對鶯啼燕語時疎竹短墻流水曲<lb/>
<pb n="KR4e0122_WYG_007-42a"/>
衆芳深處詠歸遲<lb/>
　　坐東門外樟樹根<lb/>
脉脉春流一澗盤新晴錦繡萬花攢小詩留與兒孫誦<lb/>
老大曾於此考槃<lb/>
　　自得亭即事<lb/>
一亭瀟洒隔紛囂坐卧於斯興自饒雨後落紅殷滿地<lb/>
崇桃相對尚妖嬈<lb/>
　　自得亭對雨書懐<lb/>
<pb n="KR4e0122_WYG_007-42b"/>
剛恨平生學聖難餘齡程課肯容慳洛閩幸有階梯在<lb/>
精白斯心日夜攀<lb/>
　　題弋陽吴茂宰雙白軒<lb/>
物則民彛本粲然奈何多蔽損其天誰憐雙白同吾意<lb/>
遥賦新章更勉旃<lb/>
　　中秋玩月次舊韻<lb/>
　　　永樂己亥庚子寓五峯甥館正統庚申辛酉壬<lb/>
　　　戌寓種湖景泰癸酉寓安慶天順丁丑寓吕坊<lb/>
<pb n="KR4e0122_WYG_007-43a"/>
　　　寺戊寅寓新橋驛癸未寓歙縣成化丙戌寓五<lb/>
　　　峯<lb/>
戊子中秋月又圓小陂新雨淨風烟襟期美惡元由我<lb/>
身世浮沉一聽天細數流光懐旅次獨醒殘夢立簷前<lb/>
達生知命應須服慎勿憧憧役莫年<lb/>
　　宿斯和嶺徐氏<lb/>
青山投宿問斯和安樂真同邵氏窩幸記松楸隣貴里<lb/>
雲仍奕葉假經過<lb/>
<pb n="KR4e0122_WYG_007-43b"/>
　　奉柬彭澤族里<lb/>
小春新霽快行裝力病由來拜響塘<hi>十三府君墓</hi>寄語華宗<lb/>
賢後裔先塋宜䕶不宜傷<lb/>
　　宿種湖<lb/>
筍輿遥自響塘歸故里歡迎逐夕暉青燈綠酒綿綿話<lb/>
總念桑榆見靣稀<lb/>
　　宿羅原岡<lb/>
彭澤迢迢宿種湖羅原岡上又停車夜分獨散青霄歩<lb/>
<pb n="KR4e0122_WYG_007-44a"/>
一㸃靈臺合太虚<lb/>
　　偶成<lb/>
年將八十待何為賢有良謨聖有規逐日孜孜無别想<lb/>
幸時相賞莫相違<lb/>
　　即事<hi>己丑</hi>
滿圃芳菲積雨摧東陽新霽病懐開兒扶杖䇿閒㳺處<lb/>
尚有殘紅待我來<lb/>
　　璿慶生辰<hi>二月</hi>
<pb n="KR4e0122_WYG_007-44b"/>
良辰大壯綺筵開細酌諸生介壽杯珍重相觀而善處<lb/>
麟經羲畫養靈臺<lb/>
　　寄嚴陵張太守<lb/>
金臺髙誼連三月嚴瀨離情又六年駐馬江干何日遂<lb/>
暮雲春樹夢相牽<lb/>
　　自得亭<hi>二首</hi>
曉立雞聲月晝坐綠隂風兩行名教㫖千古此心同<lb/>
一塵不動處萬籟無聲時高卧清風裏微吟自得詩<lb/>
<pb n="KR4e0122_WYG_007-45a"/>
　　不寐<lb/>
老去逾憐學聖難日新程課敢容慳細思夙昔無眠處<lb/>
凉月紛紛五夜闌<lb/>
　　輓豫章胡昭<lb/>
璧水才華夙分深九蓮髙誼古人心衡茅新約成春夢<lb/>
何處凄凉問斷金<lb/>
　　東軒即事<lb/>
東軒髙卧處竹影亂虚簷借問軒中事新功細學謙<lb/>
<pb n="KR4e0122_WYG_007-45b"/>
　　八月十四夜玩月<lb/>
滿林涼月映更初髙枕虚窻玩易餘老去倦為湖海客<lb/>
年深幸託竹松居知幾漸覺工夫宻安分寧論活計疎<lb/>
企仰聖謨頻浩歎襟期何日得純如<lb/>
　　輓饒州吴别駕<lb/>
男兒何者是豪雄德義存心任轉蓬雖死猶生雙白志<lb/>
亷頑立懦仰英風<lb/>
　　次前己丑暮秋拙吟以䇿餘齒<lb/>
<pb n="KR4e0122_WYG_007-46a"/>
舊跡沉吟久新功感慨多形容空老去抱負竟如何顔<lb/>
孟雖相逺路岐寧敢他先民有成憲程課日漸磨<lb/>
　　九日次杜韻<lb/>
當年謝病辭金闕此日髙登在鳯臺嘉禮特䝉天使盛<lb/>
客懐時向故人開<hi>程庸</hi>浮沉轉盼成今古寒暑驚心幾往<lb/>
來萬事蹉跎空白髪餘齡程課為誰催<lb/>
　　懐閻廵檢<hi>承以羲軒羣聖之道見朂夜拏舟伴宿</hi>
戊寅此日接吴航歴叙羲軒重大方伴宿跪辭勞夢想<lb/>
<pb n="KR4e0122_WYG_007-46b"/>
尺書何日達南陽<lb/>
　　隆孫初度<hi>十月</hi>
前日慇懃話夢蘭兹晨喜氣藹門闌鵬程萬里男兒事<lb/>
夙夜孜孜學孔顔<lb/>
　<lb/>
　<lb/>
　<lb/>
　康齋集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻三</head> <lb/>
    <p>
<pb n="KR4e0122_WYG_003-1a"/>
欽定四庫全書<lb/>
　康齋集巻三<lb/>
　　　　　　　　　　　　明　吴與弼　撰<lb/>
　詩<lb/>
　　元旦枕上作<hi>壬戌</hi>
升沉榮悴信由天莫以私心攪自然人事盡時須委命<lb/>
春風隨處詠新年<lb/>
　　奉寄家兄<lb/>
<pb n="KR4e0122_WYG_003-1b"/>
客裏屠蘇嵗又周詩成無使悵悠悠春風偶得家山鴈<lb/>
漫託鄉心達故丘<lb/>
　　寒夜有懷九韶同不肖奔喪金陵<lb/>
昨夜寒忩寐不成荒迷却憶舊遊情孤舟反側天涯夢<lb/>
千里勞君兩眼青<lb/>
　洪都抄書藁<lb/>
　　發新莊渡<lb/>
雲天雨歇亂山青新緑添江一棹輕前後衣冠催上道<lb/>
<pb n="KR4e0122_WYG_003-2a"/>
春風共作寫書行<lb/>
　　船頭與璿慶閒眺<lb/>
江天冥漠艣吚啞雲樹烟村野鳥斜船頭驥子時同坐<lb/>
久話令人忘算沙<lb/>
　　宿萬石渡示璿慶及諸生<lb/>
枉渚平林烟雨昏一篙春漲泊柴門吾伊莫使新功緩<lb/>
共擬青燈入夜分<lb/>
　　舟中小立<lb/>
<pb n="KR4e0122_WYG_003-2b"/>
晴色微開逺近山倚篷閒看鳥回還數聲柔艣蒼茫外<lb/>
又載吾伊過别灣<lb/>
　　鍾陵城南江畔<lb/>
江城終日雨如麻病骨侵陵暖尚賒晴色忽驚春似錦<lb/>
偶從此地看桃花<lb/>
　　九蓮寺即事<lb/>
竹樹深深隔世機野人心事幸無違簡編隨意閒舒巻<lb/>
盡日春山獨掩扉<lb/>
<pb n="KR4e0122_WYG_003-3a"/>
　　承大司成先生惠豫章文集抄録已完偶成鄙句<lb/>
閩學淵源夙所欽遺編伏讀更沉吟餘生茍得分毫益<lb/>
總是先生嘉惠心<lb/>
　　南浦登舟<lb/>
漫託城南十日居禪窓松竹共清癯桃花晴漲移歸纜<lb/>
載得新抄幾巻書<lb/>
　　發南浦<lb/>
杳靄江山逺近樓桃花晴映緑楊洲滿船盡是青衿客<lb/>
<pb n="KR4e0122_WYG_003-3b"/>
誰道春風非勝遊<lb/>
　　豐城史郎中宅<lb/>
桃李春風訪郄林青燈猶記舊時吟圖書滿目人何在<lb/>
萬里淒涼瘴海心<hi>史以叅謀軍事殁于交趾</hi>
　　宿龍潭<lb/>
微雨沾鞍風滿襟長途無使客愁侵天光雲影投裝處<lb/>
流水髙山是我心<lb/>
　　宿吉塘<lb/>
<pb n="KR4e0122_WYG_003-4a"/>
令弟遥迎自豫章難兄縁道候行裝春風共喜新晴好<lb/>
問水看山到吉塘<lb/>
　　宿樟鎮靈峯寺<lb/>
遥攜稚子訪名山多謝朋游伴往還幽意更便良夜宿<lb/>
光風霽月滿禪闗<lb/>
　　别吉塘<lb/>
數家春樹鳥闗闗幾處青青雨後山勝槩倚樓人欲别<lb/>
詩情多在有無間<lb/>
<pb n="KR4e0122_WYG_003-4b"/>
　　經天井<lb/>
晴指家山路時詢天井名春風迎馬首投轄二生情<lb/>
　　重訪傳秉彛<lb/>
日明風淡艣柔和紅樹村村逐望多笑指竹林曽宿處<lb/>
遥攜愛子抱琴過<lb/>
　　宿沙溪<lb/>
紅葉西風逺盍簪髙堂清夜共瑶琴長歌不覺詩狂甚<lb/>
一寫平生慷慨心<lb/>
<pb n="KR4e0122_WYG_003-5a"/>
　　宿龍溪<lb/>
燈火歡迎不憚勞夜深輿馬度江臯虚忩一榻平安夢<lb/>
人在春風醉碧桃<lb/>
　　宿金雞城前<lb/>
紅葉歸心剛似飛相逢尊酒别遲遲衣冠淳雅江山勝<lb/>
到處何妨一賦詩<lb/>
　　宿五峯<lb/>
歇鞍遥自客游歸寳篆蘭膏處處宜促席細聆眉壽話<lb/>
<pb n="KR4e0122_WYG_003-5b"/>
和風甘雨共忘饑<lb/>
　　重經彭源<hi>李原成先生之居</hi>
舊德鄉邦夙所推爭誇玉葉映金枝風流雲㪚客來晩<lb/>
立馬平橋獨步遲<lb/>
　　自赤磵先隴後嶺循北原豐稔坑以出偶成絶句<lb/>
童冠嬉諧歸去遲山風淡淡日斜暉登臨自愜平生樂<lb/>
杖䇿摳衣忘渴饑<lb/>
　　游東山<hi>原成先生老年久教授于此</hi>
<pb n="KR4e0122_WYG_003-6a"/>
貪看形勝不知疲徐步東山話昔時流水髙山人已逺<lb/>
尚餘清韻起遐思<lb/>
　　别湖田<lb/>
際曉晴開一葉舟故人髙誼共悠悠回頭却憶沙頭别<lb/>
寒菽糢糊烟樹稠<lb/>
　　宿山家<lb/>
隔嶺望叢筠方塘宿白雲客心清不寐絃誦夜深聞<lb/>
　　雲峯寺即事<lb/>
<pb n="KR4e0122_WYG_003-6b"/>
松竹禪房深復深雲和夜度玉泉音泠然共得惺惺法<lb/>
記取銀燈不寐心<lb/>
　　宿曰讓宅<lb/>
杖策歡迎荷老親候門稚子總欣欣獨憐霽月光風夜<lb/>
白雪陽春憶逺人<lb/>
　　訪楊德全致政歸<lb/>
罷郡歸時已白頭杖藜日看橘林洲客來若問浮生事<lb/>
明月清風酒一甌<lb/>
<pb n="KR4e0122_WYG_003-7a"/>
　　宿厚郭胡氏<lb/>
烟外微聞欵語聲馬前徐問二生名回頭喜接平生友<lb/>
擁道難勝盛族情緑酒歌酣霜夜月青燈人在玉壺冰<lb/>
巡簷更數髙居好勝水佳山眼倍明<lb/>
　　留别樟溪王大邦<lb/>
桑梓連隂三百春重來謝别訪髙門白頭相眷無他屬<lb/>
剰買詩書教子孫<lb/>
　　宿城南慈慧寺<lb/>
<pb n="KR4e0122_WYG_003-7b"/>
㝷梅問竹繞城南喜得幽棲寄此龕詩罷杳無塵土念<lb/>
怡然清夢入春酣<lb/>
　　城南識别<lb/>
滿寺衣冠霽色開青春華髮映蓬萊鴻爪雪泥他日夢<lb/>
江雲渭樹總悠哉<lb/>
　　題臨江寺<lb/>
霜蹄輕㨗快晴光古寺時耽野趣長乘興不知沙徑永<lb/>
題詩人在水雲鄉<lb/>
<pb n="KR4e0122_WYG_003-8a"/>
　　石井山家<lb/>
清溪詰屈逗雲蘿白屋青烟緑樹多散馬平岡人待㸑<lb/>
閒教稚子度雲和<lb/>
　　夢中題畵龍<lb/>
混闢乾坤動揺山嶽霧雨幾千年雲雷看一躍<lb/>
　　冬日拜五六府君墓<hi>二首</hi>
斷續崇岡野渡傍朔雲寒日共荒涼刼灰容易成今古<lb/>
文獻凋零事渺茫<lb/>
<pb n="KR4e0122_WYG_003-8b"/>
郭五名存事已非斷畦荒塹一凄其黄成雖有衡茅在<lb/>
欲問前因總不知<hi>郭五前時吾家牧羊者黄成係近来看山者</hi>
　　奉别族里<lb/>
舊鄉三載頼周旋歸興朝來已浩然莫怪迂踈臨别語<lb/>
人間萬事讀書先<lb/>
　　宿櫟原<lb/>
移居又喜入青山跋涉惟憐僕御難風雨凍途蓑笠憊<lb/>
茅齋烟火暫開顔<lb/>
<pb n="KR4e0122_WYG_003-9a"/>
　　復居小陂<lb/>
省墓歸來二載餘青山緑水復相娛兩鄉故舊皆青眼<lb/>
何處人烟不可居<lb/>
　　元日感懷<lb/>
山川依舊嵗華新又見紛紛拜節人昨日兒童今皓首<lb/>
蹉跎羞看故園春<lb/>
　　偶成<lb/>
病軀倦長晝出門俯清湍倚笻坐濃樾支頥不勝冠遥<lb/>
<pb n="KR4e0122_WYG_003-9b"/>
峯餘竒觀綌袖長飊寒呼兒授新句孤懷渺雲端<lb/>
　　遊羅山<lb/>
流水濺濺石峭稜天風嫋嫋景和平慇懃不惜躋攀力<lb/>
絶嶺須教一共登<lb/>
　　宿石橋宗人家<lb/>
遥遥西蜀出長垣<hi>具宣公居西蜀唐長垣縣男吳競之後</hi>奕葉青雲<hi>鄉名</hi>幾<lb/>
百年今日石橋樓閣話青燈緑酒悵前縁<lb/>
　　示兒<lb/>
<pb n="KR4e0122_WYG_003-10a"/>
病多自愈憊夙志竟成空所屬惟吾子云何不着功<lb/>
　　次任教授見寄詩韻<lb/>
獨憐樗㪚濫時名何意珠璣落玉京側喜滿城新教化<lb/>
男兒端不負平生<lb/>
　　奉寄族里<lb/>
琴劍南來接孟隣四橋桑梓託情親三年舘榖春風裏<lb/>
誰道今人乏古人<lb/>
　　贈别周圻<lb/>
<pb n="KR4e0122_WYG_003-10b"/>
欲寫離情久倦吟一尊聊向菊花斟懸知南北天涯夢<lb/>
總是平生舊好心<lb/>
　　次任教授倡義哀賻葬余忠母子詩韻兼輓生焉<lb/>
泮水横經屬老蒼餘波重被困窮喪位卑正憶兼山艮<lb/>
河廣俄驚一葦航白屋伊威從壁立浮名蠛蠓任天荒<lb/>
我歌漫答仁人利勉爾遺孤勿太傷<lb/>
　　除日祀先<lb/>
病骨支離不自任强將清酌共兒斟恍然今古淒其處<lb/>
<pb n="KR4e0122_WYG_003-11a"/>
老淚難勝罔極心<lb/>
　　除夜獨坐<lb/>
久坐寒爐頻自撥倦來嵗酒不成斟細看萬事無能處<lb/>
空憶平生慷慨心<lb/>
　　牧歸途中作<hi>乙丑</hi>
夕陽歸馬正從容出峽時迎入峽風無數好峯羅逺近<lb/>
朗吟身在翠屏中<lb/>
　　贈王九鼎丹成還郡兼柬任郡博<hi>任以御史教授職</hi>
<pb n="KR4e0122_WYG_003-11b"/>
歸騎翩翩大藥成野花啼鳥踏新晴繡衣時問衡門舊<lb/>
老鬢蕭疎學養生<lb/>
　　又贈九鼎<lb/>
離坎功成恊太和微軀偏幸得春多何由廣假回生手<lb/>
徧起羣生逺近疴<lb/>
　　雨後神嶺晚眺<lb/>
烟收雲歛夕陽殘髙下青松逺近山白鳥自飛人自度<lb/>
箇中真意憺忘還<lb/>
<pb n="KR4e0122_WYG_003-12a"/>
　　贈鄒丘王三生<lb/>
送送城西道踟蹰故意深一杯西廨酒聊贈白頭吟<lb/>
　　題牛氏慈侍堂<hi>予昔假舘牛氏皆未有子今子且冠矣</hi>
髙堂綵戲壽如山簾幕春風燕語閒今日老萊頭復雪<lb/>
庭前依舊舞斑斕<lb/>
　　重宿寳應寺彛公房<lb/>
玩水看山偶獨來西風重厯舊樓臺光隂一紀如旋轂<lb/>
又聴晨鐘動老懷<lb/>
<pb n="KR4e0122_WYG_003-12b"/>
　　留贈胥經厯<hi>與先君向厚小子交亦深</hi>
連礬錦里偶經過華髪青燈叙舊多更欲細聆先子夢<lb/>
何時飛斾碧山阿<lb/>
　　贈牛昇<lb/>
昨日追㝷今又來好懷端為故人開慇懃更有平生念<lb/>
羣從何時訪翠崖<lb/>
　　徐陂道中<lb/>
作客秋風百里歸重岡歇馬步逶迤觀生恰喜心無事<lb/>
<pb n="KR4e0122_WYG_003-13a"/>
緩數雲峯獨詠詩<lb/>
　　送陳庸從軍江浦<lb/>
慈母新成遊子衣離歌欲唱意遲遲四方總是男兒事<lb/>
忠孝惟應兩勗之<lb/>
　　遊西京赤岡故郡遺跡<lb/>
羣峯崒嵂走銅陵疊嶂蜿蜒落故城人去山空年自换<lb/>
十朝興廢一棋枰<lb/>
　　同王九鼎省石井先隴<lb/>
<pb n="KR4e0122_WYG_003-13b"/>
故郡城頭話幾朝飄然石井又聨鑣髙吟共得清秋興<lb/>
斜日不知歸路遥<lb/>
　　九月壬午承王九鼎同省石井先隴罷宿惠民藥<lb/>
　　　局丙丁夜虚堂隠几偶思及之因成此句<lb/>
江山隨處倚髙秋一榻時從藥局留明月滿城更向寂<lb/>
緩攜兒子語街頭<lb/>
　　樟溪即事<lb/>
一上層軒味自涼虚明更得讀書忩泠然睡起閒開巻<lb/>
<pb n="KR4e0122_WYG_003-14a"/>
白雪陽春四五章<lb/>
　　重宿白楊寺<lb/>
䇿馬平橋又問禪萋萋春草月娟娟蕭然一榻平安夢<lb/>
夜半溪聲落枕邊<lb/>
　　宿旴江郡庠<lb/>
迢迢去鄉井長途日可畏朝辭白楊阪莫厯旴江涘一<lb/>
枝失所託行邁更靡靡挹此泮宫賔傾葢良偶爾舉觴<lb/>
叙前縁剪燭開新製古人誠我師匪難固匪易誦言曰<lb/>
<pb n="KR4e0122_WYG_003-14b"/>
惟熟析理尤宜細仁哉後獲心正誼寧謀利俛焉日孶<lb/>
孶汨汨川自至<lb/>
　　自慈明寺東遊龍安鎮<lb/>
靣靣春山涌翠華灣灣流水漲晴沙客懷却喜東游好<lb/>
髙下樓臺逺近花<lb/>
　　慈明寺即事<lb/>
倦客懷歸歸路難禪房起坐養衰殘忽驚青嶂嬋娟月<lb/>
拄頰微吟獨倚䦨<lb/>
<pb n="KR4e0122_WYG_003-15a"/>
　　宿南城邑庠<lb/>
風雨長途倦歸懷日浩然息肩芹水上端為廣文賢<lb/>
　　寄題程氏春風亭<lb/>
獨對寒檠事短吟有懷偏向故人深却因華扁生新感<lb/>
惆悵春風萬古心<lb/>
　　東忩獨坐有懷先友秦莊仲綸<lb/>
舊遊久矣悵晨星溪上梅花嵗又更寂寞柴門多病際<lb/>
平生雙眼為誰青<lb/>
<pb n="KR4e0122_WYG_003-15b"/>
　　擬錢塘懷古<lb/>
朔漠心旌日夜懸義旗遥駐此山川只疑春物芳菲處<lb/>
莫是人間别有天<lb/>
恩隆義重是君親忍着南冠一水濵頓首無衣誰氏子<lb/>
卧薪嘗膽迺何人<lb/>
　　題芸閣示小兒璿慶<lb/>
幽偏特啓芸香閣閣上工夫忙未忙從古共憂時易失<lb/>
前程誰進日無疆光風霽月濓溪上瑞日祥雲洛水陽<lb/>
<pb n="KR4e0122_WYG_003-16a"/>
户牖盤楹思有戒拳拳餘意託新章<lb/>
　　題雪忩示璿慶<lb/>
篤志宜師古深功貴自今弄丸元是熟添火戒非欽厯<lb/>
厯聖賢對昭昭上帝臨老懷何所禱細寫雪忩吟<lb/>
　　題立雪齋<lb/>
總總誰無無極真可勝師道日淪湮民生三事元如一<lb/>
何訝當年立雪人<lb/>
　　題樟溪書屋<lb/>
<pb n="KR4e0122_WYG_003-16b"/>
桑梓隂隂接種湖湖邊心事寄俞都<hi>從予授書</hi>風流雲散春<lb/>
光莫幾對溪頭夜月孤<lb/>
　　題烏岡别墅<lb/>
烏岡元與柘岡連卜得幽棲慨昔賢棟宇漫題新嵗月<lb/>
烟霞仍是舊林泉髙山仰止從吾好明德惟馨自古然<lb/>
勿藥㑹須乘興去為君細和武夷篇<lb/>
　　題耕樂軒<lb/>
風景依稀似有莘東臯榖雨滿春田箇中樂事人誰㑹<lb/>
<pb n="KR4e0122_WYG_003-17a"/>
日用由來總是天<lb/>
　　足成夢中絶句<hi>夢中成詩忘前聮</hi>
放犢長村月正明歸來暫喜病魂清<hi>足成</hi>一衾幽夢春風<lb/>
裏又度良宵三四更<hi>夢</hi>
　　牧江家坑<lb/>
殘經掛角日來遊邃谷青山處處幽積雨草肥黄犢飽<lb/>
吾伊聲裏一晴鳩<lb/>
　　江家坑偶成<lb/>
<pb n="KR4e0122_WYG_003-17b"/>
羣芳深處緑隂涼童冠相呼受講忙又與山靈添故事<lb/>
曽從此地説匡章<lb/>
　　遊山<hi>自二峯尖黄家坪至連珠嶺</hi>
盤盤樵徑入雲叢選勝㝷幽到碧空不意羽翰生病骨<lb/>
翩翩歸袂又乘風<lb/>
　　東坑幽谷<hi>山翁去日下搆亭為牧者避暑之所</hi>
崖傾谷轉水濺濺物外乾坤自杳然待得嶺頭幽搆畢<lb/>
時時來伴白雲眠<lb/>
<pb n="KR4e0122_WYG_003-18a"/>
　　東坑幽谷<lb/>
東坑有幽谷邈爾浮雲端隂林白日靜石溜寒潺潺蒼<lb/>
苔人跡罕好鳥時綿蠻我遊日心醉閒謡澹忘還<lb/>
　　大畬岡望撫州城奉懷任潘諸廣文及五峯親舊<lb/>
亭亭古木轉繁隂拂靣清風晝滿襟坐接水雲城郭近<lb/>
新詩聊為故人吟<lb/>
　　題潘氏潭江先址<lb/>
時從官舍夢家鄉先址依稀事渺茫欲託孝思知有在<lb/>
<pb n="KR4e0122_WYG_003-18b"/>
潭江烟雨樹蒼蒼<lb/>
　　奉寄族叔父仲學先生<lb/>
遊子歸時親倚閭斑衣華髪近何如生涯隨分田園好<lb/>
日課諸孫讀父書<lb/>
　　懷晏黎二生<hi>予居種湖時晏海黎普為使金谿今亡七年矣</hi>
風雨淒其客路賒君心無事我心嗟玉樓人去春寥落<lb/>
幾對青燈念子華<lb/>
　　寄黄錦章教授<hi>同安人江夏教授初識同安再㑹江夏</hi>
<pb n="KR4e0122_WYG_003-19a"/>
同安烟柳雜晴川江夏清風十丈蓮<hi>城中雨蓮池</hi>此日相思<lb/>
頭總白幾時重泛剡溪船<lb/>
　　悼少傅先生<lb/>
少小親仁長事師講帷無復再趨期不眠此夜相思處<lb/>
敢忘平生刻骨辭<lb/>
　　贈吳生歸覲鍾陵<lb/>
白髪慈顔日倚閭青燈遊子正劬書朝來黄色眉端動<lb/>
乾鵲聲中慶有餘<lb/>
<pb n="KR4e0122_WYG_003-19b"/>
　　郡庠潘梁二廣文辱載酒偕往石井先隴小酌金<lb/>
　　　石臺而還<lb/>
石井朝聨二妙來提壺兼歴古名臺長空溟漠收新雨<lb/>
含笑江山暢一杯<lb/>
　　除夜書懷兼柬子貞九韶<lb/>
溪上㝷梅歸去遲虚堂剪燭坐題詩精神已是龍鍾後<lb/>
涉歴翻思少小時幸得簡編常滿眼敢辭塵土暫侵衣<lb/>
家山舊有良朋約試向東風一問之<lb/>
<pb n="KR4e0122_WYG_003-20a"/>
　　戊辰元日<lb/>
溪上㝷梅雪乍晴溪頭流水已春聲呼兒旋滌芸忩硯<lb/>
凖擬新詩頌太平<lb/>
　　訪子貞九韶同話胡二宅<lb/>
簾户沉沉午夢餘新晴天氣景舒舒和風細拂家山袂<lb/>
半日清談故友廬<lb/>
　　追次少傅先生夀日詩韻<lb/>
花盛春城錦萬枝九天化日正遲遲運符聖德超千古<lb/>
<pb n="KR4e0122_WYG_003-20b"/>
身幸儒冠際此時晨捧絲綸歸玉署夕陪鴛鷺泛金巵<lb/>
宿齊預擬明朝值又悉丹誠向赤墀<lb/>
　　輓盛山人<lb/>
當年卜築鎮闗心緑水青山幾訪㝷不有高人符往古<lb/>
何由勝槩見于今圖書映帯供多趣松竹週遭已茂林<lb/>
却念驛溪雲黯淡芒鞋何處覔登臨<lb/>
　　贈婁諒歸上饒<hi>并序</hi>
　　　上饒郡庠生周文婁諒承其府主命來學諒得<lb/>
<pb n="KR4e0122_WYG_003-21a"/>
　　　寒疾先歸裁此且贈其行云<lb/>
稚志諄諄在廣居賢侯盛德逺吹嘘獨憐樗㪚空衰邁<lb/>
麗澤何時重起予<lb/>
　　壁沼以禦獺諸生咸用力焉詩以紀其成<lb/>
躬事胼胝少長同忽於平地見崇墉溶溶春碧歌於牣<lb/>
不日還應懋爾功<lb/>
　　贈周文東歸<lb/>
日講殘經味正竒告歸情急忽依依人生萬事無不有<lb/>
<pb n="KR4e0122_WYG_003-21b"/>
細誦前賢素位辭<lb/>
　　程庸以種湖所書拙字及鄙句見示悵然有作<lb/>
陳迹依稀慨昔游寒忩遥夜意悠悠他年萍水重相念<lb/>
何處西風獨倚樓<lb/>
　　贈王九鼎還五峯<lb/>
四年三度款柴荆更篤良朋永夜情<hi>每度九韶皆在㑹</hi>别恨又<lb/>
添他日夢生涯何處一浮萍<lb/>
　　溪上偶成<lb/>
<pb n="KR4e0122_WYG_003-22a"/>
偶爾閒行繞碧溪梅花開處詠多時固知道理平鋪在<lb/>
方寸何容半㸃私<lb/>
　　元日懷感<hi>己巳</hi>
長風半夜巻頑雲霽色曈曨映雪分又感一元新惠澤<lb/>
微吟隨處詠洪鈞<lb/>
　　哭黃季恒<lb/>
髙誼真情三十年老懷何忍訣終天茫茫石馬江頭路<lb/>
凍雨寒雲倍黯然<lb/>
<pb n="KR4e0122_WYG_003-22b"/>
　　石泉開田<lb/>
風雨瀟瀟小滿天四山蓑笠事新田箇中㑹得艱難意<lb/>
細和豳風七月篇<lb/>
　　病中有懷子貞九韶<lb/>
老病懷思只故人故人疾病總酸辛如何得似平康步<lb/>
選勝㝷幽處處親<lb/>
　　訪表兄鎻秉端伯仲<hi>九韶同飲二人皆辛未生</hi>
同里同年齋更同半生多故各西東清談偶得三人共<lb/>
<pb n="KR4e0122_WYG_003-23a"/>
兩鬢蕭疎總是翁<lb/>
　　訪表兄章二伯仲<lb/>
長憶先君念母家慚予小子近如遐幸陪花萼相輝好<lb/>
更喜螽斯世澤賒<lb/>
　　小兒鳴琴<lb/>
竹樹交加轉午隂衣冠秩秩夜沉沉雪泥鴻爪他年夢<lb/>
記得從容抱此琴<lb/>
　　贈李生歸覲<hi>并序</hi>
<pb n="KR4e0122_WYG_003-23b"/>
　　　正統辛酉予自鍾陵假道湖莽歸種湖瞻坡陀<lb/>
　　　之麓有族居焉後七年李生勗來請序其族之<lb/>
　　　譜乃知其為大陂也回思舊遊隠約如夢明年<lb/>
　　　李生游學歸覲裁此以贈云<lb/>
曽於道上瞻喬木他日遺文話大陂弔古未遑重䇿馬<lb/>
西風先唱覲親詞<lb/>
　　牧歸馬上口號<lb/>
掛角殘經一解頤秋風淅淅日斜暉㑹心偶爾微吟好<lb/>
<pb n="KR4e0122_WYG_003-24a"/>
又向清流飲馬歸<lb/>
　　九日同九韶飲子貞宅<lb/>
平生佳節嗜狂吟中嵗方知學養心不問菊花開與未<lb/>
無端新興為君深<lb/>
　　寄李宜之<lb/>
城北南莊入夢頻嵗華偏感老懷新孤吟輾轉寒忩雨<lb/>
尊酒何時共若人<lb/>
　　客夜述懷<lb/>
<pb n="KR4e0122_WYG_003-24b"/>
輾轉纔安枕屢驚金雞忽送五更聲江楓細雨斜風夢<lb/>
總是衰齡悼古情<lb/>
　　大同原牧歸後坊道中口占授小兒及曽正<lb/>
斜穿香稻度秋山細講殘經午始還幸際時雍身少恙<lb/>
明朝依舊此開顔<lb/>
　　題小塘茅屋<hi>并序</hi>
　　　予昔侍親太學識李君元凱於上舍稠人中李<lb/>
　　　君罷官歸劍江先施以朱子感興之詩而致其<lb/>
<pb n="KR4e0122_WYG_003-25a"/>
　　　綢繆願交之意繼以族譜之故來訪小陂時年<lb/>
　　　幾七十矣虚心進善每見益親晉伯可愛豈欺<lb/>
　　　我哉近與其族孫恪談迺悉李君平生誤愛且<lb/>
　　　請賦其小塘茅屋焉嘗觀其世譜知諱琮侍郎<lb/>
　　　府君為小塘始遷之祖又觀其先文知府君為<lb/>
　　　有德之士所垂既裕嗣之者賢宜乎詩書其族<lb/>
　　　愈久彌彰也詩曰<lb/>
茅屋何年占小塘宋元甲子幾星霜清門種德髙徴士<lb/>
<pb n="KR4e0122_WYG_003-25b"/>
紫誥推恩秩侍郎快睹雲來䋲歩武能令山水益輝光<lb/>
一經從此尤珍重日向蘭階迓百祥<lb/>
　　遊禪峯<hi>庚午</hi>
孟春時物泰條風應新律良辰豈重來嘉㑹那可忽膏<lb/>
車飭謝屐小子伊疇匹<hi>四人為疇兩人為匹</hi>幽賞厯嶇嶔勝覽窮<lb/>
崷崒慕陶得自然鄙殷怪空咄詠歸歡未央重遊更何<lb/>
日<lb/>
　　遊南岡及下陂山水<lb/>
<pb n="KR4e0122_WYG_003-26a"/>
朝出蘿谿阪夕返蓮塘曲烟樹眺參差岡巒媚重復道<lb/>
泰物本小慮澹意自足山人留酌斟舊侣論心腹歸來<lb/>
羙清夜雲和暢寒玉<lb/>
　　小憩覺溪徐氏<lb/>
昔誦前賢傳今即髙人居奉親賢子孫努力躬三餘<lb/>
　　登黄柏最髙峯<hi>由聶家峯李家山而下小兒及亨慶烈生從</hi>
局促倦埃氛游衍稀儔侣驥子能娛人慕韓躭岣嶁青<lb/>
天巻片雲春山霽寒雨杖策不知疲魚貫何容與遂躋<lb/>
<pb n="KR4e0122_WYG_003-26b"/>
凌霄峯徘徊以延佇長空極遐矚松隂相欵語日昃憺<lb/>
忘歸清風助髙舉<lb/>
　　牧黄嵐坑<lb/>
朝來抱微疴殘編減新課出門悵何之言歸無所作忽<lb/>
乘谷口興偶此崇岡坐契彼造化微覺我頽齡惰振衣<lb/>
發嘯歌烟村夕陽墮<lb/>
　　遊黄嵐坑<lb/>
桃李薫太和晴光爛如許寧知明日花不有宵來雨芳<lb/>
<pb n="KR4e0122_WYG_003-27a"/>
原縱游衍呼童供笑語徘徊緑蘿峯悵望清溪溆皥皥<lb/>
固同胞熙熙盡吾與悟彼靜者心樂此動時趣烟村歸<lb/>
去遲瞑色迷雲墅<lb/>
　　遊黄嵐坑<lb/>
微雨霽芳原㪚步春溪曲歡呼及童豎策馬驅黄犢入<lb/>
崦竹翛翛靣岡杉簇簇展我懷中書坐向林間讀不有<lb/>
巢許心那知箕潁躅但得風日佳朝朝來此牧<lb/>
　　牧轉岡頭<lb/>
<pb n="KR4e0122_WYG_003-27b"/>
搴裳陟崔嵬沉吟不知去塵襟頓蕭㪚逸興迷雲樹梅<lb/>
殘誰氏花麥漲朝來雨隣牧左右來往事更相語預期<lb/>
明日晴重作青山侣<lb/>
　　遊龍門七寳寺<lb/>
病軀愜初景動息頗自由不息風雨倦來貪山水幽穿<lb/>
雲路窈窕摶空行遭週危峯傑筆卓疊嶂翠屏稠契我<lb/>
遺世想遂此物外遊<lb/>
　　　素菴題<lb/>
<pb n="KR4e0122_WYG_003-28a"/>
　　　正統辛酉冬予歸自鍾陵息肩湖莽李氏南溟<lb/>
　　　飭其宗以迓禮于從子世熙之堂崔氏文瓛翁<lb/>
　　　古服來臨酒數行懽然賦詩而别後七年南溟<lb/>
　　　脩世譜話舊小陂索素菴大書以歸又二年持<lb/>
　　　以求賦詩曰<lb/>
一㸃虚靈天地參忍將至貴墮春酣請看天澤初爻㫖<lb/>
是我蓍龜與指南<lb/>
　　題厲齋<hi>并序</hi>
<pb n="KR4e0122_WYG_003-28b"/>
　　　予寓種湖時將拜頤菴胡先生於豫章李生恪<lb/>
　　　在舘下屬兒軰致其尊府世熙及其外祖黙菴<lb/>
　　　崔翁願識之勤歸途乃遂其請明年二公冐風<lb/>
　　　雨復予劍水至則予去矣屢有期於小陂而翁<lb/>
　　　向髦近世熙過我翁則物故俯仰疇昔不能不<lb/>
　　　為悵然也茲賦世熙厲齋之詞雖以朂李氏尚<lb/>
　　　亦有激於崔云<lb/>
韋弦何用佩諸身矯枉扶偏各有因細向堪輿觀萬物<lb/>
<pb n="KR4e0122_WYG_003-29a"/>
反躬皆足熟吾仁<lb/>
　　不寐<lb/>
愁來不成夢夢回心耿耿定力嗟學微長夜誰予警<lb/>
　　同熊生渤牧後坊因登絶嶺<lb/>
節候適清和田家雨新足芳林牧馬來露草萋以緑乃<lb/>
有儒一生吾伊䕃脩竹暢我仁知心躋攀㪚遐躅一覽<lb/>
長天雲真趣良可掬<lb/>
　　同諸生遊隂源<lb/>
<pb n="KR4e0122_WYG_003-29b"/>
山水夙所歆朋游固其好風雨雖滯淫窮源竟須到幽<lb/>
意蔚沉沉歸懷晴浩浩良辰不可常更擬山隂棹<lb/>
　　新堂即事<lb/>
平生山水心於焉得休卜一堂雖甚卑素意良自足坐<lb/>
看風雨來已喜無霑漉賦詩紀吾成古人有芳躅<lb/>
　　題凝翠字後<lb/>
游衍趂良時歡心慕浴沂飽眈山水趣書罷更留詩<lb/>
　　登連珠峯<lb/>
<pb n="KR4e0122_WYG_003-30a"/>
閣中罷鳴琴芳筵謝斟酌捫蘿一褰裳竒峯酬素約天<lb/>
風起蕭條山雨來溟漠時馳千里目四際雲烟薄㑹當<lb/>
斯結亭勝覽翔寥廓<lb/>
　　同諸生遊倒桐塍<lb/>
東臯霽甘澤我心日悠悠出門玩時物因之白雲丘行<lb/>
行不知逺遂厯羣峯頭浩歌酣萬態斜景風颼颼眷言<lb/>
顧諸子去矣仍夷猶渺然出塵想竒功歸一游<lb/>
　　沼上編茅為亭取程子秋日之詩名曰自得夜坐<lb/>
<pb n="KR4e0122_WYG_003-30b"/>
　　　其中因成此句<lb/>
幽懷不能寐攬衣造新亭曲池湛華月芳樹還𡨕𡨕羣<lb/>
峯逺映帯一水近回縈坐久歡未竟夜逈氣逾澄寂感<lb/>
𤣥化微伊洛歆餘馨<lb/>
　　夏日偶成<lb/>
卧疴止衡門何以娛長日巻舒架上書游戲閒忩筆南<lb/>
畝課農餘東園薙蔬畢務我分宜然無勞知難必道泰<lb/>
身自亨作徳心斯逸長歌書座隅庶用箴吾失<lb/>
<pb n="KR4e0122_WYG_003-31a"/>
　　遊石牛埠<lb/>
時止時行任自然離離香稻小春天微蹤何足符佳夢<lb/>
自是民彛篤好賢<lb/>
　　贈别熊崇義<lb/>
不憚風霜跋涉遥翩然來訪白雲橋嘉賔盛處歸懷好<lb/>
茂對良辰話久要<lb/>
　　題李章勉學齋<lb/>
浮生事業易蹉跎百嵗光隂定幾何不覺秋霜空滿鬢<lb/>
<pb n="KR4e0122_WYG_003-31b"/>
玩君華扁謾髙歌<lb/>
　　擕小兒方家坪拜先隴<hi>曽祖妣顔氏祖妣章氏</hi>
方家坪側接連塘二代銘旌託此藏孱薄每慚荒世德<lb/>
閫儀空感孝思長<lb/>
　　寄朱孟真教諭<lb/>
青春桃李憶成均兩造髙門劍水濵聞説軒車能我顧<lb/>
無端舊夢欲書紳<lb/>
　　楊溪故居<lb/>
<pb n="KR4e0122_WYG_003-32a"/>
童稚長懷故里居顧瞻茂草向桑榆溪頭細接雲仍話<lb/>
勉爾重新教子書<lb/>
　　曲岡道中<lb/>
疋馬寒村偶獨過壯懷莫景悵如何梅花滿眼無人問<lb/>
謾對虬枝一放歌<lb/>
　　狹原洪氏<lb/>
芒鞋又作葛天民童冠追隨五六人緑樹池塘投轄處<lb/>
梅花如雪晝如春<lb/>
<pb n="KR4e0122_WYG_003-32b"/>
　　雪夜偶成<lb/>
四簷風雪夜漫漫獨擁殘爐對嵗寒細憶晏庭詩思切<lb/>
是知仁者敢偷安<lb/>
　　中原橋黄氏<lb/>
憶年童稚飽經過半百光隂奈若何萬事悠悠空白髮<lb/>
一懷慷慨為君歌<lb/>
　　溪上偶成<lb/>
萬縁由命不須嗟遮莫飛騰莫景斜偶度小橋流水曲<lb/>
<pb n="KR4e0122_WYG_003-33a"/>
緩從梅下玩孤花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0122_WYG_003-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　康齋集巻三<lb/>
</p>
<p>
</p>
  </div>
</body>
</text>
</TEI>
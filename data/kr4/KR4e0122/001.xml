<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻一</head> <lb/>
    <p>
<pb n="KR4e0122_WYG_001-1a"/>
欽定四庫全書<lb/>
　康齋集巻一<lb/>
　　　　　　　　　　　　明　吳與弼　撰<lb/>
　詩<lb/>
　　即事<hi>永樂庚寅年十九</hi>
吟斷難成調塵編重繹㝷興亡今古事精一聖賢心新<lb/>
月何時滿寒蛩無數吟夜深雙過鳥猶自戀髙林<lb/>
　　感懷<lb/>
<pb n="KR4e0122_WYG_001-1b"/>
人嵗恒難百光隂苦易過身心須㸃檢事業莫蹉跎豪<lb/>
俊今寧少庸凡古亦多要知賢不肖擇術在如何<lb/>
　　自警<hi>辛卯</hi>
讀書悟至言反躬屢紬繹頗謂無他岐立可超凡域云<lb/>
胡心自戕作事潛乖昔俯仰一長歎慚惶竟何極乃知<lb/>
真切功不可弛頃刻發憤矢自茲羣邪當逺迹聖途雖<lb/>
渺茫敢吝駑駘力誠當通鬼神志當貫金石<lb/>
　　族叔父仲學先生春月承訪弼時賃房方定茲别<lb/>
<pb n="KR4e0122_WYG_001-2a"/>
　　數月矣有懷寄詩<hi>壬辰</hi>
憶昨烟花暖正繁逺勞玉趾到山間寓居蹤跡應方定<lb/>
入道工夫總未閒囊裏有書供月眼樽前無酒醉春顔<lb/>
别來新趣知多少透徹靈臺第幾闗<lb/>
　　臘月望日作<lb/>
欲到大賢地須循下學工文章深講貫道德細磨礱<lb/>
　　春夜<hi>癸巳</hi>
十年蹤跡寓神州故國歸來更百憂事業有期空仰古<lb/>
<pb n="KR4e0122_WYG_001-2b"/>
浮沉無計却隨流誰憐白日難停馭自覺秋霜易到頭<lb/>
多少慇懃孤負也欲從何處覔同游<lb/>
　　宿白梅洲<lb/>
道傍茅屋是誰家薄暮東來一税車敗壁不堪題姓字<lb/>
時從籬槿看秋花<lb/>
　　題柏<hi>己未</hi>
潤色還因帯雨榮柔枝未許拂雲横風霜莫厭多經厯<lb/>
自古良材老始成<lb/>
<pb n="KR4e0122_WYG_001-3a"/>
　　過南康<hi>丙申</hi>
迢遞見危樓家家枕碧流山髙雲氣近江闊浪聲浮事<lb/>
業懷先哲英雄慨昔遊幾多今古興斜日滿芳洲<lb/>
　　寄梁訓導<lb/>
未到都昌縣相思先計程連綿官舍飲浩蕩故鄉情柳<lb/>
色雨來長梅香霽後清極知期待逺别語細叮嚀<lb/>
　　聞笳<lb/>
扁舟晴泊枉渚沙葦苖滿目稀人家夜江漠漠星横斜<lb/>
<pb n="KR4e0122_WYG_001-3b"/>
東風吹鬢憐春華隔江誰舫寂無譁數聲悲響空中笳<lb/>
響徹碧霄哀更加悠悠緑水天一涯<lb/>
　　元日<hi>丁酉</hi>
淑氣已回春晴光遍八垠學湏年共長德必日俱新自<lb/>
得顔淵樂寧論原憲貧兩間期不愧敢負百年身<lb/>
　　贈别王上舍<lb/>
旅舘相逢日春風二月初看花杯共把對月榻同鋪禮<lb/>
樂沾清化風雲快壯圖願公多令譽綱紀在人扶<lb/>
<pb n="KR4e0122_WYG_001-4a"/>
　　與友人夜話<lb/>
話盡情難極中宵眠更興古人俱已逝後進竟何成世<lb/>
路應皆醉吾儕豈獨醒幾回靜想遍無以答平生<lb/>
　　夢洗馬先生<lb/>
先生天下士遇我獨情親剪燭論心夜焚香讀易晨已<lb/>
私須盡克天理必全純惆恨春宵夢分明笑語温<lb/>
　　雙燕春日營巢<lb/>
憶昨初開桃李花銜泥飛傍小忩斜春風一去無消息<lb/>
<pb n="KR4e0122_WYG_001-4b"/>
何處歸來更作家<lb/>
　　山中歌次王右丞韻<lb/>
地寥夐兮山深聊棲遲兮林木欲寡過兮身輕日往來<lb/>
兮幽谷行愧今兮交疎心悲古兮趣獨理桔橰兮灌園<lb/>
更搴蘿兮補屋晨光澹兮觀魚夕陽收兮飲犢居從靜<lb/>
兮積塵嵗願豐兮登榖戒迂學兮徇名嫌荒志兮干禄<lb/>
惟造道兮是期何富貴兮可卜<lb/>
　　山行<lb/>
<pb n="KR4e0122_WYG_001-5a"/>
野水荒村僻雲林細路斜晴松張翠葢秋果熟丹砂悵<lb/>
望淹鄉曲蹉跎改嵗華西風吹薄袂興緒繞天涯<lb/>
　　訪胡徴君舘所<lb/>
行客林邊至髙人籬外迎逺乘今日興細話舊時情涼<lb/>
夜一樽酒清秋半壁燈相看驚老大蹤跡共浮萍<lb/>
　　雨中漫述<lb/>
違侍親庭逺遷居此地新往來多故舊問勞總比隣屋<lb/>
破長防雨天寒早閉門卑棲聊自慰圖史共朝昏<lb/>
<pb n="KR4e0122_WYG_001-5b"/>
　　松下<lb/>
倦來更向山中憩滿逕松隂白晝長藉地不知孤坐久<lb/>
遺編又誦兩三行<lb/>
　　感興<hi>戊戌</hi>
月到芭蕉影半斜好天良夜興無涯金風聲滿千竿竹<lb/>
玉露光生一砌花<lb/>
　　寫懷<lb/>
悠悠萬古愁瞑坐無一語志須自强持仁擬誰相輔蕭<lb/>
<pb n="KR4e0122_WYG_001-6a"/>
然環堵間沉吟寸心苦荒村秋思多斷續芭蕉雨<lb/>
　　登擬峴臺<lb/>
城㨿東南勝臺分襄楚名人烟縈近市竹樹雜長汀愁<lb/>
逐登臨散神因眺望清窮通看萬物未易達浮生<lb/>
　　贈戴錦舟先生<lb/>
尊酒黄城夜交期是偶然文章元共賞談笑劇忘年近<lb/>
臘梅初放凌寒菊正鮮同衾坐無寐髙興兩綿綿<lb/>
　　題四景畵<lb/>
<pb n="KR4e0122_WYG_001-6b"/>
草樹風暄翠欲浮洞門深處野花幽素琴不許閑人聴<lb/>
山自巍巍水自流<lb/>
瀑洗層崖淨世塵隂隂苔徑足南薫日長誰是山中伴<lb/>
袖手前溪立白雲<lb/>
西風紅葉繞苔磯水冷烟寒鴈正飛浮慮盡消身寂寞<lb/>
得魚無意起竿遲<lb/>
村雪寒凝夜色浮清江如玉着扁舟風流自得天然妙<lb/>
心跡何曽泥去留<lb/>
<pb n="KR4e0122_WYG_001-7a"/>
　　墨梅寄同安李宜之<lb/>
學疎才薄諒何為牢落塵蹤閲嵗時秪有梅花共心事<lb/>
便風吹向故人知<lb/>
　　曉<hi>己亥</hi>
曉夢初驚覺春禽已亂鳴北風半夜雨東旭一忩晴道<lb/>
在心偏逸詩成氣轉清行藏信隨遇庶以達吾生<lb/>
　　題歙雲詩巻<lb/>
歙雲南望逈親舎孝思深川陸幾年客晨昏千里心春<lb/>
<pb n="KR4e0122_WYG_001-7b"/>
風隨使節夜月照行襟養志古來重功名好自任<lb/>
　　送饒提舉之官廣東<lb/>
奉節承深寵之官過舊鄉親闈春廣大宦路日舒長嶺<lb/>
樹連雲合江流過雨涼倚門應有望鴈信好頻將<lb/>
　　讀罷<lb/>
隠几初收巻廵簷更出行晩雲隨雨散霽月近人明客<lb/>
久無違性身閒獨稱情榮枯何足問清白是家聲<lb/>
　　睡覺<lb/>
<pb n="KR4e0122_WYG_001-8a"/>
午枕睡熟餘情神喜宣朗忩含白日靜座納微風爽俯<lb/>
披聖賢書遺言如指掌至理諒易求良心貴有養安得<lb/>
同志人輔我加勉强<lb/>
　　送嚴府判考滿<lb/>
柳緑繞江頭薫風快壯遊萬山辭楚徼一水接皇州郡<lb/>
劇民俱化銓明課最優垂衣圖至治清問有嘉猷<lb/>
　　簡戴錦舟先生<lb/>
筆硯長為伍思深趣轉清看雲閒隠几聴雨獨挑燈俯<lb/>
<pb n="KR4e0122_WYG_001-8b"/>
仰求無愧窮通不繫情客邊微恙在襟抱貴和平<lb/>
　　山中即事<lb/>
水自幽偏山自深竹忩花牖晝沉沉逢人若問浮生事<lb/>
半是閒眠半是吟<lb/>
　　曉出<lb/>
際曉出柴扉清涼過雨時落花香滿徑芳樹緑成帷鳥<lb/>
哢有餘暇水流無盡期值予道心長歸咏正相宜<lb/>
　　遊廣壽寺後園<lb/>
<pb n="KR4e0122_WYG_001-9a"/>
新竹多垂籜髙花正滿林雲蘿穿屈曲苔徑入幽深翠<lb/>
積叢茅暗青交雜樹隂劇便新結構端稱讀書心<lb/>
　　秋曉<lb/>
風來夜枕寒雲生曉忩雨旅思共秋清遥思故山侣<lb/>
　　夢友<lb/>
園林到何日覊旅念離羣擾擾一旬内依依兩夢君秋<lb/>
風黄葉下晴色白雲屯應有詩三百心期欲細論<lb/>
　　柬陳進士<lb/>
<pb n="KR4e0122_WYG_001-9b"/>
獨凭吟凡坐清朝閒看行雲靣碧霄忽憶故人秋寺裏<lb/>
西風琪樹雨瀟瀟<lb/>
　　彛公房<lb/>
入院先看竹逢僧不説經白雲方丈室清晝一孤燈積<lb/>
雨勻秋色殘陽報晚晴去留無定跡香盡拂衣行<lb/>
　　寄湖西族叔父仲學先生<lb/>
茅屋石橋西相親記舊時青燈近人早明月上忩遲物<lb/>
理推今古人情較是非笑談如昨日寒暑幾推移<lb/>
<pb n="KR4e0122_WYG_001-10a"/>
　　贈别友人<lb/>
惆悵一年别慇懃百里來冰霜苦節在宇宙壯懷開白<lb/>
雪傳新巻青春逓客杯紛紛楓葉下獨伴野人回<lb/>
　　閱九韶吟稿<lb/>
髙枕微吟罷西齋獨坐時閒澄病中思細看别來詩㸃<lb/>
竄非吾事漸磨貴自期靈臺宜有養孟子浩然師<lb/>
　　别湖西<lb/>
送送長村外新詩詠不休浮雲日色薄隨地露華稠曲<lb/>
<pb n="KR4e0122_WYG_001-10b"/>
徑縁林轉深溝帯葉流家山應暫住更得話綢繆<lb/>
　　同鎖秀才道中即事<lb/>
桑梓常留念蹉蛇今始還行行減客路望望近家山膠<lb/>
漆故人誼風霜游子顔何能謝塵鞅髙卧白雲閒<lb/>
　　題庸軒<lb/>
物理本平常人心自渺茫細袪今古惑多漱聖賢芳風<lb/>
月清江曲園林古縣傍悠悠百年興良與此軒長<lb/>
　　禪嶺即事<lb/>
<pb n="KR4e0122_WYG_001-11a"/>
傍險躋攀倦臨髙眺望賒天連蒼野闊樹帯小村斜晴<lb/>
靄山何處寒烟屋數家躊躇懷往事容易改年華<lb/>
　　與鍾生同宿東陂<lb/>
日落辭蓮塘東陂到已暝烟霧村徑微燈花茅齋靜細<lb/>
語夜卧遲月華發清興黄巻試一開琅然共歌詠<lb/>
　　夜訪九韶<lb/>
有客夜扣門微吟帯星立主人久青燈欣然肅而入勝<lb/>
境失追攀髙堂更歡集丈夫襟抱開塵絆嗟何及<lb/>
<pb n="KR4e0122_WYG_001-11b"/>
　　贈九韶<lb/>
我與生契家懇懇常告戒退而省其私立志能匪懈相<lb/>
逢索居後新知頗超邁深培仁義根勢利無芥蔕<lb/>
　　山居<lb/>
偶坐柴門下得與衆山友雨後已芳潤雲開更竒秀澹<lb/>
然忘我形不覺沉吟久却憶平昔居於茲幾翹首<lb/>
　　别九韶叔姪<lb/>
我心日悠悠喜與故人遇相隨更過村同遊讀書處研<lb/>
<pb n="KR4e0122_WYG_001-12a"/>
墨倩兒童頗得臨池趣青山一分手山留白雲去<lb/>
　　即事<lb/>
身外機事閒心地何優游晴行山水曲歩遲境彌幽厯<lb/>
亂髙鳥過散漫輕烟浮遺編幸在手微意仍相侔<lb/>
　　遊南坑岡<lb/>
松邉涉幽徑天青雨新霽矯首立崇岡疊嶂羅迢逓塵<lb/>
慮都淡然二儀足清氣妙趣匪言傳飄飄離人世<lb/>
　　夜坐<lb/>
<pb n="KR4e0122_WYG_001-12b"/>
青燈夜已分遺編味方永一唱而三歎轉覺寸心烱麗<lb/>
水金最精藍田玉偏瑩云胡苦茅塞久未臻斯境<lb/>
　　即事<lb/>
風威遍野號雪花滿空墜誰謂惜苦寒正喜兆豐嵗紅<lb/>
爐坐終日黄巻靜相對至哉聖賢言妙契心自醉<lb/>
　　感懷<lb/>
孤燈讀已倦就牀聊偃仰平生所踐履厯厯時在想中<lb/>
道立苦難學問少勉强古人豈易期中宵獨惝怳<lb/>
<pb n="KR4e0122_WYG_001-13a"/>
　　讀孟子<lb/>
夜氣向虚朗剪燭更已深大哉仁義言沃我萌蘖心才<lb/>
質各髙下性命無古今聖賢懇垂訓而我何陸沉<lb/>
　　睡起<hi>庚子</hi>
久客逢寒食芳年損病心幾時鳴雨歇終日落花深親<lb/>
夢凝官舍鄉魂繞故林晝長春睡起寂寂寫孤吟<lb/>
　　閒述<lb/>
靜裏生詩思閒中長道心自應尊櫝玉不省說籯金芳<lb/>
<pb n="KR4e0122_WYG_001-13b"/>
樹流春色空庭落午隂日和風更澹此樂有誰㝷<lb/>
　　承葉别駕見訪奉柬二首<lb/>
忩下書生報門前使客臨形容驚喜定情話别離深風<lb/>
月江山趣氷霜松柏心平生覔同調幾處得知音<lb/>
白雪陽春調長吟莫厭多功夫既積累律吕自諧和江<lb/>
海猶疏鑿圭璋藉琢磨人生誰不學志向各如何<lb/>
　　憶榮上舍<lb/>
江舘春相遇鄉心晚益知青雲持節日短褐省親時髙<lb/>
<pb n="KR4e0122_WYG_001-14a"/>
誼能分禄空囊只贈詩别來消息斷幾欲到分宜<lb/>
　　買藥<lb/>
生涯惟病絆人事與心違嵗月一身晚江湖孤夢飛憂<lb/>
深多為道貧慣任無衣抱布街頭去新晴買藥歸<lb/>
　　即事<lb/>
欲識陽和景四時惟有春風光三月半霽色獨吟頻露<lb/>
葉渾如醉烟花不擇貧人心長自小寧解化工仁<lb/>
　　感懷<lb/>
<pb n="KR4e0122_WYG_001-14b"/>
易白顔回髮難升孔子堂常時思寡過終嵗未成章萬<lb/>
物人皆偹一心誰不良如何空潦倒甘讓昔賢芳<lb/>
　　絶句<lb/>
新詩盡日恣㝠<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>塵世悠悠任去留興到江山隨處覽<lb/>
不知身外有閒愁<lb/>
　　楊柳<lb/>
嬋娟楊栁枝烟雨涵芳姿託根近孤松蒼翠相因依頗<lb/>
謂顔色好可同嵗寒期豈知霜未墜素葉先紛飛<lb/>
<pb n="KR4e0122_WYG_001-15a"/>
　　圃内<lb/>
長夏日已晚歸鳥皆投林幽獨悦茲圃把書行且吟花<lb/>
竹流芳淨蔬果生意深兩間有妙趣長契靜者心<lb/>
　　四月四日<lb/>
客牀起復眠中心悵遐慕嗟我庭中親茲旦惟初度豈<lb/>
獨别離深鬢髮久垂素形留空役神迢迢滯江路<lb/>
　　宿章廣文舘<lb/>
虚齋罷清話拂牀事枕席青燈滅餘燼斜月流素壁弟<lb/>
<pb n="KR4e0122_WYG_001-15b"/>
子富書聲感之増歎息沉痾久纒綿那由共茲夕<lb/>
　　贈章廣文<lb/>
俗情素寡合獨往欲無言伊誰寫湮鬱喜得章澹然絲<lb/>
蘿託世好金蘭契忘年青眼饒故意白雲多新篇顧茲<lb/>
蹉跎志懷古共勉旃<lb/>
　　茂樹<lb/>
古垣有茂樹婆娑廣成帷霜雪根本固雨露枝葉肥䝉<lb/>
宻自昏曉靜愛衆鳥歸此物尚有容吾心諒何為<lb/>
<pb n="KR4e0122_WYG_001-16a"/>
　　月夜憶友人<lb/>
階除境向寂客思渺無依美茲風月夕正是懷人時欲<lb/>
叙平生心相見各未期百年若流水如何長别離<lb/>
　　題畵馬<lb/>
有客遣弟子持示雙馬圖丹青固妙筆所擬皆龍駒一<lb/>
龍嘶青雲一龍困鹽車逸氣含變態病骨森清癯既遭<lb/>
伯樂顧絶足迺得紓未遇善自保飽秣青山芻<lb/>
　　遊北禪寺<lb/>
<pb n="KR4e0122_WYG_001-16b"/>
入門聞花香傍砌看花色花香細而清花色潔以白薫<lb/>
風院深沉亭午人閒寂悠哉羲皇上着此忘機客<lb/>
　　棲鳳竹<lb/>
庭宇肅深沉蒼翠交梧竹衆鳥從紛飛時看鳳來宿<lb/>
　　送人赴春闈<lb/>
畫省身先達春闈氣正豪功名方自負闗塞豈辭勞黃<lb/>
道中天近青雲北極髙臚傳知得意端笏繼䕫臯<lb/>
　　柬朱學正先生<lb/>
<pb n="KR4e0122_WYG_001-17a"/>
伊昔起予深相逢久别心老成欣德重薄劣愧年侵夜<lb/>
雨添新思秋風憶舊吟正期談笑宻還念欲分襟<lb/>
　　不寐<lb/>
寒鼓三更後孤衾未睡時無窮身外事逐一靜中思聖<lb/>
域何由入靈䑓久自私疎櫺霜月白愁况漫裁詩<lb/>
　　覽舊遊<lb/>
髙樹春風花正開芒鞋曾記屢徘徊如今花落年光莫<lb/>
寒色斜陽又獨來<lb/>
<pb n="KR4e0122_WYG_001-17b"/>
　　山中見梅花<lb/>
茅庵深處路縈斜老樹遥看近臘花何事幽人吟未到<lb/>
遊蜂先已得春華<lb/>
　　述懷<hi>辛丑</hi>
風雨春天曉江山客夢醒浮沉誰共慰出處獨含情得<lb/>
善慚顔氏傳經憶伏生經過人事畧何意釣時名<lb/>
　　春夜<lb/>
千古興懷洙泗濱無由一接杏壇春自憐弱質生來晚<lb/>
<pb n="KR4e0122_WYG_001-18a"/>
空作紛紛世上人<lb/>
　　曉立<lb/>
靈臺清曉玉無瑕獨立東風玩物華春氣夜來深幾許<lb/>
小桃又發兩三花<lb/>
　　憶九韶<lb/>
春泥滑滑隂連朝出門跬步難逍遥陽和黯然舒藹藹<lb/>
風雨倐忽來蕭蕭客懐思見故人靣雲山阻絶誰相招<lb/>
故人隠居蘿谿曲殘書破硯甘寂寥奉親常懼歲月速<lb/>
<pb n="KR4e0122_WYG_001-18b"/>
學古不使子弟驕躬耕低頭秋榖熟擊壤皥皥歌唐堯<lb/>
平生於我誼不薄松柏寧向秋風凋愧我﨑嶇昧生理<lb/>
託身在處雲飄飄何時歸來葺茅屋與子共種黄精苖<lb/>
　　出城<lb/>
行行共吾姪誦詩出城郭白日皎青天風光勝於昨嶺<lb/>
外更峯巒村邊總花萼擾擾行路人誰識予心樂<lb/>
　　新莊渡<lb/>
渡頭舟已發隨意坐芳洲白石聊為硯題詩蘸碧流<lb/>
<pb n="KR4e0122_WYG_001-19a"/>
　　道中作九首<lb/>
臨渠愛流水試硯涉還歇起看碎米花疑殘去年雪<lb/>
眺望覺日遲經過忘前後牧唱兒童閒黄牛滿丘阜<lb/>
叢竹夾桃花清池映髙下世上有丹青筆底誰能畵<lb/>
愛景時迴立烟村澹相對惆悵百年人此心幾人㑹<lb/>
呼童汲清泚怡然坐臨池誰能知我懷細雨來催詩<lb/>
人生得丈夫萬一幸為儒寸心含宇宙不樂復何如<lb/>
紙筆不暫離琴書恒自隨欲憂身外事何日是閒時<lb/>
<pb n="KR4e0122_WYG_001-19b"/>
得詩萬事輕性達頻爵躍翹首吟未迴松風度寥廓<lb/>
微雨已滑途行客未堪住遥問讀書齋正在花深處<lb/>
　　友人至<lb/>
獨繞烟村來共茲玩雲月細雨夜已䦨深意殊未歇<lb/>
　　曉起即事<hi>二首</hi>
夜思經世務神倦方熟眠晨朝氣清爽良心還烱然<lb/>
條風暖雨來晨烟村𡨕漠北牖時獨開紛紛李花落<lb/>
　　録詩稿<lb/>
<pb n="KR4e0122_WYG_001-20a"/>
晴日鳥相喚輕風花亂飛紅塵休入户次第正抄詩<lb/>
　　客玩夜月<lb/>
靜來悟道機窔奥難言説但得此心安從處堪乘月<lb/>
　　縱步<lb/>
幽花發清香芳林漲新緑閒聴山中禽更倚籬邊竹<lb/>
　　友人至<hi>二首</hi>
整屨欲有往故人忽西來盎然陽春懷共向東風開<lb/>
平生慕克己茫然靡所獲今日欣語君至樂頗洋溢<lb/>
<pb n="KR4e0122_WYG_001-20b"/>
　　覺後<lb/>
覺來氣宇澄開牖東林下缺月五更頭寒光皎清夜<lb/>
　　村中即事<lb/>
春光被四野行欣物華茂寂寂竹林邊幽禽語清晝<lb/>
　　胡十見訪客舘值予暫出承候迎村外遂相與叙<lb/>
　　　舊同宿得詩六首<lb/>
歸步夕陽遲和風滿襟袖矯首清溪傍芳畦故人候<lb/>
梅花殘臘時訪予五峯上詎知萍梗蹤春光此同賞<lb/>
<pb n="KR4e0122_WYG_001-21a"/>
我歸驚十年回首如信宿惆悵謫仙吟人生鳥過目<lb/>
憶子有立年曽與論耿介吾今越斯境事業憐安在<lb/>
既罷溪上遊復向籬邊坐夜景良可人誰能即髙卧<lb/>
交期相惠好青燈共斯閣話言雜今昔心事兼悲樂<lb/>
　　晝寢覺<lb/>
日凈風暄清晝遲緑隂啼鳥夢醒時間忩筆硯無塵雜<lb/>
幽事宜人又得詩<lb/>
　　讀中庸<lb/>
<pb n="KR4e0122_WYG_001-21b"/>
一理存乎靜萬事著於微是以君子心戰兢恒自持<lb/>
　　彈琴<lb/>
寂寥春夜間几閣孤燈照邈爾形役忘絲桐正清妙<lb/>
　　琴罷<lb/>
琴罷詩興來殘燈獨揮筆因識聖人心澹然何意必<lb/>
　别鎖秀才<lb/>
覔渡臨清流故人更同舟細語昨日詩别懷總悠悠送<lb/>
送山之麓春花多躑躅長揖東風前浮生兩相朂<lb/>
<pb n="KR4e0122_WYG_001-22a"/>
　　夢嚴親<lb/>
江山久離居薄養那得及髣髴何處庭承顔夢中立天<lb/>
性良固有深愛成長泣涕淚泫莫收曉起衾猶濕<lb/>
　　牛氏東軒<lb/>
名花散竒香幽苔多淨緑清晝軒中人琴書自相續<lb/>
　　感舊遊<lb/>
石橋門巷落花深晴日光風鳥亂吟人事暗隨春夢换<lb/>
緑楊還似舊時隂<lb/>
<pb n="KR4e0122_WYG_001-22b"/>
　　柬徐廣文<lb/>
學問無少長立志夫何如勉强柔即强惰慢明亦愚光<lb/>
景勿云盛容易垂桑榆年侵勿自畫為仁果誰歟一私<lb/>
誠自窒蕩蕩斯廣居深切累日月聖賢途豈殊勉旃黌<lb/>
宫彦勇往毋踟蹰莫嫌𤨏𤨏言素心不能諛<lb/>
　　上頓渡舟中<lb/>
驅馳年少未應勞萬事無心任所遭收拾琴書辭故郡<lb/>
江山隨處是詩豪<lb/>
<pb n="KR4e0122_WYG_001-23a"/>
　　夜坐<lb/>
雨滴空階響燈懸淨壁明掩書人獨坐性達正惺惺<lb/>
　　蘄春采芹亭同羅黄二廣文登<lb/>
名亭極虚敞英友携登臨石池湛寒水茂樹圍幽隂久<lb/>
坐得勝趣劇談延賞心薄遊慶佳遇因以書狂吟<lb/>
　　題一丘軒<lb/>
　　　予以客遊因訪故人傅秉彛于驛溪地甚幽僻<lb/>
　　　林木森蔚翛然有塵外之趣予極樂之秉彛亦<lb/>
<pb n="KR4e0122_WYG_001-23b"/>
　　　陶然有以適其居也翼日相與翺翔村外既浴<lb/>
　　　而歸指其居之東曰平生種田此一丘耳予笑<lb/>
　　　曰一丘固美宜以名軒秉彛亦笑而然之且請<lb/>
　　　文以申其説鄙才不足以文聊賦小詩以復焉<lb/>
種此一丘田朝夕恒精䖍衆草不敢穢𤓰瓞斯綿綿<lb/>
　　寄胡九韶<lb/>
去家已十日作客無盡期悟道達浮生浩蕩隨所之榮<lb/>
枯藐毫忽得失輕銖錙聞味聖賢道謾吟今古詩勝境<lb/>
<pb n="KR4e0122_WYG_001-24a"/>
多獨得佳興良自知寄言故鄉友身心善矜持<lb/>
　　謁濓溪晦菴二先生祠二首<lb/>
孔孟微言幾欲絶先生千載續真傳偶經靈宇増新感<lb/>
遺緒寥寥苦簡編<lb/>
平生慨慕古人深道味先生更所欽長恨無縁趨末席<lb/>
靈祠一拜儼如臨<lb/>
　　夢親<lb/>
欲寫離腸苦無言下筆難奉歡何日遂夢裏暫承顔<lb/>
<pb n="KR4e0122_WYG_001-24b"/>
　　登舟入楚<lb/>
步出湓城吊古餘前程又復即舟居客身到處無榮辱<lb/>
隨分蕭條兩篋書<lb/>
　　夢慈闈<lb/>
昊天罔極裂心肝遺塚荒涼不忍看魂夢豈知生死隔<lb/>
承顔浪喜得真歡<lb/>
　　即事<lb/>
吟覺多情坐不眠月光涵水水浮天艣聲細與歌聲協<lb/>
<pb n="KR4e0122_WYG_001-25a"/>
又有西來夜泊船<lb/>
　　觀濓洛闗閩諸君子遺像<lb/>
平生習迂僻人物常懷古自從堯舜來厯厯固可數降<lb/>
茲秦漢下無才繼鄒魯偉哉宋德隆夫子生四五日月<lb/>
麗中天逺近曷不睹人心一返正斯道朗以溥嗟我小<lb/>
子愚私淑豈小補偶從黄巻中瞻像慰渴慕因像以求<lb/>
心益自陶莽鹵不及猶恐失誰知此心苦㑹當寫斯圖<lb/>
頃刻恒敬負<lb/>
<pb n="KR4e0122_WYG_001-25b"/>
　　讀易<lb/>
夏日舒以長齋内深更靜正襟新浴餘肅容湛天性悠<lb/>
哉四聖心玩味頻起敬好風生坐隅竹色鮮相映澹爾<lb/>
絶外牽伊誰共佳興<lb/>
　　枕上絶句<lb/>
賢聖微言玩愈精夜分無寐獨惺惺十年醉夢迷南北<lb/>
一㸃寒山雪後青<lb/>
　　即事<lb/>
<pb n="KR4e0122_WYG_001-26a"/>
環堵蕭然隔世塵日長惟有簡編親青衿髦士時能訪<lb/>
出處諄諄話古人<lb/>
　　曉起即事<lb/>
人心秉至靈胡為自狼狽十年磨一鏡漸覺塵埃退清<lb/>
曉旭日升竹樹欣相對欲記丹青圖斯意恐難㑹<lb/>
　　黄廣文為僕趣裝<lb/>
客子去莫留故人情不淺離合焉足論事業宜加勉恒<lb/>
令此志存㑹見長材展賢聖以為師任重而道逺<lb/>
<pb n="KR4e0122_WYG_001-26b"/>
　　黄廣文城外送别<lb/>
迢遞步暑來髙情重為别匆匆話莫窮努力男兒節<lb/>
　　宿漸嶺<lb/>
漠漠暮林横緑野澄澄秋水映紅雲逺來客舸依沙岸<lb/>
獨犬一聲何處村<lb/>
　　先生跋云此辛丑嵗歸自武昌詩也閱藁見之因<lb/>
　　感此景何處無之然必心中無事乃能見也<lb/>
　　赤壁懷古<lb/>
<pb n="KR4e0122_WYG_001-27a"/>
今日題詩處明朝迹又塵不知江漢水流盡幾多人<lb/>
　　大冶山中<lb/>
客路逢人問前程去已迷喚回琴劍侣斜度小橋西<lb/>
　　重訪盛山人<lb/>
舍舘曽留宿園林今更過米嫌秋熟少苖歎雨傷多寄<lb/>
逺書應達移居事若何秋風涼冷後有待碧山阿<lb/>
　　謝家埠舟中即事<lb/>
憶昔扁舟久寓居客中風景自能摹重來幾换人間節<lb/>
<pb n="KR4e0122_WYG_001-27b"/>
佳興如今却勝初<lb/>
　　次梅根<lb/>
風色蕭蕭生暮寒月明催棹下奔湍孤舟繫穏更相勞<lb/>
又得長江一日安<lb/>
　　舟中即事<lb/>
緗帙收來霜夜分月中猶見打魚人始知各有平生分<lb/>
勤苦方能立此身<lb/>
　　荻港舟中<lb/>
<pb n="KR4e0122_WYG_001-28a"/>
寒蘆漠漠夜澄澄雲盡霜天月倍明欲問箇中深淺興<lb/>
青燈孤映讀書聲<lb/>
　　舟次蕪湖寄友<lb/>
地逈天清蘆鴈呼西風殘照泊蕪湖逺書不盡悠悠意<lb/>
努力人間大丈夫<lb/>
　　述懷<lb/>
平生蹤跡慣飄蓬短棹從教西復東借問鄉園從别後<lb/>
一旬清思屬中庸<lb/>
<pb n="KR4e0122_WYG_001-28b"/>
　　偶述<lb/>
十年勤苦學求仁品彚紛紜未識真惟有一般堪自笑<lb/>
行藏酷過古人貧<lb/>
　　舟中觀書憶諸生<lb/>
燈火夜常半工夫日又新濫追先進躅頻憶故山人凍<lb/>
竹那妨雪寒梅自有春此生何處達天地即吾仁<lb/>
　　别史儀部<lb/>
清譽聞來熟高情交更深青燈連夜話黄巻百年心斯<lb/>
<pb n="KR4e0122_WYG_001-29a"/>
道何難入深功貴自任匆匆慚贈紵惆悵託狂吟<lb/>
　　别李鳳儀<lb/>
途逢渾似夢驚定始開襟萬里又分袂幾時重盍簮詩<lb/>
書仍努力窮達莫殊心邈爾雲山外頻頻憶舊吟<lb/>
　　訪葉别駕<lb/>
消息猶難得逢迎更敢期寧知為客際重悉久要辭剪<lb/>
燭嫌更短連牀願别遲欲投迂闊分捨此復何之<lb/>
　　贈丁太常<lb/>
<pb n="KR4e0122_WYG_001-29b"/>
别駕僑居處頻過不覺疲喜通儀部好更辱太常知賤<lb/>
子慚何算明公貴有為聖途如指掌努力妙年時<lb/>
　　宿黄茅潭隔港<lb/>
日夕北風起停橈未有涯横江欣得伴和月宿蘆花<lb/>
　　偶述<lb/>
欲遵君子業名教貴昭融能事參天地元基慎獨功<lb/>
　　板橋客夜<lb/>
達得浮生去住輕江樓遇夜旅魂清逺書作罷孤燈靜<lb/>
<pb n="KR4e0122_WYG_001-30a"/>
霜月淒涼鴈數聲<lb/>
　　除日書懷<lb/>
一嵗生涯不離書明年行止更何如男兒挺拔今猶古<lb/>
百倍工夫正屬渠<lb/>
　　除夜次唐人詩韻<lb/>
青燈幽户照無眠高興吟哦正浩然一嵗平安私自幸<lb/>
進脩踴躍入新年<lb/>
　　西軒即事<hi>壬寅</hi>
<pb n="KR4e0122_WYG_001-30b"/>
凍消殘雪早春回幽户條風任往來黄巻玩餘閒卧後<lb/>
滿忩春色數枝梅<lb/>
　　觀梅<lb/>
梅花滿眼感懐新正月俄驚十日春花落更開開更落<lb/>
小忩忙殺讀書人<lb/>
　　柬友人<lb/>
物物由來根太極等閒那得識其真浮生三十端虚度<lb/>
擾擾俱為夢裏人<lb/>
<pb n="KR4e0122_WYG_001-31a"/>
貧居盡日掩柴闗黄巻青燈不敢閒克己轉知前日妄<lb/>
希賢愈覺古人難<lb/>
　　感興<lb/>
浮生嵗月易蹉跎交誼知心苦不多幾欲開懷難覔伴<lb/>
只應懷古獨高歌<lb/>
　　贈黄經厯先生<lb/>
竹屋長無鴈花封偶盍簮雨忩宵並榻雪案晝同吟往<lb/>
事渾如夢清歡暫稱心明朝踏晴色歸思各雲林<lb/>
<pb n="KR4e0122_WYG_001-31b"/>
　　題琴樂軒<lb/>
花縣東南里巷深髙軒清樂屬瑶琴緑隂簾幙閒中世<lb/>
明月階除靜裏心松韻正幽孤鶴唳海濤初定老龍吟<lb/>
山中亦有無絃趣茅屋何時肯一㝷<lb/>
　　夢親<hi>癸卯</hi>
夜夜春天夢依依只在親山中有茅屋何日泝歸津<lb/>
　　題三友圖<lb/>
桃李春晴錦萬堆蕭然誰數竹松梅不因處士開新畵<lb/>
<pb n="KR4e0122_WYG_001-32a"/>
雪裏何從表異材<lb/>
　　嚴親寄家譜至<lb/>
門外歡聲送喜來天邊家譜到山開音塵已隔半年後<lb/>
樂極猶疑是夢回<lb/>
　　南軒夜坐<lb/>
庭前詩已成雲間月未没入户啓南軒無拘轉真率草<lb/>
木發天香遥夜清人骨<lb/>
　　奉寄黄浩中先生<lb/>
<pb n="KR4e0122_WYG_001-32b"/>
十年兩度侍西軒細語傾心夜不眠浮世别離疲野馬<lb/>
幾回懷古獨雲天<lb/>
　　月夜<lb/>
迢迢良夜月澄秋萬象清嚴風露幽安得人心亦如此<lb/>
廓然慾盡理周流<lb/>
　　題梅竹軒<lb/>
蓮塘南畔碧山連梅竹幽深着小軒接席好風晴滿徑<lb/>
隔簾香雪夜浮天題詩興繞賡歌際讀易心遊未畫前<lb/>
<pb n="KR4e0122_WYG_001-33a"/>
佳致幾時期我共為君細和白雲篇<lb/>
　　暫宿新居<lb/>
青山白雲裏曠然露平陸峯巒森逺近澗溪羅屈曲辛<lb/>
丑杪秋中相基䝉吉卜明年閏月冬於焉結新屋癸卯<lb/>
建未初移居遂所欲藩籬雖未稠斗室聊自足露坐天<lb/>
宇涼語笑偕僮僕共想古昔來誰人此曽宿<lb/>
　　東軒即事<lb/>
公事纒彌旬寸心靡敢放豈惟學古難人欲誠易蕩昨<lb/>
<pb n="KR4e0122_WYG_001-33b"/>
宵擬見官風雨不成往偶此東忩下暫然閒俯仰徧閲<lb/>
舊時吟靜思新志向疑似寔自䝉伊誰一指掌洙泗跡<lb/>
既陳洛閩且絶響安得同志人靈臺期共養<lb/>
　　十一月朔旦枕上作<lb/>
立志成人自稚年中間鹵莾實堪憐如今轉覺人須學<lb/>
截日嚴程造白堅<lb/>
　　除夕<lb/>
慷慨臨除夕蹉跎又見春一年非不學何日是成人經<lb/>
<pb n="KR4e0122_WYG_001-34a"/>
事才還廣潛心理漸真微吟増感激名教定書紳<lb/>
　　傷農家<hi>甲辰</hi>
秋榖應多減春炊固轉艱頻聞寒雨裏採蕨滿深山<lb/>
　　十二月十四日絶句<lb/>
弊廬風雨何曽蔽衣食田園給更慳積病寒忩塵滿眼<lb/>
始知無怨實為難<lb/>
始知無怨實為難至樂誰如孔與顔誤把古人輕昜看<lb/>
精脩從此可容閒<lb/>
<pb n="KR4e0122_WYG_001-34b"/>
精脩從此可容閒勘破當年義利闗隨處動心兼忍性<lb/>
何憂不到古人班<lb/>
何憂不到古人班只把遺經子細看學久自然查滓化<lb/>
心斯廣矣體斯胖<lb/>
　　懼衰<lb/>
少壯空纒疾病過光隂况復迅如梭蹉跎容易入衰境<lb/>
此德此身將奈何<lb/>
　　寒疾未醒兼困於瘡廢書黙詠朱子及陸象山兄<lb/>
<pb n="KR4e0122_WYG_001-35a"/>
　　　弟鵝湖倡和詩僭次其韻<lb/>
先哲髙風悉所欽考亭朱子益留心滄溟浩浩吞諸水<lb/>
泰華巍巍失萬岑理極研精無窔奥形純踐履更深沉<lb/>
微軀毎恨生來晩空慕聲容隔古今<lb/>
　　除夜<lb/>
一年程課更如何輕薄還因感慨多明日又逢新嵗月<lb/>
幾時能出舊巢窠<lb/>
　　元日<hi>乙巳</hi>
<pb n="KR4e0122_WYG_001-35b"/>
回首流年一夢間靜思身世立應難工夫百倍須深勉<lb/>
莫把光隂當等閒<lb/>
　　正月十九夜枕上作<lb/>
自歎生來後聖賢下流入道苦難前何由養得中和性<lb/>
樂以忘憂理渾然<lb/>
樂以忘憂理渾然後生豈易造斯言歛然下學無他法<lb/>
一味深功克性偏<lb/>
　　書所得<lb/>
<pb n="KR4e0122_WYG_001-36a"/>
荆棘塲中二十年中間回首實堪憐欲從何處求心性<lb/>
日用由來總是天<lb/>
　　舟宿陶婆灣<lb/>
夜半扁舟夢不成細將心緒繹平生人倫有道何能盡<lb/>
展轉無端感慨情<lb/>
　　贈九韶<lb/>
緑蘿溪上舊儒家脩竹喬松去市賒南畝秋風多熟黍<lb/>
東園夜雨總肥𤓰聖賢指示方應宻師友相期路不差<lb/>
<pb n="KR4e0122_WYG_001-36b"/>
孝友一門斯是政讀書聲裏老生涯<lb/>
　　夜讀康節先生詩後作<lb/>
田圃工夫日破除小忩燈火夜詩書月華皎潔雲輕後<lb/>
夏景清涼雨霽餘百體無拘知氣泰一塵不累識心虚<lb/>
從今莫惜慇懃學好古方能屢起予<lb/>
　　夢傅秉彛<lb/>
一别那勝嵗月深浮沉世務阻相㝷分隂痛惜平生志<lb/>
夢裡猶懸悵怏心<lb/>
<pb n="KR4e0122_WYG_001-37a"/>
　　午枕<lb/>
枕簟清凉午夢濃覺來鳩語太從容寸心似水無纎浪<lb/>
認取鄒書夜氣功<lb/>
　　夏夜<lb/>
月色嬋娟夜正涼偶然徐步稻花傍籬多竹樹饒清䕃<lb/>
池滿芙蕖有暗香<lb/>
　　寄九韶<lb/>
幽忩遺籍自朝昏盡日紅塵不到門頑鈍淬磨還有益<lb/>
<pb n="KR4e0122_WYG_001-37b"/>
新功頻欲故人聞<lb/>
　　月夜<lb/>
涼月清襟抱閒吟氣正和熟思剛暴性旦晝梏亡多<lb/>
　　夜讀後對月<lb/>
青燈讀倦閣遺編見月多情又不眠欲識此心虚妙處<lb/>
沉沉户牖嫩涼天<lb/>
　　省己<lb/>
希賢事業愧庸才煆煉磋磨志愈乖世澤厚深流慶逺<lb/>
<pb n="KR4e0122_WYG_001-38a"/>
道心連日得悠哉<lb/>
　　月夜<lb/>
雲盡天心月正圓可人清景屬南軒滿懷今古那能寐<lb/>
緩拭枯桐理舜絃<lb/>
　　變化氣質消磨習俗<lb/>
由來氣質已偏枯俗染彌深愈失初於此不加鏖戰勇<lb/>
却從何處着工夫<lb/>
　　觀舊稿<lb/>
<pb n="KR4e0122_WYG_001-38b"/>
十載飄零無定棲兩年幸隠此山扉詩書漸覺添新得<lb/>
心性還應勝舊時<lb/>
　　寄題戴氏水竹居<lb/>
勝日來良朋相招出茅屋壯觀窮名山所厯清心目山<lb/>
人白雲端蒼翠羅脩竹鶴髮笑相逢坐談此君熟苔徑<lb/>
逓幽隂軒楹淨如玉塵慮蟬已蛻道心露新沐主賔偶<lb/>
一契題詩愜素欲徘徊話别遲夤縁看未足歸卧梅忩<lb/>
雲餘興猶可掬何當載酒來重㝷詠淇澳<lb/>
<pb n="KR4e0122_WYG_001-39a"/>
　　有悟<lb/>
困窮拂亂力難勝天意分明増不能思到此心收歛處<lb/>
聰明睿知自然生<lb/>
　　除夜<lb/>
不惑無聞大聖辭如今秪有五年期譬猶萬里闗山路<lb/>
駑足應須日夜馳<lb/>
駑足應須日夜馳丁寧莫枉一男兒工夫徹後開眉看<lb/>
萬里青天月出時<lb/>
<pb n="KR4e0122_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　康齋集巻一<lb/>
</p>
<p>
</p>
  </div>
</body>
</text>
</TEI>
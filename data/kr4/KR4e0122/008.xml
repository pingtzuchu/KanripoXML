<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻八</head> <lb/>
    <p>
<pb n="KR4e0122_WYG_008-1a"/>
欽定四庫全書<lb/>
　康齋集巻八<lb/>
　　　　　　　　　　　　明　吳與弼　撰<lb/>
　奏疏<lb/>
　　辭左春坊左諭徳第一本<lb/>
天順二年五月十六日臣吳與弼謹奏為薦賢事於天<lb/>
順元年十二月初四日欽䝉差行人曹隆齎捧勅書禮<lb/>
幣降臨衡茅以臣為才而徵聘赴闕聞命驚惶恍然自<lb/>
<pb n="KR4e0122_WYG_008-1b"/>
失㒺知攸措竊縁臣雖幼承父師之訓粗涉書史而弱<lb/>
冠沾疾加以立志不堅是以虚名雖出實學全無迨夫<lb/>
暮年疾病愈深夙志彌怠自愧虚度此生付之長歎螻<lb/>
蟻微軀何意復䝉聖明齒録夫卑辭厚幣惟賢可以當<lb/>
之而臣何人敢膺曠古所稀之盛典哉恭惟皇帝陛下<lb/>
睿知聪明聖神文武四方風動萬國歸仁而崇儒重道<lb/>
之盛心圖治濟時之美意實與天地同大日月齊明凡<lb/>
有血氣者莫不欣忭況在於臣敢不踊躍恭命謹於當<lb/>
<pb n="KR4e0122_WYG_008-2a"/>
日望闕謝恩祗受訖日陪鄉隣老稚謳歌舞蹈伏惟大<lb/>
得民之盛何幸逢於今日而負且乗之譏實難免於輿<lb/>
論於是肅將勅幣謹用緘封俟春氣和暖扶疾隨使齎<lb/>
赴闕廷以圖辭免臣於三月十六日上道五月十五日<lb/>
至京十六日引見䝉聖恩授臣左春坊左諭徳臣以菲<lb/>
才既未經辭免禮幣之榮又安敢冐昧以受寵擢之重<lb/>
謹將原賜禮幣進上伏望聖慈矜臣愚戅憐臣見患兩<lb/>
足風痺大施曠蕩之恩特回所命放臣歸田少全微分<lb/>
<pb n="KR4e0122_WYG_008-2b"/>
日歌頌雍熙於水邊林下以畢餘齡不勝萬幸<lb/>
　　第二本<lb/>
伏䝉十六日聖恩授臣左春坊左諭徳臣尋具本辭免<lb/>
十七日奉聖旨不允所辭兼䝉過假褒詞益令孱薄不<lb/>
任震驚伏念臣所以懇辭者非敢有高世之心潔身之<lb/>
意亦非敢有矯激沽名之妄實以學徳荒踈疾病纒繞<lb/>
苟不自量冒昧供職必有曠官之譏又必有失儀之罪<lb/>
非惟貽玷於聖明亦且取笑於後世是以不避斧鉞冒<lb/>
<pb n="KR4e0122_WYG_008-3a"/>
凟天威至於廷對之餘賁以紗羅勞以羊酒分雖難當<lb/>
不敢有孤至恩即踴躍拜賜矣伏望聖慈哀臣愚誠聼<lb/>
臣辭免容臣儒衣儒冠日近清光以圖報稱於萬一臣<lb/>
無任懇切待罪之至<lb/>
　　第三本<lb/>
伏䝉聖恩授臣左春坊左諭徳臣再具本辭免二十二<lb/>
日奉聖旨不許辭免伏念臣一介庸夫材非令器誤䝉<lb/>
聖明甄録初徵赴朝待以不世之寵授之美官而促令<lb/>
<pb n="KR4e0122_WYG_008-3b"/>
供職此急於用才之盛心曠古帝王之希典實千載之<lb/>
竒逢正臣子報効之秋也縁臣學識踈謬素多疾病見<lb/>
患痰咳頭風及兩足風痛苟不自量冒昧供職徒速罪<lb/>
疾無補明時臣聞漢蔡邕嘗見異書唐李邕願一見秘<lb/>
書臣僻處山林異書固未嘗相接秘書尤難得見叨遇<lb/>
聖明何幸如之伏望聖慈哀臣愚誠聴臣終辭俾於下<lb/>
處暫且調攝俟疾畧蘇乞賜一接秘閣羣書少益䝉見<lb/>
或備顧問圖答涓埃於萬一不勝幸甚干冒天威無任<lb/>
<pb n="KR4e0122_WYG_008-4a"/>
懇悃惶懼待罪之至<lb/>
　　第四策<lb/>
欽䝉聖恩授臣左春坊左諭徳已三具本辭免天意未<lb/>
回不䝉俞允臣竊思豈惟學識踈淺委是弱質早衰新<lb/>
病雖除而舊疾仍在且犬馬之齒已幾致仕精神血氣<lb/>
皆非可以鞭䇿之時伏望聖慈哀臣愚懇聼臣終辭不<lb/>
勝幸甚無任懇切惶懼待罪之至<lb/>
　　陳言十事<lb/>
<pb n="KR4e0122_WYG_008-4b"/>
臣吳與弼謹奏為陳言事臣竊伏念臣學術踈謬器識<lb/>
庸凡誤䝉聖明甄録至京以來日夜惶懼戰越無地且<lb/>
聞士大夫清議謂臣至京日久全無建明大失朝廷寵<lb/>
抜之意責臣當矣待臣厚矣臣固嘗伏讀勅書天語諄<lb/>
諄渇欲臣來臣心豈不欲再仰天顔一進芻蕘之言上<lb/>
酬清問萬一顧臣草野鄙人初赴闕廷茍不自量冒昧<lb/>
有陳必千非分是以徬徨怵惕心雖切切而意更遲遲<lb/>
也竊思臣犬馬之年已幾七十丹𠂻徒在宿疾彌纒誠<lb/>
<pb n="KR4e0122_WYG_008-5a"/>
恐涓埃未答而一旦身先朝露上孤聖明眷注下負士<lb/>
大夫屬望罪不勝誅矣是以忘其鄙淺輙敢撰次先聖<lb/>
賢格言竊附已意條為十事僣擬進呈粗備瞽御之箴<lb/>
非有所建明也今者欽䝉聖恩放臣歸田俾全愚分天<lb/>
地覆載日月照臨捐軀殞命曷足云謝謹冒死以所言<lb/>
上塵睿矚少致感恩戀闕拳拳之萬一謹具如左<lb/>
　　其一曰崇聖志<lb/>
臣聞顔淵曰舜何人也予何人也有為者亦若是公明<lb/>
<pb n="KR4e0122_WYG_008-5b"/>
儀曰文王我師也周公豈欺我哉程頥曰莫説道將第<lb/>
一等讓與别人且做第二等言人便以聖為志言學便<lb/>
以道為志朱熹曰要須做人難做底事孟子又曰責難<lb/>
於君謂之恭周惇頥曰伊尹耻其君不為堯舜伏願陛<lb/>
下斷然以堯舜自任雍熈自期天下幸甚臣初至京師<lb/>
聞輿人之誦曰我皇睿知我皇仁聖我皇勵精圖治日<lb/>
不暇給太平之盛可坐而待矣然則願陛下納天下於<lb/>
泰和之中躋生民於仁夀之域者豈獨微臣之私為然<lb/>
<pb n="KR4e0122_WYG_008-6a"/>
舉京師皆然臣自鄉里至於道途萬姓莫不然也書曰<lb/>
天視自我民視天聼自我民聼陛下躬上知之資膺天<lb/>
人之眷際承平亨嘉之運而當春秋鼎盛之日誠大有<lb/>
為之機㑹千載一時也程顥曰志不可慢時不可失司<lb/>
馬光曰時乎時乎誠難得而易失朱熹曰時乎時乎不<lb/>
再來如何可失伏願陛下奮乾綱之雄斷順天應人任<lb/>
重致逺勿貳勿疑天下幸甚<lb/>
　　其二曰廣聖學<lb/>
<pb n="KR4e0122_WYG_008-6b"/>
臣聞聖雖生知未嘗不好學孔子學不厭文王望道而<lb/>
未之見是也或問於程顥兄弟曰生而知要學否答曰<lb/>
生而知固不待學然聖人必須學朱熹垂拱奉劄陳大<lb/>
學之道曰清閒之燕願博訪儒臣知此道者講而明之<lb/>
考之於經驗之於史而㑹之於心以應當世無窮之務<lb/>
伏惟陛下聪明睿知固不假學習而能然於萬幾之暇<lb/>
日召儒臣講讀經典一二條未必不少益聖聪而増輝<lb/>
聖政之萬一也聖明留意焉天下幸甚<lb/>
<pb n="KR4e0122_WYG_008-7a"/>
　　其三曰隆聖徳<lb/>
臣聞湯武於盤盂几杖刀劒户牖莫不刻銘以致戒是<lb/>
以聖徳日躋孔子贊易之辭曰日新之謂盛徳書曰徳<lb/>
惟一動㒺不吉又曰惟徳動天無逺弗届孔子曰為政<lb/>
以徳譬如北辰居其所而衆星共之又曰徳之流行速<lb/>
於置郵而傳命子思曰君子篤恭而天下平伏願陛下<lb/>
法成湯不自滿假之心體大易終日乾乾之意將見聲<lb/>
名洋溢乎中國施及蠻貊舟車所至人力所通天之所<lb/>
<pb n="KR4e0122_WYG_008-7b"/>
覆地之所載日月所照霜露所墜凡有血氣者莫不尊<lb/>
親而配天矣惟聖明留意焉天下幸甚<lb/>
　　其四曰子庶民<lb/>
臣聞書曰亶聪明作元后元后作民父母夫子之生也<lb/>
饑欲食而寒欲衣疾痛疴癢之欲其安逸皆於父母乎<lb/>
是賴父母愛子之心無所不至焉是以文王視民如傷<lb/>
也孔子贊易之辭曰先王以茂對時育萬物程頥釋之<lb/>
曰王者體天地之道養育人民以至昆蟲草木使各得<lb/>
<pb n="KR4e0122_WYG_008-8a"/>
其宜乃對時育物之道也孟子曰王者之民皥皥如也<lb/>
又曰君子所過者化所存者神上下與天地同流朱熹<lb/>
釋之曰聖人徳業之盛乃與天地之化同運並行舉一<lb/>
世甄陶之書又曰衆非元后何戴后非衆㒺與守邦又<lb/>
曰民惟邦本本固邦寧孟子曰保民而王莫之能禦也<lb/>
伏願陛下篤父母斯民之心而不已焉何皥皥之不可<lb/>
致哉惟聖明留意焉天下幸甚<lb/>
　　其五曰謹命令<lb/>
<pb n="KR4e0122_WYG_008-8b"/>
臣聞管仲曰出令當如流水謂順民心也孔子贊易之<lb/>
辭曰擬之而後言議之而後動書曰慎乃出令令出惟<lb/>
行伏願陛下命令之施必詢謀僉同得其至當之歸然<lb/>
後執此之令堅如金石行此之令信如四時致丁寧之<lb/>
戒以諭其始驗從違之實以要其終必令行禁止而後<lb/>
已又必諄復成湯祝網之意以致拳拳欽恤之心焉惟<lb/>
聖明留意焉天下幸甚<lb/>
　　其六曰敦教化<lb/>
<pb n="KR4e0122_WYG_008-9a"/>
臣聞張載曰為天地立心為生民立道子思曰修道之<lb/>
謂教門人問於孔子曰既富矣又何加焉曰教之朱熹<lb/>
曰此道理雖人所固有若非聖人如何得如此光明盛<lb/>
大人不曉得我説在此教人曉人不㑹做我做下様子<lb/>
在此與人做原是要持守此道理教常立在世間常如<lb/>
此端正纔一日無人維持便顛倒了所以説天佑下民作<lb/>
之君作之師惟其克相上帝寵綏四方天只生得人付<lb/>
得此道理與人做與不做却在人所以又為之立君師<lb/>
<pb n="KR4e0122_WYG_008-9b"/>
作成之既撫養之又教導之使無一夫不遂其性如堯<lb/>
舜之時眞箇是寵綏四方世間不好底人不定疊底事<lb/>
纔遇着堯舜都妥帖平安了所以謂之克相上帝蓋助<lb/>
上帝之所不及也自秦漢以來講學不明世之人君固<lb/>
有因其才智做得功業然無人知明徳新民之事君道<lb/>
間有得其一二而師道則絶無矣吕祖謙説思齊之詩<lb/>
曰聖人流澤萬世者無大於作人所以續天地生生之<lb/>
大徳也程頥曰古之盛時未嘗不教人任其自生自育<lb/>
<pb n="KR4e0122_WYG_008-10a"/>
只治其鬬而已又釋重坎大象之辭曰夫發政行教使<lb/>
民熟聞聴然後能從故三令五申之若驟告未喻遽責<lb/>
其從雖嚴刑而驅之不能也伏願陛下頒誥吏民俾天<lb/>
下曉然知朝廷意之所在然後庶幾吾教易得而入焉<lb/>
惟聖明留意焉天下幸甚<lb/>
　　其七曰清百僚<lb/>
臣聞書曰無曠庶官又曰百僚師師伏願陛下於人才<lb/>
之際精加鑒别無曠官之失而有師師之美天下不足<lb/>
<pb n="KR4e0122_WYG_008-10b"/>
平也茍賢否混淆雖有良法羙意孰與行之而膏澤豈<lb/>
能下於民哉惟聖明留意焉天下幸甚<lb/>
　　其八曰齊庶政<lb/>
臣聞書曰徳惟善政政在養民又曰庶政惟和萬邦咸<lb/>
寧又曰六卿分職各率其屬以倡九牧阜成兆民然則<lb/>
六卿者庶政之原而九牧之表也萬國賴以咸寧兆民<lb/>
賴以阜成昔仁宗鋭意太平開天章閣召宰輔賜坐給<lb/>
筆劄俾條陳所欲為者伏願陛下誥勅六卿各詳所司<lb/>
<pb n="KR4e0122_WYG_008-11a"/>
利當興害當除悉條呈進陛下博采羣議議定頒行而<lb/>
責成於六卿焉庶政和而太平不難致矣惟聖明留意<lb/>
焉天下幸甚<lb/>
　　其九曰廣言路<lb/>
臣聞舜闢四門明四目達四聰聖人以天下聰明為聰<lb/>
明也朱熹曰為政不在於用一已之長而貴於有以來<lb/>
天下之善伏願陛下廣延視聼洞照八荒將見嘉言㒺<lb/>
攸伏而萬邦咸寧矣惟聖明留意焉天下幸甚<lb/>
<pb n="KR4e0122_WYG_008-11b"/>
　　其十曰君相一徳同心<lb/>
臣聞天氣下降地氣上躋天地交泰而萬物生君臣之<lb/>
間必誠意交感而治功成是以聖人感人心而天下和<lb/>
平書曰后克艱厥后臣克艱厥臣政乃乂黎民敏徳杜<lb/>
甫曰上有明哲君下有行化臣君臣交盡其道而治功<lb/>
不建者未之有也然圖治非艱致治惟艱毋急近功毋<lb/>
規小利必處之以裕持之以漸而後可是以聖人久於<lb/>
其道而天下化成也夫然後將見四時調風雨順百榖<lb/>
<pb n="KR4e0122_WYG_008-12a"/>
豐登而四靈畢至矣惟聖明留意焉天下幸甚<lb/>
　　謝恩表<lb/>
撫州府崇仁縣民人臣吳與弼謹奏為薦賢事臣以菲<lb/>
才誤䝉聖明徵聘於去年五月十六日欽授臣左春坊<lb/>
左諭徳凡四具本辭免乃䝉俞允賜臣歸田以其年十<lb/>
月十二日抵家臣誠歡誠喜頓首頓首伏以臣猥以愚<lb/>
庸起自草萊遽豋臺閣龍顔春煦聖徳淵微曠古之竒<lb/>
逢固大有光於名教非常之至渥豈宜叨被於凡流臣<lb/>
<pb n="KR4e0122_WYG_008-12b"/>
誠惶誠恐頓首頓首臣直以早衰犬馬之齡懇辭鵷鷺<lb/>
之署何意涓埃未答於萬一雨露洊降於無涯宸翰昭<lb/>
回榮逾黼黻金帛璀璨重比丘山過憫餘生特領月廪<lb/>
仍勞軺傳重辱皇華凡在斯文咸歆盛美顧兹微喘愈<lb/>
益慙惶雖君父之慈曲賜全於生成而臣子之私實難<lb/>
勝於負戴瞻望宸極答謝無由無任感恩戀闕激切屏<lb/>
營之至謹差學生車泰奉表陳謝以聞<lb/>
　書<lb/>
<pb n="KR4e0122_WYG_008-13a"/>
　　上嚴親書<hi>辛丑</hi>
三月二十八日見丘彦庸知大人復職回合家皆平善<lb/>
不勝喜幸初只想老奶奶<hi>先生外祖母</hi>春月回鄉及見丘彦<lb/>
庸言未有回日男遂於二十九日給引前來省視日夜<lb/>
痛自咎責思為兒時未省人事而大人逺赴太學十二<lb/>
嵗方隨伯父至京父子初見皆不相識居京時大人常<lb/>
夜卧語男云吾昔在外時思爾不見淚下多少矣今爾<lb/>
在傍宜努力進學期於成人當時男未知此言之切也<lb/>
<pb n="KR4e0122_WYG_008-13b"/>
及年十八九雖畧知讀書志氣太鋭自謂古人不難到<lb/>
每輕前人忽慢行事大人雖時時切責之而其狂妄之<lb/>
心終不能改年二十一回鄉粗涉人事然後漸知力行<lb/>
之果不為易又天之所以拂亂其所為者恒極其至兼<lb/>
以疾病纒綿茫然不知道路所由安得而順乎親哉身<lb/>
雖隔千里之逺而夣䰟無一日不在於親之側也每中<lb/>
夜痛心罪不容於死去年六月來侍冀得一面親顔盡<lb/>
告十年所歴思自奮於後日而罪惡貫盈親心未回抱<lb/>
<pb n="KR4e0122_WYG_008-14a"/>
痛還鄉天下豈有無父之國信如窮人無所歸也<hi>去嵗古崖</hi>
<hi>不知以何事拒先生先生負罪引慝早暮號跪累日終不納是年冬先生復往省古崖感先生純孝父子如初</hi>
今年重欲來省就迎老奶奶回徘徊悵怏欲進復却男<lb/>
不孝之軀何足恤惟益大人之憂耳本欲為悦親以來<lb/>
而返重親之憂豈人子之心哉於是舟至湖口既不敢<lb/>
下又不敢回遂至湖廣自湖口至湖廣凡一月遇人未<lb/>
嘗敢言家世惟恐累大人之徳今以禾熟附舟回家偶<lb/>
遇四川朋友遂拜字奉報男自今年正月來多看四書<lb/>
<pb n="KR4e0122_WYG_008-14b"/>
頃刻不離頗覺身心粗有所得於聖賢分上用工亦似<lb/>
有下手處方知天之所以窮苦於身吾親所以責備於<lb/>
行者恩何至哉噫男雖進徳有日而大人年向晩矣惟<lb/>
大人善自解為祖宗念萬幸萬幸六月初四日寓武昌<lb/>
舟中男與弼百拜<lb/>
　　與徐希仁訓導書<lb/>
僕聞天下之至美者莫如聖人之道昭明易見簡易易<lb/>
行然世鮮能之者不學故耳原其故有二焉懵然無知<lb/>
<pb n="KR4e0122_WYG_008-15a"/>
而不事夫學者庸人也學焉而弗克者未誠也惟其未<lb/>
誠也是以事物交前理欲互戰順理乎繫累於欲從欲<lb/>
乎有所不屑撓乎其中懣乎其心茍一念之或失則聖<lb/>
人之道斯逺而習俗之溺彌深幾何不并其少有所得<lb/>
者而亡之惡在能有充哉是雖曰學與不學同也僕坐<lb/>
此患十年餘矣抱懣朝夕亦云至矣今年從春來一以<lb/>
大學語孟中庸熟玩一日恍然似粗有所見乃喟然歎<lb/>
曰聖人之道果易曉也果易行也而今而後吾知免夫<lb/>
<pb n="KR4e0122_WYG_008-15b"/>
朝夕之懣而有以超然樂乎羣物之表矣因益加力焉<lb/>
所見益似親切於是又歎曰世俗固吾棄吾庶幾以自<lb/>
與世俗固吾笑吾庶幾以自得吾方聖賢之親而遑恤<lb/>
其他乎哉僕辱厚於足下有年古人重於交友者資以<lb/>
輔仁僕敢自私哉足下嘗向僕稱道慨慕人之善則知<lb/>
聖人之道之為美又向僕致自不足之歎則豈非同於<lb/>
僕之懣耶今將釋子之懣而進子於樂地不難矣蓋為<lb/>
之之機在我而為之之方則具於聖賢之書胡為而不<lb/>
<pb n="KR4e0122_WYG_008-16a"/>
勉之也僕近走江湖歸得風疾艱於步往來得罄所言<lb/>
於左右惟尺書不惜時賜逺臨幸甚<lb/>
　　與章士言訓導書<lb/>
近閲舊稿得足下往來詩數幅重感故人之誼因憶去<lb/>
年僕赴京省親時辱贈言引堯舜周公孔子為我標的<lb/>
而期我造焉噫此大賢所宜希者豈區區小子所敢妄<lb/>
意竊僕嘗觀古人道徳著於一身而事業光於千古者<lb/>
豈無其由不自小其量而用心純也足下之云蓋所以<lb/>
<pb n="KR4e0122_WYG_008-16b"/>
廓我之量而純我之心輔仁之功一何大也夫聖至於<lb/>
堯舜周公孔子無以復加矣而其量豈自足而心豈少<lb/>
息哉後之英雄之士卓然特立者其量蓋期於堯舜周<lb/>
公孔子而其心亦以堯舜周公孔子之心為心一念慮<lb/>
一動作數聖人常在目前道徳視數聖人為未克事業<lb/>
視數聖人為未大用力孜孜而不足量詎容小而心敢<lb/>
不純哉故能卒有所就降及其次則以先進大賢自期<lb/>
而用力於徳行事業者亦無不至而亦各得其效夫期<lb/>
<pb n="KR4e0122_WYG_008-17a"/>
於聖人雖未至不失為大賢期於大賢雖未至不失為<lb/>
賢者世俗見其磊磊落落以自表見於後者迺謂天生<lb/>
非勉可至語古人則置之度外語時人則曰某吾過之<lb/>
某猶吾也某雖過我猶不能甚凡百一以時人自局靡<lb/>
然以古人為難企而毅然安於小藝之易成不𢎞其量<lb/>
而雜用其心小有所得志驕氣盈以為人生所事止於<lb/>
如此嗚呼此古人之所以為古人而今人之所以為今<lb/>
人也與僕雖不敢當足下之所期亦不敢不以習俗為<lb/>
<pb n="KR4e0122_WYG_008-17b"/>
戒而奮志乎古之大賢也犬馬之年三十有一矣六嵗<lb/>
入小學七嵗而學對句十有六嵗而學詩賦十有八嵗<lb/>
而習舉子業十有九嵗得伊洛淵源録觀周程張邵諸<lb/>
君子出處大槩乃知聖賢之學之美而私心慕之於是<lb/>
盡焚應舉文字一以周程張邵諸君子為心而自學焉<lb/>
學之累嵗而行與時違或以為古而不達時宜或以為<lb/>
迂而闊於事情或謂之僻亦謂之怪笑讓兼極僕雖不<lb/>
敢盡忘初志亦不能不少徇於時徇時之心日深而初<lb/>
<pb n="KR4e0122_WYG_008-18a"/>
志日懈兼以疾病相纒居恒慼然不悦茫然無措感今<lb/>
懐古於風晨月夕蓋有不勝其愁歎者矣今年自春初<lb/>
専玩大學語孟中庸覺漸有所得舊疾稍減而精神稍<lb/>
益沈潛晝夜反覆身心然後知聖賢之道豈獨古而不<lb/>
達時宜豈真迂而闊於事情豈誠僻而且怪向之轗軻<lb/>
齟齬於十年之間者於聖賢之道見之未明行之未力<lb/>
也時議豈欺我哉賴天之靈祖宗之澤父兄師友之教<lb/>
今得少有所持循以進何其幸也然日月逝矣少壯不<lb/>
<pb n="KR4e0122_WYG_008-18b"/>
再過時之失不無憾焉以足下之明了此素矣而僕復<lb/>
瑣陳於足下者誠謂令嗣震才美少年冀足下善誘之<lb/>
至於道毋使其他日有如僕過時之悔也非足下之舊<lb/>
故不敢以此凟非令嗣之可學不敢以此勉惟裁處之<lb/>
傅婁諸生進學有益可愛可敬勉之勉之僕近容歸得<lb/>
風疾不能逺出末由良覿頻頻示教幸甚<lb/>
　　與傅書<lb/>
區區數月惟看四書比與足下别時所見似不同矣客<lb/>
<pb n="KR4e0122_WYG_008-19a"/>
歸重訪一丘軒足下教學未回見士望知潯陽書皆到<lb/>
向承足下送至江滸言自今當從新用工不識别後果<lb/>
如何得區區書後又如何聞區區回鄉又如何若只欲<lb/>
餬口似衆人則可謂云耳已矣欲更向上一步做好人<lb/>
以光祖宗以大門户以垂後昆則宜偕令嗣至山中有<lb/>
以相告區區居家逺俗事外日與二三子讀書窮理樂<lb/>
堯舜之道而已此外非所敢知也<lb/>
　　與傅秉彛書<lb/>
<pb n="KR4e0122_WYG_008-19b"/>
别後日新如何區區自正月初一日至十五日玩得論<lb/>
語一周十五夜誦大學并或問亦一周身心似少有長<lb/>
進人能如此接續用工去何患無益祗是或作或輟則<lb/>
終不濟事耳昨日讀真西山大學衍義觀其叙堯舜三<lb/>
代之盛君之所以為君臣之所以為臣皆本於大學格<lb/>
物致知誠意正心修身之功漢唐之治君之慕學雖或<lb/>
甚篤臣之輔導雖或甚切然於大學之道不明是以卒<lb/>
於漢唐而已然則人之為學而不本於大學皆非也足<lb/>
<pb n="KR4e0122_WYG_008-20a"/>
下之志果何如耶令嗣前日臨别言或四月至吾山中<lb/>
今方正月而待四月其惰慢不立為何如且或之一字<lb/>
尤可見其惰慢之實噫其不可教也明矣足下亦踵覆<lb/>
車之跡乎夜來又看衍義叙經史所載兄弟之事宜親<lb/>
近而不宜踈逺宜忠厚而不宜刻薄痛快深切讀之令<lb/>
人悚然毛髪皆竪念不得與士望兄弟一共觀之<lb/>
　　與九韶書<lb/>
别後兩奉書想皆達聴區區客城十餘日假舘牛千户<lb/>
<pb n="KR4e0122_WYG_008-20b"/>
宅意甚適也有人自京師回言吾親正月到家復職長<lb/>
幼皆安又一樂事但賤體半月來病瘡苦人亦順受耳<lb/>
早晚多看中庸似有小益凡人宜以聖賢正大光明之<lb/>
學為根本則外物之來有以燭之而吾心庶得以不失<lb/>
此心一失幾何不為水之流蕩雲之飄揚莫之據哉吾<lb/>
之所恐此而已所慕此而已汲汲若不及茫茫若有亡<lb/>
不知日之夕昏之旦也詠懐數詩乃餘事云耳不審吾<lb/>
友奉親理家之餘用力於四書所得何似少壯難再得<lb/>
<pb n="KR4e0122_WYG_008-21a"/>
勉之勉之大丈夫毋為習俗所溺也不具<lb/>
　　答九韶書<lb/>
十二日共談半夜翼日餘樂猶妙正先賢所謂學必講<lb/>
而後明道誼由師友有之惟聖人知朋友之取益為多<lb/>
故樂得朋友之來也此數語雖恒能道之必親得其效<lb/>
然後知聖賢言語有味十四夜翫月待足下不至十五<lb/>
夜與豐城鍾生東陂王生二三人月下鼔琴觴詠甚快<lb/>
而足下又不與深令人相憶厥後莫聞消息恐足下滯<lb/>
<pb n="KR4e0122_WYG_008-21b"/>
於疾今日辱書果如鄙憶宜善養心以自調理來書謂<lb/>
把捉不定動與心違此豈真足下之患迺區區之常患<lb/>
也足下今始知耳人患不知己病能畧自知正好刻苦<lb/>
用工子顆令弟欲相從甚善敢不如教但自己要立志<lb/>
耳使回匆匆奉答不具<lb/>
　　與傅秉彛書<lb/>
人不可以不聞道而道亦未嘗不可聞也用一時之力<lb/>
則有一時之功用一日之力則有一日之功積之之久<lb/>
<pb n="KR4e0122_WYG_008-22a"/>
氣質自然化矣近與足下談數日觀足下豈懵然無知<lb/>
者比哉茍能從事於斯他日得賢父子一助其為幸也<lb/>
莫大焉昔有人見濂溪先生甚慕其道而自惜年已老<lb/>
矣先生曰無害也但能聼吾説則庶幾其後果有所得<lb/>
由是觀之人患不為耳予雖不敢希濂溪先生之萬一<lb/>
而足下之年則少於濂溪先生之所誨者可不勉哉<lb/>
　　與黃景章教諭書<lb/>
久别而一見暫處而即别豈直足下情有不釋而區區<lb/>
<pb n="KR4e0122_WYG_008-22b"/>
亦奚能恝然哉然人生出處自各不同離合亦其常耳<lb/>
惟相期於斯道愈久愈固則雖逺近異處而此心未嘗<lb/>
不親慰也别來又半月思足下之誼每増感激則知足<lb/>
下之與僕矣近無便舟因鄉人而至大冶寓於普濟寺<lb/>
寺極幽曠學中師友日相往來永嘉朱廣文老成可親<lb/>
諸生亦多純朴寺僧能禮儒者亦客中一勝事進修新<lb/>
益何如有便可以字示途間所得拙文三篇附上見日<lb/>
未期保愛不宣<lb/>
<pb n="KR4e0122_WYG_008-23a"/>
　　與九韶帖<lb/>
近别後深思人生只如此碌碌混衆度日義理俱無所<lb/>
知孤負降𠂻何異羣物嵗月如流强壯能幾可勝歎哉<lb/>
數日讀四傳將畢昨日温燖春秋左氏傳及榖梁傳至<lb/>
夜看得一公粗有意思而賤婦病甚敢煩賢友相過明<lb/>
早偕往種湖問醫幸甚<lb/>
　　與子端帖<lb/>
子端遭人倫之變而能不為習俗所移可謂難矣敬羡<lb/>
<pb n="KR4e0122_WYG_008-23b"/>
敬羡吾讀書人深増惶愧専此奉賀<lb/>
　　與族兄伯廣帖<lb/>
嵗裏讓一哥相過言老兄目下顧賤地欲遣子來學拜<lb/>
聞不勝欣忭仕敬兄亦欲教子甚盛事也合族能如此<lb/>
祖宗幸莫大焉不宣<lb/>
　　與吳宗謨帖<lb/>
癸夘嵗邂逅道途承眷眷同姓之好邀話市祠得挹清<lb/>
風至今感感屢欲一訪貴里遍拜宗親以多故久未遂<lb/>
<pb n="KR4e0122_WYG_008-24a"/>
所願也前嵗承致中下顧得詢動履曽屬以奉勸各房<lb/>
子弟讀書未審近來何如也良覿何時冀順序保愛<lb/>
　　復萬叔璨書<lb/>
伻來喜審逺道寧家合宅納福為慰重拜厚貺兼承佳<lb/>
筆感愛多矣賤子自春多病近來尤甚學徳荒踈無足<lb/>
道念去嵗䝉遣令郎相過不勝欣躍惟不才無能啓迪<lb/>
貧家寂寥缺禮尤甚方自愧悚而令郎尋以家務歸寧<lb/>
弗得從容共學至今怏怏幸賴春融勿深責也尊堂姑<lb/>
<pb n="KR4e0122_WYG_008-24b"/>
姑亟欲拜庭少致問安之誠多事遂爾蹉跎并乞寛恕<lb/>
為禱<lb/>
　　與胡昪<lb/>
夜來㑹鎻生途中話久夜半方别意思甚好此公言自<lb/>
别許久稍能循序讀書漸學把捉身心可敬又言節省<lb/>
家務用志稍専近欲買屋鑿池今皆罷念此又可敬話<lb/>
間志甚踊躍擬與足下頡頏而進得渠如此衰懶有望<lb/>
矣<lb/>
<pb n="KR4e0122_WYG_008-25a"/>
　　與友人書<hi>壬寅</hi>
去嵗小孤奉書已達且聞不以鄙言為妄戒酒進學非<lb/>
喜聞過而勇於行者能如是乎可喜可敬近㑹吳徳讓<lb/>
言足下忽有虚弱之疾此讀書過苦所致最宜善自調<lb/>
攝區區向時不曉事其進太鋭往往盡力於書且高大<lb/>
其聲耗䘮元氣極為大害居京時得疾已不敢大聲讀<lb/>
書居鄉曽於友人家講大學數日精神疲甚舊疾復作<lb/>
自此不敢過用精神每讀書但隨力所到為之少倦則<lb/>
<pb n="KR4e0122_WYG_008-25b"/>
止惟此心不可間斷為學本當日就月將優㳺涵泳方<lb/>
能持久若要急迫速成徒自苦耳終不濟事大抵聖賢<lb/>
授受𦂳要惟在一敬字人能衣冠整肅言動端嚴以禮<lb/>
自持則此心自然收歛雖不讀書亦漸有長進但讀書<lb/>
明理以㴠養之則尤佳耳苟此心常役於外四體無所<lb/>
管束恣為放縱則雖日夜苦心焦思讀書亦恐昏無所<lb/>
得脫講説得紙上陳言於身心竟何所益徒敝精神枉<lb/>
過嵗月甚可惜也此區區平昔用功少有所見如此足<lb/>
<pb n="KR4e0122_WYG_008-26a"/>
下其諒之<lb/>
　　上嚴親書<hi>癸夘</hi>
與弼田圃之餘書籍雖不敢廢然學漸覺長而徳覺愈<lb/>
難修矣鄉村僻處無師友之資兼以多病家務無可委<lb/>
託不得大進而嵗月不延卒墮小人無由少望聖賢籓<lb/>
籬時發浩歎無所容身諸弟正好用工萬望大人善養<lb/>
之俾不才而才不中而中甚幸甚幸所讀書宜只以小<lb/>
學四書為急次及諸經本文其子史雜書切未可輕讀<lb/>
<pb n="KR4e0122_WYG_008-26b"/>
男少有所得渾在小學四書語畧近思録言行録<hi>時先生尚</hi>
<hi>未見程氏遺書朱子語類</hi>於此數書苟無所深得則他書易壊心術<lb/>
其害非淺鮮也大人常以訓男今漸覺之而用力晚矣<lb/>
可勝歎哉<lb/>
十月書云今年田圃之餘惟玩心論語集註其有得處<lb/>
直不知手舞而足蹈也自八月來又覺大長一格孟子<lb/>
所謂四端逐日省察體驗而凡所以持身所以處家所<lb/>
以接物似各有所持循所恨者獨學寡陋無師友以講<lb/>
<pb n="KR4e0122_WYG_008-27a"/>
明之耳曰讓言大人的發諸弟回鄉此誠逺慮實不肖<lb/>
男之深願素志也蓋不惟鄉里純朴清儉可以為進學<lb/>
徳之資抑早有以知稼穡之艱難則他日可不流於放<lb/>
逸惟大人斷之無疑急急遣行是禱所儲書籍并大人<lb/>
平昔親筆諸藁及親友書札亦望發與曰讓至誠䕶回<lb/>
為妙<lb/>
乙巳閏六月書云深懼不能大進於學上玷先世近辱<lb/>
父師日夜痛心不遑起處又曰晦庵先生文集千萬發<lb/>
<pb n="KR4e0122_WYG_008-27b"/>
回近來覺得文公先生言語愈深切著明但用工不逮<lb/>
耳<lb/>
十二月書云十一月初八日訪鄉親黃于霄季子自京<lb/>
歸伏聞大人萬福合宅均安愁容頓破懽意曷勝繼聞<lb/>
明春大人有祭掃之歸骨肉有完聚之期此一大樂又<lb/>
何幸也與弼居鄉循常晚榖稍豋但恨困於疾疢書籍<lb/>
荒蕪身心彌怠不敢擬於人列嵗月駸駸血氣日減弱<lb/>
冠奮抜之志今安在哉孔子曰年四十而見惡焉其終<lb/>
<pb n="KR4e0122_WYG_008-28a"/>
也已豈不然乎諸弟於學初猶未嗜覆車之轍誠不願<lb/>
其蹈也士友自京來者深言其富貴相習後難處於鄉<lb/>
男黙自惟念生長於飽煖之中居養所移無足怪者伏<lb/>
望大人善教俾裁損舊習素浄來歸漸親稼穡日與鄉<lb/>
里士友漸磨其進其成實未可量祖宗積累宜必獲此<lb/>
而男日夜之所深望也<lb/>
　　與九韶書<hi>丙午</hi>
别後多病侵陵甚苦亦順受耳知行新功逐日有進近<lb/>
<pb n="KR4e0122_WYG_008-28b"/>
承送朱子經濟文衡至每日敬觀正如溪澗恰漲繼以<lb/>
驟雨也意緒儘多非筆所悉兼足下不曽有積累着實<lb/>
工夫難一時驟語也大要入門只在撥置他書一以四<lb/>
書及伊洛闗閩諸子専心循序熟讀勿忘勿助優柔厭<lb/>
飫於其間積久自然有得不可强探向上此味真難知<lb/>
之正文公所謂雖淡而實腴也不肖亦何幸而忽臻斯<lb/>
境痛快痛快來諭謂較前去年差勝甚善但用心不宜<lb/>
太苦進銳退速實非虚語足下精神甚短體弱致然宜<lb/>
<pb n="KR4e0122_WYG_008-29a"/>
倍加保養以圖萬全<lb/>
　　復曰讓書<lb/>
山椒一别不覺經年懐想之情彼此共之不肖自去冬<lb/>
來學之功不謂不苦日用亦不敢謂不得其力但病體<lb/>
衰憊家務相纒無由猛進而日月不延企仰古人相去<lb/>
萬萬此朝夕所甚痛心者也今秋忽得教帖乃知進徳<lb/>
之志不怠如此豈勝欣躍書忩展玩以慰别懐因以自<lb/>
激書尾欲令寄言猥䝉不鄙惡得而黙但足下已自言<lb/>
<pb n="KR4e0122_WYG_008-29b"/>
之矣來書云嘗肆力於四書此可謂不枉用其力而得<lb/>
學之本矣僕雖欲言奚言哉豈惟僕也雖聖賢復生教<lb/>
人又豈出此僕與足下别後工夫亦只此書而已足下<lb/>
又云雖能一時理㑹紙上陳言於身心竟無所禆此語<lb/>
尤有意味正好商量蓋人患不知反求諸已書自書我<lb/>
自我所讀之書徒為口耳之資則大失矣今足下既自<lb/>
知無益身心則當漸向有益惟専心於此篤信之固守<lb/>
之深好之讀以千萬而不計其功磨以嵗月而不期其<lb/>
<pb n="KR4e0122_WYG_008-30a"/>
效優柔厭飫於其中則日新之益自有不期然而然者<lb/>
矣<lb/>
　　與曰讓書<lb/>
念昔奔䘮初還鄉時以情事未申罪逆深重不遑寧處<lb/>
而百憂俱集其於賢妹及吾子曽不能少盡恩禮雖達<lb/>
者不芥於意寧不大自歉於中耶閣下之官之日正不<lb/>
肖穫稻黃栢遥望去塵豈勝愧感恒欲東訪一寫所懐<lb/>
奈困憊之餘未得少蘇此志未易可遂而尺牘之敬且<lb/>
<pb n="KR4e0122_WYG_008-30b"/>
闕如也知罪知罪中蒙疊寄佳貺拜領祗益慚悚耳與<lb/>
年云閣下能祗勤所職可喜可敬嚮黃栢途中所言四<lb/>
書五經本文循序俱下遍數讀過之志尚能爾乎不肖<lb/>
於去臘遷居小陂庶事草創俱屬艱難祗隨分耳惟血<lb/>
氣益衰學徳不前無以洗不孝不弟之罪之萬一重累<lb/>
父兄師友屬望日夜驚懼無地自容新嵗鄉里間有子<lb/>
弟相過共學日以多病少能與之精進益加惶懼徐妹<lb/>
夫近承訪且有意來此亦美事也令郎在侍宜篤教之<lb/>
<pb n="KR4e0122_WYG_008-31a"/>
熟讀小學四書五經本文養其徳性毋令踈放閣下課<lb/>
程亦不出此大要小學書尤不可不痛加工夫須逐篇<lb/>
逐條玩味入心見聖賢教人之意昭然見於言外如此<lb/>
庶幾有進愚意常以為後世萬事之不逮古先者闕此<lb/>
以為之基也小學既熟方好用工四書五經須令成誦<lb/>
使其言如自已出則味自别古人云讀書千遍其義自<lb/>
見非虚言也四書五經本文既熟方可讀注旁及子史<lb/>
讀書如不循序致精只欲泛然雜看終不濟事徒敝精<lb/>
<pb n="KR4e0122_WYG_008-31b"/>
神枉過嵗月大可惜也區區平生陷此病痛悔無及矣<lb/>
以閣下之年之資千萬日䟎向上毋忝所生學者某近<lb/>
年全然惰了役於利慾㒺克自持原其所由正以平昔<lb/>
小學功踈讀書鹵莽根本不立故外物易以動揺可戒<lb/>
也可戒也徽州及各縣有何書籍幸一一恵及為感末<lb/>
由盍簮惟兾保愛不宣<lb/>
　　與九韶子濡帖<lb/>
今日承家兄帖示䝉諸親鼔樂導𦵏不勝感懼已奉字<lb/>
<pb n="KR4e0122_WYG_008-32a"/>
託家兄告免再煩二賢友宛轉於諸親友一言務必得<lb/>
免則幽明俱拜大徳不淺也<lb/>
　　與傅秉彛書<lb/>
承遣令嗣逺辱送𦵏兼貺賻儀不任哀感之至第二令<lb/>
嗣有志於學此誠美事愚意欲賢友今嵗田暫與人佃<lb/>
種分榖長嗣早晚照顧家務今中子來學明嵗又作主<lb/>
張賤子襄事後只有讀書最切擬整理些書籍須得數<lb/>
學者抄寫交㳺中有的當者可擇與令嗣偕來嗣裘亦<lb/>
<pb n="KR4e0122_WYG_008-32b"/>
間來受學不宜苟且因循嵗月如賤子此時嵗月已去<lb/>
百病侵陵難得向前日夜痛恨徒自苦耳悔何可及心<lb/>
事萬萬何由一面又云幼令嗣尚未知學須用拘束令<lb/>
其熟讀小學四書五經本文足下亦宜痛加努力庶後<lb/>
人有望也<lb/>
　　回憲司經歴書<lb/>
僕以不才誤蒙憲司列位大人以為可用特垂褒薦致<lb/>
屈尊嚴枉顧蓬門一聞車馬之音驚惶戰懼汗流浹背<lb/>
<pb n="KR4e0122_WYG_008-33a"/>
無所逃罪竊惟僕幼受國恩未答涓埃正當踴躍以繼<lb/>
清塵少圖微效然僕自二十一嵗沾疾一向纒綿有加<lb/>
無愈全然不能進學是以虚名雖出實學全無誤蒙齒<lb/>
録徒増愧赧兼以見患頭風等疾動作艱阻雖欲奮身<lb/>
實不能得此皆大人親目所見者伏乞回司於列位大<lb/>
人前申此下情乞賜别選英俊以副朝廷求才盛意貸<lb/>
僕嵗年使得逐漸醫治但身一健凡有指麾即當欣抃<lb/>
趨事冒凟尊嚴無任悚懼俟罪之至<lb/>
<pb n="KR4e0122_WYG_008-33b"/>
　　回清漳王太守書<hi>正統己未</hi>
與弼不幸早嬰多病晚益纒綿竊伏山間苟延喘息而<lb/>
已其於學徳有弛無進重玷父師抱愧萬萬方措躬之<lb/>
無地尚奚有於四方之志哉近者伏蒙誤愛以與弼可<lb/>
以驅䇿特辱褒薦遣使臨門聞命震驚受恩感激不知<lb/>
所措夫嘉善而矜不能固大人君子為政之體顧僕何<lb/>
人敢膺兹寵伏望鈞慈察其無似哀其疾病俾得以遂<lb/>
其畎畆之私不勝幸甚謹遣學生黃節奉書申覆兼致<lb/>
<pb n="KR4e0122_WYG_008-34a"/>
謝懇干凟尊嚴無任恐懼俟罪之至<lb/>
　　上石憲使書<hi>庚申</hi>
撫州府崇仁縣百姓吳與弼見患風氣等疾謹遣弟與<lb/>
性稽顙拜書於憲使河南大人鈞座前與弼輙布腹心<lb/>
仰干造化與弼自幼隨親宦遊於外家山丘墓曠於祭<lb/>
掃年嵗既久不免為人占侵盗𦵏已嘗遣弟與疇具訴<lb/>
於官人頑健訟慢延至今不遵遷改伏惟大人性行安<lb/>
潔學識高明徳政洽於羣情威刑服於衆志凡抱寃負<lb/>
<pb n="KR4e0122_WYG_008-34b"/>
屈得以見直於秋霜烈日之表者幾千萬人矣而吾祖<lb/>
獨懐羞於九泉何哉葢為之子孫者怯懦逡巡不能伸<lb/>
情於上而然耳不孝之愆其何以逃竊謂禮莫貴於重<lb/>
本罪莫大於忘先與弼幼承父師之訓粗知自守曷敢<lb/>
僣踰今日冒昧凟犯威重而不避斧鉞之誅者誠以本<lb/>
不敢不重而先不敢有忘也伏望鈞慈俯垂聼察矜其<lb/>
衰悃特賜施行俾公法明於上私情申於下則死生受<lb/>
賜子孫難忘干冒尊嚴無任戰慄俟罪之至<lb/>
<pb n="KR4e0122_WYG_008-35a"/>
　　與黃鐸書<lb/>
胡生齡望者區區祖居種湖鄰友胡子熈之子也充臨<lb/>
川邑庠生欲於曰讓處請春秋之學煩吾友舘之待彼<lb/>
𦵏事畢引去求見凡百於賢伯仲青眼為禱<lb/>
　　答周圻書<lb/>
承喻諸葛武侯治蜀服罪輸情者雖重必宥理則然矣<lb/>
然所謂必宥者謂如律之自首法也自首欵内有云其<lb/>
損傷於人於物不可賠償云云並不在自首之律若無<lb/>
<pb n="KR4e0122_WYG_008-35b"/>
斟酌之宜而一槩從輕正朱子所謂只見所犯之人為<lb/>
可憐而不知被傷之人尤可念也鄙見如此漫以奉復<lb/>
不宣<lb/>
　　答陸㕘政友諒書<lb/>
不肖奔䘮時䝉倡義裒賻周旋偹至豈勝哀感自是而<lb/>
後常於稠人廣坐稱揚盛徳聞者莫不悚然起敬起仰<lb/>
今年春正慕想間忽辱教帖拜聞榮膺大藩之寄南服<lb/>
之民幸莫大焉兼拜寶楮佳紙美味尤深感感兹又拜<lb/>
<pb n="KR4e0122_WYG_008-36a"/>
書獲知蒙備厚禮於先人之墓繼恵以胙益歎仁人君<lb/>
子之高風雅度邈乎其不可及也其於師友之誼厚矣<lb/>
於風俗激昂多矣顧小子曷足以承下風之萬一哉祇<lb/>
増愧感而已使回謹此申覆無任哀感恐懼之至<lb/>
　　答族人宗程書<lb/>
許生來承書問知足下拳拳於學深以為慰邇者因念<lb/>
吳族近代以來不勝衰替而吾宗種湖為尤甚不肖早<lb/>
既慆慢中益病苦萬不如人悔莫追矣父兄宗族無徳<lb/>
<pb n="KR4e0122_WYG_008-36b"/>
以動之鮮有一人能以振起後昆光顯祖先為意者惶<lb/>
恐惶恐楊溪彭澤二族不能不深有望於士彰與吾宗<lb/>
程也勉之勉之<lb/>
　　與黃季恒書<lb/>
行李往來知貴恙安愈不勝為慰賤子到此病體不佳<lb/>
兼苦於瘡四月初方少緩痛逺人事養病觀書頗為自<lb/>
在雖居市不異山間也諸生授業皆略有緒但恨吾友<lb/>
隔逺耳子顔勵節二親契同此申意未㑹間各兾保愛<lb/>
<pb n="KR4e0122_WYG_008-37a"/>
不宣<lb/>
　　奉頥庵胡祭酒先生書<lb/>
近别伏想尊候起居萬福為慰與弼十二月十三日南<lb/>
浦問舟十四日早行十八日抵家諸生及璿慶席尊庇<lb/>
皆獲粗安竊伏惟念與弼率意拜造少申謝懇瞻仰門<lb/>
墻負罪慼恧特䝉鈞慈緩其逋慢之誅備沐欵教之至<lb/>
仁人君子之心固如是矣璿慶雖幼均拜隆愛何感如<lb/>
之贈言過許内省欿然雖為閭里之榮實重父師之辱<lb/>
<pb n="KR4e0122_WYG_008-37b"/>
愧悚愧悚擬明春來親徳音携數生拜假程氏遺書及<lb/>
三禮諸書抄録但未知家事如何行得否也今因王生<lb/>
行便敬此申覆企仰西山無任瞻戀激切之至不具<lb/>
　　與伍伯遜書<lb/>
得假華舘辱愛良多重承厚贐尤所不勝近别想動履<lb/>
清勝為慰不肖十八日抵家諸生及小兒皆席庇粗安<lb/>
每於親友話次未嘗不樂道賢主人伯仲和樂之意以<lb/>
為薄俗勸敬羡敬羡今因王生行便専此馳謝不宣<lb/>
<pb n="KR4e0122_WYG_008-38a"/>
　　答黃季恒書<lb/>
伻來辱茶肉之貺甚荷承諭牛租俟面奉其詳令郎往<lb/>
質固知太幼然區區絶跡公門高明所素悉者雖愛莫<lb/>
能助也<lb/>
　　答任教授書<lb/>
同安舊㳺風流雲散音問寥闊二十年矣周圻到山間<lb/>
忽知閣下來教敝邦慶喜之餘恍然如夣繼王常至則<lb/>
教鐸已施出人意表敬仰敬仰鄒觀來辱華牋及筆墨<lb/>
<pb n="KR4e0122_WYG_008-38b"/>
書籍之貺兼承吾師以保楊先生逺命尤以為感細詢<lb/>
泮水新政不覺撫掌歎賞無已實吾邦之幸而斯文之<lb/>
光也與弼離羣索居舊學荒涼懶病日向衰憊負我良<lb/>
朋多矣陽春白雪稱道過情何敢以當萬一祗益愧赧<lb/>
耳鄙句奉酬漫爾備禮無復思致幸恕昏惰種湖之行<lb/>
必有一日承問冀以道自任益堅雅操至誠樂育榮膺<lb/>
天寵不宣<lb/>
　　答郡侯王仲宏帖<lb/>
<pb n="KR4e0122_WYG_008-39a"/>
衰卧衡茅光陰徒謝日切負愧平生知己是惶是恐風<lb/>
雨中忽承命使頒胙何感如之拜貺之餘愈増悚懼耳<lb/>
使回謹此申覆無任激切屏營之至<lb/>
　　復建昌郡侯謝士元帖<hi>侯遣諸生習鄉射禮</hi>
岑寂中猥䝉使介書幣駢臻披雲霧而覩青天何快如<lb/>
之第恨學術荒踈無能奉答儀章萬一為歉引領南雲<lb/>
有懐㒺既使囘謹此奉復<lb/>
　　與上饒婁克貞書<lb/>
<pb n="KR4e0122_WYG_008-39b"/>
久不聞問辱三月十二日書審侍奉吉慶為慰又知令<lb/>
弟髙升賢友進學不已二郎讀書尤以為喜於小兒友<lb/>
分責善輔仁之功至矣大矣同諸生捧誦之餘快哉快<lb/>
哉豈勝傾感謹書置壁間朝夕以為盤盂之戒示及所<lb/>
疑當俟面講謁杜祠之作非區區所望於賢者棄而勿<lb/>
治可也蘄春王侯正懐想間忽聞動履何喜如之且承<lb/>
恵書事雖中阻意已領矣齊夀之屬樂於受簡但年來<lb/>
衰病益昬無好語耳姜友譜文安敢食言惟是秃筆寫<lb/>
<pb n="KR4e0122_WYG_008-40a"/>
字有孤盛意也良晤未期下學上達日進無疆是所禱<lb/>
也<lb/>
　雜著<lb/>
　　吳節婦傳<lb/>
節婦諱某航溪黎友和女也聘為處士吳彦升婦歸未<lb/>
幾而處士殁時節婦年二十一有子一人曰通纔四嵗<lb/>
節婦以節自誓清儉謹畏處人所難人亦無不敬羡之<lb/>
也子通於與弼為族兄弟嘗謂之曰吾母孀居今四十<lb/>
<pb n="KR4e0122_WYG_008-40b"/>
餘年矣志節凛如一日育我教我報恩無所宜得文以<lb/>
識庶昭於後嗣抑少慰人子惓惓之心吾弟其成斯美<lb/>
乎屢諾而未就今以春正月重以族叔父仲學先生命<lb/>
迺感而言曰人之大倫五曰君臣父子夫婦長幼朋友<lb/>
是已五倫各有其理而理具於吾心與生俱生人之所<lb/>
以為人以其有此理也必不失乎此心之理而各盡乎<lb/>
五倫之道庶無忝於所生若節婦者自少至老守志不<lb/>
渝教育子婦以振其家是謂能不失此心之理而能為<lb/>
<pb n="KR4e0122_WYG_008-41a"/>
人婦能為人母矣噫是亦人道之當然固無足深歎然<lb/>
人欲橫流良心斵䘮而人道不虧者鮮則節婦之行惡<lb/>
得不表暴以勸於世哉洪熈乙巳正月丁亥族子與弼<lb/>
謹識<lb/>
　　觀湖説<lb/>
崇仁東四十里有坪曰白沙吳氏所居之坪有大小五<lb/>
湖湖之主人孟晦翁走書謂予曰元孫淡軒著觀湖説<lb/>
亡於兵燹復求其説於予且有屬乎全體大用及洗心<lb/>
<pb n="KR4e0122_WYG_008-41b"/>
滌慮之云予尚翁之志乃為之説曰觀湖之瑩然瀞緑<lb/>
物無遁形則知不可以一私累乎吾心之高明觀湖之<lb/>
不息則知委之有源而吾心不可不加㴠養之力觀湖<lb/>
流之必溢而行則知進修之有其漸而助長之病不可<lb/>
有是皆湖之朂吾志者如此其月到天心處及風來水<lb/>
面時之樂則在乎其人焉若夫藉湖之風月以流連光<lb/>
景則詞客所為非吾儒所尙亦非翁之請也<lb/>
　　勸學贈楊徳全<lb/>
<pb n="KR4e0122_WYG_008-42a"/>
人之所以異於禽獸者以其備仁義禮智四端也四端<lb/>
一昧則失其為人之實而何以自異於禽獸哉然蜂蟻<lb/>
之君臣虎狼之父子豺獺之報本雎鳩之有别則以物<lb/>
而猶具四端之一人而陷溺其心於利欲之私流蕩忘<lb/>
返反有不如一物者矣欲異於物者亦曰反求吾心固<lb/>
有之仁義禮知而已欲實四者於吾身舍聖賢之書則<lb/>
無所致其力焉豐城楊徳全逰太學歸覲與予同舟談<lb/>
論累日慨然有志乎此而慮其還鄉或汨於人事且俗<lb/>
<pb n="KR4e0122_WYG_008-42b"/>
染未易革也徵言為進修之方復以為戒予曰天下之<lb/>
事公私理欲義利善惡兩端而已其勢常相低昻此重<lb/>
則彼輕彼重則此輕輕重分而利害判矣知者不患彼<lb/>
勢之重顧吾所以積累増益吾勢之力何如耳子歸浄<lb/>
掃一室置古聖賢格言於几事親之餘入室正襟端坐<lb/>
將聖賢之書熟讀玩味體察於身一動一静一語一黙<lb/>
之間必求其如聖賢者去其不如聖賢者積功既久則<lb/>
其味道希賢之勢日重而舊習夙染之勢日輕不患不<lb/>
<pb n="KR4e0122_WYG_008-43a"/>
造古人門庭矣凡親友相見一以是忠告而善道之則<lb/>
秉彛好徳之心人所固有吾見其相與踴躍共進於此<lb/>
又何患乎人事之汨哉勉之勉之無怠<lb/>
　　學規<hi>庚戌</hi>
一須用循序熟讀小學四書本文令一一成誦然後讀<lb/>
五經本文亦須爛熟成誦庶幾逐漸有入此箇工夫須<lb/>
要打捱嵗月方可苟欲早栽樹晚遮隂則非吾所知也<lb/>
一學者所以學為聖賢也在齋務要講明義理修身慎<lb/>
<pb n="KR4e0122_WYG_008-43b"/>
行為事如欲涉獵以資口耳工詩對以事浮華則非吾<lb/>
所知也<lb/>
一古人讀書皆須専心致志不出門户如此痛下工夫<lb/>
三五年庶可立些根本可以向上如或作或輟一暴十<lb/>
寒則雖讀書百年吾未見其可也<lb/>
　　勞諸生禦水患<hi>時溪水泛濫將及屋諸生築堤禦之</hi>
諸生用心力救水甚善此之謂盡已也事雖莫濟分則<lb/>
盡矣<lb/>
<pb n="KR4e0122_WYG_008-44a"/>
　　遣晏海黎普使金谿<lb/>
早晚所讀書及視聼言動得失應事接物當否途中人<lb/>
家宿泊凡交㳺姓名皆須逐日札記歸日要看凡交處<lb/>
之際務要禮貌從容恭謹不可傲忽<lb/>
　<lb/>
　<lb/>
　<lb/>
　<lb/>
<pb n="KR4e0122_WYG_008-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　康齋集巻八<lb/>
</p>
<p>
</p>
  </div>
</body>
</text>
</TEI>
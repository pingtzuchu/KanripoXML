<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻六</head> <lb/>
    <p>
<pb n="KR4e0122_WYG_006-1a"/>
欽定四庫全書<lb/>
　康齋集巻六<lb/>
　　　　　　　　　　　　明　吳與弼　撰<lb/>
　詩<lb/>
　　元生陪往寳塘小憇路口鋪<hi>己卯</hi>
晴山聨轡日遲遲<hi>立春五日</hi>小憇郵亭啜茗時少長森嚴環<lb/>
侍好舊鄉細誦帝鄉詩<lb/>
　　宿下城丘孔曼<lb/>
<pb n="KR4e0122_WYG_006-1b"/>
先朝心事共春秋此日投裝話白頭莫把光隂牽俗態<lb/>
勉教孫子繼前修<lb/>
　　賜金墾田<lb/>
濫向文華辱賜金側身北望五雲深都將至渥歸南畝<lb/>
𤓰瓞綿綿萬古心<lb/>
　　親農歸途中次舊放水詩韻<lb/>
迎恩橋畔獨經過課僕西疇事早禾却憶去年今夜興<lb/>
淮隂去棹好風多<lb/>
<pb n="KR4e0122_WYG_006-2a"/>
　　坐沼上有懐京師冠葢<lb/>
倦抛鉛槧暫揮鋤浴罷觀魚聽鳥呼乘興不知吟坐久<lb/>
無端秋思繞皇都<lb/>
　　憶去年今日<hi>八月初四</hi>
去年今日侍文華天語諄諄過寵嘉二度丁寧歸去後<lb/>
好書多做貢皇家<lb/>
　　憶去年今日<hi>八月初七</hi>
去年今日拜彤墀天語温淳賜勅歸中使傳宣天使道<lb/>
<pb n="KR4e0122_WYG_006-2b"/>
好生看顧荷皇威<lb/>
　　憶城東寄餞行十友<lb/>
聨鑣接軫憶城東綺席珍盤别醑濃南北雲泥懸隔久<lb/>
髙情常在夢魂中<lb/>
　　奉寄夏官羣彦<lb/>
司馬羣英嘉惠深聨名錦軸重南金當時愧失摳趨禮<lb/>
别後難勝悵望心<lb/>
　　寄王經歴劉都事<lb/>
<pb n="KR4e0122_WYG_006-3a"/>
外氏零丁一轉蓬欲從何處問孤蹤盍簪得遂平生願<lb/>
總屬王劉雨露功<lb/>
　　奉題懷寧伯雙驥圖<lb/>
汗血俱曾成大功丹青凛凛著英風人間自有男兒事<lb/>
傑出方名世上雄<lb/>
競功雙驥大功成造父王良總擅名設使當年無伯樂<lb/>
何由千古著雄聲<lb/>
　　奉寄忠國公令郎君<lb/>
<pb n="KR4e0122_WYG_006-3b"/>
僑居幾欲拜蘭階多病因循愧夙懷翠竹碧梧霄漢逈<lb/>
五雲深處望三台<lb/>
　　奉寄廣寧侯二郎君<lb/>
曾接親庭花萼輝亭亭玉樹映金芝聖明文教超千古<lb/>
萬軸牙籖好及時<lb/>
　　寄太常高博士<lb/>
傑作鋪張天地心大音寥闊國之琛清風明月停雲處<lb/>
不信人間有古今<lb/>
<pb n="KR4e0122_WYG_006-4a"/>
　　寄太學鄭助教<lb/>
自古文章貴作家夫君當代富才華案頭夜夜增光艶<lb/>
留與兒孫仔細誇<lb/>
　　寄湯教諭<lb/>
麗句流傳衆所欽稱揚太過實難任雖云甚矣吾衰也<lb/>
餘齒猶宜座右箴<lb/>
　　奉寄南康郡侯<lb/>
一接沙頭金玉相時從舟子話龔黄幾時一鼓滄浪棹<lb/>
<pb n="KR4e0122_WYG_006-4b"/>
細和匡山白鹿章<lb/>
　　沼上芙蓉花開<lb/>
去年花盛客天涯今嵗花開人在家萬事只應隨分好<lb/>
不須憔悴對年華<lb/>
　　作逺書罷卧自得亭<lb/>
羣緘裁罷一身輕又向高秋卧此亭遥想故人天上夢<lb/>
可知衰病日伶俜<lb/>
　　拜表歸途中作<lb/>
<pb n="KR4e0122_WYG_006-5a"/>
記得重陽拜表歸乾坤清氣映晴暉紅黄山果驚新候<lb/>
又喜題詩野水湄<lb/>
　　青雲亭<lb/>
欲得靈䑓拔俗氛特將亭子倚青雲朝朝剰汲寒泉潤<lb/>
細㸃明時輔世文<lb/>
　　逰塔山<lb/>
去嵗兹晨發望江風㠶夜泊小姑傍來遊此地懷萍梗<lb/>
紅樹新晴候欲霜<lb/>
<pb n="KR4e0122_WYG_006-5b"/>
　　逰天使峯<lb/>
天使峯頭境絶竒重㳺恰近小春時晴明風景堯天媚<lb/>
安得情懷不賦詩<lb/>
　　逰綵雲山<lb/>
選勝歸時興未闌微吟更坐綵雲山出塵亭子休孤負<lb/>
湏把遺經日此攤<lb/>
　　寄郡庠陳廣文<lb/>
　　　郡庠司訓陳先生兩辱枉顧山中有懐成詩敬<lb/>
<pb n="KR4e0122_WYG_006-6a"/>
　　　以奉寄笑覽幸幸<lb/>
濫竊時名負愧多勞君兩辱碧山阿墨池泮水宵來夢<lb/>
紅樹西風寄短歌<lb/>
　　寄邑庠陳廣文<lb/>
　　　不肖將赴金䑓時承判簿戴侯邑庠廣文陳君<lb/>
　　　枉顧衡門不肖贈詩有滿賴餘光燭草萊之句<lb/>
　　　别後辱陳君兩垂青眼久稽奉荅有懷成詩敬<lb/>
　　　以呈上笑覽幸幸<lb/>
<pb n="KR4e0122_WYG_006-6b"/>
薦辱餘光燭草萊瓊瑶久矣負髙懷孤吟幾對黄洲月<lb/>
芹水清風不易裁<lb/>
　　至日<lb/>
嵗華又值一陽生豫汛庭堂賀太平萬壑金雞天欲曙<lb/>
四簷霜月雨初晴學隨年長嗟衰邁道與時亨荷聖明<lb/>
間傍溪梅尋嫩蕋新詩興緒繞虞庭<lb/>
　　逰三峯尖<lb/>
晴明又喜躡雲烟舊跡來㳺興浩然心事滿懷題不盡<lb/>
<pb n="KR4e0122_WYG_006-7a"/>
長吟囘首五雲邉<lb/>
　　賀吴營元氏駐節亭成<lb/>
積李崇桃燭令辰雙溪雄峙一亭新百年勝事光先躅<lb/>
千載清芬激後人<lb/>
　　題新齋壁<lb/>
莫懷端合惜年華莫枉閒工事筭沙收斂寸心歸寂寞<lb/>
芸編堆裡是生涯<lb/>
　　同邱孔曼㳺勝覽亭<lb/>
<pb n="KR4e0122_WYG_006-7b"/>
積雨初收逺岫明盈眸生意黍苖青偶乘佳興良朋共<lb/>
細詠新詩向此亭<lb/>
　　逰霓旌亭<lb/>
一歴青雲眼倍明羣峰聨絡自天成遲囘磐石忘歸去<lb/>
誰共斜暉俯仰情<lb/>
　　憶前年今日<hi>五月十六</hi>
前年今日拜宸旒天語親承錫命優幾度忸怩疎薄質<lb/>
洪鈞浩蕩若為酬<lb/>
<pb n="KR4e0122_WYG_006-8a"/>
　　憶前年今日<hi>五月十七</hi>
前年今日拜文華疎薄慙叨過寵嘉謝病曾無一字補<lb/>
可勝衰眼日添花<lb/>
　　憶前年今日<hi>五月二十二</hi>
前年今日説中庸内閣羣英眷注濃分惠御桃嘗主客<lb/>
歸鞭姜米歩從容<lb/>
　　七月二十六日作<lb/>
流光一飛電夙志良堪羞末契何所託塵編日遮眸<lb/>
<pb n="KR4e0122_WYG_006-8b"/>
窻得竹林幽亭有荷池勝淺薄諒何為於焉託餘命<lb/>
　　車泰使歸喜而作<lb/>
山暝風高雨打衣敲門知自玉墀歸椿萱綵服千重慶<lb/>
䑓閣雲牋萬丈輝<lb/>
　　敬梅軒為楊侍講題<lb/>
雲塢瓊枝處士栽玉堂詩巻映三台肅焉敬止哦吟處<lb/>
難寫孤芳萬古懐<lb/>
　　憶前年今日<hi>八月十九</hi>
<pb n="KR4e0122_WYG_006-9a"/>
前年今日急郵程時向街頭慨武城此際獨吟仍獨卧<lb/>
滿懷秋思向誰傾<lb/>
　　憶前年今日<hi>九月初七</hi>
前年今日達龍灣人在滄江杳靄間夜傍石頭城繫纜<lb/>
舊㳺觸目是鄉關<lb/>
　　憶去年今日<hi>九月初九</hi>
去年今日五更興旌斾翩翩度野亭精白一心懸北極<lb/>
肅恭拜表進虞庭<lb/>
<pb n="KR4e0122_WYG_006-9b"/>
　　覽戊寅日錄作<lb/>
竹窻時止亦時行誰共清風明月情忽憶前年今日興<lb/>
登髙人在石頭城<lb/>
　　沼上亭玩芙蓉花<lb/>
今嵗花開幸粗康雖貧却乃士之常秋亭玩罷歸來好<lb/>
竹影扶疎旭日涼<lb/>
　　憶前年今日<hi>戊寅十月十二日行李自金䑓抵家天使及郡侯臨川崇仁二縣官郡縣</hi>
　　　<hi>師生皆㑹於此</hi>
<pb n="KR4e0122_WYG_006-10a"/>
前年今日荷皇恩冠葢盈庭客滿門霜鬢薦驚新嵗月<lb/>
涓埃未荅志空存<lb/>
　　逰山詩<lb/>
小春風景日清妍㳺衍鄉園又一年身幸平康心寡繫<lb/>
杖藜隨處詠堯天<lb/>
　　後逰山詩<lb/>
昨日登臨興未窮重㳺喜得數生同峯頭徙倚忘歸處<lb/>
詩在雲烟杳靄中<lb/>
<pb n="KR4e0122_WYG_006-10b"/>
　　寄萬叔璨<lb/>
赤磵松楸跡久荒薦勞青眼意何長瓊瑶未報身衰邁<lb/>
幾向南雲夢北堂<hi>北堂葢指叔璨母先生妻之姑也</hi>
　　至日講堂朝賀<lb/>
金雞催曙鼓聲雄濟濟班行院肅雍迎福共瞻剛長日<lb/>
堯天歡舞萬方同<lb/>
　　即事<lb/>
偶傍溪頭詠落暉烟村清眺意遲遲低囘細憶前年興<lb/>
<pb n="KR4e0122_WYG_006-11a"/>
逐一閒歌驛道詩<lb/>
　　書鄭伉巻子畢偶成<lb/>
殘經講罷慨虞唐歩月歸來興未央詩巻寫闌吟更好<lb/>
又揮餘墨兩三行<lb/>
　　德政歌<hi>并序</hi>
　　　桐廬吕侯廷和宰洪之進賢期年矣甚得其民<lb/>
　　　有儒一生相厥耆老顧予請頌歸率其子弟詠<lb/>
　　　歌舞蹈於和風甘雨之中以服侯清化美事也<lb/>
<pb n="KR4e0122_WYG_006-11b"/>
　　　重以吾邑令君李侯之命遂走筆以復焉陳子<lb/>
　　　憲朱文貫吴志廣陳子寧者四老也傅海者諸<lb/>
　　　生也歌曰<lb/>
我憶絃歌武城宰流風餘韻今安在<hi>懷古</hi>卓哉吕侯英妙<lb/>
年碧梧翠竹何娟娟<hi>念今</hi>却金海隅光使節寒露玉壺浸<lb/>
霜月<hi>形容清節</hi>牛刀小試鳴南州長天雕鶚横高秋丹誠烱<lb/>
烱慈仁父反風滅火并伏虎<hi>德政</hi>琴堂有教肅簪裾犴獄<lb/>
雖設期空虚<hi>省刑</hi>南隣北里童與冠含哺鼓腹相泮渙<hi>民安</hi>
<pb n="KR4e0122_WYG_006-12a"/>
春郊桑柘漲叢叢秋原禾黍迷西東<hi>物阜</hi>隣封野人拜佳<lb/>
政樂與輿人共涵泳<hi>結上</hi>桃李隂隂清晝長牙籖玉軸森<lb/>
琳琅<hi>書籍</hi>列聖羣賢屹相向蓍龜指南如視掌<hi>聖賢示人之意無弗</hi>
<hi>在𠂻</hi>河海何曾擇細流泰山固不辭土壤<hi>不自滿假</hi>百尺竿頭<lb/>
事若何濯纓一曲滄浪歌<hi>務造其極朱子云百尺竿頭更進一歩自求多福</hi>
　　贈四老歸進賢<lb/>
花縣仁風日念兹黄眉衝雪到茅茨予攸好德何能爾<lb/>
信是人人共此彛<lb/>
<pb n="KR4e0122_WYG_006-12b"/>
　　重庵歌為陳子憲題<lb/>
借問仁者何樂山巍峩屹立天地間以木巽火是曰鼎<lb/>
君子正位以凝命浮生嵗月疾於飛庵中心事其奚為<lb/>
去斯二者將安歸蕭蕭華髪映黄眉不逺百里求新詩<lb/>
詠歌付與孫與兒奕葉仰止庵之楣<lb/>
　　除夜感懐<lb/>
曾賦山房一味清<hi>永樂壬辰除夜詩云誰家除夜無杯酒我獨山房一味清</hi>沉吟舊<lb/>
夢轉多情千山萬水迷歸路羞照秋霜鬢數莖<lb/>
<pb n="KR4e0122_WYG_006-13a"/>
　　同胡冕陳鳯宿路口鋪<hi>辛巳</hi>
鄉情詩思共悠悠燭盡宵闌立未休記得丁寧簷際語<lb/>
好來芸舘話春秋<lb/>
　　晚坐自得亭<lb/>
春田課僕暫親農亭子閒來坐晚風幸得微軀能勿藥<lb/>
崇桃又見一年紅<lb/>
　　題程僉憲驄馬行春詩巻<lb/>
行行無用避桓驄霜雪何妨雨露功緣道生靈迎望處<lb/>
<pb n="KR4e0122_WYG_006-13b"/>
鐵冠遥在萬花叢<lb/>
　　題全歸詩巻<hi>為應公憲文題</hi>
遍歴儒冠四十年榮膺上壽際堯天跬歩敢忘曾氏教<lb/>
臨深履薄日乾乾<lb/>
　　送原憲使考蹟赴天官<lb/>
清笳急管擁崇䑓萬里風雲接泰階花柳漫村春似海<lb/>
伊誰一訪少陵才<lb/>
　　重宿吕坊龍歸寺<lb/>
<pb n="KR4e0122_WYG_006-14a"/>
曾為松楸此寓居二旬風月體舒舒天上歸來重宿處<lb/>
青燈細看舊時書<lb/>
　　宿楊溪<lb/>
疾風飛雨宿楊溪虚室孤吟憶舊時不是本原深且厚<lb/>
雲仍何幸至於斯<lb/>
　　楊溪晩眺<lb/>
一水逶迤抱竹居羣峰稠疊映天衢遲囘獨散平橋歩<lb/>
二百年前是我廬<lb/>
<pb n="KR4e0122_WYG_006-14b"/>
　　拜山泉先生墓<lb/>
長從家集慨窮經述作尤深感至情巴岡遺隴低囘處<lb/>
飽挹山泉一味清<lb/>
　　立秋<hi>十七嵗立秋詩丈夫壯志須髙逺燈火辛勤貴自强</hi>
茅屋秋風已滿林老懷却憶少年吟丈夫壯志今何似<lb/>
空感平生燈火心<lb/>
　　寄傅裘<lb/>
洗墨池邉佳問來月窻重感故人懷幾時池上翬飛好<lb/>
<pb n="KR4e0122_WYG_006-15a"/>
佇見新碑向竹開<hi>裘立墨池記碑覆以亭焉</hi>
　　送傅裘北歸<lb/>
扶疾秋山百里來桑榆細寫别離懐式微歌罷情如海<lb/>
共喜新碑吉日開<lb/>
　　㳺羅原岡諸族姪咸在<lb/>
上下羅原岡上路西風斜日共躋攀新詩付與吾兒道<lb/>
奕葉當思繼述難<lb/>
　　重宿經舍寺<lb/>
<pb n="KR4e0122_WYG_006-15b"/>
重宿招提覔舊㳺百年心事在松楸江村送客歸來好<lb/>
明月清風詠素秋<lb/>
　　自楊溪過葛藤科<lb/>
港下歸鞭問葛藤名科山水總含情朋逰迎送秋江晚<lb/>
古渡寒流月影清<lb/>
　　曉枕偶成<lb/>
戊寅此日吟淮水辛巳今朝病故園時序暗隨生紀換<lb/>
寸心依舊五雲邊<lb/>
<pb n="KR4e0122_WYG_006-16a"/>
　　枕上偶成<lb/>
萬事隨緣不用憂好將行止範前脩當兹嵗晩尤宜惜<lb/>
獨對黄花咏未休<lb/>
　　戊寅此日<hi>九月初五</hi>
戊寅此日度真州壩上閒書幾字留薄暮喜投揚子宿<lb/>
青山近接石城秋<lb/>
　西逰藳<lb/>
　　辭家口占授諸生<lb/>
<pb n="KR4e0122_WYG_006-16b"/>
我去尋師適楚邦歸期應在日初長殘書破硯須深䕶<lb/>
跬歩分隂好自强<hi>先生擬拜舊師楊𢎞濟之墓</hi>
　　狹原道中<lb/>
小春風雨路初乾又向名原話考槃却憶十年前勝事<lb/>
門前驥子蹤㳺觀<lb/>
　　宿北澤<lb/>
雲塢濛濛濕不開長途行李後先催前山寓宿詢名姓<lb/>
曾向龍潭問學來<lb/>
<pb n="KR4e0122_WYG_006-17a"/>
　　北澤道中<lb/>
濛濛宿雨又開晴僮御奔忙四體輕紅樹青山溪曲屈<lb/>
勝逰隨處是詩情<lb/>
　　湓源道中<lb/>
度㘭躡嶺一徐行囘首雙峰獨注清更出前村舒病眼<lb/>
時從牧竪得源名<lb/>
　　重宿墨池傅氏<lb/>
洗墨池邊正己堂問舟西去又投裝兒孫總解隆先執<lb/>
<pb n="KR4e0122_WYG_006-17b"/>
更把前題續兩行<lb/>
　　宿桂林<lb/>
冒雨衝泥宿桂林卑尊奔走事師心一壺春酒談經罷<lb/>
獨詠青燈坐夜深<lb/>
　　次前韻寄示兒<lb/>
到處虚名動士林平生孤負秉彛心過情却更憂吾子<lb/>
新造從兹冀日深<lb/>
　　贈進賢吕茂宰<hi>二首</hi>
<pb n="KR4e0122_WYG_006-18a"/>
薄劣何勞誼薄雲野橋迎候度朝暾綿綿却憶宵來雨<lb/>
誰道荒村擁令君<lb/>
西去尋師學士家逺勞旌斾駐晴沙分岐細話男兒事<lb/>
珍重清芬百世誇<lb/>
　　題正心齋<lb/>
涵養工夫敬是宜鑑空之體本如斯須知道理平鋪在<lb/>
順應何容一㸃私<lb/>
　　宿三江口<lb/>
<pb n="KR4e0122_WYG_006-18b"/>
雨脚朝來又似麻問舟並午踏晴沙平林繫䌫推篷處<lb/>
星月交輝雜綵霞<lb/>
　　舟中獨坐次邵詩韻<lb/>
一棹初逢積雨晴客邊贏得寸心清地偏時喜北風軟<lb/>
天逈獨看西日明懐古正貪詩逸響可人更聽艣柔聲<lb/>
尋常自有無窮妙争奈浮生識未精<lb/>
　　舟中即事<lb/>
蓬户青燈照夜長觀星玩月水雲鄉候當小雪寒猶淺<lb/>
<pb n="KR4e0122_WYG_006-19a"/>
十月初旬始降霜<lb/>
風勁天髙夜已霜孤蓬閒倚面朝陽移灣細憶曾逰處<lb/>
静聽吾伊晝滿航<lb/>
　　萬石渡舟中<lb/>
抄書曾作豫章行記得扁舟夜此停異日重來頭盡雪<lb/>
不堪惆悵憶平生<lb/>
　　舟近豫章<lb/>
雙艣和鳴莫景横相將喜見豫章城病軀粗健何妨老<lb/>
<pb n="KR4e0122_WYG_006-19b"/>
隨處髙歌頌太平<lb/>
　　寄家書<lb/>
鄉人逢處話鄉心明發西歸送好音我在客邊安所遇<lb/>
家庭只管惜分隂<lb/>
　　船頭曉立<lb/>
檣頭曉對豫章城南浦西山是舊盟俯仰古今雲聚散<lb/>
新題何處獨凝情<lb/>
　　奉柬大司成先生令嗣<lb/>
<pb n="KR4e0122_WYG_006-20a"/>
未遂生芻一束忱白楊幾感老懷深金昆玉季停雲處<lb/>
攀折江東渭北情<lb/>
　　柬伍伯遜<lb/>
擬向髙軒一日留碧梧翠竹共綢繆覺來懶慢休相訝<lb/>
老病人扶不自由<lb/>
　　寫家書後作寄璿子<hi>二首</hi>
今日慈顔值令辰滿門和氣想氤氲江山到處逢迎好<lb/>
不必多情憶逺人<lb/>
<pb n="KR4e0122_WYG_006-20b"/>
晏子傳書久達家諸孫親果任喧譁慇懃寄語青燈伴<lb/>
逐日新功好倍加<lb/>
　　又柬伯遜<lb/>
聞道高軒遲我過别離偏感老懐多片㠶豈不相思切<lb/>
其奈餘魂逆旅何<lb/>
　　不寐<lb/>
輾轉寒更夢不成細思時止與時行蹉跎徒有男兒志<lb/>
枉向塵寰老此生<lb/>
<pb n="KR4e0122_WYG_006-21a"/>
　　發豫章<lb/>
掛席西歸孺子亭小春陽煦快輿情滿懐今古憑誰問<lb/>
獨對寒山一帯青<lb/>
　　昌邑山舟中<lb/>
紅日銜山莫景明揚舲共喜夜風生中天月好長湖稳<lb/>
五六雲㠶作伴行<lb/>
　　船頭對月偶成<lb/>
篤斯懿德任吾真寧計朝晡苦與辛黄巻兩行歌一曲<lb/>
<pb n="KR4e0122_WYG_006-21b"/>
陶然日作葛天民<lb/>
　　夜讀<lb/>
聽罷吾伊宵向殘月明清興正相關近貪黄巻多新益<lb/>
獨對韓檠又一攤<lb/>
　　不寐<lb/>
清夜迢迢境閴然百年心事在韋編可堪夙志渾孤負<lb/>
空得浮生雪滿顛<lb/>
　　宿珠璣湖<lb/>
<pb n="KR4e0122_WYG_006-22a"/>
閒從火伴問名湖愧乏珠璣媚此都一水浮空㠶暝漠<lb/>
孤烟帯野樹糢糊<lb/>
　　琴罷歌邵子詩<lb/>
羈思鄉心近若何吾伊聲罷聽雲和美兹明月清風夜<lb/>
細唱陽春白雪歌<lb/>
　　夜枕作<lb/>
辭家已是一旬餘試把新詩訊起居待足求安元有誡<lb/>
日憑青簡味真腴<lb/>
<pb n="KR4e0122_WYG_006-22b"/>
　　舟近潯陽郭追次辛丑嵗㳺此詩韻<lb/>
霜日融融晝夢餘身閒隨處是安居萬緣有分無勞計<lb/>
頻向麟經玩特書<lb/>
　　讀春秋<lb/>
塵網那勝久陸沉青燈遥夜照孤吟化工妙契何由得<lb/>
慷慨平生盡筆心<lb/>
　　舟中閒眺<lb/>
巑岏翠壁倚雲端紅樹人家帯碧湍偶爾㑹心為客處<lb/>
<pb n="KR4e0122_WYG_006-23a"/>
只疑身在夢中看<lb/>
　　次磐塘<lb/>
整履聊為澤畔吟前村獨往事幽尋衡茅細接窮閻話<lb/>
又感平生生物心<lb/>
　　旅夜次工部落日平臺韻<lb/>
旅棹無眠夜寒衾獨咏詩江湖今日興宇宙昔人詩蠛<lb/>
蠓身如夢蜉蝤鬢久絲冬來多雨雪驥子念𤓰期<lb/>
　　黄磉舟中<lb/>
<pb n="KR4e0122_WYG_006-23b"/>
好山竒絶自天開道上誰人入壯懷我惜桑榆難再賦<lb/>
只應圖畫共徘徊<lb/>
　　漁陽口追次辛丑嵗詩韻<lb/>
琴書又泛楚江舟年少題詩今白頭緑水青山新唱和<lb/>
雪泥鴻爪舊朋㳺<lb/>
　　宿散花軒鄉人索詩<lb/>
野水荒洲宿散花鄉心羈思共天涯明朝再得東風便<lb/>
去住留詩屬及𤓰<lb/>
<pb n="KR4e0122_WYG_006-24a"/>
　　夜説中庸<lb/>
舊學荒涼偶一燖悠悠空志百年心慇懃誰向吾兒道<lb/>
聖者猶聞惜寸隂<lb/>
　　次未起程時枕上所作韻<lb/>
少日深惟道是憂老來愈覺德難脩幾於名教徘徊處<lb/>
剔盡殘燈未忍休<lb/>
　　聽誦孟子三樂章<lb/>
一聽鄒書三樂辭肅容斂袵起遐思係天人處猶能得<lb/>
<pb n="KR4e0122_WYG_006-24b"/>
自致云何不念兹<lb/>
　　寄進賢吕茂宰<lb/>
臺皂勞覘久車輿出餞隆趨承慚有道觀感激頽風白<lb/>
髮人何補青雲氣正雄題詩江漢上翹首豫章東<lb/>
　　寄李晏諸生<lb/>
湖海扁舟逺園林數子勞丹誠憐爾軰玉案愧吾曹昨<lb/>
夜金沙目何時汝水舠綵雲連集慶細酌盍簪醪<lb/>
　　金沙雜詩<hi>十四首</hi>
<pb n="KR4e0122_WYG_006-25a"/>
淹泊依沙岸棲遲枕碧湍遥空風勢逺竟夜雨聲寒幸<lb/>
免蓬窻慮欣投棟宇寛明朝重汛掃筆硯共平安<lb/>
獨撥寒更火頻挑旅次燈懐人方有賦觀我澹忘形變<lb/>
態能相好鄉心不用縈情知旋斾日定在一陽生<lb/>
湖上風威盛雲邊夜氣清晚來收細雨更盡見孤星久<lb/>
客休相念明朝定放晴興闌眠未得次第覔詩成<lb/>
深夜仍飛雨詰朝未放晴疾風吹地轉髙浪蹴雲平翰<lb/>
墨充人事琴書理性情為知萍梗跡日詠此郊坰<lb/>
<pb n="KR4e0122_WYG_006-25b"/>
病後新功減閒來舊夢清閉門終日坐撫景百年情道<lb/>
大詩書重身恬去就輕寸心何所繫潦止霽斯行<lb/>
雨雪時驚户風濤益撼空殘盃初泛緑衰火却添紅玉<lb/>
軫調應罷塵編興未窮化工何處覔江漢正朝宗<lb/>
平野風收怒髙天日露華懷人阻石首作客且金沙店<lb/>
黍聊供飯園蔬可當茶擬乘明發興訪舊遍隣家<lb/>
偶踏新晴好寧教逸興慳悠悠江夏水隠隠漢陽山野<lb/>
趣方延佇柴扄未擬還薇垣來舊侣携手重鄉關<lb/>
<pb n="KR4e0122_WYG_006-26a"/>
孤潔瞻新月髙明仰列星隂霾知幾日此去想多情寡<lb/>
欲存神妙忘機養性靈殘編寒漏永至教在麟經<lb/>
月淡天如水霞明露已霜畦蔬舒晚翠籬菊傲孤芳琴<lb/>
劍仍文事江山且武昌閒窻宜養病未用説吾鄉<lb/>
誰道心如面今人即古人公卿能下士觀感盡興仁寓<lb/>
跡金沙上新亭野水濵題詩漸鹵莽孤負秉彛真<lb/>
共詫金沙勝衣冠日日來髙情知好德薄分愧非才緑<lb/>
水春光動青山霽景開檣頭賔不顧端似舞雩囘<lb/>
<pb n="KR4e0122_WYG_006-26b"/>
綵筆晴揮罷澄江晩眺時生涯從作客物態盡歸詩鄉<lb/>
侣新情密柴關獨返遲經過多愛惜次第見民彛<lb/>
鐘鼓候和鳴衣冠遲夙興鈞天萬壽日大地一陽生禮<lb/>
樂霑清化車書荷聖情金沙留勝跡曾此賀昇平<lb/>
　　晝夢覺作<lb/>
時光已是陽生後歸計應當晝夢餘天外琴書雖樂土<lb/>
山中松竹乃吾廬<lb/>
　　周長史崇德堂<lb/>
<pb n="KR4e0122_WYG_006-27a"/>
棘垣拔秀亦云終花蕚聨輝誼正隆不是德馨寧致此<lb/>
百千似續固宜崇<lb/>
　　邱布政公餘十詠<lb/>
冉冉晴雲漾楚天滔滔新漲下岷川欲知退食委蛇妙<lb/>
聽唱陽春白雪篇<lb/>
　　劉僉憲挹清軒<lb/>
載籍餘芳潄有年䑓臨麗澤更泠然天光雲影徘徊處<lb/>
擬共何人賦此軒<lb/>
<pb n="KR4e0122_WYG_006-27b"/>
　　廖教授求箴語<lb/>
興戎出好片辭間利害分明欲順難從此書紳宜痛省<lb/>
擴充四勿日希顔<lb/>
　　歸興<lb/>
覔得江頭汝水舩朝來歸興已翩翩鄉山故舊逢迎處<lb/>
細説名邦舘榖賢<lb/>
　　别武昌<lb/>
羈懐竊幸一身强又喜琴書别武昌借問同舟人客姓<lb/>
<pb n="KR4e0122_WYG_006-28a"/>
新晴作伴好還鄉<lb/>
　　曉發蘭溪<lb/>
共訝宵來雨打篷深憂舴艋困途窮詰朝忽喜東方好<lb/>
大地曈曈青滿空<lb/>
　　卦口<hi>二首</hi>
流光又值大寒時清夜閒吟卦口詩薄暮江頭疎雨歇<lb/>
雲開莫怪月來遲<lb/>
青山日日數歸期江上扁舟去尚遲夜半疾風雷雨作<lb/>
<pb n="KR4e0122_WYG_006-28b"/>
孤衾卦口夢醒時<lb/>
　　宿南湖觜<lb/>
共喜西風好何嫌夜柁勞更闌雨脚斷雲薄月華髙慰<lb/>
勞頻分果丁寧穏着篙隣舟燈火近杙纜向江皋<lb/>
　　康山<lb/>
北風條暢一㠶輕西日紅明又報晴翹望鄉園程尚逺<lb/>
康山新興共誰乘<lb/>
　　蔗林<lb/>
<pb n="KR4e0122_WYG_006-29a"/>
已喜歸㠶逗蔗林新晴尤惬客邊心雲箋揮罷如椽筆<lb/>
又向平沙事短吟<lb/>
　　發桂林<lb/>
浮空瑞色曉皚皚半掛雲㠶帯雪開夜夢家庭勤汛掃<lb/>
亦知早晩客歸來<lb/>
　　鑿石潭懐廖廣文<lb/>
青氊已辱温存厚花被何當過愛多微吟鑿石潭邊枕<lb/>
細憶金沙洲上歌<lb/>
<pb n="KR4e0122_WYG_006-29b"/>
　　宿黄城艾氏<lb/>
借得銀鞍冒雨行投裝仍訪舊門生時逢相識綿綿話<lb/>
總是鄉關故國情<lb/>
　　黄家原道中<lb/>
出得黄城望故山皇華近在翠微間囘頭舊友遥追逐<lb/>
細酌芸窻慰客顔<lb/>
　　歸來<lb/>
歸來松菊總平安墻角梅花雪後看新錦堂中<hi>武昌友人惠錦</hi>
<pb n="KR4e0122_WYG_006-30a"/>
春晝永清談日接故人歡<lb/>
　　元旦<hi>壬午</hi>
履端莫怪起來遲老病身衰只自知俯仰鄉關多暇日<lb/>
萬方鐘鼓樂清時<lb/>
　　人日承李賈二縣侯下顧<lb/>
湖海歸來百慮輕梅花仍結歳寒盟聨翩更辱賢侯趾<lb/>
錦繡重增白屋榮<lb/>
　適閩藳<lb/>
<pb n="KR4e0122_WYG_006-30b"/>
　　辭家口占授小兒及諸生<lb/>
適楚歸來又適閩桃溪柳澗踏清晨服膺素有前賢命<lb/>
流水行雲任我真<lb/>
　　孫坊道中<lb/>
桃李漫村麥隴肥吟邊春思轉霏微未了平生山水債<lb/>
寸心遥向七閩飛<lb/>
　　南原道中<lb/>
出得平田問地名望中時見舊山青<hi>楊溪隔山水</hi>林頭忽喜<lb/>
<pb n="KR4e0122_WYG_006-31a"/>
詩情好深樹紅芳在杳𡨕<lb/>
　　宿楊溪<lb/>
衣冠先後辱遥迎一笑春風故里情生意望迷平野逈<lb/>
老年人在夢中行<lb/>
　　晝夢覺作<lb/>
𡨕㝠細雨滯行裝且復髙眠向北窻識得靜中滋味别<lb/>
始知禪客最為忙<lb/>
　　題彭原李氏門扉<hi>諸子弟不在家</hi>
<pb n="KR4e0122_WYG_006-31b"/>
宿雨初收踏好晴匆匆行李促嚴程東風吹我彭原袂<lb/>
何限先師執友情<lb/>
　　小憇㳺頓寺<lb/>
偶從花下一閒吟窻户玲瓏竹樹深習習條風知客意<lb/>
特來清我出塵心<lb/>
　　宿太原寺<lb/>
午詠招提㳺頓花太原更宿老禪家病軀偏爱幽棲好<lb/>
髙枕虚堂皓月華<lb/>
<pb n="KR4e0122_WYG_006-32a"/>
　　宿太平寺<lb/>
春風一宿太平禪桃李芳菲霽月圓明發青山懐雪爪<lb/>
筍輿人在白雲邊<lb/>
　　宿白雲庵感懐<lb/>
曾服前賢孤立辭空山獨夜感於斯何由得拜龍門道<lb/>
一寫平生慨慕私<lb/>
　　杉關道中<lb/>
行裝已出杉關道閩水閩山愜素心身幸平康僮御樂<lb/>
<pb n="KR4e0122_WYG_006-32b"/>
春風桃李可無吟<lb/>
　　邵武道中<lb/>
到處濺濺小澗通囘頭頻憶白雲蹤每逢佳境凝眸久<lb/>
細數春山逺近峯<lb/>
　　邵武即事<lb/>
東家昨日問為誰西舍今朝走馬追孤負滿城冠葢念<lb/>
只緣衰邁倦參隨<lb/>
　　官原道中<lb/>
<pb n="KR4e0122_WYG_006-33a"/>
村村桃李謝芳菲處處山棃雪滿枝和氣薫人春欲莫<lb/>
東風淡蕩任吹衣<lb/>
　　茅包錦<lb/>
偶然見説茅包錦此語端為知者辭慎勿妄將茅作錦<lb/>
免令堪鄙又堪嗤<lb/>
　　歇雨鶴山廟<lb/>
北落村原冒雨過籃輿暫駐鶴山坡呼童啓鑰供鉛槧<lb/>
旋寫新詩且共歌<lb/>
<pb n="KR4e0122_WYG_006-33b"/>
　　歇雨太白橋<lb/>
一上籃輿雨又來前程有定莫關懐棲身喜遇長橋好<lb/>
坐待髙山雲霧開<lb/>
　　宿太白店中<lb/>
泥途不必歎凄其順應當隨逆旅時但令努力加餐飯<lb/>
毋惜琴書歸去遲<lb/>
　　獨樹桃花<lb/>
家家桃李謝芳菲此樹夭紅何獨遲莫是東風欺不得<lb/>
<pb n="KR4e0122_WYG_006-34a"/>
濃粧留與客題詩<lb/>
　　近建陽<lb/>
考亭已近素懐開不負籃輿千里來明日青山歸興好<lb/>
草堂應念逺人囘<lb/>
　　别考亭書院<lb/>
考亭拜罷賦歸與昨夜青山夢舊閭沿道若逢相識問<lb/>
慇懃細説建陽居<lb/>
　　發建陽<lb/>
<pb n="KR4e0122_WYG_006-34b"/>
行裝曉發建溪陽共喜平康返舊鄉想見篳門迎迓處<lb/>
桐花時候詠新秧<lb/>
　　贈文公先生令孫伯升<lb/>
百里郎君躍馬來恭承家命顧非才南雲拜罷春如海<lb/>
剩賦新詩寫永懐<lb/>
去年楚地賦家雞今歳閩邦話本支一一聞孫煩寄語<lb/>
超羣拔俗是男兒<lb/>
　　界牌舖道中<lb/>
<pb n="KR4e0122_WYG_006-35a"/>
前途急急意遲遲寧忍名邦别所思記得嶺頭惆悵處<lb/>
濛濛細雨濕征衣<lb/>
　　武夷道中<lb/>
細數前程歸興濃停輿更戀武夷峰棹歌九曲今猶昔<lb/>
誰和千秋萬古風<lb/>
　　贈崇安于茂宰<lb/>
見説金臺一盍簪偶經花縣更論心要知禮下誠吾事<lb/>
須識勞謙是乃箴<lb/>
<pb n="KR4e0122_WYG_006-35b"/>
　　發崇安<lb/>
清明雨歇曙光妍祖道衣冠謝别筵晴塢每貪花簇簇<lb/>
春流慣聽澗濺濺<lb/>
　　宿分水嶺<lb/>
躡盡﨑嶇山復山白雲堆裏宿閩關蕭蕭風雨清明候<lb/>
千里琴書此地還<lb/>
　　鉛山道中<lb/>
亂石叢中一轎過水源窮處感人多高蹤邈矣乾坤古<lb/>
<pb n="KR4e0122_WYG_006-36a"/>
白雪陽春奈若何<lb/>
平生迂拙寸心孤何幸身親往哲途借問山川羣草木<lb/>
當年曾識晦翁無<lb/>
雲開雨歇放新晴處處春風佩玉鳴忽喜舊㳺峰在目<lb/>
細將心事惜平生<lb/>
赤土亭前日欲沉客程趂宿競分隂筍輿傲兀歡聲動<lb/>
指日行裝到故岑<lb/>
　　寄贈金太守<lb/>
<pb n="KR4e0122_WYG_006-36b"/>
拜罷滄洲返薜蘿道經貴郡好懐多本圖遍覽鵝湖勝<lb/>
無奈晴春歸興何<lb/>
　　安仁道中<lb/>
日麗風暄三月三安仁登陸望龍潭路經舊識猶能憶<lb/>
不必逢人問指南<lb/>
　　宿三山陳氏茅店<lb/>
逺客寧家已刻期山妻稚子正相思疎星預報朝來喜<lb/>
茅店新詩夢覺時<lb/>
<pb n="KR4e0122_WYG_006-37a"/>
　　宿大嶺舖<lb/>
蕩石亭前風雨來敲門大嶺夜深開家人想見懸思久<lb/>
沿道歸期日日催<hi>適閩稿畢</hi>
　　載進賢吕茂宰所贈采石春慰勞後坊塘土功之<lb/>
　　　衆<lb/>
花縣郎君采石春何由得及寂寥村土功沾惠交歡處<lb/>
共説流傳子更孫<lb/>
　　贈别于凖通判<lb/>
<pb n="KR4e0122_WYG_006-37b"/>
惜别問官居宜思位莫虚有為兼有守庶以答除書<lb/>
　　迎恩橋口占授于凖<lb/>
玉壺春酒别情深滿向迎恩橋上斟惆悵為君歌一曲<lb/>
拳拳報國愛民心<lb/>
　　載宋憲侯所贈佳醖勞黄栢土功之衆<lb/>
霜臺春色到荒山共沐清風醉碧湍碣石水留三伏跡<lb/>
新詩細寫萬人歡<lb/>
　　倦寐偶成<lb/>
<pb n="KR4e0122_WYG_006-38a"/>
衰齡精力有限塵慮幸莫相干日味二三青簡黑甜半<lb/>
枕平安<lb/>
　　偶成<lb/>
殘書破硯貧中樂虛閣明窻静裡心送客偶看溪上綠<lb/>
還家時息竹邊隂<lb/>
　　隆孫誕日四周歳矣漸解人事可愛詩以志焉<lb/>
祖德多年種孫謀奕葉貽夢蘭㳺宦日<hi>戊寅嵗安庭九月二十日夢蘭</hi>
<hi>花髙哉一樹</hi>奉勅到家時<hi>到家坐十日</hi>美質衆所念佳晨四見之<lb/>
<pb n="KR4e0122_WYG_006-38b"/>
學詩兼學禮早作好男兒<lb/>
　　寄饒景德<lb/>
分沗絲蘿辱愛多可勝近况抱微疴樂天知命嘗聞教<lb/>
晩節尤宜養太和<lb/>
　　賀聖節<lb/>
茅屋雞聲夢覺時倉皇扶病着朝衣恍思承詔明光日<lb/>
咫尺天威拜玉墀<lb/>
　　曉枕偶成絶句奉贈吕中良父子指示羅原岡先<lb/>
<pb n="KR4e0122_WYG_006-39a"/>
　　　隴<lb/>
四顧荒山總閴然忽開雲霧覩青天伊誰施<hi>去聲</hi>此囘生<lb/>
力細寫荆溪父子賢<lb/>
　　諸生助移大門詩以勞焉<lb/>
貽厥雲仍百世謀青山綠水興悠悠寒泉細汲芸窻硯<lb/>
各賦新章答勝㳺<lb/>
　　除夜<lb/>
正愧道迷前聖統何期朋誤逺方來<hi>朱子門對云道迷前聖統朋誤逺方</hi>
<pb n="KR4e0122_WYG_006-39b"/>
<hi>來</hi>小陂風雪當深夜細勸虚堂守嵗盃<lb/>
　　元日<hi>癸未</hi>
虚度流年七十三强顔北望又朝參空憐蘧瑗知非晩<lb/>
欲共何人話指南<lb/>
　　教諸孫誦詩<lb/>
日親黄巻坐忘疲夜撥寒爐卧更遲淡淡生涯隨分足<lb/>
諸孫同唱老夫詩<lb/>
　　小陂東橋成詩以勞衆力云<lb/>
<pb n="KR4e0122_WYG_006-40a"/>
伐木年年結構勞常懐良法在甄陶忽看勝跡留千載<lb/>
十日辛勤賴爾曹<lb/>
　東㳺藳<lb/>
　　余李二生來訪文昌庵<hi>七月</hi>
江湖總别四三秋偶向文昌話舊㳺好記行雲流水趣<lb/>
各期努力紹前脩<lb/>
　　午㸑平塘<lb/>
停午平塘㸑森森竹樹居欲馴僮御禮旋戒飭襟裾<lb/>
<pb n="KR4e0122_WYG_006-40b"/>
　　長林道中<lb/>
歇轎來磐石支頥靣好峰道傍秋水凈嶺背夕陽紅<lb/>
　　宿横路<lb/>
暝色迷周道高天久露星塤箎相和處燈火後先迎<lb/>
　　午㸑玉灣<lb/>
曾承縞紵賁荒山欲報瓊瑶久未閒賤跡何堪符吉夢<lb/>
蔥蔥春色藹門闌<lb/>
　　宿崖山<hi>貴溪地</hi>
<pb n="KR4e0122_WYG_006-41a"/>
問姓為劉族題名是塔橋投裝人總喜星象爛青霄<lb/>
　　新安道中見紅樹<lb/>
晴轎疾於飛平橋寓目時忽驚新節序紅樹又催詩<lb/>
　　宿漁樁<hi>弋陽地</hi>
草屩投安夜繩牀卧穏時一枝聊暫寄明日不須期<lb/>
　　石弄晨炊<lb/>
客路晨炊好幽哉石弄居一軒瀟洒處淨几展吾書<lb/>
　　午㸑響石<hi>鉛山地</hi>
<pb n="KR4e0122_WYG_006-41b"/>
籃輿午暫停幽事愜詩情彩筆閒揮罷悠然對翠屏<lb/>
　　宿安定里<lb/>
昨日無所期今宵獲安定但教靈府虚隨處江山勝<lb/>
　　齊原道中<lb/>
偶逢澗石坐繁隂愜我平生習靜心風露不知勞逺役<lb/>
蜻蜓無數伴清吟<lb/>
　　題齊原嶺涼亭<lb/>
齊原嶺上架虹梁來往令人感意長嗣續更期諸好事<lb/>
<pb n="KR4e0122_WYG_006-42a"/>
好將名姓共流芳<lb/>
　　宿鵝湖寺<lb/>
疲軀暫息贊公房山雨蕭蕭午夢涼榮辱不驚清夜枕<lb/>
四更雲月吐寒光<lb/>
　　宿福生觀<hi>廣信城</hi>
山郭逢時雨花軒納晩涼芙蓉隔秋水客子急行裝<lb/>
　　板橋道中<hi>玉山地</hi>
遮眼避長風虛心省厥躬百年須為道萬事貴乎中<lb/>
<pb n="KR4e0122_WYG_006-42b"/>
　　草萍道中<lb/>
晨促行裝度草萍夜來微雨喜新晴望中總是雲山色<lb/>
吟處時聞野鳥聲<lb/>
　　白石道中<lb/>
白石當年曾有賦清秋此日更停輿囘頭火伴閒相語<lb/>
琴劍何時返故居<lb/>
　　蔣蓮舖<lb/>
當年曾此課兒詩擾擾臺輿渴飲時物候幾經新節序<lb/>
<pb n="KR4e0122_WYG_006-43a"/>
布衣猶是舊心期<lb/>
　　重宿徐氏村居<lb/>
曾此賦村居重來十載餘玉樓人久化蘭砌事堪書<lb/>
　　宿鄭氏村居<lb/>
依稀餘墨象湖傍<hi>堂扁拙筆存焉</hi>鶴去山空事𣺌茫嗣續喜看<lb/>
仁愛重燈前聨跪告新章<lb/>
　　宿毛村<hi>衢州上流三十里</hi>
扁舟旅泊暫天涯一夜歸心又夢家行李但教西路穏<lb/>
<pb n="KR4e0122_WYG_006-43b"/>
東籬計日詠黄花<lb/>
　　舟子索詩<hi>蘭溪地</hi>
欵欵鳴橈話會溪好留餘跡向新詩正貪綠水青山勝<lb/>
恰值風恬浪靜時<lb/>
　　贈嚴州張太守<hi>二首</hi>
　　　天順壬午十月十五日夜夢嚴子釣臺春色明<lb/>
　　　媚一人軸一詩既覺只記結句賦詩頻三字明<lb/>
　　　年七月晝寢書閣有懐金臺舊㳺因記主客張<lb/>
<pb n="KR4e0122_WYG_006-44a"/>
　　　公誤加過奬之言惕然慚忸悵怏久之時張久<lb/>
　　　知嚴陵雖佳問常聞而良覿靡由乃發興江東<lb/>
　　　之行拜我文公婺源祖居遂一相求八月丙申<lb/>
　　　果盍簪焉情見乎辭仍用夢中賦詩頻三字云<lb/>
江山隨處賦詩頻况此論心共故人遥傳尚友軒中譽<lb/>
為德兼誇更為民<lb/>
昔年曾託霜松趣<hi>戊寅為前劉太守寫霜松</hi>此日重為雪柏吟桃李<lb/>
任教春似錦高標依舊歳寒心<lb/>
<pb n="KR4e0122_WYG_006-44b"/>
　　宿資福寺歩月謁思范亭<lb/>
亭子何年沒荆榛老衲開羣公不日復諸傑四時來景<lb/>
行秋乘月吟詩夜歩苔會心香妙處<hi>晉簡文帝在華林園曰會心處不必</hi>
<hi>在逺翳然林木便自有濠濮間趣不覺魚鳥親人  杜詩心清聞妙香</hi>何必泥銜杯<lb/>
　　鍾潭舖<hi>建德地</hi>
不必勞歸夢琴書已離東忽驚秋槿盛人在萬花叢<lb/>
　　鍾潭嶺<lb/>
東㳺舊友論心好西返新詩得趣頻又喜野花緣道涌<lb/>
<pb n="KR4e0122_WYG_006-45a"/>
嫩紅滿眼似迎賔<lb/>
　　下崖舖<lb/>
細攪羣峰秀閒吟一水清當街跪亭長新句幸留名<lb/>
　　蛇嶺<lb/>
頻坐羊腸坂仍思蛇嶺詩畏途看漸減歸計莫嫌遲<lb/>
　　分路舖<lb/>
午㸑來分路青山四靣圍憑詩記幽絶千里此中歸<lb/>
　　宿紫葢峯法照寺<hi>淳安地</hi>
<pb n="KR4e0122_WYG_006-45b"/>
出嶺望竒蹤遥知刹在峯月階秋皎潔花砌夜玲瓏<lb/>
　　合橋舖<hi>二首</hi>
俄辭紫葢峰行邁從迤邐尚懐棲鳯堂清風洒蘭砌<hi>為寫</hi>
<hi>紫葢峯栖鳯堂清風亭額</hi>
日日賦詩頻吟邊興有神秋花隨地好疑是夢中春<lb/>
　　懐張太守<hi>二首</hi>
寄語文章守逰人去已遥新詩吟不徹春興一何饒<lb/>
一見尋歌歸去來寧能兩地不徘徊從今遇有東飛鴈<lb/>
<pb n="KR4e0122_WYG_006-46a"/>
剩寫新詩慰爾懐<lb/>
　　十二夜淳安邑庠彭羅二廣文對月<lb/>
良時已喜中秋近勝會難逢此夜清極口細談先聖道<lb/>
開顔共寫故鄉情<lb/>
　　贈淳安鄧茂宰<lb/>
山川迢逓行人倦舘穀慇懃茂宰賢借問琴堂深淺興<lb/>
雪中修竹正蒼然<hi>號雪竹</hi>
　　宿向果寺<lb/>
<pb n="KR4e0122_WYG_006-46b"/>
一宿招提境歸心樂意濃東流碧沼靜西照夕陽紅<lb/>
此日留新墨他年憶舊蹤塵龕誰是伴明月與清風<lb/>
　　喜晴<lb/>
昨日雲生雨今朝月照人山川雖險阻徒御少酸辛<lb/>
　　黄栢道中<lb/>
細雨微沾處危橋穏歩時平安人自慶囘首詠漣漪<lb/>
　　五城道中<lb/>
曲澗泉孤溜高山雲四垂逢人承問訊長者是為誰<lb/>
<pb n="KR4e0122_WYG_006-47a"/>
　　磨石道中<lb/>
晴色催詩興歸期慰客懐朱鄉看漸近襟抱共誰開<lb/>
　　宿璜川<lb/>
細雨朔風寒揮毫墨未乾中宵頻出户微月露雲端<lb/>
　　塔坑<lb/>
莫道歸心切其如度嶺難萊衣勞夢想行李此看山<lb/>
　　樟木舖<lb/>
偶從樟木詢歸路亭長諒諄為指南他日有時懐勝覽<lb/>
<pb n="KR4e0122_WYG_006-47b"/>
筍輿曾此駐晴嵐<lb/>
　　喜晴<lb/>
漠漠秋雲合濛濛曉雨來正愁山脚滑俄喜日華開<lb/>
　　宿曉湖<lb/>
旋浸霜毫寫曉湖金尊美酒夜相娱綿綿細接隣封話<lb/>
明日青山指故都<lb/>
　　古坑<lb/>
擾擾征途客無非利是心嗟予何事者端為好賢深<lb/>
<pb n="KR4e0122_WYG_006-48a"/>
　　宿白石<lb/>
出原喜近故園疆度石來投逆旅裝夫婦俱能崇禮義<lb/>
弟兄總解重文章<lb/>
　　宿楗頭村茅屋<lb/>
烟汀一曲淡涵秋獨詠餘暉坐粟州東客倦時西路近<lb/>
度㘭歴坂不須愁<lb/>
　　寄安仁李茂宰<lb/>
㳺子歸時詩滿囊晨風吹動桂花香可知懐古登高處<lb/>
<pb n="KR4e0122_WYG_006-48b"/>
雲白山青東路長<hi>緣道多助夫力</hi>
　　宿李章氏觀拙墨巻子<lb/>
老去仍逰越歸來偶合歡巻從燈下展墨在夢中看<hi>東㳺</hi>
<hi>稿畢</hi>
　　㳺園<lb/>
為客他鄉逺㳺園新興長畦蔬盈嫩翠林橘吐微黄<lb/>
　　題林茂宰橋東書屋<lb/>
幽棲籬落野橋東多種芸香與桂叢童冠沂雩春杳靄<lb/>
<pb n="KR4e0122_WYG_006-49a"/>
吾伊燈火夜玲瓏一從黄榜蜚聲逺幾度青山入夢濃<lb/>
幼學壯行男子事留傳氷蘗滿花封<lb/>
　　寒夜偶成示諸生<lb/>
塵窻寒夜正遲遲寂對殘燈獨詠詩小子學詩方避席<lb/>
諸生讀易俟摳衣飫聞𤣥聖從吾好須信文王是我師<lb/>
流俗汨人非一日昻藏莫負好男兒<lb/>
　　癸未除夜<lb/>
歳月如流又一年長更念舊轉悽然老懐欲共何人寫<lb/>
<pb n="KR4e0122_WYG_006-49b"/>
吟對燈花未忍眠<lb/>
吟對燈花未忍眠丁寧明日早朝天老懐有賦何多幸<lb/>
四海車書正晏然<lb/>
　<lb/>
　<lb/>
　<lb/>
　<lb/>
　康齋集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻十</head> <lb/>
    <p>
<pb n="KR4e0122_WYG_010-1a"/>
欽定四庫全書<lb/>
　康齋集巻十<lb/>
　　　　　　　　　　　　明　呉與弼　撰<lb/>
　記<lb/>
　　厲志齋記<lb/>
事必有志而後可成志必加厲而後不怠葢志乃心所<lb/>
向而厲則自强之謂也農之於耕工之於藝商之於貨<lb/>
莫不皆然況士之為學乎世之志於學者孳孳早暮不<lb/>
<pb n="KR4e0122_WYG_010-1b"/>
可謂不勤也其所求言語文字之工功名利達之效而<lb/>
已志雖葢勤學雖益博竟何補於身心哉是則非聖賢<lb/>
志學之㫖矣聖賢教人必先格物致知以明其心誠意<lb/>
正心以修其身修身以及家而國而天下不難矣故君<lb/>
子之心必兢兢於日用常行之間何者為天理而當存<lb/>
何者為人欲而當去涵泳乎聖賢之言體察乎聖賢之<lb/>
行優柔厭飫日就月將毋期其近效毋欲其速成由是<lb/>
以希賢而希聖抑豈殊途也予年弱冠賦厲志詩曰夙<lb/>
<pb n="KR4e0122_WYG_010-2a"/>
興夜寐孳孳惟義矢有成人毋安暴棄當是時於聖賢<lb/>
為學之方頗得其萬一而自謂古人有不難到者不意<lb/>
多病侵陵與事乖迕而志益荒碌碌於衆人之中倐然<lb/>
十更寒暑此心一靈或興感於中夜成發憤於窮途日<lb/>
時既往悼道無成昔者之志回視如夢其悲歎之極葢<lb/>
無復有意生於世也此無他志不加厲之過也友人傅<lb/>
秉彛名其子嗣裘讀書之齋曰厲志予一日訪其齋命<lb/>
嗣裘請益予感其齋名同予詩也因告以自得之由與<lb/>
<pb n="KR4e0122_WYG_010-2b"/>
自棄之實而勉其不可不造厥極焉秉彛善予言且請<lb/>
記諸壁云<lb/>
　　松濤軒記<hi>丙午</hi>
臨川之屬境曰清溪山谷深邃泉石幽突於焉卜築者<lb/>
邑人胡伯恭也伯恭逍遙徜徉士田園足以供朝夕子<lb/>
弟足以服勤勞繞徑多松毋慮百株厥土肥沃而松益<lb/>
茂時天風驟興則竒聲異吹蕭颯林莽震蕩宇宙恍焉<lb/>
如黄河沸如碧海騰鏗乎咸韶奏鏘乎笙簧鳴揚揚游<lb/>
<pb n="KR4e0122_WYG_010-3a"/>
游而莫測焉聼之餘萬慮都消精神頓爽爰葺崇軒暢<lb/>
兹清致良辰羙夕輒㝠集明好而共其勝契軒中之趣<lb/>
者未嘗不心醉而忘疲起坐久而不知歸也軒未名或<lb/>
請於伯恭伯恭狀其似而命之曰松濤屬予之以記之<lb/>
予觀人心之感因物以宣感而正焉斯其羙矣夫草木<lb/>
之鳴非不多惟松也不粗不厲不噍不悲是物之善鳴<lb/>
得聲之清者伯恭樂焉不亦宜乎雖然樂物者不徒耽<lb/>
其趣必有益於已也故淵明樂菊隠節以厲濓溪蓮藥<lb/>
<pb n="KR4e0122_WYG_010-3b"/>
君子是勗今伯恭於松濤尚思其清以潔乎心心潔而<lb/>
百行從可正百行正則人道備矣伯恭勉乎哉予於伯<lb/>
恭有同郡之好而髙伯恭之所尚也於是乎言<lb/>
　　世羙堂記<lb/>
武毅將軍伯崇寓書於予曰先子暨崇皆不幸早孤頼<lb/>
祖母汪恭承先緒以至於今日奉養有堂願吾子名之<lb/>
且申其説以教我焉惟太夫人遐齡八旬而嬪居者五<lb/>
十載峻節凛然如一日柏舟之志亦何以加予小子厠<lb/>
<pb n="KR4e0122_WYG_010-4a"/>
姻門之末尚仰餘光況子孫哉宜崇有以請也伯氏自<lb/>
元以來代樹武功詩書兼茂而太夫人繼以孤風逺操<lb/>
輝映後先奚啻景星慶雲之為祥麒麟鸞鳳之為瑞所<lb/>
以表著伯門非左氏所謂世濟其美者乎予撮左氏之<lb/>
詞大書以復之而勉崇以修厥徳敬乃負荷俾君子咸<lb/>
曰伯氏有子則所以孝太夫人者旨甘之奉云乎哉予<lb/>
逮事先曽大父耆徳之典刑先尊讀書太學忝侍筆硯<lb/>
之側太夫人養疾京師與給湯藥之役暮年多故江湖<lb/>
<pb n="KR4e0122_WYG_010-4b"/>
阻深無以寓其契濶之思逺書珍重何喜如之他日泊<lb/>
舟江浦拜慶稱觴於世美之堂又當為君賦焉<lb/>
　　唐山書閣記<lb/>
昔伏羲肇畫於龍馬之圖而文籍生列聖繼作紀載漸<lb/>
繁皆所以出治道立民極焉後世風氣日殊諸子百家<lb/>
雜出而塞聖途害人心者非一此文籍之弊世道之不<lb/>
幸也任道者毎憂之所以正人心息邪説距詖行放淫<lb/>
辭者無所不用其極而後列聖之緒賴以不墜然自古<lb/>
<pb n="KR4e0122_WYG_010-5a"/>
有志者少無志者多知而信者恒寡能不為他岐所惑<lb/>
而卓然自立於斯道者尤難其人嗚呼世患不讀書讀<lb/>
書者又患不能以正而入於邪夫惟善學者必本之聖<lb/>
人之教居敬窮理以修其身真積力久然後知彼一切<lb/>
世俗之學舉不足為而吾所以參天地贊化育者其道<lb/>
𢎞矣唐山戴君子顒為閣於堂西子弟藏修其上而咨<lb/>
讀書之方於予呉與戴世有通家之好而先君嘗事子<lb/>
顒大父於邑庠諸子姓又皆辱從游其可無辭以對戴<lb/>
<pb n="KR4e0122_WYG_010-5b"/>
君不予謬遂書以為唐山書閣記云<lb/>
　　饒氏世系堂記<lb/>
昔臨川饒迪功叔暘受春秋於朱子門人張主一氏遂<lb/>
世業焉彭原李中山氏壻於饒得是經以授先子而饒<lb/>
於吾外氏五峯陳為世契於不肖子為新好是以饒君<lb/>
景徳命其中子烈長孫嶽之來學也予不敢以常師弟<lb/>
子例視而烈情誼日洽告予以其尊公將刻所續世系<lb/>
於石作堂於故址後嶺而奠焉於以致孝敬而合族屬<lb/>
<pb n="KR4e0122_WYG_010-6a"/>
願先生有以發之予觀梅邊公之序譜也從論旴撫諸<lb/>
饒同出五代太守亮而旴有亮墓焉知未有亮墓時旴<lb/>
撫豈皆無饒氏邪又謂從兄楚林嘗之旴南象㟁饒氏<lb/>
其老人語以塘坑迺其分派錄譜歸而尋燬譜既無徵<lb/>
老人語未必可據為信且不聞始派之祖為誰事寥濶<lb/>
亦無足云云也惟曰遡而上可知者十一世而開蹟塘<lb/>
坑者不可知是為的論又云族盛於建炎中微逮祖伯<lb/>
仲藏書萬巻譜云伯諱釜年十二中神童科仲諱鐆即<lb/>
<pb n="KR4e0122_WYG_010-6b"/>
叔賜年七嵗亦中神童科時號大小神童後之人粗知<lb/>
先緒者梅邊作譜之功也小神童公之曽孫熙壽俱事<lb/>
草廬呉文正公之門見草廬邵庵序記及伯宗呉公之<lb/>
誌雪崖所續之譜而熙教韶陽時刻草廬所勉首尾吟<lb/>
於學之座右以敬勤師命云夫主一炙朱子性命之教<lb/>
而草廬亦聞朱氏而興者饒氏奕世師承若此孝子慈<lb/>
孫拜斯堂念厥祖寧不勃然以起邪殆必有以躡呉而<lb/>
企朱以侈塘坑之故事而感此心之同然於將來者不<lb/>
<pb n="KR4e0122_WYG_010-7a"/>
愈深乎哉<lb/>
　　麟經軒記<lb/>
昔孔子感麟而作春秋故後世目為麟經焉臨川饒迪<lb/>
功叔暘氏受是經於紫陽夫子高第弟子主一張公遂<lb/>
世業之迪功之八世孫烈游吾門之三載懼先緒之或<lb/>
荒也乃偕從子嶽日與吾兒復討論焉予嘉乃志為題<lb/>
其几硯之處曰麟經之軒先儒之説是經者有曰經世<lb/>
之大法又曰窮理之要有曰非理明義精殆未可學又<lb/>
<pb n="KR4e0122_WYG_010-7b"/>
曰必優游涵泳黙識心通然後能造其微嗚呼方䇿徒<lb/>
存師友非古安得神交心契聖人於千載之上以免於<lb/>
畫筆擬化工哉雖然豪傑之士固不以古今之異而貳<lb/>
其心也刋落浮華一味道真俛焉日以孜孜惡知其不<lb/>
循至於洒然之域邪噫甚矣予之無似而景則桑楡矣<lb/>
記此雖以勗烈而勵吾子抑以自訟云<lb/>
　　雙松堂記<lb/>
彭回者吾姨氏子也其奉親之處有二松並秀簷楹游<lb/>
<pb n="KR4e0122_WYG_010-8a"/>
從之暇嘗求予大書雙松之堂以壽其親親悦命來請<lb/>
記松之操稱於宣聖松之趣詠歌於古今賢士大夫固<lb/>
非庸草木可倫擬矣婭氏彭君敦謹謙信人也嗜朱子<lb/>
小學書居恒誦繹於斯堂之上焉回以從兄弟子來後<lb/>
愛教兼篤得代終之道者吾姨氏也恩禮媵侍復有小<lb/>
星之行焉不其賢乎哉以耽古訓之君子而配允賢焉<lb/>
無忝彼松矣是足書也彭君字九璋姨氏茶陵儒族王<lb/>
田推官𤣥孫云<lb/>
<pb n="KR4e0122_WYG_010-8b"/>
　　西廨彭氏祀田記<lb/>
彭君九璋修其世譜勒諸石而屋之為族譜之亭相厥<lb/>
成者賢配陳與𦙍子回也陳又以為亭成而無財則禮<lb/>
於何資乃贊夫子割田七畝供粢盛籩豆之費回以親<lb/>
命屬予記葢欲登降是亭者世守勿壞且益敦于禮以<lb/>
隆孝敬焉嗚呼世以賄徼福異端愚夫愚婦一轍也孰<lb/>
有若彭君祀田之舉哉記以為勸不亦宜乎<lb/>
　　孝思堂記<lb/>
<pb n="KR4e0122_WYG_010-9a"/>
人之生樂莫樂於父母之具存番禺陳生獻章方娠而<lb/>
嚴親棄世則不幸之大者也賴三遷之教中戊辰乙榜<lb/>
進士篤漆雕之信復淹吾舘每痛鯉庭之永隔感孟機<lb/>
之多違聞者動心焉家僮之返予為大書孝思題其白<lb/>
沙之堂而文以廣其意曰君子之於親跬歩不忘于孝<lb/>
矧幽明之異侍養之曠哉然全其大必當畧其小慈顔<lb/>
無恙伯氏綜家正自求多福之時也及是時悉其心以<lb/>
立乎已俾人知陳氏之有子先君為不亡矣陳生勉乎<lb/>
<pb n="KR4e0122_WYG_010-9b"/>
哉伯氏朝夕為我申其説於定省之餘亦足少慰倚門<lb/>
之況云<lb/>
　　一樂堂記<lb/>
予讀孟子書至三樂章未嘗不廢書以歎曰嗟乎一樂<lb/>
之事君子所深願欲而不可必得衆人得之而不知其<lb/>
樂者多矣世衰道㣲甚至於父子不用其情兄弟相為<lb/>
讐者一何心哉善夫張子敬夫之言曰三樂中不愧不<lb/>
怍其本必有不愧不怍之樂而後有以全其二焉番禺<lb/>
<pb n="KR4e0122_WYG_010-10a"/>
何生潜其知言哉既以一樂名其戲綵之堂復承父兄<lb/>
命逺求不愧不怍之説於予予方愧怍之惟甚奚暇及<lb/>
於人邪無已則為申孟氏之旨與凡聖賢開示之方及<lb/>
踐履之實俾黄巻中自為師友以進也他日歸覲滿門<lb/>
和氣藹如春風一樂之勝天下孰加焉復為恕予之無<lb/>
似而細道聖賢之心蹟以為家慶壽未必不剨然撫掌<lb/>
於斯堂之上云<lb/>
　　麗澤堂記<lb/>
<pb n="KR4e0122_WYG_010-10b"/>
番禺謝生胖隨其舅氏何生潜鄉執陳生獻章來游吾<lb/>
館資二生以輔仁予嘉其氣相得而志相合也為講大<lb/>
易重兌之象而紬繹夫子體象之辭以掖其進焉兑之<lb/>
為卦陽實在下隂虚在上為澤之象重兑為二澤附麗<lb/>
之象二澤附麗互相滋益聖人謂天下互相滋益之大<lb/>
者惟朋友講習云然則講習云者辭章口耳乎管商老<lb/>
佛乎是葢非徒無益而反害焉者豈聖人贊易之心哉<lb/>
乃若美在其中而暢於四支知周萬物而道濟天下斯<lb/>
<pb n="KR4e0122_WYG_010-11a"/>
其所謂益者與三生中謝年最少予恐其受益二生多<lb/>
而先施或少焉故以麗澤大書於其筆硯之旁以勗之<lb/>
而特馳書其家山之堂以慰父兄之思云<lb/>
　　天恩堂記<lb/>
予嘗題上饒周村周文氏之世譜先籍荐罹兵燹無所<lb/>
於徵當宋時莫詳何代有堂名天恩御為記亦復不存<lb/>
景泰丙子仲冬予入閩迂道上饒訪文郡庠明日同造<lb/>
周村其族祖茂畿率諸子弟冒雨逺送森然舊家文采<lb/>
<pb n="KR4e0122_WYG_010-11b"/>
可愛也擁爐夜話僉請大書天恩後以顔其新構之堂<lb/>
葢不忘乎君親猶元公周子之名溪焉元公之家廬道<lb/>
雖脩阻而舊號乃著於所寓則故國池臺與夫松楸桑<lb/>
梓豈不髣髴乎朝夕而少慰戀本之誠哉周文氏距全<lb/>
盛時雖既寥闊猶幸傳聞故事得以名堂今日則夫先<lb/>
君典刑謦欬庶幾如在慨慕之餘又以起孝子慈孫之<lb/>
仰於無窮因微以致著推舊而為新其聞元公之風而<lb/>
作邪抑秉彛人所共而惻怛慈愛之意異世而同符哉<lb/>
<pb n="KR4e0122_WYG_010-12a"/>
是心也其天地生物之心乎驗諸日用之間凡非有所<lb/>
為油然以生者皆是心也充是心以𢎞厥徳焉在周生<lb/>
固其所而族氏為咸宜惟繼序之益勤則流慶之益逺<lb/>
將見天恩之堂與周氏相為悠久豈直一時之光榮而<lb/>
已邪茍徒曰文具而已耳豈請者與記者之心哉<lb/>
　　雲居山房記<lb/>
左蜀安岳之南有山曰雲居山之麓孫處士良迪居之<lb/>
居富良疇而家素裕處士㓜孤事母孝克勤先業屋益<lb/>
<pb n="KR4e0122_WYG_010-12b"/>
潤焉讀書尚義濟貧者婚周窶者葬新大成之殿繕人<lb/>
里之橋能人所難亦處富之常道也彼嗜利之輩溺而<lb/>
不止者喪厥心焉耳處士之孫茂㓜承祖訓賜戊辰進<lb/>
士今為春官郎中於吾妹壻為同寮且共西江之派以<lb/>
其故遇我特密春官子橘久予寓館共兒輩學資性可<lb/>
冀繩武處士之積益足徵焉嗚呼世率有虚譽誣其祖<lb/>
者與不明不仁均乎不孝然則雲居山房之書可傳信<lb/>
耳矣山水之佳勝予既未始游固不得而書山房之<lb/>
<pb n="KR4e0122_WYG_010-13a"/>
細行亦在所畧云<lb/>
　　浣齋記<lb/>
南陽李先生退食之所名曰浣齋自為記以浣心之説<lb/>
為答客之辭而下問浣之之方於予非借聽於聾乎無<lb/>
已願有復焉竊嘗以謂身垢易除心垢難浣夫心虛靈<lb/>
之府神明之舍妙古今而貫穹壤主宰一身而根柢萬<lb/>
事本自瑩徹昭融何垢之有然氣稟拘而耳目口鼻四<lb/>
肢百骸之欲為垢無窮不假浣之之功則神妙不測之<lb/>
<pb n="KR4e0122_WYG_010-13b"/>
體幾何而不化於物哉予幼承父師之訓嘗讀先儒釋<lb/>
日新之旨每恨洗滌工夫未聞焉又讀夫子贊易洗心<lb/>
之章聖人妙用未易窺測也於是退而求諸日用之間<lb/>
從事乎主一無適及整齊嚴肅之規與夫利斧之喩而<lb/>
日孜孜焉廉隅辨而器宇寧然後知敬義夾持實洗心<lb/>
之要法等而上之聖人能事可馴而入顧庸資滅裂弱<lb/>
志逡巡卒歸於廢弛自棄前功良可惜哉先生則不然<lb/>
才識學行既超等夷而遭逢聖明相吾君以永清四海<lb/>
<pb n="KR4e0122_WYG_010-14a"/>
者固平生抱負亦大丈夫分内事耳以予之箴為先生<lb/>
之禱且以就正云<lb/>
　　尚友軒記<lb/>
春官主客諸公名其退食之所曰尚友之軒屬予記之<lb/>
予假館是軒久資麗澤之益多可無言哉嘗聞覔名珠<lb/>
必巨海求良玉必名山君子欲成其徳必先民是程也<lb/>
振衣千仞岡濯足萬里流卒之孤風逺操有以續前芳<lb/>
而激來世者非所志之大而能然邪是以人之生不患<lb/>
<pb n="KR4e0122_WYG_010-14b"/>
氣質之不美而患立志之不高予也資既庸劣聞過甚<lb/>
晚年十八九時觀明道獵心而知迷途之當改讀孟氏<lb/>
卒章而知逸駕之難追每味聖賢言行於千百載之下<lb/>
而慨慕其精神風采於千百載之上恨不生於其時立<lb/>
於其門一蹴而造其域焉然志雖鋭未悟其方功雖勤<lb/>
未領其要中遭疾疹而定力不固事與願違矣回視夙<lb/>
心恍然一夢或食而廢或寢而興長吁永嘆不如無生<lb/>
迨夫血氣益衰精神益減時一動懐未始不痛心而疾<lb/>
<pb n="KR4e0122_WYG_010-15a"/>
首也此予平生尚友之志止於如是而已嗚呼人無再<lb/>
少時無再來五穀不熟不如稊稗凡我同志亦有感於<lb/>
斯與羣彦不予謬俾書軒之壁云軒之主人郎中孫茂<lb/>
員外郎秦顒倪讓主事孫曰讓張永也<lb/>
　　桑溪記<lb/>
桑溪周君子瓛學邑庠時予嘗主於其齋又嘗一造桑<lb/>
溪而承親戚之歡葢周乃黄倩而黄則呉出也後四十<lb/>
載恭攜兒子重上君子之堂拜先子手蹟有云恨未一<lb/>
<pb n="KR4e0122_WYG_010-15b"/>
㑹又云惟力學以膺逺大末云甥女孺人粧次仁人君<lb/>
子於親親之誼固如是矣於時冬景融和盎然春候周<lb/>
君夫婦年皆七十而康寧子孫滿前細論疇昔琴一曲<lb/>
酒數行暢詠而别他日黄氏子良致二老慇懃謂不鄙<lb/>
桑溪而辱游焉願為記之嗟乎雪山増重草木可敬豈<lb/>
欺我哉顧予何人而足語此表桑溪者不在於周乎記<lb/>
以俟之<lb/>
　　節壽堂記<lb/>
<pb n="KR4e0122_WYG_010-16a"/>
界分截然之謂節文從竹可徵也人倫物理莫不有自<lb/>
然之節順之為貴凌則瀆矣世有節士節婦之穪非以<lb/>
其克順乎固有之天邪吾宗有字子堅者讀書俊拔人<lb/>
也配周氏同邑某人女年三十有三而嫠抱遺孤昂秉<lb/>
節不違天順甲申年九十而康寧昂請大書為壽予以<lb/>
節壽名其奉養之堂鄉鄰觀者咸加歎賞為呉氏慶明<lb/>
年復屬族弟某請記洪範壽居五福之首是壽誠足貴<lb/>
也然躋其域者雖有康寧而壽者難節而壽者尤難記<lb/>
<pb n="KR4e0122_WYG_010-16b"/>
以慰孝子慈孫之心不亦宜乎<lb/>
　　墨池記<lb/>
傅君秉彛臨川驛溪人也永樂中予訪君驛溪過於知<lb/>
我館穀歡甚間滌硯於池君躍然笑曰他日應謂呉先<lb/>
生嘗洗墨於斯也由是盛知驛溪之有墨池焉君逝矣<lb/>
嗣子裘欲立石池上求文鍥記之古之君子使高山仰<lb/>
止之心不能自己於數千百世之下者豈偶然之故哉<lb/>
或性命道徳之純或文章政事之懿或節義之踔絶或<lb/>
<pb n="KR4e0122_WYG_010-17a"/>
遺愛之滂洋或功髙宇宙而不居或名揚竹帛而不有<lb/>
殘膏賸馥之沾溉流風餘韻之漸被冝乎入人之深而<lb/>
動人之切是以懐其人必有以重其蹟覽其蹟必有以<lb/>
得其心而歆嗟慨慕之無涯矣甘棠勿翦拜草木皆可<lb/>
敬豈欺我哉予也立志弗堅為學無勇徒竊虛名以誑<lb/>
於世傅君不以靡薄玷斯也而反取其蹟豈溺愛者不<lb/>
明乎然强顔受簡而不辭者所以表孝思之無窮而著<lb/>
金蘭之髙致抑使覽者知予之不佞直以過情之聞誤<lb/>
<pb n="KR4e0122_WYG_010-17b"/>
友朋之辱庶幾反躬無蹈覆車之轍云<lb/>
　　恥齋記<lb/>
予嘗慨古今人品之不同每若薫蕕之異氣冰炭之殊<lb/>
性隂陽晝夜之相反豈其才之故哉抑氣習然耶抑由<lb/>
其心之有通塞故臧否以之而判耶一有賢知非其生<lb/>
質之良必其務學之懿如江右僉憲吕侯是也侯之言<lb/>
曰厯官二十餘載事事不逮於人取孟氏之㫖以恥名<lb/>
夫退食之齋日以自勵而下詢於芻蕘夫恥者吾所固<lb/>
<pb n="KR4e0122_WYG_010-18a"/>
有羞惡之心惟其梏之反覆而失是心也漫不覺知訑<lb/>
訑自廣人莫已若人欲肆而天理微矣惟侯之心其不<lb/>
自滿假檢身若不及之誠乎上而追友千古進善其有<lb/>
窮哉心一也勝於物則靈掩於物則昏人一也有恥則<lb/>
可教無恥大不幸企仰髙風恍然自失恨不痛䇿駑足<lb/>
遥攀逸駕顧兹歳晩徒傷噬臍古不云乎失之東隅収<lb/>
之桑榆尚冀抖擻餘魂迅改迷途以從事恥齋之後塵<lb/>
云<lb/>
<pb n="KR4e0122_WYG_010-18b"/>
　　蘭軒記<lb/>
羣草木非無香而蘭之香獨妙天下者非以其細而婉<lb/>
乎是曰幽香不類君子𤣥徳哉穪尚古今冝矣永嘉吕<lb/>
公本譲種蘭以朂諸子善於為喻也夫子謂誰今廵按<lb/>
江西監察御史君洪也僕竊伏山林側聆餘韻喜而不<lb/>
寐近臨敝邦遣使辱書益歆風采可謂能子矣且以居<lb/>
竹㴠養大楷相命尤見用心之逺居竹先子故號㴠養<lb/>
今日良䂓念嚴訓之在目冝體蘭之加勉蘭之為卉禀<lb/>
<pb n="KR4e0122_WYG_010-19a"/>
二氣之清根既殊科香固絶倫吾人於學可不務厥本<lb/>
哉㴠養者立本之方也日新又新則積中者日盛發外<lb/>
者日著豈直播譽一時㑹應流芳百世増蘭故事為他<lb/>
日美談大丈夫當如是矣僕也舊學愈荒晩節彌怠悚<lb/>
望騫騰撫巻悵然<lb/>
　　坦齋記<hi>代淮府作</hi>
水本平浪鼓於風道本平詖生於欲風恬浪静而水得<lb/>
安流欲消詖去道得平鋪一補過之或吝則危機之是<lb/>
<pb n="KR4e0122_WYG_010-19b"/>
履矣善夫康節堯夫之言曰面前自有好田地天下豈<lb/>
無平路岐是以聖人之心如止水無適而非坦道焉君<lb/>
子之學舎聖何歸欲師於聖其廓然而大公物來而順<lb/>
應乎居敬窮理明諸體養氣集義利諸用而曰聖不可<lb/>
學吾不信也慈谿馮某伴讀於予有志焉故以坦名齋<lb/>
致仕而歸也告予言以為桑榆之警且以為記云<lb/>
　　省庵記<lb/>
無極之妙充盈宇宙而該貫吾心何可湏臾離哉然事<lb/>
<pb n="KR4e0122_WYG_010-20a"/>
幾萬態大和難保不有精鑒以為權度難乎免於流俗<lb/>
架空之患矣甚則差之毫釐謬將千里安求其人心不<lb/>
死而天理常存也耶商書之省躬魯論之三省良有以<lb/>
哉竊謂動容周旋無不中理者聖隨事致省不敢違理<lb/>
者賢瞢不知省日趨小人之域如走者聖賢之罪人也<lb/>
不曰賢希聖士希賢乎大哉金侯希賢之志哉宜乎其<lb/>
民之多譽也俯省微軀資既庸志彌惰駸駸衰暮枉此<lb/>
生於醉夢企仰華菴徒増浩歎何顔受簡侯名銑字宇<lb/>
<pb n="KR4e0122_WYG_010-20b"/>
潤淮隂人今守上饒云<lb/>
　　思善堂記<lb/>
父子之道天性也其有不愛乎反是者喪其天耳是以<lb/>
孝子之於親視於無形聴於無聲況其顯者哉<hi>原闕</hi>其<lb/>
逝也嗣子永既屬題其墓文之葢兼請贊其所寫之真<lb/>
皆未暇也復馳書千里俾記夫思善之堂仁哉其用心<lb/>
歟昔程叔子之於伯子也干誌於持國干書於叔曼讀<lb/>
孫韓二簡令人三歎而不已張氏子汲汲乎惟親善之<lb/>
<pb n="KR4e0122_WYG_010-21a"/>
不傳是懼豈異世而同符抑秉彞人所共耶嗚呼流俗<lb/>
滔滔知徳者鮮非徒忘先且辱親焉立身行道揚名後<lb/>
世幾何人哉張君早以髙科著聲郎署其為郡也澤加<lb/>
於民令聞旁達可謂嫓美前休矣然太山髙矣太山頂<lb/>
上不屬太山則君子之志固不可滿而事業豈有窮哉<lb/>
夫惟知周萬物然後道濟天下故君子貴乎仕而優則<lb/>
學公退必讀書也明公持英妙之姿當強仕之秋萬里<lb/>
鵬程髙舉在我黄巻新功數飛示焉<lb/>
<pb n="KR4e0122_WYG_010-21b"/>
　　蘭軒記<lb/>
蘭之産恒在幽逺而花葉淨素類君子闇然自修天香<lb/>
暗襲清人肺腑類君子徳之及人心醉而誠服是以古<lb/>
今尚焉淮王殿下軒以蘭名厥㫖微哉教帖逺臨髙辭<lb/>
典雅傑筆清嚴使者之誦曰乾乾朝夕羣經是耽其徳<lb/>
與日俱新學與年俱積可不叩而知得於蘭也不亦深<lb/>
乎周惇頥曰道充為貴身安為富賢王之謂矣蘭哉蘭<lb/>
哉二而一者也<lb/>
<pb n="KR4e0122_WYG_010-22a"/>
　　中和齋記<lb/>
天順甲申四月庚戌淮王殿下遣使沐書幣命大書蘭<lb/>
軒梅月雪窠中和諸扁蘭軒既僣記之矣十有一月庚<lb/>
申復辱書幣不罪其粗鄙猶俾記夫中和之齋夫梅月<lb/>
之清味雪窠之雅操與夫蘭軒之徳馨心融神㑹而收<lb/>
功於中和之極致穹壌之間何樂如之鋪張盛美宜有<lb/>
其人芻蕘之言何足形容萬一哉無任感㤙激切屏營<lb/>
俟罪之至<lb/>
<pb n="KR4e0122_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　康齋集巻十<lb/>
</p>
<p>
</p>
  </div>
</body>
</text>
</TEI>
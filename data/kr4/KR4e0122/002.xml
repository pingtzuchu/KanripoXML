<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻二</head> <lb/>
    <p>
<pb n="KR4e0122_WYG_002-1a"/>
欽定四庫全書<lb/>
　康齋集巻二<lb/>
　　　　　　　　　　　　明　吳與弼　撰<lb/>
　詩<lb/>
　　元日<hi>宣德丙午</hi>
去年程課畧加勤今嵗深期日日新萬事何如吾道重<lb/>
丁寧莫枉此生身<lb/>
　　遣悶<lb/>
<pb n="KR4e0122_WYG_002-1b"/>
講學無功德不脩不才甚矣可無憂青春回首今何在<lb/>
堪歎人生易白頭<lb/>
　　發舟弓家渡<lb/>
囊書喜上省親舟千里山川盡舊遊家慶新歡堪計日<lb/>
前程漸次減離憂<lb/>
　　贈傅秉彛<lb/>
洗墨池邊春草長重來懷舊意茫茫蹉跎容易青春晩<lb/>
秋鬢能禁幾㸃霜<lb/>
<pb n="KR4e0122_WYG_002-2a"/>
　　清苦吟<lb/>
清苦丈夫志風霜善自持陽和非不愛義命貴安之<lb/>
　　即事<lb/>
磊落羣峯徹曉雲柴闗閒出為晴曛逢人偶學占秧候<lb/>
活水渠邊手自分<lb/>
　　晝坐外南軒<lb/>
南忩北牖透晴光花木參差日正長舉目無非幽賞處<lb/>
不知何地是仙鄉<lb/>
<pb n="KR4e0122_WYG_002-2b"/>
　　絶句<lb/>
竹户風光軟花軒清晝遲蒼苔人跡絶淨几獨吾伊<lb/>
　　閒趣<lb/>
野水雲山隔市塵日憑閒散養吾真茅廬周匝多芳樹<lb/>
行處清香暗襲人<lb/>
　　夢覺作<lb/>
靜夜迢迢獨覺時寸心凝歛絶邪思聰明睿知何從出<lb/>
作聖之功信在斯<lb/>
<pb n="KR4e0122_WYG_002-3a"/>
　　紗陂<lb/>
長瀦石罅氷廣浣溪中雪清風生夜寒泓澄浸秋月<lb/>
　　大同峽<lb/>
秀峙交翠屏清冷響寒玉谷鳥時一鳴蒼苔此幽獨<lb/>
　　曉起<lb/>
夜氣春融和曙光晴皎潔漠漠碧雲端斜露清霄月<lb/>
　　羅家園<lb/>
湛湛芳草池翛翛碧霄竹倚竹漱春流清氣滿幽谷<lb/>
<pb n="KR4e0122_WYG_002-3b"/>
　　李家山<lb/>
擕琴兼載酒童冠偕躋攀浩歌碧雲裏落日松風寒<lb/>
　　徐家山<lb/>
大路臨青山蒼苔䕃清樾幾度縱芒鞋送賔此為節<lb/>
　　石泉<lb/>
石泉千古名悠悠四時緑清潔乃素心白雲一茅屋<lb/>
　　東陂<lb/>
迢迢透長源滔滔流晝夜幾曽瞑目聴應悟安行者<lb/>
<pb n="KR4e0122_WYG_002-4a"/>
　　東忩誦陶詩<lb/>
時和風雨調緑疇日滋長吾意良淡然晴忩坐虚敞竹<lb/>
䕃連琴書幽苔隔塵鞅流誦徴君辭伊誰嗣清響<lb/>
　　偶書<lb/>
倦出㝷常止茅屋妄想潛消思寡欲但恨青山雲未深<lb/>
更欲移居問窮谷<lb/>
　　枕上作<lb/>
為學曠鋤犂事農疎典籍學弛心性蕪農惰饑凍逼二<lb/>
<pb n="KR4e0122_WYG_002-4b"/>
者貴兼之庶幾日滋益奈何疾病纒蹉跎旦復夕<lb/>
　　即事<lb/>
獨步孤村去從容翫我書稻苖時雨後山色晩晴餘性<lb/>
也何曽染心兮此正虚歸來帯明月夜興更何如<lb/>
　　燈下作<lb/>
日日勞筋骨心中未免疑細思貧賤理素位合如斯<lb/>
　　贈黄徴士<lb/>
卧疴白雲中苦心正懷舊忽枉故人盼青山得攜手晴<lb/>
<pb n="KR4e0122_WYG_002-5a"/>
忩坐南薫薄言勸春酒眷然惜離羣問答殊未久荒村<lb/>
多寂寥還能重來否<lb/>
　　寫懷<hi>戊申十月服闋作</hi>
意緒依依萬感餘羸軀應向死邊蘇哀歌欲寫難成調<lb/>
幾傍霜簷對月孤<lb/>
　　冬夜枕上作<lb/>
遥憶當年學立身兢兢常恐暫埃塵孤風自許追千古<lb/>
特操何曽讓一人因病簡編㝷曠弛離羣踐履轉逡巡<lb/>
<pb n="KR4e0122_WYG_002-5b"/>
中宵忽感平生志回首空過七十春<lb/>
　　與學者戴輿<lb/>
煢煢失怙未能言鞠育劬勞仰母憐稍及成童知擇善<lb/>
纔隣弱冠已忘眠鏡當塵積光難緝車向途艱勢易顛<lb/>
從此更敦千古志躬行心得好拳拳<lb/>
　　自歎<lb/>
少年不學浪悠悠老大無成空隠憂寄語青春强健客<lb/>
及時黄巻好埋頭<lb/>
<pb n="KR4e0122_WYG_002-6a"/>
　　寄李子儼<lb/>
楊栁城頭亂絮飛慇懃客舍再逢時山中有約遂何日<lb/>
覊思悠悠謾寄詩<lb/>
　　感懷<lb/>
靜把平生一細思可堪桃李不勝吹何能挽得千溪水<lb/>
淨洗靈臺一片私<lb/>
　　龍窟渡拜先曽祖楚江先生墓<lb/>
青山逺入避紅塵遺魄千秋此水濱荒隴淒涼重拜日<lb/>
<pb n="KR4e0122_WYG_002-6b"/>
細從諸老問前因<lb/>
　　遷居小陂<lb/>
小陂橋畔記吾廬七載經營今陟居一片靈臺無别想<lb/>
孜孜惟是聖人書<lb/>
　　夜坐<lb/>
古道寥寥不易㝷秋風楊柳感人深虚堂寂靜無言處<lb/>
黄巻青燈求夜心<lb/>
　　冬夜懷古<lb/>
<pb n="KR4e0122_WYG_002-7a"/>
二帝三王隆至治臯䕫周召和應同斯人何幸生斯世<lb/>
一體君民瑞氣中<lb/>
孔孟孶孶論要道顔曽公萬實同心滿門師友更酬酢<lb/>
此樂當時知幾深<lb/>
濓洛闗閩道中興游楊黄輔一時生大明日月當中麗<lb/>
多少祥雲與景星<lb/>
　　晝寢覺作<hi>己酉</hi>
病思昏昏午夢還熟思厯試鼻應酸欲知松栢孤高處<lb/>
<pb n="KR4e0122_WYG_002-7b"/>
須向隆冬雪後看<lb/>
　　懷孔御史<hi>二首</hi>
曽向嚴親舊稿中覩君尺牘語舂容知予大過深増懼<lb/>
幾度相思細省躬<lb/>
幾度相思細省躬可堪名勝恥無窮欲求實勝何由得<lb/>
黄巻須加百倍功<lb/>
　　晨坐東齋<lb/>
寂養資良宵清晨趣應好芳露盈華園碧嵐靄春阜虚<lb/>
<pb n="KR4e0122_WYG_002-8a"/>
齋獨危冠晴光爛忩牖一玩謙亨辭冷然滌心垢<lb/>
　　閒興<lb/>
貧居日寡營動息得自眕<hi>自安自得為眕</hi>時課諸生餘還共兒<lb/>
童哂出門望舊山縁籬探新筍歸坐夕風清閑情寄瑶<lb/>
軫<lb/>
　　次學者韻<lb/>
欲説男兒事竒功未易收靈臺須靜養物理貴精求嵗<lb/>
月忽向晩闗山阻且脩分隂宜痛惜驅策莫遲留<lb/>
<pb n="KR4e0122_WYG_002-8b"/>
　　暇日偶成<lb/>
寸心如水淡無波四體安舒一氣和有客到齋終日話<lb/>
懷開應喜善人多<lb/>
　　病中枕上作<lb/>
一念之微須致精公私王覇要分明毫埃絲垢宜揩盡<lb/>
剛立成心大路行<lb/>
纎私滌盡未為難要識時中是孔顔此箇路頭何處問<lb/>
苦心空使鬢毛斑<lb/>
<pb n="KR4e0122_WYG_002-9a"/>
律身須禮不容疎公以治心其庶乎二者没身而已矣<lb/>
不知人世有榮枯<lb/>
　　新居即事<lb/>
幽賞平生志安居此庶幾青山環逺近碧水帯東西接<lb/>
舍惟樵徑連雲只稻畦遺經閒恣閱心迹總髙棲<lb/>
　　改過<lb/>
四十應當成德時中心何更有他岐其終也已宜深察<lb/>
剔拔毋令利暫縻<lb/>
<pb n="KR4e0122_WYG_002-9b"/>
　　即事<lb/>
養病私欣得自由日長卧看魯春秋悠然詠到忘言處<lb/>
一枕清凉午夢幽<lb/>
　　省己<lb/>
此心一失栽培力幾向窮途不自持靜裏反躬深省處<lb/>
風霜却是進脩資<lb/>
　　處困<lb/>
遇着艱難須用心毋令放下便淪沉此闗若得千里透<lb/>
<pb n="KR4e0122_WYG_002-10a"/>
信有人間百錬金<lb/>
　　寄曰讓祈門訓導<lb/>
優游新趣佳山水仰止前謨近聖賢<hi>朱子父母之邦</hi>六籍日須<lb/>
鞭策進寸心幸莫利名牽杏壇鐸曉光風滿蕙帳琴寒<lb/>
霽月懸從古男兒當自奮賸將事業答青年<lb/>
　　冬夜步月懷劉悦學先生<lb/>
讀罷閒吟緩出庭月華如晝院澄澄恍思玩易京師夜<lb/>
曽向吾師學看星<lb/>
<pb n="KR4e0122_WYG_002-10b"/>
　　枕上偶成<lb/>
為學如登萬仞山層崖須用小心攀前頭儘有無窮趣<lb/>
只是工夫不斷難<lb/>
　　冬至夜枕上作<lb/>
深造工夫靡敢慳近來又透一重闗心思只在聖賢上<lb/>
夢寐不離文字間斯道極知顛倒易一身痛惜把持難<lb/>
微吟又是陽生後細省迷途駕速還<lb/>
　　晝寢覺作<lb/>
<pb n="KR4e0122_WYG_002-11a"/>
𦕈然方寸經綸本萬感誰憐此地危<hi>當失之動</hi>欹枕細思敦<lb/>
艮㫖幾人曽向吉中歸<lb/>
　　寄羅秀才<lb/>
衰謝無才甘陸沉何煩青眼特遥臨驩欣便若平生好<lb/>
慷慨深投半百心莫逆尚期清夜話有懷先寄白頭吟<lb/>
卜居願與嘉謀恊早向春風聽好音<lb/>
　　中堂即事<lb/>
燈明几淨室清幽滿眼圖書託士流滌硯閑書新得趣<lb/>
<pb n="KR4e0122_WYG_002-11b"/>
廓然泰宇澹何憂<lb/>
　　除夕<lb/>
擁罷寒爐小酌餘挑燈又近古人書一枝粗定身多幸<lb/>
此地應逢兩嵗除<lb/>
　　元日紀夢<hi>庚戌</hi>
為學平生慕至真孜孜明德與新民朝來枕上添新喜<lb/>
夢裏猶深激勸人<lb/>
　　夜讀<lb/>
<pb n="KR4e0122_WYG_002-12a"/>
疾風吹雨霰交飛獨撥寒爐夜半時喜得諸生清苦共<lb/>
小忩之外尚吾伊<lb/>
　　誦晦菴詩次韻<lb/>
誅茅遂幽獨愜此林壑清太和釀羣卉天香滿衣纓病<lb/>
軀無餘事先人富遺經自陪二三子明忩共經營<lb/>
　　待月西齋<lb/>
逺愛雲山近竹林芸編堆裏更瑶琴時行時止憑誰説<lb/>
待月西齋自養心<lb/>
<pb n="KR4e0122_WYG_002-12b"/>
　　曉枕作<lb/>
少年意氣凌秋霜直欲追古豪傑參翺翔老去何知萬<lb/>
事曠空令感激増悲傷嗚呼古人及之良不易後生慎<lb/>
勿輕流光<lb/>
　　温楚歌<lb/>
上國曽傳此調清經年多故忘當丁虚堂永晝重温處<lb/>
吟到多情是故聲<lb/>
　　門外閒坐<lb/>
<pb n="KR4e0122_WYG_002-13a"/>
習靜生憎損病心晚涼門外獨横琴呼童細剔溪頭樹<lb/>
為愛青青雲際岑<lb/>
　　獨步偶成<lb/>
暫出孤村縱野蹤晚涼歸詠更從容盈眸好景新晴後<lb/>
人在乾坤清氣中<lb/>
　　題唐山書閣<lb/>
流俗滔滔利是趨居家髙閣獨儲書絶韋逺紹前人緒<lb/>
麗澤頻來長者車香雨芸忩春杳杳清風蘭砌日舒舒<lb/>
<pb n="KR4e0122_WYG_002-13b"/>
小陂茅屋應相近時喜諸郎問魯魚<lb/>
　　私<lb/>
一念私纔起風波勢便増若非鏖戰勇方寸幾時平<lb/>
　　分<lb/>
萬事須由命勞苦徒喪亷若非安得分儘快未能恬<lb/>
　　名利<lb/>
眼前名利日紛紜擾擾何由得性真置却身心貧富外<lb/>
始知世有出塵人<lb/>
<pb n="KR4e0122_WYG_002-14a"/>
　　苦熱觀晦菴詩集<lb/>
炎熱侵陵夢少安茅簷無地可盤桓絶勝黄巻多氷雪<lb/>
朗誦令人骨髓寒<lb/>
　　讀罷枕上喜而有作<lb/>
讀書進處心私幸更把精靈禱上天願假數年無病困<lb/>
尚當努力繼前賢<lb/>
　　枕上黙誦中庸稍悟一書大㫖喜而賦此<lb/>
句習章燖幾十年其於統㑹每茫然一朝似得優游力<lb/>
<pb n="KR4e0122_WYG_002-14b"/>
擊節深歎聖嗣賢<lb/>
　　至日感懷<lb/>
屢醒長更夢頻添暮景愁盛時剛易失多病苦難瘳長<lb/>
困荆榛境終非鸞鳳儔徘徊當令節休復慨前脩<lb/>
　　臨流瞑目坐<hi>辛亥</hi>
物外元無我閒中别有天臨流時抱膝此意向誰言<lb/>
　　寄葉郎中<lb/>
潔居萬事愧吾徒十載猖狂一薄夫貧病不勝書課减<lb/>
<pb n="KR4e0122_WYG_002-15a"/>
怠荒常是力行疎愁來無地堪容足老去何時可復初<lb/>
忽辱髙明千里念題詩遥望獨長吁<lb/>
　　枕上作<lb/>
仁者無怨尤節士多饑寒至理無定在君子隨時難<lb/>
　　連珠求藥歸道中作<lb/>
問藥歸來出白雲輕身隨處玩餘春㑹心偶記前賢詠<lb/>
得自由時莫厭貧<lb/>
　　懷舊<lb/>
<pb n="KR4e0122_WYG_002-15b"/>
意曽彌月寓東坪童冠相親八九朋月色滿簾天似水<lb/>
書聲徹曉院如氷賢闗總擬爭先入塵鞅何期竟久縈<lb/>
愧我只今空白髮不堪回首負平生<lb/>
　　夜牧<lb/>
凉氣蕭蕭露滿衣碧天如洗月如規浩歌一曲孤村寂<lb/>
緑樹隂中牧犢歸<lb/>
　　講罷偶成<lb/>
萬事應須任所遭胼胝農圃敢辭勞西齋講罷心如水<lb/>
<pb n="KR4e0122_WYG_002-16a"/>
又對涼天霽月髙<lb/>
　　東忩偶成<lb/>
虚忩寂寂隔紅塵蹤跡雖貧樂甚真法帖謾陶閒裏趣<lb/>
髙眠時養病中神<lb/>
　　灌禾<lb/>
田頭一一荷鋤過自放寒流灌晚禾隨分不辭筋力苦<lb/>
坐看明月好懷多<lb/>
　　東齋讀晦菴先生詩次韻<lb/>
<pb n="KR4e0122_WYG_002-16b"/>
朝朝黄巻自埋頭物外從教春復秋座接好山青繞屋<lb/>
門迎活水緑平溝舊花匝徑紅如織新竹成林翠欲流<lb/>
課罷幾回閒徙倚誰憐心賞十分幽<lb/>
　　贈山中人<lb/>
徐步春山日未晡石橋流水竹扶疎為求桑柘乘時種<lb/>
一一煩君手自鋤<lb/>
　　遊山<hi>自大同東坑過連珠</hi>
東風新霽好懷多又復携琴訪薜蘿幽賞正宜窮窈窕<lb/>
<pb n="KR4e0122_WYG_002-17a"/>
遐觀時喜陟嵳峩寸心好共寒流淡一氣應同淑景和<lb/>
迤邐不妨歸步晚暖烟涼月助吟哦<lb/>
　　遊山<hi>自大同西坑過玗溪</hi>
麗景㝷幽日日宜杳然身世在皇羲芳林賸馥徐行際<lb/>
凉石濃隂小憩時勝地到來心自醉吉人逢處話忘疲<lb/>
夜深更酹家山月不憚烟村歸去遲<lb/>
　　題桐岡茅屋<lb/>
逺却囂塵製芰衣野塘安處憺忘歸良疇佳圃怡朝夕<lb/>
<pb n="KR4e0122_WYG_002-17b"/>
白水青山省是非醉裏乾坤類箕潁閒中今古在皇羲<lb/>
人生肥遯如斯足多少功名與願違<lb/>
　　病中倦卧偶思年二十四時寓居東坪與諸生夜<lb/>
　　讀賦玩月詩微吟一過神思洒然遂次舊韻<lb/>
舊吟誦罷病魂清猶幸靈臺一㸃明鍜錬雖然愧金錫<lb/>
戰兢不敢步淵冰未容餘日甘衰朽尚擬諸生更老成<lb/>
世澤依然詩禮在好將塵慮靜中澄<lb/>
　　懶吟<lb/>
<pb n="KR4e0122_WYG_002-18a"/>
時止時行學養疴人心天氣共融和好懷却怕詩拘束<lb/>
不似前時苦思多<lb/>
　　同士當度横琴嶺<lb/>
仄徑依微落照殘行臨絶嶺暫怡顔他年記得躭幽處<lb/>
烟樹參差逺近山<lb/>
　　寄士當<lb/>
兩地相思渴一逢忽從華里共春風通家不減平生好<lb/>
指掌深論别後功翠嶺遥承扶疾送狂言多謝放懷容<lb/>
<pb n="KR4e0122_WYG_002-18b"/>
人事相應從漸省好伸前約向中庸<hi>約來講中庸</hi>
　　同孫脩撰曰恭賦詩留石源黃宅<lb/>
野徑聨鑣日山樓對榻時素心同似水清興各留詩<lb/>
　　贈曰恭<lb/>
大地收新雨春山張舊容髙人淹信宿佳興共和風麗<lb/>
澤資方好離歌唱却慵更懷賢叔氏何日定重逢<lb/>
　　題友琴軒<lb/>
欲將心事託雲和髙闢幽軒逺綺羅好景洽來人似醉<lb/>
<pb n="KR4e0122_WYG_002-19a"/>
纎私絶處海無波天髙地迥雲烟散電掣雷轟風雨多<lb/>
我亦平生躭此趣把君詩巻重摩挲<lb/>
　　宿黄徴君舘<lb/>
負炎困行邁息肩穪幽懷囂塵自茲隔好景從天來林<lb/>
靜風荏苒池清月徘徊細交知已談佳興何悠哉<lb/>
　　題北溪松隠<lb/>
縣北溪頭松幾株婆娑長䕃隠君居緑隂寂寂閒吟處<lb/>
清籟悠悠醉夢餘老幹氷霜饒凍裂盤根雨露飽沾濡<lb/>
<pb n="KR4e0122_WYG_002-19b"/>
不知桃李春風態得擬髙標萬一歟<lb/>
　　贈宗人士彰<lb/>
筍輿遥辱到清溪霜鬢俱憐識靣遲緑酒細論宗族誼<lb/>
青燈頻析古今疑光先事業根須厚為已功夫志莫移<lb/>
别後分隂勤愛惜重逢未卜是何時<lb/>
　　題南園<lb/>
塵世誰無數畝園箇中清致幾人憐石橋近接雲烟墅<lb/>
苔徑旁通薜荔泉靈藥嘉蔬紛繞舍碧桃紅杏爛遮天<lb/>
<pb n="KR4e0122_WYG_002-20a"/>
幅巾方杖逍遥處世與羲軒共杳然<lb/>
　　題雙貞堂<lb/>
孀居重見古今悲一室雙貞天下竒粹玉精金同姓字<lb/>
霜松雪竹表心期髙蹤合繼前賢傳懿範宜為後軰師<lb/>
多少髙談仁義者幾人無愧柏舟辭<lb/>
　　題大和堂<lb/>
天人一理費形容須向三闗透後通一氣坱然穹壤塞<lb/>
四時順布古今同絪緼總是吾心妙保合應須日用功<lb/>
<pb n="KR4e0122_WYG_002-20b"/>
琴到無絃何所道始知君子只中庸<lb/>
　　題聴松軒<lb/>
曽向髙軒共好音乾坤浩蕩境沉沉恍然指下迷宫羽<lb/>
不信人間有古今瀑澗夜寒鳴雨歇風林晝靜落花深<lb/>
回看勝事已成夢難寫淒涼一片心<lb/>
　　題竹所<lb/>
富買江干脩竹林洞門苔徑蔚沉沉畧無塵土雜幽夢<lb/>
時有天風來好音千畝秋霜君子操萬竿春雨化工心<lb/>
<pb n="KR4e0122_WYG_002-21a"/>
筍輿未得乘佳興漫向良朋寄短吟<lb/>
　　題翕樂堂<lb/>
宜家信是順親方歸有餘師好細詳道要何曽離咫尺<lb/>
事幾應不過平常塤篪並入春風軟花蕚長和化雨香<lb/>
至德茍能躬不怠滿門和氣自多祥<lb/>
　　題琴室<lb/>
一室何妨似斗寛中含太古興瀰漫春風几席朱絲緩<lb/>
夜月軒楹玉軫寒天聳雲峯晴簇簇花穿香澗暗珊珊<lb/>
<pb n="KR4e0122_WYG_002-21b"/>
纎埃不動沉檀細身世分明在杏壇<lb/>
　　題野塘新墅<lb/>
新卜衡茅靣野塘起居長在水雲鄉庭無塵雜心應逺<lb/>
架有圖書貧是常多種桑麻承雨露任教氷雪積松篁<lb/>
升沉信有平生分肯學春花逐艷陽<lb/>
　　宿金石山<lb/>
間宿仙家陟翠微石壇曠望本無期輕烟雜樹新晴後<lb/>
近水遥山薄暮時興逐髙歌春脉脉心懸往事意遲遲<lb/>
<pb n="KR4e0122_WYG_002-22a"/>
素懷欲共何人寫獨詠東風月滿衣<lb/>
　　除日奉和族叔父仰學先生見寄詩韻<lb/>
弱質何堪終日病不才誤染一年塵痛慚舊學功焉用<lb/>
空感春風嵗又新困鬛正憐魚圉圉芳心誰似木欣欣<lb/>
題詩逺謝吾宗老總抱冲襟未易伸<lb/>
　　除夜感懷<lb/>
虚堂遥夜憶京師十八題詩尚記之二紀光隂何太疾<lb/>
百年事業竟奚為良時孤負追寧及多病侵陵悔已遲<lb/>
<pb n="KR4e0122_WYG_002-22b"/>
從此殘魂須愛惜閑人閑話不相宜<lb/>
　　元日即事<hi>甲寅</hi>
初晴天氣極清妍况復琴書共晏然心靜自應春似海<lb/>
身閒轉覺日如年親賓漫得諸生應疾病多便白晝眠<lb/>
凖擬花隂分半榻無懷世上玩先天<lb/>
　　題雲澗幽居<lb/>
一帯寒流浸白雲千林紅葉訪徴君小橋亂匝青霄竹<lb/>
古屋多熏舊日芸細語温淳兼對酒素琴冲淡更論文<lb/>
<pb n="KR4e0122_WYG_002-23a"/>
欲㝷後㑹無由得漫喜諸郎繼典墳<lb/>
　　寒夜<lb/>
朔風雨霰夜漫漫病骨偏驚敗絮寒應有賤貧寒勝我<lb/>
斯人誰道一般看<lb/>
　　寓寳應寺<hi>二首</hi>
晝夢無人攪春忩一味幽芳心憐露草清韻愛晴鳩蹤<lb/>
跡何須泥琴書且暫留微吟時出院隨意弄寒流<lb/>
古塔多髙興重臨又幾年雲烟清曉際花柳仲春天病<lb/>
<pb n="KR4e0122_WYG_002-23b"/>
眼得無恙塵襟已曠然題詩人欲去好鳥正蹁躚<lb/>
　　出城道中<lb/>
行色一身輕春山鳥亂鳴好懷人共賦佳興自能乘花<lb/>
塢官橋曉雲林牧里清素心無物我取次話平生<lb/>
　　放水<lb/>
秋風淅淅月輝輝又是田頭放水時坐倚老梅怡病眼<lb/>
偶逢佳興一題詩<lb/>
　　贈友人<lb/>
<pb n="KR4e0122_WYG_002-24a"/>
琴書深託緑蘿谿風月何人共品題流水舊穿幽徑轉<lb/>
喬林新與碧雲齊一犂春雨兒耕稼百甕寒泉自灌畦<lb/>
隨分無非安穏地相逢何必問丹梯<lb/>
　　即事<lb/>
小春風日佳意適渾無我兒女笑相隨縁山摘霜果<lb/>
　　懷曽祖楚江先生<hi>乙卯</hi>
先生苦學紹專門貧賤逾知德義尊惟是刼灰堪恨處<lb/>
不餘一字示諸孫<lb/>
<pb n="KR4e0122_WYG_002-24b"/>
　　懷曽叔祖脩輔訓導先生<lb/>
先生清苦古人儔六籍研精仕更優愧我癡頑成底事<lb/>
幾回遥感舊弓裘<lb/>
　　聴小女彈琴<lb/>
幽棲心跡似洪荒花木隂隂日正長讀罷又親忩下枕<lb/>
薫風一曲午天凉<lb/>
　　同陳正言登李家山次朱子遊山詩韻<lb/>
靜來榮辱淡無驚却喜閒身去就輕心目開明隨地好<lb/>
<pb n="KR4e0122_WYG_002-25a"/>
山川竒勝自天成短笻宻倚經行穏磐石徐登發詠清<lb/>
却憶攜琴曽此憩塵寰寒暑幾回更<lb/>
　　出遊<lb/>
晴光又值小春天兒女嬉隨度野田香稻可人時有頼<lb/>
紅塵隔我利無牽平岡暫為㝷幽厯細草聊因養病眠<lb/>
隨處㑹心皆妙境乾坤生意總悠然<lb/>
　　閱舊藁畢偶成<hi>丙辰</hi>
連日頻將舊稿披恍然如夢對當時知非已晚嗟何及<lb/>
<pb n="KR4e0122_WYG_002-25b"/>
空使殘魂詠小詩<lb/>
　　春日<lb/>
物我悠悠付兩忘莫春天氣體平康竒花雜映階籬爛<lb/>
佳木頻分户牖香童冠芳盟六七軰聖賢名教兩三行<lb/>
呼兒杖䇿嬉遊罷又復髙眠向北忩<lb/>
　　枕上偶成<lb/>
嘗聞洪範思能睿只恐邪思亂性真能於思處分真妄<lb/>
便是存心格物人<lb/>
<pb n="KR4e0122_WYG_002-26a"/>
妄想能除心即清心清一氣自和平時行時止非人力<lb/>
慎勿憧憧役此生<lb/>
　　偶成<lb/>
竹樹隂隂隔世塵吾伊聲裏着斯人饑餐渴飲聊隨分<lb/>
信是閒中别有春<lb/>
　　宿周舍<lb/>
暮色看山罷清宵寄此樓細思名教㫖<hi>樓有三省字</hi>衰懶是<lb/>
吾憂<lb/>
<pb n="KR4e0122_WYG_002-26b"/>
　　宿湖田萬氏<lb/>
數家書屋湖山上我愛湖山幾度遊下榻又從髙閣卧<lb/>
炎忩風雨似清秋<lb/>
　　木黄嶺<lb/>
偶從佳地又開顔久坐凉飊意轉閒平野曠然清逺目<lb/>
白雲深處指閩山<lb/>
　　宿慈明寺<lb/>
一宿蔚藍天炎襟自洒然五更涼夢覺心賞淡無言<lb/>
<pb n="KR4e0122_WYG_002-27a"/>
　　寄宗人士彰<lb/>
客路迢迢擬訪君細論心事慰離羣新晴無奈歸程廹<lb/>
空向青山望白雲<lb/>
　　山家<lb/>
老兄掃徑遥迎客令弟焚香好煑茶自有一般淳朴處<lb/>
稻花流水兩三家<lb/>
　　贈陳廣文<hi>承吾師楊𢎞濟尚書先生來命下顧不肖</hi>
偶送隣翁語隔溪遥瞻騎從識儒衣九天逺達尚書命<lb/>
<pb n="KR4e0122_WYG_002-27b"/>
野水荒山倍益輝<lb/>
　　孫氏賢母詩<hi>丁巳</hi>
曽向遺經慨小星柏舟三歎有餘馨髙蹤百世能同調<lb/>
不負皇天降此生<lb/>
　　秋夜感懷<lb/>
當年曽苦讀書心斯道寥寥强自任不謂阨窮兼疾疹<lb/>
蹉跎空得雪盈簪<lb/>
　　寒夜枕上作<lb/>
<pb n="KR4e0122_WYG_002-28a"/>
屋弊風如箭衾單人似氷但憐妻子病敢計此身寧夙<lb/>
志空懷古迂謀拙理生體羸何所作漫喜此心平<lb/>
　　枕上絶句<lb/>
風雪無眠夜泠然細省躬此心誠易失物理倍難窮<lb/>
　　小年夜<hi>俗以嵗除前一夕為小年夜</hi>
虚堂明燭小年時子弄瑶琴父詠詩㑹得心中無事㫖<lb/>
樂夫天命復奚疑<lb/>
　　溪畔偶成<hi>戊午</hi>
<pb n="KR4e0122_WYG_002-28b"/>
偶來溪畔愛陽坡瞑坐光風養太和幸託林泉交物少<lb/>
故於情性得功多<lb/>
　　長塘道中<lb/>
講罷歸來日向沉嫩凉徐步愛輕隂芳林秀町盈眸好<lb/>
誰識乾坤造化心<lb/>
　　月夜<lb/>
月色秋邊白人心夜半平一塵元不滓髙枕玩虚明<lb/>
　　璿慶夜讀喜而賦此勉焉<lb/>
<pb n="KR4e0122_WYG_002-29a"/>
八嵗知勤學焚膏過二更聖功從此始道只在人𢎞<lb/>
　　中夜偶成<lb/>
病枕醒來鎮不眠起看星象聴鳴泉寸心歛處能容物<lb/>
始識天君本泰然<lb/>
　　挽梁節<lb/>
潁水翺翔邁等儔亭亭丹桂倚髙秋姓名未達黄金闕<lb/>
夢寐俄驚白玉樓堂上幸仍新滫瀡庭前堪付舊弓裘<lb/>
盈虛消息何須計没有清芬是乃休<lb/>
<pb n="KR4e0122_WYG_002-29b"/>
　　夢戴時雨訓導<lb/>
記得當年聴說詩客忩幾度解人頤清風久矣隔今古<lb/>
又向良宵一夢之<lb/>
　　懷族叔父仲學先生<lb/>
憶昨相論古市傍我纔逾冠叔方强聖賢事業心皆醉<lb/>
問學工夫日共忙信是中行難體㑹也應夙志易荒唐<lb/>
秋忩卧病思君處空愧蕭蕭兩鬢霜<lb/>
　　蓮塘<hi>己未</hi>
<pb n="KR4e0122_WYG_002-30a"/>
蓮沒不知年塘穪尚如昔念我名不穪長生諒何益<lb/>
　　何家山<lb/>
脩竹淩青𡨕喬林鬱蒼翠三世託吾廬嬉遊十經嵗<lb/>
　　坑裏<lb/>
青松夾廣路緑水連芳塘茅屋八九家風俗如虞唐<lb/>
　　南坑<lb/>
田宜晩粒香池濟秋陽曝南坑專此嘉吾人竟何榖<lb/>
　　南岡<lb/>
<pb n="KR4e0122_WYG_002-30b"/>
憶年童稚時逐侣于茲牧賡歌忘渴饑皥皥驅歸犢<lb/>
　　對門山<lb/>
土鼓供兒戲林泉多珍味風物自依然流光换人世<lb/>
　　下厫山<lb/>
為童多此遊負薪給吾㸑幾度江湖上青山夢中看<lb/>
　　于家陂<lb/>
兒童隨伯氏漁此供賔庖江湖四十載徃迹惟神交<lb/>
　　陀上<hi>先生别母往京</hi>
<pb n="KR4e0122_WYG_002-31a"/>
迢迢陀上路東去通康莊當年斷腸别觀者同彷徨<lb/>
　　承臨川縣侯李降臨弊廬賜以髙郵米麻姑酒喜<lb/>
　　　與鄰里鄉黨共分其惠因成此句<hi>庚申</hi>
泥尊滿貯旴江緑玉粒遥傳淮甸香白屋榮沾花縣賜<lb/>
喜從鄉黨一分嘗<lb/>
　　留贈湖田萬氏<hi>二首</hi>
病違佳約卧柴荆虚辱衣冠事逺迎緑酒喜陪今夕話<lb/>
又將迂闊凟髙聴<lb/>
<pb n="KR4e0122_WYG_002-31b"/>
朝來聴取别時歌善惡由來不共科欲向事幾明擺析<lb/>
工夫不厭讀書多<lb/>
　　贈故里親友<lb/>
跋涉西還訪舊居故人心緒總何如平生拙學無他技<lb/>
到處逢人勸讀書<lb/>
　　題柏堂<hi>并序</hi>
　　　郡庠生周圻生三嵗而府君没母黄氏年二十<lb/>
　　　六以節自誓嘗手植二柏于府君之墓今木已<lb/>
<pb n="KR4e0122_WYG_002-32a"/>
　　　栱而黄亦六十矣族子民熙縣丞公嚮為求柏<lb/>
　　　堂二篆以表其操自予之復歸種湖也與圻好<lb/>
　　　尤宻且桑梓相望嘉吾鄉之有善事故樂道而<lb/>
　　　為詩詩曰<lb/>
靈根親傍隴頭安翠葢凌空已鬱盤嵗月豈勝和淚數<lb/>
風霜幾向斷腸看苦心循是天真易峻節當兹末俗難<lb/>
珍重賢郎能不匱髙堂特筆障枉瀾<lb/>
　　奉謝諸鄉隣<lb/>
<pb n="KR4e0122_WYG_002-32b"/>
草堂遥復種湖濱此地相將二百春出處無能慚德義<lb/>
往來盛禮謝鄉隣從今厚俗雖交善自古為居必擇仁<lb/>
海内喜瞻聲教逺時雍共作太平民<lb/>
　　小年夜絶句<lb/>
煌煌銀燭照良宵樂此昇平荷聖朝門户恍思前甲子<lb/>
肅然世澤感迢遥<lb/>
　　除日<lb/>
此地棲遲忽嵗除萍蹤如夢對琴書宗門一一經過處<lb/>
<pb n="KR4e0122_WYG_002-33a"/>
共喜雲孫復故居<lb/>
　　除夜<lb/>
妻子團欒身少瘥故居風景慶時和老年襟抱無他感<lb/>
但恨讀書功不多<lb/>
　　寄謝楊憲副贈周禮註疏<hi>辛酉</hi>
夢寐周公制作心遺編厚貺辱遥臨焚香拜罷時開巻<lb/>
感激於君定幾深<lb/>
　　題太古軒<lb/>
<pb n="KR4e0122_WYG_002-33b"/>
軒前化日正遲遲軒裏幽人自得時一曲雲和春萬頃<lb/>
杳然身世在皇羲<lb/>
　　種湖<lb/>
湖久難稽得種名鄉隣聊共古今穪我來幾度游湖畔<lb/>
何限徘徊異世情<lb/>
　　大橋<lb/>
鄉里流傳小小孤衆流挾束帖如無伊人何自卑其局<lb/>
試問為仁安屬乎<lb/>
<pb n="KR4e0122_WYG_002-34a"/>
　　何陂<lb/>
萬頃汪洋浸白雲潛滋暗助發生仁試於翹望雲霓處<lb/>
始見深功信有神<lb/>
　　江家山<lb/>
清眺長便山外山層巒疊嶂巧回環箇中自有無窮趣<lb/>
不惜芒鞋數往還<lb/>
　　城上松<lb/>
隠隠東南幾萬松翠華如涌四時同髙標獨傲氷霜表<lb/>
<pb n="KR4e0122_WYG_002-34b"/>
生意都歸雨露中<lb/>
　　讀春秋<lb/>
世情詩思兩悠悠老去何心復夢周風雨午忩春睡起<lb/>
間將吾志向春秋<lb/>
　　自訟<lb/>
徒爾昻藏生世間可憐此志久希顔如何白髮龍鍾際<lb/>
依舊身心就檢難<lb/>
　　約<lb/>
<pb n="KR4e0122_WYG_002-35a"/>
為惡都縁自放多私根隨處費消磨從今要術須歸約<lb/>
履薄臨深養太和<lb/>
　　陸大參賜胙<lb/>
畫省頒膰到蓽門極知雅意篤斯文獨慚淺薄將焉穪<lb/>
細與鄉隣族黨論<lb/>
　　題石憲使慈壽堂<lb/>
西山淑氣藹蓬萊華舘春風壽域開信是深功由我積<lb/>
固應餘慶自天來蘭階綵繡榮南服錦巷珠璣應上台<lb/>
<pb n="KR4e0122_WYG_002-35b"/>
疎薄豈勝膺授簡日同黎庶仰崇臺<lb/>
　　贈王太守榮滿<hi>漳州人</hi>
皂葢朝天日黎民卧轍時重臨俱有望竹馬候歸期<lb/>
　　示兒<lb/>
青燈父子話從容貧賤逾知樂意濃從此莫忘慈教㫖<lb/>
詩書宜早用深功<lb/>
　　豐安道中<lb/>
宿雨初收淑氣回春山歸興正悠哉雲烟處處依微歛<lb/>
<pb n="KR4e0122_WYG_002-36a"/>
桃李家家自在開<lb/>
　　即事<lb/>
養拙柴門日久沉子勤習誦父哦吟始知陋巷簞瓢樂<lb/>
千載同符只此心<lb/>
　　奉寄家兄<lb/>
獨居迢逓憶吾兄猶記當年童稚情萬事相看俱潦倒<lb/>
流光如夢跡如萍<lb/>
　　寄胡子貞<lb/>
<pb n="KR4e0122_WYG_002-36b"/>
謬為何自可成章半百年華感興長惆悵故人頭總白<lb/>
青山歸夢遶蓮塘<lb/>
　　晝寢偶成<lb/>
老境日向逼學業靡所成空想古英哲悵然念平生<lb/>
　　子貞及一舍弟送歸途中口號<lb/>
久客欣逢故里游山中風景值清秋怡怡切切偲偲處<lb/>
指㸃歸途去復休<lb/>
　　宿湖頭<lb/>
<pb n="KR4e0122_WYG_002-37a"/>
野境雲俱暝江空雨未休問程頻策馬燈火宿湖頭<lb/>
　　重游𤓰石感懷<lb/>
偶爾驅馳此地過故人消息近如何短筇白髪遥相迓<lb/>
暗憶流年一擲梭<lb/>
　　夜宿胡氏梅竹軒九韶季恒在焉<lb/>
梅竹幽棲處良朋偶盍簪留連清夜飲俛仰莫年心明<lb/>
日又南北轉頭成古今平生江海夢偏向舊游深<lb/>
　　望家山感懷<lb/>
<pb n="KR4e0122_WYG_002-37b"/>
望望家山近故丘西風疋馬悵髙秋舊游厯厯人如夢<lb/>
昨日少年今白頭<lb/>
　　追和劉秀野詩韻<hi>十首</hi>
十載勞經營得卜寒泉麓雖乏囊中資幸安一茅屋桃<lb/>
李君自花風月吾人獨僑居非素心言歸事耕讀<lb/>
我居清溪曲遶屋羅青山白雲自來往脩竹無柴闗翹<lb/>
企古人躅逸駕容追攀悠然一瓢飲不知有塵寰<lb/>
莫春春服成嬉游吾所愛至哉浴沂心斯言不下帯浩<lb/>
<pb n="KR4e0122_WYG_002-38a"/>
蕩六合間徹視寧有礙何事千載餘茲境稀能㑹<lb/>
夙昔聞太華聳拔何其尊未遑游汗漫流傳少陵君羣<lb/>
峯無逺近環立皆兒孫何當脱塵鞅勝覽躋青雲<lb/>
樗㪚竟奚為無禽憐舊井夙志成蹉跎星流百年景俯<lb/>
仰起遐思空嗟聖途永閉闗事微陽殘魂此其幸<lb/>
我思君子為洪鈞豈小補化日舒以長仁風被寰宇下<lb/>
視驩娛如區區焉足數安得千載人誰知此心苦<lb/>
王者大如何乾元物資始亭<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>一何心家家自桃李固<lb/>
<pb n="KR4e0122_WYG_002-38b"/>
不令人怒亦不令人喜帝力何有哉皥皥皆仁里<lb/>
素心在丘壑衡茅隠松蘿時訪李鄴侯或親郭槖駞空<lb/>
谷響樵唱緑野喧農歌暝然日之夕不樂復如何<lb/>
恭黙觀我生兢兢虞逐物立志在有為固當有所不圖<lb/>
史娛朝昏雲霞媚巖窟吾道卜終焉何心於象笏<lb/>
人生何所貴貴在為丈夫古今表表者脂韋豈良圖風<lb/>
霜竹凌厲氷雪梅清癯壯志一少懈焉足為有無<lb/>
　　宿樓府庵中<lb/>
<pb n="KR4e0122_WYG_002-39a"/>
客路忻同勝友行貪看山水一身輕幽棲逺就雲林宿<lb/>
明月清風萬古情<lb/>
歇馬髙林見水源時從明月詠潺湲不知浩蕩滄溟上<lb/>
萬折東趨路幾千<lb/>
　　宿格山禪林寺<lb/>
騎從勞英友秋山共客游禪忩無寐處竹月涌寒流<lb/>
　　途中偶成<lb/>
日斜馬滑驚危石路暗人疲怯敗橋雷電屢防風雨至<lb/>
<pb n="KR4e0122_WYG_002-39b"/>
須臾明月露青霄<lb/>
　　奉寄黄泰莊先軰<lb/>
惆悵白頭吟雲山契闊深何當重剪燭細叙百年心<lb/>
　　秋夜<lb/>
清覺當涼夜靈臺正靜虚寒光皎殘月星象爛聨珠<lb/>
　　柬黄季恒<lb/>
連日青山共好懷勝游清話兩悠哉詩筒又促乘流約<lb/>
佳騎明朝來未來<lb/>
<pb n="KR4e0122_WYG_002-40a"/>
　洪都藁<lb/>
　　舟次打石港感懷<lb/>
不出門庭十五年舊游遥厯重淒然昻藏徒有平生志<lb/>
容易因循雪滿顛<lb/>
　　璿慶同余李友登陸游憩<lb/>
童冠相呼六七朋晴沙迤邐並舟行箇中真意人誰㑹<lb/>
慨想當年與㸃情<lb/>
　　獨坐偶成<lb/>
<pb n="KR4e0122_WYG_002-40b"/>
曝背墻頭獨詠詩風帆逺近鳥差池江干舉目皆真樂<lb/>
底事人心苦自私<lb/>
　　發桂家林<lb/>
故人迎候暫維舟行李匆匆去莫留白首相逢多病後<lb/>
西風斜日兩綢繆<lb/>
　　宿池港<lb/>
卧病衡茅久自私懶心只與白雲宜那知風雨江湖夜<lb/>
恍似平生涉厯時<lb/>
<pb n="KR4e0122_WYG_002-41a"/>
　　蓬漏不堪坐起賦此以慰余李諸友<lb/>
風雨疎蓬共不眠可憐此志在希賢誰能萬一朱夫子<lb/>
林范何勞逺接聨<lb/>
　　次桃樹港與璿慶登岸閒眺<lb/>
憶昨兒童隨伯氏趨庭曽此繫扁舟重來俯仰悲華髮<lb/>
碌碌空過四十秋<lb/>
　　宿板溪<lb/>
離却蓬忩宿此溪青燈華屋又吾伊芳筵倦酌辭清醑<lb/>
<pb n="KR4e0122_WYG_002-41b"/>
隨意閒裁聴雨詩<lb/>
詩罷吾伊尚未停擁爐更喜共殘燈工夫似此能無間<lb/>
何患當年藝不成<lb/>
跋涉長途未覺疲晦明不必問前期寸心始覺元無外<lb/>
萬事須知各有宜<lb/>
　　辭李氏宴<lb/>
特感華筵羙意深不才自分實難任平生非欲多違忤<lb/>
恐負區區雅素心<lb/>
<pb n="KR4e0122_WYG_002-42a"/>
　　道中見梅<lb/>
虬枝忽見雪交加自在芳心閲嵗華客裏但貪春意好<lb/>
短牆不必問誰家<lb/>
　　望豫章城懷胡祭酒先生<lb/>
行行漸近豫章城烟樹微茫兩眼青野水平橋時獨立<lb/>
肅然起敬為先生<lb/>
　　璿慶失金<lb/>
人亡人得不須憐佩服嘉謨亦有年今日失金何足較<lb/>
<pb n="KR4e0122_WYG_002-42b"/>
自當觀理學前賢<lb/>
　　宿懸榻里有懷往事<lb/>
塵世悠悠幾古今偶投仁里一沉吟山川孕秀知多少<lb/>
何事先生得獨深<lb/>
　　拜胡祭酒先生<lb/>
一拜膺門百感并歸來猶自悵平生客忩展轉難成寐<lb/>
風雨蕭蕭永夜心<lb/>
　　留題伍氏舘<lb/>
<pb n="KR4e0122_WYG_002-43a"/>
琴書信宿託髙軒細接襟期意豁然堂上塤箎春似海<lb/>
階前梧竹碧參天江山映帯供真趣田圃縈環慶有年<lb/>
不待有心行樂事自然至樂日無邊<lb/>
　　客夜<lb/>
苦心遥夜獨觀生時聴書聲雜雨聲但得晴明遊覽畢<lb/>
青山回首數歸程<lb/>
　　喜晴<lb/>
晨起呼童問晦明遥天紅碧報新晴江山豫有登臨約<lb/>
<pb n="KR4e0122_WYG_002-43b"/>
何處憑髙一暢情<lb/>
　　游孺子亭次朱子詩韻<lb/>
孺子髙風固莫㝷紫陽餘韻感人深乾坤那得有今古<lb/>
千載斯人只此心<lb/>
　　宿豫章城<lb/>
白髮悲心事青陽逼嵗除江城回客枕寒漏四更餘<lb/>
　　奉次胡祭酒先生詩韻<lb/>
摳趨百里親先執猶是當年老長官綘帳春風酣德教<lb/>
<pb n="KR4e0122_WYG_002-44a"/>
紅爐瑞氣盛杯盤客邊病思饑應忘江上歸心嵗已殘<lb/>
拜得新詩縁路讀梅花氷雪為誰寒<lb/>
　　問舟南浦<lb/>
客裏逢人漫説詩從教歸計尚遲遲時將澤國天然趣<lb/>
指㸃蒼茫一教兒<hi>此宿南浦詩也</hi>
　　發南浦示璿慶及諸生<lb/>
細雨斜風竹葉舟長簔短笠泝寒流呼兒又喜新詩就<lb/>
麗澤何妨迭倡酬<lb/>
<pb n="KR4e0122_WYG_002-44b"/>
　　野宿<lb/>
滿江風雨泊孤舟舴艋能生逆旅愁佇立漸看西北好<lb/>
一天明月亂雲收<lb/>
　　月下行舟<lb/>
客衾局促難安枕夜半孤舟帯月操童僕總知歸去好<lb/>
寒汀魚貫不辭勞<lb/>
　　次槎江<lb/>
半月謳吟多勝賞太平處處共時雍江山又極登臨目<lb/>
<pb n="KR4e0122_WYG_002-45a"/>
圖畵天開杳靄中<lb/>
　　次嵩山<lb/>
長湖東北是嵩山山下人家靣碧灣今日竹林清逸處<lb/>
雲和一曲特開顔<lb/>
　　宿曹溪感興寺<lb/>
忙衝暝色度寒汀駐馬禪林月倍清東道欲知迎候盛<lb/>
髙歌又益四三生<lb/>
　　早行馬上口占<lb/>
<pb n="KR4e0122_WYG_002-45b"/>
斷續江村踏月行誰家茅屋亂雞鳴讙呼童僕愁迷道<lb/>
時聴雲林逺近聲<lb/>
　　次湖莽<lb/>
勝地久聞蕃俊傑歸鞭今喜到華居丁寧篤世無他術<lb/>
禮義多循飽讀書<lb/>
　　崔氏黙菴偶成<lb/>
舊家文物總詵詵又喜深衣與幅巾晴色滿忩春可掬<lb/>
恍然疑對葛天民<lb/>
<pb n="KR4e0122_WYG_002-46a"/>
　　喜晴馬上口占<lb/>
客路秪愁風雨惡馬蹄飜得踏晴沙輕風拂靣春和煦<lb/>
到處江梅着好花<lb/>
　　宿潼湖<lb/>
霜樹糢糊烟水村投裝遊子夜<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>門久知東道逢迎意<lb/>
特解詩囊為後昆<lb/>
　　舟中聼諸生歌詩<lb/>
行李寧家已有期雲帆更喜夜風吹諸生各有平安慶<lb/>
<pb n="KR4e0122_WYG_002-46b"/>
促膝聞歌往復詩<lb/>
　　贈同行諸生<lb/>
半月追隨謁國賓今朝分手重慇懃還家各記丁寧教<lb/>
私録工夫日日新<lb/>
　　次婁家洲<lb/>
翺翔藝苑少年時曾聽吾伊忘渴饑他日橘林洲上舘<lb/>
華顛惆悵舊題詩<hi>洪都藁止此</hi>
　　聼本宗諸生早讀<lb/>
<pb n="KR4e0122_WYG_002-47a"/>
金雞聲亂曙光微已喜吾伊動隔扉自是日新宜若此<lb/>
漫題詩句助箴規<lb/>
　　懷孔御史<lb/>
當年曽辱報親書意氣深慚過許予夜雨空懷人似玉<lb/>
華顛誰念掛鉤魚<lb/>
　　奉和族叔父仲學先生<lb/>
江湖半月忝為賔浪説文章泣鬼神自是秉彛攸好德<lb/>
誰憐觀過却知仁倦酣竹葉縁多病賸賦梅花為好春<lb/>
<pb n="KR4e0122_WYG_002-47b"/>
幸免非幾全素履未妨來往作閒人<lb/>
　　弔先友孫博士先生<lb/>
憶瞻顔色自兒童回首官居一夢中試問寂寥先友記<lb/>
玉山多在白雲封<lb/>
　　留鳳棲原周氏<lb/>
中宵涼月添佳興際曉晴山淨好懷但得主人能好客<lb/>
幾時無事又重來<lb/>
　　以石竹雪竹諸字贈周余諸友<lb/>
<pb n="KR4e0122_WYG_002-48a"/>
節序明朝嵗已除青衫猶辱訪僑居預留拙筆聊相贈<lb/>
㸃畫雖疎意有餘<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0122_WYG_002-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　康齋集巻二<lb/>
</p>
<p>
</p>
  </div>
</body>
</text>
</TEI>
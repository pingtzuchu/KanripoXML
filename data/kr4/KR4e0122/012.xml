<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>康齋集巻十二</head> <lb/>
    <p>
<pb n="KR4e0122_WYG_012-1a"/>
欽定四庫全書<lb/>
　康齋集巻十二<lb/>
　　　　　　　　　　　　明　吴與弼　撰<lb/>
　䟦<lb/>
　　䟦伊洛淵源録<lb/>
永樂己丑冬姑蘇别駕李侯能白寄此集于先君與弼<lb/>
燈下閱之伏覩道統一脈之傳不覺心醉而於明道先<lb/>
生獵心之説尤為悚動蓋平昔謂聖賢任道之統者皆<lb/>
<pb n="KR4e0122_WYG_012-1b"/>
天實篤生非人力可勉遂置聖賢於度外而甘於自棄<lb/>
及覩此事乃知所謂程夫子者亦嘗有過亦資於學也<lb/>
於是思自奮勵竊慕向焉既而盡焚舊時舉子文字誓<lb/>
必至乎聖賢而後已辛夘冬與弼歸鄉里而京師官舎<lb/>
被火意此書必煨燼矣居常思一再讀而不可得今年<lb/>
春齎先君遺籍於蓮塘故址忽喜無恙遂奉至小陂茅<lb/>
屋日敬玩味以酬素願嗚呼與弼迷途少改實始此文<lb/>
於以見朱夫子纂集垂惠後學之功盛矣而李侯逺贈<lb/>
<pb n="KR4e0122_WYG_012-2a"/>
之勤其敢忘哉<lb/>
　　䟦尚友二大字<lb/>
舊友孫爾安寄以名筆佳墨其子納奉至小陂將有省<lb/>
覲之行附此以答逺意云<lb/>
　　䟦忠國公石亨族譜<lb/>
右忠國公石氏族譜一通命僕題焉夫公元勲盛徳在<lb/>
天下著太常而重彛鼎所以顯其親而光其族也至矣<lb/>
雖能言之士無所容喙况在於僕敢贅乎哉天順戊寅<lb/>
<pb n="KR4e0122_WYG_012-2b"/>
七月二十一日門下士崇仁吳與弼拜觀<lb/>
　　䟦秣陵陳氏家譜<lb/>
都指揮陳君𢎞道枉顧寓舘既而㩦嗣子珦繼來且以<lb/>
家譜命題夫世間能事惟在讀書修身而已珦也崇乃<lb/>
志於詩禮之訓而益篤焉則所以濟其美者可量乎哉<lb/>
　　䟦饒烈給假歸帖<lb/>
此初入齋時帖也嵗月不易得回首倏八載矣舎魚取<lb/>
熊掌在於所志何如耳<lb/>
<pb n="KR4e0122_WYG_012-3a"/>
　　䟦徐氏家譜<lb/>
昔三衢徐君希仁教吾臨川也予寓五峯外氏因以得<lb/>
陪餘論嘗辱其世譜之命而以不敏辭焉君既調官且<lb/>
歸休林泉矣每欲一訪鄭公之鄉今乃始諧夙願而君<lb/>
已老握手嘘唏語笑未洽而予以多病迫歸君猶以舊<lb/>
命命我噫先徳之美自足名家淺薄焉能為有無而知<lb/>
我之過無以謝萬一益顔厚耳<lb/>
　　䟦四老西游圖<lb/>
<pb n="KR4e0122_WYG_012-3b"/>
四老者進賢陳子憲吳志廣朱文貫陳子寜也西游者<lb/>
索崇仁吳與弼歌其令君吕侯之賢以風厥鄉人也黄<lb/>
眉皓髮年皆七八十䟦渉凍途而甘心焉者秉彛好徳<lb/>
之誠也相行者邑生傅海也予既賦絶句詩以贈其歸<lb/>
而好事者復圖以表焉<lb/>
　贊<lb/>
　　黄在中遺像贊<lb/>
藴昻霄之志負泛駕之材事業嗟其已矣山林邈自藏<lb/>
<pb n="KR4e0122_WYG_012-4a"/>
輝朱顔皓齒鶴髪桃顋春風態度秋月襟懐昔予拜翁<lb/>
于中夀雖病革而禮諧翁謝世之八年瞻圖像而肅齋<lb/>
噫詩巻長留天地繼述乎後者宜愈逺而愈佳也<lb/>
　　戴文振遺像贊<lb/>
繄親仁於齠齡恒信宿於髙門晩接隣於華里拜遺像<lb/>
於諸孫<lb/>
　銘<lb/>
　　硯銘<lb/>
<pb n="KR4e0122_WYG_012-4b"/>
何産之異何保之良所儲㳙滴所濟汪洋<lb/>
　啓<lb/>
　　回饒氏議親啓<lb/>
伏以人歆令聞金蘭契朱陸之髙軒世篤嘉猷珠玉際<lb/>
吳虞之逸駕未獲展門墻之敬忽枉飛姻好之牋伏承<lb/>
某人第幾位令嗣房下第幾孫男某茂才資格英佳箕<lb/>
裘閒熟以某幾小女粗諳織紝未習徳容特䝉畧齊鄭<lb/>
之嫌而俾聫秦晉之匹猥承雅眷敢不恭依雖蕭嶺飛<lb/>
<pb n="KR4e0122_WYG_012-5a"/>
甍之偉莫可攀縁而紫陽覆瓿之期實深屬望感兹榮<lb/>
幸倍萬等夷謹奉狀謝伏惟照察謹狀<lb/>
　　孫氏求婚啓<lb/>
伏以仰止名宗久篤朱陳之好不量非偶復通秦晉之<lb/>
歡以某男某器識凡庸才猷薄劣伏承令姪敏堂徴士<lb/>
第一小娘子性質温厚徳容静嘉妄意好逑之祈遽辱<lb/>
于歸之諾戰越無地欣幸曷勝謹齋沐以諏辰敢肅恭<lb/>
而告吉<lb/>
<pb n="KR4e0122_WYG_012-5b"/>
　　回饒氏議親啓<lb/>
翺翔槐市膠漆夙忝於椿庭問訊花封絲蘿新好於蘭<lb/>
砌拜嘉良厚為慰實多伏承令姪某進士第三令嗣茂<lb/>
才梧竹髙標豈輕匹配而某第二小女襪線庸品偶叶<lb/>
蓍龜韓朱門墻數仭誠難於企及李黄歩武異世固望<lb/>
於同歸慶荷之私敷陳罔既<lb/>
　墓誌銘<lb/>
　　孫君墓誌銘<lb/>
<pb n="KR4e0122_WYG_012-6a"/>
君諱隆字仲迪姓孫氏世為豐城之敷山人予距君居<lb/>
限一嶺耳然未識也他日遇于劍水之濵容儀魁以樸<lb/>
詞氣雅而温予雖寡合而心竊竒焉已而賔予于其家<lb/>
敦禮而尚徳名宗故族之翹然者也正統丙辰正月丁<lb/>
丑君以疾卒享年六十有七將以其年十一月庚申塟<lb/>
于其郷之某所其内外親戚賔友咸以君嘗辱予宜託<lb/>
以銘季子勉將伯兄昻之命來請予適病勉意益䖍不<lb/>
易於是叙次其世而銘之曰唐處士諱瑫字伯玉者宣<lb/>
<pb n="KR4e0122_WYG_012-6b"/>
宗時塟敷山宋迪功郎監潭州南岳廟諱約之者於君<lb/>
為八世祖始倣歐陽氏法為之譜伯玉而下系次有闕<lb/>
譜自南唐倉監諱行琰始行琰生仁耶仁耶生敬忠敬<lb/>
忠生餘慶餘慶四子景運景福景純景陽四景以來𦙍<lb/>
日益庶力學為善代有令聞而景純者乃君之十二世<lb/>
祖也曾祖諱恵字和仲祖諱暠字從達父諱某字友文<lb/>
君少孤凡所以立其家啓其後者皆躬辛以致之而相<lb/>
厥志者配徐氏也子四人昻勉操持女二人孫十人洪<lb/>
<pb n="KR4e0122_WYG_012-7a"/>
浩澄淵淑治温演溥濟乃銘曰孫居敷山逺自于唐徳<lb/>
門文苑族世厥芳爰暨君身適于中㣲惟君奮邁于祖<lb/>
有輝既富而夀亦云福只慎終刻詞是謂有子<lb/>
　　牛君墓誌銘<lb/>
五峯主人牛君將塟仲子演致其臨終之命曰欲銘我<lb/>
其吳先生乎嗚呼君知我者惡得不銘君諱琛其先由<lb/>
河南官游于薊因家遵化縣之王家莊大父諱彦贈昭<lb/>
信校尉撫州守禦千户所百户父諱均美撫州守禦千<lb/>
<pb n="KR4e0122_WYG_012-7b"/>
户所百户致仕傳子忠尋陞副千户封厥考武畧將軍<lb/>
副千户母田氏宜人既而調贑之㑹昌㑹昌君卒子暹<lb/>
嗣暹未有後以卒夏官以次君當踐㑹昌君以㣲疾讓<lb/>
弟斌斌卒君敦讓諸子夏官竟官君子澄君為人端毅<lb/>
疎暢勤禮而泛愛尊賢若不及家庭之間肅然以和先<lb/>
府君建博文堂集名縉紳次講授君與仲氏俱讀書通<lb/>
大義卒克㧞華夷為大家知我實由於仲氏而君固一<lb/>
致焉托門墻僅四十載豈偶然而已哉君生洪武戊申<lb/>
<pb n="KR4e0122_WYG_012-8a"/>
十二月十三日年八十三氣體倦勤内屬家事外與親<lb/>
交訣遷正寢之二日而曰明當去矣翌日果然正統己<lb/>
巳五月二十六日也君娶黄氏繼室周氏子四人長<graphic n="KR3675" url="https://raw.githubusercontent.com/kanripo/KR-Gaiji/master/images/KR3675.png" mimeType="image/png"/>
學於予諸父甚愛重之蚤世矣澄㑹昌千户演溥與吾<lb/>
兒游女一人適撫州正千户夏昶澄等以景泰冬十一<lb/>
月己酉𦵏君臨川銀錠塘之先兆銘曰<lb/>
於昭世徳博文有堂克敬克紹雝雝鴈行先北于歸銀<lb/>
錠之臧<lb/>
<pb n="KR4e0122_WYG_012-8b"/>
　　孺人黄氏墓誌銘<lb/>
天順戊寅正月予以詔命將赴金臺鰲溪熊易二生道<lb/>
其所善寶塘謝愈盛上謁天使之館而通贄於予既而二<lb/>
生屬子壻饒循謂昔日愈盛失所恃纔逾旬耳假拜使<lb/>
以登君子之庭為丐銘之地幸夫子矜憐之予固辭焉<lb/>
十月謝病歸田二生復以屬循且曰必欲得夫子銘然<lb/>
後愜於人子之心辭之數而請益勤焉嗚呼民之秉彞<lb/>
好是懿徳誰無人子之心哉生之膝下喘息呼吸氣通<lb/>
<pb n="KR4e0122_WYG_012-9a"/>
於親古今一耳然愛其親有篤不篤者存其天有多與<lb/>
寡也謝氏子於子道不其厚矣哉雖欲終辭詎可得邪<lb/>
竊嘗悲世人子有幸焉不幸焉有大幸焉大不幸焉幸<lb/>
不幸之中又萬不齊焉生而弗及見其親者矣夙喪親<lb/>
而弗克記憶者矣生弗克致其養死弗克致其𦵏者矣<lb/>
變故不一所不忍言而人子抱無涯之痛者多也謝氏<lb/>
子其於親也未嘗違㫖甘家富而親夀考以終可謂幸<lb/>
矣又得吾銘以慰人子報親之忱予亦大為之慶焉於<lb/>
<pb n="KR4e0122_WYG_012-9b"/>
是誌而銘之誌曰孺人生洪武乙卯正月十九日鰲溪<lb/>
天授鄉麻溪黄叔獻女寶塘青雲鄉謝永昂婦歸弗迨<lb/>
事其舅而奉姑甚孝為謝氏淑人天順戊寅正月甲子<lb/>
年八十四以卒卒之日慟及臧獲可以考徳矣十二月<lb/>
癸酉袝𦵏本里周坊姑氏兆右永昻先二十年卒子二<lb/>
人曰愈堅早世孺人撫其孤遺以教以婚曰愈盛孫四<lb/>
人曽孫五人銘曰寛裕慈恵夀考是宜於昭令子千載<lb/>
銘諸<lb/>
<pb n="KR4e0122_WYG_012-10a"/>
　　邵楚材墓銘<lb/>
醋兒其名楚材字𣲖出河南邵其氏伊父見育鄭將軍<lb/>
吾考實維鄭君壻而父沒時爾年稚吾家與居已經世<lb/>
四十四夀女二人卒于正月嵗丁巳塟爾臨汝石泉山<lb/>
誌爾墓兮百千䙫<lb/>
　　易孺人墓銘<lb/>
繄張有母慈且淑劍水淒涼久埋玉哀哀孤子遲我銘<lb/>
圖報昊天難遂欲寒暑互往歳月遒出入起處常幽幽<lb/>
<pb n="KR4e0122_WYG_012-10b"/>
安得特書不一書晶熒金石寛吾憂我聞中心怛以惻<lb/>
紀徳述行固其職母生癸酉卒丙寅𦵏惟丁卯湖名墨<lb/>
妣系熊兮考南維祖克俊兮氏曰易十六歸作嘉謨配<lb/>
代絶有道無亢悔薫蒸融液家以成年不足兮衆所矜<lb/>
我歌不磨千載名恃此庶以慰㝠㝠孤子長跪淚盈盈<lb/>
生死肉骨惟先生猗歟孤子其為誰曰循千載受予經<lb/>
　墓表<lb/>
　　黄先生墓表<lb/>
<pb n="KR4e0122_WYG_012-11a"/>
君諱寛字浩中幼孤弱冠始知學問中更苦節慕先正<lb/>
草廬之為人號曰希吳與人談每樂道吳之學於書無<lb/>
所不讀而易尤深恬黙自守紛華不少介乎其意晩嵗<lb/>
徳益茂平居恂恂鄉閭無少長翕然尊師之雖教授在<lb/>
乎闤闠而未嘗一履公門世居縣北君贅橋東厭其喧<lb/>
囂也從近郊之某處號曰草庵地既幽曠園池竹樹日<lb/>
向清雅而諸子皆克世其業充乎有以遂其永矢之樂<lb/>
焉鳴呼人咸多君之樂易近人而其中有介然不可移<lb/>
<pb n="KR4e0122_WYG_012-11b"/>
者存則恐未盡識也於其冡嗣之請表其墓輒叙而為<lb/>
之詩曰温乎其外兮衆所見也介乎其中兮吾所羨也<lb/>
　　東臯居士墓表<lb/>
居士姓吳氏字士竒號東臯代為東平名族與寒門通<lb/>
家累世予小子久獲親炙几杖故相知為周大父從道<lb/>
篤於教子遍禮名儒以為之師尊父某克承家法故居<lb/>
士於學甚早少長遭逢亂離艱險備歴故於才甚通為<lb/>
人豪邁閒曠客至倒屣相迎欵語詩書忘其朝夕酒半<lb/>
<pb n="KR4e0122_WYG_012-12a"/>
輒髙歌激烈有蕭洒出塵之想名居曰東臯舒嘯之軒<lb/>
軒之大書曰左右圖書古今風月先子寄贈詩有東臯<lb/>
先生英傑人又曰長日襟度温如春誠哉是言也於永<lb/>
樂某年某月某日卒塟近地之蜈蚣山某年文于其墓<lb/>
曰<lb/>
蜈蚣之脈宛蟠虯白鷺之水静相繆層巒疊嶂森連鈎<lb/>
佳哉形勝雄斯丘有美一人儒者流於焉埋玉諧佳謀<lb/>
髙風欲考靡來由鑱厥金石垂丕休<lb/>
<pb n="KR4e0122_WYG_012-12b"/>
　　孺人羅氏墓表<lb/>
孺人諱奴娘處士羅遜卿之女配胡君環卿胡氏世蹈<lb/>
朴厚孺人以貞閒恵恭之質相其夫子雖處阨窮而宜<lb/>
家之道靡渝胡君之禮孺人亦猶孺人之尊胡君也年<lb/>
六十四永樂七年閠四月十七日以疾卒𦵏南坑塘北<lb/>
又二十六年諸子立石表墓而徴文於予予幼承孺人<lb/>
撫愛之慈且知徳實深迺序而詩焉詞曰<lb/>
徳美以宜其配兮足承累世之淳龎雖嗇于其躬兮後<lb/>
<pb n="KR4e0122_WYG_012-13a"/>
其昌<lb/>
　　蔣節婦墓表<lb/>
戴生享慶以祖妣墓未銘懼夫節義久將堙沒不傳也<lb/>
恒戚于其心乃咨於其父請族祖子穎君譔其世與行<lb/>
丐予文以表焉節婦諱滿奴姓蔣氏世為南昌豐城族<lb/>
曽祖諱鈞字洪仲祖諱沐字叔新父諱椿字子莊母某<lb/>
氏節婦年二十餘歸配唐山戴子鼎氏逾紀而子鼎遂<lb/>
卒有子纔五歳戴故大家當是時孰不欲乗其危而利<lb/>
<pb n="KR4e0122_WYG_012-13b"/>
其有節婦介持愈嚴以勤卒能完其家無毫髪喪教其<lb/>
子以及其孫不少替君子以為難嗚呼疾風知勁草不<lb/>
其然乎姒氏姑婦亦皆以節終時號一門三節冰霜互<lb/>
冽而金玉交輝盛矣哉銘曰<lb/>
超逸駕兮徃哲是程激薄俗兮壼彛惟馨𤣥廬載銘兮<lb/>
永流厥聲<lb/>
　　孺人汪氏墓表<lb/>
三衢之常山邑庠生徐仕承尊公希仁命請其母孺人<lb/>
<pb n="KR4e0122_WYG_012-14a"/>
墓石之文予與希仁知己仕舊生其何辭孺人姓汪氏<lb/>
諱鳯娘世為常山士族髙祖諱文璟登元進士第仕翰<lb/>
林編修曾祖諱紹栁州教授孺人年二十七歸希仁游<lb/>
邑庠得専經術為進士以孺人綜家也既而偕希仁官<lb/>
臨川歸希仁調山東孺人以姑老弗往希仁厄於詿誤<lb/>
久三子皆逺省時鄉里門户甚迫孺人極力以應卒無<lb/>
敗事希仁謝事自邑徙近地之新溪凡平生開創與結<lb/>
架之勞多資賢助焉孺人生洪武丙辰二月初一日卒<lb/>
<pb n="KR4e0122_WYG_012-14b"/>
景泰癸酉六月初十日八月壬申𦵏十八都䝉撑橋頭<lb/>
先兆之側子三人畊學仕<lb/>
　祭文<lb/>
　　祭外叔祖蘭雪先生<lb/>
惟公簮纓茂裔詩禮名閎行端而固學富而精惟仁克<lb/>
夀存順沒寜嗟予小子姻忝于甥贄未迨席哭不及庭<lb/>
徘徊軫念禮負幽明拜瞻靈幔怛以中情一觴敬酹神<lb/>
其鑒誠<lb/>
<pb n="KR4e0122_WYG_012-15a"/>
　　祭湖山黄先生<lb/>
稟於天者秀㧞學於已者清勤三振鐸於芹水兩考最<lb/>
於成均屢攝司成之位譽益著于縉紳既致政而歸來<lb/>
儀表重于鄉隣福已軼乎中夀佳子姓之振振忽㣲疾<lb/>
而奄逝蓋天厚乎仁人嗟小子之孱薄早䝉開導之諄<lb/>
諄思永酬於萬一宜承訃之悲辛淹疾阻于徃哭何𠂻<lb/>
曲之能伸顧頑兒以敬遣聊菲儀以是陳嗚呼哀哉尚<lb/>
饗<lb/>
<pb n="KR4e0122_WYG_012-15b"/>
　　祭外祖母伯氏夫人<lb/>
嗚呼夫人育秀大家配美髙門猗歟二氏克武克文惟<lb/>
是夫人資懿徳尊峩峩偉節壯氣凌雲天相眉夀福祉<lb/>
孔繁夫人逝矣不亡者存嗟我小子幼沐深恩曰攜曰<lb/>
抱曰涼曰温于師于友于冠于婚以長以成難乎具論<lb/>
厚徳不報痛徹心魂幽明永隔日月其奔奄及歳除怛<lb/>
焉如焚病莫驅走是遣諸孫徃酹一觴腸裂聲吞嗚呼<lb/>
哀哉尚饗<lb/>
<pb n="KR4e0122_WYG_012-16a"/>
　　祭孫仲迪<lb/>
鳴呼昔我與公邂逅于劍江之濵投分於片言之頃遂<lb/>
承歩暑同歸仁里信宿相留雖再覯止於二三而愛我<lb/>
不啻平生方擬春和杖䇿攜琴重來謁公遍訪名山以<lb/>
酬舊約而公棄我以逝矣嗚呼哀哉適此卧病不能往<lb/>
哭祗遣一觴永訣終天尚饗<lb/>
　<lb/>
　<lb/>
<pb n="KR4e0122_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　康齋集巻十二<lb/>
</p>
<p>
</p>
  </div>
</body>
</text>
</TEI>
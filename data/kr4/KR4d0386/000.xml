<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>秋堂集</head>
    <p>
<pb n="KR4d0386_WYG_000-1a"/>
欽定四庫全書　　　　　集部四<lb/>
　秋堂集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹按秋堂集二卷宋柴望撰望有丙丁<lb/>
　　　　龜鑑已著錄其詩有道州台衣集詠史詩西<lb/>
　　　　涼鼓吹諸編俱佚不存此本乃後人襍裒而<lb/>
　　　　成詩末尚有道州台衣集序其夢傅説以下<lb/>
　　　　十一絶疑即詠史詩中之作也望以淳祐丙<lb/>
<pb n="KR4d0386_WYG_000-1b"/>
　　　　午上丙丁龜鑑得名然應詔上書但當指陳<lb/>
　　　　人事論朝政之是非乃牽引䜟緯以值嵗干<lb/>
　　　　支推衍禍福穿鑿附會迂誕支離其心雖出于<lb/>
　　　　忠誠其言則涉于妖妄乃出獄歸里士大夫<lb/>
　　　　至祖道湧金門外賦詩感慨傾動一時王應<lb/>
　　　　麟困學記聞尚載其表中之語以為佳話宋<lb/>
　　　　末士氣之浮囂于是為極已别存其目糾正<lb/>
　　　　于本條之下至其人則宋亡以後遁跡深山<lb/>
<pb n="KR4d0386_WYG_000-2a"/>
　　　　至元十七年乃卒翛然髙節追步東籬其詩<lb/>
　　　　雖格近晚唐未為髙邁而黍離麥秀寓痛至<lb/>
　　　　深騷屑哀音特為悽慟亦可與謝翔諸人並<lb/>
　　　　傳不朽故殘章斷簡猶能流播至今也乾隆<lb/>
　　　　四十三年七月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
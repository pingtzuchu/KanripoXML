<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>友古詞</head> <lb/>
    <p>
<pb n="KR4j0018_WYG_001-1a"/>
欽定四庫全書<lb/>
　友古詞<lb/>
　　　　　　　　　　　　　宋　蔡伸　撰<lb/>
　　水調歌頭<hi>用盧贊兄韵别彭城</hi>
醉擊玉壺缺恨寫綠琴哀悠悠徃事誰問離思𣺌難裁<lb/>
綠野堂前桃李燕子樓中歌吹那忍首重回惟有舊時<lb/>
月逺逺逐人來　小庭空清夜永獨徘徊伴人幽怨一<lb/>
枝瀟洒隴頭梅心斷雲㠶西去目送烟波東注千里接<lb/>
<pb n="KR4j0018_WYG_001-1b"/>
長淮為我將雙淚好過楚王臺<lb/>
　　又<hi>時居莆田</hi>
亭皐朩葉下原隰菊花黄憑髙滿眼秋意時節近重陽<lb/>
追想彭門徃歳千騎雲屯平野髙宴古毬塲弔古論興<lb/>
廢看劍引盃長　感流年思徃事重淒涼當時坐間英<lb/>
俊强半已凋亡慨念平生豪放自笑如今霜鬢漂泊水<lb/>
雲鄉已無功名志此意付清觴<lb/>
　　又<lb/>
<pb n="KR4j0018_WYG_001-2a"/>
相逢非草草分袂太悤悤征裘淚痕浥遍眸子怯酸風<lb/>
天際孤㠶難駐栁外香軿望斷雲雨各西東回首重城<lb/>
逺樓觀莫烟中　黯銷魂思陳事已成空東郊勝賞歸<lb/>
路騎馬踏殘紅月下一樽芳酒凭闌幾曲清歌别後少<lb/>
人同為問桃花臉一笑為誰容<lb/>
　　滿庭芳<lb/>
烟鎖長堤雲横孤嶼斷橋流水溶溶凭闌凝望逺目送<lb/>
征鴻桃葉溪邉舊事如春夢回首無蹤難忘處紫薇花<lb/>
<pb n="KR4j0018_WYG_001-2b"/>
下清夜一樽同　東城攜手地尋芳選勝賞遍珍叢念<lb/>
紫簫聲闋燕子樓空好是盧郎未老佳期在端有相逢<lb/>
重重恨聊憑紅葉和淚寄西風<lb/>
　　又<lb/>
風捲龍沙雲垂平野晚來密雪交飛坐看闌檻瓊蕋遍<lb/>
寒枝妝㸃蘭房景致金鋪掩簾幙低垂紅爐畔淺斟低<lb/>
唱天色正相宜　更䦨人半醉香肌玉暖寶髻雲欹又<lb/>
何須髙㑹梁苑瑶池堪笑子猷訪戴清興盡忍凍空回<lb/>
<pb n="KR4j0018_WYG_001-3a"/>
仍休羨漁人江上披得一蓑歸<lb/>
　　又<lb/>
鸚鵡洲邊芙蓉城下迥然水秀山明小舟雙槳特地訪<lb/>
雲英驚破蘭衾好夢開朱戸一笑相迎良宵永南窻皓<lb/>
月依舊照娉婷　别來無限恨持盃欲語恍若魂驚愴<lb/>
霎時相見又慘離情還是悤悤去也重攜手密語叮嚀<lb/>
佳期在寶釵鸞鏡端不負平生<lb/>
　　又<lb/>
<pb n="KR4j0018_WYG_001-3b"/>
秦洞花迷巫陽夢斷夜來曾到藍橋洞房深處重許見<lb/>
雲翹蕙帳殘燈耿耿紗窗外疎雨蕭蕭雙心字重衾小<lb/>
枕玉困不勝嬌　尋常愁夜永今宵更漏彈指明朝叙<lb/>
深情幽怨淚裛香綃記取于飛厚約丹山<hi>缺</hi>别選安巢<lb/>
驂鸞去青霄路穩明月共吹簫<lb/>
　　又<lb/>
玉鼎翻香紅爐叠勝綺窗疎雨瀟瀟故人相過情話欵<lb/>
良宵酒暈㣲紅襯臉横波浸滿眼春嬌雲屏掩鴛鴦被<lb/>
<pb n="KR4j0018_WYG_001-4a"/>
煖欹枕聼寒潮　如今成别恨臨風對月總是無聊念<lb/>
傷心南陌執手河橋還似一塲春夢離魂斷楚些難招<lb/>
佳期在踏青時候花底聽鳴鑣<lb/>
　　蘇武慢<lb/>
雁落平沙烟籠寒水古壘鳴笳聲斷青山隱隠敗葉蕭<lb/>
蕭天際暝鵶零亂樓上黄昏片帆千里歸程年華將晚<lb/>
望碧雲空慕佳人何處夢魂俱逺　憶舊遊邃館朱扉<lb/>
小園香徑尚想桃花人面書盈錦軸恨滿金徽難冩寸<lb/>
<pb n="KR4j0018_WYG_001-4b"/>
心幽怨兩地離愁一樽芳酒淒涼危欄倚遍儘遲留憑<lb/>
仗西風吹乾淚眼<lb/>
　　飛雪滿羣山<hi>又名扁舟尋舊約</hi>
氷結金壺寒生羅幙夜䦨霜月侵門翠筠敲竹疎梅弄<lb/>
影數聲雁過南雲酒醒欹粲枕愴猶有殘粧淚痕繡衾<lb/>
孤擁餘香未減猶是那時熏　長記得扁舟尋舊約聽<lb/>
小窗風雨燈火昏昏錦裀纔展瓊籤報曙寶釵又是輕<lb/>
分黯然攜手處倚朱箔愁凝黛顰夢回雲散山遥水逺<lb/>
<pb n="KR4j0018_WYG_001-5a"/>
空斷魂<lb/>
　　又<lb/>
絶代佳人幽居空谷綺窗森玉猗猗小舟雙槳重尋舊<lb/>
約洞房宛是當時夜闌紅燭黯黯相對渾如夢裏旋烘<lb/>
鴛錦塵生繡帳香減縷金衣　須信有盟言同皎日<hi>缺</hi>
利牽名役事與君違君已許<hi>缺</hi>今生來世兩情到此奚<lb/>
疑彩鸞須鳳友算何日丹山共歸未酧深願綿綿此恨<lb/>
無盡期<lb/>
<pb n="KR4j0018_WYG_001-5b"/>
　　水龍吟<hi>重過舊隠</hi>
畫橋流水桃溪路别是壺中佳致南樓夜月東窗疎雨<lb/>
金蓮共醉人静回廊竝肩攜手玉芝香裏念紫簫聲斷<lb/>
巫陽夢覺人何在花空委　寂寞危欄獨倚望仙鄉水<lb/>
雲無際芸房花院重來空鎖蒼苔滿地物是人非小池<lb/>
依舊彩鴦雙戲念當時風月如今懐抱有盈襟淚<lb/>
　　驀山溪<hi>登歴陽城樓</hi>
孤城莫角落日邊聲静醉袖拂危闌對天末孤雲愁凝<lb/>
<pb n="KR4j0018_WYG_001-6a"/>
吴津楚望表裏抱江山山隱隱水迢迢滿目江南景<lb/>
羇懐易感徃事傷重省羅袂浥殊香鬢星星忍窺清鏡<lb/>
瓊英好在應念玉關遥凝淚眼下層樓囘首平林暝<lb/>
　　又<lb/>
疎梅雪裏已報東君信冷艷與清香似一个人人標韵<lb/>
晚來特地酌酒慰幽芳攜素手摘纖枝揷向烏雲鬢<lb/>
老來世事百種皆消盡榮利等浮雲謾汲汲徒勞方寸<lb/>
花前眼底幸有賞心人歌金縷醉瑶巵此外君休問<lb/>
<pb n="KR4j0018_WYG_001-6b"/>
　　又<lb/>
書雲今旦雪霽嚴凝候玉輦想囘鑾正花覆千官錦繡<lb/>
周南留滯清夢繞觚稜心耿耿路迢迢此際空回首<lb/>
華堂薦壽玉筍持椒酒一曲囀春鶯更祝我膺時納祐<lb/>
功名冨貴老去已灰心唯只願捧觴人歲歲長依舊<lb/>
　　又<lb/>
金風玉露時節清秋候散髪步閒亭對熒熒一天星斗<lb/>
悲歌慷慨念逺復傷時心耿耿髪星星倚杖空搔首<lb/>
<pb n="KR4j0018_WYG_001-7a"/>
區區戀豆豈是甘牛後時命未來間且只得低眉袖手<lb/>
男兒此志肯向死前休無限事幾多愁總付盃中酒<lb/>
　　念奴嬌<lb/>
凌空寶觀乍登臨多少傷離情味淼淼烟波吳㑹逺極<lb/>
目江淮無際檻外長江樓中紅袖淡蕩秋光裏一聲横<lb/>
吹半灘鷗鷺驚起　因念邃館香閨玉肌花貌有盈盈<lb/>
仙子弄水題紅傳密意寶墨銀鈎曽寄淚粉香銷碧雲<lb/>
路杳脉脉人千里一彎新月腸斷危欄獨倚<lb/>
<pb n="KR4j0018_WYG_001-7b"/>
　　又<lb/>
歳華晼晚念羇懐多感佳㑹難卜草草盃盤聊話舊同<lb/>
翦西窗寒燭翠袖籠香雙蛾歛恨低按新翻曲無情風<lb/>
雨斷腸更漏催促　悤悤歸騎難留鸞屏鴛被忍良宵<lb/>
孤宿囘首幽歡成夢境唯覺衣襟芬馥海約山盟雲情<lb/>
雨意何日教心足不如不見為君一味愁蹙<lb/>
　　又<lb/>
畫堂宴闋望重簾不捲輕啞朱户悄悄囘郎驚漸聞蟋<lb/>
<pb n="KR4j0018_WYG_001-8a"/>
蟀凌波㣲歩酒力融春香風暗度攜手偎金縷低低笑<lb/>
問睡得眞箇穏否　因念隔闊經年除非魂夢裏有時<lb/>
相遇天意憐人心在了豈信關山遐阻曉色䑃朧柔情<lb/>
睠戀後約叮嚀語休教腸斷楚臺朝莫雲雨<lb/>
　　又<lb/>
當年豪放況朋儕俱是一時英傑逸氣凌雲佳麗地獨<lb/>
占春花秋月冶葉倡條尋芳選勝是處曾攀折昔遊如<lb/>
夢鏡中空嘆華髪　邂逅萍梗相逢十年徃事忍樽前<lb/>
<pb n="KR4j0018_WYG_001-8b"/>
重說茂緑成陰春又晚誰解丁香千結寶瑟彈愁玉壺<lb/>
敲怨觸目堪愁絶酒闌人静為君腸斷時節<lb/>
　　又<lb/>
輕雷驟雨洗千巖濃翠層巒森列衣袂涼生叢竹外時<lb/>
有飛螢明滅雲浪鱗鱗蘭舟泛泛共載一輪月五湖當<lb/>
日未應此段竒絶　歸路横玉驚鸞呌雲清似水悠颺<lb/>
天末玉宇瓊林凝望處依約廣寒宫闕老去情鍾此心<lb/>
仍在未肻甘華髮清歡留作異時嘉話重說<lb/>
<pb n="KR4j0018_WYG_001-9a"/>
　　雨中花慢<lb/>
寓目傷懐逢歡感舊年來事事疎慵嘆身心業重賦得<lb/>
情濃況是離多㑹少難忘雨跡雲蹤望斷無錦字雙鱗<lb/>
杳杳新雁雝雝　良宵孤枕人逺天涯除非夢裏相逢<lb/>
相逢處愁紅歛黛還又悤悤回首綠窗朱戸可憐明月<lb/>
清風斷腸風月關河有盡此恨無窮<lb/>
　　喜遷鶯<lb/>
青娥呈瑞正慘慘莫寒同雲千里翦水飛花漸漸瑶英<lb/>
<pb n="KR4j0018_WYG_001-9b"/>
宻洒翠筠聲細䆳館静深金鋪半掩重簾垂地明窗外<lb/>
伴疎梅瀟洒玉肌香膩　幽人當此際醒魂照影永漏<lb/>
愁無寐强拊清樽慵添寳鴨誰會黯然情味幸有賞心<lb/>
人奈咫尺重門深閉今夜裏算忍教孤負濃香鴛被<lb/>
　　憶瑶姬<hi>南徐連滄觀賞月</hi>
㣲雨初晴洗瑶空萬里月挂氷輪廣寒宫闕<hi>缺</hi>望素娥<lb/>
縹緲丹桂亭亭金盤露冷玉樹風輕<hi>缺</hi>覺秋思清念去<lb/>
年曾共吹簫侣同賞蓬瀛　奈此夜旅泊江城謾花光<lb/>
<pb n="KR4j0018_WYG_001-10a"/>
眩目綠酒如澠幽懐終有恨恨綺窗清影虚照娉婷藍<lb/>
橋路杳楚館雲深擬憑歸夢去强就枕無奈孤衾夢易<lb/>
驚<lb/>
　　醜奴兒慢<lb/>
明眸秀色别是天真瀟洒更鬢髪堆雲玉臉淡拂輕霞<lb/>
醉裏精神衆中標格誰能畫當時攜手花籠淡月重門<lb/>
深亞　巫峽夢回已成陳事豈堪重話謾贏得羅襟清<lb/>
淚鬢邊霜華念傷懐凭闌烟水𣺌無涯秦源目斷碧雲<lb/>
<pb n="KR4j0018_WYG_001-10b"/>
莫合難認仙家<lb/>
　　滿江紅<lb/>
人倚金鋪顰翠黛盈盈墮睫話别處留連無計語嬌聲<lb/>
咽十幅雲帆風力滿一川烟暝波光闊但囘首極目望<lb/>
髙城彈清血　竝蘭舟停畫楫曾共醉津亭月銷魂處<lb/>
今夜月圓人缺楚岫雲歸空悵望漢臯珮解成輕别最<lb/>
苦是拍塞滿懐愁無人說<lb/>
　　婆羅門引<hi>再遊仙漳薛氏園亭</hi>
<pb n="KR4j0018_WYG_001-11a"/>
素秋向晚歲華分付朩芙蓉蕭蕭紅蓼西風記得當時<lb/>
擷翠擁手繞芳叢念吹簫人去明月樓空　遥山萬重<lb/>
望寸碧想眉峯翠鈿瓊璫謾好誰適為容淒涼懐抱筭<lb/>
此際唯我與君同凝淚際目送征鴻<lb/>
　　青玉案<hi>和賀方囘韵</hi>
參差弱栁長堤路弱栁外征帆去皓齒明眸嬌態度回<lb/>
頭一夢斷腸千里不到相逢處　來時約畧春將莫幽<lb/>
恨空餘錦中句小院重門深幾許桃花依舊出墻臨水<lb/>
<pb n="KR4j0018_WYG_001-11b"/>
亂落如紅雨<lb/>
　　又<lb/>
鸞凰本是和鳴友奈無計長相守雲雨悤悤分袂後綵<lb/>
舟東去櫓聲啞軋目斷長堤栁　涓涓清淚輕綃透殘<lb/>
粉餘香尚依舊獨上南樓空囘首夜來明月怎知今夜<lb/>
少箇人攜手<lb/>
　　浣溪沙<hi>壬寅五月西湖</hi>
雙佩雷文拂手香青紗衫子淡梳粧氷姿綽約自生涼<lb/>
<pb n="KR4j0018_WYG_001-12a"/>
　虚掉玉釵驚翡翠緩移蘭棹趂鴛鴦鬢鬟風亂緑雲<lb/>
長<lb/>
　　又<lb/>
玉趾彎彎一折弓秋波翦碧艷雙瞳淺顰輕笑意無窮<lb/>
　夜静擁爐熏鵲腦月明飛棹採芙蓉别來歡事少人<lb/>
同<lb/>
　　又<hi>仙漳二首</hi>
蘋末風輕入夜涼飛橋畫閣跨方塘月移花影上迴廊<lb/>
<pb n="KR4j0018_WYG_001-12b"/>
　粲枕隨釵雲鬢亂紅綿撲粉玉肌香起來攜手看鴛<lb/>
鴦<lb/>
　　又<lb/>
窗外疎篁對節金畫橋新緑一篙深沉沉清夜對横參<lb/>
　酒暈半消紅玉臉雲鬟輕製小犀簪夢囘陳迹杳難<lb/>
尋<lb/>
　　又<hi>崑山月華閣</hi>
沙上寒鷗接翼飛潮生潮落水東西征船鳴櫓趂潮歸<lb/>
<pb n="KR4j0018_WYG_001-13a"/>
　望斷碧雲無錦字謾題紅葉有新詩黄昏㣲雨倚䦨<lb/>
時<lb/>
　　又<lb/>
漠漠新田緑未齊栁陰陰下水平堤竹間時有乳鴉啼<lb/>
　雲歛屏山横枕畔夜䦨璧月轉林西玉芝香裏綵鴛<lb/>
栖<lb/>
　　又<lb/>
紫燕雙雙掠水飛㢘纖小雨未成泥籬邊開盡野薔薇<lb/>
<pb n="KR4j0018_WYG_001-13b"/>
　㑹少離多終有恨暫來還去益堪悲後期重約採蓮<lb/>
時<lb/>
　　又<lb/>
窄窄霜綃穩稱身强臨歌酒慘離魂故人相遇益傷神<lb/>
　斷雨殘雲千里隔瓊枝璧月四時新為君留取鏡中<lb/>
春<lb/>
　　又<lb/>
且鬭樽前見在身昔遊如夢可銷魂玉容依約舊精神<lb/>
<pb n="KR4j0018_WYG_001-14a"/>
　千里重來人事改一盃相屬意還新韶華不減洞中<lb/>
春<lb/>
　　又<hi>賦向伯恭薌林朩犀二首</hi>
朩似文犀感月華寸根移種自仙家春蘭秋菊浪矜誇<lb/>
　玉露初零秋夜永幽香直入小窗紗此時風月獨輸<lb/>
他<lb/>
　　又<lb/>
葉翦玻璃蘂糝金清香端不數瓊沉獨將髙韵冠薌林<lb/>
<pb n="KR4j0018_WYG_001-14b"/>
　千里江山新夢後一天風露小庭深玉人歸興已駸<lb/>
駸<hi>伯恭時守平江府署中有朩犀開時大起歸興余故有後詞末韵不數月得請歸薌林舊隠</hi>
　　又<lb/>
淺褐衫兒壽帶藤碾花如意枕冠輕鳳鞋弓小稱娉婷<lb/>
　約畧梳妝隨事好出塵標韵出塵清一枝梅映玉壺<lb/>
氷<lb/>
　　又<lb/>
窗外桃花爛漫開年時曾伴玉人來一枝斜揷鳳皇釵<lb/>
<pb n="KR4j0018_WYG_001-15a"/>
　今日重來人事改花前無語獨徘徊淒涼懐抱可憐<lb/>
栽<lb/>
　　虞美人<lb/>
瑶琴一弄清商怨樓外桐陰轉月華澄淡露華濃寂寞<lb/>
小池煙水冷芙蓉　攀花擷翠當時事緑葉同心字有<lb/>
情還解憶人無過盡寒沙新雁甚無書<lb/>
　　又<lb/>
飛梁石徑關山路慘淡秋容莫一行新雁破寒空腸斷<lb/>
<pb n="KR4j0018_WYG_001-15b"/>
碧雲千里水溶溶　鸞衾欲展誰堪共簾幙霜華重鴨<lb/>
爐香盡錦屏中幽夢今宵何許與君同<lb/>
　　又<lb/>
紅塵疋馬長安道人與花俱老緩垂鞭袖過平康散盡<lb/>
髙陽零落少年場　朱絃重理相思調無奈知音少十<lb/>
年如夢儘堪傷樂事如今囘首做淒涼<lb/>
　　又<hi>甲辰入燕</hi>
綵旗揺曵檣烏轉鷁首征帆展髙城樓觀莫雲平叠鼔<lb/>
<pb n="KR4j0018_WYG_001-16a"/>
凝笳都在斷腸聲　緑窗朱户空囘首明月還依舊亂<lb/>
山無數水茫茫誰念塞垣風物曬恓惶<lb/>
　　又<lb/>
堆瓊滴露氷壺瑩樓外天如鏡水晶雙枕襯雲鬟卧看<lb/>
千山明月聽潺湲　渡江桃葉分飛後馬上猶囘首郵<lb/>
亭今夜月空圓不似當時攜手對嬋娟<lb/>
　　又<lb/>
碧溪曾寄流紅字忍話當時事重來種種盡堪悲有酒<lb/>
<pb n="KR4j0018_WYG_001-16b"/>
盈盃聊為故人持　夜閒翦燭西窗語懐抱今如許樽<lb/>
前莫訝兩依依緑鬢朱絃不似少年時<lb/>
　　又<lb/>
鸞屏繡被香雲擁平帖幽閨夢覺來重試古龍涎深炷<lb/>
玉爐燒氣不燒煙　悤悤人去三更也月到廻廊下出<lb/>
門無語送郎時淚共一天風露濕羅衣<lb/>
　　生查子<lb/>
畫堂初見伊明月當窗滿今夜月如眉話别河橋畔<lb/>
<pb n="KR4j0018_WYG_001-17a"/>
重見約中秋莫負于飛願免使月圓時兩處空腸斷<lb/>
　　又<lb/>
霜寒月滿窗夜永人無寐絳蠟有餘情偏照鴛鴦被<lb/>
看盡舊時書滴盡今生淚衙鼔已三更還是和衣睡<lb/>
　　又<lb/>
金壺揷玉芝人面交相照花影滿方床翠叠屏山杳<lb/>
風月亦多情特地今宵好儘道夜初長彈指東窗曉<lb/>
　　又<lb/>
<pb n="KR4j0018_WYG_001-17b"/>
幾番花信風數㸃籠絲雨竝轡踏香塵選勝東郊路<lb/>
韶華轉首空誰解留春住幸到緑尊前且作鶯花主<lb/>
　　又<lb/>
銀釭委墜紅碧鎖朦朧曉别涙洒金徽一曲情多少<lb/>
郵亭今夜長明月香幃悄縱使夢相逢何處尋蓬島<lb/>
　　南歌子<lb/>
蕭寺疎鐘斷虚堂夜氣清涼蟾偏向水窗明露井碧梧<lb/>
寒葉顫秋聲　幽恨人誰問孤衾淚獨横此時風月此<lb/>
<pb n="KR4j0018_WYG_001-18a"/>
時情擬倩藍橋歸夢見雲英<lb/>
　　又<lb/>
逺水澄明緑孤雲黯淡愁白蘋紅蓼滿汀洲腸斷圓蟾<lb/>
空照朩蘭舟　節物傷羇旅歸程歎滯留佳期已誤小<lb/>
紅樓頼得今年猶有閏中秋<lb/>
　　又<lb/>
恨入眉峰翠寒生酒暈紅臨期凝淚洒西風須信世間<lb/>
無物似情濃　玉燈敲霜月金鉦伴曉鐘淒涼古驛亂<lb/>
<pb n="KR4j0018_WYG_001-18b"/>
山重今夜擁衾無寐與君同<lb/>
　　南鄉子<lb/>
天外雨初収風𦂳雲輕已變秋邂逅故人同一笑遲留<lb/>
聚散人生冝自謀　去路指南州萬頃雲濤一葉舟莫<lb/>
話太湖波浪險歸休人在溪邊正倚樓<lb/>
　　又<hi>宣和壬寅予與向伯恭俱為大漕屬官向有詞云憑書續斷腸因為此詞</hi>
朩落雁南翔錦鯉慇勤為渡江淚墨銀鈎相憶字成行<lb/>
滴損雲牋小鳳皇　陳事費思量回首煙波巻夕陽儘<lb/>
<pb n="KR4j0018_WYG_001-19a"/>
道憑書聊破恨難忘及至書來更斷腸<lb/>
　　菩薩蠻<hi>詠髮</hi>
鴛鴦枕上雲堆綠蘭膏㣲潤知新沐開帳對華燈見郎<lb/>
雙眼明　錦衾香馥郁檻竹敲寒玉何物最無情曉雞<lb/>
咿喔聲<lb/>
　　又<lb/>
杏花零落清明雨巻簾雙燕來還去枕上玉芙蓉暖香<lb/>
堆錦紅　翠翹金鈿雀蟬鬢慵梳掠心事一春閒黛眉<lb/>
<pb n="KR4j0018_WYG_001-19b"/>
顰逺山<lb/>
　　又<lb/>
飛英不向枝頭住等閒又送春歸去雲幄翠陰浮長隨<lb/>
日脚流　玉簫吹鳳怨驚起樓中燕飛去自雙雙惱人<lb/>
空斷腸<lb/>
　　又<hi>廣陵盛事</hi>
水光山影浮空碧栁絲揺曵春無力栁岸繫行舟吹簫<lb/>
憶舊遊　舊遊堪更憶望斷迷南圵千古恨悠悠長江<lb/>
<pb n="KR4j0018_WYG_001-20a"/>
空自流<lb/>
　　又<lb/>
當時攜手今千里可堪重到相逢地觸目盡闗心流鶯<lb/>
尚好音　無人知我意只有涓涓淚寂寞到斜陽羅衣<lb/>
裛舊香<lb/>
　　又<lb/>
鳴笳叠鼔催雙槳扁舟穏泛桃花浪别淚洒東風前歡<lb/>
如夢中　夢魂無定據不到相逢處縱使夢相逢香閨<lb/>
<pb n="KR4j0018_WYG_001-20b"/>
豈解同<lb/>
　　又<lb/>
金鋪半掩銀蟾滿箇人應恨歸來晚軋軋櫓聲遲那知<lb/>
心已飛　迎門一笑粲嬌困横波慢偎倚緑窗前今宵<lb/>
人月圓<lb/>
　　又<lb/>
雙雙紫燕來華屋雨餘芳草池塘緑一夜擺花風鶯花<lb/>
滿樹紅　盃深君莫訴醉袖歌金縷無奈惜花心老來<lb/>
<pb n="KR4j0018_WYG_001-21a"/>
情轉深<lb/>
　　又<lb/>
朝來一陣狂風雨春光已作堂堂去茂緑滿䌓枝青梅<lb/>
結子時　攀枝驚晼晚樂事孤心眼正是惜春歸那堪<lb/>
怨别離<lb/>
　　又<lb/>
凝羞隔水抛紅豆嫩桃如臉腰如栁心事暗相期陽臺<lb/>
雲雨迷　玉樓花似雪花上朦朧月揮淚執柔荑悤悤<lb/>
<pb n="KR4j0018_WYG_001-21b"/>
話别時<lb/>
　　又<lb/>
花冠鼔翼東方動蘭閨驚破遼陽夢翠被小屏山曉窗<lb/>
燈影殘　竝頭雙燕語似訴横塘雨風雨曉寒多征人<lb/>
可奈何<lb/>
　　憶秦娥<hi>西湖</hi>
湖光碧春花秋月無今昔無今昔十年徃事盡成陳迹<lb/>
　玉簫聲斷雲屏隔山遥水逺長相憶長相憶一生懐<lb/>
<pb n="KR4j0018_WYG_001-22a"/>
抱為君牽役<lb/>
　　又<lb/>
花陰月蘭堂夜宴神仙客神仙客江梅標韵海棠顔色<lb/>
　良辰佳㑹誠難得花前一醉君休惜君休惜楚臺雲<lb/>
雨今夕何夕<lb/>
　　清平樂<lb/>
綵舟雙櫓六月臨平路小雨輕風消晚暑繞岸荷花無<lb/>
數　玉人粲枕方床遥知待月西廂昨夜有情風月今<lb/>
<pb n="KR4j0018_WYG_001-22b"/>
宵特地淒涼<lb/>
　　又<lb/>
南窗月滿繡被堆香暖若恨春宵更漏短應訝郎歸又<lb/>
晚　征帆初落橋邊迎門一笑嫣然今夜流霞共酌何<lb/>
妨金盞垂蓮<lb/>
　　又<lb/>
明眸秀色肌理凝香雪羅綺叢中標韵别捧酒歌聲清<lb/>
越　不辭醉臉潮紅却愁歸騎悤悤囘首緑窗朱戸斷<lb/>
<pb n="KR4j0018_WYG_001-23a"/>
腸明月清風<lb/>
　　謁金門<lb/>
溪聲咽溪上有人離别别語叮嚀和淚說羅巾霑淚血<lb/>
　儘做剛腸如鐵到此也應愁絶囘首斷山帆影滅畫<lb/>
船空載月<lb/>
　　又<lb/>
相思切觸目只供愁絶好夢驚囘清漏咽燭殘香穗結<lb/>
　長恨南樓明月只解照人離缺同倚朱欄飛大白今<lb/>
<pb n="KR4j0018_WYG_001-23b"/>
宵風月别<lb/>
　　憶王孫<lb/>
涼生氷簟怯衣單明月樓髙空畫欄滿院啼螿人未眠<lb/>
掩重關烏鵲南飛風露寒<lb/>
　　阮郎歸<lb/>
煙籠寒水暝禽栖滿庭紅葉飛蘭堂寂寂畫簾垂霜濃<lb/>
更漏遲　鴛被冷麝香㣲强欹單枕時西窗看盡月痕<lb/>
移此情君怎知<lb/>
<pb n="KR4j0018_WYG_001-24a"/>
　　栁梢青<lb/>
數聲鶗鴂可憐又是春歸時節滿院東風海棠鋪繡梨<lb/>
花飄雪　丁香露泣殘枝算未比愁腸寸結自是休丈<lb/>
多情多感不干風月<lb/>
　　又<lb/>
子規啼月幽衾夢斷銷魂時節枕上斑斑枝頭㸃㸃染<lb/>
成清血　淒涼斷雨殘雲算此恨文君更切老去情懐<lb/>
春來況味那禁離别<lb/>
<pb n="KR4j0018_WYG_001-24b"/>
　　又<lb/>
聮璧尋春踏青尚憶年時攜手此際重來可憐還是年<lb/>
年時候　陰陰栁下人家人面桃花似依舊但願年年<lb/>
春風有信人心長久<lb/>
　　好事近<lb/>
花露滴香紅花底漏聲初歇人似一枝梅痩照氷壺清<lb/>
徹　翠蛾雲鬢為誰容蟲絲寶奩結可惜一春顦顇負<lb/>
滿懐風月<lb/>
<pb n="KR4j0018_WYG_001-25a"/>
　　又<lb/>
十幅健帆風天意巧催行客極目五湖雲浪沉滿空秋<lb/>
色　玉人應怪悮佳期凝恨正脉脉錦鱗為傳尺素報<lb/>
蘭舟消息<lb/>
　　卜算子<lb/>
風雨送春歸寂寞花空委枝上紅稀地上多萬㸃隨流<lb/>
水　翠黛歛春愁照影臨清泚應念韶華惜蕣顔洒遍<lb/>
胭脂淚<lb/>
<pb n="KR4j0018_WYG_001-25b"/>
　　又<lb/>
小閣枕清流一霎蓮塘雨風逓幽香入檻來枕簟全無<lb/>
暑　遐想似花人閱歳音塵阻物是人非空斷腸夢入<lb/>
芳洲路<lb/>
　　又<hi>題扇</hi>
玉斧斵氷輪中有乘鸞女鬢亂釵横襟袖涼只恐輕飛<lb/>
舉　青冥縹緲間自有吹簫侣不向巫山十二峯朝莫<lb/>
為雲雨<lb/>
<pb n="KR4j0018_WYG_001-26a"/>
　　又<lb/>
前度月圓時月下相攜手今夜天邊月又圓夜色如清<lb/>
晝　風月渾依舊水館空回首明夜歸來試問伊曽解<lb/>
思量否<lb/>
　　又<lb/>
重重雪外山𣺌𣺌煙中路路轉山横無盡愁正是分攜<lb/>
處　望極錦中書腸斷魚中素錦素沉沉兩未期魚雁<lb/>
空相誤<lb/>
<pb n="KR4j0018_WYG_001-26b"/>
　　又<lb/>
春事付鶯花曾是鶯花主醉拍春衫金縷衣只向花間<lb/>
住　宻意君聽取莫逐東風去若是真心待子飛雲裏<lb/>
千條路<lb/>
　　小重山<hi>呉松浮天閣送别</hi>
樓外江山展翠屏沉沉虹影畔綵舟横一樽别酒為君<lb/>
傾留不住風色太無情　斜日半山明畫欄重倚處獨<lb/>
銷凝片帆冋首在青㝠人不見千里莫雲平<lb/>
<pb n="KR4j0018_WYG_001-27a"/>
　　又<lb/>
澹澹秋容煙水寒樓髙清夜永倚䦨干玉人不見坐長<lb/>
歎簫聲逺明月滿空山　遐想緑雲鬟青冥風露冷獨<lb/>
椉鸞别時容易見時難憑孤枕聊復夢嬋娟<lb/>
　　又<hi>宣和甲辰余自彭城倅以檄燕山取道莫閭見所謂陳文者於州治之籌邊閣誠不負所聞明</hi>
　　　<hi>年歸則陳已入道矣崔守呼至之即席贈此</hi>
流水桃花小洞天壺中春不老勝塵寰霞衣鶴氅竝桃<lb/>
冠新裝好風韵愈飄然　功行滿三千嬰兒并姹女錬<lb/>
<pb n="KR4j0018_WYG_001-27b"/>
成丹劉郎曾約共昇仙十箇月養箇小金壇<lb/>
　　又<lb/>
樓上風髙翠袖寒碧雲籠淡日照闌干緑楊芳草恨綿<lb/>
綿長亭路何處認征鞍　曉鏡嬾重看鬢雲堆鳳髻任<lb/>
䦨珊鸞衾鴛枕小屏山人如玉忍負一春閒<lb/>
　　踏莎行<lb/>
珮解江臯魂消南浦人生惟有别離苦别時容易見時<lb/>
難算來却是無情語<hi>盡戴席上語</hi>　百計留君留君不住留<lb/>
<pb n="KR4j0018_WYG_001-28a"/>
君不住君須去望君頻問夢中來免教腸斷巫山雨<lb/>
　　又<hi>秦妓胡芳來常𨽻籍以其端嚴如木偶人因目之為佛乃作是云</hi>
如是我聞金仙出世一超直入如來地慈悲方便濟羣<lb/>
生端嚴妙相誰能比　四衆皈依悉皆歡喜有情同赴<lb/>
龍華㑹無憂帳裏結良縁麽訶脩哩脩脩哩<lb/>
　　又<lb/>
客裏光陰傷離情味玉觴未舉心先醉臨岐莫怪苦留<lb/>
連檣烏轉處人千里　恨寫新聲雲牋宻寄短封難盡<lb/>
<pb n="KR4j0018_WYG_001-28b"/>
心中事憑君看取紙痕斑分明總是離人淚<lb/>
　　又<hi>題團扇</hi>
落日歸雲寒空斷雁吳波淺淡山平逺丹青寫出在霜<lb/>
縑佳人特地裁團扇　漁艇孤煙酒旗幽院些兒景趣<lb/>
君休羨五湖歸去共扁舟何如早早酬深願<lb/>
　　又<lb/>
水滿青錢煙滋翠葆殘英滿地無人埽先來羇思亂如<lb/>
雲無端更被春酲惱　叠叠遥山綿綿逺道凭闌滿目<lb/>
<pb n="KR4j0018_WYG_001-29a"/>
唯芳草莫驚青鬢㸃秋霜盧郎已分愁中老<lb/>
　　又<hi>贈老嚴道人</hi>
玉質孤髙天姿明惠了無一㸃塵凡氣白蓮空殿鎖幽<lb/>
芳亭亭獨占秋光裏　一切見聞不可思議我今有分<lb/>
親瞻禮願垂方便濟衆生他時同赴龍華㑹<lb/>
　　定風波<lb/>
一曲驪歌酒一鍾可憐分袂太悤悤百計留君留不住<lb/>
君去滿川煙暝滿帆風　目斷魂銷人不見但見青山<lb/>
<pb n="KR4j0018_WYG_001-29b"/>
隠隠水浮空擬把一襟相憶淚試<hi>缺</hi>雲牋密洒付飛鴻<lb/>
　　又<hi>丙寅四月呉門西樓之集</hi>
老去情鍾不自持篸花酌酒送春歸玉貌氷姿人窈窕<lb/>
一笑清狂豈減少年時　欲上香車俱脉脉<hi>缺</hi>　半簾<lb/>
花影月平西待得酒醒人已去凝竚斷雲殘雨儘堪悲<lb/>
　　㸃絳脣<hi>登歴陽連雲觀</hi>
水繞孤城亂山深鎖横江路帆歸别浦苒苒蘭臯莫<lb/>
人在天涯雁背南雲去空凝竚鳳樓何處煙靄迷津渡<lb/>
<pb n="KR4j0018_WYG_001-30a"/>
　　又<hi>和安行老韵</hi>
香雪飄零暖風著栁籠絲雨惱人情緒春事還如許<lb/>
寶勒朱輪共結尋芳侶東郊路亂紅深處醉拍黄金縷<lb/>
　　又<lb/>
背壁燈殘卧聽簷雨難成寐井梧飄墜歴歴蛩聲細<lb/>
數盡更籌滴盡羅巾淚如何睡甫能得睡夢到相思地<lb/>
　　又<lb/>
月缺花殘世間樂事難雙美夜來相對把酒彈清淚<lb/>
<pb n="KR4j0018_WYG_001-30b"/>
一㸃情鍾銷盡英雄氣樊籠外五湖烟水好作扁舟計<lb/>
　　又<lb/>
玉筍持盃斂紅顰翠歌金縷綵鴛戢羽未免羣雞妬<lb/>
我為情多愁聽多情語君休訴兩心堅固雲裏千條路<lb/>
　　又<lb/>
人面桃花去年今日津亭見瑶琴錦薦一弄清商怨<lb/>
今日重來不見如花面空腸斷亂紅千片流水天涯逺<lb/>
　　又<hi>丙寅</hi>
<pb n="KR4j0018_WYG_001-31a"/>
梅雨初晴畫欄開遍忘憂草蘭堂清窈髙栁新蟬噪<lb/>
枕上芙蓉如夢還驚覺匀粧了背人㣲笑風入玲瓏罩<lb/>
　　又<lb/>
帳外華燈翠屏花影參差滿錦衣香暖苦恨春宵短<lb/>
畫角聲中雲雨還輕散河橋畔月華如練囘首成腸斷<lb/>
　　又<lb/>
緑蕚氷花數枝清影横疎牖玉肌清痩夜乆輕寒透<lb/>
忍使孤芳攀折他人手人歸後斷腸回首只有香盈袖<lb/>
<pb n="KR4j0018_WYG_001-31b"/>
　　又<hi>送常守陳正同應之還朝</hi>
解紱朝天滿城桃李繁陰布彩舟難駐忍聽驪歌舉<lb/>
協理中興聖意方傾注從今去五雲深處穩步沙堤路<lb/>
　　又<lb/>
雲雨悤悤洞房當日曾相遇暫來還去無計留春住<lb/>
寶瑟重調静聽鸞絲語休輕負綺窗朱戸好做風光主<lb/>
　　昭君怨<lb/>
一曲雲和鬆響多少離愁心上寂寞掩屏帷淚沾衣<lb/>
<pb n="KR4j0018_WYG_001-32a"/>
最是銷魂處夜夜綺窻風雨風雨伴愁眠夜如年<lb/>
　　醉落魄<lb/>
波紋如縠池塘雨後添新緑海棠初綻紅生肉雙燕歸<lb/>
來還認舊巢宿　凝情憑暖䦨干曲新愁無限傷心目<lb/>
誰人月下吹横玉驚起鴛鴦飛去自相逐<lb/>
　　又<lb/>
霜華揺落亭亭皓月侵朱箔夢囘欹枕聽殘角一片寒<lb/>
聲風送入寥廓　眼前風月都如昨獨眠無奈情懐惡<lb/>
<pb n="KR4j0018_WYG_001-32b"/>
凭肩攜手于飛約斷想人人終是賦情薄<lb/>
　　又<lb/>
明眸秀色雙蛾巧畫春山碧盈盈標韵傾瑶席一見樽<lb/>
前宛是舊相識　深期密語雖端的良宵無奈成輕擲<lb/>
忍教只恁空相憶得入手來無限好則劇<lb/>
　　又<lb/>
陽關聲噫清歌響斷雲屏隔溪山依舊連空碧昨日主<lb/>
人今日是行客　緑窻朱戸應如昔囘頭徃事成陳迹<lb/>
<pb n="KR4j0018_WYG_001-33a"/>
後期總使無端的月下風前應也解相憶<lb/>
　　極相思<lb/>
碧簷鳴玉玎璫金瑣小蘭房樓髙夜永飛霜滿院璧月<lb/>
沉缸　雲雨不成巫峽夢望仙鄊煙水茫茫風前月底<lb/>
登髙念逺無限淒涼<lb/>
　　又<lb/>
相思情味堪傷誰與話𠂻腸明朝見也桃花人面碧蘚<lb/>
廻廊　别後相逢唯有夢夢囘時展轉思量不如早睡<lb/>
<pb n="KR4j0018_WYG_001-33b"/>
今宵魂夢先到伊行<lb/>
　　玉樓春<lb/>
碧桃溪上藍橋路寂寞朱門閒院宇粉墻疎竹弄清蟾<lb/>
玉砌紅蕉宜夜雨　箇中人是吹簫侣花底深盟曾共<lb/>
語人生樂在兩知心此意此生君記取<lb/>
　　又<lb/>
星河風露經年别月照離亭花似雪寶釵鸞鏡㑹重逢<lb/>
花裏同眠今夜月　月華依舊當時節細把離腸和淚<lb/>
<pb n="KR4j0018_WYG_001-34a"/>
說人生只合鎮長圓休似月圓圓又缺<lb/>
　　長相思<lb/>
我心堅你心堅各自心堅石也穿誰言相見難　小窻<lb/>
前月嬋娟玉困花柔竝枕眠今宵人月圓<lb/>
　　又<lb/>
錦衾香玉枕雙昨夜深深小洞房囘頭已斷腸　背蘭<lb/>
釭夢仙鄉風撼梧桐雨洒窻今宵好夜長<lb/>
　　又<lb/>
<pb n="KR4j0018_WYG_001-34b"/>
村姑兒紅袖衣初發黄梅插稻時雙雙女伴隨　長歌<lb/>
詩短歌詩歌裏眞情恨别離休言伊不知<lb/>
　　西地錦<lb/>
寂寞悲秋懐抱掩重門悄悄清風皓月朱闌畫閣雙鴛<lb/>
池沼　不忍今宵重到惹離愁多少蓬山路杳藍橋信<lb/>
阻黄花空老<lb/>
　　歸田樂<lb/>
風生蘋末蓮香細新浴晚涼天氣猶自倚朱䦨波面雙<lb/>
<pb n="KR4j0018_WYG_001-35a"/>
雙彩鴛戲　鸞釵委墜雲堆髻誰㑹此時情意氷簟玉<lb/>
琴横還是明月人千里<lb/>
　　七娘子<lb/>
天涯觸目傷離緒登臨況值秋光莫手撚黄花憑誰分<lb/>
付雝雝雁落蒹葭浦　憑髙目斷桃溪路屏山樓外青<lb/>
無數緑水紅橋鎖窗朱户如今總是銷魂處<lb/>
　　感皇恩<lb/>
酒暈襯横波玉肌香透輕裊腰肢妬垂栁臂寛金釧且<lb/>
<pb n="KR4j0018_WYG_001-35b"/>
是不干春痩撚金雙合字無心繡　鬒雲半墮金釵欲<lb/>
溜羅袂殘香忍重嗅渡江桃葉腸斷為誰招手倚闌凝<lb/>
望久眉空鬭<lb/>
　　又<lb/>
膏雨曉來晴海棠紅透碧草池塘裊金栁王孫何在不<lb/>
念玉容消痩日長深院静簾垂繡　粲枕墮釵粉痕輕<lb/>
溜玉鼎龍涎記同嗅鈿箏重理心事謾憑纖手素絃彈<lb/>
不盡眉峯鬭<lb/>
<pb n="KR4j0018_WYG_001-36a"/>
　　減字朩蘭花<hi>癸亥元日秀守劉卿任有詞時余適至秀因用其韵二首時初定樂</hi>
彤庭龍尾禮備天顔知有喜九奏初傳耳冷人間十七<lb/>
年　盈成持守仁徳如春漸九有三輔名州好整笙歌<lb/>
結勝遊<lb/>
　　又<lb/>
船囘沙尾幾誤紅窗聽鵲喜尺素空傳轉首相逢又隔<lb/>
年　寒燈獨守玉筍持盃寧復有秀水南州徒使幽人<lb/>
作夢遊<lb/>
<pb n="KR4j0018_WYG_001-36b"/>
　　又<lb/>
多情多病玉貌疲來愁覧鏡門掩東風零落桃花滿地<lb/>
紅　重簾不捲愁覩杏梁雙語燕强拂瑶琴一曲幽蘭<lb/>
淚滿襟<lb/>
　　又<hi>庚申七夕</hi>
金風玉露喜鵲橋成牛女渡天宇沉沉一夕佳期兩意<lb/>
深　瓊籖報曙忍使飇輪容易去明日如今想見君心<lb/>
似我心<lb/>
<pb n="KR4j0018_WYG_001-37a"/>
　　又<lb/>
錦屏人醉玉暖香融春有味今日蘭舟魂夢還隨緑水<lb/>
流　髙城望斷無奈城中人不見斜倚粧樓恨入眉峯<lb/>
兩㸃愁<lb/>
　　漁家傲<lb/>
烟鎖池塘秋欲莫細細前香直到雙栖處竝枕東窗聽<lb/>
夜雨偎金縷雲深不見來時路　曉色朦朧人去住香<lb/>
覆重簾密密聞私語目斷征帆歸别浦空凝竚苔痕緑<lb/>
<pb n="KR4j0018_WYG_001-37b"/>
印金蓮步<lb/>
　　西樓子<lb/>
樓前流水悠悠駐行舟滿目寒雲衰草使人愁　多少<lb/>
恨多少淚謾遲留何似驀然拌捨去來休<lb/>
　　又<lb/>
紅靴玉帶葳蕤翠綃衣竝轡垂鞭粧影照清溪　長亭<lb/>
路停騎處晚涼時空有許多明月伴雙栖<lb/>
　　御街行<lb/>
<pb n="KR4j0018_WYG_001-38a"/>
東君不鎖尋芳路曾是鸎花主有情風月可憐宵猶記<lb/>
緑窗朱戸十年空想春風面杳無計憑鱗羽　淒涼懐<lb/>
抱今如許天與重相遇不應還向楚峯前朝莫為雲為<lb/>
雨算來各把平生分付也不是惡著處<lb/>
　　洛陽春<hi>栁向誤作上陽春</hi>
好在章臺楊栁不禁春痩淡烟㣲雨麯塵絲鎖一㸃眉<lb/>
頭皺　憶自㶚陵别後青青依舊萬絲千縷太多情忍<lb/>
攀折行人手<lb/>
<pb n="KR4j0018_WYG_001-38b"/>
　　臨江仙<lb/>
繁杏枝頭蜂蝶亂香風闔坐㣲聞靚粧濃艷任東君無<lb/>
情風雨春事已平分　珍重主人留客意夜䦨秉燭開<lb/>
樽何須歌韵遏行雲羽觴交勸揮麈細論文<lb/>
　　又<lb/>
昨夜中秋今夕望十分桂影團圓玉人相對緑樽前素<lb/>
娥有恨應是妬嬋娟　人静小庭風露冷歌聲特地清<lb/>
圓醉紅醺臉髻鬟偏翠裙輕皺端的為留仙<lb/>
<pb n="KR4j0018_WYG_001-39a"/>
　　又<lb/>
簾幙深深清晝永玉人不耐春閒鏤牙碁子縷金圓象<lb/>
盤雅戲相對小窗前　隔打直行尖曲路教人費盡機<lb/>
關局中勝負定誰偏饒伊使倖畢竟我贏先<lb/>
　　又<hi>朩犀</hi>
仙品不同桃李艷移來月窟雲鄉幽姿綽約道家妝緑<lb/>
雲堆髻嬌額半塗黄　可但乍涼風月下饒伊獨占秋<lb/>
光雨中别有惱人香錯敎蕭史腸斷憶巫陽<lb/>
<pb n="KR4j0018_WYG_001-39b"/>
　　又<lb/>
琪樹鸞栖花露重依稀蘭洞風光玉人相對自生涼翠<lb/>
鬟瓊珮綽約蕋珠粧　寶瑟聲沉清夢覺夜䦨明月幽<lb/>
窗可堪襟袂惹餘香斷雲殘雨何處認髙唐<lb/>
　　又<hi>中秋和沈文伯</hi>
記得南樓三五夜曾聽鳳筦昭華樽前此際重興嗟素<lb/>
娥端有恨烟靄等閒遮　珍重主人留客意厭厭緩引<lb/>
流霞夜闌銀漢淡天涯亭亭丹桂現耿耿玉繩斜<lb/>
<pb n="KR4j0018_WYG_001-40a"/>
　　又<hi>藏春君</hi>
青潤奇峯名韞玉温其質竝瓊瑤中分瀑布㵼雲濤雙<lb/>
巒呈翠色氣象兩相髙　珍重幽人誠好事緑窗聊助<lb/>
風騷寄言俗客莫相嘲物輕人意重千里贈鵝毛<lb/>
　　瑞鷓鴣<hi>客有作圵里選勝圖冠以曲子名東風第一枝裒然居首因作此詞</hi>
脉脉柔情不自持淺顰輕笑百般宜樽前唱歇黄金縷<lb/>
一㸃春愁入翠眉　流蕙盼捧瑶巵借君歌扇寫新詩<lb/>
浮花謾說驚郎月不似東風第一枝<lb/>
<pb n="KR4j0018_WYG_001-40b"/>
　　惜奴嬌<hi>一作粉蝶兒</hi>
隔闊多時算彼此難存濟咫尺地千山萬水眼眼相看<lb/>
要說話都無計只是唱曲兒詞中認意　雪意垂垂更<lb/>
刮地寒風起怎禁這幾夜意未散癡心便指望長偎倚<lb/>
只替那火桶兒與奴暖被<lb/>
　　行香子<lb/>
珠露初零天宇澄明正閒堦皎月亭亭更䦨人静烟歛<lb/>
風清更井邊桐一葉葉做秋聲　斗帳鸞屏翠被華裀<lb/>
<pb n="KR4j0018_WYG_001-41a"/>
夢囘時酒力初醒緑雲堆枕紅玉生春且打叠起龍牙<lb/>
簟竹夫人<lb/>
　　一翦梅<lb/>
堆枕烏雲隋翠翹午夢驚囘滿眼春嬌嬛嬛一嫋楚宫<lb/>
腰那更春來玉減香消　栁下朱門傍小橋幾度紅窗<lb/>
誤認鳴鑣斷腸風月可憐宵忍便懨懨兩處無聊<lb/>
　　又<lb/>
髙宴華堂夜向䦨急管飛霜羯鼔聲乾仙人掌上水晶<lb/>
<pb n="KR4j0018_WYG_001-41b"/>
盤囘按凌波舞袖弓彎　曲罷凝嬌整翠鬟玉筍持盃<lb/>
巧笑嫣然為君一醉倒金舡只恐醒來人隔雲山<lb/>
　　又<hi>甲辰除夜</hi>
夜永虛堂燭影寒斗轉春來又是明年異香懷抱只淒<lb/>
然樽酒相逢姑且自寛　天際孤雲雲外山夢繞觚稜<lb/>
日下長安功名已覺負初心羞對菱花緑鬢成斑<lb/>
　　六么令<lb/>
梅英飄雪弱栁㺯新緑冷冷畫橋流水風静波如縠長<lb/>
<pb n="KR4j0018_WYG_001-42a"/>
記扁舟共載偶近旗亭宿𣺌雲横玉鴛鴦枕上聽徹新<lb/>
番數般曲　此際魂清夢冷綉被香芬馥因念多感情<lb/>
懐觸處傷心目自是今宵獨寐怎不添愁蹙如今心足<lb/>
風前月下賴有新人慰幽獨<lb/>
　　鎭西<lb/>
秋風吹雨覺重衾寒透傷心聽曉鍾殘漏凝情久記紅<lb/>
窗夜雪促膝圍爐交盃勸酒如今頓孤歡偶　念别後<lb/>
菱花清鏡裏眉峯暗鬭想標容怎禁銷痩忍囘首但雲<lb/>
<pb n="KR4j0018_WYG_001-42b"/>
牋妙墨鴛錦啼妝依然似舊臨風淚霑襟袖<lb/>
　　看花囘<hi>和趙智夫韵</hi>
夜乆涼生庭院漏聲頻促念昔勝遊舊地對畫閣層巒<lb/>
雨餘煙簇新詩暗藏小字霜刀刋翠竹攜素手細繞囘<lb/>
塘芰荷香裏彩鴛宿　别後想香銷膩玉帶圍減削寛<lb/>
金粟雖有鱗鴻錦素奈事與心違佳期難卜擬解愁腸<lb/>
萬結唯憑樽酒緑望天涯斷魂處醉拍䦨干曲<lb/>
　　訴衷情<lb/>
<pb n="KR4j0018_WYG_001-43a"/>
亭亭秋水玉芙蓉天際水浮空碧雲望中空莫人在廣<lb/>
寒宫　雙縷枕曲屏風小房櫳可憐今夜明月清風無<lb/>
計君同<lb/>
　　浪淘沙<lb/>
樓下水潺湲樓外屏山淡烟籠月晚涼天曾與玉人攜<lb/>
素手同倚䦨干　雲散夢難圓幽恨綿綿舊遊重到忍<lb/>
重看負你一生多少淚月下花前<lb/>
　　如夢令<lb/>
<pb n="KR4j0018_WYG_001-43b"/>
人静重門深亞朱閣畫簾髙掛人與月俱團月色波光<lb/>
相射瀟洒瀟洒人月長長今夜<lb/>
　　又<lb/>
今夜行雲何處還是月華當午倚遍曲欄橋望斷錦屏<lb/>
歸路空去空去夢到綠窗朱戸<lb/>
　　愁倚欄<lb/>
傷春晚送春歸步雲溪綠葉同心雙小字記曾題　樓<lb/>
外紅日平西長亭路煙草萋萋雲雨不成新夢後倚欄<lb/>
<pb n="KR4j0018_WYG_001-44a"/>
時<lb/>
　　又<lb/>
天如水月如鈎正新秋月影參差人窈窕小紅樓　如<lb/>
今徃事悠悠樓前水腸斷東流舊物忍看金約腕玉搔<lb/>
頭<lb/>
　　又<lb/>
一番雨一畨涼夜初長滿院蛩吟人不寐月侵廊　朩<lb/>
犀㣲綻幽芳西風透窈窕紅窻恰似箇人鴛被裏玉肌香<lb/>
<pb n="KR4j0018_WYG_001-44b"/>
　　望江南<hi>感事</hi>
落花盡寂寞委殘紅蝶帳夢囘空曉月鳯樓人去謾東<lb/>
風春事已成空　閒竚立溪上水溶溶雲鎖亂山横慘<lb/>
淡烟籠緑樹晩溟濛却在涙㾗中<lb/>
　　春光好<lb/>
鸞屏掩翠衾香小蘭房囘首當時雲雨夢兩難忘　如<lb/>
今水遠山長憑鱗翼難敘衷腸況是教人無可恨一味<lb/>
思量<lb/>
<pb n="KR4j0018_WYG_001-45a"/>
　　風流子<lb/>
韶華驚晼晚卜春光倦客惜年芳自庭樾蔭濃半藏鸎<lb/>
語畹蘭香減時百蜂忙粉墻低嫩嵐滋翠葆零露濕殘<lb/>
粧風暖晝長栁綿吹盡澹烟㣲雨梅子初黄　洛浦音<lb/>
容逺書空漫惆悵徃事悲涼無奈錦鱗杳杳不渡横塘<lb/>
念蝴蝶夢囘子規聲裡半窻斜月一枕餘香擬待自寛<lb/>
除非鐵做心腸<lb/>
　　朝中措<lb/>
<pb n="KR4j0018_WYG_001-45b"/>
章臺楊栁月依依飛絮送春歸院宇日長人静園林綠<lb/>
暗紅稀　庭前花謝了行雲散後物是人非唯有一襟<lb/>
清淚凭欄洒遍殘枝<lb/>
　　又<lb/>
雨餘清鏡湛秋容屏展九華峯萬里關雲散盡半規涼<lb/>
月當空　樓髙夜<hi>缺</hi>永憑欄笑語此際誰同端有妙人<lb/>
攜手翛然歸路凌風<lb/>
　　侍香金童<lb/>
<pb n="KR4j0018_WYG_001-46a"/>
寶馬行春緩轡隨油壁念一瞬韶光堪重惜還是去年<lb/>
同醉日客裡情懷倍添悽惻　記南城錦逕名園曾遍<lb/>
歴更栁下人家似織此際凭欄愁脉脉滿目江山莫雲<lb/>
空碧<lb/>
　　江城子<hi>秋夜觀牛女星作</hi>
碧㡡文簟小窗前乍更闌<hi>缺</hi>　　烏鵲南飛秋意漸淒<lb/>
然滿院蛩吟風露下人窈窕月嬋娟　雙星舊約又經<lb/>
年信誰傳恨緜緜<hi>缺</hi>隔明河長作斷腸仙争似秦樓蕭<lb/>
<pb n="KR4j0018_WYG_001-46b"/>
史伴瑶臺路共椉鸞<lb/>
　　西江月<lb/>
翡翠蒙金衫子鏤塵如意冠兒持盃輕按遏雲詞别是<lb/>
出塵風味　莫羡雙星舊約願諧明月佳期憑肩密語<lb/>
兩心知一棹五湖烟水<lb/>
　　蒼梧謠<lb/>
天休使圓蟾照客眠人何在桂影自嬋娟<lb/>
　　採桑子<hi>孫仲益集于西齋題侍兒作第一流因以詞謝之</hi>
<pb n="KR4j0018_WYG_001-47a"/>
竒花不比尋常艷獨步南州徃事悠悠遼鶴重來憶夢<lb/>
遊　仙翁不改青青眼一醉遲留妙墨銀鈎題作人間<lb/>
第一流<lb/>
　　洞仙歌<lb/>
鸎鸎燕燕本是于飛伴風月佳時阻幽願但人心堅固<lb/>
後天也憐人相逢處依舊桃花人面　綠窗攜手簾幙<lb/>
重重燭影揺紅夜將半對樽前如夢欲語魂驚語未竟<lb/>
已覺衣襟淚滿我只為相思特特來這度更休推後囘<lb/>
<pb n="KR4j0018_WYG_001-47b"/>
相見<lb/>
　　瑞鶴仙<lb/>
玉猊香謾爇嘆瓶沉簮斷紫簫聲絶丹青挂寒壁細端<lb/>
詳宛是舊時標格音容望極奈弱水蓬山路隔似瑤林瓊<lb/>
樹韶華正好一枝先折　淒切相思情味鏡中綠鬢看<lb/>
成華髪臨風對月空羅袂揾清血待隨羣逐隊開眉一<lb/>
笑除你心腸是鐵看今生為伊煩惱甚時是徹<lb/>
友古詞䟦<lb/>
<pb n="KR4j0018_WYG_001-48a"/>
伸道莆田人别號友古居士忠惠公之孫也其居距城<lb/>
不及五里舍宇矮欲壓頭猶是伊祖舊物劉後村過而<lb/>
詠之曰廟院蜂房居想羡其同居古風歟但据忠惠公<lb/>
荔子譜云玉堂紅一種佳絶正産其地伸道從無一語<lb/>
詠之何耶其和向伯恭朩犀諸闋亦遜酒邊集三舍矣<lb/>
古虞毛晉識<lb/>
　<lb/>
　<lb/>
<pb n="KR4j0018_WYG_001-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　友古詞<lb/>
</p>
<p>
</p>
  </div>
</body>
</text>
</TEI>
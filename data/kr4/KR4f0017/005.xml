<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠貞集巻五</head> <lb/>
    <p>
<pb n="KR4f0017_WYG_005-1a"/>
欽定四庫全書<lb/>
　范忠貞集巻五<lb/>
　　　　　　　　　　　　　清苑劉可書編<lb/>
　百苦吟<hi>自序</hi>
　　大地有苦海焉能溺人亦能成人吾輩胷具至性<lb/>
　　履險不渝一身之苦樂夫何足計惟是古今正人<lb/>
　　哲士雖當顛沛憂患咏歌見志往往牢騷感憤必<lb/>
　　於詩焉發之吳門嵇子留山天下士也與予以道<lb/>
<pb n="KR4f0017_WYG_005-1b"/>
　　誼稱莫逆交生平氣節初未嘗以境之苦樂易其<lb/>
　　心葢予之信嵇子亦猶嵇子之信予也癸丑秋從<lb/>
　　予入閩未數月而予遭異變嵇子與三山林子能<lb/>
　　任㑹稽王子幼譽華亭沈子天成同罹其難閱今<lb/>
　　兩載餘矣嵇子於困鬱中游戲筆墨作百苦七言<lb/>
　　絶句而三子依韻答和予讀之不禁泫然心悲竊<lb/>
　　自嘆不辰既上弗克酬<lb/>
君父之恩下莫能慰蒼生之望而又累我知交如此毎<lb/>
<pb n="KR4f0017_WYG_005-2a"/>
　　一念至何以為情故自被難時水漿不入口者旬<lb/>
　　餘日求一死以明方寸今奄奄一息復何心於筆<lb/>
　　墨但以諸子無辜受累率爾勉和附錄篇末畧誌<lb/>
　　一時同難之情使後人知吾輩之咏歌各有所屬<lb/>
　　非第為一身之苦樂而已也予之未出苦海者惟<lb/>
　　以有負於<lb/>
君有負於親而且有負於知交為有生莫大之恨事黙<lb/>
　　黙此心萬刼不磨又豈筆墨之所能罄也哉康熙<lb/>
<pb n="KR4f0017_WYG_005-2b"/>
　　丙辰初夏三韓髠翁謹識<lb/>
　　颶風<lb/>
龍怒神嗔風雨旋蛟宮社樹舞城顛孤臣何幸邀天顧<lb/>
獨剰床頭百瓦椽<lb/>
　　瘴雨<lb/>
烏雲漠漠四山横簷溜潺潺堦水平牀底湯湯鳴活活<lb/>
虚舟蕩蕩泛蓬瀛<lb/>
　　積潦<lb/>
<pb n="KR4f0017_WYG_005-3a"/>
濃隂含雨恨難收扶杖堦除數破漚滴滴心頭猶未死<lb/>
驂龍挐霧舞吳鈎<lb/>
　　炎蒸<lb/>
地蒸天炙煉朱顔一寸光明鈍鐵頑任炙不焦蒸不爛<lb/>
渾淪夭矯碧空間<lb/>
　　凍雪<lb/>
徹夜氷魂屢暗驚乾坤何事靜無聲霏霏碎玉光難滅<lb/>
馥馥寒梅味更清<lb/>
<pb n="KR4f0017_WYG_005-3b"/>
　　連隂<lb/>
鼻鼽胸脹氣如蒸泥汗淋漓餓眼瞢宿霧荒烟吹不斷<lb/>
淒淒無語枕癯肱<lb/>
　　霉濕<lb/>
乍晴乍雨幻無邊燥濕薫陶色相鮮苑囿髙低鋪紫<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
床楹日夜長青錢<lb/>
　　泥濘<lb/>
霏霏雨雪幾曾休木套縱横踏淺流滿眼汚泥呼杲日<lb/>
<pb n="KR4f0017_WYG_005-4a"/>
速舒烈熖灼盲鰍<lb/>
　　昏黑<lb/>
落日昏沈歸暮鴉紛紛羣動月光斜人我相冺須臾靜<lb/>
尀奈鄰溝呌夜蛙<lb/>
　　昧旦<lb/>
雞鳴驚起索朝冠先向慈幃問蚤安往事已非腸斷絶<lb/>
淚珠空浸枕痕丹<lb/>
　　瞭燈<lb/>
<pb n="KR4f0017_WYG_005-4b"/>
銀燈照壁繪梅根榾柮槎枒墨鐵痕爾莫咨嗟予影瘦<lb/>
清風揺曳向天翻<lb/>
　　屋漏<lb/>
椽檁稀疎瓦不均最宜仰臥數星辰無端每值更深雨<lb/>
四處霪霪徙坐頻<lb/>
　　濕地<lb/>
諸葛當年入不毛七擒七縱耀弓刀不才誤主緣秦晉<lb/>
滿屋沙泥手自淘<lb/>
<pb n="KR4f0017_WYG_005-5a"/>
　　負暄<lb/>
兀坐窗間曝曉光須臾乾盡草頭霜圜中佇看東風面<lb/>
玉樹氷珠放早香<lb/>
　　旱澡<lb/>
垢膩纍堆豕負塗徘徊難語向天吁羞從旱魃求漿水<lb/>
搓箇泥丸彈小鼩<lb/>
　　蓬首<lb/>
亂雲凝結九秋霜半尺銀絲百丈光膏沐未施嫫母笑<lb/>
<pb n="KR4f0017_WYG_005-5b"/>
心甘披髮豈佯狂<lb/>
　　垢面<lb/>
攬鏡驚看瘦骨微依稀曾識又疑非由他滿面灰塵厚<lb/>
盡掬長江賴故衣<lb/>
　　攣手<lb/>
走老科塲兒倒綳鯤鵬潦倒困鼯鼪辛勤珍重屠龍手<lb/>
跨海長鯨劍底明<lb/>
　　縶足<lb/>
<pb n="KR4f0017_WYG_005-6a"/>
被謫仙蛾痛撫膺羸軀重載九層氷寂然黙演周天數<lb/>
枉費村牛綰赤繩<lb/>
　　拘項<lb/>
多生夙業巧還償香骨錚錚縲絏光天意若囘離貫索<lb/>
借纒梟獍助烝嘗<lb/>
　　枯腸<lb/>
早步青雲喪此生天人學貫亦虛名誰知靖節懸琴意<lb/>
識趣何勞絃上音<lb/>
<pb n="KR4f0017_WYG_005-6b"/>
　　淚眼<lb/>
泣涕三年暗曙星亭亭日午尚疑冥幾時一吸鯨鮫血<lb/>
銀海光揺兩炬熒<lb/>
　　聞柝<lb/>
梆鈴闗柝備皆空暴客翻持禦至公休笑貔貅顛倒用<lb/>
從來盜憎主人翁<lb/>
　　聽砧<lb/>
春風蕩漾送秋砧四野凄其怨語深已恨羈魂難閉耳<lb/>
<pb n="KR4f0017_WYG_005-7a"/>
爭禁婺婦碎敲心<lb/>
　　鄰哭<lb/>
天步艱難運氣屯狐狸號喊虎狼嗔既憐我舍哀生我<lb/>
又痛鄰家哭死人<lb/>
　　風鶴<lb/>
連年笑我獨含悲何事狂且也皺眉佇望三山繁草木<lb/>
鼙聲隱隱耀旌旗<lb/>
　　砲警<lb/>
<pb n="KR4f0017_WYG_005-7b"/>
大地崩頽海沸驚鐵龍飛舞血花生頑㝠猶逞貪痴興<lb/>
笑比元宵爆竹聲<lb/>
　　觱篥<lb/>
愁雲黯黯墨光深日夜城頭哀角音孤客旁皇難夢寐<lb/>
繁寃吹起鬢霜侵<lb/>
　　鼙鼓<lb/>
寂靜山河三載悲觸翻雄氣向天吹漫誇晉鄙軍聲壯<lb/>
虎帳曾嘗屠狗椎<lb/>
<pb n="KR4f0017_WYG_005-8a"/>
　　笳吹<lb/>
沙漠秋清響塞笳文姬漫譜冩離家蠻荒炎日鳴螺貝<lb/>
蘇子題詩送落霞<lb/>
　　吏稽<lb/>
聞道狸奴㸃士名勸君髙應莫心怦即今預擬朝金殿<lb/>
只當傳臚第一聲<lb/>
　　卒獰<lb/>
狐兔嘻嘻燕雀歡牛襟馬裾沐猴冠盍看溷底水仙子<lb/>
<pb n="KR4f0017_WYG_005-8b"/>
出没如何咬磨盤<lb/>
　　晝詰<lb/>
隂森凄慘久無天鬼卒嗷嗷井底蜎佇望三山迎曉日<lb/>
犁翻蛟穴啓桑田<lb/>
　　夜查<lb/>
黒風飄墜海中間羅刹更深檢大環漫謝諸君能効命<lb/>
助予功遂玉門闗<lb/>
　　值班<lb/>
<pb n="KR4f0017_WYG_005-9a"/>
一羣纔去一羣過横者猙獰達者和徐唤同儕觀後沼<lb/>
霜風昨夜捲殘荷<lb/>
　　交更<lb/>
催更漏箭頗分明狂猘偏多怒吠爭睡早睡遲惟頃刻<lb/>
自家窩裏亦無情<lb/>
　　臭蟲<lb/>
逺瞰氷肌亦可休偏恣吮嚙逞風流燃燈一指須臾盡<lb/>
遺臭髙名萬古留<lb/>
<pb n="KR4f0017_WYG_005-9b"/>
　　蟣蝨<lb/>
么䯢腋胯度朝昏世務難譚且漫捫項直手攣難擺佈<lb/>
留君幾日處殘褌<lb/>
　　飛蠅<lb/>
不住深宫警聖賢欣嘗厠穢逐腥羶白圭莫惹些微垢<lb/>
塵拂髙擎握老拳<lb/>
　　遊鼠<lb/>
牙鼠何堪也自雄跳梁竄瓦日當中那知衆怒終難犯<lb/>
<pb n="KR4f0017_WYG_005-10a"/>
看爾臨時五技窮<lb/>
　　聚蚊<lb/>
餘血難供一飽餐徒勞歌舞未成歡貞姬寧露神筋骨<lb/>
况我書生肉更酸<lb/>
　　鬼啾<lb/>
從來知有鬼神理今日忽聞鬼哭聲鬼若有靈攜我去<lb/>
願偕衆鬼噉梟睛<lb/>
　　疫癘<lb/>
<pb n="KR4f0017_WYG_005-10b"/>
肉盡皮穿心已灰驚聞難侣悉生災籲天早碎孤臣骨<lb/>
留得羣英濟後來<lb/>
　　碎衣<lb/>
宮衣新著舞萊衣矢報君親天下肥詎料裹予成鬼瘦<lb/>
機絲片片伴花飛<lb/>
　　破被<lb/>
敗絮朝朝雪滿氊大如手掌軟如綿凌霄片片天鵝羽<lb/>
笑爾蝦蟆眼自穿<lb/>
<pb n="KR4f0017_WYG_005-11a"/>
　　砂鍋<lb/>
温羮烹茗更燒湯急急煎煎沸沸忙無異臨塲新子弟<lb/>
旦生丑末一身妝<lb/>
　　泥罏<lb/>
玉屑霏霏手足龜圜中安得有烏銀生平自信如冬日<lb/>
羞捧泥罏煖凍燐<lb/>
　　瓦盆<lb/>
鄰兒長歎斂雙眉陶器如何撞鐵鼒已破不須增顧悵<lb/>
<pb n="KR4f0017_WYG_005-11b"/>
古人垂戒預操持<lb/>
　　草褥<lb/>
稜層榻板瘠腰臀那得温柔稻草痕煩檢香根勤洗濯<lb/>
藉予待罪大清門<lb/>
　　敝履<lb/>
當年踏遍越山川急拯民艱屐數穿閩困未蘇鳬折羽<lb/>
子喬無計更朝天<lb/>
　　破枕<lb/>
<pb n="KR4f0017_WYG_005-12a"/>
漆園已覺枕難抛夜夜遊仙透露梢久擬追隨黄鶴後<lb/>
梧桐月下賦敲交<lb/>
　　篾筐<lb/>
竹筐拳大漫吁嗟中貯松毛栢子芽蠻地借熏除瘴疫<lb/>
還期蓬島採金花<lb/>
　　竹刀<lb/>
仙家夢授一氷桃縱不成仙亦足豪堪笑鐵圍叢狡黠<lb/>
横操竹片舞邠刀<lb/>
<pb n="KR4f0017_WYG_005-12b"/>
　　草珠<lb/>
心光早已摩尼圓不坐西方九品蓮緣係現身來説法<lb/>
毘耶重覔草珠穿<lb/>
　　油箑<lb/>
三年懷握引清䬞字紙參差糨飯髙非是故人曾半面<lb/>
獨憐向義勝綈袍<lb/>
　　憶紙<lb/>
昔曾簪筆染龍箋豈料身居弱水船欲冩新愁無寸紙<lb/>
<pb n="KR4f0017_WYG_005-13a"/>
燕釵屋漏血痕鮮<lb/>
　　憶墨<lb/>
未盡灰餘亦可憎曲蟠牆角鬼神憑幾囘夜半來風雨<lb/>
誤認僧繇壁欲騰<lb/>
　　憶筆<lb/>
中山<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>子被狼吞骨肉飄零絶五倫幸遇烏龍能代職<lb/>
牢騷犴狴補天根<lb/>
　　憶硯<lb/>
<pb n="KR4f0017_WYG_005-13b"/>
不親羲獻已多年潦倒參苓典簿錢為惡奸雄銅雀瓦<lb/>
眼前更欠綠泥磚<lb/>
　　殘厯<lb/>
將來萬有一時中四壁蕭蕭兩腋風留得天頒書一巻<lb/>
毎逢朔旦效呼嵩<lb/>
　　炭痕<lb/>
稀疎慘澹復縱横塗紙汚牆若墨黥月下杜鵑揺素影<lb/>
一團碧血一團聲<lb/>
<pb n="KR4f0017_WYG_005-14a"/>
　　塵灰<lb/>
改嵗家家塵垢飛獄中也縛草枝揮禁之不可憑伊興<lb/>
冷眼看他土面肥<lb/>
　　煙眯<lb/>
朦朧雙眼醒還迷晩爨鄰烟擾坐栖勉強扶笻出戸坐<lb/>
斜陽逺隔碧峰西<lb/>
　　乏水<lb/>
江南冀北任遨遊吸盡名泉甘露浮閩海那知逢烈焰<lb/>
<pb n="KR4f0017_WYG_005-14b"/>
惟求天雨潤枯喉<lb/>
　　滅火<lb/>
金爐灰冷亦虛供兩耳蛛絲密密封靜待青蛇復蜿蜒<lb/>
重隂剝盡栢香濃<lb/>
　　摘菜<lb/>
菜根咬得是賢豪剔蠧搜泥自煮熬此處佳蔬滋味别<lb/>
苦𤓰間頓癩蔔萄<lb/>
　　執爨<lb/>
<pb n="KR4f0017_WYG_005-15a"/>
巧婦曾愁無米炊錚錚男子痛燃眉捉襟露肘真前鑑<lb/>
村女心知猶強為<lb/>
　　食淡<lb/>
口内由來氣味清鹺規人嘆業全更始知上古強兵術<lb/>
煮海須教淡養生<lb/>
　　縫綻<lb/>
破袴頻招風雪侵強為兒女倒金鍼未曾乞得天孫巧<lb/>
絲線纔穿指血淋<lb/>
<pb n="KR4f0017_WYG_005-15b"/>
　　浣衣<lb/>
衣絲汗煮汚同塵澣濯何曾為爾頻垢膩雖髙吾敝袴<lb/>
且留片段蔽羸身<lb/>
　　粉粥<lb/>
展轉無眠病莩俘饑腸雷吼鬼揶揄不知粉粥如何味<lb/>
半盞姜湯勝酪酥<lb/>
　　餿飯<lb/>
餿粥三旬啖半鐺苦懷難遂豈圖生偷兒莫浪稱周粟<lb/>
<pb n="KR4f0017_WYG_005-16a"/>
據我貲囊餽我羮<lb/>
　　柳茶<lb/>
嘗遍人間萬種茶龍團抛棄不為嗟年來諳盡泥漿味<lb/>
翻憶清辛嫩柳芽<lb/>
　　劣酒<lb/>
對酒悲多萬緒牽老兵勸進穩愁眠入唇不用逃蘇晉<lb/>
飽諳諸方五味禪<lb/>
　　缺藥<lb/>
<pb n="KR4f0017_WYG_005-16b"/>
生平孱弱藥為糧罹難何曾片滴嘗病不脱身命不絶<lb/>
天留殘質砥愚狂<lb/>
　　書傭<lb/>
飛龍羽翼各西東顔色暌違夢寐通時有鱗鴻傳近况<lb/>
拘攣疲指舞冬烘<lb/>
　　醫匠<lb/>
陳皮今已訛東尖桔梗枯枚態更纖醫匠醫王憑業口<lb/>
猶如牛馬呼應兼<hi>偶有病者問藥塗壁示之故有此訛</hi>
<pb n="KR4f0017_WYG_005-17a"/>
　　敝席<lb/>
敝席久已棄泥溝風雨凋殘剰半勾徐語傍人張後隅<lb/>
半遮臭氣半遮羞<lb/>
　　篐桶<lb/>
團圞陡被狡童隤棄置牆隅風雨摧惜器人來一舉手<lb/>
出民水火躋春臺<lb/>
　　糞草<lb/>
草莖土滓漸成堆愁鎖眉峰解不開為諭厮童連夜運<lb/>
<pb n="KR4f0017_WYG_005-17b"/>
門前髙築斬蛟臺<lb/>
　　穢厠<lb/>
溷聮犴狴勢憑陵食藥纔擎穢氣騰遥計㑹稽青冢上<lb/>
至今怒色響稜稜<lb/>
　　溺器<lb/>
藏足無頭縮頸龜夜闌晝永坐前遺從來獄卒輕人慣<lb/>
燃則溺之奚足嗤<lb/>
　　惡夢<lb/>
<pb n="KR4f0017_WYG_005-18a"/>
世情雲變久心傷那更連宵怪夢長劍㦸如霜鏑似雨<lb/>
青燐赤血滿沙塲<lb/>
　　哭友<lb/>
君雖先我喪無端猶有同心痛撫棺待我斷頭歸碧落<lb/>
只餘枯骨砥狂瀾<lb/>
　　哭僕<lb/>
愧我無才累汝亡兼貽同難斷愁腸英魂且莫離余側<lb/>
生死相將歸故鄉<lb/>
<pb n="KR4f0017_WYG_005-18b"/>
　　客俘<lb/>
俘客何堪問客俘衣冠狼藉眼糢糊可憐豚犬痴迷甚<lb/>
鳳鳥摧殘飼野鳬<lb/>
　　祭墩<lb/>
廊廟新培巨棟梁却輕殿陛棄椒房多應不樂人間世<lb/>
改貌希予絶覆藏<lb/>
　　又<lb/>
魚肉蒼黎困俊英婆娑蹲踞影彭亨祝君早供三軍爨<lb/>
<pb n="KR4f0017_WYG_005-19a"/>
好了從前無限情<lb/>
　　吞蠆<lb/>
悮忪一毒舌根長不救斯須命即亡今既入腸湯沃雪<lb/>
諸家本草謾商量<lb/>
　　嘆鼠<hi>兩鼠跳梁上一墮地死一充猫腹</hi>
穴中兩鼠謾相將拚命超騰競墮梁縱是武安屋瓦振<lb/>
青霄明月自天閶<lb/>
　　雪異<hi>入夏甚寒驚傳郊外大雪越數日有人折來芙蓉兩枝光潔榮茂亦可駭也</hi>
<pb n="KR4f0017_WYG_005-19b"/>
嵗前臘瑞已心驚夏日何來碎玉英蠢爾蜉蝣僵欲死<lb/>
皎然孤鶴唳松清<lb/>
　　葩妖<lb/>
節候輕移幻夢空祝融顛倒賣英雄蓮凝白雪纔鋪粉<lb/>
又放芙蓉弄淺紅<lb/>
　　祝茶<lb/>
頂禮潮音掉海槎攜來一掬淨瓶芽灑添半滴枝頭露<lb/>
潑滅炎天萬頃霞<lb/>
<pb n="KR4f0017_WYG_005-20a"/>
　　煮茗<lb/>
旗槍浥露拂煙斜汲井頻將活火加遥望福堂心供養<lb/>
趙州一盞綠雲花<lb/>
　　諭僕<lb/>
酸虀敗腐苦黄𤓰茹淡遥聞爭自嗟一擲千金豈爾輩<lb/>
何如攅聚買鹽花<lb/>
　　酗醉<hi>以下三首皆諭僕之詞</hi>
中道如何頓異初顛狂傲慢蔑龍魚勸君速盼平南詔<lb/>
<pb n="KR4f0017_WYG_005-20b"/>
昧爽前頭縱赦除<lb/>
　　詬誶<lb/>
數代同炊義最親須知寒齒惜傷唇何如存養絲毫力<lb/>
罵賊誅仇佐主人<lb/>
　　格鬬<lb/>
季春田鼠化為鴽爾輩何心反變猪痴昧剛貪時悻悻<lb/>
自塗汚穢惹狂狙<lb/>
　　吿神<lb/>
<pb n="KR4f0017_WYG_005-21a"/>
黨禍曾羈先孟博直將讜論讓臯陶予今諂祭因求死<lb/>
好脱無辜烈俊髦<lb/>
　　覔炭<lb/>
同人共難苦離居一夜鵑啼百陣餘獨我聲銷血已盡<lb/>
强搜炭屑寄魚書<lb/>
　　老親<lb/>
生兒雖喜實憂深萬事牽纒萬里心既痛負君復痛死<lb/>
冀全忠孝費沈吟<lb/>
<pb n="KR4f0017_WYG_005-21b"/>
　　又<lb/>
伯兄舞象我方生十斛明珠掌上擎剛得宦婚情暫愜<lb/>
那知垂白百無成<lb/>
　　又<lb/>
少攜三弟誦詩書綵袖雙承笑語餘兒鬢已添銀線縷<lb/>
翻貽南望倚門閭<lb/>
　　長兄<lb/>
前年送弟渡桑乾話别酸辛判袂難此際滇中念母弟<lb/>
<pb n="KR4f0017_WYG_005-22a"/>
仙霞哭罷望長安<lb/>
　　蘇公<lb/>
我前南邁病新痊相送悽然囑早旋世事已非休望我<lb/>
三親獨賴汝身賢<lb/>
　　允公<lb/>
娶親聞汝詣金陵曾遣蒼頭荷擔簦自接維揚書信後<lb/>
至今只有淚沾膺<lb/>
　　彦公<lb/>
<pb n="KR4f0017_WYG_005-22b"/>
痛汝何當我共炊祖遺全供宦中資既煩悦母兼勞姪<lb/>
借劵無償更費思<lb/>
　　六弟<lb/>
弱骨支離汝倍寃先違老父繼慈萱未偕伉儷緣多病<lb/>
隻影㷀㷀急在原<lb/>
　　病室<lb/>
多病何曾解䌟纑那堪泣血憶征夫支持且莫沾床褥<lb/>
兒女嗷嗷累老姑<lb/>
<pb n="KR4f0017_WYG_005-23a"/>
　　又<lb/>
夢涉荒園坐舊閨松風獵獵草萋萋相看但訝顔非舊<lb/>
蓬首無言掩面啼<lb/>
　　兩兒<lb/>
莫讀詩書莫戴貂祖翁遺圃儘堪澆慇勤侍母休頑劣<lb/>
共孝霜婆樂暮朝<lb/>
　　吾宗<lb/>
數年未得聚昏晨甫到都門又海濱忽被腥蛟乗蜃氣<lb/>
<pb n="KR4f0017_WYG_005-23b"/>
歸來無計泣秋旻<lb/>
　　又<lb/>
太傅家風文正開簪纓黼黻響春雷養親教子各從舊<lb/>
莫向南荒作我哀<lb/>
　　舊遊<lb/>
臨安謁帝入長安夾路桃花一月看最是鳳城春色<lb/>
麗五雲繚繞捧金鑾<lb/>
　　感懷<lb/>
<pb n="KR4f0017_WYG_005-24a"/>
磨炭和百苦恰哭屈原時細檢無可取焚之還自疑欲<lb/>
寄何由寄收藏誰與持展轉勞夢寐一念百躊躇聊比<lb/>
御溝葉隨流付所知代為消烈焰了此一番癡<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0017_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠貞集巻五<lb/>
</p>
<p>
</p>
  </div>
</body>
</text>
</TEI>
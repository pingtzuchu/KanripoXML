<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠貞集巻十</head> <lb/>
    <p>
<pb n="KR4f0017_WYG_010-1a"/>
欽定四庫全書<lb/>
　范忠貞集巻十<lb/>
　　　　　　　　　　　　　清苑劉可書編<lb/>
　誄章<lb/>
　　　大學士李霨大學士馮溥工部尚書陳凱永戸<lb/>
　　　部左侍郎魏象樞戸部右侍郎嚴沆工部右侍<lb/>
　　　郎田六善學士李天馥翰林院掌院學士陳廷<lb/>
　　　敬通政司左通政楊雍建謹以剛鬛柔毛致祭<lb/>
<pb n="KR4f0017_WYG_010-1b"/>
　　　於<lb/>
　　總督福建少司馬范公之靈曰嗚呼后叡作忠相<lb/>
　　賢敎孝無沗綱常聿振名敎維蘭斯摧彌煽其芳<lb/>
　　維玉斯折彌熖其光緬自宗臣兆基攸贊<lb/>
皇運誕昌大猷丕煥端宅百揆體國彰訓盟府載勲奕<lb/>
　　奕令聞我公嗣之粹潔宏深砥行邁徳夙規夜箴<lb/>
　　釋褐于廟名葢天禄石室有藏況心三復在<lb/>
帝左右<lb/>
<pb n="KR4f0017_WYG_010-2a"/>
　寵命光輝温温軌度純素弗違股肱肆力授以節鉞<lb/>
　　巖巖瀰瀰仁風扇越靡梗不化士戢民和維江有<lb/>
　　潮恬矣無波予衷云瘁懼隳令圖萬口乞留拜<lb/>
命曰俞顧我閩疆逋㓂于海弓矢專征<lb/>
帝心簡在侍食御床<lb/>
　天衣出賜虎拜稽首臣心勿二揚斾仙霞蠻灘瘴霧<lb/>
　　猛虎毒蛇叱馭不顧深謀碩畫屢封<lb/>
　奏章奮其虎旅遏彼鬼方灼灼丹衷皎皎如日軍中<lb/>
<pb n="KR4f0017_WYG_010-2b"/>
　　一范方召克匹蓮花幕清細栁營寒賔客厮養髪<lb/>
　　上指冠波振川騰雲頺塵散昻首矯飛嗟無羽翰<lb/>
　　臣力既竭膏鼎實甘芒芒八閩赫赫一男懐炭壁<lb/>
　　畫金玉䎵孛荔枝垂實三易嵗月陰房沉沉慘風<lb/>
　　飈飈撿我御厯吉月必朝武彛一曲颺徽汗簡河<lb/>
　　嶽不磨日星其皖忠清而仁從容爾雅舉室如歸<lb/>
　　燐青碧化骨隨烟滅名逐飈興誰裹馬革神之所<lb/>
　　<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>驂虬在天雲旗騰趡爾公爾侯載色載笑屬念<lb/>
<pb n="KR4f0017_WYG_010-3a"/>
君父浩氣未往邦國殄瘁斯民何仰齊晏秦良隕殂可<lb/>
　　哀矧如我公泰山其頺忍痛掩涕霑襟浪浪歸反<lb/>
　　故室酧兹清涼為世坊表先民大節頑亷立懦不<lb/>
　　磷不湼聖曰吾徒<lb/>
　帝曰吾臣□埏幽隴久而愈新望彼松嶠歆我椒酒<lb/>
　　歸乎藏乎自古皆有<lb/>
　　　太子太傅禮部尚書保和殿大學士杜立徳吏<lb/>
　　　部尚書郝惟訥戸部尚書梁清標兵部尚書王<lb/>
<pb n="KR4f0017_WYG_010-3b"/>
　　　熙候補尚書朱之弼吏部左侍郎管右侍郎事<lb/>
　　　兼翰林學士張士甄禮部左侍郎兼翰林院學<lb/>
　　　士楊正中都察院左副都御史劉楗通政使司<lb/>
　　　通政使袁𢡟徳詹事府少詹兼翰林院侍講學<lb/>
　　　士蘇宣化翰林院侍讀學士蔣𢎞道兵部督捕<lb/>
　　　理事官張永祺太常寺少卿劉如漢鴻臚寺卿<lb/>
　　　趙之符翰林院侍讀杜鎮右春坊右諭徳兼翰<lb/>
　　　林院修撰祖文謨翰林院編修劉芳喆朱世熙<lb/>
<pb n="KR4f0017_WYG_010-4a"/>
　　　翁叔元庶吉士楊爾淑兵科給事中姚祖頊四<lb/>
　　　川道監察御史魏雙鳳江西道監察御史何鳳<lb/>
　　　岐陜西道監察御史傅廷俊戸部山東司郎中<lb/>
　　　劉梅員外郎李其凝主事髙緝睿江南司主事<lb/>
　　　連國柱兵部督捕司主事李含春工部虞衡司<lb/>
　　　主事劉霦張衡都水司員外郎成光中書科中<lb/>
　　　書舍人裘充美内閣中書舍人裘充珮謹以剛<lb/>
　　　鬛柔毛致祭於<lb/>
<pb n="KR4f0017_WYG_010-4b"/>
　　總督福建少司馬范公之靈曰嗚呼以天為無意<lb/>
　　人國乎雖當陽九百六之際光岳之氣未嘗不合<lb/>
　　也山川之雲未嘗不出也扶危定傾之材未嘗絶<lb/>
　　于世也謀王斷國之士未嘗不接踵於朝也以天<lb/>
　　為有意人國乎畀之以賢才授之以柄用臣既遇<lb/>
　　其君君亦重其臣而事出非常變生不測奸邪小<lb/>
　　人盤互肘腋握拳透爪嚙齒斷齦吾每觀顔真卿<lb/>
　　文文山之死生輒為之填胸撫膺且憤且悲不意<lb/>
<pb n="KR4f0017_WYG_010-5a"/>
　　于覲翁范老先生見之此予輩今日祭公之靈忍<lb/>
　　淚執<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>嘆窮而繼之以泣也公之<lb/>
　　先太傅抒忠累朝公以元勲子弟入則扈蹕出則<lb/>
　　讀書王子濵洛之嵗正楊億登第之年氣藴風雲<lb/>
　　身負日月立行可模置言成範此公之功見於翰<lb/>
　　苑者也既而<lb/>
皇情眷眷慮深求莫撫軍兩浙任切闗河全趙之炫服<lb/>
　　叢臺方此為劣臨淄之揮汗成雨曽何足稱公下<lb/>
<pb n="KR4f0017_WYG_010-5b"/>
　　車而除墨吏捕營蠧崇禮義以朂君子振平惠以<lb/>
　　字小人勘荒之日請賑請蠲水澨山陬心勞神憊<lb/>
　　邑人不聞夜吠之犬牧者不睹晨飲之羊譽表六<lb/>
　　條恩沾萬姓此公之功見於兩浙者也嗚呼孰意<lb/>
　　微臣之病未痊而閩督之<lb/>
　命已下乎當公<lb/>
　陛見之日<lb/>
天子解衣錫良馬恩禮稠渥公已拚七尺軀為<lb/>
<pb n="KR4f0017_WYG_010-6a"/>
　國家辦封疆矣況閩疆萬里逺隔天末椎埋穿掘之<lb/>
　　黨千百成羣狐假虎翼之奸曾莫禁禦累藩咸受<lb/>
　　其弊厯政所不能裁加以島賊窺窬伺我疆索北<lb/>
　　風未起舳艫便以南侵野草將衰嚴城于焉早閉<lb/>
　　雖智若良平勇如賁育亦難展措孰意撤藩之日<lb/>
　　即公捐軀致命之時哉然公承<lb/>
天子命驅馬原隰巻甲遄征威令首途仁風載路請展<lb/>
　　界以安民請撥餉以安兵請補額以實營伍請重<lb/>
<pb n="KR4f0017_WYG_010-6b"/>
　　安插以清海澨請廵海以調禦防請聯保甲以儲<lb/>
　　鄉勇此所以暗落其爪牙隂入我縧鏇而天不我<lb/>
　　予同志無人遂及于難嗚呼公以一身殉國以列<lb/>
　　䟽報君雖伏尸暴骨身填草野丹心血誠披瀝㵕<lb/>
　　漉猶耿然于敗楮渝墨之間霽雲乞師之憤誰為<lb/>
　　嚙指于生前臧洪同日之悲疇將執手于地下一<lb/>
　　夫九首魚鑰沉沉顧此七百餘日之中雖真卿之<lb/>
　　龍興文山之燕市殆無以過也纎兒壬夫營私反<lb/>
<pb n="KR4f0017_WYG_010-7a"/>
　　側以閩疆為窟穴以藩鎮為網羅始以公為首事<lb/>
　　之階則公不得死繼以公為謝過之地則公又不<lb/>
　　得不死而公之死也以自序當籲天之疏以長歌<lb/>
　　為别友之文迄于今<lb/>
　丹書再錫青簡重光廟矗豐碑<lb/>
　天章寵賚公之心亦可鑒于天下萬世矣公復何憾<lb/>
　　矣哉余輩今日之于公也故不為楚些之哀吟悲<lb/>
　　郢之常調而直序其顛末如此公知乎公其無知<lb/>
<pb n="KR4f0017_WYG_010-7b"/>
　　乎嗚呼哀哉尚<lb/>
　　饗<lb/>
　　　總督雲南貴州等處地方軍務兼理糧餉兵部<lb/>
　　　尚書兼都察院右副都御史加從一品今養病<lb/>
　　　眷弟卞三元率男起居注主事永式翰林院庶<lb/>
　　　吉士永寧謹以剛鬛柔毛致祭於<lb/>
　　總督福建少司馬范公之靈曰慨自成仁取義之<lb/>
　　學不明而士大夫始願為良臣不願為忠臣以飾<lb/>
<pb n="KR4f0017_WYG_010-8a"/>
　　其保家營私之智求其丹心化碧白氣成虹者葢<lb/>
　　曠世而一見矣不知忠良一道也能為臯䕫稷契<lb/>
　　即能為龍逢比干當其生而功施于朝澤沛于野<lb/>
　　則生賢于死當其死而綱常以正名敎以扶則死<lb/>
　　賢于生若張許兩顔以及文謝諸公豈愛死而惡<lb/>
　　生哉惟見義精求仁决生應川嶽之靈死配郊壇<lb/>
　　之位故名留天壤節貫古今以其死為榮如公尤<lb/>
　　表表者也公于大司馬為順孫于太傅公為肖子<lb/>
<pb n="KR4f0017_WYG_010-8b"/>
　　則得于家學者素公在侍從有不次之遷于<lb/>
　陛辭有温言之諭則受于<lb/>
　國恩者厚其撫越也風俗為之丕變飢饉為之不驚<lb/>
　　則蒼生之倚賴者實深其賜見也疾則頒尚方之<lb/>
　　藥出則解御服之裘則朝廷之寄托者更重公安<lb/>
　　可以死而公竟死矣公不止以一身殉國而能使<lb/>
　　幕客從容臧獲激烈其長者留漢廐以俟田横其<lb/>
　　下者率潭吏以從李芾吁何其壯哉<lb/>
<pb n="KR4f0017_WYG_010-9a"/>
天子聖神四郊無壘而逆滇忽爾肆惡假令疆塲戮力<lb/>
　　何難滅此朝食乃一方震動粤閩隨聲此時即有<lb/>
　　一二臣工捐軀盡瘁而守土者率皆徘徊觀望以<lb/>
　　為雲霾之曀不日旋消我姑養其身以鼔舞太平<lb/>
　　坐觀鐃吹而此念一萌勉圖後補以此較彼必有<lb/>
　　辨之者故公死而人思悔過士盡投誠不逾年海<lb/>
　　波清晏陬澨靖安則公之一死足以感動羣情嘿<lb/>
　　扶<lb/>
<pb n="KR4f0017_WYG_010-9b"/>
　國運也夫人誰不死或牖下死或馬革死或患難憂<lb/>
　　慮死或愧悔不寧死或五日不汗死或𤓰蒂噴鼻<lb/>
　　死及其死也鼪鼯嘯其旁樵牧遊其上錫朋莫惜<lb/>
　　國史冺然迴思昔年竟無一善可以長留世間則<lb/>
　　死亦為不幸矣公拘繫三載械鎻郎當噀血裂眥<lb/>
　　旁觀嘆息一言一字可泣鬼神造宗社袵席之安<lb/>
　　增山河帶礪之色由今以思嚙齒穿齦更韻于引<lb/>
　　商激羽也斧鑕縲絏更貴于錦衣狐裘也畫炭成<lb/>
<pb n="KR4f0017_WYG_010-10a"/>
　　書挑煤作字更香于陸海潘江史籕斯篆也座客<lb/>
　　之遺詩賢于凝碧池頭之句婢僕之姓氏愈于天<lb/>
　　禄閣上之投也人生自古誰無死留取丹心照汗<lb/>
　　青公之謂矣公既與張顔文謝比烈則死應為神<lb/>
　　余辱交最深于其祭也傚昌黎之祀栁州者為迎<lb/>
　　神送神之曲俾世世歌之辭曰凃水黑兮風腥雲<lb/>
　　淡淡兮雨㝠㝠公之來兮不驚乘玉麟駕瑶鯨撫<lb/>
　　長劒兮悲填膺顧吾民兮笑與顰并又曰醫巫閭<lb/>
<pb n="KR4f0017_WYG_010-10b"/>
　　兮㑹稽靈之遊兮山曲水湄公今去兮何歸排閶<lb/>
　　闔兮騎箕扶獝狂兮捎魖䕫東方昇兮日照桑榆<lb/>
　　君之來兮孔盖雲旗奠椒漿兮贊玉齍歌楚些兮<lb/>
　　隂風颸待公不來兮心孔悲山之高兮水瀰瀰又<lb/>
　　曰穹碑兮贔屭<lb/>
天書璀璨兮表厥爵里臣之心兮誓以死逆人不靖兮<lb/>
　　䧟於絏縲<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>拲兮郎當閲時三載兮臣節彌彰從<lb/>
　　張許兮慨慷公之忠兮扶植綱常<lb/>
<pb n="KR4f0017_WYG_010-11a"/>
　　　工部侍郎内閣學士周天成率男世俊眷晩生<lb/>
　　　陶熙謹以剛鬛柔毛致祭于<lb/>
　　總督福建少司馬范公之靈曰嗚呼自閩疆恢復<lb/>
　　以來士民商賈至京者每傳公之從容就義百折<lb/>
　　不回後得傳來畫壁自序内云求死不易諷讀再<lb/>
　　三不禁涕泗横流撫膺痛哭而不能自已也嗚呼<lb/>
　　痛哉若我覲公者真不愧為<lb/>
　　太傅公之子矣夫人之死生孰不有數然死有輕<lb/>
<pb n="KR4f0017_WYG_010-11b"/>
　　如鴻毛或重如泰山者葢所重在此則所輕在彼<lb/>
　　也近日之世道人心若江河之東流日漸趨下求<lb/>
　　其能維持世道鼓勵人心者千百年以來不可多<lb/>
　　見如公者真可為國之忠臣家之孝子矣方公之<lb/>
　　奉<lb/>
　命督閩也與余握手言别慷慨籌時固已知王事靡<lb/>
　　盬不遑將母矣然豈意此一别也遂成永訣也耶<lb/>
　　夫公之精誠足以格<lb/>
<pb n="KR4f0017_WYG_010-12a"/>
皇上之知遇而不能迴屢辭之<lb/>
　成命足以使海外之人民向風慕義而不能消除反<lb/>
　　側之心足以使相從之賔客戚友健兒僕𨽻輩感<lb/>
　　公之仁服公之義相率視死如歸而不能使閩之<lb/>
　　鰥寡孤獨征夫甲士免于鋒鏑之苦葢公之所能<lb/>
　　者誠也所不能者數也豈定數雖精誠無可如何<lb/>
　　耶嗚呼痛哉以公之才之徳而不能在朝為臯䕫<lb/>
　　為稷契紹<lb/>
<pb n="KR4f0017_WYG_010-12b"/>
　　太傅公之豐功盛烈而使逺去閩海僅為張睢陽<lb/>
　　之齒顔常山之舌抗節殉難也悠悠蒼天謂之何<lb/>
　　哉迄今奉<lb/>
㫖歸塟閩浙之人香花楮帛載道悲鳴如喪考妣洵忠<lb/>
　　孝之模楷䢴家之光烈已視彼髙牙大纛矜耀一<lb/>
　　時臨難而奴顔婢膝偷生朝夕者果何如哉公亦<lb/>
　　可以自慰矣<lb/>
　　　原任編修年家眷侍生沈世奕率姪男監督京<lb/>
<pb n="KR4f0017_WYG_010-13a"/>
　　　倉昇初安慶府儒學訓導旦初庶吉士旭初監<lb/>
　　　生朝初中書舍人曾頤謹以清酌庶羞致祭于<lb/>
　　總督福建少司馬范公之靈曰嗚呼自古迄今為<lb/>
　　名臣為良臣為忠臣其亦有幸不幸哉拓疆定宇<lb/>
　　銘勲竹帛名臣也賡颺太平留㣲史書良臣也仗<lb/>
　　義不回抗志盡節忠臣也古無有一人兼之者兼<lb/>
　　之者自公始公為太傅公夫子之嗣當夫子佐<lb/>
先皇帝創大業戡定海内居首揆者十餘年壬辰以公<lb/>
<pb n="KR4f0017_WYG_010-13b"/>
　　年少㨗南宫入舘選文章氣誼衣被天下凡<lb/>
　朝廷大典禮大著作得公言雖老成宿耆咸嘆為莫<lb/>
　　及也蘇頲之風華竇儀之清介公無愧焉公於是<lb/>
　　時可謂良臣未幾以學士膺<lb/>
　簡命撫兩浙浙繁疆其俗悍其民刁其盜賊城伏而<lb/>
　　山鬬公下車甫期而俗習純民訟息盜賊乘墉竊<lb/>
　　發者至賣刀劍而買牛犢而浙大治公於是時可<lb/>
　　謂名臣先是督臣治兵撫臣治民<lb/>
<pb n="KR4f0017_WYG_010-14a"/>
皇帝十有三年以撫臣兼領戎事而各省撫臣以勲名<lb/>
　　上聞者惟浙治最故特<lb/>
㫖命撫治八閩重公權也公拜<lb/>
　表驅車莅治匝月而簡兵勢課農桑汰冗卒除苛禁<lb/>
　　濵海郡邑喁喁嚮化公撫循之以紓<lb/>
天子南顧憂誠今之方叔召虎哉獨閩地濵海游氛未<lb/>
　　靖驕兵悍卒乘釁竊發乙卯三月之變遂羣起而<lb/>
　　甘心于公嗟乎斯時也强鄰虓踞悍帥狼呼海水<lb/>
<pb n="KR4f0017_WYG_010-14b"/>
　　羣飛三山土解獨我公以孤危之巡逺作被縶之<lb/>
　　常山灑衣之血雖飛擊賊之笏已裂大星隕地白<lb/>
　　虹貫天從容就義視死如歸古之忠臣殉國寧復<lb/>
　　過哉越二年而全閩底定公之耗始聞公誠無負<lb/>
　　於國無負於家無負於科名矣奕以乙未舘選恒<lb/>
　　受敎於<lb/>
　　太傅夫子之門與難兄胄卿難弟蘇公諸昆季朝<lb/>
　　夕過從於公則世誼也且戚屬於范於公又姻婭<lb/>
<pb n="KR4f0017_WYG_010-15a"/>
　　焉每來京師<lb/>
　　太𫝊不以微末而進之遂得負劍辟咡於公仰公<lb/>
　　之道誼服公之勲名而今乃得灌灌焉言公之大<lb/>
　　節若此嗟乎公幸而為臯稷不幸而為龍箕幸而<lb/>
　　為房杜不幸而為巡逺幸而為韓魏不幸而為張<lb/>
　　陸凡古之為良臣為名臣為忠臣者公以一身兼<lb/>
　　之公雖歿可以無愧矣予屏迹里居不能效為位<lb/>
　　之哭逺命旭兒以生芻魯酒造繐帷而致奠焉且<lb/>
<pb n="KR4f0017_WYG_010-15b"/>
　　陳一言以代蒿里之慟虞殯之歌公而有知當鑒<lb/>
　　予言而來侑乎<lb/>
　　　年家晩學生沈澍同弟沈上浚沈上錦率制姪<lb/>
　　　沈維賢維徳維新維寧等謹以清酌庶羞之儀<lb/>
　　　致祭于<lb/>
　　總督福建少司馬范公之靈曰嗚呼名世挺生曰<lb/>
　　忠與良遇變則忠處順維良岳崩星殞變出非常<lb/>
　　為國為民泪雨其滂忠公世裔開國元勲家聲奕<lb/>
<pb n="KR4f0017_WYG_010-16a"/>
　　葉九㦸十輪桓劉父子禮樂世敦李吳兄弟韜畧<lb/>
　　夙聞誕生我公登<lb/>
　朝弱冠金馬玉堂名髙翰苑簪筆木天鳳視虎觀相<lb/>
　　業趨庭箕裘早辦出撫兩浙徳化若神人望霓雨<lb/>
　　公澤陽春禦災捍患疲已福民載道口碑戸祝家<lb/>
　　吟爰䝉特簡晉督閩中徳澤普被悉與浙同謳歌<lb/>
　　遍布白叟黄童願公久任永茂如松夫何一旦變<lb/>
　　起不測泰山可頺白日欲匿嚙齒握拳噬肯從逆<lb/>
<pb n="KR4f0017_WYG_010-16b"/>
　　遂被拘囚寒暑三易諸苦備嘗和詩維百視死如<lb/>
　　飴心同鐵石文山叠山義至仁全一時殉難濟濟<lb/>
　　多賢我弟上<lb/>
　章命不苟延國士報公追隨九泉斯風不朽懦立頑<lb/>
　　㢘澍等雲間布衣地聯浙治躬親徳化乃在我世<lb/>
　　幸弟入幕登拜有地公忽乘箕仰止何自柱傾維<lb/>
　　裂哲人其亡躬雖殞矣名乃愈揚天地同久日月<lb/>
　　爭光一身擔荷萬古綱常嗚呼哀哉生為名臣羣<lb/>
<pb n="KR4f0017_WYG_010-17a"/>
　　黎徧徳歿而盡忠倫紀是植氣壯山河神遊八極<lb/>
　　遂有千秋何憾一息敬陳忱悃維香及巵磨鏡致弔<lb/>
　　披<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>些辭瞻仰靈幃拜而薦之為天下慟兼哭我<lb/>
　　私哀哉尚<lb/>
　　饗<lb/>
　　　巡視西城監察御史色克徳浙江道監察御史<lb/>
　　　胡三祝謹以剛鬛柔毛致祭于<lb/>
　　總督福建少司馬范公之靈曰嗚呼天地有正氣<lb/>
<pb n="KR4f0017_WYG_010-17b"/>
　　必賴人以秉持扶植于其間而後能夀河嶽而光<lb/>
　　日月故時平則正色立朝際艱則捐軀殉國忠良<lb/>
　　無二道也方公以勲舊裔入侍宿衛登秘閣結契<lb/>
　兩朝開府越土吏畏威而民懐徳濟濟乎臯䕫稷契<lb/>
　　之流亞也暨乎膺閩疆之寄變起倉猝智不暇發<lb/>
　　勇不暇決遂以區區一身拒大難而表大節夫常<lb/>
　　山斷舌睢陽嚙齒千古而下赫赫猶有生氣人生<lb/>
　　苦不得其死死亦何患然而公之所以處此者葢<lb/>
<pb n="KR4f0017_WYG_010-18a"/>
　　極難耳當公初蒞事時實營伍飭保甲明激勸慰<lb/>
　　瘡痍清山海散島衆一切經營救弊之䇿非不深<lb/>
　　且逺也假使公得耑城建牙倡明大義據搤吭拊<lb/>
　　背之勢則可以不死假使公有同心僚友宻謀決<lb/>
　　策機不中泄而事獲先發則可以不死假使公鎮<lb/>
　　撫既久徳化既洽民心既固兵氣既肅猝然有事<lb/>
　　若父母之呼子弟則亦可以不死然而公卒死者<lb/>
　　豈刼火方炎數窮陽九而公實當其厄運耶抑天<lb/>
<pb n="KR4f0017_WYG_010-18b"/>
　　特以忠孝節烈之事任之公使風天下而激後世<lb/>
　　耶聞公自遘患以後覊紲者且三載晦朔已屢遷<lb/>
　　寒暑復幾更草木之榮落虫鳥之毨革且數變易<lb/>
　　于耳目間無論室家利禄之念可以展轉傷心即<lb/>
　　有纖毫困辱憂懼之見一萌乎中必至紛紜回惑<lb/>
　　而不能忍自非體道篤而見義決其孰能從容就<lb/>
　　義而視死如歸者哉昔者<lb/>
世祖章皇帝時督撫必以時巡行屬郡察山川險易訪<lb/>
<pb n="KR4f0017_WYG_010-19a"/>
　　民間疾苦核下吏賢不肖以故權能統攝而奸無<lb/>
　　窟藪自中丞不按部僅如郡牧守耑居一城耳猝<lb/>
　　有不測强者一發弱者莫制公遂以智深勇沉<lb/>
　　之身止與孫許同節而弗克若新建之檄各郡以<lb/>
　　靖變難傷哉痛哉余讀公畫壁自序未嘗不推案<lb/>
　　而涕泣也今世路方清伏莽將盡公櫬歸京邸<lb/>
天子命大臣詣第哭奠撤<lb/>
御前金椀以酬用顯公魂哀痛感過路此固<lb/>
<pb n="KR4f0017_WYG_010-19b"/>
聖主之激勵風節乎亦足以見公之名赫赫天壤間矣<lb/>
　　公復奚憾哉余之先君子受知于<lb/>
　　太傅公而予以後起亦獲侍公同朝既公建節武<lb/>
　　林余復以視鹺至素心相期惟在道義於公之殁<lb/>
　　也余何敢作兒女悲顧深服公之忠壯大節為百<lb/>
　　世師而嚮往九原私心又不能無惻怛也哀哉尚<lb/>
　　饗<lb/>
　　　雲南布政司王繼文分守闗南道興永朝謹以<lb/>
<pb n="KR4f0017_WYG_010-20a"/>
　　　剛鬛柔毛致祭于<lb/>
　　總督福建少司馬范公之靈曰嗚呼世之言象賢<lb/>
　　濟美不曰伊陟則曰望伋後先相望稱勿替矣迨<lb/>
　　希文父子聲施有宋視伊吕稱嗣響焉不意千百<lb/>
　　年後而能繩其祖武今古輝映如我<lb/>
　　太傅文肅公為之父而有少司馬螺山先生為之<lb/>
　　子也則文正公之後有忠宣文肅之後有螺山真<lb/>
　　所謂後先相望世濟其美者歟然文肅公以佐命<lb/>
<pb n="KR4f0017_WYG_010-20b"/>
　　元臣削平海宇為我<lb/>
清正萬年大一統之業戡定膚勲視希文守成承平補<lb/>
　　偏救敝不無難易忠宣憂讒畏譏雖頻瀕于險視<lb/>
　　螺山之百折不回九死靡渝其所處之時之勢則<lb/>
　　又有大相徑庭者焉嗚呼必如我螺山先生始不<lb/>
　　愧為<lb/>
　　文肅公之令子矣始不愧為文正忠宣之裔孫矣<lb/>
　　真所謂後先相望世濟其美者歟至螺山表表大<lb/>
<pb n="KR4f0017_WYG_010-21a"/>
　　節他日著之<lb/>
　國史則國史生香載之家乘則家乘增美談之鄉里<lb/>
　　則鄉里分榮傳之天下則天下之人皆能口誦之<lb/>
　　心維之無不飲泣揮涕嘆為千百世間所僅有之<lb/>
　　竒節至烈余雖欲臚列一二其又何能更僕不飾<lb/>
　　之辭侑以雞絮公靈爽在天尚其鑒子鄙衷<lb/>
　　　眷世弟洪士銘謹以剛鬛柔毛致祭於<lb/>
　　總督福建少司馬范老公祖之靈曰嗚呼公其可<lb/>
<pb n="KR4f0017_WYG_010-21b"/>
　　以逝耶維天有星公固星之嵗也嵗星明而萬國<lb/>
　　屢豐公則隠矣地有河嶽公固嶽崧髙而河海宿<lb/>
　　也羣望于焉拱向江漢于焉滙宗公則頺而潛矣<lb/>
　　夫惟其降精而作配也生有自來故應昌期荷<lb/>
帝眷而文章遭遇動出非常作用猷為烱垂奕世是以<lb/>
　兩朝贊翊光昭史册越閩屯蹇大著經綸則公之生<lb/>
　　固所以成一代風雲𢎞萬方霖雨而其有生也為<lb/>
　　不偶亦惟其隠曜而頺潛也逝有所為故遭盛隆<lb/>
<pb n="KR4f0017_WYG_010-22a"/>
　　厯險阻雖境遇不齊處心惟一嵗月彌久閲操彌<lb/>
　　貞則公之逝也闗運㑹升降植萬古綱常而其逝<lb/>
　　也為不朽不朽者何立徳立言立功公之徳則父<lb/>
　　子作求矣公之功則閩浙永賴矣公之言則正氣<lb/>
　　長歌矣然則公雖逝未嘗逝也不偶者何曰勲曰<lb/>
　　勞曰伐曰閲公之勲世奠社稷矣公之勞世司論<lb/>
　　獻矣公之伐世表東海躬勤南服矣公之閲對揚<lb/>
四帝弼亮<lb/>
<pb n="KR4f0017_WYG_010-22b"/>
　兩朝矣矧卒以志節竟是公之逝賢於生也我聞在<lb/>
　　昔宜望歸而周興蕭張用而漢熾段顔奮而唐延<lb/>
　　趙李存而宋固公又可生不可逝已嗚呼公知自<lb/>
　　重其生以有為故尫贏偃息不以趨順為敬而宻<lb/>
　　勿靖共必致其君於堯舜公惟不自愛其生以殉<lb/>
　　國故蓽路藍縷豆區釜鍾以甦浙民捋荼蓄租卒<lb/>
　　瘏盡瘁以救閩弊而見危致命成仁取義不必其<lb/>
　　身為禹臯公惟不苟處其逝故雖絶文山之粒鼓<lb/>
<pb n="KR4f0017_WYG_010-23a"/>
　　常山之舌必偕節義以歸全天惟欲善公之逝以<lb/>
　　長存其生故不逝公於甘露罘罳之日而逝公於<lb/>
　　雪夜淮蔡之頃不逝公於倉皇激烈之㑹而逝公<lb/>
　　於嘯歌從容之後間且戚屬殉難百夫景從義士<lb/>
　　同心萬里歸瘞壁上千言麟經並㫖浩歌四㐮風<lb/>
　　雅希聲公賫此以逝亦云富矣荷我<lb/>
皇上郊迎有念莅祭有典䘏孤有悼輟游有詔公奉此<lb/>
　　以逝亦云榮矣嗚呼公之未可逝者闗天下安危<lb/>
<pb n="KR4f0017_WYG_010-23b"/>
　　之數四方治否之機而公之皎然以逝者示千古<lb/>
　　綱常之正立萬夫亷恥之防顧天下民望公如望<lb/>
　　嵗焉天下士仰公如喬嶽焉天下師旅吏士山林<lb/>
　　草澤之衆望公以順流容蓄焉公終不可以逝也<lb/>
　　而悖天道違帝命絶人紀辜民望摧士氣欲盡驅<lb/>
　　山林草澤萃為已淵藪者必欲逝公而後快公亦<lb/>
　　遂殺身報國見危授命厯百折而不悔不可逝者<lb/>
　　而竟長逝而不返也嗚呼痛哉尚饗<lb/>
<pb n="KR4f0017_WYG_010-24a"/>
　　　清苑弟郭棻為文焚于柩前曰嗚呼<lb/>
　　范二丈死矣乎初聞閩變時棻逆知公必有此一<lb/>
　　日也知公必不從賊必激烈而罵賊賊必憤恨而<lb/>
　　殺公也繼聞公果不從賊果激烈而罵賊賊乃不<lb/>
　　即殺公而幽拘之棻于是哭之兩日夜繼聞不食<lb/>
　　六日而死又曰七日而不死棻于是哭之一日夜<lb/>
　　繼又聞公之部曲將某者宻結賊巢中之不心附<lb/>
　　賊者圖賊以反正謀出公於禁室其事洩遇害因<lb/>
<pb n="KR4f0017_WYG_010-24b"/>
　　及公棻于是哭之竟日繼乃聞公死其害公之人<lb/>
　　害公之地與日月鑿鑿乎可指矣棻于是與公之<lb/>
　　諸弟哭之半日嗚呼聞公凶問之早也哭何以<lb/>
　　長聞公凶問之遲也哭何以短棻之心公之知也<lb/>
　　奚至今日而縷覼以告公乃復不禁其縷覼者非<lb/>
　　第為公告也古來忠臣烈士轟轟烈烈者如顔魯<lb/>
　　公如段太尉抗節不屈罵賊擊賊以至絶脰斷舌<lb/>
　　而死迄今讀兩公傳者孰不嘆以泣使公而死與<lb/>
<pb n="KR4f0017_WYG_010-25a"/>
　　等也不過與二公而三耳棻以是日以繼日夜以<lb/>
　　繼夜而哭蘇武陷漠北吞氊囓雪備極苦辛及生<lb/>
　　還漢以特牲告諸廟千古隻傳使公而與武同也<lb/>
　　不過並武而兩耳棻以是哭之一日夜李懐光反<lb/>
　　唐石演芬使其客從賊中詣行在告之約師來已<lb/>
　　内應客不宻而演芬死使公之部將似演芬也雖<lb/>
　　旤及公不過與演芬同惜耳棻以是竟日而哭卒<lb/>
　　乃聞公被執時渠逆不敢親見公公對其座罵對<lb/>
<pb n="KR4f0017_WYG_010-25b"/>
　　其黨罵一日一夜吻燥舌乾而賊不遽加害及釱<lb/>
　　拲被體九鎖郎當公仆地下喉齒間猶錯錯有聲<lb/>
　　是不必斷舌也而烈于顔不必擲笏也而憤于段<lb/>
　　被執之嵗月公少于武者十三年然武堅而公憤<lb/>
　　也武嚴而公貞也武念念圖歸而公心心矢死也<lb/>
　　愍于武矣演芬為懐光義子憤懐光負股肱之任<lb/>
　　也亦不顧心腹之託公之部將則反正也其事雖<lb/>
　　不成天地皆震動逾于演芬者數倍矣嗚呼世之<lb/>
<pb n="KR4f0017_WYG_010-26a"/>
　　人讀書考古遇忠孝節烈之美未嘗不思效之恒<lb/>
　　千百人不足以效一人公乃以一死而兼數美真<lb/>
　　可謂孤行于天地横絶于古今者乎公葢未嘗死<lb/>
　　也庸第未嘗死宛然生也且逌然長生也夫人之<lb/>
　　哭哭死者耳詎曰哭生詎曰哭長生棻之對公諸<lb/>
　　弟哭之半日得無見哂于冥冥乎頃于柩至之日<lb/>
　　棻又迎而慟焉此則何也棻與公三十年肺腑之<lb/>
　　交道義之契平生久要各期有所豎立于天壤間<lb/>
<pb n="KR4f0017_WYG_010-26b"/>
　　原不欲靡靡而生泯泯而死公而今邈乎其不可<lb/>
　　追也棻寧不自愧乎愧于公寧不哭公甚愧于公<lb/>
　　所以慟哭公而今而後棻不復哭矣忽而哭之兩<lb/>
　　日夜忽而哭之一日夜忽而哭之半日忽而徑不<lb/>
　　哭棻豈狂人病子乎棻之心公之知也嗚呼棻愧<lb/>
　　矣棻愧公矣<lb/>
　　　愚表兄李之粹表弟李之華壻李維翰謹以剛<lb/>
　　　鬛柔毛致祭於<lb/>
<pb n="KR4f0017_WYG_010-27a"/>
　　覲公表弟之靈曰嗚呼余於表弟之抗節而死也<lb/>
　　不禁幾為西州之慟也葢哭吾覲公弟則哭吾<lb/>
　　文肅公舅父也舅父撫余兄弟如子覲公則兄視<lb/>
　　余而弟畜余季今其匶將行矣余越在官守不克<lb/>
　　執紼以導廣□擬修誄者之詞使余季告於靈幙<lb/>
　　之次嗚呼筆未下而不覺淚已淫於紙也葢哭吾<lb/>
　　覲公弟則哭吾<lb/>
　　文肅公舅父也方舅父之住世也以開<lb/>
<pb n="KR4f0017_WYG_010-27b"/>
　國元勲<lb/>
　賜閒别第余時同伯子胄卿表兄及覲公諸昆仲侍<lb/>
　　杖履承顔色聆提命其或命之坐也則以齒葢視<lb/>
　　甥與子均也以故鶯堤栁陌東墅飛觴詩社文規<lb/>
　　西園坐月雖小風雨未敢寒也舅父聞之則懽甚<lb/>
　　嗣余有四方之役舅父以丙午之嵗遽騎箕以升<lb/>
　　及余歸來僅撫棺一慟而屬纊之時未得一啓手<lb/>
　　足一親含殮其終天之恨與怙我者又何殊焉迨<lb/>
<pb n="KR4f0017_WYG_010-28a"/>
　　後此出彼入宦轍靡常視平日聚首之懽已有今<lb/>
　　昔之異然郵筒往來猶可以嵗時計也而孰意變<lb/>
　　故陡發駭天慘地其生死離合之痛遂至今日如<lb/>
　　是之甚哉故余哭吾覲公弟則哭吾文肅公舅父<lb/>
　　也去秋九月中旬靖藩復効革面余奉<lb/>
　檄巡視閩驛因潛為覲公歸骨計然自仙霞以抵三<lb/>
　　山其孑遺之潛伏山谷者詢以故總督事則惟有<lb/>
　　揮淚滿面而遺骸迄不可問然余讀覲公遺稿中<lb/>
<pb n="KR4f0017_WYG_010-28b"/>
　　有所謂武夷子者遂心儀其人第勢在倥偬不便<lb/>
　　推問時閩中所遺僕人婦女輩尚百有餘人余痛<lb/>
　　其無依且恐多糜公帑因買舟載之歸嗚呼沙明<lb/>
　　水淺夜靜風寒其悲悼故主也聲與霜角爭哀其<lb/>
　　怒詛仇人也氣與丹楓偕碎維時有同逆者其舟<lb/>
　　適相上下欲就不敢欲避不能但閉窗固纜以聽<lb/>
　　余痛悼之餘竟不覺為之掀髯一快八月十五日<lb/>
　　余復奉有查塘之檄舟行不數十里忽心動不可<lb/>
<pb n="KR4f0017_WYG_010-29a"/>
　　支遽命返署而所謂武夷子者適在門焉亟進詢<lb/>
　　之覲公之遺骸至矣余不覺失聲大慟曰覲公遂<lb/>
　　至於此哉因立遣幹僕偕武夷君北上比至時不<lb/>
　　四五日而家人舟亦至先是覲公被執時絶粒至<lb/>
　　八日困憊昏憒其辮髪遂為左右防視者所斷覲<lb/>
　　公憤恨之情形之於詞因並嵗時所剪指爪合而<lb/>
　　藏之覔便命家人收貯葢自分必死其骸骨必為<lb/>
　　敵人所毁棄而此僅存之爪髪或可歸附於先人<lb/>
<pb n="KR4f0017_WYG_010-29b"/>
　　之隴也家人故廢閹賊不為防舟至時爪髪亦達<lb/>
　　焉而窀穸之期遂與遺骸並厝嗚呼方逆之致死<lb/>
　　力於覲公也蠆毒所極亦何所不至而不意覲公<lb/>
　　之骸骨依然在也覲公之爪髪依然在也全而受<lb/>
　　全而歸也賊亦如我覲公何哉雖<lb/>
　褒忠之典不無少稽而<lb/>
主聖臣忠久已<lb/>
　簡在覲公亦真可無憾苐匶行有日而<lb/>
<pb n="KR4f0017_WYG_010-30a"/>
　　堂上霜慈尚有知有未知焉其知者氣盡血枯方<lb/>
　　痛其子之死有餘慘而不知者千籌百念還冀其<lb/>
　　子之萬一歸來此種苦趣其何堪耶回憶東墅飛<lb/>
　　觴西園坐月之時真同隔世此所以哭吾覲公弟<lb/>
　　則哭吾<lb/>
　　文肅公舅父也<lb/>
　　　門下舊屬慶都趙之鼎謹以庶羞香楮之儀敬<lb/>
　　　告于<lb/>
<pb n="KR4f0017_WYG_010-30b"/>
　　覲翁范老夫子之靈曰世之言感恩者輒矢之石<lb/>
　　爛海枯世之言赴義者輒矢之陷胸灑血鼎于公<lb/>
　　殆將何如哉公之殉節封疆也如星隕天如嶽頺<lb/>
　　地茫茫六合浩浩長存鼎雖欲勉事揄揚猶之乎<lb/>
　　炙日以加紅浴月以加白也獨是鼎始綰半通投<lb/>
　　跡越嶠田荒丁散賦重糧逋民于斯際如居敗屋<lb/>
　　面面皆風如負積痛節節是病吏于此時如衣敗<lb/>
　　絮行荆棘中動即牽碍不可振㧞鼎欲自劾去者<lb/>
<pb n="KR4f0017_WYG_010-31a"/>
　　屢矣不謂公哀此癉人遂及勞吏具剡者原未識<lb/>
　　面受知者並未呈身迨鼎視鹺循海再續舊遊而<lb/>
　　公萇血段髯遂傳㐫問六橋新柳猶欣向日之榮<lb/>
　　三竺高松如見凌霜之槩湖西漾勾留之字孤山<lb/>
　　殞處士之魂而北海云亡東平告盡徒騎傳餘藁<lb/>
　　驛奏留書而已嗚呼痛哉鼎將何以為心哉夫𤣥<lb/>
　　冬雪虐松節彌堅黒夜風盲草心獨勁公之素履<lb/>
　　固已自矢顧幕下諸生庭前臧獲詎知大義或解<lb/>
<pb n="KR4f0017_WYG_010-31b"/>
　　偷生乃皆奮節捐軀見危致命是知殺身取義摧<lb/>
　　逆賊之鋒立懦亷頑鼓士民之氣<lb/>
王師南下奠定八閩念公殉節封疆爰舉<lb/>
　褒崇曠典豐碑贔屭長昭<lb/>
御筆之光牢醴紛羅特出<lb/>
　上方之供公可謂生也有為死也得所矣鼎筮仕越<lb/>
　　江備員宇下念召棠之蔽芾哭也有懐歌楚些而<lb/>
　　凄凉魂兮不返嗚呼痛哉鼎將何以為心哉尚饗<lb/>
<pb n="KR4f0017_WYG_010-32a"/>
　　　門下士許旭謹揮涕作文昭告于<lb/>
　　總督福建少司馬范公之靈曰嗚呼旭之遇我公<lb/>
　　也則以辛亥之冬善伯魏子以得計善退委其事<lb/>
　　而去予時初離章句錐刀佐史之事全然未知公<lb/>
　　有所屬輒以意揣或幸而中即有未中公亦不深<lb/>
　　責也三月以後予稍稍習知公輒喜然予性疎率<lb/>
　　少不拘檢見貴人狂態畢出尤好酒易言公初異<lb/>
　　之後習而安不甚怪而公亦善飲見幕中人齷齪<lb/>
<pb n="KR4f0017_WYG_010-32b"/>
　　拘謹翻不樂而以予為佳公喜作詩見予詩輒愛<lb/>
　　見予行草諸書未嘗不嘖嘖見賞以是遂莫逆于<lb/>
　　公在浙者三閲嵗復相挈入閩卒無間言者實以<lb/>
　　公愛予之深覆予之拙諒予之愚且朴而無一毫<lb/>
　　之欺公也嗚呼予豈料我公之遽隔而遂不復相<lb/>
　　見乎公入閩之時閩勢已壞福州兵餉缺至三月<lb/>
　　興泉漳缺至六月不獨肘腋堪憂方且脱巾慮變<lb/>
　　公當食不食當寢不寢蓄靴刀一尺置諸床頭燭<lb/>
<pb n="KR4f0017_WYG_010-33a"/>
　　盡酒闌浩歎數聲引以自擬予從旁黯然唏嘘不<lb/>
　　能仰視至今思之恍然如在目也自甲寅正月十<lb/>
　　一日聞滇信後釁亂將起已知事不可為公籌策<lb/>
　　已定欲暫出省城南駐興化集四鎮之師招提督<lb/>
　　海澄之旅㑹兵于莆以觀省城之變檄已四發定<lb/>
　　于二月十二日起馬予先出幕不知何以中格嗚<lb/>
　　呼痛哉予于癸丑南行時中途患疾下血數升委<lb/>
　　頓幾殆因而辭公公堅欲予入閩入閩二月予疾<lb/>
<pb n="KR4f0017_WYG_010-33b"/>
　　復發因而決辭公乃百計相誘託衡玉李君挽留<lb/>
　　婉切直至正月晦日始許予歸酌酒祖行一而再<lb/>
　　再而三飲至五更猶未忍已語而泣泣而憤憤而<lb/>
　　復泣相戀執手如是始罷予于二月二日方歸嗚<lb/>
　　呼豈知即為永訣之日也哉公名在天下節在史<lb/>
　　冊丹心汗青自當彪炳千古無待予言特以門下<lb/>
　　鮿生白頭垂老受公之知纒綿隠痛無以報公更<lb/>
　　愧一時遽别不得如留山幼譽諸君相從㩦手于<lb/>
<pb n="KR4f0017_WYG_010-34a"/>
　　九京也能無臨風隕涕而不能已乎謹采江芹陳<lb/>
　　簿醴為位而哭公南望嶺雲北瞻燕雁公其有知<lb/>
　　庶幾迴翔而來格乎<lb/>
　　　門下布衣清苑劉可書謹以蔬果之儀致祭于<lb/>
　　總督福建少司馬范公之靈曰嗚呼可書何以哭<lb/>
　　公哉公以元臣令子登進士上第年未逾三十參<lb/>
　　知宻勿大政及出撫浙江諸軍事<lb/>
皇上臨軒親遣慰勉特深下車甫期月威惠大孚凡所<lb/>
<pb n="KR4f0017_WYG_010-34b"/>
　　興革施為無不克當<lb/>
上指故一時督撫大寮<lb/>
　陛辭日每正色飭之曰爾欲作好官耶當如范某嗚<lb/>
　　呼公得君矣迨晉公專制七閩<lb/>
　命甫下諸墨吏望風解綬去藩下諸將弁故虎而翼<lb/>
　　者也皆失色相戒曰范公來我輩當自戢遂鼠伏<lb/>
　　莫敢喘息而浙民之哭送者盈途閩民之歡迎者<lb/>
　　載路嗚呼公得民矣滇南干極閩逆乘機竊發報<lb/>
<pb n="KR4f0017_WYG_010-35a"/>
　　至都<lb/>
上震驚曰范總督死矣必不從賊乃自被難以致結纓<lb/>
　　三年猶如一日也公終身之事畢矣嗚呼公之事<lb/>
　　固畢矣而可書則何以為心哉余昔落托長安如<lb/>
　　馬周之在客邸地老天荒途窮日暮䝉公金勒錦<lb/>
　　韉顧盻成飾遂與魏李諸君子同坐揖客之次公<lb/>
　　諸幼弟復問字於余余恃一日之長盡所難盡每<lb/>
　　于燕坐之暇過為知已之言而公不以我為誕也<lb/>
<pb n="KR4f0017_WYG_010-35b"/>
　　故至今盈臆之私不能自抑淚從腹落而不知悲<lb/>
　　之何從不謂公就義時而爭死以從者乃在素未<lb/>
　　從遊之嵇沈輩與夫臧獲之細健兒之雄也余與<lb/>
　　魏李諸君子反飄然事外田横有客當解笑人矣<lb/>
　　此余二三年來所以展<lb/>
　　文肅公墓草則儼如從公卜地牛眠時也履東皐<lb/>
　　花榭則儼如從公同登逺眺時也至於松臺片石<lb/>
　　久已就荒而三徑之餘吾廬尚在此又余之所以<lb/>
<pb n="KR4f0017_WYG_010-36a"/>
　　每渉西園輒不勝匣留彈劒床積殘書之感也哭<lb/>
　　公之詩遂已盈寸然未敢出以示人也迎公之喪<lb/>
　　與公弟蘇公先生久有成議然幾為束裝未敢就<lb/>
　　道者稽於時㑹也今許武夷負公骸以歸妥厝有<lb/>
　　日余不能復有効於公矣惟為公搜緝遺文詳加<lb/>
　　校訂彚成全集夀之棃棗俾後之人讀螺山先生<lb/>
　　稿即悉公始末然公忠孝大節光昭星漢天下文<lb/>
　　章莫大于是矣又何須此枝葉為但余小子小人<lb/>
<pb n="KR4f0017_WYG_010-36b"/>
　　也舎此再無可以申知已之感先生有靈必不以<lb/>
　　余言為枝指也<lb/>
　　　宗末雲威率子能洪能濬姪孫與賢謹以剛鬛<lb/>
　　　柔毛致祭于<lb/>
　　覲公少司馬之靈曰吾人生平所學求其為聖賢<lb/>
　　而已聖賢之道以仁義為本仁義立故為子成孝<lb/>
　　為臣成忠總期於心安理得而止孔子曰志士仁<lb/>
　　人殺身以成仁伊川程氏謂實理得之於心故捐<lb/>
<pb n="KR4f0017_WYG_010-37a"/>
　　軀隕命實見得生不重於義生不安於死則吾今<lb/>
　　日聞<lb/>
　　少司馬覲公之訃而竊以聖賢之道律之不當復<lb/>
　　以生死異途哭之也當<lb/>
　　覲公之駐節八閩也慷慨激昻吾知其决策制勝<lb/>
　　早已預有成算矣迨乎紀綱乍布而海外行且歸<lb/>
　　誠惜乎事出異變禍生非常山河帶礪一朝反覆<lb/>
　　於時<lb/>
<pb n="KR4f0017_WYG_010-37b"/>
　　少司馬計不反顧誓以身殉而豈意其受制於敵<lb/>
　　人之手哉乃拘囚三載心如鐵石既不欲安其頃<lb/>
　　刻之生又不容決其一日之死怒髪裂眥痛心泣<lb/>
　　血古來守志抗節之人莫有過者幸而天心厭亂<lb/>
　　藩服歸正而竟不能留不屈之身以更圖其有用<lb/>
　　何其痛也夫生死大闗節決裂在一時然要之平<lb/>
　　生日用間事無大小皆欲即於義理之安然後當<lb/>
　　生死之際庶幾不差所謂臨大節而不可奪者其<lb/>
<pb n="KR4f0017_WYG_010-38a"/>
　　功夫得力在未有事之先耳以視<lb/>
　　少司馬由學士而撫浙其良法美政皆以實心行<lb/>
　　之則其平常應事無不合乎義理之正故其死也<lb/>
　　安然受之而不疑豈非聖賢之道於<lb/>
　　少司馬無間然哉迄今自浙際閩萬里之内家家<lb/>
　　痛哭而予獨以為死得其正無愧於為聖賢不當<lb/>
　　復以死生異途哭之矣然情不勝哀且旋復淫淫<lb/>
　　不休也漬酒以為之祭其亦含笑而受之<lb/>
<pb n="KR4f0017_WYG_010-38b"/>
附䟦<lb/>
嗟乎<hi>勲</hi>奚忍言及我兄哉我兄孝友性成自讀中秘書<lb/>
洊登閣學數以體弱善病不任職　先文肅趣之嚴力<lb/>
疾入署常詢其每飯幾何疆以能飯對然實不飯也嫡<lb/>
母　太夫人適遘疾旦夕親奉侍藥飲衣帶不解者浹<lb/>
句所母愈而子骨立矣其事伯兄也肩而隨有問則起<lb/>
立而對出告反面一如所以事　先文肅者而視諸季<lb/>
也提㩦篤誨甘苦與共先意而曲體之疾痛疴癢相闗<lb/>
<pb n="KR4f0017_WYG_010-39a"/>
如一身也由今以思我兄誠天地之完人矣哉至於天<lb/>
資敏妙十行並下自具慧根又不係好學之不倦也<hi>勲</hi>
不幸而不獲事兄以終老亦何幸而得厠身我兄之弟<lb/>
以竊名當世哉兄之大名成矣大節立矣三不朽著矣<lb/>
國有史家有乘天下萬世有清議<hi>勲</hi>復奚言祇揭其一<lb/>
二大端為世所不及知者以誌愛慕效法於勿衰云弟<lb/>
<hi>承勲</hi>抆淚頓首謹䟦於滇雲制署<lb/>
　<lb/>
<pb n="KR4f0017_WYG_010-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠貞集巻十<lb/>
</p>
<p>
</p>
  </div>
</body>
</text>
</TEI>
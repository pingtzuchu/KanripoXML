<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠貞集巻三</head> <lb/>
    <p>
<pb n="KR4f0017_WYG_003-1a"/>
欽定四庫全書<lb/>
　范忠貞集巻三<lb/>
　　　　　　　　　　　　　清苑劉可書編<lb/>
　督閩奏議<lb/>
　　條陳閩省利害疏<lb/>
　　具官<hi>臣</hi>范<hi>承謨</hi>奏言切惟古今之時勢有常必有<lb/>
　　變人臣之謀國有經必有權兹當滇南告警變起<lb/>
　　倉卒一切闗係疆塲之事有斟酌權宜可濟時變<lb/>
<pb n="KR4f0017_WYG_003-1b"/>
　　者即不得概執引經之説以疎于事先而忽于未<lb/>
　　然也<hi>臣</hi>且就閩省目前情形為我<lb/>
皇上陳之閩人活計非耕則漁一自遷界以來民田廢<lb/>
　　棄二萬餘頃虧減正供約計有二十餘萬之多以<lb/>
　　致賦税日缺<lb/>
　國用不足而沿海之廬舍畎畝化為斥鹵老弱婦子<lb/>
　　展轉溝壑逃亡四方者不計其數所餘孑遺無業<lb/>
　　可安無生可求顛沛流離至此已極邇來人心皇<lb/>
<pb n="KR4f0017_WYG_003-2a"/>
　　皇米價日貴若不安插倘飢寒迫而盜心生有難<lb/>
　　保其常為良民者矣我<lb/>
皇上停止海界之禁正萬姓甦生之㑹而閩地仍以臺<lb/>
　　寨為界雖云展界墾田其實不及十分之一且臺<lb/>
　　寨離海尚逺與其棄為盜藪何如復為民業如慮<lb/>
　　接濟透越而此等遷民從前飄流忍死尚不肯為<lb/>
　　非今若予以恒産斷無舍活計而自取死亾之理<lb/>
　　即釘蔴油鐵絲綢布帛皆奸商巨賈勢豪土棍有<lb/>
<pb n="KR4f0017_WYG_003-2b"/>
　　力者之所辦窮民亦無此貲本何由而濟如慮逼<lb/>
　　近沿海難免冦䑸侵掠夫海賊可以登岸之處不<lb/>
　　過數所餘皆海潮湧入之小港時湧時退不能停<lb/>
　　泊若設防兵堵禦要害則冦亦無隙可乘設立水<lb/>
　　師原為控扼巖疆未有棄門戸而反守堂奧之理<lb/>
　　目今多事之時海逆不無窺伺伏乞<lb/>
皇上允臣相度形勢應仍舊者照舊防備應更移者<lb/>
　奏請更移務使將領不得偷安則門戸既固而遷民<lb/>
<pb n="KR4f0017_WYG_003-3a"/>
　　可以開墾復業無以糧齎冦之憂無透越接濟之<lb/>
　　慮兵既衞民民不失所此捍外安内之要著也從<lb/>
　　來富國強兵莫有過于漁鹽之利閩自禁海以來<lb/>
　　利孔既塞是以兵窮民困目下青黄不接之際追<lb/>
　　呼雖頻輸將仍緩兵丁乏授食之需引領協濟各<lb/>
　　省處處添兵在在索餉安能及期協濟乎今惟有<lb/>
　　請照木筏取魚事例容漁戸沿邊採捕每十筏聮<lb/>
　　為一甲行以稽查連坐之法遇開港之時止許隨<lb/>
<pb n="KR4f0017_WYG_003-3b"/>
　　帶乾糧不許多攜米榖等物令就近將領率防兵<lb/>
　　巡哨督押漁筏朝往夕歸仍照編甲次序灣泊内<lb/>
　　港聚集一處以便稽察其採捕之魚十取其一以<lb/>
　　充其課此項錢糧或接濟兵餉或借給遷民如有<lb/>
　　贏餘或存貯備修船隻一舉而數善備焉矣事如<lb/>
　　可行<hi>臣</hi>即相機設施如不可行決不致貽邊疆之<lb/>
　　患兵餉裕而<lb/>
　國用自足荒田墾而流離可輯催科緩而人心共安<lb/>
<pb n="KR4f0017_WYG_003-4a"/>
　　矣<hi>臣</hi>無任悚懼懇切之至<lb/>
　　請興兵屯疏<lb/>
　　具官<hi>臣</hi>范<hi>承謨/</hi>奏言竊<hi>臣</hi>受事閩疆下車伊始諸<lb/>
　　務未遑而時屆撥餉闗係來年軍需不得不先為<lb/>
　　入<lb/>
　吿查閩地濱海兵丁之窮苦為甚嵗需協餉刻不能<lb/>
　　待往往撥解遲延難期宿飽虛欵虛項改撥維艱<lb/>
　　<hi>臣</hi>於<lb/>
<pb n="KR4f0017_WYG_003-4b"/>
　陛見時業將缺餉情形及需餉急切之狀面瀆<lb/>
宸聽具䝉<lb/>
睿照兹請再為<lb/>
皇上陳之閩餉嵗需一百六十餘萬正月内即將本省<lb/>
　　地丁錢糧盡撥而東作未興徵收不前鄰省協解<lb/>
　　又復有限即如康熙十一年閩餉浙江以災傷無<lb/>
　　可抵解動支鹽課銀兩<lb/>
　題請改撥既多展轉部覆重撥更厯嵗時軍餉之欠<lb/>
<pb n="KR4f0017_WYG_003-5a"/>
　　缺不可問矣再如十二年閩餉部撥江浙兩省與<lb/>
　　本省地丁錢糧及穀變等項抵給内有請撥補銀<lb/>
　　五萬九千一百八十九兩請找給銀三萬八千八<lb/>
　　百四十八兩地丁錢糧又不能嵗内全完約計一<lb/>
　　十六萬有竒其中各項有産盡者有蠲免者有查<lb/>
　　追者抵解無期是軍餉之欠缺又不可問矣竊恐<lb/>
　　次年酌撥之餉其中倘有缺額難完之項急之則<lb/>
　　徒困民生緩之又重滋兵苦<lb/>
<pb n="KR4f0017_WYG_003-5b"/>
　題請改撥往返稽時夫以沿邊沿海荷戈執殳之人<lb/>
　　既無積蓄又乏生業乃寄性命於虛懸之餉而欲<lb/>
　　望其投石超距也難矣臣聞古之善用兵者皆于<lb/>
　　軍興旁午之秋舉行士卒屯種之法悉獲成效漢<lb/>
　　趙充國興屯而敝先零魏武屯田許下得穀百萬<lb/>
　　諸葛亮分兵屯田軍食不匱唐郭子儀屯於河中<lb/>
　　決機行陣畢諴募士開營田嵗省度支數百萬緡<lb/>
　　元初征討毎遇大敵屯田以守明洪武撥軍三分<lb/>
<pb n="KR4f0017_WYG_003-6a"/>
　　守戍七分屯種養軍百萬不費民間一錢豈古今<lb/>
　　不相及耶<hi>臣</hi>雖智淺能薄恭遇<lb/>
聖明之主仰受特達之知何敢不殫竭心力以抒一得<lb/>
　　之愚昔<lb/>
世祖章皇帝親政之初<hi>臣</hi>父在内院時曾疏興屯數事<lb/>
　　當䝉<lb/>
俞允祗以後來奉行不善遂致停止今我<lb/>
朝興屯之法寓諸墾荒一行於招民募墾一行於安插<lb/>
<pb n="KR4f0017_WYG_003-6b"/>
　　投誠獨兵屯未聞肇舉葢因坐食驕卒恐一旦率<lb/>
　　作南畝自食其力永無糧糗之望所以畏憚不行<lb/>
　　<hi>臣</hi>謂行之有法兵心未有不樂從者即今枵腹之<lb/>
　　卒前此之餉勢不能待將來之餉杳不可期一旦<lb/>
　　給以現餉即駈之鋒鏑誰不爭先况耰耡種植之<lb/>
　　事乎從前墾荒之民例以六年起科則此屯種之<lb/>
　　兵亦俟六年之後始裁其餉仍於旱澇之年倍加<lb/>
　　賑恤是兵既享六年之現餉復得田畝之收穫又<lb/>
<pb n="KR4f0017_WYG_003-7a"/>
　　不憂意外之災荒誰不願興屯乎<hi>臣</hi>謂興屯更有<lb/>
　　五便兵之需餉必取于民司農仰屋守牧催科民<lb/>
　　髓日枯財源日耗矣而披堅執鋭之卒率皆鴛悍<lb/>
　　不馴無恒産以繫屬其心則渙而難固無操作以<lb/>
　　勞瘁其力則惰而圖安無生計以寛其日用則庚<lb/>
　　癸時呼惟是兵屯之法行將見金錢可省<lb/>
　國用恒足便一也追呼不迫民漸休息便二也防卒<lb/>
　　變為土著堅門戸固藩籬便三也有事則戰無事<lb/>
<pb n="KR4f0017_WYG_003-7b"/>
　　則耕進可攻退可守便四也兵皆温飽卒盡懽騰<lb/>
　　分為臂指聮為心膂消戢反側便五也有此五便<lb/>
　　<hi>臣</hi>何敢不請<lb/>
皇上亟行之至于地方有不盡宜於屯者<hi>臣</hi>謂又當因<lb/>
　　時而制宜屯可行於一處即一處受利屯可行于<lb/>
　　數處即數處受利屯得一兵即省一兵之餉屯得<lb/>
　　數十百千之兵即省數十百千兵之餉兵法云屯<lb/>
　　田一石可當轉輸二十石非虛語也<hi>臣</hi>又思招民<lb/>
<pb n="KR4f0017_WYG_003-8a"/>
　　開墾借屯本給牛種日後或有難還之憂兵則原<lb/>
　　係分内應得之餉不過先時現撥酌將鄰省實徵<lb/>
　　存貯銀兩預給兩月初不費<lb/>
　朝廷額外帑金有司既免遲悮㕘罰之累小民更得<lb/>
　　稍寛催徵敲扑之苦此又於五便之外推而廣之<lb/>
　　以明兵屯之有利而無害閩省之不可以不行也<lb/>
　　其餘本省撥給虛項原額仍在遲早徵足解補内<lb/>
　　部或畱為次年兵餉一時之轉移尤為至便懇祈<lb/>
<pb n="KR4f0017_WYG_003-8b"/>
皇上勅部酌撥康熙十三年閩餉協解迅撥現餉容<hi>臣</hi>
　　查勘某地某兵可屯若干督率將領倡導開墾更<lb/>
　　祈寛以考成遲以嵗月俾<hi>臣</hi>盡心力以行之其餘<lb/>
　　一切未盡軍屯事宜總俟次第<lb/>
　題報庶足食足兵而邊疆收百世之利矣<lb/>
　　上封事疏<lb/>
　　具官<hi>臣</hi>范<hi>承謨</hi>奏言洪惟我<lb/>
朝定鼎三十載<lb/>
<pb n="KR4f0017_WYG_003-9a"/>
　寵遇臣工愛育黎庶亦云至矣叨祿者鞠躬盡瘁以<lb/>
　　報<lb/>
君恩服疇者擊壤鼓腹而歌帝力於哉可以遐軼三代<lb/>
　　喜起之風永啟萬年太平之化矣何物么䯢狡焉<lb/>
　　倡逆致廑<lb/>
睿懷<hi>臣</hi>一聞之不覺髮指眦裂恨不能飛渡萬里滅此<lb/>
　　朝食也伏而思之三桂平日無父無<lb/>
君人所不齒逞狂聚蟻離德無謀垂老弄兵光隂有幾<lb/>
<pb n="KR4f0017_WYG_003-9b"/>
　　况滇黔天末彈丸黒子欲以一隅之少衆抗天下<lb/>
　　之全勢其亡也殆不旋踵矣似無足為我<lb/>
皇上顧慮者惟是百姓久處承平厭聞兵革訛言一旦<lb/>
　　繁興人心不無惶惑此時若不收拾恐徵求急迫<lb/>
　　民不聊生盜賊蠭騰善良逃匿不可不為長慮而<lb/>
　　却顧也近日<lb/>
　功令處分最重錢糧盜案有司畏考成懼㕘罰專務<lb/>
　　催科不講撫字競相諱盜不講消弭往往東作方<lb/>
<pb n="KR4f0017_WYG_003-10a"/>
　　殷西成未屇而追呼已到其門鞭扑時加其體求<lb/>
　　幸免之不能何暇盡力于南畝况厯來徵糧九分<lb/>
　　為率所以寛留小民之脂膏也今則十分取盈矣<lb/>
　　各省錢糧支給兵餉外餘作存畱稍緩輸將所以<lb/>
　　備非常之急需也今則一槩解部矣雖曰可以杜<lb/>
　　侵欺足財用設猝有急切之用必發<lb/>
　内帑不無重滋往返倘仍撥本年徭賦必致悉索殷<lb/>
　　繁撫司必責成于有司有司必徵比於里社大聲<lb/>
<pb n="KR4f0017_WYG_003-10b"/>
　　疾呼軍需為重遂有一面報完冀免㕘劾一面續<lb/>
　　徵以圖補項者矣舊逋未完新徵又至小民增苦<lb/>
　　司牧受累此皆錢糧考成太嚴之所致也再如盜<lb/>
　　賊竊發所在多有官慮詿誤遂以強諱竊以有諱<lb/>
　　無甚至民間報盜反苛求失主株連鄰保者嗟此<lb/>
　　愚氓既受刼掠之慘又增官司之害茹荼誰吿也<lb/>
　　以致相率隱而不報而強徒漏網山陬海澨潛逆<lb/>
　　横行夫誰從而問之且文官所恃以捕盜者數名<lb/>
<pb n="KR4f0017_WYG_003-11a"/>
　　捕役耳惟兵備道舊曾治兵調度籌畫可以綏靖<lb/>
　　一方今皆不治兵矣且有緝盜不獲並加處分之<lb/>
　　責不知令操何術以緝盜也律例原載城内積至<lb/>
　　五起城外積至十起以上始行㕘究百人以上嘯<lb/>
　　聚刦殺者始行<lb/>
　奏報其餘彚入嵗報冊内年終具<lb/>
　奏未嘗如是之嚴峻也今則逐起處分逐案<lb/>
　題報矣㕘罰愈嚴諱盜愈密此皆盜案處分太重之<lb/>
<pb n="KR4f0017_WYG_003-11b"/>
　　所致也夫民之所好者寛廣也所惡者盜賊也今<lb/>
　　乃不能如其所好而重其所惡是以一聞滇逆之<lb/>
　　警閭舍驚惶雖徧下安民之檄一時稍定竊恐青<lb/>
　　黄不接迫以催科輟耕逃亡勢必滋蔓難圖况處<lb/>
　　處增兵在在增餉將來必致預徵斯民有限之膏<lb/>
　　血竭之則不堪其命皆不可不預為惠綏也至於<lb/>
　　閩民或困於浮糧或苦於舊逋或累於賠丁或迫<lb/>
　　於寺田容<hi>臣</hi>逐一查明籲<lb/>
<pb n="KR4f0017_WYG_003-12a"/>
　聞綂祈<lb/>
皇上因時制宜分别施恩或<lb/>
賜蠲免或發賑濟或允緩征以收拾天下之人心更<lb/>
　省刑赦過展堯仁而𢎞湯網復夏稅秋糧以紓民力<lb/>
　　寛盜案處分以釋株連如是則衆志維城執挺則<lb/>
　　可以撻堅甲利兵矣<hi>臣</hi>於<lb/>
　陛見廷對之時業將民窮財盡之狀縷縷陳奏兹乃<lb/>
　　目覩情形備悉時勢若知而不言言而不盡夫豈<lb/>
<pb n="KR4f0017_WYG_003-12b"/>
　　人臣忠<lb/>
君之誼第當<lb/>
皇上宵旰焦勞之時<hi>臣</hi>又以危言聳聽實切惶悚不安<lb/>
　　然世受<lb/>
　國恩終不敢自安於緘黙也伏乞<lb/>
勅部確議施行社稷幸甚生民幸甚<lb/>
　<lb/>
　范忠貞集卷三<lb/>
</p>
<p>
</p>
  </div>
</body>
</text>
</TEI>
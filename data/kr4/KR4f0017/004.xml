<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠貞集卷四</head> <lb/>
    <p>
<pb n="KR4f0017_WYG_004-1a"/>
欽定四庫全書<lb/>
　范忠貞集卷四<lb/>
　　　　　　　　　　　　　清苑劉可書編<lb/>
　吾廬存稿<lb/>
　　永平秋夜釣臺汎月<lb/>
極望知流盡輕舟岸岸移恰迴叢樹後已在小橋西星<lb/>
動漁燈亂天寒雁陣低隱淪何處覓此地有夷齊<lb/>
　　聞砧曲<lb/>
<pb n="KR4f0017_WYG_004-1b"/>
香杵紋砧素練稠深閨少婦迥生愁敲落天邊一片秋<lb/>
雲亦隨之墜不流金微鐵嶺路嫖忽安得乘風跨玉虯<lb/>
　　平谷十六夜泛月送郭子還都<lb/>
清光猶勝昨皎皎浸前溪對此仍圓夜翻憐欲缺時櫂<lb/>
聲秋外咽離緒酒前迷獨有漁陽雁終隨北斗飛<lb/>
　　衙囘雹霽<lb/>
天隘鬱初極停雲忽報秋乍來雙闕動紛迸百林愁星<lb/>
月驚相見炎涼寂自收化工何意緒倉卒動神謀<lb/>
<pb n="KR4f0017_WYG_004-2a"/>
　　孟秋望夜偶作<lb/>
嘯罷復長嘯明河雲外明雁飛霜影薄螢墜葉梢輕嵗<lb/>
嵗隨星變愁愁逐病生何如烏夢穩砧杵自秋清<lb/>
　　冬獵篇<lb/>
朔氣森冽天地愁層巒徹夜電光流捲書拭劍水盈溝<lb/>
呵手敲氷飲紫騮暁霜光裏寒凝目四野垂天星斷續<lb/>
初日沈沈上大荒髙旗厯厯翻山曲黄雲慘壓皷隆隆<lb/>
健兒舒臂鳴弴弓弦迸風髙天色酸馬蹄躒地響聲乾<lb/>
<pb n="KR4f0017_WYG_004-2b"/>
癡鷹忽怒犬跳躑飛走羽毛無一完獸急人忙各顛倒<lb/>
血肉淋漓洿枯草倉皇虎豹出林彎按轡拈弓閒更好<lb/>
烝徒增增後且前鋒鏑參差明復鮮古人蒐苗獮狩皆<lb/>
寓武一生一殺寧徒然孔子釣弋亦獵較湯雖一面之<lb/>
網仁心豈能全<lb/>
　　東臯泛月<lb/>
村童曳小艇横直復傾欹沼面風初定厓隂月故遲栁<lb/>
煙酣鳥夢水色浸人衣歸臥東窗曉乾坤一息機<lb/>
<pb n="KR4f0017_WYG_004-3a"/>
　　偶占<lb/>
柳眼纔舒笑欲顰風吹頭上拂愁人愁人正似風前柳<lb/>
辜負清光三月春<lb/>
　　雨止聞師時中自浙歸<lb/>
相聞渾未了不語轉愁生雨葉堦前暗風燈壁上明有<lb/>
情惟密友無夢只疎更為倩雲中月遥傳共望情<lb/>
　　孟夏登樓作此<lb/>
花事今餘幾登樓興轉賒鶯聲林樾老蝶翅竹簾斜池<lb/>
<pb n="KR4f0017_WYG_004-3b"/>
水光揺練罏烟碧透紗凭欄西望盡逺樹隱山家<lb/>
　　白丁香<lb/>
落花春靜寂無知誰剪霜團密綴枝杵影可宜仙子樹<lb/>
鈴心不傍隱君籬鬚乾蝶粉難為豔舌倩鶯聲寄所思<lb/>
為語封姨休妒盡尊前贏得一尋詩<lb/>
　　次洪畏軒世兄燕臺贈答韻<lb/>
德星自昔兄兼弟往路曾悲參與商别去八年勞夢寐<lb/>
書來千里見容光少文交誼生而定子美詩篇老益蒼<lb/>
<pb n="KR4f0017_WYG_004-4a"/>
芻圃江湖聞曠達梅花鐵石作心腸金臺雅集懷金谷<lb/>
雪苑棲遲憶雪堂山淨鷺鷥飛㸃㸃天髙鴻雁列行行<lb/>
獨憐白也詩千首所謂伊人水一方學以斷齏同冷粥<lb/>
情如啖蔗得寒漿江雲相望多春樹落月猶疑滿屋梁<lb/>
太始五言曾發覆永和三月記流觴我慚永叔題師魯<lb/>
君比任安友子長未免有情誰遣此遂令千古嘆茫茫<lb/>
　　祝朱母張太夫人<lb/>
徐兖郊平生濃綠雲氣依微迎皎旭中有華堂開紫芝<lb/>
<pb n="KR4f0017_WYG_004-4b"/>
氤氲吹送仙子曲曲曰雲璈悠且楊女婺徹大荒井臼<lb/>
昔操梁家婦母德今誇陶家娘莫言百尺邁風節莫言<lb/>
雙鬢堆霜雪前庭手植三珠樹亭亭饒作棟梁具九天<lb/>
花誥舊銀臺銓曹如水聲如注北極恩崇特詔來百千<lb/>
車馬列城隈霞觴酒映青蒲色斑綵堦前舞似萊舞一<lb/>
囘酒一杯願得長年長見萬華開<lb/>
　　行田紀懷<lb/>
單車瘴嶺驅中夏千里炎荒度夕陽自是先憂期後樂<lb/>
<pb n="KR4f0017_WYG_004-5a"/>
却緣聖主視如傷幨帷戴雨行泥隴使節馳星破曉<lb/>
光毎值道塗全梗塞忍看比屋半流亡芻茭幸不煩民<lb/>
力糗糒何妨亦自將我黍漫言嘗㫖否吾民久未厭粃<lb/>
糠雁鴻欲集聲先咽鳩鵠相逢色已愴草澤三空寧類<lb/>
漢桑林七事却同商瘡仍無肉何由補繭已窮絲不及<lb/>
忙滿地榛蕪成草昧稽天崩潰竟洪荒老翁行役悲溝<lb/>
瘠寡婦誅求哭路旁聞道使君生化虎更傳令史共為<lb/>
狼埋輪已誓從都候叱馭誰能畏太行飢溺只今寧幹<lb/>
<pb n="KR4f0017_WYG_004-5b"/>
止澄清於此慰懷望敢云善政能匡植豈為虛名起激<lb/>
揚但使鞠躬臣貌瘦寸心聊以報吾皇<lb/>
　　浙東道中作<lb/>
最愛名山未得遊已見名山未許住牛車拖過錢塘潮<lb/>
馬首帶來銀岱露禹陵一拜便登舟天姥纔瞻却囘步<lb/>
天台雁蕩雨初深華頂石梁寒欲暮脚底低窺望海尖<lb/>
耳根平洗飛雲度尋徑攀藤虎豹驚衝潭擊櫂蛟龍怒<lb/>
灘急山腰響白雲林深谷口迷紅霧汗雨不離三伏天<lb/>
<pb n="KR4f0017_WYG_004-6a"/>
蠟屐已穿八千路何時重到玉峰頭笑共仙人搏白兔<lb/>
<hi>生平所見惟玉甑峰為竒絶至今猶神往也</hi>
　　因畧南湖遂至洞霄宮偶爾題壁<lb/>
諸峰平帀碧嶙峋玉井蓮花擁至尊未到已疑仙佛地<lb/>
重來翻愧宰官身偶尋大滌穿黄竹為訪棲真披翠雲<lb/>
忠定紫陽提舉處江南閒殺老謀臣<lb/>
　　辛亥春行田駐節張羅浮諫議涉園賦以貽之<lb/>
精衞銜石東南決女媧煉石西北缺神聖千古無完功<lb/>
<pb n="KR4f0017_WYG_004-6b"/>
髙人心與造化同海鹽南郭鮮原上萬畝桑麻平似掌<lb/>
其間十畝有羣松怪石轟騰䕫罔兩借問此中居者誰<lb/>
張公昔嵗長安歸補天隻手用不盡聊於丘壑開崔嵬<lb/>
平地千峯水百曲隨意植梅兼蒔竹松雲梅雪竹烟間<lb/>
又綴紅桃環柳綠亭榭離竒皆自然小橋仄徑徧宜偏<lb/>
諸峰四面各相看曲室幽窗時見焉中有一峰特髙聳<lb/>
東望海濤如雪涌天水平吞日夜愁星辰帀踏參差動<lb/>
我自生平最好竒一聞名勝竟居之未問主人先看竹<lb/>
<pb n="KR4f0017_WYG_004-7a"/>
不嫌洿壁狂題詩二月春風花正好行車東出嘉禾道<lb/>
百萬蒼生為去年桑田變海無青草天氣雖春民物秋<lb/>
長民物者能無憂何當大補東南缺須知精衞難為謀<lb/>
主人又復出山去定冩流民進朝宁猿鶴今遺三徑空<lb/>
却使忙人等閒住張公張公天下豪不隱山林隱市朝<lb/>
補衮望君畱北闕掛冠吾欲返東臯<lb/>
　　春郊口號<lb/>
數椽茅屋綠烟低幾樹桃花絳雪飛為買村醪無覓處<lb/>
<pb n="KR4f0017_WYG_004-7b"/>
蠻姬笑指小橋西<lb/>
　　桂山堂為平湖陸鶴田侍御作<lb/>
當湖十里清溪曲百道寒流界棋局中有山堂叢桂中<lb/>
環籬一色皆修竹有竹何可無主人主人名字清且芬<lb/>
玉階仙仗為香吏金粟如來是後身昔年袖裏明光草<lb/>
屈注天潢肅馳道天子留心與趙堯諸侯落膽愁温<lb/>
造歸來日在山中堂淮南叢桂全無香秋風萬里九霄<lb/>
碧坐看繁花如霧黄吾之東行正春莫營田日走湖橋<lb/>
<pb n="KR4f0017_WYG_004-8a"/>
路主人為我破蒼苔相攜直到林深處時當牡丹花盛<lb/>
開臨池尚有九英梅小橋箕踞坐相得鬚睂照水無塵<lb/>
埃更有樓前數株梓木中之玉樹之子精神能獨䕶羣<lb/>
花惡風暴雨難驅使我聞太丘功德多譬如桂樹泰山<lb/>
阿君家世代有雙璧元方季方今如何在昔名園洛陽<lb/>
郡一盛一衰闗世運宣力之餘樂未央况逢聖世如<lb/>
堯舜匆匆歸去心交加囘首林泉隔紫霞為約清秋白<lb/>
露後乘風來看黄金花<lb/>
<pb n="KR4f0017_WYG_004-8b"/>
　　西谿探梅<lb/>
醉眼朦朧望夕暉素枝斜映玉烟飛髙歌一曲拈花帶<lb/>
載得春光午夜歸<lb/>
　　泉公亭僧舍題壁<lb/>
三月春光澹碧山恰來花發又花殘忙中嵗月驅馳盡<lb/>
海上風雲指顧間杜老漫吟歸馬逸莊生徒羨白鷗還<lb/>
茅菴一宿仍卑濕未許浮生半日閒<lb/>
　　送魏興士歸贑州<lb/>
<pb n="KR4f0017_WYG_004-9a"/>
木樨香遍武林谷未得乘風一問焉俗吏那堪詩酒興<lb/>
病軀偏與藥罏緣勺庭已跨揚州鶴興士重開章貢船<lb/>
悵悵望南還望北蓼花蘆雁滿寒川<lb/>
　　六月朔日訪客僧舍未遇閒步堤上偶誦幼弟彦<lb/>
　　　公馬上口占六橋桃栁是新栽之句殊增南北<lb/>
　　　之感澷成十絶句<lb/>
六橋桃柳是新栽鎮日遊人千萬囘隱隱簫聲船裏度<lb/>
輕輕雲影日邊來<lb/>
<pb n="KR4f0017_WYG_004-9b"/>
　　白蓮<lb/>
橋頭兀坐望層波一片琉璃擁玉蛾更有清風添綽約<lb/>
輕翻綠葉葢殘荷<lb/>
　　泛月<lb/>
團團十月盡青山遍插荷花遶水灣莫怪遊人清興逺<lb/>
扁舟更載月明還<lb/>
　　伯兄初度<lb/>
驀憶昔年今日裏預添鶴算别華筵霏霏雨歇歌聲靜<lb/>
<pb n="KR4f0017_WYG_004-10a"/>
衝破輕煙採碧蓮<lb/>
　　孤山七賢祠<lb/>
偶對羣賢意轉迷風流事業豈湖堤欲招處士孤山鶴<lb/>
跨向遼東華表栖<lb/>
　　家慈北上<lb/>
徘徊堤上自躊躇聞道舟停駱馬湖深恨一官居此地<lb/>
枝頭羞見下飛烏<lb/>
　　瀛臺入直<lb/>
<pb n="KR4f0017_WYG_004-10b"/>
曾看龍舸泛湖西映日紅花色更齊毎憶長安直北望<lb/>
青山重叠白雲低<lb/>
　　揷秧<lb/>
螺黛平看萬斛圍農人遙唱稻秧肥聲從谷出連山應<lb/>
掠起長空白鷺飛<lb/>
　　眠叟<lb/>
綠栁濃隂白板扉竹床浸水倚漁磯野翁睡足渾無事<lb/>
靜看天邊暮鳥歸<lb/>
<pb n="KR4f0017_WYG_004-11a"/>
　　歸棹<lb/>
堤遶荷花花遶湖湖心明月漾驪珠輕舟揺入烟深處<lb/>
驚起花間兩睡鳬<lb/>
　范公所作西湖十詠或寓懷孝友或托興農桑篇什<lb/>
　雖微有與民同樂之至意公撫浙以來實心愛民萬<lb/>
　口傳頌履公庭則刑清政簡聽公論惟禮教為先得<lb/>
　詩人温厚和平之道故其詩足以傳余請假歸見西<lb/>
　湖復栽桃柳亭榭聿新喜在位諸公嗣徽蘇白而更<lb/>
<pb n="KR4f0017_WYG_004-11b"/>
　喜讀范公之詩因山人何含白請敬題數言以誌湖<lb/>
　山盛事<lb/>
　　　　　　　　　　虎林黄機壬子秋日題<lb/>
　<lb/>
　<lb/>
　<lb/>
　<lb/>
　范忠貞集卷四<lb/>
</p>
<p>
</p>
  </div>
</body>
</text>
</TEI>
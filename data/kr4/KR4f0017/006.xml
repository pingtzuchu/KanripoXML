<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>范忠貞集卷六</head> <lb/>
    <p>
<pb n="KR4f0017_WYG_006-1a"/>
欽定四庫全書<lb/>
　范忠貞集卷六<lb/>
　　　　　　　　　　　　　清苑劉可書編<lb/>
　畫壁遺稿<hi>有自序</hi>
　　承謨蓬頭垢面縶頸攣手逢<lb/>
萬壽聖節者三丙辰三月十八日肅誠向<lb/>
　闕拜舞深愧忝生聖世不克振拔淪為誤<lb/>
　國庸臣辱親敗子乘未灰餘燼志梗概于壁俾後之<lb/>
<pb n="KR4f0017_WYG_006-1b"/>
　　見者知余不肖不才所遭不幸也遡余生而庸弱<lb/>
　　先太傅督訓嚴切冀有成立辛卯春<lb/>
世祖章皇帝以元勲子選充侍衞復以年方幼穉免入<lb/>
　　直扈從令在家讀書大慶賀入班行禮是年<lb/>
詔八旗滿漢子弟有文學者與漢人一體鄉㑹試余得<lb/>
　　登賢書明年壬辰成進士選庶吉士甲午解館授<lb/>
　　侍讀學士余病懶性成常經月不至翰館而陞轉<lb/>
　　之階反越常次嗚呼<lb/>
<pb n="KR4f0017_WYG_006-2a"/>
先皇帝之恩何以報稱耶迨<lb/>
先帝龍馭上賓余浮沈班末年餘循資陞學士時伯兄<lb/>
　　充浙東援𠞰總兵官先太傅左右侍養無人余復<lb/>
　　以多病恐曠廢職業力求解任辭至再始得請厯<lb/>
　　三載<lb/>
　廷議撤援𠞰諸路兵馬伯兄歸京師丙午孟秋望日<lb/>
　　闔族集東臯習射飲酒諸幼年子弟輩賦詩屬對<lb/>
　　是日先太傅顧而樂之因謂余兄弟曰吾家世受<lb/>
<pb n="KR4f0017_WYG_006-2b"/>
　國恩爾等乘年力富强宜速補官為<lb/>
　國家効力中外勿以予老為念申諭再三不意予兄<lb/>
　　弟罪業深重先太傅于是年八月初二日棄不孝<lb/>
　　輩長逝服闋補秘書院學士先是先太傅在日今<lb/>
皇帝尚沖齡一日余與同官進<lb/>
　内請<lb/>
　寶<lb/>
上詢曰爾誰氏子爾父何官今在否年幾何余悉具先<lb/>
<pb n="KR4f0017_WYG_006-3a"/>
　　太傅始末以對<lb/>
上喜曰爾若子耶如此者數四後值<lb/>
　朝賀期先太傅入賀<lb/>
上指問左右而不名但曰此非某官乎且稱説<lb/>
祖宗朝往事甚詳左右皆驚為異數余解任後代余者<lb/>
　　同衆入<lb/>
　内<lb/>
上問曰此為誰范承謨何久不見閣臣奏曰承謨病解<lb/>
<pb n="KR4f0017_WYG_006-3b"/>
　　任矣此其代者<lb/>
上曰果病耶劇耶病愈尚起用耶對曰病須調治一痊<lb/>
　　即補<lb/>
上頷之者再先太傅聞<lb/>
　宸注如此感激益深因追憶昔年<lb/>
太宗<lb/>
世祖<lb/>
　舊恩輒向北流涕不止故亟圖報稱之語時加訓督<lb/>
<pb n="KR4f0017_WYG_006-4a"/>
　　次年<lb/>
上親御萬幾余與同輩日侍左右至冬廵撫浙江缺人<lb/>
　廷推及余<lb/>
上色喜諭曰浙江東南要地國計民生悉委爾矣可善<lb/>
　　為之余受<lb/>
命惶悚自顧駑鈍膺兹繁要晝夜拮据寢食不遑而德<lb/>
　　薄才微政多闕誤以致上干天和旱潦頻仍蟲疫<lb/>
　　叠降二三年間僕僕山陬水澨勘荒拯災請蠲請<lb/>
<pb n="KR4f0017_WYG_006-4b"/>
　　賑改折免徵心勞形憊幸<lb/>
聖天子愛民如保凡為民請命之疏雖部議格不行<lb/>
上必駁令再議或徑<lb/>
　批如所請行嗚呼不才如謨何幸有此遭遇也久之<lb/>
　　事益繁食日減舊疴新疾交攻孱體不得已以病<lb/>
　　吿<lb/>
上憫念微勞准馳驛囘京調理維時内而科道外而將<lb/>
　　軍總督提鎮巡鹽御史及兵民商賈具疏叩閽挽<lb/>
<pb n="KR4f0017_WYG_006-5a"/>
　　留者日相繼始猶軫恤病臣未即報允後乃<lb/>
允提臣請復留浙年餘余力疾視事不敢少懈㑹閩督<lb/>
　　需人時余以他過鐫級例不准列<lb/>
上特簡往任壬子十二月二十五日接邸報是日忽感<lb/>
　　氣逆之症攻衝五内猝病陡險雖極力調治時減<lb/>
　　時發遂力辭<lb/>
新命未䝉<lb/>
俞允因請<lb/>
<pb n="KR4f0017_WYG_006-5b"/>
　陛見欲面陳病狀<lb/>
　允之入都時即賜<lb/>
　召對首詢江浙生民疾苦暨經由諸處光景余悉條<lb/>
　　奏無隱次即俯問病勢何似奬勞備至親遣<lb/>
　御醫就舍診視賜秘府之方頒尚方之藥旬無虛日<lb/>
　　未幾以薦舉人才一案致詿吏議具疏認罪靜聽<lb/>
　　處方兼值舉行察典内外官三品以上例令自陳<lb/>
　　余因又以病吿期得罷免藏拙丘園及<lb/>
<pb n="KR4f0017_WYG_006-6a"/>
　命下仍令速赴新任<lb/>
　御醫囘奏又云療治稍痊可以理事余感激<lb/>
　主知不加斥逐任用彌篤尚安敢辭海疆之險偷衽<lb/>
　　席之安也<lb/>
　陛辭日<lb/>
上曰閩海氛未靖地方困苦已極為天下第一煩劇要<lb/>
　　地卿廉能素著亦為天下最故特倚任仍賜<lb/>
御衣帽<lb/>
<pb n="KR4f0017_WYG_006-6b"/>
　上廏良馬鞍轡逈異常數復<lb/>
　命近侍就<lb/>
　廷前宣諭曰<lb/>
　此朕時刻所御之服解以衣爾如見朕也次日入謝<lb/>
　賜宴畢面辭就道間闗萬里堂上牽衣許<lb/>
　國以身不遑將母而戀戀君親之心從此與道路俱<lb/>
　　長矣行至山東界宿羊留店相傳為折臂三公故<lb/>
　　里其夜<lb/>
<pb n="KR4f0017_WYG_006-7a"/>
　賜驥忽殂余嘆息良久知馳驅天末終無功也及踰<lb/>
　　浙抵仙霞闗一望層巒叠巘瘴霧迷漫險灘怪石<lb/>
　　奔流急㵼中藏猛虎毒蛇磨牙礪爪擇人而噬以<lb/>
　　故村落荒涼城郭破碎﨑嶇甚于蜀道變幻疑于<lb/>
　　鬼窟履任後諏訪情勢檢閱冊籍不覺失聲大呼<lb/>
　　曰閩疆之敗壞一至此耶大計軍政所以勸懲文<lb/>
　　武此省豈無廉能循吏知勇干城而使之淪落一<lb/>
　　官淹蹇萬狀廉吏勇將之心不堪問矣黜幽糾慝<lb/>
<pb n="KR4f0017_WYG_006-7b"/>
　　么麽充數而貪酷悍婪日惟苞苴是營安享富貴<lb/>
　　是執柄者與敗檢者之心不堪問矣學校考取人<lb/>
　　才干請鬻賄而寒窗之彦百無一聞是竒才異能<lb/>
　　之心不堪問矣沿海苦兵火者二十餘年有司加<lb/>
　　耗重徵敲骨吸髓而蠲免之實惠不沾蠧役之魚<lb/>
　　肉彌甚是父老子弟之心不堪問矣兵卒荷戈守<lb/>
　　山戍海負嵎則有虎豹窺伺則有鯨鯢藉其死力<lb/>
　　以爭此土而糧餉欠至半年庫銀缺額百餘萬呼<lb/>
<pb n="KR4f0017_WYG_006-8a"/>
　　庚呼癸之兵心更不堪問矣嗚呼海天半壁危如<lb/>
　　一綫雖智若良平勇如賁舍亦難展足措手而况<lb/>
　　蕭牆之禍已釀於撤藩哉癸丑冬部臣入境奉<lb/>
㫖藩下左右兩鎮歸地方官管轄余與撫臣劉秉政提<lb/>
　　臣王進功密議欲量撥一二營分防他處更勿迫<lb/>
　　其行庶不至人心驚惶進功始應之而中撓焉必<lb/>
　　圖盡遣以孤其勢余復密謂之曰此非孤其勢也<lb/>
　　適迫渙散之軍心驅之附彼也失計非小須稍緩<lb/>
<pb n="KR4f0017_WYG_006-8b"/>
　　二三月候浙江協餉至補給舊欠月餉再預發兩<lb/>
　　三月銀米安家然後令彼前往則途次庶無騷擾<lb/>
　　戍所庶無他虞急之恐倉卒生變進功雖意折仍<lb/>
　　私自調撥屢催赴戍及擇期報明發餉起伍無何<lb/>
　　果人心洶洶矣俄而滇逆蠢動風聞煽惑訛言沸<lb/>
　　興及停止遷移之差員賫<lb/>
命星至命精忠復綰兵符因得借口操練兵馬整頓器<lb/>
　　械從前撥防之形迹催行之舉動豈不徒滋疑貳<lb/>
<pb n="KR4f0017_WYG_006-9a"/>
　　乎身為邊疆大帥久厯戎行而不察時勢不揆人<lb/>
　　心事未至則剛悻偏執事一至則倉皇失度亦可<lb/>
　　哀也已至撫軍為全省大吏責任非輕㑹議之時<lb/>
　　畧無可否竟若置身局外者不更可嗤耶余不幸<lb/>
　　不得同心協力公忠為國之寮寀而罹于禍宜也<lb/>
　　然予亦不因時艱勢蹙輒敢廢弛政事而不急急<lb/>
　　收拾人心以為補苴計也故自<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>任來條奏諸疏<lb/>
　　請速展界者安民也請撥現在協餉者安兵也請<lb/>
<pb n="KR4f0017_WYG_006-9b"/>
　　將綠旗官兵裁去原額補足者實營伍也請免緝<lb/>
　　投誠逃弁許投到宥罪安插本處者清山陬海澨<lb/>
　　也題補城守副將用沿海勞弁者叙攻苦而邀不<lb/>
　　次令之感激報効也報巡厯邊海一帶形勢啓行<lb/>
　　日期者為欲置身外郡以便調禦防範也再如頒<lb/>
　　刋示而准採捕者活溝瘠也就弭盜而聮保甲者<lb/>
　　儲鄉勇也寛林簡修而招吳成者一安投誠一散<lb/>
　　島衆也延林燧董生等因時相機者撫海逆也天<lb/>
<pb n="KR4f0017_WYG_006-10a"/>
　　或假以時日獲奉<lb/>
俞㫖諸事就緒俟滇鋒一挫閩勢自孤而逆謀自戢天<lb/>
　　乎天乎何竟使余為誤<lb/>
　國庸臣辱親敗子乎當逆居喪臥病時余毎親至弔<lb/>
　　慰乘間輒諷諭以大義冀感動其心余客嵇子留<lb/>
　　山竊慮之常相吿曰昔魏文貞有言曰寧為良臣<lb/>
　　毋為忠臣又語云神龍見首不見尾公其慎之舊<lb/>
　　弁王天祐等亦跪進曰連日之㑹輕蹈不測左右<lb/>
<pb n="KR4f0017_WYG_006-10b"/>
　　多戒心公獨談笑自若竊窺撫提二公中懷叵測<lb/>
　　不可與語余俱應之曰誠然余非昧于此也然以<lb/>
　　孤危之身處艱難之際當疑忌之秋唯示之以誠<lb/>
　　使小人無能乘其隙稍以緩彼之謀圖濟我事至<lb/>
　　于死生禍福誠不暇計既委身事主父母之身即<lb/>
　　君之身古云君憂臣辱君辱臣死且予非不知徒<lb/>
　　死無益但時勢如此百無一備同城共處舉動牽<lb/>
　　制上下左右皆彼腹心雖日日閉門築壘其能免<lb/>
<pb n="KR4f0017_WYG_006-11a"/>
　　耶皆歎息而退督標兵馬向稱精鋭聞自李公去<lb/>
　　世漸次頽靡及余來㸃閱狼狽不堪名具實亡閩<lb/>
　　安鎮為閩省門戸履任三月餘未遑巡視後見羣<lb/>
　　情稍定欲量帶數十名兵弁往視形勢而該營將<lb/>
　　佐方以帳房什物弓箭器械朽壞未整為辭逆即<lb/>
　　隨遣官來言曰邇日民心稍安訛言稍息恐公逺<lb/>
　　出又復動摇少頃撫軍亦來力阻且為相約曰某<lb/>
　　在此久頗能得彼秘密有所聞即來吿共圖報効<lb/>
<pb n="KR4f0017_WYG_006-11b"/>
　朝廷斷不敢悞乃公事余曰閩安之行不過一視海<lb/>
　　口非久期長往既諸公止予不行亦可靖藩祖孫<lb/>
　　父子叔姪弟兄世受<lb/>
天家非常寵遇量無他志若公忠孝自矢肯以<lb/>
　朝廷之心為心<lb/>
　社稷蒼生之福也語竟心輒鬱鬱退而不能釋復一<lb/>
　　客進曰公既不得看海何不因滇冦震楚以設備<lb/>
　　鄰封為辭潛出省㑹扼據上流亦一策也予曰計<lb/>
<pb n="KR4f0017_WYG_006-12a"/>
　　過矣楚于閩相去遼濶間隔西江風馬牛不相及<lb/>
　　毋論輕舉貽笑且啓釁端禍不可解不見閩安未<lb/>
　　果之行乎所攜兵弁為數有限尚以諸件未備為<lb/>
　　辭今往據上流誰與為徒錢糧軍伍城池人心一<lb/>
　　無可恃今即不量多寡率爾前往或據延平或據<lb/>
　　建寧誓死以圖一濟但彼逆念雖久逆形未著倘<lb/>
　　或疑我據地欲隂圖之激變軍心訛傳京師風聞<lb/>
　　者糾彈于前按罪者苛繩于後既冒輕出失守之<lb/>
<pb n="KR4f0017_WYG_006-12b"/>
　　名兼招激變殞滅之禍身名俱喪恥莫甚焉余不<lb/>
　　為也三月十五日甲寅天初明逆遣員詣署跪請<lb/>
　　曰王守制數月未親軍務今海艘遊蕩乘滇南多<lb/>
　　故萌窺伺心訛言愈興衆情愈惑今新奉固守地<lb/>
　　方<lb/>
　勅命不敢以私心廢公事願與諸公㑹商為䕶内防<lb/>
　　外之策因喪服未釋不便就教敬遣下員促駕未<lb/>
　　幾撫軍來約同往詢以所商何事近有何消息但<lb/>
<pb n="KR4f0017_WYG_006-13a"/>
　　支飾他語雖心竊疑之乃故坦然共轡以示無懼<lb/>
　　是日愁雲漫漫冷霧漠漠太陽慘澹無光色入逆<lb/>
　　邸中覺廊廡殺氣不可以目余知既陷虎口勢無<lb/>
　　退理挺身而前仰天大罵賊衆兵刄環臨重加束<lb/>
　　縛時一二狼卒有誤持劉臂者逆黨馬九玉急叱<lb/>
　　曰不干巡撫事秉政但俛首無言兩頰微紅而已<lb/>
　　逡廵間即揮之去伊惶恐斜趨而出嗚呼痛哉君<lb/>
　　親倫理滅絶盡已余噴血切齒醜言痛詆欲激怒<lb/>
<pb n="KR4f0017_WYG_006-13b"/>
　　以速吾死庶幾上酬<lb/>
主德下報親恩乃大罵一日夜求死不得又欲不食死<lb/>
　　逆每羅列飲食予揮斥之舌敝唇裂齦肉俱腐罵<lb/>
　　至第八日氣雖漸微聲雖漸細聞者猶狼藉塞耳<lb/>
　　瞋目怒視然又恐余自死環守不懈余身層層縲<lb/>
　　絏肢體拘攣不能動作惟一息尚存罵聲不已不<lb/>
　　意延至第九日十日而精神頓復氣之微者漸壯<lb/>
　　聲之細者漸宏側耳其傍者不以為恨而反以為<lb/>
<pb n="KR4f0017_WYG_006-14a"/>
　　竒嗚呼痛哉豈余當死于刀鋸鼎鑊而不當死于<lb/>
　　餓哉豈予罪深業重不能為<lb/>
　朝廷守疆土以致震驚<lb/>
　堂陛毒禍生靈當死于<lb/>
　國法哉當此時神魂恍惚常見<lb/>
先皇帝儼然臨于其上先太傅儼然臨于其傍即逺而<lb/>
太宗皇帝先髙祖大司馬余幼所未經身事者亦親承<lb/>
　　音容笑貌于夢寐之間慈誨慇勤嘉言慰諭豈余<lb/>
<pb n="KR4f0017_WYG_006-14b"/>
　　思念所聚結而為形哉<lb/>
天錫神聖黙恤余之堅貞憔悴哉約計七百餘日之中<lb/>
　　著舊日衣帽時厯寒暑從未更换蟣虱蚊繩恣其<lb/>
　　攢噬蓬垢疾病任其纒綿粥食半盂便可終日逆<lb/>
　　雖時遣問訊而惡語更加後亦不敢屢至防守者<lb/>
　　見余刻刻覔死百折不囘感動于中多方慰解且<lb/>
　　為予言從前罹難時署中賓客親友及家人輩俱<lb/>
　　一時被執凌逼勘訊桎梏窘辱艱難慘切之狀幸<lb/>
<pb n="KR4f0017_WYG_006-15a"/>
　　皆忠義自勵視死如歸不為稍挫而二三婦女婢<lb/>
　　僕之類又能從容盡義夫婦子女相繼投繯嗚呼<lb/>
　　痛哉閩之文武大僚平日建髙牙擁大纛亦云極<lb/>
　　一時之赫奕矣而望塵稽顙䝉面圖官保妻子而<lb/>
　　活軀命者如雲屯霧匝獨余賓客戚友身未邀一<lb/>
　　命之榮口未沾升斗之祿感予區區之意尚能念<lb/>
　　君父重名節以身徇孤臣即健兒奔走之徒巾幗<lb/>
　　臧獲之細皆知寸心不二臨難不移聞者得無稍<lb/>
<pb n="KR4f0017_WYG_006-15b"/>
　　愧乎余以識闇計疏波累貽禍雖萬死其何恤焉<lb/>
　　余居重垣迥壁中罵未已繼之以詩文左右不敢<lb/>
　　具筆硯乃燒桴存煤畫字牆上其譏刺太毒者左<lb/>
　　右旋即塗去前後僅存若干篇竝為文以序大畧<lb/>
　　俾見者知不肖不才所遭不幸得死不易云螺山<lb/>
　　髠翁炭筆識壁<lb/>
　詩<lb/>
　　絶粒罵賊滴水不入口者十日不意惽寐之中一<lb/>
<pb n="KR4f0017_WYG_006-16a"/>
　　　縷血痕竟為左右竊斷痛絶<lb/>
珍重衝冠髮幾根此心不共此頭髠一絲未了忠魂在<lb/>
且向星前禮至尊<lb/>
　　偶成<lb/>
女蘿附喬木願言修世好豈意忽參商所趣不同道人<lb/>
生掣電光誰能終其老金石物化常浮雲焉可寶<lb/>
　　雨夜哀敝袍<lb/>
晝裏為裘夜作衾更間半幅藉羸身並頭<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>萏殘紅粉<lb/>
<pb n="KR4f0017_WYG_006-16b"/>
隔浪鴛鴦泣血津夢學老萊歸倦蝶行同季路結寒鶉<lb/>
髙堂兩袖牽衣淚風雨摇燈㸃㸃真<lb/>
　　雨霽即事<lb/>
遥辭瀛海展洪圖何意一朝鱗甲孤戸暗織蛛腸屈曲<lb/>
墉穿牙鼠夢糢糊片窗百孔風聲碎斗室千光燈影殊<lb/>
最是雨餘床似洗月摇寒浪浴氷壺<lb/>
　　秋夜<lb/>
北風涼我牖蟋蟀遶床鳴病影隨衣瘦繁愁向夜生思<lb/>
<pb n="KR4f0017_WYG_006-17a"/>
親傷白髮報國愧虛名黙對三更月勞勞萬古情<lb/>
　　至日<lb/>
憶昔日南亞嵗時趨陪鵷鷺拜楓螭到今雪窟孤臣淚<lb/>
上苑誰傳雁帛知<lb/>
　　除夜<lb/>
一片丹衷厯雪霜嵗華不信有滄桑東風此夜仍舒凍<lb/>
佇待春囘旭日長<lb/>
　　元日<lb/>
<pb n="KR4f0017_WYG_006-17b"/>
遥瞻北闕申華祝獨誦南薫憶舜琴弱骨倩人扶拜舞<lb/>
不禁揮淚五雲深<lb/>
　　月下松濤<lb/>
玉繩横素月厯落列星疎清光照瘦影脈脈一燈孤我<lb/>
來實不造禍亂肇須臾軍飢民累重陬澨悉雈苻嘔心<lb/>
廢寢食中夜起長吁移藩復坐鎮再給統兵符廟算思<lb/>
弭患叛孽逞逆謀嗟嗟兠鍪子誰為忠義夫倒呈生殺<lb/>
柄反而媚妖狐俊傑識時志妻孥富貴軀豈無桑土計<lb/>
<pb n="KR4f0017_WYG_006-18a"/>
予口亦卒瘏奈墮稠棘中隻手難為圖惟將身謝國安<lb/>
忍惜頭顱雖非齊壯士頗多慷慨徒健兒隨烈友視死<lb/>
若歸途囘首雲際松矯矯龍勢殊凌寒凝翠色霜雪剝<lb/>
鱗膚形枯神氣勁悲風動海隅泰交陽候屇雷雨躍天<lb/>
衢逆巢摧尺木孽種染錕鋙鯨鯢生獻廟脅從莫勝誅<lb/>
瘡痍勤矜赦淨洗血腥汚<lb/>
　　聞署中同時被難諸人語言慷慨鬚鬢蒼然感賦<lb/>
從來聚首馳南北中道分張墮海隅三載天涯隔咫尺<lb/>
<pb n="KR4f0017_WYG_006-18b"/>
百人心日照須臾凌霜氣節鬚眉見似鐵肝腸談笑殊<lb/>
魑魅幾能潛白晝尚方連夜響錕鋙<lb/>
　　覽鏡中白髮<lb/>
水月精神氷玉姿鏡中不肯愧鬚眉半生寤寐嚴三畏<lb/>
廿載馳驅廑四知直破皮囊無一物空餘蓬髩挂霜絲<lb/>
首陽分淺常山憊黙對清光影更癡<lb/>
　　燈前梅影<lb/>
味色聲香絶㸃痕飛來一段蟄龍根暗鬆雪蕋生春意<lb/>
<pb n="KR4f0017_WYG_006-19a"/>
靜放清芬破凍魂遥望嶺頭雲共白囘思閣裏玉同温<lb/>
氷姿鐵幹真孤調肯並桃蹊與杏村<lb/>
　　紀夢<hi>有小序</hi>
　　　冬夜夢囘月照孤影飄墮鬼趣比復聞大兄收<lb/>
　　　逆滇中老母膝下惟諸幼弟穉子殊不禁天<lb/>
　　　各一涯之痛<lb/>
一夜召還京千軍列羽旌慰勞荷聖眷操縱欽文明<lb/>
朝退歸私第良逢㑹弟兄樂奏霓裳舞觴飛金玉横直<lb/>
<pb n="KR4f0017_WYG_006-19b"/>
前不相認爭來問姓名道罷各悽愴悲定意猶驚幾日<lb/>
違顔色大異昔時榮老親憐髩髮穉子識音聲戚友如<lb/>
堵立悲喜手交擎環詢亂離事欲語心怦怦腸斷聞殘<lb/>
漏彷彿訴未成魂囘忽萬里雞唱正三更霜威涼浸骨<lb/>
痛覺恨餘生攬衣出戸望酸風裂目睛遥睇銀河月潢<lb/>
池氛氣清捷音應絡繹宵旰蚤怡情寒渚棲蘆雁含貞<lb/>
抱影鳴茹荼天色慘終憐副請纓一鼓摩雲翼攫兹鱷<lb/>
與鯨佇歌旦復旦卿雲四表平<lb/>
<pb n="KR4f0017_WYG_006-20a"/>
　　元日望闕<lb/>
春囘兩髩復霜侵愁病翩翾次第尋飡雪三年如一日<lb/>
傾葵百面結同心遥依北斗同陽雁何日南薫侍舜琴<lb/>
拜舞但能長叩首糢糊淚眼白雲深<lb/>
　　立春<lb/>
暮鐘哀角總難聽曉起扶笻數落星昨夜雪消霜便薄<lb/>
燒痕放出一山青<lb/>
　　絶影詞<lb/>
<pb n="KR4f0017_WYG_006-20b"/>
何處春光秋更深碧山遥對是知音仰看明月低看影<lb/>
宛轉隨人惱我心<lb/>
　　又<lb/>
東君枉自費哦吟一任鄰家花落深祗恨影癡難共語<lb/>
轉羞明月臥窗隂<lb/>
　　控雁詞<lb/>
三年日夜望樓船四壁牢騷裊暮烟寒雁若憐蘇屬國<lb/>
血痕淡灑染晴天<lb/>
<pb n="KR4f0017_WYG_006-21a"/>
　　瓶蘭<lb/>
天生幽異姿雨露山中靜時發空谷香豈解悦人性寧<lb/>
作當門鋤那堪植汙境蚩蚩徒爾為形萎芳氣勁<lb/>
　　抱犢吟贈嵇留山<lb/>
陟彼惠山巔俯瞰融寒玉一掬流古今煩熱何能觸中<lb/>
有抱犢人意靜明如練匡濟藴珠璣微言飛雪霰我雖<lb/>
世講誼心交方未久義在萬緣輕生死遥相守兒女曉<lb/>
夜號椿萱驚日暮嗟此骨肉情天髙難共訴茹荼傷雋<lb/>
<pb n="KR4f0017_WYG_006-21b"/>
英繁霜華墨髩仰盻雙鴻鵠輕隂逝甚迅<lb/>
　　籠中畫眉<lb/>
羣居幽谷中翺翔情自好素眉淡逺山清音越林杪虚<lb/>
聲乃足累羅網來相惱生遭輕薄兒欣持以為寶雕籠<lb/>
貯弱軀玉粒資宿飽錦繡障塵寒鼎彞供飲澡春風怨<lb/>
落花秋月哀衰草翹首望青㝠振翼舒懷抱不愛金玉<lb/>
堂願共烟霞老<lb/>
　　清明<lb/>
<pb n="KR4f0017_WYG_006-22a"/>
春暮鵑聲那忍聞桐華柳眼任紛紜傷心獨憶先人壟<lb/>
悵望天涯是白雲<lb/>
　　夢僕<lb/>
重重萬堵幾能違綱紀聲沈影亦稀若輩想應心念我<lb/>
夢中常見喜依依<lb/>
　　初度六憶<hi>憶帝闕慈闈伯兄諸弟兩姪兩兒振孫䋲孫道儀道鳳並諸同難</hi>
國恩世澤萃孤忠生我之初便有終短袖不堪瞻碧闕<lb/>
披襟尚可受清風武侯心事身猶在文正家聲樂已窮<lb/>
<pb n="KR4f0017_WYG_006-22b"/>
黍谷吹葭知律轉萬年天子日長中<lb/>
　　其二<lb/>
愁魂斷續不成愁况復殘更催曉籌持印提戈空嘖嘖<lb/>
宿鳩集鳳總休休廿年悮國千秋恨垂白貽親萬里<lb/>
憂此際料應慈力倦呼兒名字血凝眸<lb/>
　　其三<lb/>
從來兄弟自怡怡因憶當年困約時蚤夜攜持如保母<lb/>
春秋訓誨儼嚴師粤山松栢存孤幹滇水欃槍照大旗<lb/>
<pb n="KR4f0017_WYG_006-23a"/>
生死不同同許國幾畨慟哭鶺鴒詩<lb/>
　　其四<lb/>
翩翩雁序聚朝昏玉立亭亭閥閱門三載在原頻入夢<lb/>
一身無翼有誰援天涯抱恨吾膚髮膝下承歡爾弟昆<lb/>
不必向南空祭奠望多好語慰慈萱<lb/>
　　其五<lb/>
君親念重實難支又復惺惺及幼癡儀鳳可能騰翽羽<lb/>
振繩尚欲衍螽斯好尊伯叔如生父善養公婆即孝兒<lb/>
<pb n="KR4f0017_WYG_006-23b"/>
莫恃嬌憨任意慣輕題閩事惱霜睂<lb/>
　　其六<lb/>
寂寞孤臣天際留夢魂猶自記春秋傷心雁字飛紅淚<lb/>
壓壁霜華染白頭各為一人輕世難同貽百嵗老親憂<lb/>
俟來雷雨風雲合痛定依依話舊愁<lb/>
　　寄祝嵇山農四十初度仍和前韻<lb/>
心灰形槁學無為春鳥喧迎初度期口吐白虹騰噫氣<lb/>
額消綠繭解愁睂看花浪捲魚龍憊笑絮泥沾燕雀悲<lb/>
<pb n="KR4f0017_WYG_006-24a"/>
天地有情償舊約從容借箸事還宜<lb/>
　　其二<lb/>
來世情深寐不忘捨身割肉亦尋常浮雲富貴春氷薄<lb/>
如雪心肝鐵柱強遘此毒氛迷嶺嶠存些正氣補穹蒼<lb/>
留山筆佐螺山舌何用魚腸始快腸<lb/>
　　其三<lb/>
麟閣重開待若圖扁舟且艤漫歸湖靜看霖雨蘇焦涸<lb/>
飽聽天風被朽枯博浪一椎情愈憤錦囊三矢志難孤<lb/>
<pb n="KR4f0017_WYG_006-24b"/>
荒烟漸斂桑榆茂水月含輝朗暮途<lb/>
　　其四<lb/>
滄海塵凝桑滿田誰期仙侶復迍邅舍生斥孽渾前日<lb/>
誓死飡荼整二年浴日莫辭閩浪濶瞻雲已度越山邊<lb/>
躍淵待洗煩憂盡連袂天衢謝夙緣<lb/>
　　其五<lb/>
佳夢頻頻遂苦情翺翔雲路一身輕綱常幸爾還天地<lb/>
事業從新擁甲兵霹靂影中嵐氣靜笑談聲裏海雲平<lb/>
<pb n="KR4f0017_WYG_006-25a"/>
攜筐共採天台藥不管人間記姓名<lb/>
　　其六<lb/>
抱膝曾歌梁甫吟春松徒費曉霜侵文章瀚海光風逺<lb/>
節義從龍傑負深清白鼎鐘貽後嗣烟霞笻笠慰初心<lb/>
峰頭共話無生訣笑領麻姑喚淺斟<lb/>
　　口占即事<hi>有序</hi>
　　　仲夏朔朝武夷子插花一瓶用供大士品逾十<lb/>
　　　種氣備三時偶續舊句聊志物候不齊<lb/>
<pb n="KR4f0017_WYG_006-25b"/>
橊花更比杜鵑紅蘭蕙馡馡香氣濃春去星攢十姊妹<lb/>
秋光火噴玉芙蓉鳳仙低映水花色雞距髙騰蒲劍風<lb/>
更是素馨依竹籜蓮簪抽出濁泥中<lb/>
　　憶業師<lb/>
髫嵗從師學鉅儒置懷口授互伊吾故容忽入連宵夢<lb/>
猶囑綱常爾善扶<lb/>
　　病中懷郭快菴<hi>有序</hi>
　　　連日吐血斗餘偶循牆散步忽見牆外絳桃甚<lb/>
<pb n="KR4f0017_WYG_006-26a"/>
　　　茂不禁目駴心驚因憶快菴太史晉中寄懷詩<lb/>
　　　内有只因白髮動離思及不使雙瞳到楚詞之<lb/>
　　　句每懸之壁間不忍數讀今余見此花輒作數<lb/>
　　　日惡始知潦倒愁人雖日在武陵洞口正不減<lb/>
　　　汨羅江上也<lb/>
故人的的寄離思怕使雙瞳到楚詞壁隱龍蛇驚雁影<lb/>
墨浮珠玉起秋思廿年譜末羞前哲萬里心悲誦舊詩<lb/>
奈我至今情更異雙瞳又怕到桃枝<lb/>
<pb n="KR4f0017_WYG_006-26b"/>
　　懷表兄李長白御史<lb/>
幼同筆硯長同朝珥筆彤庭事舜堯補衮拾遺無廢缺<lb/>
誰期遲暮遇狂獠<lb/>
　　夢多總憲<lb/>
通宵靜對繪民艱痛擬來朝慰聖顔却被鄰雞啼破<lb/>
夢霜風冷月掛梁間<lb/>
　　懷諸同學<lb/>
究罷岐黄浥酒巵月摇弓影兩催詩呦呦鹿野驚虞獵<lb/>
<pb n="KR4f0017_WYG_006-27a"/>
半走岡陵半網羇<lb/>
　　食茘枝感懷<lb/>
硃砂團裹水晶球脆軟香甘第一流前後剝吞幾半百<lb/>
飛塵難寄淚空浮<lb/>
　　故恩<lb/>
少年愚鈍任天真父執時承奬掖頻今日顛危思舊德<lb/>
力持一柱報鄉人<lb/>
　　犴狴聲<lb/>
<pb n="KR4f0017_WYG_006-27b"/>
　　　八月十五夜捫炭桴書獄壁因以寄調<lb/>
一線簷光蟾兔暈一片秋聲砧杵韻今宵處處理征衣<lb/>
瓊樓玉宇寒難問　破紙疎櫺風直進素娥無奈窺霜<lb/>
髩短髮蕭蕭悲正長白不緇兮堅不磷<lb/>
　　勾留吟<lb/>
　　　此鄰砧驚夢憶舊之作也詞内藏署中同時被<lb/>
　　　難諸人里族字諱<lb/>
春月溶溶向夜深松濤清韻漏沈沈蘭亭少長頻來夢<lb/>
<pb n="KR4f0017_WYG_006-28a"/>
踏泛勾留指碧岑碧岑高矗雲盤曲四野青濛星陸續<lb/>
手拂瓊霄袖落霞目低銀漢迴衡玉玉衡遥指鳳凰城<lb/>
望美人兮心怦怦瘦骨雖無縮地術氷心尚信自天成<lb/>
仰天欲語心轉苦懷抱縱横天尺五奕葉貂蟬著國華<lb/>
肯將姓字汚家譜倦眼迷離望莆田酸風如箭射眸穿<lb/>
三年破榻悲誰語幾堵頽垣痛各天各天同難天應祐<lb/>
紫電青霜烏卷冑將軍親執繡雕旗躍馬直前真盪冦<lb/>
一戰成功抱犢閒朝來泛水暮留山那知多少東陵興<lb/>
<pb n="KR4f0017_WYG_006-28b"/>
都付西風殘照間董賈文章䖝唧唧窮通貴賤禈中蝨<lb/>
誰御長風汗漫遊我欲從之萬事畢恍惚天際兮來我<lb/>
真人駕玉麟兮飾寶琛建朱斾兮耀金廷邀王喬兮酒<lb/>
數斟舞袁公兮撫珍琴韶武迭奏兮開余素心何以處<lb/>
此寂寞兮聞太古之元音繼而坐予芝山之巔雙松之<lb/>
下啓口微吟曰海日升兮東光明卿雲爛兮泰階平仙<lb/>
霞開兮役五丁山魈馘海鯢烹何為悽愴憔悴兮日勞<lb/>
勞而自戕其生君不見畫角鳴兮鼓聲起為我慇懃慰<lb/>
<pb n="KR4f0017_WYG_006-29a"/>
諸子義仁忠勇萬人魁永壽芳名紀青史余乃爽然而<lb/>
驚肅然而迎三星在戸四顧一檠情耿耿砧聲清<lb/>
　　武彝曲<hi>有序</hi>
　　　不見筆硯者幾三年矣病臥中偶成武彝一曲<lb/>
　　　贈武彞子也思欲寫出一觀武彞子伺守者團<lb/>
　　　食牕外乃閉戸垂幕徐出寸管滴汁于片石間<lb/>
　　　恍然如覩故人嗚呼痛哉拭目展紙之際臂酸<lb/>
　　　索重頭眩心摇因是數作數止半掩半舒揮淚<lb/>
<pb n="KR4f0017_WYG_006-29b"/>
　　　奮毫者移時方竟孤臣血淚義俠髙風于此可<lb/>
　　　以畧見且予自罹難以來眼前所有一切非舊<lb/>
　　　獨獲署内御厯一冊朝夕捧對毎逢君親吉<lb/>
　　　旦以至朔望諱辰預自濯體齋心肅于五夜<lb/>
　　　强起著我衣裳倩人扶掖荷械向北拜祝遥殫<lb/>
　　　愚忱並效蘇子卿坐臥不離漢節之意倘予業<lb/>
　　　緣已畢塗血有日遂我報稱列聖隆眷更望<lb/>
　　　密檢其厯同此數㸃殘淚合而貯之俟逆氛掃<lb/>
<pb n="KR4f0017_WYG_006-30a"/>
　　　蕩持以示我兄弟子姪俾令見我心跡手書悉<lb/>
　　　我堅志苦衷感佩雲誼當與河山竝永紅螺寺<lb/>
　　　巨辮行者殍賦贈武彞山人時康熙十五年二<lb/>
　　　月初五日也<lb/>
吁嗟戲淮隂未遇兮漂母哀螺山落魄兮武彞開漂母<lb/>
一飯兮情生俄頃武彞三嵗兮凝結成衃自是有心知<lb/>
順逆非因瀕死起寒灰三月十五雞啼晨轅門甲士往<lb/>
來頻氣色非常人共駭城頭雷礟崩蒼雲蒼雲未散撾<lb/>
<pb n="KR4f0017_WYG_006-30b"/>
鼉皷天吳欲沸刑天舞直憑談笑折狂鋒刀㦸如林何<lb/>
足覩刀比霜兮㦸作林兩廊殺氣遏飛禽君恩臣節當<lb/>
今日后土皇天鑒此心此心久許主人死誰解全軀保<lb/>
妻子可憐相向大中丞俛首無言但爾爾一身九鎖聲<lb/>
郎當鬼火空房淡日黄百計勸餐羅糞土踢翻几案蝶<lb/>
飛揚吁嗟戲我凜如霜兮人呼鐵面我衷如火兮人自<lb/>
難見世受國恩兮父子兄弟敢忘報稱兮骨劘血濺<lb/>
既墮鬼隅兮言返吾真咫尺首陽兮幸與為鄰常山舌<lb/>
<pb n="KR4f0017_WYG_006-31a"/>
利兮鯨鯢膽碎吐氣如虹兮斷齒截齦左右難堪兮怒<lb/>
色加環睛按劍語聲譁十日肉枯神愈健咆哮怒者亦<lb/>
興嗟武彞武彞古人風慨吟包胥賦孤忠秦庭七日能<lb/>
完楚君更餘三將無同君何不忍須臾死未必天心遽<lb/>
如此懷光希烈真竒兇終須斬馘獻天子君不見公孫<lb/>
杵臼吿程嬰成事稱難死事輕無論鴻毛與泰岱漢節<lb/>
終歸蘇子卿我聞此語轉增苦我何人斯比蘇武暫吸<lb/>
滴水效吞氊可能煉石將天補垢面蓬頭欷復歔滿前<lb/>
<pb n="KR4f0017_WYG_006-31b"/>
異類總狂且生何為兮死有恨朔朢踉蹌拜帝書多君<lb/>
慷慨心如揭吾亦披肝飲君血炎荒毒日渴喉焚涼我<lb/>
燕山片片雪冬月悲風透骨寒殷殷雅意纊還熱一曲<lb/>
長歌筆未終啾啾四壁虫聲咽嗚呼誰為瀋陽之裔兮<lb/>
子暨諸孫睹此片紙隻字兮須知為死血將盡之流痕<lb/>
當思何以處此兮慰我生前未了之幽恨吁嗟戲滿目<lb/>
冉冉兮八千里外之遊魂若使悠悠復泛泛辜負親恩<lb/>
與國恩<lb/>
<pb n="KR4f0017_WYG_006-32a"/>
　　　予寫武彞曲既竟不覺慨然于中也久不親筆<lb/>
　　　硯乍逢故物悲從中來兼拘攣之餘隄防之際<lb/>
　　　遂致闕漏姓氏誠恐朝野之間兄弟子姪輩不<lb/>
　　　知妖氛逆焰中尚有懷忠抱義任俠者沈埋其<lb/>
　　　間而能物色孤臣周旋患難于兩載之久使持<lb/>
　　　此以報<lb/>
　　朝廷則為鞠躬殫節之人具此膽畧以任疆塲之<lb/>
　　　事則亦干城禦侮之選也予家兄弟子姪倘能<lb/>
<pb n="KR4f0017_WYG_006-32b"/>
　　　效古大臣以人事君之義則予雖横尸巷陌<lb/>
　　　亦含笑九原矣武彞子何姓許名鼎閩之泰寧<lb/>
　　　人也行者殍何辱親敗子悮<lb/>
　　國庸臣范承謨也<lb/>
　　絶命詞<lb/>
　　　連宵烏鵲南噪曉聞<lb/>
　　王師已逾仙霞耿劉二逆初謀㩦裝泛海繼以衆<lb/>
　　　情弗順始議投誠禁卒偵知其情密以慰予予<lb/>
<pb n="KR4f0017_WYG_006-33a"/>
　　　笑曰二逆即投誠終不免然必先殺我以滅口<lb/>
　　　因口占示之<lb/>
一笑襟開萬怒平龍興有寺𦵏真卿執旗厲鬼爭前導<lb/>
盡掃穿牆穴壁鼪<lb/>
　<lb/>
　<lb/>
　<lb/>
　<lb/>
<pb n="KR4f0017_WYG_006-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　范忠貞集巻六<lb/>
</p>
<p>
</p>
  </div>
</body>
</text>
</TEI>
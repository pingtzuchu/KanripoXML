<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集卷九</head>
    <p>
<pb n="KR4e0209_WYG_009-1a"/>
欽定四庫全書<lb/>
　宗子相集卷九　　　　　　明　宗臣　撰<lb/>
　　五言排律<lb/>
　　　人日謝茂秦李于鱗徐子與梁公實王元美偕<lb/>
　　　　集席上口占得風字<lb/>
雪霽燕山北梅殘漢苑東客星開夕燕人日聽春鴻緑<lb/>
鬂愁堪短青雲計未工年華雙鳥去嵗事一尊同湖海<lb/>
烽烟裏乾坤聚散中金花遥對月玉樹逈含風筆共江<lb/>
<pb n="KR4e0209_WYG_009-1b"/>
淹俊途俱阮籍窮中原携數子去矣上崆峒<lb/>
　　　樓中閒望家君報已赴蜀矣即悵然有賦焉<lb/>
登髙心易折望逺思難窮萬栁風新碧千花雨較紅亂<lb/>
山吹夕燧絶壁墮晴虹蜀道西南入荆門灔澦通獨將<lb/>
華髪意長歎錦江中抱玉頻甘拙辭金久失工宦情摧<lb/>
白眼歸思滿青楓早晚音書到關心碣石鴻<lb/>
　　　傷春四首<lb/>
嵗華何荏苒芳草又参差雲斷關河色烽連楊栁枝羽<lb/>
<pb n="KR4e0209_WYG_009-2a"/>
書千里急鼔角萬山悲紫陌紛相問黄塵失所之邉陲<lb/>
頻聚散大將總安危多少關心事空將涕泗垂<lb/>
雁塞燒焚後孤城水旱餘荒凉自戎馬戰伐且閻閭赤<lb/>
子瘡痍滿黄金貢賦虚星辰開將壘風雨急軍儲聖主<lb/>
憂方切羣公計莫疎振衣空太息慙愧賈生書<lb/>
北闕平臨漢西山迥接秦風塵偏作吏梅栁畏逢春盜<lb/>
賊滄江起征輸赤縣頻生涯俱浩蕩世路正艱辛日月<lb/>
餘愁鬂乾坤有病身何能遂倚劍祗自失垂綸<lb/>
<pb n="KR4e0209_WYG_009-2b"/>
野濶時仍鳥山寒晝不花最憐簮冕客何事管弦家馳<lb/>
馬去朝日登樓起暮霞青門懸萬里白髪阻三巴天地<lb/>
方戎服江湖况使槎獨將留滯色惆悵對春華<lb/>
　　　同茂秦于鱗南溪泛舟<lb/>
昔賢悲曲水今日俯長河路險難車馬橋荒先薜蘿亂<lb/>
青來澗草新緑散渠荷千嶂尊中落孤槎天上過醉餘<lb/>
燕市酒狂識楚人歌鴻雁飛何急琵琶恨與多雲留仙<lb/>
客履日落野漁蓑風雨蕭然至吾如幽思何<lb/>
<pb n="KR4e0209_WYG_009-3a"/>
　　　送沈儀部子文之留都<lb/>
送君春雨後把袂暮雲前緑鬂同禁日青袍共住年人<lb/>
言能拾紫吾意在談𤣥漢苑長楊賦呉門折栁篇才名<lb/>
時輩重世俗宦情偏梓里今垂綬花巖昔問禪橋從烏<lb/>
鵲入臺是鳳凰傳早晚貽瑶草雙鴻遲北燕<lb/>
　　　病中二首<lb/>
浮世豈非昔長愁直至今風塵游子病藥草故人心白<lb/>
日銷危坐青山入苦吟簾窺新竹細臺惜落花深畏路<lb/>
<pb n="KR4e0209_WYG_009-3b"/>
甘名隠浮生肯陸沉獨將酬主念久矣負投簮<lb/>
茂陵消渇夜漢圃倦遊年日月愁中惜形骸病後憐鄉<lb/>
心時萬折客淚晚雙懸人老猶西蜀春歸尚北燕音書<lb/>
嗟白雁嵗序怪𤣥蟬獨抱無窮事徘徊玉漏前<lb/>
　　　送朱郎中使浙<lb/>
鳳書天上至龍節日邉催兩越乗槎使三都作賦才路<lb/>
經芳樹斷心逐暮江廻緑水樵人宅青蘋釣客臺山寒<lb/>
金粟落巖静玉華開月照方窮谷春深已刼灰觀風尋<lb/>
<pb n="KR4e0209_WYG_009-4a"/>
禹穴題石向天台多少長安侣看君奏草來<lb/>
　　　午日同李于鱗游天寜寺<lb/>
得爾逃名者今辰又少林山髙楊栁細路險薜蘿深古<lb/>
塔已凋翠祗園曾布金談經羣鳥下聴法一龍吟舎利<lb/>
光難滅菩提跡豈沉空虚能悟性清浄不依心雲竹窺<lb/>
禪相風篁度梵音僧來看果結酒至對蒲斟世事形骸<lb/>
苦浮生日月侵慈航如可渡同此謝朝簮<lb/>
　　　賦得邉馬有歸心<lb/>
<pb n="KR4e0209_WYG_009-4b"/>
萬騎下青海三軍赴紫荆浮雲朝出塞細栁夜歸營漢<lb/>
劍繁星墜邊笳落月驚千金投筆吏百戰棄繻生駿骨<lb/>
凄烽火雄心老甲兵長堤遍芳草何處識咸京<lb/>
　　　病中茂秦見過<lb/>
兩月文園病千門落葉聲客能携杖至誰復倒衣迎日<lb/>
月朱顔失行藏短髪生芙蓉消渇採蟋蟀向愁鳴几上<lb/>
分芝术江間憶杜蘅青編妨吏事白雪損時名久卧知<lb/>
朋好何才答聖明未應滄海路終負野鷗盟<lb/>
<pb n="KR4e0209_WYG_009-5a"/>
　　　寄魏山人<lb/>
誰識忘機者當年削跡人羊裘寜負漢龍劍不游秦明<lb/>
月青藜杖秋風白鷺巾江華能自主世故久相賔𤣥髪<lb/>
三千丈浮生六十春少微久寂寞今復在垂綸<lb/>
　　　聞陸子携家之金陵感而有賦<lb/>
聞君棲海上何意赴江東况復青袍舊其如白髪窮龍<lb/>
蟠天府壯鳳去古臺空日月悲歌裏關山涕淚中賦成<lb/>
三楚逺名並兩都雄書已留懐袖春難問雁鴻相思南<lb/>
<pb n="KR4e0209_WYG_009-5b"/>
去苦多難向來同漢苑摛詞者看君慰轉蓬<lb/>
　　　送王中丞巡撫山東<lb/>
聖主開皇極明公翊帝謨朱衣持節苦紫詔錫恩殊涕<lb/>
淚思酬國艱難任㚄胡兵戈千嶺急保障一身孤豹畧<lb/>
雄三輔鴻聲照八區燕幽方整轡齊魯復長驅地入關<lb/>
河迥春廻草木枯雲霄迎劍舄日月擁師徒臺静惟聞<lb/>
鳥山空不見狐功名懐吕尚道術陋夷吾海外寜干羽<lb/>
天邉望斗樞還看麟閣上早晚列新圖<lb/>
<pb n="KR4e0209_WYG_009-6a"/>
　　　送宗四道大南歸<lb/>
如何避世者對此薊門烟賈誼浮湘日長卿授簡年畏<lb/>
途殊惨淡末路遂迍邅雙鬂莽垂白孤悰惟問𤣥逍遥<lb/>
疑悟道清净類逃禪跡豈漁樵隠名將鹿豕全紫霞隨<lb/>
意好明月向人圓不得從君去羈愁倍可憐<lb/>
　　　送胡比部之留都<lb/>
吾憶同遊日君今獨徃悲朱華聿云暮緑酒不堪持雙<lb/>
劍看星動孤槎卧雨遲才名青瑣客吏隠白雲司鳳去<lb/>
<pb n="KR4e0209_WYG_009-6b"/>
仙臺古龍蟠帝宇垂三山天浩蕩六代草参差<hi>闕</hi>　張<lb/>
衡賦澄江謝眺詞芳蘭如可折千里慰相思<lb/>
　　　湖上晨起<lb/>
碧石髙成削江流直浸園鸕鷀猶渚宿鳥雀已枝喧北<lb/>
斗青天墜東溟白日翻秋聲起橘柚曉色出雞豚玉露<lb/>
凄松逕髙霞落石門漁舟忽停棹髣髴是桃源<lb/>
　　　喜雨劉沈許李四丈偕集<lb/>
千家迷曉日萬壑下秋隂地迥浮雲直亭髙驟雨侵羣<lb/>
<pb n="KR4e0209_WYG_009-7a"/>
鷗寒自立一水坐能深波動魚龍氣天流鴻雁音榮枯<lb/>
芳草色憂喜故園心長嘯無賓主髙談失古今開尊憐<lb/>
阮籍作賦見陳琳豈作商霖望聊為梁父吟<lb/>
　　　趙山人再訪溪南<lb/>
思鱸來釣者題鳳向山家樓入千村樹池開六月花停<lb/>
杯去黄鳥掃石散朱霞白髪便幽事青袍駐嵗華病惟<lb/>
求杞菊語必及桑麻江水秋方濶還期泛夕槎<lb/>
　　　冬夜沈李陸禹盧潘諸文學同徐山人集芙蕖<lb/>
<pb n="KR4e0209_WYG_009-7b"/>
　　　　館分得前字<lb/>
客到孤城暮亭開萬水邉晴虹標野渡巖雪動平川吾<lb/>
愛滄浪曲誰聴白石篇羣鷗驚落木孤雁下新烟楚澤<lb/>
樵漁在呉雲涕淚偏一尊聊永夕雙鬂任催年春入寒<lb/>
衣後歌停夜漏前出門看嶺月任爾妬嬋娟<lb/>
　　　通州顧國子訪山中臨别成篇<lb/>
相思曽漢苑相見此江城楊栁春山細蘼蕪夜雨生鳳<lb/>
題今日字龍卧昔人名世事孤心在霜華兩鬂驚艱危<lb/>
<pb n="KR4e0209_WYG_009-8a"/>
吾抱病流落爾何情作賦看霞墜開尊坐月明雙鴻睥<lb/>
睨暮尺牘廣陵行莫忘滄浪水紅塵滿客纓<lb/>
　　　出訪陸長庚不遇<lb/>
出郊頻繫艇築室不依山樵者千林下人家一水間巖<lb/>
花春更碧渚草夕仍斑汝謂長逃世吾將共閉關豈乗<lb/>
黄鶴去何意白雲還龍劍斗邉色漁竿石上閒𤣥芝應<lb/>
自摘叢桂好誰攀惆悵當年語丹書次第刪<lb/>
　　　同何侍御遊大雲寺十二韻<hi>寺在清源</hi>
<pb n="KR4e0209_WYG_009-8b"/>
驄騎中原下招提絶域邉黄金原布地青石正参天齊<lb/>
魯停杯外蓬萊落雁前沙平樓閣直路僻斗牛偏法有<lb/>
𤣥猿聴經知白馬傳慈雲千嶺合慧日萬家懸樹結空<lb/>
中果池開定後蓮晨鐘飄積雪夕梵度輕烟羣鳥頻窺<lb/>
偈雙龍欲䕶禪隂陽悲莢砌今古慨桑田岱色東無盡<lb/>
河流西可憐問君逃苦海何似賦甘泉<lb/>
　　　送萬彦和僉憲之廣東<lb/>
為郎依北斗作賦重西京雲裏金莖詔愁邉滄海行星<lb/>
<pb n="KR4e0209_WYG_009-9a"/>
文開鳳節秋色動羊城桂葉雙旌轉梅花列㦸迎按章<lb/>
孤島入攬轡曲江平紫氣朝看劍蒼梧夜勅兵廻風五<lb/>
嶺振飛雨百蠻驚潮起魚龍偃珠來日月明羅浮髙可<lb/>
立溟渤逺能清呉楚干戈淚乾坤竹帛名縱横粤王壘<lb/>
慷慨漢臣纓萬里還相憶寥寥今古情<lb/>
　　　省中夜直<lb/>
紫微朝𣪚署玉珮夜分曹明月天河白晴雲漢闕髙春<lb/>
知催蓂莢寒未却衣袍羽檄心恒折關河首重搔世途<lb/>
<pb n="KR4e0209_WYG_009-9b"/>
趨水火兵氣𣪚蓬蒿流血滄江滿燃眉赤縣勞誰人甘<lb/>
馬革諸將豈龍韜嗟爾平夷畧空予賦楚騷<lb/>
　　　余德甫呉明卿夜至賦得虛字<lb/>
羨爾荆髙輩頻年燕市居悲歌人不問撃筑意何如愁<lb/>
得尊前緩春從栁上舒庭飛梁苑雪吾憶楚江漁寂寞<lb/>
思𤣥賦蕭條諫獵書誰其鴻鵠志俗已鳳麟踈兵革中<lb/>
原滿星辰北斗虛相看千古色涕淚滿長裾<lb/>
　　　秋夜張園遇談𤣥者有贈<lb/>
<pb n="KR4e0209_WYG_009-10a"/>
萬里秋雲下雙峯夜月初空梁寒蟋蟀曲沼亂芙蕖仙<lb/>
路青芝隔𤣥亭古木踈浮生俱客計斯意久吾廬白雪<lb/>
爐中藥黄庭石上書簫聲何處起髣髴紫霞裾<lb/>
　　　夜過明卿遲元美不至得今字<lb/>
楚客如看昔燕歌遂至今羣情宜鹵莽斯意轉蕭森狂<lb/>
甚憐吾在愁來獨爾尋雙珠明月動一酌暮鐘沉天地<lb/>
逢人少冠裳避世深窮途惟白雪失計自黄金詞賦偏<lb/>
生色風塵易折心不知王子晉何處夜抽簮<lb/>
<pb n="KR4e0209_WYG_009-10b"/>
　　　秋夜髙伯宗徐汝思李伯承汪正叔張子畏况<lb/>
　　　　吉夫來集賦得難字<lb/>
羣公何處至鳴珮各珊珊繋馬秋雲落張燈夕吹殘賔<lb/>
筵惟苜蓿客贈有琅玕月照千門白星垂九塞寒雙鴻<lb/>
迷碣石斗酒自邯鄲巖菊今逢紫江楓昨憶丹誰家龍<lb/>
出笛吾計鶡為冠蟋蟀尊前度芙蓉句裏看吏情同去<lb/>
住世路異悲歡他日思瑶草乾坤此㑹難<lb/>
　　　將發京夜别峻伯得湖字席上賦<lb/>
<pb n="KR4e0209_WYG_009-11a"/>
握手殊不盡論心日轉紆更誰憐鳳鳥為爾繋驪駒明<lb/>
月惨相照浮雲寒不徂客塗從浩蕩帝里只須臾豈為<lb/>
蒼生出寜言壯士圖安危羣貴在去住二人俱君莫嗟<lb/>
齊瑟吾將下楚巫椒蘭徒自結魍魎作人趨漁父何方<lb/>
去靈均未可呼宦情餘棘莽生計久菰蒲黒髪從今變<lb/>
黄金自昔孤敝裘辭北斗短棹入西湖倘遇尋秋色悲<lb/>
歌問玉壺<lb/>
　<lb/>
<pb n="KR4e0209_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集巻九<lb/>
</p>
<p>
</p>
  </div>
</body>
</text>
</TEI>
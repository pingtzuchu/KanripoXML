<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻六</head>
    <p>
<pb n="KR4e0209_WYG_006-1a"/>
欽定四庫全書<lb/>
　宗子相集巻六　　　　　明　宗臣　撰<lb/>
　　五言律詩<lb/>
　　　寄懐鄉園游好五首<lb/>
浮雲日萬里空復滯燕臺朋好寧相負音書自不來吾<lb/>
慚歌鳳侣君等卧龍才悵望青山裏蔷薇幾度開<lb/>
最憶論心者乾坤一草廬開尊銷夜燭聴雨長春蔬作<lb/>
客殊寒暑憑誰共起居翩翩北來鴈似有故人書<lb/>
<pb n="KR4e0209_WYG_006-1b"/>
那堪千日别直使寸心違望極頻藜杖情深自布衣偶<lb/>
㸔長路草髣髴故山薇客思將江水春來滿釣磯<lb/>
即有鴻書去其如鳥道長春來楊栁徑日憶芰荷裳鷗<lb/>
鷺應無色田園豈盡荒難將尊酒意一聴楚歌狂<lb/>
貧賤有情在風塵一病深向人歌白雪畏路失黄金爾<lb/>
輩甘雲卧吾生肯陸沈故園松菊在早晩問投簮<lb/>
　　　送蘇生南歸<lb/>
短鬢不堪數孤舟何太頻客塗空歳月江國有絲綸劍<lb/>
<pb n="KR4e0209_WYG_006-2a"/>
在猶干楚書成更上秦敝裘曾季子莫問下機人<lb/>
　　　四月一日于鱗子與元美約南溪之游偶以事<lb/>
　　　　羈悵然有感<lb/>
殘春已昨夜初夏自流年朝謁誰能倦松蘿爾輩偏孤<lb/>
舟凌細雨積水下寒煙逺憶臨溪者何人不可憐<lb/>
解佩豈朝客持竿遂釣徒年華過燕雀春色尚蘼蕪赤<lb/>
水心頻切紅塵爾自拘兹遊且不得何更問江湖<lb/>
不分林塘好偏令爾輩遊花枝晴自動草色暮堪愁俯<lb/>
<pb n="KR4e0209_WYG_006-2b"/>
仰聊停騎行藏且狎鷗茫然心共折何處是滄洲<lb/>
　　　病中答吳明卿見贈二首<lb/>
一病秋能抱孤吟夜可殘採芝吾未得視草爾其難瑤<lb/>
瑟人間思金莖露下㸔廣陵濤足賦江色不勝寒<lb/>
　　　其二<lb/>
伏枕花頻改登樓月乍圓宦情踈病後世事得愁先才<lb/>
已金門隠名非白雪傳新詩酬偃蹇三嘆暮雲前<lb/>
　　　有寄<lb/>
<pb n="KR4e0209_WYG_006-3a"/>
憶爾辭燕甸逢人賦楚騷芙蓉千水暮薜荔萬峰髙秋<lb/>
月驚紈扇寒雲落布袍愁心不可問孤鴈滯江臯<lb/>
　　　贈别吳子<lb/>
問爾何年至還能幾日留尊開朱鴈夕心折紫萸秋嵗<lb/>
月餘孤鬢闗山任敝裘漁竿如可飭遲我狎江鷗<lb/>
　　　同于鱗子與元美郊行二首<lb/>
誰識冠纓者常投水石間春風吹大道紫氣照西山松<lb/>
徑荒難度楊枝亂可攀相逢勿遽返世路正摧顔<lb/>
<pb n="KR4e0209_WYG_006-3b"/>
去去春蘿好行行朝雨寒路迷頻勒馬塵起一彈冠宛<lb/>
轉溪園出依稀江路㸔所嗟情不惬無處問漁竿<lb/>
　　　送張明府謫教湖州<lb/>
自古悲行路于今更畏途才名收倚馬宦計失飛鳬白<lb/>
日晴開越青山亂入吳傳經稍欲慰咫尺對西湖<lb/>
　　　與錢惟重步月下<lb/>
秋風何處起兹夕倍堪嗟不見碧雲色難禁孤月華客<lb/>
愁驚蟋蟀鄉思忽蒹葭誰謂天河逺翩翩漢使槎<lb/>
<pb n="KR4e0209_WYG_006-4a"/>
　　　嵗暮<lb/>
霜雪不堪暮隂陽莽自過淚偏兒女盡情為嵗華多留<lb/>
滯非吾意凄涼奈爾何寸心無可折落日滿庭柯<lb/>
　　　送王判<lb/>
可嘆日為别兼之嵗欲殘青袍今作吏白髮已盈冠鴻<lb/>
鴈千門夕梅花一騎寒風塵好自愛行路古來難<lb/>
　　　除夕答謝茂秦徐子與見贈<lb/>
今夜為誰永清尊只自持嵗華明日異旅思故人知坐<lb/>
<pb n="KR4e0209_WYG_006-4b"/>
待青春色行傳白雪詞梅花空復好愁絶楚江枝<lb/>
　　　送張簿之上饒<lb/>
送君燕市北作客楚江西日月千山濶星辰一劍低馬<lb/>
蹄仍逺道鳳翼且卑栖芳草天涯緑相思秪杖藜<lb/>
　　　寄逺曲<lb/>
秦塞一投筆章臺日倚欄鴈書何寂寞龍劍有艱難烽<lb/>
燧春華暮琵琶曉淚寒自知容色落不忍對花㸔<lb/>
青海人頻去黄河信轉稀徘徊空夜月顦顇任春衣漢<lb/>
<pb n="KR4e0209_WYG_006-5a"/>
將頻營壘邉兵未解圍近來常涕淚不獨為君揮<lb/>
　　　問元美病二首<lb/>
倦遊吾未敢抱病爾何心萬里蘼蕪色秋風一夜深長<lb/>
嘯豈不得悲歌直至今茂陵消渴日還聴白頭吟<lb/>
爾已青雲薄誰其白眼偏一身詩作僻萬事酒相捐枕<lb/>
簟疎秋雨江山隔暮煙登樓知有賦莫向衆人傳<lb/>
　　　寄陸子<lb/>
何時重把袂兹意有沾巾春去悲遊子書來見故人風<lb/>
<pb n="KR4e0209_WYG_006-5b"/>
塵虚倚劍日月負垂綸一别清江上年華幾白蘋<lb/>
　　　同李司封蘇文選遊聖禪寺<lb/>
有寺焚香在何人結駟來靈花如雨落貝葉不春開聴<lb/>
法龍依水窺禪鳥下臺塵心忽到此那得遽如灰<lb/>
　　　送周先生之海寧<lb/>
彩筆時難見青氊爾自尊一官聊日月雙鬢自乾坤雪<lb/>
後西山賦風前北海樽因君寄鄉思好去過江門<lb/>
　　　答袁子<lb/>
<pb n="KR4e0209_WYG_006-6a"/>
别思將春起鄉心與日摧已經三載别猶有一書來我<lb/>
愧思鱸者君誠倚馬才黄金似芳草又滿郭生臺<lb/>
　　　逺思<lb/>
歸期不可問客思坐紛紜白髮兩鄉隔青猿何處聞日<lb/>
摧蜀道險雲逐楚江分尺素㸔鴻鴈髙秋或一羣<lb/>
　　　同李于鱗徐子與梁公實夜過王元美<lb/>
一尊那忍負永夜坐堪酬鳳豈吹簫落人疑鼓瑟遊江<lb/>
湖青桂暮闗塞白榆秋明月無南北泠然萬里愁<lb/>
<pb n="KR4e0209_WYG_006-6b"/>
　　　夜嘆<lb/>
纖月稍稍起寒霾細細分窮途惟白雪畏路是青雲豈<lb/>
作鵷鴻侣難期鹿豕羣平生霄漢思汩没向時氛<lb/>
　　　三月<lb/>
三月忽云暮一年空見春不堪垂栁色似與客愁新慘<lb/>
淡時名棄迂疎長吏嗔清江有鷗鳥恠爾未歸人<lb/>
　　　天寧寺同于鱗子與元美餞别公實各賦二首<lb/>
孤臣辭上國匹馬自秪園樹影僧窺日鐘聲客到門江<lb/>
<pb n="KR4e0209_WYG_006-7a"/>
湖難寓目天地易銷魂行念中心約相思且勿論<lb/>
分襟即此地握手更何年詞賦吾甘後煙霞爾最先世<lb/>
情頻按劍生事欲逃禪今夜南樓月凄涼空自圓<lb/>
　　　送人<lb/>
嵗暮豈不苦離愁那可銷僅辭燕市酒已犯浙江潮明<lb/>
月帝鄉滿梅花客路遙豈能因五斗楚澤負漁樵<lb/>
　　　于鱗子與元美夜過時元美將有江南之役矣<lb/>
今夕復何夕相㸔又此亭金樽墮明月銀漢倒繁星吾<lb/>
<pb n="KR4e0209_WYG_006-7b"/>
已甘多病君今幸不醒胡笳中夜起凄惻若為聴<lb/>
亭花新乍落砌竹逺生隂砧杵秋城急煙霞故國深不<lb/>
堪惆悵色兼入别離心去住傷萍梗兹期未易尋<lb/>
　　　皇甫别駕初至夜集得歸字<lb/>
君自何方至憐才意久違朔雲停暮屐漢月照春衣江<lb/>
左時名重人間雪調稀燈前出瑶草坐客不能歸<lb/>
　　　寄黄山人<lb/>
已厭時人目翻生古道悲洲中鸚鵡賦臺上鳳凰詩風<lb/>
<pb n="KR4e0209_WYG_006-8a"/>
雨客多病江湖鬂有絲長途且萬里無夢寄相思<lb/>
　　　追送謝山人不及<lb/>
白髮久為客青春忽與歸馬衝燕雪盡心逐塞雲飛天<lb/>
地飄蓬甚河橋折栁違離情堪涕淚此際倍沾衣<lb/>
　　　月夜聞笛<lb/>
暮雨浮天去寒雲歸峽遲青山饒逺色紫菊把新枝何<lb/>
處風前笛頻停月下巵闗河已搖落故向客愁吹<lb/>
　　　懐顧二丈<lb/>
<pb n="KR4e0209_WYG_006-8b"/>
客久春如失愁深夜不開眼㸔鴻鴈去書對白雲裁叢<lb/>
桂迷淮甸長楊識漢才江東秋色好消息幾時來<lb/>
　　　寄書<lb/>
别已三年久情堪萬里餘常勞燕塞鴈不到蜀江魚浩<lb/>
蕩心中事遲迴紙上書白頭還好在一泪滿朝裾<lb/>
　　　寄元美二首<lb/>
念爾行搖落何心堪寂寥凌風雙鬢短畏路一身遙薜<lb/>
荔亂江雨魚龍犯夜潮廣陵明月好曽聴玉人簫<lb/>
<pb n="KR4e0209_WYG_006-9a"/>
客久非吾意愁來獨爾思寸心今已折尺素忍教遲風<lb/>
雨相如病江山宋玉悲淮南行落日惆悵桂枝詞<lb/>
　　　夜集懐茂秦二首<lb/>
得爾漳南信愁予冀北天蹉跎春事晩懶慢世情捐日<lb/>
落黄河逺秋驚白髮先狂歌對明月莫受衆人憐<lb/>
聴雨詩仍在開尊事已遙以予愁劍佩嘆爾得漁樵兹<lb/>
意浮生失何時客淚消淮南行結隠不待楚詞招<lb/>
　　　寄黄先生二首<lb/>
<pb n="KR4e0209_WYG_006-9b"/>
憶與先生别乾坤各泛萍可憐雙鬂緑僅對一氊青雲<lb/>
落仙人洞天寒吏隠亭相思若江水日夜向南溟<lb/>
塵路一知已浮名遂此生嶺南天共逺冀北日為情苜<lb/>
蓿春堪長芙蓉夜與清尺書那不寄白鴈滿江城<lb/>
　　　對雪有懐于鱗子與明卿元美四子<lb/>
暮雪一何急𤣥雲莽欲垂誰為黄竹詠千載有餘悲鴻<lb/>
鴈稍疑羽闗河驟失岐薊梅寒入酒曾共故人持<lb/>
　　　再得元美書<lb/>
<pb n="KR4e0209_WYG_006-10a"/>
楚日吾家到吴門使者來書纔片紙讀淚已萬行摧佩<lb/>
有蘭堪贈衣知薜共裁梅花江路滿一酌向誰開<lb/>
　　　贈黄山人<lb/>
羨爾逃名者蕭然卧逺臯絲綸江艇闊蘿薜石門髙白<lb/>
已殘雙鬂青猶戀一袍不堪搖落後重讀楚人騷<lb/>
　　　出郊過陸子和草堂同太史李公文學顧丈<lb/>
進艇吾能逺攜尊客許同青天開萬象白浪失千鴻蓂<lb/>
莢細堪數蘼蕪寒幾叢漁歌稍稍起知在石湖東<lb/>
<pb n="KR4e0209_WYG_006-10b"/>
並入無新好相逢況故園㸔山頻紫翠在野易黄昏栁<lb/>
折風前笛蘭開月下樽起來望北斗歴歴見天門<lb/>
孤燈深入坐稚子逺相㸔月動前江白星垂大澤寒魚<lb/>
枯終有鋏鶡敝不辭冠嗟爾屠龍者清時只釣竿<lb/>
清夜豈堪别長愁欲盡消梅花春未折叢桂賦還招白<lb/>
鷺暗驚棹青藜危度橋月華散蘆荻寒思莽蕭蕭<lb/>
　　　過時寺訪袁三子敬<lb/>
向客春鴻起逢僧夜磬前慈雲垂大地慧日暗諸天酒<lb/>
<pb n="KR4e0209_WYG_006-11a"/>
至堪浮白吾來獨問𤣥孤亭入微雨似欲長青蓮<lb/>
　　　答周明府<lb/>
相望一江暮難期對月明青山移病逺白鴈繫書輕天<lb/>
地㸔喬舄兵戈阻漢纓秋風散麋鹿憶爾闔閭城<lb/>
　　　春夕同舒子房子子培訪陸長庚别業<lb/>
暝色戎戎亂春隂慘慘生孤村流水夜一酌故人情雪<lb/>
積天逾白江寒月較明綸竿吾欲把頗怪楚漁驚<lb/>
　　　元美有江上之約未得遽赴悵然有思二首<lb/>
<pb n="KR4e0209_WYG_006-11b"/>
亦自悲春暮居然負所期金山一柱立滄海萬波隨征<lb/>
鴈羣羣急浮雲日日吹淹留吾有待吾愛桂花枝<lb/>
去路惟楊栁吾衣況薜蘿如何明月夜不作片㠶過紫<lb/>
氣星辰動青天吳楚多蓴鱸秋正好知爾醉漁蓑<lb/>
　　　小園花開悠然獨酌<lb/>
避世誠何意為園信有才隂晴三月暮逺近百花開春<lb/>
訝林塘遍時愁風雨來酒杯吾共女日日好登臺<lb/>
　　　有客<lb/>
<pb n="KR4e0209_WYG_006-12a"/>
豈亦沈淪者頻來問釣磯青天雙鳥去白髮一漁歸忽<lb/>
雨新楓橘如雲長蕨薇山花似留客隨處傍人衣<lb/>
　　　白馬湖泛舟三首<lb/>
宛宛春潮入紛紛上客從湖今蕩白馬棹恐碍遊龍折<lb/>
栁晴相媚攜尊日可重君㸔千水外已自長芙蓉<lb/>
何限人同在心知我獨來孤峯雲不薄萬象日頻開稼<lb/>
穡山中計鸕鷀水上杯桃花忽如雨髣髴到天台<lb/>
青蘿堪作服白鹿遂為羣江樹低從密溪流曲更分停<lb/>
<pb n="KR4e0209_WYG_006-12b"/>
盃生桂月掃石起松雲徙倚悲歌去翩翩向紫氛<lb/>
　　　吳中兵亂海上徴援感事賦懐因寄元美<lb/>
世變忽如此天心那可知蛟螭江欲裂戎馬地堪支當<lb/>
日銷金甲斯人遂赤眉羣奴把蘆管應向闔閭吹<lb/>
獨吟心欲折南望首頻搔鼓角鯨如立樓船蜃自髙青<lb/>
天失戰馬落日慘征袍稍幸王開府臨戎有佩刀<lb/>
傳檄紛天地徴兵到薜蘿愁來失俯仰書去畏江河痛<lb/>
哭千村暮横行萬騎多滄洲狂客在應悔罷鳴珂<lb/>
<pb n="KR4e0209_WYG_006-13a"/>
不盡黄塵起重驚赤羽馳無書問消息有淚到瘡痍家<lb/>
國愁兼入行藏事可疑浮生同逺近斟酌向鸕鷀<lb/>
　　　雨夜沈二丈至二首<lb/>
榻有何人下君能此夜過寒蟬吳客賦衰鳳楚狂歌雨<lb/>
氣千江入秋聲萬木多明朝寒浦望搖落有漁蓑<lb/>
樹色迷寒渚江流没石梁驚風孤鴈下聴雨一燈長蟋<lb/>
蟀夜堪賦薜蘿秋可裳相㸔愛容鬂時序有新霜<lb/>
　　　不盡<lb/>
<pb n="KR4e0209_WYG_006-13b"/>
不盡梅花路其如桂樹叢天髙片雲紫木落萬山空砧<lb/>
杵自秋簟闗河有塞鴻何人抱瑤瑟今夜月明中<lb/>
　　　中秋有懐茂秦<lb/>
日落寒江上尊開北斗前髙秋中夜减孤月兩鄉圓人<lb/>
隔黄河逺書無白鴈傳謝莊應有賦何得問嬋娟<lb/>
　　　進艇<lb/>
白苧聞歌好滄波進艇遲暮雲殘薜荔秋水失鸕鷀日<lb/>
落中原紫天髙北斗垂梅花已零亂玉笛莫頻吹<lb/>
<pb n="KR4e0209_WYG_006-14a"/>
　　　夜<lb/>
明月有如此況從湖上㸔驚蘆秋鴈起把酒暮鐘殘楊<lb/>
栁垂垂暗龍蛇去去寒夜來新水闊吾欲飭漁竿<lb/>
　　　人日寄吳明卿舍人<lb/>
尺素不相寄孤鴻那可聴瀟湘秋水曲何處白雲停滄<lb/>
海又人日金門自嵗星鳳凰池上草應只為君青<lb/>
　　　陸長庚夜至<lb/>
戎馬暗江國君從何處來門驚芳草遍尊對早梅開雨<lb/>
<pb n="KR4e0209_WYG_006-14b"/>
雪春衣短魚龍夜笛哀中宵撫長劍惜爾陸雲才<lb/>
　　　别袁使君<lb/>
久應郎官宿猶乘使客槎宦情摧郡縣畏路莽龍蛇海<lb/>
外珠含日天南梅正花壯遊千萬里且莫問煙霞<lb/>
繫鷁殊方路聴猿故國情闗河同泪逺楊栁共愁生攬<lb/>
轡江雲暮停車嶺月明泠泠鴈湖水人比使君清<lb/>
　　　席上贈東麓山人<lb/>
茫茫飄素髮曲曲到寒扉亂石蘼蕪徑殘春薜荔衣一<lb/>
<pb n="KR4e0209_WYG_006-15a"/>
尊青鳥去雙袖白雲歸九十猶能賦如君世更稀<lb/>
　　　送馮尉<lb/>
一尉爾何有孤槎路最便闗山寒食後風雨暮笳前入<lb/>
夜江㸔月行春路拂煙青蓮幕下客來往日翩翻<lb/>
　　　即事六首<lb/>
詎知烽火色亦到海門東九市旌旄立千家杼軸空漁<lb/>
樵新授甲都護驟從戎寂寞江天上驚㸔一劍雄<lb/>
白日頻搔首青山一杖藜星辰千騎入風雨萬家迷有<lb/>
<pb n="KR4e0209_WYG_006-15b"/>
路難舟楫中天急鼓鼙愁心與芳草江上共萋萋<lb/>
赤羽遙傳越黄霾近接吳夷歌分鼓吹野哭散蘼蕪日<lb/>
落江流急天髙海氣孤中原有廉頗爾輩敢長驅<lb/>
敵騎縱横甚將軍轉鬭頻兩間迷白晝萬象失黄塵江<lb/>
海遂流血弓裘豈著身招䰟誰與賦洒淚寄青蘋<hi>時王洪二</hi>
<hi>將軍戰死</hi>
華夏翻連冦江淮遂苦兵鯨鯢揚子渡日月棘門營俠<lb/>
氣荆卿劍雄心漢吏纓爾曹何足慮流涕此蒼生<lb/>
<pb n="KR4e0209_WYG_006-16a"/>
坐嘆兵機失兼憂國計存干戈在淮海消息已乾坤授<lb/>
鉞曾諸將宵衣獨至尊定知哀痛詔早晚下江門<lb/>
　　　寄子與明卿元美三子<lb/>
同心久相失羇思近何如星出窺龍劍天長阻鴈書滿<lb/>
江紛甲鼓落日泣樵漁去住情兼苦奚方定卜居<lb/>
豈乏青雲侣其如白雪盟一分燕楚濶三見栁梅生眼<lb/>
底簮袍計身前詞賦名放歌當落日的的為誰明<lb/>
　　　寄真州張子二首<lb/>
<pb n="KR4e0209_WYG_006-16b"/>
世路驚投璧君才類握珠談經深歳月垂釣任江湖落<lb/>
日千峰紫長天一劍孤凌風有羽翼與爾立相須<lb/>
一望隋堤草孤吟楚岸花賦成似班馬身在只煙霞夜<lb/>
月懐湘瑟秋風進漢槎斗間垂氣色吾欲問張華<lb/>
　　　元美訪我百花洲上夜集四首<lb/>
君來何節鉞秋到正江湖斗室羣星聚天門二曜孤古<lb/>
人窮抱玉吾道忌投珠嵗晩魚龍寂臨流未可呼<lb/>
終日不得醉相㸔獨奈何狂心知爾甚青眼向人多席<lb/>
<pb n="KR4e0209_WYG_006-17a"/>
已移星月衣猶掛薜蘿興來歌楚調雪色滿江河<lb/>
坐對百花落孤登萬里樓醉開吴楚色狂失鳳鱗愁握<lb/>
手青燈少論心白日浮相思曾往昔泪逐大江流<lb/>
雙眼人何白孤懐爾獨長相㸔鴻鵠志不厭芰荷裳黄<lb/>
菊紛垂露丹楓莽下霜湖南泛明月髣髴對瀟湘<lb/>
　　　送徐山人還吴<lb/>
問君何處去一騎大湖邊久客青春暮多愁白髮先征<lb/>
衣裁薜荔長劍倚風煙江上波濤急新詩莫浪傳<lb/>
<pb n="KR4e0209_WYG_006-17b"/>
去住悲生事乾坤總畏途梅開春到楚栁折曉歸吴倚<lb/>
棹江雲亂傳書海月孤知君饒雅思早晩著潜夫<lb/>
　　　秋夜顧二丈來集二首<lb/>
少别已殘暑相㸔失舊容秋衣下風露夕草亂芙蓉世<lb/>
故尊前盡鄉愁雨後重徘徊望北斗明月照千峯<lb/>
一徑隂隂入孤煙去去斜江亭頻載酒巖桂正逢花吹<lb/>
笛驚黄鳥持竿散赤霞㸔君靈氣甚早晚問仙槎<lb/>
　　　得徐子與書<lb/>
<pb n="KR4e0209_WYG_006-18a"/>
不分黄塵色稍驚白鴈音傳書燕塞逺落日楚江深戎<lb/>
馬乾坤泪豺狼道路心聞君持漢節松下擬抽簮<lb/>
　　　簡陸子和二首<lb/>
歳月仍吾病風塵奈爾何青天應自問白雪向誰歌夜<lb/>
立殘砧杵園行乆薜蘿相逢恨咫尺況乃隔江河<lb/>
握手朱明過驚心白露漙江平低鴈翼潮落進漁竿野<lb/>
色蘼蕪浄秋聲蟋蟀寒相思對新月疑在異鄉㸔<lb/>
　　　中秋遣騎迎沈二丈北莊<lb/>
<pb n="KR4e0209_WYG_006-18b"/>
遙憐滄海上獨對白鷗羣客自殊方到秋㸔此夜分凌<lb/>
風孤騎逺掃徑一鴻聞明月湖南早君無待暮雲<lb/>
　　　中秋無月呈席上諸公<lb/>
翩翩攜杖至愛此河中洲不見闗山月空分天地秋魚<lb/>
龍潭水黒松桂石門幽瑤瑟何人抱湘靈未易求<lb/>
寂寞自松逕蒼茫任草廬髙雲莽不止明月竟何如席<lb/>
上頻窺酒盤中僅辦蔬天風如可馭吾欲摘蟾蜍<lb/>
　　　秋夜同李伯章髙子明徐養浩泛湖<lb/>
<pb n="KR4e0209_WYG_006-19a"/>
髙沙迴白鷺逺水到青天棹恐羣星亂盃驚孤月圓秋<lb/>
聲來薜荔夜色浄嬋姢玉笛君能把吾將弄紫煙<lb/>
　　　黄山人夜坐<lb/>
日散千峯紫煙收萬樹青髙雲去莽莽孤月寒㝠㝠嵗<lb/>
序已新鴈江沙空亂螢餐霞真愧汝徒復問黄庭<lb/>
　　　聞鴈<lb/>
一枕何能得長愁至不禁魚龍殘夜笛風雨急秋砧天<lb/>
入蕭森氣人兼去住心湖南有新鴈作意送悲音<lb/>
<pb n="KR4e0209_WYG_006-19b"/>
　　　無月<lb/>
可怪清秋月難㸔永夜輝蟾蜍髙不落烏鵲暗能飛迷<lb/>
徑頻呼燭驚寒驟問衣羣公未應去雲色漸霏微<lb/>
　　　客夜<lb/>
歳暮青山逺天空白鴈殘孤舟凌夜發長劍共誰㸔鼓<lb/>
角髙城急星辰大地寒中宵起遙思倉卒負漁竿<lb/>
　　　山陵陪祀二首<lb/>
閶闔門重啓星辰地一隅寂寥羣籟動慘淡百靈趨劍<lb/>
<pb n="KR4e0209_WYG_006-20a"/>
佩當風亂松楸上月孤他年神武氣或恐未荒蕪<lb/>
石馬鳴何日金鳬起别宫闗山不改色天地自相雄惆<lb/>
悵君臣禮凄涼歳序同泰陵千古泪一灑翠華東<lb/>
　　　山陵道中四首<lb/>
處處春雲色相逢上翠微枌榆向人發鴻鴈背天飛列<lb/>
騎松為葢羣峰霧作衣嵗華空浩蕩難問故山薇<lb/>
吾愛天門近何妨日馭斜愁邊歸燕雀意外避龍蛇不<lb/>
辨層崖樹難逢三月花向來邉騎入滿路散悲笳<lb/>
<pb n="KR4e0209_WYG_006-20b"/>
路迷人屢問石險騎常停折栁新能緑㸔山近失青峰<lb/>
髙天兀兀泉細日泠泠何處無春色吾今愛地靈<lb/>
馬遲榆栁徑人指鷺鵷班諸帝留弓劍千官肅佩環風<lb/>
雲囘紫塞日月滿青山王氣中天在朝朝護漢闗<lb/>
　　　過明卿<lb/>
頻來春騎逺最苦夜盃傳深語江河在雄心日月前千<lb/>
秋難自定萬事竟誰先豈作巴渝客常驕白雪篇<lb/>
　　　得于鱗書二首<lb/>
<pb n="KR4e0209_WYG_006-21a"/>
重來擊筑飲偏憶和歌人明月漳河夕梅花碣石春愁<lb/>
難千里破情到尺書真誰不疑斯道君當愛此身<lb/>
舊侣淹漳水新詩寄漢闗鳳麟千古色鵷鷺衆人班易<lb/>
側乾坤目寧開案牘顔搴帷猶有賦落日太行山<lb/>
　　　憶弟<lb/>
忽是青春别難堪白日移江山一弟逺鴻鴈尺書遲湖<lb/>
上又芳草淮南多桂枝池塘尊酒夜知爾重相思<lb/>
　　　吴舍人得子<lb/>
<pb n="KR4e0209_WYG_006-21b"/>
持我百年意㸔君一日情人間麟趾少池上鳳毛生桂<lb/>
發燕山色珠來合浦明他時弄環語應令楚妃驚<lb/>
　　　哭梁公實十首<lb/>
當日梁鴻去青山弄紫煙形容疑好在消息是誰傳鵩<lb/>
鳥豈來舍龍蛇或值年倉皇不可問隕涕五噫篇<lb/>
使者春江到傳君隔嵗書開函生氣色數字慰躊躇日<lb/>
月孤吟失河山一病虚皇天深忌汝竟不免樵漁<lb/>
徘徊南斗下歴歴少微星一夜因風隕髙人遂不醒孤<lb/>
<pb n="KR4e0209_WYG_006-22a"/>
雲垂慘淡萬象驟沈㝠莫問西樵桂千秋空復青<lb/>
羅浮不可望鎮日紫霞封爾把金光草行吟第一峰驚<lb/>
颷殘薜荔驟雨泣芙蓉恐逐仙人去青天跨白龍<lb/>
汝去亦何速人生良已浮蒼梧一灑淚赤石萬峰愁才<lb/>
或雲霞妬名非劍佩收知無封禪草漢使不須求<lb/>
五子中原得千秋僅一麾壯心何遽折吾道益堪悲大<lb/>
海東南去天風日夜吹獨留龍劍在紫氣斗間垂<lb/>
長安曾落日為爾抱瑤琴一鼓秋雲白瀟湘寒色深斯<lb/>
<pb n="KR4e0209_WYG_006-22b"/>
人遂不見是物可無音坐憶龍門曲潸然淚滿襟<lb/>
少别即成古相逢豈在今黄河難北注白日似東沈天<lb/>
地㝠鴻志文章逐鹿心悲風吹大壑夜夜助蕭森<lb/>
漢省空題柱文園早閉闗生難㸔白髮死豈負青山天<lb/>
柱浮雲色茫茫去不還肯思黄石侣萬一到人間<lb/>
浮世誰能免如君獨可哀荒榛滿天地玉樹莽塵埃裘<lb/>
馬偏窮路江山不盡才更憐擊筑者蕭索薊門臺<lb/>
　　　初夏夜同明卿元美遊張氏園亭<lb/>
<pb n="KR4e0209_WYG_006-23a"/>
塵途忽到此世事頓相違月色輕隨馬松枝亂拂衣相<lb/>
逢青滿眼並坐緑成圍便作幽棲得何須問釣磯<lb/>
倐爾過山雨蕭然對石欄雙衣絺綌薄五月薜蘿寒髙<lb/>
竹翠難把新松秀可餐吴歌況在耳真作故園㸔<lb/>
一逕杳然入參差絶可憐古臺荒自出石磴曲相懸林<lb/>
密難窺月枝髙易破天誰能吹玉笛吾欲弄蒼煙<lb/>
太虛何必問一壑坐相收橘柚山形古藤蘿石壁幽盃<lb/>
疑天外把人似月中遊莫作霓裳曲翩翩不可留<lb/>
<pb n="KR4e0209_WYG_006-23b"/>
夜色亂相射幽人那可禁天流孤月白庭落大槐隂忽<lb/>
起千秋思能空萬里心長吟一汗漫纖露下衣襟<lb/>
　　　聞島夷將逼湖州寄懐子與<lb/>
兵已蒼生苦書仍赤羽愁風吹逺海立潮壓太湖流鼓<lb/>
角天應裂鯨鯢日不收桃花藏戰色慎莫問漁舟<lb/>
汝在登天目春來似緑林荆榛黄鉞入烽燧白雲深百<lb/>
戰江山色千家隴畝心當年一匕首應或作龍吟<lb/>
　　　同余徳甫吴明卿王元美再遊張園<lb/>
<pb n="KR4e0209_WYG_006-24a"/>
為愛林塘好頻從駟馬來僅成三日别復作一尊開橋<lb/>
憶牽衣草庭思待月梅昔心還鹵莽此夜重徘徊<lb/>
畏客雙尊在留人一榻遷浮雲去萬里明月更嬋娟細<lb/>
栁風藏碧新榴夜失妍無能永兹夕心折薜蘿前<lb/>
不盡山靈僻難持幽思翻星辰莽相照鳥雀一何喧竹<lb/>
葉傳金甕松花落石門危峰一長嘯髣髴是崑崙<lb/>
何處陽春調來同此夕歌地能燕市有人得楚狂多把<lb/>
盞青天墜題詩紫石磨一呼去魍魎片語即江河<lb/>
<pb n="KR4e0209_WYG_006-24b"/>
零露隔金掌長天轉玉繩夜驚羣象逺狂得寸心憑髙<lb/>
樹歌能立危巖暗可登何當謝塵網日日白雲層<lb/>
　　　問余徳甫病二首<lb/>
浩蕩俱燕市蕭條自馬卿茂陵拾瑤草消渴望金莖夕<lb/>
鬂裁詩短秋雲伏枕生南樓今夜月故向客愁明<lb/>
獨憐青桂侣髙卧白雲樓見爾能稱病何人肯倦遊星<lb/>
河雙杵夕風雨七陵秋且莫歌芝曲商山不易求<lb/>
　　　立秋夜明卿元美來集二首<lb/>
<pb n="KR4e0209_WYG_006-25a"/>
塵心不自好嵗序莽相催風起千門亂秋隨二客來絺<lb/>
衣雲共白紈扇月同開且莫悲搖落吾慙作賦才<lb/>
酒至期晨漏風來破夕隂星辰垂戸小蟋蟀語庭深白<lb/>
眼千年思青天一夜心併隨秋色動四顧起蕭森<lb/>
　　　答明卿給事<lb/>
世事憑誰問浮生得爾同有心俱欲折無路不歸窮戰<lb/>
伐乾坤色安危將相功君㸔鳴玉者楚楚日華東<lb/>
蕭然雙鬂短莽矣百憂新白雪孤調世黄金巧識人勢<lb/>
<pb n="KR4e0209_WYG_006-25b"/>
應駭積羽心或急批鱗遂恐風塵色難圖蘿薜身<lb/>
　　　明卿宅分得宫字<lb/>
翩翩傲世者馬上落青楓把酒長安月殘秋碣石鴻𤣥<lb/>
芝紛下蔡白羽急西戎向夜寒<hi>闕</hi>起<hi>闕</hi>　　漢宫<lb/>
　　　徳甫明卿元美肖甫夜過時肖甫將有使命矣<lb/>
　　　　得來字<lb/>
借問此何夕秋髙冀北臺浮雲萬里去明月幾時來莫<lb/>
惜黄金盡其如緑髮摧相逢不成醉鼓角道途哀<lb/>
<pb n="KR4e0209_WYG_006-26a"/>
　　　聞子培又下第賦此寄之<lb/>
憐汝不得意上書今又回秋風江色暮愁見菊花開抱<lb/>
玉時堪泣投珠夜更哀薊門㸔白鴈曾否故園來<lb/>
　　　九月驟寒二首<lb/>
頗怪雷仍起還驚雪乍飛隂陽曾世變順逆摠天威白<lb/>
馬紛傳檄黄龍正合圍北風休更急漢卒夜無衣<lb/>
搖落一何甚西風起大荒黄霾吹欲立白鴈急分行倚<lb/>
檻深㸔雨懸燈數問觴流離滿天地兹夜不堪長<lb/>
<pb n="KR4e0209_WYG_006-26b"/>
　　　雪夜訪明卿病時有客因簡元美<lb/>
伏枕寒仍立傳盃深可停雪吹天地白山掩薜蘿青耳<lb/>
目予今病浮沈爾昨醒客言能鼓瑟或恐是湘靈<lb/>
夜色流燕樹寒霾失薊門予難歌白雪爾豈妬清尊日<lb/>
月憑雙眼乾坤阻片言坐來心萬里忽欲問崑崙<lb/>
　　　明卿宅同元美分賦得席上笋<lb/>
二月破雲根千行碧玉新湘痕知有日孟泣豈兹辰酒<lb/>
對殊方夕盤留故國春吾將付風雨片片作龍鱗<lb/>
<pb n="KR4e0209_WYG_006-27a"/>
　　　賦得席上菊<lb/>
一枝吾在把不必向籬東秋色近相媚寒香夜可終酒<lb/>
來疑泛白燭滅似愁紅好為攜懐袖𤣥霜下逺空<lb/>
　　　九日<lb/>
九日吾家會遙憐骨肉歡一身懐橘負羣弟把萸難蜀<lb/>
道向愁險楚江今更寒白雲空荏苒可得故園㸔<lb/>
　　　秋風<lb/>
秋風吹萬里一夜過扶桑落葉碎難掃孤鴻髙自翔登<lb/>
<pb n="KR4e0209_WYG_006-27b"/>
樓來朔雨倚劍下邉霜聞道榆闗使飛書入建章<lb/>
　　　東臯隠居為子與尊人賦<lb/>
一逕斜臨水長汀曲抱沙古來鴻鵠侣霅上白雲家種<lb/>
橘開新溜尋芝數落霞武陵溪不逺石壁有桃花<lb/>
天目三千尺髙樓第一峰瀑來飛萬馬石削起雙龍白<lb/>
日江華細朱霞海色封行歌秋更好散髮弄芙蓉<lb/>
亦抱杞人念其如苕水幽手攜青玉杖坐老白蘋洲萬<lb/>
象秋如滴羣峰日亂流太湖三百頃處處不驚鷗<lb/>
<pb n="KR4e0209_WYG_006-28a"/>
避世亦何甚空山一釣臺幽人瑤瑟至稚子石門開白<lb/>
髮照秋水青天落夜盃近雲常五色或恐漢麻來<lb/>
　　　得子與離家消息<lb/>
使者發湖干千山搖歳寒漁樵心或負烽燧鬢應殘青<lb/>
雀凌風上黄河落木㸔貂裘須早御朔雪滿長安<lb/>
　　　懐李伯章<lb/>
故園棲隠處何得爾為羣握手先朝雨論心到暮雲江<lb/>
湖雙鬢短日月兩秋分豈有同心者令子不念君<lb/>
<pb n="KR4e0209_WYG_006-28b"/>
　　　簡陳使君<lb/>
父老書頻至瘡痍嘆未醒長懐閩日白難照楚山青野<lb/>
兕稍離室河魚更入庭怨歌滿天地不遣使君聽<lb/>
　　　同明卿子與送别于鱗元美席上得天字<lb/>
春色何堪問開尊是别筵中原送二子北斗散髙天薊<lb/>
日愁難緩吳歌泪與傳千山分馬首那忍遂揚鞭<lb/>
　　　得元美書<lb/>
使者春何往吾徒日轉孤屢書心盡折一字眼堪枯未<lb/>
<pb n="KR4e0209_WYG_006-29a"/>
測皇天意其如壯士圖自知寒色甚不敢怨明珠<lb/>
　　　既賦金山篇寄子與復系之此詩<lb/>
寄爾金山賦登山莫自歌恐驚明月去其奈白雲何夜<lb/>
棹鯨波急秋衣蜃氣多慿誰慰搖落滿目是江河<lb/>
　　　同峻伯夜過助甫得鐘簫二字<lb/>
以我天涯泪洒君庭下松寸心燕市筑雙鬢薊門鐘明<lb/>
月還依馬浮雲欲作龍相思如有贈慎莫問芙蓉<lb/>
萬栁催吾别孤槎去國遙主恩還劍珮春色豈蘭苕白<lb/>
<pb n="KR4e0209_WYG_006-29b"/>
雪寧誰妬黄金任爾驕美人從此隔忍聴廣陵簫<lb/>
　　　發京<lb/>
十載侍青瑣殘春出薊門浮沈原宦計逺近摠君恩芳<lb/>
草愁邊緑燕花泪共繁孤心似列宿常傍太微垣<lb/>
　　　長庚純一舜隆既别憶之<lb/>
一别不自意茫然空復愁孤舟仍盜賊多病已春秋明<lb/>
月一江逺故人何處樓風塵雙泪眼為我寄滄洲<lb/>
　　　渡江<lb/>
<pb n="KR4e0209_WYG_006-30a"/>
秋風髙不極破浪片㠶輕鴻鴈衝沙起蛟龍傍檻鳴愁<lb/>
人芳草逺落日一江明十載風波事茫然空復情<lb/>
　　　渡江得子與書<lb/>
亦有華陽在誰其汗漫遊書傳天目雨客到秣陵秋江<lb/>
逺芙蓉細山低蟋蟀幽此懐吾不淺直欲醉丹丘<lb/>
　　　句曲七夕大雨不得子與消息怪之<lb/>
七夕憑誰問雙星奈爾何朅來行暮雨早已失天河不<lb/>
見停梭去寧知乞巧多盈盈一水者人世更蹉跎<lb/>
<pb n="KR4e0209_WYG_006-30b"/>
　　　江上聞明卿量移南康二首<lb/>
復得南康信匡廬遂爾狂詩仍官長罵名或簿書强暮<lb/>
雨湘潭近秋風楚塞長江流如可返為我到潯陽<lb/>
西望楚天碧茫然空暮霞寸心隔江海雙泪滿蒹葭白<lb/>
鹿誰為客青山爾即家武陵溪尚在不必種桃花<lb/>
　　　燕子磯<lb/>
解珮掛蘿薜翩翩凌紫氛乾坤雙眼盡南北一江分麋<lb/>
鹿散秋草牛羊下夕雲瑤華如可拾即此好遺君<lb/>
<pb n="KR4e0209_WYG_006-31a"/>
　　　答五岳山人見寄<lb/>
片雲何處至為爾獨依依寄我青山賦悲愁采石磯九<lb/>
華明月在五岳幾時歸蕭索長途客𤣥霜未授衣<lb/>
　　　南陵道中聞閩冦<lb/>
到處蒼生泪那堪白羽驚寸心折淮海羣盜駐延平客<lb/>
有杞人抱誰其漢吏纓百年雙眼在可得見休兵<lb/>
　<lb/>
　<lb/>
<pb n="KR4e0209_WYG_006-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集巻六<lb/>
</p>
<p>
</p>
  </div>
</body>
</text>
</TEI>
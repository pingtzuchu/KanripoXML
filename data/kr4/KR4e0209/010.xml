<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集卷十</head>
    <p>
<pb n="KR4e0209_WYG_010-1a"/>
欽定四庫全書<lb/>
　宗子相集卷十　　　　　　明　宗臣　撰<lb/>
　　五言絶句<lb/>
　　　題畫四首<lb/>
山徑度青波石門遲白日客到不披衣春風理瑶瑟<lb/>
暮嶂逺含青春江空帶碧細掃風前花抛書枕蘿石<lb/>
㝠㝠沙上鷗潔潔雲間鶴秋風厲羽飛空山驚寂寞<lb/>
雨落千山南月照千山北山上把芙蓉蒼蒼動秋色<lb/>
<pb n="KR4e0209_WYG_010-1b"/>
　　　春望<lb/>
聞道春可憐春今竟何許石竹萬家烟海棠三月雨<lb/>
　　　送呉山人<lb/>
黄菊故人杯青山游子路匹馬向垂楊回首燕雲暮<lb/>
　　　聞雁憶子培弟<lb/>
秋雨千峯𣪚寒雲萬里開不知天際雁㡬日故園來<lb/>
　　　雪山<lb/>
急雪㝠㝠至𤣥雲黯黯垂青山亦白髪莫怪鬂成絲<lb/>
<pb n="KR4e0209_WYG_010-2a"/>
　　　聽笛<lb/>
客有羌中笛十月吹楊栁楊栁不可見春色在君手<lb/>
　　　寄陸子<lb/>
白鷺三洲逺青山萬樹低相思惟夢到夜夜鳳臺西<lb/>
　　　郊行六首<lb/>
連騎出孤城揚鞭一相語楊栁遍春山應從何處去<lb/>
去去城南路我馬忽以停知爾不行意春原芳草青<lb/>
不識南溪路借問道傍子答言從此去桃花隔春水<lb/>
<pb n="KR4e0209_WYG_010-2b"/>
昔聞南溪名今識南溪路去城不十里今我來何暮<lb/>
溪上有雙橋一一龍鱗石白髪倚春風愧爾樵人色<lb/>
髙栁與新松鬱鬱滿前渡故園春不見見此故園樹<lb/>
　　　贈人之河汾<lb/>
鳥道下層雲龍門倚積石太平上書者曽是布衣客<lb/>
　　　送人還江南<lb/>
行藏新白髪嵗月舊青袍又向江間去秋風荔薜髙<lb/>
　　　湖上雜言二十首<lb/>
<pb n="KR4e0209_WYG_010-3a"/>
㝠㝠江雨飛冉冉江雲細何處見春華蘼蕪滿幽砌<lb/>
人自湖南卧春還湖上看桃花千樹落栁絮萬家寒<lb/>
白髪持竿者江華坐晨日垂鈎勿太深恐落蛟龍窟<lb/>
白雲有樵者携酒至山家春風好同來為吾掃落花<lb/>
散步至西園草莽充庭際稚子好為除恐有草中蕙<lb/>
荷芰滿横塘出水一何長風雨莫太驟吾欲製吾裳<lb/>
熠熠草間螢穿楊復入栁誰取向山房星辰四壁走<lb/>
赤日涸大江家家泣禾黍如何千峯雲不作千峯雨<lb/>
<pb n="KR4e0209_WYG_010-3b"/>
百花耀朝日日中常五色君看向日者惟有葵心赤<lb/>
清風下滄洲泠然六月秋錯疑白石走乃是夜行鷗<lb/>
山前摘松子山頭拾桂花月明聞玉笛秋色在誰家<lb/>
幽人夜不眠松下倚寒石秋月落江潭千里湛空碧<lb/>
千澗起秋隂萬山驚夕暝松風何處來悠然飄夜磬<lb/>
明月下大川孤鴻依淺浦不見舟中人但聞舟中語<lb/>
秋江一夜雨鱸魚處處多漁人走相約晨日理青蓑<lb/>
秋雲下斷鴻暮雨鳴叢竹湖上一尊酒共酌寒波緑<lb/>
<pb n="KR4e0209_WYG_010-4a"/>
風起萬林寒月出千峯白門外蒼松影疑是卧龍跡<lb/>
寒飈暗夕林中夜忽以朗晨起開石門雪花大如掌<lb/>
冉冉山上梅皎皎山中月月下摘梅花幽香滿肌骨<lb/>
白雪滿湖村夜深仍出門湖邉千樹林一一玉龍蹲<lb/>
　　　得余德甫書<lb/>
使者自南來投書報江渚把讀滄波上蛟龍作人語<lb/>
白紵好裁衣長短與身稱豈無舊所着貴自故人贈<lb/>
　　　古意簡伯章<lb/>
<pb n="KR4e0209_WYG_010-4b"/>
美人隔江洲咫尺不得渡不畏石上霜但畏草間露<lb/>
　　　懐髙子明<lb/>
作客清江逺傳書白雁遲山中有芳草遲爾把春巵<lb/>
　　　夜立<lb/>
秋風天外聲明月江中影幽人把桂枝露下衣裳冷<lb/>
　　　遲養浩不至<lb/>
山中白日遲湖上青春早美人不我期誰與玩芳草<lb/>
　　　寒夜同助甫訪子畏見盆草有嵗寒之感焉遂<lb/>
<pb n="KR4e0209_WYG_010-5a"/>
　　　　同賦之<lb/>
長安十丈雪寒色滿荆榛惟君咫尺地留得故園春<lb/>
十月見蘼蕪青青似春浦豈子歌陽春春色不敢去<lb/>
百卉皆零落如何爾獨存豈無冰雪苦一意遲王孫<lb/>
自與美人期芳草日轉碧今日凌寒者豈獨松與栢<lb/>
已訝雪中在况逢燈下看酒䦨相把贈疑是翠琅玕<lb/>
　　　席上送朱主客得蕭春青西四字<lb/>
朔雪尊前亂西風馬上驕寒笳中夜起不似廣陵簫<lb/>
<pb n="KR4e0209_WYG_010-5b"/>
孤柝那堪夜垂楊不肯春白雲何處至吾欲贈歸人<lb/>
雙樽行北斗一騎望南星春色隨君去蘼蕪日夜青<lb/>
君到滄江上桃花亂馬蹄相思知有路明月薊門西<lb/>
　　　張助甫席上同呉峻伯白伯倫再餞朱主客南<lb/>
　　　　還賦得江飛競渡日草見踏青心十韻<hi>席上</hi>
　　　　<hi>賦詩成三更矣</hi>
為惜美人去看梅到曉窓明河忽倒地疑已入滄江<lb/>
朔雪寒無賴邉雲凍不飛海門波浪急莫使近春衣<lb/>
<pb n="KR4e0209_WYG_010-6a"/>
夜夜歌陽春青皇失其柄君携瑶草歸蘼蕪孰敢競<lb/>
君來楚水寒君去燕關暮黄河十丈冰孤槎未可渡<lb/>
郢客何方來為君鼔瑶瑟席上走楚雲杯中落湘日<lb/>
孤鴻碣石西匹馬長安道王孫及早歸緑遍江門草<lb/>
寒飈晝相憶悲歌夜相見斗室豈天台落盡桃花片<lb/>
停杯問明月明月不能答相隨下江潭夜把蒼龍踏<lb/>
一酌寒仍緑千峰夜失青逢君能幾日摘盡薊門星<lb/>
北風送君去吹我故園心直掛廣陵樹春來亂鳴禽<lb/>
<pb n="KR4e0209_WYG_010-6b"/>
　　　臘月十七夜月同峻伯助甫席上賦<lb/>
寒霜日夜驕吹破薊門月月色㡬時圓待爾照春髪<hi>得</hi>
<hi>月字</hi>
西風裂天荒銀河翻巨浪殘月東海頭至今不敢上<hi>得</hi>
<hi>上字</hi>
寒飈蕩月華桂樹漸無葉一葉落人間變作階前莢<hi>得</hi>
<hi>葉字</hi>
既喜明月來復惜明月去吾欲破青雲坐爾月行處<hi>得</hi>
<pb n="KR4e0209_WYG_010-7a"/>
<hi>去字</hi>
　　　白伯倫儀部移居夜偕助甫司封訪之席上賦<lb/>
　　　　得卜居赤甲遷居新兩見巫山楚水春十四<lb/>
　　　　韻<hi>席上賦登巻漏下三鼔矣</hi>
客子騎明月主人開石屋銀河即爾家豈待成都卜<lb/>
卧君白雲床讀君紫霞書桃花亂墜酒疑是武陵居<lb/>
童子摘松枝敲冰煑白石萬里天風來吹作珊瑚赤<lb/>
龍劍削芙蓉十載閉其匣壯士為爾開滿地走鱗甲<lb/>
<pb n="KR4e0209_WYG_010-7b"/>
醉爾華陽館如登崑崙巔白雲一長嘯青山日夜遷<lb/>
君試探𤣥草吾能把素書問竒頻載酒真作子雲居<lb/>
朔雪不肯去客衣何處新尊前歌緑草愁殺薊門春<lb/>
聞君佩𤣥珠明月中夜朗莫作江湖遊白日愁罔兩<lb/>
美人隔江干咫尺不相見終日望秋鴻忽己來春燕<lb/>
客言湘水至緑雨泣蒼梧恐是懐沙淚雙垂問大巫<lb/>
問君何所愛庭户滿西山夜夜仙人至時時拾珮環<lb/>
夜呼洞庭君明月破三楚開門拾楚雲片片作人語<lb/>
<pb n="KR4e0209_WYG_010-8a"/>
主人出家醅千酌葡萄紫不問江南人知是江南水<lb/>
落月頻催酒羣星低送人句中楊栁色不是五陵春<lb/>
　　　贈呉張二子<lb/>
望君白雲邉逢君明月下明月豈銀鞍去住隨君馬<lb/>
自我遣明月終夜照君屋嬋娟未解情只在階前宿<lb/>
　<lb/>
　<lb/>
　<lb/>
<pb n="KR4e0209_WYG_010-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集卷十<lb/>
</p>
<p>
</p>
  </div>
</body>
</text>
</TEI>
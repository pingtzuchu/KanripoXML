<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻七</head>
    <p>
<pb n="KR4e0209_WYG_007-1a"/>
欽定四庫全書<lb/>
　宗子相集巻七　　　　　　明　宗臣　撰<lb/>
　　七言律詩<lb/>
　　　春日<lb/>
帝里頻㸔栁色新那能金馬坐沈淪誰家羌笛吹明月<lb/>
無數梅花落早春羣盜烽烟時更急五陵冠葢日相親<lb/>
故園嵗事滄江上腸斷孤舟起釣綸<lb/>
　　　送人還楚<lb/>
<pb n="KR4e0209_WYG_007-1b"/>
薊門搖落朔雲秋爾去千山落日愁白髮行藏孤劍在<lb/>
青楓舟楫大江流楚人昔有懐沙怨湘水今還鼓瑟留<lb/>
念我好傳鴻鴈曲月明應醉庾公樓<lb/>
　　　寄趙山人<lb/>
别乆音書何太稀塞南日日秋鴻飛青山一去誰消息<lb/>
白髮雙垂今是非嵗月秪窮詞客路薜蘿難負楚人衣<lb/>
故園剩有滄浪水寒雨江楓吾賦歸<lb/>
　　　省樓春集<lb/>
<pb n="KR4e0209_WYG_007-2a"/>
朝來鳴珮散長安漢署千花覆石欄把酒逢君歌北鴈<lb/>
上書有客泣南冠萬家芳草悲春暮三月髙松過雨殘<lb/>
欲寄愁心與白日浮雲滿目不勝寒<lb/>
　　　午日同于鱗子與集公實時值雷雨<lb/>
薊門芳草逐人來午日新蒲對酒開沈陸摠為方朔侣<lb/>
懐沙獨惜楚臣才人間魍魎雷堪走海上蛟龍雨不回<lb/>
夜半浮雲難去女更堪孤角鳳城哀<lb/>
　　　秋日寄袁二丈<lb/>
<pb n="KR4e0209_WYG_007-2b"/>
清秋何處問吾廬落日他鄉淚滿裾邉馬頻年為客計<lb/>
塞鴻八月故人書白蘋江上共誰把紫蕨山中好自鋤<lb/>
只恐凌雲稱賦者漢家乆矣待相如<lb/>
　　　送施明府之蕭山<lb/>
馬上秋風吹客纓送君千里越中行芙蓉落日憑誰語<lb/>
楊栁寒江非世情羣盜羽書仍北向頻年將相議南征<lb/>
白雲茂宰今㸔女莫問飛鳬向帝京<lb/>
　　　二月三首<lb/>
<pb n="KR4e0209_WYG_007-3a"/>
二月春華滿鳳城萬家楊栁共愁生烽髙紫塞愁都䕶<lb/>
詔下甘泉議北征昨日羈縻邉市馬西風蕭瑟漢臣纓<lb/>
瓊衣玉札殊恩澤早把勲勞答聖明<lb/>
薊門芳草滿長衢是處黄金不可無西入羽書三輔急<lb/>
北方龍氣七陵孤天王按劍思臨塞大將觀兵豈備胡<lb/>
報主憂時今更切敢將心事問江湖<lb/>
聞道元戎出帝畿即㸔逺道燿軍威漢金百萬朝通使<lb/>
突騎三千夜解圍塞上烽煙何日定山中麋鹿計全非<lb/>
<pb n="KR4e0209_WYG_007-3b"/>
由來天意髙難問徒自燕雲滯客衣<lb/>
　　　寄許殿卿<lb/>
聲名歴下共羊何海岱秋雲幾度過燕市黄金圖駿少<lb/>
齊人白石飯牛多山中夜賦深風雨醉後春衣泣薜蘿<lb/>
聖世才賢俱近幸碧池芳草待鳴珂<lb/>
　　　寄沈二丈<lb/>
長髯短鬂近何如湖北湖南定卜居琴裏瀟湘中散曲<lb/>
池邊風雨右軍書秋來雙逕誰㸔菊月下清尊自摘蔬<lb/>
<pb n="KR4e0209_WYG_007-4a"/>
舊日綸竿還好在豈能終負楚江漁<lb/>
　　　寄懐子培舍弟<lb/>
故園春草日依依别後池塘今是非明月江楓頻憶弟<lb/>
清秋塞鴈一沾衣病多客枕餘芝术書去名山問蕨薇<lb/>
聞道滄洲新水濶可憐鷗鷺滿漁磯<lb/>
　　　省中齋居貽于鱗子與公實元美四比部<lb/>
向夕停珂省閣幽吏人猶自進春裘蓬萊雙闕金莖逺<lb/>
閶闔千門紫氣流明月在天難命駕白雲垂户好登樓<lb/>
<pb n="KR4e0209_WYG_007-4b"/>
明朝獻賦甘泉者漢畤秦祠非昔遊<lb/>
　　　送熊守之太倉因便省覲<lb/>
羨爾新分刺史符南方千騎亂平蕪瀟湘天濶春歸楚<lb/>
震澤風髙曉入吳父老幾年憂戰伐使君到日問樵蘇<lb/>
薊門舊侣能相憶八月雙鴻起太湖<lb/>
　　　吳明卿席上有賦<lb/>
陌上黄金俠者遊薊門春草暮堪留一尊破爾青山夢<lb/>
萬里懐人落日愁鸚鵡昔悲湘客賦鷫鸘初典漢臣裘<lb/>
<pb n="KR4e0209_WYG_007-5a"/>
酒䦨忽聴孤笳起腸斷邉雲出塞秋<lb/>
　　　望蜀<lb/>
華髮蕭然寄一官于今蜀道更艱難北來戎馬應㸔劍<lb/>
南去蓴鱸好掛冠楊栁豈堪巫峽暮薜蘿空對錦江寒<lb/>
東山舊日饒書札夜夜燈前拭淚㸔<lb/>
　　　送冒明府謫教杭州<lb/>
匹馬天風聴暮笳南歸尚醉故園花尺書在袖逢江鴈<lb/>
萬里揚㠶似漢槎帳下談經餘苜蓿湖中對客半蒹葭<lb/>
<pb n="KR4e0209_WYG_007-5b"/>
錢塘歳嵗春堪卧莫憶漁竿返玉華<lb/>
　　　送方行人使魯還蜀<lb/>
仙吏朱衣下紫霄天書親捧翠微遙梅花一夜飛羌笛<lb/>
明月千山護使軺魯甸王程逢鴈盡劍門鄉思聴猿銷<lb/>
送君雙淚悲游子白髮清江正寂寥<lb/>
　　　得黄山人書<lb/>
昨日傳書到漢京幾年為客向江城懐人夜雨孤尊在<lb/>
聞爾秋霜兩鬂生半世行藏頻倚劍各天消息一沾纓<lb/>
<pb n="KR4e0209_WYG_007-6a"/>
何時共逐華陽侣手把芙蓉對月明<lb/>
　　　寄馬明府<lb/>
秋雲何處寄相思華髮知君滿面垂去國柴桑陶令醉<lb/>
還家薏苡漢臣悲竟無尺素傳朱鯉或與仙人種紫芝<lb/>
一自滄江分折栁十年搖落鹿門期<lb/>
　　　客舍新遷有賦<lb/>
如何一别淮南桂竟日淹留冀北花九塞烽煙仍抱病<lb/>
三年京洛屢移家人間歳事催黄鳥江上春衣阻赤霞<lb/>
<pb n="KR4e0209_WYG_007-6b"/>
骨肉音書常不斷白雲依舊是天涯<lb/>
　　　送陳使君還楚<lb/>
使君匹馬向河梁此去江鄉即帝鄉楚客多才見鸚鵡<lb/>
漢旌何日渡瀟湘山中杜若迎新綬渚上芙蓉念舊裳<lb/>
京洛交游俱近幸遲君秋色賦長楊<lb/>
　　　寄陸子和<lb/>
江門一别又秋分何處風煙不憶君久客衣裳鶉自結<lb/>
舊游尺素鴈為羣十年世路彫青鬂三嘆斯人卧白雲<lb/>
<pb n="KR4e0209_WYG_007-7a"/>
羽翼南溟最相近未須重勒北山文<lb/>
　　　送陳生南還因寄江鄉游好<lb/>
薊北秋髙起夕峰送君南去楚雲重市中五斗新豐酒<lb/>
醉後三年長樂鐘耕隴未須悲燕雀涉江何處採芙蓉<lb/>
寄言舊日飱霞侣曾否天台訪赤松<lb/>
　　　送李虞部之杭州<lb/>
一尊晨散帝城遊萬里江雲擁去舟楚國芳荃難汝别<lb/>
薊門朝雨為誰留萬家烽燧塵纓夕八月蒹葭海戍秋<lb/>
<pb n="KR4e0209_WYG_007-7b"/>
使者無須頻北顧浮雲何處不堪愁<lb/>
　　　除前錢惟重夜至<lb/>
朔雪千門擁騎過西風搖落罷鳴珂愁邊鴻鴈中原去<lb/>
眼底龍蛇畏路多闗塞豈無邉馬䇿江湖真負楚漁歌<lb/>
衣裳嵗暮吾將換好與青山長薜蘿<lb/>
　　　旅懐二首<lb/>
逺塞風髙暮角哀浮雲終日去燕臺百年駿骨逢時晚<lb/>
十月鴻書隔嵗來錦水即從巫峽出青山定向劍門開<lb/>
<pb n="KR4e0209_WYG_007-8a"/>
獨傷人事多留滯萬里停雲日幾迴<lb/>
客計年來尚卜居楚江漁父意何如茂陵肺病長卿賦<lb/>
漢帝心知賈誼書天地一身惟報主烽烟雙眼正愁予<lb/>
秋風萬里吹南國叢桂花開滿故廬<lb/>
　　　寄陸長庚<lb/>
天涯一自失論文豈有同心不憶君孤客逢秋悲薊草<lb/>
尺書經歳阻江雲清時易别煙霞路明月難隨鹿豕羣<lb/>
便欲投簮滄海去兵戈消息不堪聞<lb/>
<pb n="KR4e0209_WYG_007-8b"/>
　　　韋氏池亭四首同于鱗子與元美賦<lb/>
城上春山並騎來曲池芳草好停盃鸕鷀水浄窺人立<lb/>
燕雀風髙逐岸回<hi>闕</hi>　　　𤣥草在帝京三見紫薇開<lb/>
吾將<hi>闕</hi>　　　賦怪爾臨岐候吏催<lb/>
雨過林塘花正飛髙松細石俯漁磯扁舟明月堪長往<lb/>
萬里滄江胡不歸猿鳥經秋分客淚薜蘿他日只吾衣<lb/>
相逢未可輕相負一到紅塵事事違<lb/>
重來韋曲解春襦碣石華陽望不孤萬里天風吹短髮<lb/>
<pb n="KR4e0209_WYG_007-9a"/>
千家涼雨颯髙梧青山秪負漁樵問𤣥鳥深知日月徂<lb/>
一醉磯邊濯吾足却疑身世即江湖<lb/>
出門駐馬飲平川為爾徘徊下夕煙捐珮不堪芳草暮<lb/>
沾衣吾得紫霞篇漁陽戍鼔今何急易水悲歌昔所憐<lb/>
更欲開尊待新月浮雲容易妬嬋娟<lb/>
　　　寄陳使君<lb/>
春日春風太可憐憂懐别緒俱茫然江南涕淚望松梓<lb/>
冀北花鳥空雲煙鴛鷺暫解仙子珮蓼莪應廢門人篇<lb/>
<pb n="KR4e0209_WYG_007-9b"/>
袖中尺素向誰寄不見雙鴻飛暮天<lb/>
　　　西來<lb/>
西來秋色滿燕山昨夜平邉使者還白羽書傳閫外捷<lb/>
黄金詔賜殿中班竟何漢卒屯青海難信班生老玉闗<lb/>
聞説單于頻出獵相逢馬上㸔刀環<lb/>
　　　送王參軍之横州<lb/>
中原落日怨離羣萬里闗山路又分亂後誰為驃騎使<lb/>
征南吾憶伏波軍湘妃斑竹行秋雨帝渚蒼梧起暮雲<lb/>
<pb n="KR4e0209_WYG_007-10a"/>
銅柱髙標猶在眼好將勳業答明君<lb/>
　　　諸子夜集<lb/>
鳴珮朝來散紫宫相逢意氣為誰雄一尊醉憶江湖上<lb/>
三月春殘風雨中消渴文園卧司馬題書碣石問㝠鴻<lb/>
青山南北吾將往肯向人間泣路窮<lb/>
　　　雨中得家書<lb/>
走馬歸來稍自寛愁邊蕭索漢庭冠葵榴不落千枝浄<lb/>
風雨頻生六月寒客到庭階驚自出書傳兄弟淚難㸔<lb/>
<pb n="KR4e0209_WYG_007-10b"/>
兩鄉白髮闗河阻日日江鴻愧羽翰<lb/>
　　　再寄袁二丈<lb/>
髙秋搖落薊門城萬里相思對月明人在蒹葭歌白苧<lb/>
病中風雨望金莖闗山尺素時堪寄南北孤鴻暮不征<lb/>
聞説子雲能獻賦長楊羽獵古今名<lb/>
　　　人日柬楊子<lb/>
游子頻年棲漢庭又㸔春事落階蓂乾坤雙眼逢人日<lb/>
江海孤槎是客星病起鬂毛知汝白愁邊楊栁為誰青<lb/>
<pb n="KR4e0209_WYG_007-11a"/>
風烟況復音書隔向夕征鴻不可聴<lb/>
　　　寄懐趙子隆<lb/>
當日相攜十二橋寒江東接廣陵潮青雲客計龍門䇿<lb/>
明月誰家鳳女蕭久别書來愁鴈鶩故園秋盡憶蘭苕<lb/>
長安新栁黄金色遲爾㸔花匹馬驕<lb/>
　　　送人歸淮南<lb/>
燕市六月芳草斑落日忽驚游子顔騎發邯鄲逢趙璧<lb/>
雨來桐栢近淮山黄河日夜去仍急滄海東南浩不還<lb/>
<pb n="KR4e0209_WYG_007-11b"/>
秋到正逢叢桂色王門諸客共誰攀<lb/>
　　　春興八首<lb/>
往歳含香紫禁東千官環珮散天風茂陵病逐樵人去<lb/>
淮海春殘桂樹叢宦計雲霄惟敝舄主恩日月在㝠鴻<lb/>
簡書使者江亭滿可得相逢問漢宫<lb/>
滄洲生事起垂綸蜀使西來淚滿巾萬里書傳巫峽雨<lb/>
幾時歸摘楚江蘋青猿知在闗山聴白髮應催日夜新<lb/>
人世百年堪俯仰薊門一别五經春<lb/>
<pb n="KR4e0209_WYG_007-12a"/>
遙傳塞上又徴兵使者飛書入漢京邊馬不歸青海戍<lb/>
朔雲常斷玉闗纓七陵松檜今開府三輔河山夜勒營<lb/>
自是羣公能䇿敵即㸔赤羽莫深驚<lb/>
建業春雲咫尺㸔雲中宫闕舊長安壽陵只在鍾山上<lb/>
紫氣遙憑白日寒劍珮千秋還鳳吹闗河西顧自龍蟠<lb/>
至今父老談神武匹馬傳書定契丹<lb/>
石門草色曳春裾愁裏春花滿舊廬計吏徴求那太急<lb/>
蒼生顦顇竟何如黄河北注魚龍泣赤壤終年稼穡虚<lb/>
<pb n="KR4e0209_WYG_007-12b"/>
天上近傳優恤詔可能一夕起樵漁<lb/>
中原五子送將歸十二峰頭拾紫薇别後何人鸚鵡筆<lb/>
書來念我薜蘿衣邗溝明月行將問鴻鵠天風髙自飛<lb/>
南北岐途兩無賴江門烽火照漁磯<lb/>
髙楊亂石把雕弧有客頻過問壯圖落日中原停萬騎<lb/>
悲風萬里下三吳臺前麋鹿秋相泣海上鯨鯢夜自呼<lb/>
聞道中丞新授命急將戎馬捄姑蘇<lb/>
司馬提兵夜渡河羽林諸將擁雕戈青山一戰殘鼙鼓<lb/>
<pb n="KR4e0209_WYG_007-13a"/>
落日千家泣綺羅盜賊似聞皆壮語東南何地不哀歌<lb/>
浮生轉覺江湖窄難把衣裳任芰荷<lb/>
　　　江村<lb/>
西風朝散漢臣班萬里江村一夜還題柱聲名空畫省<lb/>
採芝歳月有青山烟開曲水頻垂釣日卧蒼梧不掩闗<lb/>
直欲天台拾瑤草何人遲我白雲間<lb/>
　　　寄顧純一時客于揚<lb/>
自君去矣湖之濵日夜湖南生白蘋江雨千家任伏枕<lb/>
<pb n="KR4e0209_WYG_007-13b"/>
潭雲百尺堪垂綸書傳孤鴈正明月病起空山愁暮春<lb/>
桃花流水可避世武陵樵者今何人<lb/>
　　　寄袁二丈<lb/>
孤鴻不到海門煙别後音書動隔年江上暮雲空復好<lb/>
湖南新月為誰圓懐人竟負㸔梅曲卧病長歌采蕨篇<lb/>
咫尺山隂飛早雪可能一上剡溪船<lb/>
九月寒花照客盃故人何處獨登臺霜華好與青楓落<lb/>
秋色能堪白鴈催皷角孤城猶自急干戈雙眼共誰開<lb/>
<pb n="KR4e0209_WYG_007-14a"/>
知君近有江南賦千古深知庾信哀<lb/>
　　　同子與使君登文游臺臺在髙郵<lb/>
何處星槎使者迴孤城寒吹共登臺湖間明月雙珠出<lb/>
雨後青山萬井開鍊石汝從天目到觀濤誰更廣陵來<lb/>
越吟楚曲俱搖落江左新驚鼓角哀<lb/>
　　　趙山人至<lb/>
千行垂栁暗江村江上何人到石門倚杖年華垂素髮<lb/>
登樓雨色滿清尊驟雷似有蛟龍怒落日愁聞豺虎喧<lb/>
<pb n="KR4e0209_WYG_007-14b"/>
只此漁舟堪結侣未須楚水問桃源<lb/>
　　　贈凌文學<lb/>
有客問予青鷺洲當年遇汝蕪城秋一尊樓閣短簫發<lb/>
十里芙蓉片月留别後素書不肯寄袖中白璧何所投<lb/>
明朝江路嘆遊子莫遣霜華盈敝裘<lb/>
　　　拱極臺<lb/>
髙臺此日眺中原臺上空驚夜色繁人在千峰明月裏<lb/>
天垂列宿紫微尊秋衣薜荔真吾計早嵗漁樵亦主恩<lb/>
<pb n="KR4e0209_WYG_007-15a"/>
即擬尋仙向五岳烽烟猶自滯江門<lb/>
　　　萬里<lb/>
萬里青楓悲素秋千門風急楚雲流江南涕泪重城急<lb/>
海上親朋暮角愁西入戰烽迷漢騎年來漁父失江鷗<lb/>
寄言諸將須深策早把新軍駐石頭<lb/>
　　　待元美不至<lb/>
書來有意問滄波曉起柴門撫舊柯孤楫中流揚子暮<lb/>
白雲西去秣陵多雙龍一别各風雨五斗相逢今薜蘿<lb/>
<pb n="KR4e0209_WYG_007-15b"/>
寄語湖邊垂釣者好尋蝦菜待君過<lb/>
誰傳消息到湖西欲來不來空杖藜昨日石門開枳橘<lb/>
早時孤艇散鳬鷖愁人碧草戎戎短候客清尊夜夜攜<lb/>
二十四橋今寂寞未應重為玉簫迷<lb/>
　　　真州<lb/>
十月孤城鼓角哀悲風搖落此登臺山形西轉千虹立<lb/>
濤色東驅萬電開日下白雲鐘阜起江南紫氣漢陵來<lb/>
臨流怪爾鮫人語一夜乗潮能百迴<lb/>
<pb n="KR4e0209_WYG_007-16a"/>
　　　寄茂秦<lb/>
與君秋别薊門鐘每見秋雲不可從雜佩相貽仍蕙芷<lb/>
美人一水隔芙蓉月明江上歌梁甫病卧山中擬蜀龍<lb/>
盡道漳河成獨往十年髙咏在青松<lb/>
　　　送人南歸<lb/>
楚天搖落欲何之把酒青門泪並垂漢署昔題金馬賦<lb/>
淮南秋問桂花枝還家客夢寒蟬急去國君恩白髮知<lb/>
歳晚衣裳仍好製扁舟隨處有江蘺<lb/>
<pb n="KR4e0209_WYG_007-16b"/>
　　　贈吴子<lb/>
廣陵城西江可憐廣陵城北草芊芊余㸔鴻鴈歌明月<lb/>
爾客崑崙今幾年湖上一尊開橘柚人間雙泪堕嬋娟<lb/>
相逢揔是淮南侣莫負秋風桂樹篇<lb/>
　　　寄李順徳于鱗<lb/>
憶爾狂歌滿帝京春來紫綬寄專城漢庭詔下二千石<lb/>
良吏人傳卓魯名日落盧龍寒朔騎風髙涿鹿斷塵纓<lb/>
褰帷定有江門思碣石青天是舊盟<lb/>
<pb n="KR4e0209_WYG_007-17a"/>
　　　暮春<lb/>
莫向桃花又問津只今已是武陵人經旬芝术還欹枕<lb/>
細雨林塘不住春一入青山疎故舊千秋素業在沈淪<lb/>
湖邊似有漁舟路急與秋風長緑蘋<lb/>
　　　江上秋髙有懐京洛舊好李王南北梁謝飄零<lb/>
　　　　獨子與明卿在焉俯仰傷情賦此寄臆<lb/>
荆髙一去燕市虚獨留爾輩空躊躇黄金匕首今安在<lb/>
擊筑悲歌忍自疎千古英雄堪俯仰一朝聚散有樵漁<lb/>
<pb n="KR4e0209_WYG_007-17b"/>
江山南北秋華濶膓斷孤鴻八月書<lb/>
　　　寄袁三子敬<lb/>
去年握别楚江流一夜新霜擁去舟人隔蒹葭滄海暮<lb/>
書來風雨白蘋愁茂陵消渴還稱賦明月聴砧獨倚樓<lb/>
知爾詞華千氣象于今莫厭鹿門遊<lb/>
　　　雨中聞島夷消息太劇<lb/>
一雨滄江起杖藜愁邊芳草正萋萋天門石裂雙雷下<lb/>
海國烽髙萬象迷百戰蒼生鮫室裏頻年赤羽鳳城西<lb/>
<pb n="KR4e0209_WYG_007-18a"/>
謝安莫負東山望昨日徵書到會稽<lb/>
　　　二月五日<lb/>
今年春事何太遲二月五日寒如絲細雨忽見芳草色<lb/>
晴雲猶䕶梅花枝鼓吹長江日夜急羽書匹馬東西馳<lb/>
天時人事且如此忍向青山歌紫芝<lb/>
　　　送太史李公還朝<lb/>
楚江二月送朱輪江上千家長白蘋宫錦尚留叢桂色<lb/>
仙舟不住廣陵春雲間鳷鵲含香入日下䕫龍佩玉新<lb/>
<pb n="KR4e0209_WYG_007-18b"/>
一自周南歸太史石渠視草更何人<lb/>
北去樓船向紫垣長途芳草日開樽漢庭秋問仙人掌<lb/>
方朔才髙金馬門羣盜兵戈無上䇿蒼生顦顇滿中原<lb/>
安危將相須公等宵旰于今獨至尊<lb/>
　　　酬沈二山人<lb/>
夜夜西風吹客纓江湖咫尺有離情髙秋伏枕黄柑盡<lb/>
明月懐人白髮生雨後桑麻頻入冦年來畎畝只談兵<lb/>
亦知已作漁樵伴未必深山好避名<lb/>
<pb n="KR4e0209_WYG_007-19a"/>
　　　顧一丈夜集<lb/>
江上草堂開夕陽寒波十里即滄浪西湖客到扁舟雨<lb/>
故國鴻歸昨夜霜一别鬢殘邉馬後兩秋書隔楚雲長<lb/>
相逢斗酒且沈醉莫惜餘歡對舉觴<lb/>
　　　懐公實<lb/>
梁鴻一䟽向樵漁予亦歸來掃敝廬青笠孤舟空自逺<lb/>
黄金大藥竟何如桂殘淮海秋移病草碧羅浮夜著書<lb/>
三十六峰明月裏相逢亦有紫霞裾<lb/>
<pb n="KR4e0209_WYG_007-19b"/>
　　　席上贈劉一丈墀石<lb/>
滿目垂蘿青不收何人日日問羣鷗尊前細雨千峰暮<lb/>
天外明星萬樹流歳月豈能殘楚佩行藏且莫問吳鈎<lb/>
憐君空抱蒼生䇿一卧江門四十秋<lb/>
　　　早春寄明卿舍人時以使事還楚<lb/>
湖北湖南春氣鮮渚鷗沙鷺何翩翩梅花千嶂暮不落<lb/>
芳草雙江寒可憐漢使近持金馬節楚漁難别洞庭船<lb/>
醉來偃蹇三湘裏更是何人白雪篇<lb/>
<pb n="KR4e0209_WYG_007-20a"/>
　　　過揚州<lb/>
湖上行吟落日邊髙秋蕭索倍淒然蕪城舊識叅軍賦<lb/>
玉樹空傳帝者篇隋苑雲殘楊栁色邗江夜斷荻蘆煙<lb/>
可憐白舫青蓑者尚有漁歌似昔年<lb/>
青楓滿目生悲涼二十四橋空石梁明月玉簫何處聴<lb/>
寒江秋草為誰長西雲獨照崑崙紫古道頻吹杜若香<lb/>
世故客愁那有極欲憑尊酒問垂楊<lb/>
　　　真州謁文丞相祠<lb/>
<pb n="KR4e0209_WYG_007-20b"/>
文相祠前楓樹丹真州城外送波瀾千秋不盡中原泪<lb/>
此地真成故國㸔一自燕雲孤騎入至今龍氣大江寒<lb/>
客游莫聴寒笳起白日青天處處殘<lb/>
　　　春日<lb/>
春風冉冉吹山亭春日娟娟迴翠屛淮浦又見桂枝發<lb/>
江洲重入蘼蕪青落花流水去杳杳石泉飛雨寒泠泠<lb/>
愁來甘卧茂陵病寂寞雲霄空客星<lb/>
　　　冬至夜髙子明陸子和子培舍弟集小館<lb/>
<pb n="KR4e0209_WYG_007-21a"/>
孤夜羣星聚此筵寒梅細石晩相鮮兩儀消息還長日<lb/>
雙鋏追隨自昔年人世歳華空鬢髮江門戎事正風煙<lb/>
哀時詞客無今古久矣吾悲庾信篇<lb/>
　　　得元美書<lb/>
江上孤槎憶送君薊門消息阻秋分驚風萬里吹邉鴈<lb/>
錦字千行墜楚雲北極頻頒龍武詔東吴新挫伏波軍<lb/>
漁樵舊業無須問處處青山泣紫氛<lb/>
　　　懐余徳甫比部<lb/>
<pb n="KR4e0209_WYG_007-21b"/>
一别垂楊秋又分楚材原自豫章聞七陵寒吹歌明月<lb/>
列署秋衣生白雲病乞薜蘿空復逺日㸔麋鹿遂為羣<lb/>
尺書未報燕南使何處聴鴻不憶君<lb/>
　　　諸子夜集因寄長庚<lb/>
萬里西風吹急湍茆堂幽事起憑欄客尋𤣥草頻捐佩<lb/>
醉倚青松不著冠漁父暮歸雙艇急鮫人夜語一江寒<lb/>
聞君已作飡霞侣石上瑤華只自㸔<lb/>
　　　七夕<lb/>
<pb n="KR4e0209_WYG_007-22a"/>
今年七夕又山家散髮孤吟到暮霞天上雙星罷機杵<lb/>
湖南斗酒出蒹葭白雲中夜來江色紫蕨清秋長石華<lb/>
萬里天河寒在眼何人咫尺問仙槎<lb/>
　　　寄錢惟重時以使事還吴<lb/>
使者持節瀟湘回三吴消息愈堪哀蛟螭盡飲太湖水<lb/>
麋鹿又上姑蘇臺組練徴兵已百戰艱危報主須羣才<lb/>
君㸔眼底紛紛者躍馬卧龍安在哉<lb/>
　　　得方山人書<lb/>
<pb n="KR4e0209_WYG_007-22b"/>
憶昔同登冀北臺黄金識爾入燕才三秋消息邉雲斷<lb/>
十月音書楚使來落日中原猶作客扁舟滄海負停盃<lb/>
青楓莽莽孤鴻暮何處臨髙首重回<lb/>
　　　子與投書約訪山中賦此以待<lb/>
聞君遙别薊門樓錦纜牙檣漢使舟昨日書來桐栢水<lb/>
西風病卧廣陵秋霜前鴻落驚相問江上龍歸空復愁<lb/>
昔者淮南招隠後幾人能問桂枝幽<lb/>
　　　病起<lb/>
<pb n="KR4e0209_WYG_007-23a"/>
病起蕭然一鶡冠年年春事鹿門㸔長堤芳草愁邊緑<lb/>
落日梅花笛裏寒吴使傳書多戰伐楚人貽佩只椒蘭<lb/>
武陵稍隔滄浪水遲爾秋風把釣竿<lb/>
　　　頻年<lb/>
頻年客淚滿蓬蒿是處生涯半羽旄漢詔北來戎馬急<lb/>
楚江南去陣雲髙三軍嵗晩悲蘆角諸將秋深損戰袍<lb/>
百計艱危君莫問宵衣此日聖躬勞<lb/>
　　　袁二丈夜訪山館劉一丈偕集二首<lb/>
<pb n="KR4e0209_WYG_007-23b"/>
湖北湖南落日斜誰來題竹野人家自言海上多秦石<lb/>
始信河邊有漢槎斗酒共聴今夜雨江梅曾對十年花<lb/>
别來𤣥草今何似容易秋風老嵗華<lb/>
石門寒雨永兹宵多病文園起寂寥已分白頭仍進履<lb/>
相逢青眼自垂髫時來蕭艾偏多色嵗晩魚龍何太驕<lb/>
偃蹇揚雄終獻賦西風莫問赤城樵<lb/>
　　　得明卿還京消息却寄<lb/>
憶爾孤帆落日遥洞庭秋色莽蕭條幽蘭雜佩湘君贈<lb/>
<pb n="KR4e0209_WYG_007-24a"/>
暮雨髙唐楚客驕方朔已歸金馬詔枚乘空賦廣陵潮<lb/>
悲歌舊侣相逢日何處妖姬醉紫貂<lb/>
　　　孫子升過訪<lb/>
四海賓朋舊不疎可憐蹤跡斷樵漁白蘋客到秋江雨<lb/>
赤鴈吾愁隔歳書湖上一尊停夕吹山中十日把寒裾<lb/>
知君即草明光賦空有相思到敝廬<lb/>
　　　蜀道<lb/>
蜀道之難自古今豈令華髮獨能任思家多少𤣥猿淚<lb/>
<pb n="KR4e0209_WYG_007-24b"/>
解綬徘徊赤子心秋落舟航巫峽險人言風雪錦江深<lb/>
坐來萬里誰消息明月闗山處處砧<lb/>
　　　渡河<lb/>
孤舟東望淮水潯長空搖落千樹林闗塞蕭條紫極逺<lb/>
魚龍浩蕩黄河深中流羯鼓起遐色萬里天風吹夕隂<lb/>
懐抱鬱鬱復為客白石滄江違寸心<lb/>
　　　舟夜夢顧一丈<lb/>
吕梁之水青石磯中天寒月何霏微梅花寂寞有誰賦<lb/>
<pb n="KR4e0209_WYG_007-25a"/>
芳草飄零胡不歸江海故人忽入夢英雄白首空霑衣<lb/>
明朝懐袖有尺素安得雙鴻雲際飛<lb/>
　　　登景山落霞亭<lb/>
雪後登山落木繁朱霞猶自出天根奇峰斷石頻停馬<lb/>
絶壁枯枝亂掛猿桂樹千秋懐舊國浮雲何處望中原<lb/>
蓬萊東去未為逺吾欲乗風叩日門<lb/>
搖落青楓此上臺石門雙磴倚崔嵬河流南注崑崙折<lb/>
龍氣西㸔芒碭摧十月衣裳寒杵急孤城睥睨暮笳哀<lb/>
<pb n="KR4e0209_WYG_007-25b"/>
故山麋鹿還誰主楚水淮雲首重回<lb/>
　　　南旺湖夜泊<lb/>
落日孤舟下石梁蒹葭寒色起蒼茫青天忽墮大湖水<lb/>
明月長流萬里光中夜鸕鷀迴朔氣南來鴻鴈亂邉霜<lb/>
他鄉嵗暮悲游子涕淚時時滿客裳<lb/>
　<lb/>
　<lb/>
　宗子相集巻七<lb/>
</p>
<p>
</p>
  </div>
</body>
</text>
</TEI>
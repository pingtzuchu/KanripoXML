<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻八</head>
    <p>
<pb n="KR4e0209_WYG_008-1a"/>
欽定四庫全書<lb/>
　宗子相集巻八　　　　　　明　宗臣　撰<lb/>
　　七言律詩<lb/>
　　　同余德甫王元美夜集明卿得何字<lb/>
長安花落奈春何夜夜春亭載酒過駿去難逢燕市骨<lb/>
鳳衰重聴楚狂歌青天短鬂垂今古明月孤笳散薜蘿<lb/>
醉後莫言歸騎晚浮雲猶自滿關河<lb/>
　　　天夀山一首<lb/>
<pb n="KR4e0209_WYG_008-1b"/>
匹馬千峯曉度關相逢俱是紫宸班帝宫閶闔開今日<lb/>
天柱華夷見此山萬里鴻歸滄海路七陵龍護白雲間<lb/>
漢家原廟松楸古夜夜西風吹珮環<lb/>
　　　送劉武庫使雲中便道還楚<lb/>
使君西問玉關遊關吏應知紫氣流三晉暮雲停漢節<lb/>
七陵斜日攬呉鈎馬廻塞北青楓老人到湘南紫橘秋<lb/>
一醉洞庭明月裏可能不動薊門愁<lb/>
　　　送黄先生之江西<lb/>
<pb n="KR4e0209_WYG_008-2a"/>
帝城楊栁何隂隂送客城南傷客心片帆斜掛九江碧<lb/>
明月一眺三楚深叔度西遊竟何意梁甫日暮空苦吟<lb/>
髙原忽憶美人逺愁見滿山楓樹林<lb/>
　　　寄贈子培赴試<lb/>
秣陵佳氣即蓬萊湖上孤帆㡬日開謝草常生康樂賦<lb/>
呉雲重見士龍才鷫鸘新翼江風起鴻雁天書秋色來<lb/>
萬里風烟頻極目遲君匹馬郭生臺<lb/>
　　　張肖甫初至七夕同諸子酌之張園<lb/>
<pb n="KR4e0209_WYG_008-2b"/>
細雨林塘花氣流長安片碣即丹丘羣公解佩山雲起<lb/>
七夕開尊桂樹幽玉杵聲殘河漢語紫簫吹落薊門秋<lb/>
乾坤此㑹誰能負呉楚兵戈日日愁<lb/>
　　　同元美夜集明卿值雨<lb/>
秋雲此日滿長安那肯相逢不夜䦨風雨驟隨雙騎到<lb/>
薜蘿况對一尊寒愁心獨有中原在俠氣君從北斗看<lb/>
戎馬關山餘涕淚十年空負漢庭冠<lb/>
　　　送嚴愽之浙<lb/>
<pb n="KR4e0209_WYG_008-3a"/>
憐爾頻年任道塗又携雙屐下江湖向人白髪時時短<lb/>
作客青山夜夜孤賦裏秋雲廻雁蕩愁邉明月失龍珠<lb/>
燃藜起草聲名在未許嚴陵問釣徒<lb/>
　　　送張肖甫奉命督租閩粤<lb/>
髙天落日照中原匹馬凌風出薊門赤羽頻年荒稼穡<lb/>
蒼生何處問雞豚七閩雨雪王程急百粤樓船帝使尊<lb/>
長孺不妨仍矯詔寛租曽識漢庭恩<lb/>
武夷西望即羅浮南斗雙垂寒不收使者珮環青桂色<lb/>
<pb n="KR4e0209_WYG_008-3b"/>
山家鐘磬赤霞流投鞭滄海龍堪起掃石天門鹿並游<lb/>
知汝未能深結隠乾坤烽燧使人愁<lb/>
　　　答明卿齋居見贈<lb/>
紫微夜燦建章開聖主親祠太乙廻禁月千門龍馭肅<lb/>
宫雲五色鳳笙來金莖秋落仙人掌白雪歌殘楚客才<lb/>
莫謂汾隂能獻賦漢皇當日問蓬萊<lb/>
　　　寄于鱗<lb/>
請郡當年意若何使君猶自滯關河客游五馬黄金妬<lb/>
<pb n="KR4e0209_WYG_008-4a"/>
書去盧龍白雪多千堞戰烽迷碣石萬山落木下滹沱<lb/>
建章遲爾朝天者芳草春雲聴玉珂<lb/>
　　　與明卿對月得山字<lb/>
與君共拾長安月照我千秋壯士顔中夜𤣥猿猶自泣<lb/>
西遊黄鵠㡬時還玉關戍客仍刁斗石室仙人空珮環<lb/>
便欲乗風凌汗漫浮雲何處是天山<lb/>
　　　送許先生之任<lb/>
南去孤帆逐塞鴻一尊寒雨薊門東曵裾鄒客明珠在<lb/>
<pb n="KR4e0209_WYG_008-4b"/>
作賦梁園白雪工日落瀟湘尋太岳秋髙荆楚過新豐<lb/>
長沙不必嗟留滯賈傅聲名自漢宫<lb/>
　　　送人之河南<lb/>
匹馬翩翩不可留垂楊醉色滿神州千年詞賦人遊洛<lb/>
十月關山雪滿裘翠壁天開中嶽色黄龍日抱大河流<lb/>
知君萬里中原思不到長安舊酒樓<lb/>
　　　送朱邑博之滎陽<lb/>
當年赤帝困滎陽使者黄金計獨長一自關山盟白馬<lb/>
<pb n="KR4e0209_WYG_008-5a"/>
千秋楚漢只垂楊君今忽向大河曲懐古行歌明月光<lb/>
華髪傳經知不恨相如詞賦重遊梁<lb/>
　　　徐子與至京夜集<lb/>
去年握别贈江蘺今日相逢又桂枝越使樓船羣盜出<lb/>
漢家簮紱五陵悲關山烽起秋仍急鳷鵲雲寒夜不垂<lb/>
莫向天門歌白雪人間楚曲正堪疑<lb/>
　　　再集子與得山字<lb/>
匕首寒霜照客顔相逢俠氣滿燕關荆軻西去此其輩<lb/>
<pb n="KR4e0209_WYG_008-5b"/>
易水東流不可還天地只今飛赤羽江湖何處問青山<lb/>
悲歌忽憶行藏計為爾雲霄愁珮環<lb/>
　　　寄贈姜使君二首<lb/>
揺落西風舊紫貂一朝歸去逐山樵郡中旌斾愁相失<lb/>
道上豺狼任自驕三楚白雲停涕泪九江秋月卧蘭苕<lb/>
北來父老頻相問或有徴書自聖朝<lb/>
傲吏當年罷節旄西風卧病廣陵濤空亭獨對開名酒<lb/>
落日相看贈佩刀彭澤千秋樵徑在匡廬昨夜客星髙<lb/>
<pb n="KR4e0209_WYG_008-6a"/>
爾家最近瀟湘渚莫為時人著楚騷<lb/>
　　　送卞從事之廣東<lb/>
長安落日照華纓君去才髙從事名匹馬關山衝薊雪<lb/>
五羊人吏識江旌署中夜嘯芙蓉暮海上春衣翡翠明<lb/>
驛使廣陵如可到梅花今滿粤王城<lb/>
　　　送唐參政之山西<lb/>
揺落西風舊漢冠當年奏草並琅玕朝辭燕甸清霜濶<lb/>
春到龍門朔雪殘行省紫薇羣吏夕嚴關赤燧萬峯寒<lb/>
<pb n="KR4e0209_WYG_008-6b"/>
使君頻擁旌旄出多少瘡痍夾道看<lb/>
　　　同諸子夜集德甫<lb/>
華陽之館雲参差誰其召我金屈巵出門寒月一何白<lb/>
握手明星莽欲垂有客自負鸚鵡筆為君獨把珊瑚枝<lb/>
相逢今夕且意氣世路風塵安可期<lb/>
　　　送𤣥陽山人歸呉<lb/>
髙楓揺落薊門遊把酒青天夜倒流世路百年孤鳳曲<lb/>
霜華十月滿貂裘去燕寜為黄金盡過趙誰能白璧留<lb/>
<pb n="KR4e0209_WYG_008-7a"/>
君到故園春草暮姑蘇麋鹿正堪愁<lb/>
　　　同子與明卿元美席上賦别于鱗得雲字<lb/>
使者衣冠凌紫氛五陵春色坐紛紜中原獨灑蒹葭泪<lb/>
落日相逢猿鶴羣永夜列星垂薊野西方千騎亂邉雲<lb/>
太行咫尺愁風雨何處晴虹可贈君<lb/>
　　　送王比部之吕梁<lb/>
南望黄河亦壯哉吕梁之水如奔雷飛流萬里崑崙下<lb/>
急峽千峰日夜摧漢署君為滄水使徐方人識濟川才<lb/>
<pb n="KR4e0209_WYG_008-7b"/>
登臨莫作觀濤賦恐有魚龍處處哀<lb/>
　　　席上同明卿送孫子升得春字<lb/>
二月逢君帝里塵一尊且為駐征輪長卿白璧誰留趙<lb/>
季子黄金又去秦短劍不開閶闔雨孤舟猶及廣陵春<lb/>
江門十里垂楊色莫把時名負釣綸<lb/>
　　　送趙子隆下第南歸<lb/>
閶闔天髙急暮笳一尊芳草又天涯短衣孤劍且辭國<lb/>
駐馬聴鴻日憶家淮浦當年曽桂樹楚江三月正桃花<lb/>
<pb n="KR4e0209_WYG_008-8a"/>
君歸好擬長楊賦豈向西風問釣槎<lb/>
　　　送李僉事入浙<lb/>
送别都門金屈巵使君去矣問青驪劍分紫氣星辰在<lb/>
裘上霜華日夜吹南去羽書猶未息中原豺豹爾何為<lb/>
江頭諸將勞相訊百戰勲名孰肯垂<lb/>
　　　席上同子與德甫伯倫送别明卿給事赴謫豫<lb/>
　　　　章得書字<hi>席上賦</hi>
栁色千門照别裾片帆西去是匡廬洞中白鹿知誰待<lb/>
<pb n="KR4e0209_WYG_008-8b"/>
醉後青雲任爾疎落日蒹葭三楚客髙秋風雨九江書<lb/>
漢廷多少䕫龍在獨有文園負子虚<lb/>
　　　元美自塞上歸蹔駐城西携酒出視<lb/>
重來握手薊門城落日悲歌淚滿纓使者關山愁緑草<lb/>
人家霜雪暗金莖尊開片石雙蛟下電走長松萬馬鳴<lb/>
此夕相看不成醉明朝白髪為誰生<lb/>
　　　同李伯承比部夜過况吉夫膳部得真字<hi>席上</hi>
　　　　<hi>賦</hi>
<pb n="KR4e0209_WYG_008-9a"/>
陌上鳴珂散紫宸相逢意氣轉相親清尊細菊堪銷夜<lb/>
走馬傳書易隔旬九月衣裳同在客千江烽燧逺愁人<lb/>
慿君莫灑憂時淚無數秋風白髪新<lb/>
　　　答方懋藩見贈<lb/>
十年裘馬薊門烟一日逢君北斗邉念我遥傳秋夜曲<lb/>
開函半是白雲篇嵗寒蘭芷猶堪結雪後琅玕倍可憐<lb/>
聞說詞臣俱近幸揚雄何日賦甘泉<lb/>
　　　九日陪祀山陵二首<lb/>
<pb n="KR4e0209_WYG_008-9b"/>
九日山陵木葉丹北來秋色抱長安天開紫極羣龍起<lb/>
月照蒼梧萬騎寒絶壁正當邉馬路西風不落漢臣冠<lb/>
青茰黄菊年年事誰擬今從北斗看<lb/>
捫蘿直上最髙頭萬里蒼茫生客愁白露衣袍千嶂夕<lb/>
紫微環珮七陵秋月明逺塞知師遁風急長楊恐帝遊<lb/>
天末彩雲如有意至今常傍翠華流<lb/>
　　　大雪張助甫席上同子畏賦得胡字<lb/>
一夜西風吹大都相逢朔雪滿長衢衝泥匹馬時時立<lb/>
<pb n="KR4e0209_WYG_008-10a"/>
入座寒雲片片孤萬里長途驚白髪千山一望斷蒼梧<lb/>
可憐漢卒無衣者猶自持戈拂曼胡<lb/>
　　　送萬公子歸豐城<lb/>
青袍緑鬂儼琅玕嵗晏趨庭去住難帝苑佩聲天外盡<lb/>
豐城劍氣斗間看尊前明月雙鴻暮江上梅花一騎寒<lb/>
共說甘泉能獻賦春風明日滿長安<lb/>
　　　和朱主客冬至雪後早朝<lb/>
兹年兹夕又春陽千騎朝天總建章金馬並揺蒼佩入<lb/>
<pb n="KR4e0209_WYG_008-10b"/>
銅龍髙傍紫微翔斗間雲氣垂鳷鵲池上星華滿鷫鸘<lb/>
何處詞臣歌白雪知君此曲自三湘<lb/>
　　　寄贈王侍郎時總戎薊鎮<lb/>
相國提兵驅紫氛年來羽檄罷紛紜千峯夜㦸吹邉雪<lb/>
萬里秋笳斷薊雲驃騎長呼遼左戍單于三折漢南軍<lb/>
麒麟錯落尚書省青鬂歸來奉聖君<lb/>
　　　待元美不至同呉峻伯席上賦<lb/>
塞上音書胡不傳遲君明月㡬嬋娟袖中芳草寒相負<lb/>
<pb n="KR4e0209_WYG_008-11a"/>
馬首梅花春自憐孤角千家滄海戍故人雙鬂薊門烟<lb/>
褰帷莫訝星辰亂知我行吟入斗邉<lb/>
　　　况吉夫席上留别髙伯宗呉峻伯汪正叔李伯<lb/>
　　　　承張子畏諸君得西字<lb/>
相逢春草忽萋萋何限離情落大堤楚客朝來歌白雪<lb/>
奚奴星下問青驪一尊明月愁環珮孤棹晴雲入鼔鼙<lb/>
縱有武夷秋可寄天風不到薊門西<lb/>
　　　上已夜汪正叔宅留别諸君得寒字<lb/>
<pb n="KR4e0209_WYG_008-11b"/>
三月三日開春盤入門解珮聲珊珊晉人曲水空芳草<lb/>
楚客征衣自澤蘭明月萬家沉鼔角銀河千尺墮䦨干<lb/>
酒酣莫遣離歌起滿目江湖風雨寒<lb/>
　　　答子與見贈<lb/>
建章風雨怨春芬即有梅花難寄君客計艱危羣盜在<lb/>
主恩流落七閩分古來詞賦悲𤣥草亂後江山斷白雲<lb/>
莫羨幔亭霞石曉恐應先駐伏波軍<lb/>
扁舟憶爾阻江濤江上慿誰問楚騷碣石空摧雙鬂短<lb/>
<pb n="KR4e0209_WYG_008-12a"/>
武夷曾憶片雲髙芙蓉嵗暮堪垂綬魍魎山深有佩刀<lb/>
聞說烽烟今滿眼可能一慰聖躬勞<lb/>
　　　夏日得袁二丈書<lb/>
浮雲望斷滄海邉尺書西來誰與傳眼前盜賊至今日<lb/>
賦裏江山非昔年清世何人洗兵馬孤城有客愁烽烟<lb/>
紫芋黄菊漫消息秋風欲上湖東船<lb/>
　　　又得袁三子敬書<lb/>
别君已是三載餘嵗嵗梅花空泪予千江盜賊偶停騎<lb/>
<pb n="KR4e0209_WYG_008-12b"/>
六月鼔鼙還寄書窮途青眼憶阮籍茂陵病肺愁相如<lb/>
天時人事且杯酒他年遲爾承明廬<lb/>
　　　與徐養浩湖泛<lb/>
湖上扁舟今又歸湖南生事日且微白蘋盈把客携酒<lb/>
青薜滿山吾製衣烽燧秋髙淮海路兵戈天急射陽圍<lb/>
滄江何限垂綸者揺落西風舊釣磯<lb/>
短笛長簫何處船草堂只在太湖邉蒹葭十里吹晴雪<lb/>
蘆荻千村生紫烟世路關心羣盜在茂陵多病一尊前<lb/>
<pb n="KR4e0209_WYG_008-13a"/>
子雲自有長楊賦肯向青山獨草𤣥<lb/>
　　　贈陳隠君<lb/>
有客有客歌采薇六十翩然華髪稀桃花千世憶秦水<lb/>
蘿薜滿山裁楚衣石上黄精嵗嵗長爐中白雪時時飛<lb/>
崑崙𤣥圃好同徃鴻鵠天風歸未歸<lb/>
　　　句曲道中值雨時赴子與之約<lb/>
垂楊孤騎出江門西望鍾山帝極尊萬里浮雲摧短劍<lb/>
千峯秋色起中原及時風雨一何急入夜蛟龍任自翻<lb/>
<pb n="KR4e0209_WYG_008-13b"/>
不分南州徐孺子華陽三日獨開樽<lb/>
少文自昔耽卧逰徐卿東來何所求穿雲潄石不知暑<lb/>
碧草青蘿今始秋大風欲㧞衆山去驟雨如決千江流<lb/>
明日峯頭㺯笛者髙歌能不生我愁<lb/>
　　　積翠亭子與晚酌<lb/>
華陽風雨晝㝠㝠一日登山秋滿亭洞口髙松垂地暗<lb/>
尊前古壁揷天青千巖積雪照吾酒萬片浮雲吹客醒<lb/>
莫怪烟霞莽揺落峯頭今夜卧雙星<lb/>
<pb n="KR4e0209_WYG_008-14a"/>
　　　與子與登茅山絶頂風雨驟至<lb/>
並騎華陽踏紫氛振衣今日謁茅君石門曲閉仙人掌<lb/>
天柱髙留帝女雲萬里江湖秋不斷二儀風雨晝難分<lb/>
山中瑶草如堪問吾欲常隨鹿豕羣<lb/>
　　　既别子與憶之<lb/>
華陽十日醉不醒華陽一别天㝠㝠眼底烟雲失萬象<lb/>
向來風雨迷千靈捫蘿到處坐石壁走馬忽然開翠屏<lb/>
江國美人去已逺誰與玩此芳草青<lb/>
<pb n="KR4e0209_WYG_008-14b"/>
　　　登觀音山<lb/>
一上孤峯破大荒呉山楚水共蒼茫雲間棟宇垂天渚<lb/>
江上黿鼉吹石梁絶壁晝開風雨色斷虹秋掛薜蘿長<lb/>
吾將從此尋瑶草黄鵠天風好共翔<lb/>
　　　登俯江亭<lb/>
帝城秋色逐人來呉楚東南首重囘風起大江龍抱石<lb/>
日髙天柱客登臺一尊芳草晴相媚十里芙蓉秋未開<lb/>
酒罷忽歌湘水曲浮雲何處不堪哀<lb/>
<pb n="KR4e0209_WYG_008-15a"/>
　　　過涇訪王九江二首<lb/>
二十年前讀子虚茂陵今得謁相如秋來茰菊頻携酒<lb/>
病起江山獨著書四海蒼生憂戰伐中原髙士困樵漁<lb/>
武夷有約休相負嵗晚芙蓉日夜疎<lb/>
一尊秋色起蒹葭涇水東流走白沙黒髪孤臣悲去國<lb/>
青雲兩世見通家㡬人江上貽芳草九月山中問桂花<lb/>
安得淮南賦招隠與君終日㺯烟霞<lb/>
　<lb/>
<pb n="KR4e0209_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集巻八<lb/>
</p>
<p>
</p>
  </div>
</body>
</text>
</TEI>
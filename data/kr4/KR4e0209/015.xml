<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻十五</head>
    <p>
<pb n="KR4e0209_WYG_015-1a"/>
欽定四庫全書<lb/>
　宗子相集巻十五　　　　　明　宗臣　撰<lb/>
　　書部下<lb/>
　　　報肖甫<lb/>
鄉携二三子㳺足下至驩也足下而去實勞我心春中<lb/>
王徐各使呉且罷為從事以南長安中遂不能出片語<lb/>
矣憶足下登武夷羅浮南窺大海弔梁生之廬而綴其<lb/>
遺文以歸時時快之不意足下乃奉尊君諱返蜀也則<lb/>
<pb n="KR4e0209_WYG_015-1b"/>
吾數人者鈞窮途矣足下讀禮之暇上綜千古采其英<lb/>
華時復濯錦江之波登巫峽之巔揖杜甫草堂而俯仰<lb/>
焉則與二三子飲燕市中何殊也王生近遷齊憲視戎<lb/>
事徐卿留滯江南而明卿雖適乃能日抱白鹿卧獨使<lb/>
僕偃蹇時氛鬱亡頼行將拂衣長往南㳺呉楚西窺巴<lb/>
蜀訪足下之廬為十日之飲足下其飾巵而待焉使者<lb/>
歸因授一言以報道逺情長臨楮軫結<lb/>
　　　報子與<lb/>
<pb n="KR4e0209_WYG_015-2a"/>
别來半載僅得足下二紙每啓函輙淚淫淫下七月間<lb/>
緘一書數詩松江舊吏往候足下雖在姑孰計亦能西<lb/>
來相見矣讀足下諸篇悲壯竒爽大快人意每一相思<lb/>
輙為披弄則亦稍慰于鱗竟得關中掾王生大不愜于<lb/>
貴臣幾禍已乃差解得戎使去足下雖困刀筆乎孰與<lb/>
明卿困每一念至則欲裂冠而走我輩數人大不理于<lb/>
貴臣之口恐足下與僕俱不免作吳生狀也其說頗長<lb/>
不欲為足下誦之恐足下大恐昨為足下賦金山大自<lb/>
<pb n="KR4e0209_WYG_015-2b"/>
竒特古劍二華匡廬諸篇僕之為諸君作語至矣非諸<lb/>
君顧不足當僕語也足下登金山月明酒酣取僕語歌<lb/>
之當得山靈夜泣孫張諸豎子敢以庸詞辱此山乎<lb/>
　　　報元美<lb/>
足下駐通咫尺耳乃不得單騎往候千里命駕其人如<lb/>
何愧矣愧矣粤掾决意足下乃更他得之黯然心折我<lb/>
軰本不宜復預人間事即于鱗稍伸已不免忌者之口<lb/>
直湏散髪漁樵庶人已亡病耳昨得明卿八月二日書<lb/>
<pb n="KR4e0209_WYG_015-3a"/>
既已抵家一月其新詩慘淡殊可念也足下以詩為司<lb/>
馬公憂恐司馬公見我輩詩生怒是以屢作復輟今方<lb/>
入構即寄足下置之足下在通更得幾晝謹遣一介往<lb/>
候不腆之儀幸命膳者收之<lb/>
　　　報元美<lb/>
冬間得足下一書知東事甚悉使者竟不至未有以報<lb/>
僕已逐為閩吏矣僕遂不難拂衣第以大江以南天台<lb/>
武夷素厪意想者亦何可不目倘有餐霞茹芝者乎即<lb/>
<pb n="KR4e0209_WYG_015-3b"/>
脫屨而逝耳昨㑹太宰公稱足下非謂一豸袍慮也行<lb/>
間辱尊公賜訊兼恵之夫廪愧負長者幸為我謝焉今<lb/>
已放舟南下秋中方得渡江足下向負我詩今武夷者<lb/>
亦何辭也川塗逾逺音告頗艱願為斯道自愛于鱗處<lb/>
倘有便札其致區區冗極不盡鄙悰東望扵邑<lb/>
　　　報姜使君<lb/>
往嵗幸奉干旄足下觴我西湖之上一日論心便足千<lb/>
古使僕耳目駭嘆如登崑崙閬風從羣仙逰也含嘆而<lb/>
<pb n="KR4e0209_WYG_015-4a"/>
北未幾即聞拂衣僕往從無繇日増太息每與縉紳先<lb/>
生談人倫之髙致必首足下至於吾黨猶數數焉自王<lb/>
道陵夷士風日隳世之學士大夫命視簪組仇遇泉石<lb/>
一聞足下之風不笑其迂輙議其狂然未嘗不瞿然驚<lb/>
赧然愧也則足下所為拂衣髙蹈雖若恝然於天下之<lb/>
蒼生其足以愧夫沉溺于富貴而不知返者功偉矣功<lb/>
偉矣昔潛恥折腰五斗賦歸去來詞萬古嗟誦焉即足<lb/>
下所為文辭詩歌何莫非歸去辭也則濳以來足下一<lb/>
<pb n="KR4e0209_WYG_015-4b"/>
人而已甞欲為足下賦繼潛之篇第以身㳺塵中乃作<lb/>
塵外語是以展筆心愧握翰屢投又以佳稿三帙金石<lb/>
罔渝恐托非其人有所遺悮日月云邁遂至於今顧所<lb/>
耿耿于足下者未甞一日去念也貴鄉人來輙問起居<lb/>
咸云足下謝客髙卧經嵗閉門僕則以為足下將上采<lb/>
千古旁綜百家𤣥草時抽丹書日握俯仰宇宙何所不<lb/>
得哉鄙人慙負足下不能先時掛冠今逐為閩吏矣鄙<lb/>
人不難長往獨念大江以南名山大川賢人隠士神仙<lb/>
<pb n="KR4e0209_WYG_015-5a"/>
靈異皆生平神逰未覯者亦欲假此以酬宿抱行當泛<lb/>
西湖登㑹稽窺禹穴入天台鴈蕩以及武夷順江而下<lb/>
則先訪足下之廬因與足下尋匡廬之白鹿撫洞庭之<lb/>
蒼梧南泛瀟湘西窺巫峽然後傍帝子之髙閣訪彭澤<lb/>
之故墟結廬而隠以畢愚志胡不可也足下其有以許<lb/>
我乎今當發舟而南因緘數語托萬考功轉訊情長詞<lb/>
簡不盡區區願言自愛以慰饑渇臨楮無任悵結<lb/>
　　　報子與<lb/>
<pb n="KR4e0209_WYG_015-5b"/>
郵使歸凢再題尺䟽往報重之片詞書來乃責我踈違<lb/>
豈使者俱化為殷生耶毋怪足下怨苦也僕昨移書武<lb/>
夷君日遣白雲候我當事者重違其意乃出僕㕘議閩<lb/>
藩明月南呼黄鶴来問恐山中之環珮珊珊矣朝覩朝<lb/>
牒足下乃又出守汀州豈亦武夷君意哉名山久埋沒<lb/>
羣公句中萬古精靈待我二子足下八月遲我苕霅之<lb/>
上登天目泛西湖然後聨舸而進豈不可也李王絶無<lb/>
消息明卿時有書来乃得髙卧白鹿竒矣竒矣僕已勒<lb/>
<pb n="KR4e0209_WYG_015-6a"/>
馬待發口授數字往報握手有期不盡覼縷<lb/>
　　　報明卿<lb/>
所往訊尺書足下已讀之不僕今逐為閩吏矣所不能<lb/>
拂衣者不分足下獨擅匡廬亦欲登武夷之顛庶其有<lb/>
餐霞茹芝者乎則吾将脫屣而從焉為装将發任司理<lb/>
攜足下書來開函讀知足下果坐五老家日騎白鹿走<lb/>
也既而讀諸篇雄渾悲壯當與廬山爭髙已又㑹宋柱<lb/>
史大稱足下吏隠雅度不為此官所苦足下豈僕所稱<lb/>
<pb n="KR4e0209_WYG_015-6b"/>
東方先生哉僕已放舟東下秋末渡江若越氛未靖則<lb/>
當徑赴九江與足下踐烹鹿之約足下須豫作武夷之<lb/>
歌以待我不然我當驅五老而南令足下落莫無主也<lb/>
此行得足下髙篇復得子與属友之差足快意舟次數<lb/>
語托劉武庫轉致握手有期願言自愛<lb/>
　　　報吴峻伯<lb/>
自王吴諸子去國耳目久廢得足下再至為我起之握<lb/>
手以來無間日夕停盃展翰投筆髙歌金石琳瑯紛然<lb/>
<pb n="KR4e0209_WYG_015-7a"/>
四座竒句險語驚絶今古萬象爭趨三才失色風雅<lb/>
以還鮮見其儔矣造物忌盛鄙夫當之故人憐我時時<lb/>
召我為别偃蹇流落之人無所比數然而神逰八極心<lb/>
雄千古此足下所知即使重之放逐愈益助我長往耳<lb/>
将發之夕寸心欲裂展筆數十韻皆從涕泪中來他<lb/>
人讀之靡不悲絶况我兩人哉花下停觴便成萬里含<lb/>
凄東馳滿目揺落囬睇金莖白雲障之數日即聞東魯<lb/>
之命輒為喜慰非一學掾便足為足下重得假此聚首<lb/>
<pb n="KR4e0209_WYG_015-7b"/>
廣陵天目之間殊一大快耳刻下解䌫吏歸授數語往<lb/>
謝足下既出助甫益孤其将謂何祈為斯道自愛臨楮<lb/>
扵邑<lb/>
　　　報張助甫<lb/>
鄉者從二三子㳺以為大快矣不謂又得足下山陵數<lb/>
語便足千古握手以來邉霜朔雪青山白雲日日候吾<lb/>
几席一呼不至輒怒目而叱咤之俾之亂趨倒走盖自<lb/>
風人以來上下數千年所未覩紀者今日之别盖造化<lb/>
<pb n="KR4e0209_WYG_015-8a"/>
忌之矣武夷之命下雖不得足下日談之知足下日日<lb/>
念我也紫霞念切紅塵計踈歸請家君倘遂五岳之志<lb/>
則武夷天台之上有丹竈在焉朝握黄庭暮餐緑雪足<lb/>
下能早遂初服則僕将遣白龍而候之浮世紛華已盡<lb/>
耳目即使白頭于此亦何佳况草木同腐壯士恥之故<lb/>
人知我當不訝其言之迂也吏歸尺楮往報不盡區區<lb/>
世路風塵强飯自愛<lb/>
　　　報白伯倫<lb/>
<pb n="KR4e0209_WYG_015-8b"/>
潞河授數語使者往報不盡區區解䌫而南春水正緑<lb/>
蒹葭楊栁夾道相迎散髪髙歌舉觴自快恨不與故人<lb/>
同之又念髙誼輒又黯然罷歡矣幾兩旬始達清源閘<lb/>
水甚澀而家君適有書來日夜候僕一面始之留都以<lb/>
此孤騎先馳小舟賤眷徐往令僕二人馴謹勤篤屢以<lb/>
刀剪之役勞之盖如事其主矣尊公佳稿袖之輿中讀<lb/>
之至徐可得卒業踈淺不能深窺然不敢不效其愚也<lb/>
魏生善書馴謹事僕一年未甞聞其一語僕真不能置<lb/>
<pb n="KR4e0209_WYG_015-9a"/>
之兄既留用幸賜寛恵如何臨發草草布候<lb/>
　　　報元美<lb/>
鄙人發京時留一書數詩史鴻臚傳報當不至作殷生<lb/>
狀也方渡淮島夷環至自戈㦸中一覲老母即日夜從<lb/>
諸父老負矢石坐睥睨而賊從揚冦郵已又冦寳應縱<lb/>
火燒千萬家風烟亘天連十日不滅孤城咫尺如坐甕<lb/>
中此其抱怦怦怔怔難制矣賊幸大掠徑東方問枕簟<lb/>
而健兒乃又持足下手書來啓函大笑樂已又讀放歌<lb/>
<pb n="KR4e0209_WYG_015-9b"/>
行辟則太華諸山突起几席蛟龍大呼風雨驟至非鄙<lb/>
人當之幾至顛倒足下别後乃作如此竒怪而感懷諸<lb/>
篇悲壯慷慨一言一淚使後世讀之其謂此時何也塗<lb/>
聞北鄙警甚為尊君作苦此自百年恒跡乃致峻責固<lb/>
足下遺之矣昨覩灾詔令人驚恐誰其召之獨遺主上<lb/>
之憂孤臣萬淚無地可著閩吏至為言春三月勁夷二<lb/>
千直抵閩省焚千家滿載而去乾坤生事竟作何狀鄙<lb/>
人稍稍可舟即渡江一覲家君便束衣南下川塗隔絶<lb/>
<pb n="KR4e0209_WYG_015-10a"/>
音告漸踈所幸者朝夕子與及武夷諸君不大落莫于<lb/>
鱗稍足自慰明卿久卧白鹿洞中書来意氣更可憐耳<lb/>
使者促歸且方寸中俱為羣盗所據不得出片語往報<lb/>
聊附此申謝放逐之人何可稱賀逺謝故人祗増太息<lb/>
　　　報子與<lb/>
政為明卿懣懣間足下二歌忽飛來一字一泪也更復<lb/>
作鮫人一泪一珠耳宛轉慷慨靡所不極快心哉快心<lb/>
哉夜鼔動取足下歌朗誦之泣浪浪下已呼酒一斗伸<lb/>
<pb n="KR4e0209_WYG_015-10b"/>
楮倚和倐忽成篇出看楣間星斗来親人也時未盡三<lb/>
鼔故不能如足下政復以氣頡頏耳<lb/>
　　　報顧一丈<lb/>
垂髫侍誨誼並金石長安繋馬芳草醉人握手胡床舉<lb/>
白引滿便宛然如從公武陵㳺也自公挈毡而南遂使<lb/>
數月惘惘昨奉手書大用懽慰我公負金馬才暫屈之<lb/>
此且得與羣豪共研大業出而眺中嶽俯大河悲伊洛<lb/>
之長往慨北邙之多故則寄之雄詞以志偉勝斯司馬<lb/>
<pb n="KR4e0209_WYG_015-11a"/>
之壯逰而古今之極盛也我公何戚焉鄙人糜禄恒抱<lb/>
忤時之慨故人知我何以為教梁明府將南鄙人親詣<lb/>
其家備述我公德業刺刺不休知此公不負斯語矣<lb/>
　　　又報顧一丈<lb/>
冬初具寸楮托梁明府報入省遣發而梁之車馬晨馳<lb/>
矣吏復持歸令我悵息浮沉笥篋中竟無便羽顧所為<lb/>
抱悵者若蘼蕪被春日日長也我公不棄又以手書辱<lb/>
之而重之以詞啟封涉句感愧彌抱書中意旨勤厚佳<lb/>
<pb n="KR4e0209_WYG_015-11b"/>
篇詞逸情真統之可為隕涕至於諸篇之雄渾清麗則<lb/>
尤詞壇之上構也我公髙才純徳人世麟鳳固羣情快<lb/>
覩鄙人何力焉家君稍遷南曺鄙人尚竊微禄鈞辱逺<lb/>
念何可為報第迕俗之狀益多拂衣之念益切恐武陵<lb/>
春色暫為我公作主耳内人全無消息薄命固宜非我<lb/>
公通家至愛何以時厪筆石乎雨田旬間方到把袂悵<lb/>
然念嵗月之不留慨容鬢之各變每念我公未嘗不徘<lb/>
徊長想也<lb/>
<pb n="KR4e0209_WYG_015-12a"/>
　　　報子與<lb/>
華陽一眺千古失色白雲迷人風雨颯揺山靈見妬遂<lb/>
令分袂别後即稅駕白鷺洲上兩朔足下既去無可措<lb/>
語惟明月髙雲青楓白鴈勸我開尊耳至采石得懷白<lb/>
十歌使白起而聽之未必戢心黄鶴也蕪湖遇鳴野山<lb/>
人山人極道足下其人風采談笑殊可人意酒間立綴<lb/>
二章贈之此生狂生乃膽落矣道新安登翬嶺萬峰亂<lb/>
挿大快耳目出嚴陵為嚴陵一賦今且至武夷矣不得<lb/>
<pb n="KR4e0209_WYG_015-12b"/>
與足下尋九曲而醉焉奈何哉半載江山遂有鴻鵠之<lb/>
志今又逐逐折腰矣當今華陽諸君為我輩何人也明<lb/>
當謁武夷君謀焉輿中草緘餘悰待面<lb/>
　　　報元美<lb/>
夏中蓬萊之使既歸則子與召我有華陽之役相與髙<lb/>
醉白雲中凡三四日各得詩二十餘章葢自貞白先生<lb/>
以來稱竒覯矣每一停杯放歌何甞不念足下及李吳<lb/>
二生也既别子與即展謁家大人於金陵稅駕白鷺洲<lb/>
<pb n="KR4e0209_WYG_015-13a"/>
者兩朔燕磯牛首雨花諸臺時以斗酒臨之天風北來<lb/>
念足下方飲馬東海耳九日始得整輿向閩采石懷李<lb/>
青山憶謝望齊雲登釣臺十月入武夷夢足下握手謔<lb/>
贈覺而悲之一視吏事便亟亟折腰生平意氣蕭瑟都<lb/>
盡每不自堪輙欲掛冠去閩去齊幾六七千里亡論握<lb/>
手即欲一書何可得哉昨有齎周督儲璽書者自稱足<lb/>
下之使進問亦稍能言之謹附尺楮往訊斷事君來謁<lb/>
尚憶足下與我談之此即我兩人郵也使去急不得作<lb/>
<pb n="KR4e0209_WYG_015-13b"/>
于鱗書足下為我致聲何可負我二華不酬也開府公<lb/>
小札幸托之健兒<lb/>
　　　報李子藩<lb/>
暮春握别便迫嵗殘日月如馳良可軫慨秋杪渡江訪<lb/>
華陽登采石望謝眺之青山睇嚴陵之釣臺既而入延<lb/>
平眺武夷則諸髙人之遺跡在焉便欲掃石餐霞闢茅<lb/>
結宇長住白雲畢此𤣥業北望同心渺在萬里滿目江<lb/>
山秪生嘆恨小吏回足下幸然以華牘珍貺辱遺之開<lb/>
<pb n="KR4e0209_WYG_015-14a"/>
函渉句黯然心折且備聞陳情之舉豈以山公雅度亦<lb/>
慕中散哉足下跡繫纓冕心在烟霞不特僕知之即天<lb/>
下之人信之矣茲請未遂豈羅浮武夷之間猶有宿業<lb/>
未洗也載披名篇章章驚嘆腥膻烏鳶痛哉言乎鴟夷<lb/>
魯連之懷彼此同之矣感興三章寄心髙逺末章古健<lb/>
詞不渝心歌律諸什則並雲流霞布至所謂㝠心卧崑<lb/>
丘寂照觀無始誠有悚乎其言也所幸者大人見諒苦<lb/>
不以纓冕束其子有間即欲掛冠近則華陽逺則鴈蕩<lb/>
<pb n="KR4e0209_WYG_015-14b"/>
雖不能著書立説藏之名山以待後世至於枕席白雲<lb/>
几杖明月歌淮南之桂叢佩湘江之蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>則猶愈於逐<lb/>
逐折腰向人而不知止者也知足下之蓄此念久矣寥<lb/>
廓之期幸毋相負<lb/>
　　　報徐中丞<lb/>
夏中還廬一意展覲干戈烽燧環起厄之頃之又謁家<lb/>
大人于金陵江上淹留遂廹南邁登龍之願既孤尺鯉<lb/>
之書復缺長者其將謂何顧僕之念深矣入閩莽莽幸<lb/>
<pb n="KR4e0209_WYG_015-15a"/>
令公子日教之且垂念通家意殷殷厚也清才雅度欣<lb/>
然有當於諸大夫之心僕則何為唯不忘明公之盛德<lb/>
而使諸大夫知明公之有子也庶愜鄙心矣謹貢素牘<lb/>
因令公子以聞倉猝未有以效尺寸唯明公為蒼生加<lb/>
愛<lb/>
　　　報子與<lb/>
崇安之使歸授之數語昨又小緘置郵牒中也數時折<lb/>
腰意氣都盡方咄咄齋閣中又讀足下語黯然内折昔<lb/>
<pb n="KR4e0209_WYG_015-15b"/>
我二三兄弟在長安時停盃賦詩何曽有一日别乃今<lb/>
飄零偃蹇散之四方李吳經嵗未通一書王生消息又<lb/>
半載㫁矣即足下與僕又幸從事于兹且不得一圖握<lb/>
手也何問數子哉情難矣情難矣汀賊起督府且檄僕<lb/>
統戎而西今又遁僕便返檄足下何時東乎極令人饑<lb/>
渇别後豈無一語可寄案牘中何可著此等語也幸早<lb/>
出之毋令兀兀不腆之儀非所以酬足下聊寄耿耿惟<lb/>
侍史内焉<lb/>
<pb n="KR4e0209_WYG_015-16a"/>
　　　報子與<lb/>
累札郵中計次第可通掌記從事來又辱逺書開函渉<lb/>
句輙欲飛動何時與足下散髪大王之峰濯足九曲之<lb/>
溪一傾倒也令<hi>闕</hi>
　髙卧郡齋且得郡中佳山水主之名章竒句乃不使<lb/>
鄙人一聞豈懼我顛倒哉即此後甚廹郵亭風雨胡不<lb/>
一示令我饑渇至今也折腰之燕月滿庭梧憶我二三<lb/>
兄弟寸心如割且荆媍久病室中寥寥俯仰鬱悵輙欲<lb/>
<pb n="KR4e0209_WYG_015-16b"/>
裂冠耳尊嫂亡恙美人中亦有麟兆者否昨托足下為<lb/>
我覓一楷史果得精者愛我多矣鄙草統容楷史至書<lb/>
之<lb/>
　　　報子與<lb/>
嵗晏廹歸竟阻握手計足下方躍馬臨戎何甞不西望<lb/>
厪念也入春得郵緘知㓂被創去足下英氣哉護軍來<lb/>
久辱二札兼以大賚念厚矣念厚矣顧嵗時例不敢内<lb/>
饋極不欲負足下高義又不能不為衆人耳目慮也輙<lb/>
<pb n="KR4e0209_WYG_015-17a"/>
歸之顧心藏之矣其二臺約議亦當㓂起時語今遁矣<lb/>
而督府又方急海鯨何暇西轅哉足下趨郡即手干鋋<lb/>
且國貧苦征調僕時為督府譚之督府為言何不便宜<lb/>
從事此確語也而督府亦時時亟稱足下所論當更為<lb/>
轉語天涯嵗時大有江河之感白雲在吳公等又復散<lb/>
䖏秦齊汀楚之墟也奈何不令兀兀哉廵臺行有延汀<lb/>
之役而僕以職事共西暮春三月定得與足下髙醉齋<lb/>
閣中破此積恨耳<lb/>
<pb n="KR4e0209_WYG_015-17b"/>
　　　報明卿<lb/>
四月出薊留尺牘荒詞劉武庫邸中計楚騎曰南可扣<lb/>
白鹿也今嵗暮矣足下曽無片言隻字訊我豈忘我哉<lb/>
夏中還廬幾為島奴所苦秋渡江遇子與共醉華陽三<lb/>
日已又登燕磯眺鳳臺稅駕白鷺之洲呼月采石之巔<lb/>
西睇楚雲心神飛越十月抵武夷掃石門蘿放歌長嘯<lb/>
青楓萬里白雲滿衣苦憶狂奴寸心如墜耳子與日坐<lb/>
烽燧中却有佳句元美贈我長語竒麗動人足下久負<lb/>
<pb n="KR4e0209_WYG_015-18a"/>
武夷詩不報何也吾將遣白龍而問之江上聞足下量<lb/>
移南康大令人生妬豈白鹿遂作君家物也昨有人言<lb/>
足下與王督學徧廬山㳺二美並藻江山生色可使逺<lb/>
人得聞乎貴鄉姚文學奉其尊人北歸便訊起居更數<lb/>
日僕與子與有顓使於足下其束笥草而待<lb/>
　　　報子與<lb/>
數日兩奉手書懽喜無量兼得大篇二幅讀之見懐二<lb/>
章竒偉卓絶元美峻伯德甫諸篇更覺無采矣足下方<lb/>
<pb n="KR4e0209_WYG_015-18b"/>
日手戈㦸安得作此竒語昨從摠臺西征羽書稍緩停<lb/>
軺劍水之上西望汀雲有懐萬結所諭戎事日為摠䑓<lb/>
談之亟稱足下善為理也繕城練兵二者莫先之矣書<lb/>
史至稍稍熟亦得顧所為勞足下慮至深也持牒者歸<lb/>
先此附謝鄙言一幅聊答來美<lb/>
　　　報曹明府<lb/>
公之南也僕蓋渡江有華陽之役矣及之金陵乃知公<lb/>
曾以使來取吳書也兩念俱負悵不可言公非百里才<lb/>
<pb n="KR4e0209_WYG_015-19a"/>
也且星子又百里下其治蹟當炳炳蒼赤矣吳公知公<lb/>
于僕為先輩行則必異目焉<lb/>
　　　報明卿<lb/>
别足下日月頗逺顧時時念之至於登眺江山雲霞莽<lb/>
互不得足下楚歌放之為念更深矣然足下坐廬山中<lb/>
即得五老白鹿日相酬酢恐未盡解足下語也則足下<lb/>
之念如何僕之入閩也日手戈㦸從健兒㳺然坐卧青<lb/>
山差極快意子與相隔千里雖阻面談郵書甚勤足慰<lb/>
<pb n="KR4e0209_WYG_015-19b"/>
離索獨足下與李王二子經年不得片言然二三君子<lb/>
豈容一日忘我哉昨貴鄉姚文學歸附尺牘荒詞往訊<lb/>
兹遣乃子與及僕顓使也敬問楚客楚妃楚公子起居<lb/>
亡恙其洞中詩自春以往者悉函授使者歸也即與足<lb/>
下枕石而醉不殊矣玉華一篇用寄逺臆武夷片碣遲<lb/>
君久矣<lb/>
　　　報子與<lb/>
西抵歸化去汀咫尺耳乃以家念廹歸竟阻握手謂何<lb/>
<pb n="KR4e0209_WYG_015-20a"/>
哉謂何哉足下解戎衣持栢酒與徐夫人醉齋閣中也<lb/>
豈復有念鄙人鄙人顧不能忘情足下耳吳生之使先<lb/>
在順昌遣之歸昨途又值遂留以待勒啓到即可遣矣<lb/>
篔簹片石聊寄逺臆足下倚醉而歌恐白雲莽互驚擾<lb/>
諸姬也督府公心最汀治口亦時時言之軍書微詰時<lb/>
僕正議事府中聊亦爾爾非有他念此公豁達持大體<lb/>
即有急先發後聞可也待命而後從事晏矣聞前盗俱<lb/>
已歸穴春中謀大舉一空之何如哉<lb/>
<pb n="KR4e0209_WYG_015-20b"/>
　　　報阮中丞<lb/>
奔走以來凡所受至眷者心藏之矣日者抱闗報急及<lb/>
馳至郵則公已揚舲而去北望流涕余襟浪浪時炎兼<lb/>
急驅恨不得身代之聖明在上當遂表白利害禍福惟<lb/>
所命之臣之誼也公之講此舊矣又何俟乎僕之言僕<lb/>
之必言之者亦憂公之深也餘者僕難言之矣<lb/>
　　　報子與<lb/>
塗中累札往報望日抵省即島㓂揮㦸四野破福清圍<lb/>
<pb n="KR4e0209_WYG_015-21a"/>
鎮東大將且南冠北去日從諸大夫抱闗思足下碧雲<lb/>
洞真在天上正仗策臨戎使者持緘書至開讀之泠然<lb/>
濯我清風哉鎮東之圍益急而福清長樂恵安同安之<lb/>
間無非賊壘温州之賊七千餘今且逼福寕矣省中止<lb/>
廣兵二千驕不可使鄉戍者强則黨賊弱者善奔天下<lb/>
事不知作何狀耳汀雖有盜當不廢足下嘯歌使歸附<lb/>
報明卿書致上廬山之使歸未<lb/>
　　　報子與<lb/>
<pb n="KR4e0209_WYG_015-21b"/>
前二日平子之使便附訊起居健兒奉軍書至乃知足<lb/>
下之勞於戎事甚矣且足下空國而來使山賊猝起何<lb/>
以應之前督府下檄時急不可以請今稍靖矣當具言<lb/>
汀不可亡兵狀請罷其聴調二千如何昨所擒賊者咸<lb/>
閩卒也乃廣兵二千餘人日食省中驕不可制白日攖<lb/>
市中婦女稍詰之則抽刀相向乃賊至又不肯發一矢<lb/>
也僕談斯事怒髪上指冠乃今覩閩卒成功首稍稍垂<lb/>
矣而嵗費帑金葢三萬可恨哉僕意言之督府請罷去<lb/>
<pb n="KR4e0209_WYG_015-22a"/>
廣兵而歳捐萬金練賴兵二千人戍省其可恃盖不下<lb/>
廣兵且延邵之間其悍夫猛士盡可兵也足下其以為<lb/>
如何<lb/>
　　　報子與<lb/>
累奉逺牘知足下之為閩慮至深也前使者以軍書至<lb/>
僕即進言督府即傳檄汀兵還汀矣督府雖罷遣歸猶<lb/>
欲立之帥長亡事則農有警即舎耒而刃僕因極言汀<lb/>
不可一日亡兵兵餉復匱乃云非即欲餉之姑覊之耳<lb/>
<pb n="KR4e0209_WYG_015-22b"/>
且言二千石善為理也足下其竟如何哉武平報山㓂<lb/>
復起信有之則汀何待焉吾輩既不能長驅中原飲馬<lb/>
河洛乃使持戈負矢周旋羣醜羞談之矣海㓂大都多<lb/>
華人華人狡善紿夷福清之䧟也蓋華人先其夷於睥<lb/>
睨間守陴者覿其夷也遂驚而逸既䧟華人乃又先之<lb/>
紿夷以獄此帑蔵也夷遂呼其類數千人闢門以入見<lb/>
其纍纍然繫者以為守帑卒也詰帑金何在不得則縛<lb/>
而刃之乃華人已羣入藏中負其數萬金走矣夷窮亡<lb/>
<pb n="KR4e0209_WYG_015-23a"/>
獲遂環山而掠即敗絮腐糈亦喜而内之囊中人言此<lb/>
何窶而貪也不知華人負之矣及其敗也其俘咸夷華<lb/>
無一夫被創者華人亡論負其國乃又負夷今且各持<lb/>
其金驕其妻子沽酒啖肉嬉逰閭巷矣此何稱編氓哉<lb/>
為今之策先䇿華人夷可不策而定不爾者亂無巳時<lb/>
也而策華人即僕亦罔知策所從出足下謂勿詰其漁<lb/>
商者誠是也但今之漁商者有司何能詰之詰亦亂不<lb/>
詰亦亂其意以為漁商者猶勞且費也不漁不商不勞<lb/>
<pb n="KR4e0209_WYG_015-23b"/>
不費持大刀走數十里便可得黄金數斤狎美婦人數<lb/>
十揚揚而去我兵畏睨豈不愉快得意哉此華人之心<lb/>
即蘓張復出不能移易之矣而欲一有司召號之僕固<lb/>
知其難也假使諸葛司馬諸君復出不知亦作何狀足<lb/>
下所使代謁督府者僕命之察之羣屬咸無一人至者<lb/>
惟足下裁之吳生何詩寄我一讀<lb/>
　　　報太僕黄公<lb/>
仲夏既望尺牘薄将托宣城麻戸部寄候計咫尺渡江<lb/>
<pb n="KR4e0209_WYG_015-24a"/>
矣夷亂甚千里塗絶幸天滅之乃我卒得以裂其䑼沉<lb/>
之海中其獻俘者日紛紛也省城闢門僕輩始得去矢<lb/>
石休衙矣知太夫人諸公子大恐急不得訊茲乃得謀<lb/>
一介之使少效區區我公南顧之懐得無日殷殷乎請<lb/>
今釋之矣黄先生之便素緘申候客塗暵甚唯公自愛<lb/>
不勝大願<lb/>
　　　報李于鱗<lb/>
自鄙人去之閩閩去秦萬里亡論尺䟽難題即有夢思<lb/>
<pb n="KR4e0209_WYG_015-24b"/>
亦荒荒汶汶迷不識二華峰嶂也日覩仕牘知有代足<lb/>
下者乃足下遂謝病去則投牘而起太息彌日僕故有<lb/>
去志聞足下去即起還内誡婦理裝㑹島㓂急日夜負<lb/>
戈逐㓂不得請然此心已落海岱間矣足下歸携王郎<lb/>
登日觀坐天門東闚滄渤南眺閩楚悵仙人之後期憐<lb/>
逐臣之未返則蕭然有風雨之心哉明卿日卧白鹿不<lb/>
大落寞子與視郡戎馬者半矣鄙人明春幸不罷即亦<lb/>
上書自罷三四月間定得與足下握手長嘯醉蔡夫人<lb/>
<pb n="KR4e0209_WYG_015-25a"/>
酒耳曽君以徴兵入齊敬謁足下其歸也請束秦草遺<lb/>
我向所贈足下二華之篇不可讀則已可讀則足下何<lb/>
能忘情于武夷哉太夫人公子無恙謹再拜以問<lb/>
　　　報吳督學峻伯<lb/>
自與足下握别紫薇而南也日遲足下廣陵消息㫁絶<lb/>
乃遂赴子與華陽之約然未甞不談足下髙雅至惆悵<lb/>
罷酒也足下停車泰岱覿周孔之故墟采管晏之遺事<lb/>
且得近携王李逺睇蓬渤壯遊哉鄙人以往嵗十月入<lb/>
<pb n="KR4e0209_WYG_015-25b"/>
閩即厪山海之役夏中負矢抱闗凡兩越月不休衙矣<lb/>
今且䕶蒼梧軍三千以歸足下視鄙人何人哉而今乃<lb/>
若是鄙人即非忘情人世者顧覩此五斗實不勝其身<lb/>
稍過計吏之期則題尺䟽上求明主乞湖上扁舟以去<lb/>
二三子其坐日觀之峰待我相與大醉十日作千百佳<lb/>
語因之短笻五岳不返矣足下以為斯事何如折腰奉<lb/>
懐數言聊以代面<lb/>
　　　報王元美<lb/>
<pb n="KR4e0209_WYG_015-26a"/>
入閩十朔矣僅得足下一書北風雙泪時時欲盡春中<lb/>
㑹子與汀州而明卿亦時以郵書至獨足下與于鱗相<lb/>
隔萬里言之痛心耳北塞烽髙司馬公盖大勞苦足下<lb/>
提兵東海千里盗息顧不能亡北顧之憂也于鱗乃遂<lb/>
掛冠竒士哉竒士哉僕為鄉人彊之南至則日夜悔是<lb/>
日聞于鱗去輙勃勃誡裝待發㑹島㓂急負矢抱闗不<lb/>
可請今可請又廹計吏矣春罷亦去不罷亦去足下幸<lb/>
坐日觀諸峰掃片石待我也曽君選兵入齊幸足下曲<lb/>
<pb n="KR4e0209_WYG_015-26b"/>
賜周旋即部下健兒亦幸分之以解閩急使僕得以從<lb/>
容携二婦出武夷無塗警者非足下明恵哉鄙言一章<lb/>
用寄逺情<lb/>
　　　報李吏部一元<lb/>
往嵗公上書言事時鄙人方竊伏草莽中也則已知時<lb/>
時嘆息之矣後鄙人為郎居長安而公乃留滯兩越已<lb/>
又聞賦歸去詞焉世路多歧竟不得奉明公顔色而承<lb/>
其緒論固命哉固命哉偃蹇閩南遇曾子愛其竒氣踈<lb/>
<pb n="KR4e0209_WYG_015-27a"/>
節而深交之其以戎事行也因託鄙言以寄逺意鄙人<lb/>
不諧于世甚矣乃為五斗不即去今且去嵩山之陽能<lb/>
容我小築乎唯公有教言<lb/>
　　　報子與<lb/>
歸自建安則有䕶軍之檄矣足下乃又以使來足下文<lb/>
顧不文乃令不文文哉重幣兼之箑毫又何説焉休沐<lb/>
信宿冒暑而馳冝怨不者實以足下故奪之我二人握<lb/>
手碧雲洞時以為斯地無復㑹理今三月耳乃又得坐<lb/>
<pb n="KR4e0209_WYG_015-27b"/>
崑崙片石嘯咏也豈不天作之合哉鄙人督蒼梧軍西<lb/>
也其人咸虎而㦸日夜憂之亡策唯厚勞其酋長酋長<lb/>
喜遂戢其下不敢掠塗然亦其塗之人徙其鷄犬孥孺<lb/>
而内之他所故免足下幸傳檄塗居者毋縱鷄犬不收<lb/>
毋不能一時去其孥孺以為䕶軍使者憂也今将樂矣<lb/>
再五日入汀足下其勑徐夫人煮天目茗荈待我寄明<lb/>
卿二詩竒哉竒哉每讀足下寄吳生詩且佳且多恨不<lb/>
得作白鹿逐客也足下上計事歸問之趙伯趙伯云業<lb/>
<pb n="KR4e0209_WYG_015-28a"/>
已議汀大夫入計矣悔不早言之贑府漳道咸有留詞<lb/>
便須上書以請不得之此則得之彼僕亦以為免上計<lb/>
便蕭生幸即命之恐生他端為僕累也咫尺不悉言<lb/>
　　　報子與<lb/>
先是二日二健兒歸付之尺牘是時羣酋戢不掠已發<lb/>
書乃聞其在順昌道中要葉氏姬于輿中而羣辱之已<lb/>
又掠其髻金以去其姬名家女也媿觸石而斃僕聞之<lb/>
怒髪上指冠已檄從事廉狀以請其酋長亦恐恐待罪<lb/>
<pb n="KR4e0209_WYG_015-28b"/>
僕誠不能愛此一官而令匹夫匹婦之仇不報也為此<lb/>
星馳而西五鼔抵歸化目不交睫者兩夕矣蓋恐塗氓<lb/>
不即徙其孥孺鷄犬故家至而坐徙之蕭生及從事來<lb/>
両辱書知足下之遲我深也僕即不念碧雲獨不念足<lb/>
下哉且羣酋不出瑞金僕之轅未可東也其勞軍諸例<lb/>
已具公牒中西報十日矣咫尺握手心神飛越<lb/>
　　　報顔使君<lb/>
夜月聯舟秋雲登閣寸心獨結片語相雕金石有銷此<lb/>
<pb n="KR4e0209_WYG_015-29a"/>
誼難泯矣足下竒氣踈節鄙人何幸得以挹其光采而<lb/>
欣艷之而足下視我又骨肉而加焉則何報哉則何報<lb/>
哉玉華一别冒暑西馳古驛夜蛩孤笳兼發四顧寂寞<lb/>
誰與為歡是時足下已捨舟劍江之濵飲馬金陵之渚<lb/>
矣奈之何其亡妬也今已幸過清流羣酋頗戢再五日<lb/>
抵汀月朔還轅矣屯署行空可無斗酒待我乎<lb/>
　　　報子與<lb/>
屢厪使命禆将來又辱書抱讀臨風碧雲秋色侵人矣<lb/>
<pb n="KR4e0209_WYG_015-29b"/>
足下湏命毛頴先生數百坐石上待我二人題石也羣<lb/>
酋數日頗戢又費郡中牛酒以為父老憂使君有罪哉<lb/>
漳南君既未到干旌便不勞逺出遲我碧雲可矣<lb/>
　　　報黄黄門<lb/>
自足下釋承明之歡而鄙人遂亦南播窮途之嘆彼此<lb/>
鈞之矣在逺日結于𠂻乃今咫尺顧未及貢一言往訊<lb/>
者征軺軋軋餐櫛關山實奪之非敢忘之也足下不加<lb/>
讓責顧惠我好言重之采綺其感其愧紛然交錯何以<lb/>
<pb n="KR4e0209_WYG_015-30a"/>
請而解焉足下金馬上彦抑之雲霞無論蒼生不能釋<lb/>
之即所譔述炳炳千古無疑也鄙人即不肖可使竊聞<lb/>
萬一乎謹因使者以請<lb/>
　　　報阮中丞<lb/>
自公北行泪未甞一日不垂垂下也道塗遼逺驛使希<lb/>
濶日遲北音不得時時軫結道經樵川得報乃知聖明<lb/>
果察公之寃而薄遣之歸矣是夜徙倚嘆慰營營至曙<lb/>
我公辛苦戎衣日月長矣乃得暫卧東山一蘇息之是<lb/>
<pb n="KR4e0209_WYG_015-30b"/>
聖主之恩深也謹遣一介恭訊起居<lb/>
　　　報顔使君<lb/>
别公一月矣在闈中日㑹徐使君則未甞不日口足下<lb/>
髙誼至竟其酒也心揺揺甞依劍津之上即廣陵明月<lb/>
反疎之矣此其故何哉督臺還轅而足下尚未議事則<lb/>
九日烏石之㑹可破積悃昨出手足耳目俱紛紛矣燈<lb/>
下扶困具數語惟公諒之<lb/>
　　　又報顔使君<lb/>
<pb n="KR4e0209_WYG_015-31a"/>
昨題尺牘往訊待發矣乃公幸惠然遣使辱之瑶札累<lb/>
函情意深厚俯仰人世交如我輩者誠難哉誠難哉即<lb/>
出示徐使君未甞不嘆息彌日也金縠華履愛我愛我<lb/>
敢不永佩微躬以表長者之賜使旋謹北鄉再拜寓言<lb/>
奉謝督臺談城事冀公速臨惟公留意焉<lb/>
　　　報查太常<lb/>
僕之南也即去我公萬里且暑寒兩易衣矣顧公愛之<lb/>
著於鄙心猶一日也日對唐公即對我公而公之書来<lb/>
<pb n="KR4e0209_WYG_015-31b"/>
輙目召而竊觀之未甞不齒我而骨肉我也則公之於<lb/>
僕乃亦不一日忘哉僕自入閩日困戎事櫛蓐闗山餐<lb/>
沐風霧盖未浹旬休衙也以此耳目手足靡不被病髪<lb/>
亦稍稍短矣偃蹇不自得輙欲裂纓走公何惜片言而<lb/>
不使麋鹿之性得望豐草而嬉乎昨讀越書知令姪髙<lb/>
列因嘆公家之徳澤長也二公子試燕闈當更得意恨<lb/>
不得燕書讀之徐使君往致區區北望軫結<lb/>
　　　報汪水部<lb/>
<pb n="KR4e0209_WYG_015-32a"/>
别而南再授衣矣北睇金莖白雲芒芒念諸故人並馬<lb/>
鳴珂聨席抽藻何啻壺嶠也萬里之外日睹戎㦸櫛沐<lb/>
闗山兼之風露漸成病子矣子與入燕羣公聚首故人<lb/>
亦有遐心乎艸艸附訊道遥緒長臨風悵惘<lb/>
　　　報諸吏部<lb/>
客冬奉報牘便宛然從公㳺也顧此萬里之外又黯然<lb/>
増結矣䕫龍並列榮問日新宇内頼之何問僕者入閩<lb/>
以來櫛沐風露且時時負㦸矣天上知己曽有遐心乎<lb/>
<pb n="KR4e0209_WYG_015-32b"/>
嵗事漸揺落附訊起居唯為蒼生加愛<lb/>
　　　報李明府<lb/>
臣束髪學語時則嘆公之於家君何驩也雖未得執經<lb/>
几杖亦辱庭教之矣公雖去敝邑日逺顧其遺教猶炳<lb/>
炳在目也則臣之幸竊章服非公遺哉人事參差缺然<lb/>
訊問客秋道左又未獲展覲龍門公不棄乃以逺書厚<lb/>
貺辱之啓函拜命意沾沾喜也已而把讀廻環憮焉興<lb/>
念公今白髪僕亦壯夫二十年間宛然陳迹矣因與叔<lb/>
<pb n="KR4e0209_WYG_015-33a"/>
氏道舊談往俯仰長嘆公起居勝矣即又有諸公子奮<lb/>
翼青雲豈不愉快得意哉僕偃蹇乖時不即引去恥為<lb/>
公談之他日卜築西湖幸有公作主當不大落莫也家<lb/>
祖家叔薄逰名邦朝夕於公者至深矣叔歸附此具謝<lb/>
兼佈積悃㑹有逺役詞不宣心<lb/>
　　　報學士李公<lb/>
徐從事回閩辱札兼之雲綺再拜啓函油然骨肉之念<lb/>
至過敝址而有懐則知公之於僕未甞一日不置諸念<lb/>
<pb n="KR4e0209_WYG_015-33b"/>
也感激徘徊潸然隕涕矣自惟幸侍長者之側辱忘年<lb/>
俯交微言驩語動及心腑獨愧僕踈愚鄙拙雖自諒無<lb/>
他然有負長者之愛至多也而我公猶委曲成全垂情<lb/>
僻逺草木尚可德感况愚父子亦甞聞長者一日之教<lb/>
乎此僕之所為拊心而増結也頃者上眷日隆異當有<lb/>
新綸詞林盛美區宇被華何問桑梓哉逺方小吏日就<lb/>
沉淪唯公餘光拂之甚幸甚幸<lb/>
　　　報學士董公<lb/>
<pb n="KR4e0209_WYG_015-34a"/>
一别載離寒暑雖天上金莖髙逺寥廓鄙陋之心則固<lb/>
日依依焉盖唯知我公之念我不自知其分之卑也張<lb/>
使至我公不棄辱以緘書文采巨麗厚念盈楮三復長<lb/>
嗟蘇蘇隕涕夫薛髙諸子所為偃蹇流落卒成其名者以<lb/>
其才也無其才而有其累世莫不笑之而公何取焉公<lb/>
又以漢時諸公莫不外厯藩郡其意若以喻臣者益令<lb/>
人悚悚愧心也然而公之委曲念我至矣至矣苟被齒<lb/>
髪何能一日忘我公哉公以命世之才受知聖主寵綸<lb/>
<pb n="KR4e0209_WYG_015-34b"/>
日新繁錫雲縟天下之士莫不快之辟則鳳翔于郊而<lb/>
百鳥振羽各欣其類也然則臣之偃蹇流落而得幸覿<lb/>
詞林之盛歌頌鼓舞亦足以自樂矣唯公終念之<lb/>
　　　報余德甫<lb/>
僕之登釣臺而南也問足下方視牘天台咫尺缺覯固<lb/>
數哉足下何日復之長安昔者素衣今復何似知五陵<lb/>
氛垢不能上足下衣袍也之子沉淪時時為人誦之足<lb/>
下勉之矣子與入燕夜談時倘念二三子萍散也得無<lb/>
<pb n="KR4e0209_WYG_015-35a"/>
長嘘罷酒乎僕之狀子與盈抱矣足下毋須問之恐益<lb/>
令足下嘆也便訊起居歳寒自愛<lb/>
　　　報方武庫<lb/>
别公而南嵗月豈尠哉顧自入閩戎軺日棘即手足耳<lb/>
目靡不從之尺牘難題寸心獨結公不棄我二遺我書<lb/>
七言二章情詞兩絶令我讀之泪淫淫下矣即欲具一<lb/>
書謝公㑹無入燕者即有之僕且以戎事日驅萬山中<lb/>
不相當也顧此心何曽一日不念公乎八月郎君顧我<lb/>
<pb n="KR4e0209_WYG_015-35b"/>
翩翩青雲之器也欣握之如覯我公焉且携四絲遺我<lb/>
出公書裏中意悚悚甚也僕自十月視事即入汀嵗除<lb/>
還邸過元旦則又從御史行部五月還邸島夷苦之七<lb/>
月復入汀一嵗之間征衣不旬解矣以此不能為訊尊<lb/>
公非忘之也今且遣一介上夀惟公憐察<lb/>
　　　報何中丞<lb/>
僕不才毎不敢自棄於當時之賢人君子如明公者既<lb/>
幸竊省署之誼得奉履舄之光明公不棄其愚而時時<lb/>
<pb n="KR4e0209_WYG_015-36a"/>
教之斯稱竒覯矣世路多歧未能卒教關山無極嘆仰<lb/>
徒勞明公不棄逖儼然辱之以書三嘆髙深况之海嶽<lb/>
日台垣出鎮開府西江風采謨猷沛然雲布大業炳蔚<lb/>
豈不與日月並垂哉竊在下風何勝鄉慕僕之碌碌偃<lb/>
蹇無所比數不足為明公言之獨南康司理吳君者僕<lb/>
之同志交也其人髙雅取忌唯明公留意焉<lb/>
　　　報顔使君<lb/>
日來雖時奉教談終為俗格所泥者心恨之矣昨意公<lb/>
<pb n="KR4e0209_WYG_015-36b"/>
必謁院晚出頃之門卒報干旄出城矣乃益悵然公急<lb/>
金陵之約乃棄我哉連苦夜讌令意汶汶不快計公是<lb/>
時方醉吳酒抱郎夜嬉也使來奉牘知公念我見懐一<lb/>
章情詞精絶即老杜暮雲春樹之句何加焉行當奉和<lb/>
以申逺臆吏語因院牒促先公行二日進矣<lb/>
　　　報顔使君<lb/>
昨往二緘方以踈訊為懼累奉手牘果言言讓我矣興<lb/>
少府一牘更急豈遂棄我哉令人手兢兢不能持也両<lb/>
<pb n="KR4e0209_WYG_015-37a"/>
嵗盗發而他藩悉委之閩即其言行逐吾官耳方當再<lb/>
拜謝賜公僅當今嵗之盗即他藩報軍書不似往急也<lb/>
公又何勤勤切切乎萬生所闚寂無耗或難僕言之足<lb/>
下其毋苦責<lb/>
　　　報子與<lb/>
鄙人之再西也豈不甚幸哉名山片語便垂千祀至於<lb/>
深夜握手不忍鄙人之即去而曲計全之其誼骨肉為<lb/>
淺矣獨畏左右耳目未展兄嫂之恭此我兩人之外内<lb/>
<pb n="KR4e0209_WYG_015-37b"/>
固無所不至也但以鄙人之來令足下病至蹙容而去<lb/>
鄙人有罪哉馬首漸東孤懐欲結回首汀雲無任悵惘<lb/>
　　　報薛刑部<lb/>
曩者覲家君金陵之墟則具言足下與㳺至驩即骨肉<lb/>
無易之也令人仰屋竊嘆政以為髙誼如足下者宜何<lb/>
所稱報乃以外吏不敢進謁諸京卿長者即夜移棹去<lb/>
而不得蒲伏門屏一布下悰顧所耿耿深矣入閩日提<lb/>
戈逐賊餐沐萬山中遂欲為一書北訊不得秋㑹象南<lb/>
<pb n="KR4e0209_WYG_015-38a"/>
君以華牘辱之握而談如覯足下焉已乃讀足下所賜<lb/>
書言言振我也即至不肖敢不夙夜象南君出其文詞<lb/>
示僕第為一誦輙動色而起既已大竒之時時為人誦説<lb/>
此金馬才也今果上第矣亡論足下之快之即僕之快<lb/>
不減足下也足下懐瑾握瑜摛詞談道為一時表重乃<lb/>
今又得象南君繼起益章顯覩于今世固難哉固難哉<lb/>
象南君當覲足下邸中骨肉榮華樂何可支也謹附小<lb/>
狀申悃唯足下不棄有教言<lb/>
<pb n="KR4e0209_WYG_015-38b"/>
　　　報子與<lb/>
已發石牛得手書知足下恙且甚令僕意忡忡而東也<lb/>
此乃夜坐積困稍卧閣蘇之當可勿藥矣漳南意懃僕<lb/>
何以當之謝書幸遣護戎速訊前途再為具述足下語<lb/>
往謝也軍儲所費幸即具牒一投僕可藉手歸省邵延<lb/>
之間倘得握手甚幸顧恐無此竒也朝斗一章足下和<lb/>
之<lb/>
　　　報子與<lb/>
<pb n="KR4e0209_WYG_015-39a"/>
樵川遣健兒入汀後二日抵順昌聞足下棘闈之檄此<lb/>
何足云顧沾沾喜者以握手之難也故事聘博士至闗<lb/>
則守臣護入之既已延平而巡䑓復檄往杉闗入諸博<lb/>
士馬蹄不穿難矣如此宦情柰何令鄙人甘之足下建<lb/>
寜之役不必特馳月晦便謁過朔趨闈至順也前議倘<lb/>
諧所遣偕使其抵省僕當具楮待之鄙事大勞足下然<lb/>
非我兄弟一體者安可措片語也李司勲書幸付長汀<lb/>
君其䕶吏囬仍取報書寄我<lb/>
<pb n="KR4e0209_WYG_015-39b"/>
　　　報子與<lb/>
别足下十日方得抵省風雨泥塗備甞之矣遥想茂陵<lb/>
肺病未甞不西望増結也金陵書到始知足下賜訊大人<lb/>
大人且怍且感亡論大人即僕復何當之哉謹西鄉再<lb/>
拜因使者以謝入棘近矣謹誡小奴理𬞞煮醑以待足<lb/>
下周宋督府迎送二牒幸命一護戎急馳之大人有家<lb/>
報二函附使者蚤寄幸甚鄙悰前緘已詳唯足下圖之<lb/>
　　　報子與<lb/>
<pb n="KR4e0209_WYG_015-40a"/>
二使次第遣歸有報言矣宋督府視事例有賀且上之<lb/>
吏語鈞以托之長汀黄君蓋足下既東捨斯人不可金<lb/>
陵使者至未已遣一介遅干旄玉華足下既至則請留<lb/>
使者一二日待僕與足下面遣之未晏也<lb/>
　　　報子與<lb/>
抵省遣健兒西歸寓之訊言已又三健兒至奉手書知<lb/>
足下時時念我深也碧雲一章稍易數字更稱竒絶周<lb/>
中丞歸山二章精麗俊偉逸氣翩翩薄雲矣周幸哉周<lb/>
<pb n="KR4e0209_WYG_015-40b"/>
幸哉知嫂東歸使者取道北鄉鄙心炎炎如火第歸後<lb/>
日厪棘闈之役奈何哉胡從事受足下重命歸即請之<lb/>
趙伯伯云督府已有成命難中奪之而楊伯佳大夫也<lb/>
乃云徐使君既有公牒請以易胡生者易之便與顧使<lb/>
君又亟言胡從事乃王黄門姻也因起請再三趙伯者<lb/>
乃拂髯不答趙幸有役棘院楊伯署司僕當極力周旋<lb/>
之可矣<hi>闕</hi>
四懐詩併王生者竒哉竒哉我二人亦胡可少此詩也<lb/>
<pb n="KR4e0209_WYG_015-41a"/>
嫂歸矣聊為内侍者易數衣而不腆之儀因以獻諸伯<lb/>
翁<lb/>
　　　報子與<lb/>
前是二日具訊一役歸矣二役尚留意欲有所遣一役<lb/>
病兹復遣之聞足下二十日同嫂夫人東也則大喜計<lb/>
是時干旄已指九龍矣楊伯顔憲時念足下僕更時時<lb/>
道足下感仰情胡從事不能以一日遣諸懷日言之楊<lb/>
伯楊伯遂具牒巡䑓易其人牒今日且下楊伯者佳伯<lb/>
<pb n="KR4e0209_WYG_015-41b"/>
哉佳伯哉幸報胡從事毋悶也更一二日則顓遣一介<lb/>
之使候足下劍津之上矣<lb/>
　　　報子與<lb/>
足下之枉辱敝署也即如崑崙之上遇羡門焉駐馬數<lb/>
巵竟為衙官促去何物浮名乃能籠人如此意芒然甚<lb/>
也已乃從臺史廟謁遂留齋沐庠中罷祀鷄鳴矣晨起<lb/>
軋軋入從諸大夫折腰也欲啓鑰展謁足下則足下能<lb/>
一出乎左國二種偶涉鄙筆幸足下藏之左逸其一錯<lb/>
<pb n="KR4e0209_WYG_015-42a"/>
簏中當擕足之也<lb/>
　　　報子與<lb/>
聞足下北轅十日矣長安車馬雲翔而舉目無一知己<lb/>
者足下得亡短氣乎昔顧華玉以開封謁帝獻吉諸公<lb/>
祖道陳詩而朱升之報績還亦有章園别紀足下何人<lb/>
哉乃不得並二子㳺也萬里之外令人怏怏耳臺使便<lb/>
附訊願言加飯以慰逺臆<lb/>
　　　報周憲長<lb/>
<pb n="KR4e0209_WYG_015-42b"/>
八朔奉陪末議明公折節而心交之持盃灑翰動則顧<lb/>
我令鄙人顛倒如醉若涉殊庭從安期先生啖棗逰也<lb/>
豈不甚幸甚幸哉荷亭笑别盖心旌揺揺與公共翔燕<lb/>
薊之墟矣從諸公時誦春闈王伯之句未甞不拊掌大<lb/>
噱如公在筵也知公已謁帝歸鄞日遲音告乃百粤掌<lb/>
憲之訊至矣羅浮先生日夜望公至豈知武夷使者乃<lb/>
大怨别也異日公持大中丞節來督八閩戎事鄙人<lb/>
蒲伏轅門公毋恐我哉敝司有不腆之将敢附一言以<lb/>
<pb n="KR4e0209_WYG_015-43a"/>
賀<lb/>
　　　報尤憲長<lb/>
别足下乆矣毎念足下髙誼私心如渇也秋中令公子<lb/>
貽書知足下北謁帝不敢報言冀得廽轅展晤不知足<lb/>
下乃枕苫而廬也伯翁何故哉驚惻驚惻遵岩東䑓二<lb/>
公狀故聞之足下之言尤詳矣弟何能為不敢辱命草<lb/>
此先復顓遣奉慰不任區區<lb/>
　　　報德甫<lb/>
<pb n="KR4e0209_WYG_015-43b"/>
吏囬奉手書知足下念我深也即閩越咫尺未通一訊<lb/>
何妨長憶哉萬冦環省城焚刼者今六十日矣昨稍殱<lb/>
之海上餘者尚屯山南轅門羣校専擐甲勒馬以待足<lb/>
下幸足下蚤至以長纓繫而鞭之以謝蒼生豈不可也<lb/>
明卿亦通問否門𨽻再迓草此代候客途溽暑願言加<lb/>
愛<lb/>
　　　報方武庫<lb/>
十月之朢既已奉訊言北鄉矣則又以為公之念我勤<lb/>
<pb n="KR4e0209_WYG_015-44a"/>
而僕之報公踈也無乃門者嗔不内乎然僕非敢踈<lb/>
也長安中書盖自昔難之矣恃公諒我不然者僕何<lb/>
觧焉公為郎久胡不調以公之不調知僕之折腰<lb/>
無已時焉幸計吏萬一罷去為快即不罷亦上書自<lb/>
罷耳他日五岳志成公其就我百花洲上讀之昨具<lb/>
不腆之儀起居尊公長者夏官大夫之題俟僕登<lb/>
龍而掲焉<lb/>
　　　報荘吏部<lb/>
<pb n="KR4e0209_WYG_015-44b"/>
仰山君至再辱賜書環讀累嗟公之念我何深也夢我<lb/>
諸篇詞翰竒絶盖雲霞亂墜矣我明稱名吏部則無逾<lb/>
蘇門西原少海諸君顧其詩可得而言也公謂髙詩𤣥<lb/>
淡而乏風骨佳談哉佳談哉方公與髙㳺時何不以言<lb/>
振之令後世有詞也然諸君俱竒蹇淪落不俯諧于世<lb/>
足稱名流矣公雅意鄙人期之華地甚幸甚幸願不欲<lb/>
負諸君豈負公哉仰山君看花長安大君三君飾羽待<lb/>
奮公之樂甚也尊公名德髙齒鄙人宜有言顧願得生<lb/>
<pb n="KR4e0209_WYG_015-45a"/>
平而綴誦焉公其教之<lb/>
　　　報白伯倫<lb/>
去冬辱逺書憶懽歎别並見情悰把讀廻環不知涕<lb/>
泪之浪浪余襟也每睇北雲便欲心折征軺軋軋缺<lb/>
然問訊顧其心何甞一日不殷殷哉足下彯組仙署<lb/>
弼亮彛典功名盛美貽寵遐僻甚幸甚幸鄙人南徙<lb/>
日厪山海之役眠餐櫛沐半在風露間矣足下雍容<lb/>
鵷鷺曽復流念逺人乎閩使奉鄉書入都事在足下<lb/>
<pb n="KR4e0209_WYG_015-45b"/>
惟含容而速遣之即鄙人之願也吉夫念我厚宜訊恐<lb/>
以不遍取罪且為我謝之子與至當致耿耿耳外録二<lb/>
帙裁教<lb/>
　　　報子與<lb/>
自足下出闗日忡忡怦怦不能一日釋足下意獨怪之<lb/>
不知足下乃奉尊公諱痛哭歸越也書来把讀一泪盈<lb/>
裾矣諸大夫靡不喟然興嘆即臺史且亟亟言斯人去<lb/>
是汀之厄也尊公何恙何竟不起太夫人得亡過痛乎<lb/>
<pb n="KR4e0209_WYG_015-46a"/>
是皆助足下悲也第尊公八十餘老矣又得被章服㳺<lb/>
里中數朞不愈焚麻松丘哉足下可無恨足下杖而讀<lb/>
禮上奉太夫人髙年以其餘掇采千古卒成大業是又<lb/>
報尊公地下無已時也僕擬春暮拂衣闚鴈蕩訪天台<lb/>
解笈天目之墟濯手苕霅之上展謁尊公之墓上夀太<lb/>
夫人於堂而因與足下探禹穴厯西湖弔閶闔之舊宫<lb/>
采鍾蠡之遺事斯僕之上願也足下其埽徑而待之頃<lb/>
以職事從臺史行部駐節延平日飲顔公之廬未甞不<lb/>
<pb n="KR4e0209_WYG_015-46b"/>
談足下至欷歔罷酒也不腆之奠敢聞左右唯足下彊<lb/>
為太夫人加飱臨楮於邑<lb/>
　　　報周憲長<lb/>
别後凡三拜華牘則黯然悵情哉春中事辟如驚飈迅<lb/>
發而江山草木靡不改色者及其定也則江者自江山<lb/>
者自山草者自草木者自木飈不得終持之矣公之遭<lb/>
之亦公之未定之天也及其定也公者自公文章政事<lb/>
峻節雅度誰得而終揜之也公之擢粤也胥江公命僕<lb/>
<pb n="KR4e0209_WYG_015-47a"/>
言綉錯而函之自嵗暮淹留至今矣盖以戎故公其諒<lb/>
焉叔言文思當亦駿發恨道逺不得讀而快之公當何<lb/>
日出山所馳情於左右者如饑如渇也唯惠然有教言<lb/>
　　　報顔使君<lb/>
公去閩三月乃僕之心累期矣盖骨肉之情然哉公何<lb/>
日至楚何日發楚何日渡江何日渡淮何日抵燕也風<lb/>
雨朝夕若僕任之矣門者一書吏者一書咸戈㦸中語<lb/>
今亦不記云何要之皆厯厯寸心也自公去僕不復措<lb/>
<pb n="KR4e0209_WYG_015-47b"/>
一語公至長安當即拜新命斗酒相藉何地何年哉言<lb/>
之悲嘆諸所舊從纍纍如雲僕目之未甞不黯然悵情<lb/>
也健足入都聊附數語代訊三郎君近有音至否僕念<lb/>
之絶甚何問公也<hi>闕</hi>
　<lb/>
春中凢辱書委我尊公志豈以僕亦能不辱命哉四月<lb/>
奉部檄視事臬臺時夷大舉入宼集省城者萬也又刼掠<lb/>
六十日始去數百里白骨山起林廬一空父老泣曰自<lb/>
<pb n="KR4e0209_WYG_015-48a"/>
有閩以來無若茲慘者僕守西陴乃賊即日日攻西陴<lb/>
僕遣精鋭數千走之奪得巨螺二隻五采爛然可作觥<lb/>
他日五湖當與足下大醉此君一笑耳足下教言教諸<lb/>
生古語諸生遇害者五六十人其為虜未歸即歸而折<lb/>
支敗面者又纍纍也此自僕命哉卧陴上與賊終始昨<lb/>
方解戎衣休沐正理前草使者復至不敢辱命謹下帷<lb/>
三日勒成鄙言一采足下實録唯少年數十金亭長四<lb/>
十斤鐵椎僕削焉夫尊公儒者也即有之亦少年事不<lb/>
<pb n="KR4e0209_WYG_015-48b"/>
足重公况直書朱亥郭解語槩公生平也二子自竒顧<lb/>
與公無當政如左馬李杜並佳然不可以左即杜也足<lb/>
下以為如何<lb/>
　　　報子與<lb/>
紹生去附志序二首書一首計中元抵越矣顔生來又<lb/>
奉手書沾沾喜顔生不逺千里訪足下足下乃又深愛<lb/>
而極念之也兩難哉顔生才又深沉有度汀館徐圖之<lb/>
不敢負委也家大人書來具言足下馳特使於金陵且<lb/>
<pb n="KR4e0209_WYG_015-49a"/>
有厚賚焉足下於我父子之間深矣顧安所報顧安所<lb/>
報唯心藏而口占之無已時也昨謂蕭生遂遣北訊元<lb/>
美㑹其病且僕亦日苦憲牘不得一間為書聞元美尚<lb/>
在青州何也其於去就苦矣吏有事越䑓附此往訊秋<lb/>
炎甚想天目亦如之捐痛自愛<lb/>
　　　報光禄黄公<lb/>
春中聞勲輔之召竊意師必歸謁封樹用日日北佇也<lb/>
後㑹戎事急冉冉至六月而都運公來奉師彭城書乃<lb/>
<pb n="KR4e0209_WYG_015-49b"/>
知節旄徑自滁陽北也悵深矣書中念不肖絶甚而别<lb/>
諭懃切尤見師骨肉無已之情環讀之不知泪垂垂下<lb/>
也今世愛我念我者孰逾師哉使者又辱賜賀感德愈<lb/>
深謹北鄉稽首附言申謝不肖鄙陋叨此重任悚灼久<lb/>
之盖恐無以副師知己之明也唯師益教之有至望焉<lb/>
　　　報趙太僕<lb/>
春初附尺疏黄公子具訊未盡區區入夏夷亂急矣遂<lb/>
久缺音告我公不棄乃恵然以逺書華幣辱之唘函奉<lb/>
<pb n="KR4e0209_WYG_015-50a"/>
教厚念盈楮抱佩悚灼罔所措之滁陽天下之勝而今<lb/>
古名賢之所萃止也我公名章麗藻雲霞並流即所列<lb/>
㑹編中者鄙人言言窺靡不洒然而快也公謂心力可<lb/>
到齊驅古人者盖自謂乎盖自謂乎江山詞賦並峙千<lb/>
古鄙人願得請益而卒業焉唯公諒之使者北歸謹裁<lb/>
具謝臨發數語聊布下悰公毋以詩讀之也秋氣漸髙<lb/>
公其為蒼生加愛北鄉無任馳情<lb/>
　　　報明卿<lb/>
<pb n="KR4e0209_WYG_015-50b"/>
曽㕘戎二月來致足下書知官舍寥寂日惟瞽師語也<lb/>
蓋黯然矣讀足下詩又沾沾喜昔謂詩必窮而後工有<lb/>
味哉有味哉三月朔覩計吏牘則足下乃又有謫命矣<lb/>
是日為足下頓足旁皇泣數行下天乎足下何罪而再<lb/>
遭之也即欲走一介訊足下武昌㑹倭遽至而環之蓋<lb/>
三月道塗始闢遂冉冉至今也顧此心何甞一日不念<lb/>
足下足下再謫子與苫居元美近遂家居乃李生又久<lb/>
耕矣而獨僕折腰五斗不即去豈理哉日夜謀所以去<lb/>
<pb n="KR4e0209_WYG_015-51a"/>
狀不得則移痾耳陳大㕘公入楚附此一訊<lb/>
　　　報方駕部<lb/>
往嵗九月具尺牘付徐汀州代訊已而聞其奉諱歸吴<lb/>
也訝而恨者久之乃使鄙人别來感佩私悰竟不能一<lb/>
布之左右謂何哉謂何哉嗣是又值夷亂其狀難言之<lb/>
矣而道塗阻絶北使希濶遂不能脩一詞道此恨恨尊<lb/>
公遣使投之三緘啓封而讀言言感言言愧也時事一<lb/>
書尤覘逺略行將為二三大夫誦之我公坐籌九邉邉<lb/>
<pb n="KR4e0209_WYG_015-51b"/>
馬不敢南牧矧茲醜夷固冝其宏策炳炳也鄙人不學<lb/>
辱諸公以貴鄉二三子付之鄙人何有哉幸公逺恵至<lb/>
教敢不夙夜尊公復有厚賚於鄙人鄙人雖不敢拜命<lb/>
顧心藏之矣郎君雋朗固麟鳳之儔也鄙人何敢以諸<lb/>
生視之謹附數語奉謝鄉者一書併致以見區區唯公<lb/>
諒焉<lb/>
　　　報謝山人<lb/>
一别八年矣人生㡬何堪此暌隔毎與二三子持盃對<lb/>
<pb n="KR4e0209_WYG_015-52a"/>
月未甞不念我公即公髙居獨吟當亦不能忘情二三<lb/>
子也于鱗久耕明卿再謫子與元美並奉家諱南歸時<lb/>
已逾數朞矣獨僕以五斗不即去然念念漁樵恨不旦<lb/>
暮往也近家君卜築金陵之墟將遂家焉公能渡江而<lb/>
南而僕因解綬從公闚天台眺鴈蕩下西湖登虎丘西<lb/>
睇匡廬南浮瀟湘以盡平生之所卧㳺而未覩者何如<lb/>
哉公既老僕之髪亦稍稍短矣嘉時不再唯公圖之槐<lb/>
亭李公與公有傾蓋之雅謹附尺牘代訊懐公之情一<lb/>
<pb n="KR4e0209_WYG_015-52b"/>
見之詞惟公一一為我酬焉<lb/>
　　　報子與<lb/>
隔旬臬吏有事于越附尺牘命之天目訊足下書及家<lb/>
大人訊語啓函讀乃知足下有顓使于金陵而家大人<lb/>
數數感足下髙誼無已時也足下念我戎旃戎旃即苦<lb/>
顧不若二三弟兄放逐驚憂種種甚也毎一念之不覺<lb/>
泣下莽莽宇宙安所投足哉足下以太夫人故不出僕<lb/>
不敢謂足下語非也家大人以倭故近日買宅鳯䑓之<lb/>
<pb n="KR4e0209_WYG_015-53a"/>
東將定居焉而二媍諸所從者行將盡歸之則僕之進<lb/>
止便也柰何以一學掾而負此千古足下以為如何元<lb/>
美䖏日夜念之無一介可任黄少府疾足謹遣之代訊<lb/>
足下足下如以為可任則北之且令歸塗東之齊一訊<lb/>
李生也昨覩王生病䟽痛心哉痛心哉百凢足下裁之<lb/>
　<lb/>
　<lb/>
　<lb/>
<pb n="KR4e0209_WYG_015-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻十二</head>
    <p>
<pb n="KR4e0209_WYG_012-1a"/>
欽定四庫全書<lb/>
　宗子相集巻十二　　　　　明　宗臣　撰<lb/>
　　文部上<lb/>
　　　袁尹傳<lb/>
袁君名濱字興之别號海東人則稱海東子云尹之先<lb/>
有稱成甫者自大梁徙泰元季宇内兵起倉卒避兵於<lb/>
通遂為通人傳四世至榆岡有隠行葺宇江于縱心泉<lb/>
石性喜義絮寒餔餒即不自給亦給人有司髙峻其行<lb/>
<pb n="KR4e0209_WYG_012-1b"/>
具冠服迎之謝不顧曰我何娖娖拘志束形㢤生四子<lb/>
叔即尹尹生蚤慧殊恒兒人不敢兒畜之僅髫遂儒業<lb/>
年十七乃下帷授戴氏禮補州弟子員督學者試輒上<lb/>
第又綜其行又輒上第於是學士大夫歎曰此為報榆<lb/>
岡哉尹有濟世才往年江寇寇通有司䇿尹卒用尹䇿<lb/>
走江冦比部郎朱君謫貳通見尹文亟亟讃曰鄉書即<lb/>
舉一子必舉袁子也既而尹果舉庚子捷來於是朱又<lb/>
益喜明年上春官罷歸愈益肆志於學頋數大竒至庚<lb/>
<pb n="KR4e0209_WYG_012-2a"/>
戌凡四上春官卒不第於是怒投䇿起曰丈夫結髪受<lb/>
書即不得一第豈頋亡可行吾志哉必躡屩擔簦再游<lb/>
上國斯華髪翩翩已且又何以慰母竟謁選授撫寧客<lb/>
有䇿馬過尹若惋惜尹才者尹正襟端語曰君以今之<lb/>
垂纓結綬髙揖青雲者豈皆有念於蒼生哉使令一邑<lb/>
而有念於蒼生則不以此易彼甚明也於是謝客登車<lb/>
而去撫寧者故邊瘁邑父老子弟日操戈候敵尹至則<lb/>
下令曰父老子弟且休矣於是擇驍勇人畀㦸矛倉窖<lb/>
<pb n="KR4e0209_WYG_012-2b"/>
故虚則又厚集芻餉以待猝變又其俗近邉多桀少暴<lb/>
行墟舍尹繩以法於是野無私鬭者興利滌病即瑣細<lb/>
亡不竭精僅六閲月而持節當塗者凡四下檄以幣采<lb/>
勞尹勞苦秋八月敵兵斬闗入逼撫寧撫寧人惶急走<lb/>
莫知委命尹亦驚姑曰毋懼毋懼於是猝登城望盡召<lb/>
城外人内之城中又親持䇿整戎馬環城三匝民猶惴<lb/>
惴懼也尹則頋却步前庭裴回仰天嘆曰夫撫寧一邑<lb/>
耳即陷亡入係而京師者天下之根本帝王豪雋之所<lb/>
<pb n="KR4e0209_WYG_012-3a"/>
總萃也今急矣獨奈何於是鍛甲砥劍累車疊轅決䇿<lb/>
内鄉報天子戎事亡何敵去尹且病病五日殂矣當是<lb/>
時撫寧人家號巷哭攀樹望庭匍匐大呼曰天乎天乎<lb/>
胡喪我君即敵再來又胡得我君坐城上拒敵不懼我<lb/>
也訃至通通之學士大夫㒺不蘇蘇隕涕曰非特榆岡<lb/>
徳也即海東子者抑何長厚也仕而令令而且死此何<lb/>
説焉尹性至孝友榆岡公疾再逾寒燠恒冠衣侍前醫<lb/>
來立與參虚實隂陽定乃製劑頋又手持盂釜烹涙未<lb/>
<pb n="KR4e0209_WYG_012-3b"/>
甞不簌簌落盂釜中也既而執匙以甞跽進几席上退<lb/>
則檢讀古方書日夜望榆岡公愈也頋不愈比卒毁哀<lb/>
骨立若不幾生者彊為母媪起既事母媪又益孝即死<lb/>
惟獨念母媪老在堂也鄉人誦其語悲傷之尹兄弟四<lb/>
人而尹居中最友愛每間輒陳樽爼共坐笑樂召諸子<lb/>
諸從子來東西鄉立訓誡之顧其人外和内實耿介立<lb/>
節操自家食時有司已不敢妄遺筐篚見富兒大賈謝<lb/>
不與通即諸昆季咸豐槖厚儲持粱刺肥炳誇里閭而<lb/>
<pb n="KR4e0209_WYG_012-4a"/>
尹食芋衣敝閉門著書洋洋然樂也為撫寧時愈益苦<lb/>
勵篆畢鑰扄内外肅肅至所需蔬米反貽書報家人治<lb/>
米邑中老人相謂曰自老人為兒時固希覯此君矣海<lb/>
内經生往往畏戴氏禮難讀乃尹則更易讀更得其邃<lb/>
者至勒成一書及仲尼鄒軻參伋諸書又各各有説說<lb/>
成付其門人子弟<lb/>
　　　王夫人傳<lb/>
濯纓王子以詞賦才馳聲人人重王子又因以重王子<lb/>
<pb n="KR4e0209_WYG_012-4b"/>
母而曰王夫人王夫人云葢鴻臚公既壯而不舉子乃<lb/>
再聘于頋得夫人人謂孫夫人于夫人乖也頋不乖反<lb/>
獨以女視夫人夫人事孫夫人愈益謹又其性至孝敬<lb/>
侍其姑夫人疾凡九月不歸室易衣姑夫人為孫夫人<lb/>
言頋婦事我勤也比逝則視諸婦又特哀以此人輒稱<lb/>
夫人孝云夫人先舉女孫夫人即取女女之亡何濯纓<lb/>
子生孫夫人意夫人自子也乃夫人不自子輙又請子<lb/>
于孫夫人孫夫人喜曰吾固當作是兒母當是時鴻臚<lb/>
<pb n="KR4e0209_WYG_012-5a"/>
公出為河西令治裝且行而孫夫人適病病革乃抱濯<lb/>
纓子而執夫人手流涕言曰是兒王六代宗子鄉不女<lb/>
子者懼女少也今我不能待是兒成是兒在女乃泣夫<lb/>
人亦泣泣數行下比孫夫人逝則夫人悲痛若姑夫人<lb/>
濯纓子稍長人或謂君母頋母也請于夫人夫人曰兒<lb/>
亡須問第亡忘兒孫母恩每嵗時蒸嘗奠則夫人祝曰<lb/>
孫夫人兒今被儒服供蒸嘗矣於是濯纓子亦涕下沾<lb/>
衣亡何鴻臚公謝事歸他室日被綃綺整環佩曳金玉<lb/>
<pb n="KR4e0209_WYG_012-5b"/>
鏘鏘行而夫人一簮一縷不得著膚鬢相室者忿曰夫<lb/>
人奈何而孱若是夫人笑曰我孱哉我孱㢤我得寳竒<lb/>
矣意葢謂濯纓子云乃濯纓子則欲甘心於其人而夫<lb/>
人輒牽裾止之曰兒其柰何為母而傷父之志濯纓子<lb/>
負異才鄉人日冀其第也乃累舉累不第夫人輒慰之<lb/>
曰自古髙才之士往往不偶于時兒之才所竊造化者<lb/>
多矣兒寧之頋安知不雲蒸龍變哉又濯纓子性至孝<lb/>
即困必日謀甘膳膳夫人説其心即夫人亦忘其子困<lb/>
<pb n="KR4e0209_WYG_012-6a"/>
而夫人八十時濯纓子百拜奉觴為夀夫人前夫人大<lb/>
喜已乃欷歔曰自我結髪事女父以至白首艱困累千<lb/>
苦環㦸而立豈知今日得稱八十老婦又見女顯其才<lb/>
又見女金家婦抱兒也彼其綺綃環佩金玉鏘鏘行者<lb/>
安在㢤於是罷酒宗子曰嗟乎以余觀于世人嫡庶子<lb/>
母之間則益嘆夫人之難焉彼其上以分猜下以子挾<lb/>
相怨相謀終其身不解者天下一室也乃夫人獨不以<lb/>
有子挾其上又忍其下夫古今以閫行著聞炳蔚史册<lb/>
<pb n="KR4e0209_WYG_012-6b"/>
者要之不離乎處常非若夫人以身介二者之間至危<lb/>
變也乃夫人善處其變又能成其子才然則夫人者誠<lb/>
難哉誠難哉<lb/>
　　　重修城隍廟碑<lb/>
夫城隍之義垂之往牘郡邑立宇崇祀赫然稱靈其所<lb/>
由來長逺矣興邑舊宇在邑之西稍南嵗積日就圮葢<lb/>
其堂故宏直即又重檻其前有司月展謁楹下役胥焚<lb/>
楮上香輒逼神衣又其門鑰損即博徒市豎往往羣嬉<lb/>
<pb n="KR4e0209_WYG_012-7a"/>
其側守宇黄冠且取道堂上出入蚤暮視若通塗矣兩<lb/>
廡故列諸鬼神幽恠之象象又損欹金碧土木日簌簌<lb/>
下羣嬉者時過而易之㑹后洲陳君以駕部郎謫興謁<lb/>
神則裴回四頋太息曰嗟乎夫神道貴嚴嚴斯畏畏斯<lb/>
感堂中謁堂中走何畏何感哉於是下令度材鳩工新<lb/>
其堂又鑰其堂而移其重楹于堂之南别闢一道以通<lb/>
守宇者出入兩廡諸鬼神率新其土木而金碧之於是<lb/>
展謁者率于楹下仰視堂上若有神者在焉博徒市豎<lb/>
<pb n="KR4e0209_WYG_012-7b"/>
既不得羣嬉堂上即覩其旁又皆矯然怒目如視其人<lb/>
輒心悚色動閉目反走斯其於神道至嚴矣亡何陳君<lb/>
遷太平遂南未及勒石紀斯役螺泉曾君拜興令至興<lb/>
睹兹新宇大喜已乃詰吏奈何無石吏言狀則曰是責<lb/>
在我於是周視宇中增所未備因命記于宗子宗子曰<lb/>
嗟乎二君勤心于斯役者誠當哉誠當哉夫明則禮樂<lb/>
幽則鬼神昔談尚之矣二者相濟然後可以常行于世<lb/>
世人固有肆然於禮樂之化者頋其於鬼神又何其悚<lb/>
<pb n="KR4e0209_WYG_012-8a"/>
悚獨著也世人機詐相命一事稍屈其志輒仰天大呼<lb/>
具楮散髪蒲伏百拜詣神宇訴其人其人即亦皇懼戰<lb/>
慄氣結汗流不敢出一語而山氓野媍嵗時行游神宇<lb/>
中相頋驚嘆誦説曰某善應某惡應輒歸語其鄉之人<lb/>
鄉之人有為不善者則相恐誡曰亟止亟止毋遂為諸<lb/>
鬼神所苦也斯見匹夫匹婦之心㢤夫匹夫匹婦其畏<lb/>
人畏神者紛紛一情也頋其畏人以貌而其畏神以心<lb/>
臨民者夏楚榜笞日加其人頋其欺益甚神無一言以<lb/>
<pb n="KR4e0209_WYG_012-8b"/>
告即至狡抗者猶不敢欺何故哉豈非在神者有所不<lb/>
可測在人者猶有所可入乎即其不可測趨善避惡以<lb/>
不詭于禮樂則神道者固所以濟人道之所不及也小<lb/>
人覩其象以思其理君子欲存其理不得不崇諸象二<lb/>
君斯役其于幽明之際深乎深乎計工自嘉靖壬子正<lb/>
月至甲寅三月曾君名梅癸丑進士泰和人陳君名時<lb/>
霖辛丑進士長樂人<lb/>
　　　刻文訓敘<lb/>
<pb n="KR4e0209_WYG_012-9a"/>
臣未髫則家君已遣從塾師游矣毎暮歸侍家君家君<lb/>
稍心器之於是謝去塾師日坐草堂中徧出所蔵古先<lb/>
聖人諸書命讀讀三載乃益以今時所稱舉子文即已<lb/>
知時時竊擬構焉最後構一目置家君几上起自避空<lb/>
室中家君歸詰侍子誰為侍子云郎君於是頋侍子呼<lb/>
郎君來已至則益慙自驚不敢仰視家君家君則起以<lb/>
手撫背笑曰兒何避兒所作者文可教也歸語母大喜<lb/>
於是日試三目至五目七目後有司稍稍以文見知家<lb/>
<pb n="KR4e0209_WYG_012-9b"/>
君更日夜望有成立於是召一二同志與舍弟原月凡<lb/>
六試七目每先期一日家君自擬目函投笥中夜起櫛<lb/>
髪整衣坐草堂候家君來命侍子持鑰閉門啟函示目<lb/>
禁不得共一語日中趣草漏下二三已畢書家君始起<lb/>
還内明晨召侍詳加評駁焉既而曰女輩大困矣可少<lb/>
休於是治醑燕譚盡日始罷當是時最愛讀司馬遷莊<lb/>
周所為文詞往往發之篇章空疎莽蕩家君大患之於<lb/>
是作文訓文訓成日諷夕維漸悟浮華轉窺精奥矣癸<lb/>
<pb n="KR4e0209_WYG_012-10a"/>
丙相繼罷歸家君太息曰嗟乎毋論汝苦即余安所用<lb/>
訓哉明年丁未家君已五上春官竟不第愈益厭怒其<lb/>
文遂謁選分符東土而去臣以已庚兩嵗薄售有司役<lb/>
役風塵時檢舊笥得文訓而讀焉輙獨立裴回喟然長<lb/>
嘆夫家君僅以文博一令即臣又復不大售於有司何<lb/>
言文哉顧獨有感於家君之教子者深也抱痾南還夏<lb/>
子輩從游日以文請不得已則以文訓授之既而請梓<lb/>
以公其傳所不能辭者匪欲公其傳也亦見人世父子之<lb/>
<pb n="KR4e0209_WYG_012-10b"/>
情焉<lb/>
　　　贈沈太醫敘<lb/>
余鄉最以為盛徳長者則孰逾沈公哉公以今年七十<lb/>
鄉中人轉相驩説無不人人喜也於是鄉大夫學士先<lb/>
生類徴幣譔詞雲縟星繁矣頋余獨有感於公之所為<lb/>
心者厚也余少時得謁公之庭庭中負瘵者曲席而坐<lb/>
公束帶走出人脈而人劑之即人又來即公又人脈而<lb/>
人劑之庭空無人始得酬他客語乃此心何心哉公性<lb/>
<pb n="KR4e0209_WYG_012-11a"/>
既長者又其業甚精江淮間地足千里近公者率頓首<lb/>
蘄公至其家家人大恐公之不至也公輒至則喜公言<lb/>
毋懼則又大喜其逺且微者即不得致公亦致其人於<lb/>
公之家其家人日夜彷徨行望沈先生一言以慰也乃<lb/>
持節當塗者又往往下檄郡邑命有司整輿飭轡迎公<lb/>
公至又輙起則歎曰若先生者誠難哉誠難哉以故公<lb/>
之名遂大重於世云公性孝友厚倫義鄉父老閒居則<lb/>
具言公少時事其兄至恭謹終其身不衰豈若今時所<lb/>
<pb n="KR4e0209_WYG_012-11b"/>
稱兄弟者公失配僅壯即有子不再聘入使内一二媵<lb/>
婢受帨理櫛豈悖哉乃固不内遂空幄半世語具胡柱<lb/>
史所為公義夫傳中公姪東橋君舉壬午刺史莒州行<lb/>
誼政事勒諸金石公視之猶公子也而莒州亦父事公<lb/>
公又遣方石君遊太學結内天下士人言即公出奚殊<lb/>
矣公二子長遊太學次即苓田君苓田君通籍太醫業<lb/>
公業並公縉紳先生類愛之而互為言詞贈之公諸孫<lb/>
俱英秀玉立衣冠門第甲於江海而公益以忠厚和祥<lb/>
<pb n="KR4e0209_WYG_012-12a"/>
逺植豐培即今合食六世矣傳稱張公藝以忍合九世<lb/>
即公後豈論九世哉余於是益有感於公之所為心者<lb/>
厚也公雖老髪僅華白顔色復潤好躡冠迎客步翩翩<lb/>
然舉不重也斯神氣蓄而精意不漓繇此以至百年奚<lb/>
恠焉昔人有以身係天下安危三四十年者言其人所<lb/>
急也江淮人以安危托公計時且乆課廣狹雖殊其為<lb/>
人所急鈞也人人思其所急則無不願其長久以成吾<lb/>
私即公百年豈厭人望哉鄉大夫學士先生徵祝于余<lb/>
<pb n="KR4e0209_WYG_012-12b"/>
余則請以人之望公者以為公祝諸大夫學士先生起<lb/>
席曰信可祝哉於是命書之以俟拜公中堂而襲采以<lb/>
進焉<lb/>
　　　贈董先生之考城序<lb/>
余憶往嵗計偕嚮道時則猶及見先生驅二僕擁氊䇿<lb/>
馬翩翩然自西北來也一接先生語輙心自念曰先生<lb/>
者誠師哉誠師哉後時時治書報余長安邸中余善其<lb/>
書輙遺書先生謝先生書乃余以抱痾還則先生猶儼<lb/>
<pb n="KR4e0209_WYG_012-13a"/>
然在官舍察其色不大恨第曰幸偃蹇不去得待先生<lb/>
來無何攷城命下人人為先生喜乃先生不之喜也頋<lb/>
曰即攷城奚殊興矣又奚擢也余稍恠其語㑹先生門<lb/>
人徐劉王胡諸君以陶李二先生命來徴别言則問曰<lb/>
先生之不遷不怒遷不喜何故哉於是諸君相視言曰<lb/>
君不識先生之心乎先生性既長者又慷慨負竒氣日<lb/>
起燕坐堂中召門人弟子侍商㩁文藻闡揚性命隆恩<lb/>
篤義浹于衆心稍稍涉事端不厭其意則忿然振色推<lb/>
<pb n="KR4e0209_WYG_012-13b"/>
席起曰某直某曲某非某是豈得揜于所私而以汶汶<lb/>
決事哉或事闗黌序大者則持之更急抗言峻議不少<lb/>
孫其人人以為言輒掀髯大笑曰予以擁氊䇿馬為仙<lb/>
游乎歸藝松蘿一觴一咏吾志也子休矣吾亡所冀于<lb/>
人矣先生性頋又喜賓客客至輙留客輙大觴客即無<lb/>
客即亦具酒自觴停杯問月巾夜露垂垂下始命罷酒<lb/>
斯東方朔陶潜者流也豈欣戚于遷不遷哉余乃太息<lb/>
曰嗟乎鄉睹先生之容兹識其心矣攷城去大梁不百<lb/>
<pb n="KR4e0209_WYG_012-14a"/>
里先生時過大梁登夷門采信陵公子侯生故實睹宋<lb/>
遺宫俱散為荒榛野草也徘徊俯仰擊節悲歌愈益長<lb/>
其寥廓之思則攷城固愈於興哉先生又何得亡喜也<lb/>
先生聞之更欷歔曰即攷城為喜矣奈何去吾僚奈何<lb/>
去吾門人弟子先生先是任蜀在興更五年矣始擢今<lb/>
官<lb/>
　　　杏莊贈言録敘<lb/>
杏莊贈言錄者録諸君子所為贈杏莊公之言也公抱<lb/>
<pb n="KR4e0209_WYG_012-14b"/>
徳精藝積春累秋博澤隠脩該於纎巨乃其壯不再聘<lb/>
篤夫婦存亡之心則猶足振頽淳漓賛翊人紀爰有休<lb/>
祥徴諸草木語具李太史所為嘉𤓰記中是時胡柱史<lb/>
謫鹽來大義公遂為公勒義夫傳海内縉紳先生每讀<lb/>
義夫傳每綴數語函以報公而公之六十七十時邑之<lb/>
學士大夫靡不譔詞奉觴上夀七十時視六十時加多<lb/>
焉於是諸君子之言充笥溢筐雲叢霞聚彬彬煜煜備<lb/>
矣公則日探筐笥而環揭中堂每登公堂者率倚柱停<lb/>
<pb n="KR4e0209_WYG_012-15a"/>
盂四頋讀咨焉慨焉低回焉往往至道上猶憶公堂中<lb/>
語即不能憶其語即又自悔責不能再讀語也於是公<lb/>
之姪若子聚譚曰亡論不能以一日盡揭諸君子之言<lb/>
即能以一日盡揭諸君子之言獨奈何使客倚柱停盂<lb/>
四頋讀或不能憶其讀為客病也且諸君子之言豈卒<lb/>
亡楮凋墨漫哉即公之義何賴焉迺謀類梓而人貽之<lb/>
而因世藏之而以其序屬宗子宗子則取讀諸君子之<lb/>
言已畢讀迺投翰起曰嗟乎嗟乎君子之贈人以言與<lb/>
<pb n="KR4e0209_WYG_012-15b"/>
人之受言於君子豈輕哉迺睹于兹帙則重歎公之難<lb/>
焉夫閭里者近矣迺其人逺而千里又逺而萬里未嘗<lb/>
與公接盃酒通殷勤之驩斯何比於公也則亦為之言<lb/>
則亦詳為之言統觀其言雖言人人殊要之敷揚盛美<lb/>
而歸總倫彛固若聨几秉筆合構命藻也何故哉何故<lb/>
哉余聞之名不虚立士不虛附諸君子竭精馳説靡所<lb/>
靳惜于公者是自公之大義感悚其心矣鄉使公僅如<lb/>
世俗抱咫尺之善不能感悚其心即日要諸君子而祈<lb/>
<pb n="KR4e0209_WYG_012-16a"/>
其一言又胡可得也天下後世讀諸君子之言以見公且<lb/>
求其亡愧于公則公之風不與江河並逺哉先是邑大夫<lb/>
類以義表其第且議以狀上聞而公輒翼翼逡逡儼容却<lb/>
席固起辭曰何有于我何有于我杖藜種杏其斯焉已斯<lb/>
言也又敦實遺名者也吁兹益見公哉吁兹益見公哉<lb/>
　　　贈顧母宋孺人八袠序<lb/>
余登楚陽望西湖其上葢有武陵溪云溪上人往往好<lb/>
讀書被儒服代有勲名文華之士雄峙其間又皆顧姓<lb/>
<pb n="KR4e0209_WYG_012-16b"/>
大竒矣余友純一子讀書溪上時從溪上過余夜與擁<lb/>
衾道家園事往往及其大母宋孺人賢余輙太息曰嗟<lb/>
乎君之才獨藉溪哉葢頋子大父述庵公性朴茂良直<lb/>
人人稱長者顧不問家人生産及孺人歸公公謂孺人<lb/>
閨質也乃孺人有丈夫才輒謂公曰公長者第安坐吾<lb/>
當為公作家頋故業農孺人即理農事至脫釧整廬易<lb/>
縠闢畝日勅羣傭負耜雜作畝上又孺人性智善防人<lb/>
秋中稼穗盈畦即夜佃不敢竊一穗即竊一穗輒自恐<lb/>
<pb n="KR4e0209_WYG_012-17a"/>
棄去曰亡乃孺人知也孺人又時時勅羣傭下湖中舉<lb/>
網負鍤取魚鴈菰蒲日致之家以此窖蔵雄溪上矣亡<lb/>
何舉二子長即西莊公公稍長大類孺人才則孺人喜<lb/>
曰吾苦女父長者今得女見女勃勃然竒志也後數年<lb/>
述庵公逝孺人泣謂西莊公曰女父不女待吾且寡女<lb/>
其亡忘吾志哉於是西莊公愈益勤心拓業見腴畆豐<lb/>
陂輙增其直或倍其直又髙其宫室奕奕稱大家而孺<lb/>
人居常歎曰家屢世農恨亡稱儒者純一子生早慧孺<lb/>
<pb n="KR4e0209_WYG_012-17b"/>
人喜拊其背曰儒乃在是兒僅髫則遣從經師㳺每暮<lb/>
歸則孺人張燈手自績紡伴純一子讀稍倦輙命婢烹<lb/>
苦茗來夜半畧休輒又呼起坐把書讀至旦也以此純<lb/>
一子工文輯藻卒為時雋儒而純一子弟純佐氏者孺<lb/>
人又命之讀視純一子亡何西莊公又逝孺人撫純一<lb/>
子泣曰吾哭女祖撫女父吾復撫女哭女父也孺人身<lb/>
撫三世而處其慈即廣畆髙居一一皆孺人耳目手足<lb/>
所及又兩傷夫子苦慘其情宜早耗也乃孺人以今年<lb/>
<pb n="KR4e0209_WYG_012-18a"/>
齒八十傳稱八十曰耄余意孺人耄矣而純一子則謂<lb/>
余曰余秋中葢構一堂云然皆稟命大母大母則以杖<lb/>
畫地曰某楹某階而羣工持斧尺鳩集堂上大母輒晨<lb/>
起呼婢作糜人餟之或人酒之即夜亦秉燭至工所四<lb/>
視恐工竊木以去也余曰嗟乎八十而猶不耄又健視<lb/>
事如孺人者豈易哉昔李宻慮其祖母劉耄不及養遂<lb/>
上表陳情古今稱孝焉是時劉甫七十耳且其創業詒<lb/>
宻者或又不及孺人勞也純一子兄弟負麟鳯才出而<lb/>
<pb n="KR4e0209_WYG_012-18b"/>
受知明主則君之年尚未及宻而孺人之勞且夀又過<lb/>
於劉其急于報孺人者宜何如哉純一子聞余言則仰<lb/>
天嘆曰宗子之言命我矣<lb/>
　　　贈許簿之海寧叙<lb/>
予少侍家君家君每言鄉長者必曰許先生云葢家君<lb/>
自束髪已從先生游先生年長家君數嵗而家君兄事<lb/>
之後予被服游士大夫間始得見先生每見每歎先生<lb/>
誠長者也而鄉中人又往往重敬先生嵗壬子夏子為<lb/>
<pb n="KR4e0209_WYG_012-19a"/>
郎司功而先生適躡履執策來謁選予迎謂先生曰杖<lb/>
者芒然乃逺至此甚勞矣先生曰予往嵗遊學太學侍<lb/>
大司成凡二嵗長安塵久已上衣袍矣今來乃更大快<lb/>
吾志何勞哉後時時過我則為治醑摘蔬酌先生先生<lb/>
故不喜酌頋侍子停酌惟啖果啜饘弄匙盂道家園疇<lb/>
昔事欵欵至不能休更與步庭下裴回待月而去秋予<lb/>
抱痾散髪枕上先生更時時問我坐漫語無所不浸予<lb/>
特稱先生善儉先生曰天生財非私一人安敢侈泰持<lb/>
<pb n="KR4e0209_WYG_012-19b"/>
其身所著青縑謂予曰予衣此衣十年矣彊前視之僅<lb/>
減新紉焉乃太息曰此愈鍼予病哉後予疏歸問醫而<lb/>
先生以今年六月授寧海簿道便還家携家予為祖道<lb/>
道上把先生袂曰先生行哉吾知不難於寧海矣客曰<lb/>
言何易言何易夫簿秩太卑即出一令且折躬請其堂<lb/>
尹監司御史擁旄行縣即稍尊者已惶急犇走蒲伏跽<lb/>
謁稍不當即大怒數責伏庭階免冠頓首戰惕不持莫<lb/>
敢出一語奚論簿也奚云不難哉予曰嗟乎嗟乎豈官<lb/>
<pb n="KR4e0209_WYG_012-20a"/>
負人顧人負官也予見世所稱有司者初謁選即切切<lb/>
有冀善地心選家揭名於朝善者博帶髙冠洋洋道路<lb/>
其所與游亟持酒賀曰此行萬金可致也乃不得善者<lb/>
至俛首吁氣含淚向人而人亦姑慰之曰縱不得萬金<lb/>
數百金可必何至作淒惻狀哉此已不能洗滌其心甫<lb/>
至則目攝筐篚厚薄而口抑揚之左右闚其意旨輙以<lb/>
賂進矣於是日夜籌笥金色驕妻子乃妻子又益日夜<lb/>
相與謀攘金之策稍不稱則搒笞其人至糜爛無可撃<lb/>
<pb n="KR4e0209_WYG_012-20b"/>
者家忿人怒不頋也斯即尊官大郡獨奈何不畏怵人<lb/>
哉先生家故饒至都下客亦有風先生如世俗内賄求<lb/>
地者先生整襟危坐謝客曰予非力不能内顧吾恥不<lb/>
為也斯見先生之心哉且先生一衣十載頋何貴多金<lb/>
先生性又慈仁長者即使稅訟最急施笞扑且慘目怵<lb/>
心矣況借刑攘金哉即監司御史擁旄行縣先生且恭<lb/>
容儼貌翺翔行何畏焉而監司御史者將曰是夫也必<lb/>
其廉愛者也先生且自是翹舉矣又安在其為難也先<lb/>
<pb n="KR4e0209_WYG_012-21a"/>
生起拜謝曰亦甚矣宗子知予哉於是長揖徧謝客策<lb/>
馬而去<lb/>
　　　贈房隠君敘<lb/>
予束髪時則識房子舜隆於武陵之墟心竊嘆其長者<lb/>
後也後時時與舜隆氏游舜隆氏繩履矩蹈每事事必<lb/>
曰家君戒我乃隠君者方棲翔霞外畏與士大夫交往<lb/>
嵗始得揖君于道中因太息曰此舜隆氏所為兢惕念<lb/>
戒者哉君之先有稱永寧者敢以植緒雄一邑傳至遺<lb/>
<pb n="KR4e0209_WYG_012-21b"/>
安公稍替君為遺安公長子生而朴茂少即急于農事<lb/>
每語家人曰此吾家世所自殖者即不樂其苦獨奈何<lb/>
不念吾父祖累積貽謀之心乎於是開畦闢畆廢沐失<lb/>
飱不倦于勞上豐極腴烟雲相雜嵗課出入視永寧時<lb/>
顧反振奕矣乃君性益檢束即尠需于財者亦必重念<lb/>
曰得毋以侈病財也君弟三人咸業君業君孝友天植<lb/>
待諸弟可準共被者凡大家勢難萃合君總百口異同<lb/>
咸翕然推服君退亡戾語君外遜内直侃侃切切不作<lb/>
<pb n="KR4e0209_WYG_012-22a"/>
佞色里有忿者亟理于君君立數言不假多岐援喻各<lb/>
愧解去至持牛酒相勞曰不得隠君我輩何得如是君<lb/>
少無子人大慮君君逾壯乃舉舜隆氏稍長則立之庭<lb/>
以手摩其背訓之曰汝毋負予言予不得從士大夫游<lb/>
其計無以近之耳丈夫當雲蒸龍變豈以桑麻蘿薜梏<lb/>
其心迹哉僅髫則具餼蔬治楮帙請學名儒乃舜隆氏<lb/>
愈益綜緝詞章亡間凉燠聲名蔚起與一時穎曜之士<lb/>
聮翮並驅人或以誇慰君君長揖不顧乃更自號漁隠<lb/>
<pb n="KR4e0209_WYG_012-22b"/>
子云無所冀于世也春秋積序以今年年髙七袠矣賓<lb/>
戚展采上夀巵饌紛紜舜隆氏玉立庭階照暎几席他<lb/>
日垂纓結駟取封章以報君君且耳目聰明白髪蕭散<lb/>
洋洋灑灑自得也斯不稱大樂事哉諸君徴祝言于予<lb/>
予何所祝君而特三歎于房氏之盛焉<lb/>
　　　贈趙公敘<lb/>
余束髪出遊外傅盖與子隆子同舍云傅嚴視諸子諸<lb/>
子尚竊時時嬉彊子隆子嬉乃子隆子不之嬉也獨抱<lb/>
<pb n="KR4e0209_WYG_012-23a"/>
書危坐終日讀羣詰則太息曰嗟乎余獨嚴師哉葢有<lb/>
嚴君焉當是時文橋公方壯嵗精于料事于諸子中獨<lb/>
竒子隆子才曰是可儒竟儒子隆子子隆子每暮歸謁<lb/>
公公輙命侍詰朝所綴輯者幾已乃命飱已飱輒讀夜<lb/>
半倦休枕上甫寐則侍子已持燧叩門報鷄鳴輒又整<lb/>
衣把巻起矣子隆子既才又公速成其才遂以其文雄<lb/>
視一世亡何與余同舉南畿已酉子隆子歸跽進鄉書<lb/>
于公拜公公大喜曰斯不負十年勤訓哉公性至孝友<lb/>
<pb n="KR4e0209_WYG_012-23b"/>
勤儉蚤嵗失怙恃已乃其兄氏又逝即孑立顧善治生<lb/>
産與時盈縮往往當于時又其性朴直不輕為然諾浮<lb/>
譎儇巧之徒懼公不見公即公召之輙反走交公者得<lb/>
公一語如持符握璽云以此家計用饒庭宇區畝星羅<lb/>
雲列赫赫盛矣子隆子弟為子寅氏公則命子寅氏商<lb/>
而子心氏者公又命之儒視子隆子公既稱大家已又<lb/>
子隆子顯即朋戚者靡不分華割榮以自夸于人曰某<lb/>
朋某戚乃公愈益謙容孫度謹篤其身非嵗時伏臘未<lb/>
<pb n="KR4e0209_WYG_012-24a"/>
甞被華衣列絲管召賓客每每誡家人毋得以門第迕<lb/>
人以此鄉父老閒居具言鄉之有貴子弟而色不驕如<lb/>
公者豈易哉公以今年齒六十矣邑之縉紳學士先生<lb/>
靡不展采上夀余亦得以隨縉紳學士先生後拜公于<lb/>
庭輒自嘆曰異哉即余少時從子隆子游睹公容今奚<lb/>
殊也世人年未及公往往鬢星髪霜者此又何說焉客<lb/>
曰人情靡不重年而貴有子公得年矣又見其子才且<lb/>
顯又煦煦膝上弄孫也公樂哉余曰何哉斯言子隆子<lb/>
<pb n="KR4e0209_WYG_012-24b"/>
負金馬才出而結綬垂纓上佐明主取封章以報公公<lb/>
於是華舄髙冠被錦對客且齒固金石霜露莫侵飛仁<lb/>
揚義頌聲遍宇斯公之樂哉中橋養珍諸君子聞余言<lb/>
則起曰子之言予之言也余倦言則請以子言為祝以<lb/>
介于子隆子<lb/>
　　　贈曾公敘<lb/>
余讀漢書所稱循吏傳未嘗不投翰而歎也曰嗟乎斯<lb/>
不負民哉以今睹于近事則古今亦何殊焉興在揚稱<lb/>
<pb n="KR4e0209_WYG_012-25a"/>
困乃數十年稱大困葢其地東亢西汙嵗一值水旱則<lb/>
耕者委耒坐長蓬蒿顧又供税内租慘被夏楚於是壞<lb/>
垣負簦携妻子去至野虛無人於是邑之父老子弟日<lb/>
夜焚香告天願早得仁人君子來捄兹水火乃曾君以<lb/>
名進士拜令興則邑父老子弟又輙日夜焚香告天以<lb/>
為果得仁人君子来捄兹水火也癸丑十月君至邑父<lb/>
老子弟除道揚旌導君君車至市中市中人從戸窺君<lb/>
靡不灑然驚喜相顧歎息曰誠我君哉誠我君哉葢自<lb/>
<pb n="KR4e0209_WYG_012-25b"/>
是可安釜鬲矣君則下令曰吾聞弊不剔則利不興於<lb/>
是收一二慓猾于法邑人大喜是嵗饑吳中丞下檄郡<lb/>
邑賑郡邑饑人君則下令飭里胥毋得報籍濫名以要<lb/>
雞酒又毋得俾村饑人携老幼蒲伏行百里來城中至<lb/>
益困也於是以身親就諸饑人村舍中每至村則召諸<lb/>
饑人來前面覈狀有狀者給之狀甚者厚給之里胥跽<lb/>
侍莫敢出一語於是諸饑人負糈于背竊相語曰大恩<lb/>
大恩當是時島夷冦海上海上人倉皇携家西來傳言<lb/>
<pb n="KR4e0209_WYG_012-26a"/>
夷且西來君曰是可亡備哉乃閉闗謹牒勒邑子弟勇<lb/>
有力者日坐武亭較射角矛士咸奮然有鬭志夜則誡<lb/>
邑兵嚴刁斗環城大呼人言即冦至何虞也甲寅春二<lb/>
月至夏五月不雨邑人大恐君曰毋恐吾當為父老子<lb/>
弟取雨君於是齋三日率僚備禮樂恭禱百神前夜則<lb/>
整冠束帶焚香于庭再拜以萬民請命于皇天越二日<lb/>
不雨君繞柱彷徨行自念曰何不雨也頃之雨又二日<lb/>
又大雨邑人驩説曰即嵗有穡非公賜哉凡此皆君精<lb/>
<pb n="KR4e0209_WYG_012-26b"/>
意於民視其利病若在肌體間也先是吳中丞廉君政<lb/>
嗟嗟異焉亡何總憲南臺去則下檄展采勞君而彭大<lb/>
夫治水淮南則亦下縣勞君如吳中丞檄也於是君之<lb/>
僚請言于宗子宗子則采輯君之荅民望者以見二公<lb/>
所以勞君之意焉客曰邑之困賴公以蘇顧顦顇流離<lb/>
尚充充然盈塗巷是所望于公者更多也宗子曰嗟乎<lb/>
夫兵荒者繫之天者也繫之天者誰不委之天乃君獨<lb/>
任之身防禦感格有成蹟焉即其取必於已可以解民<lb/>
<pb n="KR4e0209_WYG_012-27a"/>
困者其於民又何愛也子毋言其滌慮以竢可矣<lb/>
　　　何孺人傳<lb/>
余讀古所稱列女傳至敦節立孤者未嘗不竦意動容<lb/>
也曰嗟乎兹非性靈卓粹有偉丈夫識者易談哉易談<lb/>
哉乃鄉父老閒居論閫節必曰何孺人何孺人余從孺<lb/>
人子惟忠氏游則又聞孺人詳則又歎孺人之難也孺<lb/>
人蚤歸淳庵公無論淳庵公稱孺人賢即舅姑下至臧<lb/>
獲又靡不人人稱孺人賢亡何淳庵公逝孺人毁至欲<lb/>
<pb n="KR4e0209_WYG_012-27b"/>
殉淳庵公復彊為二三子起曰豈不能偕地下人哉誠不<lb/>
忍二三子㷀㷀立且使地下人復恨也於是盡謝去絲<lb/>
縠綺綃惟闔戸垂幌日夜望二三子有成立乃惟忠氏<lb/>
稍知學則具楮帙遣就學經師每暮歸則孺人已治飱<lb/>
秉燭俟堂上已飱輒命讀朝所讀書孺人又手自績紡<lb/>
弄女紅伴惟忠氏讀也嘗太息曰兒毋厭苦吾寡不怨者<lb/>
恃兒二三子也兒即厭苦獨奈何不念兒母哉於是惟<lb/>
忠氏愈益攻文輯藻卒為時雋儒顧其心又恭謹不以<lb/>
<pb n="KR4e0209_WYG_012-28a"/>
才自負靡不人人愛重又靡不人人稱孺人善教子也<lb/>
曰即察父哲兄日臨其子弟豈及孺人哉而惟忠弟氏<lb/>
三人者孺人則不命之儒命之農命之商也即又善于<lb/>
農商嵗課租入閻閈稱雄焉乃孺人者愈益勤儉日戒<lb/>
家人毋得以侈病財至崇蒸嘗秩賓客爼豆筐筥巵盂<lb/>
醑核則又事事䖍潔中禮也惟忠氏及其弟既才又至<lb/>
孝友每日孺人坐上坐而四子者東西鄉立上膳問衣<lb/>
道家庭今昔事不忍離歸室而諸孫總角者又循筵繞<lb/>
<pb n="KR4e0209_WYG_012-28b"/>
膝行也於是孺人大喜已喜復彷徨曰即吾所自期豈<lb/>
知今日哉恨不令汝父見也孺人以今年二月年六十<lb/>
矣惟忠氏及其弟具章服百拜上夀孺人前而宗黨戚<lb/>
友咸喜孺人夀咸祝孺人更夀也於是諸君乃徴予所<lb/>
以祝孺人者余惟孺人敦節立孤天所孚動夀無事禱<lb/>
也惟忠氏抱異才他日䇿名天路以報孺人俾孺人翠<lb/>
翹霞帔表其節于天下後世豈非孺人願幸哉請以祝<lb/>
孺人諸君亦曰請以祝孺人遂稍綴其事作祝語<lb/>
<pb n="KR4e0209_WYG_012-29a"/>
　　　贈陳大夫之太平敘<lb/>
陳大夫以駕部郎左遷興邑者三年不得調人或謂大<lb/>
夫困大夫不困也乃癸丑冬始調節推太平大夫已聞<lb/>
命即裝為去顧邑之民難於去大夫也於是邑薦紳學<lb/>
士先生儼然造余徴别詞焉余曰邑之不忍去大夫者<lb/>
何也則相頋而歎宣言曰若大夫者去誠不可忍哉今<lb/>
世所稱士大夫類抑外崇中或以事外移則負怨含恚<lb/>
怏怏出語盈道路甚則髙卧冀遷不一至其地即至其<lb/>
<pb n="KR4e0209_WYG_012-29b"/>
地即又視其地如郵也日對賓客弄巵盂投壺理局吏<lb/>
人跽請視篆輒怒目攝之輒逡巡去矣即去且不識其<lb/>
民民何不忍哉大夫者起進士拜官中書舍人調夏官<lb/>
司駕固奕奕顯矣驟適興人畏不敢仰視大夫而大夫<lb/>
則顧怡貌恭容日束帶坐庭中視事數數進父老子弟<lb/>
問勞疾苦當是時河決餘波浸興嵗穡大虚市靡糈粒<lb/>
民至空腹環城大呼即富有糈粒者又故不糶於是大<lb/>
夫下令曰有不糶者吾得以法中之富人懼始糶民大<lb/>
<pb n="KR4e0209_WYG_012-30a"/>
喜大夫又坐視糶又自平其直民又益大喜邑故給需<lb/>
驛傳不以人給也時當道者議以人給而鳯軍税者時<lb/>
更稱急當道者日夜使使來督内税大夫亦日夜使使<lb/>
報父老子弟毋懼毋内税也於是立起以身請當道者<lb/>
前具言興民大貧不可給税狀至免冠頓首當道者大<lb/>
感其言兩報罷之此即萬民所繫命矣故事催科以簿<lb/>
簿筮日理催則里胥設大量内之又加糈粒量之上大<lb/>
溢始報曰可内者兀兀怒不敢發一語也大夫至則曰<lb/>
<pb n="KR4e0209_WYG_012-30b"/>
是弊豈細哉則定一量以準出内又概其量不加糈粒<lb/>
焉至於均役易里收彊抑豪又毅行之毋忌撓也於是<lb/>
邑之父老子弟家傳巷誦驩類更生每朔則焚香膝行<lb/>
望庭下拜曰非明公安有今日哉今大夫乃舍吾民去<lb/>
矣父老子弟聞大夫去靡不顧妻子感疇昔靡不涙簌<lb/>
簌下也顧獨奈何去大夫㢤余因太息曰嗟乎吾邑之<lb/>
不忍去大夫者是欲以一邑私大夫之才也顧大夫者<lb/>
天下才也方今西北有外敵之憂而中原之民困於征<lb/>
<pb n="KR4e0209_WYG_012-31a"/>
輸盜賊主上厪心宵旰徴異登竒則太平當不得久留<lb/>
大夫況一邑乎太平之民日夜幸大夫至豈知吾民以<lb/>
大夫去太平為悲也大夫思慰其幸又不忍其悲則大<lb/>
夫之情亦難哉諸薦紳學士先生愈不能釋然於大夫<lb/>
則命采綴斯語以志不忍去大夫之意焉<lb/>
　　　贈查大夫報績敘<lb/>
皇制凡外内臣工服官三載則上功攷功考功攷其第<lb/>
達之宰以進于天子而加黜陟焉甚盛典也查大夫以<lb/>
<pb n="KR4e0209_WYG_012-31b"/>
庚戌夏奉除書守郵至今年秋七月乃三移紀厯矣於<lb/>
是大夫請其事於當塗者當塗者輒報曰大夫牧茲土<lb/>
三年葢大勤苦其令身自上功闕庭於是大夫進州之<lb/>
父老子弟轉相驩説若更新覿旌旄矣大夫共寀事者<lb/>
髙君黄君楊君從事蔡君使使祈言于楚陽宗子宗子<lb/>
曰嗟乎余於是葢歎息大夫之難也夫言治者豈以郵<lb/>
為易易哉夫郵南江北淮舟輿津要又其俗虚中華外<lb/>
即窶人下産無兼辰之業亦庭宇相襲楚飭可觀以故<lb/>
<pb n="KR4e0209_WYG_012-32a"/>
談地江淮間者必曰郵云郵云纓弁之徒執符乗傳報書<lb/>
前驅有司治稟整徒迎謁道左稍稍不稱即大出忿語曰<lb/>
郵豈他比哉而慢我若是取道者亡論宵晝雨晴遞至迭<lb/>
居舍無停軌有司幸謁客畢馳歸坐堂中召里萌計徒吏<lb/>
未及一二語而驛吏持書倉皇犇入則又束帶躍馬去矣<lb/>
乃當塗者或論報稍失期則又讓之曰豈可以犇走而忘<lb/>
厥事事哉以故世之君子交病焉往嵗予初客長安揖大<lb/>
夫王中丞席上被服陳詞心竊嘆長者問其官氏則曰新<lb/>
<pb n="KR4e0209_WYG_012-32b"/>
除郵牧余即拜之大夫答拜余既而巵爼酬酢甚驩相與歎<lb/>
守郵之難也大夫既至郵則展采宣猷亟於民事失飱<lb/>
廢沐殆無勌色厭容又大夫性簡直不撓即勢族名家一<lb/>
罹於憲則持之更急人或言大夫宜少徇時人情大夫謝<lb/>
不顧也自信者傲乃大夫愈益嚴和協度不失往來尊官<lb/>
貴人心即當塗者又莫不嗟嗟亟稱大夫善為理也侍御<lb/>
黄君成君咸上疏論推而下檄勸奬者紛紛于路古稱獲<lb/>
上治民觀之大夫誠有味乎其言也乃今三年報績上考功矣<lb/>
<pb n="KR4e0209_WYG_012-33a"/>
予為郎攷功葢與大夫仲氏同舍云大凡論殿最者論<lb/>
其功不論其至與不至也其不至者顧多有茂異之政不<lb/>
可一日去於其官故不至者尤異焉主上北憂强敵思得<lb/>
茂才大夫以功上聞徴書且旦夕下綰章垂綬從容廟謨<lb/>
斯稱報守郵之勞哉四君毋今賀行將謀别大夫矣<lb/>
　　　遊燕子磯記<lb/>
余讀金陵諸紀其東北葢有燕子磯云今年丁已家君<lb/>
入為南比部郎余出叅閩省道金陵展謁太醫沈君潤<lb/>
<pb n="KR4e0209_WYG_012-33b"/>
甫來家君觴之邸中因談佳山水亟道兹磯家君曰沈<lb/>
君有意哉兒其從焉則以明日並輿而北葢二十里至<lb/>
觀音門門者列㦸已出稍北道市橋又折而西登清江<lb/>
道院少憇院人啟漢夀亭侯祠由右扉入至水雲亭亭<lb/>
揭天空海闊葢前尚書湛公筆云已前俯欄則長江浸<lb/>
牖矣又北登祠謁侯裴回嘆曰此地非此君誰當哉稍<lb/>
北則所謂燕子磯者在焉磯上有亭更上又有亭揭曰<lb/>
俯江亭中羣豎裸卧内風惡之輒走與沈君解衣坐磯<lb/>
<pb n="KR4e0209_WYG_012-34a"/>
上是日西風稍稍微矣白雲掃空萬里一碧西眺荆楚<lb/>
東望海門蒼茫哉把酒臨流相顧太息時有破履黄冠<lb/>
者突過磯下因呼訊焉對數語稍解命坐酒之因言大<lb/>
丹之藥唯人元地元天元外是者悉荆榛邪亂也余曰<lb/>
三者同乎曰得人得地得地得天何以得之曰師何以<lb/>
遇之曰分非分非師何言仙乎余大恠其語曰嗟乎斯<lb/>
何異陸生譚哉盖長庚與余譚未嘗不歎息斯旨也又<lb/>
酒之遺以笞核投之囊長揖而去沈君曰公誤矣天下<lb/>
<pb n="KR4e0209_WYG_012-34b"/>
豈有仙人哉唯嗇氣蓄精逍遥林壑灑翰賦詩圍棊賭<lb/>
墅斯翩翩至樂已公見夫駕雲乗龍者何人哉余因仰<lb/>
天歎曰仙乎仙乎吾將捨女且即女乎侍者進餐已餐<lb/>
各披衣起由水雲亭出祠下稍南至河舟子操艇渡之<lb/>
既入洞狹峻沿江至𢎞濟寺寺凡三門後益峻最後大<lb/>
宫面江背山葢即所謂觀音山云稍南有亭葢懸江而<lb/>
構下臨不測仰睇其背則絶壁萬仞勢若倒垂人過其<lb/>
下動魄驚骨斯天下之偉觀也是日秋氣苦人復憩大<lb/>
<pb n="KR4e0209_WYG_012-35a"/>
宫宫峻深暑氣稍解各困則徴簟枕于僧僧貧僅具二<lb/>
枕無簟堂故有席葢待客謁者余命侍子倒屏施席沈<lb/>
君則展大帨卧焉既蘇沈君求沐僧室還歎曰貧甚貧<lb/>
甚詰僧幾曰十二何業曰有田二十畆共之且税且苦<lb/>
庸調余歎曰嚮者羨僧今乃若是傷已又開酌輿人告暮<lb/>
公等且休矣於是披衣沿洞出既登輿問曰梅花水安<lb/>
在曰越此五里暮難至矣徴其狀曰有池有亭有梅花<lb/>
乎曰無之余顧沈君笑曰梅哉梅哉何取於水也既入<lb/>
<pb n="KR4e0209_WYG_012-35b"/>
城余留沈君家君邸中不可遂别去太醫名露與余髫<lb/>
好又世媾姻其人深沈好讀書精岐黄已又工書工詩<lb/>
時以韓駕部召問疾漫遊白下<lb/>
　　　武進白公集叙<lb/>
余稽往牘抽繹干祀睹于羣才未嘗不喟然太息也昔<lb/>
所稱左馬李杜者無庸談已即如我明李何徐鄭王康<lb/>
者流非不矯然英聲龍翔鳯舉也迺卒流落偃蹇不諧<lb/>
於世以死即使後世誦其言而欣艶之何貴哉宗子曰<lb/>
<pb n="KR4e0209_WYG_012-36a"/>
余讀白公所為文詞則吟吟嗟焉夫白公者世之所謂<lb/>
偉人也太保之孫中丞之子又能以其才致青雲步紫<lb/>
庭周旋天下之士唯與其賢豪長者相結即諸賢豪長<lb/>
者亦靡不嚮意於公公雖翺翔文史乎頋獨喜談天下<lb/>
大事每及兵戎輒振纓髙論勃勃英氣逼人人無不悚<lb/>
容而起者至晚年更喜騎射馳騁上下志在萬里此豈<lb/>
可與曲士道也使稍稍大用之則上之對揚帝謨下之<lb/>
經綸世業必有雲流霞布表著耳目者顧迺累詘累信<lb/>
<pb n="KR4e0209_WYG_012-36b"/>
卒汶汶悶悶以沒也斯其志不可傷心流涕哉君子所<lb/>
謂才者非徒榮華其言將以經世而表業也勛業未彰<lb/>
厪厪焉垂空文以自見此班生興投筆之歎而阮籍有<lb/>
窮途之哭也天乎天乎既畀之才復厄之乎公之子祠<lb/>
部君與余同舉進士當是時凡三謁公㑹公病竟不得<lb/>
覿公公既卒而祠部君復與余談藝長安邸中則日觀<lb/>
余以公所譔述者余章章讀已章章歎也誠傷之矣誠<lb/>
傷之矣祠部君因函帙歸余命余精焉而敘之以傳稍<lb/>
<pb n="KR4e0209_WYG_012-37a"/>
間輙盡發其所為詞類精之得賦<hi>闕</hi>
首五言古詩<hi>闕</hi>　首七言古詩<hi>闕/</hi>　首五言律詩<hi>闕</hi>
首五言排律<hi>闕</hi>　首七言律詩<hi>闕/</hi>　首五七言絶句<hi>闕</hi>
首序記贊跋頌啟共<hi>闕</hi>首固言言殊矣總之詩不離唐<lb/>
五言者最乎序記漢唐之軌也啟類左國者数矣靈雪<lb/>
諸賦則庶幾哉與梁園並藻也嗟乎公之所傳于世如<lb/>
此哉<lb/>
　　　陸長庚母夫人叙<lb/>
<pb n="KR4e0209_WYG_012-37b"/>
余往在草莽時則長庚時時共余治博士家語顧非其<lb/>
好也輙太息罷去乃獨亟稱司馬子長杜少陵當是時<lb/>
聞其言者相與共目笑之而余獨嗟嗟異焉於是時時<lb/>
過長庚草堂長庚輒與余几而談細剖深語已命侍子<lb/>
摘園蔬飯余或酒余不夜不别即别復相與握手竟談<lb/>
塗中當是時余貧長庚更大貧至不能張燭啟塗往往<lb/>
錯足溝穢不恨也而太夫人張頗怪長庚暮歸輒問曰<lb/>
兒所從朝夕者誰子哉而殷殷亟亟焉長庚跽進曰兒<lb/>
<pb n="KR4e0209_WYG_012-38a"/>
讀天下之書見天下之士者至衆矣乃亡逾斯人者淵<lb/>
停岳峙矣非兒不能友之亡何又與二三子共談藝事<lb/>
則太夫人又時時出酒肴佐談長庚得以翺翔文史馳<lb/>
騁今昔雖自其雄才乎要太孺人賢有教矣后長庚與<lb/>
余次第應有司辟已乃次第罷歸則仰天歎息曰嗟乎<lb/>
余豪士豈困一第哉顧獨念母夫人教我者勤也且何<lb/>
以慰先君子地下葢長庚尊君以易學名世卒乃蘿荔<lb/>
其身以老以故長庚之念深焉余先長庚舉進士為郎<lb/>
<pb n="KR4e0209_WYG_012-38b"/>
無何以病免歸長庚時時孤艇來訊停盃曼嘯抗志霞<lb/>
表然未嘗不中夜而嘆余曰何嘆則歎母夫人老在堂<lb/>
也後數年余以叅藩過里長庚凡五觴余館舍時島冦<lb/>
急人倉皇走長庚獨歎曰天乎天乎即不念其家獨奈<lb/>
何不念吾母哉俄而冦遁而太夫人以今年六袠矣太<lb/>
夫人雖蕭然荆布乎顧長庚者天下才也用之則夔龍<lb/>
稷契不用則班馬杜李辟之雲焉即垂即雨即結即霞<lb/>
終日而徧于宇内鈞之炳然大觀也余又聞夫人中子<lb/>
<pb n="KR4e0209_WYG_012-39a"/>
約之能詩能書能畫又能精岐黄家言余未交其人知<lb/>
其豪也斯何愧機雲矣后世覩機雲者欣艶其子孰不<lb/>
念其親哉當時顯約又何論也即使太夫人翟冠翠翹<lb/>
揚帔曳裾終日聴絲竿而㺯金玉非不融融樂也乃其<lb/>
子或不足振藻清時流采千祀則浮世榮華譬之飄風<lb/>
落葉倐起倐滅也太夫人冝何取焉長庚聞余言躍然<lb/>
起曰即㣲子言吾終不能以世俗事吾母長庚故喜為<lb/>
𤣥言與余言言終夜不罷去誠如其言則啖桃餌芝鍊<lb/>
<pb n="KR4e0209_WYG_012-39b"/>
形久視長庚又有别事其母者也余則安能知哉<lb/>
　　　跋髙文義公與顧氏手帖<lb/>
嗟乎此文義為其兄弟丐塾師於顧氏帖也當是時公<lb/>
葢侍講稱貴顯矣乃不能庇一兄弟顧從村中子弟丐<lb/>
糈哉而公之言曰嵗不有秋嗟乎即嵗不有秋奈何困<lb/>
一貴人兄弟吾覩世人見其父兄稍稍貴顯輒乗堅刺<lb/>
肥千金裘馬日以意氣凌其鄉人其鄉之人即素與游<lb/>
者美飲食以召之猶懼不徃也乃顧肯從村中子弟丐<lb/>
<pb n="KR4e0209_WYG_012-40a"/>
糈哉無論公賢即公之兄弟不媿公矣而邑父老至謂<lb/>
公是時葢親作䞇傳於村中云其嵗時伏臘而謁之家<lb/>
其主人輒具雞米稻秫以歸之公即亦受其鷄米稻秫<lb/>
以歸而不辭也嗟乎公為天子之貴臣使稍稍念其家<lb/>
而頻謁其有司即有司孰不怵怵共命者乃公寧丐鷄<lb/>
米稻秫於村中子弟而不有司謁也斯古人所難矣是<lb/>
時公葢奉其母夫人諱以歸且一年矣而頋公兄弟又<lb/>
素與之游乃不一謁公公之詩曰芙蓉秋水隔長蹊葢<lb/>
<pb n="KR4e0209_WYG_012-40b"/>
言近也近而不謁乂素與之游無論公及公之兄弟賢<lb/>
即顧公者可少哉<lb/>
　　　贈徐文徴授良醫序<lb/>
徐子既以其醫名一國矣迺時時被儒衣而遊于學士<lb/>
大夫間即學士大夫亦無不願内交徐子者顧徐子愈<lb/>
益謹斯稱彬彬君子哉㑹有詔凡精岐黄業不官者得<lb/>
内貲為官比於藩王邸中良醫有遂為良醫者聴於是<lb/>
徐子之游諷徐子徐子迺上貲稱良醫云先是徐子儒<lb/>
<pb n="KR4e0209_WYG_012-41a"/>
者衣也乃今遂冠其冠衣其華服垂大帶於要又躡履<lb/>
甚鮮也楚楚翼翼顒顒儼儼稱官者流矣學士大夫好<lb/>
徐子者見徐子輒沾沾喜拊掌曰美哉鄉也儒今也官<lb/>
故嘗所從徐子丐劑者則瞿然驚已怵然畏也相顧言<lb/>
曰嗟徐先生官矣即有病又何可從官人丐劑也乃徐<lb/>
子則顧時時儒其衣不官其衣非嵗時伏臘展謁長老<lb/>
不冠不帶不華履也於是學士大夫愈益稱徐子徐子<lb/>
云宗子之南過里也葢徐子冠履謁焉而學士大夫陸<lb/>
<pb n="KR4e0209_WYG_012-41b"/>
子徐子舒子張子子培因徴言以贈徐子嗟乎徐子於<lb/>
余父子兄弟之間深矣往余母夫人病脾日在長安意<lb/>
忡忡憂也則治書報弟請藥徐子及徐子子培書來報<lb/>
太夫人亡恙輒大喜而家大人比部公木一指十年矣<lb/>
周游齊魯蜀粤之墟輒藥輒木則亦移書徐子徴劑焉<lb/>
又余孥姪時被病所為勤徐子手足耳目者至數也徐<lb/>
子等人于書無所不讀以精業聞里中今老矣白髪杖<lb/>
藜猶時時過閭巷閭巷人則稱夀泉先生云徐子葢從<lb/>
<pb n="KR4e0209_WYG_012-42a"/>
其父所授書也業既精又其心多長者其所從療治即<lb/>
至微賤不足往徐子輒往即大雪雨暑寒又在半擁衾<lb/>
卧也輒亦往斯徐子之行已余何以贈徐子哉余嘗精意<lb/>
神仙之學同余好者僅得長庚陸子已又得徐子徐子<lb/>
之與余談丹也葢累夕累巵云又大夏夜侍子揮大扇<lb/>
至困失扇不去也徐子誠不負斯談哉余將與子登崑<lb/>
崙闚扶桑著九華之冠披赤霜之袍曳雲和之履携緑<lb/>
玉之杖乗青雲而㺯紫霞翩翩冉冉樂也若徒髙冠大<lb/>
<pb n="KR4e0209_WYG_012-42b"/>
帶華服鮮履焉則何贈哉則何贈哉<lb/>
　　　墀石劉丈像贊<hi>并序</hi>
　　　夫劉丈者豈不彬彬君子哉既洽六經矣又多<lb/>
　　　所博觀百家者言矢之文詞秦漢韓栁者類也<lb/>
　　　乃其人又仁蹈義履敦禮而哲其視人善若渴<lb/>
　　　覿之漿而饑覿之餔也葢與家大人比部公四<lb/>
　　　十年游矣余之孩也丈置之膝㺯焉輒歎曰是<lb/>
　　　兒勃勃英氣稍長覩余詞則又以國士顧余時<lb/>
<pb n="KR4e0209_WYG_012-43a"/>
　　　時為人誦説宗生宗生云后余幸遭時厠下大<lb/>
　　　夫之列迺丈猶儼然岩棲也今覿丈之像盖翩<lb/>
　　　翩儒而隠者嗟乎天下國家不可以無才也有<lb/>
　　　才如丈迺顧使之儒而隠哉於是系之贊以俟<lb/>
　　　肖形而至者需焉<lb/>
於維先生翼翼厥容玉立山停肅肅厥心日白天青孰<lb/>
不有文維公則經孰不有行維公則醇胡然而服薜荔<lb/>
其衣鳯伏鵾舞知我者希匪窮則戚匪達則嬉或蹙之<lb/>
<pb n="KR4e0209_WYG_012-43b"/>
眉蒼生之思慎哉維言維言維章談彼有善惟恐弗揚<lb/>
垢之含之惟恐弗藏弗藏弗揚厥心旁皇手何以恭拯<lb/>
溺扶危足之蹈之中矩中䂓誰謂蜀險維公平之誰謂<lb/>
漢廣維公濟之大放厥詞如圭如璋我儀圖之為龍為<lb/>
光舍則鴻舉用則雲翔胡不凌烟系之草堂<lb/>
　　　贈金君序<lb/>
余嘗往來齊魯燕薊之墟及眺舊疆厯阡陌采故老事<lb/>
實則龎眉黄髪矯矯者接疇而語也然其人率皆戴笠<lb/>
<pb n="KR4e0209_WYG_012-44a"/>
負耜飯牛牧豕舉網拾薪者流至貧苦矣而世之人有<lb/>
乗堅策肥據髙宇大厦徴絲竹挾妓樂出則放鷹逐犬<lb/>
為樂者迺不得永年稱老也此其故何哉余聞盈虚消<lb/>
息維天之經損益盛衰維人之紀貧苦而長年者補其<lb/>
所不足者也富逸而不長其年者奪其所有餘者也故<lb/>
夫不貧而長年者罕矣即不貧矣長年矣乃其子或不<lb/>
肖放蕩佚肆以廢墜其家聲鄉之人日指其人而竊罵<lb/>
之即使富而長年未嘗不咄咄悲也何樂焉故夫不貧<lb/>
<pb n="KR4e0209_WYG_012-44b"/>
而長年而又有子者尤罕矣乃今睹於里閭所稱金公<lb/>
者則何説焉公年且七十矣余誠未見其人而獨見其<lb/>
弟静菴公静菴公葢苦志篤學者云竟得貢遊太學具<lb/>
章服歸稍稍貴矣迺愈益畏謹足盤盤如退里人稱長<lb/>
者必曰金先生金先生云而長老具言長公之與次公<lb/>
不殊也余再展謁桑梓邑父老長者咸杖屨而辱之而<lb/>
公竟不余覿豈真静庵其人哉公不甚冨顧倉庾實矣<lb/>
公之子某某耕商雜作益用不匱子姪如子良者以儒<lb/>
<pb n="KR4e0209_WYG_012-45a"/>
起家嵗時伏臘具巵酒上夀而公亦得以抱孫而嬉者<lb/>
實有子也或曰貧富夀夭子之賢不肖天矣乃生財之<lb/>
道立命之學義方之訓又何聖人亹亹談之而著之經<lb/>
也曰嗟乎此又盡人而聽之天者也金公者安知其不<lb/>
盡人哉假使公不長者而又不勤不儉不教其子即不<lb/>
貧而長年何述焉王子之於余至戚也而與公之子某<lb/>
媾姻事因徴言以祝公夫即使齊魯燕薊之墟有如公<lb/>
者余猶亟稱道之也矧吾邑矧又在吾戚於是為之言<lb/>
<pb n="KR4e0209_WYG_012-45b"/>
以貽王子而因以贈公亦使觀之者務盡人以聴天而<lb/>
毋徒欣艶於公之盛焉<lb/>
　　　贈陶先生之封川令叙<lb/>
余讀漢書所稱循吏傳至勤天子璽書讃誦錫采章庸<lb/>
當是時天下之人靡不瞿然驚已洒然喜也此其人必<lb/>
有英風殊畧表著耳目之外者何至所狀卓魯諸臣汶<lb/>
汶悶悶哉曰嗟乎余於是知古道之所以興隆也世厯<lb/>
彌降學士大夫不譚隆古一結綬臨民則壹志刑名期<lb/>
<pb n="KR4e0209_WYG_012-46a"/>
㑹而緩厥民圖其下則更武遇其民日魚肉之即家咨<lb/>
人吁餤藻不給迺其槖金靡不巍然隆髙也斯何稱吏<lb/>
治哉采峯先生視興庠三年矣今年夏擢為封川令以<lb/>
去余讀粤紀其邑葢多稱猺患云猺故盤錯嶺巖時負<lb/>
戈晝游大掠邑人吏懼不敢置問家大人往視其郡未<lb/>
嘗不竦意動容焉而先生又為余具言兹地去家廬闗<lb/>
梁甚逼也羣猺往往伏弩道左俟有過艇輒格殪之即<lb/>
尊官貴人擁旄行亦必提精鋭持干矛操數十艇周環<lb/>
<pb n="KR4e0209_WYG_012-46b"/>
四顧迺敢問渡不爾者危也則封川之難先生盖已熟<lb/>
計之余聞猺之為害粤中嵗祀綿邈矣總戎貴臣時督<lb/>
大兵糜百萬進勦稍輯復叛何問一令哉惟令施德宣<lb/>
惠撫我元元俾内治敦龎協於至理則尺梃可撻外侮<lb/>
何懼焉我明御世久逺寰宇恬熙頃者島夷肆殘大冦<lb/>
吳越已又冦揚揚人久不覩兵猝言冦至輒大呼惶急<lb/>
走如覿神鬼魍魎也乃猺固封川所習者封川即難不<lb/>
甚于興矣先生負異才又其性明闓朗鬯在興三載大<lb/>
<pb n="KR4e0209_WYG_012-47a"/>
著作人功當塗者咸羣然嗟異下檄褒焉且又目攝興<lb/>
政也先生行矣則余所謂天子璽書讃誦而人亦靡不<lb/>
瞿然驚洒然喜者其在斯行乎其在斯行乎先生之僚<lb/>
瑞峯黄君東岩趙君偕其門人弟子祖道南疇烽燧盈<lb/>
酒因徴别言余則亟談封川戎事者葢時乎蓋時乎<lb/>
　　　贈解公偕其夫人六袠敘<lb/>
家大人比部公束髪就學時則已從恕庵公游矣後四<lb/>
十年而公輒時時與余道家大人束髪時從公㳺狀也<lb/>
<pb n="KR4e0209_WYG_012-47b"/>
公之子應堅子葢從家大人授詩云余是時齒卑矣及<lb/>
長則家大人日召應堅朝夕草堂與余談藝事蓋通家<lb/>
兩世矣方公從家大人㳺時勃勃英氣又綴文甚精以<lb/>
為必第也顧乃屢舉屢不第則仰天長吁曰丈夫豈必<lb/>
一第哉而令人汶汶悶悶白首佔畢乎且古今豪杰其<lb/>
長嘯薜蘿髙棲岩石者豈少也遂怒謝之去而唯閉門<lb/>
教應堅以經世之業於是應堅綜輯千古采其英華敷<lb/>
藻抽文蔚然霞麗乃又屢舉屢不第也則公愈益自信<lb/>
<pb n="KR4e0209_WYG_012-48a"/>
曰天下豈有如吾兒文者乃不第哉而余之兩謁桑梓<lb/>
也輒謁公公又以應堅所為文詞觀余余未嘗不握牘<lb/>
而歎葢歎才也已乂命諸孫出謁余固森然玉立矣公<lb/>
則起語某夫人此所來謁者兒髫好也其亨茗市醑以<lb/>
勞之既出與語輒又談家大人束髪時從游狀也公既<lb/>
隠居寡營不逐逐家人生産乃應堅又失厥配撫其諸<lb/>
孫而育之室中又内外祭祀賓客巵匜酒漿咸井井綸<lb/>
綸儼儼肅肅四十年間無一簡缺者夫孰非夫人力也<lb/>
<pb n="KR4e0209_WYG_012-48b"/>
公與夫人雖六十乎顧健善飯又應堅負金馬才稍用<lb/>
之雲蒸龍變炳然宇宙其所錫公及夫人德者何間哉<lb/>
而公之仲子應<hi>缺</hi>者精岐黄家業舉壬子應儒子者公之<lb/>
姪也公樂之猶子焉乃諸孫又亭亭昻昻起矣豈不稱<lb/>
吉祥盛事哉往嵗余謝病歸湖上也公命應堅携筥肴<lb/>
盂酒而訊之又貽之詩諷其旨葢以古人所稱韓蘇李<lb/>
杜者期余也余心知其非當顧至感矣今睹公之盛則<lb/>
安能無言以報公㑹應堅之友陸子顧子來徴所以祝<lb/>
<pb n="KR4e0209_WYG_012-49a"/>
公者余於是彊文焉然視公之所期我者則逺矣<lb/>
　　　送梓河顧子之洛陽序<lb/>
顧子昔遊黌序時與今學士李公稱並璧也余當是時<lb/>
僅髫從羣少治博士家語顧子一覩余語輒投牘嘆曰<lb/>
是夫者即髫吾將友焉於是時時持牘以游於顧子顧<lb/>
子時覩時嘆也有司辟茂才顧子與余常次第徃已乃<lb/>
次第罷歸則携余登江門燕子磯俯長江太息曰嗟乎<lb/>
即余不售則諸先公何賴焉葢顧子之先有惟學公者<lb/>
<pb n="KR4e0209_WYG_012-49b"/>
嘗從髙皇帝北伐大將軍達特竒之已乃稱病免歸帝<lb/>
念其勞詔賜湯沐四十户而惟賢公者為眉縣令天龍<lb/>
之變戰死帝悼而帛祭之其餘勲名文學被儒服者代<lb/>
有稱聞也余因解之曰即君之才豈下諸先公哉而奚<lb/>
詘焉後學士公與余相繼登朝乃顧子猶儼然蓬荻心<lb/>
竊悲之嵗乙卯夏顧子遺書報余盛稱其志意君當問<lb/>
長安酒樓待我九月既望南鄉書至是夜從諸省郎齋<lb/>
居省中也啟帙覩顔子名則頓足起㡬不自持諸省郎詰<lb/>
<pb n="KR4e0209_WYG_012-50a"/>
其狀靡不嗟嗟異焉余於是為賦武陵之歌武陵者顧<lb/>
子别業也顧子既至則把袂交懽傳巵浮白窮日夜不<lb/>
休因戯曰尚憶俯江之談乎乃顧子又罷春官不舉則<lb/>
喟然太息曰嗟乎豈余困未甚哉余且歸武陵枕蘿石<lb/>
卧松雲而嬉焉以待天下之事如何余曰否否志士不<lb/>
違時以立功哲人恒因機以表業當是時而得一郡邑<lb/>
博日與二三子佔畢其間則藝精不棼也不然蘿松之<lb/>
奪章服易矣勿歸便李公亦以是日夜諷顧子顧子遂<lb/>
<pb n="KR4e0209_WYG_012-50b"/>
出乃得河南之洛陽洛陽者天下之中而古今豪俊之<lb/>
所總萃也昔賈生負異才當文帝至聖海内乂安而上<lb/>
疏言天下事至痛哭流涕絳灌之徒日目攝之遂謫長<lb/>
沙然世之論才者不益綘灌益生也君其為我過賈生<lb/>
之里而弔焉古今人何相逺哉即洛之二三子其亦無<lb/>
類賈者乎顧子曰吾聞士不養則不教吾將請於當塗<lb/>
祈其一二疇畆以助士之績學而奪於貧者其更貧而<lb/>
不能行經師脩則羣之學宫而日迪之庶幾哉其有賈<lb/>
<pb n="KR4e0209_WYG_012-51a"/>
生之才乎余因太息曰嗟乎信斯言也則豈洛士賴之<lb/>
而顧子業日益精綴其餘以拾上第為國家作人稱天<lb/>
下師謂不自洛陽始乎即諸先公德業孰多焉於是顧<lb/>
子起席辭曰某也不佞敢不夙夜以無忝吾子之嘉命<lb/>
　　　縉雲令王陽山公墓誌銘<lb/>
嘉靖庚戌夏六月陽山王先生卒於家以癸丑冬十二<lb/>
月葬陽山之麓其子子方子德氏再拜泣請銘于宗子<lb/>
宗子太息曰嗟嗟悲乎予忍銘先生哉先生姓王名苙<lb/>
<pb n="KR4e0209_WYG_012-51b"/>
字䕃民幼讀書陽山中遂稱陽山人云王故籍盂水至<lb/>
仲銘者始抵興遂為興人仲銘生槐軒樂易為槐軒子<lb/>
先生大父也世世習隠樂易子是為繼顯公公出不喜<lb/>
隠乃喜儒遂以其學貢太學晚年又更喜隠也遂上其<lb/>
事得詔畀郎秩云生四子次即先生先生生稍長儀采玉<lb/>
立偉然丈夫心獨喜自負顧其性又喜讀書即書易讀<lb/>
先生更苦讀即大寒暑亡間也當是時繼顯公遊學江<lb/>
南先生從之南乃遂從閩張中丞游盡得中丞文讀之<lb/>
<pb n="KR4e0209_WYG_012-52a"/>
固彬彬乎稱鴻俊矣繼顯公尋逝先生既除則以貲北<lb/>
㳺太學嵗在戊子先㨗一日則命具甕醪筥豕以待勞<lb/>
㨗者夜起候㨗㨗不来家人目笑之且竊言曰醪豕亡<lb/>
為也先生聞之怒自念曰豈文難憑哉旦㨗來則分醪<lb/>
剖豕人勞之人人喜召家人前曰女謂醪豕亡為正恨<lb/>
少耳先生益喜自負以為上春官必第也乃不第罷歸<lb/>
明年又上春官又不第先是太夫人温諭先生曰女第<lb/>
大喜即不第即毋歸吾猶恨女先人不行其志以逝吾<lb/>
<pb n="KR4e0209_WYG_012-52b"/>
且老復不見女躍馬垂纓也何情哉先生既不第則謁<lb/>
選拜令永城永城在北郡中最稱鄙又其俗慓悍猾賊<lb/>
稍逆其心則慷慨負氣羅織虛詭輒走監司御史交疏<lb/>
相中害又逼及素因疾者輒至數百人事既虚詭又人<lb/>
人異詞即監司御史亦不能以其威時月平決其事於<lb/>
是郡之無藉子借役監司御史使下縣督人見令長揖<lb/>
令令又畏監司御史威亦答揖而禮遣之令既畏不敢<lb/>
抗下至里胥亦無不人人畏輒奉金祈免也先生途聞<lb/>
<pb n="KR4e0209_WYG_012-53a"/>
其狀已久之及下車揖僚上坐而無藉子借役監司御<lb/>
史使者揚揚履道直上北鄉長揖先生心知其人也坐<lb/>
受之問曰何人哉則盛氣言曰我監司御史使也故事<lb/>
令不坐受揖令坐受揖何為令者於是先生怒推席起<lb/>
命左右共手縛之廢其衣笞擊數十更詰得真類三四<lb/>
十人即具列状報監司御史監司御史輒驚曰有是哉<lb/>
即檄令按治即又嘆令多才也以是邑之慓悍猾賊者<lb/>
靡不畏怵於先生而蔣淵者不受令約束既十年至是<lb/>
<pb n="KR4e0209_WYG_012-53b"/>
匍匐膝行垂泣自請棄於胡貂之地先生大義淵釋淵<lb/>
淵竟不叛邑故豪者田千萬不給租貧無田顧又給租<lb/>
於是先生履畆量畦均其租於諸所受田者當是時邑<lb/>
有貴人勢最盛及其豪舉夏受又藉貴人受田千萬不<lb/>
入租與貴人均也乃先生持愈益急貴人受遂出其田<lb/>
千萬租顧目側心嫉之矣故事持節取道永者類苦禀<lb/>
徒数日坐令日䇿馬倉皇走道上不能具稟整徒取道<lb/>
者率大怒而去先生至則豫勒稟徒候取道者至輒上<lb/>
<pb n="KR4e0209_WYG_012-54a"/>
之取道者輒嘆先生才而曰王尹王尹云永故陋無文<lb/>
科録未覩永士也先生則嘆曰永士非士哉遂時進諸<lb/>
士於庭而文䇿之展采楮以勸其能文者於是士蒸蒸<lb/>
然競葩摛藻稱文儒明年丁酉遂舉二子當是時髙寵<lb/>
起冦北地逼永永震先生則下令築堡飭儲整矛礪戈<lb/>
身督戎事亡何寵禽人言即寵未禽抑何怵也由是當<lb/>
塗者輒又嘆先生才以永不可留先生也遂以内聞得<lb/>
調縉雲先是夏受懼先生繩以法乃構先生於中丞府<lb/>
<pb n="KR4e0209_WYG_012-54b"/>
中丞知先生才即笞受即又檄先生理受先生乃不理<lb/>
受乃展儀采坐受馬上而迎之家而以義民額其門受<lb/>
愈益倉皇日夜對妻子泣則識者風其再構因而再構<lb/>
於中丞府中中丞子方索金於先生乃先生固不與金<lb/>
而受則又予中丞子金以報中丞乃中丞遂欲甘心於<lb/>
先生既聞縉雲命則亦有釋去先生者先生仰天長嘆<lb/>
曰嗟乎嗟乎士君子用世繩奸乃反為奸所繩即縉雲<lb/>
亦永也欲行其志何待哉遂挂冠歸閉門謝賓客卜築<lb/>
<pb n="KR4e0209_WYG_012-55a"/>
平湖之上植桑務農灌花分竹時孤舟往來于蒹葭楊<lb/>
栁間洋洋洒洒自樂也先生負雄才慷慨大度不屑瑣<lb/>
末即家食構第闢宇開畦培畛既已赫赫宏逺矣乃其<lb/>
性又喜施予濟人之困往年夜獲盜燭之知其閭子也<lb/>
憐而縱之即咫尺之義亦可見其大者云先生故無病<lb/>
偶庚戌病病亡何遂卒年僅五十有七卒之日鄉父老<lb/>
靡不蘇蘇隕涕曰王君才乃死哉按狀先生配魏氏魏<lb/>
蘄州女側室三為蕭為樂為羅生五男子曰維教子方<lb/>
<pb n="KR4e0209_WYG_012-55b"/>
氏纉業培緒偉然稱能次曰維化子徳氏績學摛詞負<lb/>
時望次曰維法維言維則咸服農商稱良子也女二長<lb/>
適張邑博子宿次聘蕭國子子一躍孫男四應元應魁<lb/>
應時應文善讀祖書後可大成孫女五長聘劉不私次<lb/>
聘龎時餘尚幼銘曰維山則巃維丘則崇胡偉而才胡<lb/>
奪而功吁嗟乎王公<lb/>
　<lb/>
　宗子相集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻五</head>
    <p>
<pb n="KR4e0209_WYG_005-1a"/>
欽定四庫全書<lb/>
　宗子相集巻五　　　　　明　宗臣　撰<lb/>
　　七言古詩<lb/>
　　　水頭遇雨<lb/>
滄海何年落南浦芳草碧盡綠苔古我携春色帝城來<lb/>
共駕長虹擊鼉鼓青山拂袖𤣥猿呼白波搖空恠龍舞<lb/>
黑雲一片落吾盃馬上行人怨風雨<lb/>
　　　秋夜吟<lb/>
<pb n="KR4e0209_WYG_005-1b"/>
炯炯晨星稀復稀明月滿天垂紫微靈瑟風生帝女至<lb/>
金莖露冷仙人歸漢庭朱鴈去已遠昆池碧雞竟誰依<lb/>
仰天長嘯好自去十年吾負山中衣<lb/>
　　　明卿夜過各賦長句<lb/>
驚飈亂捲星如雨予歸淮南君去楚明月浸冷廣陵船<lb/>
綠蘋愁絶瀟湘渚尺書在袖數鴈鴻美人中夜怨砧杵<lb/>
乾坤日遠欲問誰閶闔天高重遇女一笑浮雲墜青天<lb/>
五斗金莖聽白苧萬片龍鱗江上來為爾直取天河煮<lb/>
<pb n="KR4e0209_WYG_005-2a"/>
共向天門騎白螭肯向人間問腐䑕醉來高卧北斗旁<lb/>
無數松篁月下語<lb/>
　　　二華篇<hi>有序</hi>
　　　嘉靖丙辰九月濟南李君攀龍由順徳守擢為<lb/>
　　　陜西提學副使余為之賦二華之篇夫二華西<lb/>
　　　北巨鎮也往歲秦地大震山缺河溢壞廬仆人<lb/>
　　　二千里人煙幾絶則二華之故乎君往矣即二<lb/>
　　　華猶有不若者君何辭焉<lb/>
<pb n="KR4e0209_WYG_005-2b"/>
我聞西極之精忽墮地化為巨石如天長孤根倒揷黄<lb/>
河底竒峰直聳天門旁天門牛女不敢渡斗域羲龍那<lb/>
得翔上帝聞之惡其彊擘為二華遙相望太者在西少<lb/>
者東千崖萬嶺盤晴虹東來不得數泰岱西去那復誇<lb/>
崆峒中有紫髯白晳三五公手持綠玉披芙蓉有時踏<lb/>
天跨白鹿鎮日鞭石揮青龍零露不斷仙人掌古雪常<lb/>
吹玉女峰忽見悲風萬里來蒼螭赤蛟何雄哉金鱗乍<lb/>
開似飛電怒角並鬬如奔雷驚沙飄忽天柱動狂飈迅<lb/>
<pb n="KR4e0209_WYG_005-3a"/>
急坤軸摧玉女散髮亂峽走仙人赤脚滄海回地顫山<lb/>
愁千萬里竒峰片片下沈水黄河直上峰頭坐忽散人<lb/>
家室屋裏往往屋上遊赤鯉千門萬户半作鬼廣厦高<lb/>
宫盡成土白日不聞父老哭青天唯見魍魎舞二華二<lb/>
華誰能主我聞李侯佩𤣥珠截日飛霜天下無侯今躍<lb/>
馬函關去豐隆招搖為前驅千峰明月亂相逐萬里白<lb/>
雲驚且呼侯之往矣何為乎為我停車華山隅手挈蛟<lb/>
螭山下趨仗劍一一數其辜山之摧者叱其立黄河在<lb/>
<pb n="KR4e0209_WYG_005-3b"/>
手如持盂山上芙蓉色不枯仙人玉女復來吹玉竽侯<lb/>
也與之長相須千秋萬載同歡娯侯向二華去聽予二<lb/>
華歌二華未到歌先到石走龍吟侯奈何<lb/>
　　　春日姚園同徳甫明卿元美讌集分賦得下字<lb/>
帝遣春風來薊門吹作蘼蕪緑遍野我本商山采薇客<lb/>
遇爾瀟湘佩蘭者鞭龍直上碣石宫披雲高卧崑崙下<lb/>
袖裏瑶華寒不開洞口新松翠可把一酌滄江破几筵<lb/>
片語青山墮杯斚君不見長安意氣五陵豪笑殺文園<lb/>
<pb n="KR4e0209_WYG_005-4a"/>
病司馬<lb/>
　　　秋塞曲<lb/>
塞雲垂天邉草肥邉兒牧馬向金微赤城刁斗日夜急<lb/>
黄沙羽檄縱横飛漢皇立下明光詔將軍起披金鐵衣<lb/>
熊羆百萬夜出塞驃騎尋常朝解圍捷書一日走千里<lb/>
試問三軍歸未歸<lb/>
　　　送王判之裕州<lb/>
使者金羈佩紫貂高楊繫馬寒無條勸君為我且停盃<lb/>
<pb n="KR4e0209_WYG_005-4b"/>
朔雲滿地西風驕與君結交非一朝君方綠鬂予垂髫<lb/>
父子兩世共蘭芷英雄二十猶漁樵山中蘿薜日携酒<lb/>
江上芙蓉夜放橈愧予已上長楊奏今君亦結河陽綬<lb/>
浮雲回首有窮通丈夫得志無先後只今南北講戈矛<lb/>
至使瘡痍盈宇宙東呉未見浄江氛中原且復憂山冦<lb/>
知君乆抱青雲志乘時即把蒼生捄憶君先子大<lb/>
夫才每每逢予青眼開冀北聲名昔無比劍南父老<lb/>
今猶哀青天白日同崔嵬君之往矣何愧哉冨貴秖<lb/>
<pb n="KR4e0209_WYG_005-5a"/>
如天外雲功名應比庭中槐循吏漢詔下蓬萊遲君躍<lb/>
馬黄金臺<lb/>
　　　金山篇送徐子與奉使江南<lb/>
昔日秦王鞭石過東海大者並立小者卧東風一夜拔<lb/>
扶桑片石怒走江中坐千年海若呼不回一線滄江從<lb/>
此破滄江之水何處來瀟湘洞庭蒼梧開驚濤巨浪幾<lb/>
萬里排空拍斗如奔雷吁嗟此山何雄哉白日不動天<lb/>
崔嵬下攬呉越荆楚之秋色上標鍾山渤海之朝虹竒<lb/>
<pb n="KR4e0209_WYG_005-5b"/>
峰三百倒懸水青楓碧樹搖玲瓏金刹瓊宇不知數一<lb/>
一亂揷馮夷宫有時黿鼉逐麋鹿鎮日魚鼈追鳶鴻忽<lb/>
然相遇不相識莫不駭訝狼藉號天風白日滚滚去不<lb/>
窮明月復爾臨高空萬頃珊瑚碎江水鮫人龍女紛然<lb/>
起以手捉之不可得嫣然一笑滄江底恠龍忽上崖頭<lb/>
舞似聽山僧讀禪語龍珠上與月華争明月不得復為<lb/>
主當時赤手縛龍珠夜半空江驟風雨一自此龍失其<lb/>
珠日日江頭怒且呼金山晝夜呌猿鶴丹陽南北愁菰<lb/>
<pb n="KR4e0209_WYG_005-6a"/>
蒲徐卿仗節往三呉渡江先上金山途江中恠龍逺相<lb/>
避山前明月高自孤妙高臺上千江秋千江直與天門<lb/>
浮峰頭明月能我留與卿同為汗漫遊上令星辰不敢<lb/>
收下令江海不敢流龍兮龍兮遁去不知幾萬里即有<lb/>
明珠還自投金山金山慎莫愁<lb/>
　　　薊門春望<lb/>
薊門春望春㝠㝠黄鸝交坐啼不醒尊前楊栁洒人綠<lb/>
江上蘼蕪愁自青楚人瑤瑟怨湘雨漢室漁竿垂客星<lb/>
<pb n="KR4e0209_WYG_005-6b"/>
誰其採藥向滄溟遲我巖前紫石屏<lb/>
　　　同峻伯助甫賦得春月<hi>席上賦</hi>
瑤天霜白綵雲歇東風吹出海門月紫微仙人醉相逢<lb/>
摘來掛在黄金闕千頃琉璃散萬家直從燕趙望呉越<lb/>
白榆浸濕天孫衣蒼梧泣冷湘君髮玉兎高啼驚夜烏<lb/>
青挂低垂碍春蕨何當捉爾泛溟渤夜夜老龍哭深窟<lb/>
　　　古劍篇<hi>有序</hi>
　　　嘉靖丙辰十月呉郡王君世貞由比部郎中出<lb/>
<pb n="KR4e0209_WYG_005-7a"/>
　　　為山東副使督戎青州其友人廣陵宗臣贈以<lb/>
　　　豸衣一襲腰帶一束古劍一口又為之賦古劍<lb/>
　　　以遺之其詞曰<lb/>
赤堇使者昆吾子碧眼炯炯虬髯紫手持雙劍下山麓<lb/>
上有蛟龍缺其齒道上相逢忽相贈恠雲悲風生席几<lb/>
胡僧為製珊瑚鞘南海琅玕襲其裏佩之朝夕不離身<lb/>
北遊燕趙南江汜江上秋風倚劍行波濤上沸如山峙<lb/>
老鯨毒螭數千尺金甲火鬛中流起刺來一一烹其髓<lb/>
<pb n="KR4e0209_WYG_005-7b"/>
鮫人終夜泣瑜珥況復山中豹與兕又況人間鹿與豕<lb/>
自吾佩此二十年處處江山半戎壘明時不得抱鼔旗<lb/>
腐儒空復談簠簋國讐未報壯士恥永夜高歌常拊髀<lb/>
劍乎劍乎吾負汝吾今有友呉郡生紫豸朱纓乗騄駬<lb/>
青天開府泰山巔落日飲馬蓬萊沚吾解一劍贈生去<lb/>
星辰亂落莽不止生乎生乎吾語汝左挾圖書右弓矢<lb/>
豺狼只在大道傍魍魎豈必深山裏生乎此劍一在握<lb/>
上天入地任君使只恐風雷日日生海上千關盡掩耳<lb/>
<pb n="KR4e0209_WYG_005-8a"/>
天吳海若俱逺徙真宰聞之或不喜嗚呼古來神物有<lb/>
離合斗間紫氣無終始他日中原倘相遇雙劍雌雄各<lb/>
相砥與汝並驅千萬里世上風塵空復爾<lb/>
　　　送白明府之汝南<lb/>
昨日逢君薊門東千家楊栁春雲碧今日送君薊門西<lb/>
匹馬翩翩夏雲白白雲一去二千里君亦隨之渡汝水<lb/>
汝水照人明月寒君家心事亦如此聞君昔綰瀟湘符<lb/>
風流文雅寄蒼梧黄金燕市大如斗遲爾雲霄雙玉鳬<lb/>
<pb n="KR4e0209_WYG_005-8b"/>
　　　寒夜偶過吳峻伯讀其山中諸篇分得天字<hi>席上</hi>
　　　　<hi>賦</hi>
北風吹折西山巔長安有酒斗十千下馬逢君輒成醉<lb/>
北斗倒揷闌干前主人為我開瑶編讀之一一山中篇<lb/>
滿地巃嵸走白石四壁紛紜行紫煙天目之峰幾千萬<lb/>
忽然並掛金華箋泠泠屋上鳴飛泉滚滚盃中注百川<lb/>
使我對此心茫然當時我有百花洲垂楊十里滄江邊<lb/>
織女為我栽白榆太乙為我栽青蓮狂時上抱明月舞<lb/>
<pb n="KR4e0209_WYG_005-9a"/>
醉來忽枕浮雲眠有時赤脚踏龍淵蛟龍窟宅時時遷<lb/>
只今一别三四年風塵車馬徒相牽梅花歲歲怨其主<lb/>
芳草日日私自憐欲歸不歸誰之愆何時與君同上江<lb/>
門船二十四橋歌嬋娟直從白浪尋青天千秋萬載凌<lb/>
飛仙<lb/>
　　　歸嘆<lb/>
薊門春盡雲隂隂倚杖出門愁暮禽千金裘馬只自好<lb/>
萬里江湖誰復尋武陵一别桃花深欲歸不歸傷我心<lb/>
<pb n="KR4e0209_WYG_005-9b"/>
青楓未老楚月白吾將長嘯投吾簮<lb/>
　　　廬山歌寄贈呉明卿時以黄門謫豫章從事<lb/>
南斗日夜敲太白化為五老八萬尺並跨古螭下九江<lb/>
猛風吹作倚天壁手懸石鏡照天門日月東西亂相射<lb/>
香爐之峰揷其南星辰燒作珊瑚赤青天忽墜金芙蓉<lb/>
九十九峰破江碧峰頭白鹿銜紫雲紫雲片片大如席<lb/>
石梁瀑布天上來百折寒濤㵼琥珀玉虹雙夾孤電翔<lb/>
急雷長鬬銀河坼佛手巖前石鼓高有時擊皷天烏號<lb/>
<pb n="KR4e0209_WYG_005-10a"/>
三五仙人驚且起東方先生騎紫鼇帝前大醉黄姑醪<lb/>
復向瑶池三竊桃手把瓊枝雲中翺下視八荒如秋毫<lb/>
帝也聞之惡其豪一朝謫下廬山去九華之冠赤霜袍<lb/>
腰間雜佩金錯刀彩霞捲地飄組練蒼烟控馬排旌旄<lb/>
直上峰頭呌五老五老却立呼其曹客來餐之白鳳膏<lb/>
醉持龍角如持螯江間古龍聲嘈嘈倒鞭白鹿滿山走<lb/>
白鹿夜夜哭且吼赤松不敢與之遊黄石不敢與之友<lb/>
樹杪九江如一線織女抽來紉吾綬東折扶桑煮天潢<lb/>
<pb n="KR4e0209_WYG_005-10b"/>
白露金莖日五斗西方之彗摘為箒掃盡閶闔萬古之<lb/>
浮雲攬盡瀟湘萬里之秋色一一掛之千楊栁我欲白<lb/>
日借羽翰尋爾彭蠡之左鄱陽之右不然爾跨白鹿來<lb/>
北極又恐封狐嘯君前雄虺跳君後我亦竟不去爾亦<lb/>
竟不來袖中彩繩十萬里直繫廬山入酒杯竒峰峻嶺<lb/>
収崔嵬白鹿暫卧𤣥圃臺與爾共醉三萬六千日池上<lb/>
蟠桃十度開五老隨之日日哀長跽求歸日百迴然後<lb/>
放爾廬山大江去東方先生還蓬萊共駕燭龍遍九垓<lb/>
<pb n="KR4e0209_WYG_005-11a"/>
他日倘過廬山側江頭拳石何有哉<lb/>
　　　湖上幽棲四章為沈二丈賦<lb/>
主人結屋楚江曲身披薜茘坐空谷青天雙眼望鴻鵠<lb/>
春風一夜開石門萬里蘼蕪散新綠<lb/>
白雲莽莽行山阿北忩疎簟高枕多赤日紅塵將奈何<lb/>
天風忽送千江雨為爾巖頭洗薜蘿<lb/>
瑤天露白彩雲没細掃青松烹紫蕨中夜星華濕秋髪<lb/>
波間古龍忽啾啾人在滄江㺯明月<lb/>
<pb n="KR4e0209_WYG_005-11b"/>
三五幽人踏月華湖南湖北尋梅花相逢疑到赤松家<lb/>
中流一曲寒江笛吹落崑崙萬片霞<lb/>
　　　武陵歌<hi>有序</hi>
　　　武陵者顧子别業也顧子讀書溪上二十載今<lb/>
　　　歲始薦于鄉鄉書至時余夜偕諸省郎直省中<lb/>
　　　也一覩顧子名則頓足起命侍子舉白援筆成<lb/>
　　　篇時嘉靖乙卯冬十月朢日<lb/>
武陵倒揷西湖邊明河吹碎瑪瑙圓桃花千樹墜紅雨<lb/>
<pb n="KR4e0209_WYG_005-12a"/>
垂楊十里排蒼煙中有紫髯白晳之神仙手抱明月湖<lb/>
上眠玉華樵者時送酒綠蘿漁子歌採蓮檻外星辰大<lb/>
如石床頭蛟龍細似蟬秋風吹出紫霞去赤手駕鰲滄<lb/>
江前忽向月中拔青桂千枝萬枝泣嬋娟三五仙人騎<lb/>
古雲北斗錯落衣翩翩坐令相揖不敢先捷書一夜飛<lb/>
天門漢家天子坐甘泉朱衣侍者人一編我得聞之心<lb/>
茫然武陵之卧二十年昔者何為與世遺今者何為與<lb/>
世憐十月氷霜塞大川長安美酒斗十千黄金絡馬白<lb/>
<pb n="KR4e0209_WYG_005-12b"/>
玉鞭遲君鳴珮共朝天只恐武陵春色怨其主落花千<lb/>
尺啼曉鵑令君欲歸歸不得楚江楓冷釣漁船明月來<lb/>
移北山篇<lb/>
　　　伯倫席上遲峻伯不至戲贈<lb/>
銀河凍裂明月哭君胡獨抱浮雲宿我遣明月坐君屋<lb/>
屋下浮雲亂相逐縱有仙人渡銀河明月不出君奈何<lb/>
為君呼月還上天君胡不來愁嬋娟<lb/>
　　　送施子之豫章<lb/>
<pb n="KR4e0209_WYG_005-13a"/>
我聞李白遊江海西愛匡廬東九華九十九峰江上青<lb/>
五老香爐飛紫霞今君家在九華住時與仙人數落花<lb/>
一日拂袖起為吏復得廬山對官衙人生出處貴適意<lb/>
區區冠蓋何足誇唯得名山共朝暮翠屏錦障天之涯<lb/>
豫章之牘紛如麻君其理之勿怨嗟只今海中之冦數<lb/>
百萬日日江門喧鼓笳西望豫章僅千里一朝可以飛<lb/>
浮槎紫薇羣貴芙蓉夕君其豫言勿復惜九華匡廬動<lb/>
顔色<lb/>
<pb n="KR4e0209_WYG_005-13b"/>
　　　寒夜偕助甫集方懋藩邸中各賦放歌分得陽<lb/>
　　　　字<lb/>
驚風吹破明月光琉璃片片成邉霜邉霜落地幾千尺<lb/>
白虹亂走凍且僵今夕何夕登高堂入眼拳石裂崑岡<lb/>
搖星勺水流瀟湘相逢意氣何飛揚為君呼明月坐君牀<lb/>
叱白虹飲君觴床頭魍魎不敢哭盃中江海波顛狂三<lb/>
五仙人歌春陽欲下不下愁霓裳忽然夜半呌鸚鵡恍<lb/>
疑天外趨鳳凰明珠乍落三石梁奔龍飛電鳴干將明<lb/>
<pb n="KR4e0209_WYG_005-14a"/>
月不肯住白虹且欲藏吾將直跨白虹去青天手抱明<lb/>
月翔他時訪我天河旁與汝散髮抽扶桑<lb/>
　　　張園同高伯宗諸君餞别朱主客子价得山字<lb/>
君握瑤華來天關天關夾龍振金環掀髯大呼夾龍走<lb/>
星辰亂落供奉班金莖拔倒仙人掌零落吹亂玉女鬟<lb/>
手持北斗呌閶闔足踏銀河弄潺湲河邊白榆不敢發<lb/>
海上青鳥那得閒君乎胡為忽歸去邊霜日夜彫朱顔<lb/>
唯有明月可贈君隨君直到江門山江門之山千萬峰<lb/>
<pb n="KR4e0209_WYG_005-14b"/>
春風吹出百草斑百草那比青桂枝千秋萬載誰能攀<lb/>
君乎君乎何時還至今方朔遊人間<lb/>
　　　再餞朱主客得動字<lb/>
北風倒天天河凍長安萬户走虹蝀使君且莫據雕鞍<lb/>
主人復爾開金甕四嶽同懸平子愁五餌久抱賈生慟<lb/>
謁帝聊與千鷺翔乗雲誰把羣龍控杯外星辰寒不収<lb/>
江南楊栁春先動我有秦時白玉簫仙人寄我華陽洞<lb/>
仙人一别幾千里今日臨岐為君送君去清江時一弄<lb/>
<pb n="KR4e0209_WYG_005-15a"/>
為君白日下雙鳳鳳兮鳳兮胡不來白雲愁殺金陵臺<lb/>
　　　長安行寄人<lb/>
長安客子傷春情出門愁聽朝啼鶯關山作客胡不去<lb/>
梅栁向人春又生江頭蘿荔懷楚佩席上䕫龍愁漢纓<lb/>
邉馬至今日夜急塞鴻何事東南征人生去住不得意<lb/>
愧爾山中餐石英<lb/>
　　　元美將之青州書來約㑹已乃徑去悵然席上<lb/>
　　　　賦此得寒字<lb/>
<pb n="KR4e0209_WYG_005-15b"/>
天風吹落九塞寒使者高標切雲冠夜半騎馬如跨龍<lb/>
白玉之鞭黄金鞍馬首明珠聲珊珊赤髯綠眼光走電<lb/>
提戈百萬俱材官忽然紫氣逼長安聞君已到使君灘<lb/>
望而不見空長嘆朝趨碣石暮邯鄲何當白日生羽翰<lb/>
尋爾直上青雲端雲中吹簫㺯紫鸞仙人授我金液丹<lb/>
洗之天河吹波瀾波瀾一洗天河乾支機之石日夜殘<lb/>
縱有女媧不得完手持明月如㺯丸下照人間千琅玕<lb/>
人間天上長交歡永無離别摧心肝君不見雙劍精靈<lb/>
<pb n="KR4e0209_WYG_005-16a"/>
千萬丈至今人向斗牛看<lb/>
　　　小除夕偕馬太史呉駕部集助甫宅分得源字<lb/>
　　　　<hi>席上賦</hi>
自吾高歌踏紫垣邉霜朔雪愁天門𤣥㝠走天愬上帝<lb/>
帝遣青皇下雲根放爾霜雪歸故山手携春色來乾坤<lb/>
寒雲咫尺即相别春風已坐千門喧人生三萬六千日<lb/>
日日催人白髮繁青皇暫且停高軒吾將乗槎上河源<lb/>
天河在手星辰翻夜半雲間泣天孫九烏不敢上扶桑<lb/>
<pb n="KR4e0209_WYG_005-16b"/>
六龍空復怨崑崙主人今夜開金樽樽中北斗明黄昏<lb/>
來朝栢葉不須辦遠天椒花那足飱春風苦意不相放<lb/>
吾其遲爾桃花園不然待爾楊栁村楊栁學人舞桃花<lb/>
作人言願君留春似留寒千山萬山啼曉猿<lb/>
　　　除夕放歌行同助甫賦<lb/>
北斗沈天海雲黑羣星亂落化為魊萬丈寒光忽相逼<lb/>
碧眼小兒驚且惑邉霜朔雪高如山入門長跽泪沾臆<lb/>
一自逢君坐天門夜夜為我生顔色今夕辭君歸故域<lb/>
<pb n="KR4e0209_WYG_005-17a"/>
何以贈之寄相憶霜華雪片五千石留君篋笥充君食<lb/>
令我聞之長太息床頭雲白天地開青春已駕雙龍翼<lb/>
吁嗟東風一何力一夜吹破扶桑國走天直把青春縛<lb/>
携之懷袖光如拭蘼蕪叱向盃前生楊栁只在手中植<lb/>
翩翩春衣雲錦章呼爾天孫為予織明月為車虹為軾<lb/>
駕之可以凌八極何問江南與冀北<lb/>
　　　新春二日同助甫過峻伯夜酌共賦洽字<hi>席上賦</hi>
青皇日與青春狎酒星夜勸青皇洽斜抱金烏日觀歌<lb/>
<pb n="KR4e0209_WYG_005-17b"/>
倒騎玉鰲天柱壓下視九合一何狹斗柄為鋤箕為鍤<lb/>
楊栁萬樹天河揷風吹新葉落人間織女為我裁春袷<lb/>
着來與爾上崆峒何人不訝蒼龍甲<lb/>
　　　湖上行<lb/>
湖南湖北雲隂隂石門曉開千樹林日月雙摧緑髮短<lb/>
江湖獨與青春深楊栁垂絲為誰結蘼蕪千里傷予心<lb/>
落花流水去不返武陵桃源何處尋道路只今亂赤羽<lb/>
乾坤何處非黄金日暮聊為楚澤吟慨慷流涕霑衣襟<lb/>
<pb n="KR4e0209_WYG_005-18a"/>
　　　桃源古城<lb/>
桃源城頭萬木秋桃源渡口黄河流黄河一去不復返<lb/>
天風萬里吹古愁荒郊莽蕩走狐兎石棟曲屈盤龍虬<lb/>
天下英雄曹與劉虎臣矯矯何所謀中原未復壯士去<lb/>
至今精靈耿耿光神州千秋桃花不復發卧龍何處聲<lb/>
啾啾秦人到此不須住野燐夜夜吹枯樹<lb/>
　　　何侍御為予談泰山蓬萊東海之勝令我飛動<lb/>
　　　　輒賦長篇<lb/>
<pb n="KR4e0209_WYG_005-18b"/>
三年不見金門客走馬相見清源陌自言前上泰山巔<lb/>
東海蓬萊皆所歴人傳泰山高比天層崖曲蹬路轉窄<lb/>
振衣直上最高頭恍然一嘯天門白天門東西相對開<lb/>
星斗髣髴落吾額悲風搖落吹骨寒雖着重裘似絺綌<lb/>
三峰揷入青雲中巉磊突兀倚天壁日觀峰頭望晨日<lb/>
晨日沈沈起深澤須㬰忽上如奔馬天地四方俱色赤<lb/>
破竹裂木不可當恍惚半空飛霹靂杖䇿携壺行復立<lb/>
一一詢兹今古迹漢皇尚留封禪碑秦人猶剩紀功石<lb/>
<pb n="KR4e0209_WYG_005-19a"/>
蓮花桃花千百峰隠隠四出如列㦸南望呉越西望秦<lb/>
萬里青天起寒色迴駕又登蓬萊山蓬萊迺在東海側<lb/>
東海一去何終窮浩蕩微茫湛空碧仙人共把珊瑚枝<lb/>
白日觀潮夜觀汐忽然長風振天末兩儀不辨海雲黑<lb/>
驚波巨浪排空來恠石竒巖怒且激蛟龍奮起不可制<lb/>
神魚動尾幾千尺左右大呼東西走令我欲歸不可得<lb/>
廣陵狂客心頗雄聞此意氣滿胷臆長劍欲摧玉女峰<lb/>
短鈎直下鮫人宅海中魚龍手可摶山中虎豹力能射<lb/>
<pb n="KR4e0209_WYG_005-19b"/>
何時拂袖謝塵世與君散髪步天極坐看萬古乾坤自<lb/>
開闢<lb/>
　　　五月歌<lb/>
五月淮南尋舊廬百花洲上楊栁疎故人朝對白蘋渚<lb/>
健兒忽傳赤羽書千山烽燧照蘆荻滿地干戈盡樵漁<lb/>
孤舟江海欲何之雙眼乾坤空泪予東南半作豺虎窟<lb/>
閭閻忍使蛟蜃居蒼生之血淮水赤請問將軍意何如<lb/>
　　　江上行<lb/>
<pb n="KR4e0209_WYG_005-20a"/>
浮雲壓地烏夜啼家家人聽作天鷄王孫何事復遠遊<lb/>
江南芳草春萋萋陶令亦有五栁宅秦人常憶桃花蹊<lb/>
英雄偃蹇何不可顔色肯為時人低君看眼底相逢者<lb/>
誰似江流不肯西<lb/>
　　　山中夜坐<lb/>
朔風亂掃江雲飛山人為予開石扉一斗胡麻煑未熟<lb/>
散髪千峰歌采薇呉江楓落客已逺楚塞秋聲鴻未歸<lb/>
明月墜地白如水濕爾巖頭蘿薜衣<lb/>
<pb n="KR4e0209_WYG_005-20b"/>
　　　登江門諸山<lb/>
山頭日白雲英英千峰倒揷千江明手把芙蓉步石壁<lb/>
蒼翠亂射猿鳥驚誰其雲外吹紫笙欲來不來空復情<lb/>
天風吹我佩蕭瑟恍疑身在崑崙行<lb/>
　　　江上訪朱氏<lb/>
黄雲墮地秋離離西風搖落千楊枝白蘋已老暮汀逺<lb/>
滿目丹楓塞鴈悲孤舟一夜相思發寒江明月吹參差<lb/>
天末佳人猶未歸江頭解佩欲遺誰<lb/>
<pb n="KR4e0209_WYG_005-21a"/>
　　　白氏園亭别袁户部<lb/>
石門斗酒開夕筵桂花欲開秋蘿鮮崑崙片碣揷眼底<lb/>
滄溟勺水流尊前落日千江送蜃氣高樓百尺搖寒煙<lb/>
今夜共醉廣陵月明朝又上丹陽船人生聚散若萍梗<lb/>
相思寄我停雲篇<lb/>
　　　江門别歌<lb/>
千山白雲吹暮晴江間古龍啾啾鳴山人乗虹出石屋<lb/>
贈我萬片秋菊英令我餐之霜雪清何以答之千杜蘅<lb/>
<pb n="KR4e0209_WYG_005-21b"/>
風塵半世滿鬢髮愧爾煙霞凌太清長波東去有萬里<lb/>
吾欲乗風濯吾纓<lb/>
　　　呉關吟<lb/>
孤槎昨夜叩呉關天風吹度茱茰灣人生聚散忽如雨<lb/>
更開斗酒秋雲間山中細草綠於髮江上驚波高似山<lb/>
使人對此愁朱顔勸君何事不早還君不見赤城明月<lb/>
白可掃夜夜仙人吹珮環況有瑶草可同攀君胡自令<lb/>
雙鬂斑<lb/>
<pb n="KR4e0209_WYG_005-22a"/>
　　　江上行<lb/>
揚子江頭春雨殘廣陵城外暮潮寒美人不見空捐珮<lb/>
極浦逢春誰采蘭山中碧草有何意江上梅花只自看<lb/>
一片孤㠶掛河漢直須尋爾洞庭灣<lb/>
　　　夜歌<lb/>
萬片浮雲墜江白江上青楓愁楚客天風忽送明月來<lb/>
為我山中掃蘿石醉把長簫石上吹散盡長空秋一碧<lb/>
　　　湖上遇子與舟中夜酌放歌<lb/>
<pb n="KR4e0209_WYG_005-22b"/>
射陽湖上逢徐卿揚旌走馬來江城袖中慷慨出新詩<lb/>
異哉擲地金石鏗海内交游别離久一一感嘆詢其名<lb/>
為言謝生白髪甚李生慘淡違世情梁鴻尚滯羅浮南<lb/>
王呉跋扈馳西京西南忽有一二子世人往往傳先聲<lb/>
文章不朽之盛事肯使此輩相持衡瓦缶紛紜塞天地<lb/>
英雄負慨何時平徐卿徐卿且莫嗔與君今夜開金罌<lb/>
一斗百篇不足數喑啞叱咤雄風生長空日落波浪黑<lb/>
匣中神劍鏘鏘鳴忽然一躍太湖去天門日月雙珠明<lb/>
<pb n="KR4e0209_WYG_005-23a"/>
倉卒波底走毒鯢須㬰天外飛長鯨鯨鯢搖曳幾千尺<lb/>
搏來一一烹作羮徐卿徐卿未可行東呉戰鬬勤天兵<lb/>
閶闔擬上賈誼䇿轅門欲請終軍纓男兒苟不封侯食<lb/>
萬户區區富貴何足榮不若與爾西極上訪長庚精扶<lb/>
搖萬里來蓬瀛醉時一酌滄溟枯狂來一嘯華山傾更<lb/>
須共挽天河水洗盡紅塵千古清徐卿慎勿忘斯盟嗚<lb/>
呼徐卿慎勿忘斯盟<lb/>
　　　酌洞口<lb/>
<pb n="KR4e0209_WYG_005-23b"/>
華陽洞前秋如霰華陽洞裏光走電聞道寒雲深復深<lb/>
石壁一竅細如線吾來大呌石壁開綠眼仙人夜相見<lb/>
留之三日不出門咽盡桃花千萬片<lb/>
　　　貞白祠<lb/>
華陽山前貞白祠貞白先生騎赤螭白雲茫茫去不返<lb/>
天門秋冷雙虹垂吾來山頭尋紫芝紫芝蕭索令人飢<lb/>
出門白石爛如泥切來好煑青松枝與君大餐各五斗<lb/>
千山萬山隨所之<lb/>
<pb n="KR4e0209_WYG_005-24a"/>
　　　江上送别胡國子北上<lb/>
建業城南江草碧揚子渡頭江雨白青山雙屐曉逢君<lb/>
明月孤㠶夜催客英雄四十困樵漁於今謁帝承明廬<lb/>
燕市黄金大如斗袖中一片賈生書<lb/>
　　　上亭夜讌放歌<lb/>
仙人好乗白鹿車相逢要我飯胡麻石壁千尋掃落花<lb/>
落花萬片下人世一一凝結為紫霞只今已到赤松家<lb/>
山頭瑶草如蒹葭采之兩袖白如雪須㬰五色生天葩<lb/>
<pb n="KR4e0209_WYG_005-24b"/>
滚滚床頭走白沙為我種棗大如𤓰銀河千尺墮几席<lb/>
取之石鼎烹為茶門外蛟龍時一吟恍若春江聽鳴蛙<lb/>
醉來直走萬山頂吸盡瑤天明月華與爾天漢凌仙槎<lb/>
　　　既别子與憶之一首<lb/>
<hi>闕</hi>
　<lb/>
　<lb/>
　　　白鷺洲夕泛<lb/>
<pb n="KR4e0209_WYG_005-25a"/>
楚客扁舟晩何適千峰萬峰秋欲滴一尊落日墮歸鴻<lb/>
萬片斷虹隨暮鷁美人何處摘蘭苕白鷺千行起蘆荻<lb/>
明月偏思廣陵簫梅花又落江城笛與君一醉大江頭<lb/>
醒後天河掛東壁<lb/>
　　　燕子磯<lb/>
燕子一去滄江濵燕子之磯石磷磷滿江波浪近愁客<lb/>
永日蛟龍常傍人白雲對酒不知晩高蘿盈砌今幾春<lb/>
洲邊芳杜還憶楚洞口桃花未識秦吾將買爾磯頭一<lb/>
<pb n="KR4e0209_WYG_005-25b"/>
片石歲歲孤舟垂釣綸<lb/>
　　　登方山<lb/>
短笻匹馬迎天風千山萬山江之東秋飈一夜起大壑<lb/>
白雲無數吹晴空幽人石路贈瑶草楚臣江上愁青楓<lb/>
高歌明月聽湘瑟斗酒寒霜飛塞鴻王孫何事不歸去<lb/>
搖落淮南芳桂叢<lb/>
　　　牛渚歌<lb/>
采石磯頭問牛渚渚上虬螭作人語賣鮹歲歲泣鮫人<lb/>
<pb n="KR4e0209_WYG_005-26a"/>
弄珠夜夜悲龍女太真一去雲離離至今秋色天門垂<lb/>
我行亦有赤犀在明月照君君不知<lb/>
　　　新安道中<lb/>
天風吹落千楊栁晴虹萬丈垂鷁首水中亂石怒且待<lb/>
大者虬螭小蝌蚪六尺榜人雙胡髯直掛孤㠶石上走<lb/>
長風破浪勢若舞崑崙碣石繫兩肘何當駕此去八溟<lb/>
直至蓬萊酌南斗<lb/>
　　　山中夜行<lb/>
<pb n="KR4e0209_WYG_005-26b"/>
明月在天明星稀仙人夜半歌紫薇黄鶴一去無消息<lb/>
崑崙𤣥圃將安歸四野寒光透人肌千山蒼翠濕吾衣<lb/>
下山忽遇天風起一一化作浮雲飛<lb/>
　　　浙溪曉起<lb/>
天門不關飛早霜晶晶水簾浮日光水面雲華濕不起<lb/>
魚龍吹沫穿石梁波間石苔綠於髮裊裊漾之千尺長<lb/>
微風千里湛空碧孤槎疑是來瀟湘<lb/>
　　　嚴州山行<lb/>
<pb n="KR4e0209_WYG_005-27a"/>
處處青山雲萬重山前駐馬春茸茸手持芳草不知晩<lb/>
踏破嚴州千萬峰峰頭新月起長笛洞口流泉隨短笻<lb/>
吾欲金華訪赤松與爾雲外騎雙龍<lb/>
　　　月夜<lb/>
嚴州城南秋雨繁嚴州城外波濤喧兩岸人家住楓橘<lb/>
千門秋色分蘭蓀楚臣正愛薜茘佩秦人莫愛桃花源<lb/>
相逢今夜開斗酌千山蒼翠流空樽醉來高卧明月裏<lb/>
猶有白雲來候門<lb/>
<pb n="KR4e0209_WYG_005-27b"/>
　　　山行<lb/>
大江以南山作野客子況復愛山者日日山巔弄流泉<lb/>
百丈銀河向人㵼蒼龍翠虬滿山立近之迺是梧與檟<lb/>
恠石千尋聳欲墮往往游人下駐馬<lb/>
　　　真州夜泊<lb/>
江頭明月白浩浩江上行人怨芳草長波風急龍卧遲<lb/>
遠塞霜飛鴻到早誰家砧杵衣正單十里芙蓉秋未老<lb/>
玉人吹簫向何處扁舟愁絶廣陵道<lb/>
<pb n="KR4e0209_WYG_005-28a"/>
　　　寄懷長安舊游<lb/>
殘春匹馬辭建章天南冀北遙相望游子衣裳滯江雨<lb/>
故人劍珮鏘寒霜王程忽訝芳草暮客心有似浮雲長<lb/>
安得雙鴻起天際相思寄爾明月璫<lb/>
　　　期黄山人不至<lb/>
誰其蘭佩三十秋華髪蕭然卧滄洲晴霞常䕶釣者石<lb/>
明月買斷長江流白露泠泠下梧楸美人不來生我愁<lb/>
一曲樵歌起天末白雲搖落萬山頭<lb/>
<pb n="KR4e0209_WYG_005-28b"/>
　　　湖上行<lb/>
湖上人家開夕陽湖南漁者歌滄浪蒹葭一雨遠江白<lb/>
楊栁千條秋浦長松逕夜掃遲幽客石門高啓流𤣥霜<lb/>
天末浮雲莽不止慎勿蔽此明月光<lb/>
　<lb/>
　<lb/>
　<lb/>
　宗子相集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻一</head>
    <p>
<pb n="KR4e0209_WYG_001-1a"/>
欽定四庫全書<lb/>
　宗子相集巻一　　　　　　明　宗臣　撰<lb/>
　　賦<lb/>
　　　釣臺賦<hi>有序</hi>
　　　　余聞嚴子釣臺舊矣丁巳秋余以㕘藩赴閩<lb/>
　　　　取道兩越始登厥臺裴回焉商飈西來萬山<lb/>
　　　　颯搖我心傷悲爰申厥詞把酒放歌白雲莽<lb/>
　　　　互豈君之聞歌而來哉<lb/>
<pb n="KR4e0209_WYG_001-1b"/>
恭承帝命以南邁兮弭吾節於富春儵微霜之隕百草<lb/>
兮何芳杜猶菲菲其襲人睇嚴陵之舊里兮釣臺鬱而<lb/>
嶙峋屯飄風其相薄兮吹石瀨之磷磷宿莽搖落而變衰<lb/>
兮余又安得問夫白蘋余將懐椒糈而敶臆兮蹇吾馬<lb/>
之逡巡而不前豈以沉淪之俗羈兮乃不得以揖髙士<lb/>
而執鞭唯炎徳之中天而興兮紛衆芳之雜糅以比肩<lb/>
何佳人之夸姣以抗行兮乃獨抱孤貞而自全衮冕黼<lb/>
黻之𤣥以章兮蓀獨愛夫羊裘焱鴻鵠之髙翔兮聊寄<lb/>
<pb n="KR4e0209_WYG_001-2a"/>
吾跡於汀洲昔傅岩之坂築兮武丁肖形以資厥猷非<lb/>
熊之協帝夢兮渭叟起而佐周何帝之手詔以忬愫兮<lb/>
羌獨偃蹇而夷猶故人之不忘舊懽兮情恍惚而至乎<lb/>
帝庭何帝腹遽以足加兮太史奏之客星咄咄子陵之<lb/>
不肯為理兮帝何獨惜夫沈㝠蓀何髙蹈而不顧兮乃<lb/>
長揖以謝夫天子朝發軔於漢宫兮夕税駕於江沚有<lb/>
君如此其忍負兮蓀豈亡覩于厥㫖痛韓彭之竟以烹<lb/>
醢兮勃何辜而卒不免乎羑里念盛名奇績之不可以<lb/>
<pb n="KR4e0209_WYG_001-2b"/>
善終兮是用忍情而惜此蘭芷鳯凰之回翔而不肯下<lb/>
兮豈網羅之所能施使蛟龍可得而常服兮又何以卑<lb/>
牛馬而下之睇江河之趨下兮喟髙風日逝而不可追<lb/>
憮故迹而連蜷兮悵吾生之獨後時往者既已不可復<lb/>
兮冀來者之猶可為委余珮之陸離兮掛吾冠於南斗<lb/>
之墟擥長虹以為衣兮拾青霞以為琚托微誠於浮雲<lb/>
兮蓀其攬瑤華而遲予望美人而不見兮羌獨立以踟<lb/>
蹰亂曰維江有蘭美人植兮白雲茫茫歸何晏兮平楚<lb/>
<pb n="KR4e0209_WYG_001-3a"/>
落日怨青楓兮歸來乎山中吾與汝嬉以遊兮<lb/>
　　　嘆逝賦<hi>代作</hi>
嗟天命之浩蕩兮總萬品而為型唯一炁以回薄兮嘅<lb/>
靈曅之不可以計停睨衆卉之峻茂兮芳草紛而獨馨<lb/>
何微霜之未隕兮而馨溘其先零君煜煜其少揚兮握<lb/>
赤珠而馳騖朝飲馬于文苑兮夕弭節於𤣥圃既謁帝<lb/>
之閶闔兮儼天門而廣步振瓊英之雜佩兮散瑤華於<lb/>
中路奄分符以南邁兮宰蒼生於東越遵召杜之遺則<lb/>
<pb n="KR4e0209_WYG_001-3b"/>
兮民蒸蒸其無艴鴻碩鬱其上聞兮爰降命于北闕司<lb/>
冦之典邦禁兮惟女庶幾其慎罰何君之蹇蹇以髙厲<lb/>
兮捐鳴佩於上宫返初服之江蘺兮尋舊侣之桂叢志<lb/>
士不能忘君兮念國事之倥偬羌重入乎承明兮陪謨<lb/>
謀之從容錯帝章之璀璨兮統神人而旁達爰申命于<lb/>
金馬兮日垂紳于紫闥儼䕫龍於天上兮攬芙蓉於木<lb/>
末艷球琳之可拾兮紛組纓之可掇富貴之易以盪情<lb/>
兮君獨守乎故常奉星辰之晨華兮依日月之隆光當<lb/>
<pb n="KR4e0209_WYG_001-4a"/>
青鬂之盛年兮奄乗雲以歸帝鄉悲回風之搖落兮攬<lb/>
木葉而霑裳豈厭世之溷薄兮乃投情於幽渚將逐吳<lb/>
雲以南征兮或戀燕都而北止或上而獨駕乎𤣥螭兮<lb/>
將下而隨流乎赤鯉幽明聚散之永隔兮余誠不知其<lb/>
故令名之兼夀考兮自古以為難期回憲之不得永齡<lb/>
兮千祀之所共悲余獨惜此芳草兮乃不得與衆卉而<lb/>
共萎陳一詞以托浮雲兮聊寄余之遙思<lb/>
　<lb/>
<pb n="KR4e0209_WYG_001-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集巻一<lb/>
</p>
<p>
</p>
  </div>
</body>
</text>
</TEI>
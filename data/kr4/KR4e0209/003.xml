<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻三</head>
    <p>
<pb n="KR4e0209_WYG_003-1a"/>
欽定四庫全書<lb/>
　宗子相集巻三　　　　　明　宗臣　撰<lb/>
　　古樂府<lb/>
　　　雉子斑<lb/>
雉子斑斑乃游水湍朝游水北暮游水南五色其羽文<lb/>
何翩翩嗟彼王孫來游江干須臾盻之忽焉見殘雉子<lb/>
向言有鳥在天爾胡我殘有鴻在沼爾胡我殃嗟雉子<lb/>
爾無言爾懼我殘爾懼我殃誰令爾斑<lb/>
<pb n="KR4e0209_WYG_003-1b"/>
　　　君馬黄<lb/>
君馬黄臣馬青二馬並進臣馬停臣馬停君馬行飛塵<lb/>
走電過龍庭一鞭邉騎驚再鞭邉塵平錦泥玉障垂勲<lb/>
名吁嗟乎荆棘滿山山路黒君王未可馳八極<lb/>
　　　戰城南<lb/>
戰城南望城北城北陣雲紅城南陣雲黑生當封侯死<lb/>
當廟食一戰天門青再戰天門赤揮金戈擁雕㦸馬走<lb/>
韁人失魄百萬熊羆一時仆歸來麟閣名觀者坐太息<lb/>
<pb n="KR4e0209_WYG_003-2a"/>
戰城南望城北<lb/>
　　　上陵<lb/>
上陵何所見但見栢與松栢枝一何盛松枝一何青白<lb/>
楊在其上秋風蕭蕭鳴金為闕玉為楹石為馬銅為龍<lb/>
重泉一以閉萬古不可磷悟彼泉下仙喟然動中情今<lb/>
日樂且樂延年萬夀春<lb/>
　　　巫山髙<lb/>
巫山髙上摩千層之青天下𣺌萬丈巫峽之重淵雲胡<lb/>
<pb n="KR4e0209_WYG_003-2b"/>
為哉生其巔朝飛去暮來旋登山步雲令人神飛白日<lb/>
可摩𤣥龍可騎下視浮世千萬里蒼茫浩蕩空煙水<lb/>
　　　丹鷺<lb/>
丹鷺丹鷺不在天不在渚飛君堂為君鼓倡君歌起君<lb/>
舞玉㦸升朱矛舉燕明堂耀神兵享有道征不庭棲鳯<lb/>
羽布龍城一人慶四海寧<lb/>
　　　有所思<lb/>
有所思乃在大海南海路一何長海水一何寒迢遙千<lb/>
<pb n="KR4e0209_WYG_003-3a"/>
萬里上有蓬萊山山中有真人顔色如渥丹青霞為君<lb/>
衣紫霞為君餐桂枝夾道旁上長青琅玕羣仙三五人<lb/>
游戯青雲端赤螭為前驅蒼龍護其闗月下散瑤步玉<lb/>
聲何珊珊我欲往從之道路阻且難中心悵有違慷慨<lb/>
起長嘆<lb/>
　　　思悲翁<lb/>
思悲翁悲何極朝相思暮相憶今者華昔者黒白日難<lb/>
東黄河難北思悲翁悲何極<lb/>
<pb n="KR4e0209_WYG_003-3b"/>
　　　臨髙臺<lb/>
臨髙臺髙臺何崔嵬南望羅浮東望蓬萊恒兵與泰華<lb/>
颯颯雄風來一顧青雲飛再顧白日摧三顧天門忽以<lb/>
開仙人三五輩冉冉霓宫迴仙人向我言君胡來君胡<lb/>
來<lb/>
　　　聖人出<lb/>
聖人出應昌期龍來游鳯來儀天地並日月齊統六合<lb/>
化九夷産朱草芬𤣥芝延年夀萬嵗期寄謝許由與巢<lb/>
<pb n="KR4e0209_WYG_003-4a"/>
父及今不出待何時<lb/>
　　　艾如張<lb/>
艾如張張而羅羅在山鳥則罹之羅在地鴻則罹之翩<lb/>
翩者鳯萬里一去千年來過艾如張張而羅奈此鳯者<lb/>
何<lb/>
　　　上之回<lb/>
上之回駕雲車格皇心隆帝圖上之回來甘泉仁聖徳<lb/>
萬邦傳上之回臨三闗走九夷服八蠻上之回歸明光<lb/>
<pb n="KR4e0209_WYG_003-4b"/>
千萬年樂無疆<lb/>
　　　長歌行二首<lb/>
秋風蕭索百草斑黄沙飄颯青海灣良人昔從征西班<lb/>
一去十載不知還驚飈傳檄雲霄間邉塵𣺌浩難重攀<lb/>
昨日寄我雙玉環萬里相將道路艱我欲為君整雙鬟空<lb/>
閨顦顇摧朱顔心如車輪不暫閒不覺涕淚衣斒斕征<lb/>
人一一歸故山爾獨何辜阻玉闗<lb/>
秋山搖落秋夜長皋蘭寂寞被凝霜中夜起視明月光<lb/>
<pb n="KR4e0209_WYG_003-5a"/>
蟪蛄蟋蟀鳴我房良人逺遊在他方道路一望阻且長<lb/>
聞君有期歸故鄉為君旭日修新粧鏘鏘珮環曳鳴璫<lb/>
盈盈移步來中堂望君不見心彷徨不覺淚下霑衣裳<lb/>
忽見雲間雙鳯凰長天萬里同飛翔安得羽翼同頡頏<lb/>
延頸悲鳴到君傍<lb/>
　　　出塞曲<lb/>
壯士懐慷慨髙義貫長虹甘心報國讐自矢忘厥躬逺<lb/>
望邊塵起萬里揚悲風拔劒出門去驅馳逺從戎昔為<lb/>
<pb n="KR4e0209_WYG_003-5b"/>
千人英今為萬夫雄單于來接戰殺氣衝蒼穹黄塵不<lb/>
可見白日忽以蒙一戰雁塞清再戰龍庭空歸來報天<lb/>
子獻捷甘泉宫<lb/>
　　　長相思<lb/>
涼颸起髙閣凝露被華滋庭前有玉樹冉冉寒風吹搖<lb/>
落愴中懐芬芳難獨持嗟彼隂陽速嘆此顔英衰攬衣<lb/>
起太息惆悵令心悲君心妾不見妾心君詎知尺書不<lb/>
我將何以慰别離俯視清川流仰視白日馳願隨白日<lb/>
<pb n="KR4e0209_WYG_003-6a"/>
景照君見光儀<lb/>
　　　孤鳯篇<lb/>
紫庭有丹鳯羽翮何翩翩朝游華山雲暮宿蒼梧烟一<lb/>
朝失其凰嗟哉相棄捐彷徨四海求何當待來旋采采<lb/>
琅玕實顧影徒遷延豈無鴻鵠羣而非情所憐悲鳴入<lb/>
赤霄翺翔不計年千載覽徳輝來儀聖明前<lb/>
　　　鳯笙曲<lb/>
翠管參差明月弄髙臺忽起雙飛鳯彩雲縹緲華山洞<lb/>
<pb n="KR4e0209_WYG_003-6b"/>
華山洞華山磯朝同出暮同歸<lb/>
　　　江南曲<lb/>
碧草萋萋籠紫烟蘭橈桂楫清江邊吳歌越吹太可憐<lb/>
太可憐復可妬飄深紅曳輕素<lb/>
　　　龍笛曲<lb/>
髙樓縹緲流玉音梅花零落寒江深江中隠隠雙龍吟<lb/>
雙龍吟吟未已朝霞紅暮霞紫<lb/>
　　　採蓮曲<lb/>
<pb n="KR4e0209_WYG_003-7a"/>
紅粧翠袖歌採蓮三三兩兩鬭嬋娟欲行不行落金鈿<lb/>
落金鈿垂玉指發青蘋照緑水<lb/>
　　　採菱曲<lb/>
湖上菱花落復開蘭舟桂楫去復來妖童艷女行相催<lb/>
行相催不可住羅衣寒碧水暮<lb/>
　　　遊女曲<lb/>
翠鬟玉珮遊春風百花拂袖來湖東朱顔灼灼驚飛鴻<lb/>
驚飛鴻耀明月人不見心如結<lb/>
<pb n="KR4e0209_WYG_003-7b"/>
　　　朝雲曲<lb/>
朱雲縹緲來神霄人間天上俱迢遙欲來不來巫山髙<lb/>
巫山髙髙無極夢相見晝相憶<lb/>
　　　趙瑟曲<lb/>
邯鄲美女顔似玉翠袖朱絃理新曲寒月泠泠江水緑<lb/>
江水緑江雲停誰為此湘妃靈<lb/>
　　　秦筝曲<lb/>
翩翩羅襪明珠光抱得秦聲上髙堂調絃促柱移清商<lb/>
<pb n="KR4e0209_WYG_003-8a"/>
移清商翻翠袖滿滿斟曲曲奏<lb/>
　　　陽春曲<lb/>
春華燦灼春月明朱唇玉頰揚哀聲凄凄切切動君情<lb/>
動君情得君悦流青雲飛白雪<lb/>
　　　闗山月<lb/>
良人一别妾長劒逺從戎涕淚青樓裏音書紫塞東闗<lb/>
河秋色動機杼月華空亦有寒衣在年年望北鴻<lb/>
　　　出塞<lb/>
<pb n="KR4e0209_WYG_003-8b"/>
青海傳烽燧黄沙入鼓鼙單于屯塞北大將出遼西落<lb/>
日胡笳慘悲風漢馬迷燕然有竒石勒筆待君題<lb/>
　　　寄逺曲<lb/>
秦塞君投筆章臺妾倚欄雁書何寂寞龍劍有艱難烽<lb/>
燧春華暮琵琶曉淚寒自知容色落不忍對花看<lb/>
　　　其二<lb/>
青海風煙迥黄沙信息稀徘徊空夜月顦顇任春衣漢<lb/>
將頻營壘邉兵未解圍近來常涕淚不獨為郎揮<lb/>
<pb n="KR4e0209_WYG_003-9a"/>
　　　自君之出矣<lb/>
自君之出矣消息阻風煙桂嶺花頻落榆闗月自圓<lb/>
　　　其二<lb/>
自君之出矣幾度寄春衣春色年年老良人歸不歸<lb/>
　　　江南曲四首<lb/>
瑟瑟江上風宻宻山前雨風雨莫少停留得郎舟住<lb/>
　　　其二<lb/>
春江君自去春閨儂自愁儂心似江水日夜伴郎舟<lb/>
<pb n="KR4e0209_WYG_003-9b"/>
　　　其三<lb/>
綠忩春鳥聲思君淚如雨人來淚不收却道思家苦<lb/>
　　　其四<lb/>
歡比堤上絮如泥亦如雪儂比鏡中花可見不可折<lb/>
　　　寄衣曲<lb/>
征人夜度遼寒衣今去洛妾恐如寒衣春來不堪着<lb/>
　　　採蓮曲<lb/>
蓮花比妾貌妾貌花不妬蓮子比妾心妾心應更苦<lb/>
<pb n="KR4e0209_WYG_003-10a"/>
　　　相逢行<lb/>
昔與汝相逢今與汝相别相逢萬山雲相别千山雪<lb/>
　　　清夜曲<lb/>
明月期故人相對坐清夜濯纓綠水前散髮青松下<lb/>
　　　梅雪曲<lb/>
山上雪如梅山下梅如雪寂寞對空山幽香其誰折<lb/>
　　　月下曲<lb/>
月下吹紫簫雲間整玉珮顧見鴛鴦鳥一一自成對<lb/>
<pb n="KR4e0209_WYG_003-10b"/>
　　　水中月四首<lb/>
嫦娥三五月玉露千萬秋乆居天上苦暫向水中遊<lb/>
　　　其二<lb/>
嬝嬝青山雲湛湛清江水中天落玉鈎魚龍驚不止<lb/>
　　　其三<lb/>
雲歛波還浄雲開影自隨綠萍與青荇相傍桂花枝<lb/>
　　　其四<lb/>
南山亦有羅北山亦有羅玉兎滄波裏羅兮奈爾何<lb/>
<pb n="KR4e0209_WYG_003-11a"/>
　　　採蓮曲<lb/>
採蓮莫採蒂蓮蒂絲難吐採蓮莫採子蓮子心中苦<lb/>
　　　江上曲<lb/>
青波逺泛舟碧石朝逢雨不見江上人惟見江上樹<lb/>
　　　長相思<lb/>
昔與汝相思今與汝相見相見已秋鴻相思又春燕<lb/>
　　　江南弄<lb/>
簾櫳上夜珠闌干倚寒玉客子在天涯相思春草綠<lb/>
<pb n="KR4e0209_WYG_003-11b"/>
　　　江南曲<lb/>
客去悲江左書來滯隴西相思若春草無路不萋萋<lb/>
　　　春閨曲<lb/>
華枕為誰施華衾為誰巻妾腸非道路日夜車輪轉<lb/>
　　　楚陽曲<lb/>
官府一開倉含情向兒女公者猶可遲私者不可已<lb/>
東村有客到相留問烹雞婦言且莫烹租吏到河西<lb/>
昨者娶新婦布裙止兩褶租吏呼典衣婦在窓前泣<lb/>
<pb n="KR4e0209_WYG_003-12a"/>
　　　賣花曲<lb/>
長安買花者數株千萬錢道傍有饑者一錢不相捐<lb/>
　　　子夜吳歌九解贈李順徳于鱗<lb/>
　　　于鱗上計上都余以職事直省中凡再易朔不<lb/>
　　　得通一語輙為之賦時命侍子歌之以通其恨<lb/>
　　　恨焉<lb/>
出門望所歡零雪忽盈尺豈曰沾吾衣畏此雪上跡<hi>一</hi>
<hi>解</hi>
<pb n="KR4e0209_WYG_003-12b"/>
與君生别離三年參與商誰謂三年乆不如兹夜長<hi>二</hi>
<hi>解</hi>
夜半倚梧桐明月何歴歴梧子在其上可見不可摘<hi>三</hi>
<hi>解</hi>
芳草五驊騮熠熠朝元者不分黄金鞭出入依君馬<hi>四</hi>
<hi>解</hi>
自幼能採蓮蘭楫蕩前渚如何蓮子心于今更覺苦<hi>五</hi>
<hi>解</hi>
<pb n="KR4e0209_WYG_003-13a"/>
聞君有瑤琴來自崑崙域雖未聽其聲時時白雲色<hi>六</hi>
<hi>解</hi>
玉樹抽新條炎炎困赤土日望天上雲不得階前雨<hi>七</hi>
<hi>解</hi>
自與君相别剪刀日夜利君有雲錦裳吾當為君製<hi>八</hi>
<hi>解</hi>
手中珊瑚枝光華掩白日恐君一見之疑作君家物<hi>九</hi>
<hi>解</hi>
<pb n="KR4e0209_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宗子相集巻三<lb/>
</p>
<p>
</p>
  </div>
</body>
</text>
</TEI>
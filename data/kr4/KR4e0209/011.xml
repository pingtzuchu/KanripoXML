<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻十一</head>
    <p>
<pb n="KR4e0209_WYG_011-1a"/>
欽定四庫全書<lb/>
　宗子相集巻十一　　　　　明　宗臣　撰<lb/>
　　七言絶句<lb/>
　　　送王比部元美使江南六首<lb/>
薊門秋草萬山青送爾天風下渤溟紫氣從今蔽南斗<lb/>
何人更識使臣星<lb/>
千門羽檄正紛紜揺落西風此送君匹馬關山秋色裏<lb/>
胡笳吹斷萬峯雲<lb/>
<pb n="KR4e0209_WYG_011-1b"/>
北斗天門髙自看銀河錯落滿䦨干何當折贈秋江去<lb/>
白露青楓夜夜寒<lb/>
使者金羈控紫騮月明瑶瑟共登樓酒酣一鼓湘靈曲<lb/>
天外星辰忽倒流<lb/>
袖中雙劍削芙蓉到處秋雲㡬萬重南去不須頻出視<lb/>
恐令白日下蛟龍<lb/>
大江中斷是金山山上瑶華爾獨攀明月天髙秋萬里<lb/>
何人不作㺯珠還<lb/>
<pb n="KR4e0209_WYG_011-2a"/>
　　　塞上歌十首送王侍郎赴薊鎮<lb/>
司馬頻年西破戎詔書又下九華宫親提萬卒如風雨<lb/>
一夜來屯紫塞東<lb/>
塞南塞北盡烽烟邉騎縱横二十年報道今秋須逺徙<lb/>
漢庭司馬日行邉<lb/>
千里關山擁帝京萬村烽火照連營天髙玉塞朝催戰<lb/>
日落黄河夜勅兵<lb/>
榆關北望陣雲髙五月天風吹戰袍共說總戎王相國<lb/>
<pb n="KR4e0209_WYG_011-2b"/>
十年身佩舊䖍刀<lb/>
揚旌出塞撃樓蘭把劍氷天萬里寒紫氣慿陵邉月色<lb/>
兩軍驚傍斗牛看<lb/>
躍馬提戈佩紫貂漢關那數霍嫖姚護軍飛將龍庭滿<lb/>
縛得名王不敢驕<lb/>
塞外羣山落日登黄沙縹緲白雲層天連睥睨盤三輔<lb/>
地坼龍蛇奠七陵<lb/>
悲風揺落大荒迷白草黄雲散鼓鼙直遣漠南無隻騎<lb/>
<pb n="KR4e0209_WYG_011-3a"/>
燕然不羨漢臣題<lb/>
白羽親成露布文滿天愁色結寒雲三軍盡賞葡萄酒<lb/>
九塞傳歌虎豹羣<lb/>
山前漢使尺書飛山外邉兒匹馬稀撃鼔吹笳醉霜月<lb/>
今年無事著戎衣<lb/>
　　　再送王元美四絶<lb/>
漢使朱衣塞上行燕關落日照長纓酒酣忽嘯青天色<lb/>
坐使浮雲不敢征<lb/>
<pb n="KR4e0209_WYG_011-3b"/>
呉鈎錯落白如霜腰下龍珠夜月光今日贈君春草去<lb/>
一天風雨下漁陽<lb/>
春風千隊簇芙蓉白馬長驅似白龍君到榆關歌出塞<lb/>
萬家明月泣邉烽<lb/>
太行斜壓萬峯低北斗天門咫尺迷爾去髙歌逢五馬<lb/>
白虹雙掛石梁西<lb/>
　　　送葉令之蒲圻<lb/>
錦水曽傳茂宰名分符又向武昌城瀟湘春色隨君到<lb/>
<pb n="KR4e0209_WYG_011-4a"/>
千里蘼蕪一夜生<lb/>
停車無限楚山青芳草春雲接洞庭縱有瑶琴君莫鼔<lb/>
萬家風雨失湘靈<lb/>
　　　贈余德甫奉使兩浙四首<lb/>
天風匹馬向西湖明月千家醉白榆莫上釣臺聽夜笛<lb/>
霜華吹破客星孤<lb/>
赤城霞起是天台明月簫聲落早梅昔日胡麻君莫問<lb/>
桃花不放石門開<lb/>
<pb n="KR4e0209_WYG_011-4b"/>
秋雲鳴珮入金華緑眼仙人掃落花無數石羊餐古雪<lb/>
知君已到赤松家<lb/>
雁蕩千峯揷斗墟彩雲終夜護丹書月華萬片寒相逐<lb/>
拾得天人白玉裾<lb/>
　　　得顧洛陽書却寄四首<lb/>
長安風雨怨離羣何處看梅不憶君使者青函天外至<lb/>
開書片片落嵩雲<lb/>
七月垂纓出建章薊門秋草怨邉霜相思化作長堤栁<lb/>
<pb n="KR4e0209_WYG_011-5a"/>
一夕春風遍洛陽<lb/>
洛陽城北春雲稠洛陽城南伊水流伊水泠泠去不返<lb/>
千山萬山明月愁<lb/>
青天直渡大河津河上傳經煑白鱗回首千峯桃李色<lb/>
知君愁殺武陵春<hi>顧子别業在武陵溪上</hi>
　　　送袁令之䕫州<lb/>
送君何處折梅花南去關山多暮霞漢吏由來能化蜀<lb/>
馬前春色動三巴<lb/>
<pb n="KR4e0209_WYG_011-5b"/>
春風二月到瞿塘白帝城邉春草長不必桃花滿千樹<lb/>
他年人亦比河陽<lb/>
　　　寄陸長庚<lb/>
江上茅堂倚石孤清尊紫菊嵗相呼别來千里看鴻雁<lb/>
明月愁心落五湖<lb/>
　　　得明卿書却寄二首<lb/>
逐臣西去楚雲長猶有音書到帝鄉莫訝開函龍氣滿<lb/>
知君六月過濠梁<lb/>
<pb n="KR4e0209_WYG_011-6a"/>
憶爾秋風滿敝裘計程應醉百花洲如何徑作瀟湘去<lb/>
洲上芙蓉日夜愁<lb/>
　　　酬朱丈得蘿字<lb/>
射陽湖上春水多射陽湖北長青蘿君歸莫向湖中卧<lb/>
恐有蛟龍不得過<lb/>
　　　酬峻伯得屋字<lb/>
山人十載出山屋手把瑶枝騎白鹿風雷一日走千里<lb/>
雙龍夜夜愁天目<lb/>
<pb n="KR4e0209_WYG_011-6b"/>
　　　酬助甫得送字<lb/>
白雲忽向黄河送黄河至今不敢凍盡道河中走蜀龍<lb/>
只今席上行秦鳳<lb/>
　　　相逢曲<lb/>
千騎東來紫電生西風吹雪滿華纓將軍且莫干恩澤<lb/>
聞道單于未罷兵<lb/>
　　　酬助甫二首得楚拆二字<lb/>
君昔驅龍下三楚湘妃漢女愁江渚豈有髙歌𣪚白雲<lb/>
<pb n="KR4e0209_WYG_011-7a"/>
至今老樹作人語<lb/>
赤珠射斗牛欲拆相逢疑是鮫人宅忽然灑酒作江湖<lb/>
明月長吹千里碧<lb/>
　　　題方懋藩邸中小石<lb/>
仙人鞭石過滄溟片碣千秋落此亭昨夜白龍驅不去<lb/>
天風吹出武夷青<lb/>
　　　明月曲同峻伯助甫席上賦得深字<lb/>
飛來明月掛千林滿地霜華吹客心故國魚龍何處卧<lb/>
<pb n="KR4e0209_WYG_011-7b"/>
白雲愁殺楚江深<lb/>
　　　得歌字<lb/>
露下金莖吾自歌與君中夜踏天河可憐一片長安月<lb/>
曽向江門照薜蘿<lb/>
　　　得書字<lb/>
吾欲驅龍走太虛為君赤手摘蟾蜍天台三十六峯裏<lb/>
何限仙人把素書<lb/>
　　　得虹字<lb/>
<pb n="KR4e0209_WYG_011-8a"/>
薊門朔雪亂天風風落千家走白虹馬上月明揮不去<lb/>
知吾夜夜醉新豐<lb/>
　　　新春贈李司封子藩用助甫韻<lb/>
李白逍遥供奉班髙歌白雪向人間未須採作長安曲<lb/>
恐有青春不入關<lb/>
緑玉仙人截海過石梁千尺駕黿鼉相逢贈我金光草<lb/>
處處青山愁薜蘿<lb/>
鳴環踏月拾嬋娟雙劍驚逢北斗前紫氣朝來垂馬首<lb/>
<pb n="KR4e0209_WYG_011-8b"/>
何人不作五陵烟<lb/>
海南巨浪抱羣星海上愁雲日夜停豈謂芙蓉春不度<lb/>
短簫吹破萬峯青<lb/>
春風走馬玉華東腰下明珠浸碧空疑是羅浮山上月<lb/>
為君終日控長虹<lb/>
　　　夜月懐明卿<lb/>
逐客音書久不聞天風吹斷楚江雲相思惟有長安月<lb/>
拾得嬋娟難寄君<lb/>
<pb n="KR4e0209_WYG_011-9a"/>
處處青楓急暮砧萬山秋色怨瑶琴美人只隔湘江水<lb/>
江上浮雲愁我心<lb/>
　　　正月十二日夜同助甫過李子藩賦得湖西二<lb/>
　　　　字<lb/>
杯中明月醉屠蘇南去晴雲夜可呼聞道五陵歌玉樹<lb/>
家家拾得紫珊瑚<lb/>
紫簫吹𣪚夜烏棲萬户春星濕馬蹄玉女霓裳知有曲<lb/>
春風莫到帝城西<lb/>
<pb n="KR4e0209_WYG_011-9b"/>
　　　得子與書寄贈四首時子與駐節句曲<lb/>
聞君遥住三茅峯峯上傳書遺白龍携得江南春色到<lb/>
開函飛出紫芙蓉<lb/>
春雲控馬入華陽千尺晴虹跨石梁倘遇赤松歌夜月<lb/>
知君十日醉𤣥霜<lb/>
何處髙歌踏紫氛袖中瑶草白紛紛夜深忽弄崑崙笛<lb/>
驚破仙人五色雲<lb/>
貞白祠前掃赤霞大江明月走晴沙天風吹落陽春曲<lb/>
<pb n="KR4e0209_WYG_011-10a"/>
𣪚作千門楊樹花<lb/>
　　　寄贈方隠君六首<lb/>
隠君家在九華山夜夜春風吹佩環雙袖白雲留不止<lb/>
化為龍氣滿天關<lb/>
碧溪之上何者磯銀河倒夾青天飛中流短笛弄明月<lb/>
驚起玉鰲無處歸<lb/>
日日騎雲向武夷芙蓉千尺揷天池池邉白鹿春無數<lb/>
叱向髙巖耕紫芝<lb/>
<pb n="KR4e0209_WYG_011-10b"/>
山中髙卧六十霜青雲為珮霞為裳南溟六月赤虹起<lb/>
羣仙跨之來翺翔<lb/>
九鯉湖邉黄石家安期之棗大如𤓰割來釀作崑崙酒<lb/>
醉殺桃源萬樹花<lb/>
洞簫吹破嶺雲髙玉女峯前採碧桃三十六天風露冷<lb/>
臨行解贈赤霜袍<lb/>
　　　峻伯夜過遲助甫不至各賦嘲之<lb/>
邉雲片片亂邉霜匹馬東吹明月光何處美人期不至<lb/>
<pb n="KR4e0209_WYG_011-11a"/>
漢家歌舞在平陽<lb/>
　　　席上留别髙伯宗四首分韻<lb/>
仙人掌上别金莖露冷千家醉月明天外武夷君莫問<lb/>
春風無限薊門情<lb/>
萬里江花拂石橋孤槎去弄廣陵潮雲中倘遇崑崙子<lb/>
寄爾秦時碧玉簫<lb/>
大江南去片帆輕江上浮雲日夜征回首帝鄉春色逺<lb/>
萬家楊栁為誰生<lb/>
<pb n="KR4e0209_WYG_011-11b"/>
振策天風下七閩當歌愧爾楚江人夜深忽鼔湘靈瑟<lb/>
處處梅花愁逺春<lb/>
　　　月夜再别諸君二首<lb/>
何處簫聲墜月明天風吹亂武夷情嬋娟萬里秋如水<lb/>
吾欲乗槎問太清<lb/>
露下金莖鳷鵲愁銀河倒逐綵雲流携君一片長安月<lb/>
去醉千江白鷺秋<lb/>
　　　華陽明月曲同子與賦<lb/>
<pb n="KR4e0209_WYG_011-12a"/>
月滿空山青不流仙人來贈紫雲裘一尊髙卧藤蘿上<lb/>
醉殺華陽萬里秋<lb/>
百尺銀河叱作橋看予直度赤城標雲中雙鳳翩蹮下<lb/>
秦女何方弄玉簫<lb/>
無數星辰檻外看月中環珮近珊珊天風忽送霓裳曲<lb/>
揺落千峯翡翠寒<lb/>
青天倒揷石門髙夜半仙人獻碧桃萬頃烟雲蕩松檜<lb/>
為君山上起江濤<lb/>
<pb n="KR4e0209_WYG_011-12b"/>
玉露清秋啼夜烏髙空明月萬山孤嬋娟忽墜珊瑚影<lb/>
處處幽人尋白榆<lb/>
月華萬片𣪚天門拾得清光滿客尊醉起白雲如可駕<lb/>
吾將乗此去崑崙<lb/>
　　　華陽道中奉别子與<lb/>
三日髙峯坐碧梧西風明發問驪駒袖中一片華陽月<lb/>
贈爾揚帆過太湖<lb/>
共持瑶草下天關萬里秋風吹别顔馬上白雲晴不𣪚<lb/>
<pb n="KR4e0209_WYG_011-13a"/>
知君到處問青山<lb/>
　　　蕪湖遇陳山人鶴席上分韻贈之<lb/>
江雲萬片落胡床斗酒髙吟明月光一自逢君出𤣥草<lb/>
滿天霜色似華陽<hi>得陽字</hi>
白雁青楓楚客悲相逢猶及桂花枝萬山明月孤帆色<lb/>
送爾江湖隨所之<hi>得悲字</hi>
相逢秋色起蕪關明月千峯未可還莫怪征衣霞氣滿<lb/>
知君家在㑹稽山<hi>得還字</hi>
<pb n="KR4e0209_WYG_011-13b"/>
　　　過采石懐李白十首<lb/>
閶闔天門夜不關酒星何日謫人間為君五斗金莖露<lb/>
醉殺江南千萬山<lb/>
憶君乗月下金陵何處呉山不夜登一曲瀟湘秋萬里<lb/>
至今疑在白雲層<lb/>
楚水秋風薜荔髙千帆明月大江濤峨眉亭下芙蓉色<lb/>
猶似當年宫錦袍<lb/>
夜夜銀河倒不流長虹西掛彩雲愁醉來江底抱明月<lb/>
<pb n="KR4e0209_WYG_011-14a"/>
驚落天門萬片秋<lb/>
到處孤槎秋萬重滄江終夜卧魚龍天風驅盡瀟湘色<lb/>
秪為仙人破醉容<lb/>
秋山萬仭落秋潭無限青楓好駐驂君跨長鯨去不返<lb/>
獨留明月照江南<lb/>
采石磯頭坐白雲歸來瑶草亂紛紛夜深吹笛江亭上<lb/>
明月窺人恐是君<lb/>
楚江南折是天門江上蛟龍日夜喧為爾片帆開暮雨<lb/>
<pb n="KR4e0209_WYG_011-14b"/>
至今秋色鎖雲根<lb/>
短笻踏破楚山青日日蒼梧醉洞庭何事淹留姑孰水<lb/>
千秋風雨怨湘靈<lb/>
西望匡廬接九華當年醉色傲烟霞可憐一片寒江月<lb/>
猶為千峯護落花<lb/>
　　　聞張山人在蕪湖不得見懐之<lb/>
采石磯頭秋雨晴蕪湖城外暮潮生美人只在江波上<lb/>
十里芙蓉愁月明<lb/>
<pb n="KR4e0209_WYG_011-15a"/>
　　　懐海樵山人<lb/>
海樵山人雙紫髯道上相逢開石函贈我芙蓉千萬片<lb/>
至今秋色滿江南<lb/>
　　　涇縣望桃花潭<hi>即李白題詩贈汪倫處</hi>
桃花潭水近陵陽潭上春風滿石梁流水不隨仙客去<lb/>
秦人何必渡三湘<lb/>
　　　仙人石<lb/>
秋風夜渡仙人石百尺竒峯掃天碧我欲捫蘿枕石眠<lb/>
<pb n="KR4e0209_WYG_011-15b"/>
明月偏醉廣陵客<lb/>
　　　王子夜半來過席間有贈走筆相答<lb/>
秋雷一動蛟龍走王生夜半尋五斗把酒向天天忽開<lb/>
星辰錯落亂吾手<lb/>
　　　夜召明卿報言病目畏燈火走筆戲簡二絶<lb/>
秋雲落盡瀟湘曲更有何人抱寒玉堂前銀燭豈黄塵<lb/>
相逢不肯開君目<lb/>
昨日見君雙眼青今日見君雙眼赤江南百戰天地摧<lb/>
<pb n="KR4e0209_WYG_011-16a"/>
豈應欲化萇𢎞碧<lb/>
　　　人日大雪峻伯助甫來過賦得榆愁門陽四字<lb/>
七日之春春可呼相逢斗酒醉屠蘇却疑金勝天門墮<lb/>
把向階前成白榆<lb/>
已知青帝坐青陽𤣥㝠使者猶飛揚不是春風吹不去<lb/>
知吾欲跨白虹翔<lb/>
春色尚閉楊栁園楊花栁絮何翩翩髯奴繋馬庭前樹<lb/>
疑是玉龍來叩門<lb/>
<pb n="KR4e0209_WYG_011-16b"/>
凍雲裂破青春流天門牛女争春愁剪碎銀河幾萬片<lb/>
一宵白盡青山頭<lb/>
　　　席上酬助甫<lb/>
檻外春雲控紫騮腰間明月冷呉鈎酒酣把贈天風起<lb/>
吹作湘江白鷺秋<lb/>
　　　助甫宅見盆梅同子藩賦之得東愁二字<lb/>
徑尺蒼虬墜碧空天風吹作玉玲瓏尊前明月争相拾<lb/>
恐逐仙人過海東<lb/>
<pb n="KR4e0209_WYG_011-17a"/>
斗室梅花玉笛愁相逢疑在赤城頭何當擲爾瀟湘去<lb/>
處處鮫人驚白鷗<lb/>
　　　白雲樵者<lb/>
赤城花落掃春氛夜夜仙人弄白雲雜佩幽蘭何處得<lb/>
洞庭明月問湘君<lb/>
十日峯頭摘白雲月華相逐夜繽紛曉來片片晴虹氣<lb/>
恐是仙人素練裙<lb/>
　　　青霞樵者贈助甫<lb/>
<pb n="KR4e0209_WYG_011-17b"/>
何處樵人拾古沙石門風雨閉桃花相逢為製秋江笠<lb/>
摘盡峯頭萬片霞<lb/>
　<lb/>
　<lb/>
　<lb/>
　<lb/>
　<lb/>
　宗子相集巻十一<lb/>
</p>
<p>
</p>
  </div>
</body>
</text>
</TEI>
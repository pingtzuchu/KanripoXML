<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗子相集巻四</head>
    <p>
<pb n="KR4e0209_WYG_004-1a"/>
欽定四庫全書<lb/>
　宗子相集巻四　　　　　明　宗臣　撰<lb/>
　　五言選詩<lb/>
　　　省中<lb/>
鳴珮下紫霄巖巖府中趨冠蓋燦以繁羣吏肅前隅晨<lb/>
風振逺楹宿鳥鳴高梧起步忽不惬嘆此中懷孤揚雄<lb/>
草太𤣥相如奏子虚執㦸亦云晩遊梁意何迂西京有<lb/>
七貴黄金步天衢朝懽浹車馬夕燕紛笙竽富貴詎可<lb/>
<pb n="KR4e0209_WYG_004-1b"/>
常為樂亦須㬰嗟彼榮華觀耽此寂寞塗取舍一何戾<lb/>
志各有所須烈士多苦心斯言良不誣<lb/>
　　　秋夜省直<lb/>
驅馬叩高扃秉燭照清池冉冉見芙蓉白露被華滋仰<lb/>
見明月光三星燦以垂蟋蟀鳴重階繁聲一何悲感之<lb/>
長嘆息嗟此隂陽移鹿鳴思野草宿鳥懷故枝人生貴<lb/>
適志羈栖亦何為行行返舊服去去清江湄此意良未<lb/>
申空令達士嗤<lb/>
<pb n="KR4e0209_WYG_004-2a"/>
　　　雜詩二首<lb/>
結髮事明主忠義諒獨持出門遠眺望荆棘生路岐路<lb/>
岐阻且深惆悵何所之中心既不回艱危何足辭不暇<lb/>
恤其躬安能顧所私譬彼東流川九折常如兹昔為志<lb/>
士模今為壯士規寸心明白日比徳于園葵<lb/>
　　　其二<lb/>
灼灼園中葵結根高樹林綠葉蕤紫芬芳華人所欽白<lb/>
日豈不照高林蔽其隂中懷抱赤素誰為見子心予心<lb/>
<pb n="KR4e0209_WYG_004-2b"/>
何足惜惜此日西頽白日如可待高林有時摧<lb/>
　　　擬古二首<lb/>
冉冉江上蘭燦燦江中芷我友遠行役駕言適江汜江<lb/>
汜波浪深嘆息從中起昔别春卉敷今思暮飈紫遊子<lb/>
不旋歸浮雲日千里<lb/>
　　　其二<lb/>
驅車事行游巖畔見芳草芳草綠以萋採之遺所好徘<lb/>
徊歲云晏悠然傷我抱不畏芳草歇畏此關山道關山<lb/>
<pb n="KR4e0209_WYG_004-3a"/>
阻且長客子行將老<lb/>
　　　歲暮<lb/>
歲事聿已暮百卉何摧殘驅車臨長河悲飈激飛湍欲<lb/>
濟無方舟行路一何難陶潜恥折腰貢禹彈其冠出處<lb/>
各有性焉能違所安不見飱霞子飄颻青雲端<lb/>
　　五子詩<lb/>
　　　謝山人榛<lb/>
謝生隠者流偃蹇來京國朝遊燕山東暮遊燕山北悲<lb/>
<pb n="KR4e0209_WYG_004-3b"/>
歌慨以慷驚飈奮孤翼興詞日百篇一一作者則嗟彼<lb/>
雕蟲子不得施顔色韋褐以掩形藜藿不充食榮華煜<lb/>
人世匪其心所惑盧生罹世網捄之一何力卒能脱其<lb/>
患言者長嘆息非君策高踪斯義久荆棘<lb/>
　　　李郎中攀龍<lb/>
大雅久寂寥作者徒縱横之子起海嶽吾道維其盟中<lb/>
心寡所諧長揖謝羣英眷言二三子斗酒懽相迎㝠思<lb/>
何可測竒語頻自驚仰並雲霞翔俯與江河傾高㝠墜<lb/>
<pb n="KR4e0209_WYG_004-4a"/>
白日非君誰與擎瑤篇一以出紛紛出時名譬彼韶濩<lb/>
奏缶音空爾鳴功名亦垂世無乃非其情<lb/>
　　　徐比部中行<lb/>
偉哉麟鳳才婉彼蘭蕙質含英難獨持芳華耀朝日策<lb/>
馬入金閨聲名從此溢冠蓋豈不榮而獨躭著述結藻<lb/>
何翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>札札弄緗帙駕言發藝林彷徨求侶匹隻言不<lb/>
中諧悵望如有失燦爛繁星垂名篇諒非一律呂聞凄<lb/>
鏘譬彼清廟瑟詞賦千載謀斯人已入室<lb/>
<pb n="KR4e0209_WYG_004-4b"/>
　　　梁比部有譽<lb/>
瞻彼飱霞子萬里來羅浮結束長安陌聊以寄薄逰中<lb/>
懷既不開兀坐生羈愁俛仰一世間局促何所求鬱鬱<lb/>
遂成篇燦燦雲霞流凌厲起高唱作者徒悠悠人生易<lb/>
奄忽焉得無深謀黄庭一以悟萬事良蜉蝣振衣馭天<lb/>
風長逝不可留咄咄迷途客栖遑良足羞<lb/>
　　　王比部世貞<lb/>
天地亦寥寥斯人懷苦心弱冠厲高羽翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>翔藝林𤣥<lb/>
<pb n="KR4e0209_WYG_004-5a"/>
構入幽𦕈龍淵浚其深拂鬱神氣動萬象俱蕭森閉門<lb/>
一停思白日常隂隂雄視百代間豈復論古今高歌以<lb/>
慷慨顧盼酬知音不測心所之世人空追尋富貴亦云<lb/>
樂而非情所欽寄謝當途子無徒耀華簮<lb/>
　　　簡呉明卿舍人<lb/>
巖巖京洛間天門儼九重中有纓弁客翼翼從飛龍朝<lb/>
聽北里竽夕聽南鄰鐘嗟哉揚馬才斯人不見容偃蹇<lb/>
以薄遊朝餐夕不供抽翰燦春華揚藻凌高峰昔為一<lb/>
<pb n="KR4e0209_WYG_004-5b"/>
時重今為萬世宗作者豈無傳誰能攖其鋒寄謝同心<lb/>
人斯理諒可從<lb/>
　　　寄江鄉舊好<lb/>
故人渺天末江湖阻書告忽接瓊瑤音綿綿來遠道言<lb/>
採畹上蘭用以遠相報豈無他物貽將投君所好<lb/>
　　　楊氏園亭餞别謝榛二首<lb/>
名園開綺酌芳榭停軒車飛蓋凌青雲冉冉振華裾尊<lb/>
酒以斟酌豐饌來中厨秦筝奏我旁呉歌慘不舒借問<lb/>
<pb n="KR4e0209_WYG_004-6a"/>
遠行子離思竟何如倦此燕山遊去彼漳河居南北各<lb/>
萬里佇望沾裳衣<lb/>
　　　其二<lb/>
離思忽超越逍遙事行游散步過華池芙蓉夾芳流悲<lb/>
哉蟪蛄鳴凄切動我愁凝霜莽零落明月澹飛樓感此<lb/>
歲華暮耿耿生百憂居者不可去行者不可留去留兩<lb/>
不愜何以慰綢繆<lb/>
　　　留别京洛諸游好三首<lb/>
<pb n="KR4e0209_WYG_004-6b"/>
迴飈振蘭臯秋氣何蕭森神龍思遠波猛虎戀茂林駕<lb/>
言返故鄉念子思難任握手不能别淚下沾衣襟四顧<lb/>
何茫茫誰為相知音一為鴻鵠吟道遙内傷心<lb/>
　　　其二<lb/>
與君結交心世人非所窺如何金石謀忽忽生别離懽<lb/>
娯不可再沈思令心悲君還處金閨予將天一涯江湖<lb/>
𣺌浩蕩㑹面茫無期行人從此去彷徨亦何為君其愛<lb/>
玉體慰我長渇飢<lb/>
<pb n="KR4e0209_WYG_004-7a"/>
　　　其三<lb/>
天風西北來蕭蕭動高樓搖落愴中懷何以慰離憂念<lb/>
我平生親涕淚不能收豈不懷往路為君暫淹留執手<lb/>
對長河情思良悠悠願言俱努力千載崇良謀<lb/>
　　　還至别業五首<lb/>
游子倦行役歲暮返舊疆舊疆鬱壘壘觀者嗟道旁入<lb/>
門見所親涕下各霑裳束髮去家園骨肉參以商山川<lb/>
阻悠邈一别永相望何晤今兹夕還復登高堂兄弟勅<lb/>
<pb n="KR4e0209_WYG_004-7b"/>
中厨堂上羅酒漿酒中阿母言見汝重徬徨汝今幸來<lb/>
歸汝父在何方聞之益隕涕四座莫不傷<lb/>
　　　其二<lb/>
父老聞我旋走書來相存長者氊貂貐幼者奉衣巾盤<lb/>
飱多豐膳絡繹在吾門倉皇出肅客俱我平生親長揖<lb/>
失次第各各叙寒温坐中起相勞行路多風塵如何客<lb/>
子顔反若生陽春自汝遠行游鄉園難具陳豺虎滿路<lb/>
衢白日愁行人朝餐藜與藿夕卧無安衾飢寒且不保<lb/>
<pb n="KR4e0209_WYG_004-8a"/>
骨肉含苦辛父老重起詞方與子所云子其勿語人恐<lb/>
令長吏嗔<lb/>
　　　其三<lb/>
結髮游藝林翩翩二三子聞我返田廬亦復來相視峩<lb/>
峩切雲冠蹌蹌東郭履入門將我衣嘆息傷情理長跽<lb/>
前謝客故人心乃爾昔者遠行邁悠悠三千里寒暑忽<lb/>
以流眷念桑與梓況我同心者愴悽何能已客請勿復<lb/>
嘆主人聊唯唯堂上列㫖酒堂下薦嘉鯉今日樂且樂<lb/>
<pb n="KR4e0209_WYG_004-8b"/>
懽娯從此始<lb/>
　　　其四<lb/>
驅車出郭門遠望陌與阡四顧以徬徨我馬忽不前别<lb/>
家僅俯仰所歴何推遷高臺或為池崇岡或為田墟里<lb/>
千百家蕭條無人煙壯者日以衰老者長相捐紛紛少<lb/>
年子白馬鳴華鞭旦夕成老醜裋褐不被肩昔者人所<lb/>
欽今者太可憐見之感我心泪下如流泉<lb/>
　　　其五<lb/>
<pb n="KR4e0209_WYG_004-9a"/>
駕言俯長河行行至南浦荆棘一何深沒我舊時渡三<lb/>
年滯行旅今日返其素階上蘭蕙花是我昔所樹搖落<lb/>
蕭艾旁芬香日以故洲渚鬱蒼蒼瞻彼鷗與鷺若或見<lb/>
其儔翩翩翔且顧往者不可追來者猶可悟行矣事春<lb/>
耕秉耒躬晨霧寄謝逍遙子與爾諧中路<lb/>
　　　寄李順徳于鱗<lb/>
聞君出帝關手握五馬符朝發盧龍溝夕息涿鹿途白<lb/>
玉掛君衣黄金耀君軀志意殊揚揚千騎為前驅雄聲<lb/>
<pb n="KR4e0209_WYG_004-9b"/>
滿四隅英名照八區觀者擁長路皆言使君殊使君自<lb/>
有志豈為功名圖一麾乃出守悲哉吾道孤<lb/>
　　　其二<lb/>
煌煌京洛游四顧浮雲色興詞摘雄藻千載無終極悲<lb/>
風起中天奄忽乖羽翼伊予歸舊疆之子走殊域相去<lb/>
萬餘里愴惻動心臆登高遠眺望惟見荆與棘日落豺<lb/>
虎吟狐狸潜道側願保金石軀慰我長相憶<lb/>
　　　贈王元美二首<lb/>
<pb n="KR4e0209_WYG_004-10a"/>
送子上河梁悲風下天荒右顧渺太華左顧迷扶桑振<lb/>
衣千仭巔風塵杳微茫爾獨事遠役駕言還帝鄉對酒<lb/>
不能飲慷慨情内傷送君日以遙思君日以長安得凌<lb/>
風翼與子共翶翔<lb/>
　　　其二<lb/>
執手重行行步出城南隅飛蓋凌青雲良馬躍長衢行<lb/>
人不可留中心鬱以紓子如雲中鴻予如汀際鳬浮沈<lb/>
既異勢羽翼何時俱努力事功名宏此壯士圖願言俟<lb/>
<pb n="KR4e0209_WYG_004-10b"/>
嘉譽慰我心區區<lb/>
　　　山中與陸長庚<lb/>
秋日事行游游此清江湄俯視青鳥翻仰見白日馳人<lb/>
生寄一世風塵豈足羈貧賤安其常富貴令身危浮雲<lb/>
起西北帝鄉不可期甘此茂陵渇愧彼首陽飢商山有<lb/>
同調行行歌紫芝<lb/>
　　　得呉明卿書<lb/>
瞻彼雙飛鴻羽翼何參差哀鳴下前庭素書忽見貽開<lb/>
<pb n="KR4e0209_WYG_004-11a"/>
函長跪讀一一故人詞相違日已遠猶能憶吾私忽思<lb/>
疇昔容惆悵使心悲受君雙文綺報君雙桂枝此物未<lb/>
為貴聊結山中期<lb/>
　　　懷謝山人茂秦一首<lb/>
驚飈動四野白露下前除攬衣起四顧悠然懷所思所<lb/>
思亦何在乃在漳南居朝設穆生醴夕曳鄒陽裾西園<lb/>
事行游飛蓋列應徐近者日以親遠者日以疎不念同<lb/>
心人所須在音書音書不一寄何以慰躊躇三復游燕<lb/>
<pb n="KR4e0209_WYG_004-11b"/>
篇躊躇聊以舒<lb/>
　　　寄子與<lb/>
清晨發東郊蘭蕙何灼灼採之遺我友我友在京洛道<lb/>
路邈以修羽翼誰能托但恐霜露垂馨香日零落<lb/>
　　　七哀詩為伊氏作<lb/>
驚飈動高林荆榛迷路岐中有愁思婦哀嘆一何悲借<lb/>
問悲何為乃為良人思良人一以逝十載守空帷十載<lb/>
何足言千秋常若斯風波一朝起骨肉以相疑生者不<lb/>
<pb n="KR4e0209_WYG_004-12a"/>
可拒死者不可追寧使妾身捐豈使妾行虧痛哭迴白<lb/>
日慘黯黄雲垂青山一憤絶重泉以為期寄謝朱顔者<lb/>
貪生良足嗤<lb/>
　　　送客<lb/>
客子向何方車馬朝日馳執手野彷徨送君清江湄江<lb/>
水一何長悠悠繫我思出門有岐路世情多嶮巇黄塵<lb/>
摧人顔𤣥霜切人肌去去勿復陳願君愛光儀<lb/>
　　　夏日池上坐<lb/>
<pb n="KR4e0209_WYG_004-12b"/>
朱華蕤清漪庭草凄已綠歲月忽以馳流光傷局促古<lb/>
人亦有言夜游當秉燭感此傷我心前修以自朂逍遙<lb/>
放情志胡為自躑躅結廬在崇岡極眺滄浪曲朝游濯<lb/>
吾纓夕游濯吾足自知非至理聊以從所欲<lb/>
　　　聞錢惟重使楚寄贈<lb/>
清夜事行游去上西山址百卉何腓腓荆榛被廣路明<lb/>
月照我懷浮雲莽不止對此感我思嗟彼遠遊子遠遊<lb/>
在何方乃在瀟湘裏道路阻且修相去萬餘里顧瞻雙<lb/>
<pb n="KR4e0209_WYG_004-13a"/>
飛鴻眷言未能已<lb/>
　　　李伯章歸自郵來訪<lb/>
秋飈厲長空鴻翼已高翥渚蕙日夜零亭臯被白露攬<lb/>
衣起長望同心忽相顧入門見顔色慰我遙思慕我有<lb/>
一尊酒聊以結歡娯君其勿遽行豺虎滿中路<lb/>
　　　贈孫子升文學<lb/>
故人何處來車馬忽東騖别後髮空短花前首重聚送<lb/>
君江上舟徙倚江上樹江闊正風波君且未可渡<lb/>
<pb n="KR4e0209_WYG_004-13b"/>
　　　又得明卿書<lb/>
秋色滿天地悲風動高臺浮雲慘不舒白日忽已摧遠<lb/>
念客游子鼓楫瀟湘回北顧金馬門東望滄海隈不念<lb/>
舊所懽棄置如塵埃傳我尺素書抽翰空徘徊歴歴天<lb/>
上榆冉冉庭前梅相思難重陳嘆息生餘哀<lb/>
　　　秋夜<lb/>
秋風起高閣明月照芳池俯視清波流仰見羣星垂翩<lb/>
翩池上鳥羽翼何參差攬衣起四顧白露被華滋冉冉<lb/>
<pb n="KR4e0209_WYG_004-14a"/>
青桂叢采采梅花枝鳳凰久寂寞紫簫空自吹<lb/>
　　　秋夜寄陸子和<lb/>
攬衣步前除白露被高桐枝葉莽零落大地回悲風明<lb/>
月起夕愁東壁鳴寒蟲四時一何速天地無終窮嗟彼<lb/>
客游子終歲常飄蓬十月無寒衣薇藿腹不充何事不<lb/>
歸來孤此青桂叢欲寄尺素書不見雙飛鴻<lb/>
　　　游湖上柬高子明徐飬浩<lb/>
伊予好幽棲江湖任所適風起萬波驚日落千山寂悠<lb/>
<pb n="KR4e0209_WYG_004-14b"/>
然命朋好中流移畫鷁紫石亂蒹葭明月散蘆荻散髪<lb/>
事逍遙停觴恣探歴山上落梅花坐中翻玉笛誰共繽<lb/>
紛子世路任憂戚<lb/>
　　　雜詩<lb/>
古來有志士壯心驚自竒仗劍倚天外蕭颯雄風吹遠<lb/>
望一世間荆棘生路岐不若棄之去身世交相遺南山<lb/>
可採薇北山可採芝結束向風塵惜哉爾空為接輿歌<lb/>
衰鳳莊周畏為犧二子有至意可為達士規<lb/>
<pb n="KR4e0209_WYG_004-15a"/>
　　　出郊訪黄山人<lb/>
駕言發北郊芳草萋已碧晨風叩石門睠此棲霞客翩<lb/>
翩倚杖迎嗟哉髮何白携手入中洲四顧感疇昔君著<lb/>
東郭履我著東山屐行採山上芝坐倚山中石客有一<lb/>
尊酒相藉終日夕醉來自盡觴君其勿相迫<lb/>
　　　留别子培舍弟七首<lb/>
驅車上河梁顧瞻舊鄉國倉卒骨肉親彷徨動顔色子<lb/>
亦竟以南予亦竟以北本是雙龍居胡為乖羽翼送子<lb/>
<pb n="KR4e0209_WYG_004-15b"/>
從此歸涕下不能食子其從遠猷慰我長相憶<lb/>
相憶在何所乃在河中洲結廬俯曲沼芙蓉夾清流飛<lb/>
蓋凌朱霞逍遙事行游白鷺翔我側鴛鳬戀其儔駕言<lb/>
邁遠役嘉㑹難再留引領内感傷行行懷百憂<lb/>
百憂何殷殷坐令盈懷抱況乃歲云暮霜雪被長道遠<lb/>
望何蕭條驚風摧百草當此别離情沈思令人老歲月<lb/>
不相待所欽在蘭藻雲霄有遐路致身胡不早垂堂古<lb/>
所戒畏途慎自保<lb/>
<pb n="KR4e0209_WYG_004-16a"/>
自保良不易致身諒獨難豺虎在人羣平居有波瀾躑<lb/>
躅紛四顧終歲尠燕歡君子慎厥趨取舍從所安艾蕭<lb/>
滿中路涉江多芳蘭不見採蘭者萬古起長嘆<lb/>
長嘆何終極感此人生累貧賤俗所輕富貴俗所忌豈<lb/>
知達者心志各有所寄冠蓋五陵豪莽若朝露墜偃仰<lb/>
一世間慘淡起遐思文章以經國千載無終始去去勿<lb/>
復陳慎此青雲器<lb/>
青雲紛四極不翳明月光高臺一以眺遠思從蒼茫鴻<lb/>
<pb n="KR4e0209_WYG_004-16b"/>
鵠在中澤豈為謀稻粱神哉蛟龍志尺瀆寧終藏丈夫<lb/>
志四海寥廓相翺翔朝遊過崑崙夕游畧扶桑無學兒<lb/>
女仁白首戀故鄉<lb/>
故鄉不可望錦江逈且深<hi>父時宦蜀</hi>東西𣺌無極傷此遠别<lb/>
心寒風下庭樹宿鳥棲高岑對酒不能酌為子鳴瑶琴<lb/>
琴聲一何悲泪下誰能任慰此骨肉懷款誠恵我音<lb/>
　　　湖上送徐子與使君<lb/>
别君金馬門逢君大河陽相看動惆悵涕淚沾衣裳斗<lb/>
<pb n="KR4e0209_WYG_004-17a"/>
酒且為樂清歌夜未央念子遠行役道路一何長嚴冬<lb/>
萬木落白露為𤣥霜搖落愴中懷起視明月光携手復<lb/>
行行南北各一方風波不自保天地遙相望念此傷我<lb/>
心對酒不盡觴願為雙黄鵠與子共翺翔<lb/>
　　　渡淮<lb/>
白日下大川飄颻御方舟波浪漫浩浩簫鼓發中流中<lb/>
流振天風魚龍莽沈浮恍惚對混沌須㬰過千䑼黄河<lb/>
天上來奔淜不可留萬里起寒色浮雲黯不收范生思<lb/>
<pb n="KR4e0209_WYG_004-17b"/>
擊楫仲尼嘆乘桴寥寥千載後壯哉復此游<lb/>
　　　淮上雜詩三首<lb/>
攬轡登崇岡車馬何縱横王侯有第宅長衢耀飛纓堂<lb/>
上列呉謳堂下鳴秦筝豪華竟何在今古惟枚生都尉<lb/>
豈足數為郎亦何榮偃仰一世間長揖傲公卿獨負詞<lb/>
賦才千載垂芳名對此長太息聊以舒鬱情<lb/>
　　　其二<lb/>
寂寞韓侯居奕奕韓侯祠晨風動高林落葉何紛披侯<lb/>
<pb n="KR4e0209_WYG_004-18a"/>
也未遇時偃蹇何足竒仗劍逢真主百萬驅熊羆英畧<lb/>
照中原雄心狹四維惜哉壯士規乃為兒女欺楚漢分<lb/>
鼎立侯也胡其疑英雄偶失策萬古有餘悲<lb/>
　　　其三<lb/>
世人重結交紛紜騁路衢貴者日以近賤者日以疎嗟<lb/>
哉漂母心乃與世人殊壯士困風塵誰為識雄圖況乃<lb/>
飢寒色一飯立相呼一飯何足言感此心區區千金以<lb/>
相贈華名照四隅何世無英雄按劍疑投珠瞻彼垂綸<lb/>
<pb n="KR4e0209_WYG_004-18b"/>
者泪下連衣裾<lb/>
　　　贈黄户部<lb/>
主人敬愛客招我清江湄悲風起天末白鷺羽參差方<lb/>
舟揚素波簫鼓傳山陂中厨出豐膳華筵列芳巵秦筝<lb/>
奮新聲凄凄一何悲歌者歌自苦知音竟為誰懽樂不<lb/>
可常去去從此辭風塵愴中懷令徳以相期<lb/>
　　　贈伊文學<lb/>
故人亦何在乃在青山東山家何寂寥高樹來天風貂<lb/>
<pb n="KR4e0209_WYG_004-19a"/>
裘日以敝龍劍何其雄下可制巨鰲上可斷長虹風雲<lb/>
起一朝寧復嗟途窮去去重相思寄言雙飛鴻<lb/>
　　　贈施司封三首<lb/>
渉江見芳草春華被遠岑薄言採其華將以貽所欽顧<lb/>
念客游子分符越江潯江水東南流波浪阻且深涼飈<lb/>
摧百卉孤芳孰能任置之在懷袖無令歲寒侵日月忽<lb/>
以遒馨香紛至今非君垂末顧誰能識予心<lb/>
　　　其二<lb/>
<pb n="KR4e0209_WYG_004-19b"/>
昔君守南服伊予還舊磯沈浮既異勢音書乖以違袖<lb/>
中有尺素遲彼雙鴻飛雙鴻不可見嘆息霑裳衣思子<lb/>
忽若渇望子忽若飢豈以負薪累甘貽伐木譏中心諒<lb/>
無他願君察其微<lb/>
　　　其三<lb/>
清夜良燕㑹零霜下前除堂上羅酒漿堂下薦嘉魚鳴<lb/>
琴雜清商音響一何舒酒中客起言責我愚且疎主人<lb/>
前謝客兹夕且懽娯金石昔所敦蘭芷昔所貽中心既<lb/>
<pb n="KR4e0209_WYG_004-20a"/>
以諧豈為形迹拘古來重結交終始貴不渝垂紳戒朝<lb/>
夕君言宜重書<lb/>
　　　牛渚望謝朓青山二首<lb/>
歲暮遠行役睠此清江湄顧瞻江上峰白雲何葳蕤伊<lb/>
人昔結宇英詞光陸離歲月不相待高踪邈何之采采<lb/>
山上蘭燁燁山下芝芳菲未終夕白露忽已滋江流漫<lb/>
浩浩佳人歸何遲山川無終極人生㑹有時願言崇遠<lb/>
業千載與子期<lb/>
<pb n="KR4e0209_WYG_004-20b"/>
與子期何方迺在青山址白石何磷磷照此澄江水下<lb/>
山擷江華上山尋石髓高風一以逝浮雲日千里荆棘<lb/>
滿山隅巖洞日凋毁𤣥夜啼猿狸白日行豺兕我欲往<lb/>
瀟湘採彼蕙與芷採之欲遺誰之子不可起悠然傷我<lb/>
心嘆息滿江汜<lb/>
　　　紫陽山<lb/>
驅車上崇岡紫陽何崔嵬石壁倚萬尺悲風日夕來吹<lb/>
彼蘭蕙花馨香莽以摧哲人昔遁世結茅兹山隈微言<lb/>
<pb n="KR4e0209_WYG_004-21a"/>
破萬象精靈遍九垓山鬼夜不至天門白日開𤣥風忽<lb/>
已邈流光照高臺不見松與梓唯見蒿與萊浮雲黯以<lb/>
寂泠泠山泉迴俯仰長太息千載有餘哀寄謝山中人<lb/>
潄石掃莓苔他日息吾軫晞髮信悠哉<lb/>
　　　寄人一首<lb/>
浮飈動廣野白日慘無色之子在萬里山川𣺌難極豺<lb/>
狼滿路衢況復荆與棘我欲往從之惜無晨風翼因風<lb/>
寄瑶華歲事日云夕去住尠懽悰撫膺長嘆息<lb/>
<pb n="KR4e0209_WYG_004-21b"/>
　　　夜坐一首<lb/>
燁燁江上蘭冉冉山中桂春風發華滋堪以結吾佩如<lb/>
何蕭與艾忽然滿中路徘徊不可問潸焉空隕涕<lb/>
　　　江門有懷<lb/>
辭彼青瑣闥還予紫石磯駕言遠行邁晨曦凄以微如<lb/>
何金石交一旦阻音徽江山修以邈寸心詎能違南山<lb/>
亦有蕨北山亦有薇不見夷齊子嘆息將安歸<lb/>
　宗子相集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻五</head> <lb/>
    <p>
<pb n="KR4e0005_WYG_005-1a"/>
欽定四庫全書<lb/>
　誠意伯文集巻五<lb/>
　　　　　　　　　　　　　明　劉基　撰<lb/>
　　覆瓿集五<lb/>
　　近體詩<lb/>
　　　寄題昇元觀緑筠軒<lb/>
帶郭軒楹映緑筠八牕瀟灑總宜人風生密葉蛟龍舞<lb/>
露下寒梢翡翠勻不待剪裁調律吕若為惆悵憶伶倫<lb/>
<pb n="KR4e0005_WYG_005-1b"/>
五城雙闕煙塵隔且傍林巒寄此身<lb/>
　　　送李子庚之金陵<lb/>
舍下微波湧碧鱗湖邊草色可憐人也知使者徴書急<lb/>
莫厭輕舟出郭頻春酒盈缸清似水時魚帶子白於銀<lb/>
山桃野杏能紅紫醉眼相看意自真<lb/>
　　　欣懐亭二首為脫因宗道賦<lb/>
欣懐亭子湖山上山色湖光八面開恰似崑陵積石圃<lb/>
湧出王母閬風臺驪龍夜静擎珠上神女天寒委佩來<lb/>
<pb n="KR4e0005_WYG_005-2a"/>
何日扁舟一繫䌫高躋絶頂望蓬萊<lb/>
愛子山亭湖水中雜花脩竹合䝉蘢三春錦繡花迎日<lb/>
十里笙簫竹度風菰飯炊來勝雪白鯉魚釣得出波紅<lb/>
浮生無事當為樂應許閒人一醉同<lb/>
　　　送趙元舉之奉化州學正<lb/>
東風吹雪作春波送客中流發棹歌酒至莫辭狼籍醉<lb/>
情深無奈别離何天童山杳嵐光暝佛手江長海氣多<lb/>
泮水紫芹香可攬倚看衿佩樂菁莪<lb/>
<pb n="KR4e0005_WYG_005-2b"/>
　　　次韻追和音上人<lb/>
絶頂浮雲𤨏石關曲途危磴阻躋攀他年甲楯孤臣泣<lb/>
此日齋鐘老衲閒夜永星河低半樹天清猿鶴響空山<lb/>
干戈未定歸無處擬結茅廬積翠間<lb/>
　　　題王起宗御史江山烟靄圗<lb/>
繡衣御史乘驄暇貌得江山烟靄圗日落風雲連紫極<lb/>
天寒波浪隔蒼梧魚龍縱壑深無底猿鳥歸巢暝不呼<lb/>
羈旅傷心縁百感可堪回首憶吾廬<lb/>
<pb n="KR4e0005_WYG_005-3a"/>
　　　二月二日登樓作<lb/>
薄寒疎雨集春愁愁極難禁獨上樓何處山中堪採藥<lb/>
幾時湖上好乘舟銜泥客燕聊相傍泛水浮萍可自由<lb/>
見說蘭亭依舊在於今王謝少風流<lb/>
　　　次韻和王文明絶句漫興十八首<lb/>
芙蓉湖上夕陽低楊栁枝頭一鳥棲獨倚闌干看山色<lb/>
白雲飛過若耶溪<lb/>
年華如水去堂堂何處無愁不斷腸天上羣仙風外雨<lb/>
<pb n="KR4e0005_WYG_005-3b"/>
人間明月夜淒凉<lb/>
解印淵明桞映門床頭酒盡卧空尊牕風吹破羲皇夢<lb/>
閒看山雲起石根<lb/>
竹根草葉垂書帶苔面蝸涎學篆文坐到愽山香燼歇<lb/>
不知新月出微雲<lb/>
眼見繁花開滿林即看嫩葉緑成隂杜鵑啼落西山月<lb/>
一夜相思萬里心<lb/>
澹澹輕風冷透衣㝠㝠細雨客思歸若為化得遼東鶴<lb/>
<pb n="KR4e0005_WYG_005-4a"/>
逺逐浮雲汗漫飛<lb/>
天邊雲氣來須女湖上輕雷起少男一陣微凉疎雨過<lb/>
滿池蓮蕋緑如簪<lb/>
風翻竹籜空林響雨縋蛛絲落蕋縣長日掩關無客到<lb/>
一眉山色對嬋娟<lb/>
江北江南幾驛亭可憐彊半草青青夜凉月白西湖水<lb/>
坐看三台上將星<lb/>
舊遊何處渺煙蘿幾度相思夢玉珂莫向天涯苦回首<lb/>
<pb n="KR4e0005_WYG_005-4b"/>
野猿木客恣經過<lb/>
東海鯨鯢倒百川西江波浪阻征舡誰能散髪空山裏<lb/>
學取希夷石上眠<lb/>
夢裏分明到廣寒夢回月落斗闌干碧桃吹盡無人覺<lb/>
滿袖西風涕泗溥<lb/>
曉晴何處一黄鸝飛上花枝欵欵啼獨坐小窻歌伐木<lb/>
偶然懐古憶祈奚<lb/>
釣得槎頭縮頸魚隔墻有酒貫錢酤近來酒價如珠玉<lb/>
<pb n="KR4e0005_WYG_005-5a"/>
獨飲千錢不要扶<lb/>
樓頭新月鬬弓彎樓外青山對客閒深夜忽然思往事<lb/>
夢隨孤鶴遶雲間<lb/>
一自江淮作戰場城池無處不金湯轅間須識黄公畧<lb/>
莫與蕭娘競粉粧<lb/>
草廬不枉達官車長日惟消滿架書睡足北牕清似水<lb/>
數聲殘角起城烏<lb/>
故鄉蛇豕滿柴荆異域風塵嘆此生至竟迂狂成濩落<lb/>
<pb n="KR4e0005_WYG_005-5b"/>
可憐天地一浮萍<lb/>
　　　發紹興至蕭山<lb/>
落日牛羊下緑坡微風短檝拂晴莎窮愁白髮真相得<lb/>
悲感青春最苦多水暖菰蒲沙鴇集月明洲渚榜人歌<lb/>
此時忽漫思身世奈爾桃花滿眼何<lb/>
　　　宿蠟燭菴俊上人房<lb/>
城外春江動客愁江邊細草緑悠悠還將短髪臨岐路<lb/>
畏向東風憶舊游斜日逺天歸雁急薄寒孤舘落花稠<lb/>
<pb n="KR4e0005_WYG_005-6a"/>
青燈不放還鄉夢一夜腸回一萬周<lb/>
　　　二月七日夜泊許村遇雨<lb/>
漫喜晴天出北門還愁急雨送黄昏山風度水喧林麓<lb/>
野樹翻雲動石根宿麥已隨江草爛新泉休共井泥渾<lb/>
魚龍浩漫滄溟濶澤畔誰招楚客魂<lb/>
　　　嘉興寄王昌言學正<lb/>
去年相别雁來初今日相思桞拂渠對酒放歌難再得<lb/>
登高作賦近何如黄華燁燁輕煙裏碧草油油小雨餘<lb/>
<pb n="KR4e0005_WYG_005-6b"/>
欲棹扁舟尋逸少為愁妨寫換鵝書<lb/>
　　　感懐二首<lb/>
新晴楊桞散春絲長路行人有所思愁上容顔青鏡識<lb/>
寒生亭館落花知高雲送雨來無定獨鳥驚風去自遲<lb/>
悶對亭前紫荆樹同根那得却相離<lb/>
不到西州又十年青山白水獨依然徒聞雞狗供輸盡<lb/>
無那干戈迤邐延天上九霄空玉燭人間萬井共貪泉<lb/>
草中攫取雲中送坐待連茹紫闥邊<lb/>
<pb n="KR4e0005_WYG_005-7a"/>
　　　寄臺郎張質夫<lb/>
春愁忽得故人書喜極成悲淚滿裾冀野駑駘虛伯樂<lb/>
魯門鐘鼓駭鶢鶋全家蕩析飢寒切病骨支離志慮疎<lb/>
敢以浮名誤知己緘辭寫意愧何如<lb/>
　　　水西寺東樓曉起聞鶯<lb/>
日上高城桞影齊風軒臨水看鶯啼初來木杪鳴相應<lb/>
稍入花間聴却迷芳草自深句踐國行人猶隔禦兒溪<lb/>
思家每恨無輕翼可對鸎華不憯悽<lb/>
<pb n="KR4e0005_WYG_005-7b"/>
　　　茶園别朱伯言郭公葵<lb/>
細水吹烟送客舟離情恰似水東流此時對酒難為樂<lb/>
何處尋春可縱游去雨來雲天渺渺輕蜂亂蝶日悠悠<lb/>
絶憐短髮無聊賴一夜如絲白滿頭<lb/>
　　　二月二十三日自黄岡還杭途中作<lb/>
日照江邊春樹林繁花亂葉感人心花間蛺蝶漫多事<lb/>
葉底杜䳌非好音舉目山川成皓首側身天地一沾襟<lb/>
解憂惟有尊中酒疾病年來已厭斟<lb/>
<pb n="KR4e0005_WYG_005-8a"/>
　　　晚泊海寧州舟中作<lb/>
春霧今宵氣稍清空江一舸客心驚東流濁浪衝山動<lb/>
西望長庚似月明不有龔黄為郡縣徒令耒耜化戈兵<lb/>
漙天何處非王土無地安身愧此生<lb/>
　　　憂懐<lb/>
羣盗從横半九州干戈滿目幾時休官曹各有營身計<lb/>
將帥何曾為國謀猛虎封狼安薦食農夫田父困誅求<lb/>
抑強扶弱須天討可怪無人借箸籌<lb/>
<pb n="KR4e0005_WYG_005-8b"/>
　　　春興七首<lb/>
栁暖花融草滿汀日酣烟淡麥青青枝間好鳥鳴求友<lb/>
水底寒魚陟負萍異縣光隂空荏苒故鄉蛇豕尚羶腥<lb/>
感時對景情何極悼徃悲來總涕零<lb/>
忽聴屋角閙晨鳩起看園林緑漸稠小雨霏霏涵日過<lb/>
新泉細細入河流殘花斷栁虚歸計逺水他山聚客愁<lb/>
鴻雁南飛限蒼嶺傷心何處問松楸<lb/>
於越山城控海壖春風回首忽經年憂時望月青宵逈<lb/>
<pb n="KR4e0005_WYG_005-9a"/>
懐土登樓白髪鮮江上波濤來渺渺雲中鴻鵠去翩翩<lb/>
暮寒細雨餘花落夢遶天涯到日邊<lb/>
㑹稽南鎮夏王封蔽日騰空紫翠重隂洞烟霞輝草木<lb/>
古祠風雨出蛟龍𤣥圭此日歸何處玉簡他年豈再逢<lb/>
安得普天休戰伐不令竹箭困輸供<lb/>
卧龍山奠越王都羣水南來入鏡湖苦怪桑田非舊跡<lb/>
還驚雉堞是新圗白波翠靄浮天際緑樹青莎到海隅<lb/>
便欲投身歸釣艇不知何處有蓴鱸<lb/>
<pb n="KR4e0005_WYG_005-9b"/>
深春積雨感年芳暮館輕寒透客裳翠桞條柔先改色<lb/>
紫蘭花冷不飄香山中虎豹人烟少海上樓臺蜃氣長<lb/>
燕子新來畏沾濕一雙相對立空梁<lb/>
憶昔江南未起兵呉山越水共知名蘋萍日暖遊魚出<lb/>
桃李風和乳雁鳴紫陌塵埃嘶步景畫船歌管列傾城<lb/>
于今征戍誅求盡翻對鸎花百感生<lb/>
　　　雨中遣懐<lb/>
青春苦寒雨太多野水極目似秋波湖上芳草生已遍<lb/>
<pb n="KR4e0005_WYG_005-10a"/>
山中美人愁奈何思家無計鏟荆棘避地只恐觸蛟鼉<lb/>
落花零亂晚風起坐看城頭烏尾訛<lb/>
　　　送岳季堅入計籌山<lb/>
陽羡先生故將孫拂衣高蹈入𤣥門甕盈五粒松花酒<lb/>
食有千年枸杞根自得詩篇留客誦頻來猿鳥識人言<lb/>
浮雲富貴非吾愿此意陶公可與論<lb/>
　　　為賈性之題山水圗<lb/>
不見唐朝王右丞世間畫史少知名何人貌得烟嵐意<lb/>
<pb n="KR4e0005_WYG_005-10b"/>
静聴如聞風水聲逺岫帶雲纔隠約斜陽照樹却分明<lb/>
青泉素石堪乘興欲買扁舟過此生<lb/>
　　　題雪竹圗<lb/>
雪壓江邊脩竹林沅湘晚色起愁隂川光蕩漾空清闊<lb/>
山氣玲瓏太白深未得捎雲邀鳳宿可能映水學龍吟<lb/>
無人谷裏吹春律直節虛中恐不禁<lb/>
　　　題脩竹圗<lb/>
九疑山下湘江畔多少篔簹覆碧湍自有清隂堪解慍<lb/>
<pb n="KR4e0005_WYG_005-11a"/>
也能結實待棲鸞濛濛暖翠晨烟合顆顆明珠夕露溥<lb/>
長日焚香對圖畫青冥風雨共凄寒<lb/>
　　　題畫蒲萄巻子<lb/>
西域蒲萄也自奇畫圗驚見墨淋漓迎風翠羽幡幡動<lb/>
帶露𤣥珠纂纂垂此日散愁思醸酒幾回病渴想如飴<lb/>
春牕隠几成幽夢應共張騫到郅支<lb/>
　　　蕭山山行<lb/>
積雨今朝天氣佳山亭曉色上林花未須汗漫思身世<lb/>
<pb n="KR4e0005_WYG_005-11b"/>
且可逍遥翫物華偶值斷橋妨去路却隨脩竹到隣家<lb/>
籬邊野鴨驚人過撥刺飛鳴落逺沙<lb/>
　　　題明皇幸蜀圗<lb/>
斜陽慘淡照霓旗石棧縈紆僕馬羸想得林間子規鳥<lb/>
斷崖青壁亦相隨<lb/>
裂帛聲中發禍機白華歌斷草菲菲可憐蜀道三軍恨<lb/>
不記他年武惠妃<lb/>
　　　題柯敬仲墨竹<lb/>
<pb n="KR4e0005_WYG_005-12a"/>
蒼龍倒掛不入地回首却攀雲上天夜深雲散明月出<lb/>
化作脩篁舞翠烟<lb/>
　　　蕭山任氏山堂<lb/>
新堂結構倚巖阿地僻無譁樂事多日上黄鸝鳴翠竹<lb/>
雨餘紅鯉躍清波消除暑氣憑松柏舒巻煙嵐任薜蘿<lb/>
珍重主人能愛客衰顔聊復為君酡<lb/>
　　　以紈扇贈奎上人并寄以詩<lb/>
新裁紈扇如圓月寄與靈峰奎上人不共青蒲争巧拙<lb/>
<pb n="KR4e0005_WYG_005-12b"/>
好將白㲲伴清新薫心炎暑誰能敵應手凉風自有神<lb/>
莫怨秋來蔵篋笥明年朱夏更相親<lb/>
　　　靈峯寺棲雲樓<lb/>
靈峯之中樓倚山山雲日夕棲其間九霄雨露隨高下<lb/>
六月風雷送徃還青嶂曉光浮藻梲銀河夜氣濕松關<lb/>
天台向上無多路鷲嶺烟霞此可攀<lb/>
　　　題瑞上人山水圗<lb/>
上人性僻躭山水應是王維第二身蘭渚流觴新到越<lb/>
<pb n="KR4e0005_WYG_005-13a"/>
藍田别業舊通秦驅馳翰墨廻龍虎簸弄風雷感鬼神<lb/>
羈旅相逢聊自慰莫思天地有煙塵<lb/>
　　　普濟寺遣懐<lb/>
江上西風一葉黄莎鷄絡緯滿樷篁物華乘興看都好<lb/>
時序逢愁速不妨露下星河光㶑灧月明巖谷氣清凉<lb/>
願聞四海銷兵甲早種梧桐待鳳凰<lb/>
　　　崇福寺儔上人看山樓<lb/>
為愛山中世事疎看山終日坐茅廬林花澗草香無際<lb/>
<pb n="KR4e0005_WYG_005-13b"/>
翠壁丹崖錦不如禹穴風雷翻石鷂耶溪波浪動金魚<lb/>
此時應悟幽棲樂底用凌雲獻子虚<lb/>
　　　宗上人溪山亭<lb/>
湖上清溪溪上山山亭結構俯人寰窗中樹色宜晴雨<lb/>
門外灘聲自往還鍊藥井寒𤣥鶴逝采蓮舟去碧波閒<lb/>
春蘭秋桂年年好憔悴風塵漫厚顔<lb/>
　　　題水墨蓼花草蟲<lb/>
為有江頭紅蓼花秋來獨作草蟲家尋香粉蝶應隨夢<lb/>
<pb n="KR4e0005_WYG_005-14a"/>
採蜜黄蜂不趂衙絡緯語殘凉露滴蜻蜓立困晚風斜<lb/>
畫圗水墨驚初見却似扁舟過赤沙<lb/>
　　　題山水圗為寶林衍上人作<lb/>
雨過秋山日欲暾白雲如雪擁山根高松浥露和烟冷<lb/>
迸水穿沙出谷渾擬向蘿隂縁石徑却尋花片入桃源<lb/>
畫圗應有通神處他日相從子細論<lb/>
　　　次韻和新羅嚴上人秋日見寄二首<lb/>
露冷風清木葉疎蓼花莎草沒階除子雲詞賦空投閣<lb/>
<pb n="KR4e0005_WYG_005-14b"/>
仲蔚蓬蒿漫索居羣盗只今齊得意故鄉從此遂無書<lb/>
鏡中短髪非松柏嵗晚看看不似初<lb/>
愛汝精藍抱翠微青松緑竹共依依龜臺落日明霞綺<lb/>
鰻井寒湖長石衣銀杏子成邊雁到木樨花發野鸎飛<lb/>
鐘殘永夜禪心定一任秋蟲促杼機<lb/>
　　　重用韻答嚴上人<lb/>
坐見風霜百草疎却憐光景漸消除萍蓬飄蕩三年客<lb/>
松菊荒凉五畝居陋巷蒼苔封蟻蛭空庭黄葉帶蟲書<lb/>
<pb n="KR4e0005_WYG_005-15a"/>
江楓恰似知人意強學芳菲二月初<lb/>
江水東流西日微閒身不繫獨何依塵埃爽颯枯蓬鬢<lb/>
霜露凄凉破衲衣百粤雨餘山翠合三韓雲凈海青飛<lb/>
滄溟自古通天漢夢繞黄姑織女機<lb/>
　　　再用韻答嚴衍二上人<lb/>
厚禄故人音問疎天官不擬介推除莫思浮世塵埃事<lb/>
好共深山木石居月滿高樓留客話燈明寒榻課兒書<lb/>
城頭鼓角沈沈夜腸斷鄉關入夢初<lb/>
<pb n="KR4e0005_WYG_005-15b"/>
蔓草萋迷野色微嗷嗷鳴雁欲誰依殘花露淡胭脂靨<lb/>
落木霜凋薜荔衣萬國舊聞車軌一九州今見刼塵飛<lb/>
總戎安得英雄將不放龍蛇起殺機<lb/>
　　　復用韻答嚴上人<lb/>
閉門無事往來疎窗外從他草不除食肉已忘三月味<lb/>
謀身欲去九夷居人情自古懐鄉土天下何時罷羽書<lb/>
莫向西風苦惆悵白雲流水只如初<lb/>
西風吹樹夕陽微斥鷃鷦鷯各有依幕府三千雙短鬢<lb/>
<pb n="KR4e0005_WYG_005-16a"/>
鄉關千里一沾衣江淮渺渺人烟少梁楚茫茫鬼燐飛<lb/>
誅暴保民黄石畧將軍莫自失戎機<lb/>
　　　仍用韻酬衍上人<lb/>
多愁祇覺世情疎愁極憑誰與破除江海烟塵羈客淚<lb/>
雲山桑梓别人居高風斷雁惟將恨衰草殘螢不見書<lb/>
世亂弓刀方有用休誇新句逼黄初<lb/>
嵗莫天寒生意微空林鳥雀自相依有情霜葉欺花貌<lb/>
無用風荷象客衣西塞鼓鞞山岳震東郊羽檄海波飛<lb/>
<pb n="KR4e0005_WYG_005-16b"/>
傳聞有詔頒南服早晚陽和幹化機<lb/>
　　　又用前韻<lb/>
樹頭寒月影扶疎天上清霜下玉除紫塞風高鴻失路<lb/>
碧梧枝冷鵲移居虎頭曠日縻倉粟牛腹中霄詫帛書<lb/>
見説抱關堪避世稗官猶可學虞初<lb/>
西風吹面雨霏微片片浮雲水上依鴻雁羣翔營口實<lb/>
鳬鷖對立惜毛衣關河慘烈時將晚原野蕭條葉自飛<lb/>
慚愧江湖一萍梗厭聴咿軋響隣機<lb/>
<pb n="KR4e0005_WYG_005-17a"/>
　　　題寒林圗<lb/>
揺落江邊秋樹林凄凉乆客二毛侵藤蘿嵗晚龍蛇死<lb/>
樷薄天寒虎豹深流水斜陽人逺近青烟白草雁飛沈<lb/>
桂花自在山中發悵望西風起夕隂<lb/>
　　　題訪隠圗<lb/>
忽憶山中陶隠居杖藜衝曉謁茅廬林花浥露紅無比<lb/>
澗草含烟緑有餘金鼎丹光纒日月銀河流水到堦除<lb/>
松間白鶴通人語長向瑶臺寄逺書<lb/>
<pb n="KR4e0005_WYG_005-17b"/>
　　　題風中水仙花圗<lb/>
癡妬封家十八姨不爭好惡故相欺沅湘日暮波濤起<lb/>
翠蕩瑶翻欲渡遲<lb/>
　　　題小景<lb/>
江頭日日起西風江樹驚寒葉變紅天澹雲低何處雁<lb/>
一行飛下荻花中<lb/>
　　　題梅花小禽圗<lb/>
三鳥翩翩海上來一雙飛去入瑶臺可憐鎩羽空山裏<lb/>
<pb n="KR4e0005_WYG_005-18a"/>
獨立寒枝怨野梅<lb/>
　　　題湖山烟雨圗<lb/>
湖上青山烟雨寒湖中一棹欲歸難白蘋自老東風裏<lb/>
腸斷黄昏獨倚闌<lb/>
若耶溪上雨聲來秦望山前霧不開欲渡鏡湖尋禹穴<lb/>
蒼藤翠木斷猿哀<lb/>
　　　宿賈性之市隠<lb/>
今年冬雨不作雪屋頭鳥聲渾似春絶憐草色緑鋪地<lb/>
<pb n="KR4e0005_WYG_005-18b"/>
可愛梅花白照人時物已迎新嵗換交情空向異鄉親<lb/>
忽思昨夜殘燈裏錯認還家夢是真<lb/>
　　　題陸放翁湖上詩後<lb/>
放浪江湖一老翁若耶溪上幾春風門前流水斜還直<lb/>
籬外閒花白復紅甚欲賦詩追杜子也能縱酒學陶公<lb/>
細看墨蹟成懐古歎息他鄉一斷蓬<lb/>
　　　次韻和孟伯真感興四首<lb/>
五載江淮百戰場乾坤舉目總堪傷已聞盗賊多於蟻<lb/>
<pb n="KR4e0005_WYG_005-19a"/>
無奈官軍暴似狼緑水青山人寂寂長烟蔓草日荒荒<lb/>
弟兄零落音書絶腸斷春風一雁行<lb/>
無用文章豈療飢勞生筋骨已支離窮愁杜甫家何在<lb/>
落魄陳平計未奇草澤狐狸三窟固江湖波浪一帆危<lb/>
故園春色年年到緑葉紅花好為誰<lb/>
平時盗賊起成雲厚禄能忘愧庶民樽俎自高廊廟策<lb/>
經綸不用草茅人思家逺道風塵惡争食空山虎豹嗔<lb/>
莫怪洛陽年少客持書痛哭向楓宸<lb/>
<pb n="KR4e0005_WYG_005-19b"/>
多事繁花白映紅無愁細草緑浮空春秋迭代人先老<lb/>
天地生成意不窮鳳鳥長辭西嶺樹鯨魚自起北溟風<lb/>
幾時學得𤣥真子箬笠蓑衣一短篷<lb/>
　　　次韻張德平見寄<lb/>
漠漠長烟野色昏霏霏細雨濕衡門乾坤象緯尋常轉<lb/>
江海波濤日夜翻賈誼奏書哀自哭屈原心事苦難論<lb/>
近逢使者徴遺逸説道巖廊納讜言<lb/>
　　　題承天觀<lb/>
<pb n="KR4e0005_WYG_005-20a"/>
呉山頂上承天觀玉牒金符鎮地靈百尺樓臺依斗極<lb/>
九霄風露出牕櫺江聲洶湧蛟龍闕雲氣虚無翡翠屏<lb/>
見說蓬萊恰相對仙凡只在隔滄溟<lb/>
　　　感興三首<lb/>
病骨愁寒憶見春及觀春色却愁人轉添細草當門徑<lb/>
不惜穠華委路塵去國杜鵑紅涙盡傷時庾信白頭新<lb/>
風波滿地鸕鷀鳥相趂銜魚飽一身<lb/>
二月江南雪片飛呉山寒色動征衣莫尋花徑防泥滑<lb/>
<pb n="KR4e0005_WYG_005-20b"/>
且掩衡門待日晞弱栁先舒應自損蟄蟲已出更安歸<lb/>
乾坤處處旌旗滿肉食何人問采薇<lb/>
春院微風柏葉垂朝寒坐看雀爭枝娟娟墜雨抛蒼蘚<lb/>
㸃㸃輕花赴緑池景物關情悲自老江山滿目惜時危<lb/>
長生應有真仙訣漫把黄金駐黑髭<lb/>
　　　有感<lb/>
浪動江淮戰血紅羽書應不達宸聰紫薇門下逢宣使<lb/>
新向湖州召畫工<lb/>
<pb n="KR4e0005_WYG_005-21a"/>
　　　感歎<lb/>
聞說蘇州破倉皇問故人死生俱可悼吾道一何屯北<lb/>
去應無路南藩自此貧凄凉轉蓬客淚盡浙江濱<lb/>
　　　題畫魚二首<lb/>
為愛濠梁樂有餘故拈兔頴寫成圗秋風忽憶銀絲鱠<lb/>
腸斷松江隔具區<lb/>
九罭無人詠鱒魴河墳有客歎牂羊不知生意能多少<lb/>
争得鯤鮞滿尺長<lb/>
<pb n="KR4e0005_WYG_005-21b"/>
　　　可歎<lb/>
風雨瀟瀟聴曉雞忽思世事一悲悽當時重禁蔵矛㦸<lb/>
今日呼令學鼓鞞未見爭鋒曾奏㨗徒聞却走不先迷<lb/>
刼灰日夜飛相逐隨處空林有燕棲<lb/>
　　　柯橋靈秘寺即景貽基上人<lb/>
盡日隂隂風墜花樓前溝水發芹芽青春院宇僧房好<lb/>
白晝豺狼客路賖對坐蝦鬚廻舞燕出門䲭尾立飢鴉<lb/>
相期握手何時再五月芙蓉隘若耶<lb/>
<pb n="KR4e0005_WYG_005-22a"/>
　　　次韻和石末元帥見贈二首<lb/>
雨過前溪曉色新山城草木靜埃塵殊方負固猶蝸角<lb/>
此地偷安賴虎臣高閣緑蘿相對晚畫闌紅藥不勝春<lb/>
誰憐衰病兼疎拙漂泊東西一旅人<lb/>
元戎玉帳擁旌麾武畧文韜並出奇構厦可堪無大匠<lb/>
安邦曾見活危棊此時山斗歸民望他日龍彲簡帝思<lb/>
我輩迂狂乖世務趍風執御更何疑<lb/>
　　　雨中寄季山甫二首<lb/>
<pb n="KR4e0005_WYG_005-22b"/>
山雨隨風去復來南明晚色動樓臺猶憐仗節中郎在<lb/>
不見乘槎使者廻感興詩成聊自遣忘憂花好為誰開<lb/>
偏嫌近水多螻蟈永夜喧呼聒夢回<lb/>
長夜雨多泥沒車白日閉門人跡疎階下水衣看上壁<lb/>
庭前簷溜欲成渠閒花自發無勞種蔓草從生不遣鋤<lb/>
想見幽棲張仲蔚蓬蒿如樹塞園廬<lb/>
　　　陳此一作石室豫為𦵏地求詩作此贈之<lb/>
仙都道士陳此一偷得蟾宫龍虎丹便開白石為金穴<lb/>
<pb n="KR4e0005_WYG_005-23a"/>
坐待青天落玉棺馭氣九秋風引佩步虚五夜月當壇<lb/>
他年欲訪朝真路綘節霓幢此地看<lb/>
　　　五月二十九日喜雨奉賀石末元帥<lb/>
使君設醮天皇格道士陳章玉女開遂遣赤松來作雨<lb/>
更教𤣥武下乘雷凉颷細拂花間入潤色新從草際回<lb/>
豈但農夫堪一飽野人亦有酒盈盃<lb/>
　　　用前喜雨韻寄呈石末元帥時戍卒有不軌謀<lb/>
　　　蓄而未發公治之以意卒遂返正故發之以言<lb/>
<pb n="KR4e0005_WYG_005-23b"/>
　　　且并志祈雨有應也<lb/>
將軍渡水流澌合太守彎弧巨石開但覺誠心通日月<lb/>
不知生意在風雷思蓴未許歸張翰結草終當獲杜回<lb/>
可怪疎狂謫仙子兼旬浪飲六千杯<lb/>
　　　題畫山水<lb/>
澹澹輕烟羃半林涓涓飛瀑瀉遥岑偶然坐石觀流水<lb/>
不記還山路淺深<lb/>
　　　題紫虚觀用周伯溫韻<lb/>
<pb n="KR4e0005_WYG_005-24a"/>
少微山直太㣲宫山下樓臺起半空丹井石床纒地絡<lb/>
瓊牕翠户出天風傳聞仙子常時到應是神霄有路通<lb/>
㑹待九秋明月夜高吹鐵笛上清葱<lb/>
　　　題紫虚道士晚翠樓<lb/>
晚翠樓子好溪南溪山四圍開蔚藍微隂草色盡平地<lb/>
落日木杪生浮嵐巖畔竹柏宻先暝池中芰荷香欲酣<lb/>
聞說仙人徐泰定騎鸞到此每停驂<lb/>
　　　葉叔安南溪草堂即事<lb/>
<pb n="KR4e0005_WYG_005-24b"/>
溪上草堂盈十尋疎楊宻竹各成隂緑烟繞舍桑畦静<lb/>
白水當門稻遂深過雨忽翻金碧影良蜩亂發管弦音<lb/>
此時不省愁何在坐到鴉棲月滿林<lb/>
　　　妙成觀用何逸林通判舊韻<lb/>
我訪仙家溽暑前青楓緑栁暗晴川竹根露濕登山屐<lb/>
沙際鷗迎渡水船雲氣長留虚白室丹光直上蔚藍天<lb/>
純陽道士重來日為問蓬萊是那邊<lb/>
　　　廢雲山堂有感<hi>堂在府治聽事後郡守退食之所</hi>
<pb n="KR4e0005_WYG_005-25a"/>
雲山堂畔垂楊栁曾見新堂結構成一吏傳言奔里役<lb/>
幾家掩淚輟農耕花明粉黛春開宴月照樓臺夜按筝<lb/>
破瓦斷磚今滿地緑莎青草為誰生<lb/>
　　　題米氏小景二首<lb/>
日上春風紫翠重烟含汀樹淡還濃夜來水漲溪橋斷<lb/>
應是雷霆起蟄龍<lb/>
春霧昏昏雨散絲溪流拍岸小橋危猿啼鳥呌山鬼出<lb/>
正是行人腸斷時<lb/>
<pb n="KR4e0005_WYG_005-25b"/>
　　　題安石蒲葵圗<lb/>
東山導騎出巖阿能使枯蒲貴綺羅却恨卞和無禄位<lb/>
中宵抱玉淚成河<lb/>
　　　題滄江獨釣圗<lb/>
山繞滄江一釣船又隨斜日下長川小魚不食大魚去<lb/>
風定逺林生白烟<lb/>
　　　題二喬圗<lb/>
江上桃花紅粉腮偶然吹入玉堂來東風日暮和烟雨<lb/>
<pb n="KR4e0005_WYG_005-26a"/>
多少飄零委緑苔<lb/>
　　　次韻和石末公七夕詩<lb/>
天上傳聞㑹兩星清秋夜色湛𤣥冥蚌胎隠見銀蟾窟<lb/>
鵲翼高低玉女軿一水經年纔解后七㐮終日豈神靈<lb/>
勞生厭事惟思睡獨卧無心覲帝青<lb/>
　　　再和倒用前韻<lb/>
天官垂象煥空青㑹合徒聞帝子靈三武夜開千石簴<lb/>
兩旗晨轙七香軿房帷瓜果紛祠祀霄漢雲霓恐晦㝠<lb/>
<pb n="KR4e0005_WYG_005-26b"/>
惆悵多憂江海客登樓獨自看台星<lb/>
　　　病足戱呈石末公<lb/>
旻天容我作支離病瘧纔除足就羸跬歩不妨猶似鼈<lb/>
踔行那得更憐䕫抱珍獻楚何堪再斫樹收龎亦未遲<lb/>
塞叟于今知匪禍周雞從此免為犠<lb/>
　　　遣悶呈石末公<lb/>
公庭春樹秋重緑但見鳲鳩日日鳴不雨正當三伏熱<lb/>
看雲無奈百憂生草間羣盗俱縻爵天下何人尚力耕<lb/>
<pb n="KR4e0005_WYG_005-27a"/>
漢法幾時還再復白頭猶得詠昇平<lb/>
　　　庭前萱草花落已乆至秋復開感而作詩柬石<lb/>
　　　末公<lb/>
露下蛩鳴寒氣催蒹葭葉響雁歸來鬢毛已為憂生白<lb/>
蘐草何須晚更開嫋嫋悲風吹落木炎炎赤日走黄埃<lb/>
干戈未了仍饑饉人事天時總可哀<lb/>
　　　次韻和石末公閔雨詩<lb/>
騰雲降雨指龍功况復山川祭秩隆豈意愆陽為沴氣<lb/>
<pb n="KR4e0005_WYG_005-27b"/>
忽過炎夏到秋風祈年勞酒儀徒備登榖嘗新望已空<lb/>
享祀未應無報侑可堪不殺待時豐<lb/>
　　　再用韻<lb/>
旱魃為妖殄嵗功田疇龜坼徧汙隆無多過雨纔鳴葉<lb/>
不定行雲又遂風蔓草荒烟秋社逈黄沙白葦暮江空<lb/>
愁來漫憶淳于祝却愧靈示享祀豐<lb/>
　　　次韻和石末公閔雨詩<lb/>
風悲槁葉落𤣥圭水涸焦根斷埴泥擊竹漫誇方外術<lb/>
<pb n="KR4e0005_WYG_005-28a"/>
戞銅虛聴澤中嘶非關東嶽封猶濕自是西郊氣不躋<lb/>
見說溪潭㝡深處有人徒涉只平臍<lb/>
　　　旱天多雨意五首呈石末公<lb/>
旱天多雨意雲日氣恒隂草木焦枯盡蛟龍伏匿深移<lb/>
家愁地蹙經國恨年侵已矣商巖叟無人解作霖<lb/>
旱天多雨意炎夏已清秋虚牝空蒸鬱高圓逈獨浮下<lb/>
田應脯蚌深樹且鳴鳩向夕星河影稀疎恰近樓<lb/>
旱天多雨意散漫起重隂漸變峯巒狀還摛錦繡文龍<lb/>
<pb n="KR4e0005_WYG_005-28b"/>
應愁病暍烏亦念將焚碧落高無極人間呌不聞<lb/>
旱天多雨意炎燎發洪爐事急徒號梗謀窮漫曝巫王<lb/>
征愆節制民望失來蘇原籍看如赭哀今鹵掠無<lb/>
旱天多雨意雲起旋隨風澤氣沈沙白山嵐過野紅乾<lb/>
坤愁夢裏日月戰塵中漫說生生理如何亦有窮<lb/>
　　　次韻和石末公旱天多雨意五首<lb/>
旱天多雨意雲合又還晴苦熱連三伏微凉入五更青<lb/>
山黄葉遍白水紫烟生旦夕霞標起依稀對赤城<lb/>
<pb n="KR4e0005_WYG_005-29a"/>
旱天多雨意霞起衆山光日月躔陽道雷霆伏大荒躍<lb/>
淵無黒蜧在牧有夷羊萬室俱如燬何人尚閔尫<lb/>
旱天多雨意一望百憂侵海沸羲和日山蔵傅說霖南<lb/>
河那可决北斗不能斟歎息還搔首清商已滿林<lb/>
旱天多雨意悽惻望鈎陳哀籲何時達愁眉盡日顰乾<lb/>
坤三島浪嵗月兩淮塵莫問和調事嗚呼畎畝人<lb/>
早天多雨意隂電繞空湫暴客馮高壘良農死椉丘干<lb/>
戈猶未息災沴復何尤軫望成衰疾那堪數倚樓<lb/>
<pb n="KR4e0005_WYG_005-29b"/>
　　　題石末元帥扇上有陳太初畫松<lb/>
老松根榦如鐵石般匠不知空谷深永夜高風吹萬竅<lb/>
商聲滿地作龍吟<lb/>
　　　題渭橋圗<lb/>
百載平城憤未銷武皇赫怒屬天驕可憐陵樹秋風後<lb/>
貂㡌駝裘拜渭橋<lb/>
　　　皆春亭<lb/>
草色青青日色黄暖烟烘露百花香曉窗夢入桃園去<lb/>
<pb n="KR4e0005_WYG_005-30a"/>
驚覺啼鸎在緑楊<lb/>
　　　移梅亭<lb/>
貫石稍雲一樹梅誰教移向畫堂栽月凉夜色清如水<lb/>
其那樓頭玉笛哀<lb/>
　　　題趙仲穆畫眉圗<lb/>
有美清揚婉且閒横雲吐月鬭彎環平生不識張京兆<lb/>
却對粧臺寫逺山<lb/>
含簧茹管細相和語困春風意更多驚起佳人應有恨<lb/>
<pb n="KR4e0005_WYG_005-30b"/>
雙蛾蹙損不成歌<lb/>
　　　以梨餉石末公侑之以詩<lb/>
山人見餉含消實青紫相排箇箇圎共道解煩同絳雪<lb/>
也知止渴勝甘泉種從漢武樊川得名並張公大谷傳<lb/>
珍重使君方閔雨急須走送滌熬煎<lb/>
　　　遣悶柬石末公<lb/>
緑楊落盡白楊枯坐石徒令嵗月徂尚想藩臣知患盗<lb/>
豈期驛使似投巫當時秔稻通遼海今日風濤隔具區<lb/>
<pb n="KR4e0005_WYG_005-31a"/>
豺獺可堪專節鉞衣冠何以拔泥塗<lb/>
　　　次韻和石末公中秋不見月詩<lb/>
一年明月中秋好萬里長空此夜隂雨暈青燈昏逺思<lb/>
蟲鳴黄葉亂鄉心見愁盗賊氛猶惡莫怪乾坤氣尚淫<lb/>
便欲捫蘿上天柱九霄風露恐難禁<lb/>
　　　次韻和林彦文在縉雲見寄<lb/>
千年井邑化為墟滿眼荆榛塞路衢雞犬真成上天去<lb/>
神仙不復好樓居風凋野樹無棲鳥水落池蓮有涸魚<lb/>
<pb n="KR4e0005_WYG_005-31b"/>
欲訪軒轅問消息大微風雨隔清都<lb/>
　　　題小畫<lb/>
夕陽山下水鱗鱗一葉輕舟釣白蘋漫道江湖堪浪跡<lb/>
荻花風雨更愁人<lb/>
　　　惆悵二首<lb/>
紫薇花樹小樓東日炙霞蒸似錦紅過了春風到秋露<lb/>
可堪零落碧苔中<lb/>
與君為别幾清秋鴻雁來時輒上樓今日倚樓無雁過<lb/>
<pb n="KR4e0005_WYG_005-32a"/>
斷腸風水隔瀛洲<lb/>
　　　妙成觀道士劉雲心挽詩<lb/>
少微星下葬神仙白玉樓中迓翠軿弟子焚香𤣥鶴逝<lb/>
天官肅駕紫鸞翩金丹縹緲空山月鐵笛凄凉逺樹烟<lb/>
溪上故人如見問碧桃花裏過年年<lb/>
　　　次韻和石末公聞海上使命之作因念西州愴<lb/>
　　　然有感二首<lb/>
巫閭析木天空濶桐柏終南水亂流邑里蕭條無吠狗<lb/>
<pb n="KR4e0005_WYG_005-32b"/>
田疇蕪穢少耕牛萋萋蔓草隨人逺淡淡殘陽向客留<lb/>
遲暮飄零偏感舊幾廻垂涙睇神州<lb/>
大閫尋常棄鄭師役人休望及𤓰期豺狼封豕咸登用<lb/>
城郭丘民委若遺曾見羌夷皆内地忍聞淮濟是邊陲<lb/>
經綸事業君當念說道任囂髻已推<lb/>
　　　再用前韻<lb/>
常聞星宿能環拱未見江河解逆流無肉可供徐勉狗<lb/>
有芻空啖景升牛梧桐冷落鸞先逝蘆荻蒼茫雁獨留<lb/>
<pb n="KR4e0005_WYG_005-33a"/>
蘇息疲氓還有術那無一斗慱凉州<lb/>
弟子輿尸漫有師圯橋誰共老人期龍魚並出應難識<lb/>
樗櫟無庸幸見遺每上樓臺瞻北極願聞波浪帖南陲<lb/>
呉山越水元相接莫更中流下鐵椎<lb/>
　　　驛傳杭台消息石末公有詩見寄次韻奉和并<lb/>
　　　寓悲感二首<lb/>
被讒去國終思楚厚貌深情漫劇秦未識龎萌真老賊<lb/>
妄期侯景作忠臣池魚幕燕依棲淺軒鶴冠猴寵渥新<lb/>
<pb n="KR4e0005_WYG_005-33b"/>
何處荃蘭不蕭艾種蔬猶得養閒身<lb/>
喪亂如川未有涯悲風滿地是蟲沙衰遲兩臂從生栁<lb/>
疾病雙眸但隕花暗蟀寒蟬秋色老丹楓紫菊夕陽斜<lb/>
頗聞四國思郇伯尚想詩人賦木𤓰<lb/>
　　　再次韻二首<lb/>
南州昔日稱三楚西國今聞又一秦有爵與縻亡命賊<lb/>
無才深媿具官臣青㝠鸞鳳風塵隔畫省貔貅服色新<lb/>
悵望令人憶李郭誰能匡濟想捐身<lb/>
<pb n="KR4e0005_WYG_005-34a"/>
深秋蔓草接天涯極目飛鴻沒逺沙緑水青山長送日<lb/>
汀蘭岸蓼各生花風來西塞雲隂合濤落東溟蜃氣斜<lb/>
歎息笙歌舊亭館壊垣樷棘老王𤓰<lb/>
　　　次韻和石末公感興見寄<lb/>
使君學術似文翁弈世流芳緝武功赤芾青衿來燕喜<lb/>
黄童白叟望車攻筆端波浪翻三峽旗尾龍蛇動八風<lb/>
慚愧謭才多謬誤憂時獨有此心同<lb/>
　　　次韻和石末公無題之作<lb/>
<pb n="KR4e0005_WYG_005-34b"/>
秋風嫋嫋作商音落葉枯荄日夜深已為抵烏投白璧<lb/>
徒勞㸃鐵冀黄金軒轅未必迷㐮野夸父終當死鄧林<lb/>
笑撚東籬菊花蕋天寒嵗晚爾知心<lb/>
　　　次韻和石末公九日見寄<lb/>
去年見雁思鄉里今嵗還鄉雁不來此地凄凉逢九日<lb/>
何時清切覩三台莞茅夜冷蛩螿急禾黍秋空鳥雀哀<lb/>
避難無勞效桓景巢居隨處壓崔嵬<lb/>
　　　陳太初充兵應㸃作詩戲之<lb/>
<pb n="KR4e0005_WYG_005-35a"/>
無僕無臺一老儒數間茅屋近通衢忽聞巷長呼排甲<lb/>
急換戎裝出荷殳就列敢辭長雨立隨羣獨作沒堦趨<lb/>
西風鼔角秋宵永明月青髥是白鬚<lb/>
　　　次韻和石末公開讀有感<lb/>
百年萬國奉王正相業臺綱屬老成山海若時共職貢<lb/>
郊原何處有戈兵廟謨可使歸權倖祖訓由來重變更<lb/>
欲呌天關無羽翼拊心長嘆不勝情<lb/>
　　　秋夕有感柬石末公<lb/>
<pb n="KR4e0005_WYG_005-35b"/>
獨立西風聞暮蟬起看時物愴流年星臨野樹輝輝動<lb/>
露出庭莎的的圎無奈素絲侵緑髪却嫌黄菊似金錢<lb/>
烟塵滿眼難回首惆悵高堂坐細氊<lb/>
　　　題小畫<lb/>
庭前緑荷葉香氣濃於酒疎雨忽飛來的皪明珠走<lb/>
　　　春晚<lb/>
疎雨隨風過輕寒薄暮歸猶憐數花朶辛苦駐春輝<lb/>
　　　遣興<lb/>
<pb n="KR4e0005_WYG_005-36a"/>
於越三年客思家一百旬如何今夜月却憶鏡湖春<lb/>
　　　次韻和石末公自訟之作<lb/>
緑駬驊騮不服驂王良造父亦難堪羡君名重中台上<lb/>
勲業終光北斗南露井凄風殘緑少霜林落日亂紅酣<lb/>
侯封職在同藩屏班爵無勞阿伯男<lb/>
　　　立冬日作<lb/>
忽見桃花出小紅因驚十月起溫風嵗功不得歸顓頊<lb/>
冬令何堪付祝融未有星辰能好雨轉添雲氣漫成虹<lb/>
<pb n="KR4e0005_WYG_005-36b"/>
蝦蟇蛺蝶偏如意旦夕蜚鳴白露叢<lb/>
　　　丙申嵗十月還鄉作<lb/>
溪上寒山淡落暉溪邊風送客帆歸故家文物今何在<lb/>
平世人民半已非華髪老翁啼進酒蓬頭稚子笑牽衣<lb/>
自嗟薄質行衰朽未覩明廷賦采薇<lb/>
風急霜飛天地寒草黄木落水泉乾千村亂後荒榛滿<lb/>
孤客歸來抆淚看野宿狐狸鳴户外巢居烟火出雲端<lb/>
黍苗處處思隂雨王粲詩成損肺肝<lb/>
<pb n="KR4e0005_WYG_005-37a"/>
故園梅蕋依時發異縣歸人見却悲花自别來難獨立<lb/>
人今老去復何之未能荷鍤除叢棘且可隨方著短籬<lb/>
等待薫風暄暖後枝間看取實離離<lb/>
手種庭前安石榴開花結子到深秋可憐枝葉從人折<lb/>
尚有根株為客留枳枸悲風吹白日若華高影隔青丘<lb/>
壊垣蟋蟀知離恨長夜凄凉弔獨愁<lb/>
舍北草池寒已枯草中時復見菰蒲濫泉觱沸無留鮒<lb/>
弱藻蒙茸不繫鳬緑葉紅花空代謝春蛙秋蚓任喧呼<lb/>
<pb n="KR4e0005_WYG_005-37b"/>
窺臨最憶琴高鯉騰駕風雷定有無<lb/>
小舟衝雨清溪上雨宻溪深宿霧昏游子到家無舊物<lb/>
故人留客歎空尊荒畦蔓草纒蒿草落日青猿呌白猿<lb/>
語罷不須還秉燭耳聞目見總銷魂<lb/>
五載辭家未卜歸歸來如客鬢成絲親知過眼還成别<lb/>
事勢傷心不可思且喜松楸仍舊日莫嗟閭井異前時<lb/>
修文偃武君王意鑄甲銷戈㑹有期<lb/>
　　　冬至日泊舟戈溪<lb/>
<pb n="KR4e0005_WYG_005-38a"/>
日薄雲隂雪在山野寒溪靜客舟還乾坤簸蕩逾三載<lb/>
風俗乖張似百蠻廢井衰蕪霜後白空村喬木曉餘殷<lb/>
獨憐節序逢冬至不得安棲學閉關<lb/>
　　　次韻和石末公紅樹詩<lb/>
紅樹漫山駐嵗華𤣥冬驚見眼生花井陘旗幟軍容盛<lb/>
汴水帆檣御氣賖春草凄迷金谷障夕陽照灼赤城霞<lb/>
靡蓱丹木扶桑裏惆悵誰乘博望槎<lb/>
　　　次韻和石末公元夜之作<lb/>
<pb n="KR4e0005_WYG_005-38b"/>
八表流雲澄夜色九霄華月動春城條風細細吹旗影<lb/>
香藹微微引漏聲河漢虹橋應斷絶滄溟鼇足漫峥嶸<lb/>
愁來更聴漁陽操獨倚䦨干坐到明<lb/>
　　　石末公再賦元夕見寄用韻酬之<lb/>
東方月出魚龍窟北極雲開虎豹關渤澥青丘金作水<lb/>
崑崙赤岸玉為山風光豈減常時好燈火嗟逢此夜慳<lb/>
聴盡殘鐘成不寐那無飛羽入𤣥間<lb/>
　　　次韻和石末公見寄五絶<lb/>
<pb n="KR4e0005_WYG_005-39a"/>
楩楠割截為椽杙嵗暮搜材到柞薪悵望無因見夏后<lb/>
再平水土叙彛倫<lb/>
廟畧能回十萬夫詩書郤縠近來無何由入奏明光殿<lb/>
指㸃山河一統圗<lb/>
春滿郊原樂意融野花庭草競纎穠惟餘陵上青青柏<lb/>
不向東風改舊容<lb/>
越溪清水淬干將鬼魅驚啼畏夜光不共鉛刀争利鈍<lb/>
何妨玉匣且深蔵<lb/>
<pb n="KR4e0005_WYG_005-39b"/>
漢殿千門錦繡開不堪一夜柏梁災魯般骨朽蕭何死<lb/>
腸斷無人為取材<lb/>
　　　妙成觀北亭用何逸材韻<lb/>
最愛雲山滿目前更憐亭榭俯清川草深林藹迷樵徑<lb/>
花落巖霏㸃客船碧澗金芝新出地丹崖石穴舊通天<lb/>
神仙應在樓頭上翠羽霓旌下日邊<lb/>
　　　送鮑生之閩中<lb/>
青青芳草夾長堤漠漠輕烟送馬蹄他日相思建溪上<lb/>
<pb n="KR4e0005_WYG_005-40a"/>
棠梨花發鷓鴣啼<lb/>
　　　為王彦和賦槐堂<lb/>
晉公庭上三槐樹千載流傳是德符今日耳孫思繼述<lb/>
昔年手澤歎荒蕪當窗欲看屯雲葉夾徑先栽帶雨株<lb/>
㑹見枝頭金粟蕋秋風吹送上天衢<lb/>
　　　社日偶成奉呈石末公<lb/>
昔聞同社燕雞豚今見操戈競一飱松柏空壇飢䑕出<lb/>
枌榆落日亂雅喧地連呉㑹嗟何蹙民是周餘不半存<lb/>
<pb n="KR4e0005_WYG_005-40b"/>
疎嬾渾愁聞世事治聾有酒漫盈尊<lb/>
　　　次韻和林彦文劉山驛作詩<lb/>
青泥九折度危峯翠木千章集逺風欲為流離安堡障<lb/>
寧辭辛苦涉蒿蓬梧桐葉落無棲鳳荆棘枝寒有怨鴻<lb/>
旦夕升虚聊望楚何時重賦定方中<lb/>
　　　次韻和余嘉賓御史見寄<lb/>
二紀相思欲奮飛百年心事苦相違風塵跋涉容顔改<lb/>
豺虎縱横信使稀忽枉緘書如見面不勝悲喜却沾衣<lb/>
<pb n="KR4e0005_WYG_005-41a"/>
有懐欲語無由寫驄馬天涯幾日歸<lb/>
　　　題美人書紅葉圗<lb/>
紅葉隨波豈自由綵毫空復冩綢繆無人解識詩中意<lb/>
天上塵間總是愁<lb/>
　　　題烟波泛舟圗<lb/>
舊遊憶鼔湘湖櫂日净風微江練平小艇曲穿花底出<lb/>
遊魚相伴鏡中行别來漫想心徒切畫裏重看眼亦明<lb/>
素石蒼松是何處願從巢父濯冠纓<lb/>
<pb n="KR4e0005_WYG_005-41b"/>
　　　題陳太初畫扇<lb/>
一道滄江隔戰塵白蘋風起浪鱗鱗新亭滿眼神州淚<lb/>
未識中流擊楫人<lb/>
泛湖浮海兩如何滿地悲風起白波争似乘槎隨博望<lb/>
玉繩光裏看山河<lb/>
水净沙明一葉船釣絲牽月過長川五湖何地冝生理<lb/>
我欲從之問計然<lb/>
　　　題太公釣渭圗<lb/>
<pb n="KR4e0005_WYG_005-42a"/>
璇室群酣夜璜溪獨釣時浮雲看富貴流水澹鬚眉偶<lb/>
應非熊兆尊為帝者師軒裳如固有千載起人思<lb/>
　　　丁酉七月十四夜望月仍蝕且既而司天報亦<lb/>
　　　不至因感去年作此寄石末公<lb/>
山城望月中元夜天運循環四序周顧兔又從銀漢滅<lb/>
磔蟇空抱玉川憂清臺視祲當箕尾仙使乘槎隔斗牛<lb/>
安得寄書憑去燕為言桂樹不勝秋<lb/>
　　　次韻和石末公月蝕見寄<lb/>
<pb n="KR4e0005_WYG_005-42b"/>
凉氣開秋桂未花青天見月漫咨嗟玉毫撲朔此中兔<lb/>
金背熒煌何處蟇百鍊精銅纔照膽連城白璧底生瑕<lb/>
誰能鼓劔披氛祲莫遣東郊馬歕沙<lb/>
　　　題畫菜戲呈石末公<lb/>
列鼎羔羊厭腯肥園官菜把莫嫌微年來騎士工隳突<lb/>
此物人間亦見稀<lb/>
　　　即事有感呈石末公<lb/>
葵藿傾心嚮大明參商瑣瑣只尋兵蛾眉欲擅三千寵<lb/>
<pb n="KR4e0005_WYG_005-43a"/>
魚翼難通九萬程貝錦笙簧鴟鳥瑞明珠瑑玉泰山輕<lb/>
兩階干羽聞來格分北猶勞聖主情<lb/>
　　　次韻和石末公感懐之作<lb/>
鳳去深林鶩在庭西風回首故山青杞人岌岌憂將殞<lb/>
楚國茫茫醉不醒自覺艱虞多錯午誰憐耗斁祝寧丁<lb/>
金芝玉蕨甘如蜜嵗晚吾從董五經<lb/>
　　　聞盗過界首季君山甫亦䝉訪及以詩唁之<lb/>
妖星何故犯奎躔鶴上雲霄鯉入淵冦退喜聞曽子反<lb/>
<pb n="KR4e0005_WYG_005-43b"/>
書焚尚頼伏生傳虀酸併與青氊去𤓰苦空餘緑蔓牽<lb/>
慚愧杜郊湯博士白鹽赤米數相憐<lb/>
　　　次韻和石末公中秋翫月<lb/>
一年二六團圎月此夜光輝獨耐看銀漢波濤三島接<lb/>
玉京風露九霄寒方欣酷暑隨時去只恐清商促嵗闌<lb/>
更上南樓瞻北極那無鴻雁報平安<lb/>
　　　次韻和十六夜月<lb/>
纔圎又缺中天月猶自寒光媚老蟾承露仙人珠落掌<lb/>
<pb n="KR4e0005_WYG_005-44a"/>
别風樓觀雪生簷玉階桂影駸駸薄金井苔花漸漸添<lb/>
坐乆城頭聞夜柝牢愁清興苦相兼<lb/>
　　　再次韻<lb/>
永夜凉風吹碧落深秋白露洗明蟾金波灧灔將流瓦<lb/>
玉礫熒熒恰近簷貝闕寒生魚腦減龍宫氣潤蚌胎添<lb/>
從軍不廢篇章事倚頼元侯智勇兼<lb/>
　　　次韻和劉宗保秋懐二首<lb/>
眼見賓鴻去復回可堪雲霧隔瑶臺黄花自在山中發<lb/>
<pb n="KR4e0005_WYG_005-44b"/>
青鳥何由海上來墻角蟲號𤓰蔓索樹頭禽赫栗房開<lb/>
凉蟾照幙還清夜慚愧千村野哭哀<lb/>
蛩螿啼露作悲愁鵰鴞摶風樂素秋莫訝繫匏長不食<lb/>
亦知神劒解相求翰林白髪三千丈吏部回腸一萬周<lb/>
借門何如青白眼酣歌竟日為身謀<lb/>
　　　次韻和石末公九日無菊詩<lb/>
籬菊無花冷夕陽西風空送雁還鄉已妨少昊頒時令<lb/>
更阻淵明泛酒觴生意循環深自識年華逝水去誰傷<lb/>
<pb n="KR4e0005_WYG_005-45a"/>
愁來最愛霜中葉滿眼殷紅間淺黄<lb/>
　　　野行偶見紅樹悵然有感呈石末公<lb/>
紅樹傷心夕照前漫山映水為誰妍樹當揺落人尤惜<lb/>
人自憂愁樹不憐九譯未通青鳥使四郊猶漲緑林烟<lb/>
野夫病足思休息藉草棲橧擬晏眠<lb/>
　　　次韻和石末公紅樹詩<lb/>
岸栁江蒲總戚施桕林辛苦櫂金支虞人詫見炎官傘<lb/>
侯騎訛傳漢將旗照水熒煌空衒貌因風飄落竟從誰<lb/>
<pb n="KR4e0005_WYG_005-45b"/>
應慙若木生暘谷長駐踆烏燭崦嵫<lb/>
　　　次韻和石末公悲紅樹二首<lb/>
乾坤何處非王土稂莠誰令滿大田未掃緑林千嶂裏<lb/>
還看紅樹九秋前呉宫露冷蟬何在漢苑風悲鶴自憐<lb/>
却羡魯陽功德盛揮戈回日至今傳<lb/>
霜與秋林作錦幃一朝霜重却全稀坐看絶艷成塵土<lb/>
應悟浮華是禍機驚鵲月明難自定窮猿嵗暮欲何歸<lb/>
猶憐有客期歡賞太息斯須志願違<lb/>
<pb n="KR4e0005_WYG_005-46a"/>
　　　詔書到日喜雨呈石末公<lb/>
將軍鐵馬高秋出使者摟船渤海來甘雨恰隨天詔下<lb/>
陣雲應與地圗開枯黄背日紛紛落細緑迎春冉冉回<lb/>
悵望山中多病客坐看烏鵲遶庭梅<lb/>
　　　感事呈石末公<lb/>
前飛鶬鴰後鴐鵝天濶風高奈汝何不羡焦頭居上客<lb/>
空憐䑛痔得恩多深山虎豹來城市落日鼪鼯出薜蘿<lb/>
雉尾可羮魚可膾白雲長自在巖阿<lb/>
<pb n="KR4e0005_WYG_005-46b"/>
　　　贈西岩道元和尚<lb/>
西岩寺裏雲巢子不到人間幾十年杖鍚野猿迎路側<lb/>
談經山鬼拜燈前塵飛刼火青春夢雪滿長松白石眠<lb/>
近得淵明入蓮社興來時復有詩篇<lb/>
　　　題王伯衡縣尹桑隂圗<lb/>
漁陽太守之官後種得桑隂比召棠麥隴風微雲委甸<lb/>
茅簷日暖雪盈筐倉庚過去青枝動戴勝飛來紫椹香<lb/>
千載先生同此意為君重賦兩岐章<lb/>
<pb n="KR4e0005_WYG_005-47a"/>
　　　次韻和石末公漫興見寄二首<lb/>
王侯古有興屠狗郎吏今無善牧羊青海風波騰罔象<lb/>
紫霄氛祲翳揺光江寒逝水東流急天逺㝠鴻北去長<lb/>
莫笑烏鳶惡毛羽翻飛齊得簉鵷行<lb/>
濟世何人希管樂隠居無處覔求羊扶桑未換暘烏彩<lb/>
腐草猶争爝火光百載承平戎馬佚七年戰伐艾菅長<lb/>
長沙遷客能流涕一日須垂一萬行<lb/>
　　　次韻和石末公二絶<lb/>
<pb n="KR4e0005_WYG_005-47b"/>
槖裏金多嫂自迎殻中珠滿蚌能明文犀亦有通靈角<lb/>
天上龍彲盡可攖<lb/>
徒聞彈鋏怨無魚未見兼程貢蠟書四海城池總完璧<lb/>
只今誰是藺相如<lb/>
　　　聞鳩鳴有感呈石末公<lb/>
郊原過雨東作始枝上鵓鳩鳴可憐此地巢居猶葺壘<lb/>
他鄉去子望歸田匡時勢異民思漢憂國心隨雁到燕<lb/>
逝水自流人自老倚楹長憶至元年<lb/>
<pb n="KR4e0005_WYG_005-48a"/>
　　　戲和石末公催太初畫山水之作<lb/>
春蠶吐絲作成蠒辛苦為人身上衣畫史等閒揮彩筆<lb/>
女工顦顇倚空機高堂素壁峰巒出暮雨朝雲夢寐歸<lb/>
可怪唐朝杜陵老瘦妻短褐有光輝<lb/>
　　　和石末公冬暖<lb/>
世亂干戈日夜尋可堪災沴又相侵烟霞出地皆成祲<lb/>
雷電飛時肯作霖祝蜴漫勞遵故事問牛誰復軫憂心<lb/>
小蟲未寤年光晚猶抱枯荄學苦吟<lb/>
<pb n="KR4e0005_WYG_005-48b"/>
　　　雨中呈石末公<lb/>
去年三冬暖不雨今年孟春寒有餘大雲垂垂壓宇宙<lb/>
宻雪滚滚飄庭除安排白水與泛舸醖醸青泥容沒車<lb/>
辛苦陌頭楊栁樹含顰等待太陽舒<lb/>
　　　和石末公見示肓字韻<lb/>
長想天涯皆内地忍看閫外即他鄉扶生可惜毉無緩<lb/>
救死寧堪鬼在肓郡縣誅求應到骨乾坤戰伐徧成瘡<lb/>
遼東華表雲間鶴相見相思總斷腸<lb/>
<pb n="KR4e0005_WYG_005-49a"/>
　　　次李子庚韻<lb/>
風落餘花春事非愁心烟雨共霏霏溪雲不作從龍起<lb/>
山石何須學燕飛籬下舊存彭澤菊林間新長首陽薇<lb/>
夜䦨忽漫聞啼鳥腸斷天涯信使稀<lb/>
　　　早春遣懐<lb/>
正月餘寒未放春漫空飛雪舞隨人新年對客情何限<lb/>
濁酒於予意獨親澗底流泉渾似玉門前細草總成茵<lb/>
鶴歸自愛山能静豹隠方知霧有神<lb/>
<pb n="KR4e0005_WYG_005-49b"/>
　　　雨中遣悶<lb/>
雨漬愁雲重不飛山蒸冷霧襲人衣亦知屏翳空多事<lb/>
只恐羲和失所歸嵗晏波濤東逝急天寒鴻雁北來稀<lb/>
殘燈永夜清無熖坐聴飢猿響翠微<lb/>
　　　聞猿有感<lb/>
猿響秋山夜向闌白雲如雪擁林端鍾儀楚奏難成調<lb/>
蔡琰胡笳欲罷彈澤畔離騷餘怨恨巴東涕淚想汍瀾<lb/>
唯應華表歸來鶴明月清風共嵗寒<lb/>
<pb n="KR4e0005_WYG_005-50a"/>
　　　漫成二首<lb/>
沈水香銷金博山月滿樓臺深夜寒瑶琴弦絶不可彈<lb/>
葉落烏啼尋夢難<lb/>
江水如天月如水落葉蕭蕭夜風起一寸愁心千萬里<lb/>
不見行人應未已<lb/>
　　　詠史<lb/>
六雄糜沸擾天綱天下嗷嗷望禹湯多事秦皇能一統<lb/>
却教人憶楚懐王<lb/>
<pb n="KR4e0005_WYG_005-50b"/>
天與聰明作大君應天在實豈虛文重瞳若解行仁義<lb/>
不枉芒碭五色雲<lb/>
　　　題西江獨釣圗<lb/>
秋風江上垂綸客知是嚴陵是太公細水浮嵐天與碧<lb/>
斜陽炙面臉生紅形容想像丹青在嵗月荒凉草澤空<lb/>
日暮忽然聞欵乃蓼花楓葉忘西東<lb/>
　　　題墨竹<lb/>
蒼梧山下無窮竹盡是湘妃淚種成烟雨不銷千古恨<lb/>
<pb n="KR4e0005_WYG_005-51a"/>
佩環虛度九秋聲見愁牧豎乗時伐可待伶倫學鳳鳴<lb/>
獨立凄凉對圗畫為君惆悵一沾纓<lb/>
　　　絶句漫興七首<lb/>
一嵗三春好景光紛紛紅紫競芬芳芙蓉亦有傾城色<lb/>
不見東風却拒霜<lb/>
風散螢光夜未分隔窓涼雨落紛紛秋衾不與還鄉夢<lb/>
知雁南來獨自聞<lb/>
顧兎凉生月欲流露蛩楓葉共啼秋城烏半夜驚飛起<lb/>
<pb n="KR4e0005_WYG_005-51b"/>
應為離人白盡頭<lb/>
多事池邊促織兒聲聲哀怨旅魂知干戈滿地無機杼<lb/>
長夜辛勤說與誰<lb/>
伐木丁丁谷響傳楩楠樸樕共成烟扶桑不是人間樹<lb/>
幾見滄溟變稻田<lb/>
愁極每將歌當哭歸來不覺咲成狂蓬山縹緲鯨鯢外<lb/>
一夕相思九斷腸<lb/>
永夜西風嫋嫋來露華如玉委蒼苔碧雞啼落山頭月<lb/>
<pb n="KR4e0005_WYG_005-52a"/>
腸斷槐根夢不回<lb/>
　　　送醫士賈思誠還浙東二首<lb/>
西風嫋嫋水鱗鱗一曲離歌淚滿巾殘栁數枝鷗數㸃<lb/>
夕陽江上送歸人<lb/>
落木長亭獨客回蹇驢聊可當駑駘還山須種千枝杏<lb/>
等待仙華道士來<lb/>
　<lb/>
　<lb/>
<pb n="KR4e0005_WYG_005-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻五<lb/>
</p>
<p>
</p>
  </div>
</body>
</text>
</TEI>
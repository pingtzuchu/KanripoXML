<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻十二</head> <lb/>
    <p>
<pb n="KR4e0005_WYG_012-1a"/>
欽定四庫全書<lb/>
　誠意伯文集巻十二<lb/>
　　　　　　　　　　　　　明　劉基　撰<lb/>
　　寫情集二<lb/>
　　　摸魚兒<hi>晚春</hi>
悄寒生沉沉院宇不知春在何處逢春漸老能多少惟<lb/>
有暗愁無數春又暮但碧草和煙緑葉漫飛絮畫梁燕<lb/>
語還是舊音聲烏衣巷陌轉盼幾今古　天涯路流水<lb/>
<pb n="KR4e0005_WYG_012-1b"/>
青山如故離魂長在郊樹夜深月暗蒼梧逺化作杜鵑<lb/>
歸去人不見桃花自落空階上東風未許吹夢過藍橋<lb/>
關河滿目波浪渺南浦<lb/>
　　　玉樓春<lb/>
春來觸處花成綺春去可憐花委地催耕布穀彊知時<lb/>
去國杜鵑空有淚　雙魚不見人千里落絮牽愁和夢<lb/>
起芭蕉多事惹東風故作雨聲驚客耳<lb/>
　　　惜餘春慢<hi>詠子規</hi>
<pb n="KR4e0005_WYG_012-2a"/>
隴水沈沙巴猿咽雨淚盡瀟湘竹死多情怨魄何處飛<lb/>
來聲在萬重雲裏腸㫁行吟放臣去國佳人地遥天邇<lb/>
悄空山月冷風清惟見野棠如綺　記向日瓊戸珠簾<lb/>
櫻唇簧舌吹商呵徴朱顔尚在十二闌干回首不堪重<lb/>
倚滄海桑田有時海若未枯愁應無已到明朝贏得浮<lb/>
花滿樹錦殷霞碎<lb/>
　　　金人捧露盤<lb/>
水如藍山如黛草如絲正去年雙燕來時衡門晝掩日<lb/>
<pb n="KR4e0005_WYG_012-2b"/>
長惟有睡相宜午風吹破北窻夢簷影參差　李花開<lb/>
梅花謝榴花放杏花稀枉教人兩鬂霜垂馮闌竚立空<lb/>
將愁眼盼斜暉㫁雲迢遞趁征鴈直到天涯<lb/>
　　　水調歌頭<lb/>
雨過百花盡緑葉自成帷翛然驚破殘夢何許一黄鸝<lb/>
獨上髙樓凝望不見陽春去處惟見草離離且喜畫梁<lb/>
燕還傍舊巢歸　理紈扇清竹簟試單衣莫思身外閒<lb/>
事有酒便須揮螻蟻王侯同盡何用名標竹帛留與後<lb/>
<pb n="KR4e0005_WYG_012-3a"/>
人疑坐久暮天碧月在緑楊枝<lb/>
　　　玉樓春<lb/>
江城雨熟黄梅後樓閣清髙虗永晝階前夕露寶珠呈<lb/>
葉底夜蟬金石奏　蒼苔不受殘紅覆市徑沿牆欺組<lb/>
綬老來於物總忘情漫為青山開北牖<lb/>
　　　歸朝歡<lb/>
紫燕成雛辭舊宇紅日滿庭鷄唱午披襟起遡北窻風<lb/>
緑楊葉底聞鶯語故人音信阻白蘋吹盡滄江雨倚闌<lb/>
<pb n="KR4e0005_WYG_012-3b"/>
干悠然獨笑暝色下平楚　浮生百嵗真羇旅富貴繁<lb/>
華萍梗聚重瞳隆凖等丘墟紫髯桑盖俱塵土坐來天<lb/>
欲暮鳥鴉立遍城頭樹看雲頭金盤湧出身在廣寒府<lb/>
　　　傳言玉女<hi>詠蝶</hi>
為問韓憑何事化為蝴蝶妬風羞雨一身輕似葉園苑<lb/>
書永麗日晴烟相接舞囬栁眼拍翻花頰　殢粉迷香<lb/>
困酣猶自未愜錦雲深處更愁濃露浥何况素秋枝上<lb/>
曉霜披鬛秪應無奈翠銷紅厭<lb/>
<pb n="KR4e0005_WYG_012-4a"/>
　　　好事近<lb/>
雨過却斜楊虹外逺山猶濕獨據槁梧髙坐待北窻風<lb/>
入　可人嘉樹有清隂蟬噪一何急倦暑盼秋來又恐<lb/>
芳時輕戢<lb/>
　　　虞美人<lb/>
東風過了南風起節去如流水日長門掩燕交加可惜<lb/>
紅葵落盡雨中花　人閒只願花長好花謝人催老老<lb/>
來空有愛花心無奈斜陽不為駐光隂<lb/>
<pb n="KR4e0005_WYG_012-4b"/>
　　　訴衷情<lb/>
相思日日上髙樓還是去年秋無情梁上雙燕棄我忽<lb/>
如讐　蟲嘖嘖葉颼颼夜悠悠闌干漫倚塞北江南何<lb/>
地無愁<lb/>
　　　御街行<hi>秋夕</hi>
梧桐滴露鳴金井夜耿耿如年永月明棲鳥數移柯有<lb/>
似佳期不定華年迅速碧霄迢遞别恨空心領　青鸞<lb/>
怕見單棲影任網遍盤龍鏡盈盈一水隔雙星腸㫁羽<lb/>
<pb n="KR4e0005_WYG_012-5a"/>
迷鱗暝消愁憑酒惟應無奈酒與愁同醒<lb/>
　　　浣溪沙<hi>槿花</hi>
可恠西園木槿花强將孤豔鬬輕霞不知門外夕陽斜<lb/>
　應有㫁魂隨蛺蝶豈無悠恨寄寒鴉那堪横被緑苔<lb/>
遮<lb/>
　　　玉漏遲<hi>詠鴈</hi>
渺長空萬里西風動地鴈來無數早發榆關暮入楚江<lb/>
烟雨逝水浮花去逺但滿眼黄蘆飛絮腸㫁處雲深夢<lb/>
<pb n="KR4e0005_WYG_012-5b"/>
澤月寒湘浦　樓上有個佳人悶倚遍闌干翠眉雙聚<lb/>
淚濕鴉鬟化成素絲千縷一望一囬惆悵又燈暗網蟲<lb/>
垂戸天路阻誰知此情愁苦<lb/>
　　　滿庭芳<hi>重九</hi>
雨歇凉生天髙氣爽又是一嵗重陽鴈聲來處雲白草<lb/>
茫茫黄菊知人無酒也不惜椷死幽芳龍山上西風暝<lb/>
靄落日下牛羊　登樓何限興一齊分付絡緯寒螿把<lb/>
古今閒事莫更思量坐到銀河案户城角盡月轉空牆<lb/>
<pb n="KR4e0005_WYG_012-6a"/>
凝眸久驚烏蜚起零露濕衣裳<lb/>
　　　花心動<lb/>
牆下紅葵向斜陽猶開那時顔色半捲繡簾獨倚雕闌<lb/>
淚眼為誰長滴九疑煙霧連蓬島蜚魚去渾無蹤跡舊<lb/>
游處空餘滿地緑苔堆積　百嵗真如過客待落蕋重<lb/>
榮不知何夕鏡掩素塵香歇羅衣此恨怎生消得夜凉<lb/>
月轉梧桐影青燈共疎螢寥寂正憔悴飢蟲又啼暗壁<lb/>
　　　小重山<hi>詠月</hi>
<pb n="KR4e0005_WYG_012-6b"/>
始暎西軒似玉鈎想應容不得一些愁娟娟斜倚鳯凰<lb/>
樓窺朱户應自半含羞　今夜正悠悠玉池金岸總是<lb/>
瀛洲人間天上一般秋銀潢水何事獨西流<lb/>
　　　一剪梅<lb/>
機杼無聲絡緯多天净雲收月在銀河相思迢遞隔關<lb/>
山雁短人遥可奈何　身世悠悠似逝波夢裏嗟咨鏡<lb/>
裏婆娑欲回西日掛扶桑惆悵陽公不解揮戈<lb/>
　　　南柯子<hi>詠蓼花</hi>
<pb n="KR4e0005_WYG_012-7a"/>
汀荇青絲盡江蓮白羽空翠蕤丹粟炫芳叢總把秋光<lb/>
管領屬西風　豔敵秦川錦鮮欺楚岸楓鯉魚却下水<lb/>
仙宫肯放斜陽更向若華東<lb/>
　　　如夢令<lb/>
昨夜五更風雨吹盡一汀紅樹曠野寂無人漠漠淡烟<lb/>
荒楚日暮日暮誰與暝鴉為主<lb/>
　　　六么令<hi>詠露</hi>
淡雲收盡月在蒼龍角霏霏似烟非霧空裏無聲落漢<lb/>
<pb n="KR4e0005_WYG_012-7b"/>
殿仙人掌冷桂影篩髙閣𤣥蟬皓鶴相呼相喚𠻳嚥華<lb/>
滋笑丹藥　寒螿不分命薄永夜驚離索絡緯也共莎<lb/>
鷄吟盡傷心曲只恐韶年易晚辜負蓬萊約秋容寂寞<lb/>
憑君著意染取楓林賽紅蕚<lb/>
　　　憶舊遊<hi>詠燈花</hi>
正良宵過雨玉漏傳聲羅幌無風夢覺青釭裏有金葩<lb/>
璀璨瓊蕋瓏璁翠翹隠暎丹鳳揺曵碧雲中似瑞靄含<lb/>
星輕霞暈月霽景摛虹　離人最多感况四壁蕭條惟<lb/>
<pb n="KR4e0005_WYG_012-8a"/>
有吟蟲想像長門殿怨佳期氷泮芳意煙空强將片影<lb/>
相對清淚濕鉛紅但暗自灰心朱顔判却成老翁<lb/>
　　　聲聲慢<hi>詠愁</hi>
無蹤無跡難語難言依依只在心曲雨冷雲昏日暮海<lb/>
涯天角輕衾夢回酒醒夜悠悠蟲響燈緑事去也縱相<lb/>
憐不是那時金屋　鏡裏清揚婉娩凭朱檻知他為誰<lb/>
顰蹙鳳老桐枯慘淡九峯青矗湘江淚㾗未盡有哀猿<lb/>
相伴幽獨向此際更那堪懐古送目<lb/>
<pb n="KR4e0005_WYG_012-8b"/>
　　　念奴嬌<hi>紅樹</hi>
霜風弄巧把秋林一夜吹成春苑炎帝騎龍來絳闕紫<lb/>
鳳三千乘輦電幟揮雲火旗爇雨赮佩隨瓊幰碧山流<lb/>
水窅然迷却劉阮　堪笑舊日隋園綺羅虗剪蝶與蜂<lb/>
俱怨對此令人心耿耿如在欝華宫殿若木重暉靡蓱<lb/>
四照日漾驪珠暖憑髙凝睇赤城相去不逺<lb/>
　　　採桑子<lb/>
雁來不帶天邉信莫上髙樓新月如鈎一度看來一度<lb/>
<pb n="KR4e0005_WYG_012-9a"/>
愁　人間無恨傷心事覆水難收風葉颼颼只是商量<lb/>
㫁送秋<lb/>
　　　夜飛鵲<lb/>
中天舊時月還照元宵山疊疊水遥遥碧雲日暮去無<lb/>
際玉人何處吹簫東風尚憐故苑儘鶯含脆管栁舞纎<lb/>
腰憑髙望㫁旋添清淚作春潮　欲問廣寒音信鯨浪<lb/>
湧魚蜚不到層霄芳徑蒼苔漸滿瓊軒珠綴空掩蠨蛸<lb/>
幾時再得海棠花底候鳴鑣但長煙緑樹青蕪暝靄相<lb/>
<pb n="KR4e0005_WYG_012-9b"/>
對魂消<lb/>
　　　賣花聲<lb/>
門外緑楊堤有個鶯啼聲聲傳恨入幽閨閨裏佳人驚<lb/>
睡起淚濕眉低　莫把此情題天也悲悽滄江東下夕<lb/>
陽西華髮不知人别苦隨意萋萋<lb/>
　　　阮郎歸<hi>怨情</hi>
河梁携手愴離分悲嘶聲入雲長門疎雨滴黄昏昭陽<lb/>
歌吹聞　懐故國呌愁魂淚花紅欲焚蒼梧苦霧壓湘<lb/>
<pb n="KR4e0005_WYG_012-10a"/>
筠猿啼不見君<lb/>
　　　搗練子<lb/>
烟漠漠日隂隂山色蒼茫草色深客裏不知春又半倚<lb/>
闌無語聽鳴禽<lb/>
　　　阮郎歸<lb/>
寥寥庭館暮寒時四簷鳴雨垂博山沉水吐遊絲玉釭<lb/>
花燼微　蟾影淺漏聲遲愁多成夢稀客行雖好不如<lb/>
歸有懐當語誰<lb/>
<pb n="KR4e0005_WYG_012-10b"/>
　　　賣花聲<lb/>
樓上倚闌干月在雲端輕烟蜚盡碧綃寒腸㫁夕陽芳<lb/>
草外山海漫漫　栁嫩不堪攀欲寄應難盤龍塵匣怨<lb/>
孤鸞可惜嬋娟今夜月好共誰看<lb/>
　　　長相思<lb/>
風颼颼雨颼颼風雨凄寒似九秋釀成千斛愁　花事<lb/>
休春事休漫把花枝挿滿頭勸春須少留<lb/>
　　　玉樓春<lb/>
<pb n="KR4e0005_WYG_012-11a"/>
東風白下橋邉道不見百花惟見草隂雲結暝燕來難<lb/>
宿雨留寒春去早　渚蒲汀荇無煩惱舞葉吹香隨處<lb/>
好相思一夜楚江空滿地緑苔蜂蝶老<lb/>
　　　醉落魄<lb/>
東風太惡夜來盡把花吹落餘寒燕子烏衣薄對語空<lb/>
梁似歎人離索　江山滿眼今非昨無情芳草年年緑<lb/>
霧雲不見遼東鶴野鳥聲聲只呌思歸樂<lb/>
　　　解語花<hi>詠栁</hi>
<pb n="KR4e0005_WYG_012-11b"/>
依依旎旎嫋嫋娟娟生態真無比細腰宫裏和烟重組<lb/>
繪滿園桃李佳人睡起畫未了横雲嫵媚輕步還憐掌<lb/>
中身不自勝紈綺　長想渭城雨後恨繁絲難綰陌上<lb/>
征騎陽關歌罷香塵逺枉把翠柔折寄鴉啼向晚羅幕<lb/>
掩數行清淚一任他花作浮萍漂蕩隨流水<lb/>
　　　驀山溪<hi>詠簷鐸</hi>
夜闌人静鳴玉傳聲小歴歴透紗窻悄空閨衾寒夢杳<lb/>
凄凄切切如共旅魂言流水咽過雲停一日腸千繞<lb/>
<pb n="KR4e0005_WYG_012-12a"/>
金莖月轉烏尾訛將曉欲㫁又還連渺烟霄羇鴻相吊<lb/>
憑誰細寫此意入朱絲呼郢客招湘靈添作江南調<lb/>
　　　梅花引<lb/>
晚雲凝晚烟横烟草茫茫雲樹平杜鵑聲不堪聽别淚<lb/>
暗傾良宵空月明　氷蠶絲㫁琅玕折湘妃竹死青㝠<lb/>
裂短長亭幾十程歸計未成愁隨江水生<lb/>
　　　浣溪沙<hi>愁思</hi>
細雨斜風拂面來草黄雲白雁聲哀滄江東去幾時回<lb/>
<pb n="KR4e0005_WYG_012-12b"/>
　楓葉有霜纔可愛菊花無酒不須開百年多病莫登<lb/>
臺<lb/>
　　　憶舊逰<hi>聞砧</hi>
掩重門夜静庭戸幽幽驀地聞砧杳不知何處是雲間<lb/>
過響空外傳音故鄉未卜歸棲日薄愧飛沈漫對月興<lb/>
懐臨風起歎惻愴傷心　登髙盼來雁想此際孤幃幾<lb/>
度停針想帶圍寛减向誰人借問無計追尋但將數㸃<lb/>
清淚滴在紫羅襟更倚遍朱闌滿頭素絲應自今<lb/>
<pb n="KR4e0005_WYG_012-13a"/>
　　　浪淘沙<hi>閨怨</hi>
白日墮林端庭宇生寒黄蘆風急雁來難階下露珠眉<lb/>
下淚相賽汍瀾　寂寞掩重關坐到更䦨月華雖好不<lb/>
堪看舊恨新愁都有幾地窄天寛<lb/>
　　　望江南<lb/>
黄昏雨滴瀝四簷聲陡為衾禂添宿潤都來肺腑作愁<lb/>
城惟覺寐難成　單棲鳥幾度繞枝鳴金獸有烟飛不<lb/>
起玉蟲無燄翳還明誰識此時情<lb/>
<pb n="KR4e0005_WYG_012-13b"/>
　　　搗練子<lb/>
人寂寂夜沈沈風滿中庭月滿林欲挽銀河湔淚眼銀<lb/>
河清淺淚㾗深<lb/>
　　　臨江仙<hi>閨怨</hi>
織女機邉如鏡月夜深長照空幃玉笙簧冷鳳孤飛苔<lb/>
階行遍霜露剥裳衣　華表柱頭雙白鶴不知何日來<lb/>
歸故山今在故人稀沈思似夢垂涕掩朱扉<lb/>
　　　尉遲盃<hi>水仙花</hi>
<pb n="KR4e0005_WYG_012-14a"/>
凌波步怨赤鯉不與傳椷素空將淚滴珠璣脈脈含情<lb/>
無語瑤臺路永環佩冷江皋荻花雨把清魂化作孤英<lb/>
滿懐幽恨誰訴　長夜送月迎風多應被彤闈紫殿人<lb/>
妬三島鯨濤迷天地歡㑹處都成間阻凄凉對氷壺玉<lb/>
井又還怕祁寒凋翠羽盼瀟湘鳳杳篁枯賞心惟有青<lb/>
女<lb/>
　　　滿路花<lb/>
山烟掠草低江月披雲濕柝聲宵未了鐘聲急寒鴉何<lb/>
<pb n="KR4e0005_WYG_012-14b"/>
事獨在枝頭立老來諸病集客裏光隂駛如馳馬難縶<lb/>
　懐新思故記一長遺十頽墉圍廢宇憑誰葺階前冷<lb/>
露似向離人泣嵗暮蛟龍蟄干將掛壁任他苔鏽生澀<lb/>
　　　喜遷鶯<hi>梅花</hi>
凍雲初啓看的皪梅花俯窺清泚膏澤無加鉛華不御<lb/>
應與素娥争麗艶浥蘂宫露冷香引瑤池風細夜耿耿<lb/>
想飛瓊欲下縞衣揺曵　驚慨猶記得月榭春宵錦障<lb/>
開芳砌倚樹聨詩擷英浮酒左右翠翹珠帨今日故人<lb/>
<pb n="KR4e0005_WYG_012-15a"/>
何在腸㫁白波東逝向此際但含情獨立為伊凝睇<lb/>
　　　水龍吟<hi>夜聞銅鉼湯響作</hi>
玉釭開盡丹葩畫簷深宿蟾蜍影門掩清宵聲來何處<lb/>
堂空人静如竹梳風如荷過雨如泉發井向羅幃細細<lb/>
如歌如語還如暗蟲相命　繡被沈薫正暖夢雲車紫<lb/>
鵷雙並洞庭曠野九韶齊奏殷天笙磬别有蛾眉鼓琴<lb/>
彈瑟江鳴山應待翛然睡覺爐存餘灺鷄啼窻冏<lb/>
　　　雨中花<lb/>
<pb n="KR4e0005_WYG_012-15b"/>
月入疎松光的皪淡烟𤨏江城夜寂問何處無愁人間<lb/>
今古莫作他鄉客　月裏青鸞空有翼杳不見姮娥消<lb/>
息但北斗從横銀河清淺重露成涓滴<lb/>
　　　菩薩蠻<lb/>
氷澌著樹成雲朶林梢白月欹將墮月下有啼烏如悲<lb/>
良夜徂　蘭芳銷翠被凄惻驚眠起起坐待天明飛霜<lb/>
入鬂清<lb/>
　　　怨王孫<lb/>
<pb n="KR4e0005_WYG_012-16a"/>
鱗羽路阻佳人何處木落山寒江空嵗暮明鏡飛上青<lb/>
天照無眠　海風裂地鯨魚死三萬里水擊蓬萊徙不<lb/>
禁清淚暗裏灑向孤燈結成冰<lb/>
　　　錦堂春<lb/>
牆角含霜樹静樓頭作雪雲垂鈎簾鵲噪空庭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>坐看<lb/>
月來時　異域書迷雁足幽閨鏡掩蟲絲一宵兩地腸<lb/>
千轉惟有夢魂知<lb/>
　　　浣溪沙<lb/>
<pb n="KR4e0005_WYG_012-16b"/>
烟慘雲黄天雨沙葉疎枝冷呌棲鴉峭風凝霧作琪花<lb/>
　灃浦空捐遊子佩河源不返客星槎夜吟坐聽鼓三<lb/>
撾<lb/>
　　　玉燭新<hi>夢歸</hi>
羇魂悲别久但悶曉憂昏感新懐舊任他萬壑千峰阻<lb/>
徑度不勞回首樓臺側畔記向日新栽花栁斜照裏一<lb/>
帶青山山前翠浮瓊溜　佳人倩笑來迎有野舞村歌<lb/>
齓童鮐叟故池半甃風葉動攪亂數升科斗周章未了<lb/>
<pb n="KR4e0005_WYG_012-17a"/>
早畫角吹殘更漏翻惹起無限愁端中心自受<lb/>
　　　臨江僊<lb/>
樓外西風將雨過重門又掩黄昏金鳬香息被無温繁<lb/>
思牽宿恨愕夢愴離魂　徃事都隨流水去傷心欲共<lb/>
誰論故家耆舊幾人存相思芳嵗盡霜雪滿乾坤<lb/>
　　　清平樂<lb/>
春風欲到小草先知道黄入新荑顔色好圖遣王孫歸<lb/>
早　興來䇿杖㣲行枝間布穀初鳴喜見兒童相報牆<lb/>
<pb n="KR4e0005_WYG_012-17b"/>
根薺菜先生<lb/>
　　　錦堂春<lb/>
鵲噪輕隂乍霽鳩鳴吟雨還來不知春到多時了渾未<lb/>
見花開　老景夕陽有限華年逝水無回相思一夜蘭<lb/>
膏歇清淚滴瓊瑰<lb/>
　　　蘇幕遮<lb/>
雨瀟瀟風嫋嫋柔夢相牽不覺春牎曉雁到衡陽回去<lb/>
了鏡裏離鸞獨對琴臺老　楚天長秦樹杳山蹙愁眉<lb/>
<pb n="KR4e0005_WYG_012-18a"/>
江學回腸繞滿地蒼烟連碧草弱水三千人隔蓬萊島<lb/>
　　　蝶戀花<lb/>
白水茫茫烟渺渺原野髙低觸處生芳草草緑花紅人<lb/>
自老有情争似無情好　喪亂餘身歡意少腸㫁江山<lb/>
不肯留殘照門掩黄昏寒料峭角聲吹起雙棲鳥<lb/>
　　　洞仙歌<hi>春夢</hi>
濛濛漠漠杳不知根蒂蕩漾春光去無際盼神仙縹緲<lb/>
烟藹蒼茫身到處惟有天風引袂　故人千萬里驀地<lb/>
<pb n="KR4e0005_WYG_012-18b"/>
相逢忘了關山路迢遞聚散未分明雨眩雲酣空回首<lb/>
已迷塵世但擁被追尋恍如遺憯不覺雞鳴若華東啓<lb/>
　　　風入松<lb/>
一天烟靄醖愁隂庭宇沈沈晝梁燕子來何晚薄寒猶<lb/>
戀羅衾但道青春未謝不知芳徑苔深　少年歡笑夢<lb/>
中尋落得傷心蒼梧鳳去幽篁死㫁絃空繫瑤琴莫更<lb/>
登髙望逺杜鵑聲在雲林<lb/>
　　　祝英臺近<lb/>
<pb n="KR4e0005_WYG_012-19a"/>
問青青河畔草能得幾時好春去難留鏡掩鸞空老凄<lb/>
凉深院黄昏新愁陳恨趂風雨一齊來到　霧雲杳漫<lb/>
有千丈遊絲那堪繫殘照羅幙寒生哽咽子規呌㫁腸<lb/>
只是縁愁柔腸數寸怎禁得許多煩惱<lb/>
　　　摸魚兒<lb/>
㫁腸花已隨流水青苔空鎻深院知人不似花重好莫<lb/>
恠為花留戀花不管任啼鳩悲鳴霞錦成霜霰水遥山<lb/>
逺淚滴翠綃寒滿天風雨寂寞送書雁　傷心事縱是<lb/>
<pb n="KR4e0005_WYG_012-19b"/>
生來見慣那堪芳嵗先晚孤雲目盡蒼梧野留得竹枝<lb/>
歌怨簾莫捲斜照裏荒烟白草愁何限情長意短蟲響<lb/>
又黄昏沈沈夜永惟有月華滿<lb/>
　　　小重山<lb/>
月滿江城秋夜長西風吹不㫁桂花香碧天如水露華<lb/>
凉人不見有淚在羅裳　何許雁南翔堪憐一片影落<lb/>
孤房百年浮世事難量空回首天闊海茫茫<lb/>
　　　㸃絳唇<lb/>
<pb n="KR4e0005_WYG_012-20a"/>
昨夜三更井梧葉上聞鳴雨夢魂空去不到思量處　為<lb/>
問燈花底向愁人吐花無語星河滿樹白髮三千縷<lb/>
　　　菩薩蠻<lb/>
月華泛灩秋塘草羇蟲露泣芙蓉老空館夜聞砧難為<lb/>
客子心　故郷何處在雲白天黏海天海共蒼茫何時<lb/>
還故郷<lb/>
　　　一蕚紅<hi>送别</hi>
白蘋洲有蘆花似雪人在木蘭舟祖帳方開驪歌未闋<lb/>
<pb n="KR4e0005_WYG_012-20b"/>
斜照半入江樓話不了纒綿意緒早歸鴻相喚落沙頭<lb/>
紅蓼丹楓青烟碧草總為供愁　此去幾時重見悵穠<lb/>
華易謝零雨難收洛浦波空渭城栁盡欲飲還又回眸<lb/>
恨只恨無情海水趁歸風輒向西流畢竟難留一宵長<lb/>
似三秋<lb/>
　　　生查子<lb/>
蜘蛛網畫簷一日絲千轉紅燼落寒釭心死無由見湖<lb/>
上采蓮歸苦意知何限引領望佳期征斾天邉逺<lb/>
<pb n="KR4e0005_WYG_012-21a"/>
　　　霜葉飛<lb/>
簟凉宵永紗窻外琅玕飄墜金井欲眠深恐寐難成彊<lb/>
起㸔星影悄不覺天回斗柄封狼弧矢相輝暎對此黙<lb/>
消魂又露落青㝠漸漸濕透衣領　河漢有客乘槎清<lb/>
都非逺可惜魚羽無定桂華吹散廣寒風兔老蟾蜍冷<lb/>
但唧唧飢蟲啼暝中心撩亂誰能整坐待䧺雞三唱颯<lb/>
颯霜髭怕臨青鏡<lb/>
　　　浣溪沙<lb/>
<pb n="KR4e0005_WYG_012-21b"/>
半畝荒園自看鋤雨中時復擷新蔬不須彈鋏歎無魚<lb/>
　早息機心勞役少懶聞世事徃來疎清風明月總贏<lb/>
餘<lb/>
　　　擣練子<lb/>
雲淡淡月娟娟雲月朦朧照不眠寧是不眠休作夢夢<lb/>
時歡喜覺時憐<lb/>
　　　擣練子<lb/>
吳苑樹楚江楓一様秋光兩不同莫道衰榮長定在落<lb/>
<pb n="KR4e0005_WYG_012-22a"/>
花終古怨東風<lb/>
　　　江神子<lb/>
城頭吹角夜沈沈有棲禽出疎林衝落滿庭珠露滴衣<lb/>
襟身在吳江家在越南北事兩關心　人生莫遣二毛<lb/>
侵病相尋老駸駸漫好青山緑水懶登臨千古鍾期今<lb/>
已矣空慘愴對瑤琴<lb/>
　　　南柯子<hi>送别</hi>
送别滄江水傷心落日曛寶筝絃㫁雁離羣最苦愁濃<lb/>
<pb n="KR4e0005_WYG_012-22b"/>
酒淡不成醮　黄葉凄凉月丹楓索漠雲重來此地却<lb/>
思君但覺驪歌猶在耳中聞<lb/>
　　　桃源憶故人<lb/>
淵明籬下黄金蕋還共空尊憔悴今古這般滋味想得<lb/>
都相似　牛山落日悲風起回首舊歡無幾長夜清凉<lb/>
如水獨立星河裏<lb/>
　　　六么令<lb/>
杪秋遥夜人卧羣喧息明河漸低庭戸戸有蠨蛸織何<lb/>
<pb n="KR4e0005_WYG_012-23a"/>
許飛來雁陣衝入寒烟碧相思何極悲來空自目㫁雲<lb/>
霄羨歸翼　青鐙獨照暗壁脈脈羈魂寂堪恨冷夢難<lb/>
長欲見無由得年少不知過了老去徒嗟惜追尋疇昔<lb/>
愁如流水渺渺茫茫趂潮汐<lb/>
　　　一剪梅<lb/>
征雁來時木葉紅淡淡秋光嫋嫋西風江南江北短長<lb/>
亭烟草低迷落照中　浮世生涯一轉蓬今日韶顔明<lb/>
日衰翁五丁難挽逝川回千古英雄此恨都同<lb/>
<pb n="KR4e0005_WYG_012-23b"/>
　　　蝶戀花<lb/>
冷雨凄風昏白晝庭院幽幽秋草沿牆秀何處無愁仍<lb/>
有酒可憐彭澤門前栁　老去情懐難似舊貌異言殊<lb/>
轉使人看醜漫摘黄金花在手寒烟滿眼空回首<lb/>
　　　浣溪沙<hi>詠雞冠花</hi>
絳幘雞人紫綺裘彤墀欲報五更籌不勝嬌冶立清秋<lb/>
　日影却穿雲氣入虹光猶帶露華流三千紅粉總凝<lb/>
眸<lb/>
<pb n="KR4e0005_WYG_012-24a"/>
　　　風流子<hi>詠草</hi>
雪盡水平津萋萋處風景最愁人想金勒未歸繡幃深<lb/>
閉玉顔自老芳意徒新送日挽烟千萬里迤邐際蒼旻<lb/>
蜀魄呌迷楚魂思殢碧雲如夢眉黛空顰　凄凉長門<lb/>
殿飛花與清淚共滴華茵惟有亂螢時來夕砌相親恨<lb/>
此身不化柔條弱蔓暗隨靈雨得到楓宸窻掩黄昏一<lb/>
生幾度青春<lb/>
　　　蘭陵王<lb/>
<pb n="KR4e0005_WYG_012-24b"/>
問明月何苦纔圓便缺青㝠裏風慘露凄長向人間照<lb/>
離别𤣥隂凋暮節瑤井冰凘暗結闌干外河漢漸低星<lb/>
影輝輝動城闕　重裘冷如鐵看頭上春雲都作飛雪<lb/>
銀缸花落銅壺咽傷懐已無奈暝鴉多事啼遍寒枝未<lb/>
肯歇寸心自摧折　忉怛望天末恨正抵滄江烟浪空<lb/>
闊文魚翼短沈書札淚滴在衣袂盡成清血羇愁恰似<lb/>
庭草枯了又更茁<lb/>
　　　踏莎行<hi>詠遊絲</hi>
<pb n="KR4e0005_WYG_012-25a"/>
弱不勝烟嬌難著雨如何綰得春光住甫能振迅入雲<lb/>
霄又還旖旎隨風去　髙拂樓臺低黏花絮如狂似醉<lb/>
無歸處黄蜂粉蝶漫輕盈也應未敢窺芳樹<lb/>
　　　青門引<lb/>
采采黄金蘂遥見晚山横翠重門深掩一庭風沽來淡<lb/>
酒能得幾回醉　草黄雲白鴻千里落日寒烟起相憐<lb/>
自有明月照人肺腑清如水<lb/>
　　　浣溪沙<lb/>
<pb n="KR4e0005_WYG_012-25b"/>
不寐凄寒剥瘦肌聞鐘驚起攬裳衣恰如久戍得歸時<lb/>
　斜漢隔山牽月落小禽出樹掠霜飛濛濛輕藹暈朝<lb/>
暉<lb/>
　　　浪淘沙<lb/>
門外幾多春特地愁人紅英都作馬蹄塵只有青青河<lb/>
畔草一似相親　極目楚江濱流水無津野猿山鳥怨<lb/>
芳辰呌雨呼雲昏復曉天也傷神<lb/>
　　　疎影<hi>分韻詠荷花得實字</hi>
<pb n="KR4e0005_WYG_012-26a"/>
琴薫應律有細烟冒雨濃露晞日洛浦波生湘渚風交<lb/>
霓裳水<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>争出姮娥欲共青鸞舞颺錦幕香霏紈質喚<lb/>
海童齊捧驪珠豔色蕩揺鮫室　遥想麻姑壇上翠霞<lb/>
與縞袂相伴蕭瑟妖冶珊瑚柔媚昌宗敢汚天然清謐<lb/>
西峰玉井秋河近看葉底蜂房成蜜為君摘向金尊壓<lb/>
倒楚江萍實<lb/>
　　　花心動<lb/>
烟雨池塘盼花枝埀埀向人如泣燕子乍歸簾幕餘寒<lb/>
<pb n="KR4e0005_WYG_012-26b"/>
語困畫梁雙立曉光揺帳驚眠起鶯簧猶澁㫁腸處絲<lb/>
繁絮亂子䂓聲急　只恐芳時易戢便不待秋風粉銷<lb/>
香浥半掩綺窓深鎻重門天静月華將入素琴彈盡離<lb/>
鳳調凄風與愁雲交集夜迢遞羅襟舊痕又濕<lb/>
　　　卜算子<lb/>
白日下層岑青靄生寒水水逺山長不見人月上風微<lb/>
起　何許一孤鴻飛去瀟湘沚欲採蘋花寄所思無處<lb/>
尋雙鯉<lb/>
<pb n="KR4e0005_WYG_012-27a"/>
　　　瑞龍吟<lb/>
秋光好無奈錦帳香銷綉幃寒早鈎簾人立西風送書<lb/>
過雁依然又到　故鄉杳空把淚隨江水夢縈池草何<lb/>
時賦得歸來倚松對栁開尊醉倒　衰鬢不堪臨鏡鏡<lb/>
中愁見蓬飛絲繞門外逺山青青長帶斜照石泉澗月<lb/>
辜負夜猿嘯傷心處楓凋露渚荷枯烟沼燕去𤣥蟬老<lb/>
滿天細雨鳴羇鳥花蔓當簷裊庭院静遥聞清砧聲擣<lb/>
擁衾背壁一燈紅小<lb/>
<pb n="KR4e0005_WYG_012-27b"/>
　　　渡江雲<lb/>
西風吹楚甸四山净緑萬籟起秋聲捲簾當晚霽倚遍<lb/>
闌干慘惻望鄉情紫桑舊菊為誰猶擢金英愁對他一<lb/>
江流水衮衮向東傾　凄清天邉孤雁甚處飛來到中<lb/>
庭落影雲路遥歸程難計離恨空縈斜陽冉冉低喬木<lb/>
但暝色揺動簷楹還又見花間露滴瑤瓊<lb/>
　　　帝臺春<lb/>
凉雨新沐秋花遍牆角門對逺山山帶斜陽蔥蘢相屬<lb/>
<pb n="KR4e0005_WYG_012-28a"/>
明月今宵已自滿又争奈素娥幽獨向天涯望月興懐<lb/>
愁多如簇　年嵗促歡去速意易足事難續鏡掩懶重<lb/>
開縱春風也不鮮染黄成緑隴首孤雲去無際草上露<lb/>
華白如玉且深下紅簾倒金樽醽醁<lb/>
　　　浣溪沙<lb/>
嫋嫋西風吹草黄踈踈零雨泫花粧驚寒鸚鵡喚人忙<lb/>
　雁影兩行衝月落蟲聲一部和更長博山煙冷思茫<lb/>
茫<lb/>
<pb n="KR4e0005_WYG_012-28b"/>
　　　千秋嵗<hi>送别</hi>
淡烟平楚又送王孫去花有淚鸎無語芭蕉心一寸楊<lb/>
栁絲千縷今夜雨定應化作相思樹　憶昔歡游處觸<lb/>
目成前古良㑹知何許一盃桑落酒三疊陽關句情未<lb/>
了月明潮上迷津渚<lb/>
　　　驀山溪<lb/>
三更鳴雨濕透桃花臉珠箔未登鈎早飄落猩紅數㸃<lb/>
碧雲如夢人去已無蹤金泥鳳玉蟠龍寂寞蛛絲檢<lb/>
<pb n="KR4e0005_WYG_012-29a"/>
𤣥華柔軟總被秋霜染夜擁寒衾耿青鐙膏凝暈閃銅<lb/>
壺漏水應是接天河一聲去一聲來空把重門掩<lb/>
　　　長相思<hi>嘉興道中</hi>
草青青麥青青草穗髙低麥穗平黄花相間明　山禽<lb/>
鳴水禽鳴禽鳥與人同有情不堪聞此聲<lb/>
　　　浣溪沙<lb/>
春半江城不見花也無楊栁可藏鴉青煙碧草到天涯<lb/>
　過雨郊原啼布穀始雷池沼出鳴蛙清明寒食客思<lb/>
<pb n="KR4e0005_WYG_012-29b"/>
家<lb/>
　　　摸魚兒<lb/>
洒軒窻數聲踈雨霎時驅退殘暑碧江風過龍鱗起天<lb/>
際白雲如絮人老去但説道秋來先自傷心緒故郷何<lb/>
處望不見淵明菊荒三徑盡日漫凝佇　新凉夜兔影<lb/>
澄清漢渚寥寥鴻雁飛度莎雞絡緯閒相妬催得鬢絲<lb/>
千縷芳草渡還又是蒼烟緑水連紅樹榮名幾許隨分<lb/>
莫求多五湖有路波浪未應阻<lb/>
<pb n="KR4e0005_WYG_012-30a"/>
　　　祝英臺近<lb/>
翠烟收珠露下星漢共瀟洒桂影徘徊白雪粲簷瓦故<lb/>
鄉渺渺青山茫茫緑水又争奈流年如瀉　嫩凉夜尚<lb/>
有萱草餘花芳菲臺榭銅篆香殘絳蠟散輕灺漫説花<lb/>
解忘憂憂多花少更不分被風吹謝<lb/>
　　　怨王孫<lb/>
兔魄又滿天長雁短露槿驚寒夜蟬怨晚知有多少閒<lb/>
愁在心頭　白雲飛盡秋無際花滿砌鐘鼓重門閉前<lb/>
<pb n="KR4e0005_WYG_012-30b"/>
年舊事轉盼已逐東流水悠悠<lb/>
　　　二郎神<lb/>
捲簾邀月漸夜永凉生珍簟看露出青莎煙凝碧樹的<lb/>
皪殘螢數㸃老景逢秋兼多病怎免得長懐短念辜負<lb/>
却故園千山松桂一池菱芡　門掩寂寥滿地餘花紅<lb/>
糝睠翠被香收玉觴塵涴背壁蘭缸自閃馬角不生烏<lb/>
頭難素心佀風旌長颭休怪他敗葉寒螿相應替人悽<lb/>
慘<lb/>
<pb n="KR4e0005_WYG_012-31a"/>
　　　霜葉飛<hi>七夕</hi>
鯉魚風起津梁㫁盈盈一水難渡藕花相向自成蓮誰<lb/>
道中心苦又不覺明星在戸鵲橋横跨黄姑渚怕喜極<lb/>
悲生似那日匆匆再把歡笑辜負　堪恨桂闕姮娥乘<lb/>
雲驂霧便踏龍尾先去碧雞啼罷鳳樓寒早漏聲催鼓<lb/>
盼油壁香車駕了踟蹰欲上頻回顧但暗滴真珠教向<lb/>
人間散成飛雨<lb/>
　　　少年遊<lb/>
<pb n="KR4e0005_WYG_012-31b"/>
清風收雨輕雲滿月凉氣入幽窻亂葉吟朝飢蟲啼夜<lb/>
各自奏新腔　孤鴻又向天邉落歸夢阻滄江百結愁<lb/>
腸兩行絲鬢寂寞對清缸<lb/>
　　　小重山<lb/>
説道多憂解瘦人眼中雙别淚怕沾巾白蘋紅蓼滿江<lb/>
濱空搔首何處是歸津　感舊却怜新情懐都不似少<lb/>
年春野花園栁共埃塵盈尊酒取醉莫辭頻<lb/>
　　　漁歌子<hi>為趙徳懐賦</hi>
<pb n="KR4e0005_WYG_012-32a"/>
麥秀蔪蔪野雉飛沙頭新栁葉如眉風澹蕩水漣漪正<lb/>
是溪魚上釣時<lb/>
二月桃花紫錦香一聲啼鴂萬蜂忙歌欵乃濯滄浪有<lb/>
酒無愁醉不妨<lb/>
烟雨樓前溪水生少微山下雜花明楊栁岸小舟横緑<lb/>
隂如幄聽啼鶯<lb/>
漠漠風花撲面飛萋萋烟草送人歸彭澤菊首陽薇白<lb/>
酒蒼苔獨掩扉<lb/>
<pb n="KR4e0005_WYG_012-32b"/>
雨聲一夜水漫沙垤鸛長鳴蟻出窠汀荇葉石榴花隨<lb/>
意漂流擁釣槎<lb/>
蒼嶺松花結子成南明山色翠相迎游客思故人情不<lb/>
是陽關墮淚聲<lb/>
三寸時魚碧玉鱗滿汀芳草緑羅茵楓葉渚荻花津笑<lb/>
殺黄埃馬上人<lb/>
　　　滿庭芳<hi>清明</hi>
積雨沈春昏烟酣晝不知還又清明榆錢栁絮相逐鬭<lb/>
<pb n="KR4e0005_WYG_012-33a"/>
輕盈芳徑莓苔漸滿青蘋與白芷俱生疎籬畔海棠間<lb/>
竹有箇鵓鳩鳴　寛心應是酒酒衝愁陣彊似竒兵愛<lb/>
星星白髮知我生平底用登樓看鏡誤身世只是虛名<lb/>
空凝佇落花如雪雲霧鎖髙城<lb/>
　<lb/>
　<lb/>
　<lb/>
　<lb/>
<pb n="KR4e0005_WYG_012-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻十二<lb/>
</p>
<p>
</p>
  </div>
</body>
</text>
</TEI>
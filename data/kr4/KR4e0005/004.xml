<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻四</head> <lb/>
    <p>
<pb n="KR4e0005_WYG_004-1a"/>
欽定四庫全書<lb/>
　誠意伯文集巻四<lb/>
　　　　　　　　　　　　明　劉基　撰<lb/>
　　覆瓿集四<lb/>
　　古詩<lb/>
　　　為祝彦中題山水圖<lb/>
髙軒玲瓏不受暑半幅輕綃宿烟雨白屋素壁生空明<lb/>
似聞水聲繞庭宇松髯拂天藤蔓埀枯根瘦石相因依<lb/>
<pb n="KR4e0005_WYG_004-1b"/>
寒濤不驚虎兕卧嵐翠欲與蛟虬飛空江悠悠一漁艇<lb/>
渚白沙明萬魚靜武陵桃花何處尋落日微風片㠶影<lb/>
　　　寄江西黄伯善兄弟<lb/>
我思美人乃在洞庭之陽彭蠡之隂衝波亘天三百里<lb/>
離恨比之應更深揚瀾咆哮左蠡怒白日慘慘𤣥猿吟<lb/>
欲往從之憤余心黿鼉臲卼不可以駕風摐摐兮雨淫<lb/>
淫望厭原之飛烟邈匡廬之髙岑霞標日觀矗南斗石<lb/>
門雙闕撐崎嶔虹旌兮翠羽昌容兮鳯凰舞荍衣兮茝<lb/>
<pb n="KR4e0005_WYG_004-2a"/>
襟玉笙吹兮紫鸞音望不見兮悲莫任江水湛湛愁楓<lb/>
林西来文曾到海願寄筆札逾兼金<lb/>
　　　題安仁余氏留餘堂<lb/>
君不見石季倫對案方丈皆八珍珊瑚夜光視如土寧<lb/>
知汨没同埃塵又不見李賛皇平生鼎食滿萬羊中厨<lb/>
烟火宵未冷詔書趣使趨南荒金谷名園委蔓草平泉<lb/>
荆棘無人掃榮華瞬息可奈何空令過者傷懷抱世人<lb/>
積金貽子孫一朝金盡難復論古来天道有好還君看<lb/>
<pb n="KR4e0005_WYG_004-2b"/>
漢代于公門<lb/>
　　　送胡季瑊平江監倉<lb/>
君不見棠谿沙中金又不見龍門山上桐衝波蕩汨入<lb/>
坎窞石溜漱囓欹雷風梓人桃氏不見顧自分委棄蒿<lb/>
櫟同一朝清廟作雅樂搜索絡繹奔垂工飛亷鼓鑄王<lb/>
爾斸熾炭利鑿相治礲朱絃横縆筍簴立鎮圭衮冕齊<lb/>
雍容世間物理有消息累土自可成穹隆司倉雖微君<lb/>
莫棄君不見魯叟當年嘗委吏<lb/>
<pb n="KR4e0005_WYG_004-3a"/>
　　弋陽方氏壽康堂詩<lb/>
先生作堂依林臯繞屋杉松浮翠濤烏皮靈壽扶鶴髮<lb/>
項有千嵗雙埀絛小孫踉蹡竹馬戲大孫綵衣花底翺<lb/>
有耳不聆闤闠音有目不識簿領曹鸎啼燕語日髙起<lb/>
羽觴沉沉浮春醪君不見非熊老人釣清渭九十鷹揚<lb/>
亦勞瘁<lb/>
　　　徐資深華山圖歌<lb/>
華嶽挿天七千丈丹崖翠壁開仙掌壁間擘出黄河流<lb/>
<pb n="KR4e0005_WYG_004-3b"/>
大禹以之分九州河流衮衮赴溟漲華岳拔出天河上<lb/>
雲宫霧窟疑本無石室金臺儼相向玉泉髙通玉井津<lb/>
中有蓮實如車輪世人肉食未羽化可望不得聊相親<lb/>
髙堂晚晴圖畫展眼明一見心目逺世間塵土今紛紛<lb/>
吾當拂衣卧山雲<lb/>
　　　題仲山和尚羣魚圖<lb/>
濠梁之樂誰能寫袁蟻死後無畫者上人安知身非魚<lb/>
援毫貌出態更殊剡藤素拂秋雲冷眼前驚見滄江永<lb/>
<pb n="KR4e0005_WYG_004-4a"/>
翠尾輕披水上萍玉鱗倒漾空中影前行十二相迴環<lb/>
吹澇喣沬淵沄間最後羣趨儼成列皎若寒霄舞流雪<lb/>
却思昨夜風雨来赤鯉已去隨奔雷鯫鱻不作霄漢夢<lb/>
濳心泳暖何悠哉贈言還畫重太息芒鞋竹杖今何適<lb/>
慎勿作海水洶湧龍崢嶸空令素壁凝塵生<lb/>
　　　永康胡元鼎白雲樓<lb/>
少年辭家徃京國蓬根一斷無消息有時長想白雲飛<lb/>
江海茫茫淚霑臆歸来拜母悲且喜悔作他鄉逺遊子<lb/>
<pb n="KR4e0005_WYG_004-4b"/>
却起髙樓對白雲綵服翩翩足甘㫖昔日望雲煎百慮<lb/>
今日看雲美無度却憶天涯望雲日平生心事從此畢<lb/>
　　　贈醫士黄元之<lb/>
先生軒轅之子孫手提萬物生死根神功微妙不可狀<lb/>
能使元氣回遊魂箧中汞芽抽粟粒丹光照耀三彭泣<lb/>
銜珠不受修蛇報采藥常令白猿拾結廬幾嵗呉山阿<lb/>
赤松𤣥俗時相過更向蓬萊下神水併與人世清煩痾<lb/>
　　　為本大師題唐臨晉帖<lb/>
<pb n="KR4e0005_WYG_004-5a"/>
乾符天子萬幾暇宫中扈從多儒冠玉堂開宴出晉帖<lb/>
翠氣蕩揺山雪寒侍臣模寫各臻妙碧樹瓊柯相照耀<lb/>
令孜嗟嘆至尊喜内官拜舞宫娥笑日斜宴罷歸内園<lb/>
外門有事人不言君不見闗東夜飛赤白丸昭陵玉匣<lb/>
秋風酸<lb/>
　　　題老翁騎牛圖<lb/>
白日上悠悠竹梢霧已收晴天不易得及時當放牛鄰<lb/>
家放牛多兒童我家無兒只老翁寒衣在機織未就原<lb/>
<pb n="KR4e0005_WYG_004-5b"/>
上烈烈多髙風勿言衰老筋力薄有牛可放殊不惡但<lb/>
願天公不相惱牛背閒眠飢亦好<lb/>
　　　題額森進德祖母徐氏節義傳後進德之祖以<lb/>
　　　戰死時其祖母年尚少<lb/>
凰乃鳯之匹麒乃麟之儔錦衾角枕期白髪誰知不得<lb/>
同山丘丈夫殉節殞烽矢英靈在世何曾死兩龍未合<lb/>
延平津白日無光天色紫君不見青松與兎絲引蔓相<lb/>
纒縈松摧絲蔓斷結根猶作千歲苓洞房含風霜露早<lb/>
<pb n="KR4e0005_WYG_004-6a"/>
孤兒啞啞在懷抱皇天可憐兒長成相見黄泉情亦好<lb/>
　　　題鍾馗役鬼移家圖<lb/>
髯夫當前黧婦後腊鬼作粮驅鬼負虹蜺可駕雷可車<lb/>
胡為役鬼来肩輿乃知老馗未公正怙威植私干律令<lb/>
𤣥雲沈隂鬼怪多馗乎馗乎奈爾何<lb/>
　　　為杭州鄭善止題蓬萊山圖<lb/>
君不見大瀛海中有神嶽如崑崙周遭四城五十里石<lb/>
骨纏繞扶桑根琪華爛日珠炫夜翠樓玉殿虎守閽鍾<lb/>
<pb n="KR4e0005_WYG_004-6b"/>
山燭龍在其北兩眼煜發如朝暾仙人東王公掌握天<lb/>
紀弼帝尊長虹為轅龍作馬飄然乗風白日在下弱水<lb/>
湯湯無力可負芥自從大禹刻石之後来者寡彼秦之<lb/>
皇其貪如狼而漢之武其欲如虎樓船萬斛空巍巍欲<lb/>
到不到風掣之徐市蜉蝣身乃欲邀安期文成五利小<lb/>
豎子羊質彊使䝉貔皮神仙大笑起濤浪射魚海上夫<lb/>
何為<lb/>
　　　壽山福海圖歌<lb/>
<pb n="KR4e0005_WYG_004-7a"/>
吾聞軒轅之國乃在大海之中央其不壽者八百歲壽<lb/>
者乃與天地同乆長樓臺縹緲造雲漢赤日繞戸扶桑<lb/>
涼玉泉之水清以香瑶草之味如瓊漿洪崖有時来環<lb/>
佩聲琅琅鳯鳥自歌鸞自語青蜺連蜷白雲舞淋漓豹<lb/>
髓浮縹觴璀錯金盤薦麟脯耳聞楚水泣皇英眼見商<lb/>
郊𦵏彭祖琪華生樹宵有光東風入律春茫茫春茫茫<lb/>
樂無極青鵻夜夜月中来廣寒姮娥寄消息<lb/>
　　　為王輔卿郎中題雪灘寒鴈圖<lb/>
<pb n="KR4e0005_WYG_004-7b"/>
雲茫茫水浪浪林木脫葉無稻粱烏啼鴈叫天蒼涼嵗<lb/>
云莫矣江山長有竹有竹在髙岡三株凍折兩復僵小<lb/>
禽悲飛不能揚蒼梧悠悠隔沅湘欲往從之川無梁願<lb/>
披寒霄見朝陽勿令嗷嗷傷我腸<lb/>
　　　題金谷園圖<lb/>
君不見石家名園擬黄屋蜀錦作圍金作谷暖香烘日<lb/>
浮紫霄氷紈火布鮫人綃燕釵十二歌白苧珊瑚玲瓏<lb/>
緑珠舞月榭吹笙引鳯凰霧幄傳觴語鸚鵡㸑下蠟光<lb/>
<pb n="KR4e0005_WYG_004-8a"/>
宵未歇樓上佳人碎瓊雪空將遺恨寄丹青留作千年<lb/>
後車轍<lb/>
　　　送人分題得鶴山<lb/>
丁令威乃在崑崙之墟閬風之巔羽衣誤作塵土夣回<lb/>
首人世三千年空中落日松栢冷苦霧慘慘含悲泉夢<lb/>
隨囘飈訪瓊田紫雞青鴨還相憐丁令威將奈何野有<lb/>
矰繳隰有網羅前飛烏鳶後鴐鵝啄腥爭腐聲嘍囉渺<lb/>
予懷兮隔烟蘿杳冥冥兮倚長歌丁令威胡不歸槐江<lb/>
<pb n="KR4e0005_WYG_004-8b"/>
之山連大騩玉樓金嶂中天開玲瓏碧樹鏘瓊瑰鳯凰<lb/>
有閣鸞有臺君胡為兮獨蒿莱丁令威歸去来<lb/>
　　　畫竹歌為道士詹明德賦<lb/>
我所思兮在瀟湘蒼梧九疑渺無際但見緑竹參天長<lb/>
上有寒烟凝不飛下有流水聲琅琅中有萬古不盡離<lb/>
别淚化作五色丹霞漿穿崖貫石出厚地風吹露滌宵<lb/>
有光我欲因之邀鳯凰天路脩阻川無梁孰知畫史解<lb/>
人意能以造化歸毫芒虚堂無人白日靜使我顧盼增<lb/>
<pb n="KR4e0005_WYG_004-9a"/>
慨慷𤣥霜慘烈歲將宴鼪啼鼯叫天悲凉我所思兮杳<lb/>
茫茫山中紫筍春可茹歸来無使遥相望<lb/>
　　　題蘭花圖<lb/>
幽蘭花在空山美人愛之不可見裂素寫置明窓間幽<lb/>
蘭花何菲菲世方被佩薋菉葹我欲紉之充佩褘睘睘<lb/>
獨立衆所非幽蘭花為誰好露冷風清香自老<lb/>
　　　送葛元哲歸江西<lb/>
我昔筮仕筠陽初官事窘束清事踈風塵奔走僅五稔<lb/>
<pb n="KR4e0005_WYG_004-9b"/>
滿懷荆棘無人鋤明堂大開壯梁棟散木不遺椽梲用<lb/>
豫章江上一逢君矯矯雞羣一孤鳯城頭月出明星稀<lb/>
開門望月露沾衣文章繡衣郎談屑天葩霏得句即髙<lb/>
歌驚起鳥鵲穿林飛星流雲散隔呉楚有時夢君詩上<lb/>
語坐中百谷含清暉牎外飄風度踈雨我住青山耕晚<lb/>
霞君去蟾宫折桂華别来八見秋雁過忽然㑹合増長<lb/>
嗟江南二月草未秀雪陣如濤衮清晝投壺命觴盡文<lb/>
友此樂百年何日又一朝復一朝三歲如過電四牡彭<lb/>
<pb n="KR4e0005_WYG_004-10a"/>
彭子獨賢江東山水應看遍看遍人間萬不齊我馬向<lb/>
南君向西海門日照漁浦白驪歌欲斷呉雲低栝蒼山<lb/>
臨川水相思迢迢一千里山髙髙兮水深深極望不見<lb/>
愁人心應將魂夢化為鶴永夜月明懐好音<lb/>
　　　夜聽張道士彈琴歌<hi>道士字君度</hi>
白間含光月照席梅花入簷珠的皪蕋宫道士彈七絃<lb/>
明星在樹霜滿天鏘如暗泉發幽竇悄若空山叫哀狖<lb/>
霧雨寒吹松柏響波濤怒激蛟龍闘神奔鬼怪入杳冥<lb/>
<pb n="KR4e0005_WYG_004-10b"/>
鸞孤鶴寡風泠泠湘娥宵攀竹枝泣紫鳯曉啄梧桐鳴<lb/>
悽悽欲斷還復續啼鸎一聲春草緑砉然清商行素秋<lb/>
落葉灑地蟲啾啾擁衾聽之消百慮夢逐行雲自来去<lb/>
九疑連天洞庭逺海闊烟深不知處蕋宫道士聽我語<lb/>
世無子期誰識女桑間濮上方施行白雪陽春棄如土<lb/>
　　　辛夘仲冬雨中作二首<lb/>
江城積隂愁𤣥冬千家萬家雲水中烏啼黄昏雁叫夜<lb/>
鼓角慘澹愁悲風青燈無光掩闗坐飢䑕相衘啼過我<lb/>
<pb n="KR4e0005_WYG_004-11a"/>
讀罷殘書有所思凍雨霏霏淚交墮<lb/>
嵗云暮矣風蕭蕭木葉脫落惟空條雲濃雨細白日短<lb/>
慘慘不辨昏與朝雨中行人足斛觫去與公家製戎服<lb/>
中原豺虎正横戈天寒風急奈爾何<lb/>
　　　悲杭城<lb/>
觀音渡頭天狗落北闗門外塵沙惡健兒被髪走如風<lb/>
女哭男啼撼城郭憶昔江南十五州錢塘富庻稱第一<lb/>
髙門畫㦸擁雄藩豔舞清歌樂終日割膻進酒皆俊郎<lb/>
<pb n="KR4e0005_WYG_004-11b"/>
呵叱閒人氣驕逸一朝奔迸各西東玉斚金杯散蓬蓽<lb/>
清都太㣲天聴髙虎畧龍韜緘石室長夜風吹血腥入<lb/>
呉山浙河慘蕭瑟城上陣雲凝不飛獨客無聲淚交溢<lb/>
　　　夏夜台州城中作<lb/>
江上火雲蒸熱風欲雨不雨天夢夢良田半作龜兆拆<lb/>
秔稻日夕成蒿蓬去年海賊殺元師黎民星散刼火紅<lb/>
耕牛剥皮作戰具鋤犂化盡刀劒鋒農夫有田不得種<lb/>
白日慘淡衡茅空將軍虎毛深玉帳野哭不入轅門中<lb/>
<pb n="KR4e0005_WYG_004-12a"/>
健兒鬭死烏自食何人幕下矜竒功今年大軍蕩淮甸<lb/>
分命上宰麾元戎舞干再見有苗格山川鬼神當効忠<lb/>
胡為旱魃還肆虐坐令毒沴傷和冲傳聞逆黨尚攻剽<lb/>
所過丘壠皆成童閫司恐畏破和議斥堠悉罷雲邉烽<lb/>
殺降共說有大禁無人更敢彎弧弓山中悲啼海中笑<lb/>
蜃氣繞日生長虹古時東海辟孝婦草木枯瘁連三冬<lb/>
六月降霜良有以天公未必長瘖聾只今幅貟廣無外<lb/>
東至日出西太䝉一民一物吾肺腑仁者自是哀鰥恫<lb/>
<pb n="KR4e0005_WYG_004-12b"/>
養梟殈鳯天所厭誰能抗䟽回宸衷夜凉木末掛河漢<lb/>
海嶠月出光玲瓏仰視皇天轉北斗嗚呼愁歎何時終<lb/>
　　　寳林同講師渇馬圖歌<lb/>
天廐馬神龍姿目如明星耳如錐拳花鬉毛雲陸離揚<lb/>
鬐掉尾頳虹飛天廐馬閑且驕縶以青絲勒以鑣渇不<lb/>
得飲瑶池泉飢不得食瓊田苗豆粟不實中腸枵口不<lb/>
能語足屢蹻天廐馬壯且武食主之食須報主莝秣失<lb/>
時罪在牧圉無如宋牂怨不得嚼咀䘮厥元戎殄師旅<lb/>
<pb n="KR4e0005_WYG_004-13a"/>
天廐馬爾不聞趙國亷將軍一飯斗米肉十斤被甲據<lb/>
鞍走若雲北斬栗腹西拒秦負荆謝藺不為身至今天<lb/>
下稱良臣又不聞漢季劉荆州有牛千斤角曲觩啖食<lb/>
十倍於常牛負重不若一牝麀老瞞度江俘楚囚骨肉<lb/>
解割庖刃游天廐馬飽爾食草間封狼逭誅殛威弧撥<lb/>
刺矢不直嗟爾神駿須盡力他年定遇田子方櫪上優<lb/>
游終主德<lb/>
　　　題釋驂圖<lb/>
<pb n="KR4e0005_WYG_004-13b"/>
闗中小兒勇而競玉帳貔貅三百乗焉知道上十二牛<lb/>
皇天黙佑周同姓絳宫大厲吼如雷墨車載甲光照䋿<lb/>
鷹騰二陵間劒鋒白皚皚壯士百戰腦塗地元帥東來<lb/>
坐草莱俘囚有血堪釁鼓自分殘膏染齊斧萬死一生<lb/>
直望外豈意片言由内主鴻雁曽傷弓尚為空弮愁犀<lb/>
兕脫匣出聞呼肯回頭河邊解驂徒譾謀舟中稽首空<lb/>
悠悠濟河封尸勿云晚此事終作晉國羞君不見夫差<lb/>
違子胥空灑姑蘇泣丈夫深戒婦人仁養虎遺患悔莫<lb/>
<pb n="KR4e0005_WYG_004-14a"/>
及<lb/>
　　　中峰永先和尚醉墨圖歌<lb/>
老先行脚遍天下五湖七澤胷中吞淋漓醉墨落人世<lb/>
恍惚目擊瀟湘存蒼梧飛龍去不還洞庭赤沙流水渾<lb/>
九疑竹枝餘淚痕澧蘭沅芷化蕭艾古木雨炫寒烟昏<lb/>
雲㠶縹緲向何處波浪澒洞驕魚黿我生胡為羇旅間<lb/>
感時覩物生愁怨還君此畫歌一曲悲風慘淡来崑崙<lb/>
　　　題錢舜舉馬圖<lb/>
<pb n="KR4e0005_WYG_004-14b"/>
呉興公子雅好竒欲把丹青競天巧花蜂柳鶯看已足<lb/>
貌得驊騮圖更好浪花滿身蹄削□兩耳抽出春筍尖<lb/>
風鬉欲拂九霄霧隅目似掛髙秋蟾昨者王良失鞿鞚<lb/>
封狼咆哮蛇豕閧天閑乗黄越在野出車未見歌南仲<lb/>
嗚呼安得此馬背負郭令公掃清四海歸奏明光宫<lb/>
　　　題王元章梅花圖<lb/>
道人紅顔映髭雪欲與梅花鬬清潔夢魂化作梅花神<lb/>
貌得梅花最竒絶髙軒落筆當晴曦北風吹樹寒雲垂<lb/>
<pb n="KR4e0005_WYG_004-15a"/>
九霄露洗珠玉蕋野水影動龍蛇枝勞生苦被煩熱惱<lb/>
見此令人暢懐抱虚堂夜半明月入𤣥鶴一聲驚絶倒<lb/>
西湖處士骨已槁湖上淡烟迷蔓草石壇日夜長蒼苔<lb/>
紫脫瑶英為誰好羅浮山在何處聞道其間無散木只<lb/>
有梅花三萬樹黄初平在金華山中白羊許借我與爾<lb/>
並駕凌飛霞<lb/>
　　　金碧山水圖歌<lb/>
武陵桃源今有無展畫渾如夢中見青螺作山綃作雲<lb/>
<pb n="KR4e0005_WYG_004-15b"/>
白日蒼茫曖芳甸雄梁跨壑矯修虹走瀑懸崕激飛電<lb/>
紫鳯宵鳴梧樹枝青鵻曉啄桃花片鳥啼長是豔陽時<lb/>
草色寧隨霜雪變衣冠尚存周典則租稅不輸秦郡縣<lb/>
山中肉芝美堪食澗底石泉清可嚥安得此地結茅屋<lb/>
寄書漫託雙飛燕<lb/>
　　　題松下道士携琴圖<lb/>
道士抱琴松下行松風入耳清凉生石梁苔滑不可上<lb/>
潭水泠泠學琴響琴有意兮水無心水中有龍能聴琴<lb/>
<pb n="KR4e0005_WYG_004-16a"/>
琴聲凄斷水流咽月滿空山落松雪<lb/>
　　　題縣崖蘭花圖<lb/>
洞庭一夜西風起沅湘美人隔秋水翠㽔玉佩冷不收<lb/>
怨入蒼梧九千里蒼梧之山絶浮烟上與女媧所鍊之<lb/>
石相牽連瘦根迸雲石為穿紫莖瓊蕋涓飛泉一開一<lb/>
落三千年歲晏𤣥霜白日昃南山桂枝化為棘我欲采<lb/>
之無羽翼月宫青鸞呼不来卧看月明空太息<lb/>
　　　題雪汀圖<lb/>
<pb n="KR4e0005_WYG_004-16b"/>
天迷迷地茫茫雲埀日白江水黄踆烏凍縮龍走藏雪<lb/>
花如月開扶桑彼何人斯一葉航手持釣竿詠滄浪詠<lb/>
滄浪倚逍遥天風吹入瑶池去素女素娥應見招<lb/>
　　　為董楚芳題山水圖<lb/>
金庭接四明㑹稽藏禹宂半嶺生白雲如濤湧溟渤我<lb/>
住城南隔天鏡朝夕看山見山性是誰模寫作畫圖展<lb/>
向髙堂色相暎天上寳書緘石室翠柏蒼筠曉蕭瑟有<lb/>
蛟如龍身九屈林深嶂疊不見日龍氣吐為烟霧出何<lb/>
<pb n="KR4e0005_WYG_004-17a"/>
處樓臺香靄中蓬莱只在雲門東陽崖不留建木影隂<lb/>
澗自起樵人風賀知章今已矣湖邉酒船為誰艤赤城<lb/>
霞標通宛委陡苕花開落松子蕙帶荷衣歸去来清泉<lb/>
素石無泥滓<lb/>
　　　寄陶中立郭秉心叙舊言懷<lb/>
為别未五載恍如生死隔有時長想愁欲狂中夜感歎<lb/>
無羽翼憶昔相逢俱壯年錢唐栁緑花含烟粉墻繚繞<lb/>
子雲宅華燈照幙自草𤣥春城飛雪滿一月立馬敲門<lb/>
<pb n="KR4e0005_WYG_004-17b"/>
馬蹄没銅壺驍箭三十六易坐更投鏃相扢仰天大笑<lb/>
催命觴酒多雪急天茫茫論文握手到爾汝知有膠漆<lb/>
無參商君行却向江東去我亦棲遲廣文署震澤風驚<lb/>
白鴈秋玉山露落青楓暮井邑蕭條刼火餘行人何處<lb/>
問緘書傳聞那得辨真假引領遥望空嗟吁今年飄泊<lb/>
越城裏重見手書悲且喜舊游雖在舊人非獨立看雲<lb/>
淚如水羡君絳帳開海濵綵衣堂上生陽春艱危大幸<lb/>
適樂土况有主翁賢且仁嗟余數與時不偶畫虎不成<lb/>
<pb n="KR4e0005_WYG_004-18a"/>
祗類狗家鄉蕩析身轉蓬棄置田園事奔走豺狼在郊<lb/>
蛇在藪府縣官曹但餬口藩垣乆厭邉鄙報旄丘載馳<lb/>
徒疾首郭公子今何如璞中之玉可照車委棄土壌慚<lb/>
碔砆往事轉頭同過翼猿鶴蟲沙豈終極南山直榦劈<lb/>
雷電般匠束手無顔色殷勤寄情素㑹面未有期願言<lb/>
努力各自慰莫遣青鬢先成絲<lb/>
　　　和呉以時秋夜長篇<lb/>
秋夜長今日何日此何鄉流螢在砌苔在墻明星滿天<lb/>
<pb n="KR4e0005_WYG_004-18b"/>
月照牀東西南北路渺茫車何為乎水中央秋夜長今<lb/>
日何日此何鄉<lb/>
　　　雪晴偶興因以成篇<lb/>
𤣥雲四埀天黯黮大野蒼茫飛雪糝北風刮面利如刀<lb/>
海氣昏昏迷逺覽若華東光封宻霧比屋無烟色悽慘<lb/>
天姥沈隂禹宂閉扶胥海濤渾不撼愁埋朱鳯入杳㝠<lb/>
局縮赤蛟深坎窞猿狖哀號咽巗谷鴻鴈驚啼亂葭菼<lb/>
壯士金戈鋩鍔凌将軍玉帳旌旗黲師徒百萬盡熊羆<lb/>
<pb n="KR4e0005_WYG_004-19a"/>
幕下從官皆燕頷馬蹄蹴蹋坤軸震夜半入蔡何人敢<lb/>
空山野客拙且懶旅舎蕭條坐無毯頑童汲井十指直<lb/>
稚子敲氷兩髦□今朝出日照梁棟樓外逺山皆菡蓞<lb/>
初驚急溜瀉源泉漸看縣澌掛旒紞那無美酒洗胷臆<lb/>
空有新詩吐肝膽先人敝廬松柏在墻角早梅應可<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>
蝮蛇張鱗虎掉尾平地倐忽成窊埯藩閫官曹厚禄食<lb/>
忍以黔黎為醢□天民曰望天愛憐破瓦頺垣最悲憯<lb/>
農家齊仰二麥成且喜土膏滋九坎清晨樹上啼布榖<lb/>
<pb n="KR4e0005_WYG_004-19b"/>
柳下碧波漪澹澹安見扁舟泛五湖莫使中心攅百感<lb/>
　　　題陸放翁賣花叟詩後<lb/>
君不見㑹稽山隂賣花叟賣花得錢即賣酒東方日出<lb/>
照紫陌此叟已作醉鄉客破屋含星席作門温螢生竈<lb/>
花滿園五更風顛雨聲惡不憂屋倒憂花落賣花叟但<lb/>
願四海無塵沙有人賣酒仍賣花<lb/>
　　　題柯敬仲墨竹花石<lb/>
紅桃花夭天緑竹葉薿薿水邉石上相依倚恰似佳人<lb/>
<pb n="KR4e0005_WYG_004-20a"/>
配君子奎章博士丹丘生寳書鑑盡芸閣清染朱涅翠<lb/>
歸墨筆收入造化無逃形烟濃風暖春如醉竹有哀音<lb/>
花有淚花枯竹死今幾年空留手跡令人憐<lb/>
　　　包與直題太一真人圖<lb/>
太一真人厖眉鬚不知所持何代書既不學昴星降精<lb/>
下輔隆凖公又不學傅說請帝通夢寐左右商王陳範<lb/>
謨𦕈然一葉蓮花荂清秋風吹落泥塗紅凋粉瘵不可<lb/>
扶君何為乎以為桴蕩漾九河凌五湖夸耀水伯驚天<lb/>
<pb n="KR4e0005_WYG_004-20b"/>
呉坐令文成五利之軰假借神聖欺庸愚靈旗風翻壯<lb/>
荆符麞鹿無鬼夫何辜漢宫天禄連石渠金釭銜璧麗<lb/>
綺疏青藜有燄如芙蕖何不分餉依光夜績之徐吾髙<lb/>
堂眈眈縣畫圖作歌一笑駭里閭<lb/>
　　　為戴起之題猿鳥圖<hi>牧谿畫</hi>
巴東之山巫山髙連峰挿天關健牢中有懷陵簸谷之<lb/>
波濤藤蘿杳㝠風怒號人跡不到神鬼逃但見野猿沙<lb/>
鳥羣相嘈聱取百竅揺巖嶅此景可聞不可遭爾何為<lb/>
<pb n="KR4e0005_WYG_004-21a"/>
乎貌以毫毛嗟哉用心無乃勞江盤峽束雷雨昏崩崖<lb/>
死樹纒古根𤣥猿抱兒隨白猿長臂婹嫋相攀援舔睒<lb/>
譎詭趠騰縣柯攫石墜且掀上有滿月如赬盆篔簹桃<lb/>
枝寒自蕃嘉實不食鳯髙翻但見娥皇女英之淚痕勢<lb/>
窮險盡原野闢落日烏鴉繞雲黒荻花茫茫蘆葉赤前<lb/>
飛鴰鶬後鳬鷁瀟湘洞庭烟水碧騶虞鸑鷟無顔色還<lb/>
君此畫長太息獨立看天淚沾臆<lb/>
　　　題界畫金山圖<lb/>
<pb n="KR4e0005_WYG_004-21b"/>
岷山導江入海長金山却在江中央下有地軸連扶桑<lb/>
上有鳥道通九陽白波繞之如雪霜杳然浮空或低昻<lb/>
但見危樓峻閣造牛斗似蓬莱之鏘鏘撞金伐革殷朝<lb/>
廊葳蕤翠葩相焜煌巖崖洞谷蛟龍堂斑鱗錦紋頦頷<lb/>
張隠嶙窈窕變暄凉虎蹄豹跡萬古不可到海若夜出<lb/>
雲霞香摩尼之珠明月光目連持来自西方謂能驅遣<lb/>
毒沴消災殃轉惡為善回妖祥嗟我欲往不能翔畫中<lb/>
忽見心飛揚涉水有鼉野有狼武陵桃花今渺茫浩歌<lb/>
<pb n="KR4e0005_WYG_004-22a"/>
一曲増慨慷<lb/>
　　　題界畫卧龍山樓閣圖<lb/>
巍巍乎大海之西浙河之東是曰㑹稽夏后所封吞雲<lb/>
吐雨隔躔次闔闢光景調春冬地平天成五千載職貢<lb/>
長與中華通洞天石室神仙宫香爐紫氣騰芙蓉禹穴<lb/>
窈窕潜蛟龍玉書金簡今無踪但見蒼松翠柏晻曖閉<lb/>
白日猿狖叫嘯生悲風卧龍何蜿蜒向之離立如孩童<lb/>
上有朱薨碧瓦縹緲浮𤣥穹流星穿牎月掛戸下視水<lb/>
<pb n="KR4e0005_WYG_004-22b"/>
木光玲瓏多年不見嘗膽處野花自落莓苔中緑蘋香<lb/>
飄楊柳濃漁舟一葉波溶溶黄冠賀老已寂寞澹烟細<lb/>
雨空青楓雁山狂客意匠工能以翰墨偷天功對此使<lb/>
我心神融便欲築室依巃嵸短衣瘦䇿尋葛洪嚥服石<lb/>
髓餐晴虹翩然逺逐浮丘公不須懷古意慘戚伯夷綺<lb/>
季俱蒿蓬<lb/>
　　　題羣龍圖<lb/>
世間萬類皆可覩茫昧獨有鬼與龍此圖畫龍二十四<lb/>
<pb n="KR4e0005_WYG_004-23a"/>
狀貌詭譎各不同得非物産有異種或曰神變無常蹤<lb/>
一龍揵尾欲上水足爪猶在奫沄中一龍出穴飲澗底<lb/>
頭上飛瀑㵼白虹前有一龍已在雲顧視厥子揚雙瞳<lb/>
浪波魚鱗杳谾豅日車坱圠天無風中庭兩龍忽相逢<lb/>
鬚眉葩髿如老翁便欲角觝爭雌雄西望積石接崆峒<lb/>
白龍擘石窺流潨河伯逺遁虛其宫屈蟠睡者何龍鍾<lb/>
老物用亢時當終峽外六龍獰以兇矜牙舞爪起戰攻<lb/>
齩鱗嚼甲含劒鋒陷胸折尾波血紅之死弗悟人誰恫<lb/>
<pb n="KR4e0005_WYG_004-23b"/>
一龍引肮將欲從迴環睢盱未敢通最後一龍藏于埪<lb/>
睥睨勝敗非愚沖無乃有意收全功雲中㺯珠勞爾躬<lb/>
不如卧沙之從容龍子學飛力未充母在下視心憧憧<lb/>
何物一角額凖隆觩然出洞若蛇蟲有龍接之自巃嵸<lb/>
恐是鞏穴王鮪公皮骨始蛻形猶䝉兩龍歸来倦不翀<lb/>
癡龍攀石身已癃蚴蚪偃蹇歘騰衝蜿蟺攫躍鬐髪茸<lb/>
呿呀奔拏曲如弓百態並作何紛厖是耶非耶孰能窮<lb/>
畫師昔有僧繇工能令真龍下虛空安得伶倫截竹筒<lb/>
<pb n="KR4e0005_WYG_004-24a"/>
吹之呼龍出石谼使我一見開昏瞢<lb/>
　　　為丘彦良題牧谿和尚千鴈圖<lb/>
往時惠崇畫蘆鴈對之如在江湖㳺只今此圖又精妙<lb/>
中有千里瀟湘秋乃知浮屠性多巧意匠不與凡夫儔<lb/>
呉松江長具區闊天目虎丘青一髪西風九月秔稻黄<lb/>
朔鴈飛来翼相戛農夫苦飢鴈獨飽此意畫師應識察<lb/>
近者分明辨羽毛逺者縹緲瞻秋毫或乗飄風入烟霄<lb/>
或翳落日沉隍濠起如武侯布八陣集如萬舞囘旌旄<lb/>
<pb n="KR4e0005_WYG_004-24b"/>
眠沙卧草鳴且翺喋呷藻荇亂蓬蒿未空穗盡却歸去<lb/>
風寒漠漠春雲髙我家南山限蒼嶺鴈飛不到川路永<lb/>
深林大谷蛇豕盛愁向他鄉撫虚景人言鴻鴈比弟兄<lb/>
我有兄弟隔兩城題詩巻畫謝客去無使感愴傷中情<lb/>
　　　雨中寄用章上人<lb/>
月盈復魄已過五不見白日長見雨美人姢姢隔巷陌<lb/>
㑹面不得徒延佇昔邪當門泉湧礎仲蔚蓬蒿塞環堵<lb/>
隂風見人作秋氣芳草日夕成宿莽𤣥圭上天禹穴閉<lb/>
<pb n="KR4e0005_WYG_004-25a"/>
倉水使者今何許玉京羣仙翳煙霧弱水西流隔𤣥圃<lb/>
女夷鼓歌不自覺朱鳯翅濕那能舉自從干戈起淮甸<lb/>
天下無處無豺虎徴歛頻煩轉輸急更有何鄉為樂土<lb/>
翳桑餓人誰復數思家逺客空悽楚半生身世付浮雲<lb/>
獨立看雲百憂聚晚来天南横絳虹雨勢未已愁雷公<lb/>
井蛙谷鮒俱得意氾濫潢潦登穹隆方外文章誰最好<lb/>
後有嬾公前笑老裁詩忽漫寄中情萬事茫茫聴蒼昊<lb/>
　　　玉澗和尚西湖圖歌<lb/>
<pb n="KR4e0005_WYG_004-25b"/>
大江之南風景殊杭州西湖天下無浮光吐景十里外<lb/>
疊嶂湧出青芙蕖百年王氣散荆棘惟有歌舞留歡娯<lb/>
重樓峻閣姑鉛黛媚栁嬌花使人愛老僧不善兒女情<lb/>
故作觕豪見真態想其泚筆欲畫時髙視化工如小兒<lb/>
千巖萬壑吾意匠夸娥巨靈吾指麾却憶往年秋雨夕<lb/>
畫舫衝烟度空碧蒼茫不辨雲與山但覺㣲風響蘆荻<lb/>
須臾冷月迸深霧時見松杉半昏黒開尊命客彈焦桐<lb/>
扣舷大笑驚海童鮫人唱歌魚鼈應水底影動雙髙蜂<lb/>
<pb n="KR4e0005_WYG_004-26a"/>
只今倐忽成老翁可憐此樂難再逢愁来看畫欲自適<lb/>
誰知感生愁轉劇<lb/>
　　　顧周道山水圖歌<lb/>
憶昔晉時顧虎頭能畫聲名塞穹昊千載而下繼者誰<lb/>
君之耳孫字周道江南山連滄海島水逺山長愁絶倒<lb/>
興来走筆如有神濃抹淡妝無不好前峰倚天自太古<lb/>
知是天台是天姥烟開浪波揺浦溆草滿汀洲樹如羽<lb/>
山迴兩崖夾幽谷小橋俯暎菰蒲緑扁舟何處覔鱸魚<lb/>
<pb n="KR4e0005_WYG_004-26b"/>
滄浪水寒空濯足柳邉碧石明素沙茅廬似是陶公家<lb/>
衡門晝掩雞犬寂誰人共采黄金花我屋雙溪松柏裏<lb/>
清泉皎潔無泥滓鳯皇不来鷹隼逝白日鴟鴞嘯桑梓<lb/>
華表柱頭丁令威風塵澒洞何當歸感時對景重回首<lb/>
不知人民今是非<lb/>
　　　題米元暉瀟湘圖<lb/>
米家父子皆好竒戲弄筆墨如小兒三百年来傳幾手<lb/>
坐見銷鑠同春澌丹青馳譽士所恥勉强徇物寧非癡<lb/>
<pb n="KR4e0005_WYG_004-27a"/>
蒼梧之山鬱崎嶬重華徃矣空寒颸猿啼鳳去竹迸淚白<lb/>
日慘淡令人悲瀟湘洞庭連鄂渚江漢波濤動荆楚不見<lb/>
軒轅張樂時水妃怨泣鮫人語問君此圖何處得中有逺<lb/>
意衆莫識君不見岐陽石鼓字冺㓕千載猶為人愛惜<lb/>
　　　題趙學士色竹圖<lb/>
竹性本孤直磬折良可憐由来剛介有摧挫嵗寒然後<lb/>
知真堅虚堂無人清氣㑹日滿髙林風影碎漆園胡蝶<lb/>
去茫茫冷落瀟湘蒼玉佩我思美人淇水隈路永莫致<lb/>
<pb n="KR4e0005_WYG_004-27b"/>
増悲懷雪霜紛糅嘉實晚不知鳯皇来不来<lb/>
　　　題富好禮所畜村樂圖<lb/>
我昔住在南山頭連山下帶清溪幽山巔出泉宜種稻繞<lb/>
屋盡是良田疇家家種田恥商販有足懶踏縣與州西風<lb/>
八月淋潦盡稻穗櫛比無蝗蟊黄雞長大白鴨重瓦甕琥<lb/>
珀香新篘芋魁如拳栗殻赤獻罷地主還相酬東鄰西舎<lb/>
迭賔主老㓜合坐意綢繆山花野葉挿巾帽竹筯漆椀兼<lb/>
甆甌酒酣大笑雜語話跪拜交錯禮數稠或起頓足舞侏<lb/>
<pb n="KR4e0005_WYG_004-28a"/>
儒或坐柏手歌甌簍傾盆倒榼混醯醤爛漫沾漬方未休<lb/>
兒童跳躍助諠譟執遁逐走同俘囚出門不記舎前路顛<lb/>
倒扶掖迷去留朝陽照屋且熟睡官府亦簡少所求寧知<lb/>
宴安含酖毒耒耜一變成戈矛髙門大宅化灰燼蓬蒿瓦<lb/>
礫塞道周春燕營巢在林木深山露宿隨猿猴三年避亂<lb/>
客異縣側身天地如浮漚親朋阻隔童僕散䟽食水飲不<lb/>
自謀有時惝怳夢閭里驚覺五内攅百憂君家畫圖稱絶<lb/>
妙鍳别曽遇柯丹丘想應臨榻出秘府筆意精到世罕儔<lb/>
<pb n="KR4e0005_WYG_004-28b"/>
村歌社舞自真率何用廣樂張公侯太平氣象忽在眼令<lb/>
我感愴涕淚流近者鄉人来報喜今嵗髙下俱有秋豺狼<lb/>
食飽卧窟穴軍師已運招安籌人情自古共懷土况乃霜<lb/>
雨凄松楸神龜且被預且困予所弗念天我尤積薪厝火<lb/>
非逺計誰能獻納陳嘉猷長江波浪接淮泗白日慘澹騰<lb/>
蛟虬天下農夫總供給隴畝不得安耡耰市中食物貴百<lb/>
倍一豕之價過於牛魚鹽菜菓悉賣米官幣束閣若贅瘤<lb/>
朝餐僅了愁夕膳誰復有酒澆其喉循環天運往必復<lb/>
<pb n="KR4e0005_WYG_004-29a"/>
邪氣蹔至不逺瘳此生此景須再覩引領悵望心悠悠<lb/>
　　　題湘湖圖<lb/>
君山洞庭隔江水彭蠡無風波浪起明牎曉晴圖畫開興入<lb/>
湘湖三百里浙江兩岸山從横湘湖碧繞越王城越王城荒<lb/>
陵谷在古樹落日長烟平㳺子天寒孤棹逺七十二谿飛<lb/>
雪滿浩歌不見濯纓人沙鶴野猿相對晚湖東雲氣通蓬<lb/>
莱我欲從之歸去来蛟鼉塞川陸有虎兩臂無翼令心哀<lb/>
　　　為啟初門和尚題山水圖<lb/>
<pb n="KR4e0005_WYG_004-29b"/>
天下名山隨處有畫圖流傳亦良乆祗園道人展横幅<lb/>
觀者稱誇同一口蒼梧九疑髙挿天巻而懷之不盈手巨<lb/>
靈驚呼盤古怒地軸坱圠昆侖剖太陽出海開杳㝠嶓<lb/>
冢岷峨大如斗華軒無人清晝閒恍然置我匡廬間金輪<lb/>
逈出牛女上逺近羅列千雲鬟江花野竹青錦斑嵌巖斷<lb/>
石蛟鼉顔岡盤谷轉絶徑路但見湖水迴瓊環白沙洲暖<lb/>
春風起南船掛㠶北船艤呉波不盡芳草外楚岫半入長<lb/>
烟裏夜深小龍行雨歸宫亭月落彭郎磯旌陽步虚盧老<lb/>
<pb n="KR4e0005_WYG_004-30a"/>
和雜佩散作虹蜺飛百年塵世真夢寐回首旌旗塞天<lb/>
地舊游何處成渺茫一曲狂歌數行淚青丘弱水迷方<lb/>
壺武陵桃源今有無瑶臺三島消息斷安得羽翼歸清都<lb/>
　　　題趙學士松圖<hi>白塔</hi>
趙公拈筆作古松平地躍出三青龍蜿蜒不上霄漢去<lb/>
爽颯長留烟雨濃前朝美人鬬草處猶有當時數株樹<lb/>
江亭六月凉如秋應與此圖相對愁<lb/>
　　　題李陵見蘇武圖<lb/>
<pb n="KR4e0005_WYG_004-30b"/>
中原無書羝不乳狐裘蒙茸奈何許老身漢節死生俱<lb/>
地角天涯見明主金鞍駿馬空故人相看一笑増悲辛<lb/>
悲来風沙吹上馬河水東流日西下<hi>空一作吾</hi>
　　　陳彦德以畫見贈詩以酬之<lb/>
君不見昔者米南宫又不見今時趙學士能將翰墨爭<lb/>
鬼工天下流傳名父子栝蒼處士身姓陳小郎英俊尤<lb/>
可人欲收大地入掌握筆意所到如有神曉携小幅来<lb/>
贈我紅日滿牎花婀娜開軒展視心眼寛如在岳陽樓<lb/>
<pb n="KR4e0005_WYG_004-31a"/>
上坐湖波吹烟入逺山君山乃在湖中間蒼梧九疑隔湘<lb/>
浦孤雲日斷幽篁斑漁舟一葉来何處巫峽雨昏啼鴂<lb/>
暮澤畔行人乆不歸沙上輕鷗自飛去陳公子聴我歌<lb/>
深林大谷龍蛇多蓬莱三島可避世欲往其奈風濤何<lb/>
　　　長平戈頭歌<lb/>
長平戰骨烟塵飄嵗乆遺戈金不銷野人耕地初拾得<lb/>
土花漬出珊瑚色邯鄲小兒强解事枉使泥沙埋利器<lb/>
四十萬人非少弱勇怯賢愚一朝棄隂坑血今秋復春<lb/>
<pb n="KR4e0005_WYG_004-31b"/>
朽壤食盡蒼蛇鱗湮淪長愧杜郵劒廢墜空憶樁喉人<lb/>
故壘中宵鬼神入雲愁月暗戈應泣嗚呼當時豈無牧<lb/>
與頗戈乎不遇可奈何<lb/>
　　　錢王箭頭篇<lb/>
鴟夷遺魂拗餘怒欲取呉山入江去雷霆劈地水羣飛海門<lb/>
扶胥没氛霧英雄一怒天可回肯使赤子隨鮫鮐指揮五<lb/>
丁發神弩鬼物辟易腥風開三百年来人事改濤落沙平箭<lb/>
空在石梁飲羽未足誇蜀國三犀漫欺紿近聞黄河水亂流<lb/>
<pb n="KR4e0005_WYG_004-32a"/>
青徐一半悲魚頭安得壯士斡地軸為拯斯民塗炭憂<lb/>
　　　次韻和石末公七月十五夜月蝕詩<lb/>
招揺指坤月望日大月如盤海中出不知妖怪從何来<lb/>
惝恍初驚天眼昳兒童走報開戸看城角咿嗚聲未卒<lb/>
蟾逃兎遁漠無踪璧隕珠沉一何疾丈夫愕視隘街巷<lb/>
婦女喧呼動圭蓽輝輝稍辨河漢沬耿耿漸明荒冢漆<lb/>
百官袍笏羣吏趨伐鼓撞鉦仍設韠赤水難令罔象求<lb/>
澠池莫效相如叱升簷變閣到空曠<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>掩氛侵殊靡畢<lb/>
<pb n="KR4e0005_WYG_004-32b"/>
廣寒桂樹刼火燼借問嫦娥有何術今年下土困炎沴<lb/>
草木焦枯野蕭瑟蓱號暍死龍甲焮赤熛當衢掛萍實<lb/>
光芒照灼𤣥武爛誰復瑣瑣憐蚌鷸今夜慝作最差異<lb/>
天道幽㣲孰能詰太隂配日宰臣象無乃常形多縱軼<lb/>
近来營壘徧宇内羽林慘澹空鐡鑕荒郊廢市何所見<lb/>
䕫罔蛟蛇兼蚤蝨此皆在地不在天未若蝦蟇狡而獝<lb/>
黄文結鄰上訴帝賜以小戎驂牡騭剖蟇洗魄還月光<lb/>
再起咎繇明典秩返蟾歸兎復纎阿萬古㳺塵避清蹕<lb/>
<pb n="KR4e0005_WYG_004-33a"/>
　　　再用前韻<lb/>
虞淵谽谺納歸日金樞吐月相承出初離積水看若飛<lb/>
稍映㣲雲盼猶眣是時蓐收肇視政莎雞振羽鳴蜩卒<lb/>
姮娥靚妝覲玉帝坎軻中途嬰禍疾旅人苦熱愛清凉<lb/>
快覩光輝滿蓬蓽願開寳鑑照覆盆豈擬瘴塵昏㸃漆<lb/>
隋珠慙固重革櫃和璧嗟䝉韎韋韠呉罡樹折不自謀<lb/>
纎阿馬弱無人叱三足蟾驚入坎窪八竅兎走罹罝畢<lb/>
圍灰破暈漫傳方屑玉補凹空著術雷公駭懼罷靈皷<lb/>
<pb n="KR4e0005_WYG_004-33b"/>
湘女幽憂舎鳴瑟故老謂是蝦蟇精潜伏姦妖營口實<lb/>
羲和尸位罔聞知可以人而不如鷸往嵗威弧弛其彀<lb/>
蛇豕陸梁誰復詰髙牙大纛擁藩垣腸斷吞聲受陵軼<lb/>
江淮洶湧湖淅沸骸骨成山連鬼鑕萬姓喁喁釜裏魚<lb/>
百官蠢蠢褌中蝨黄牙白葦棄賢良赤紱𤣥裳寵獰獝<lb/>
昊穹示變盍警畏惟德動天天自騭况今旱魃又為厲<lb/>
東作西成不平秩安得緘辭伏閶闔聖主如聞應駐蹕<lb/>
　　　涇縣柬宋二編修長歌<lb/>
<pb n="KR4e0005_WYG_004-34a"/>
浙東行人過江左正值蕤賔之管吹輕葭隂氣黯黕天<lb/>
地閉仰面不見扶桑鴉谷風哀鳴灌木應雨脚四埀如<lb/>
亂麻崩湍湧溜汨奔㑹平地碾齧作臼窪使疑桑田變<lb/>
滄海流汞熒眼無津涯菅茅披猖黄竹拜蛙黽狼籍助<lb/>
喧譁滿路青泥雜隕<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>局縮畏觸蛭與蛇破瓦荒畦舊<lb/>
市井荆榛穢奥巢麏䴥翠眉蟬鬢轉蓬去頽墻缺甃刼<lb/>
火煅善淫禍福不可料韶艷夭閼令人嗟叢祠佛殿總<lb/>
銷歇但見木偶眠泥苴前度長洲絶短澗輿從沾濕水<lb/>
<pb n="KR4e0005_WYG_004-34b"/>
没胯寒颸㾕瑟透衣袖雖有氊葢那能遮水邉老鸛學<lb/>
人立鷺鷥侍傍如小婐廢田蔓草結旌斾農夫盡化為<lb/>
蟲沙布榖不知時事異勸耕終日聲查查晚来雨歇到<lb/>
涇縣只有蒿荻無人家縣官趨迎入公廨筋攣骨解肉<lb/>
半麻蕭條破竈冷灰灺飢童凍口張唅呀滹沱麥飯那<lb/>
能致新豐酒醪何處賖古稱悲歌可當哭莫怪笑謔同<lb/>
兒哇夜深月出照庭樹鬼燐一似青蓮華驚魂遁魄稍<lb/>
歸舎收入志慮無令邪愁愁曉霧子規叫起坐更昐羲<lb/>
<pb n="KR4e0005_WYG_004-35a"/>
和車<lb/>
　　　聴蛙<lb/>
繞舎荒池底且□蟄蛙齊候鳴雷社已知地氣上如炊<lb/>
更覺石泉流若瀉舉頭玉燭煥陽明<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足汙泥悲土苴<lb/>
半夜條風入綺牎清晨細雨霏簷瓦梁間紫燕舞參差<lb/>
枝上黄鸎語悲咤播形肖貌均有生感氣傷情孰瘖瘂<lb/>
初聆衙衙雜更鼓漸聴嘈嘈成侈哆猶持堅白較同異<lb/>
似坐狙丘談稷下村童叫噪聾學究悍婦勃磎喧娣姐<lb/>
<pb n="KR4e0005_WYG_004-35b"/>
西域胡僧彈般若齊東老生矜炙輠逸㠶觸岸靡兼葭<lb/>
醉客罵筵投盞斚呦咬誰辨驃兒哇虩砉乍開賔叟㗿<lb/>
怒牙嚼齧悸羅吞寤言詰屈驚宜<graphic n="KR2580" url="https://raw.githubusercontent.com/kanripo/KR-Gaiji/master/images/KR2580.png" mimeType="image/png"/>徒夸楚使能詈齊<lb/>
未讓秦巫工詛芊兜離僸佅紛覼縷帝樂虚張洞庭野<lb/>
虞䕫奚暇調笙磬周瞽曷由分鄭雅旅人懷憂實無寐<lb/>
遭此彊聒胡為者得非作姦謀蝕月無奈聚訟騰讙<graphic n="KR2993" url="https://raw.githubusercontent.com/kanripo/KR-Gaiji/master/images/KR2993.png" mimeType="image/png"/>
昔聞周公立典教蟈氏專司鞠灰灑常疑聖人茂育物<lb/>
獨向㣲蟲少寛假乃今知其非瑣屑欲問官司乞餘地<lb/>
<pb n="KR4e0005_WYG_004-36a"/>
鳯皇鸑鷟聲苦希白雪陽春和偏寡蚊蠅蚤蝨多扵沙<lb/>
鑚咂喑嗚紛醜覩蝦蟇幸不含毒螫何苦呶號爭跁跒<lb/>
烏鳶逐響蛇聴音寧顧入腹生㿂瘕賦詩却笑柳栁州<lb/>
忍使腥臊辱葅鮓<lb/>
　　　贈道士蔣玉壺長歌<lb/>
先生清如玉壺氷神閒志一精粹凝𤣥黄健順六子承<lb/>
和氣坱圠麄穢澄冲虚澹澹廓以𢎞冥茫沕穆恬無能<lb/>
火烏入海隂液升鶉蛇受約不敢騰束縛龍虎如寒蠅<lb/>
<pb n="KR4e0005_WYG_004-36b"/>
虚無黄堂帝所慿四方上下齊鈎繩北幽羅酆對朱陵<lb/>
女夷鼓歌王母應瓊宫夜半張華燈金葩碧葉紅毾㲪<lb/>
素霞鬱滃𤣥雲烝沆瀣厭浥淪泉興牽牛織女来相仍<lb/>
用之不减亦不増地官錫福天官徴老蚌迸殻驪珠升<lb/>
太一象輿驂八鵬翼以六蜺前五<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>風輪蕭蕭生夏凌<lb/>
參旗九斿茷緄縢二八青蛾美目<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翠蕤交翟翺翪□<lb/>
属車九九如連繩最後雷軺子所乗流蘇勃窣埀鏤膺<lb/>
斒斕駁馬騮駱驓蹴霞踏霧碎綺綾天津閣道轥輷輘<lb/>
<pb n="KR4e0005_WYG_004-37a"/>
歸来瑶臺十二層月光照耀玻瓈棚下視瀛海波濤砅<lb/>
龍宫蜃窟寒兢兢歸塘暘谷清可慿鱗甲鏡瑩鰐與鯪<lb/>
湘妃鼓瑟氷絲縆摐金戛玉萬穴<graphic n="KR2699" url="https://raw.githubusercontent.com/kanripo/KR-Gaiji/master/images/KR2699.png" mimeType="image/png"/>琅玕風吹殷崚嶒<lb/>
琉璃雲母龜貝朋琳房壁甓珵階陞素鸞振迅霜女扔<lb/>
璇題瑣牎肅蕄蕄洞晃曭朗眩遥瞪㾕肌砭髓魂欲殑<lb/>
忽然浮空墮杳瞢飈馳電㸌羽脫肱天衢阻遐世網罾<lb/>
昏昏日月敲炎蒸句曲之山崒硱磳楓杉檜栢櫧桂㭁<lb/>
蘅蘭杜若蕙茝䔷縁岡被嶺羃磵塍大地浪井瀑練漰<lb/>
<pb n="KR4e0005_WYG_004-37b"/>
萍瀕繡繪芙蓉蔆鼉虬蚴蚪千年藤纒絡薜荔縣鬅鬙<lb/>
敷芳發馥菲芬艿獑猢<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>蜼鵰蒼鷹攀援歘砉巖㟧崩<lb/>
寒螀蟪蛄䗿犯<graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>嵐餐靄飲喧岌峘先生皮冠衣絳繒<lb/>
桃枝七尺穿虺螣三茅真君共嗟稱星根絶頂時同登<lb/>
黄斑黒虎陟降凭石罅甘漿溢若澠神芝吐燄如篔簦<lb/>
食時動機保不薨驅斥琚瓆除瘕癥眸光照座生紫稜<lb/>
舉觴引滿鯨喉㵗解后見之喜莫勝揚眉抵掌開蒙<graphic n="KR3248" url="https://raw.githubusercontent.com/kanripo/KR-Gaiji/master/images/KR3248.png" mimeType="image/png"/>
人生嘉㑹安得恒靖恭正直天所興作詩持贈匪妄譝<lb/>
<pb n="KR4e0005_WYG_004-38a"/>
　　　初夏即景<lb/>
前日大熱釋我裘昨日一雨凉如秋寒暄倏忽反覆手<lb/>
氷炭著體何由瘳今朝初晴又欲暖園中草芽軋復抽<lb/>
嗚呼安得伶倫吹嶰竹四氣不愆同玉燭<lb/>
　　近體詩<lb/>
　　　丙戌嵗將赴京師途中送徐明德歸鎮江<lb/>
疲馬懷空櫪征衣怯路塵那堪逺逰子復送欲歸人月<lb/>
滿西津夜花明北固春論文應有日話别莫悲辛<lb/>
<pb n="KR4e0005_WYG_004-38b"/>
　　　過南望時守閘不得行<lb/>
客路三千里舟行二月餘壯顔隨日减衰鬢受風踈蔓<lb/>
草須句國浮雲少昊墟愁心如汶水蕩漾遶青徐<lb/>
　　　發景州<lb/>
澹澹夕風作蕭蕭蘆葉鳴林間衆鳥息河上一舟行海<lb/>
近雲常濕天虚月更清神京看漸近且緩望鄉情<lb/>
　　　泛海詠霧<lb/>
海上苦多霧北風吹更長纔交積水氣已翳太陽光淺<lb/>
<pb n="KR4e0005_WYG_004-39a"/>
亂洲渚色深迷鴻雁行神姦馮出入君子慎周防<lb/>
　　　黄州團湖董氏鏡心樓<lb/>
團湖四面開明鏡中有髙樓接太清絳氣徃来蟾影入<lb/>
碧光浮動日華生雲間威鳯孤飛下空裏逰魚作隊行<lb/>
安得翠軿呼弄玉金銀臺上卧吹笙<lb/>
　　　無題三首<lb/>
一片浮雲萬里心海波無底未為深虞淵險迫羲和疾<lb/>
空使傍人詫鄧林<lb/>
<pb n="KR4e0005_WYG_004-39b"/>
玉樹沉沉結夜愁金陵蔓草沒荒丘誰言錦䌫江都去<lb/>
不見金陵蔓草秋<lb/>
黄鵠髙飛雲路遐野鳬謀食但泥沙山中樗櫟年年在<lb/>
看盡西風木槿花<lb/>
　　　題墨菊<lb/>
粲粲金英美可餐九秋風露與清寒墨君莫妬天然色<lb/>
終遣靈均怨子蘭<lb/>
　　　題渉溪驛<lb/>
<pb n="KR4e0005_WYG_004-40a"/>
澗水彎彎繞郡城老蟬鳴作車輪聲西風吹客上馬去<lb/>
夕陽滿川紅葉明<lb/>
　　　過閩闗九首<lb/>
闗頭霧露白濛濛闗下斜陽照樹紅過了秋風渾未覺<lb/>
滿山秔稻入閩中<lb/>
峻嶺如弓驛路賖清溪一帶抱山斜髙秋八月崇安道<lb/>
時見棠梨三兩花<lb/>
建溪激箭向南流石齒如鋒鬬客舟篙子踏歌渾不畏<lb/>
<pb n="KR4e0005_WYG_004-40b"/>
行人遥望替生愁<lb/>
驛路髙低度嶺闗兜離人語雜夷蠻江花巧似駝茸白<lb/>
山果渾如瑪瑙殷<lb/>
飯淅香瓊酒㶑霞驛亭到處只如家征夫但恐咨詢闕<lb/>
莫向天涯怨路賖<lb/>
漠漠輕雲結晚隂依依斜日掛遥岑炊烟忽起桑榆上<lb/>
散作鮫綃抹半林<lb/>
道上黄埃撲馬鞍汗流如水透中單忽驚踈雨林梢過<lb/>
<pb n="KR4e0005_WYG_004-41a"/>
急換羅衣更怯寒<lb/>
劍水悠悠南去深黄茅苦竹自成林日烘溪霧生秋瘴<lb/>
風攪山霏作晝隂<lb/>
嶺上髙秋生火雲狂雷送雨忽紛紛鷓鴣更叫空山裏<lb/>
縱是無愁亦厭聞<lb/>
　　　錢塘懷古得呉字<lb/>
澤國繁華地前朝舊此都青山彌百粤白水入三呉艮<lb/>
嶽銷王氣坤靈肇帝圖兩宫千里恨九子一身孤設險<lb/>
<pb n="KR4e0005_WYG_004-41b"/>
馮天塹偷安負海隅雲霞行殿起荆棘寝園蕪幣帛敦<lb/>
和議弓刀抑武夫但聞當宁奏不見立庭呼鬼蜮昭華<lb/>
衮忠良賜属鏤何勞問社稷且自作歡娱秔稻来呉㑹<lb/>
魚黿出具區至尊巍北闕多士樂西湖鷁首馳文舫龍<lb/>
鱗舞繡襦暖波揺襞積凉月浸氍毹紫桂秋風老紅蓮<lb/>
曉露濡巨螯擎擁劍香飯漉雕胡蝸角乾坤大鼇頭氣<lb/>
勢殊秦庭迷指鹿周室嘆瞻烏玉馬違京輦銅駝擲路<lb/>
衢含容天地廣養育羽毛俱橘柚馳包貢塗泥賦土腴<lb/>
<pb n="KR4e0005_WYG_004-42a"/>
斷犀埋越棘照乗走隋珠弔古江山在懷今歳月逾鯨<lb/>
鯢空渤澥歌詠已唐虞鴟革愁何極羊裘釣不迂征鴻<lb/>
暮南去回首憶蓴鱸<lb/>
　　　題畫梅<lb/>
夭桃能紫杏能紅滿面塵埃怯晚風爭似羅浮山磵底<lb/>
一枝清冷月明中<lb/>
　　　讀史有感<lb/>
千古懷沙恨逐臣章臺遺事最酸辛可憐日暮髙唐夢<lb/>
<pb n="KR4e0005_WYG_004-42b"/>
繞盡行雲不到秦<lb/>
　　　分贓臺<lb/>
突兀髙臺累土成人言暴客此分贏飲泉清節今寥落<lb/>
可但梁山獨擅名<lb/>
　　　漫成<lb/>
階下青苔砌上莎春深烟雨自相和幽蘭生在空山裏<lb/>
縱有清香奈爾何<lb/>
　　　至婺州聞官軍自温處之江東所過皆空遂從<lb/>
<pb n="KR4e0005_WYG_004-43a"/>
　　　間道還鄉<lb/>
聞道人家總避軍我亦獨穿豺虎羣莫思身外路多棘<lb/>
且喜雨晴山出雲林端石磴鶻自占澗底風松猿共聞<lb/>
他年想象或夢到兩鬢白雪應紛紛<lb/>
　　　稽句嶺<lb/>
白日隠巖嶅千崖氣勢豪溪流婺女闊山入少㣲髙危<lb/>
石天欹側長風谷怒號干戈方自此行役敢辭勞<lb/>
　　　感興七首<lb/>
<pb n="KR4e0005_WYG_004-43b"/>
昭代仁聲浹九夷野無矛㦸有鎡基誰言潢海操兵釁<lb/>
却産宫庭制禮時廣路駪駪周四牡隂風肅肅漢靈旗<lb/>
弔民伐罪元戎事旰食宵衣上聖思<lb/>
清時不樂道干戈鼯䑕其如虎豹何淮海風雲連鼓角<lb/>
湖山花木怨笙歌紫㣲畫省青烟入細柳空營白骨多<lb/>
惆悵無人奏丹扆側身長望涕滂沱<lb/>
衣冠共喜際雍熈豈意豺狼負盛時禮樂百年忘戰乆<lb/>
風雲八陣得才遲神謀不是閭閻識廟筭誰聞黼扆思<lb/>
<pb n="KR4e0005_WYG_004-44a"/>
慚愧鯫生懶無用江湖愁望鬢成絲<lb/>
將軍意氣薄丹霄欲把孤航截海潮蘓武節来無忌死<lb/>
岑彭營惡子陽驕鴟鴞詩奏忠誰白松柏歌成恨豈銷<lb/>
悵望天涯一灑淚鯨鯢罔象雜三苗<lb/>
落日悲風雲滿川家家閉戸少炊烟也知渤海無龔遂<lb/>
漫憶邯鄲有魯連三尺青萍思出匣數莖白髪望歸田<lb/>
請㸔如鏡南樓月此夜清光最可憐<lb/>
天弧不解射封狼戰骨縱横滿路傍古戍有狐鳴夜月<lb/>
<pb n="KR4e0005_WYG_004-44b"/>
髙岡無鳯集朝陽琱戈畫㦸空文物廢井頽垣自雪霜<lb/>
漫說漢庭思李牧未聞郎署遣馮唐<lb/>
天上九闗森虎豹人間七澤起龍蛇塵埃不辨風雲色<lb/>
雨露全歸枳棘花秦國有人迷鹿馬周郊無土載蟲沙<lb/>
淮濆何日歌常武腸斷嚴城戍鼓撾<lb/>
　　　越山亭晚望<lb/>
越絶孤城枕海湄越王亭下景遲遲雲埋夏后藏書穴<lb/>
草沒秦皇頌德碑鑿齒未馴虞禮樂戈船猶駐漢旌旗<lb/>
<pb n="KR4e0005_WYG_004-45a"/>
春風淡蕩吹楊栁笑看呉鈎有所思<lb/>
　　　謁夏王廟有感<lb/>
一片宫垣粉艧新前王陵廟在松筠玉書金簡歸天地<lb/>
貝葉曇花詫鬼神滄海波濤紆職貢山川草木望時廵<lb/>
苖頑未狎虞階舞空使忠良淚滿巾<lb/>
　　　寒夜忽然有懷周紫巖先生遂成口號奉寄且<lb/>
　　　以酬黄柑之惠<lb/>
柱下先生住紫巖倚天愁嶺氣巉巉客来毎託青猿報<lb/>
<pb n="KR4e0005_WYG_004-45b"/>
書寄還憑白鳯銜日上寒光生水石月明晴翠落松杉<lb/>
旅人珍重黄柑贈愧乏瓊瑶荅素緘<lb/>
　　　冬暖<lb/>
今年南國天氣暖十月赤城桃有花江楓未肯換故色<lb/>
汀草强欲抽新芽野畦落日舞殘蝶小池過雨喧鳴蛙<lb/>
城上幾時罷擊柝愁見海雲蒸晚霞<lb/>
　　　不寐<lb/>
不寐月當戸起行風滿天山河青靄裏刁斗白雲邉避<lb/>
<pb n="KR4e0005_WYG_004-46a"/>
世慙商綺匡時愧魯連徘徊懷徃事惻愴感衰年<lb/>
　　　題梧桐折枝翎毛圖<lb/>
瓊柯碧葉兩參差又是西風白露時鳯鳥不来嘉實晚<lb/>
小禽銜上最髙枝<lb/>
　　　題竹根小禽圖<lb/>
竹露無聲墜碧柯小禽相對啄秋莎江湖雁鶩肥粱稻<lb/>
繒繳連天霧雨多<lb/>
　　　題畫猫<lb/>
<pb n="KR4e0005_WYG_004-46b"/>
碧眼烏圓食有魚仰看胡蝶坐階除春風漾漾吹花影<lb/>
一任東郊䑕化鴽<lb/>
　　　漫成<lb/>
春雨日日送愁来雨中百花渾未開青山不見神禹穴<lb/>
碧草已滿越王臺魚兒㺯水浮還沒燕子尋巢去却回<lb/>
頭白揚雄嬾獻賦衡門從此掩蒿莱<lb/>
　　　夏日雜興七首<lb/>
眼見青苔上短垣忽看碧草翳衡門西来急雨寒聲壯<lb/>
<pb n="KR4e0005_WYG_004-47a"/>
東望扶桑曉氣昏征戍誅求三載外詩書禮樂幾家存<lb/>
天涯地角風塵滿極目雲霄漫斷魂<lb/>
愛此南園僻有餘依稀景物似郊居風軒自舞蒼筤竹<lb/>
蓮沼雙遊赤鯉魚釀酒剰收元亮林換鵝時寫右軍書<lb/>
人生縱意惟踈嬾莫遣門多長者車<lb/>
聞道中原沸似糜倚楹長嘯不勝悲百年城郭連烽火<lb/>
千里桑麻委蒺藜南國乆紆方叔斾東郊未返魯侯旗<lb/>
五湖何處堪埀釣腸斷松楸入夢思<lb/>
<pb n="KR4e0005_WYG_004-47b"/>
故里無書問逺逰他鄉萍梗漫淹留肓風怪雨蛟龍喜<lb/>
荒楚寒蕪燕雀愁天上古今星北拱人間日夜水東流<lb/>
誰能走報西王母乞與還丹駐黒頭<lb/>
曽樓迢逓俯清郊天際羣山檻外交日暖水禽鳴哺子<lb/>
風輕沙燕語尋巢緑荷雨洗藏龜葉翠竹烟寒集鳯梢<lb/>
可歎仲宣歸未得苦吟終日倚衡茅<lb/>
夏至隂生景漸催百年已半亦堪哀葺鱗不入龍彲夢<lb/>
鎩羽何勞燕雀猜雨砌蟬花黏碧草風簷螢火出蒼苔<lb/>
<pb n="KR4e0005_WYG_004-48a"/>
細觀景物宜消遣寥落兼無濁酒杯<lb/>
菱葉荷花漸滿池紅榴緑篠正相宜天邉日出園葵覺<lb/>
地底雲生柱礎知長夏未應炎暑過薄寒恰似晚秋時<lb/>
朝来苦怪雙青鬢輙向風前學素絲<lb/>
　　　夏日訪王友文留飲贈詩<lb/>
長夏園林白畫閒髙軒留客雨漫山傾壺竹葉沉沉緑<lb/>
落樹楊梅顆顆殷檻外新荷揺水佩簷前弱栁舞風鬟<lb/>
醉来帶月浮舟去忘却塵埃世路艱<lb/>
<pb n="KR4e0005_WYG_004-48b"/>
　　　題江村風雨圖<lb/>
日落千山風雨来野昏林黒鳥飛迴風吹烟霧連天起<lb/>
雨送雷霆入地囘龍母鮫綃雲半濕巫娥貝闕夜深開<lb/>
暮寒燕子歸華屋愁絶餘花委碧苔<lb/>
　　　次韻和岳季堅見寄<lb/>
塵埃不見望諸君江海誰憐鄭廣文雪裏一笻穿虎出<lb/>
竹間半榻與僧分無人問字朝眠穩有客論詩夜坐勤<lb/>
豹褏羊裘等黄土金章紫綬漫浮雲<lb/>
<pb n="KR4e0005_WYG_004-49a"/>
　　　題鑑湖送别圖<lb/>
兩岸扁舟艤澄湖祖帳開雲生秦帝碣雨暎越王臺荷<lb/>
氣清瑶席波光灧玉盃情深不忍别欲去更徘徊<lb/>
　　　次韻和王文明雨中雜興四首<lb/>
積雨纍十日平湖添半篙風連箕畢動雲傍斗牛髙水<lb/>
鸛巢林木池魚上野蒿農人愁餓莩採擷到溪毛<lb/>
白日迷隂陸濃雲沒大荒雨深筠簟潤雲逼葛衣凉虎<lb/>
豹歸林濕魚龍赴壑長波濤渺清落悽惻解鳴璫<lb/>
<pb n="KR4e0005_WYG_004-49b"/>
濕雲看欲薄隂氣未全收日月昏昏見黿鼉頟頟浮虚<lb/>
簷騰肸蠁壞壁湧蜉蝣幽獨無人問含情漫上樓<lb/>
青冥不可見朱夏已無多雲木光浮沒川原氣盪磨荒<lb/>
蕪一將畧浩汗五湖波去去滄浪水君聴鼓枻歌<lb/>
　　　次韻髙則誠雨中三首<lb/>
短棹孤蓬訪昔遊冷風凄雨不勝愁江湖滿地蛟螭浪<lb/>
秔稻連天䑕雀秋莫怪賈生偏善哭從来杞國最多憂<lb/>
絶憐忩外如珪月只為離人照白頭<lb/>
<pb n="KR4e0005_WYG_004-50a"/>
霖雨蕭蕭泥客途嵗華冉冉隙中徂不知燕趙車千乗<lb/>
何似嵩邛飯一盂露冷芙蓉捐玉佩天寒薏苡結明珠<lb/>
東鄰艇子如堪借去釣松江巨口魚<lb/>
呉苑西風禾黍黄越鄉倦客葛衣凉楸梧夜冷鳥驚樹<lb/>
霜露秋清蜂閉房天上出車無召虎人間賣卜有王郎<lb/>
干戈滿目難回首夢到空山月滿堂<lb/>
　　　次韻和謙上人秋興七首<lb/>
一自中原萬馬奔江淮今有㡬州存龍韜豹畧癡兒戲<lb/>
<pb n="KR4e0005_WYG_004-50b"/>
穠李夭桃猛士門廢壘秋風銷戰骨荒郊夜雨泣寃魂<lb/>
江湖愁絶無家客佇立看天淚眼昏<lb/>
東海波濤激迅飈西風氛霧虎狼驕髙牙畫㦸尊方伯<lb/>
繡段黄封出内朝無客金戈摏鑿齒有人玉帳舞弓腰<lb/>
武陵日暮桃花盡何處林泉可採樵<lb/>
霜飛大野氣凄清日落荒村少客行投筆班超空食肉<lb/>
登樓王粲獨傷情海壖雨翳旌旗影淮甸雲埋鼓角聲<lb/>
中夜起瞻天北極鬢毛蕭颯憶神京<lb/>
<pb n="KR4e0005_WYG_004-51a"/>
浙江流水繞東呉佳麗猶傳故國都紅錦漫山春雨後<lb/>
黄雲壓樹曉霜餘嬌鶯逐暖歸牙帳征雁衝寒送羽書<lb/>
惆悵南園釣舟子蒺藜滿地不勝鋤<lb/>
繡幕香幃隠日華金鞍玉轡巧矜誇深山霧雨貙生虎<lb/>
大海波濤虺作蛇樸樕有枝寒集鴇梧桐無葉夜啼鴉<lb/>
凉風嫋嫋吹游子何處松楸是汝家<lb/>
故鄉知己不曽逢滿目雲山恨百重斥堠霜清寒夜柝<lb/>
樵樓風急曉城鐘此時遶樹憐烏鵲異縣携家想駏蛩<lb/>
<pb n="KR4e0005_WYG_004-51b"/>
獨向晴簷問梅蘂數枝和雪為誰容<lb/>
江上悲風起白波山中芳草奈愁何紫菱青荇鮫人舞<lb/>
翠藟蒼藤木客歌曠野煙塵迷虎兕長亭泥濘没驪騧<lb/>
濁河日夜東流去腸斷霓旌影馺娑<lb/>
　　　次韻和天童良上人見寄<lb/>
不辭塵匣掩青萍願見天邉隕盗星白日有時容黒子<lb/>
紫㣲終古照𤣥㝠輕風瀹雪歸蘭汜細雨涵春入草亭<lb/>
但得此身彊健在江山相見眼長青<lb/>
<pb n="KR4e0005_WYG_004-52a"/>
　　　靈峰寺松風閣<lb/>
靈峯寺閣倚松風風細松髙閣更空何處流泉生石上<lb/>
有人鳴玉下雲中花飄霧露春香滿影動龍蛇曉日融<lb/>
安得身如列禦宼翩翩髙舉出㝠鴻<lb/>
　　　秋興<lb/>
天淨山月出水寒沙鳥鳴孤燈秋後思短笛夜深情江<lb/>
海空衰鬢乾坤未弭兵清都隔河漢訶禁有開明<lb/>
　　　晚思<lb/>
<pb n="KR4e0005_WYG_004-52b"/>
返照呉山外歸雲越水頭寧捐白羽扇却著黒貂裘草<lb/>
暖鳬鷖渚波香杜若洲艱難愧生事汗漫想扁舟<lb/>
　　　雲門寺作<lb/>
若耶溪頭過新雨雲門寺前芳草長好將薜荔紉衣帶<lb/>
更取辛夷結佩纕緑鬢朱顔非昔日茂林修竹是他鄉<lb/>
東風且莫吹花盡逺客傷春易斷腸<lb/>
　　　次韻和朱伯言自雲門之天衣途中作<lb/>
即看梅蕋發江南漸見柔桑可浴蠶日鑄雨餘峯似髻<lb/>
<pb n="KR4e0005_WYG_004-53a"/>
雲門煙合樹如藍青猿不避㳺人過碧澗能消宿酒酣<lb/>
幸有山僧頗解事何妨聊駐使君驂<lb/>
　　　法華山𢎞上人<lb/>
可愛寒潭似鏡清清光寒氣襲軒楹草根流水泠泠出<lb/>
石上潜魚箇箇横翠靄驚風和露滴白沙得雨照人明<lb/>
故鄉近報猶豺虎愁對滄浪詠濯纓<lb/>
　　　自天衣還城贈伯言<lb/>
城上餘寒曉氣凝湖邉春樹緑層層一山獨表秦王望<lb/>
<pb n="KR4e0005_WYG_004-53b"/>
衆水皆朝夏后陵白眼嗣宗終嗜酒青鞋子美漫尋僧<lb/>
仙都石室烟霞裏早晚相携䇿瘦藤<lb/>
　　　為黄元徽題畫松<lb/>
黄子宅邉松十尋兩株相倚自成林半空鸞鳯翻清影<lb/>
長日笙竽奏好音豈但茯苓能却老更有琥珀可安心<lb/>
風塵澒洞還相憶寫掛髙軒恨最深<lb/>
　　　題畫紅梅<lb/>
水晶宫裏玉真妃宴罷瑶臺步月歸行到赤城天未曉<lb/>
<pb n="KR4e0005_WYG_004-54a"/>
冷霞飛上六銖衣<lb/>
　　　題扇面牡丹花<lb/>
沉香亭畔月華流掌上孤鸞鏡裏愁舞罷春風却回首<lb/>
六宮紅粉總包羞<lb/>
　　　題扇面荷花<lb/>
玉井芙蓉紅粉腮何人移向月中栽髙軒忽漫看圖畫<lb/>
疑是昭陽曉鏡開<lb/>
　<lb/>
<pb n="KR4e0005_WYG_004-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集卷四<lb/>
</p>
<p>
</p>
  </div>
</body>
</text>
</TEI>
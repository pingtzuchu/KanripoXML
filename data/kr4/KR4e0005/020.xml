<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻二十</head> <lb/>
    <p>
<pb n="KR4e0005_WYG_020-1a"/>
欽定四庫全書<lb/>
　誠意伯文集巻二十<lb/>
　　　　　　　　　　　　　明　劉廌　撰<lb/>
　　翊運録<lb/>
　　御書<lb/>
　　　御製慰書<lb/>
今日聞知老先生尊堂辭世去矣夀八十餘嵗人生在<lb/>
世能有㡬箇如此先生聞知莫不思歸否先生既來助<lb/>
<pb n="KR4e0005_WYG_020-1b"/>
我事業未成若果思歸必當且寛於禮我正當不合解<lb/>
先生休去為何此一小城中我掌綱常正宜教人忠孝<lb/>
却不當擋先生歸去昔日徐庻助劉先主母被曹操<lb/>
將去庶云方寸亂矣乞放我歸先主容去致使子母團<lb/>
圓然此先生之母若生而他處以徐庶論之必當似徐<lb/>
庶之去今日先生老母任逍遥之路踏更生之境有何<lb/>
不可先生當以寛容加餐以養懐才抱道之體助我成<lb/>
功那時必當遣官與先生一同鄉里薦母之劬勞豈不<lb/>
<pb n="KR4e0005_WYG_020-2a"/>
美哉<lb/>
　　　御名書<lb/>
頓首奉書伯温老先生閤下愚與先生自江西别後屢<lb/>
有不祥皆應先生前教之言幸獲殄滅奸黨疆域少安<lb/>
收兵避暑遣人專詣先生前䖍求一來望先生發蹤指<lb/>
示耳日夜懸懸六月二十二日尅期囘得教墨諭以六<lb/>
月七月間舉兵用事不利先動當候土木順行金星出<lb/>
見則可使愚一見教音身心踴躍足不敢前如此者何<lb/>
<pb n="KR4e0005_WYG_020-2b"/>
葢以先生一二年間以天道發愚所向無敵今不敢違<lb/>
教然擇在七月二十一日甲子未得吉時是以再差人<lb/>
星夜詣前望先生以生民為念徳教為心早賜來臨是<lb/>
所願也如或未可即來可將年月吉日時辰方向門户<lb/>
擇定宻封發來實為眷顧惟先生亮察不備<lb/>
　　　又帖<lb/>
郎中胡深轉奉到先生喻以守備之書知人情之見山<lb/>
中豪傑可否盡在其書愚觀先生之誠又何言也似先<lb/>
<pb n="KR4e0005_WYG_020-3a"/>
生有此䕶顧之心括城可使愚髙枕無憂矣<lb/>
　　　又御名書<lb/>
頓首奉書伯温老先生閤下去嵗先生行曽言湖廣之<lb/>
事一去便得然得不得直候正月盡間二月内可得果<lb/>
然初至湖廣賊人詐降後又堅壁不出至今未下實應<lb/>
先生之言矣兹者再行差人賫書詣前專望先生早為<lb/>
起程前來萬幸希亮察不具<lb/>
　　　御寳詔書<lb/>
<pb n="KR4e0005_WYG_020-3b"/>
朕聞同患難異心者末輔前太史令御史中丞劉基世<lb/>
居括蒼懐先聖道天下初亂聞朕親將金華旋師建業<lb/>
爾曽别閭里忘丘壠棄妻子從朕於羣雄未定之秋居<lb/>
則毎匡治道動則仰觀乾象察列宿之經緯驗日月之<lb/>
何光發蹤指示三軍徃無不克曩者攻皖城拔九江撫<lb/>
饒郡降洪都取武昌平處城之内變爾多輔焉至於彭<lb/>
蠡之鏖戰砲聲擊裂猶天雷之臨首諸軍納喊雖鬼神<lb/>
也悲號自旦日暮如是者凡四爾亦在舟豈不同患難<lb/>
<pb n="KR4e0005_WYG_020-4a"/>
也哉今年夏告鏡妝失胭粉之容遺子㓜冲暫囘祀教<lb/>
速赴京師去乆未歸朕心有欠今天下一家爾當疾至<lb/>
同盟勲册庻不負昔者之多難言非儒造實已誠之意<lb/>
但著鞭一來朕心恱矣洪武元年十一月十八日賜臣<lb/>
基<lb/>
　　　皇帝手書<lb/>
皇帝手書付誠意伯劉基近西蜀悉平稱名者盡俘於<lb/>
京師我之疆宇比之中國前王所統之地不少也奈何<lb/>
<pb n="KR4e0005_WYG_020-4b"/>
元代以寛而失朕収平中國非猛不可然歹人惡嚴法<lb/>
喜寛容謗罵國家扇惑是非莫能治即今天象疊見且<lb/>
天鳴已及八載日中黒子又見三年今秋天鳴震動日<lb/>
中黒子或二或三或一日日有之更不知災禍自何年<lb/>
月日至卿山中或有深知厯數者知休咎者與之共論<lb/>
封來前者舍人捧表至京忙忘問卿安否今差尅期徃<lb/>
卿住所為天象事卿年髙家處萬峰之中必有真樂使<lb/>
者徃而囘勿賫以物菜飯發還洪武四年八月十三日<lb/>
<pb n="KR4e0005_WYG_020-5a"/>
午時書<lb/>
　　　御製平西蜀文<lb/>
洪武四年九月三十日朕親紀征蜀二道總兵官功之<lb/>
低昻以旌忠勇有智之將又張無謀鈍兵之徒爾基再<lb/>
作平蜀頌一章為傅將軍廖將軍千萬年不朽之功朕<lb/>
聞雲從龍風從虎聖人作而萬物覩此葢上古聖君臨<lb/>
御恩及海内故賢者讃揚若非聖君安敢受此美稱善<lb/>
揚者也朕本淮民因元失政豪傑忿爭吾承人後偶獲<lb/>
<pb n="KR4e0005_WYG_020-5b"/>
多兵訓練為我調用有時命將四出有時親征一方不<lb/>
五六年間羣雄歛跡惟西蜀一隅限山阻險是有戴夀<lb/>
者假明之童孩負固不伏隂生詭計説誘諸洞蠻夷為<lb/>
我邉民患於是發兵二道命將分行三年冬平章楊璟<lb/>
徳慶侯廖永忠率舟師抵衢塘戴夀以合蜀軍民與之<lb/>
决戰平章楊璟兵敗収兵僅能與之對壘當年冬潁川<lb/>
侯傅友徳將兵由西畨道經階文逾月而抵綿漢蜀兵<lb/>
莫敢當鋒其戴夀者恃衢塘之險選老弱守之盡拔堅<lb/>
<pb n="KR4e0005_WYG_020-6a"/>
關之兵西行與潁川侯戰道逢潁川侯一戰戴夀披靡<lb/>
再戰困逼成都其攻衢關舟師總兵者尚未盡知將軍<lb/>
潁川侯木牌書其戰勝次第順川江而放流徳慶侯獲<lb/>
之連壘而進乗機破關搗虚而至偽京師㓜主明昇銜<lb/>
璧率文臣請降戴夀為傅將軍生擒於成都於是中國<lb/>
清寜論將之功傅一廖次低昻是焉<lb/>
　　天佑我邦　師出以律　將忿揚揚　馬嘶蹄踏<lb/>
　　畫角聲張　惟我潁侯　智勇難量　羌人稽首<lb/>
<pb n="KR4e0005_WYG_020-6b"/>
　　壺漿道傍　勞我軍行　綿漢是降　蠢爾戴夀<lb/>
　　率衆來當　一戰披靡　拒城且藏　旬日困逼<lb/>
　　詣軍請降　傅將功就　再歌衢塘　天生廖將<lb/>
　　與傅成雙　江風浩浩　起我旌幢　泊舟連壘<lb/>
　　直破衢關　生俘偽主　市肆無干　遣使飛㨗<lb/>
　　一刻數關　天産名將　兵出農間　非朕有能<lb/>
　　實由天鍳　有臣在南　家居括蒼　生而能文<lb/>
　　舉筆何難　謂我採擇　黼之班班<lb/>
<pb n="KR4e0005_WYG_020-7a"/>
　　誥詔祭文<lb/>
　　　御史中丞誥<lb/>
奉天承運皇帝聖㫖太史公之職天下欣聞中執法之<lb/>
官臺端清望惟親信之既乆斯倚注之方隆前太史令<lb/>
兼太子率更令劉基學貫天人資兼文武其氣剛正其<lb/>
才宏博議論之頃馳騁乎千古擾攘之際控馭乎一方<lb/>
慷慨見予首陳逺略經邦綱目用兵後先卿能言之朕<lb/>
能審而用之式克至於今日凡所建明悉有成效且括<lb/>
<pb n="KR4e0005_WYG_020-7b"/>
蒼為卿鄉里地壤幽遐山溪深僻承平之世民猶據險<lb/>
方當兵起乗時紛紜原其投戈嚮化帖然寜謐使朕無<lb/>
南顧之憂者乃卿之嘉謨也若夫觀象眡祲特其餘事<lb/>
天官之署借重老成以至讞獄審刑罰之中議禮新國<lb/>
朝之制運籌决勝功實茂焉乃者肇開烏府丞輔需賢<lb/>
斷自朕衷居以崇秩清要得人於斯為盛於戲紀綱振<lb/>
肅立標凖於百司耳目清明為範模於諸道永綏福履<lb/>
光佐丕圖可資善大夫御史中丞兼太子賛善大夫宜<lb/>
<pb n="KR4e0005_WYG_020-8a"/>
令劉基准此洪武元年三月日<lb/>
　　　𢎞文館學士誥<lb/>
奉天承運皇帝聖㫖朕稽唐典其𢎞文館之設報勲舊<lb/>
而崇文學以舊言之非勲著於國家猶未至此以儒者<lb/>
言之非才徳俱優安得而崇爾資善大夫御史中丞劉<lb/>
基朕親臨浙右之初爾基慕義及朕歸京師即親來赴<lb/>
當是時括蒼之民尚未深信爾老卿一至山越清寜節<lb/>
次随朕征行毎於閒暇數以孔子之言開導我心故頗<lb/>
<pb n="KR4e0005_WYG_020-8b"/>
知古意及將臨敵境爾乃晝夜仰觀乾象慎候風雲使<lb/>
三軍避凶趨吉數有貞利於戲蒼顔皓首之年當撫兒<lb/>
女於家門何方寸之過赤眷戀不捨與朕同逰後老甚<lb/>
而歸朕何時而忘也可御史中丞兼𢎞文館學士散官<lb/>
如前宜令劉基准此洪武三年七月日<lb/>
　　　誠意伯誥<lb/>
奉天承運皇帝制曰咨爾前資善大夫御史中丞兼太<lb/>
子贊善大夫劉基朕觀徃古俊傑之士能識主於未發<lb/>
<pb n="KR4e0005_WYG_020-9a"/>
之先願効勞於多難之際終於成功可謂賢智者也如<lb/>
諸葛亮王猛獨能當之朕提師江左兵至括蒼爾基挺<lb/>
身來謁於金陵歸謂人曰天星數驗真可附也願委身<lb/>
事之於是鄉里順化基累從征伐覩列曜埀象毎言有<lb/>
凖多効勞力人稱忠潔朕資廣聞今天下已定爾應有<lb/>
封爵特加爾為開國翊運守正文臣資善大夫護軍誠<lb/>
意伯食禄二百四十石以給終身子孫以世襲於戲爾<lb/>
能識朕於初年秉心堅貞懐才助朕屢獻忠謀驅馳多<lb/>
<pb n="KR4e0005_WYG_020-9b"/>
難其先見之明比之古人不過如此尚其敷爾勤勞忠<lb/>
志訓爾子孫以光永世宜令劉基准此洪武三年十一<lb/>
月日<lb/>
　　　祖永嘉郡公誥<lb/>
奉天承運皇帝聖㫖天眷我邦生英才而翊運世濟其美<lb/>
立功業以承家是以得賢為用而必推其本焉資善大夫<lb/>
御史中丞兼太子贊善大夫劉基祖父劉庭槐志樂詩書<lb/>
義孚鄉里積善餘慶發於孫枝今朕褒賞功臣煥揚禮典<lb/>
<pb n="KR4e0005_WYG_020-10a"/>
追榮頒寵爵及先世此祖徳之明效而國家之至恩也<lb/>
松楸有耀益厚來昆可中奉大夫中書㕘知政事䕶軍<lb/>
追封永嘉郡公宜令准此洪武元年十一月日<lb/>
　　　祖母永嘉郡夫人梁氏誥<lb/>
奉天承運皇帝聖㫖國有壽俊為善治之資家有賢孫<lb/>
乃重闈之慶顧兹盛事是用推恩資善大夫御史中承<lb/>
兼太子贊善大夫劉基祖母梁氏出自髙華著其賢淑<lb/>
積徳埀範以開後人遂能作朕名臣卓為腹心耳目之<lb/>
<pb n="KR4e0005_WYG_020-10b"/>
寄故追封之典及其大母亦以體孝孫之心也領兹嘉<lb/>
命𤣥壤其光可追封永嘉郡夫人宜令准此洪武元年<lb/>
十一月日<lb/>
　　　父永嘉郡公誥<lb/>
奉天承運皇帝聖㫖士有厚徳而享報雖不在其身必<lb/>
有賢嗣而得時足以大其後資善大夫御史中丞兼太<lb/>
子贊善大夫劉基父劉爚世為右族人服令名藴設施<lb/>
之才而無求於時貽文學之傳而能善其子是以其子<lb/>
<pb n="KR4e0005_WYG_020-11a"/>
行義方於古人謀猷著於日用朝廷所賴士民所瞻皆<lb/>
遺訓之功力善之徵也錫命表一門之盛列爵居五等<lb/>
之尊大郡疏封𤣥堂永賁可贈資善大夫御史中丞上<lb/>
䕶軍追封永嘉郡公宜令准此洪武元年十一月日<lb/>
　　　母永嘉郡夫人富氏誥<lb/>
奉天承運皇帝聖㫖母氏劬勞為人子者思報㒺極之<lb/>
恩惟立身揚名以顯其親斯亦可為孝矣資善大夫御<lb/>
史中丞兼太子賛善大夫劉基母富氏貞資婉範嫓徳<lb/>
<pb n="KR4e0005_WYG_020-11b"/>
生賢孟軻成大儒王珪為名輔致兹樹立葢有其原爵<lb/>
禄優榮不逮於養然母之貴每因其子功庸既昭霈恩<lb/>
宜厚劬勞之報庶遂其心可追封永嘉郡夫人宜令准<lb/>
此洪武元年十一月日<lb/>
　　　妻永嘉郡夫人富氏誥<lb/>
奉天承運皇帝聖㫖淑女配君子致内治之有成人主<lb/>
得賢臣霈封恩而並及資善大夫御史中丞兼太子賛<lb/>
善大夫劉基妻富氏徳功端茂閨閫嚴明佐此名卿嘉<lb/>
<pb n="KR4e0005_WYG_020-12a"/>
哉儀範中饋盡其愛敬家道至於和平爵秩従夫禮文<lb/>
合古錫以金花之誥爰疏郡境之封祇服榮光茂膺多<lb/>
福可封永嘉郡夫人宜令富氏准此洪武元年十一月<lb/>
日<lb/>
　　　御賜歸老青田詔書<lb/>
朕聞古人有云君子絶交惡言不出忠臣去國不潔其<lb/>
名爾劉基括蒼之士少有英名海内聞之及元末羣雄<lb/>
鼎峙熟辨真偽者誰歳在戊戌天下正當擾亂之秋朕<lb/>
<pb n="KR4e0005_WYG_020-12b"/>
親帥六軍下雙溪而有浙左獨爾括蒼未附惟知爾名<lb/>
耳吾將謂白面書生不識時務不乆而括蒼附朕已還<lb/>
京何期仰觀俯察獨斷無疑千里之餘兼程而至謁朕<lb/>
陳情百無不當至如用征四方摧堅撫順爾亦助焉不<lb/>
數年間天下一統當定功行賞之時朕不忘爾從未定<lb/>
之秋是用加以顯爵特使垂名於千萬年之不朽勅歸<lb/>
老於桑梓以盡天年何期禍生於有隙致是不安若明<lb/>
以憲章則輕重有不可恕若論相従之始則國有八議<lb/>
<pb n="KR4e0005_WYG_020-13a"/>
故不奪其名而奪其禄此國之大體也然若愚蠢之徒<lb/>
必不克己將謂己是而國非卿善為忠者所以不辨而<lb/>
趨朝一則釋他人之餘論況親君之心甚切此可謂不<lb/>
潔其名者歟惡言不出者歟卿今年邁居京數載近聞<lb/>
老病日侵不以筋力自强朕甚憫之於戲禽鳥生於叢<lb/>
木翎翅乾而颺去戀巢之情時時而復顧禽鳥如是况<lb/>
人者乎若商不亡於道官終老於家世人之萬幸也今<lb/>
也老病未篤可速往括蒼共語兒孫以盡考終之道豈<lb/>
<pb n="KR4e0005_WYG_020-13b"/>
不君臣兩盡者歟<lb/>
　　　襲封誠意伯誥券<lb/>
維洪武二十三年嵗次庚午十月己未朔越二十七日<lb/>
乙酉皇帝制曰昔者皇元運末豪雄鼎峙海内𤓰分當<lb/>
是時士夫之衆數莫知其幾然而泛泛從人者亦何量<lb/>
哉所以曩古賢智之人務必擇人而樹以善天下奠安<lb/>
萬民士豈易従人而輕滅姓氏者耶所以當不可従之<lb/>
時雖死士節亦必不移何為若是噫是雖死也名彰矣<lb/>
<pb n="KR4e0005_WYG_020-14a"/>
朕曩與羣雄並驅數年之間異聲教而擅烝民者不可<lb/>
勝數熟辨真偽者誰爾劉廌祖父誠意伯劉基乃括蒼<lb/>
之士居勁敵之郵邇山賊之寨間道兼程星馳来附陳<lb/>
朕厯數之有在議戡定之機措安黎庻之道其為人也<lb/>
士氣凛然奸邪莫可犯所以父子相繼殁於奸臣紊政<lb/>
之秋此果不移節也歟初授伯爵以終身因節弗移今<lb/>
特以前爵授爾廌為誠意伯増禄二百六十石共食禄<lb/>
五百石子孫世襲朕與爾誓若有非為除謀逆不宥其<lb/>
<pb n="KR4e0005_WYG_020-14b"/>
餘雜犯死罪免爾一死以報爾祖父之功爾其敬哉<lb/>
　　　資善大夫都察院左都御史兼吏部尚書臣詹<lb/>
　　　徽宣奉贈諡太師文成誥<lb/>
奉天承運皇帝制曰増秩彰功進穹階於一等飭名顯<lb/>
徳加美號於百年禮在褒崇事關勸教爾故開國翊運<lb/>
守正文臣資善大夫䕶軍誠意伯劉基慷慨有志剛毅<lb/>
多謀學為帝師才稱王佐屬聖祖之聿興乃明良之載<lb/>
遇孔明之遇豈間人言敬輿之謀不負所學遂覃精誠<lb/>
<pb n="KR4e0005_WYG_020-15a"/>
之慮益酬神武之知占事考祥明有徵驗運籌畫計動<lb/>
中機宜葢始見異雲而識王氣復仰指乾象以示天心<lb/>
逮應聘栝蒼陳時務于建業即従征彭蠡定大事於中<lb/>
原渡江䇿士無雙開國文臣第一受爵能讓懷辭金蹈<lb/>
海之風成功不居従辟穀封留之請可謂明哲允矣清<lb/>
貞參前代之名臣休聲罔替稽累朝之報禮恩典尚遺<lb/>
今特贈爾為太師諡文成於戲青田薄賦已為鄉里之<lb/>
美談寶冊易名益重華夷之永譽正徳九年十月十九<lb/>
<pb n="KR4e0005_WYG_020-15b"/>
日<lb/>
　　　欽降祭文<lb/>
維正徳<hi>闕</hi>年歳次<hi>闕/</hi>　　月<hi>闕/</hi>　朔<hi>闕</hi>　日浙江處州<lb/>
府青田縣知縣某欽承上命致祭于開國翊運守正文<lb/>
臣誠意伯贈太師諡文成劉公曰惟公學本帝師才具<lb/>
王佐相我聖祖迅掃寰區乾坤載清綱常復正古稱名<lb/>
世何以過之惟皇念功特伸卹典文成之諡光于留侯<lb/>
歲祀之儀比于魏國兹惟仲<hi>春秋</hi>式當明薦老成雖逺風<lb/>
<pb n="KR4e0005_WYG_020-16a"/>
烈固存秩祀有常永昭崇報尚饗<lb/>
　　頌表<lb/>
　　　瑞麥頌<hi>并序</hi>　　　𢎞文館學士劉基撰<lb/>
天厭元徳九州麋沸羣猾並作黎民惶惶奔走無路皇<lb/>
帝提三尺劒奮起草萊指顧之間豪傑景附矛鋒所向<lb/>
戰克攻取皇帝心知天意之有在爰舉有衆以與萬姓<lb/>
請命一征而取荆襄再征而清江浙三征而閩海率從<lb/>
四征而席巻全齊五征而定周及梁遂取秦晉舉燕趙<lb/>
<pb n="KR4e0005_WYG_020-16b"/>
南交北貊東夷西羌海外之邦莫不望風遣使奉朔稱<lb/>
臣拜伏闕庭於是民獲所歸上下神祇咸有依託慶雲<lb/>
甘露洊奏禎祥帝心謙抑毎讓弗居洪武三年五月陜<lb/>
西寳雞縣進瑞麥一莖五穗者一本三穗者三本兩穗<lb/>
者十有餘本葢自兵興以來王保保據周宋李思齊張<lb/>
思道據秦晉燕趙齊梁之間大豪小猾或慿城郭或聚<lb/>
山寨皆假元為名分割境土擅兵相攻於是燕晉周秦<lb/>
之地彌數千里連嵗無雨百穀不生民相殺食且盡今<lb/>
<pb n="KR4e0005_WYG_020-17a"/>
年夏四月王師奏㨗于蘭州朔漠掃清關隴底定天乃<lb/>
大降甘雨滋為嘉瑞和氣致祥不亦昭哉周頌有曰綏<lb/>
萬邦屢豐年天命匪懈傳者謂商之季年比嵗旱荒至<lb/>
周武王克紂受命而天下遂獲豐年由今觀之信非誣<lb/>
矣漢謡以麥穗兩岐歌其太守之美政則是兩岐之麥<lb/>
世所希有而况於三岐以至五岐者哉頌聲之作弗可<lb/>
闕也頌曰神雀赤烏其羽不可以為儀紫芝甘露其實<lb/>
不可以療飢豈若五榖之為瑞可以厚民之生豐國之<lb/>
<pb n="KR4e0005_WYG_020-17b"/>
資者哉元失其鹿天下共逐擾擾紛紛強食弱肉皇天<lb/>
震怒誕命真主肅將天威以靖區宇騎士如雲猛將如<lb/>
龍發蹤指示悉出帝衷既平南東遂定西北民居攸奠<lb/>
品物咸殖爰有嘉麥一本五岐布葉萋萋結實離離既<lb/>
齊既平先百糓成擢頴揚芒金支翠英溥彼原田滃若<lb/>
雲烟望之油油即之芊芊其種伊何降自穹昊其瑞伊<lb/>
何豐年之兆豐年穰穰頌聲洋洋其始自今奕世無疆<lb/>
　　　祀方丘頌<hi>并序</hi>　　𢎞文舘學士劉基撰<lb/>
<pb n="KR4e0005_WYG_020-18a"/>
維洪武三年五月二十日戊申日北至皇帝將祀地示<lb/>
于方丘乃先期九日潔齋于舊宫詔百僚集射西苑命<lb/>
之曰古人有言惟徳動天惟誠感神故射以觀徳誠於<lb/>
中者必形於外不可掩也惟爾庶官各一乃心以致其<lb/>
誠毋替朕命羣臣自左丞相宣國公以下至於有司百<lb/>
執事皆拜手稽首曰敢不敬承天子之明命維大江之<lb/>
南土毎夏四五月多霖雨少霽是嵗雨作連日至十有<lb/>
七日己巳皇帝御法駕率百僚告于太廟遂居于齋宫<lb/>
<pb n="KR4e0005_WYG_020-18b"/>
雨勢未己至丁未日夜三鼓有風徐來淋潦頓収㣲月<lb/>
出雲氛霧廓清皇帝被衮冕登壇萬籟無聲華燭有輝<lb/>
雅樂瀏亮燎煙不揺百禮既洽千官肅雍洋洋乎神明<lb/>
臨之在上誠意懇至升降秩秩濟濟翼翼穆穆如也比<lb/>
明竣事薰風應節和氣交暢小大咸喜知誠徳之感格<lb/>
若合符契大命所集皇天后土信不忒也於是𢎞文舘<lb/>
學士臣基謹獻頌曰濬哲惟帝父天母地維孝維誠斯<lb/>
承其意孝誠既備物以將之神鑒在徳匪惟其儀聖不<lb/>
<pb n="KR4e0005_WYG_020-19a"/>
世出禮失莫求弗澄其源曷清其流末流之極禮儀并<lb/>
廢豈無牛羊而不以祭穹祗赫怒監觀萬方式昭大命<lb/>
命我聖皇維我聖皇克孝克誠提三尺劒由一旅興奮<lb/>
于長淮長淮具宗濟于大江大江攸同漢沔既朝閩浙<lb/>
率從施及廣海化外之邦望風占雲獻其琛賨稽首龍<lb/>
墀蹈舞從容乃命虎臣越濟踰河雲斾霓旌鐡馬金戈<lb/>
蹴踏泰岱慿陵華嵩鋤秦定燕掃貊滌戎莫亢我前莫<lb/>
膺我鋒斬逆懐降允協天衷自西自東自南自北㒺不<lb/>
<pb n="KR4e0005_WYG_020-19b"/>
懌懌戴天子徳天子之徳格于上下既禋于郊又敬于<lb/>
社人懐其仁神錫之嘏圓方所包無不服者超黄邁唐<lb/>
越商踰夏小臣作詩以繼大雅<lb/>
　　　平西蜀頌<hi>并序</hi>　　　　誠意伯劉基撰<lb/>
臣聞天命真主混一六合必先有以為之驅除然後収<lb/>
拾以歸其籠自古及今同一揆矣是故冬寒之極必有<lb/>
陽春激湍之下必有深潭大亂之後必有大治理則然<lb/>
也元徳既衰九土糜沸鴟張狼顧之豪彌滿山澤萬姓<lb/>
<pb n="KR4e0005_WYG_020-20a"/>
喁喁無所籲告天乃命我皇帝肅將武威代伐不道故<lb/>
一伐而定荆湖再伐而舉全呉三伐而海甸廓清四伐<lb/>
而東粤南閩悉歸版圖於是肆伐中原拾宋掇秦掣趙<lb/>
拔燕兵鋒未至聲聞先及神讋鬼慄匍匐俯伏𤣥莵青<lb/>
海崑崙大漠交阯鐻耳之國㒺不獻琛奉表稽首闕下<lb/>
無敢後者獨明昇竊據巴蜀雖遣使奉貢而不去偽號<lb/>
大臣皆請討之皇帝憐其父沒子㓜數遣使招之不至<lb/>
乃命將帥師伐之洪武四年大軍破瞿唐殺其將某郡<lb/>
<pb n="KR4e0005_WYG_020-20b"/>
邑鎮戌望風送欵昇乃率其官屬奉璽印詣軍門請降<lb/>
葢自建國至是凡五年而天下一統何其易耶固知天<lb/>
命有在而羣雄並起為之驅除也臣基受恩深厚無能<lb/>
補報遥聞㨗音歡喜踴躍不能自已謹撰平西蜀頌一<lb/>
首雖不足以贊揚聖徳萬一亦聊以寓葵藿向日之忱<lb/>
云爾其辭曰惟彼蜀國開自蠺叢山川隔閡與華不通<lb/>
金牛啓道厥竅斯鑿岷峨岧嶤始連井絡秦以之霸漢<lb/>
以之王諸葛用之震驚北方劒閣倚天瞿唐折地仰不<lb/>
<pb n="KR4e0005_WYG_020-21a"/>
可攀俯不可視蠢兹羌戎慿其險阻罔知天命大邦是<lb/>
距洸洸虎臣受命于征出師桓桓如雷如霆如雷如霆<lb/>
天子之威廟筭先定鬼神莫違靈旗揮揮指山山摧羌<lb/>
人失魂恧若死灰爰將其臣奉其版籍泥首軍門面縛<lb/>
銜璧六軍奏凱聲動𤣥黄黧童白叟蹈舞康莊四海㑹<lb/>
同豐年穰穰慶雲甘露自天降祥臣拜稽首受天之佑<lb/>
受天之佑天子萬夀<lb/>
　　　甘露頌<hi>并序</hi>　　　　　誠意伯劉基撰<lb/>
<pb n="KR4e0005_WYG_020-21b"/>
欽惟皇帝順天應人奄有九土武功既成文治大洽恪<lb/>
恭天地孝敬祖宗山川鬼神莫不祇肅是以億兆歸心<lb/>
遐邇嚮化羌夷蠻貊無有弗庭皇帝愈加謙慎深惟上<lb/>
天付畀之重夙夜兢業思舉羣臣庶民咸躋雍熈以承<lb/>
天眷教誨戒飭諄諄切切日不厭勤於是乎天不愛道<lb/>
地不愛寳醇和至精悉發悉逹禾麥呈瑞年糓屢登倉<lb/>
廪之積如岡如坻民用紓矣邦本固矣乃洪武四年十<lb/>
月甘露降于鍾山沾潤草木瑩若凝脂美猶醍醐五年<lb/>
<pb n="KR4e0005_WYG_020-22a"/>
十有一月又降今年仍降如初臣聞瑞應圖曰王者徳<lb/>
至于天則甘露降鍾山京國之鎮帝業所基而甘露每<lb/>
降于兹則天之所以彰我皇帝之徳而引國祚於悠乆<lb/>
之意豈不顯顯矣乎昔者軒轅黄帝得瑪瑙之甕甘露<lb/>
降之滿盈黄帝食之而夀今甘露連年屢降則天之所<lb/>
以夀我皇帝於千萬嵗之意又豈不昭昭矣乎於是羣<lb/>
臣莫不欣懌百姓莫不蹈舞舉手相慶而在廷之臣或<lb/>
為詩歌或為賦頌以詠盛事於是臣基謹再拜稽首而<lb/>
<pb n="KR4e0005_WYG_020-22b"/>
獻頌曰古帝軒轅徳協于天天降甘露俾服延年明明<lb/>
我皇統坤握乾芟翦豪猾樹徳佑賢命將出師廓清四<lb/>
邉滄溟帖濤嶺嶠収煙宏功茂烈烜赫八埏郊社宗廟<lb/>
享祀豐蠲日月星辰嶽鎮海川敬㒺不至誠㒺不宣寅<lb/>
畏天命翼翼䖍䖍匡直臣庻亹亹惓惓惟恐弗及惟恐<lb/>
或愆皇天后土睠顧式堅瑰祥信禎來集連連膏露流<lb/>
滋如瑶如璿味奪醴齊光粲珠蠙髙映斗極深浹重淵<lb/>
被之竹栢竹栢鮮鮮被之鶴鵠鶴鵠姢姢璧月宵炯銀<lb/>
<pb n="KR4e0005_WYG_020-23a"/>
河曉旋天乳耀芒燭于穹圎霏霏其霧泥泥其泉㫖㫖<lb/>
其飴馥馥其荃瑞我聖皇神恬氣全萬姓率徳七曜順<lb/>
躔皇夀如山如黄如𤣥超三軼五煥後輝前小臣作頌<lb/>
願附史編<lb/>
　　　謝恩表　　　　　　誠意伯劉基撰<lb/>
伏以出草萊而遇真主受榮寵而歸故鄉此人人之所<lb/>
願欲而不可得者也中謝欽惟皇帝陛下以神聖文武<lb/>
之資提一旅之衆龍興淮甸掃除羣雄不數年間遂定<lb/>
<pb n="KR4e0005_WYG_020-23b"/>
中原奄有四海神謨廟斷悉出聖衷舜禹以來未之有<lb/>
也臣基一介愚庸生長南裔踈拙無似其能識主於未<lb/>
發之先者亦猶巢鵲之知太嵗園葵之企太陽以管窺<lb/>
天偶見于此非臣之知有以過於人也至於仰觀乾象<lb/>
言或有驗者是乃天以大命授之陛下若有鬼神隂誘<lb/>
臣衷開導使言非臣念慮所能及也聖徳廣大不遺葑<lb/>
菲逺法唐虞功疑惟重之典錫臣以封爵賜臣以禄食<lb/>
俾臣回還故鄉受榮寵以終其天年臣竊自揆何脩而<lb/>
<pb n="KR4e0005_WYG_020-24a"/>
膺此犬馬微忱惟増愧懼已於洪武四年二月初四日<lb/>
到家謹遣長男臣璉捧表詣闕拜謝聖恩臣基無任激<lb/>
切屏營之至謹奉表稱謝以聞<lb/>
　　雜録<lb/>
　　　故誠意伯劉公行狀<lb/>
祖庭槐字尚徳追封永嘉郡公祖妣梁氏追封永嘉郡<lb/>
夫人父爚字如晦追封永嘉郡公母富氏追封永嘉郡<lb/>
夫人公諱基字伯温世為括蒼人年十四入郡庠從師<lb/>
<pb n="KR4e0005_WYG_020-24b"/>
受春秋經人未嘗見其執經讀誦而黙識無遺習舉業<lb/>
為文有竒氣决疑義皆出人意表凡天文兵法諸書過<lb/>
目洞識其要講理性於復初鄭先生聞濓洛心法即得<lb/>
其㫖歸先生大器之乃謂公父曰吾將以天道無報於<lb/>
善人此子必髙公之門矣後應進士舉授江西髙安縣<lb/>
丞揭文安公曼碩見公謂人曰此魏徴之流而英特過<lb/>
之將來濟時器也公在燕京時間閱書肆有天文書一<lb/>
帙因閲之翊日即背誦如流其人大驚欲以書授公公<lb/>
<pb n="KR4e0005_WYG_020-25a"/>
曰已在吾胸中矣無事於書也之官以亷節著名發姦<lb/>
擿伏不避強禦為政嚴而有惠愛小民自以為得慈父<lb/>
而豪右數欲陷之時上下咸知其亷平卒莫能害也新<lb/>
昌州有人命獄府委公覆檢案覈得其故殺狀初檢官<lb/>
得罷職罪其家衆倚䝉古根脚欲害公以復讐江西行<lb/>
省大臣素知公遂辟為職官掾史以讜直聞後與幕官<lb/>
議事不合遂投劾去隠居力學至是而道益明後為江<lb/>
浙儒學副提舉為行省考試官頃之建言監察御史失<lb/>
<pb n="KR4e0005_WYG_020-25b"/>
職事為臺憲所沮遂移文决去嘗逰西湖有異雲起西<lb/>
北光映湖水中時魯道原宇文公諒諸同逰者皆以為<lb/>
慶雲將分韻賦詩公獨縱飲不顧乃大言曰此天子氣<lb/>
也應在金陵十年後有王者起其下我當輔之時杭城<lb/>
猶全盛諸老大駭以為狂且曰欲累我族滅乎悉去之<lb/>
公獨呼門人沈與京置酒亭上放歌極醉而罷時無能<lb/>
知者惟西蜀趙天澤知公才器以為諸葛孔明之流嘗<lb/>
作文以期之方國珍起海上省憲復舉公為浙東元帥<lb/>
<pb n="KR4e0005_WYG_020-26a"/>
府都事公即與元帥納琳哈喇謀築慶元等城賊不敢<lb/>
犯及特哩特穆爾左丞招諭方冦復辟公為行省都事<lb/>
議収復公建議招捕以為方氏首亂掠平民殺官吏是<lb/>
兄弟宜捕而斬之餘黨脅從詿誤宜從招安議方氏兄<lb/>
弟聞之懼請重賂公公悉却不受執前議益堅特哩特<lb/>
穆爾左丞使其兄省都鎮撫以公所議請于朝方氏乃<lb/>
悉其賄使人浮海至燕京省院臺俱納之准招安授國<lb/>
珍以官乃駁公所議以為傷朝廷好生之仁且擅作威<lb/>
<pb n="KR4e0005_WYG_020-26b"/>
福罷特哩特穆爾左丞軰羈管公于紹興公發忿慟哭<lb/>
嘔血數升欲自殺家人葉性等力沮之門人穆爾薩曰<lb/>
今是非混淆豈公自經於溝瀆之時耶且太夫人在堂<lb/>
將何依乎遂抱持公得不死因有痰氣疾是後方氏遂<lb/>
横莫能制山宂皆從亂如歸公在紹興放浪山水以詩<lb/>
文自娱時與好事者遊雲門諸山皆有記行省復以都<lb/>
事起公招安山冦呉成七等使自募義兵賊拒命不服<lb/>
者輙擒誅之畧定其地復以為行樞宻院經歴與行院<lb/>
<pb n="KR4e0005_WYG_020-27a"/>
判石末宜孫守處州安集本郡後授行省郎中經畧使<lb/>
李國鳯廵撫江南諸道採守臣功績奏于朝時執政者<lb/>
皆右方氏遂置公軍功不録由儒學副提舉格授公處州<lb/>
路總管府判諸將聞是命下率皆解體勅書至公於中庭<lb/>
設香案拜曰我不敢負世祖皇帝今朝廷以此見授無所<lb/>
宣力矣乃棄官歸田里時義從者俱畏方氏殘虐遂從<lb/>
公居青田山中乃著郁離子客或説公曰今天下擾擾<lb/>
以公才畧據括蒼併金華明越可折簡而定方氏將浮<lb/>
<pb n="KR4e0005_WYG_020-27b"/>
海避公矣因畫江守之此勾踐之業也舍此不為欲悠<lb/>
悠安之乎公笑曰吾平生忿方國珍張士誠軰所為今<lb/>
用子計與彼何殊耶且天命將有歸子姑待之㑹帝下<lb/>
金華定括蒼公乃大置酒指乾象謂所親曰此天命也<lb/>
豈人力能之耶客聞之遂亡去公决計趨金陵衆疑未<lb/>
决母夫人富氏曰自古衰亂之世不輔真主詎能獲萬<lb/>
全計哉衆乃定或請以兵從公曰天下之事在吾與所<lb/>
輔者爾奚以衆為乃悉以衆付其弟陞俾家人葉性朱<lb/>
<pb n="KR4e0005_WYG_020-28a"/>
佑等參掌之且曰善守境士毋為方氏所得也勿憂我<lb/>
適總制官孫炎以帝命遣使來聘公遂由間道詣金陵<lb/>
陳時務䇿一十八欵帝從之㑹陳氏入冦獻計者或謀<lb/>
以城降或以鍾山有王氣欲奔據之或欲决死一戰不<lb/>
勝而走未晚也公獨張目不言帝召公入内公奮曰先<lb/>
斬主降議及奔鍾山者乃可破賊爾帝曰先生計將安<lb/>
出公曰如臣之計莫若傾府庫開至誠以固士心且天<lb/>
道後舉者勝宜伏兵伺隙擊之取威制敵以成王業者<lb/>
<pb n="KR4e0005_WYG_020-28b"/>
在此時也帝遂用公策乘東風發伏擊之斬獲凡若干<lb/>
萬帝以克敵之賞賞公公悉辭不受中書省設御座將<lb/>
奉小明王以正月朔旦行慶賀禮公大怒罵曰彼牧豎<lb/>
爾奉之何為遂不拜適帝召公公遂陳天命所在帝大<lb/>
感悟乃定征伐之計遂攻皖城自昏逹旦不拔公以為<lb/>
宜逕拔江州帝遂悉軍西上陳氏率其屬走湖廣江州<lb/>
平帝使都督馮勝將兵攻某城命公授方畧公書紙授<lb/>
之使夜半出兵云至某所見某方青雲起即伏兵頃有<lb/>
<pb n="KR4e0005_WYG_020-29a"/>
黒雲起者是賊伏也慎勿妄動日中後黒雲漸薄囘與<lb/>
青雲接者此賊歸也即銜枚躡其後擊之可盡擒也衆<lb/>
初莫肯信至夜半詣所指地果有雲起如公言衆以為<lb/>
神莫敢違竟拔城擒賊而還王漢一以饒信降帝命公<lb/>
撫之陳氏洪都守將胡均美使其子約降請禁止若干<lb/>
事帝初有難色公自後踢所坐胡牀帝意悟許之均美<lb/>
遂以城降初公聞母富氏䘮悲慟欲即歸帝以書慰留<lb/>
之期以成功公不得已遂從征伐至是辭歸帝遣禮官<lb/>
<pb n="KR4e0005_WYG_020-29b"/>
伴送累使弔祭恩禮甚厚時苖軍反金華括蒼殺守將<lb/>
胡大海耿某孫炎等衢州或謀翻城應之守將夏毅懼<lb/>
無所措㑹公至即迎入城一夕定之公即發書金處屬<lb/>
縣諭以固守所部遂同邵平章諸軍克復處城擒苖帥<lb/>
賀某李某處州平公至家營葬事時語所親以帝必當<lb/>
有天下之狀於是鄉里及隣附郡縣翕然心服方氏雖<lb/>
據温台明三郡其士大夫皆仰公如景星慶雲其小民<lb/>
亦未嘗不懐公之舊徳也方氏素畏公名時遣人致書<lb/>
<pb n="KR4e0005_WYG_020-30a"/>
奉禮公不敢受使人白于帝帝因令公與通問公因宣<lb/>
國家威徳方氏遂納土入貢帝時使人以書訪軍國事<lb/>
公即條答悉合機宜某年月日公赴京道經建徳今嚴<lb/>
州也適張氏入冦時曺國公守建徳欲奮擊之公乃使<lb/>
勿擊曰不出三日賊當自走追而擊之此成擒也比三<lb/>
日黧明公登城望之曰賊走矣衆見其壁壘旗幟皆如<lb/>
故且聞嚴鼓聲疑莫敢輕動公趣使疾進兵至則皆空<lb/>
壘擊皷者乃所掠老弱耳遂窮追賊迸走至東陽悉擒<lb/>
<pb n="KR4e0005_WYG_020-30b"/>
之以還公遂至京時陳友諒據湖廣張士誠據浙西皆<lb/>
未下衆以為蘇湖地肥饒欲先取之公曰張士誠自守<lb/>
虜耳陳友諒居上流且名號不正宜先伐之陳氏既滅<lb/>
取張氏如囊中物耳㑹陳氏復攻洪都帝遂伐陳氏因<lb/>
大戰於彭蠡湖勝負未决公宻言于帝移軍湖口期以<lb/>
金木相犯日决勝帝皆從之陳氏遂平帝還京定計取<lb/>
張士誠因定中原拓土西北公宻謀居多帝或時至公<lb/>
所屏人語移時乃去雖至親宻莫知其由以公為太史<lb/>
<pb n="KR4e0005_WYG_020-31a"/>
令一日公見日中有黒子奏曰東南當失一大將時參<lb/>
軍胡㻧伐福建果敗沒他日公見帝帝方欲刑人公曰<lb/>
何為帝語公以所夢公曰是衆字頭帝有血以土傅之<lb/>
得土得衆之象應在得夢時三日當有報至帝遂留所<lb/>
欲刑之人以待之三日後海寜以城降果如公言㨗至<lb/>
帝大喜悉以所留人俾公縱之某年月日熒惑守心羣<lb/>
臣皆震懼公宻奏帝宜罪己以回天意次日帝臨朝即<lb/>
以公語諭羣臣衆心始安後大旱帝命公諗滯獄凡平<lb/>
<pb n="KR4e0005_WYG_020-31b"/>
反出若干人天應時雨帝大喜公因奏請宜立法定制<lb/>
帝從之張士誠平後張昶欲亂政乃使人上書稱頌功<lb/>
徳勸帝宜及時為娱樂帝以示公公曰是欲為趙髙也<lb/>
帝頷之昶色動知公得其情也乃使齊翼巖等伺察公<lb/>
隂事欲陷之未及發而昶先事受誅及司天臺災翼巖<lb/>
因為書言之於帝其事多公平日宻聞於帝或帝使為<lb/>
之者翼巖未之知也書奏帝切責翼巖斬之遂治黨與<lb/>
盡得其與昶通謀狀帝適以事責丞相李善長憲使凌<lb/>
<pb n="KR4e0005_WYG_020-32a"/>
恱因彈之公為帝言李公舊勲且能輯和諸將帝曰是<lb/>
數欲害汝汝乃為之地耶汝之忠勲足以任此公叩頭<lb/>
曰是如易柱必須得大木然後可若束小木為之將速<lb/>
顛覆以天下之廣宜求大才勝彼者如臣駑鈍尤不可<lb/>
爾帝怒遂解洪武元年正月帝登大寳于南郊公宻奏<lb/>
立軍衛法外人無知者拜御史臺中丞適中丞章公溢<lb/>
奏定處州七縣稅粮比宋制畝悉加五合帝特命青田<lb/>
縣粮止五合起科餘准所擬且曰使劉伯温鄉里子孫<lb/>
<pb n="KR4e0005_WYG_020-32b"/>
世世為美談也或言有殺運三十年公慨然曰使我任<lb/>
其責者掃除弊俗一二年後寛政可復也帝幸鳯陽使<lb/>
公居守公志在澄清天下乃言於帝曰宋元以來寛縱<lb/>
日乆當使紀綱振肅而後惠政可施也乃命憲司糾察<lb/>
諸道彈劾無所避公案劾中書省都事李彬侮法等事<lb/>
罪當死丞相李善長素愛彬乃請緩其事公不聽遣官<lb/>
賫奏詣行在帝從公議處彬死刑公承㫖即斬之由是<lb/>
與李公大忤比帝回京李公愬之公乃求退帝命歸鄉<lb/>
<pb n="KR4e0005_WYG_020-33a"/>
里公奏曰鳯陽雖帝鄉然非置都之地王保保雖可取<lb/>
然未易輕也願聖明留意焉遂辭歸後定西失利王保<lb/>
保竟走沙漠帝手詔叙公勲伐且召公赴京師同盟勲<lb/>
冊公至京師帝賫賜甚厚追贈公祖父爵皆永嘉郡公<lb/>
累欲進公爵公曰陛下乃天授臣何敢貪天之功聖恩<lb/>
深厚榮顯先人足矣遂固辭不敢當帝知其至誠不强<lb/>
也帝欲相楊憲公與憲素厚以為不可帝怪之公曰憲<lb/>
有相才無相器夫宰相者持心如水以義理為權衡而<lb/>
<pb n="KR4e0005_WYG_020-33b"/>
已無與焉者也今憲不然能無敗乎帝曰汪廣洋何如<lb/>
公曰此褊淺觀其人可知曰胡惟庸何如公曰此小犢<lb/>
將僨轅而破犁矣帝曰吾之相無逾於先生公曰臣非<lb/>
不自知但臣疾惡大深又不耐繁劇為之且孤大恩天<lb/>
下何患無才願明主悉心求之如目前諸人臣誠未見<lb/>
其可也三年七月授𢎞文館學士十一月進封誠意伯<lb/>
四年正月賜歸老鄉里二月至家遣長子璉捧表詣闕<lb/>
謝恩某年某月復遣璉進賀平西蜀表頌帝仍以文荅<lb/>
<pb n="KR4e0005_WYG_020-34a"/>
之八月帝使尅期以手書問天象事公悉條答其大意<lb/>
以為霜雪之後必有陽春今國威已立自宜少濟以寛<lb/>
書奏帝悉以付史館其書藁并已前奏請諸藁公皆焚<lb/>
之莫能得其詳也初公言於帝甌括間有隙地曰談洋<lb/>
及抵福建界曰三魁元末頑民負販私鹽因挾方寇以<lb/>
致亂累年民受其害遺俗猶未革宜設廵檢司守之帝<lb/>
從之及設司頑民以其地係私産且屬温州界抗拒不<lb/>
服適茗洋逃軍周廣三反温處舊吏持府縣事匿不以<lb/>
<pb n="KR4e0005_WYG_020-34b"/>
聞公令長子璉赴京奏其事逕詣帝前而不先白中書<lb/>
省時胡惟庸為左丞掌省事因挾舊忿欲構陷公乃使<lb/>
刑部尚書呉雲訹老吏訐公乃謀以公欲求談洋為墓<lb/>
地民弗與則建立司之䇿以逐其家庻㡬可動帝聼遂<lb/>
為成案以奏頼帝素知公置不問省部又欲逮公長子<lb/>
獄帝時已勅璉歸及奏帝曰既歸矣免之公入朝惟引<lb/>
咎自責而已先是楊憲敗後汪廣洋為丞相未㡬而貶<lb/>
廣東乃相惟庸公乃大慼嘗謂人曰使吾言不驗蒼生<lb/>
<pb n="KR4e0005_WYG_020-35a"/>
之福也言而驗者其如蒼生何遂憂憤而舊疾愈増洪<lb/>
武八年正月胡丞相以醫來視疾飲其藥二服有物積<lb/>
腹中如拳石公遂白于帝帝亦未之省也自是疾遂篤<lb/>
三月帝以公乆不出遣使問之知其不能起也特御製<lb/>
為文一通遣使馳驛送公還鄉里居家一月而薨公生<lb/>
於至大辛亥六月十五日薨於洪武乙夘四月十六日<lb/>
享年六十五嵗公之子璉仲璟以是年六月某日葬公<lb/>
於其鄉夏山之原禮也遺文郁離子十巻覆瓿集二十<lb/>
<pb n="KR4e0005_WYG_020-35b"/>
四巻寫情集四巻長子璉又集所遺文藁五巻名曰犁<lb/>
眉公集娶富氏封永嘉郡夫人繼室陳氏章氏子男二<lb/>
人長璉由考功監丞任江西參政卒于官次仲璟皆陳<lb/>
氏出也女二人長適呉彪次適沈安皆章氏出也孫男<lb/>
三人廌虒貊孫女三人㓜未適也公未薨前數日乃以<lb/>
天文書授璉使伺服闋進且戒之曰勿令後人習也復<lb/>
命次子仲璟曰胡惟庸必敗我欲奉遺表無益也日後<lb/>
帝必思我待有問當宻為我奏其畧以為修徳省刑祈<lb/>
<pb n="KR4e0005_WYG_020-36a"/>
天永命且為政寛猛如循環耳諸形勝要害之地宜與<lb/>
京師聲勢連絡幸聖主留意公生平剛毅慷慨有大節<lb/>
毎論天下安危則義形于色然與人交㳺開心見誠坦<lb/>
然無間阻至於義所不直無少假借雖親之者以此而<lb/>
忌之者亦以此惟帝察其至誠任以心膂公亦以為不<lb/>
世之遇知無不言毎遇急難勇氣奮發計畫立就外人<lb/>
莫能測其機累贊帝成大功帝嘗臨朝稱之公輙逡廵<lb/>
不敢當家居惟飲酒奕棋未嘗自言其功毎天象有大<lb/>
<pb n="KR4e0005_WYG_020-36b"/>
變則累日不樂凡公以天下蒼生休戚為憂喜者即此<lb/>
可知矣帝天威嚴重惟公抗言直議不以利害怵其中<lb/>
帝亦甚禮公常稱為老先生而不名又曰吾子房也廷<lb/>
臣或有過失得譴者公宻為救解而免其人或知而詣<lb/>
公謝者則拒不納其人不知亦未嘗為人言也其居鄉<lb/>
里守禮義尚節儉多隂徳不以富貴驕人公初與同郡<lb/>
葉公景淵胡公仲淵章公三益金華宋公景濓同出處<lb/>
有通家之好至於居官任政則各行其志俱以功名顯<lb/>
<pb n="KR4e0005_WYG_020-37a"/>
於世而公與宋公又以文章為當代首稱云伯生辱在<lb/>
同郡預諸生列與公子璉仲璟相知最深今公薨而璉<lb/>
没仲璟與璉之子廌請録公遺事因輯平昔所聞大畧<lb/>
為行狀至於皇上知人之明倚注之重公之遭遇感激<lb/>
以天下公議輔人主者觀綸綍之文考成效之績可見<lb/>
矣其籌䇿帷幄有不能盡詳者亦不敢强質也洪武癸<lb/>
亥孟春將仕郎秦府紀善同郡諸生黄伯生狀<lb/>
　　　敕建誠意伯劉公祠堂記<lb/>
<pb n="KR4e0005_WYG_020-37b"/>
帝復大寳之明年故開國翊運守正文臣資善大夫御<lb/>
史中丞兼𢎞文舘學士太子賛善大夫護軍誠意伯劉<lb/>
先生七世孫翰林五經博士禄自括蒼來朝且言曰先<lb/>
臣基没垂八十年于兹故有祠堂燬弗克稱者乆之神<lb/>
無棲止祀㒺攸享臣禄荷國厚恩叨守宗祧敢以為請<lb/>
詔可其奏下禮部移所在有司營建祠堂如制於是浙<lb/>
江布政司右布政使白圭處州府知府萬安青田縣縣<lb/>
丞郭仲禮咸奉行唯謹僉謂舊祠幽僻用徙髙亢於神<lb/>
<pb n="KR4e0005_WYG_020-38a"/>
為宜乃度地於宅之東南維吉方將有以規所需邑父<lb/>
老聞之奔走相告曰先生嘗有大造於吾民也欣然相<lb/>
與計田聚財輸于官得若干萬緡乃㳙吉辰徵工簡材<lb/>
首隆寢堂翼以兩廡屏以三門齊戒有室庖湢有舎而<lb/>
又飾以黝堊繚以周垣制度宏深規模軒敞神主攸奠<lb/>
煥然光輝猗歟休哉告成於天順元年十二月之朔禄<lb/>
詣闕謝恩畢退而屬䕫為之記竊惟先生之謨謀功業<lb/>
載在國史著之翊運録昭若日星人皆知之無所庸喙<lb/>
<pb n="KR4e0005_WYG_020-38b"/>
獨出處之節或者以嘗仕元為疑則不可不為先生白<lb/>
其心也先生負豪傑之才當元之季以春秋之學登進<lb/>
士第累仕累發其竒輙不合而去則先生非無意於用<lb/>
世而世不能用遂歸隠括蒼山中以耕食為樂葢元氏<lb/>
一遺民耳及王師下浙西搜羅人才先生堅卧不出亦<lb/>
豈無所見耶既而呉漢角立東南中原割據如蜂蟻然<lb/>
天下非元有矣先生之心誠不忍天下之棼棼也矧髙<lb/>
皇帝握真符而定金陵先生固預占於十年之前矣於<lb/>
<pb n="KR4e0005_WYG_020-39a"/>
是慨然以天下為己任束帛朝臨而夕起一見之頃首<lb/>
陳天命有在髙皇帝敬而信之自謂吾之子房謀無不<lb/>
用用無不效卒成天下大業厥功偉哉夫元運去矣為<lb/>
元氏遺民猶遲遲不肯輕於他就及不得已必擇真主<lb/>
自輔運籌决䇿取天下於羣雄之手非取於元氏也先<lb/>
生於此葢亦審之熟矣昔伊尹五就桀不用退而耕於<lb/>
有莘之野及遇成湯翻然起而成佐商之功聖賢所以<lb/>
汲汲於斯世者豈有他哉誠以畏天命悲人窮不得已<lb/>
<pb n="KR4e0005_WYG_020-39b"/>
而然也先生之心其即伊尹之心歟伊尹無愧於桀先<lb/>
生無愧於元氏無愧於元氏則無愧於出處之節夫何<lb/>
疑哉嗟夫自元失其鹿天下羣起而逐之民不聊生者<lb/>
盖匪伊朝夕矣我髙皇帝一旦出而廓清之使天下復<lb/>
見二帝三王之治真有功於天地萬世者也抑先生之<lb/>
心殆有見於是哉由是言之比之伊尹功或過矣嗚呼<lb/>
如先生者雖百世祀可也况祠堂乎是宜我皇上特埀<lb/>
意於斯豈惟昭崇徳報功之禮又將興起其子孫俾得<lb/>
<pb n="KR4e0005_WYG_020-40a"/>
以賢其賢而親其親可謂仁之至義之盡也歟䕫生也<lb/>
晚忝與先生同浙水而髙山仰止之心為日乆矣敢書<lb/>
此于麗牲之石以白先生之心後世欲知先生者尚有<lb/>
考於斯資善大夫正治上卿禮部尚書嚴郡姚䕫譔<lb/>
　　　勅賜翊運祀碑記<lb/>
有曠世所無之大變則必有曠世所不可無之大功否<lb/>
極而泰剥極而復此理也亦勢也世至元末而世變極<lb/>
矣秦隋五代之暴且亂盖不若是甚也此我聖祖再<lb/>
<pb n="KR4e0005_WYG_020-40b"/>
造乾坤之功所以跨唐軼宋逼漢髙而過之宰我曰以<lb/>
予觀於夫子賢於堯舜逺矣若我聖祖之功豈非曠<lb/>
萬古之所未見而天下後世所不可一日而無者哉<lb/>
然天將降是亂於世必預為之生能弭是亂之人於<lb/>
其先故伊摯不生於商而生於夏子房不生於漢而<lb/>
生於韓皆亡國之英出而為興王之佐也用是在泰<lb/>
則有上下之交在復則有朋來之助孔子稱管仲曰如<lb/>
其仁如其仁夫管仲相桓所攘者不過一楚而已吾夫<lb/>
<pb n="KR4e0005_WYG_020-41a"/>
子猶動色稱之况其有功於乾坤再造之世而親被其<lb/>
賜者亦烏可得而忘之哉我聖祖之創興大業雖藉膂<lb/>
力爪牙之士而謨謀帷幄指授羣帥則皆誠意伯劉公<lb/>
之功葢天實授之而非偶然也是宜百世廟祀以享天<lb/>
下之報夫何歴世既乆寖逺而堙至景泰間始有博士<lb/>
之命為之立廟以祀𢎞治中尋以吏科給事中呉仕偉<lb/>
之言録其九世孫瑜為處州衛世襲指揮使葢先是郡<lb/>
人鄭以璋嘗有立廟之請詔下所司廵按分守等官實<lb/>
<pb n="KR4e0005_WYG_020-41b"/>
奉行之至是瑜還監察御史邢公纓兵備副使林公廷<lb/>
選張公賔首謁公廟復通道立坊扁曰翊運元勲之坊<lb/>
於是廟制煥然一新乃命公八世孫養以鄭御史宣之<lb/>
言來屬予記予惟公之豐功偉績實與天地相為始終<lb/>
使生民之類不至糜爛泯沒而綱常倫理為之一振是<lb/>
誠不可以異代而論也旗常金石在所必載信史正人<lb/>
在所必録亦豈區區所得而賛之哉因繫之詞曰天生<lb/>
至人兮輔我皇明天實假手兮亡國之英桀五就而不<lb/>
<pb n="KR4e0005_WYG_020-42a"/>
售兮國用以傾故將大有為兮待文王而後興風塵閧<lb/>
動兮六合靡寧乾旋坤轉兮四海廓清公神不死兮百<lb/>
世如生在帝左右兮熏蒿愴悽於穆廟祀兮崇階兩楹<lb/>
灑酒麗牲兮苾芬其馨仰瞻再拜兮我民之情神其不<lb/>
爽兮來止來寧正徳改元春三月朔賜進士出身通議<lb/>
大夫禮部右侍郎掌國子監事兼經筵通鑑纂要官前<lb/>
南京國子祭酒翰林院侍講同修國史黄巖謝鐸撰<lb/>
　　　祭誠意伯文　　　　　　呉公願撰<lb/>
<pb n="KR4e0005_WYG_020-42b"/>
維洪武九年嵗次丙辰九月壬午朔越十六日丁酉承<lb/>
事郎前工部員外郎劉彬承事郎水部主事兼呉相府<lb/>
録事呉公願從仕郎前常州府武進縣丞趙嗣泰等謹<lb/>
以牲醴致祭于故開國翊運守正文臣資善大夫前御<lb/>
史中丞䕶軍誠意伯劉先生之靈曰維元政之失馭兮<lb/>
豪傑奮其並興驅齊民使荷戈兮銷鋤犁以為兵勝負<lb/>
迭其相乘兮弱之肉而強是食競侵略以僣竊兮紛盗<lb/>
據乎南北塵滃滃而眯目兮燄炎炎而漲天計剽殺為<lb/>
<pb n="KR4e0005_WYG_020-43a"/>
功庸兮孰黔首之汝憐翳穹蒼之念亂兮實挺生夫聖<lb/>
明擐仁義為甲胄兮嬰忠信以為城江淮翕其景從兮<lb/>
顧瞻金陵而是都豈有君而無臣兮疇啓予之雄圖惟<lb/>
先生之壯志兮夙藴皇王之學鄙管樂而陋彧猛兮謂<lb/>
伊吕之可作神諒兆於㡬先兮吾將察夫璿璣覩王氣<lb/>
之攸屬兮知帝命之所歸虎嘯谷以生風兮雲出岫而<lb/>
隨龍鬱子衷之耿耿兮舎聖人其焉從應聘命以効忠<lb/>
兮驩契合於諾唯神籌祕計不可以言喻兮恒决勝於<lb/>
<pb n="KR4e0005_WYG_020-43b"/>
千里彼偽漢之搶攘兮舳艫肆其横江陳我師於彭蠡<lb/>
兮殪封豕於莊浪長驅直抵其巢穴兮循豫章而東之<lb/>
蘄黄與鄂岳兮固風靡而無遺先聲讋兹兩浙兮復禽<lb/>
張而繫方操破竹之形勢兮七閩惴其敢當聞西北鄙<lb/>
之人兮曰奚為而後我征不庭而撫順兮不再鼓而俱<lb/>
下雖天道之助佑兮亦將軍之用力也發蹤跡以指示<lb/>
兮允先生之成績也皇錫爵以酬勞兮位次亞夫公侯<lb/>
效子房之勇退兮願從赤松以遨逰胡二䜿之構患兮<lb/>
<pb n="KR4e0005_WYG_020-44a"/>
動宸衷之憫惻帝曰卿其遄歸兮畀優㳺於禄食賜絲<lb/>
綸以褒美兮示睿眷之不忘駕蒲輪以言旋兮桑梓賁<lb/>
其寵光仁者必得其夀兮諒理數之可推謂隂隲之獲<lb/>
報兮宜愈享於期頥泰山頽而梁木壊兮忽溘焉其云<lb/>
亡不憖遺於一老兮使斯文之遽䘮古之人圖夫不朽<lb/>
兮惟立功與立言建茂勲於開國兮况著述之必傳秉<lb/>
二美而並載兮流芳藹於青史永鴻名於無斁兮亘萬<lb/>
古其猶不死嗟鯫生之多幸兮望餘光之有年曩叨班<lb/>
<pb n="KR4e0005_WYG_020-44b"/>
於朝著兮沐教載之嘉言承恩例以聮歸兮敢景行於<lb/>
先哲佇同心之友朋兮敬瓣香之是爇登瘠牲于几爼<lb/>
兮崇清酤之盈觴匪飲食之足尚兮庻至誠之馨香菊<lb/>
采采而埀華兮露冷冷而凄其靈惝怳之不昧兮魂髣<lb/>
髴而來思尚饗<lb/>
　　　御製慰書賛<hi>并序</hi>
我髙皇帝宸翰賜誠意伯劉公基者也公薨後十六年<lb/>
仲子璟出以示臣伯衡竊惟公丁太夫人憂帝聞公欲<lb/>
<pb n="KR4e0005_WYG_020-45a"/>
奔䘮於是作此慰留之葢不以一節之孝望公而望公<lb/>
自任以天下之重也公忍不以天下之重自任顧處一<lb/>
節之孝哉被㫖聳然不敢求去宜矣夫公負命世之材<lb/>
本之以皇王之畧輔之以天人之學在勝國也年甫弱<lb/>
冠已擢巍科然而低徊散地逾三十載及東南多故稍<lb/>
見任用竟莫能行其志焉我皇龍興肇基帝業遂以耉<lb/>
老為腹心之臣天也生元聖而遺之作配也方是時俊<lb/>
乂如雲布列帷幄眷倚之重則屬之公豈偶然哉若公<lb/>
<pb n="KR4e0005_WYG_020-45b"/>
所謂不可一日無者也而可使一日去左右哉公感激<lb/>
遭遇殚其智慧矢其䇿畫上賛廟謨神筭曽不十年濟<lb/>
一統之功成萬世之業固不負特逹之知帝登大寳論<lb/>
其功班爵位次公侯傑然為開國宗臣推恩二代而太<lb/>
夫人追封永嘉郡夫人報功之典抑亦至矣於戲豈非<lb/>
千載之盛者乎敬拜手稽首賛曰煥乎雲漢之章藹如<lb/>
天語之温略尊卑之分而形迹之不存篤上下之交而<lb/>
元首股肱之為親䝉異眷而感厚恩且不難於殺身而<lb/>
<pb n="KR4e0005_WYG_020-46a"/>
䘮元况於鞠躬竭慮附翼攀鱗建大業而集大勲乎於<lb/>
皇聖神所以駕馭英雄而再造乾坤者雖非草茅所敢<lb/>
與聞由此觀之亦惟虚已盡下以心感人而已矣一札<lb/>
之頒見於劉氏之門求諸同時莫比倫可以勸羣臣可<lb/>
以華子孫方之鏤金為劵詞林代言假手儒紳不猶玉<lb/>
之於瑉然則敕書誠為希代之珍於戲休哉洪武二十<lb/>
三年嵗次庚午夏四月戊戌將仕佐郎處州府儒學教<lb/>
授臣眉山蘇伯衡謹賛<lb/>
<pb n="KR4e0005_WYG_020-46b"/>
　　　送儒學副提舉劉公序<lb/>
古之大有為於天下其抱負設施非庸流所能識也磻<lb/>
溪之兆有莘之聘惟有道者盡之既而同心協徳應天<lb/>
順人克造丕業是皆有以關世運係安危豈偶然而已<lb/>
故有是君則有是臣有是臣則輔是君君不知是臣臣<lb/>
終不為是君用也方其未用處木石友猿鶴猶擁腫一<lb/>
夫耳既用之而功烈巍然為後世師法無他其抱負有<lb/>
素而設施自異葢驗之於成蹟人猶未至察之於未形<lb/>
<pb n="KR4e0005_WYG_020-47a"/>
誠不易知故知人自古所難今以器識斗筲而求之於<lb/>
未形益難矣江浙儒學副提舉劉公伯温人知其賢而<lb/>
未為盡知也抽經抉史作為文章考藝棘圍得人為盛<lb/>
為士者知尊儒宗矣在江西政事沛然擿奸若神在薇<lb/>
垣按律不移賛助為多為仕者知讓亷明矣在儒司恥<lb/>
道不行移文决去勇退者知芥視軒冕矣是皆得之於<lb/>
事為之末又烏足以知公之藴哉余遁跡林下無用於<lb/>
世公不以卑鄙愛之重之毎頌少陵之詩謂余曰用為<lb/>
<pb n="KR4e0005_WYG_020-47b"/>
羲和天道平用為水土地為厚孰能當之政夫子自道<lb/>
也間嘗侍行省大臣左右僚屬咸在因論江左人物余<lb/>
正色首以公對衆愕然既信且疑嗚呼使貪婪闒葺者<lb/>
聞之未必不指為朋黨過稱而竊笑之矣雖然有卞氏<lb/>
而知荆山之寳有九方臯而知千里之才天機所到不<lb/>
獨湯文之識伊吕也蕭何拔韓信於諸將中劉豫州師<lb/>
孔明於草廬何世之人曾蕭劉之不若也向非信之篤<lb/>
而用之專則泜水之竒八伍之圖何由照耀後人况抱<lb/>
<pb n="KR4e0005_WYG_020-48a"/>
負非止於二子者耶知不知用不用天也世運安危之<lb/>
所關係也噫是固非庸流所能識也矣是固非庸流所<lb/>
能識也矣至正十二年春三月望日西蜀趙天澤再拜贈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0005_WYG_020-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻十六</head> <lb/>
    <p>
<pb n="KR4e0005_WYG_016-1a"/>
欽定四庫全書<lb/>
　誠意伯文集巻十六<lb/>
　　犁眉公集下　　　　　　明　劉基　撰<lb/>
　　詩<lb/>
　　　侍宴鍾山應制<lb/>
清和天氣雨晴時翠麥黄花夾路歧萬里玉闗馳露布<lb/>
九霄奎闕絢雲旗龍文騕褭驂鸞輅馬乳蒲萄入羽巵<lb/>
衰老自慚無補報叨陪儀鳯侍瑶池<lb/>
<pb n="KR4e0005_WYG_016-1b"/>
　　　御栁<hi>二首</hi>
御栁青青䕃緑池迎春擢秀不違時皇恩天地同生育<lb/>
雨露無私爾最知<lb/>
漫漫春風入舜韶緑楊舒葉乳鶯調君王不為娛聲色<lb/>
無用辛勤學舞腰<lb/>
　　　秋懐<hi>八首</hi>
東風吹晨霞初日埀白足濕烟屯簷棟飛雨鳴樸樕厭<lb/>
厭葉就黄萋萋草還緑索居謝喧囂庭絶車馬躅念來<lb/>
<pb n="KR4e0005_WYG_016-2a"/>
多所懐追往不可復嬾隨老共至病與年相促省躬慚<lb/>
寡尤守分無望福駑駘立皁櫪敢慕騏驥逐<lb/>
秋熱喜稍退秋雨又成霖涓涓屋溜㵼汨汨街泥深清<lb/>
寒中筋骨濕氣薄衣襟晤言靡與同孤坐難為心俯視<lb/>
青苔積仰睇𤣥雲陰弱質昧聞道乃為憂所侵㝠㝠至<lb/>
終夕悄悄成孤吟<lb/>
空堦走穴蟻荒垤唳巢鸛陰氛方騰達密雨已彌漫沉<lb/>
沉翳光景昧昧感昏旦林鴉濕休飛簷雀饑相喚跬步<lb/>
<pb n="KR4e0005_WYG_016-2b"/>
隔闗河四望空慨歎悽悽衣裳單戚戚嵗年宴微生如<lb/>
不火徒勞暫時煥永寤爛柯人萬事一夢幻<lb/>
清晨啓扉坐微風動游龍離離墻上花切切砌下蛩喓<lb/>
喓自成音灼灼各有容四序迭推移衰病情所鍾身羸<lb/>
足已弱有願不得從愧負天地生愴悢填心胷<lb/>
蟋蟀已在宇鴻鴈方來賓天秋風露寒陰谷何時春欲<lb/>
為商聲歌恐驚梁上塵衡門掩仲蔚庶用存吾真<lb/>
飽食無一事一日復一夕倚門望圓穹白雲在空碧來<lb/>
<pb n="KR4e0005_WYG_016-3a"/>
鴻與去燕歳晚各有適英英黄金花粲粲好顔色采擷<lb/>
貴及時霜露已盈積掩門還獨坐浩然懐往昔惟有故<lb/>
鄉夢可以慰岑寂<lb/>
雨息殘暑退涼氣何凄而羇人倦遙夜明月光在帷展<lb/>
轉不成寐披衣步前墀春芳不再穠夕露空華滋泯黙<lb/>
對青燈悵焉心自思<lb/>
薄雲㪚髙風天色青如染盈庭露輝輝當窻星燄燄寒<lb/>
來愛蘭釭暑往却筠簟憂思浩無際起坐數更㸃晦明<lb/>
<pb n="KR4e0005_WYG_016-3b"/>
相代謝避盈乃無歉未嘗陟孟門誰識行路險賈害豈<lb/>
無因戒之在懐琰冥豫何可長用之以自檢<lb/>
　　　秋感<hi>二首</hi>
老病偏多感宵長晝亦長衣冠方謝暑枕席已驚涼往<lb/>
事鑴心在新知過眼忘籬邊舊栽菊歳晚為誰黄<lb/>
日白天青木葉凋雲山漫漫故鄉遙石床墜雨珠光動<lb/>
碧砌幽花玉色銷十載故人俱土壤五更歸夢負漁樵<lb/>
懐來憶往成惆悵蔓草羇蟲對寂寥<lb/>
<pb n="KR4e0005_WYG_016-4a"/>
　　　悼廢圃殘菊<lb/>
舊菊將蕪尚有根髙秋相顧耿無言芳心不共青莎死<lb/>
生態猶欺白露繁要待靈均餐落蕋従教元亮恥空尊<lb/>
何人解識凄涼意分付寒螿仔細論<lb/>
　　　雜詩<lb/>
趙女工妙舞秦娥善清聲同入楚王宫各擅傾城名宵<lb/>
陪綺席宴夙侍金輿行常恐他人至得寵分恩榮涕泣<lb/>
奉顔色冶態隨風生願為松栢枝莫作日及英開花不<lb/>
<pb n="KR4e0005_WYG_016-4b"/>
結實坐傷秋露零<lb/>
白露出草根顆顆如明珠黄華炫金錢亦復盈堦除閒<lb/>
居無尤物翫之聊可娛衡門不必扄此非衆所須但恐<lb/>
成薏苡千載令人吁<lb/>
服力徇穡事矻矻望有秋凌晨荷鋤出日入且未休中<lb/>
夜看星辰旱潦切所憂西成告豐歳珠璣滿田疇飽食<lb/>
幸可期喜色欲盈眸寧知霜雪早零落不得收荒畦委<lb/>
滯穗槿籬掛空篝斜陽照白髮短褐還飯牛天命固如<lb/>
<pb n="KR4e0005_WYG_016-5a"/>
此汲汲復何求<lb/>
季世罕上夀百歳為長年軒皇不可見顔冉復誰憐安<lb/>
期乘彩虹羨門駕紫烟朝游蓬萊島夕宿曽城巔常恐<lb/>
聲風枝摧折滄海田徒令驪山客想望稱神仙<lb/>
月明棲鳥動月暗棲鳥定茅䲭潜枳枸大眼掛宵鏡皇<lb/>
天生萬物一物畀一性遂令盖壤間擾擾事爭競喧呶<lb/>
窮日夕豈不慁天聽化工雖云巧為法秪自病沉思令<lb/>
人嗟欲問誰與應<lb/>
<pb n="KR4e0005_WYG_016-5b"/>
蒼蒼山上松濯濯庭前栁亭亭彩雲起矯矯含風久佳<lb/>
人皎如玉曠世難為偶長歌繼以歎去鳥盡囘首昔為<lb/>
瑤草華今為蠧餘杻棄置勿復道華容不如醜<lb/>
速成非良器驟得難久好桃李望春舒亦復迎秋稿蕣<lb/>
英耀朝日未夕委蔓草飢農種稙禾自慶得食早歳莫<lb/>
寒凜冽衡門凈如掃瀛洲對方壺弱水為池沼不有千<lb/>
年花安得如𤓰棗徐市駕樓船輕帆迅如鳥仙人倘可<lb/>
見常恐三光老寄書附文鰩碧雲空縹緲<lb/>
<pb n="KR4e0005_WYG_016-6a"/>
　　　舊在杭時為冷起敬賦泉石歌亂後失之今起<lb/>
　　　敬為協律郎邀予寫舊作已忘而記其起三句<lb/>
　　　因更足之<lb/>
君不見吳山削成三百尺上有流泉發蒼石冷卿以之<lb/>
調七絃龍出太陰風動天初聞涓涓響林渚悄若𤣥宵<lb/>
鬼神語玲然穿崖逹幽谷竽籟颼颼振喬木永懐帝子<lb/>
來瀟湘瑶環瓊珮千鳴璫女夷鼓歌交甫舞月上九疑<lb/>
啼鳯凰還思媧皇補穹碧排抉銀河通積石咸池㵼浪<lb/>
<pb n="KR4e0005_WYG_016-6b"/>
入重溟玉井冰澌相戛撃三門既鑿龍池髙三十六鱗<lb/>
騰夜濤豐隆咆哮震威怒鯨魚揵尾驚蒲牢倐然神怪<lb/>
歸寂寞殷殷餘音在寥廓鮫人淵客起相顧江白山青<lb/>
烟漠漠伯牙骨朽今幾年叔夜廣陵無續絃絶倫之藝<lb/>
不常有得心應手非人傳憶昔識子時西州正䌓華箏<lb/>
笛沸晨暮兠離僸佅爭矜誇子獨徜徉泉石裏長日松<lb/>
陰凈書几取琴為我彈一曲似掬滄浪洗塵耳否往泰<lb/>
來逢聖明有虞製作超莖英和聲協律子能事罔俾䕫<lb/>
<pb n="KR4e0005_WYG_016-7a"/>
摯專其名<lb/>
　　　雪鶴篇贈詹同文<lb/>
有鶴有鶴丁令威碧玉為骨𤣥霜衣曽城十二身所依<lb/>
千年伐毛一度歸洗髓織女黄姑磯瑶臺雪花大十圍<lb/>
食之神爽肉不肥乘風振羽芳菲菲丹砂結頂煜有輝<lb/>
咳唾璀錯生珠璣朝遊明星夕大騩騰光躡景超巍巍<lb/>
滕六驂乘虹蜺騑蕋宫仙娥頊帝妃鎔雲鍊雨成瓊葳<lb/>
眩晃晝奪扶桑輝離眸閃爍不可睇囘猋摐摐翼稿旗<lb/>
<pb n="KR4e0005_WYG_016-7b"/>
白虎觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>艮厥排鸞鵷鳥鴻鶉鵠翬鷺鶚鸛鵲鷢與鵗<lb/>
局促縮朒潜崿崎惟有皓鶴従之飛竦翮夜過東皇畿<lb/>
玲瓏琪樹戛金徽砉然長鳴驚海圻海波噴作煙霧霏<lb/>
馬銜罔象蹲若鞿鯤鯨夭矯相噓唏銀河腹堅膠蜄豨<lb/>
王母桃花湅不緋五色石裂女媧譩祝融上訴開九扉<lb/>
帝命養之青鎖闈賜以流瀣憐其饑朝朝暮暮朝太微<lb/>
翅翎披拂天香馡北斗粲爛星依稀翠赮抱日露未晞<lb/>
圓肮脩趾逸且頎蹌蹌蹈舞霍以揮㪚仙引領空相希<lb/>
<pb n="KR4e0005_WYG_016-8a"/>
嗟哉清峻天下稀勿歎遼東城郭非桂華窅窪甘露溰<lb/>
味美逺勝商山薇擷英為羞堪咀嘰比之琅玕亦庶幾<lb/>
盤空硬語去脂韋歌以贈君君莫譏<lb/>
　　　秋夜聽冷協律彈琴分韻得夜字<lb/>
秋清衆籟寂華月耿遙夜玉琴奏瑶席逸響發髙榭微<lb/>
微風入林稍稍泉出罅闗闗黄鳥春嘒嘒𤣥蟬夏幽憂<lb/>
北酆語赫怒西楚吒初疑廣寒府和鑾起仙駕忽驚龍<lb/>
騰霄雷電劈太華凄涼漢宫女萬里異國嫁逍遙商山<lb/>
<pb n="KR4e0005_WYG_016-8b"/>
老芝歌意閒暇斯須變暄涼要妙奪造化終焉返淳樸<lb/>
瑚璉在繅藉鄭衛失其滛儀秦失其詐虎狼失其擢鳥<lb/>
鳶失其嚇太音信希聲餘美甘如蔗持此滌塵心永與<lb/>
箏笛謝<lb/>
　　　青羅山房歌寄宋景濓<lb/>
若有人兮乃在大江之南淛河之東連山掎拔瀛海上<lb/>
上與河鼓天津通憶昔四女下天來遺鬟墮髢根龎鴻<lb/>
仙華傑出㝡恠異望之如雲浮太空嶔崟峛崺齾齧不<lb/>
<pb n="KR4e0005_WYG_016-9a"/>
可上薈蔚雜樹昏朣朧虎龍咆號猿鶴呌山鬼呵歘生<lb/>
悲風嗟哉若人兮胡為乎其中梁檀柟兮柱桂楓結青<lb/>
蘿兮以帡幪不翦不伐兮不鑿以攻晨嵐暮藹滴晴雨<lb/>
烟條霧葉相䝉蘢縿縿兮纚纚菶菶兮蓬蓬繚糾要紹<lb/>
兮若蒼龍埀胡降𤣥穹棽麗披離兮若翠鸞振迅飛氋<lb/>
氃鸝黄和鳴桑扈應髣髴牙曠之絲桐幽泉發竇鏘玲<lb/>
瓏六月赤日收藴隆陽凌隂蓄春始融巖花澗草紛白紅<lb/>
有時皇初平清夜騎羊朝帝君瓊蕤羽蓋冰玉珮華月<lb/>
<pb n="KR4e0005_WYG_016-9b"/>
閃爍光成虹松吹笙兮竹舞翿影斾斾兮聲渢渢娛目<lb/>
悦耳兮樂不可言世間塵土何夢夢山有芝隰有蘴石<lb/>
鑿鑿兮水漴漴猗若人兮美且充飢食倦息兮可以保<lb/>
我躬逍遙兮棲遲又何必訪廣成于崆峒<lb/>
　　　為韓克銘題畫石鼎聯句圖<lb/>
軒轅道士軒轅孫昔隨飛龍陟崐崘乘騎六氣遨乾坤<lb/>
上窮混沌無涯門下抉若木扶桑根旋雷舞電訛晨昏<lb/>
批蹴虎豹號帝閽搥撃河鼓牛騰騫摛虹織煇絢澤原<lb/>
<pb n="KR4e0005_WYG_016-10a"/>
三足老烏不敢暾迷離缺兔駭且奔羲和籲號訴至尊<lb/>
謫降下土營丘樊結喉長頸古貌存如鶴如鵠如龍蛇<lb/>
詰屈不作人間言涕唾落地生蘭蓀驅叱碣石歸河源<lb/>
蜚廉屏翳雙挾轓彆捩象齒愁育賁山𤣥水蒼琮琥璊<lb/>
離羅璀錯輝煓燉笙鏞琴瑟篪與壎五音翕繹珠㵼盆<lb/>
吹為栗烈呵為暄撲抶罔象笞鼉黿饞鰐辟易徙厥屯<lb/>
束縛㺑魃魈魖魂秉畀赤郭充朝飱妙用歘忽無留痕<lb/>
嗟哉二子爾曷寃如井谷鮒當化鯤喓喓草蟲呼阜蠜<lb/>
<pb n="KR4e0005_WYG_016-10b"/>
欲與蟪蛄語涼温不知風霆掣墻藩江騰海躍喬嶽翻<lb/>
鬼物喘汗相濡歕爽靈漂搖失所蹲敞<graphic n="KR2651" url="https://raw.githubusercontent.com/kanripo/KR-Gaiji/master/images/KR2651.png" mimeType="image/png"/>夢寐精魄惛<lb/>
低頭拜伏讋再論陽春二月花滿園掩闗獨坐辭誶諠<lb/>
按圖索意聊滌煩羨君軒轅之後昆浩歌一曲期勿諼<lb/>
　　　送姚伯淵之清溪河泊所任<lb/>
清溪之水通秋浦石白水清魚可數鰷鱨鯩鰱魴與鱮<lb/>
小魚如鍼大如杵侵晨漁艇浮空來千夫撒網雲烟囘<lb/>
鳴榔擊楫聲如雷水怪駾啄珠宫開課魚使者矢魚急<lb/>
<pb n="KR4e0005_WYG_016-11a"/>
馮夷嘘唏龍母泣琴髙赤鯉縱有神何暇超騰作人立<lb/>
吾觀大江之中有壯魚名曰海豨頭如猪羣行九十其<lb/>
朋徒歕沫成雨倐歘盲風俱旌陽仙人上天去已乆平<lb/>
池波濤随處有春淵潜鱗陟負冰時哉罔俾虞人後小<lb/>
魚瑣碎獺所捐大魚多膏秪自煎君不見振振鷺白如<lb/>
玉沙頭見魚飢不啄一朝飛上瑶華池紫鵷黄鵠相追<lb/>
隨俯視秃鶴埀六羽還共野鳶争腐鼠<lb/>
　　　旅夜<hi>四首</hi>
<pb n="KR4e0005_WYG_016-11b"/>
月光天上來入户清如水游子忽思家披衣中夜起徙<lb/>
倚步回廊烏啼夜未央欲飛無羽翼零淚濕衣裳<lb/>
昨夜起觀星月在楊枝上今宵不見月星影空摇漾羽<lb/>
蟲飛拂户燈吐孤火壯佇立掩衡門愁来獨惆悵<lb/>
客愁常突兀今夜燈花生雖知無喜報愁亦暫時平解<lb/>
襟成獨寢留燈待天明喜固不可求客心恒畏愁<lb/>
六街馬憧憧鐘響聲暫歇兩星光灼爍中有如眉月既<lb/>
見月如眉還看月如鏡月光自有恒人心長不定<lb/>
<pb n="KR4e0005_WYG_016-12a"/>
　　　有柏一章為呉太常作<hi>太常從善七世祖諱安國宣和中以少卿使金被拘七年不屈莭</hi>
有柏有柏霜露灌之柏葉不萎霜露何其有柏有柏<lb/>
維葉㝠㝠嵗暮堅冰不渝其貞莽彼北林維榛維棘<lb/>
𤣥雲四湧白日晝匿有狼有狐有鵙有烏長彘睢盱<lb/>
湩腦飯膚有䫻其風鰲揵于溟五精相磢江河倒行<lb/>
蛭矯于雲龍羸于沙哀此下民亦孔之嗟赤堇之金<lb/>
鑄為干將不刜犀兕孰知其良沙棠之舟泛于廣津<lb/>
不遇陽侯孰知其神踧彼周行君子蹟之猗彼菉竹<lb/>
<pb n="KR4e0005_WYG_016-12b"/>
君子植之顯允君子邦家之紀克崇厥覆施于孫子<lb/>
嚴嚴君子穆穆其猶載其令徳貽厥孫謀<lb/>
　　　黄華一首送葉師仁省兄還括蒼<lb/>
睆彼黄華有灼其輝驪駒在路送子于歸蔚彼柔桑<lb/>
猗其條矣心之怊矣維其遼矣翩翩者鳦亦習其羽<lb/>
悠悠者途孔脩且阻執子之手酌子以酒言念言懷<lb/>
勞心如糾子有兄弟維胷維臆嗟我之懷曷云能極<lb/>
瞻彼崇阿維雲茫茫之子之往多我慨傷鴻鴈于征載<lb/>
<pb n="KR4e0005_WYG_016-13a"/>
號載飛兄弟之逺胡寧不悲山川遐邈日月逾邁送<lb/>
子于歸俾我心瘵<lb/>
　　　道士周𤣥初鶴林行<lb/>
鶴林道士軒轅徒以飈為輪雷為輿開山養鶴作騏驥<lb/>
上下二儀周六虛雛成洗髓扶桑窟縞練羽毛鏐鐵骨<lb/>
聲飄碧落玉清揚影拂太微雲滅没永夜月明風滿林<lb/>
竹栢戛擊笙簫音云是旌陽許縣令躡蹻佩劍來相尋<lb/>
靡蓱西技搖倒景借去林間兩丹頂伐蛟北海奠𤣥㝠<lb/>
<pb n="KR4e0005_WYG_016-13b"/>
斬蜃南訛封浪井上窮列缺旁九圍却過度朔山中歸<lb/>
歸來贈我桃樹枝朱衣赤郭手所持令我鞭龍扶虓虎<lb/>
攝縛臊魃如奴虜授我堯時松子訣轉睛出電噓成雨<lb/>
鍾山秀色連冶城百花繞屋風泠泠焚香獨坐誦真誥<lb/>
墜露㸃滴流華星土伯駿奔從號令鶴鳴聞天空谷應<lb/>
寥陽寳殿歌步虚河漢當窻囘斗柄嗟子衰朽雜病攻<lb/>
盈顛素髪吹秋蓬空餘硬骨如瘦鶴因子致意浮丘公<lb/>
　　　為詹同文題浙江月夜觀潮圖<lb/>
<pb n="KR4e0005_WYG_016-14a"/>
君不見四時平分成歲功以秋繼夏獨不同炎官挾長<lb/>
握天柄七月赤日熺𤣥穹蓐收抱鉞蹲白水野氣赫赫<lb/>
攄赬虹陽侯喘汗河伯暍少昊上訴愁天公㑹須萬物<lb/>
長養遂期以仲月虛宵中此夜姮娥魄正滿命駕四蟾<lb/>
驂兩駥指揮禺强出𤣥渚蕩滌塵熇清霾䝉河漢發源<lb/>
牛斗下曲江上與天津通初看一髪起溟徼如曳絙練<lb/>
來於東漸聞殷驎鼉鼓發倐忽萬雷聲撼風天吳掉尾<lb/>
出溟涬馬銜揚鬐招海童霓旌縞帳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>羽幬瑤臺十二<lb/>
<pb n="KR4e0005_WYG_016-14b"/>
浮空濛蘂珠仙人乘玉輅騰駕鶴鵠飛氋氃長庚歘霍<lb/>
閃光耀電母抶龍嗥戛銅宓妃起舞素女從瓊珮綷縩<lb/>
雲帡幪冰綃霧縠紛颯纚霜旗雪旛髙翳空鯨魚呀呷<lb/>
鮫鰐遁蒲牢哮吼馮夷宫瞿唐巫峽起平地灔澦若象<lb/>
鏖囘潨先驅已過赤亭嶂後従始發龕山谼商聲爽浙<lb/>
合羣籟澤國凜凓寒欲凍先生翫月坐樓上夜氣澄寂<lb/>
神和沖慿闌快覩煩暑退呼兒命酒澆喉嚨自舞自歌<lb/>
歌自作月照白髮三千緫歌聲迆颺林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>應竹樹戛撃<lb/>
<pb n="KR4e0005_WYG_016-15a"/>
絲與桐淵魚躍波棲鳥作紫桂繞屋清香融君歌曲終<lb/>
響未終我歌激烈留征鴻瞠眸相視俱老矣况有衆病<lb/>
來交攻聖明天子御宇宙威惠與天相比隆首丘倘許<lb/>
謝鞿絆猶有古月光朣朧行當唱和三百首永與潮汐<lb/>
流無窮<lb/>
　　　送張孟兼之山西按察司僉事任<lb/>
平明集冠蓋祖帳清江濆天縣赫曦日山湧崔嵬雲大<lb/>
舶發中流碧水龍鱗紋宿雨霽初伏川原無垢氛脩楊<lb/>
<pb n="KR4e0005_WYG_016-15b"/>
蓊深緑禾黍氣如饙蘆荻響微風鸛鶴鳴相聞市酒雖<lb/>
云薄情至心自醺贈詩雖不多芳意同蘭薫丈夫樹逺<lb/>
業兒女徒紛紛農夫務去草稊稗職所耘蒼鷹司鷙擊<lb/>
梟鸞慎其分利劍斷犀兕不數雀與鼢籌邊有廟算樽<lb/>
俎茂奇勲巍巍太行山蒼翠浮絪緼萬古戒華戎峻極<lb/>
通天文老羆當道卧氣讋狼虎羣引領望征斾迢迢隔<lb/>
河汾營平曜前烈定逺揚後芬制勝在兩楹豈必疲三<lb/>
軍功成早歸來華衮昭𤣥纁<lb/>
<pb n="KR4e0005_WYG_016-16a"/>
　　　病眼作<lb/>
君不見昔日方相氏黄金為四目精光倐昱奪長庚導<lb/>
者超風觀者肅一朝竣事歸有司委棄塵埃同朽木我<lb/>
生兩眼粗能視要探天根窺地軸論價未止連城璧傳<lb/>
聲共推天下獨寧知用譽貴含章鬼物由來闞髙屋三<lb/>
彭上誶三盧聞乘時作釁何其速吳囘熾炭煎赤汗灌<lb/>
注清揚發炎燠赫如巨鱒出淵淪絅若錦衣䝉綺縠淚<lb/>
漬紅桃唈露開眵昏丹雀披烟宿鷓鴣呼雨茘支埀布<lb/>
<pb n="KR4e0005_WYG_016-16b"/>
榖啼山蓬虆熟雪深太白眯碧鷄霧苦瑤臺落黄鵠自<lb/>
分衰年已無幾齊力卒單筋脈縮春榮秋悴兩茫茫栁<lb/>
綠花紅非所逐天公若復可憐生乞與寸光分粟菽無<lb/>
勞指㸃某在斯不用南陽潭土菊<lb/>
　　　秋日即事<hi>十五首</hi>
秋風吹雨冷脩脩堦下金錢爛漫愁鴻鴈不來巢燕去<lb/>
草蟲辛苦獨知秋<lb/>
楊栁新栽半出籬夜深烏鵲自驚枝露涼月淡空烟暝<lb/>
<pb n="KR4e0005_WYG_016-17a"/>
啼到金鷄報曉時<lb/>
九月東風露不寒蟪蛄相慶語簷端野人便擬開荒徑<lb/>
剩種忘憂與合歡<lb/>
搖落江皋草滿煙秋光何處不堪憐夜涼銀漢低城闕<lb/>
卧聽蛩聲似筦絃<lb/>
春華秋草兩悠悠素髮多情却滿頭落葉自隨流水去<lb/>
逺山空帯夕陽愁<lb/>
埀埀密雨軃脩楊㸃㸃青苔繪短墻不是鴈聲天畔過<lb/>
<pb n="KR4e0005_WYG_016-17b"/>
爭知今日是重陽<lb/>
秋氣蕭條宋玉悲西風唯有鴈相宜秦淮岸上青青草<lb/>
想見䌓霜未落時<lb/>
寒星無數月如鈎槁葉呼風入敝裘人世可憐唯有老<lb/>
鏡中憔悴夢中愁<lb/>
掛壁青釭照不眠相看到此亦堪憐露寒霜重殘螢盡<lb/>
腸斷秋風憶往年<lb/>
病眼昏昏四顧迷獨行渾似雪中鷄花開葉落真成夢<lb/>
<pb n="KR4e0005_WYG_016-18a"/>
愁聽門前過馬蹄<lb/>
槿華數樹夕陽時收拾秋光在短籬自紫自紅還自碧<lb/>
祗應獨有暮蟬知<lb/>
滿天星月一庭煙坐掩衡門思悄然漫想明珠成薏苡<lb/>
却嫌黄菊似金錢<lb/>
疎雨鳴簷月在雲馬蹄初歇夜將分鴈行却向城頭過<lb/>
何處砧聲隠隠聞<lb/>
江上秋高暑未歸照書猶有數螢飛東風可是憐游子<lb/>
<pb n="KR4e0005_WYG_016-18b"/>
不遣看天憶授衣<lb/>
北風吹鴈過蕭蕭旅館青燈共寂寥蓬鬢一時成白雪<lb/>
老來禁得幾秋宵<lb/>
　　　戯為雪鷄篇寄詹同文<lb/>
我為先生歌雪鶴逸興翩翩入寥廓先生為我詠雪鷄<lb/>
扶桑晝景寒凄迷雪鶴排雲舒六翮長鳴逺逐浮丘伯<lb/>
𤣥洲巨君張兩耳竫人踉蹡走如蟻雪鷄欲上蟠桃枝<lb/>
白光爍眼流瓊黐騰身蹋折琅玕樹片片琪華振鷗鷺<lb/>
<pb n="KR4e0005_WYG_016-19a"/>
鶴飛撥刺向遼東海鯨揚波雪半空縞衣䙰褷丹項素<lb/>
九皋月黑猿嗥風鷄啼喔咿夜方永驚起踆烏怨金井<lb/>
羣仙環珮響玲瓏十二玉樓烟霧冷憶昔康囘觸折天<lb/>
柱時女媧扶天立天維坤維太白作天骨萬古至今長<lb/>
積雪上有雪蛆大轂長如轅水蛇雪䑕相蜷蜿味如餦<lb/>
餭色如乳入口清涼生肺腑炎埃蕩滌邪穢除幽精爽<lb/>
雪游六虛鶴也莫與烏鴉爭腐䑕鷄也莫向溝塍拾禾<lb/>
黍雪寒可畏清可欲洗髓伐毛天所玉雪可嚥兮氷可<lb/>
<pb n="KR4e0005_WYG_016-19b"/>
餐誰其作友三青鸞<lb/>
　　　苕溪皇甫秀才幽居<hi>二首</hi>
𤣥宴先生一草廬萬竿脩竹五車書日髙無客來驚夢<lb/>
自謂公侯總不如<lb/>
天目山前苕水流野華啼鳥自春秋滄浪清濁吾何預<lb/>
坐聽松風咲許由<lb/>
　　　贈杜安道<lb/>
憶昔天兵伐荆楚舳艫蔽江齊萬櫓讙聲激烈似雷霆<lb/>
<pb n="KR4e0005_WYG_016-20a"/>
猛氣炰烋震貔虎拔柵皖城猶俯拾探穴九江無險阻<lb/>
明年大戰康郎下日月坱圠相吞吐馮夷蹋浪羣水飛<lb/>
巨鰲掉首三山舞雲隨太乙擁鋒旗鼉為豐隆作靈鼓<lb/>
將軍金甲箭攅蝟戰士鐵衣汗流雨火龍熺燄降天衢<lb/>
燧象豗煙煎地府鯨鯢既翦欃槍落草木熈陽魚出谷<lb/>
當時從臣皆俊良近侍共推徐與杜或操陳子之刀鑷<lb/>
或負伊公之鼎俎艱難出入矢石下鞠躬盡力無摧阻<lb/>
夙興夜寐事一人小心不貳帝臨女只今四海同車軌<lb/>
<pb n="KR4e0005_WYG_016-20b"/>
葑菲罔遺遵往古瓊琚赤芾簉鵷行鞍馬祿食光門户<lb/>
天鷄一聲金闕啓龍顔有喜常先覩顧我愚疎憂患集<lb/>
病骨崚嶒蒸溽暑興來懷舊倚長歌星星兩鬢絲千縷<lb/>
　　　連江陳子晟師古齋詩<hi>三首</hi>
祥麟踣魯藪王道遂湮淪秦坑扇灰灺六籍失其真茫<lb/>
茫穹壤間談舌紛輪囷鵋䳢指為鸞杞梓斯為薪所以<lb/>
尚志士慷慨思古人造行擬淵騫吐辭追孟荀不羡季<lb/>
氏富而甘原憲貧不榮桃李容而效西施顰臨川翫清<lb/>
<pb n="KR4e0005_WYG_016-21a"/>
瀾味道劇淳珍誰云㤗岱髙布武期必臻誰謂江漢永<lb/>
利涉由通津有為亦若是此語非徒申<lb/>
衛武陳抑戒睿聖埀芳名吕公著丹書君臣同顯榮伯<lb/>
玉願寡過使者知其情栁惠志直道身匱徳乃盈古人<lb/>
如良金百煉彌剛貞悠悠萬載下日月同昭明聖人有<lb/>
遺訓可畏在後生服膺慎勿替竊比於老彭<lb/>
西風振枯柯涼月澹光景門前馬蹄歇室虛心獨靜焚<lb/>
香對六籍耆味知雋永懷人若在眼酌潦何必泂尼父<lb/>
<pb n="KR4e0005_WYG_016-21b"/>
訓九思子輿明三省康莊無他岐車馬日馳騁捷徑善<lb/>
摧輪此意當黙領<lb/>
　　　贈欽天監夏官章季明<hi>季明衢州龍游人所居地名東觀</hi>
靈峯勝跡不可求東觀後人知九疇神仙上天風自送<lb/>
樵子下山龍出游渾天玉局木客䕶太乙寶書金匱收<lb/>
巫咸杳㝠何處問早晚泛槎窺斗牛<lb/>
　　　題水墨海棠鸚鵡<lb/>
隴山鸚鵡白霓衣欲語誰聽只自知漫漫東風吹不起<lb/>
<pb n="KR4e0005_WYG_016-22a"/>
海棠花上立多時<lb/>
　　　寄贈懐渭上人<lb/>
老僧懐渭字清逺胷蟠文史三千巻雪晴太白玉為峯<lb/>
月出藍田金作巘少年挾策走四方要看蓬萊水清淺<lb/>
燕山帝京龍象㑹璿臺寶林發闗鍵横空鵰鶚撇髙秋<lb/>
縦轡驊騮逸長畈龎眉老宿皆震驚觀者解頥陪者赧<lb/>
奎章學士虞卲菴唶唶稱誇枯舌本連床咲語到晨鷄<lb/>
走筆贈言何欵悃轉頭霜雪四十年萬事茫茫不堪忖<lb/>
<pb n="KR4e0005_WYG_016-22b"/>
江湖簸浪客舟寒地爐宿火僧房煖我來邂逅一見之<lb/>
憶曽相識嗟成諼世上如公良所希方外只今還有限<lb/>
我如野馬貫藪澤絡以羈鞿知必踠老來耗耄百事違<lb/>
况俾三盧宅愁眼甚欲歸依白蓮宇其奈素餐非力墾<lb/>
寄言聊復寫中懐白石清泉猶未晚<lb/>
　　　為張生題趙仲穆畫馬<lb/>
天廏之馬髙且肥王孫貌出真權奇杜陵寒儒恒苦飢<lb/>
枉使韓幹遭誚嗤渥洼天馬龍象力朝發太䝉暮西極<lb/>
<pb n="KR4e0005_WYG_016-23a"/>
豆芻五石充一食力由食生非外得地黄苜蓿美如飴<lb/>
嚥以甘泉清肺脾神完氣定吪止時素餐立仗馬恥之<lb/>
高風吹鴈酸棗紅狼烟夜半通囘中為君長鳴起子公<lb/>
斬取郅支歸獻明光宫<lb/>
　　　題李息齋墨竹<lb/>
李侯貌出蒼筤竹葉上湘妃淚未乾烟雨晝迷丹鸑鷟<lb/>
霜風秋勁碧琅玕脩莖擬截伶倫管和氣潛驅嶰谷寒<lb/>
此意秪令誰賞識髙堂素壁靜時看<lb/>
<pb n="KR4e0005_WYG_016-23b"/>
　　　送陳子晟省親歸連江<lb/>
連江此去三千里綵服趨庭及早春閩嶺白雲迎馬首<lb/>
建溪碧水渙龍鱗題橋兔穎留南徼戀闕丹心照北辰<lb/>
鶴髮正須三釜養鳯城雨露四時新<lb/>
　　　送黄生莅祀福建<lb/>
九重發政懐川嶽使者承宣下紫宸玉瓚黄流敷帝澤<lb/>
碧鷄金馬出坤珍風清五嶺烟霞肅春到三山雨露匀<lb/>
歸路武夷溪九曲棠梨花映緑楊津<lb/>
<pb n="KR4e0005_WYG_016-24a"/>
　　　春夜一首<lb/>
春夜迢迢微風不興六合無氛銀河欲氷月流素波星<lb/>
囘玉繩孤坐不寐憂思相仍壯年已謝昔非莫懲如彼<lb/>
老馬心念超騰道路崎嶇勱不可能俯撥紅爐仰剔青<lb/>
燈欲與晤語誰其我應<lb/>
　　　青陽一首<lb/>
青陽俶載白日孔昭草生于野華發于條隨氣成形或<lb/>
蘂或翹睠睠興懐中心飄搖麥有雉雊藻有魚跳嚶鳴<lb/>
<pb n="KR4e0005_WYG_016-24b"/>
在樹磬管簫韶駕言出游以猶以陶皤不可髫籜不可<lb/>
夭自非松栢不能後彫來者弗畏往者其消<lb/>
　　　乙夘歳首早朝奉天殿柬翰林大本堂諸友<lb/>
枝上鳴嚶報早春御溝波澹碧龍鱗旗常影動千官肅<lb/>
環珮聲來萬國賓若乳露従霄漢落非烟雲抱翠華新<lb/>
従臣才俊俱揚馬白首無能媿老身<lb/>
　　　元夜<lb/>
玉漏遲遲出苑牆星河疎淡月輝煌送寒梅蘂清香細<lb/>
<pb n="KR4e0005_WYG_016-25a"/>
報喜燈花紫燄光金闕曉霞來若木瑤池春色滿長楊<lb/>
君王注意防驕佚萬嵗千秋樂未央<lb/>
　　　送李叔允脩撰致仕歸鈞州<lb/>
憶昔西京祖二疏都門供帳羅長衢金張許史集軒蓋<lb/>
彈琴鼓瑟吹笙竽頩顔鶴髪映霄漢蒼松翠栢紅珊瑚<lb/>
道傍觀者皆慨歎此士足為天下模先生胷蟠五車書<lb/>
雍客進退安且徐披香朝侍紫宸案珥筆晝入承明廬<lb/>
引經論奏動天聽天語親授非臚句老年謝事歸里閭<lb/>
<pb n="KR4e0005_WYG_016-25b"/>
召見特許兒童扶臨軒賜膳侑金幣尚食供奉黄門<lb/>
趨夜来微雨清郊墟緗黄漚栁鶯相呼風吹暖烟逗<lb/>
白日露濕芳草留驪駒雖無㫖酒嘉殽蔬短歌一曲<lb/>
聊踟躇浮雲流水無根蔕人生何者為驩虞嵩髙少<lb/>
室衆美奥素石如玉泉如酥時清四野樂耕稼雉鳴<lb/>
麥秀千華敷親朋㑹合各慰意况有令子知勞劬揮<lb/>
金買酒泳聖澤怡情之外吾何須西飛鴻鴈東飛魚<lb/>
相思迢迢天一隅贈言有盡意不盡弩力善保千金<lb/>
<pb n="KR4e0005_WYG_016-26a"/>
軀<lb/>
　　　春日一首送呉浩叔大之饒州府通判任<lb/>
春日載陽鳥鳴于桑與子為别思心洋洋人生幾何<lb/>
憂念苦多仰睇浮雲俯觀逝波有殽在籩有酒在觴<lb/>
無日不腆物鮮意長翾翾者鶴飛鳴戾天企賢則善<lb/>
企聖斯賢古人有言立事惟勤克敬勿懈何適不臻<lb/>
古人有言顧畏民碞綫溜摧山患生不監駕彼四牡<lb/>
言陟太行羊腸不僨儆在康莊感以情生憂由愛甚<lb/>
<pb n="KR4e0005_WYG_016-26b"/>
有酒在尊云胡不飲春日熈熈芳草菲菲與子為别<lb/>
胡寜不悲歡言悦耳是謂疾疢君子虞之如矢如刃<lb/>
忠言諤諤是謂藥石君子好之如金如璧相彼川水<lb/>
孔淵其澄風以撓之黄濁山騰有蘭有蘭在彼幽畎<lb/>
無日不顯其芳維逺春日遲遲鳥鳴喈喈與子為别<lb/>
胡寜不懐<lb/>
　　　送陳庭學之成都衛照磨任<lb/>
君不見岷山導江戒南紀噴雨嘘雲九千里瞿唐劍閣<lb/>
<pb n="KR4e0005_WYG_016-27a"/>
鍵重闗錦城花繞成都市雄藩作屏鎮羌夷列郡五十<lb/>
爪牙之長夏雪山連太白𤣥冬熱海蒸坤維聖皇握符<lb/>
御宸極烟塵不起鯨波息鳯凰麒麟在郊藪川后嶽靈<lb/>
俱效職籌邊樓上羅俊良况子敏學年方將將軍幕府<lb/>
曽試用驊騮熟路宜騰驤大艑揚帆泝江水東風漫漫<lb/>
吹蘭芷綵衣鶴髪對晨昏有酒盈尊甘且旨吾聞崌崍<lb/>
上與井絡通風氣隔閡華與戎九夷八蠻濡帝澤廟堂<lb/>
已得攻心策<lb/>
<pb n="KR4e0005_WYG_016-27b"/>
　　　題李太白觀瀑圖<lb/>
憶昔李謫仙泛舟彭湖東遂登廬山頂直上香爐峯遙<lb/>
望瀑布水自天埀白虹大聲囘九地浮光散虛空萬木<lb/>
震辟易千崖殷鐘鏞清涼入肌骨如歸廣寒宫賦詩留<lb/>
人間至今響渢渢丹青極摹冩欲弋𤣥造功逸駕不可<lb/>
追舉頭睇飛鴻倚歌無人和引袖乘長風<lb/>
　　　劉宗文菜窩遣興<lb/>
歳暮寒氣冽今晨頗和緩登高眺原陸陡覺生意滿日<lb/>
<pb n="KR4e0005_WYG_016-28a"/>
色照地黄墻影㸔漸短草抽識土膏魚出知泉暖吾生<lb/>
亦天物安得不樂衎且復擷其蔬獨酌慰衰晚<lb/>
　　　新春<lb/>
昨夜東風來吹我庭前栁栁芽黄未全草根青已有鵓<lb/>
鳩屋上鳴勸我嘗春酒我髪日已白我顔日已醜開樽<lb/>
聊怡情誰能計身後<lb/>
　　　送季徳大之文登税務官任<lb/>
有客有客駕言逺行天路脩廣鴻鴈㝠㝠凄風吹衣白<lb/>
<pb n="KR4e0005_WYG_016-28b"/>
日滿庭有酒在樽可以怡情云胡不飲使我心惸歌以<lb/>
侑之百祿具并<lb/>
芃芃者麥在彼原隰悠悠行人既舟既檝海邦孔遐雲<lb/>
霧厭浥勿謂政難克敬則立勿謂俗殊克誠則輯贈言<lb/>
不多聖企斯及<lb/>
　　　送醫戴原禮歸金華<lb/>
岧岧金華山上屬匏𤓰星紆餘帶江海窈窕儲仙靈隂<lb/>
谷泉夏冽陽崖草冬榮帝女降清夜龍鸞夾雲軿旭昱<lb/>
<pb n="KR4e0005_WYG_016-29a"/>
五色光天葩播芳馨初平剽元氣騎羊遊玉京宗公秉<lb/>
節鉞稜威憺邉庭吕子傳聖學出辭樊六經陳生挾英<lb/>
才雄辯摧五兵至今文彦士綿綿若連城子兮抱奇術為<lb/>
人駐危齡運鍼號二竪煮齊泣三彭歳晚趣歸装日照<lb/>
千山明澗阿多石芝玉色味如餳可以實肌腸化骨為<lb/>
瑤瓊或可分餉否相従翱紫清<lb/>
　　　松陽周處士氷壺歌<hi>并序</hi>
氷壺者括蒼周處士之所以自號也夫氷太隂寒水之<lb/>
<pb n="KR4e0005_WYG_016-29b"/>
凝而壺者器也水凝為氷至柔而變為剛天下之剛莫<lb/>
尚焉壺之貴者以玉為之雖栗而氷孚其腹僕切畏之<lb/>
於是乎歌以誶焉歌曰<lb/>
隂風吹空寒凜冽玉壺夜半𤣥氷結十二樓中鎖翠鸞<lb/>
太微宫裏縣明月明月流光照玉壺珠飛上天滄海枯<lb/>
青女鍊霜封貝闕燧人焫犀龍泣血銀河凌澌膠北斗<lb/>
五色石裂媧皇走相㸔一笑天茫然囘首人間三萬年<lb/>
　　　鷄嗚一首贈宗文姪<lb/>
<pb n="KR4e0005_WYG_016-30a"/>
鷄鳴朝暉草露未晞巢鳥其歸鷄鳴夕隂草露淋淫鳥<lb/>
歸于林鷄鳴匪司時鳥舉匪有期氓之蚩蚩盖亦何思<lb/>
朝露白如玉我不敢躅恐濕我足夕露光如珠我不敢<lb/>
踰恐濕我裾誰謂河弗廣可航可蕩風波無期不如勿<lb/>
往誰謂林弗幽可遨可游豺虎無虞不如勿由中田有<lb/>
禾園有樹麻發石有泉可以為家中田有麥園有樹核<lb/>
采山有蔬可以為宅<lb/>
　　　送金華何生還鄉覲省<lb/>
<pb n="KR4e0005_WYG_016-30b"/>
金華山色翠亭亭曽駐仙人白玉軿羨汝結廬松栢裏<lb/>
卧㸔鸞鶴下青㝠<lb/>
尚想髙人向北山談經論道此山間故家文物依然在<lb/>
似汝須歸玉筍班<lb/>
漫漫東風吹緑蘩行人江上發歸軒想應今夜春山月<lb/>
華髪蕭蕭正倚門<lb/>
樓外桃花紅錦披當花把酒映花枝慈親飲酒㸔兒咲<lb/>
記摘桃花洗面時<lb/>
<pb n="KR4e0005_WYG_016-31a"/>
送兒出去望兒歸㸔盡雛鴉弄夕暉清曉開門兒却到<lb/>
蟰蛸飛上老萊衣<lb/>
　　　正月十五夜燈花大開作歌<lb/>
燈花如營紅且綠燈花有意憐幽獨夜寒衾冷漏聲遲<lb/>
卧㸔瓊枝綻金粟涼蟾入户四壁空地爐宿火天無風<lb/>
祥煙抱日麗碧落驪龍吐珠歊紫虹人言此花專報喜<lb/>
勞生短髮絲埀耳无望之福非所希無事惱懐吾足矣<lb/>
呼童添油引良夜九衢燈月光相射漫沽濁酒餉離魂<lb/>
<pb n="KR4e0005_WYG_016-31b"/>
豈必忘憂惟樹萱<lb/>
　　　送胡生之定逺教諭任<hi>為陶中立參政作</hi>
青陽獻嘉歳萬物生華姿柔桑荑綠英新栁揚黄蕤祖<lb/>
帳送行人大舶艤江湄管絃發清音甘醴溢瓊巵歡情<lb/>
既已暢繾綣申以詩丈夫生世間出身事明時有材<lb/>
必有用譬彼桐與椅縆之朱絲絃彈以格神祗一奏獸<lb/>
率舞再奏鳯來儀校官職敷敎位小任匪卑棟梁自句<lb/>
芒翀霄起陂池仕學猶兩翅對舉不可遺努力慎保愛<lb/>
<pb n="KR4e0005_WYG_016-32a"/>
勲名以為期<lb/>
　　　送駱起原之新城知縣任<lb/>
憶在越王城與子共翱翔子實才俊士舉止安且詳温<lb/>
如春雪消日照璆琳琅一别二十年塵沙翳𤣥黄凄風<lb/>
拉梧桐霜露摧篔簹浮雲變白黒各在天一方邂逅忽<lb/>
相逢悲喜交肺腸故情豈不懐王事不敢遑倐歘復<lb/>
為别安得不慨慷西江富文彥其俗淳以良念我别來<lb/>
久愴悢増感傷英英江梅花皎皎晞晴暘折以贈子行<lb/>
<pb n="KR4e0005_WYG_016-32b"/>
侑之以短章萱草亦已生鶴髮在髙堂征鴻漸于逵擢<lb/>
翮陵八荒行將儀大廷鵷鳯參頡頏陟遐必自邇永矢<lb/>
莫相忘<lb/>
　　　維澤有蒲一首<hi>并序</hi>
維澤有蒲為陳生思禮作也陳生生七歳而父没母石<lb/>
氏教育之甫成人而母又没生哀痛不能勝輙發狂欲<lb/>
自盡者四五家人守救之獲免翰林學士金華宋先生<lb/>
為叙其事予聞而深悼焉因賦詩代言其情雖不足以<lb/>
<pb n="KR4e0005_WYG_016-33a"/>
附蓼莪之後亦聊以見天理之在人心昭昭乎不泯也<lb/>
嗚呼悲夫<lb/>
維澤有蒲其葉濡濡誰無父母恫我獨孤旻天不矜鮮<lb/>
民卒痡我罪實訏父母何辜人有父母如日如月煦<lb/>
之照之弗隕弗越人有父母如𤣥如黄覆之載之不遐<lb/>
有傷陟彼崇丘言采其葛望父不見憂心如割陟彼<lb/>
重阜于以望母不見母兮憂心如灸相彼虎蜼亦各<lb/>
有従矧伊人矣罹此鞠㓙啼彼中林爰有哺烏恫我人<lb/>
<pb n="KR4e0005_WYG_016-33b"/>
斯云何其瘏父兮見兒孩咲咿咿晨興未炊早念其<lb/>
飢母兮見兒孩咲歡歡草蟲宵鳴早念其寒既髫既<lb/>
髧綵衣有菼父攜母將如琬如琰出則睹之入則撫之<lb/>
行有陧杌式趨負之中園有橘離離其實人無父母<lb/>
曷其有卒中園有梨其實離離人無父母生也何為<lb/>
川水東流蒼天悠悠恫我鮮民不知其尤空山㝠㝠離<lb/>
禽夜鳴恫我鮮民曷為其生<lb/>
　　　遣興<lb/>
<pb n="KR4e0005_WYG_016-34a"/>
春至日色好白水生青烟江梅已堪折園栁亦可憐鳥<lb/>
鳴山芳菲魚躍波漪漣人生覆載間與物共推遷守分<lb/>
絶外求何者為憂煎但願有酒飲無事驚晝眠即此是<lb/>
至樂安用松喬年<lb/>
　　　春雨三絶句<lb/>
春雨和風細細來園林取次發枯荄古墻芳草無生處<lb/>
一滴還成一㸃苔<lb/>
翠麥黄花爛漫春蒼顔皓首别離人相㸔一咲渾成夢<lb/>
<pb n="KR4e0005_WYG_016-34b"/>
又見汀洲白老蘋<lb/>
一雨如膏五日泥長烟不散草萋萋殷勤分付墻邉栁<lb/>
為挽流鶯自在啼<lb/>
　　　潛溪圖歌為宋景濓賦<lb/>
金華山水天下希潛溪龍門尤絶奇羣峯峻極河漢上<lb/>
一峯獨立芙蓉陂先生結廬在其下文追班揚兼賈馬<lb/>
遂令此山増壯觀野有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>皆梧檟上清道士方方壺<lb/>
乘興為作潛溪圖丹崖翠麓神仙居東望日出樹如蘇<lb/>
<pb n="KR4e0005_WYG_016-35a"/>
溪流穿林還度谷十里一逹五里伏龍湫吐景生白虹<lb/>
藤蘿振雨松呼風却憶往時清夜月帝女乘雲下天室<lb/>
鐘鏞鏗鍧簫鼓發霓裳羽衣飄滅没初平騎羊前啟行<lb/>
長髯鬖髿飛玉霜秦娥吹笙𤣥鶴舞牽牛河鼓凝寒芒<lb/>
相思迢迢頻入夢夢駕兩鸞從一鳯覺來毛髪猶爽淅<lb/>
目送征鴻度空碧山有蔬水有魚幽澗有泉清可㪺何<lb/>
時上疏乞骸骨寄聲先遣雙飛鳬<lb/>
　　　將曉<lb/>
<pb n="KR4e0005_WYG_016-35b"/>
月落牕餘白練光滿天清露結為霜東風可是無情思<lb/>
吹出新楊一樹黄<lb/>
　　　有泉在山一首<lb/>
有泉在山爰注為<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>膏火自煎一室之燭蔚彼茂林有<lb/>
檀有松有梓有桐可以為車可以為宫有泉在山爰<lb/>
注為淵膏火之燭維以自煎蔚彼茂林有柞有棫有樗<lb/>
有櫟可以為薪可以為杙<lb/>
　　　東園之栁一首<lb/>
<pb n="KR4e0005_WYG_016-36a"/>
東園之栁萋其黄矣瞻彼白日煥其陽矣睠睠懐思曷<lb/>
其長矣東園之栁萋其青矣瞻彼白日煥其明矣睠<lb/>
睠懐思曷其平矣東園之栁冉冉其華悠悠行人𤣥<lb/>
髪卒華瞻彼白日維懐永嗟黄鶯于飛喈喈其音惸<lb/>
惸行人悠悠其心瞻彼白日維懐永吟<lb/>
　　　雙鯉堂詩為唐侍儀賦<lb/>
君不見魯陽揮戈囘白日又不見耿恭拜井飛泉出精<lb/>
誠自古格皇天如響應聲非異術長江鯉魚龍伯臣三<lb/>
<pb n="KR4e0005_WYG_016-36b"/>
十六鱗紅錦匀枕丁尾丙宫淵淪乘駕潮汐扶桑津天<lb/>
憐孝子孝不匱特勑水官宣徳意𤣥氷躍出雙赤鯶<lb/>
頂刻寒谷生春温之子髙堂髮如絮每懐古人心是慕<lb/>
中庭鑿池專種魚魚行圉圉随陶朱晨昏膳羞不逺索<lb/>
翠韭金橙鱠肥白中婦奉飱少婦進大兒登歌小兒拍<lb/>
合歡花開庭草芳忘憂花開池水光凌晨上馬出門去<lb/>
彩袖披拂金爐香薄暮言歸拜堂戺何况有魚甘且㫖<lb/>
忠孝由來同一軌努力揚名煥青史<lb/>
<pb n="KR4e0005_WYG_016-37a"/>
　　　春日雜興<hi>八首</hi>
采石磯頭春水平長干橋下暮潮生誰能載酒尋芳草<lb/>
楊栁隄邉信馬行<lb/>
過雨柔桑綟綬新涵風細麥碧波匀鳴鳩語燕聲相應<lb/>
又是人間一度春<lb/>
春霧㝠㝠木葉稠蒼鴈拂羽化為鳩莫將松桂夸桃李<lb/>
柱下先生早白頭<lb/>
日自西馳水自東落花飛絮總隨風舊巢燕子今何處<lb/>
<pb n="KR4e0005_WYG_016-37b"/>
烟雨庭臺似夢中<lb/>
花競嬌嬈草競芳從横只是為春忙夭桃穠李先飄落<lb/>
不及薔薇與海棠<lb/>
細雨冥冥晝掩扉更無芳草有垣衣人生一世邯鄲夢<lb/>
老病無眠夢亦稀<lb/>
雨隠滄江霧隠山鄉闗迢逓寄書難病來只盼春風到<lb/>
不擬春風曉更寒<lb/>
日出江空曉氣柔白蘋風起渚烟收夜來一餉三更雨<lb/>
<pb n="KR4e0005_WYG_016-38a"/>
送盡飛花入海流<lb/>
　　　送黄巖林生伯雲還鄉覲省<lb/>
生兒須男不須女二十辭家事明主由來卿相出白屋<lb/>
志士寧甘守環堵天上黌宫古庠序濟濟衣冠鵷鷺羽<lb/>
學業須兼文與武濟川期舟旱期雨懸髻㸔書困不眠<lb/>
劬心問道飢忘咀朝來忽覩林間鴉雛飛哺母聲啞啞<lb/>
慨想髙堂缺温凊稽首天閽動天聽春烟蒼茫春樹緑<lb/>
水煖芹芽白如玉扁舟蕩漾駛歸風綵服飄揚炫晴旭<lb/>
<pb n="KR4e0005_WYG_016-38b"/>
盈門弱栁鵞黄絲鶯鳴如絃花滿枝開門見兒喜不定<lb/>
問言執手仍牽衣牽衣上堂拜嘉慶籩豆既具殽且時<lb/>
兒前勸酒還蹈舞親戚滿筵讙咲語朱顔婉娩映青松<lb/>
鶴髮嬋娟照芳醑為子歌一曲送子江之湄到家早來<lb/>
旋勿為兒女慈人生有親樂莫樂况乃君恩重山岳讀<lb/>
書不可迂檢身不可疎勸子慎勿學世儒顧言恥行名<lb/>
為愚君不見良金鑄為器鼎鼒亨飪干將利才全徳備<lb/>
稱大賢報國榮親兩無愧<lb/>
<pb n="KR4e0005_WYG_016-39a"/>
　　　感春<lb/>
種桃望食實種栁期成隂春風應時至雜英滿園林黄<lb/>
鳥多嘉聲鳲鳩亦好音勿言荏苒質不如松與梫托根<lb/>
信永固豈乏歲寒心<lb/>
孤坐不自適興言出行游凱風吹衣袂白日光悠悠來<lb/>
牟秀彌野荷芰葉已抽行游豈不好顧盼無與儔囘身<lb/>
掩門坐隠几聞鳴鳩<lb/>
日暮東風起滄江水微波水深不可涉路逺將奈何蘼<lb/>
<pb n="KR4e0005_WYG_016-39b"/>
蕪葉已齊故郷隔山河盛年難再得芳意其蹉跎<lb/>
朝采山上蕨暮采澗底薇雖無粱肉味聊可以御飢羔<lb/>
羊薦美酒飽食同豢犧𤣥廬茍未閉彼此誰是非<lb/>
春風既和柔春日更皎潔夭桃紅如錦繁李白勝雪黄<lb/>
蜂與紫蝶亦各競時節人生有憂樂譬彼天上月願言<lb/>
艮其背無使心自熱<lb/>
人生多憂患死去百患消但恨不便得無由脱鞿鑣浮<lb/>
榮衆所貴何異掠草焱一生與一死一夕復一朝周器<lb/>
<pb n="KR4e0005_WYG_016-40a"/>
忌盈滿老子戒矜驕園林無恒芳江海有囘潮委心從<lb/>
大化庶幾永逍遙<lb/>
　　　枯樹圖歌<lb/>
道傍古樹身半枯白蟻穴根蟲穴膚風摧雨撼霜雪凍<lb/>
斷石臲卼無人扶憶昔勾芒肇初政百卉騰逹隨呵噓<lb/>
新柯荏苒舊柯壯霧露膏沐光如濡黄鸝翡翠語嬌滑<lb/>
桒扈戴勝鳴相呼白鶴來巢鹿止䕃匠石愕晲爭歎譽<lb/>
寧知憂患生旦夕野火倐忽起不虞燎原烈熖難嚮邇<lb/>
<pb n="KR4e0005_WYG_016-40b"/>
孰問柞櫟杉與櫧枝燔葉焮根半赤朽腐瞞液非時須<lb/>
山林搖落歳方宴聊以薜荔為衣袽嗚呼廣厦棟梁具<lb/>
委棄草莽同新蒭皇天未必替生意更盼玉燭囘暘<lb/>
烏<lb/>
　　　遣興<lb/>
萋萋芳草掩重門幾樹斜陽照斷魂坐愛微風起蘋末<lb/>
月明簷鐸語黄昏<lb/>
　　　即事<lb/>
<pb n="KR4e0005_WYG_016-41a"/>
春半餘寒似暮秋掩門髙坐日悠悠樹頭獨立知風鵲<lb/>
屋角雙鳴喚雨鳩芳意自隨流水逝華年不為老人留<lb/>
浮花冶葉休相咲自古英賢總一漚<lb/>
　　　遣興<lb/>
江上潮來風捲沙城頭畢逋烏尾訛燕泥半濕昨夜雨<lb/>
蛛網忽黏何處花孤坐日月自閒暇出門歧路空交加<lb/>
漫將白髮對芳草目送去鴻天一涯<lb/>
　<lb/>
<pb n="KR4e0005_WYG_016-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻十六<lb/>
</p>
<p>
</p>
  </div>
</body>
</text>
</TEI>
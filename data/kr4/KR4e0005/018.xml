<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻十八</head> <lb/>
    <p>
<pb n="KR4e0005_WYG_018-1a"/>
欽定四庫全書<lb/>
　誠意伯文集巻十八<lb/>
　　　　　　　　　　　　　明　劉基　撰<lb/>
　　郁離子二<lb/>
　　　枸櫞第六<lb/>
梁王嗜果使使者求諸呉呉人予之橘王食之美他日<lb/>
又求焉予之柑王食之尤美則意其猶有美者未予也<lb/>
惎使者聘於呉而密訪焉禦兒之鄙人有植枸櫞於庭<lb/>
<pb n="KR4e0005_WYG_018-1b"/>
者其實大如𤓰使者見而愕之曰美哉煌煌乎柑不如<lb/>
矣求之弗予歸言於梁王梁王曰吾固知呉人之靳也<lb/>
命使者以幣請之朝而進之薦而後嘗之未畢一瓣王<lb/>
舌縮而不能嚥齒柔而不能咀<graphic n="KR3957" url="https://raw.githubusercontent.com/kanripo/KR-Gaiji/master/images/KR3957.png" mimeType="image/png"/>鼻顣頞以讓使者使<lb/>
者以誚呉人呉人曰吾國果之美者橘與柑也既皆以<lb/>
應王求無以尚矣而王之求弗置使者又不詢而觀諸<lb/>
其外美宜乎所得之不稱所求也夫木産於土有土斯<lb/>
有木於是乎果實生焉果之所産不惟呉王不徧索而<lb/>
<pb n="KR4e0005_WYG_018-2a"/>
獨求之呉吾恐枸櫞之日至而終無適王口者也<lb/>
公儀子為政於魏魏人淳于獝以才智自薦公儀子試<lb/>
而知其弗任也退之淳于獝之西河西河守使人道而<lb/>
入諸趙趙人以為将西河守謂公儀子曰是必疚趙矣<lb/>
趙疚魏國之利也公儀子愀然不悦曰如大夫言是魏<lb/>
國之耻也昔者由余戎人也由余入秦秦穆公用之由<lb/>
余賢秦人不敢輕戎吾懼趙人之由是輕魏也<lb/>
泗水之濱多美石孟嘗君為薛公使使者求之以幣泗<lb/>
<pb n="KR4e0005_WYG_018-2b"/>
濱之人問曰君用是奚為哉使者對曰吾君封於薛將<lb/>
崇宗廟之祀製雅樂焉㣲君之石無以為之磬使𨽻人<lb/>
敬請於下執事惟君圖之泗濱人大喜告於其父老齋<lb/>
戒肅使者以車十乘致石於孟嘗君孟嘗君館泗濱人<lb/>
而置石於外朝他日下宫之磶闕孟嘗君命以其石為<lb/>
之泗濱人辭諸孟嘗君曰下邑之石天生而地成之昔<lb/>
者禹平水土命后䕫取而薦之郊廟以諧八音衆聲依<lb/>
之任土作貢定為方物要之明神不敢䙝也君命使者<lb/>
<pb n="KR4e0005_WYG_018-3a"/>
來求於下邑曰以崇宗廟之祀下邑之人畏君之威不<lb/>
敢不供齋戒肅使者致於君君以置諸外朝未有定命<lb/>
不敢以請今聞諸館人曰将以為下宫之磶臣實不敢<lb/>
聞弗謝而走諸侯之客聞之皆去於是秦與楚合謀伐<lb/>
齊孟嘗君大恐命駕趣謝客親御泗濱人迎石登諸廟<lb/>
以為磬諸侯之客聞之皆來秦楚之兵亦解君子曰國<lb/>
君之舉不可以不慎也如是哉孟嘗君失信於一石天<lb/>
下之人疾之而况得罪於賢士哉雖然孟嘗君亦能補<lb/>
<pb n="KR4e0005_WYG_018-3b"/>
過者也齊國復彊不亦冝乎<lb/>
越王使其大夫子餘造舟舟成有賈人求掌為工子餘<lb/>
弗用賈人去之呉因王孫率以見呉王且言越大夫之<lb/>
不能用人也他日王孫率與之觀於江颶作江中之舟<lb/>
擾則枚指以示王孫率曰某且覆某不覆無不如其言<lb/>
王孫率大奇之舉於呉王以為舟正越人聞之尤子餘<lb/>
子餘曰吾非不知也吾嘗與之處矣是好夸而謂越國<lb/>
之人無已若者吾聞好夸者恒是已以來多諛謂人莫<lb/>
<pb n="KR4e0005_WYG_018-4a"/>
若已者必精於察人而闇自察也今呉用之僨其事者<lb/>
必是夫矣越人未之信未幾呉伐楚王使操餘皇浮五<lb/>
湖而出三江迫於扶胥之口没焉越人乃服子餘之明<lb/>
且曰使斯人弗試而死則大夫受遺才之謗雖咎繇不<lb/>
能直之矣<lb/>
越人寇不韋避兵而走剡貧無以治舍徘徊於天姥之<lb/>
下得大木而庥焉安一夕将斧其根以為薪其妻止之<lb/>
曰吾無廬而託是以庇身也自吾之止於是也驕陽赫<lb/>
<pb n="KR4e0005_WYG_018-4b"/>
而不吾灼寒露零而不吾凄飄風揚而不吾凓雷雨晦<lb/>
𠖇而不吾震撼誰之力耶吾當保之如赤子仰之如慈<lb/>
母愛之如身體猶懼其不蕃且殖也而况敢毁傷之乎<lb/>
吾聞之水泉縮而潛魚驚霜鍾鳴而巢鳥悲畏夫川之<lb/>
竭林之落也魚鳥且然而况於人乎郁離子聞之曰哀<lb/>
哉是夫也而其知不如一婦人也嗚呼豈獨不如一婦<lb/>
人哉則亦鳥魚之不若矣<lb/>
東甌之人謂火為虎其稱火與虎無别也其國無陶冶<lb/>
<pb n="KR4e0005_WYG_018-5a"/>
而覆屋以茅故多火災國人咸苦之海隅之賈人適晉<lb/>
聞晉國有馮婦善搏虎馮婦所在則其邑無虎歸以語<lb/>
東甌君東甌君大喜以馬十駟玉二㲄文錦十純命賈<lb/>
人為行人求馮婦於晉馮婦至東甌君命駕虛左迎之<lb/>
於國門外共載而入館於國中為上客明日市有火國<lb/>
人奔告馮婦馮婦攘臂從國人出求虎弗得火迫於宫<lb/>
肆國人擁馮婦以趨火灼而死於是賈人以妄得罪而<lb/>
馮婦死弗寤<lb/>
<pb n="KR4e0005_WYG_018-5b"/>
燕文公之路馬死或告之曰卑耳氏之馬良請求之辭<lb/>
曰野馬也不足以充君駟公使彊之逃蘇代之徒欲以<lb/>
其馬售公弗取巫閭大夫入言曰君求馬將以駕乘輿<lb/>
也何必近舍其所欲售而遠取其不欲售者乎公曰吾<lb/>
惡夫自衒者對曰昔中行伯求婦於齊高鮑氏皆許之<lb/>
謀諸叔向叔向曰娶婦所以承宗祧奉祭祀不可茍也<lb/>
惟其賢而已今君之求馬亦惟其良而已可也昔者堯<lb/>
讓天下於許由許由逃堯弗彊也而卒得舜甯戚飯牛<lb/>
<pb n="KR4e0005_WYG_018-6a"/>
以自售於齊桓公桓公用之而卒得管仲使堯不聽許<lb/>
由何以得舜桓公不用甯子何以得管仲君何固焉<lb/>
晉獻公㓕虞寘其俘於下陽使士蒍監焉其大夫多逃<lb/>
士蒍弗禁公聞之怒召士蒍讓之士蒍對曰君以是為<lb/>
可以充吾國之用也夫夫彼虞公之臣也皆嘗任虞公<lb/>
之事矣食虞公之禄而立虞公之朝聞虞公之政虞亡<lb/>
不能救虞公執而身隨之君将焉用是為哉公曰吾懼<lb/>
其鄰國之之也士蒍笑曰若是則臣滋惑矣公曰何哉<lb/>
<pb n="KR4e0005_WYG_018-6b"/>
士蒍曰往嵗臣之里有厲卜之曰叢為祟於是集里之<lb/>
老㓜召巫覡具舟車奉牲幣羞桃茢男女以班舉叢而<lb/>
寘諸衢東里之人利其器物而收之因得厲焉死者且<lb/>
過半故廢社之土不可以塗宫室棄出之婦不可以主<lb/>
中饋鬼神之所遺也今虞之賢臣曰宫之竒百里奚而<lb/>
已矣宫之竒先虞公之亡而以其族去百里奚與於俘<lb/>
則君既入之秦矣其他奚取焉而必欲置之曰無使適<lb/>
鄰國君實欲善鄰則曰愛厥苖無遺莠可也今君坐不<lb/>
<pb n="KR4e0005_WYG_018-7a"/>
安食不甘繕甲兵以睨四封無嵗不征豈有他哉求吾<lb/>
欲也敵釁未生無所用謀如其弗欲猶将納之矧自往<lb/>
焉如其用諸適吾願也君何怒為公曰善<lb/>
郁離子曰鳥獸之與人非類也人能擾而馴之人亦何<lb/>
所不可為哉鳥獸以山藪為家而豢養於樊籠之中非<lb/>
其情也而卒能馴之者使之得其所嗜好而無違也今<lb/>
有養鳥獸而不能使之馴則不食之以其心之所欲處<lb/>
之以其性之所安而加矯迫焉則有死耳烏乎其能馴<lb/>
<pb n="KR4e0005_WYG_018-7b"/>
之也人與人為同類其情為易通非若烏獸之無知也<lb/>
而欲奪其所好遺之以其所不好絶其所欲彊之以其<lb/>
所不欲迫之而使從其果心悦而誠服耶其亦有所顧<lb/>
畏而不得已耶若曰非心悦誠服而出不得已乃欲使<lb/>
之治吾國徇吾事則堯舜亦不能矣<lb/>
孫子自梁之齊田忌郊迎之而師事焉飲食必親啟寢<lb/>
興必親問孫子所喜田忌亦喜之孫子所不欲田忌亦<lb/>
不欲也鄒奭謂孫子曰子知蛩蛩駏虚之與蟨乎蛩蛩<lb/>
<pb n="KR4e0005_WYG_018-8a"/>
駏虚負蟨以走為其能齧甘草以食已也非憂其将為<lb/>
人獲而負之也今子為蟨而田子蛩蛩駏虛也子其識<lb/>
之孫子曰諾<lb/>
或問致人之道郁離子曰道致賢食致民淵致魚藪致<lb/>
獸林致鳥臭致蠅利致賈故善致物者各以其所好致<lb/>
之則天下無不可致者矣是故不患其有所不致而患<lb/>
其有所不安能致而不能安不如不致之亡傷也粤人<lb/>
有學致鬼者三年得其術於是壇其室之北隅以集鬼<lb/>
<pb n="KR4e0005_WYG_018-8b"/>
鬼至而多無以食則相帥以為妖聲聞於外一夕其人<lb/>
死而爇其室鄰里莫不笑之<lb/>
韓垣之齊以策干齊王王不用韓垣怒出誹言王聞而<lb/>
拘諸司冦将殺之田無吾見王以語之田無吾曰臣聞<lb/>
娵萌學擾象而工北之義渠以擾象之術干義渠君義<lb/>
渠君不答退而誹諸館館人曰非吾君之不聽子也顧<lb/>
無所得象也娵萌赧而歸醫胡之魏見魏太子之神馳<lb/>
而氣不屬也謂之曰太子病矣不疾治且不可救太子<lb/>
<pb n="KR4e0005_WYG_018-9a"/>
怒以為謗已也使人刺醫胡醫胡死魏太子亦病以死<lb/>
夫以䇿干人不合而怨者非也人有言不察恚而讐之<lb/>
亦非也臣聞之江海不與坎井争其清雷霆不與蛙蚓<lb/>
闘其聲䃘䃘之夫何足殺哉王乃釋韓垣<lb/>
楚王問於陳軫曰寡人之待士也盡心矣而四方之賢<lb/>
者不貺寡人何也陳子曰臣少嘗游燕假館於燕市左<lb/>
右皆列肆惟東家甲焉帳卧起居飲食器用無不備有<lb/>
而客之之者日不過一二或終日無一焉問其故則家<lb/>
<pb n="KR4e0005_WYG_018-9b"/>
有猛狗聞人聲而出噬非有左右之先容則莫敢躡其<lb/>
庭今王之門無亦有噬狗乎此士所以艱其來也<lb/>
秦楚交惡楚左尹郤惡奔秦極言楚國之非秦王喜欲<lb/>
以為五大夫陳軫曰臣之里有出妻而再嫁者日與其<lb/>
後夫言前夫之非意甚相得也一日又失愛於其後夫<lb/>
而嫁於郭南之寓人又言其後夫如昔者其人為其後<lb/>
夫言之後夫笑曰是所以語子者猶前日之語我也今<lb/>
左尹自楚來而極言楚國之非若他日又得罪於王而<lb/>
<pb n="KR4e0005_WYG_018-10a"/>
之他國則将移其所以訾楚者訾王矣秦王由是不用<lb/>
郤惡<lb/>
杞離謂熊蟄父曰子亦知有烏蜂乎黄蜂殫其力以為<lb/>
蜜烏蜂不能為蜜而惟食蜜故将墐戸其王使視蓄而<lb/>
計課必盡逐其烏蜂其不去者衆嚌而殺之今居於朝<lb/>
者無小大無不胝手瘃足以任王事皆有益於楚國者<lb/>
也而子獨遨以食先星而卧見日而未起是無益於楚<lb/>
國者也旦夕且計課吾憂子之為烏蜂也熊蟄父曰子<lb/>
<pb n="KR4e0005_WYG_018-10b"/>
不觀夫人之靣乎目與鼻口皆日用之急獨眉無所事<lb/>
若可去也然人皆有眉而子獨無眉其可觀乎以楚國<lb/>
之大而不能容一遨以食之士吾恐其為無眉之人以<lb/>
貽觀者笑也楚王聞之益厚待熊蟄父<lb/>
漢八年高皇帝崩吕太后臨朝聽政大臣患匈奴之强<lb/>
将與為和親議使者太后惡宦者中行説欲去之故使<lb/>
往焉欒布諫曰陛下之所以使中行説者不過以匈奴<lb/>
驕恣必不能善待漢使或留之則非我所惜從而棄之<lb/>
<pb n="KR4e0005_WYG_018-11a"/>
耳臣獨以為不便夫使所以達主命釋仇講好決疑解<lb/>
紛卑不可以屈國體高不可以激敵恚察變應機以制<lb/>
事權國之榮辱已之休戚非素所愛信而知其忠且亮<lb/>
者不可遣也今中行説刑臣也名不齒於國士又陛下<lb/>
之所素惡夫素惡於君則不重其君名不齒於國士則<lb/>
不重其身臣懼其泄國情而開敵釁也弗聽欒布退謂<lb/>
辟陽侯曰子不力諌北邉自此弗寧矣昔鄭伯惡其大<lb/>
夫高克弗能去而使帥師以禦狄次於河上久而不召<lb/>
<pb n="KR4e0005_WYG_018-11b"/>
衆潰高克奔陳春秋書曰鄭棄其師病鄭伯也今使說<lb/>
也如匈奴無乃棄説以及其介幣乎昔晉之敗於邲也<lb/>
先縠實往楚師楚之敗於鄢陵也苖賁皇實在晉此古<lb/>
人之僨車轍也上必悔之<lb/>
楚王患其令尹蒍吕臣之不能欲去之訪於宜申宜申<lb/>
曰未可王曰何故宜申曰令尹楚相也國之大事莫大<lb/>
乎置相弗可輕也今王欲去其相必先擇夫間之者有<lb/>
乃可耳王蹙然曰令尹之不足以相楚國不惟諸大夫<lb/>
<pb n="KR4e0005_WYG_018-12a"/>
及國人知之鬼神亦實知之大夫獨以為未可寡人惑<lb/>
焉宜申曰不然臣之里有巨室梁蠧且壓将易之召匠<lb/>
爾匠爾曰梁實蠧不可以不易然必先得材焉不則未<lb/>
可也其人不能堪乃召他匠束羣小木以易之其年冬<lb/>
十有一月大雨雪梁折而屋圮今令尹雖不能而承其<lb/>
祖父之餘國人與之素矣而楚國之新臣弱未有間者<lb/>
此臣之所以曰未可也<lb/>
趙人患鼠乞猫於中山中山人予之猫善捕鼠及雞月<lb/>
<pb n="KR4e0005_WYG_018-12b"/>
餘鼠盡而其雞亦盡其子患之告其父曰盍去諸其父<lb/>
曰是非若所知也吾之患在鼠不在乎無雞夫有鼠則<lb/>
竊吾食毁吾衣穿吾垣墉壊傷吾器用吾将飢寒焉不<lb/>
病於無雞乎無雞者弗食雞則已耳去飢寒猶遠若之<lb/>
何而去夫猫也<lb/>
客有短呉起於魏武侯者曰呉起貪不可用也武侯踈<lb/>
呉起公子成入見曰君奚為踈呉起也武侯曰人言起<lb/>
貪寡人是以不樂焉公子成曰君過矣夫起之能天下<lb/>
<pb n="KR4e0005_WYG_018-13a"/>
之士莫先焉惟其貪也是以來事君不然君豈能臣之<lb/>
哉且君自以為與殷湯周武王孰賢務光伯夷天下之<lb/>
不貪者也湯不能臣務光武王不能臣伯夷今有不貪<lb/>
如二人者其肯為君臣乎今君之國東距齊南距楚北<lb/>
距韓趙西有虎狼之秦君獨以四戰之地處其中而彼<lb/>
五國頓兵坐視不敢窺魏者何哉以魏國有呉起以為<lb/>
将也周詩有之曰赳赳武夫公侯干城呉起是也君若<lb/>
念社稷惟起所願好而予之使起足其欲而無他求坐<lb/>
<pb n="KR4e0005_WYG_018-13b"/>
威魏國之師所失甚小所得甚大乃欲使之飯糲茹蔬<lb/>
被短褐步走以供使令起必去之起去而天下之如起<lb/>
者却行不入大梁君之國空矣臣竊為君憂之武侯曰<lb/>
善復進呉起<lb/>
郁離子疾病氣菀痰結將㱿之或曰痰榮也是養人者<lb/>
也人無榮則中乾中乾則死弗可㱿也郁離子曰吁吾<lb/>
子過哉吾聞夫養人者津也醫家者所謂榮也今而化<lb/>
為痰是榮賊也則非養人者也夫天之生人參地而為<lb/>
<pb n="KR4e0005_WYG_018-14a"/>
三為其能贊化育也一朝而化為賊其能贊天地之化<lb/>
育乎是故俞跗扁鵲之為醫也浣胃滌腸絶去病根而<lb/>
阽死者生舜禹成湯周文王之為君也誅四凶戮防風<lb/>
勦昆吾放夏桀戡黎伐崇而天下之亂載寧其将容諸<lb/>
乎容之無益以戕人也故蟲果生也蟲成而果潰自我<lb/>
而離焉非我已其能養我乎弗去是殖賊以待我也從<lb/>
子之教吾其不遠潰矣<lb/>
　　　螇螰第七<lb/>
<pb n="KR4e0005_WYG_018-14b"/>
智伯圍趙襄子於晉陽使人謂其守曰若能以城降吾<lb/>
當使若子及孫世世保之守者對曰昔者中牟之郭圮<lb/>
有螇螰墮於河沬擁之以旋其翅拍拍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>見而憐之游<lb/>
而負之及陸謂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰吾與子百年無相忘也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>振羽大<lb/>
笑曰若冬春之不知也而能百年無忘我乎今晉國惟<lb/>
無人而壅女以天盈盈而恃之是壅禍也壅禍恃盈以<lb/>
蠆尾於人天實厭之晉陽朝亡女必夕死予死不寒猶<lb/>
及見之其何有於子及孫是夕智伯為韓魏所殺<lb/>
<pb n="KR4e0005_WYG_018-15a"/>
郁離子曰人之度量相越也其猶江海之於瀐泉乎瀐<lb/>
泉之㣲積而至於海無以尚之矣而海亦不自知其大<lb/>
也惟其不自知其大也故其納不已而天下之大莫加<lb/>
焉聖人之為德亦若是而已矣是故汧泉納瀐泉池納<lb/>
汧泉溝納池澮納溝谿納澮川納谿澤納川江河納澤<lb/>
而歸諸海故天子海也公侯卿大夫江河也川澤也庶<lb/>
官谿澮之類而萬民皆瀐泉也瀐泉之於海其相去也<lb/>
不亦大縣絶矣乎而其勢必趋焉其志之感情之達如<lb/>
<pb n="KR4e0005_WYG_018-15b"/>
氣至而蟲鳴也如雨來而礎潤也君人者惟德與量俱<lb/>
而後天下莫不歸焉德以收之量以容之德不廣不能<lb/>
使人來量不𢎞不能使人安故量小而思納大者禍也<lb/>
汋谷之鱦不可以陵洪濤蒿樊之鴽不可以御飄風大<lb/>
不如海而欲以納江河難哉<lb/>
介葛盧髽白狄辮皆朝於魯遇於沈猶氏之衢相睨而<lb/>
失笑從者歸而語諸館交訾焉魯人使執渠畧與蛣蜣<lb/>
以示之弗喻公山弗狃欲伐季氏問於冉有冉有曰盍<lb/>
<pb n="KR4e0005_WYG_018-16a"/>
召仲尼公山弗狃使召仲尼或謂其人曰子之從夫子<lb/>
也粲衣而鑿食今将恒其故而豐其新矣而召仲尼焉<lb/>
至必授之政將繩子以纆子其悔哉乃隂嗾使者易其<lb/>
禮仲尼不至將起師冉有曰盍聞諸公乎弗聽遂以費<lb/>
人攻季氏問昭公焉師入驚公宫季桓子挾公以登臺<lb/>
使行人辭諸費人曰先君之事先大夫有之雖然盟主<lb/>
實有命今斯之事君惟謹君惠優渥蔑有二命二三子<lb/>
不念魯國不謀於君而怫臨以兵其若君與社稷何且<lb/>
<pb n="KR4e0005_WYG_018-16b"/>
吾聞之鳶不嚇烏袒裼不責夷踞惟二三子圖之費人<lb/>
曵戈而走公山弗狃出奔齊君子曰子山之伐季氏也<lb/>
其猶介葛盧之咻狄乎雖欲召仲尼卒䝉於其人而弗<lb/>
果其無成也宜哉<lb/>
齊人伐燕取其財而俘其民王朝而受俘喜見於色謂<lb/>
其大夫曰寡人之伐燕不戮一人焉雖湯武亦若是而<lb/>
已矣大夫皆頓首賀已而燕人畔王怒曰吾之於燕民<lb/>
盡心焉一朝而畔寡人德不足為與淳于髠仰天大笑<lb/>
<pb n="KR4e0005_WYG_018-17a"/>
王怪而問之對曰臣鄰之富叟疾使巫禱於神神告之<lb/>
曰若能活物萬吾當為若請於帝去爾疾錫爾夀富叟<lb/>
曰諾乃使人蒐於山羅於林罾於澤得羽毛鱗介之生<lb/>
者萬言於神而放之罔罟所及鎩翅而滅足者嘈嘈聒<lb/>
聒蔽野揜谷明日而富叟死其子往泣於巫曰神亦有<lb/>
迋乎問之以實對巫笑曰有是哉是女實自迋非神迋<lb/>
女也今燕之君臣相為不道而民無故也君伐而取其<lb/>
財遷其居寃號之聲訇殷天地鬼神無所依歸帝怒不<lb/>
<pb n="KR4e0005_WYG_018-17b"/>
可解矣而曰不戮一人焉夫人飢則死凍則死不必皆<lb/>
以鋒刃而後謂之殺之也周詩曰樹怨以為德君實有<lb/>
焉而以尤燕民非臣之所知也<lb/>
郁離子曰嗚呼天下之亂也天亦無如之何矣夫天下<lb/>
之物動者植者足者翼者毛者保者<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如也沸如也<lb/>
菶如也森如也出出而不窮連連而不絶莫非天之生<lb/>
也則天之好生亦盡其力矣盡其力以生之又盡其力以<lb/>
殱之不亦勞且病哉其生也非一朝而其殱也在頃刻<lb/>
<pb n="KR4e0005_WYG_018-18a"/>
天若能如之何而為之則亦不誠甚矣<lb/>
楚令尹病内結區霿得秦醫而愈乃言於王令國人有<lb/>
疾不得之他醫無何楚大疫凡疾之之秦醫者皆死於<lb/>
是國人悉往齊求醫令尹怒将執之子良曰不可夫人<lb/>
之病而服藥也為其能救已也是故辛螫澀苦之齊碱砭<lb/>
熨灼之毒莫不忍而受之為其苦短而樂長也今秦醫<lb/>
之為方也不師古人而以臆謂岐伯俞跗為不足法謂<lb/>
素問難經為不足究也故其所用無非搜洩酷毒之物<lb/>
<pb n="KR4e0005_WYG_018-18b"/>
鉤吻㦸喉之草葷心暈腦入口如鋒胷腸刮割彌日達<lb/>
夕肝膽决裂故病去而身從之不如死之速也吾聞之<lb/>
擇禍莫若輕人之情也今令尹不求諸草茅之言而圖<lb/>
利其所愛其若天道何吾得死於楚國幸也<lb/>
郁離子曰膏粱可以易豆羮狐貉可以奪緼絮民情之<lb/>
常也是故膏粱不足豆羮可也狐貉不足緼絮可也野<lb/>
鳥繫於籠中而馴者以食也籠中之不如山藪入其寵<lb/>
者知之有童子側木檠而設食以誘鼠多獲鼠一夕逸<lb/>
<pb n="KR4e0005_WYG_018-19a"/>
其一遂不復獲鼠今使持槲葉之衣麥麫之餅而招於<lb/>
市曰捨爾室捐而服而來與我共此則雖其子亦走而<lb/>
避矣是故不情之事大人不為之<lb/>
楚王好祥有獻白烏白鸜鵒木連理者羣臣皆賀荀卿<lb/>
不來王召而謂之曰寡人不佞幸賴先君之遺徳羣臣<lb/>
輯睦四鄙無事鬼神鍳格而降之祥大夫獨不喜焉願<lb/>
聞其故荀卿對曰臣少嘗受教於師矣王之所謂祥者<lb/>
非臣之所謂祥也臣聞王者之祥有三聖人為上豐年<lb/>
<pb n="KR4e0005_WYG_018-19b"/>
次之鳯凰麒麟為下而可以為祥可以為妖者不與焉<lb/>
故凢物之殊形詭色而無益於民用者皆可以謂之祥<lb/>
可以謂之妖者也是故先王之思治其國也見一物之<lb/>
非常必省其政以為祥與則必自省曰吾何徳以來之<lb/>
若果有之則益勉其未至無則反躬自勵畏其僣也畏<lb/>
其易福而為禍也以為妖與則必自省曰吾何戾以致<lb/>
之若果有之不待旦而改之無則夙夜祗惕檢視聽之<lb/>
所不及畏其蔽也畏其有隠慝而人莫之知也夫如是<lb/>
<pb n="KR4e0005_WYG_018-20a"/>
故祥不空來而妖虛其應今三閭大夫放死於湘鄢郢<lb/>
夷陵皆舉於秦耕夫牧子莫不荷戈以拒秦老弱餽餉<lb/>
水旱相仍饑饉無蓄雖有鳯凰麒麟日集於郊無補楚<lb/>
國之罅漏而况於易色之鳥亂常之木乎王如不省楚<lb/>
國危矣王不寤茍卿乃退處蘭陵楚遂不振以亡<lb/>
齊伐燕用田子之謀通往來禁侵掠釋其俘而弔其民<lb/>
燕人皆爭歸之矣燕王患之蘇厲曰齊王非能行仁義<lb/>
者必有人教之也臣知齊王急近功而多猜不能安受<lb/>
<pb n="KR4e0005_WYG_018-20b"/>
教其将士又皆貪不能長受禁請以計中之乃隂使人<lb/>
道齊師要降者於途掠其婦人而奪其財於是降者皆<lb/>
畏弗敢進乃使間招亡民亡民首鼠齊将士乆欲掠而<lb/>
憚禁則因民之首鼠而言於王曰燕人叛齊王見降者<lb/>
之弗來也果大信之下令盡收拘降民之家田子諫不<lb/>
聽將士因而縱掠燕人遂不復思降齊<lb/>
都離子曰善疑人者人亦疑之善防人者人亦防之善<lb/>
疑人者必不足於信善防人者必不足於智知人之疑<lb/>
<pb n="KR4e0005_WYG_018-21a"/>
已而弗舍者必其有所存也知人之防已而不避者必<lb/>
其有所倚也夫天下之人焉得盡疑而盡防之哉智不<lb/>
足以知賢否信不足以弭欺詐然後睢睢焉惟恐人以<lb/>
我之所以處人者處我也於是不任人而專任已於是<lb/>
謀者隠識者避哲者愚巧者拙廉者匿而圓曲頑鄙之<lb/>
士來矣圓曲頑鄙之士盈於前而疑與防愈急至於術<lb/>
窮而身憤愈悔其防與疑之不足不亦痛哉<lb/>
郁離子曰嗚呼吾今而後知以訐為直者之為天下後<lb/>
<pb n="KR4e0005_WYG_018-21b"/>
世害不少也夫天之生人不恒得堯舜禹湯文王以為<lb/>
之君然後及其次焉豈得已哉如漢之高祖唐之太宗<lb/>
所謂間世之英不易得也皆傳數百年天下之生賴之<lb/>
以安民物蕃昌蠻夷嚮風文物典章可觀其功不細乃<lb/>
必搜其失而斥之以自夸大使後世之人舉以為詞曰<lb/>
若是者亦足以受天命一九有則不師其長而效其短<lb/>
是豈非以訐為直者之流害哉或曰史直筆也有其事<lb/>
則直書之天下之公也夫奚訐郁離子曰是儒生之常<lb/>
<pb n="KR4e0005_WYG_018-22a"/>
言而非孔子之訓也孔子作春秋為賢者諱故齊桓晉<lb/>
文皆錄其功非私之也以其功足以使人慕錄其功而<lb/>
不揚其罪慮人之疑之立教之道也故詩書皆孔子所<lb/>
刪其於商周之盛王存其頌美而已矣<lb/>
　　　天地之盜第八<lb/>
郁離子曰人天地之盜也天地善生盜之者無禁惟聖<lb/>
人為能知盜執其權用其力攘其功而歸諸已非徒發<lb/>
其藏取其物而已也庶人不知焉不能執其權用其力<lb/>
<pb n="KR4e0005_WYG_018-22b"/>
而遏其機逆其氣暴夭其生息使天地無所施其功則<lb/>
其出也匱而盜斯窮矣故上古之善盜者莫伏羲神農<lb/>
氏若也惇其典庸其禮操天地之心以作之君則既奪<lb/>
其權而執之矣於是教民以盜其力以為吾用春而種<lb/>
秋而收逐其時而利其生高而宫卑而池水而舟風而<lb/>
㠶曲取之無遺焉而天地之生愈滋庶民之用愈足故<lb/>
曰惟聖人為能知盜執其權用其力非徒取其物發其<lb/>
藏而已也惟天地之善生而後能容焉非聖人之善盜<lb/>
<pb n="KR4e0005_WYG_018-23a"/>
而各以其所欲取之則物盡而藏竭天地亦無如之何<lb/>
矣是故天地之盜息而人之盜起不極不止也然則何<lb/>
以制之曰遏其人盜而通其為天地之盜斯可矣<lb/>
公儀子謂魯穆公曰君知圃人之為圃乎沃其壤平其<lb/>
畦通其風日䟽其水潦而施藝植焉窊隆乾濕各隨其<lb/>
物産之冝時而樹之無有違也蔬成而後擷之相其豐<lb/>
瘠取其多而培其寡不傷其根擷已而溉蔬忘其擷於<lb/>
是庖日充而圃不匱今君之有司取諸民不度知取而<lb/>
<pb n="KR4e0005_WYG_018-23b"/>
不知培之其生幾何而入於官者倍焉君之圃匱也已<lb/>
臣竊為君憂之<lb/>
楚使芈叔為尹課上最楚王大悦譝諸朝孫叔敖仰天<lb/>
大笑三噎而三頓楚王不懌曰令尹有不足於寡人與<lb/>
盍教之而廷恥寡人竊為令君不取也孫叔敖對曰臣<lb/>
之里人有洿池以為利者呉行人過楚見其魚鼈之牣<lb/>
也謂之曰我善漁臣之里人喜為之具罔罟舟檝資其<lb/>
行則趨而之其池曰我於是乎漁臣之里人蹙然曰吾<lb/>
<pb n="KR4e0005_WYG_018-24a"/>
惟子能取江湖之魚以益我也若是則吾固有之矣而<lb/>
焉用子為哉今楚國之民莫非王民矣芈叔之尹申也<lb/>
不聞有令政以來鄰國之民而多取諸王之固有以最<lb/>
其課是剜王之股以啗王也則王之左右皆能之矣不<lb/>
惟是夫也今王朝羣臣而譝之羣臣不佞由是而度王<lb/>
心則相率而慕效之以為敵國驅是社稷之憂也楚王<lb/>
曰善哉乃黜芈叔下令國中曰下邑之大夫有效芈叔<lb/>
剥吾民以最課者服上刑楚人大悦三年而伯諸侯<lb/>
<pb n="KR4e0005_WYG_018-24b"/>
艾大夫曰民不可使佚也民佚則不可使也故曰有事<lb/>
以勤之則易治矣郁離子曰是術也非先王之道也先<lb/>
王之使民也義而公時而度同其欲不隠其情故民之<lb/>
從之也如手足之從心而奚恃於術乎今子之民知畏<lb/>
而不知慕知免而不知競而子之所用者無非掊克之<lb/>
吏所行者無非朝四暮三之術也子以為人不知之而<lb/>
不知人皆知之也故子以是施諸民民亦以是應諸子<lb/>
上下之情交隠矣子徒見其貎之合而不知其中之離<lb/>
<pb n="KR4e0005_WYG_018-25a"/>
也見其外而不察其心者也故自喜以是為得計而不<lb/>
思惡勞欲逸人志所同是故先王之養民也聚其所欲<lb/>
而勿施其所惡今子反之庸非罔乎上罔下則不親下<lb/>
罔上則不孫不孫不親亂之藴也詩云彼其之子邦之<lb/>
司直子為司直乃不循先王之舊章而以罔教僕實不<lb/>
敢與聞大夫雖慙弗能改也<lb/>
郁離子謂艾大夫曰子以為以力毒人而人不言怨者<lb/>
其畏威也乎懐徳也乎大夫曰亦畏威而已矣郁離子<lb/>
<pb n="KR4e0005_WYG_018-25b"/>
曰吾始以為夫子莫之知也而今而後知夫子非莫之<lb/>
知也夫子以鉤距擿民隠羅其財以供公非得已也夫<lb/>
子之心人知之也而夫子之所任則非能以夫子之心<lb/>
為心者也是以民免而弗子懐也詩云小東大東杼軸<lb/>
其空又曰東人之子職勞不來西人之子粲粲衣服舟<lb/>
人之子熊羆是裘私人之子百僚是試今兹備矣而民<lb/>
不言是怨不在口而在腹也詩云中心藏之何日忘之<lb/>
若藥之在礟未有火以發之也夫子而今知之矣能無<lb/>
<pb n="KR4e0005_WYG_018-26a"/>
虞乎<lb/>
韓非子為政於韓且十年韓貴人死於法者無完家於<lb/>
是韓多曠官王謂公叔曰寡人欲用人而韓之羣臣舉<lb/>
無足官者若之何哉公叔對曰王知夫種樹乎臣家國<lb/>
東郊世業種樹樹之材者松柟栝栢可以為棟梁種之<lb/>
必三五十年而後成其下者為檉栁樸樕種之則生不<lb/>
過為薪故以日計之則棟梁之利緩而薪之利速以嵗<lb/>
計之則薪之利一而棟梁之利百臣俱種之世享其利<lb/>
<pb n="KR4e0005_WYG_018-26b"/>
是以富甲於韓國臣鄰之窶叟急慕而思効之植松栝<lb/>
不能三年不待其成而輙伐之以為常僅足以朝夕食<lb/>
無餘也今君之用人也不待其老成至於不克負荷而<lb/>
輙以法戕之棟梁之材竭矣一朝而屋壊臣恐束薪不<lb/>
足以支之也<lb/>
郁離子曰虎之力於人不啻倍也虎利其爪牙而人無<lb/>
之又倍其力焉則人之食於虎也無怪矣然虎之食人<lb/>
不恒見而虎之皮人常寢處之何哉虎用力人用智虎<lb/>
<pb n="KR4e0005_WYG_018-27a"/>
自用其爪牙而人用物故力之用一而智之用百爪牙<lb/>
之用各一而物之用百以一敵百雖猛不必勝故人之<lb/>
為虎食者有智與物而不能用者也是故天下之用力<lb/>
而不用智與自用而不用人者皆虎之類也其為人獲<lb/>
而寢處其皮也何足怪哉<lb/>
　　　省敵第九<lb/>
郁離子曰善戰者省敵不善戰者益敵省敵者昌益敵<lb/>
者亡夫欲取人之國則彼國之人皆我敵也故善省敵<lb/>
<pb n="KR4e0005_WYG_018-27b"/>
者不使人我敵湯武之所以無敵者以我之敵敵敵也<lb/>
惟天下至仁為能以我之敵敵敵是故敵不敵而天下<lb/>
服<lb/>
郁離子曰水赴壑鳥赴林蠅赴臭不驅而自至者也而<lb/>
奚以召之哉利者衆之所逐名者衆之所争而德者衆<lb/>
之所歸也是皆足以聚天下者也故聚天下者其猶的<lb/>
乎夫的也者衆矢之所射衆志之所集也堯舜以仁義<lb/>
為的而天下之善聚焉收天下之所爭逐者為之均之<lb/>
<pb n="KR4e0005_WYG_018-28a"/>
不使其爭逐也及其至也九州來同四夷鄉風穆穆雍<lb/>
雍以入於其的之中桀紂以淫欲為的而天下之不善<lb/>
聚焉收天下之所爭逐者私諸其人及其窮也諸侯百<lb/>
姓相與操弓注矢的其躬而射之是故不能仁義而為<lb/>
天下的者禍也故秦之未帝也天下莫彊焉及其吞六<lb/>
國而一位號不過再世匹夫呼而與之爭天下並起和<lb/>
之莫不以秦為辤者的所在也陳涉先起而先亡以其<lb/>
先自王以為秦兵之的也故曰不為事先動而輙隨者<lb/>
<pb n="KR4e0005_WYG_018-28b"/>
不為的而已矣昔者秦攻韓上黨上黨之守馮亭以上<lb/>
黨歸于趙趙人受之是以有長平之敗趙國幾亡夫秦<lb/>
之所欲取者上黨也兵之所加不選其韓與趙也惟上<lb/>
黨之所在耳介山之草木何罪而焚乎子推之所在也<lb/>
是故辭禍有道辭其的而已矣<lb/>
秦惡楚而善於齊王翦帥師伐楚田璆謂齊王曰盍救<lb/>
諸齊王曰秦王與吾交善而救楚是絶秦也鄒克曰楚<lb/>
非秦敵也必亡不如起師以助秦猶可以為德而固其<lb/>
<pb n="KR4e0005_WYG_018-29a"/>
交田璆曰不然秦虎狼也天下之彊國六秦已取其四<lb/>
所存者齊與楚耳譬如摘果先近而後遠其所未取者<lb/>
力未至也其能終留之乎今秦豈誠惡楚而愛齊也齊<lb/>
楚若合猶足以敵秦以地言之則楚近而齊遠遠交而<lb/>
近攻秦之宿計也故將伐楚先善齊以絶其援然後專<lb/>
其力於楚楚亡齊其能獨存乎諺有之曰攅矢而折之<lb/>
不若分而折之之易也此秦之已效計也楚國朝亡齊<lb/>
必夕亡秦果滅楚而遂伐齊滅之<lb/>
<pb n="KR4e0005_WYG_018-29b"/>
孽揺之虚有鳥焉一身而九頭得食則八頭皆爭呀然<lb/>
而相銜<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>血飛毛食不得入咽而九頭皆傷海鳬觀而<lb/>
笑之曰而胡不思九口之食同歸於一腹乎而奚其爭<lb/>
也晉平公作琴大絃與小絃同使師曠調之終日而不<lb/>
能成聲公恠之師曠曰夫琴大絃為君小絃為臣大小<lb/>
異能合而成聲無相奪倫隂陽乃和今君同之失其統<lb/>
矣夫豈瞽師所能調哉無支祈與河伯闘以天呉為元<lb/>
帥相抑氏副之江疑乘雲列缺御雷泰逢起風薄號行<lb/>
<pb n="KR4e0005_WYG_018-30a"/>
雨蛟鼉鰐鯪激波濤而前驅者三百朋遂北至于碣石東<lb/>
及吕梁河伯大駭欲走靈姑胥止之曰不如且戰不勝而<lb/>
走未晚也乃謀元帥靈姑胥曰贔屭可河伯曰天吳八首<lb/>
八足而相抑氏九頭實佐之雷風雨雲之神各專其能以<lb/>
衛中堅蛟鼉鰐鯪莫不尾劍口鑿鱗鋒鬛鍔掉首摧山揵<lb/>
鬐倒淵而豈贔屭所敢當哉靈姑胥曰此臣之所以舉贔<lb/>
屭也夫將以一身統三軍者也三軍之耳目齊於一人故耳齊<lb/>
則聰目齊則明心齊則一萬夫一力天下無敵今天吳之頭八<lb/>
<pb n="KR4e0005_WYG_018-30b"/>
而副之者又九其頭臣聞人心之神聚於耳目目多則視惑<lb/>
耳多則聼惑今以二将之心而御其耳目六十有八則已<lb/>
不能無惑矣加以雲雷風雨之師各負其能而畢欲逞焉<lb/>
其孰能一之故惟贔屭為足以當之贔屭之㝠㝠不可以<lb/>
智誘威脅而謀激也而其志有必至破之必矣乃使贔屭<lb/>
帥九䕫以伐之大捷故曰衆志之多疑不如一心之獨決<lb/>
也常羊學射於屠龍子朱屠龍子朱曰若欲聞射道乎楚<lb/>
王田於雲夢使虞人起禽而射之禽發鹿出於王左麋交<lb/>
<pb n="KR4e0005_WYG_018-31a"/>
於王右王引弓欲射有鵠拂王旃而過翼若埀雲王注<lb/>
矢於弓不知其所射養叔進曰臣之射也置一葉於百<lb/>
步之外而射之十發而十中如使置十葉焉則中不中<lb/>
非臣所能必矣<lb/>
郁離子曰多能者鮮精多慮者鮮决故志不一則厖厖<lb/>
則散散則潰潰然罔知其所定是故明生於一禽鳥之<lb/>
無知而能知人之所不知者一也人為物之靈而多欲<lb/>
以昬之反禽鳥之不如養其枝而枯其根者也嗚呼人<lb/>
<pb n="KR4e0005_WYG_018-31b"/>
能一其心何不如之有哉<lb/>
粤工善為舟粤王用之良命廪人給上食粤之治舟者<lb/>
宗之嵗餘言於粤王曰臣不惟能造舟而又能操舟王<lb/>
信之檇李之役風於五湖溺焉越人皆憐之郁離子曰<lb/>
是畫蛇而為之足者之類也人無問智愚惟知止則功<lb/>
完而不毁故以子胥之賢而不免焉夫子胥之入呉也<lb/>
圖報其父兄之讐而已矣及其入郢而鞭平王足矣夫<lb/>
復何求哉乃不去而沈其身不知止也<lb/>
<pb n="KR4e0005_WYG_018-32a"/>
郁離子曰水鴞翔而大風作穴蟻徙而隂雨零豈其知<lb/>
之獨覺哉惟其所願欲莫切於飽與安也故孜孜以候<lb/>
之氣將來而必知惟其心之專也是故知暵潦者莫如<lb/>
農知水草者莫如馬知寒暑者莫如蟲故以刖守閽以<lb/>
瞽聽樂取其專也魯人有善言易者百家之訓詁䟽義<lb/>
無不誦而記之命之卜則不中呉有醫與之談脈證必<lb/>
析而請其治疾無不愈者故曰誠則明矣水鴞之知風<lb/>
穴蟻之知雨誠也<lb/>
<pb n="KR4e0005_WYG_018-32b"/>
屠龍子與都黎奕都黎數敗館人憐而助之又敗觀者<lb/>
皆愕胥助焉從者請已曰吾聞寡不敵衆彼方鳩羣知<lb/>
吾憂子之不勝以圮前勞也屠龍子弗應坐而奕如故<lb/>
都黎乃大敗不能支助者相顧皆失色執子以詬使復<lb/>
之俱弗敢矣從者喜曰神矣哉夫子之奕也屠龍子曰<lb/>
未也子不觀夫闘獸乎夫獸虎為猛今以虎闘虎則獨<lb/>
虎之不勝多虎也明矣以狐闘虎則雖千狐其能勝一<lb/>
虎哉多愈見其自亂也昔者六國合從以擯秦辯士之<lb/>
<pb n="KR4e0005_WYG_018-33a"/>
為秦者以連衡喻之六國果不勝如辯士言今者之奕<lb/>
猶是也吾嘗行於野見兩頭之蛇其首一東而一西二<lb/>
首相掣終日不能離其處吾觀而悲焉故為巨室者工<lb/>
雖多必有大匠焉非其畫不敢裁也操巨舟者人雖多<lb/>
必有舵師焉非其指不敢行也故視聽專而事不僨是<lb/>
故四海之民聽於一君則定百萬之師聽於一將則勝<lb/>
易曰長子帥師弟子輿尸凶詩曰如彼築室於道謀是<lb/>
用不潰於成雖使奕秋為之猶當敗也而况非奕秋者<lb/>
<pb n="KR4e0005_WYG_018-33b"/>
乎吾何惴焉<lb/>
　　　虞孚第十<lb/>
虞孚問治生於計然先生得種漆之術三年樹成而割<lb/>
之得漆數百斛將載而鬻諸呉其妻之兄謂之曰吾常<lb/>
於呉商知呉人尚飾多漆工漆於呉為上貨吾見賣漆<lb/>
者煑漆葉之膏以和漆其利倍而人弗知也虞孚聞之<lb/>
喜如其言取漆葉煑為膏亦數百甕與其漆俱載以入<lb/>
於呉時呉與越惡越賈不通呉人方艱漆呉儈聞有漆<lb/>
<pb n="KR4e0005_WYG_018-34a"/>
喜而逆諸郊道以入呉國勞而舍諸私館視其漆甚良<lb/>
也約旦夕以金幣來取漆虞孚大喜夜取漆葉之膏和<lb/>
其漆以俟及期呉儈至視漆之封識新疑之謂虞孚請<lb/>
改約期二十日至則其漆皆敗矣虞孚不能歸遂丐而<lb/>
死於呉<lb/>
若石隠於冥山之隂有虎恒蹲以窺其藩若石帥其人<lb/>
書夜警日出而殷鉦日入而燎煇宵則振鐸以望植棘<lb/>
樹墉坎山谷以守卒嵗虎不能有獲一日而虎死若石<lb/>
<pb n="KR4e0005_WYG_018-34b"/>
大喜自以為虎死無毒已者矣於是弛其機撤其備垣<lb/>
壊而不修藩决而不理無何有貙逐麋來止其室之隈<lb/>
聞其牛羊豕之聲而入食焉若石不知其為貙也叱之<lb/>
不走投之以塊貙人立而爪之斃君子謂若石知一而<lb/>
不知二冝其及也<lb/>
郁離子居山夜有狸取其鷄追之弗及明日從者擭其<lb/>
入之所以鷄狸來而縶焉身縲而口足猶在鷄且掠且<lb/>
奪之至死弗肯舍也郁離子歎曰人之死貨利者其亦<lb/>
<pb n="KR4e0005_WYG_018-35a"/>
猶是也夫宋人有為邑而以賂致訟者士師鞫之隠弗<lb/>
承掠焉隠如故吏謂之曰承則罪有數不承則掠死胡<lb/>
不擇其輕終弗承以死且死呼其子私之曰善保若貨<lb/>
是吾以死易之者人皆笑之則亦與狸奚異焉<lb/>
蹷叔好自信而喜違人言田於龜隂取其原為稻而隰<lb/>
為粱其友謂之曰粱喜亢稻喜隰而子反之失其性矣<lb/>
其何以能獲弗聽積十稔而倉無儲乃視於其友之田<lb/>
莫不如所言以獲乃拜曰予知悔矣既而商於汶上必<lb/>
<pb n="KR4e0005_WYG_018-35b"/>
相貨之急於時者趨之無所往而不與人爭比得而趨<lb/>
者畢至輙不獲市其友又謂之曰善賈者收人所不争<lb/>
時來利必倍此白圭之所以富也弗聽又十年而大困<lb/>
復思其言而拜曰予今而後不敢不悔矣他日以舶入<lb/>
於海要其友與偕則汜濫而東臨於巨淵其友曰是歸<lb/>
塘也往且不可復又弗聽則入於大壑之中九年得化<lb/>
鯤之濤嘘之以還比還而髮盡白形如枯腊人無識之<lb/>
者乃再拜稽首以謝其友仰天而矢之曰予所弗悔者<lb/>
<pb n="KR4e0005_WYG_018-36a"/>
有如日其友笑曰悔則悔矣夫何及乎人謂蹷叔三悔<lb/>
以没齒不如不悔之無憂也<lb/>
齊人有好詬食者毎食必詬其僕至壊器投匕箸無空<lb/>
日館人厭之忍弗言将行贈之以狗曰是能逐禽不腆<lb/>
以贈子行二十里而食食而召狗與之食狗嘷而後食<lb/>
且食而且嘷主人詬於上而狗嘷於下毎食必如之一<lb/>
日其僕失笑然後覺郁離子曰夫人必自侮而後人侮<lb/>
之又曰飲食之人則人賤之斯人之謂矣<lb/>
<pb n="KR4e0005_WYG_018-36b"/>
黔中仕于齊以好賄黜而困謂豢龍先生曰小人今而<lb/>
痛懲於賄矣惟先生憐而進之又黜豢龍先生曰昔者<lb/>
𤣥石好酒為酒困五藏熏灼肌骨蒸煑如裂百藥不能<lb/>
救三日而後釋謂其人曰吾今而後知酒可以喪人也<lb/>
吾不敢復飲矣居不能閲月同飲至曰試嘗之始而三<lb/>
爵止明日而五之又明日十之又明日而大釂忘其飲<lb/>
死矣故猫不能無食魚雞不能無食蟲犬不能無食臭<lb/>
性之所躭不能絶也<lb/>
<pb n="KR4e0005_WYG_018-37a"/>
句章之野人翳其藩以草聞唶唶之聲發之而得雉則<lb/>
又翳之兾其重獲也明日往聆焉唶唶之聲如初發之<lb/>
而得蛇傷其手以斃郁離子曰是事之小而可以為大<lb/>
戒者也天下有非望之福亦有非望之禍小人不知禍<lb/>
福之相倚伏也則儌幸以為常是故失意之事恒生於<lb/>
其所得意惟其見利而不見害知存而不知亡也<lb/>
犂冥之梁父之山得碼碯焉以為美玉而售之人曰是<lb/>
碼碯也石之似玉者也若以玉價售徒貽人笑且卒不<lb/>
<pb n="KR4e0005_WYG_018-37b"/>
克售胡不實之雖不足爾欲售矣弗信則抱而入海將<lb/>
之燕適海有怪濤舟師大怖徧索於舟之人曰是必舟<lb/>
有寶而龍欲之耳有則亟獻之無惜惜胥没矣犂冥拊<lb/>
膺而哭問其故曰予實有重寶今将獻之不能不悲耳<lb/>
索而視之碼碯也舟師啞然忘其怖而笑曰龍宫無子<lb/>
不能識此寶也<lb/>
姑蘇之城圍呉王使太宰伯嚭發民以戰民詬曰王日<lb/>
飲而不虞寇使我至於此乃弗自省而驅予戰戰而死<lb/>
<pb n="KR4e0005_WYG_018-38a"/>
父母妻子皆無所託幸而勝敵又不云予功其奚以戰<lb/>
太宰嚭以告王請行賞王恡不發請許以大夫之秩王<lb/>
顧有難色王孫䧺曰姑許之寇退與不與在我王乃使<lb/>
太宰嚭布令或曰王好詐必誑我國人亦曰姑許之寇<lb/>
至戰不戰在我於是王乗城鴟夷子皮虎躍而鼓之薄<lb/>
諸闔閭之門呉人不戰太宰嚭帥左右扶王以登臺請<lb/>
成弗許王伏劔泰伯之國遂亡<lb/>
鄭之鄙人學為盖三年藝成而大旱盖無所用乃棄而<lb/>
<pb n="KR4e0005_WYG_018-38b"/>
為桔橰又三年藝成而大雨桔橰無所用則又還為盖<lb/>
焉未幾而盜起民盡改戎服鮮有用盖者欲學為兵則<lb/>
老矣郁離子見而嗟之曰是殆類漢之老郎與然老與<lb/>
少非人之所能為也天也藝事由已之學雖失時在命<lb/>
而不可盡謂非已也故粤有善農者鑿田以種稻三年<lb/>
皆傷於澇人謂之冝洩水以樹黍弗對而仍其舊其年<lb/>
乃大旱連三嵗計其獲則償所歉而贏焉故曰旱斯具<lb/>
舟熱斯具裘天下之名言也<lb/>
<pb n="KR4e0005_WYG_018-39a"/>
狐丘之野人世農農田之入儉恒思易其業而未有加<lb/>
於農者其舅之子騶於邑大夫歸而華其衣見而企焉<lb/>
遂棄農而往為騶其主曰汝自欲耳余弗女逐也三年<lb/>
而不返則汝之田與廬吾當使他人營之無悔也跽而<lb/>
辭曰唯越三年而其所事者物故欲復歸而田與廬皆<lb/>
易人矣故主憐而召之而其同里皆疾其亡故而違常<lb/>
也遂恧不敢復而塗殍焉或以語郁離子郁離子曰古<lb/>
稱良農不為水旱輟耕良賈不以折閲廢市正謂此也<lb/>
<pb n="KR4e0005_WYG_018-39b"/>
吳人有養猿於籠十年憐而放之信宿而輙歸曰未遠<lb/>
乎舁而舍諸大谷猿乆籠而忘其習遂無所得食鳴而<lb/>
死是以古人慎失業也<lb/>
郁離子曰多疑之人不可與共事儌倖之人不可與定<lb/>
國多疑之人其心離其敗也以擾儌倖之人其心汰其<lb/>
敗也以忽夫惟其多疑也而後逢迎之夫集焉惟其儌<lb/>
倖也而後亡忌憚之夫集焉逢迎之夫道其猜而揜其<lb/>
明亡忌憚之夫盈其欺而屬其暴然後益疑其所不當<lb/>
<pb n="KR4e0005_WYG_018-40a"/>
疑而决其所不當决敗而後悔奚及哉<lb/>
　　　天道第十一<lb/>
盜子問於郁離子曰天道好善而惡惡然乎曰然曰然<lb/>
則天下之生善者宜多而惡者宜少矣今天下之飛者<lb/>
烏鳶多而鳯凰少豈鳯凰惡而烏鳶善乎天下之走者<lb/>
豺狼多而麒麟少豈麒麟惡而豺狼善乎天下之植者<lb/>
荆棘多而稻粱少豈稻粱惡而荆棘善乎天下之火食<lb/>
而竪立者姦宄多而仁義少豈仁義惡而姦宄善乎将<lb/>
<pb n="KR4e0005_WYG_018-40b"/>
人之所謂惡者天以為善乎人之所謂善者天以為惡<lb/>
乎抑天不能制物之命而聼從其自善惡乎将善者可<lb/>
欺惡者可畏而天亦有所吐茹乎自古至今亂日常多<lb/>
而治日常少君子與小人爭則小人之勝常多而君子<lb/>
之勝常少何天道之好善惡惡而若是戾乎郁離子不<lb/>
對盜子退謂其徒曰甚矣君子之私於天也而今也辭<lb/>
窮於予矣<lb/>
郁離子曰蠶吐絲而為繭以自衛也卒以烹其身而其<lb/>
<pb n="KR4e0005_WYG_018-41a"/>
所以賈禍者乃其所自作以自衛之物也蠶亦愚矣哉<lb/>
蠶不能自育而託於人以育也託人以育其生則竭其<lb/>
力戕其身以為人用也弗過人奪物之所自衛者為已<lb/>
用又戕其生而弗恤甚矣而曰天生物以養人人何厚<lb/>
物何薄也人能財成天地之道輔相天地之宜以育天<lb/>
下之物則其奪諸物以自用也亦弗過不能財成天地<lb/>
之道輔相天地之宜蚩蚩焉與物同行而曰天地之生<lb/>
物以養我也則其獲罪於天地也大矣<lb/>
<pb n="KR4e0005_WYG_018-41b"/>
東陵侯既廢過司馬季主而卜焉季主曰君侯何卜也<lb/>
東陵侯曰乆卧者思起乆蟄者思啟乆懣者思嚏吾聞<lb/>
之畜極則洩閟極則逹熱極則風壅極則通一冬一春<lb/>
靡屈不伸一起一伏無往不復僕竊有疑願受教焉季<lb/>
主曰若是則君侯已喻之矣又何卜為東陵侯曰僕未<lb/>
究其奥也願先生卒教之季主乃言曰嗚呼天道何親<lb/>
惟徳之親鬼神何靈因人而靈夫蓍枯草也龜枯骨也<lb/>
物也人靈於物者也何不自聴而聼於物乎且君侯何<lb/>
<pb n="KR4e0005_WYG_018-42a"/>
不思昔者也有昔者必有今日是故碎瓦頺垣昔日之<lb/>
歌樓舞館也荒榛㫁梗昔日之瓊蕤王樹也露蛬風蟬<lb/>
昔日之鳯笙龍笛也鬼燐螢火昔日之金釭華燭也秋<lb/>
荼春薺昔日之象白駝峯也丹楓白荻昔日之蜀錦齊<lb/>
紈也昔日之所無今日有之不為過昔日之所有今日<lb/>
無之不為不足是故一晝一夜華開者謝一秋一春物<lb/>
故者新激湍之下必有深潭高丘之下必有浚谷君侯<lb/>
亦知之矣何以卜為<lb/>
<pb n="KR4e0005_WYG_018-42b"/>
郁離子曰氣者道之毒藥也情者性之鋒刃也知其為<lb/>
毒藥鋒刃而憑之以行者欲使之也嗚呼天與人神靈<lb/>
者也而皆不能不為欲所使使氣與情得以逞其能而<lb/>
性與道反隨其所如往造化至此亦幾乎窮矣<lb/>
郁離子見披枯荷而履雪者惻然而悲涓然而泣之沾<lb/>
其䄂從者曰夫子奚悲也郁離子曰吾悲若人之阽死<lb/>
而莫能恤也從者曰夫子之志則大矣然非夫子之任<lb/>
也夫子何悲焉夫子過矣郁離子曰若不聞伊尹乎伊<lb/>
<pb n="KR4e0005_WYG_018-43a"/>
尹者古之聖人也思天下有一夫不被其澤則其心愧<lb/>
耻若撻於市彼人我亦人也彼能而我不能寧無悲乎<lb/>
從者曰若是則夫子誠過矣伊尹得湯而相之湯以七<lb/>
十里之國為政於天下有人民焉有兵甲焉而用之執<lb/>
征伐之權以為天下君而伊尹為之師故得志而弗為<lb/>
伊尹耻之今夫子羇旅也伊尹之事非夫子之任也夫<lb/>
子何為而悲哉且吾聞之民天之赤子也死生休戚天<lb/>
實司之譬人之有牛羊心誠愛之則必為之求善牧矣<lb/>
<pb n="KR4e0005_WYG_018-43b"/>
今天下之牧無能善者夫子雖知牧天弗使牧也夫子<lb/>
雖悲之若之何哉退而歌曰彼岡有桐兮此澤有荷葉<lb/>
不庇其根兮嗟嗟奈何郁離子歸絶口不談世事<lb/>
楚南公問於蕭寥子雲曰天有極乎極之外又何物也<lb/>
天無極乎凢有形必有極理也勢也蕭寥子雲曰六合<lb/>
之外聖人不言楚南公笑曰是聖人所不能知耳而奚<lb/>
以不言也故天之行聖人以歴紀之天之象聖人以器<lb/>
驗之天之數聖人以筭窮之天之理聖人以易究之凢<lb/>
<pb n="KR4e0005_WYG_018-44a"/>
耳之所可聴目之所可視心思之所可及者聖人搜之<lb/>
不使有毫忽之藏而天之所閟人無術以知之者惟此<lb/>
今又不曰不知而曰不言是何好勝之甚也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0005_WYG_018-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集卷十三</head> <lb/>
    <p>
<pb n="KR4e0005_WYG_013-1a"/>
欽定四庫全書<lb/>
　誠意伯文集卷十三<lb/>
　　　　　　　　　　　　　明　劉基　撰<lb/>
　　春秋明經上<lb/>
　　　公朝于王所仲孫羯㑹晉韓不信云云城成周<lb/>
春秋與諸侯之覲王而惜王所之非其地與大夫之勤<lb/>
王而傷王城之同于列國夫趨事赴工者臣子之所當<lb/>
為至於天子之守則有先王之遺法焉襄王下臨僖公<lb/>
<pb n="KR4e0005_WYG_013-1b"/>
有王所之朝春秋書公而成其為朝謂天子在是諸侯<lb/>
不可以不朝也然不言明堂而曰王所則所非其地異<lb/>
乎先王方嶽之禮矣敬王命城王都而諸大夫有成周<lb/>
之城春秋列書大夫之名氏謂天子有命諸侯不可以<lb/>
不從也然不言京師而曰成周則同于列國而異乎先<lb/>
王作京之意矣然則流水之朝宗葵藿之向日固臣子<lb/>
之至情也而下堂以見諸侯與城郭溝池以為固者又<lb/>
豈天子之盛事哉嗚呼此聖人之所以不責諸侯大夫<lb/>
<pb n="KR4e0005_WYG_013-2a"/>
而深不滿于王室之意與是故至于岱宗肆覲東后天<lb/>
子巡諸侯之守者然也未聞下勞諸侯而臨於非所之<lb/>
地也王命仲山甫城及東方天子撤諸侯之封者然也<lb/>
未聞請於諸侯以城其所都之邑也平轍既東周綱解<lb/>
紐歸祊邑易許田而朝覲之禮委諸草莽賦黍離歌束<lb/>
楚而二雅之音變為國風於是霸圗興而王道絶矣推<lb/>
原其由豈非天王自失其道而致之哉觀春秋之所書<lb/>
然後正本澄源之意可得而知矣且蠻夷猾夏寇賊姦<lb/>
<pb n="KR4e0005_WYG_013-2b"/>
宄惟是大侯小伯所當攘斥非異人任則夫城濮之勲<lb/>
因其獻俘而錫命之賜之弓矢以旌其勞可也何至屈<lb/>
萬乗之尊親舉玉趾以勞晉侯于踐土乎縱自輕也奈<lb/>
宗廟何成康之時廵冝不如是春秋安得不以為貶哉<lb/>
然而君雖失禮臣不可以不盡其敬是故諸侯就朝雖<lb/>
無為龍為光之盛而冠冕佩玉覲天威于咫尺猶足以<lb/>
明水木本源之義謂非東遷以後之美事不可也是故<lb/>
我公書朝以成其禮故曰春秋與諸侯之覲王而惜王<lb/>
<pb n="KR4e0005_WYG_013-3a"/>
所之非其地也嬖子匹嫡亂生不夷惟是二三大臣相<lb/>
與僇力以不隕墜則夫定位之後所當夙夜夤畏任賢<lb/>
脩政以圗轉危而為安也何至以四海之廣請城其都<lb/>
以為固乎徳則不競城郭何為周公之作洛宜不如是<lb/>
春秋又安得而不譏之乎然而上雖失政下不可以不<lb/>
奉其令是故大夫㑹城雖有弗躬弗親之責然版築雉<lb/>
堞服王事而靡盬亦足以存宗邦翰屏之典謂非王室<lb/>
亂以後之美事不可也是故諸大夫書名以達其義故<lb/>
<pb n="KR4e0005_WYG_013-3b"/>
曰春秋與大夫之勤王而傷王城之同於列國也夫春<lb/>
秋天子之事也故其自治嚴而待人恕惟其自治之嚴<lb/>
故周之不振為可貶惟其待人之恕故或成其朝或與<lb/>
城而無責焉雖然二百四十二年之間書公之朝者有<lb/>
二而皆于王所則言外之意可見矣書大夫城成周而<lb/>
無諸侯則屬辭之法又可見矣然則二役也謂之免於<lb/>
貶可也而或者謂為美之則豈聖人之意哉故嘗攷之<lb/>
周室在襄王則有子帶之難在敬王則有子朝之難子<lb/>
<pb n="KR4e0005_WYG_013-4a"/>
帶之難惟書天王居鄭至晉文納王則不書盖以是為<lb/>
臣子之常也子朝之難始末皆書而以城成周終之是<lb/>
果足以為美哉嗚呼齊桓首止之盛不可及已得如晉<lb/>
文亦庻㡬矣至于晉侯午者又文公之罪人也<lb/>
　　　築郿大無麥禾臧孫辰吿糴于齊新延廏<lb/>
諸侯興不急之役以空其國而取給于人猶不戒焉春<lb/>
秋比事而書之以示饑也夫國以民為本而民以食為<lb/>
本可不相時而輕用其力也哉莊公妄興築郿之役而<lb/>
<pb n="KR4e0005_WYG_013-4b"/>
不計國儲之虚實至于麥禾皆無而當國之大夫親徃<lb/>
告糴于齊其事急矣而明年之春又新延廏何其輕慢<lb/>
國本至于此極乎春秋比而書之而魯之君臣無務農<lb/>
重糓之實而有傷財害民之政可見矣云云古之為國<lb/>
者必時視民之所勤民勤于力則工築罕民勤于食則<lb/>
百事廢未聞以凶年而興不急之役也三年耕必餘一<lb/>
年之食九年耕則餘三年之食未聞在位二十八年而<lb/>
無一年之積也魯之莊公則不然矣以峻宇雕牆為無<lb/>
<pb n="KR4e0005_WYG_013-5a"/>
損以節用時使為無益也是故築郿之工未畢而倉廪<lb/>
已空告糴之跡猶新而延廏復作曾謂君國子民之道<lb/>
而若是乎宜其見譏於君子矣且築者剏作邑也城邑<lb/>
所以禦暴非時與制不敢興也况於無故而築邑乎莊<lb/>
公不視嵗之豐凶而有築郿之役不知其何為也若曰<lb/>
禦暴保民則魯國無故茍無令德太行孟門且不可恃<lb/>
而况於郿乎若曰虞山林藪澤之利則非君人之心矣<lb/>
未㡬而倉廪盡竭麥禾俱無無而曰大顆粒不存之詞<lb/>
<pb n="KR4e0005_WYG_013-5b"/>
也然後皇皇焉無所措其手足而臧孫辰奔吿于齊以<lb/>
請糴焉以千乗之國仰給于他人以活其民可不懼乎<lb/>
不曰如齊告糴而曰告糴於齊見其情之急也急病讓<lb/>
夷何足為功適以昭其治名不治實之罪焉耳魯之君<lb/>
臣盍亦因此而加省矣則又愈不知戒以求於人之餘<lb/>
而新延廏夫延廏者法廏也養馬之所也凶年飢嵗民<lb/>
食不給而馬廏是新推此心也不至于率獸而食人乎<lb/>
故書新延廏于告糴之後所謂時詘舉贏知其用民力<lb/>
<pb n="KR4e0005_WYG_013-6a"/>
為已悉矣然則莊公之為國也可知矣不然春秋書築<lb/>
者七而公有其四書興作者九而公有其三書無麥苖<lb/>
無麥禾而皆見于莊公之世何耶魯十二公䑓苑池囿<lb/>
之役莫多于莊公而水旱螟蜮多麋有蜚之災皆備于<lb/>
莊公天人感應之理不誣矣而公終不寤也身死而妻<lb/>
子不保幾亡其國嗚呼豈他人之咎哉<lb/>
　　　初稅畝蝝生饑大有年<lb/>
困民以致災者理之常悖道而獲福者理之變夫天人<lb/>
<pb n="KR4e0005_WYG_013-6b"/>
感應之理春秋之所深謹也是故螽蝝饑饉國之灾也<lb/>
魯之宣公廢助法而用稅虐民也虐民而天降之灾宜<lb/>
矣故初稅畝之年蝝生而饑斯非理之常乎百糓順成<lb/>
國之福也魯之宣公奪世嫡以有國悖道也悖道而天<lb/>
降之福異矣故即位之十有六年而大有年斯非理之<lb/>
變乎在他人以饑蝝為變在宣公則為常在他人以有<lb/>
年為常在宣公則為變春秋誅亂臣討賊子之法嚴矣<lb/>
哉商書曰惟吉凶不僣在人惟天降灾祥在徳夫凶人<lb/>
<pb n="KR4e0005_WYG_013-7a"/>
為不善而致譴焉天道之當然也其或反之者庸非異<lb/>
乎是故螽蝝之害法所當書而他公皆記有年之瑞法<lb/>
不當書而獨志于桓宣之冊聖人之㫖淵乎㣲矣且饑<lb/>
者五糓皆歉之謂也宣公以不義得國懼討于人而竭<lb/>
力以事齊水旱螽蝝相繼而起於是國用不足而稅畝<lb/>
之法興焉初者事之始也稅畝者公田之外又履其餘<lb/>
畝而取之是為什而取二矣以諸侯而擅改先王之法<lb/>
以國君而行虐民之政由是怨懟之聲上聞于天而戻<lb/>
<pb n="KR4e0005_WYG_013-7b"/>
氣應之秋蟲未息冬蝝又生蝝者螽之子也螽蝝相繼<lb/>
于二時嘉穀其有孑遺乎故遂至于饑饉而無以振業<lb/>
貧乏春秋書蝝生與饑繼于初稅畝之後則是灾也實<lb/>
稅畝之應而宣公得之非過矣故曰困民以致灾者理<lb/>
之常也若夫有年者五榖皆熟之謂也宣公以庻孽之<lb/>
子簒正嫡之位使惡視二子殞于非辜而過市之哭哀<lb/>
動魯國是上不有王法而下不有宗廟王朝不能施殘<lb/>
執之刑鄰國不聞有沐浴之請而魯國又無石碏之臣<lb/>
<pb n="KR4e0005_WYG_013-8a"/>
矣則惟天能誅之耳其乖氣所感兩螽而一旱一水而<lb/>
兩饑宜也至于是嵗而大有年焉有年而曰大則禾麻<lb/>
菽麥黍稷穜稑實穎實栗無所不有是果何以致之哉<lb/>
春秋書大有年於蝝生饑之明年則是福也非凶人之<lb/>
所當有而宣公得之為反常矣故曰悖道而獲福者理<lb/>
之變也然則天道僣乎曰非也宣公在位十有八年而<lb/>
獨是年為有年他年之歉可知矣越明年而宣公死矣<lb/>
獲罪於天者宣公也魯國之民不可盡絶而周公不可<lb/>
<pb n="KR4e0005_WYG_013-8b"/>
摧也稅畝矣饑矣而不畀之以有年則周餘黎民何罪<lb/>
乎天非為宣公而有年也夫豈僣耶或曰春秋之法當<lb/>
事不書惟變則書之桓宣之有年志變也則桓宣之水<lb/>
旱螟螽乃為常矣何以亦書之乎曰春秋天子之事也<lb/>
天人相與之理懼灾思患之意治惡人矜小民之道無<lb/>
所不備是故觀凶灾之迭見于二公則知天道之不僣<lb/>
而為惡者知所警觀有年之獨見于二公則知惡人之<lb/>
不可容於世而操刑賞之柄者可以知所主矣嗚呼至<lb/>
<pb n="KR4e0005_WYG_013-9a"/>
哉故曰孔子成春秋而亂臣賊子懼<lb/>
　　　晉郤缺帥師伐蔡戊申入蔡諸侯盟于扈<lb/>
伯主能以力治貳國而不能以義討罪人春秋比書而<lb/>
自見也夫諸侯從夷固伯者之所當問而弑逆之惡又<lb/>
烏可舍而不討也哉晉靈之時蔡從楚以次厥貉罪也<lb/>
故郤缺帥師伐蔡而入其國力有餘矣夫何齊有商人<lb/>
之亂則諸侯為㑹于扈而受其賂何不以所治蔡者治<lb/>
齊乎春秋書伐蔡入蔡于前而不序諸侯於盟扈之役<lb/>
<pb n="KR4e0005_WYG_013-9b"/>
知晉之所以力爭諸侯者不過求逞其私耳豈其知有<lb/>
義哉嘗謂天下之事有重有輕故伯者之治有緩有急<lb/>
是故不能三年而緦小功之察謂之不知務失肩背而<lb/>
養一指則為狼疾人矣今也商人弑君告於諸侯已及<lb/>
朞矣伯主無致討之令而大夫無沐浴之請何其乆也<lb/>
必有以也一旦上卿授鉞韅靷鞅靽出自絳都意其事<lb/>
之在齊也既而義旗不指于營丘之邦馬首乃瞻于淮<lb/>
西之境諸侯不無惑矣師及于蔡蔡人未服而以戊申<lb/>
<pb n="KR4e0005_WYG_013-10a"/>
之日鼓而入其國都以百里之侯邦倚荆蠻之勢援未<lb/>
易破也今以孤軍攻之而城郭失其守甲兵失其衛使<lb/>
蔡侯泥首受罪以為城下之盟謂晉師不強而若此乎<lb/>
茍以此衆聲齊之罪師直而壯若舉江河以沃炎火商<lb/>
人之血何足以汙斧鉞耶奈何諸侯之㑹于扈名為討<lb/>
齊實以取貨謂其力之不足乎則八國諸侯非直一郤<lb/>
缺之師也惟其不以賊為賊而甘與賊為徒也是故于<lb/>
扈未盟天下猶有所望而齊猶有懼也及夫于扈既盟<lb/>
<pb n="KR4e0005_WYG_013-10b"/>
然後天下絶望而商人成為齊侯於是變討罪之師為<lb/>
成亂之㑹是舉諸侯而為夷狄之行矣不亦甚哉春秋<lb/>
於伐蔡而書帥師書伐書入則其力之有餘可知盟扈<lb/>
畧諸侯而不序則其義之不足可見而後討賊之功不<lb/>
足以盖其縱賊之罪矣嗚呼中國之所恃以制夷狄者<lb/>
禮義而已有賊不討禮義亡矣雖得百蔡何益哉厥後<lb/>
遂習為常至于陳夏氏之亂方以㑹狄為務而楚莊遂<lb/>
為辰陵之盟晉卒無以為伯其来非一日矣今觀入蔡<lb/>
<pb n="KR4e0005_WYG_013-11a"/>
之役不足以離蔡于楚而盟扈之役反足以使魯從齊<lb/>
則晉人見利忘義之效也向使晉靈能移伐蔡之師于<lb/>
齊而冀缺能推不可以怠之心以納忠于盟扈之際則<lb/>
晉之世伯視文襄有光矣豈其有邲之敗哉噫<lb/>
　　　考仲子之宮初獻六羽繼獻六律又以郜鼎納<lb/>
　　　　于太廟<lb/>
正樂用于别宫而非禮陳于祖廟聖人據事書之所以<lb/>
傷魯之衰也夫禮樂者國家之本不可一日紊也隠公<lb/>
<pb n="KR4e0005_WYG_013-11b"/>
立宫以祀仲子而樂舞之數用六用六雖正而獻于妾<lb/>
母之宫則非其所矣桓公奬亂以立宋督而取郜大鼎<lb/>
之賂求賂立賊而納于先君之廟豈不為己甚乎夫君<lb/>
子之事其親也造次必以其禮然則魯人之待周公魯<lb/>
仲子之不若矣嗚呼悖哉夫媵妾不可以為夫人未聞<lb/>
違禮立宫以祀之也宗廟禮法之所在未聞昭違亂之<lb/>
賂於其中也魯於春秋號為秉禮而若是乎此聖人之<lb/>
所為懼而春秋之所以深謹也盖仲子者惠公之妾也<lb/>
<pb n="KR4e0005_WYG_013-12a"/>
惠公元妃孟子既入於廟則仲子無祭享之所矣若以<lb/>
庻子為君為其母築宫而使公子主祭之典言之則仲<lb/>
子非隠之母安得為立宫乎至其歌舞之數則於别宫<lb/>
不敢同於羣廟而降用六羽自當時言之盖以為得禮<lb/>
矣以王制論之則諸侯用六奚取於仲子之宫哉今也<lb/>
六羽獻於妾母之前而羣公之廟用八自若曾是以為<lb/>
禮乎春秋因其始成而祀書曰考仲子之宫既正名其<lb/>
為非禮矣獻羽而書初者以見前此未嘗有六佾之舞<lb/>
<pb n="KR4e0005_WYG_013-12b"/>
所謂因事以明用八之僣也若夫太廟者周公廟也曾<lb/>
謂周公而享非禮之祀乎猶有鬼神而以不義之物陳<lb/>
于公前公其無所依矣不孝孰大焉桓既簒兄而立而又<lb/>
推其惡以及於人於是偕齊鄭之徒成宋督之亂而取<lb/>
其賂器置于周公之廟是死周公也不惟䙝祖宗之靈<lb/>
而又以教其百官習為亂倫逆理之行亂臣賊子得志<lb/>
而無忌憚至于此極哉春秋書取郜大鼎于宋取者得<lb/>
非其有之稱又書納于太廟納者不受而彊致之謂日<lb/>
<pb n="KR4e0005_WYG_013-13a"/>
以戊申深謹之也夫六羽者當用之樂也而在仲子之<lb/>
宫郜鼎者違亂之器也而在周公之廟四方之人將於<lb/>
魯乎觀禮而魯之禮若是哉此春秋之所為懼也因循<lb/>
至于僖公而有禘太廟致夫人之舉文公而有大事太<lb/>
廟躋僖公之事仲子猶别立宫而成風則直致之于太<lb/>
廟仲子猶降用六羽而成風則直用天子之大禘禮樂<lb/>
之紊既不可言而亂倫逆理之事紛紛然於周公之前<lb/>
陳焉何周公之不幸至於此哉周家之禮公所制也而<lb/>
<pb n="KR4e0005_WYG_013-13b"/>
公之子孫若是他國復何望哉嗚呼此春秋之所以假<lb/>
魯史而作也夫<lb/>
　　　公㑹齊侯伐莱公至自伐莱大旱<lb/>
人君以不義勞民為可危故天應之災為可懼甚矣乖<lb/>
氣之能致異也魯之宣公以簒得國故屈已以事齊今<lb/>
又勞民以㑹齊而伐莱夫何義乎公既告至而國内大<lb/>
旱庸非嗟怨之氣上感于天而致之乎春秋書伐書至<lb/>
於上以著宣公之罪繼書大旱於下以見天道之應不<lb/>
<pb n="KR4e0005_WYG_013-14a"/>
可誣也云云嘗謂善惡之事作于下而災祥之應見于<lb/>
上此天人相與之至理也是故僖公以務農重榖為事<lb/>
而三時之不雨不足以為其害莊公以峻宇雕牆為務<lb/>
而一時之不雨即可以為之憂天之於人各以類應其<lb/>
可忽哉今宣公之得國既獲罪于天矣况於即位以来<lb/>
煩其兵役凟其交際虚内事外而不恤其民乎則天降<lb/>
之灾宜矣齊為不道狡焉思啟封疆故為伐莱之舉其<lb/>
所以召兵于魯者恃其有援立之私恩也宣自㑹于平<lb/>
<pb n="KR4e0005_WYG_013-14b"/>
州以後奴役于齊非一日矣今又動魯國之衆徃為之<lb/>
役以伐無罪之莱外結釁于逺人内賈怨于百姓則是<lb/>
行也寧不危哉幸而得歸反行飲至以告于先君之廟<lb/>
甚哉其怙惡也軍旅之後必有凶年盖其愁嘆之罪怨<lb/>
憤之氣上徹于天而戾氣為之應乎是故伐莱方至旱<lb/>
暵已作旱而曰大必至於滌滌山川而不可沮非直僖<lb/>
文不雨之兆也春秋以大旱書者抑旱而不雩耶是無<lb/>
憂國恤民之心也雩而不雨耶是見棄于天矣宣公造<lb/>
<pb n="KR4e0005_WYG_013-15a"/>
惡不悛而流毒於其國若是哉聖人比而書之所以哀<lb/>
魯國之民也雖然宣之虐用其民不特此也伐莒取向<lb/>
伐邾取繹改助法而用稅非一事矣天之示變亦不特<lb/>
此也螽之見經者三饑之見經者二至於大水蝝生亦<lb/>
非一端矣春秋備書于經然則為君而不仁不義者亦<lb/>
可警矣故曰天灾流行必不於有道之國豈不信哉<lb/>
　　　鄭伐許鄭伯伐許<lb/>
諸侯之陵虐小國春秋狄之于前而爵之于後皆以著<lb/>
<pb n="KR4e0005_WYG_013-15b"/>
其惡也夫春秋之法有加貶而後見其罪者有直書而<lb/>
罪自見者惟明乎屬詞比事之意斯得之矣鄭人為許<lb/>
之小弱也每肆暴以伐之皆罪矣故我成公之三年書<lb/>
鄭伐許以其一嵗而再動干戈為惡已甚故稱國以狄<lb/>
之所謂加貶以見其罪者也及其明年襄卒而悼立矣<lb/>
䘮未踰年而復伐許其惡非不甚也然自鄭伯而不貶<lb/>
所謂直書而罪自見燕之書爵又見其釋服從戎有忘<lb/>
親之罪焉由此觀之春秋之法可知矣嗚呼王澤竭伯<lb/>
<pb n="KR4e0005_WYG_013-16a"/>
功淺小國之廹于大國春秋深傷之也許以太岳之𦙍<lb/>
密邇于鄭鄭莊怙其詐力託為鬼神不逞之詞入其國<lb/>
而披其地其所以不遂殄其宗祀者東遷之初尚以滅<lb/>
國為重事故未敢䝉首惡之名然而竄逐其君置許叔<lb/>
于東偏而公孫獲處其西制其死生之命雖有存許之<lb/>
名亦何異于滅乎其後許叔因亂竊入未㡬而齊伯興<lb/>
故得保其遺祀以俟他日鄭人盖以許為俘邑久矣特<lb/>
畏大國而未得逞其志耳以義言之許者先王所封之<lb/>
<pb n="KR4e0005_WYG_013-16b"/>
國鄭安得而虐之哉今鄭襄既背中國而事楚遂藉強<lb/>
夷之勢肆虎狼之心一嵗之間再加兵於許國不思已<lb/>
之見陵于晉楚者亦惟國小而弱之故可不自反而以<lb/>
是施于蕞爾之男邦乎是與夷狄之所行無以異矣春<lb/>
秋狄之所以誅其不仁之心也襄公既沒悼公所宜改<lb/>
惡從善以自新也奈何父䘮甫葬遂以吉禮從金革之<lb/>
事以肆其毒于許夫許之與鄭非有不共戴天之讎何<lb/>
至伐之若是亟哉忘䘮非禮陵弱不仁干大國之怒不<lb/>
<pb n="KR4e0005_WYG_013-17a"/>
智卒之交訟楚庭以中國之君而聼于夷狄之大夫然<lb/>
則鄭伯之自伐亦甚矣春秋於襄之伐許雖書之于公<lb/>
子去疾帥師伐許之後而其惡未著故必貶之而後見<lb/>
若夫悼之伐許則上書葬鄭襄公而繼之以鄭伯伐許<lb/>
則其罪已明不必貶矣故曰惟明于屬詞比事之義斯<lb/>
得之矣大抵春秋之法既貶則多從同是故晉之伐鮮<lb/>
虞也既于昭公之十二年狄之矣至于十有五年荀吴<lb/>
之伐則直書之盖與鄭伐許鄭伯伐許之書法同矣雖<lb/>
<pb n="KR4e0005_WYG_013-17b"/>
然許獨無可議者乎茍能修徳行仁以保其國何畏乎<lb/>
一鄭而乃恃楚以為安他日楚有亡郢之禍而鄭遂有<lb/>
滅許之師而葉夷白羽容城之遷俱無益焉嗚呼觀逺<lb/>
臣以其所主棄中華之禮義而附夷以為安夫何社禝<lb/>
之能守哉<lb/>
　　　陳侯使袁僑如㑹陳人圍頓陳侯逃歸<lb/>
貳國背夷以即夏乃不量力而陵小國又不守義而叛<lb/>
伯主此春秋之所惜也夫為國以禮其可不慎而輕舉<lb/>
<pb n="KR4e0005_WYG_013-18a"/>
哉陳之成公背楚從晉而使袁僑聽命于鷄澤之㑹可<lb/>
謂知所嚮矣至于哀公乃興圍頓之師以挑楚人之怒<lb/>
及夫于鄬有㑹諸侯方急于陳而又效匹夫之事脫身<lb/>
以逃則其舉不中禮甚矣是故書陳侯使袁僑如㑹見<lb/>
其背楚而從晉也陳人圍頓見其無故而怒楚也陳侯<lb/>
逃歸則又背晉而從楚矣五嵗之間一来一徃君子盖<lb/>
有取于成而深不滿于哀焉是故袁僑如㑹而稱陳侯<lb/>
之使致其志也圍頓而稱人貶也逃義曰逃逃者匹夫<lb/>
<pb n="KR4e0005_WYG_013-18b"/>
之事也由此觀之予奪見矣嗚呼陳以有虞之裔列在<lb/>
三恪雖其國邇于楚然春秋之初楚患已及蔡鄭猶未<lb/>
至于陳也齊桓之伯陳無事于四鄰故獨倚齊以為安<lb/>
桓公即世穆公首生厲階以倡于齊之㰱則延盗入室<lb/>
職陳之由由是而取焦夷由是而圍宛丘則陳實自取<lb/>
之耳尚賴晉文之興而踐土如㑹得以自㧞于蠻夷之<lb/>
汙不幸而有靈公之禍中國無伯而陳遂專屬于楚亦<lb/>
可哀已今也晉悼復文襄之業實中國之大幸矣陳侯<lb/>
<pb n="KR4e0005_WYG_013-19a"/>
厭楚之暴而憣然改轍雖不能躬来聽命于壇坫之間<lb/>
而袁僑之使亦足以見其向華之實以二十餘年服楚<lb/>
之國一旦不召而来春秋能不與其出幽谷而遷喬木<lb/>
乎彼楚也怒陳背己未敢聲兵来伐而姑使頓間陳者<lb/>
何耶侵欲之暴其曲在已故未有詞以加陳也為陳計<lb/>
者脩明徳政堅事伯主而睦四鄰蕞爾之頓亦何以伺<lb/>
其隙哉不知自反而肆其兵威以圍頓不思頓小于陳<lb/>
而陳小于楚頓固非我敵也而我豈楚敵哉昔在穆公<lb/>
<pb n="KR4e0005_WYG_013-19b"/>
嘗以頓故受得臣之圍矣今而圍頓無乃履其覆轍乎<lb/>
遂使楚人得以有詞于我而陳國從此不遑寧處伐而<lb/>
繼之以圍陳雖噬臍亦知無及然當是時晉君方明諸<lb/>
侯聽命始之以戍而繼之以救未嘗頃刻而忘陳也今<lb/>
又合諸侯于鄬亦惟陳故之以茍能完守以老楚伏信<lb/>
以待晉猶可為也奈何以千乗之君效匹夫之舉背先<lb/>
君之成徳棄儀衛而逃奔是下喬木而入幽谷其父析<lb/>
薪其子弗克荷負春秋至是不得而不責之矣盖嘗論<lb/>
<pb n="KR4e0005_WYG_013-20a"/>
之春秋之時陳與蔡鄭皆困于楚之國也而其受患之<lb/>
故多在於不量力以召侮是故鄭之見伐始于侵蔡而<lb/>
蔡之被圍由于滅沈不思小國之見陵於我亦猶我之<lb/>
見陵于楚也惟不能推已及人以至於此是故陳人圍<lb/>
頓獨加貶焉盖圍國非將卑師少所能辦而書人焉其<lb/>
貶明矣雖然晉之與楚争者陳與鄭也自于鄬以後而<lb/>
陳遂終于從楚悼公之志盖自以得鄭為足矣晉人曰<lb/>
有陳非吾事也無之而後可魯人曰陳不服於楚必亡<lb/>
<pb n="KR4e0005_WYG_013-20b"/>
論而至此則陳之不能自㧞為可矜而不能㧞陳于楚<lb/>
則亦伯者之罪也<lb/>
　　　城費叔弓帥師圍費<lb/>
大夫役民以強私家而無以制倍臣之横可見其出乎<lb/>
爾者之反乎爾也甚矣上行下效之㨗于影響也季孫<lb/>
宿為政于魯無故役民以城費不過欲強其私邑以弱<lb/>
公室也豈意至于意如而南蒯據之以叛叔弓帥師圍<lb/>
之有如敵國其效豈不深切著明矣乎君子曰所惡於<lb/>
<pb n="KR4e0005_WYG_013-21a"/>
下毋以事上所惡于上毋以使下觀季孫之所為亦可<lb/>
為不能事君者之戒矣夫先王之制大都不過參國之<lb/>
一中五之一小九之一所以示強幹弱枝之道而魯亂<lb/>
之所由生也昔者季友受費于僖公至是九十年矣未<lb/>
嘗有疆塲之虞也無故役民以城之且當農事方殷之<lb/>
月何其急耶是季孫宿之欲斵䘮公室惟恐其弗及也<lb/>
是故乗叔孫之媢已而興版築之功君且不顧於民何<lb/>
有哉一旦百雉之城溥彼東土而龜䝉之境如兩國焉<lb/>
<pb n="KR4e0005_WYG_013-21b"/>
由是而三分公室有其一由是而四分公室有其二惟<lb/>
其所欲而為之夫孰得而制之哉而不思南氏之世為<lb/>
費宰亦猶季氏之世為魯卿也彼南蒯之欲出季孫亦<lb/>
猶季孫之欲僣其君也叔弓以國卿動魯國之衆環而<lb/>
攻之則向日之溝池雉堞反為他人之守亦獨何哉出<lb/>
乎已者之反乎已不可誣也春秋書城費于襄公之時<lb/>
而又書圍費于昭公之世所謂屬詞比事原始可以知<lb/>
其終矣故曰禄之去公室五世矣政逮于大夫四世矣<lb/>
<pb n="KR4e0005_WYG_013-22a"/>
故夫三桓之于孫㣲矣夫三桓實分公室而子孫以㣲<lb/>
何耶下陵上替雖令不從此其效也或曰春秋不登叛<lb/>
人南蒯以費叛而不正其罪何也曰謂春秋法不書内<lb/>
叛但書圍則叛可知此胡氏之說其或有未盡歟按左<lb/>
氏南蒯謂子仲吾出季氏而歸其邑于公子更其位我<lb/>
以費為公臣則蒯之叛叛季氏也非叛公也季氏無君<lb/>
之人安得以叛名蒯春秋亦安得以叛討夫謀去意如<lb/>
者哉不然公山弗狃以費叛召孔子而子欲徃何耶<lb/>
<pb n="KR4e0005_WYG_013-22b"/>
　　　公至自晉晉侯使士匄來聘杞伯来朝邾子来<lb/>
　　　朝築郎囿<lb/>
交情睦於外而逸樂肆于内觀春秋比事之書可以知<lb/>
望國之所以衰矣夫國家閒暇乃脩明政刑之時而勞<lb/>
民以自奉則豈君人之道哉成公之末年至自朝晉而<lb/>
晉侯即使士匄来聘大國睦矣既而杞伯邾子相繼来<lb/>
朝小國睦矣四鄰和睦國家無故不於此時立政立事<lb/>
以新其國乃役民以築鹿囿夫何為哉君子以是知成<lb/>
<pb n="KR4e0005_WYG_013-23a"/>
公之終于不振而已矣嘗觀成公在位十有八年之間<lb/>
國内多故甚矣方其即位之未㡬也赤棘有盟而東虐<lb/>
于齊戰鞌幸勝而南辱於楚比年朝晉而汶陽之田終<lb/>
失于韓穿之言僕僕從役而沙隨之㑹又中於僑如之<lb/>
讚㑹葬而見止来聘而及盟其所以困心衡慮者亦云<lb/>
至矣何獨無憤悱自強之心乎幸而晉悼新立矯厲公<lb/>
之虐政復文襄之故業推親親之心以仁我是以公之<lb/>
如晉至不暖席而士匄之聘踵及魯庭以伯主之尊報<lb/>
<pb n="KR4e0005_WYG_013-23b"/>
禮於魯惟恐或後晉之待魯非復昔日比矣于是杞伯<lb/>
邾子之朝項領相望自吴伐郯之歲曹伯来朝之後諸<lb/>
侯不至魯庭者十年謂魯之不見重于大國也今而驟<lb/>
来庸非為晉重魯之故與大國来聘而小國來朝公之<lb/>
困辱至此可少殺乎則當居安思危鑒已徃之不逮圗<lb/>
將來之日新明徳脩政懐保小民維其時矣不此之圗<lb/>
而槃樂傲怠如恐不及當農事之方殷役丘民以築囿<lb/>
囿曰鹿囿者養鹿之所也虞山藪之利以奉耳目之娱<lb/>
<pb n="KR4e0005_WYG_013-24a"/>
而不知國政已落三家之手雖有臺池苑囿其能獨樂<lb/>
之哉春秋比而書之義自見矣厥後昭公之即位也魯<lb/>
亦未有事也七年而公如楚八年而叔弓如晉九年而<lb/>
仲孫貜如齊大國睦矣而郎囿築焉無乃效成公之尤<lb/>
乎詩曰且以喜樂且以永日宛其死矣他人入室築囿<lb/>
未㡬而周公之魯為季孫之魯矣他日定公亦築蛇淵<lb/>
之囿於墮三都之日卒使聖人去魯而一變至道之國<lb/>
終分崩離柝而不能守叔孫有言曰無囿猶可無民何<lb/>
<pb n="KR4e0005_WYG_013-24b"/>
為而魯之諸君不悟也哀哉<lb/>
　　　蔡侯鄭伯㑹于鄧公及戎盟於唐公至自唐<lb/>
徳不脩而懼外患者為可鄙身不正而結外交者為可<lb/>
危夫天下莫大于理莫強于義也曾何㑹盟之足恃哉<lb/>
蔡鄭與鄧為楚彊而懼則相與為㑹于鄧而不自省其<lb/>
徳之不脩也不亦鄙乎魯之桓公簒其兄而立則徃與<lb/>
戎盟于唐而不自念其身之不正也不亦危乎是故于<lb/>
鄧之㑹特書於經而于唐之盟謹書其至聖人之意見<lb/>
<pb n="KR4e0005_WYG_013-25a"/>
矣嗚呼方叔元老克壯其猶吾聞荆蠻之来威矣未聞<lb/>
私為㑹聚而懼之也元戎十乗以先啟行吾聞戎狄之<lb/>
是膺矣未聞刑牲㰱血以要之也而况於時㑹發禁行<lb/>
人掌其事非列國之所得專司盟之法太史藏其約非<lb/>
諸侯之所宜用也哉今也蔡鄭之為㑹于鄧不過謂我<lb/>
之封境密邇荆蠻而篳路籃縷之衆實蕃有徒惟我有<lb/>
邦所當協比以為輔車相依之勢自常情觀之其策未<lb/>
為失也君子則曰惟徳可以自強茍有令政則湯以七<lb/>
<pb n="KR4e0005_WYG_013-25b"/>
十里無敵于天下矣何不師之而安其所以危乎事醜<lb/>
德齊莫能相尚而徒以㑹聚為能事陋矣哉三國之所<lb/>
為也春秋直書其事雖無貶詞而鄙之之意自見于言<lb/>
外矣若夫魯桓之及戎盟于唐得無謂已得國本以不<lb/>
義而狼子野心之種實處東郊我位新定所當脩睦以<lb/>
市繼好息民之譽自常人言之以為不足責也君子則<lb/>
曰夷狄之有君不如諸夏之亡也彼諸侯之甘心同惡<lb/>
者無可望矣安知禍之不在此乎要言既畢反行飲至<lb/>
<pb n="KR4e0005_WYG_013-26a"/>
以告先君之廟幸矣哉桓公之此行也春秋先書及以<lb/>
志其欲在魯終書至以志其幸而得歸而危之之意見<lb/>
矣觀之諸侯已不能自強矣觀之望國又有甚焉則夷<lb/>
夏盛衰之勢判矣嗚呼濫觴不塞必致于滔天之憂履<lb/>
霜不謹無惑乎堅氷之至他日盟于齊而戰於泓次厥<lb/>
貉而盟辰陵甚而至於問鼎於周室則楚之勢愈盛向<lb/>
使蔡鄭之徒能思所以自強吾固知其不在此也異日<lb/>
侵濟西而為魯患阻燕貢而逐曹君極而至于敗劉康<lb/>
<pb n="KR4e0005_WYG_013-26b"/>
公之師則戎之抗莫遏向使中國無間可乗吾又知其<lb/>
未至此也詩曰枝葉未有害本實先撥憂國者盍亦以<lb/>
禮義為尚不然何華夷之足辨哉<lb/>
　　　鄭人侵宋宋人齊人衛人伐鄭荆伐鄭㑹齊侯<lb/>
　　　宋公云云同盟于幽<lb/>
貳國背好以啓華夷之交争外夷猾夏而速諸侯之從<lb/>
伯此世道之所以變也夫夷狄之陵中國豈無其故而<lb/>
列國之成為伯亦豈無其由哉故我莊公之時鄭人棄<lb/>
<pb n="KR4e0005_WYG_013-27a"/>
二鄄之好而聞齊以侵宋於是諸侯有伐鄭之舉未㡬<lb/>
而荆亦伐鄭則華夷之争鄭非由鄭人侵宋以啓之歟<lb/>
荆既伐鄭而後于幽之盟出於諸侯之所同欲而齊伯<lb/>
成矣然則来齊楚之爭者鄭也而成齊桓之伯者荆也<lb/>
比事以觀豈不信哉古人有言國必自伐而後人伐之<lb/>
也其鄭之謂乎又曰為淵驅魚者獺也為叢驅爵者<lb/>
鸇也其楚之謂乎我莊公之十年齊宋實始為郎之次<lb/>
其年荆亦敗蔡于莘儼然有與君並興之勢矣越四年而<lb/>
<pb n="KR4e0005_WYG_013-27b"/>
荆入蔡於是乎有二鄄之㑹諸侯之心盖已凛凛畏楚<lb/>
而思倚齊以為安矣鄭何為者玉帛之好方殷而干戈<lb/>
之念又起間諸侯之有事于郳而侵宋潜師以掠人之<lb/>
境何名也是時宋方睦于齊師而加宋齊必救之鄭豈<lb/>
不知此哉而侵宋焉是謂自作孽以動天下之兵也未<lb/>
㡬而諸侯之師至矣以一旅之侵易三國之伐鄭之為<lb/>
謀疏矣不思既暌于齊而又取輕于楚遂使荆尸乗廣<lb/>
之卒鳴鐘撃鼓公然問其緩告之罪而滎陽京櫟之間<lb/>
<pb n="KR4e0005_WYG_013-28a"/>
自是多故向使鄭人能守二鄄之好則唇齒之勢方固<lb/>
楚安得而輕犯之哉故曰貳國背好而啓華夷之交争<lb/>
也若夫齊之圗伯固未能卒有諸侯也北杏之㑹宋人<lb/>
旋叛二鄄之役鄭又貳心屢㑹而不敢為盟知人心未<lb/>
可以強一也及夫荆患至鄭則天下諸侯皆有無厭及<lb/>
我之慮矣於是大國若宋衛小國若滑滕逺國若陳許<lb/>
望國若魯無不皆来而鄭伯亦不敢不親至矣於是相<lb/>
與為盟且謂之同而無不從齊之國矣向使楚患未至<lb/>
<pb n="KR4e0005_WYG_013-28b"/>
于鄭則桓公之伯烏得而遽成哉故曰外夷猾夏以速<lb/>
諸侯之從伯也春秋書曰鄭人侵宋責之也三國伐鄭<lb/>
而書人將卑師少也荆伐鄭狄之也盟於幽而書同同<lb/>
欲也諸侯書爵與之也不書我公諱失信也聖人予奪<lb/>
之意見矣嗚呼以列國而主天下之政豈春秋之所欲<lb/>
哉不得已也則世道之變可勝言哉雖然吾於齊桓伐<lb/>
鄭之事不能無憾也鄭突以簒而有國當討也使桓公<lb/>
能請于王而正其罪不亦美乎而公之志止於得鄭而<lb/>
<pb n="KR4e0005_WYG_013-29a"/>
已耳伐鄭以討其侵宋執鄭詹以問其不朝於天下之<lb/>
大義無與也論者謂召陵之役不問楚之僣王而問包<lb/>
茅之不入盖伯者之茍且大抵類此不然九合諸侯一<lb/>
匡天下其功盛矣何仲尼之門羞稱之哉<lb/>
　　　齊仲孫来齊髙子來盟<lb/>
外臣之来望國其受命同而所行異春秋因其得失而<lb/>
予奪之矣夫以道事君者忠之大也仲孫髙子皆齊大<lb/>
夫仲孫之来名為省難髙子之来名曰謀魯其受命而<lb/>
<pb n="KR4e0005_WYG_013-29b"/>
来也皆非有定難安危一定之辭也春秋略其君臣之<lb/>
常詞而不稱使無以異也然仲孫不勸其君急于討賊<lb/>
而俟其自斃髙子至則平魯難而定僖公使魯國賴之<lb/>
以安是仲孫不能匡君以義而髙子則能權而合宜故<lb/>
春秋一則直書曰来而不言其故一則美而稱子且曰<lb/>
来盟則二子之得失可見矣仲尼曰君使臣以禮臣事<lb/>
君以忠謂之以禮則不可為私也謂之以忠則不以趨<lb/>
走承順為恭而以責難陳善為敬也然則仲孫髙子之<lb/>
<pb n="KR4e0005_WYG_013-30a"/>
得失豈不昭昭矣乎夫齊之與魯親則甥舅且鄰國也<lb/>
魯國有難齊可以坐視之乎而况于盟幽之役齊既以<lb/>
伯主自任昭大神要言焉於是乎授之諸侯將何為耶<lb/>
天禍魯國莊公即世而嗣子弗終無所歸咎魯之臣子<lb/>
方將有討而力不足則大國是望而已矣桓公不脩乃<lb/>
職而有乗亂取國之心乃使仲叔来魯陽以省難為名<lb/>
而隂行窺覘之計伯主之義豈若是哉仲孫之言曰不<lb/>
去慶父魯難未巳則既知罪人之所在矣則勸其君共<lb/>
<pb n="KR4e0005_WYG_013-30b"/>
行天討不可後也乃曰難不已將自斃固將坐而待之乎<lb/>
雖有務寧魯難而親之之言不足以盖其幸灾養患<lb/>
之罪矣卒使巨姦稔惡無所忌憚而武闈之禍再作向<lb/>
使仲孫能勸桓公早為之所豈至是耶春秋不言其故<lb/>
而止曰来則其來之無名可知矣閔公無禄魯國無君<lb/>
桓公又使髙子將南陽之甲至魯而謀其國其所以命<lb/>
髙子者想不異於仲孫矣而髙子則不然君之命我雖<lb/>
無一定之言而我之事君豈可不引之以當道哉與其<lb/>
<pb n="KR4e0005_WYG_013-31a"/>
取魯以失天下之心孰若安魯以昭吾君之令徳哉於<lb/>
是制其閫外之命魯未有君我是以定公子申之位魯<lb/>
難未巳我是以有鹿門吏門之城魯民未安我是以和<lb/>
其不協而為之盟使周公之社禝賴以不墜而齊侯獲<lb/>
存亡繼絶之名於天下嗚呼事君若髙子真所謂大臣<lb/>
哉若仲孫者可謂具臣而已矣故春秋特褒之而稱子<lb/>
且曰来盟見其權在髙子而髙子又能行權以合乎善<lb/>
非若仲孫之比矣或曰仲孫以省難来安知其隂行窺<lb/>
<pb n="KR4e0005_WYG_013-31b"/>
覘之計乎曰觀桓公之問曰魯可取乎則知之矣曰然<lb/>
則仲孫何以稱字而不貶乎曰仲孫雖不能勸君以討<lb/>
賊而亦未嘗納君於惡也故曰君其待之非也而曰君<lb/>
其務寧魯難而親之則是矣故以仲孫方之髙子則不<lb/>
足若加貶焉則有勸桓公乗時以取魯者又將何以罪<lb/>
之哉此又輕重之權衡也故曰春秋非聖人莫能脩之<lb/>
夫豈可以茍言哉<lb/>
　　　晉人執虞公<lb/>
<pb n="KR4e0005_WYG_013-32a"/>
諸侯徇利以失國乃其自取之也夫有國家而以利為<lb/>
利未有不失之矣其虞公之謂乎虞公貪璧馬之賂而<lb/>
從晉以滅虢虢亡而虞亦隨之春秋書曰晉人執虞公<lb/>
言以衆人執獨夫也夫以千乗之國爵為上公而晉人<lb/>
執之如一夫然非虞公自取之乎觀聖人之所書可以為貪<lb/>
利者之戒矣夫虞太王之昭也晉于是乎滅虞矣則不<lb/>
言滅而止言晉人執虞公何耶盖滅者亡國之善詞上<lb/>
下之同力也上無明王下無方伯諸侯而有壤地褊小<lb/>
<pb n="KR4e0005_WYG_013-32b"/>
困于強暴力不足而失其國非其有以致之則書滅以<lb/>
見滅之者之罪如譚遂弦黄之類是也若夫虞公則異<lb/>
于是矣以堂堂上公之尊君百里之地夫孰得而犯之<lb/>
哉今也重貨財而輕兄弟信邪說而違忠言璧馬既入<lb/>
而滅虢之師遂起不思下陽滅而虢不能為虢虢滅而<lb/>
虞不能以為虞輔車相依唇亡齒寒宫之竒言之矣而<lb/>
不聼是愛社禝不如埀棘之璧而視同姓之親不如屈<lb/>
産之乗也不仁不智無禮無義非獨夫而何哉以千乗<lb/>
<pb n="KR4e0005_WYG_013-33a"/>
之君而身為獨夫其亡也非不幸矣春秋不書晉人滅<lb/>
虞而曰晉人執虞公若曰虞地之蘊于晉久矣虞公之<lb/>
死命制于晉而已矣故左氏曰罪虞且言易也榖梁曰<lb/>
其曰公者猶下執之之詞也嗚呼利之能亡人國若是<lb/>
哉人亦有言家必自毁而後人毁之國必自伐而後人<lb/>
伐之其如虞公矣或曰晉之於虞同姓也衛侯燬滅邢<lb/>
而生名之虞固有罪而晉得從末减何耶曰滅人之國其<lb/>
罪易見而貪利以失國其罪難明下陽邑也而以虞晉<lb/>
<pb n="KR4e0005_WYG_013-33b"/>
滅之為文晉之罪已見矣今又執虞公焉虞公天子之<lb/>
上公而晉人擅執之是無王也而得為無罪乎春秋不<lb/>
以梁亡之法書之則亦不以恕晉矣若夫滅同姓之惡<lb/>
復何待於貶耶<lb/>
　　　莒人伐我東鄙圍台季孫宿帥師救台遂入鄆<lb/>
伐國而圍人之邑與救患而入人之邑者皆王法之所<lb/>
不容也夫兵春秋之所惡至于乗勢以為利尤有所不<lb/>
當為者矣我襄公之十有二年莒人伐我東鄙而圍台<lb/>
<pb n="KR4e0005_WYG_013-34a"/>
書伐書圍是罪之在莒也季孫宿受命以救台不受命<lb/>
而遂入鄆書救而遂入是罪之在季孫矣莒固不義而<lb/>
魯亦豈為義哉春秋比而書之所以著二國阻兵脩怨<lb/>
之罪也凡書伐者皆惡其擅兵以為暴也伐而圍人之<lb/>
邑則又甚矣凡書救者皆善其恤患而解紛也救而遂<lb/>
入人邑則救不足言而入為罪矣是故蕞爾莒國敢伐<lb/>
我而圍邑患自外至者也君子固為魯憂之季氏強臣<lb/>
因救邑而生事患自内作者也魯國之憂至是始大矣<lb/>
<pb n="KR4e0005_WYG_013-34b"/>
嗚呼龍旂承祀奄有龜䝉魯周公之裔胄春秋之時惟<lb/>
齊倚其舅甥之故而轉為仇敵其他若宋若衛若晉若<lb/>
蔡皆不敢以一矢相向者畏周公故也今以僻陋在夷<lb/>
之莒乃敢執干戈與魯周旋庸非魯人自取之乎于酈<lb/>
之役季友敗其師而俘其卿莒人不敢報也僖公屈千<lb/>
乗之尊嫁女于其大夫而自主之又降班失列下與之<lb/>
盟封境之間雖得無事而辱國亦甚矣宣公以不正之<lb/>
君貪功徇利以啟爭端莒猶未敢致報畏魯之有齊援<lb/>
<pb n="KR4e0005_WYG_013-35a"/>
也襄公不務徳政而屬鄫以為私卒致莒人滅鄫而侏<lb/>
儒有狐紿之敗由是魯之不能為人所料而莒始敢稱<lb/>
兵伐我矣至于今而圍台乃莒人伐我之三役也間諸<lb/>
侯之有事背盟好而興戈矛今又伐我而圍其邑莒之<lb/>
罪不可勝誅矣季孫受命以救台台者我之封邑受諸<lb/>
先王有民人焉不可以不救也師至而莒圍解振旅以<lb/>
歸復命可矣乃乗時而遂入鄆無乃怒蹊田而奪之牛<lb/>
乎尤而效之其罪與莒同矣而擅權生事不有其君非<lb/>
<pb n="KR4e0005_WYG_013-35b"/>
細故也其患豈止伐我東鄙而已哉春秋書莒人伐我<lb/>
東鄙圍台所以著莒人之罪繼書季孫宿帥師救台遂<lb/>
入鄆帥師救台可也而遂入鄆不可也遂者專事之詞<lb/>
入者不順之意則季孫之罪不可逃矣故嘗論之莒魯<lb/>
之爭每不利於公而利于季孫厥後乗亂取鄆者季孫<lb/>
也而叔孫當其討伐莒而取鄆者又季孫也而昭公受<lb/>
其辱其事盖權輿于救台入鄆之舉矣故曰莒患不足<lb/>
為憂也而大夫之患深可為魯憂也詎不信哉<lb/>
<pb n="KR4e0005_WYG_013-36a"/>
　　　衛人立晉<lb/>
為臣而擅置其君為子而專有其國則皆得罪於王法<lb/>
矣夫春秋為正名分而作也衛有州吁之亂賊既討矣<lb/>
其國人不請于天王而立晉是擅置其君也晉雖諸侯<lb/>
之子無王命而遂立焉是專有其國也春秋書曰衛人<lb/>
立晉則衛人與晉之罪皆無所逃矣古者諸侯繼世襲<lb/>
封則内必有所承爵位土田受之天子則上必有所禀<lb/>
必承國于先君者所以重父子之親必禀命于天子者<lb/>
<pb n="KR4e0005_WYG_013-36b"/>
所以正君臣之義天下之大倫於是乎在而可以私亂<lb/>
之乎衛州吁以嬖人之子弑其君而自立諸侯連兵欲<lb/>
定其位而衛人不以為君凡經八月而殺之于濮謂衛<lb/>
國之無人焉不可也奈何知其一而不知其二乎此聖<lb/>
人之所深惜而特起衛人立晉之文也與吾嘗觀衛人<lb/>
之殺州吁而知春秋之初人心之天理猶明也及觀衛<lb/>
人之立晉而傷春秋之時人心天理之壤亦自此始也<lb/>
何也撃鼓其鏜踴躍用兵介先君之寵握百里之權弑<lb/>
<pb n="KR4e0005_WYG_013-37a"/>
其君而虐用其民有宋魯陳蔡以為之黨其勢未易取<lb/>
也然而敢即圗之使一徃而陳人遂執以請涖以一告<lb/>
老之大夫主其謀而國人無不從諸侯無敢沮非人心<lb/>
天理之猶明而若是乎奈之何討賊之後遽爾相率<lb/>
自置其君而不使一介行李先於天子視周室如無人<lb/>
焉則不顧先王之典而陷其君於無王之罪矣彼晉者<lb/>
宣公也縱不足責而石子賢人也亦不念水木之有本<lb/>
源乎無他狃於見聞之習而遂以為常也賢者而若是<lb/>
<pb n="KR4e0005_WYG_013-37b"/>
矣人心天理之壞可勝救乎觀衛人立晉之文繼于衛<lb/>
人殺州吁於濮之後其為深惜之可知矣是故衛人書立<lb/>
立者不宜立也所以著擅置其君之罪也於晉絶其公<lb/>
子言其内無所承也所以明專有其國之非也晉也既<lb/>
立卒於不令以亂衛國大抵不正其始者必不能善其<lb/>
終盖亦必然之理矣或曰春秋書立君者二此年衛人<lb/>
立晉及昭二十三年尹氏立王子朝是矣彼則指其立之<lb/>
之人而此則言衛人何也盖立子朝者尹氏之私意也<lb/>
<pb n="KR4e0005_WYG_013-38a"/>
朝不當立而獨尹氏立之也晉雖不當專有其國而實<lb/>
當立故衛人之立晉特不請于王為可罪而非若尹氏<lb/>
之私于子朝也此又輕重之權衡也吁聖人之筆嚴矣哉<lb/>
　　　三月癸酉大雨震電庚辰大雨雪<lb/>
春秋紀隂陽之失節所以示人君不可忽天道也夫春<lb/>
秋常事不書惟異而後書之震電雨雪常有之物而以<lb/>
為異何耶盖周之三月乃夏時之正月陽氣未大發也而<lb/>
大雨震電陽失節矣震電既發則雨雪不當復降越八<lb/>
<pb n="KR4e0005_WYG_013-38b"/>
日而又大雨雪是陽穉而隂復肆也隂陽之交失若是<lb/>
安得不以為異乎天人一理有感則必有其應觀春秋<lb/>
之所書而隠公之失政可知云云愚嘗求之洪範庻徴<lb/>
之論矣君人者所以建皇極而納民于福者也是故雨<lb/>
暘燠寒風之若否由之而應於是乎有恒寒恒燠之罰<lb/>
焉人君知之則遇灾而懼雖有其象而無其應不然則<lb/>
應復為感而灾咎之来必矣是故震電者陽精之發而<lb/>
雨雪者隂氣之凝震電則發于燠雨雪則凝于寒不可<lb/>
<pb n="KR4e0005_WYG_013-39a"/>
並行也隠公即位九年于兹不聞令政而多凉徳以諸<lb/>
侯而不事天子以國君而不撫庻民軍旅數興政權下<lb/>
替君道之失久矣今以建寅之月未當啓蟄之時而大<lb/>
雨震電陽氣之動已過于早矣雷電既發于癸酉之辰<lb/>
而雨雪復作於庚辰之日陽不順令而動非其時故不<lb/>
能勝隂之兆見矣故震電而曰大雨震電雨雪而又曰<lb/>
大雨雪則皆非小變矣為隠公者盍亦反躬而自省矣<lb/>
徳不脩歟政不舉歟讒邪之未去歟善人之弗用歟抑<lb/>
<pb n="KR4e0005_WYG_013-39b"/>
小民之失其所而祭祀之不共歟何上天降鑒之若是<lb/>
也我其夙夜畏天之威而思所以自新庻其免于戾矣<lb/>
公則藐乎無所警也方且伐宋取邑㑹鄭入許揚揚然<lb/>
自以為功而鍾巫之難作矣春秋所書雖然不言其應<lb/>
而事應之符昭然不昧故曰非深明夫天人之理者不<lb/>
可以言春秋也抑嘗攷之於經凡書雨雪者三而兩在<lb/>
冬若以夏時言之則雨雪冬所當有春秋法不當書而况<lb/>
二百四十二年之間豈止兩雨雪耶故知春秋之以<lb/>
<pb n="KR4e0005_WYG_013-40a"/>
周正紀事而書冬之為建酉戌亥之月無疑也此夏時<lb/>
之正月則以震電雨雪兼作為異且又大而過常則皆<lb/>
為不時矣嗚呼讀春秋者不以全經貫之而欲因一句<lb/>
以求義安能得聖人之㣲意哉<lb/>
　　　公子結媵陳人之婦于鄄遂及齊侯宋公盟<lb/>
大夫輕身以親賤事而專命以抗公侯春秋書之所以<lb/>
責其重以失已而又輕以失人也夫禮莫大於正名分<lb/>
過與不及皆罪矣而况於一出而兩失之乎今公子結<lb/>
<pb n="KR4e0005_WYG_013-40b"/>
以國卿之尊而下媵陳人之婦是以所重臨乎禮之輕<lb/>
既失已矣既而以大夫之卑而專事以及齊侯宋公盟<lb/>
是以所輕干乎禮之重又失人焉然則結之不知禮也<lb/>
甚矣春秋能不深惡之哉云云吾聞之易曰君子以裒<lb/>
多益寡稱物平施故以㣲者而視大夫猶以大夫而視<lb/>
公侯也其體之不敵猶堂陛之有級截然不可犯矣今<lb/>
公子結以諸侯之子為當國之卿固將任出謀發慮之<lb/>
寄以匡社禝庇民人也今乃縱一已之私情視媵婦之<lb/>
<pb n="KR4e0005_WYG_013-41a"/>
賤事是謂以尊臨卑而失上下之等威矣至于齊侯者<lb/>
太師之𦙍東州之方伯也宋公者先代之後天子之上<lb/>
公也夫豈列國大夫所可敵哉乃不自揣而敢上要之<lb/>
盟無乃以卑抗尊而紊君臣之名分乎故以公子而媵<lb/>
微者之婦是以冠而薦屨也以大夫而盟齊宋之君則<lb/>
舉足而加首矣不特此也人臣非君命不越境鄄衛地<lb/>
也以私事而出不可也大夫無遂事盟者有國之大權<lb/>
不禀於君而專之不可也然則此行也豈特失已失人<lb/>
<pb n="KR4e0005_WYG_013-41b"/>
而已哉并有不臣之罪矣春秋據事而直書之結之罪<lb/>
其可逃乎是故牲盤之好方講於秋至冬而三國之師<lb/>
至于西鄙故曰國必自伐而後人伐之其公子結之謂<lb/>
乎雖然魯則失矣齊亦未為得也彼結之求盟其從其<lb/>
否固在我也何至以二國之君而輙從其所欲哉既盟<lb/>
而後伐之非矣厥後季孫行父㑹齊侯於陽穀求盟而<lb/>
齊侯弗及之盟夫以商人之不義且能却行父之請而<lb/>
况於堂堂伯主之尊乎嗚呼結不足責也吾獨深為齊<lb/>
<pb n="KR4e0005_WYG_013-42a"/>
桓惜之<lb/>
　　　公㑹齊侯云云盟于牡丘宋人伐曹楚人敗徐<lb/>
　　　于婁林<lb/>
伯謀不協而與國貳此外夷之所以得肆其志也甚矣<lb/>
齊桓之伯有始而無終也牡丘之役將以救徐而先為<lb/>
盟固可見其不協矣誓言方新而宋人有伐曹之舉大<lb/>
功未立而自擕貳將何以禦外患耶遂使楚人得志而敗<lb/>
徐于婁林中國之勢於是乎衰矣由此觀之非桓公不<lb/>
<pb n="KR4e0005_WYG_013-42b"/>
能敦不息之誠而至於斯歟云云嘗謂齊内以治外者<lb/>
善謀也慎終以承始者善道也故外夷之進退未嘗不<lb/>
視諸華之彊弱而諸侯之向背又豈不由伯者之思斁<lb/>
哉是故桓公之始伯也鄭侵宋則合宋衛以致討荆伐<lb/>
鄭則率魯宋而徃救分災討貳諸侯無闕故能壯中國<lb/>
之勢以服四夷召陵之功蔚為五伯之盛誠可嘉也使<lb/>
其常存是心不亦善乎奈何葵丘既㑹震矜遂生由是<lb/>
楚伐黄而不救恃次陘犄角之助反貽隊命亡氏之悲<lb/>
<pb n="KR4e0005_WYG_013-43a"/>
則桓公之不足以終主諸侯人知之矣不然以密邇山<lb/>
東之徐楚人何敢踰越險阻以伐之耶今楚而敢伐徐<lb/>
則以不救黄而覘桓公之不能矣公能於此而振旅焉<lb/>
猶可及也奈何八國諸侯萃於牡丘則不鼓行直指淮<lb/>
泗之間以拯徐人於焚溺而方且刑牡㰱血以詔鬼神<lb/>
諸侯君實有之何辱盟焉則伯謀之不協可知矣使敵<lb/>
人得以忖度其情而淹留不退誰之咎耶大夫之救不<lb/>
聞有功而伐厲之師徒為黷武未㡬而無役不從之宋<lb/>
<pb n="KR4e0005_WYG_013-43b"/>
遂敢致怨于伐厲從齊之曹雖曰弱曹不顧齊矣不知<lb/>
牡丘之盟何為耶外憂未弭内志已暌俾好惡同之之<lb/>
國剪為仇讐而不能禁兄弟䦧於牆外禦其侮今不然<lb/>
矣中國之虚實在楚之目中矣於是荆尸乗廣之旅蠭<lb/>
合豕突以敗徐于婁林則向日為齊取舒之民今亦無<lb/>
以庇其民矣使三十餘年之功業一旦掃地豈不哀哉<lb/>
嘗因是而論之齊桓之伯業有係于宋不小也方其始<lb/>
也宋公推戴以為盟主而伯業以成及其終也宋人背<lb/>
<pb n="KR4e0005_WYG_013-44a"/>
之以伐曹遂卒無以制楚昔者湯以七十里文王以百<lb/>
里曷嘗倚人以為勢哉譬之於水有本者其出無窮若<lb/>
夫蹄涔溝澮得雨而盈霽則涸矣嗚呼此伯者之功烈<lb/>
所以如彼其卑而君子不願為之也夫<lb/>
　　　齊侯襲莒<lb/>
大國用兵以掩人之不備春秋特書以著其罪也夫兵<lb/>
以禦暴非所以為暴也而况以詭詐行之者乎齊為不<lb/>
道乗莒人之不備而潜師以襲之不仁甚矣春秋特起襲<lb/>
<pb n="KR4e0005_WYG_013-44b"/>
莒之文而專目齊侯則其包藏禍心之惡何所逭哉云<lb/>
云先王用三驅而不掩羣君子釣而不綱弋不射宿待<lb/>
物且爾况於人乎凡春秋書用兵皆在所惡然亦有聲<lb/>
罪伐人而駐兵不戰以服之者矣未聞有以襲書也彼<lb/>
小國恃大國之安靖已無故而加之兵已有凌弱犯寡<lb/>
之罪况以隂謀閟計出其不意而掩取之乎此春秋之<lb/>
所必誅而不赦者也齊莊背澶淵之㑹盟而助叛臣以<lb/>
伐盟主不義甚矣入孟門取朝歌無損于晉也動而無<lb/>
<pb n="KR4e0005_WYG_013-45a"/>
所以生悖心於是襲莒之念興焉銜枚卧鼓出莒人之<lb/>
不意自謂一舉可以得莒矣而不虞其謀之不遂也且<lb/>
于之門傷股而退蒲侯之遇杞梁授首亦何益哉人亦<lb/>
有言抑君似䑕晝伏而夜動其齊侯光之謂矣春秋二<lb/>
百四十二年之編此為特筆盖用兵之中其罪為尤甚<lb/>
者也而齊獨有焉他日宋皇瑗帥師取鄭師于雍丘而<lb/>
鄭罕逹亦帥師取宋師于嵒潜蹤密跡伺人之間以相<lb/>
傾覆流而至于戰國殘民以逞若艾草菅然始作俑者<lb/>
<pb n="KR4e0005_WYG_013-45b"/>
其無後乎今年未能得志明年再興伐莒之師構怨未<lb/>
已而不知禍盈惡積變起蕭牆未㡬何時崔氏之難作<lb/>
矣故曰阻兵無衆安忍無親衆叛親離難以濟矣嗚呼<lb/>
若齊莊公者尚誰懟哉抑嘗考之于經凡特筆以著其<lb/>
暴者多在于齊故在襄公則有遷紀郱鄑郚之舉在桓<lb/>
公則有降鄣遷陽之文不特此也春秋未嘗書滅國也<lb/>
而滅國亦自齊始發揚蹈厲之志以成從簡尚功之俗<lb/>
盖其流風之未冺歟<lb/>
<pb n="KR4e0005_WYG_013-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0005_WYG_013-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻九</head> <lb/>
    <p>
<pb n="KR4e0005_WYG_009-1a"/>
欽定四庫全書<lb/>
　誠意伯文集巻九<lb/>
　　　　　　　　　　　　明　劉基　撰<lb/>
　　覆瓿集九<lb/>
　　記<lb/>
　　　夀萱堂記<lb/>
㑹稽山隂余邦用有堂名曰夀萱以奉母也按萱草名<lb/>
也詩曰焉得諼草言樹之背諼與萱同音而諼之義為<lb/>
<pb n="KR4e0005_WYG_009-1b"/>
忘故草名萱亦取其能忘憂北堂謂之背婦洗在北堂<lb/>
見於昏禮之文而萱草忘憂出於嵇叔夜之論後世相<lb/>
承以北堂喻母道而又有萱堂之稱葢不知其何所據<lb/>
若唐人堂階萱草之詩乃謂母思其子有憂而無懽雖<lb/>
有忘憂之草如不見焉非以萱比母也又按醫書萱草<lb/>
一名宜男以萱諭母意或出此葢不可知然萱能忘憂<lb/>
既夀矣又無憂焉人之所願欲遂矣子之奉母不過欲<lb/>
其如是則夀萱之名不必其所有據亦可也夫人欲孝<lb/>
<pb n="KR4e0005_WYG_009-2a"/>
而親不待或厄窮而無以為孝則皆抱終身之恨而不<lb/>
平於天豈不大可憐哉余君豐於家而得夀母以養之<lb/>
其所受於天者厚矣書稱五福夀富康寧居其目之三<lb/>
康寧也者無憂之謂也五福四繫於天而一繫乎人攸<lb/>
好徳也余君業儒而孝於其親又以善見推於其鄉人<lb/>
斯可謂之能好徳己人知四者之係於天而不知天之<lb/>
所佑者徳也書曰惠迪吉夀富康寧考終命惟攸好徳<lb/>
者受之余君勉乎哉詩曰如切如磋如琢如磨夫積徳<lb/>
<pb n="KR4e0005_WYG_009-2b"/>
如水愈浚而愈深否則有時而涸矣余君勉乎哉<lb/>
　　　諸暨州重修州學記<lb/>
學校以教民明人倫見於書傳肇自虞夏以逮於今莫<lb/>
不以先代聖人為師聖人人倫之至也自太皞迄於孔<lb/>
子聖人迭出莫不以道徳被於民物埀於後世孔子既<lb/>
出而天下翕然師孔子自漢以來釋奠先師皆於孔子<lb/>
至唐太宗遂詔州縣學悉立孔子廟至今因之無有間<lb/>
議先孔子者得志行乎當時後世不獲見聞其言行之<lb/>
<pb n="KR4e0005_WYG_009-3a"/>
詳也而欲學焉何從而入哉孔子獨無位於時而以淑<lb/>
其弟子故論學至孔子而始備微孔子師不知所以教<lb/>
弟子不知所以學往古之言行無所折衷而人不知軌<lb/>
範故至孔子而後大中之論定亘古今彌天地不可易<lb/>
也是故宰我子貢有若孔子之弟子也其論孔子或曰<lb/>
賢於堯舜或曰自生民自來未之有也而後世不以之<lb/>
為黨子思孔子之孫也其論孔子則曰譬如天地之無<lb/>
不覆燾無不持載而後世不以之為私然則學校以孔<lb/>
<pb n="KR4e0005_WYG_009-3b"/>
子為師誰得而議之哉國家仍先代舊制凡天下郡縣<lb/>
莫不有學學皆有孔子廟立官設教以作成賢能至今<lb/>
且百載人才之出不讓於古而王化之廣古莫及也承<lb/>
平既久天下忘危於是盜賊竊發而有事於師旅為郡<lb/>
縣者往往以戎事供給告疲且怠故學校多不舉奉議<lb/>
大夫巴布哈侯來監紹興之諸暨州即注意治學事而<lb/>
州學不修久墁瓦剥落梁木蠧腐且陊且壓侯大以為<lb/>
憂亟謀修之㑹同知張君守正判官許君汝霖吕君誠<lb/>
<pb n="KR4e0005_WYG_009-4a"/>
俱以進士受命來佐是州侯大喜曰吾事成矣乃與其<lb/>
知州元侯協中同知張君友仁及山長包君瑛咸㑹於<lb/>
治事之堂集吏民勸儒户之有田而羡於財者俾以力<lb/>
髙下供役衆皆願聽命乃擇木代石命之曰必鞏必完<lb/>
自殿堂以及廊廡齋居靈星之門先賢之祠罔不畢葺<lb/>
於是廟益邃以清學益隆以嚴弦誦藹然士氣為之一<lb/>
新經始於至正十五年五月告完於是年七月乃以其<lb/>
事請記於劉基昔者冉有問於夫子曰既庶矣又何加<lb/>
<pb n="KR4e0005_WYG_009-4b"/>
焉曰富之既富矣又何加焉曰教之國家自混一以來<lb/>
以仁澤施於民涵濡養育蕃衍滋息可謂庶且富矣今<lb/>
乃至相率而為盗庸非典教者失其職耶夫民之所以<lb/>
敢犯法者以其不知人倫也聖人之教行則人倫明矣<lb/>
人倫既明則為民者莫不知愛其親而不敢為不義以<lb/>
自累為士者莫不知敬其君而不敢自私以僨國事盗<lb/>
賊何由而生亦何由而滋蔓哉諸君子可謂能知治道<lb/>
之本矣可無述乎於是乎為之記<lb/>
<pb n="KR4e0005_WYG_009-5a"/>
　　　松風閣記<lb/>
雨風露雷皆出於天雨露有形物待以滋雷無形而有<lb/>
聲惟風亦然風不能自為聲附於物而有聲非若雷之<lb/>
怒號訇磕於虛無之中也惟其附於物而為聲故其聲<lb/>
一隨於物大小清濁可喜可愕悉隨其物之形而生焉<lb/>
土石屭贔雖附之不能為聲谷虛而大其聲雄以厲水<lb/>
蕩而柔其聲洶以豗皆不得其中和使人駭膽而驚心<lb/>
故獨於草木為宜而草木之中葉之大者其聲窒葉之<lb/>
<pb n="KR4e0005_WYG_009-5b"/>
槁者其聲悲葉之柔者其聲懦而不揚是故宜於風者<lb/>
莫如松葢松之為物榦挺而枝樛葉細而條長離竒而<lb/>
巃嵸瀟灑而扶疎鬖髿而玲瓏故風之過之不壅不激<lb/>
疏通暢達有自然之音故聽之可以解煩黷滌昏穢曠<lb/>
神怡情恬淡寂漻逍遙太空與造化遊宜乎適意山林<lb/>
之士樂之而不能違也金雞之峯有三松焉不知其幾<lb/>
百年矣微風拂之聲如暗泉颯颯走石瀨稍大則如奏<lb/>
雅樂其大風至則如揚波濤又如振鼓隠隠有節奏方<lb/>
<pb n="KR4e0005_WYG_009-6a"/>
舟上人為閣其下而名之曰松風之閣予嘗過而止之<lb/>
洋洋乎若將留而忘歸焉葢雖在山林而去人不逺夏<lb/>
不苦暑冬不酷寒觀於松可以適吾目聽於松可以適<lb/>
吾耳偃蹇而優遊逍遙而相羊無外物以汨其心可以<lb/>
喜樂可以永日又何必濯潁水而以為髙登首陽而以<lb/>
為清也哉予四方之寓人也行止無所定而於是閣不<lb/>
能忘情故將與上人别而書此以為之記時至正十五<lb/>
年七月九日也<lb/>
<pb n="KR4e0005_WYG_009-6b"/>
　　　紹興崇福寺記<lb/>
越於江南為山水郡雲門若耶則以名勝聞於天下者<lb/>
也平水去雲門十里當鏡湖上游有為雲門之遊者必<lb/>
由是登陸故總謂之雲門雲門之山自秦望分而北東<lb/>
行至平水而止故其地獨寛衍其水始通舟檝魚鹽竹<lb/>
木商賈所㑹故號曰草市市有寺曰崇福故宋紹興間<lb/>
志道法師所剏建也法師初受業雲門之淳化寺後遊<lb/>
學無所不歴乃復歸雲門顧雲門為入山太深乃作精<lb/>
<pb n="KR4e0005_WYG_009-7a"/>
藍水濱謂之觀音懴院弟子來從者日衆其業浸廣開<lb/>
禧二年中始請於朝得賜額為崇福院至元十三年寺<lb/>
㷐於兵越十有二年法師之孫法育浩觀可模法輝行<lb/>
亷等相與買賈氏墓菴以廣寺置田山以給薪米増度<lb/>
弟子定甲乙相次主寺事於是寺益蕃盛天厯之初仍<lb/>
㷐於火而佛像皆存弗壊時可模住郡之圓通寺屬其<lb/>
弟子景華似璘重建乃徙其址去舊址二百步寺本西<lb/>
嚮又更而南向其徒善祚仁偉悦儔皆併力相事無敢<lb/>
<pb n="KR4e0005_WYG_009-7b"/>
怠故大殿三門堂廡庫院以次告完垣墉階闥庖溷圊<lb/>
湢靡不備具木石瓦甓丹堊塗塈視昔有加於是山水<lb/>
之觀新若改作而遊觀之勝遂不後於羣寺矣至正乙<lb/>
未予自若上人深居山舎靈峯其寺僧𤣥旨來邀予遊<lb/>
因登其背山之樓眺於羣山悠然而懐古焉其西則為<lb/>
秦望鵞鼻秦始皇帝東遊勒石自頌之所也其南為陶<lb/>
山有華陽外史之遺跡其東為日鑄干將莫邪之所自<lb/>
出其北則曰陽明之山帝軒轅之所館以候神曰禹穴<lb/>
<pb n="KR4e0005_WYG_009-8a"/>
則夏后神禹之故陵也水則若耶之溪流入鏡湖日出<lb/>
前峯没於其隂雲生太空濤落滄溟雨往風還烟慘霞<lb/>
明凡可以悦目而怡心者莫不畢陳於軒檻之外真可<lb/>
以遺人世超汚濁矣又何必深入虎豹之宫而乃以為<lb/>
髙哉因留連久之比予還郡城而寺僧介靈峯奎上人<lb/>
來道其累世營葺之勤且告曰寺自癸未嵗始以田租<lb/>
服官役於是乎有民事焉寺之僧本出一祖今分為三<lb/>
房均逸勞也三房以昭穆序兄弟子孫如族屬俾同力<lb/>
<pb n="KR4e0005_WYG_009-8b"/>
一心以無墜先緒懼後人之安於成而弗此懐也故願<lb/>
志其所自勒諸石使來者知有本原而不忍相遐遺也<lb/>
不亦善乎敢請予既喜山水之美而又嘉其僧能承先<lb/>
志以思永其傳也於是乎為之記<lb/>
　　　賈性之市隠齋記<lb/>
賈君性之居越之蕭山築室一區在闤闠中集古今圖<lb/>
書以為燕遊接賓客之所不髙其垣而不覿車馬之塵<lb/>
不深其宫而不聞閭閻之聲以其徑路宛轉户庭清謐<lb/>
<pb n="KR4e0005_WYG_009-9a"/>
而不與鄙俗者接也王君子充過而命之曰市隠而賈<lb/>
君俾予記夫隠以全身而逺害也市者商販所集爭利<lb/>
錐刀之所也故士不樂居焉而古人乃有隠於是者以<lb/>
其卑賤混濁足以自穢而冺其名也今賈君居於市而<lb/>
不與市人同其行事得無異於古之隠於市者乎吾嘗<lb/>
聞隠於孔子矣孔子曰隠居以求其志夫君子之有道<lb/>
也遇則仕不遇則隠仕與隠雖兩途而豈二其志哉伊<lb/>
尹傅説處於耕築一旦舉而寘諸相若固有之無動於<lb/>
<pb n="KR4e0005_WYG_009-9b"/>
其中也故曰君子素其位而行不願乎其外知此則可<lb/>
以語隠不必廢其身醜其名而後為隠者也是故傳徒<lb/>
賣漿隠之俠者也放言非聖隠之狂者也辟兄離母隠<lb/>
之賊者也㪺潁水以洗耳隠之矯者也蹲渭水以待聘<lb/>
隠之偽者也上介山而立枯隠之怨者也沈湎於酒不<lb/>
衣冠而處隠之亂者也是皆為驚世駭俗而有害於道<lb/>
君子不忍為之是尚為能求其志也哉賢者遭時之不<lb/>
然或辟世或辟地或耕或漁或居山林或處城市或抱<lb/>
<pb n="KR4e0005_WYG_009-10a"/>
關而擊柝無所不可而其志則不以是有易焉栁下惠<lb/>
之與伯夷跡若氷炭而同謂之逸民君子不非焉庸非<lb/>
以其志乎賈君以孝友處乎家人以信義行乎里鄰有<lb/>
學有文而口不言其志可知矣謂之隠者不亦宜乎雖<lb/>
然夜光在深山人莫得而見也出而投之瓦礫之間則<lb/>
庸人孺子皆識之矣今君居於市而不與市人同其行<lb/>
吾懼其欲晦而愈彰也他日見王君請以斯言質之<lb/>
　　　浙東處州分府元帥石未公徳政記<lb/>
<pb n="KR4e0005_WYG_009-10b"/>
浙東道宣慰使司同知副都元帥石未公之鎮括以志<lb/>
計銷頑梗以徳惠撫疲瘵理財足食完守固禦仁威並<lb/>
行冦盗潜戢予既從父老請叙其繢而頌之矣其夏六<lb/>
月己巳松陽縣民吳亨又介何君子安來請曰當盗發<lb/>
松陽時亨以義兵從有司攻盗故羣盗皆與亨為仇家<lb/>
無何盗有斬其酋詣帥府降者方論功受賞乃因勢訴<lb/>
亨及同事四人謂與盗通公且信且疑之即檄召亨等<lb/>
亨時出外四人者先至公訊得其情謂之曰女輩雖非<lb/>
<pb n="KR4e0005_WYG_009-11a"/>
與盗通然頓兵玩冦以致蔓延不為無罪四人懼請輸<lb/>
鈔各五百定以自贖亨獨後至公怒曰是重違吾令亨<lb/>
大懼請贖公命築左渠城堤五十丈費且倍既而公察<lb/>
知亨實無異心更助粟百斛鹽五引俾卒事亨自惟被<lb/>
誣事昧惟公釋疑俾從輕亨來又後犯公令公亦不忍<lb/>
施大罰俾降從贖典既又發補我勞亨實不共以戚公<lb/>
其敢自蔵慝若垢在躬克滌其敢忘公恩思為公為祠<lb/>
樹石以昭示於人人先生幸鑒其誠而賜之文俾我公<lb/>
<pb n="KR4e0005_WYG_009-11b"/>
之功之徳永厎弗忘亨之願也非所敢望也予甚嘉之<lb/>
曰善哉孟子曰以佚道使民雖勞不怨以生道殺民雖<lb/>
死不怨殺者豈不信哉粤自草竊搆亂朝野多故紀綱<lb/>
就弛官吏張口引頸幸民有事以資漁獵使亨不逢公<lb/>
家必傾或激不得已鞠為匪人則其抱恨何如哉惟公<lb/>
涖兹邦决庶政大小有民咸戴實徳不獨一吳氏子也<lb/>
今亨不幸被誣而當公時亦幸矣哉嗚呼使亨不幸属<lb/>
他人雖傾家奉吏且枉直終不分今輸力於官雖罰有<lb/>
<pb n="KR4e0005_WYG_009-12a"/>
度矧乂獲為功於父母邦宜其喜而感也昔者諸葛武<lb/>
侯之治蜀也政尚嚴明蜀人始畏而終懐之至於李平<lb/>
廖立親遭廢斥而悔艾思念没身不置公道之服人固<lb/>
若是哉豪傑之士相後千嵗而能使人感動奮發其機<lb/>
如一故予於亨之請輒不辭而為之文若夫公之功績<lb/>
在括者既别有碑不重著也<lb/>
　　　浙東蕭政亷訪司處州分司題名記<lb/>
題名所以識嵗月之久近行役之勞勤而寓感恩於其<lb/>
<pb n="KR4e0005_WYG_009-12b"/>
中焉山川阻修行李跋涉或一嵗而屢至或歴年而一<lb/>
過是固足以興人之感恩在而懐威在而憚義在而敬<lb/>
虐在而怨若之何而不起人之思邪是又寓勸戒於其<lb/>
中而切有禆於世教也自古及今相因不廢良有以哉<lb/>
國家設肅政亷訪司以平官政舉衆務瘳民瘼執糾墨<lb/>
以繩天下之曲揉不順道理者故録囚視牘嵗再出外<lb/>
出必以隆寒盛暑之時其勤勞孰甚焉任重於百司而<lb/>
政下於民者獨夥宜其起人之思尤甚也然則題名之<lb/>
<pb n="KR4e0005_WYG_009-13a"/>
記其可缺乎粤自盗起以來憲府缺官分巡不及處州<lb/>
且累嵗今年秋憲副張公始來决壅䟽塞剔蠧振墜大<lb/>
明舉措以植軋山藪之惠迪從逆者於是七縣士庶咸<lb/>
知畏懐冦盗爰戢郡境用寧乃暇日視分司題名缺記<lb/>
命伐石樹壁下而俾基為之文惟公以通濟之才筮仕<lb/>
於朝出任民寄以最績奏聞揚歴風紀老成更事所至<lb/>
有徳澤加於民真足以起後人之畏慕昭軌範於將來<lb/>
題名之石昉建於兹吾知其埀永久而不磨也昭昭矣<lb/>
<pb n="KR4e0005_WYG_009-13b"/>
至正十七年冬十月記<lb/>
　　　苦齋記<lb/>
苦齋者章溢先生隠居之室也室十有二楹覆之以茆<lb/>
在匡山之巔匡山在處之龍泉縣西南二百里劍溪之<lb/>
水出焉山四面峭壁拔起巖㠋皆蒼石岸外而臼中其<lb/>
下惟白雲其上多北風風從北來者大率不能甘而善<lb/>
苦故植物中之其味皆苦而物性之苦者亦樂生焉於<lb/>
是鮮支黄蘖苦楝側柏之木黄連苦杖亭歴苦參鉤夭<lb/>
<pb n="KR4e0005_WYG_009-14a"/>
之草地黄游冬葴芑之菜櫧櫟草斗之實楛竹之笋莫<lb/>
不族布而羅生焉野蜂巢其間采花髓作蜜味亦苦山<lb/>
中方言謂之黄杜初食頗可難久則彌覺其甘能已積<lb/>
熱除煩渴之疾其檟荼亦苦於常荼其洩水皆齧石出<lb/>
其源沸沸汨汨瀄滵曲折注入大谷其中多斑文小魚<lb/>
狀如吹沙味苦而微辛食之可以清酒山去人稍逺惟<lb/>
先生樂遊而從者多艱其昏晨之往來故遂擇其窊而<lb/>
室焉攜童兒數人啟隕籜以藝粟菽茹啖其草木之荑<lb/>
<pb n="KR4e0005_WYG_009-14b"/>
實閒則躡屐登崖倚修木而嘯或降而臨清泠樵歌出<lb/>
林則拊石而和之人莫知其樂也先生之言曰樂與苦<lb/>
相為倚伏者也人知樂之為樂而不知苦之為樂人知<lb/>
樂其樂而不知苦生於樂則樂與苦相去能幾何哉今<lb/>
夫膏梁之子燕坐於華堂之上口不嘗荼蓼之味身不<lb/>
歴農畝之勞寢必重褥食必珍美出入必輿𨽻是人之<lb/>
所謂樂也一旦運窮福艾顛沛生於不測而不知醉醇<lb/>
飫肥之腸不可以實疏糲藉柔覆温之軀不可以御蓬<lb/>
<pb n="KR4e0005_WYG_009-15a"/>
藋雖欲效野夫賤𨽻跼跳竄伏偷性命於榛莽而不可<lb/>
得庸非昔日之樂為今日之苦也耶故孟子曰天之將<lb/>
降大任於是人也必先苦其心志勞其筋骨餓其體膚<lb/>
趙子曰良藥苦口利於病忠言逆耳利於行彼之苦吾<lb/>
之樂而彼之樂吾之苦也吾聞井以甘竭李以苦存夫<lb/>
差以酣酒亡而勾踐以嘗膽興無亦猶是也夫劉子聞<lb/>
而嘉之名其室曰苦齋作苦齋記<lb/>
　碑銘<lb/>
<pb n="KR4e0005_WYG_009-15b"/>
　　　杭州路重修三皇廟碑<lb/>
世有大人與天地並立而相為無窮三皇是也天地開<lb/>
而人物生蠢蠢焉三皇不出天地不位萬物不育是故<lb/>
為之火食宫室衣服器用以蔽其體以資其生以代飲<lb/>
血茹毛穴居野處於是人異乎獸而後禮義立焉人之<lb/>
所以參天地者三皇為之也皇之徳不可名但見其皞<lb/>
皥蕩蕩出乎庶類之表而以皇稱之後世聖人有作無<lb/>
不迹皇之所為也帝王降而雜霸興知有皇之名而不<lb/>
<pb n="KR4e0005_WYG_009-16a"/>
能行皇之道國家混一區宇乃命郡邑悉立三皇之廟<lb/>
是葢天道循環而皇運之當復也杭於宋為故都以故<lb/>
宋太醫院地為之廟貌宏肆瞻視惟恪其後再燬於燎<lb/>
郡總管任處一即舊趾新作之未訖工而改職至正九<lb/>
年總管寶珂來首謁於廟大懼弗䖍無以稱國家初意<lb/>
命趣完之甃以瓴甓丹堊其垣墉甍棟朽腐傾側咸易<lb/>
而新之於是邦人知公為能急先務也夫三皇之道徳<lb/>
亘天地天地不壊三皇不死廟不廟不足為皇重輕而<lb/>
<pb n="KR4e0005_WYG_009-16b"/>
人心之原始報本自不能已況世俗小民不習典籍將<lb/>
不知有所謂三皇今見其廟聞其人必問其故而知人<lb/>
之所以異於獸其有益於世敎不亦大哉遂作頌曰厥<lb/>
初馮翼𤣥黄孰判三皇既出三才迺建㝠㝠在上膴膴<lb/>
在下維皇贊之維聖之祖維天有典皇則勅之維天有<lb/>
民皇則極之八卦五行人文以宣皇耶天耶孰惻其然<lb/>
皇徳在世克舉維皇天運往復有晦必彰奕奕新廟奠<lb/>
我南服仰之栗栗即之肅肅神居既安祀事孔威尚引<lb/>
<pb n="KR4e0005_WYG_009-17a"/>
勿替勒此豐碑<lb/>
　　　山隂縣孔子廟碑<lb/>
生民以來集大成而聖者莫盛於孔子有天下之廣者<lb/>
莫加於有元在内則立監胄在外則府州若縣莫不有<lb/>
孔子廟而學宫附焉廟以崇孔子之祠學以施孔子之<lb/>
敎孔子之道於是大行彌覆載而無間於戲盛哉古未<lb/>
有也山隂為紹興屬縣舊有廟學興替靡常於是寖就<lb/>
廢弛莫有能拯之者同知樂平州事鼎鼎以令選為山<lb/>
<pb n="KR4e0005_WYG_009-17b"/>
隂縣達嚕噶齊君至則首謁廟詢學事大懼無以稱國<lb/>
家意亟國治之適海冦迭發吏民方洶湧奔走供戎事<lb/>
不暇衆咸以為難君曰學校所以明敎化教化不明彛<lb/>
倫攸斁而後盗賊生焉豈無故哉吾聞植顛木者必築<lb/>
其根人有疾病湯藥雖所急而不以廢食其可以艱棘<lb/>
廢教化哉時教諭方缺員乃詢於衆舉儒士黄本攝學<lb/>
官事出俸錢俾修飾其廟宇以及學舎自梁棟榱桷至<lb/>
於瓦甓之毁弗式者咸易新之於是傾者立敧者正隘<lb/>
<pb n="KR4e0005_WYG_009-18a"/>
者豁缺者完畢者塏危者固欄甍墻壁丹堊有輝帷幙<lb/>
器用無不備具君曰吾特其觀美耳未及實效也乃以<lb/>
豪右所佔田悉歸而徴其入以為弟子食擇老成以為<lb/>
師俾鄉里之俊秀咸入學肄業月朔望拜謁禮畢集生<lb/>
徒講經術論道理開陳孝弟忠信觀者莫不喜悦期教<lb/>
化之有成於兹縣也縣之人相率來言於劉基請叙而<lb/>
勒諸石基常歎今之從政者率多尚文具而學校為尤<lb/>
甚能治其實者葢不多見也若鼎鼎君之令山隂獨知<lb/>
<pb n="KR4e0005_WYG_009-18b"/>
所先務黄君又能相而成之是可嘉已故為述其事而<lb/>
繼以詩鼎鼎君字君輔輝和爾氏黄君字中立紹興人詩<lb/>
曰大哉孔子萬世之師明明學宫教化所基聖人御極<lb/>
於皇緝熙大道之行允也其時人存政舉曷問隆卑一<lb/>
邑忠信四方則之立政維君奉宣維臣教育既均靡擴<lb/>
弗馴能知所先是曰賢令勒詞穹碑瞻者起敬<lb/>
　　　北嶺將軍廟碑<lb/>
諸暨東北百里為蕭山縣其山曰北幹之山浙水帶其<lb/>
<pb n="KR4e0005_WYG_009-19a"/>
隂湘湖滙其陽東望㑹稽至於大海日之所出其上為<lb/>
星紀婺女之辰故其神為甚靈能祛疫癘作雲雨人有<lb/>
所祈必應故立廟於其山尊其神曰北嶺將軍嵗時祠<lb/>
焉宋徽宗時方獵反睦州自睦入杭具舟將渡江吏民<lb/>
大怖相率禱於神比冦至即有風逆其舟且見甲士列<lb/>
岸上甚衆乃止不敢渡冦平知越州劉韐上其事於朝<lb/>
賜額曰武佑廟後封顯應侯再封靈順顯應侯有元至<lb/>
正十二年妖賊入江浙行省烽火通於蕭山百姓驚竄<lb/>
<pb n="KR4e0005_WYG_009-19b"/>
市井皆空主簿趙君某至縣甫八日即自往西興募民<lb/>
備禦而江上守兵甚寡弱無賴子競起為刼且應賊衆<lb/>
洶懼君詣廟卜於神神許之吉衆心稍安君乃分遣人<lb/>
捕無賴子為刼者悉誅之有自賊中來言賊欲遣兵攻<lb/>
浙東見江岸列甲卒旗幟如睦冦欲渡時以故畏憚無<lb/>
東心及賊退邑人皆徳趙君趙君曰吁兹惟神之功予<lb/>
何庸焉明年夏大旱君往禱又輒得雨衆益信神之靈<lb/>
而大敬趙君之能以誠感神也廟在山之岡嵗久朽壊<lb/>
<pb n="KR4e0005_WYG_009-20a"/>
惟神所居室獨存君每至廟謁念無以報神貺乃以其<lb/>
俸錢作新廟邑人亦大喜爭致助焉十有五年春廟成<lb/>
為堂三間三門兩廊像設器用無所不備惟所獨存堂<lb/>
仍其舊繚以垣墉甃以瓦石植以嘉木丹堊輝映吏民<lb/>
趨走承祀益肅以䖍時三月壬寅予自杭還越過蕭山<lb/>
而廟適成故趙君請予記按祭法有能禦大災捍大患<lb/>
則祀之今神能降雨澤蘇枯槁又能隂力刼賊以能保<lb/>
全其民物所謂禦災捍患孰有大於是哉廟而祀之誰<lb/>
<pb n="KR4e0005_WYG_009-20b"/>
曰不宜趙君能愛其民故能以敬事神而獲其佑可尚<lb/>
也矣予故喜而為序其事復為之歌俾祀神焉其詞曰<lb/>
青山兮幽幽緑蘿含烟兮樹木稠望夫君兮悵悠悠巖<lb/>
阿寂寥兮使我心愁雷為車兮雲為馬輕霞動兮江色<lb/>
赭神之來兮風振野吹竹兮彈絲女巫舞兮紛陸離奠<lb/>
芳醴兮薦潔粢留靈修兮卑純禧驅魃<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>兮逐狼虎弭<lb/>
毒沴兮時暘雨禾麻成兮息桴鼓物既備兮禮無愆和<lb/>
熙洽兮洞淵𤣥為城為堡兮式恒且堅保佑我民兮樂<lb/>
<pb n="KR4e0005_WYG_009-21a"/>
以永年<lb/>
　　　台州路重建天妃廟碑<lb/>
太極散為萬彚惟天為最大故其神謂之帝地次於天<lb/>
其祇后也其次最大者莫如海而水又為隂類故海之<lb/>
神降於后曰妃而加以天尊之也天妃之名古不見經<lb/>
傳國家建都於燕始轉粟江南過黑水越東萊之罘成<lb/>
山秦始皇帝之所射魚妖蜃之市悉帖妥如平地皆歸<lb/>
功天妃故薄海州郡莫不有天妃廟嵗遣使致祭祀禮<lb/>
<pb n="KR4e0005_WYG_009-21b"/>
極䖍而颿舶之往來咸寄命於神即有變怪風惡濤疾<lb/>
呼神乞靈有若火見桅檣間其光輝輝然舟立自定由<lb/>
是海邦之人莫不知尊天妃而天妃之神在百神之上<lb/>
無或與京台州故有天妃祠在城東五里延佑中守土<lb/>
者病其逺弗便於祀事乃徙置其神像於城南垣外<hi>缺</hi>
　之樓故祠遂廢為墟今至正十有一年方國珍復亂<lb/>
海上明年夏五月冦台州自中津橋直上登樓騎屋山<lb/>
<hi>缺</hi>薄臨城城中人方拒擊樓忽自壊登者盡壓死賊遂<lb/>
<pb n="KR4e0005_WYG_009-22a"/>
縱火焚郭外民舎樓并燬又明年中書叅知政事特哩<lb/>
特穆爾出為江浙行省左丞領征討事賊聞之因温州<lb/>
守帥吳世顯納欵請降奏上有詔命左丞公與南臺侍<lb/>
御史尊達納錫哩同往察便宜以行招討二公既受命<lb/>
至台州遣使宣諭方氏兄弟大感寤悔罪悉歸所俘民<lb/>
願嵗帥其徒防渭糧至直沽以自效於是海上既寧惟<lb/>
天妃之神無所於棲遂召其父老謂之曰嗚呼古先哲<lb/>
王所以致敬於神者非所以為民乎夫神無依惟人是<lb/>
<pb n="KR4e0005_WYG_009-22b"/>
依人盡其禮而後神降之福今此邦之民士負盾槊衝<lb/>
鋒鏑䝉荆棘披霜雨數嵗惟近在海濱之故海之神天<lb/>
妃為靈今人既獲定而神未有居無乃於典祀有闕而<lb/>
扎瘥夭厲之咎無所歸乎衆拜曰然公命吾欲也乃即<lb/>
故祠之墟買民地以廣之命達嚕噶齊布延呼圖克治其<lb/>
役乃十月己酉廟成後帶平原前拖長江環以羣山清<lb/>
宫廻廊丹碧照耀髙門繚垣鏝瓦輝赫修篁美木列植<lb/>
左右台人觀之無不樂神之有依而惠福是邦也於是<lb/>
<pb n="KR4e0005_WYG_009-23a"/>
栝蒼劉基既叙其事復作迎享送神之章俾歌以祀神<lb/>
其詞曰潔珍兮羞肥芳椒蘭兮菲菲盼靈舟兮注雲旗<lb/>
神不來兮渺予思輕霞兮長烟風颼飀兮水漪漣神之<lb/>
來兮翳九𤣥伐鼔兮鏗鐘吹羽笙兮舞霓幢焱迴旋兮<lb/>
留六龍樂具奏兮齊肅雍鴻熙洽兮釐祝從江安流兮<lb/>
海恬波伏蛟蛇兮偃黿鼉蔚桑麻兮穟麥禾有夀考兮<lb/>
無夭瘥穆幽潛兮動天和於神功兮世不磨<lb/>
　　　故鄞縣尹許君遺愛碑銘<lb/>
<pb n="KR4e0005_WYG_009-23b"/>
至正十三年嵗在癸巳秋七月六日鄞縣尹許君卒於<lb/>
官其配葉氏既以柩歸葬天台越明年乙未夏五月鄞<lb/>
父老以董先生朝宗書致鄉貢進士楊君彛所為行狀<lb/>
於劉基願立石紀尹遺愛請為之文基於許君相好最<lb/>
甚欲有言輒悲不能勝其六月董君使來趣文且曰鄞<lb/>
人知子知其尹且不喜阿其所私為可以傳信於人子<lb/>
必速為之乃序其系以銘君諱廣大字具瞻世為天台<lb/>
人曾祖徳著祖文的皆業儒父嗣贈文林郎江浙儒學<lb/>
<pb n="KR4e0005_WYG_009-24a"/>
副提舉母張氏封宜人君少不喜弄惟好讀書稍長能<lb/>
屬文年二十五登進士第授官將仕郎慶元路昌國州<lb/>
判官辟行宣政院掾史再授文林郎婺州路武義縣尹<lb/>
所至以亷能聞其為武義時嘗奉府檄攝尹金華金華<lb/>
武義民爭尹訴憲府累月乃以君還武義未幾母宜人<lb/>
卒君奉喪歸天台服闋如京師時盗起海上連嵗莫能<lb/>
討國家深為民之陷於非辜咎在有司乃更嚴考課法<lb/>
命大臣各舉可郡守縣令者驗殿最連及其賞罰於是<lb/>
<pb n="KR4e0005_WYG_009-24b"/>
朝臣多以君薦以慶元為浙東劇郡且薄海與鄞最宻<lb/>
邇乃奏君尹鄞君至則先平其差役與民約以鄉都大<lb/>
小分次第較厚薄以均輕重量逺近以命程限罷吏卒<lb/>
弗遣有事則親署於帖俾都役相傳遞令如約來民視<lb/>
署緩急如署至同官或有為而君有故不及署則皆疑<lb/>
弗至須尹署乃至民有訐訟無不聽必召使來前親與<lb/>
辨折委曲反覆得其情然後行雖倦憊無所茍獄訟租<lb/>
賦有下於鄉悉如前約羣吏皆旁睨束手立無敢容一<lb/>
<pb n="KR4e0005_WYG_009-25a"/>
<hi>缺</hi>大府亦無敢託以私者以故鄉人得咸安業無意外<lb/>
費於是新縣學先聖廟復甬東書院延師教子弟月朔<lb/>
望必親視廩膳課講業闡明倫理敦篤行義優禮耆徳<lb/>
奬拔後進期以實效鄞士習為之一變其他如湖閘水<lb/>
利農桑常平無不悉心以求合於民情土俗之宜故為<lb/>
鄞五載而人愛敬之如一日㑹兵革四起郡邑承藩閫<lb/>
命供軍實兵器使者項領相望慶元又樹柵捍江浚隍<lb/>
築城百役並作君令人民均力從役毫髪不容有所私<lb/>
<pb n="KR4e0005_WYG_009-25b"/>
事有所不可即挺身陳利害雖數忤上官意弗憚無何<lb/>
遂得罪於分省左丞命君以軍資入海而不與之師及<lb/>
諸軍遇賊潰散獨責君令償所失物欲致之死鄞老幼<lb/>
皆號泣詣閫訴帥為解得稍緩比左丞以故去君乃復<lb/>
署尹事癸巳夏旱君親詣天井潭禱即得大雨未越月<lb/>
部使者至郡君前欲白事忽疾作頓於地舁歸卒年四<lb/>
十有六上下咸痛惜之君有子男二人長曰孟浩次庶<lb/>
出曰鄞生俱幼女三人君為人厚重寡嗜好飲食衣服<lb/>
<pb n="KR4e0005_WYG_009-26a"/>
可而止故能以亷終其身且善剔煩冗故事至無大小<lb/>
弗滯處患難人不見其憂為政惟務以信義動人使自<lb/>
效不矯激立威名卒之日家無餘財元帥遣使吊其賻<lb/>
自郡守以下及人士之好義者咸以幣賻乃克以柩歸<lb/>
其鄉銘曰天子有民不能徧治爰命庶臣代之撫綏彼<lb/>
頑弗忠矯誣以欺俾帝赤子鞠為癃疲令徇我欲羣情<lb/>
乃離誅求實繁怨憤是滋民視官猶狼去之恐遲矧伊<lb/>
死矣而弗殄厥思嗚呼人鑒孔昭嗟爾有司温温許君<lb/>
<pb n="KR4e0005_WYG_009-26b"/>
弗矯弗隨因民所好順以導之禁其虺蛇鋤其棘茨俾<lb/>
耕俾獲罔或失時諄諄誨言如父訓兒豈無鞭箠匪教<lb/>
曷施肆不俯於疆而挺於羸用悠厥貞克完靡墮四明<lb/>
之山猗於海湄昔尹在鄞鄞人熙熙今尹亡此胡能不<lb/>
悲維山蒼蒼維水猗猗尹往莫追爰樹以碑比之甘棠<lb/>
勿汙勿虧朂爾後來視我銘詩<lb/>
　　　嘉興路重脩陸宣公書院碑銘<lb/>
士有以一身任社稷之安危一言迴天下之趨嚮葢其<lb/>
<pb n="KR4e0005_WYG_009-27a"/>
智足以識事機其誠足以動人心故能出入危邦扶持<lb/>
庸君寵之而不阿違之而弗懲知有國而不知有其身<lb/>
若是真可謂大臣哉孔子稱大臣以道事君不可則止<lb/>
其或先䝉君之知而期盡心以報效知禍而不避知難<lb/>
而不止若唐陸宣公者其去就雖殊而其揆一也孔子<lb/>
曰篤信好學守死善道宣公以之吾嘗怪唐徳宗以猜<lb/>
防小智行多欲之私信讒邪如心膂視貨賄為性命臨<lb/>
患難則姑息一施處安佚則嫌疑百出以致藩臣叛命<lb/>
<pb n="KR4e0005_WYG_009-27b"/>
士卒離心播遷困厄而卒不亡及觀唐史稱其出居艱<lb/>
阻之時謀猷參决一出於公又稱奉天所下詔書雖武<lb/>
夫悍卒無不流涕多公所為然後知其得人以扶持也<lb/>
昔者隨有季良不滅於楚衛成公有甯武子不死於晉<lb/>
無競維人不然殆哉況公之言徳宗不盡用也而僅用<lb/>
其一二猶足以轉危為安易敗為功使其能舉國以聽<lb/>
公周宣漢光不難繼矣惜乎其中信用羣小而棄公也<lb/>
公殁而奏議行於天下今天下之言時務論政事者莫<lb/>
<pb n="KR4e0005_WYG_009-28a"/>
不宗之然則公之志雖蹔屈於一時而終伸於萬世公<lb/>
之言雖不能以寤時君而足以淑後人則亦可以無憾<lb/>
矣夫公浙西之嘉興人嘉興郡學舊有公祠其詳見於<lb/>
吕公祖謙之記而郡城之東鴛鴦湖上又有宣公書院<lb/>
其地有橋曰宣公橋故老相傳宣公實生於此故於此<lb/>
立祠以祀公至宋景定癸亥始以祠堂為書院丙子之<lb/>
嵗書院延燎於兵而公像故存衆白郡迎置於太初堂<lb/>
因以堂為書院大徳九年濟南趙魯為山長病其簡陋<lb/>
<pb n="KR4e0005_WYG_009-28b"/>
始改作之其詳見於牟公巘之記自是城東故址遂廢<lb/>
為墟泰定中有僧賄學官請佃而建庵焉後至元二年<lb/>
庵災地復於書院是嵗六月其僧復賄有司剏庵如故<lb/>
山長雖爭之弗能得也至正十四年宣徽院判海岱劉<lb/>
公貞受命為嘉興路總管至則首治學校之闕顧書院<lb/>
陋且朽欲新之而址隘弗稱乃用推官方君道□言命<lb/>
所司督其僧撤庵歸地復建書院其中為先聖廟兩廡<lb/>
儀門東西禮亭靈星之門具其西為宣公祠祠西為室<lb/>
<pb n="KR4e0005_WYG_009-29a"/>
東鄉以祀郡之先賢其外為三門廟東為講堂其前軒<lb/>
仍舊扁曰仁義之堂以蔵宣公奏議謂其言無非仁義<lb/>
也西齋以延師教弟子又增買蕩地若干畝以益廩膳<lb/>
庖厨倉溷各得其所將成而公改除海道萬户於是以<lb/>
屬之方君方君力贊成之經始於至正十四月四月竣<lb/>
事於十五年二月董其役者嘉興縣丞善慶路吏施淵<lb/>
顧選及前山長王玭任奔走者直學張惟仁學吏沈雋<lb/>
也既成使請記於劉基惟孔子明王道以教萬世宣公<lb/>
<pb n="KR4e0005_WYG_009-29b"/>
學孔子者也故其術業一本王道昔人以宣公祠為書<lb/>
院有以也夫劉公用方君言撤浮屠以復書院可謂能<lb/>
排異端扶正道者有功於世教矣於是乎序而銘之曰<lb/>
孔子大聖不遇於時既没之後為萬世師宣公大賢忠<lb/>
而見疑降及異代人以為規有徳無位用無所施用而<lb/>
弗信位禍之隨詭遇有獲君子弗為身黜道光雖止不<lb/>
隳郡守孔良百廢咸支爰崇其宫义嚴乃祠俾民觀者<lb/>
式是令儀勿替後人尚永無虧<lb/>
<pb n="KR4e0005_WYG_009-30a"/>
　墓誌銘<lb/>
　　　劉顯仁墓誌銘<lb/>
至正八年予初寓臨安交友未盡識也求士於天台陶<lb/>
中立得四明劉顯仁焉與之交侃侃如也時杭學教導<lb/>
職廢不擇有學行輒介有權力者或以賄營為之既弗<lb/>
稱皆惶懼自退郡因令教官選文學之士不奔競者具<lb/>
禮往致聘顯仁與焉顯仁曰吾心實不樂為此今郡守<lb/>
以禮招予予當為斯文一出然不能久也居數月竟以<lb/>
<pb n="KR4e0005_WYG_009-30b"/>
父病辭去明年乃以詩經領鄉貢弗偶於春官歸侍父<lb/>
館海寧州賈希賢之義塾明年七月得暍疾疾二十日<lb/>
卒且卒無他言惟以父老弗克養為恨顯仁名子青家<lb/>
世居四明之黄甘里曾祖諱三聘祖諱圖南仕宋為秘<lb/>
書校勘官父名景元讀書作文為鄉先生母舒氏娶史<lb/>
氏無子先顯仁五年卒顯仁既卒乃以鄉貢進士除書<lb/>
院山長顯仁生於某年某月某日卒於某年某月某日<lb/>
有詩文若于篇顯仁家甚貧而性耿介寡所與交其平<lb/>
<pb n="KR4e0005_WYG_009-31a"/>
生之最相知者陶凱中立賈執中希賢及基是為銘銘<lb/>
曰行成而不詭學成而不及仕猶有老父而無弱子嗚<lb/>
呼其死自古有此命也匪咎<lb/>
　　　海寧應和卿墓誌銘<lb/>
四明劉顯仁病篤遺言於其叔父景儀以其友仁應和<lb/>
卿之墓碑求銘於劉基曰先生知予心信予言且無妄<lb/>
許可於人其為言必當埀於後應君長者生與予交没<lb/>
予不得誌必屬之先生先生當不我遺以不朽我友我<lb/>
<pb n="KR4e0005_WYG_009-31b"/>
其無憾矣夫明日顯仁卒景儀來致其言嗚呼以顯仁<lb/>
之才之徳予方期其用於世以澤夫人乃弗克遂以死<lb/>
庸何如哉尚忍銘其友之墓雖然不可辭也遂涕泣而<lb/>
銘之謹按君姓應氏聞禮其銘而和卿其字也應與䢴<lb/>
晉同本於周武王之穆後因國為氏有應璉者以文章<lb/>
名於漢魏君之所自出也今杭之屬州曰海寧鄉曰長<lb/>
平里曰黄岡君之所居也曾祖某祖某父某君之世也<lb/>
鄔氏君之母也沈氏君之妻也曰元亨文彬元善君之<lb/>
<pb n="KR4e0005_WYG_009-32a"/>
子也妙靖適郭某君之女也曰擇曰某某君之孫也幼<lb/>
失母氏育於祖母周以成人君之命於天也勤於田儉<lb/>
於家孝於親睦於鄰不角勢以陵人君之修於身也故<lb/>
宋咸淳甲戌二月二十有二日君生之辰也有元至正<lb/>
辛卯五月四日君卒之日也四百六十有五甲子君之<lb/>
夀也海寧州長平里之草營岡君之墓也至正辛夘某<lb/>
月某日葬之日也銘之者括蒼劉基也銘曰彼夸之頤<lb/>
聲騰毁隨此逐之足視忽趾觸弗逐弗夸孰或予加不<lb/>
<pb n="KR4e0005_WYG_009-32b"/>
夭其全夫復何嗟<lb/>
　　　王文明墓誌銘<lb/>
至正十四年秋八月癸丑㑹稽王文明卒明年三月十<lb/>
二日其二兄以其柩葬於山隂温泉鄉何塔之原括蒼<lb/>
劉基既誌其壙復銘其墓曰王麟字文明其上世為太<lb/>
原人有自太原徙居廬州後從宋氏渡江因家於㑹稽<lb/>
之山隂而世為宋顯官至將作監簿英孫而宋亡遂晦<lb/>
其迹不求宦傳三世至麟麟生而敏慧年七嵗誦詩書<lb/>
<pb n="KR4e0005_WYG_009-33a"/>
能曉其義王千户振鵬麟之母姨夫也以畫名於朝麟<lb/>
嘗從之嬉故遂工繪畫李徴士龍光麟父之執友也以<lb/>
文名於時麟嘗侍之起居故遂能詩由是聲譽聞吳越<lb/>
間吳越之士大夫能文章者無不樂與之往來基自台<lb/>
來越寓其家南樓居數月麟為詩益大進基每歎而異<lb/>
之謂王氏有佳子弟必當復振矣麟喪父時年十九因<lb/>
哭泣得嘔血疾疾愈後有所觸輒作至是忽大作作十<lb/>
有五日竟卒且卒猶口占為詩左右急進筆已不能書<lb/>
<pb n="KR4e0005_WYG_009-33b"/>
妻余氏遺腹子一人麟卒後二十七日迺生銘曰桃之<lb/>
夭不如樗也喬萱之茁不如茨也栗孰為其生而不為<lb/>
其成嗚呼奈何歸以永寧<lb/>
　　　紫虛觀道士吳梅澗墓誌銘<lb/>
括有髙士吳先生諱自福字梅澗舊為吳興人其先評<lb/>
事公感因仕家於括其子孫遂為括人五世祖安國故<lb/>
宋釋褐第二人歴官至太常少卿使金國不屈節髙祖<lb/>
挺承節郎安撫使司將領復使金國曾祖嗣英迪功郎<lb/>
<pb n="KR4e0005_WYG_009-34a"/>
祖有光武艮之皆不仕先生生而敏慧好清淨不從羣<lb/>
兒嬉父母甚器異之謂其有仙風道骨稍長遂命入紫<lb/>
虚觀從葉邦彦先生為道士讀道徳黄庭咸通其大㫖<lb/>
及長徳行愈著自達官貴人以至於市里細民無不敬<lb/>
愛天師正一真人聞其名授號崇徳清修凝妙法師𤣥<lb/>
教宗師亦畀號教門髙士金闌紫衣主領觀事先是觀<lb/>
燬於兵繼作極草率及先生領事乃重修三清殿建蔵<lb/>
室新作山門既成復建通明寶閣以秪奉昊天上帝其<lb/>
<pb n="KR4e0005_WYG_009-34b"/>
下為演法堂於是觀宇粲新山水為之增氣先生之力<lb/>
也先生性孝友能愛人觀去其居半舎二親在時必日<lb/>
親覲省奉甘㫖不匱親没喪葬皆如禮與其兄相遊處<lb/>
每眷眷不忍舎二弟早死則撫育其孤周恤其空乏無<lb/>
少間其兄之二子能讀書則蚤夜勉之曰吾家世簪纓<lb/>
更值時變門户寢衰吾已委身方外不復能力學以續<lb/>
先緒其責實在女女惟勿懈尚克遂吾願既而世昌中<lb/>
乙亥鄉貢世徳中丁亥乙榜如先生志焉先生又自名<lb/>
<pb n="KR4e0005_WYG_009-35a"/>
其室曰知止客至輒邀坐具酒食不極歡不已同門陳<lb/>
樵隠老病先生躬為奉湯藥侍寢興數嵗猶一日及卒<lb/>
為治喪葬曲盡其情凡其他所為大概類此故領袖教<lb/>
門埀五十年大小咸敬服無間言至正十五年冬十月<lb/>
丙申卒年七十有五弟子王君采先先生二年卒於是<lb/>
君采之弟子梁惟適及惟適之弟子王有大相與奉柩<lb/>
葬於觀之南岡是嵗十有一月丁亥日也基年未弱冠<lb/>
時讀書括城中聞紫虛山水之嘉因從數朋友往遊之<lb/>
<pb n="KR4e0005_WYG_009-35b"/>
先生先生郎束帶出與偕遊過一所必指曰此某所此<lb/>
舊為某所今為某作於某人實某時無不誠且悉遊畢<lb/>
登肴速觴主僕皆酣飫乃送至溪滸無毫忽怠慢意基<lb/>
後每與客往先生輒相待如初葢是時鄉里之稱仁徳<lb/>
長者莫不曰吳先生焉丙子之嵗基宦遊他方不獲復<lb/>
見先生今年春歸括而先生已矣不亦傷哉於是葬已<lb/>
七月而惟適持世昌狀來請銘基既䝉先生知弗敢辭<lb/>
乃為之銘銘曰惟吳之先自周出弟兄來東開邑國支<lb/>
<pb n="KR4e0005_WYG_009-36a"/>
分蔓延綿厥徙長沙保民有功續河南治平為第一前<lb/>
有季英後處黙安棲蒿菜食氷蘖聲華章章在文籍賢<lb/>
良代生莫具述豫章真人純孝徳以扇渡水神輔翼公<lb/>
然飛升當白日於休先生發往蹟保合至真去汚濁收<lb/>
蔵精神歸閴寂金蛇守門遘皇極二六一益靈降質龍<lb/>
離於羊牝馬逸大衍之半返沖漠好溪南陵髙以蔚少<lb/>
微四星光景接其上有松下有柏中有佳城錮以石地<lb/>
久天長保𤣥宅<lb/>
<pb n="KR4e0005_WYG_009-36b"/>
　　　吳孟思墓誌銘<lb/>
至正十五年春三月濮陽吳孟思卒其冬十有一月翰<lb/>
林待制致仕申屠公以子昭來泣拜於劉基已公乃代<lb/>
之言曰昭之先人以文學出入縉紳間縉紳之士揚名<lb/>
當世者無不與交遊先生所知也今死而家無貲不能<lb/>
求名於大官請以屬先生基居杭時嘗與孟思遊而善<lb/>
故不能讓而誌之曰君諱叡字孟思先世家濮陽譜亡<lb/>
莫詳其系六世祖忠仕宋為殿前司統制官靖康之難<lb/>
<pb n="KR4e0005_WYG_009-37a"/>
從髙宗南渡江始居杭州髙祖允昌宋左武大夫忠州<lb/>
防禦使曾祖佐承信郎御前東庫使祖清成忠郎殿前<lb/>
都指揮使父埴以京官子弟恩授迪功郎至元十三年<lb/>
宋亡幼主歸命凡趙氏及其臣僚之子姪咸北覲京師<lb/>
迪功與焉留十餘年復歸於杭配王氏生子三人孟思<lb/>
其長也孟思少好學工翰墨尤精篆𨽻凡歴代古文欵<lb/>
識度制無不考究得其要妙下筆初若不經意而動合<lb/>
榘度識者謂吾子行先生趙文敏公不能過也故四方<lb/>
<pb n="KR4e0005_WYG_009-37b"/>
來求書者日衆出輒為好事者邀止止或彌年月去則<lb/>
隨所止肩足摩躡孟思悉應接不倦孟思事父母甚孝<lb/>
母王氏先卒越二十有六年而父卒年八十有九家無<lb/>
恒産而喪葬咸得盡禮二弟皆仰給孟思孟思又好賓<lb/>
客樂周急故金帛日至而籯常無儲是嵗以疾卒於崑<lb/>
山州之寓舎年五十有八歸葬於湖州武康縣之封禺<lb/>
山從先域也配徐氏先二十有四年卒至是而合葬焉<lb/>
子一人即昭也孟思為人外不與物忤而内甚剛介所<lb/>
<pb n="KR4e0005_WYG_009-38a"/>
交多達官而畧無求薦進意自號曰雲濤散人所著述<lb/>
有雲濤萃藁説文續釋集古印譜傳於世銘曰孰成其<lb/>
名而不侈其齡維䝉弗㝠以鑠厥貞有悠曷徴昭以斯<lb/>
銘<lb/>
　　　王子明墓誌銘<lb/>
君諱坦字子明姓王氏其先㑹稽人由㑹稽徙括之麗<lb/>
水曰玉溪居焉故遂為括人曾祖森祖杞父傑皆隠不<lb/>
仕守分務本以致蕃裕君貌峻整而心坦夷善居室州<lb/>
<pb n="KR4e0005_WYG_009-38b"/>
閭族人無不敬信能與人交時賢大夫如胡公汲仲趙<lb/>
公子昻李公仲賓皆相好讀書務知大義常曰士生不<lb/>
獲罪於親戚鄉黨使得自娛於一丘一壑足矣寵榮權<lb/>
利非吾願也至正十五年九月日以疾卒年五十有九<lb/>
且卒命其子曰我家世儒者我死女當以時歛葬我毋<lb/>
越禮毋用釋道士以違聖人教且誣辱我配劉氏先四<lb/>
年卒年五十有七以某年某月日合葬於戴村先塋之<lb/>
側子二人長曰珖其次曰瑾瑾早死君卒之明年君之<lb/>
<pb n="KR4e0005_WYG_009-39a"/>
弟壎以珖來泣拜於劉基請銘其墓且曰吾兄有才學<lb/>
宜用世澤物乃閟不顯斯為可憾基曰不然洪範稱人<lb/>
之福有五民鮮能兼也今君年六十不滿一不為夭有<lb/>
田宅以足衣食不為窮守己而不惡於人不為無徳世<lb/>
治而生世亂而死生不見戈兵而死在正寢不為不幸<lb/>
夫何憾乃為之銘曰生不勞其形而以善名死不離於<lb/>
否克全弗毁誰如其祉以覃孫子<lb/>
　　　處州路教授吳府君夫人梁氏墓誌銘<lb/>
<pb n="KR4e0005_WYG_009-39b"/>
夫人姓梁氏處州麗水縣人也五世祖汝嘉宋建炎初<lb/>
知常州武進縣髙宗南渡至常官吏皆散走公獨不去<lb/>
由是見知升通判州事累遷户部侍郎言金人難與和<lb/>
親及東京留守孟庾不可任因忤用事臣意進權户部<lb/>
尚書而諷言者彈之未幾金果背約孟庾以東京降如<lb/>
其言終寶文閣學士右通議大夫致仕追贈少師爵縉<lb/>
雲郡公曾祖溱宋朝奉郎通判平江府事祖梓父榮國<lb/>
好學有文值世變不仕母蔣氏宋文林郎常徳府龍陽<lb/>
<pb n="KR4e0005_WYG_009-40a"/>
縣丞昕之女也夫人年二十八嫁為今將仕郎處州路<lb/>
教授吳君虎孫妻吳君先卒卒後二十年是為至正九<lb/>
年而夫人以其年九月壬戌卒年八十十月己酉祔葬<lb/>
於教授君之墓墓在青田縣鳴鶴鄉之擇山子男二人<lb/>
長士𢎞次士毅士毅早卒女二人長亦早卒次適葉詵<lb/>
孫男三人支生本生棣生女二人夫人能讀書每暇日<lb/>
必召子孫立堂下講經史大義亶亶不倦故其子若孫<lb/>
皆讀書為儒者銘曰維梁之先因國為姓叔魚師孔侯<lb/>
<pb n="KR4e0005_WYG_009-40b"/>
封千乗統守九江竦著七序政既可稱言亦有緒伯鸞<lb/>
清節文貞純孝賢良代生可則可效侃侃夫人少師之<lb/>
孫載其靜壹以配儒門儒門有秩淑人是宜兢兢婦道<lb/>
肅肅母儀孝慈既備夀考以寧詩書之訓子孫是承擇<lb/>
山之原其士孔阜以妥厥靈必大乃後<lb/>
　　　陳處士墓誌銘<lb/>
處士姓陳氏名莘字希尹世為處州麗水縣之來儀鄉<lb/>
人曾祖某祖某父某皆守分樂善以繼承其家業故世<lb/>
<pb n="KR4e0005_WYG_009-41a"/>
以徳稱於州里至處士而家益裕行益謹推餘濟急雖<lb/>
數不吝邑舊有通濟堰溉四鄉民田幾二千頃遇旱澇<lb/>
壅泄必先出已資倡事皇慶癸丑水壊堤數十丈鄉人<lb/>
大戚處士竭力冒寒暑董役三年乃完葢未嘗矜其勞<lb/>
焉至順庚午某月某日卒年六十有一其卒之月日又<lb/>
其生之月日也娶葉氏後十有五年卒年七十有一至<lb/>
正癸巳四月丙辰合葬於其鄉吳院之原子男四人女<lb/>
一人孫男九人曾孫男十人可謂昌盛蕃衍有後也已<lb/>
<pb n="KR4e0005_WYG_009-41b"/>
銘曰既贏既寧胡為乎公卿位不酬其履多而孫子克<lb/>
世乃祉埀於萬祀<lb/>
　　　陳司户墓誌銘<lb/>
故宋平江府司户參軍陳公以有元至元三十一年三<lb/>
月癸亥卒葬於麗水縣和樂鄉太平里曰浯溪大羕之<lb/>
山至正十七年郡人季仁夀始摭其世系行事以為狀<lb/>
而青田劉基為之誌及銘其誌曰陳氏上世居光州固<lb/>
始縣唐兵部侍郎勲始遷福唐其子孫再世仕閩遂留<lb/>
<pb n="KR4e0005_WYG_009-42a"/>
為閩人至宋有諱叙者幼以孝聞人稱之曰孝童及長<lb/>
有學行累徴不起叙生岳州教授報報生湖南運使禾<lb/>
累贈金紫光禄大夫位特進公髙祖也是始居龍泉為<lb/>
處州人是生右儒林郎長沙縣丞煇長沙生左承節郎<lb/>
江東總領所幹辨公事堉堉生鐩官左宣教郎兩浙西<lb/>
路安撫使司主管書寫機宜文字公父也公諱浩一諱<lb/>
汶字養浩少孤母夫人葉氏親課之讀書比長通易春<lb/>
秋百家子史知天文厯數之學寶祐丙辰以祖澤補將<lb/>
<pb n="KR4e0005_WYG_009-42b"/>
仕郎趙蔡馬光祖交薦授錢唐尉不就景定辛酉吕文<lb/>
徳制置荆湖辟權鄂州司理咸淳辛未陳仲微薦除紹<lb/>
興文學官俱不就後四年甲戌銓授迪功郎平江府司<lb/>
户參軍時潛説友安撫浙西疆起之未幾以印氏殺人<lb/>
事忤賈丞相遂解歸鄉里卒年五十有一夫人潘氏葉<lb/>
夫人後司户十六年卒而夫人奉養克盡孝道子男四<lb/>
人長椿從仕郎汀州路總管府知事次梓卿次相卿出<lb/>
為叔父後次松卿早世女二人長適將仕郎廣東道肅<lb/>
<pb n="KR4e0005_WYG_009-43a"/>
政亷訪司照磨潘弼孫男二人煚杭州路豐衍倉大使<lb/>
燫處州路醫學録曾孫男四人女三人其銘曰昔周大<lb/>
姫女胡公祀虞侯封於陳宛丘是都其後子孫為齊楚<lb/>
大夫因國立氏實蕃實膚閲秦漢魏晉宋齊以祖勲庸<lb/>
徳言代有不虛霸先開梁王於南隅涉隋唐宋支分蔓<lb/>
敷有自光徙閩來宅括區踵屬班聨為卿為儒歴世滿<lb/>
五是維司户未及成人而失所怙服膺母訓不憚勤苦<lb/>
博貫經史蜚聲庠序而弗競弗求篤信好古䔍辟數不<lb/>
<pb n="KR4e0005_WYG_009-43b"/>
就不違毋所參軍小試匪溺簪組不悖法以附勢權臣<lb/>
是忤拂衣長辭歸卧鄉土遂自龍泉移家城府韜光履<lb/>
素和樂詡詡鄰有赤子貧弗能舉我呼俾鞠之卒續厥<lb/>
緒里有墓廬為强慕奪取我資俾直之爰復乃宇姻巨<lb/>
室乏嗣請後勿與曰鬼不歆異姓敢餒而祖父惟殁先<lb/>
厥母痛摧肝腑幸有子有孫克承克叙俾母夀以康如<lb/>
子與處浯溪之旁其原膴膴其兆孔安其澤孔溥立石<lb/>
鐫銘百世猶覩<lb/>
<pb n="KR4e0005_WYG_009-44a"/>
　　　松陽周處士墓誌銘<lb/>
基還自越之明年冬十一月前松陽縣明善書院山長<lb/>
齊先生米言曰曩志冲以鄉貢進士下第於春官備員<lb/>
教職且三年得善士焉姓周氏名繼祖與之交逺而不<lb/>
忘近而不䙝久而敬猶一日也間嘗請於志冲曰周氏<lb/>
居松陽縣之仁厚里自故宋時為名家紹定中鄉貢進<lb/>
士諱梓字茂材者繼祖之曾祖也是生留道字一之至<lb/>
元中嘗以家財募壯士從王師伐漳州叛冦授管軍千<lb/>
<pb n="KR4e0005_WYG_009-44b"/>
户冦平而不願仕配潘氏是生繼祖之父諱鏗字希聲<lb/>
配王氏生子男三人繼祖其長也繼祖之父自少力學<lb/>
能詩通書數家有積而善散鄉里之死而無棺者遺之<lb/>
术雨雪而突不烟者與之米寒者贈之衣被力能田而<lb/>
　<lb/>
　<lb/>
　<lb/>
　誠意伯文集巻九<lb/>
</p>
<p>
</p>
  </div>
</body>
</text>
</TEI>
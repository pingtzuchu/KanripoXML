<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻六</head> <lb/>
    <p>
<pb n="KR4e0005_WYG_006-1a"/>
欽定四庫全書<lb/>
　誠意伯文集巻六<lb/>
　　　　　　　　　　　　明　劉基　撰<lb/>
　　覆瓿集六<lb/>
　　近體詩<lb/>
　　　憶昔二首<lb/>
憶昔上林花發時黄蜂撩亂蝶參差如今花落枯枝在<lb/>
付與秋蟲掛網絲<lb/>
<pb n="KR4e0005_WYG_006-1b"/>
憶昔揚州看月華滿城絃管滿人家可憐今夜中秋月<lb/>
獨照寒蛩泣細沙<lb/>
　　　呼燈<lb/>
溽暑蒸人百體柔中宵揮汗想清秋西風一夜吹庭樹<lb/>
驚起呼燈問敝裘<lb/>
　　　磨石岡作<lb/>
磨石岡頭雲濕衣謝公墩上雨霏霏西風忽捲殘陽出<lb/>
臨水登山忘却歸<lb/>
<pb n="KR4e0005_WYG_006-2a"/>
　　　夜坐二首<lb/>
露泣寒螿唁斷魂風驚簷鐸語黄昏羇愁悄悄成危坐<lb/>
看盡空墻上月痕<lb/>
蟲響莓苔葉響廊月光如雪露如霜銅壺管領催華髪<lb/>
一夜應添百刻長<lb/>
　　　送别<lb/>
送别江頭日欲沉落潮風急鳥歸林秋雲恰似人情薄<lb/>
秋水還同客恨深<lb/>
<pb n="KR4e0005_WYG_006-2b"/>
　　　無寐<lb/>
夜長無寐待鳴雞及至雞鳴夣却迷驚起朝陽斜照屋<lb/>
一眉殘月在天西<lb/>
　　　棲烏<lb/>
歸雁將秋入楚天薄雲開月伴愁眠露寒葉動棲烏起<lb/>
一呌千聲落枕邊<lb/>
　　　羲和<lb/>
斷梗枯莖付野蒿冷風凉雨剥征袍羲和只在嵎夷宿<lb/>
<pb n="KR4e0005_WYG_006-3a"/>
自是金烏未伐毛<lb/>
　　　紈扇<lb/>
樹頭風露咽𤣥蟬錦褥新張竹簟捐紈扇團團霜雪色<lb/>
好蔵篋笥待明年<lb/>
　　　寒夜<lb/>
月上前山夜寂寥江城鼔角殷寒宵魚龍水落滄溟靜<lb/>
鴻雁聲来紫塞遥風物自應隨律轉霜髯爭得見春消<lb/>
青釭冷暗愁眠怯樓外頻移北斗杓<lb/>
<pb n="KR4e0005_WYG_006-3b"/>
　　　漫成<lb/>
愁將短髪逢揺落漫把殘燈照寂寥兩地身心悲夜鵲<lb/>
五更鐘鼓夢春潮驚寒栢葉埀埀靜向日霜華泫泫消<lb/>
悵望烟塵滿長路紫芝空長故山苗<lb/>
　　　梅花七絶句<lb/>
風林凋盡碧琅玕的皪梅花好自看霜白月明殘雪夜<lb/>
一枝危拂斗杓寒<lb/>
羣山積雪慘晴曦石裂𤣥冰萬木披不是孤芳貞不撓<lb/>
<pb n="KR4e0005_WYG_006-4a"/>
陽和爭得上枯枝<lb/>
紫府仙人蕚綠華暫抛瓊苑到天涯斷魂應化為胡蝶<lb/>
夜夜歸来阿母家<lb/>
稀踈寒玉小樓東骨冷魂清五夜風惟有翠禽憐寂寞<lb/>
一雙相倚月明中<lb/>
蕋宫仙子媿雲鬟姑射神人薄鍊顔借問髙標誰得似<lb/>
白頭蘇武在天山<lb/>
瓊跗玉葉兩依依揺落空山物色微青女不知幽獨意<lb/>
<pb n="KR4e0005_WYG_006-4b"/>
忍寒猶是妬芳菲<lb/>
微陽穉緑未能還四海昆蟲總閉闗只有梅花見天意<lb/>
先將春色到人間<lb/>
　　　蔣山寺十月桃花<lb/>
王母桃花此地栽風霜揺落為誰開琳宫玉座同黄土<lb/>
綘蕋丹跗自綠苔度朔烟霞違夢想武陵雲水怨歸来<lb/>
殘蜂剰蝶相逢淺黄菊芙蓉莫浪猜<lb/>
　　　雪中三首<lb/>
<pb n="KR4e0005_WYG_006-5a"/>
竈下孤烟鬱曉炊簷前寒鳥啄枯籬瓊瑶滿地無行跡<lb/>
正是袁安獨卧時<lb/>
一夜雪深一尺餘平明鳥雀噪堦除移床漫向明牕下<lb/>
圖得清光好照書<lb/>
漠漠隨風結逺埃輕輕糝地集枯荄春前有意呈三白<lb/>
知是陽和次第来<lb/>
　　　雪後遣興<lb/>
朝寒布穀應時鳴起向回廊獨自行殘雪未消簷影寂<lb/>
<pb n="KR4e0005_WYG_006-5b"/>
滿庭幽草看春生<lb/>
　　　絶句二首立春夜聞蛙鳴作<lb/>
鬼門竹琯動輕灰春色先從地底来月落江城聞畫角<lb/>
五更殘夢一時回<lb/>
輕輕細雪㸃枯池嫋嫋東風拂樹枝春到草根人未覺<lb/>
夜来先有蟄蛙知<lb/>
　　　憂懷<lb/>
傷離驚歲宴引望起愁端落日烟中小孤雲雪外寒浮<lb/>
<pb n="KR4e0005_WYG_006-6a"/>
生無限恨埀老異鄉看掩淚觀梅蕋中心分外酸<lb/>
　　　雪中有懷章三益葉景淵<lb/>
歲莫懷人雪滿天飢烏病客對凄然地爐無火同誰坐<lb/>
石硯生氷盡日眠栗里何時歸白髪茅簷幾處起青烟<lb/>
稻畦麥隴看春及土膏泉滋䜟有年<lb/>
　　　白髪<lb/>
白髪應同春草莖風吹一夜滿頭生欲收浮豔歸根柢<lb/>
故遣芳菲定老成碧瓦曉霜憐變滅紙窓宵月妬分明<lb/>
<pb n="KR4e0005_WYG_006-6b"/>
㩀鞍上馬非吾事賴爾粧嚴意不輕<lb/>
　　　絶句九首<lb/>
異鄉風景不知春滿地蒼苔一病身睡起無人問幽獨<lb/>
杜鵑聲在緑楊津<lb/>
花自飄零草自榮何須惆悵獨闗情髙軒日永成危坐<lb/>
隔水風来聞鍜聲<lb/>
雨餘烟柳約青絲風過芹塘澹碧漪正是愁来無着處<lb/>
綠隂庭館暮寒時<lb/>
<pb n="KR4e0005_WYG_006-7a"/>
一樹穠華半夜風平明枝上十分空黄蜂紫蝶紛紛去<lb/>
留得蒼苔籍碎紅<lb/>
槐葉隂隂覆短墻微風細雨麥秋凉如何一歲三春景<lb/>
不及閒牕午夢長<lb/>
淮水東邊舊六朝瓊樓翠館白雲銷于今只有埀楊柳<lb/>
猶似當時舞細腰<lb/>
花落江臯宿雨晴野烟消盡見蕪城鳳簫一去無回日<lb/>
不及年年綠草生<lb/>
<pb n="KR4e0005_WYG_006-7b"/>
天塹長江似海深江頭山鬼笑埋金東家醸酒西家醉<lb/>
世上英雄各有心<lb/>
暖風吹帳日光遲恰似清和四月時黄鳥不知人嬾起<lb/>
未明啼上綠楊枝<lb/>
　　　半山寺二首<lb/>
王家廢寺舊聞名荆棘花開鳥自鳴深夜狐狸穿破塜<lb/>
佛燈爭似鬼燈明<lb/>
奸時變法事多端氣燄興妖膽自寒漫道謟諛堪媚佛<lb/>
<pb n="KR4e0005_WYG_006-8a"/>
竟將佛作麽人看<lb/>
　　　絶句漫興十一首<lb/>
風光何故惱閒人我欲乘槎一問津滿地綠隂迷斷夢<lb/>
五更啼鳥不勝春<lb/>
兎葵燕麥舊人家曽唱南朝玉樹花寒暑又隨風日轉<lb/>
東陵誰種邵平𤓰<lb/>
莫道花開便是春莫言沙漲即成津南風過了東風起<lb/>
愁殺江頭待渡人<lb/>
<pb n="KR4e0005_WYG_006-8b"/>
新鸎枝上語如絲似與羇魂話所思不用登樓看草色<lb/>
白蘋香散已多時<lb/>
相思舉目萬重雲燕去鴻来杳不聞漫説黄金能得士<lb/>
只今誰是望諸君<lb/>
五湖風雨夜埀綸一葉扁舟一粟身至竟雲濤歸大壑<lb/>
烟波還屬釣魚人<lb/>
病客無錢試藥方出門聊復信行蔵爭知頭上蕭蕭髪<lb/>
却與遊絲較短長<lb/>
<pb n="KR4e0005_WYG_006-9a"/>
池面新荷貼小錢荷心㸃㸃露珠圓開花結子應堪待<lb/>
亂荇空萍正可憐<lb/>
嫋嫋江風轉白蘋輕花亂蕋看成塵誰能爇取生犀角<lb/>
采石磯頭照水神<lb/>
日落羣山返照餘槐隂夢覺夕陽初夜閒不畏更籌短<lb/>
收取流螢映讀書<lb/>
白鷺洲邊白鷺鷥一雙相對立䙰褷日斜隔水分明見<lb/>
不分人間有别離<lb/>
<pb n="KR4e0005_WYG_006-9b"/>
　　　漫成三首<lb/>
八駿茫茫去不回白雲歌曲使人哀鯪魚雲起鯨鯢湧<lb/>
青鳥何由海上来<lb/>
瞿塘怒水激天風回首童顔變老翁落日長年鳴櫓過<lb/>
白鷗飛出浪花中<lb/>
微凉生袂一登樓落照歸鴉㸃㸃愁誰似孤雲獨無事<lb/>
隨風直到海西頭<lb/>
　　　不雨遣悶二首<lb/>
<pb n="KR4e0005_WYG_006-10a"/>
朝霞不作黄昏雨暝靄徒為白晝風日上髙林啼布穀<lb/>
聲聲只在短墻東<lb/>
池上芹泥即漸乾梁間燕子拾蟲難緑牕無限傷春意<lb/>
看盡斜陽更倚䦨<lb/>
　　　雨餘<lb/>
枯池得雨閙羣蛙蜿蟺含漿總有家為愛微凉宜曉夢<lb/>
不知晴日滿庭沙<lb/>
　　　無題絶句<lb/>
<pb n="KR4e0005_WYG_006-10b"/>
花自飄零水自流無情有恨月如鈎十年一枕三更夢<lb/>
贏得風烟滿地愁<lb/>
後夜蛾眉約淺黄河邊猶翳玉繩光不知何處藤蘿上<lb/>
全見姮娥一面粧<lb/>
　　　春蠺<lb/>
可笑春蠺獨苦辛為誰成繭却焚身不知無用蜘蛛網<lb/>
網盡飛蟲不畏人<lb/>
　　　晚興<lb/>
<pb n="KR4e0005_WYG_006-11a"/>
腐草餘光滅又明微風不起夕凉生絶憐一餉池塘雨<lb/>
只得青蛙半夜聲<lb/>
　　　睡起<lb/>
濃緑當軒日上遲病身只與睡相宜覺来却怪莊周蝶<lb/>
繞盡殘枝過别枝<lb/>
　　　喜雨寄夏允中五絶<lb/>
好雨知時五月零豆苗𤓰蔓一時青老夫亦起中庭立<lb/>
兩眼看天似醉醒<lb/>
<pb n="KR4e0005_WYG_006-11b"/>
隱隠輕雷不起風濛濛宻雨遍長空枯根發秀新莖長<lb/>
小草那知造化功<lb/>
渙汗如蒸被體流日髙强起倦梳頭多情一夜千山雨<lb/>
消盡人間萬斛愁<lb/>
水鸛長嘷應九陵山雲處處上如蒸定知谷鮒從今後<lb/>
不向西江乞斗升<lb/>
江暗天低雨脚埀屋鳴簷㵼入枯池却憐似鏡新荷葉<lb/>
不見魚跳鷺浴時<lb/>
<pb n="KR4e0005_WYG_006-12a"/>
　　　無題<lb/>
槐映髙樓柳映墀風来惟有鵲先知長應别殿黄昏後<lb/>
記得金宫妬寵時<lb/>
　　　漢世祖<lb/>
白水龍飛紹赤精鴟梟盡入大官羮三驅只貸樊崇死<lb/>
侯邙應慙不義名<lb/>
　　　凉夜<lb/>
瀟瀟凉雨瀉簷瀧聒聒鳴蛙似吠厖惟有露螢憐寂寞<lb/>
<pb n="KR4e0005_WYG_006-12b"/>
却將光景到春牕<lb/>
　　　五月十九日大雨<lb/>
風驅急雨灑髙城雲壓輕雷殷地聲雨過不知龍去處<lb/>
一池草色萬蛙鳴<lb/>
　　　次韻和劉彦箕憶山中篇<lb/>
句曲峯髙倚太陽不風巖谷自清凉四時嵐彩霏瓊雪<lb/>
百道泉流湛玉霜雅稱采芝追綺季尤宜散髪學嵇康<lb/>
龍鱗璀錯松當徑鳳尾䙰褷竹過墻月上海門蟾覺早<lb/>
<pb n="KR4e0005_WYG_006-13a"/>
露寒天宇鶴先嘗仙人卓劍降魑魅道士書符禁獝狂<lb/>
寶氣丹光生夜寂黄精白术引年長茅君虎卧瑶壇上<lb/>
蕭史鸞棲碧殿旁桂樹寒山違謝客桃花流水憶劉郎<lb/>
猿猱任占青蘿帳薜荔從生緑石床世難有身空自累<lb/>
詩成無雁倩誰將欲慿錦瑟傳幽思才理朱絃意已忘<lb/>
　　　殺氣<lb/>
殺氣乾坤黑隂氛日月黄已成心曲亂不復鬢毛蒼夜<lb/>
哭城笳裏朝烟野戍傍扶傾無郭李何地尚耕桑<lb/>
<pb n="KR4e0005_WYG_006-13b"/>
　　　愁感代哭<lb/>
燕鴻北去又南来斷壟荒岡幾刼灰慈母磯寒風落木<lb/>
望夫石老雨添苔江流定與天河合客淚還經地底回<lb/>
未必春光便銷歇白華猶發燒殘梅<lb/>
　　　江行雜詩<lb/>
采石江頭山揷天江泉激石鳴湘絃十年戰血汚江水<lb/>
水中鬼神應醉眠<lb/>
三生磯上星滿灘白烟如雪浮林端水妃夜解玉佩去<lb/>
<pb n="KR4e0005_WYG_006-14a"/>
清淚滴成紅木難<lb/>
馬當之山中江中其下乃是馮夷宫良宵月出江水底<lb/>
行人喜甚天無風<lb/>
九龍山西西日沉江雲壓地生層隂汀洲無人蘆葉響<lb/>
咆虎一聲風滿林<lb/>
皖口孤城江水傍城上猶有愁雲黄豺狼魑魅相食盡<lb/>
忠魂白日長埀光<lb/>
桑落洲邊春草生宜城九醖空傳名百年世事同醉夢<lb/>
<pb n="KR4e0005_WYG_006-14b"/>
愁聽野猿啼到明<lb/>
江盤峽束雷彭浪孤山如筆江中央坤靈不放厚地裂<lb/>
應有朝汐通扶桑<lb/>
長江水濁湖水清石鐘濤擊鯨魚鳴山頭出雲山下雨<lb/>
揚瀾左蠡何時平<lb/>
江州太守文儒宗罵賊就死真從容天翻地覆元氣在<lb/>
斯人萬古其猶龍<lb/>
　　　望孤山作<lb/>
<pb n="KR4e0005_WYG_006-15a"/>
落日千山赤寒烟一島青羇心霜下草生態水中萍黄<lb/>
屋迷襄野蒼梧隔洞庭空將埀老淚灑恨到滄溟<lb/>
　　　青絲馬<lb/>
蹀躞青絲馬艱難赤伏符窮隂歲欲暮落日鬼相呼見<lb/>
雁愁心裂看天淚眼枯殷勤夜深月還照旅魂孤<lb/>
　　　十二月一日<lb/>
耿耿夜不寐源源憂思来歲餘三十日腸定九千回江<lb/>
響風初發天昏月未開白頭真合得非是楚猿哀<lb/>
<pb n="KR4e0005_WYG_006-15b"/>
　　　古戍<lb/>
古戍連山火新城殷地笳九州猶虎豹四海未桑麻天<lb/>
逈雲埀草江空雪覆沙野梅燒不盡時見兩三花<lb/>
　　　寄黄仲美<lb/>
二十年前别故人乾坤何處不風塵玉缸阻對簷花夕<lb/>
素髪羞同野草春紫極星辰空有象青㝠波浪杳無津<lb/>
歡華過眼成今昔苦憶元方淚滿巾<lb/>
　　　春城<lb/>
<pb n="KR4e0005_WYG_006-16a"/>
春盡江城不見花似知白髪畏韶華戰爭故習俱無頼<lb/>
䘮亂餘生未有涯三島虹蜺昏日月二儀風雨化龍蛇<lb/>
何年百谷歸滄海尋取河源泛客槎<lb/>
　　　舟中<lb/>
雨翳青燈靜客舟輕寒只戀敝貂裘漫山薄霧穿牕濕<lb/>
潄石鳴泉拍枕流身在壺中天萬里夢驚華表鶴千秋<lb/>
愁来滴淚都成血直到滄溟水盡頭<lb/>
　　　彭澤阻風<lb/>
<pb n="KR4e0005_WYG_006-16b"/>
風急雲飛江倒流請君聊且駐蘭舟浪翻彭蠡蛟螭横<lb/>
雲壓匡廬虎豹幽懷古漫尋元亮菊望鄉空倚仲宣樓<lb/>
五更歸夢三千里一日廽腸九萬周嘯侣山棲憐野鹿<lb/>
伴人水宿感沙鷗中元都府神官㑹上界星辰積氣浮<lb/>
地軸西南連少昊天闗東北鎮陽侯兩峯對擁青螺髻<lb/>
孤月初生白玉鈎龍甲冷欺獰蜃市蚌胎光奪睡龍眸<lb/>
舂撞急杵濤驚枕滴瀝真珠霰洒裯枯樹掛崖眠復起<lb/>
老藤牽石墜還留宫商調合靈鐘夕鋩鍔稜髙峭壁秋<lb/>
<pb n="KR4e0005_WYG_006-17a"/>
繡被焚香寒悄悄金環扣瑟夜悠悠竹枝寫恨傳巴女<lb/>
木客長吟答楚囚不寐殘缸猶閃滅動情鳴櫓數啞謳<lb/>
蒼梧鳳逐重華去赤水珠無罔象求大宅髙門荒町疃<lb/>
頽垣敗塚閙鵂鶹塵埃漠漠城笳怨蘆荻蕭蕭戍鼓愁<lb/>
鬼火碧穿燈火去狼烟黄入燒烟遒紫芝可茹林多蟒<lb/>
紅鯉堪罾澤有虬萬國鋤犂俱劍㦸八陵松柏讓戈矛<lb/>
哀哀野哭乾坤慘踽踽途行面目魗永憶盧敖翔汗漫<lb/>
願隨慧逺學清修瑶臺青鳥歸何處𤣥圃琪華爛莫收<lb/>
<pb n="KR4e0005_WYG_006-17b"/>
滄海未容精衛塞蓬莱定許偓佺遊故園梅蕋相將發<lb/>
倚賴春陽慰白頭<lb/>
　　　冬至<lb/>
冬至微陽斡化機閉闗獨坐正相宜白楊風掃經霜葉<lb/>
翠柏氷凝泫露枝日轉天南林影覺春生地底水泉知<lb/>
物華過眼成今古愁絶看雲有所思<lb/>
　　　鍾山作十二首<lb/>
紫桂吹香媚小山月華的皪滿林間坐来凉氣生虚室<lb/>
<pb n="KR4e0005_WYG_006-18a"/>
知是山雲作雨還<lb/>
松露滴堦星在天草蟲相吊響如絃寶公塔上西風急<lb/>
半夜林鴉不得眠<lb/>
九月江南葉未黄空山松柏夜深凉𤣥蟬且莫催徂景<lb/>
留取幽蘭作晚香<lb/>
𤣥武湖中草自秋石頭城下水長流繁華過眼成今古<lb/>
更與牛羊競一丘<lb/>
春去秋来榮復衰花殘葉落總堪悲誰能句曲山中去<lb/>
<pb n="KR4e0005_WYG_006-18b"/>
乞取茅君一虎騎<lb/>
北斗闌干夜未央鐘殘虚牖出天香佛燈相對坐宵寂<lb/>
墜露滿林生白光<lb/>
一炷清香一巻經世間無事是山僧何須更卓飛空錫<lb/>
長使時人恨不能<lb/>
月落山空霧未開風生咆虎響如雷樹頭驚鵲相呼起<lb/>
欲下還飛一百迴<lb/>
白雁蕭蕭柿葉紅野花開盡六王宫空餘一道秦淮水<lb/>
<pb n="KR4e0005_WYG_006-19a"/>
着意西流竟向東<lb/>
策杖登山信早凉山花澗草總能香捫蘿抱水歸来倦<lb/>
不掃蒼苔卧石床<lb/>
嫋嫋西風散白蘋㝠㝠落日起黄塵青娥不分秋容寂<lb/>
故染楓林似老人<lb/>
槁葉含風彈夜絃蟪蛄凄唳答寒蟬雞鳴埭上繁華子<lb/>
莫向秋霜惜盛年<lb/>
　　　歲宴<lb/>
<pb n="KR4e0005_WYG_006-19b"/>
歲宴悲風急空江白晝隂黄蘆與紅蓼無處不傷心<lb/>
　　　遣興<lb/>
白露如珠滴素秋啼螀絡緯寂然收烟開碧水浮天遠<lb/>
月帶銀河入海流艶艶霜林張綺纈琤琤風葉落鳴球<lb/>
此時旅客篝燈坐無奈黄昬一餉愁<lb/>
　　　揺落<lb/>
揺落江天氣慘凄野黄雲白惑東西可憐飢䑕當人立<lb/>
無奈寒鴉向客啼杳杳夕陽葭浦闊茫茫秋水稻田低<lb/>
<pb n="KR4e0005_WYG_006-20a"/>
銷魂何地歸衰疾觸處烟塵沸鼓鼙<lb/>
　　　秋夕<lb/>
柏葉蕭踈柳葉黄露華如玉綴空廊丹心欲共燈花結<lb/>
白髪偏隨漏水長月色故園同窈窕蟲聲此夜獨凄凉<lb/>
寒鴉莫更啼金井衰病能堪幾斷腸<lb/>
　　　淳安舟中遇雨遣悶<lb/>
一夜青山雨平明黄濁喧亂流翻地軸髙響落雲根鎩<lb/>
羽投林鳥啼飢抱樹猿羇懷正愁絶感物重銷魂<lb/>
<pb n="KR4e0005_WYG_006-20b"/>
溪雨細如霧北風長夏寒汙池不赴壑井谷自成湍蘭<lb/>
茝馨香盡魚龍世界寛斜陽在林樹時復捲蓬看<lb/>
　　　秋興二首<lb/>
嫋嫋西風起白蘋妖紅媚緑看成塵九衢車馬如流水<lb/>
盡是邯鄲夢裏人<lb/>
梁間燕子去悠悠絡緯寒螿管領秋誰遣莊周化胡蝶<lb/>
不勝憔悴為花愁<lb/>
　　　題山水小畫二首<lb/>
<pb n="KR4e0005_WYG_006-21a"/>
鄂渚輕舟未發瀟湘倦客多愁可恨一江春水無情日<lb/>
夜東流<lb/>
碧草桃源路斷紫芝商嶺雲深髙樹月明啼鴂一聲一<lb/>
度傷心<lb/>
　　　題畫竹<lb/>
葉間重露猶滴林表寒烟未開想見沅湘江上月明環<lb/>
佩歸来<lb/>
　　銘頌箴賛<lb/>
<pb n="KR4e0005_WYG_006-21b"/>
　　　梅頌<hi>并序</hi>
呉興章仲文築室花谿之上環植梅焉命之曰梅花之<lb/>
莊予與仲文交敬其好學而知德也知其有取於物不<lb/>
徒矣乃效屈子頌橘之體而作頌曰<lb/>
朱方之秀梅實碩兮含章而貞受命獨兮扶踈櫹森清<lb/>
以直兮𤣥冰沍寒不撓其節兮玉之潔兮夷之特兮閉<lb/>
而發兮芳郁烈兮黄中綘跗美而完兮麗而不滛物莫<lb/>
能干兮冬榮夏實含隂陽兮青黄纍離以和羹兮文質<lb/>
<pb n="KR4e0005_WYG_006-22a"/>
彬彬德之儀兮君子之象君子之宜兮<lb/>
　　　尊聞堂銘<lb/>
皇降恒德我儀受之情牽物交民鮮克有之卓彼聖哲<lb/>
有開于先𢎞猷秩昭纘緒維賢凡有所聞恭敬奉持造<lb/>
次必將屋漏勿欺洋洋鬼神<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>
                    <graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>震霆寢斯食斯或敢<lb/>
弗承厥聞伊何闕疑擇善靡聖天只克念不逺人亦有<lb/>
聞㒺知所擇楊墨仁義乃德之賊亦既擇止㒺知所尊<lb/>
郭公善善國䘮身奔聞義必為聞過必徙能尊能行是<lb/>
<pb n="KR4e0005_WYG_006-22b"/>
謂君子戴生有堂扁曰尊聞用宏厥理昭以銘文<lb/>
　　　順齋箴為夏仲珍作<lb/>
二儀茫茫繄理是牣判以兩途維逆與順理之所在漠<lb/>
乎無形曷予求之即事以明利劍吹毛不柄之持北轅<lb/>
適粤徒勞何為堯舜理物因利除惡鯀堙洪水彛倫攸<lb/>
斁勢順則强氣順則舒天地順動百度弗渝待時而行<lb/>
處順以守君子作箴敢告左右<lb/>
　　　敬齋銘<hi>并序</hi>
<pb n="KR4e0005_WYG_006-23a"/>
敬齋者篤列圖彥誠所以名其居室也彦誠以科第發<lb/>
身其於敬字之義葢亦講之熟矣則舉其所知而行焉<lb/>
可也又何必多求乎人之言哉乃勉而為之銘銘曰<lb/>
荘其外而肅其内瓊裾玉佩無顯無昧惟鬼神是對肆<lb/>
遏蹶弗憒以不越載以永無有悔<lb/>
　　　守口如瓶箴<lb/>
呉君以時書守口如瓶以自警徴予言為作箴曰<lb/>
維人有口瓶亦有口瓶口弗守䘮厥受人口弗守速厥<lb/>
<pb n="KR4e0005_WYG_006-23b"/>
咎口乎口乎其禍福之門而一身之樞紐乎人有瓶也<lb/>
尚克固之胡然有口而不知度之維言如泉維口如隄<lb/>
有出弗稽為河為谿激石揚泥追不可囬故曰好言自<lb/>
口莠言自口又曰君子無易由言耳屬于垣守口如瓶<lb/>
永矢勿諼<lb/>
　　　奎上人耘杖銘<lb/>
奎上人得古藤以為杖而置鋤焉將以兩其用也名之<lb/>
曰耕杖而劉基為之銘曰<lb/>
<pb n="KR4e0005_WYG_006-24a"/>
罾可以取魚而不可以縶鴽帶可以繫襦而不可以貫<lb/>
珠孰眇其癯而多乃需既予老是扶又薉莽之除俾康<lb/>
勿趄以弗迷厥塗杖乎杖乎歲月逝夫子也予俱<lb/>
　　　敬齋箴<hi>并序</hi>
䝉古氏宗道之先出自山西而以儒世其家故名其燕<lb/>
居之室曰敬齋載世德也先正有言曰經禮三百曲禮<lb/>
三千一言以蔽之曰毋不敬敬也者其萬事之根本與<lb/>
故聖人之語君子惟曰修己以敬故禹湯以克敬而王<lb/>
<pb n="KR4e0005_WYG_006-24b"/>
桀紂以不敬而亡自天子至于庶人豈有異哉故曰穆<lb/>
穆文王於緝熈敬止又曰昊天曰明及爾出王昊天曰<lb/>
旦及爾游衍敬也者不可須叟離也宗道勉乎哉克念<lb/>
作聖而已矣作敬齋箴其詞曰<lb/>
心敬則存而不敬則昏事敬則立而不敬則跲克臧自<lb/>
我否臧自我如之何以可維謐維專式莊弗儇臧之淵<lb/>
淵出之䖍䖍俾中不偏有握勿捐既悠既堅無不顯或<lb/>
愆無息弗乾熟之者聖守之者賢故曰敬勝則吉怠勝<lb/>
<pb n="KR4e0005_WYG_006-25a"/>
則滅敬而無失聰明睿智皆由此出事神治民舎是無<lb/>
術是用作箴以謹燕昵<lb/>
　　　朱伯言硯銘<lb/>
䃜而容既澤既礱俾椎以為鋒克相予工厥惟爾庸予<lb/>
所弗工維予之悾悾式蠠没以攻無貽爾懜<lb/>
　　　紹興能仁寺鐘銘<hi>并序</hi>
嬾翁禪師既住大能仁寺之明年新鑄大鐘成括蒼劉<lb/>
基銘之曰<lb/>
<pb n="KR4e0005_WYG_006-25b"/>
赤堇之金耶溪之銅弗鍔弗鋒而以為吾鐘摐之鍠鍠<lb/>
靡幽不通以暢八風闔隂闢陽式賛化功於萬億年與<lb/>
皇家相為無窮<lb/>
　　　醒齋銘<hi>并序</hi>
醒齋者蘧君德芳所以自名其居室也蘧君少嗜酒數<lb/>
為酒所困一旦忽思古人之所以䘮其身覆其家者大<lb/>
率多於酒遂絶㫖酒而以醒齋署其居用以朝夕警省<lb/>
而杜其欲於將萌也括蒼劉基聞而喜其善修慝也故<lb/>
<pb n="KR4e0005_WYG_006-26a"/>
為之銘使揭于楣且以堅其志云銘曰<lb/>
禹䟽儀狄祗承虞帝湯儆酣歌用永厥世維衛武公初<lb/>
筵有詩年踰九十令聞不隳在魯仲尼酒不及亂範模<lb/>
萬古愈乆彌粲羲和湎滛𦙍后徂征楚國皆醉鄢郢榛<lb/>
荆次公北闕仲儒東市狂談酗罵身戮家毁吾以是知<lb/>
昭昭生于惺惺而憒憒出于㝠㝠劉曜受執孔融被刑<lb/>
莫不因此以殘其形古稱覆轍後車勿蹈有縱弗防禍<lb/>
生所好人孰無過弗改維咎知過而改何過之有維敬<lb/>
<pb n="KR4e0005_WYG_006-26b"/>
與怠狂哲攸分敬醒則存不醒則昏于嗟蘧君以我諄<lb/>
諄止爾醺醮有茁弗芸視此銘文<lb/>
　　　靈峯寺植木賛<lb/>
靈峯寺有松杏與樸並植焉劉子見而感之為作贊曰<lb/>
杏葉葱芊有子可以實籩松枝扶踈有苓可以引年樸<lb/>
狀如樗衆蠧所穿擁腫液瞞不可以䥴胡並植于庭混<lb/>
厥醜妍明堂求材般趨爾先松戕杏割樸獨宛然嗚呼<lb/>
樸乎孰女之憐維女之全抑棄於人乃獲乎天耶<lb/>
<pb n="KR4e0005_WYG_006-27a"/>
　　　畫龍贊<lb/>
觩其角蒼其鱗蚴蚪其身胡為乎而神至陽之精健與<lb/>
天倫形而求之惡識其真于嗟龍兮<lb/>
　　　官箴上<lb/>
維天生民㒩㒩蚩蚩有欲㒺制廼豹廼螭爰立之君載<lb/>
作之師式養式教毋汨秉彛嗟爾司牧代君撫綏君禄<lb/>
我食君令我施邦本弗固庶事咸堕受寄匪輶敢不肅<lb/>
祗治民奚先字之以慈有頑弗迪警之以威振惰奬勤<lb/>
<pb n="KR4e0005_WYG_006-27b"/>
極艱息疲疾病顛連我扶我持禁暴戢姦損贏益虧如<lb/>
農植苗蚤夜孜孜澇疏旱溉無容稗秕如良執輿順以<lb/>
導之無俾旋濘彊策以馳慈匪予愛帝命漙時威匪予<lb/>
憎國有恒䂓弱不可陵愚不可欺剛不可畏媚不可隨<lb/>
無取我便寘人于危無避我謗見義不為天鑒孔昭民<lb/>
各有思惠之斯懐推之乃離譽不可驕器惡滿欹謗不<lb/>
可怒退省吾私人有恒言視民如兒無反厥好以暴予<lb/>
知是用作箴敢告執羈<lb/>
<pb n="KR4e0005_WYG_006-28a"/>
　　　官箴中<lb/>
在昔隆古分封國都付之以民俾養勿瘏上下恊心各<lb/>
保乃區明庶考績昭哉範模秦廢聖制代德以徂刀筆<lb/>
之權始歸吏胥弄法舞文聾癡瞽愚流波至今一任簿<lb/>
書行立公庭如雁如鳬我欲是求我利是趨摩揣官情<lb/>
以逞覬覦官惟好貨我甘以苴官惟好名我逢以諛官<lb/>
惟畏嫌我疑以汗官惟好惰我滛以娯官惟好猜惑以<lb/>
多途官惟好威道以掊□語黙有為俯仰有須覘容察<lb/>
<pb n="KR4e0005_WYG_006-28b"/>
辭助忿乘愉法度盈口奸邪滿軀蟲智迷昧欺庸䧟迂<lb/>
俾好作惡以紫為朱未獲官心嫗嫗儒儒亦既獲止如<lb/>
登天衢傲兀民士憑陵里閭惡積禍来官與之俱人有<lb/>
恒言遇吏如奴堅防固隄猶恐或窬矧曰聴之百姓何<lb/>
辜是用作箴敢告僕夫<lb/>
　　　官箴下<lb/>
無謂余明人莫能昧離婁善察不識其背無謂予能人<lb/>
莫敢欺校人烹魚子産弗知立事惟公燭詐惟誠小節<lb/>
<pb n="KR4e0005_WYG_006-29a"/>
勿固小慧勿行無矜我亷守所當為無沽我名以生衆<lb/>
疑何以簡訟决之使通何以弭貪慎檢乃躬去讒斥佞<lb/>
遠吏近民待人以寛律己以勤無咎人弗信忱至斯孚<lb/>
無患人不聞惟德不孤德以進善威以挫姦德不可偏<lb/>
威不可煩無謂彼富我必極之無謂彼貧我必直之持<lb/>
心如衡以理為平無為避嫌以縱無情人有恒言為臣<lb/>
不易是用作箴敢告有位<lb/>
　　　王原實裕齋銘<lb/>
<pb n="KR4e0005_WYG_006-29b"/>
㑹稽王厚實以裕名其齋括蒼劉基為之銘曰<lb/>
寛而舒綽綽乎有餘佩裾與與有容弗据德人之閭過<lb/>
者式諸<lb/>
　　連珠<lb/>
　　　擬連珠六十八首<lb/>
葢聞空谷来風谷不與風期而風自至深山囿木山不<lb/>
與木約而木自生是故福不可徼德盛則集功不可幸<lb/>
人歸則成<lb/>
<pb n="KR4e0005_WYG_006-30a"/>
葢聞志大業者必擇所任抱大器者必擇所投是以梁<lb/>
江湖不取螬殘之木釣鯨鯢不適雨盈之溝<lb/>
葢聞急雨之漲可以决山及其息也得坻則止怒馬之<lb/>
奔可以超壑及其憊也歴坎而瘏是以長平之威報在<lb/>
鉅鹿㑹稽之勝終于姑蘇<lb/>
葢聞身無恒守勢窮則屈心無定主情急則親是以失<lb/>
時之言毎多謙已堕井之呼不暇擇人<lb/>
葢聞石不亂玉惟瑊功為能亂玉梟不混鳳惟鷫鷞為<lb/>
<pb n="KR4e0005_WYG_006-30b"/>
能混鳳故妖聲冶色君子遠之必嚴偽行辯言聖人懲<lb/>
之必痛<lb/>
葢聞鑒能照物翳之以塵則不可照水能澣物淆之以<lb/>
泥則不可澣故身明明斯可以使人明明政緩緩不可<lb/>
以責人緩緩<lb/>
葢聞神龍未雲沕淵淪而無悶凡魚得水罣㒺罟而莫<lb/>
知是故聖哲識時以遠悔吝愚䝉競利以冒傾危<lb/>
葢聞物無全材適用為可材無棄用擇可惟長故一目<lb/>
<pb n="KR4e0005_WYG_006-31a"/>
之人可使視凖五毒之石可使潰瘍是以穰苴治師智<lb/>
勇貪愚咸宜其任公輸搆厦棟梁枅梲各得其良<lb/>
葢聞神龍可豢而不能使之去水飛黄可駕而不能使<lb/>
之捕狸是故舎人之能而强之以其所不能則叛奪人<lb/>
之好而遺之以其所不好則離<lb/>
葢聞民情本質文過則偽人道本直慮佚則傾是故聖<lb/>
人制禮因自然之序哲士用智利不息之貞<lb/>
葢聞觀形于聲未必見形求實于名未必得實是故飄<lb/>
<pb n="KR4e0005_WYG_006-31b"/>
風不可以調宫商巧婦不可以為家室<lb/>
葢聞物有甘苦嘗之者識道有夷險履之者知是以宴<lb/>
安日乆詰戎兵而聴者忽忽老成人䘮語典刑而聞者<lb/>
嗤嗤<lb/>
葢聞物無專美用之者貴人有異欲諧之者從故冠纓<lb/>
不可以服鹿而鞿鞚不可以馭龍是以合抱之松無庸<lb/>
於竫人之國若甕之繭見棄於躶體之邦<lb/>
葢聞千斤之象不惴虎而惴䑕三寸之蝎不蠧棘而蠧<lb/>
<pb n="KR4e0005_WYG_006-32a"/>
松是以制必取其所畏防必究其所容故能不震而威<lb/>
于斧鉞不勞而固于垣墉<lb/>
葢聞國不自富民足則富君不自彊士多則彊故娟嫉<lb/>
之人庸則士隠而君獨掊克之吏進則民夷而國傷<lb/>
葢聞春原之草㧞盡復生夏厨之蠅驅去還集故時未<lb/>
至不可以彊爭勢方来不可以力戢是以善撲火者不<lb/>
迎其烟善防水者不當其急<lb/>
葢聞萬物並育不齊其用而各有用五氣迭運不同其<lb/>
<pb n="KR4e0005_WYG_006-32b"/>
功而皆成功故良珠夜光不假燄于明燭秋華發彩不<lb/>
爭榮於春風<lb/>
葢聞魚無定止淵深則歸鳥無定棲林茂則赴故以道<lb/>
養賢則四方之民聴聲而来以德養民則四方之賢望<lb/>
風而慕<lb/>
葢聞剔大蠧者木必鑿去大姦者國必傷是故剖腹澣<lb/>
腸不如無病决蹯解腕不若豫防<lb/>
葢聞日月勞其軀而寒暑成君相勞其心而天地位是<lb/>
<pb n="KR4e0005_WYG_006-33a"/>
故宵衣旰食大舜所以致其憂手胼足胝神禹所以忘<lb/>
其貴<lb/>
葢聞仁暴殊途非暴無以為仁之啓怨恩異路非怨無<lb/>
以為恩之資是以赤日流金嘉樹之隂穆若𤣥冰裂石<lb/>
春陽之德煦如<lb/>
葢聞制萬變者在乎專察萬微者在乎定故衆輻寄身<lb/>
于一轂而衆物納形于一鏡是以人心無貳而鬼神不<lb/>
違王言如綸而兆民悉聴<lb/>
<pb n="KR4e0005_WYG_006-33b"/>
葢聞勢有所梏則小柔可以服大力形有所格則大猛<lb/>
不能破小堅是故食人之虎不能吞一蝟牽羊之綆可<lb/>
以御九犍<lb/>
葢聞太陽未升爝火與流螢並照繁霜未降蕣花與小<lb/>
草同妍是以蛟蜃之市不可以稱有國稊稗之秋不可<lb/>
以言有年<lb/>
葢聞冬華之木春不必實早慧之子年不必壽故良工<lb/>
鑄金忌其踴冶智士懷材貴乎藏秀<lb/>
<pb n="KR4e0005_WYG_006-34a"/>
葢聞植善傾惡天道之定好安惡危人性之常是以順<lb/>
天之道則人歸而王逆人之性則天怒而亡故伐罪弔<lb/>
民而周祚延于孫子興徭樹怨而秦禍發于蕭墻<lb/>
葢聞拂雲之松生于一豆之實縱壑之魚穿于一絲之<lb/>
溜是以忽小事者禍必盈輕小敵者亡必驟<lb/>
葢聞善賈者不壅其貨善治者不壅其民故政壅則奸<lb/>
生于國氣壅則瘍生于身是以山澤不壅而雨暘時若<lb/>
天地不壅而人物皆春<lb/>
<pb n="KR4e0005_WYG_006-34b"/>
葢間大明普照鼢鼠惡其眯目毒霧揚氛蜦蛇喜其得<lb/>
時是以堯舜至仁而三苗不服桀紂極惡而多罪皆歸<lb/>
葢聞執駭馬者不與並逐救危舟者不與同喧是故止<lb/>
鬬而平其氣則爭可息聴訟而平其心則事不寃<lb/>
葢聞剪紙為墻不可止暴摶沙為餅不可療飢故<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
之言終非實惠僕僕之拜徒爾多儀<lb/>
葢聞時有未至非力所及情有未孚非言可親是以見<lb/>
疑之璞三獻而取刖足不鳴之鳥三年而後驚人<lb/>
<pb n="KR4e0005_WYG_006-35a"/>
葢聞人非大聖鮮有全材君欲任賢當如用器惟能避<lb/>
短而庸長乃克奏功而濟事是故驊騮騄駬以之運磨<lb/>
不若蹇驢之能干將莫耶以之刈草不若鈎鎌之利<lb/>
葢聞俗有厚薄運有廢興故去偽就真者盛之兆捨實<lb/>
徇華者衰之徴是以豔舞妖歌末世所好竒技滛巧先<lb/>
王所懲<lb/>
葢聞理亂絲者必凝其志治亂國者在定其趨是故三<lb/>
軍一心劍閣可以攻㧞四馬齊足孟門可以長驅<lb/>
<pb n="KR4e0005_WYG_006-35b"/>
葢聞能盈而不能謙者雖成必隳知進而不知止者雖<lb/>
得必失是故附蠃以升髙而枯蝜蝂以任重而躓<lb/>
盖聞百廛之市不畜噬犬八家之井不畜觝牛是故士<lb/>
有悍婦則良友不至國有妬臣則賢士不留<lb/>
盖聞蛭螾之藪神龍不棲蒿荻之區嘉穀不植故秦庭<lb/>
虎視而芝歌逸響于商山周澤鶴鳴而紫氣流光于西<lb/>
極<lb/>
盖聞物有準則心為權衡非定静之有素必紛拏而起<lb/>
<pb n="KR4e0005_WYG_006-36a"/>
争是故坐舟視星當察其曷轉執斗較斛當審其孰平<lb/>
盖聞奔馬之輪拳石礙之而格迅川之水束草投之則<lb/>
凝是以一星見變能使九服同災一脈爽和能使百體<lb/>
俱病<lb/>
盖聞淵之深者流必緩聲之大者響必悠是故政以漸<lb/>
成則民不駭俗以漸變則功不偷<lb/>
盖聞植嘉穀必以糞壤鑄洪鐘必以土型故物無必賤<lb/>
而賤不可輕是以海納汚然後成其大君納衆然後保<lb/>
<pb n="KR4e0005_WYG_006-36b"/>
其榮<lb/>
盖聞大器非一人之私大事非獨力所建是故利不及<lb/>
衆所以起天下之争爵不求賢所以萃天下之怨<lb/>
盖聞心有所憂當儆於事事有所害當慎於為故愚人<lb/>
畏病而常病智士防危而不危<lb/>
盖聞驕者諂之招故諂集而賢路塞暴者貪之使故暴<lb/>
用而怨府開是以榮夷操軸而若神之嚴棄社稷以如<lb/>
莽来革秉權而如燬之室與珠玉以同灰<lb/>
<pb n="KR4e0005_WYG_006-37a"/>
葢聞明鏡照膽不啓隴亷之顔長劍拄頥不稱佋僥之<lb/>
服是以狂歌之士遺世若草莱茹芝之老比身如鴻鵠<lb/>
葢聞嗜有所專則姦從而入長有所屬則惑由之生故<lb/>
徇功利者不虞諂詐溺鬼神者獨覺形聲<lb/>
葢聞暴於物者衆志之所誅妨於衆者輿情之所疾是<lb/>
以虎狼堕穽仁者見之而不憐枳棘當道行者過之而<lb/>
必詰<lb/>
葢聞截牛之角而呼為豕則雖庸必駭染鷺之毛而指<lb/>
<pb n="KR4e0005_WYG_006-37b"/>
為鴉則雖愚必疑故欺心之言秪足以招天下之怪掩<lb/>
耳之噪適足以致天下之嗤<lb/>
葢聞甘雨祈祈不起斷根之木長風烈烈難行折舵之<lb/>
舟故渭濵星殞孔明力殫于興漢洛都鼎震萇𢎞志屈<lb/>
于扶周<lb/>
葢聞天不掩慝而神人之道不暌君不忌言則上下之<lb/>
情無蔽是故周史陳詩而八百其年秦令禁語而一二<lb/>
其世<lb/>
<pb n="KR4e0005_WYG_006-38a"/>
葢聞天下有道則貴者勞而賤者佚天下無道則貴者<lb/>
佚而賤者勞是以弼亮惟寅而萬姓恊睦姻婭膴仕而<lb/>
四方繹騷<lb/>
葢聞無輿馬者不恥徒步無魚肉者不厭菜羹故性為<lb/>
欲汨則亂心為物動則爭是以絶外交則可以守淡泊<lb/>
專内視則可以全淳精<lb/>
葢聞虎之躍也必伏乃厲鵠之舉也必拊乃髙是故學<lb/>
必潛心然後可以有得藝能時習然後不為徒勞<lb/>
<pb n="KR4e0005_WYG_006-38b"/>
葢聞龍涎螺甲以臭為香苦鹵酸梅用爽作味是以五<lb/>
氣交感善調則收駿功五材相成善用則獲羙利<lb/>
葢聞穴蟻不知飄風巢鳥不知湧溜是故閥閲之子患<lb/>
不識稼穡之艱難山林之士患不識禮法之去就<lb/>
葢聞方石不可以為磨直木不可以為輪故至情有時<lb/>
而當隠正論有時而不陳是以明夷利貞箕子以之處<lb/>
已危行言孫尼父以之誨人<lb/>
葢聞大亨不以有鼎鼐而棄釡鬵大祭不以有犠牲而<lb/>
<pb n="KR4e0005_WYG_006-39a"/>
遺臡醢是故馬服將趙而破秦用許歴之言子房佐漢<lb/>
而勝楚由董公之啓<lb/>
葢聞蠖屈求伸非終於屈龍潛或躍匪固于潛是故勾<lb/>
踐事呉乃成姑蘇之舉夷吾佐霸曷問檻車之嫌<lb/>
葢聞隂陽之用道妙所慿剛柔之變鬼神所蟄故陽有<lb/>
闔而隂有開剛可潰而柔可立是以𤣥冥凛冽而水結<lb/>
成氷赤熛熺炎而金流為汁<lb/>
葢聞以殺止殺聖人之不得已以暴易暴悍夫之無所<lb/>
<pb n="KR4e0005_WYG_006-39b"/>
成故牧野倒戈而三軍之役不再隂陵失路而百戰之<lb/>
功盡傾<lb/>
葢聞知風莫過於老駝識路莫逾於老馬是以家有老<lb/>
僕則故物不委諸途國有老臣則舊章不求之野<lb/>
葢聞道有窮通非智可勝名有得䘮非力可成故無願<lb/>
乎外不必其身之絶謗無求於物不必其言之果行<lb/>
葢聞譎不可恃人覺則窮偽不可長情見而極是以剪<lb/>
綵為葩不可以受風雨畫布為函不可以當戈㦸<lb/>
<pb n="KR4e0005_WYG_006-40a"/>
葢聞侏㒧之舌可習而變矇瞍之目難滌而明故教可<lb/>
行於質近而道難化乎性成是以御龍之智不能訓猿<lb/>
以禮神農之聖不能服豕而耕<lb/>
葢聞有形之器欲虚惟虚則可以納理無形之理欲實<lb/>
惟實則可充器是故性無不誠然後能主一心心無不<lb/>
明然後能應萬事<lb/>
葢聞救天下之紛紛者不拘細故成天下之亹亹者不<lb/>
矜小功是故剸爛肉不為利刃貫躶體不為良弓<lb/>
<pb n="KR4e0005_WYG_006-40b"/>
葢聞積倉之家獨喜㐫歲舞法之吏不樂治朝故民由<lb/>
此困而俗由此澆是以去奢尚儉明君所以弭邪侈澄<lb/>
心省事哲王所以清煩囂<lb/>
　　序<lb/>
　　　王師魯尚書文集序<lb/>
尚書王公師魯文集二十有八巻公卒之四年浙西亷<lb/>
訪司僉事王君宗禮經歴王公威可訪而輯之版行于<lb/>
世浙江行省參政趙郡蘇公命劉基為之序序曰言生<lb/>
<pb n="KR4e0005_WYG_006-41a"/>
于心而發於氣氣之盛衰係乎時譬之於木由根本而<lb/>
有華實也木之於氣也得其盛則葉茂而華實蕃得其<lb/>
衰則葉萎而華實少至于連林之木係于一山谷之盛<lb/>
衰觀其木可以知其山之氣文之於時猶是也三代之<lb/>
文渾渾灝灝當是時也王澤一施於天下仁厚之氣鍾<lb/>
于人而發為言安得不碩大而宏慱也哉三代而降君<lb/>
天下之乆者莫如漢漢之政令南通夜郎卭𤏡西被宛<lb/>
夏東盡𤣥菟樂浪北至隂山涵泳四百餘年至今稱文<lb/>
<pb n="KR4e0005_WYG_006-41b"/>
之雄者莫如漢其氣之盛使然哉漢之後惟唐為彷彿<lb/>
則亦以其正朔之所及者廣也宋之文盛於元豐元祐<lb/>
時天下猶未分也南渡以來朱胡數公以理學倡羣士<lb/>
其氣之所鍾乃在草野而不能不見排于朝廷其他萎<lb/>
弱纎靡與晉宋齊梁無大相遠觀其文可以知其氣之<lb/>
衰矣有元世祖皇帝至元之初天下猶未一也時則有<lb/>
許劉諸公以黄鐘大吕之音振而起之天將昌其運其<lb/>
氣必先至焉理固然矣混一以来七十餘年際天所覆<lb/>
<pb n="KR4e0005_WYG_006-42a"/>
罔不同風中和之氣流動無間得之而發為言安得而<lb/>
不雄且偉哉公生至元間自㓜好學為文仁宗皇帝首<lb/>
開科舉公即以其年登第其涵濡漸漬非一日矣故其<lb/>
為文有中和正大之音無纎巧萎靡之習舂容而紆餘<lb/>
衍迆而宏肆不極于理不止粹乎其為言也後之覧者<lb/>
得以考其時焉公之歴官行事自見國史故不著<lb/>
　　　送髙生序<lb/>
髙生以敬學科舉業將從師于閩過予請言以相其行<lb/>
<pb n="KR4e0005_WYG_006-42b"/>
生年甫弱冠去鄉里違家室以求師于千里之外其志<lb/>
可謂勤矣韓子曰業精於勤生既能之矣尚何待予言<lb/>
以相之哉抑予之所以勉生者又有出于此之外也聖<lb/>
人作經以明道非逞其文辭之美也非所以夸耀于後<lb/>
世也學者誦其言求其義必有以見于行問之無不知<lb/>
也言之無不通也驗之於事則偭焉而背馳揭揭焉不<lb/>
周於宜則雖有班馬揚韓之文其於世之輕重何如耶<lb/>
生燕南人也國朝興科目燕南人屢嘗為舉首矣安知<lb/>
<pb n="KR4e0005_WYG_006-43a"/>
異日不在生乎故用是以為之規也<lb/>
　　　雙清詩序<lb/>
雙清軒者東山壽聖寺物外上人之所營也上人名崇<lb/>
超物外其號也寺在杭州城東四十里其㑹曰湯鎮軒<lb/>
所儲無他物有水一泓竹一林上人日與之為徒故遂<lb/>
以名其軒也夫天下之清者莫如水有節而貞者莫如<lb/>
竹伯夷以節立行而其清至于聖則物之清者又莫竹<lb/>
若也夫人與物性情之相得者各從其類物之所處不<lb/>
<pb n="KR4e0005_WYG_006-43b"/>
同則清者有時而汚非其情之本然也今之人達而用<lb/>
于世則役於事窮則役于衣食無憂者莫如僧故能遂<lb/>
其情而物之託焉者亦得以全其性也然則上人雖欲<lb/>
自外於物而物不能外之也有詩一巻上人作而同聲<lb/>
氣者和之也書而揭于軒者故翰林學士呉興趙公為<lb/>
之序者括蒼劉基也<lb/>
　　　送蘇參政除大都路總管序<hi>并詩</hi>
至正九年冬江浙行省參知政事蘇公奉㫖入為大都<lb/>
<pb n="KR4e0005_WYG_006-44a"/>
路總管浙士民咸歎惜願留而不可得夫浙於江南為<lb/>
大藩租賦所入半四海内京師輦轂之下為治莫難焉<lb/>
其尹亦必極天下之選朝廷之意固不必有所偏重矣<lb/>
京城之内宻邇清光明試考績不待詢于岳牧京尹冠<lb/>
冕守令逺近之所觀式得其人則由中達外四方將以<lb/>
之而化不亦偉哉以公之宏才大德與其施之于一方<lb/>
孰若達之于四海也然則惜公之去者其私情而樂公<lb/>
之行者天下之公心也故相率為詩以餞公且以霖雨<lb/>
<pb n="KR4e0005_WYG_006-44b"/>
思賢佐丹青憶老臣為韻所以思公之德而不忘願公<lb/>
之澤及于天下也詩曰<lb/>
鳳凰集梧桐和聲恊虞琴神蛟躍天池四海仰為霖聖<lb/>
人握金鏡哲士儀朝簮輝光照中野聲價重南金昔佩<lb/>
使者符獻納申官箴再參藩垣務清風凈氛祲煌煌京<lb/>
城内連袵成春林剸劇徯長才天眷赫照臨王畿一以<lb/>
正萬國罔不欽克符臯䕫業埀名耀来今<lb/>
　　　郭子明詩集序<lb/>
<pb n="KR4e0005_WYG_006-45a"/>
郭君文德字子明廣平人也讀書好為詩有交於前無<lb/>
不形之於詩其憂愁抑鬱放曠憤發歡愉遊佚凡氣有<lb/>
所不平皆於詩乎平之是故飲食非詩不甘坐卧非詩<lb/>
不安應人接物非詩不能攄其中懷至於顛沛造次夢<lb/>
寐想像莫不有詩思天下有一事一物不入吾詩若已<lb/>
有所歉焉於是北眺燕代西踰岷峨南浮江湘東覧齊<lb/>
岱困窮迫阨寒暑枯濕舉不足以揺其中而惟得乎詩<lb/>
可以解憂其為詩也不尚險澀不求竒巧惟心所適因<lb/>
<pb n="KR4e0005_WYG_006-45b"/>
言成章而其自得之妙則有人不能知而已獨知之者<lb/>
葢孔子所謂好而樂之者歟余嘗歎世之人汲汲以趨<lb/>
禄利有所好樂則决性命以赴之朝奔夕馳所在皆是<lb/>
今子明乃違衆人之所務而獨好我之所好得之不足<lb/>
以療飢寒而失之無傷扵其身彼之不顧而我則為之<lb/>
葢有所感激而自異於人以為髙也是固非俗子所能<lb/>
識也<lb/>
　　　送别燈和尚還鄉序<hi>并詩</hi>
<pb n="KR4e0005_WYG_006-46a"/>
有浮屠氏踵門而求見予方以事出不得見明日復来<lb/>
問其鄉則世為括人與予為同州故其心尤惓惓焉將<lb/>
歸求言以贈其行夫浮屠以離世絶俗為教父母兄弟<lb/>
且不得為其親也而獨惓惓於鄉人焉何哉今之人同<lb/>
里巷以居而有不相接者及其遇于他方不啻如見骨<lb/>
肉所適愈逺則其情愈親是乃人心之所同非待乎矯<lb/>
揉勉强為也浮屠氏割慈忍愛以為髙宜殊乎人而師<lb/>
獨不然是葢有見於道者也則其為浮屠也豈果惑於<lb/>
<pb n="KR4e0005_WYG_006-46b"/>
其術之説而為之哉世治不古為民者日困農疲于耕<lb/>
而終歲不飽其食工疲于作而終身不得休息士不諳<lb/>
於時而累累無所即追呼徭役之可憐誅求徵歛之無<lb/>
厭皆足以累其身愁其心求全軀而茍安舎是其何之<lb/>
乎若師者其迹於是而心則有所寓乎余既重其敏慧<lb/>
又嘉其敦鄉人之誼故為之言且繼以詩師名復祖别<lb/>
燈其號也詩曰<lb/>
閒居寡塵務遂與嬾惰親扣門報有客喜見同里人相<lb/>
<pb n="KR4e0005_WYG_006-47a"/>
知豈必素鄉語情自真北風吹大江寒水波龍鱗話别<lb/>
一何速令我生苦辛故山到何時溪梅照新春親朋或<lb/>
見問為道長清貧<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0005_WYG_006-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集卷六<lb/>
</p>
<p>
</p>
  </div>
</body>
</text>
</TEI>
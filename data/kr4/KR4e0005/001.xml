<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻一</head> <lb/>
    <p>
<pb n="KR4e0005_WYG_001-1a"/>
欽定四庫全書<lb/>
　誠意伯文集巻一<lb/>
　　　　　　　　　　　　　明　劉基　撰<lb/>
　　覆瓿集一<lb/>
　　古賦<lb/>
　　　述志賦<lb/>
鮮余生之𦕈眇兮荷后皇之深仁具五氣以成形兮受<lb/>
明命而為人體乾坤之粹精兮晞日月之景光漱飛泉<lb/>
<pb n="KR4e0005_WYG_001-1b"/>
之華滋兮浥灝露之醇英製杜蘅以為衣兮藉茝若之<lb/>
菲菲佩琳璆之玲瓏兮帶文藻之葳蕤朝濯髪于蘭池<lb/>
兮夕偃息乎瓊苑願馳騖以遠遊兮及白日之未晚駕<lb/>
輕軺之將將兮服蒼虬之騑騑遵大路以周流兮曵虹<lb/>
蜺之委蛇狹長離而椉鵷兮欵閶闔之九門豐隆為余<lb/>
先導兮百靈為余駿奔前燭隂以啟途兮颺凱風使清<lb/>
埃覲北斗于文昌兮朝玉皇于帝臺食𤣥圃之丹荑兮<lb/>
澡天潢之芳津激微焱于桂枝兮輕波起而龍鱗清都<lb/>
<pb n="KR4e0005_WYG_001-2a"/>
不可以久留兮忽乗雲而遐征浮江湖之浩溔兮陵山<lb/>
嶽之崢嶸野莽蒼以多榛兮路險隘而紆曲猰㺄炰烋<lb/>
而攫噬兮蝮蛇蜿蜒以當陸鬰忡忡以怵惕兮遹皇皇<lb/>
以營營雨淫淫而不止兮霧黯黯以晝㝠烏鳶號以成<lb/>
羣兮鳯孤棲而無所楚屈原之獨醒兮衆皆以之為咎<lb/>
欲振迅以髙舉兮無六翮以奮飛將抑志以從俗兮非<lb/>
余心之所怡長太息以増欷兮哀時世之異常棄韶夏<lb/>
而非聽兮登僸佅于中堂芼軒于以和羮兮腌鮑魚而<lb/>
<pb n="KR4e0005_WYG_001-2b"/>
實俎斮楩楠以給爨兮束荆棘而為柱施罾䍡于丘陵<lb/>
兮怨魴鯉之弗獲虎兕送于山林兮循户庭以求索前<lb/>
䝉瞍以指途兮彊揚子使操轅命侏儒令舉鼎兮刖都<lb/>
盧使守閽嵗冉冉而將頹兮日曖曖以就昧松柏摧而<lb/>
根死兮江河化而為澮秣余馬于不周兮整余轡於樊<lb/>
桐無蓍龜以决疑兮迷不知余所從搏扶搖以為輿兮<lb/>
攬列缺以為輈驂青鸞之苃苃兮超烟靄而上浮梁天<lb/>
津以濟河兮睇紫微之神闕開明怒目而電視兮貔豹<lb/>
<pb n="KR4e0005_WYG_001-3a"/>
吼而山裂進無人以為之先容兮欲自獻而不敢氣勃<lb/>
鬱以憑中兮心惻惕以憯懔過少微而歴明堂兮就軒<lb/>
轅而陳情雷霆砰其隠轔兮馬辟易而不行訪六符于<lb/>
泰階兮求民極之所在咎繇不可以作兮競狂直以為<lb/>
罪凌天街以徑度兮造旬始而瞻西清衆畏讒而巻舌<lb/>
兮孰能白予之忠誠怊愮其無止兮然悄悄以狐疑要<lb/>
傅説于箕尾兮命靈龜使占之曰有名必有實兮若形<lb/>
影之相因想福極出自天兮又何尤乎世之人鼎胡跱<lb/>
<pb n="KR4e0005_WYG_001-3b"/>
而不烹兮旗胡張而弗麾弧不可以射侯兮駟不可以<lb/>
䇿而馳衆蠕蠕以朶頤兮若頹波之東趨謂翬翟為弗<lb/>
章兮愛羸豕之負塗方不可刓而規兮白不可涅而黑<lb/>
悲桂椒之芬芳兮與朝菌而偕落殷比干之剖心兮時<lb/>
豈不知其為聖人魯仲尼之過化兮焉役役而無所容<lb/>
其身由彊義而罹殃兮惠直道而彼黜子胥忠而殞命<lb/>
兮伯夷清而不食將登山而迷路兮欲涉水而無航東<lb/>
西南北安所之兮顧焉擇其所長神㝠㝠而不下兮龜<lb/>
<pb n="KR4e0005_WYG_001-4a"/>
又厭而弗告思糺結而不抽兮意恍惚以震悼忽濫汜<lb/>
以遐舉兮行遊目於大荒羲和不可扳而留兮恐年嵗<lb/>
之弗將駕廣漠而南征兮呌重華于九疑山岑岑以蔽<lb/>
天兮江淼淼而不可窺邅吾道夫西陲兮聽鳴鳯于岐<lb/>
陽慨禾黍之離離兮梧桐摧而不生浮龍門以泝河兮<lb/>
訪夏后之遺跡川瀆混而不分兮鯨鯢起而人立攬騑<lb/>
轡而迴騖兮謁陶唐之舊京無衣裳以禦寒兮哀蟋蟀<lb/>
之悲鳴心悢悢以増傷兮神夢夢其若醉淚洛洛以交<lb/>
<pb n="KR4e0005_WYG_001-4b"/>
流兮憂湛湛而來㑹傅説之版築兮無武丁其誰舉夷<lb/>
吾不逢夫鮑叔兮竟淪没于囹圄推竭心以服勤兮上<lb/>
介山而立枯種霸越而滅吳兮終刎頸于屬鏤樂毅升<lb/>
于金臺兮何遁逃而走趙周條侯之耿介兮卒含怨以<lb/>
餓<graphic n="KR2380" url="https://raw.githubusercontent.com/kanripo/KR-Gaiji/master/images/KR2380.png" mimeType="image/png"/>忠有蔽而不昭兮道有塞而不行名不可彊而立<lb/>
兮功不可期而成李斯上書以相秦兮空自陷於罪尤<lb/>
買臣顯而僇辱兮豈如負薪之無憂魚赴餌以中鈎兮<lb/>
雉慕媒而膺鏑鳯凰翔于丹穴兮又何患乎矰弋返余<lb/>
<pb n="KR4e0005_WYG_001-5a"/>
斾之旖旎兮還余車之轔轔采薇蕨于山阿兮擷芹藻<lb/>
于水濵冽𤣥泉以瑩心兮坐素石以怡情聆嚶鳴之悦<lb/>
豫兮翫卉木之敷榮挹清風之泠泠兮照秋月之娟娟<lb/>
登髙丘以詠歌兮聊逍遥以永年<lb/>
　　　弔諸葛武侯賦<lb/>
天地閉塞兮聖賢隠淪大旱焦土兮龍無所用其神當<lb/>
運命之厄窮兮堯舜且猶有極委厥軀以隨化兮亦哲<lb/>
人之所戚彼狂猾之縱悖兮履羿莽以滔天亂倫汨典<lb/>
<pb n="KR4e0005_WYG_001-5b"/>
兮流毒為淵夏少康之不作兮時又無湯與武蕨薇不<lb/>
可以食兮焉睘睘而獨處睠三顧之疑悃兮蹠髙光之<lb/>
所為鳯凰非梧桐不棲兮于嗟去此其安歸瞻星芒于<lb/>
渭濵兮豈皇天之叛渙日昃不可使再中兮指桓靈而<lb/>
慨歎昔尼父之不逢兮寓斧鉞于春秋誅姦邪於既死<lb/>
兮開日月之昧幽般紛紛以攘奪兮世不以之為殃民<lb/>
彛泯滅猶一髪兮微斯人其孰明覽出師之遺表兮涕<lb/>
滛滛其如雨悲逝者之不回兮邈英風于萬古<lb/>
<pb n="KR4e0005_WYG_001-6a"/>
　　　弔祖豫州賦<lb/>
汙池汀濘兮蛙黽樂之大鵬天遊兮燕雀謂女奚為狐<lb/>
狸冠裳兮梟獺堂宇支離節䟽兮側身無所嗚呼將軍<lb/>
兮管葛之倫遭逢庸愚兮有志莫伸委棄九鼎兮烹餁<lb/>
瓦釡截梁為杙兮束椽為柱偭背泰山兮依倚培塿圭<lb/>
璋碔砆兮沙礫瓊玖山陵暴骨兮社稷黍離故臣酸嘶<lb/>
兮行人涕洟卧薪嘗膽兮此維時矣宣光不作兮吁其<lb/>
悲矣烏號之徹札兮無養由以操之驊騮不逢伯樂兮<lb/>
<pb n="KR4e0005_WYG_001-6b"/>
與駑駘而並馳系曰龍噓而雲兮夫豈不能自翔鴻鵠<lb/>
舉翮而千里兮又何必懐此鄉魚遊思故淵兮鳥棲思<lb/>
故林吾固知將軍之不忍兮惜庸夫之無心日曖曖以<lb/>
西傾兮時靡靡而就逝雁鶩羣而喋呷兮鸞鳯反為所<lb/>
制世治亂之有數兮天亦無如之何也匪將軍之不能<lb/>
兮惜不幸而逢此時也死有重於泰山兮繫生民之休<lb/>
戚吾獨悲夫將軍兮仰𤣥穹而太息<lb/>
　　　弔岳將軍賦<lb/>
<pb n="KR4e0005_WYG_001-7a"/>
木之顛兮其根必傷人之將死兮俞扁以為不祥嗚呼<lb/>
將軍夫何為哉天地易位兮江河倒流鳯凰夭殈兮豺<lb/>
狼冕旒臣不知有其君兮子不知其有父嗚呼將軍兮<lb/>
獨銜寃而懐苦讐何愛而可親兮忠何辜而可戮父兄<lb/>
且猶不顧兮何忠良之能育臣竭心以為主兮又何可<lb/>
以為仇也天之所廢不可植兮亦將軍之尤也烏傷弓<lb/>
而欲殞兮羣啞啞而拊翼猿狖縻于機檻兮羇悲鳴而<lb/>
不食相伊人之有心兮曾鳥獸之不如忘戴天之大恥<lb/>
<pb n="KR4e0005_WYG_001-7b"/>
兮安峻宇而髙居信讒邪之矯枉兮委九廟于狐狸甘<lb/>
卑辭以臣妾兮茍殘喘以娛嬉焚舟楫于洪流兮烹驊<lb/>
騮于中路庸夫亦知其至愚兮羌獨迷而弗寤捐薄軀<lb/>
以報主兮乃忠臣之素心縱狂瞽之弗思兮又何必以<lb/>
之為禽屈原貞而見逐兮伍子忠而獲戾固將軍之不<lb/>
辰兮哀中原之蕪穢弔孤墳于湖濵兮見思陵之牛羊<lb/>
寄遥情于悲歌兮識忘親之不臧<lb/>
　　　弔台布哈元帥賦<lb/>
<pb n="KR4e0005_WYG_001-8a"/>
世有作忠以致怨兮曾不知其故然懐先生之耿介兮<lb/>
遭時命之可憐上廱蔽而不昭兮下貪婪而不貞權不<lb/>
能以自制兮謀不能以獨成進欲陳而無階兮退欲往<lb/>
而無路忠沈沈而不白兮心搖搖而不固縶乗黄服鼓<lb/>
車兮驂蹇驢以曵之罥猛虎于籠檻兮狐狸羣而制之<lb/>
衆刻木之枉直兮信讒邪之流言倒裳以為衣兮涅素<lb/>
以為𤣥前宕㝠令指途兮驅離婁使從之敎養由以彎<lb/>
弧兮繫其肘而引之吁嗟先生兮何逢時之不辰生不<lb/>
<pb n="KR4e0005_WYG_001-8b"/>
能遂其心兮死又抑而不伸姦何為而可長兮忠何為<lb/>
而可尤尸比干而奬惡來兮白日為之昧幽重曰嗚呼<lb/>
哀哉吾安歸乎猰㺄升堂兮騶虞以為妖殪鳯凰而斮<lb/>
麒麟兮糜粱肉以養梟吠狗遭烹兮捕猫蒙醢雄鷄晨<lb/>
鳴兮衆以為罪忠固不求人知兮於先生其何傷國有<lb/>
忠而不知兮喟皇天之不祥亂曰莽莽崇丘閴無人兮<lb/>
天髙聽遐疏不得親兮松柏摧折荆棘長兮軒于菉葹<lb/>
充佩纕兮浮雲虹蜺紛縱横兮上下阻隔幽不能明兮<lb/>
<pb n="KR4e0005_WYG_001-9a"/>
嗟苦先生卒罹殃兮姦邪矯枉歸罪愆兮咎繇不作誰<lb/>
與平兮跖犬噬由理則然兮麒麟豺狼不同羣兮自古<lb/>
有之吾又何嗟兮<lb/>
　　　伐寄生賦<hi>并序</hi>
余山居樹羣木嘉果駢植人事錯迕斤斧不修野鳥棲<lb/>
息糞其上茁異類日夕滋長舊本就悴余覩而悲之乃<lb/>
募趫捷腰斧鑿升其巔剜條剔根聚其遺而燔之於是<lb/>
老榦挺立新荑濯如若瘡瘍脱身大姦去國斧鉞之時<lb/>
<pb n="KR4e0005_WYG_001-9b"/>
用大矣哉作伐寄生賦<lb/>
天生五材兮資土而成汝獨何為兮附麗以生疣贅蛭<lb/>
嘬兮枝牽蔓縈瘠人以肥已兮偷以長榮狀似小人之<lb/>
竊據兮謂城社之可憑觀其隂不庇物材匪中器華不<lb/>
羞于几筵實不諧於五味來鳥烏之□聒集虫豸以刺<lb/>
蚝果被之而實萎卉蒙之而本悴壇杏無所容芬芳甘<lb/>
棠曷能成其蔽芾亶無庸而有害矧眶睫之可置爾乃<lb/>
建修竿升木末運斤生風以翦以伐脱纒牽於喬竦落<lb/>
<pb n="KR4e0005_WYG_001-10a"/>
纎蕤之騷屑剜蘚膚以除根斆去毒而刮骨於是巨蠧<lb/>
既夷新荑載蕃迎春而碧葉雲潝望秋而碩果星繁信<lb/>
知谷鉞之神用寧能裕蠱以生患也耶嗟夫農植嘉榖<lb/>
惡草是芟物猶如此人何以堪獨不聞夫三桓競爽魯<lb/>
君如寄田氏厚施姜陳易位大賈入秦柏翳以亡園謀<lb/>
既售芈化為黄蠧憑木以槁木姦憑國以盗國鬼居盲<lb/>
而人殞梟寄巢而母食堅氷戒乎履霜贏豕防其躅躑<lb/>
諒前轍之昭昭何人心之自惑故曰非其種者鋤而去<lb/>
<pb n="KR4e0005_WYG_001-10b"/>
之信斯言之可則<lb/>
　騷<lb/>
　　　九歎九首<lb/>
秋風起兮夕露溥浮雲沉隂兮白日晝寒木葉落兮水<lb/>
泉乾孤䧹鳴兮悽以酸攬余轡兮悵盤桓野蕭條兮行<lb/>
路難豺狼驕兮狐兎頑蘭蕙死兮荆棘蕃我欲奮飛兮<lb/>
無羽翰援雅琴兮發哀彈絃斷絶兮涕汍瀾<lb/>
我髪種種兮颯如其稀我心倀倀兮忽若有遺過吾不<lb/>
<pb n="KR4e0005_WYG_001-11a"/>
能改兮徳吾不能知往者不可悔兮來者不可期進無<lb/>
益于世兮退將安歸嗚呼已矣兮吾寧不悲<lb/>
天有田兮不可以耕山有龜兮不可以知咎徴剡蒿以<lb/>
為梁兮削菌以居楹匠石却走兮工埀拊膺登髙望逺<lb/>
兮觀四瀛水東流兮日西傾般紛紛兮各有營我獨展<lb/>
轉兮從夜達明<lb/>
風飄飄兮揚塵野寂寞兮無人舟何為兮山阿車何為<lb/>
兮水濵北望楚兮東望秦倒江河兮亂星辰天門窈窕<lb/>
<pb n="KR4e0005_WYG_001-11b"/>
兮重九闉願有言兮遠莫陳虎豹颬颬兮為喜為瞋横<lb/>
流涕兮瞻蒼旻心馮噫兮不能伸麋有角兮龍有鱗空<lb/>
山寥寥兮吾誰與鄰<lb/>
江無舟兮河無梁隰有荆棘兮而無稻粱鷹化鳩兮雀<lb/>
變隼狸為貙分龍為蚓睠長顧兮情紆軫九疑髙兮禹<lb/>
穴幽梧桐枯兮鳯不留山木慘慘兮呌鵂鶹鴻鵠飛兮<lb/>
無所投雲沓沓兮雨悠悠孰懐情兮知此愁<lb/>
虎厭肉兮騶虞苦飢獺升堂兮麒麟受羈黄彛薦滫兮<lb/>
<pb n="KR4e0005_WYG_001-12a"/>
章甫承綦箾韶屏棄兮絃筦兠離指玉以為石兮削方<lb/>
以為規天不可問兮神不可咨繄彼之是兮而此之非<lb/>
有樗在林兮有櫟在馗蓍龜孔昭兮勿逺余思<lb/>
今夕何夕兮天宇清步逍遙兮仰觀列星河漢皎兮北<lb/>
斗横悲風發兮候虫鳴林烏起兮沙鴇驚長夜寥寥兮<lb/>
何人哭聲愴怳悢兮不忍聽回身入房兮淚沾纓蛟虬<lb/>
偃蹇兮豺虎獰弧無弦兮車説其衡知不可慮兮誰女<lb/>
令蹇淹留兮難為情<lb/>
<pb n="KR4e0005_WYG_001-12b"/>
履霜思裘兮燠則棄之臨河號舟兮濟而置之不網胡<lb/>
魚兮不弋胡鵠翦薙杞梓兮索灌莽以取木捕猫乳鼠<lb/>
兮僉以為仁吠狗宵警兮行者怒瞋彃鸞養梟莫知其<lb/>
咎斵氷以承宫兮曷云能久長太息兮有所思林木動<lb/>
兮巢鳥悲山有藿兮園有葵心懐君兮君不知<lb/>
秋天泬漻兮百草黄蟪蛄悲吟兮朝榮有芳屣履起兮<lb/>
獨彷徨心悠悠兮懐故鄉原有粟兮隰有禾桂花紅兮<lb/>
蘭紫芽涼風動兮松柏馨流潦落兮水泉清蔬可茹兮<lb/>
<pb n="KR4e0005_WYG_001-13a"/>
秫可酒集鄉里兮會親友坐白日兮䕃蒼筠翫明月兮<lb/>
思古人魚歸淵兮狐首丘終余生兮安所求<lb/>
　　　秋日慘淡<lb/>
秋日慘淡兮秋風其颸白露既下兮繁霜繼之蘖離其<lb/>
根兮葉脱其枝丰者黝顔兮柔者就萎登髙望遠兮涕<lb/>
泗滂沱松柏希少兮蒲栁何多露不盈條兮霜晨以晞<lb/>
嵗晏𤣥氷兮知將奈何<lb/>
　　　思歸引<lb/>
<pb n="KR4e0005_WYG_001-13b"/>
山髙髙兮可以望四荒胡躋爾巔兮而不見我故鄉嵗<lb/>
云莫兮無衣裳車罷馬羸兮僕夫頓僵水有蛟鰐兮陸<lb/>
有虎狼于嗟奈何兮惟懐永傷<lb/>
　　　松筠軒歌<lb/>
彼松之髙兮矯吾以其操兮此竹之節兮耿吾以其潔<lb/>
兮露溥溥兮宵明烟霏霏兮曉清風聲我琴兮鳴鸐我<lb/>
笙□胡為兮我衣塵胡為兮我纓颼兮飀窈兮幽驂<lb/>
青鸞兮服蒼虬吾與元氣兮升降與雲霞兮綢繆逍遙<lb/>
<pb n="KR4e0005_WYG_001-14a"/>
兮相羊終吾生兮樂以忘憂<lb/>
　　　漁父歌<lb/>
江之水兮悠悠深有鰋鯉兮淺有鯊與鯈檜為楫兮松<lb/>
為舟其釣伊緡兮人誰女尤江之水兮娟娟蒹葭吟風<lb/>
兮楊栁含烟有鮪在穴兮有魴在淵其釣伊絲兮人誰<lb/>
女愆江之水兮浪浪泳之沄沄兮浮之洋洋有魚與鰕<lb/>
兮可釣以綱無遐爾思兮人誰女傷<lb/>
　　　麥舟圖歌<lb/>
<pb n="KR4e0005_WYG_001-14b"/>
我馬飽粟兮彼食不選秕糠我麥滿舟兮彼無以送其<lb/>
死亡我忽見兮哀不能忘推以與之兮我心乃康我聞<lb/>
在昔兮有虞夏商一夫百畝兮家有稻與粱生不餓殍<lb/>
兮死有蔵嗚呼今不得見兮使我心傷<lb/>
　　　山隂王景回友樵齋辭<lb/>
稻粱離離兮稂莠驕驕麟不可以偶狼兮鳯不可以佀<lb/>
梟求羊無人兮鍾子寂寥哀風觱發兮原野蕭條四顧<lb/>
彷徨兮憂心且焦若有人兮在山椒攜糧負薪兮嘯歌<lb/>
<pb n="KR4e0005_WYG_001-15a"/>
以遨黜陟無聞兮寵辱不搖嗚呼吾爾羣兮去無待子<lb/>
招臨流泉兮倚逍遙無斤我松兮無使柏也凋<lb/>
　　　栁橋漁唱二首為黄中立作<lb/>
春風淡淡兮湖水波栁埀橋兮青烟滿莎扣予舷兮發<lb/>
長歌靡白蘋兮亂鴐鵝前有蛟兮後有鼉予往予還兮<lb/>
吁予奈何<lb/>
彼湖有波兮此橋有栁我維我舟兮聊以搔我首放歌<lb/>
逍遙兮哀莫予偶有籜在罾兮有沙在罶逝者滔滔兮<lb/>
<pb n="KR4e0005_WYG_001-15b"/>
羌不可以久緑蘋兮菲菲落花兮㸃衣江無津兮海無<lb/>
涯嗚呼寂寥兮吾誰與歸<lb/>
　　　獲麟操<lb/>
有獸維麟兮獵者獲之折肢毁膚兮曾不如鹿與麋嗚<lb/>
呼哀哉兮爾何生于此時周公已矣兮吾能不悲<lb/>
　　　在陳操<lb/>
彼山有楊兮彼隰有栩彼路斯何兮孔棘且阻𤣥雲杳<lb/>
㝠兮不日以雨重華寂寥兮誰與晤語茫茫九州兮孰<lb/>
<pb n="KR4e0005_WYG_001-16a"/>
為予所龜蒙無人兮駕予歸處<lb/>
　　　白雲歌為良上人作<lb/>
用貞上人以白雲隠居名其舍葢取諸唐狄公之言以<lb/>
寓其思親之意括蒼劉基為之歌曰<lb/>
青山兮翠微白雲兮孤飛悵遊子兮逺于離不如雲兮<lb/>
倐往而歸白雲兮容與青山兮欲雨懐予親兮在雲之<lb/>
下雲兮雲兮歸予從女<lb/>
　　　秋山圖歌<lb/>
<pb n="KR4e0005_WYG_001-16b"/>
秋風起兮蕭蕭望青山兮寂寥水泠泠兮出石葉槭槭<lb/>
兮辭條氣悽悽兮就寒夜耿耿兮不朝鳯凰兮安之梧<lb/>
桐兮早凋思美人兮隔江河𤣥雲㝠兮天路遙託宵夢<lb/>
兮逺徂征款扶桑兮倚消搖盼青鵻兮不來愴怳悢兮<lb/>
魂屢飄願乘風兮絶浮雲要洪崖兮訪子喬髙無梯兮<lb/>
深無航黿鼉陸梁兮虎豹驕歸來兮歸來紫芝有荑兮<lb/>
黄精有苗<lb/>
　　　梁孝子廬墓詞<hi>并序</hi>
<pb n="KR4e0005_WYG_001-17a"/>
梁君天民思其父母而廬于墓將終身焉夫廬墓非古<lb/>
禮也然人子之情有不能已而自我為之君子不非焉<lb/>
或乃狀其景物而詠歌之則悖於禮而非孝子之本心<lb/>
矣故為之作楚語使梁君聞之必愀然悲曰他人有心<lb/>
予忖度之夫子之謂也不其庶乎其詞曰<lb/>
陟彼岵兮望父陟彼屺兮望母若儀容兮在前恍音聲<lb/>
兮在後陟彼屺兮望母陟彼岵兮望父惝怳惘兮無聞<lb/>
心搖搖兮愁苦聞空廬兮山之巔朝松有嵐兮暮蘿有<lb/>
<pb n="KR4e0005_WYG_001-17b"/>
烟其下維地兮其上維天食思寢思兮以日以年嗚呼<lb/>
魂乎其有知兮矢相從於九泉<lb/>
　　　送龍門子入仙華山辭<lb/>
龍門先生既辭辟命將去入仙華山為道士而達官有<lb/>
邀止之者予弱冠嬰疾習懶不能事嘗愛老氏清淨亦<lb/>
欲作道士未遂聞先生之言則大喜因歌以速其行先<lb/>
生行吾亦從此往矣他日道成為列仙無相忘也其辭<lb/>
曰<lb/>
<pb n="KR4e0005_WYG_001-18a"/>
青山崔嵬兮烟雲杳㝠回溪鬱紆兮巖谷晦明修篁雜<lb/>
樹兮相蔽虧洞壑窈窕兮人不知清猿警夜兮鶴報晨<lb/>
花開鳥啼兮長如春隰有芷兮陵有苕美人不來兮山<lb/>
寂寥瓊芝兮玉華丹荑兮翠葩紫葛兮黄精礧碨兮鬖<lb/>
髿蜚梁連蜷兮登降峛崺幽漻閴磟兮敞晃譎詭芳蘭<lb/>
桂椒兮或紅或紫松風澗泉兮金石盈耳梧桐萋萋兮<lb/>
竹實蕋蕋鳯凰翔鳴兮五色卉煒望美人兮翠微空山<lb/>
寂寥兮遲爾來歸霓為衣兮霞為裳飲沆瀣兮食瑤漿<lb/>
<pb n="KR4e0005_WYG_001-18b"/>
晞正陽兮澡淪隂精神完兮毛髪香握六符兮躡九靈被<lb/>
矞雲兮歌洞章御扶搖兮欵天門詣北斗兮覲虛皇超<lb/>
鴻濛兮軼希夷造無始兮逍遙娭召秦女兮吹簫使湘<lb/>
娥兮彈絲洪崖嘯歌兮王母啟齒萬舞齊進兮襟佩颯<lb/>
纚長離前驅兮鸞鳥為使蒼龍騑騑兮白虎豸豸雷公<lb/>
磅硠兮列缺旭虺登明堂兮絶河津上閣道兮攀勾陳<lb/>
過三危兮繞𤣥㝠出太微兮入西清憩牛渚兮泛靈槎<lb/>
乗回飈兮以還家美人兮歸來山中兮其樂無涯<lb/>
<pb n="KR4e0005_WYG_001-19a"/>
　　　王彦中哀辭<lb/>
王氏二子者故宋給事中信之<hi>闕</hi>世孫也長曰鍾字彦<lb/>
中次曰錡字彦和是同母一乳而生二子焉及長俱好<lb/>
學能文詞至正癸已其長以春秋經魁鄉貢次榜行省<lb/>
銓授建徳路學録未幾以力學得疾至丁酉四月卒鄉<lb/>
人咸痛惜之葢期其成而不意止于斯也其弟悲哭不<lb/>
能自勝於是元帥石未公聞之為詩以弔且唁而劉基<lb/>
為文以哀之其辭曰<lb/>
<pb n="KR4e0005_WYG_001-19b"/>
朝出兮雁行暮歸兮相將聨綵服兮上髙堂棣華莽兮<lb/>
親樂康忽秋霜兮夏零凄風發兮凋紫荆同氣兩身兮<lb/>
一死一生車隻其輪兮嗟何以行窈窈兮愔愔想形容<lb/>
兮不可尋飲泣兮吞聲恐慈親兮傷心俯重泉兮永隔<lb/>
掩此哀兮何極盡禮事生兮恪恭子軄是謂孝友兮死<lb/>
者瞑目<lb/>
　古樂府<lb/>
　　　艾如張<lb/>
<pb n="KR4e0005_WYG_001-20a"/>
有菀者林衆鳥萃之我欲張羅榛楛翳之既礪我斧又<lb/>
飭我徒孰是奥穢而不剪除爰升于虛以相乃麓有條<lb/>
我綱載秩我目有鳥有鳥五采其章<graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>
                    <graphic n="KR1523" url="https://raw.githubusercontent.com/kanripo/KR-Gaiji/master/images/KR1523.png" mimeType="image/png"/>喈喈率彼髙<lb/>
岡張之弗獲憂心且傷寤寐懐思曷云能忘有鳥五采<lb/>
亦既來止昭其徳音以相君子君子豈弟其儀是若艾<lb/>
而張矣云胡不樂<lb/>
　　　芳樹<lb/>
蔚彼芳樹生于蘭池景風晝拂榮泉夜滋煜如其光炫<lb/>
<pb n="KR4e0005_WYG_001-20b"/>
于朱曦含華吐芬嚶鳴滿枝君子有酒以遨以嬉羽觴<lb/>
交横吹竹彈絲相彼草木允惟厥時良辰易徂能不懐<lb/>
思沛其邁矣其誰女悲<lb/>
　　　上陵<lb/>
零雨霏霏亦降于桑愴悢中懐念昔先皇惟昔先皇創<lb/>
業孔艱寤寐興懐能不永歎精靈安所體魄焉依幽明<lb/>
隔絶曷已其思堂堂梓宫在彼髙岡霜露是萃能不慨<lb/>
傷禮起由情將情繄物溥斯索矣庶其罔闕郊社既䖍<lb/>
<pb n="KR4e0005_WYG_001-21a"/>
宗廟孔威上陵是申式昭孝思<lb/>
　　　將進酒<lb/>
有酒湛湛亦盈于觴酌言進之思心洋洋亦有兄弟在<lb/>
天一方安得致之樂以徜徉有酒在尊既旨且清何以<lb/>
酌之有觩其觥豈不欲飲惜無友生愴悢傷懐曷云其<lb/>
平兄弟之合如塤如篪朋友既比如岡如維死喪急難<lb/>
是責是疵今日有酒如何勿思人亦有言解憂惟酒載<lb/>
惛載呶亦孔之咎我觴維瓊我斚維玖以樂兄弟以宴<lb/>
<pb n="KR4e0005_WYG_001-21b"/>
朋友<lb/>
　　　上之回<lb/>
上之回六龍矯揵光耀拂鷖鳥<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石關匝棠棃揚靈旗<lb/>
縣月支天馬來宛居劙穆上𤣥釐穰穰坐明堂朝萬方<lb/>
翕披離玉燭光於億年樂未央<lb/>
　　　朱鷺<lb/>
朱鷺來玉山巔赬翁引熛臆延朱鷺來赩流赮飲赤水<lb/>
食丹砂朱鷺來炎徳加威昆明滇僰訛朱鷺來集太液<lb/>
<pb n="KR4e0005_WYG_001-22a"/>
帝錫祐荒廣斥朱鷺來輝煌煌挾鷦鵬媒鳯凰朱鷺來<lb/>
皇之輝神筴演無窮期<lb/>
　　　巫山髙<lb/>
巫山髙哉鬱崔嵬下有江漢浮天回深林日月照不到<lb/>
洞谷闔闢生風雷危峯半出赤道上落日猿狖鳴聲哀<lb/>
虎牙赤甲鬭雄壯風氣以之而隔閡楚王遺跡安在哉<lb/>
但見麋鹿跳蒿萊當時忠臣放澤畔乃與靳尚相徘徊<lb/>
山中妖狐老不死化作婦女蓮花腮潛形譎跡託夢寐<lb/>
<pb n="KR4e0005_WYG_001-22b"/>
變幻涕泪成瓊瑰神靈震怒不可禱雲霧慘淡昏陽臺<lb/>
猛風吹雨洗不盡假手秦炬歊飛灰精誠感應各以類<lb/>
世間妖孽匪自來君不見商王夢中得良弼傅巖之美<lb/>
本安匹巫山何事近楚宫終古怨恨流無窮<lb/>
　　　戰城南<lb/>
朝戰城南門暮戰城北郭殺氣髙衝白日昏劍光直射<lb/>
旄頭落聖人以五服限夷夏射獵耕織各自安土風胡<lb/>
為彼狂不自顧而與大國爭長雄髙帝定天下遺此平<lb/>
<pb n="KR4e0005_WYG_001-23a"/>
城憂陛下宵旰不遑食擁旄仗鉞臣不羞登南城望北<lb/>
土雲茫茫土膴膴蚩尤禡牙雷擊鼓舉長㦸揮天狼休<lb/>
屠日逐渾邪王氊車尾尾連馬羊橐駞載金人照耀紅<lb/>
日光逍遙而來歸帝鄉歸帝鄉樂熙熙際天所覆罔不<lb/>
來小臣獻凱未央殿陛下埀拱安無為<lb/>
　　　君馬黄<lb/>
君馬黄我馬驪二馬八足爭驅馳回頭顧影雙驕嘶尾<lb/>
端散作赬虹飛黄馬曜日黄金晶驪馬謂是𤣥天精眼<lb/>
<pb n="KR4e0005_WYG_001-23b"/>
前好醜那能明吾聞良驥稱以徳不聞矜此驪黄色世<lb/>
無伯樂識者誰有徳無色空自知<lb/>
　　　思悲翁<lb/>
弱齡輕日月邁景想神仙顧往諒無及待來徒自憐黄<lb/>
金棄砂礫劬心鍊丹鉛鑿石不得水沈劍徒窺淵流光<lb/>
不我與白髪盈華顛杖䇿出門去十步九不前歸來對<lb/>
妻子塵竈午未烟干時乏計策退畊無園田霜蒲怨青<lb/>
松逝矢恨驚弦已矣復何道吞聲赴黄泉<lb/>
<pb n="KR4e0005_WYG_001-24a"/>
　　　聖人出<lb/>
聖人出臨萬方赤若白日登扶桑隂靈韜精星滅芒羣<lb/>
氛辟易歸大荒晻曖寒谷熙春陽枯根發茁暢幽蔵潛<lb/>
魚躍波谷鳥翔花明草暖青天長青天長聖人夀北斗<lb/>
軒轅調氣候北辰中居環列宿八風應律九歌奏圓方<lb/>
交格神靈輳聖人出陽道開億萬年歌康哉<lb/>
　　　釣竿<lb/>
斫竹作釣竿抽蠒作釣絲滄洲日暖波漣漪緑蒲茸茸<lb/>
<pb n="KR4e0005_WYG_001-24b"/>
栁葉埀鈎纎餌香魚不知石鱗激水溪毛動玉燕迴翔<lb/>
竿尾重大魚入饌腮頰紅小魚却放淵沄中更祝小魚<lb/>
知我意長逝深潭莫貪餌<lb/>
　　　思美人<lb/>
雨欲來風蕭蕭披桂枝拂陵苕繁英隕鮮葉飄揚烟埃<lb/>
靡招搖激房帷發綺綃中髪膚惜寂寥思美人隔青霄<lb/>
水渺茫山岧嶤雲中鳥何翛翛欲寄書天路遙東逝川<lb/>
不可邀芳蘭花日夜凋掩瑤琴閑玉蕭魂睘睘心搖搖<lb/>
<pb n="KR4e0005_WYG_001-25a"/>
望明月歌且謠聊逍遙永今宵<lb/>
　　　關山月<lb/>
關山月明風惻惻萬里黄雲雜沙礫夜深羌笛吹一聲<lb/>
征人相看淚沾臆古人以綏服奮武衛耕戰守禦不外<lb/>
求何人倡此戌邉策千載以貽中國憂關山月圓復缺<lb/>
何忍年年照離别願得馳光照明主莫遣邊人望鄉苦<lb/>
　　　楚妃歎<lb/>
江漢揚波六千里上有巫山矗天起錦衾一夕夢行雲<lb/>
<pb n="KR4e0005_WYG_001-25b"/>
萬戸千門冷如水聞道秦兵下武關君王留連猶未還<lb/>
山深不見章臺殿汨羅寃淚空潺湲尚憶前王好馳逐<lb/>
宫中美人不食肉回狂作哲須㬰間至今相業歸孫叔<lb/>
楚宫無復如昔人況有神女如花新悲來恨新還憶故<lb/>
誰能斷却巫山路<lb/>
　　　王子喬<lb/>
王子喬乃是髭王之子皇王之孫深宫洞房不稱意却<lb/>
駕白鶴尋軒轅虹蜺為斾雲為旛飄然乗風上崑崙王<lb/>
<pb n="KR4e0005_WYG_001-26a"/>
子喬去何之朝發暘谷暮崦嵫六龍九鳯相追隨穆王<lb/>
西上不得王母訣胡為元氣獨爾私王子喬去不還后<lb/>
稷功業委如山猶有九鼎知神姦王城日夕生茆菅爾<lb/>
獨胡為白雲間王子喬空長歎<lb/>
　　　走馬引<lb/>
天㝠㝠雲濛濛當天白日中貫虹壯士拔劍出門去手<lb/>
提仇頭擲草中擲草中血漉漉追兵夜至深谷伏精誠<lb/>
感天天心哀太一乃遣天馬從天來揮霍雷電揚風埃<lb/>
<pb n="KR4e0005_WYG_001-26b"/>
壯士呼天馬馳横行白晝吏不敢窺戴天之恥自古有<lb/>
必報天地亦與相扶持夫差徒能不忘而報越棲於㑹<lb/>
稽又縱之始知壯士獨無媿魯莊嵇紹何以為人為<lb/>
　　　結交行<lb/>
朋友以義合久要貴不忘結交或匪人騶虞化為狼君<lb/>
不見市井人盃酒忽相得傾肝瀉膽無所惜一朝需求<lb/>
不稱意口裏駏蛩心上蚝更聞背語觸疑心墻角車輪<lb/>
亦生翅君不見耳與餘又不見田與竇當其得意時刎<lb/>
<pb n="KR4e0005_WYG_001-27a"/>
頸以相就寧知嫌隙反掌成坐令袵席生戈兵古人重<lb/>
結交晏子真其人伾文執誼羊豕之合死生棄置安足<lb/>
陳<lb/>
　　　梁甫吟<lb/>
誰謂秋月明蔽之不必一尺雲誰謂江水清淆之不必<lb/>
一斗泥人情旦暮有翻覆平地倐忽成山谿君不見桓<lb/>
公相仲父竪刁終亂齊秦穆信逢孫遂違百里奚赤符<lb/>
天子明見萬里外乃以薏苡為文犀停婚仆碑何震怒<lb/>
<pb n="KR4e0005_WYG_001-27b"/>
青天白日生虹蜺明良際㑹有如此而況童角不辨粟<lb/>
與稊外間皇父中豔妻馬角突兀連牝雞以聰為聾狂<lb/>
作聖顛倒衣裳行蒺藜屈原懐沙子胥棄魑魅呌嘯風<lb/>
凄凄梁甫吟悲以悽岐山竹實日稀少鳯皇憔悴將安<lb/>
棲<lb/>
　　　春日行<lb/>
白日出東陸垂光曜中天大哉至陽徳蕩蕩無頗偏坐<lb/>
令慘烈化滋潤頃刻枯槁回鮮妍聖人法天道神化參<lb/>
<pb n="KR4e0005_WYG_001-28a"/>
𤣥微春朝著典禮上下同光暉埀衣向明物自育帝力<lb/>
皥皥無人知春天和春日麗但願宇宙長如春聖明天<lb/>
子千萬嵗<lb/>
　　　墻上難為趨行<lb/>
弱水不可以航石林不可以車人生貴守分墻上難為<lb/>
趨茫茫八極内狹徑交通衢紛紛皆轍迹擾擾論錙銖<lb/>
焦原詫齊踵龍頷夸探珠片言取卿相盃酒興剪屠機<lb/>
事一朝露妻子化為魚林間有一士蓬蒿翳窮廬種稻<lb/>
<pb n="KR4e0005_WYG_001-28b"/>
十數畝種桑八九株有酒且飲之無事即安居孰知五<lb/>
鼎食聊保百年軀悠悠身後事汲汲復何如<lb/>
　　　少年行<lb/>
駿馬狐白裘玉勒黄金羈賔從如浮雲顧盼生光輝朝<lb/>
驅紫陌塵暮醉青樓姬但見花月好寧知霜雪飛荏苒<lb/>
世途異凄涼瑤草衰園田皆易主親友盡暌違學書時<lb/>
既晚躬稼力已微嵗晏寒風生倚墻聽隣機逝水不可<lb/>
挽枯蓬安所依佇立為爾歎感我涙沾衣<lb/>
<pb n="KR4e0005_WYG_001-29a"/>
　　　獨漉篇<lb/>
獨漉復獨漉月明江水濁水濁迷龍魚月明復何如楚<lb/>
國皆濁屈原獨清行吟澤畔哀哉不平上山采荼下山<lb/>
采蘗心在腹中何由可白豺狼在後虎豹在前四顧無<lb/>
人魂飛上天珠玉委棄不如泥沙躡冠戴履萬古悲嗟<lb/>
　　　懊憹歌<lb/>
白惡養雛時夜夜啼達曙如何羽翼成各自東西去<lb/>
昨夜霜風起入户復吹帷兒啼母心酸母愁兒不知<lb/>
<pb n="KR4e0005_WYG_001-29b"/>
養兒徒養老無兒生煩惱臨老不見兒不如無兒好<lb/>
食蘗苦在口食蓮苦在心苦心無人知苦口淚沾襟<lb/>
男兒初生時蓬矢桑弧弓老大却思家懊惱無終窮<lb/>
　　　王昭君<lb/>
漢庭不賞徼功士昭君却向胡中死昭君辭漢入胡中<lb/>
胡女悲愁漢嬪喜含情欲怨當語誰手彈琵琶涙沾衣<lb/>
掖庭望幸從此絶巫山有路他生歸殷勤説與上林雁<lb/>
好在明年再相見漢恩如海長自深妾自生來命如綫<lb/>
<pb n="KR4e0005_WYG_001-30a"/>
賤妾一身何足惜可惜當年劉敬䇿遂令上䇿重和親<lb/>
欲倚紅顔清塞塵只恐妾身先草露漢宫無復如花人<lb/>
　　　塘上行<lb/>
塘上何所有有蒲與荷花蒲花難開荷易落使我歎恨<lb/>
長咨嗟鴛鴦戲我後鶬鴰翔我前四顧不見人淚下如<lb/>
流泉浮萍違渌井寄身滄江渚滄江不應竭是妾命如<lb/>
許朝淚灑玉臺夕淚沾羅衾采荷得見蓮中復懐苦心<lb/>
廣筵列肴蔬好者即美味荼蓼有時甘菘葵有時棄嚴<lb/>
<pb n="KR4e0005_WYG_001-30b"/>
風吹秋林蕙蘭化為草菸悒今可憎芳菲故嘗好行亦<lb/>
私自憐坐亦私自憐願為天邉月流影玉堦前<lb/>
　　　君子有所思<lb/>
晨上龍首山徘徊望咸京交衢錯萬井甲第連公卿鞍<lb/>
馬相照曜冠葢如雲行扈從金輿歸賜酒銀甕盈前庭<lb/>
列騶騎後苑羅傾城寵極妬心起歡餘驕氣生田竇巧<lb/>
相奪蕭韓互摧傾快意在一時報復延戈兵范雎掉柔<lb/>
舌穰侯去彊嬴寧知幽燕客接踵夸雄鳴茫茫前車轍<lb/>
<pb n="KR4e0005_WYG_001-31a"/>
遺跡猶未平胡為不自悟坐使憂患并二疏獨何人千<lb/>
載埀令名<lb/>
　　　上山采蘼蕪<lb/>
上山采蘼蕪山峻路迢遞下山逢故夫悲風生羅袂憶<lb/>
昔結髪時願得終百年變故不可期中道相棄捐蓮實<lb/>
生水中石榴生路側未嘗掛齒牙中心豈能識上山采<lb/>
蘼蕪羅袖生芳菲因君贈新人莫遣秋霜霏落葉辭故<lb/>
枝不寄别條上白日無回光誰能不惆悵<lb/>
<pb n="KR4e0005_WYG_001-31b"/>
　　　雙桐生空井<lb/>
雙桐生空井井空桐葉稀葉稀不自蔽鳯鳥將安歸雙<lb/>
桐生空井井泥泉不出桐根日夜枯何由伐琴瑟<lb/>
　　　美女篇<lb/>
南國有美女粲粲玉雪顔眉目豔華月色映清秋寒粉<lb/>
黛不敢涴佩服惟幽蘭一朝備選擇得厠金宫班貞心<lb/>
恥自衒望幸良獨難況蒙衆女妬倩笑誰為歡恒恐芳<lb/>
桂枝寂寞零露溥素手發瑤琴泠泠奏孤鸞宫商合要<lb/>
<pb n="KR4e0005_WYG_001-32a"/>
妙遺響風珊珊大音世罕識日暮空盤桓安得託宵夢<lb/>
集君瑤臺端相思不可極躑躅起長歎<lb/>
　　　玉階怨<lb/>
長門燈下淚滴作玉階苔年年傍春雨一上苑墻來<lb/>
　　　秋思<lb/>
梧桐生碧砌密葉暗金井驚心昨夜月照見棲禽影<lb/>
　　　長門怨<lb/>
白露下玉除風清月如練坐看池上螢飛入昭陽殿<lb/>
<pb n="KR4e0005_WYG_001-32b"/>
　　　宛轉歌<lb/>
星稀月白河闌干飢蟲籲號莎草寒美人望月歌宛轉<lb/>
瀟湘水碧蒼梧逺愁魂一夜不得歸化作斷雲天際飛<lb/>
　　　長相思<lb/>
長相思在沅湘九疑之山鬱蒼蒼青天蕩蕩林木暗落<lb/>
日虎嘯風飛揚欲往從之水無航仲尼有徳而不用孟<lb/>
軻竟死於齊梁松柏摧折桂生蠧但見荆棘如山長長<lb/>
相思斷人腸<lb/>
<pb n="KR4e0005_WYG_001-33a"/>
　　　雉子班<lb/>
雉子班飛翛翛嗚鷕鷕踉蹡出没灌莽中衮裳煥爛赬<lb/>
瞳瞭野人拄翳潛置媒和聲相應無驚猜黄間一發激<lb/>
流電錦繡披裂委草萊林棲野啄本無累嗜欲沈溺禍<lb/>
所胎君不見天池鳯凰食竹實逍遙至和永終日<lb/>
　　　朗月行<lb/>
朗月何朧朧照我綺牕中牕中美人不能寐起看玉宇<lb/>
生秋風秋風飄颻吹木未纎雲巻盡懸明月明月隨風<lb/>
<pb n="KR4e0005_WYG_001-33b"/>
出海來海水蕩漾龍鱗開寒光噴浸碧落外白浪湧作<lb/>
金銀臺何處悲風怨羌管誰家舞榭笙簧暖長信宫中<lb/>
漏水長昭陽殿裏更籌短漏長更短總含情開窻坐視<lb/>
河漢傾廣寒宫在何處欲往從之𣺌烟霧青鵻汗漫不<lb/>
可期桂華如雪東方曙<lb/>
　　　大墻上蒿行<lb/>
墻上蒿方春擢秀何芃芃炎天六月旱無雨枝葉枯死<lb/>
隨飄風世情翻覆不可擬人生有身莫依倚君不見樊<lb/>
<pb n="KR4e0005_WYG_001-34a"/>
將軍一朝函首西入秦又不見劉越石仰天長歌握中<lb/>
璧三士自殘因二桃子胥終棄吳江濤世人見機苦不<lb/>
蚤何不看取墻上蒿<lb/>
　　　雞鳴曲<lb/>
日將出雞先鳴千門萬户聽雞聲美人錦帳愁欲曙壯<lb/>
士苦心煎百慮人間百年能幾日日日雞鳴催日出一<lb/>
朝過了復一朝白髪蕭蕭此生畢齊妃播淑徳感彼蟲<lb/>
薨薨周宣悟姜后功業光中興亦知國家共如此莫恠<lb/>
<pb n="KR4e0005_WYG_001-34b"/>
雞鳴催早起<lb/>
　　　邯鄲才人嫁為厮養卒婦<lb/>
邯鄲有才人豔色如朝霞嫁作厮養婦雲鬢埋泥沙憶<lb/>
昔趙王全盛日夜夜綺筵張寶瑟中山美酒盈羽觴一<lb/>
笑黄金滿千鎰繁華過眼如轉蓬故宫禾黍秋芃芃明<lb/>
珠白璧走函谷墜簪遺珥空悲風人生最苦是衰老白<lb/>
首無歸向誰道蓽門夜永月光寒卧聼駑駘齕枯草<lb/>
　　　出塞<lb/>
<pb n="KR4e0005_WYG_001-35a"/>
居延風髙榆葉空狼烟夜照甘泉宫將軍授鉞虎士怒<lb/>
蚩尤亘天旗尾紅麒麟前殿催賜酒已覺此身非已有<lb/>
猛氣遙將日逐吞壯心肯落嫖姚後雁門城外沙如雪<lb/>
玉帳霜濃鐵衣折長劍須披瀚海雲哀笳莫怨天邉月<lb/>
北風烈烈刁斗鳴回看北斗南方明驚箭離弦車在坂<lb/>
不勒燕然終不返<lb/>
　　　入塞<lb/>
狐裘䝉茸沙磧裏望見玉關驚且喜關門候吏記曾逢<lb/>
<pb n="KR4e0005_WYG_001-35b"/>
白髪相看淚如水歸來放馬咸陽原舊遊今有幾人存<lb/>
斜陽慘淡照籬落閒看鄰翁戲子孫<lb/>
　　　孤兒行<lb/>
蓬頭皸足誰家兒滿面塵埃雙淚埀爺娘棄我不待老<lb/>
骨肉無人但兄嫂兩身一氣不相知陌路茫茫向誰道<lb/>
清晨采薪日入歸殘羮冷飯難充飢欲言問兄兄不顧<lb/>
嫂是他人更奚訴人生一世為弟兄同根自合同枯榮<lb/>
爺孃在日曾眷戀願兄回看死人面<lb/>
<pb n="KR4e0005_WYG_001-36a"/>
　　　病婦行<lb/>
夫妻結髪期百年何言中路相棄捐小兒未識死别苦<lb/>
啞啞向人猶索乳箱中探出黄金珥付與孤兒買<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>餌<lb/>
不辭瞑目歸黄泥泉下常聞兒夜啼低聲語郎情不了<lb/>
願郎早娶憐兒小<lb/>
　　　淮南王<lb/>
淮南王好神仙澄心鍊炁守自然收拾真一歸中圓化<lb/>
為五色黄金丸乗風駕景飛上天飛上天逍遙遊八鸞<lb/>
<pb n="KR4e0005_WYG_001-36b"/>
捧轂龍翼輈虹蜺繽紛夾綵斿上窺九陽下六幽回頭<lb/>
大笑武皇帝柏梁桂館空清秋<lb/>
　　　蜀國弦<lb/>
胡笳拍斷𤣥氷結湘靈曲終斑竹裂為君更奏蜀國弦<lb/>
一彈一聲飛上天蜀國周遭五千里峨眉岧岧連玉壘<lb/>
岷嶓出水作大江地砉天浮戒南紀舒為五色朝霞暉<lb/>
慘為虎豹嘷隂霏翕為千嶂雲雨入嘘為百里雷霆飛<lb/>
白鹽雪消春水滿谷鳥相呼錦城暖邑姬倚歌漢女和<lb/>
<pb n="KR4e0005_WYG_001-37a"/>
楊栁壓橋花纂纂銅梁翠氣通青蛉碧雞啼落天上星<lb/>
山都號風寡狐泣杜鵑嗚咽愁幽㝠商悲羽怒聽末了<lb/>
窮猿三聲巫峽曉瞿塘噴浪翻九淵倒瀉流泉喧木杪<lb/>
樓頭仲宣羇旅客故鄉𣺌𣺌音塵隔含悽更聽蜀國音<lb/>
不待天明頭盡白<lb/>
　　　昔昔鹽<lb/>
楊栁正萋萋門前碧草齊别離如昨日白髪滿春閨飄<lb/>
花兼淚落行雲逐望迷緑苔凝履跡粉汗浥書題夢到<lb/>
<pb n="KR4e0005_WYG_001-37b"/>
龍沙北魂銷馬邑西巻簾雙燕入開鏡一鸎啼腸共吳<lb/>
江繞眉將楚岫低攀枝憐並蒂窺沼妬雙棲躍水寧無<lb/>
劍通天亦有犀那看明月夜登樓惑馬蹄<lb/>
　　　東飛伯勞歌<lb/>
南飛鷓鴣北飛鵠黄昏鳴雞白日燭珊瑚石上栽兎絲<lb/>
鴛鴦獨宿枯桑枝永夜涼蟾入羅幕蟬翼不如秋鬢薄<lb/>
寒塘露蓮千葉紅可憐零落空隨風<lb/>
　　　雙燕離<lb/>
<pb n="KR4e0005_WYG_001-38a"/>
雙燕營巢時雙飛復雙語輕盈栁陌風振迅芹塘雨巢<lb/>
成近繡幃雙宿更雙飛為䝉主人愛不信有暌違四月<lb/>
温風起榴花發紅蕊拾蟲還哺雛出入無停觜五月教<lb/>
雛飛繞巢舞烏衣側避蛛絲過斜縈栁線歸六月雛翼<lb/>
老分飛各相保脈脈傍珠簾依依集蘭橑世事有轉旋<lb/>
陵谷一朝遷昆明延刼火甲第化歊烟帶睡驚飛出風<lb/>
沙兩相失死生不得知嬿婉從兹畢回看舊主人粉黛<lb/>
成灰塵天髙雲𣺌𣺌海闊波鱗鱗荏苒朝還暮惸惸向<lb/>
<pb n="KR4e0005_WYG_001-38b"/>
何處毛凋半夜霜淚滴三春露露寒霜又濃憔悴不成<lb/>
容同心諒難隔魂魄終相從<lb/>
　　　烏棲曲<lb/>
霜華着樹成秋蕊樹頭棲烏驚夜起起向幽閨啼數聲<lb/>
閨中美人泣到明<lb/>
吳宫烏啼夜已分宫中不聞人盡聞夜深風落茱茰子<lb/>
沈沈漏斷啼烏死<lb/>
　　　三洲曲<lb/>
<pb n="KR4e0005_WYG_001-39a"/>
三洲洲上花栁春三洲浦裏多商人酒旗紅䄂明江閣<lb/>
客船只望洲邉泊<lb/>
八月風吹洲上樹樓船却向江西去紅粧送别各沾巾<lb/>
驚動新來江北人<lb/>
　　　武陵深行<lb/>
武陵溪一何深水有射工射人影陸有丹蛇長百尋嗟<lb/>
哉武谿不可臨溪之水深且闊鳥不敢飛龍不敢越海<lb/>
氣連天日月昏芮露着人肌肉裂嗚呼丈夫寧能沙塲<lb/>
<pb n="KR4e0005_WYG_001-39b"/>
百戰死有骨莫葬武谿水<lb/>
　　　逺如期<lb/>
遠如期近别尚云可逺期能不悲憶昔辭君出門去手<lb/>
種庭前松柏樹樹今成器人未歸洞房白髪秋霏霏髙<lb/>
原有梧隰有檟待君北邙山石下<lb/>
　　　大提曲<lb/>
大堤女兒顔如花大堤堤上無豪家東家女作西家婦<lb/>
夫能棹船女沽酒春去秋來年復年生歌死哭長相守<lb/>
<pb n="KR4e0005_WYG_001-40a"/>
君不見襄陽女兒嫁荆州撞鐘擊鼓烹肥牛樓船一去<lb/>
無回日紅淚空隨江水流<lb/>
　　　明月子<lb/>
朱閣綺疏瓊作户明月照人秋獨苦桂花吹冷眠不成<lb/>
誰家髙樓絃管聲倚樓空望别離處唯有清光自來去<lb/>
月圓正好缺復催人生見月能幾回<lb/>
　　　短歌行<lb/>
來日苦短去日苦長日長不自覺日短令人傷君不見<lb/>
<pb n="KR4e0005_WYG_001-40b"/>
望後月又不見霜中蕊清光縱好魄已虧芳心欲動根<lb/>
先死少年不知老可悲衰老却憶少年時<lb/>
　　　長安道<lb/>
長安道送盡芳菲到枯槁人生衰盛苦不常何異長安<lb/>
道傍草漢家將軍初拜官門前上客車班班一朝世衰<lb/>
烟燄歇車輪無聲馬跡絶明年有詔封冠軍依舊車馬<lb/>
來如雲<lb/>
　　　隴頭水<lb/>
<pb n="KR4e0005_WYG_001-41a"/>
隴頭水征夫淚征夫之淚滴隴頭化為水入秦川流水<lb/>
流向秦川嗚咽鳴不已何因得天風吹入君王耳<lb/>
　　　秋宵吟<lb/>
𤣥蟬催秋入湘簟芙蓉露浴胭脂淡銅烏吻水添夜長<lb/>
碧草歛愁歸寒螿羅帳無人五更雨梧桐驚啼白楊語<lb/>
春光爛漫不得知霜露凄涼奈何汝<lb/>
　　　車遙遙<lb/>
車遙遙馬朅朅不知何人始作車長與人間載離别回<lb/>
<pb n="KR4e0005_WYG_001-41b"/>
風吹起羅帳塵低頭恨殺作車人<lb/>
　　　陽春歌<lb/>
帝車東指淑景昭冶容冉冉生寒條枯根相顧一時起<lb/>
陽春只在霜雪裏枝頭候禽鳴滑滑暖烟日夜催花發<lb/>
蜂喧蝶競方及時風雨宿昔成離披人間但見陽春好<lb/>
未識陽春有枯槁<lb/>
　　　鳴雁行<lb/>
雝雝鳴雁鳴達旦舉翼相連拂雲漢平原漠漠生野烟<lb/>
<pb n="KR4e0005_WYG_001-42a"/>
雁飛只向江南天江南十月多禾黍一半輸官半供汝<lb/>
明年二月歸養雛雛成又望江南去<lb/>
　　　獨不見<lb/>
暖烟漾春杯色紫膩雨摧紅出花蕊蝶飛撩亂燕飛輕<lb/>
嚶鳴相應俱有情有人抱瑟上髙閣坐對粧臺彈别鶴<lb/>
曲終顧影還徘徊東風自吹羅帳開<lb/>
　　　梅花落<lb/>
種梅長江邉嵗晚花始發東風為愛桃與李却使孤芳<lb/>
<pb n="KR4e0005_WYG_001-42b"/>
坐銷歇美人髙樓深紫霞捲簾一見長嘆嗟世間有榮<lb/>
即有悴君不見海中碧樹終無花<lb/>
　　　折楊栁<lb/>
去年送君楊栁青暖風晴日花㝠㝠今日思君瑣窻緑<lb/>
栁條又綴黄金粟君心却似條上花隨風飄蕩不思家<lb/>
妾心已作科上槁縱得春光為誰好折取長條寄遠人<lb/>
人生四十無青春<lb/>
　　　秋夜月<lb/>
<pb n="KR4e0005_WYG_001-43a"/>
秋夜月黄金波照人哭照人歌人歌人哭月長好月缺<lb/>
月圓人自老<lb/>
　　　棗下何纂纂行<lb/>
棗初作花時纂纂臨路岐八月棗成實纍纍曜朝日棗<lb/>
花纂纂蜂蝶翻棗實纍纍人滿園嚴風蕭瑟枯葉飛蜂<lb/>
蝶不來人亦稀<lb/>
　　　白苧詞<hi>二首</hi>
鏗華鐘伐靈鼓青娥彈絲白苧舞文竿迎風雉振羽長<lb/>
<pb n="KR4e0005_WYG_001-43b"/>
袖奮迅若雲舉博山霧合春濛濛玉釭搖火生長虹翠<lb/>
蕩紅翻如夢中<lb/>
暖香結暝嬌青春翠釵珠壓光照人鳯簫十二烟霧匀<lb/>
鴻驚燕嬌波龍鱗玉觴交飛酒如沼門外斜陽在林杪<lb/>
宫中沉沉天未曉<lb/>
　　　蛺蝶行<lb/>
軟芳晞露春鮮妍上有蛺蝶飛翩翩暖風扶暝撲天起<lb/>
翠重紅輕迷欲死東園無花留不住相隨又過西園去<lb/>
<pb n="KR4e0005_WYG_001-44a"/>
沉沉斷夢失韓憑却抱霜華怨秋曙<lb/>
　　　鈞天樂<lb/>
君不見天穆之山二千仞天帝所以觴百靈三嬪不下<lb/>
兩龍去九歌九辯歸杳㝠我忽乗雲夢輕舉身騎二虹<lb/>
臂六羽指揮開明闢帝關環佩泠泠曵風雨明月照我<lb/>
足倒影揺雲端參差紫鸞笙響震瑤臺寒我欲聽之未<lb/>
敢前空中接引皆神仙烟揮霧霍不可測翠葩金葉光<lb/>
相射鯨鐘虎簴鏗鴻濛撼昆崙兮殷崆峒揚天桴兮伐<lb/>
<pb n="KR4e0005_WYG_001-44b"/>
河鼓咸池波兮析木風遂升泰階朝玉帝側身俯伏當<lb/>
瓊陛訊曰太極拆裂為乾坤紛紛枝葉皆同根胡為妄<lb/>
生水火金木土自使激搏相熬煎臣聞三皇前羣物咸<lb/>
熙熙衆子戴一父皥皥無偏私忽然元氣自蕩潏變換<lb/>
白黑分賢癡蚩尤與黄帝従此興戈矛流毒萬萬古爭<lb/>
奪無時休骨肉自殘賊帝心至仁能不憂帝不答臣心<lb/>
迷風師咆哮虎豹怒銀漢洶湧天雞啼飈輪撇捩三島<lb/>
過海水盡是青玻璃神奔鬼恠惕驚起遺音渢渢猶在<lb/>
<pb n="KR4e0005_WYG_001-45a"/>
耳夢耶遊耶不可知但見愁雲漠漠横九疑<lb/>
　　　周小史<lb/>
婉孌周小童冶容敵花紅鮮雲委緑髪明星烱雙瞳采<lb/>
蘭澧水湄挾彈長陵東擲果閧春市巻衣嬌金宫流盼<lb/>
溢華彩言笑生芳風常恐秋露零瑤草成衰蓬食桃坐<lb/>
翻覆倩笑徒為工繁華豈不好不知身所終吾聞濟川<lb/>
楫乃屬植鰭翁悠悠萬世下徳業光無窮<lb/>
　　　結襪子<lb/>
<pb n="KR4e0005_WYG_001-45b"/>
昔有信陵君乃在大梁城親為貴介弟位冠諸侯卿傾<lb/>
家待國士倒屣延豪英詣門謁朱亥虛左上侯嬴袖椎<lb/>
奪兵符救趙蜚英聲河外走蒙驁宗社賴扶傾於今不<lb/>
可見寂寞傷人情<lb/>
　　　㧞蒲三首<lb/>
㧞蒲清川渚水淺蒲不長自非排風羽莫羡凌雲翔<lb/>
㧞蒲江水湄終日不盈把嫌殺紫鴛鴦雙戲蒲葉下<lb/>
㧞蒲復㧞蒲織作波紋簟無處寄相思秋風露蓮淡<lb/>
<pb n="KR4e0005_WYG_001-46a"/>
　　　從軍五更轉<lb/>
一更戌鼔鳴市上斷人聲風吹鴻雁過憶弟復思兄<lb/>
二更月上城照見兜鍪光側身望山川淚落百千行<lb/>
三更悲風起樹上烏鵲鳴枕戈不能眠荷戈繞城行<lb/>
四更城上寒刁斗鳴不歇披衣出户視太白光如月<lb/>
五更星斗稀霜葉光爛爛徤兒爭先起拂拭寶刀看<lb/>
　　　前有尊酒行<lb/>
前有尊酒芳以飴舉杯欲飲且置之丈夫有志可帥氣<lb/>
<pb n="KR4e0005_WYG_001-46b"/>
胡為受此麴糵欺禹惡旨酒𤣥徳上達桀作酒池而南<lb/>
巢是蔡商辛惡來以白日為夜糟丘肉林相枕藉瑤臺<lb/>
倐忽成灰塵流毒猶且遷殷民夫差酗而納施楚國酣<lb/>
而放屈姑蘇臺上麋鹿遊鄢郢宫中狐兎出灌夫罵坐<lb/>
禍延魏其竹林稱賢神州蒺藜亡家破國有如此酒有<lb/>
何好而嗜之前有尊酒醲以清酌之白日成晦㝠眼花<lb/>
耳熱亂言語元氣耗斁肝膽傾乃知酒是䘮身物衛武<lb/>
之戒所以埀休聲<lb/>
<pb n="KR4e0005_WYG_001-47a"/>
　　　公無渡河<lb/>
丈夫不愛死成仁心所安殞身茍無故哀哉徒自殘水<lb/>
能殺人人共知公獨茫然狂以癡黄河𣺌𣺌無津涯乃<lb/>
欲絶流而渡之公也溺死人誰悲世路如何險惡實多<lb/>
平地倐忽滔天風波利淫欲餌孰知其佗不見不聞縱<lb/>
横網羅固不必如公之癡可揕以魚中之鈹亦不必如<lb/>
公之狂可禽以伏甲之觴眼前言笑百媚出寧知兵刃<lb/>
羅心腸公無渡河河無津箜篌一曲愁殺人<lb/>
<pb n="KR4e0005_WYG_001-47b"/>
　　　隔谷歌<lb/>
戰鼓咽悲風弓折不可把弟兄隔谷不相聞咫尺人間<lb/>
與泉下丈夫誓許國殺身非所憐兩心本一氣何能坐<lb/>
相捐登埤四顧望慷慨肝膽裂不見救兵來但見繞城<lb/>
鐵甲光如雪飛禽在羅罔尚或念其飢身為髙官馬食<lb/>
粟忍見手足居重圍相彼鴻與雁亦各顧匹儔挽弓射<lb/>
一猿羣猿拔箭聲啾啾鳥獸且有情人心獨何尤嗚呼<lb/>
田家紫荆雖微木不忍聽君歌隔谷<lb/>
<pb n="KR4e0005_WYG_001-48a"/>
　　　步虛詞<hi>五首</hi>
太微啟靈宇紫殿含祥風圓光照無外梵炁來沖融仙<lb/>
人魚鱗次羽葆朝當中離羅鬱蕭臺縹緲浮太䝉泰階<lb/>
平六符文昌位三公北斗運元化軒轅成嵗功稽首玉<lb/>
陛下逍遙樂無窮<lb/>
鬱華開赤殿結鄰炫黄文葳蕤爛霄漢照曜下土墳東<lb/>
華蹕嚴駕西崦泮昏氛神行肅亹亹象化陶醺醺景風<lb/>
調坱圠玉燭煥烟熅㝠茫密芴間歘忽幽朗分萬靈仰<lb/>
<pb n="KR4e0005_WYG_001-48b"/>
無私九真告成勲<lb/>
重陽峩寶闕衆星拱髙垣寥寥大虚庭巍巍無極尊白<lb/>
虎伏右騑青龍承左轅𤣥武後躨跜長離前騰騫黄靈<lb/>
正常居萬有歸一元希微眇稊粟浩蕩彌乾坤髙卑各<lb/>
奠位神化無窮源<lb/>
步虛歸太一精心覲樞庭浮浮回極運湛湛規中清五<lb/>
神謹訶衛六位肅敉寧東溟升陽曜西海生隂靈炎光<lb/>
熺𤣥室湧醴液朱陵駸駸麤穢除綿綿淳粹凝妙用無<lb/>
<pb n="KR4e0005_WYG_001-49a"/>
邉方攝身遊帝青<lb/>
焚香禮𤣥梵肅駕朝紫宸游雲結華葢鮮飈翼飛輪披<lb/>
烟上閣道佩月攀鉤陳服食丹霞漿嗽嚥甘露津琅琅<lb/>
歌洞章寂感虛皇嚬飄颻廣莫風舒嘯青林春沆瀁六<lb/>
合外永與無始隣<lb/>
　　　氣出唱<lb/>
今日不樂振筞遠遊東上泰山巍何修修道逢仙人要<lb/>
我同仇蒸霞為糧烹玉為羞𤣥英素蕤光華蔓流日觀<lb/>
<pb n="KR4e0005_WYG_001-49b"/>
菡萏葩華九州令我從之身輕若浮道以五鸞翼以兩<lb/>
虬朝翔𤣥圃夕止蓬丘謁見王母雲眉月眸青娥三千<lb/>
或舞或謳風吹琅玕聲如鳴球雜花並開莫知春秋洪<lb/>
崖先生勸我此留自揣凡骨非仙者儔七情交煎一觸<lb/>
百抽又病戇僻無藥可瘳崇崇清宫蕩無涯陬列仙如<lb/>
沙不少一漚王母笑聽拜謝扣頭歸來山林曷標曷鉤<lb/>
熙熙泰和長樂無憂<lb/>
　　　班婕妤<lb/>
<pb n="KR4e0005_WYG_001-50a"/>
昭陽秋清月如練笙歌嘈嘈夜開宴長信宫中辭輦人<lb/>
獨倚西風詠紈扇傾城自古有褒妲紅顔失寵何須怨<lb/>
泠泠玉漏掩重門一㸃金釭照書巻<lb/>
　　　神絃曲<lb/>
紫桂飄香九萬里三山地色如凝水水妃宵冷不能眠<lb/>
金簪素指敲氷絃氷絃泠泠玉泉滴貝闕嫠鮫泣幽碧青瞳<lb/>
小髻歌繁霜霜飛風起江低昻曈曨紫燄出海樹天清<lb/>
月落空相望<lb/>
<pb n="KR4e0005_WYG_001-50b"/>
　　　短歌行<lb/>
涼風西來天氣清雲飛水落山崢嶸髪膚剥削稜骨生<lb/>
鮮芳菸邑成枯莖百蟲哀號百竅鳴凡有形色皆不平<lb/>
成之孔艱壊厥輕羇人含愁起夜行列星滿天河漢横<lb/>
繁思攢心劇五兵天髙何由達其情歸來託夢通精誠<lb/>
　　　長歌行<lb/>
秋夜夜長月照軒夢見天神與我言曜靈循環周四垣<lb/>
四時迭代成寒温枯榮生殺相為根我於萬物何怨恩<lb/>
<pb n="KR4e0005_WYG_001-51a"/>
生丁其時命所存六淫洶湧無鍵閽由其弗約離其魂<lb/>
春葩敷披夏實繁外美中瘁誰能捫風霜涸寒肅不騫<lb/>
納華收真歸本元掃滌浮穢夫何寃我今與女開女昏<lb/>
生生殺殺無窮源歛女㫖蓄守女門扶桑赫赫升朝暾<lb/>
　　　燕歌行<lb/>
霜飛動地燕草凋沙飛石走天蕭條江河倒影陵谷搖<lb/>
白日慘淡晝為宵美人迢迢隔雲霄青㝠無梯海無橋<lb/>
魚枯雁死星芒消沉沉思君不自憀愁如驚風鼓春潮<lb/>
<pb n="KR4e0005_WYG_001-51b"/>
嵗云暮矣山寂寥梧桐葉落空乾條崑崙層城阻且遼<lb/>
蒼梧九疑烟霧遙瓊田瑤草芟蒭蕘江蘺澤蘭成艾蕭<lb/>
登髙望遠肝肺焦安得羽翼搏長飈<lb/>
　　　江南弄七首<lb/>
江南細水緗綺波江南綵女雛鳯歌凝嚬引睇紆青蛾<lb/>
紆青蛾舒窈窕網軒繡户鎖嬌春不放杜鵑來木杪<lb/>
雄龍呼雌江底鳴山搖谷殷江波驚餘音不斷隨風征<lb/>
隨風征入湘竹截玉鑽星吹向天楚江六月無炎燠<lb/>
<pb n="KR4e0005_WYG_001-52a"/>
湖波澄明日色鮮畫鷁相隨出采蓮嬌紅曼緑鬭春妍<lb/>
鬭春妍倚徘徊今朝花盡且歸去明日更有新花開<lb/>
河曲懸匏渭濵竹碧鮮削出藍田玉輕翎參差飛羽謖<lb/>
飛羽謖幽簧含丹櫻瑤筍調清吹月明紫鳯來毶毶<lb/>
采菱女子木蘭船翠裾紅袖青玉鈿搖光蕩影惜嬋娟<lb/>
惜嬋娟愁夕暉㧞蒲歌斷鯉魚入歸去芰荷香滿衣<lb/>
江草萋萋春𣺌𣺌江臯出遊多窈窕輕霞衣裳碧雲嫋<lb/>
碧雲嫋紅日斜鴛鴦飛過緑渚去東風吹落菖蒲花<lb/>
<pb n="KR4e0005_WYG_001-52b"/>
巫山岧嶤巫峽長瑤姬出舞朝雲翔翠葩腰嬝金支光<lb/>
金支光丹葉赩寶雞為使鳯為驂去雨來風樂無極<lb/>
　　　步出夏門行<lb/>
步出夏門遙望滄海九河茫茫碣石安在魚龍瀺灂日<lb/>
月晻藹三山何所弱水浼浼羲和曷往鼇極孰宰發鳩<lb/>
之羽其心不改安期不死桃實可待悠哉沛乎歌以永<lb/>
慨<lb/>
　　　丹霞蔽日行<lb/>
<pb n="KR4e0005_WYG_001-53a"/>
彤霞何煌煌蔽此白日色炎埃被九野照灼后土赤朱<lb/>
陵開火府嬉爛相蕩射山蒸絳紅氣川瀉丹砂液穹𤣥<lb/>
變光曜衆草相烜赫逈迷河林舊髙奪昆侖碧鬱華不<lb/>
能神踆烏已化魄女媧在青天嵗莫還錬石<lb/>
　　　烏生八九子<lb/>
樹上烏一生八九子相呼鴉鴉聒人耳何不學銜泥燕<lb/>
和鳴集桃李又不學鷹與隼奮翅髙飛碧雲裏胡為巢<lb/>
此庭樹間啄腐吞腥饕吻紫少年挾彈如流星禍機潛<lb/>
<pb n="KR4e0005_WYG_001-53b"/>
發不見形翅翎摧折身首磔螻螘傷殘誰女惜<lb/>
　　　猛虎行<lb/>
君不見昔者牛哀病七日化作猛虎形躨跜衣裳佩帯<lb/>
換毛尾棄置袵席眠茅茨怒牙出吻目閃電頃刻不識<lb/>
妻與兒昨日燈前相笑語豈意今朝化為虎嗚呼世上<lb/>
茫茫化虎人秖應化心不化身<lb/>
　　　行路難<hi>二首</hi>
君不見水上澌往來倐忽隨波移又不見花上蜂東枝<lb/>
<pb n="KR4e0005_WYG_001-54a"/>
飄落尋西枝世人食葵不食蘖莫倚結交心匪石君不<lb/>
見避席武安人即是當年竇家客<lb/>
君不見白石光不照幽草心又不見石上雲膚寸遂成<lb/>
隂世間㑹合良難得況有巧言能爍金伏波槀葬魏碑<lb/>
仆當時豈是非知音智謀啟疑忠逆耳平地反掌生﨑<lb/>
嶔行路難愁最深<lb/>
　　　野田黄雀行<lb/>
野田雀觜啄啄朝食山下禾暮食山上粟千百為羣叢<lb/>
<pb n="KR4e0005_WYG_001-54b"/>
薄裏忽然驚飛若蜂起飛飛却落稻田中衆口齊啄稻<lb/>
為空農夫力田望秋至沐雨梳風盡勞瘁王租未了私<lb/>
債多況復爾輩頻經過野田雀鷹隼髙翔不女擊農夫<lb/>
田父愁何極<lb/>
　　　何當行<lb/>
念離莫悲歌悲歌慘於哭思鄉莫望逺望逺傷心目九<lb/>
疑迢迢隔湘川空山落日啼杜鵑梧桐摧折鳯凰去蛟<lb/>
蜃出没波滔天令我四顧心茫然淚如懸崖瀉流泉樊<lb/>
<pb n="KR4e0005_WYG_001-55a"/>
桐有路到𤣥圃何當飛墮王母前<lb/>
　　　射虎詞<lb/>
長戈如林夾弓弩言向深山射猛虎獠兒䝉鶡走如風<lb/>
所過犬羊皆為空紛紛散入人家宿丁男上山婦女哭<lb/>
前行聞虎心先畏一虎當頭萬夫棄折弓墜刃委如土<lb/>
却向人前作威武<lb/>
　　　苦哉行<lb/>
雞不可使守門狗不可使司晨驅車梁弱水日暮空悲<lb/>
<pb n="KR4e0005_WYG_001-55b"/>
辛我欲乗風謁閶闔虹蜺彌天雲霧合九關虎豹森駭<lb/>
人長跪陳辭閽不答錯石作璵璠鬼神驚見欺截梁為<lb/>
欂櫨般垂拊膺淚交頤衝風結𤣥氷道惡不可履巫咸<lb/>
上天去澤凍神蓍死我欲竟此曲此曲多苦聲鴻雁回<lb/>
天北因之寄遐情<lb/>
　　　起夜來<lb/>
微月就没銀河爛城烏啞啞夜將半憂愁不寐攬衣起<lb/>
仰看明星坐待旦威弧歴落連天狼兩旗欲動風不揚<lb/>
<pb n="KR4e0005_WYG_001-56a"/>
槐根王侯夢未覺豈知雞聲堪斷腸<lb/>
　　　長相思<lb/>
長相思妾在天南君在北紅顔未必無人知葑菲不美<lb/>
君玉食相思迢迢隔天河長夜不眠愁奈何欲憑魂夢<lb/>
到君所君門九重虎豹多長相思向誰道涼風日夕吹<lb/>
桂枝可惜馨香暗中老<lb/>
　　　無愁果有愁曲<lb/>
君不見陳家天子春茫茫後庭玉樹凝冷光樓船江上<lb/>
<pb n="KR4e0005_WYG_001-56b"/>
走龍陣宫中只報平安信酒波灔灔蒸粉香暖翠烘烟<lb/>
妬嬌鬢無愁老夫貂鼠裘降旗搖動臺城秋生綃束縛<lb/>
檻車去始信人間果有愁<lb/>
　　　妾安所居<lb/>
憶昔嫁君時紅顔豔春華今與君别離明珠化為沙女<lb/>
兒嫁夫願偕老何異青菘纒蔓草一枝一葉俱有心生<lb/>
死長當兩縈抱誰言妾心君不知芳蘭委棄同蒺藜妾<lb/>
欲有言君不見君車遙遙妾空戀君家大宅荒路隅可<lb/>
<pb n="KR4e0005_WYG_001-57a"/>
怜棄妾安所居<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0005_WYG_001-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻一<lb/>
</p>
<p>
</p>
  </div>
</body>
</text>
</TEI>
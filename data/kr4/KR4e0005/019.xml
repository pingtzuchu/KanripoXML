<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻十九</head> <lb/>
    <p>
<pb n="KR4e0005_WYG_019-1a"/>
欽定四庫全書<lb/>
　誠意伯文集巻十九<lb/>
　　　　　　　　　　　　明　劉基　撰<lb/>
　　郁離子三<lb/>
　　　牧豭第十二<lb/>
項羽既自立為西楚霸王都彭城狙丘先生自齊之楚<lb/>
牧豭請見曰先生曷之往先生曰我將見楚王牧豭曰<lb/>
先生布衣也而見楚王亦有説乎先生曰楚王起草萊<lb/>
<pb n="KR4e0005_WYG_019-1b"/>
為天下除暴秦分封諸侯而為盟主我將勸之以仁義<lb/>
之道帝皇之事牧豭曰善哉先生之盛心也其若楚國<lb/>
之勲舊何狙丘先生不悦曰小人亦有知乎是非若所<lb/>
及也牧豭曰臣牧豭者也家貧無豭而為人牧豭豭蕃<lb/>
則主人喜而厚其傭不則反之故臣之牧豭也舒舒焉<lb/>
詰朝而放之使其蹢躅於叢灌之中鼻糞壤而食腥穢<lb/>
籍朽翳薈負塗以游則皆由由然不苦牧而獲主人之<lb/>
驩以不後臣之傭臣西家之子慕利而求其術臣靳欲<lb/>
<pb n="KR4e0005_WYG_019-2a"/>
專之弗以告也西家子不能蕃其豭主人怪之恒不足<lb/>
其傭於是為豭作寢處焉髙其垣潔其橧旦而出之日<lb/>
未入而收之擇草以食之不使啖穢臭豭弗得逸則皆<lb/>
亡之野主人怒而逐之今楚國之休戚臣皆豭也豭得<lb/>
其志則王喜不得其志則王不喜矣遑恤乎其他而先<lb/>
生欲使之易其心以行子之道幸而弗聽先生之福也<lb/>
其或聽焉而不待其終則先生之策未效而先亡王豭<lb/>
王必怒昔者衛鞅以帝王之道説秦孝公終日不入耳<lb/>
<pb n="KR4e0005_WYG_019-2b"/>
及以伯術語之曽未移時不覺其膝之前何哉被功利<lb/>
之君鮮不務近而忽逺故非堯禹不可與言道徳非湯<lb/>
武不可與謀仁義今楚王何如人哉其所與立功業計<lb/>
政事者非適戍之刑徒則殺人之亡命也攘攘其心而<lb/>
炎炎其欲者也而欲與之論道徳行仁義是何異於被<lb/>
鹿麋以冠裳而使與人同飲食哉而王非此不可也無<lb/>
乃抏先生之神而無益於道乎且先生之徳不如仲尼<lb/>
猶霄壤也仲尼歴聘諸侯卒棲棲而無合然後危於匡<lb/>
<pb n="KR4e0005_WYG_019-3a"/>
困於宋餓於陳蔡之間幾不免焉今楚王之威非直孔<lb/>
子之時諸侯大夫比也先生之行臣竊惑焉君子謂狙<lb/>
丘先生有救時之心而不如牧豭之識事勢也<lb/>
夷門之癭人頭没于脾而癭代為之元口目鼻耳俱不<lb/>
能為用郢封人憐而為之割之人曰癭不可割也弗聽<lb/>
卒割之信宿而死國人尤焉辭曰吾知去其害耳今雖<lb/>
死癭亦亡矣國人掩口而退他日有惡春申君之專者<lb/>
欲言于楚王使殺之荀卿聞之曰是不亦割癭之類乎<lb/>
<pb n="KR4e0005_WYG_019-3b"/>
春申君之用楚非一日矣楚國之人知有春申君而已<lb/>
春申君去則楚隨之是子又欲教王以割癭也<lb/>
郁離子曰烏鳴之不必有凶鵲鳴之不必有慶是人之<lb/>
所識也今而有烏焉日集人之廬以鳴則其人雖恒喜<lb/>
亦莫不惡之也有鵲焉日集人之廬以鳴則其人雖恒<lb/>
憂亦莫不悦之也豈惟常人哉雖哲士亦不能免矣何<lb/>
哉寧非以其聲與是故直言人皆知其為忠而不能卒<lb/>
不厭諛言人皆知其為邪而不能卒不惑故知直言之<lb/>
<pb n="KR4e0005_WYG_019-4a"/>
為藥石而有益於已然後果於能聽知諛言之為疢疾<lb/>
而有害於已然後果於能不聽是皆怵於其身之利害<lb/>
而然也是故善為忠者必因其利害而道之善為邪者<lb/>
亦必因其利害而欺之惟能灼見利害之實者為能辨<lb/>
人言之忠與邪也人欲求其心之惑當於其聞烏鵲之<lb/>
鳴也識之<lb/>
郁離子與客汛於彭蠡之澤風雲不興白日朗照平湖<lb/>
若砥魚蝦之出殁皆見皛如也豁如也左之右之無不<lb/>
<pb n="KR4e0005_WYG_019-4b"/>
可者客曰有是哉汛之樂也吾得託此以終其身焉足<lb/>
矣已而山之雲出如縷不頃刻而翳日風歘然薄石而<lb/>
偃木鼓穹嵁而雷九淵輪旋而箕簸焉客踸不能立俯<lb/>
而噦伏而不敢仰視神逝魄奪如死曰吾往矣吾終身<lb/>
不敢復來矣郁離子曰世事亦若見也夫千乘之君坐<lb/>
朝而臨羣臣受言接詞鮮不温温然一朝而怒莫敢攖<lb/>
其鋒其何以異於水乎天下之久安也人恬不知患謂<lb/>
之儆不信而死亡於夢寐者亡限也無亦知汛之樂而<lb/>
<pb n="KR4e0005_WYG_019-5a"/>
不知風之可畏乎慎兢觀於吕梁見其觸石而喣洙也<lb/>
曵足而走曰吾何為冒是哉没齒而不涉君子以為知<lb/>
畏其賢於海賈逺矣故三峽之驚湍望而知其能覆舟<lb/>
也而蹈之以死者不有其生者也知汛之樂而不知風<lb/>
之可畏者未嘗夫險者也故曰暴虎馮河死而無悔者<lb/>
聖人不與也言其知禍而弗避也<lb/>
司城子之圉人之子食鯸鮐而死弗哭司城子問之曰<lb/>
父與子有愛乎曰何為其無愛也司城子曰然則爾之<lb/>
<pb n="KR4e0005_WYG_019-5b"/>
子死而弗哭何也對曰臣聞之死生有命知命者不茍<lb/>
死鯸鮐毒魚也食之者死夫人莫不知也而必食以死<lb/>
是為口腹而輕其生非人子也是以弗哭司城子愀然<lb/>
歎曰好賄之毒其猶食鯸鮐乎今之役役者無非口腹<lb/>
之徒也而不知圉人之弗子也甚矣<lb/>
瑕丘子既説秦王歸而有矜色謂慎子曰人皆謂秦王<lb/>
如虎不可觸也今僕已摩其須拍其肩矣慎子曰善哉<lb/>
先生天下之獨步也然吾嘗聞赤城之山有石梁五仭<lb/>
<pb n="KR4e0005_WYG_019-6a"/>
徑尺而龜背其下維千丈之谷縣泉沃之濕蘚被焉無<lb/>
藤蘿以為援也有野人負薪而越之不留趾而達觀者<lb/>
皆唶唶或謂之曰是石梁也人不能越惟若能越之得<lb/>
匪有仙骨乎使還而復之其人立而睨之則足揺而不<lb/>
能舉目運而不敢矚今子之説秦王是未覩夫石梁之<lb/>
險者也是故過瞿唐而不慄者未嘗驚於水者也視狴<lb/>
犴而不惴者未嘗中於法者也使先生而再三之則亦<lb/>
無餘以教僕矣<lb/>
<pb n="KR4e0005_WYG_019-6b"/>
芻甿之市見市子之騎而都也慕之顧無所得馬歸而<lb/>
惋形於色一夕乃夢騎樂甚寤而與其友言之其友憐<lb/>
而與俱適市僦馬與之騎以如陌馬見青而風嘶而馳<lb/>
駜然而驤䠥然而若鳬芻甿抱鞍而號旋於馬腹之下<lb/>
馬躍而過之頭入於泥尺有咫其友馳救之免歸而謂<lb/>
其子曰知命者有大戒惟慎無乘馬而已<lb/>
郁離子曰石激水山激風法激姦吏激民言激戎直激<lb/>
暴天下之紛紛生於激是故小人之作亂也由其操之<lb/>
<pb n="KR4e0005_WYG_019-7a"/>
急抑之甚而使之東西南北無所容也故進則死退則<lb/>
死進退無所逃也則安得不避其急而趨其緩也哉夫<lb/>
人之有欲如嬰兒之欲乳也吾力不足以遏之而又不<lb/>
能舒徐以開之委曲以道之乃欲以一介之微挫其鋒<lb/>
於頃刻是何異乎以唾㓕火以瓠捍刃也哉聖人知其<lb/>
無益也故曰人而不仁疾之已甚亂也及其見陽虎也<lb/>
則應之曰諾吾將仕矣而不與之争也陳恒弑其君告<lb/>
夫三子不可則曰以吾從大夫之後不敢不告也而不<lb/>
<pb n="KR4e0005_WYG_019-7b"/>
與之辯也夫如是何激之有哉是故鯀堙洪水禹乃導<lb/>
而䟽之然後地平天成之功不在鯀而在禹何也激不<lb/>
激之謂也<lb/>
楚俗尚鬼鬼實弗神也而其巫謀神之乃隂搆於邑俠<lb/>
請以其利共邑俠以其情通於國俠故得悉聞有司之<lb/>
事與訟獄之勝負驗如響有不用巫言則事之已右者<lb/>
必左已左者必右於是楚人之奉巫過於奉王令寧違<lb/>
王禁而不敢違巫言王聞之怒命司馬戮巫而焚其祠<lb/>
<pb n="KR4e0005_WYG_019-8a"/>
國人大譟相與為譌言於是楚旱民皆以咎王羣小巫<lb/>
並起為讙遍國中皆稱鬼王與令尹謀盡殺巫以問熊<lb/>
蟄父熊蟄父曰是激也未可夫民愚而溺於禍福彼方<lb/>
興用鬼而吾驟遏之未竟其所望而謂吾怫其情必怨<lb/>
夫怨起於微而積者也十家之邑一日不能戸無事而<lb/>
况楚國乎有事莫不諉諸鬼則莫不倚鬼以尤王其奚<lb/>
以禦之不如因而亢之小人能禱禍而不避亢亢而後<lb/>
昭其詐則不戸說而喻然後明正其法蔑敢違矣乃命<lb/>
<pb n="KR4e0005_WYG_019-8b"/>
羣巫推一大巫以主鬼而復其祠國有事亦請焉而大<lb/>
選縣公平庶獄寛征役絶請謁黜貪墨國邑之俠皆屏<lb/>
跡巫言多不中民始懈㑹鄙有西師王集其國老以祈<lb/>
巫巫不得先聞而失其辭王以詰國老國老愕弗能對<lb/>
乃尸巫而爇鬼無一人敢復言鬼<lb/>
　　　公孫無人第十三<lb/>
栁下惠之弟跖盜於魯魯人患之公孫無人謂展季曰<lb/>
舜父瞽䏂而弟象舜克諧以孝烝烝又不格姦有諸展<lb/>
<pb n="KR4e0005_WYG_019-9a"/>
季惻然無以應明日而之盜跖盜跖環甲兵以自衛揖<lb/>
其兄以入還而坐揚揚然問曰聖人之聚人有道乎展<lb/>
季曰有請問之曰太上以徳其次以政其下以財徳乆<lb/>
則懐政弛則散財盡則離故徳者主也政者佐也財者<lb/>
使也致君子莫如徳致小人莫如財可以君子可以小<lb/>
人則道之以政引其善而遏其惡聖人兼此三者而弗<lb/>
顛其本末則天下之民無不聚矣盜跖怫然曰我之聚<lb/>
人也異於是驅之以白刃漬之以赤血從我者與之其<lb/>
<pb n="KR4e0005_WYG_019-9b"/>
不從我者屠之焚燒其室廬芟翦其妻孥蕪其土田割<lb/>
其愛恩斷絶其顧念使之不奪不食舍我奚適吾將以<lb/>
是横行於天下而非若長者之迂也展季啞然而返曰<lb/>
始吾謂人無不肖皆異於禽獸由今觀之殆不若矣遂<lb/>
隠於栁下而别其族曰栁下氏<lb/>
僰人養猴衣之衣而教之舞規旋矩折應律合節巴童<lb/>
觀而妬之恥已之不如也思所以敗之乃袖芧栗以往<lb/>
筵張而猴出衆賓凝佇左右皆蹈節巴童佁然揮袖而<lb/>
<pb n="KR4e0005_WYG_019-10a"/>
出其芧栗擲之地猴禠衣而争之翻壺而倒案僰人呵<lb/>
之不能禁大沮郁離子曰今之以不制之師戰者蠢然<lb/>
而蟻集見物則争趨之其何異於猴哉<lb/>
郁離子曰人莫不親其父母也而弗思他人之亦各親<lb/>
其父母也莫不愛其子也而弗思他人之亦各愛其子<lb/>
也故有殺人之父母與子而不顧者及其父母與子之<lb/>
死則不堪其悲是其良心之未亡猶可道而之善也人<lb/>
有不能孝於父母而鍾愛其子者不思父母之於已亦<lb/>
<pb n="KR4e0005_WYG_019-10b"/>
猶已之於子也是其良心雖亡而猶有存者亦未至于<lb/>
不可道而之善也是故聖人立教因其善端而道之使<lb/>
之引而伸之觸類而長之侯以明之撻以記之格則承<lb/>
之庸之否則威之生之者天地父母而成之者君師也<lb/>
不然名雖曰人與禽獸何别焉<lb/>
熊蟄父謂子離曰今有病渇而刺漆汁以飲之可乎曰<lb/>
不可育魚於池而患獺則毒其水可乎曰不可曰然則<lb/>
子之王亦未之思也甚矣王患民賦之不均也而用司<lb/>
<pb n="KR4e0005_WYG_019-11a"/>
馬發司馬發極人力之所至務盡收以為功見利而不<lb/>
見民民入不足以為出老弱餓殍田野荒虚而王未之<lb/>
聞也王患敵冦之未弭也而用樂和樂和悦士卒以剽<lb/>
掠見兵而不見民民視之猶虎狼所過妻孥不保而王<lb/>
未之知也是何異乎刺漆汁以止渇毒池水以禁獺哉<lb/>
王如不寤吾恐民非王民而國非王國矣<lb/>
石羊先生倚楹而歎曰嗚呼予何為其生乎人皆娭娭<lb/>
我獨離離人皆養養我獨罔罔謂天之棄之乎則比人<lb/>
<pb n="KR4e0005_WYG_019-11b"/>
為有知謂天之顧之乎則何為使予生於此時時乎命<lb/>
乎我獨於罹東乎西乎南乎北乎吾安所歸獨不如魚<lb/>
與鼈乎濳居於坻又不如鴻與鴈乎挿羽而飛何不使<lb/>
之為土為石乎而彊生以四肢又何不使之㝠㝠木木<lb/>
不知痛痒以保其真乎而予之以致冦之貨䧟之以不<lb/>
測之機於是悲風振天四野凄凉浮雲不行霰雪交零<lb/>
日月為之無光七日<lb/>
郁離子曰小人其猶膏乎觀其皎而澤瑩而媚若可親<lb/>
<pb n="KR4e0005_WYG_019-12a"/>
也忽然染之則膩不可濯矣故小人之未得志也尾尾<lb/>
焉一朝而得志也岸岸焉尾尾以求之岸岸以居之見<lb/>
乎聲形於色欲人之知也如弗及是故君子疾夫足尾<lb/>
者<lb/>
㞶山之鷹既化為鳩羽毛爪觜皆鳩矣飛翔於林木之<lb/>
間見羣羽族之翪然集也趯然忘其身之為鳩也虺然<lb/>
而鷹鳴焉羣鳥皆翕伏乆之有烏翳薄而闚之見其爪<lb/>
觜羽毛皆鳩而非鷹也則出而噪之鳩倉皇無所措欲<lb/>
<pb n="KR4e0005_WYG_019-12b"/>
鬭則爪與觜皆無用乃竦身入於灌烏呼其朋而逐之<lb/>
大困郁離子曰鷹天下之鷙也而化為鳩則既失所恃<lb/>
矣又鳴以取困是以哲士安受命而大含忍也<lb/>
莒比離公城莒視絳都正輿大夫諌曰晉天下之大國<lb/>
也而作絳都三年然後成民猶弗堪而况於莒乎蕞爾<lb/>
國於晉不百一以一企百何異乎以羔服象乘乎且城<lb/>
成而與守者民也悉莒國之人不直晉一邑而矧敢視<lb/>
絳茍有事焉民集於一隅三則否矣乃損而參之盡役<lb/>
<pb n="KR4e0005_WYG_019-13a"/>
其老㓜五年而不畢楚師伐之民不戰而潰君子謂莒<lb/>
比離公之智不如螘螘計其徒之多寡以作室有戒則<lb/>
徙徙各執其事有蚳者負其蚳無相以也今為國而不<lb/>
量其力不喪何待<lb/>
郁離子曰食主於療飢其功在飽而甘㫖不與焉衣主<lb/>
於御寒其功在煖而華飾不與焉飽煖主也甘㫖華飾<lb/>
客也言文而不信行詭而不實是專事為客而亡其主<lb/>
也是猶構九成之樓而以竹柱也嗚呼人之於事也能<lb/>
<pb n="KR4e0005_WYG_019-13b"/>
辨識其何者為主何者為客而不失其權度則亦庶絶<lb/>
乎尤悔矣夫<lb/>
屠龍子失馬而治廏人曰晚矣屠龍子曰折肱而學醫<lb/>
未晚也昔者齊桓晉文公皆先喪其國而後歸為五伯<lb/>
越王句踐棲於㑹稽而後滅夫差作諸侯長知武子囚<lb/>
于楚而後歸相晉侯光復先君之業孫子刖足而後為<lb/>
大國師破軍斬將威動天下伍子胥喪家出奔而後入<lb/>
郢復其父兄之讐范雎折脅拉齒棄於簀中而後相秦<lb/>
<pb n="KR4e0005_WYG_019-14a"/>
斬魏齊此三君四大夫者方其逃奔困厄之際孰不謂<lb/>
其當與枯荄落葉同腐土壤而一旦光輝煥赫使人仰<lb/>
之如日星之在上向使其甘於危亡而自暴也則亦已<lb/>
矣如七月之旱禾不生矣猶可芟而望其穭若以為晚<lb/>
而遂棄之田卒荒矣數月而馬歸人服其識<lb/>
齊宣王與盼子㳺於囿出鳥獸魚鼈而觀之見其馴狎<lb/>
而不驚也洋洋然有喜色盼子問曰王何以能使之若<lb/>
是哉王曰吾惟其性之欲而弗逆焉耳盼子曰王必以<lb/>
<pb n="KR4e0005_WYG_019-14b"/>
山林處其狐狸猴猿沼處其魚鼈而澤處其鴻雁乎王<lb/>
曰然昐子曰王必以肉飽其虎豹果飽其猴猿稻粱飽<lb/>
其鴻雁鷄鶩飽其狐狸乎王曰固然盼子曰使虎豹一<lb/>
日無肉猴猿一日無果鴻雁一日無稻粱狐狸一日無<lb/>
鷄鶩則王能安之乎王曰不能也今欲以澤沼處虎豹<lb/>
狐狸猴猿而山林處鴻雁魚鼈則王能馴之乎王曰不<lb/>
能也曰然則王之所以處鳥獸魚鼈無不得其所矣彼<lb/>
必感王之徳而知所以報王矣今濟與洸闘河濟洸泗<lb/>
<pb n="KR4e0005_WYG_019-15a"/>
同溢民庻流離無人以拯之臣請舉豹三晉合兵伐我<lb/>
侵車東至阿無人以治之臣請舉虎瀛博之間海溢水<lb/>
冒於城郭無人以䟽之臣請舉鼈四郊多壘烽火不絶<lb/>
狗偷鼠竊乘時而興無人以治之臣請舉狐戎卒相持<lb/>
千里餽餉禾黍不登倉廩空竭無人以理之臣請舉鴈<lb/>
禮典違闕紀法失守敵國使至無人以應之臣請舉猴<lb/>
忠信不孚民隠其情斷獄多辟無人以明之臣請舉猨<lb/>
力本無貲草萊滋蔓田野荒蕪無人以闢之臣請舉<lb/>
<pb n="KR4e0005_WYG_019-15b"/>
狸而王可以坐鎮齊國矣王勃然色變聁子曰王無怪<lb/>
也臣以為王不惜桑麻之地以為山林沼澤不惜人食<lb/>
以養禽獸者為其足以承王之任使也今皆不可則必<lb/>
於人乎取之而王之待士未見有惟其性之欲而弗逆<lb/>
者也未見有處之必以其處而食之必以其食者也則<lb/>
王之所重輕人知之矣而又欲繩之以王之徽纆範之以<lb/>
王之榘度彊之以其所不能迫之以其所不願則任王<lb/>
之事者非圖餔<graphic n="KR4296" url="https://raw.githubusercontent.com/kanripo/KR-Gaiji/master/images/KR4296.png" mimeType="image/png"/>則有所不得已焉耳而欲望其悉心<lb/>
<pb n="KR4e0005_WYG_019-16a"/>
竭力與王共治齊國是何異乎築枯籜以防水鑚朽木<lb/>
以取火哉於是宣王豁然大寤投案而起下令放禽獸<lb/>
開沼澤與民共之禮四方之賢士立聁子以為相齊國<lb/>
大彊秦楚致伯聁子之力也<lb/>
　　　蛇蝎第十四<lb/>
楚人有見蛇蝎而必殺之者又有曲為之容而惟恐人<lb/>
之傷之者或曰斯二者孰是郁離子曰其亦殺之者是<lb/>
而容之者非耳或曰人有害於人傷成而受罪律也今<lb/>
<pb n="KR4e0005_WYG_019-16b"/>
蛇與蝎未嘗傷人而輙殺之不已甚乎郁離子曰是非<lb/>
若所及也夫人與物之輕重較然殊矣蟲蛇之無知而<lb/>
欲以待人者待之不亦惑乎昔者周公命庭氏射妖鳥<lb/>
以救日之弓救月之矢又命硩簇氏掌覆妖鳥之巢著<lb/>
為典訓故孫叔敖見兩頭之蛇殺而埋之其母以為隂<lb/>
徳君子不非焉况毒人之蟲中之者不死則痍而曰必<lb/>
待其傷成而後可殺是以人命同於蟲蛇其失輕重之<lb/>
倫不亦甚哉近世之為異端者以殺物為有罪報而大<lb/>
<pb n="KR4e0005_WYG_019-17a"/>
小善惡無所别故見惡物而曲為之容私於其身為之<lb/>
而不顧其為人之害其操心之不仁可見吾故曰是非<lb/>
若所及也<lb/>
呉王夫差與羣臣夜飲有鵋䳢鳴於庭王惡使弹之子<lb/>
胥曰是好音也弗可弹也王怪而問之子胥曰王何為<lb/>
而惡是也夫有口則有鳴物之常也王何惡焉王曰是<lb/>
妖鳥也鳴則不祥是以惡之子胥曰王果以為不祥而<lb/>
惡之與則有口而為不祥之鳴者非直一鳥矣王之左<lb/>
<pb n="KR4e0005_WYG_019-17b"/>
右皆能鳴者也故王有過則鳴以文之王有欲則鳴以<lb/>
道之王有事則鳴以持之王有聞則鳴以蔽之王臣之<lb/>
順已者則鳴以譽之其不順已者則鳴以毁之凡有鳴<lb/>
必有為故其鳴也能使王喜能使王怒能使王聽之而<lb/>
不疑是故王國之吉凶惟其鳴王弗知也則其不祥孰<lb/>
大焉王胡不此之虞而鳥鳴是虞夫吉凶在人禽鳥何<lb/>
知若以為不祥則慮而先為之防求吾闕而補焉所益<lb/>
多矣臣故曰是好音也<lb/>
<pb n="KR4e0005_WYG_019-18a"/>
屈子謂楚襄王曰王之所以愛靳尚者謂其善任使令<lb/>
與夫國王國民王民也靳子有事焉非王言不獲是楚<lb/>
人之聽於靳子也以王故然則靳子無王不可也而王<lb/>
亦何賴於靳子哉今王委國靳子食不由靳子則不甘<lb/>
於口衣不由靳子則不安於體出號令不由靳子則王<lb/>
心惘然以為不足臣竊惑焉昔商王受之任蜚廉惡來<lb/>
革也惟王之所欲而奉之揣王之心度王之意多方以<lb/>
迎合自以為大忠於王而不知為王集天下之怒牧野<lb/>
<pb n="KR4e0005_WYG_019-18b"/>
之聚王亡而身與之俱亦何益哉今靳子不鍳往轍而<lb/>
王蠱是裕王忱有德令則靳子收其恩曰余實為之民<lb/>
弗堪命則曰余將若王何利䆒於下而怨歸於上臣恐<lb/>
楚國之非王國也襄王大怒放屈子於湘江之源屈子<lb/>
去楚楚乃大弱於秦<lb/>
熊蟄父居楚有見聞必言不待王之問也及其之宋宋<lb/>
王雖問之弗言或曰宋王之待先生不薄於楚王而先<lb/>
生或言焉或不言焉無乃異乎熊蟄父曰子亦嘗學樂<lb/>
<pb n="KR4e0005_WYG_019-19a"/>
乎鼓鐘縣矣和之以琴瑟間之以笙磬合止柷敔然後<lb/>
八音諧而簫韶成矣今有陳筝筑笛缶間以鐃鈸和以<lb/>
羯鼓雖有鳴球磬筦其可以雜奏乎是故雷不鳴於啟<lb/>
蟄而鳴於日至則天道變鷄不鳴於鄉晨而鳴於宵中<lb/>
則人聽惑<lb/>
郁離子曰勸天下之作亂者其招安之説乎非士師而<lb/>
殺人謂之賊非其財而取諸人謂之盜盜賊之誅於法<lb/>
無宥秦以苛政罔民漢王入關盡除之而約三章焉殺<lb/>
<pb n="KR4e0005_WYG_019-19b"/>
人傷人及盜而已秦民果大悦歸漢漢卒有天下由是<lb/>
觀之豈非他禁可除而惟此三者不可除乎天生民不<lb/>
能自治於是乎立之君付之以生殺之權使之禁暴誅<lb/>
亂抑頑惡而扶弱善也暴不禁亂不誅頑惡者不抑善<lb/>
者日弱以消愚者化而從之亦已甚矣而又崇之以爵<lb/>
禄華之以寵命假之以大權使無辜之民不可與共戴<lb/>
天者釋其讐而服事焉是誠何道哉遂使天下之義士<lb/>
喪氣勇士裂眥貪夫悍客攘臂慕效以要利禄故曰勸<lb/>
<pb n="KR4e0005_WYG_019-20a"/>
天下之作亂者招安之説而世主弗寤也悲夫或曰然<lb/>
則舞干羽而苖格非與曰甚哉俗儒之梏於文以誤天<lb/>
下也舜典曰竄三苖於三危又曰分北三苖夫竄與分<lb/>
北皆非撫納降附之詞也則豈因其來格而遂為之哉<lb/>
非人情也聖人豈為之必也以兵臨之而後分北其來<lb/>
格者安之頑不悛者竄之耳又况干羽非特文舞則非<lb/>
曰誕敷文徳而遂㢮其伐苖之謀明矣臯陶曰苖頑弗<lb/>
即工帝念哉念兹在兹則有虞之君臣不頃刻而忘苖<lb/>
<pb n="KR4e0005_WYG_019-20b"/>
可想而見豈若後世衰微偷惰之君臣以姑息為幸而<lb/>
以勸賢之爵禄勸天下之大憝哉<lb/>
盜犨以如芒之鉤係八尺之絲鉤牛舌而牽之宵夜而<lb/>
牛隨之行莫之違也故世之善盜牛者稱犨焉郁離子<lb/>
曰是所謂盜道也中其肻扼其害橾其機而運之蔑不<lb/>
從矣石羊先生曰此古人制盜之道也今人弗能也盜<lb/>
用之矣<lb/>
罔與勿析土而農耨不勝其草罔併薙以焚之禾㓕而<lb/>
<pb n="KR4e0005_WYG_019-21a"/>
草生如初勿兩存焉粟則化而為稂稻化為稗胥顧以<lb/>
餒乃俱訴於后稷曰穀之種非良問而言其故后稷曰<lb/>
是女罪也夫穀由人而生成者也不自植也故水泉動<lb/>
而治其畆靈兩降而播其種蜩螗鳴而芸其草糞壤以<lb/>
肥之泉流以滋之其耨也刪其非類不使傷其根其植<lb/>
也相其土宜不使失其性潦䟽暵溉舉不違時然後可<lb/>
以望有秋今女不師諸先民而率由乃心以遏天生乃<lb/>
弗懲爾躬而歸咎於種之非良其庸有愈乎<lb/>
<pb n="KR4e0005_WYG_019-21b"/>
汪罔之國人長其脛骨過丈捕獸以為食獸伏則不能<lb/>
俯而取恒飢焉僬僥之國人短其足三寸捕蜩以為食<lb/>
蜩飛則不能仰而取亦恒飢焉皆訴於帝媧帝媧曰吾<lb/>
之分大塊以造女也雖形有巨細而耳鼻口目頭腹手<lb/>
足心肝腑腸毛孔骨節無彼此之多寡也長則用其長<lb/>
短則用其短不可損也亦不可益也若核之有仁么乎<lb/>
其微而根榦枝葉莫不具矣若卵之有殻塊乎其冥而<lb/>
羽毛觜爪無不該矣今女欲為核之仁乎卵之殻乎是<lb/>
<pb n="KR4e0005_WYG_019-22a"/>
在女矣非吾所能與也<lb/>
　　　神仙第十五<lb/>
虺韋問於羅離子竒曰或稱神仙有諸曰有之曰何以<lb/>
知之曰以物請問之曰狐獸也老楓木也而皆能怪變<lb/>
人物之靈夫奚為不能恠變故神仙人之變恠者也恠<lb/>
可有不可常是故天下希焉曰神仙不死乎曰死曰何<lb/>
以知之曰天以其氣分而為物人其一物也天下之物<lb/>
異形則所受殊矣脩短厚薄各從其形生則定矣惟神<lb/>
<pb n="KR4e0005_WYG_019-22b"/>
仙為能有其受而焉能加之故物之大者一天而無二<lb/>
天者衆物之共父也神仙人也亦子之一也能超乎其<lb/>
羣而不能超其父也夫如是而後元氣得以長為之主<lb/>
不然則非天矣<lb/>
郁離子曰貪與廉相反而貪為惡徳貪果可有乎匹夫<lb/>
貪以亡其身卿大夫貪以亡其家邦君貪以亡其國與<lb/>
天下是皆不知貪者也知貪者其惟聖人乎聖人之於<lb/>
仁義道徳猶小人之於貨財金玉也小人之於貨財金<lb/>
<pb n="KR4e0005_WYG_019-23a"/>
玉無時而足聖人之於仁義道徳亦無時而足是故文<lb/>
王周公孔子皆大聖人也文王視民如傷自朝至於日<lb/>
中昃不遑暇食周公思兼三王以施四事以夜繼日坐<lb/>
而待旦孔子曰吾有知乎哉無知也聖人之貪於仁義<lb/>
道徳若是哉故以其貪貨財金玉之心而貪仁義道徳<lb/>
則昬可明狂可哲而人弗能也故於貨財金玉則貪而<lb/>
於仁義道徳則廉遂使天下之人專名貪為惡徳而惡<lb/>
之則小人之罪也<lb/>
<pb n="KR4e0005_WYG_019-23b"/>
管豹問曰人死而為鬼有諸郁離子曰是不可以一定<lb/>
言之也夫天地之生物也有生則必有死自天地開闢<lb/>
以至於今幾千萬年生生無窮而六合不加廣也若使<lb/>
有生而無死則盡天地之間不足以容人矣故人不可<lb/>
以不死者勢也既死矣而又皆為鬼則盡天地之間不<lb/>
足以容鬼矣故曰人死而皆為鬼者罔也然而二氣之<lb/>
變不測萬一亦有䰟離其魄而未遂散者則亦暫焉而<lb/>
不能乆也夫人之得氣以生其身猶火之着木然䰟其<lb/>
<pb n="KR4e0005_WYG_019-24a"/>
燄體其炭也人死之䰟復歸於氣猶火之滅也其燄安<lb/>
往哉故人之受氣以為形也猶酌海於盃也及其死而<lb/>
復於氣也猶傾其盃水而歸諸海也惡得而恒專之以<lb/>
為鬼哉曰然則人子之祀其祖父也虚乎曰是則同氣<lb/>
相感之妙也是故方諸向月可以得水夫遂向日可以<lb/>
得火此理之可見者也虞琴彈而薫風生䕫樂奏而鳯<lb/>
皇來聲氣之應不虚也故鬼可以有可以無者也子孝<lb/>
而致其誠則其鬼由感而生否則虛矣故廟則人鬼享<lb/>
<pb n="KR4e0005_WYG_019-24b"/>
孝誠之所致也不然先王繼絶世以復明祀豈其鬼長<lb/>
存而餒乃至此而復食耶<lb/>
江淮之俗以斗指寅申亥為天地水三官按罪錫福之<lb/>
月而致齋以邀祥焉滿三年計之多不得祥而得禍人<lb/>
曰若是乎鬼神之𣺌茫也郁離子曰果若是則鬼神不<lb/>
渺茫矣夫神聰明而正直者也惟其聰明也故無蔽焉<lb/>
惟其正直也故無私焉無蔽無私不可欺也則亦不可<lb/>
媚也今擇其按罪錫福之辰而致齋焉是欺之也焚香<lb/>
<pb n="KR4e0005_WYG_019-25a"/>
焫燭朝夕稽叩拜跪是媚之也人之稍有知識者不受<lb/>
欺與媚而况於聰明正直之鬼神乎今之致齋者非濫<lb/>
官汚吏姦胥悍卒即市井豪儈及巨商大賈之為富而<lb/>
不仁者使鬼神果有按罪錫福之典則斯人也降之祥<lb/>
乎降之禍乎故曰若是則鬼神不渺茫矣<lb/>
郁離子觀於嶽祠悵然嘆曰悲哉先王之道隠而鬼神<lb/>
亦受人之誣也而况於人乎管豹問曰何也郁離子曰<lb/>
若不聞聖人之言曰曾謂泰山不如林放乎言泰山不<lb/>
<pb n="KR4e0005_WYG_019-25b"/>
享非禮之祭也今也又從而為之祠形其神而配以妃<lb/>
不亦誣且䙝乎夫人之生死有天命焉福善禍滛天之<lb/>
道也使誠有鬼司之猶當奉若帝命其敢受非禮之祈<lb/>
而滛縱其禍福於其所不當得者乎而祠以私之是以<lb/>
濁世之鄙夫待鬼神也其不敬孰大焉<lb/>
海島之夷人好鯹得蝦蠏螺蛤皆生食之以食客不食<lb/>
則咻焉裸壤之國不衣見冠裳則駭反而走以避五谿<lb/>
之蠻羞蜜唧而珍桂蠧貢以為方物不受則疑以逖郁<lb/>
<pb n="KR4e0005_WYG_019-26a"/>
離子曰世之抱一隅之聞見者何莫非是哉是故衆醉<lb/>
惡醒衆貪惡廉衆滛惡貞衆汚惡潔衆枉惡直衆惰惡<lb/>
勤衆佞惡忠衆私惡公衆嫚惡禮猶鴟鴞之見人而嚇<lb/>
也故中國以四裔為冦而四裔亦以中國之師為冦必<lb/>
有能辨之者是以天下貴大同也<lb/>
　　　麋虎第十六<lb/>
虎逐麋麋奔而闞於崖躍焉虎亦躍而從之俱墜以死<lb/>
郁離子曰麋之躍於崖也不得已也前有崖而後有虎<lb/>
<pb n="KR4e0005_WYG_019-26b"/>
進退死也故退而得虎則有死而無生之兾進而躍焉<lb/>
雖必墜萬一有無望之生亦愈於坐而食於虎者也若<lb/>
虎則進與退皆在我無不得已也而隨以俱墜何哉麋<lb/>
雖死而與虎俱亡使不躍於崖則不能致虎之俱亡也<lb/>
雖虎之冥亦麋之計得哉嗚呼若虎可以為貪而暴者<lb/>
之永鍳矣<lb/>
晉鄭之間有躁人焉射不中則碎其鵠奕不勝則齧其<lb/>
子人曰是非鵠與子之罪也盍亦反而思之乎弗喻卒<lb/>
<pb n="KR4e0005_WYG_019-27a"/>
病躁而死郁離子曰是亦可以為鍳矣夫民猶鵠也射<lb/>
之者我也射得其道則中矣兵猶子也行之者我也行<lb/>
得其道則勝矣致之無藝用之無法至於不若人而不<lb/>
勝其憤恚非所當恚烏得而不死<lb/>
郁離子曰今有人焉坐高堂之上指使臧獲則不得其<lb/>
心者十恒七八不得其心而怒叱左右惎之色與聲並<lb/>
厲左右承顔而接言懼其怒之将已遷也而亦以厲出<lb/>
之受指使者不知吾怒之所在則倉惶而愈亂愈不得<lb/>
<pb n="KR4e0005_WYG_019-27b"/>
於吾心則吾之怒愈加出愈厲承顔而接言者亦不知<lb/>
吾怒之所在以意度意愈惎而愈吾違故小怒則小違<lb/>
大怒則大違雖以劔梃臨之不能使之得吾心也是故<lb/>
君子之使人也量能以任之揣力而勞之用其長而避<lb/>
其缺振其怠而提其蹶教其所不知而不以我之所知<lb/>
責之引其所不能而不以我之所能尤之誨之循循出<lb/>
之申申不震不暴匪怒伊教夫如是然後懲之而不敢<lb/>
懟刑之而不敢怨詩曰豈弟君子民之父母如是斯可<lb/>
<pb n="KR4e0005_WYG_019-28a"/>
以為民之父母矣<lb/>
秦起兵欲攻周國人皆不與應侯謂秦昭王曰臣之里<lb/>
公孫弗忌弱其鄰之老而謀食飲之裒其徒謂之曰彼<lb/>
予鄰之叟也富而嗇吾将與若往食飲之其徒曰彼雖<lb/>
富而甚嗇其奚以食飲之曰我且盜之其徒皆愀然明<lb/>
日又欲往其徒曰子之謀鄙盍更諸曰我将脅而取之<lb/>
其不從者半弗果往他日又曰請以貨先為之市具禮<lb/>
召主人而醻酢之多取物而日稽其直且速其子弟以<lb/>
<pb n="KR4e0005_WYG_019-28b"/>
為常不數嵗吾將竭其藏何如其徒皆欣然從之夫三<lb/>
言者其以不道取諸人均也而有從不從焉者避其名<lb/>
也今周天下之共主也無桀紂之惡無辭而攻之誰甘<lb/>
受其名臣固知國人之不與也<lb/>
郁離子曰樹天下之怨者惟其重已而輕人也所重在<lb/>
此所輕在彼故常自處其利而遺人以不利高其智以<lb/>
下人之能而不顧夫重已輕人人情之所同也我欲然<lb/>
彼亦欲然求其欲弗得則争故争之弗能而甘心以上<lb/>
<pb n="KR4e0005_WYG_019-29a"/>
人者勢有所不至力有所不足也非夫人之本心也勢<lb/>
至力足而有所不為然後為盛徳之人雖不求重於人<lb/>
而天下之人莫得而輕之是謂不求而自至今人有悻<lb/>
悻自任者矜其能以驕有不自已出則不問是非皆以<lb/>
為未當發言盈庭則畏之者唯唯外之者黙黙焉然後<lb/>
揚揚乎自以為得而不知以其身為怨海亦奚益哉昔<lb/>
者智伯之亡也惟其以五賢陵人也人知笑智伯而不<lb/>
知檢其身使亡國敗家接踵相繼亦獨何哉<lb/>
<pb n="KR4e0005_WYG_019-29b"/>
唐䝉與薜荔俱生於松樸之下相與謀所麗唐䝉曰樸<lb/>
不材木也薈而翳松根石膸而生茯苓是惟百藥之君<lb/>
神農之雨師食之以僊其膏入土是為琥珀爰與水玉<lb/>
琅玕同為重寶其幹聳壑而干霄其枝樛流其葉扶踈<lb/>
爰有百樂絃筦之音吾舍是無以麗矣薜荔曰信美然<lb/>
由僕觀之不如樸矣夫美之所在則人之所趨也故山<lb/>
有金則鑿石有玉則劚澤有魚則竭藪有禽則薙今以<lb/>
百尺捎雲之木不生於窮崖絶谷人跡不到之地而挺<lb/>
<pb n="KR4e0005_WYG_019-30a"/>
然於衆覿而又曰有茯苓焉有琥珀焉吾知其戕不乆<lb/>
矣乃裊而附於樸鑽蠋蟃之穴以入其條纒其心而出<lb/>
焉於是樸之葉不生而柯枚條榦悉屬於薜荔中虚而<lb/>
外皮索籜如也嵗餘齊王使匠石取其松以為雪宫之<lb/>
梁唐䝉死而薜荔與樸如故<lb/>
荆人有畏鬼者聞稿葉之落與蛇鼠之行莫不以為鬼<lb/>
也盜知之於是宵窺其垣作鬼音惴弗敢睨也若是者<lb/>
四五然後入其室空其藏焉或侜之曰鬼實取之也中<lb/>
<pb n="KR4e0005_WYG_019-30b"/>
心惑而隂然之無何其宅果有鬼由是物出於盜所終<lb/>
以為鬼竊而與之弗信其人盜也郁離子曰昔者趙高<lb/>
之譛䝉将軍也因二世之畏而微動之二世之心疑矣<lb/>
乃遏其請以怒恬又煽其憤以激帝知李斯之有諌也<lb/>
則揣其志而先宣之反覆無不中於是君臣之猜不可<lb/>
解雖謂之曰高實為之弗信也故曰䜛不自來因疑而<lb/>
来間不自入乘隙而入由其明之先蔽也<lb/>
郁離子與艾大夫偕謀盜士有俘盜以請賞者予之金<lb/>
<pb n="KR4e0005_WYG_019-31a"/>
不願而請爵大夫不可郁離子請予之大夫曰爵王章<lb/>
也弗可濫也郁離子曰大夫之言是也然吾嘗觀於圃<lb/>
人矣果實之未摘雖其家人不敢求嘗焉及其既摘而<lb/>
餘則蚊蚋皆聚而咂之矣漢曲之處女色若朝虹觀者<lb/>
慕之不敢求也一旦歸於倡家則儇子佻夫庸奴賤皂<lb/>
之有金者皆得而覬之今朝廷之尊爵大盜得之士之<lb/>
有恥者弗欲仕矣而猶有願之者未之思也矧敢靳乎<lb/>
北鄙之獠人以肉豢狗而怒其子之竊食其膋於是室<lb/>
<pb n="KR4e0005_WYG_019-31b"/>
家離心子必悔之<lb/>
或問於郁離子曰井田可復乎郁離子曰可曰何如其<lb/>
可也曰以大徳戡大亂則可也夫民情乆佚則思亂亂<lb/>
極而後願定欲謀治者必因民之願定而為之制然後<lb/>
彊無梗猾無間故令不疚而行請問之曰天下之宴安<lb/>
也人不嘗苦辛不知亂之無所容其身而易於怨上故<lb/>
一拂其欲則憤激而思變有從而倡之亂斯作矣是故<lb/>
老成之人慎紛更焉非為茍也畏未得其利而先覩其<lb/>
<pb n="KR4e0005_WYG_019-32a"/>
害也故民猶馬也廏牧以安之豆粟以飫之旦而放之<lb/>
莫不振鬛而奔風牝鳴而牡應嘶馳踶突惟意所如不<lb/>
可逐而馽也及其負鹽車歴羊膓流汗踠足饑不得秣<lb/>
倦不得息踰數百千里而歸望皂櫪如弗及見圉人而<lb/>
欨沬則雖鞭之使逸否矣及此而調之其有不服者乎<lb/>
是故聖人與時偕行時未至而為之謂之躁時至而不<lb/>
為之謂之陋今民風不淳而古道之廢興欲不欲者各<lb/>
半故以大徳戡大亂則井田亦可復也<lb/>
<pb n="KR4e0005_WYG_019-32b"/>
客有好佛者毎與人論道理必以其説駕之欣欣然自<lb/>
以為有獨得焉郁離子謂之曰昔者魯人不能為酒惟<lb/>
中山之人善釀千日之酒魯人求其方弗得有仕於中<lb/>
山者主酒家取其糟歸以魯酒漬之謂人曰中山之酒<lb/>
也魯人飲之皆以為中山之酒也一日酒家之主者來<lb/>
聞有酒索而飲之吐而笑曰是予之糟液也今子以佛<lb/>
夸予可也吾恐眞佛之笑子竊其糟也<lb/>
郁離子曰天地之呼吸吾於潮汐見之禍福之素定吾<lb/>
<pb n="KR4e0005_WYG_019-33a"/>
於夢寐之先兆見之同聲之相應吾於琴之弦見之同<lb/>
氣之相求吾於鐡與磁石見之鬼神之變化吾於雷電<lb/>
見之隂陽五行之消息人命繫其吉凶吾於介鱗之於<lb/>
月見之祭祀之非虚文吾於豺獺見之天樞之中吾於<lb/>
子午之針見之巫祝之理不無吾於吹蠱見之三辰六<lb/>
氣之變有占而必驗吾於人之脈色見之觀其著以知<lb/>
㣲察其顯而見隠此格物致知之要道也不研其情不<lb/>
索其故梏於耳目而止非知天人者矣<lb/>
<pb n="KR4e0005_WYG_019-33b"/>
郁離子謂執政者曰物之所貴於天下者以其少有而<lb/>
難得也如使明珠如沙黄金如土則人皆得而有之其<lb/>
何以能貴乎故服有章爵有等使人不可以妄覬然後<lb/>
王命尊而榮辱行此鼓舞天下之竒貨也昔者趙王得<lb/>
于闐之玉以為爵曰以飲有功者邯鄲之圍解王跪而<lb/>
執爵進酒為魏公子夀公子拜嘉焉故鄗南之役王無<lb/>
以為賞乃以其爵飲將士將士飲之皆喜於是趙人之<lb/>
得爵飲重於得十乘之禄及其後王遷以爵飲嬖人之<lb/>
<pb n="KR4e0005_WYG_019-34a"/>
䑛痔者於是秦伐趙李牧擊却之王取爵以飲將士將<lb/>
士皆不飲而怒故同是爵也施之一不當則反好以為<lb/>
惡不知寶其所寶而已矣<lb/>
或曰傳曰天裂陽不足地動隂有餘然乎郁離子曰天<lb/>
道幽㣲非可億也然以吾觀之天裂陽不足是也地動<lb/>
隂有餘未必然也夫天渾渾然氣也地包於其中氣行<lb/>
不息地以之奠今而動焉豈地之自動乎觀乎地之動<lb/>
也盖象夫震掉顫惕而不為跳躍奮舞之狀也夫既不<lb/>
<pb n="KR4e0005_WYG_019-34b"/>
為跳躍奮舞則豈地之自動乎其必有以使之然矣然<lb/>
則地之動也非其自動也由其所麗者有所不恒而使<lb/>
之然也猶舟之在水其動也由乎水非舟之自動也吾<lb/>
固曰天裂陽不足是也地動亦陽不足而非隂有餘也<lb/>
　　　羮藿第十七<lb/>
鄭子叔逃冦于野野人羮藿以食之甘歸而思焉采而<lb/>
茹之弗甘矣郁離子曰是豈藿之味異乎人情而已故<lb/>
有富而棄其妻貴而遺其族者由此而之之也昔楚昭<lb/>
<pb n="KR4e0005_WYG_019-35a"/>
王出奔而亡其屨使人求之以百金曰吾不忘其相從<lb/>
於患難之中也故論功而未及者皆不怨非術也誠之<lb/>
感也郁離子曰人有智而能愚者天下鮮哉夫天下鮮<lb/>
不自智之人也而不知我能人亦能也人用智而偶獲<lb/>
遂以為我獨於是乎無所不用及其乆也雖實以誠行<lb/>
之人亦以為用智也能無窮乎故智而能愚則天下之<lb/>
智莫加焉鬼神之所以神於人者以其不常也惟不常<lb/>
故不形不形故不可測人有作為不可測者自以為不<lb/>
<pb n="KR4e0005_WYG_019-35b"/>
可測而不知其為人所測故智不自智而後人莫與争<lb/>
智辭其名受其實天下之大智哉<lb/>
安期生得道於之罘之山持赤刀以役虎左右指使進<lb/>
退如役小兒東海黄公見而慕之謂其神靈之在刀焉<lb/>
竊而佩之行遇虎於路出刀以格之弗勝為虎所食郁<lb/>
離子曰今之若是者衆矣蔡人漁於淮得符文之玉自<lb/>
以為天授之命乃往入大澤集衆以圖大事事不成而<lb/>
赤其族亦此類也<lb/>
<pb n="KR4e0005_WYG_019-36a"/>
或問於郁離子曰幣之不行而欲通之有道乎郁離子<lb/>
曰在治本何謂治本曰幣非有用之物也而能使之流<lb/>
行者法也行法有道本之以徳政輔之以威刑使天下<lb/>
信畏然後無用之物可使之有用今盜起而不討民不<lb/>
知畏信法不行矣有用之物且無用矣而况於幣乎如<lb/>
之何其通之也<lb/>
郁離子曰天下之重禁惟不在衣食之數者可也故鑄<lb/>
錢造弊雖民用之所切而飢不可食寒不可衣必藉主<lb/>
<pb n="KR4e0005_WYG_019-36b"/>
權以行世故其禁雖至死而人弗怨知其罪之在己也<lb/>
若鹽則海水也海水天物也煑之則可食不必假主權<lb/>
以行世而私之以為己是與民争食也故禁愈切而犯<lb/>
者愈盛曲不在民矣或曰若是則數罟不入洿池斧斤<lb/>
以時入山林先王之禁亦過與曰先王之禁非奄其利<lb/>
而私之也将育而蕃之以足民用也其情異矣矧百畝<lb/>
之田無家不受而不飢不寒乎<lb/>
或問於郁離子曰在律婦有七出聖人之言也曰是後<lb/>
<pb n="KR4e0005_WYG_019-37a"/>
世薄夫之所云非聖人意也夫婦人從夫者也淫也妬<lb/>
也不孝也多言也盜也五者天下之惡徳也婦而有焉<lb/>
出之宜也惡疾之與無子豈人之所欲哉非所欲而得<lb/>
之其不幸也大矣而出之忍矣哉夫婦人倫之一也婦<lb/>
以夫為天不矜其不幸而遂棄之豈天理哉而以是為<lb/>
典訓是教不仁以賊人道也仲尼没而邪辭作懼人之<lb/>
不信而駕聖人以逞其説鳴呼聖人之不幸而受誣也<lb/>
乆矣哉<lb/>
<pb n="KR4e0005_WYG_019-37b"/>
　　　九難第十八<lb/>
郁離子冥跡山林友木石而侣猿猱茅徑不開草屋蕭<lb/>
然隨陽公子過焉坐定公子作而言曰僕不佞竊聞先<lb/>
生乆矣今幸得頫玉色趨下風僕聞有道之士不遺芻<lb/>
蕘之言願有陳焉先生肯聴之乎郁離子曰唯唯願奉<lb/>
教<lb/>
公子曰夏屋耽耽繚以周垣廣庭砥平翼以飛樓突室<lb/>
留春清館含秋高櫩椙䡾以翬騫曽甍□㳫以雲浮虹<lb/>
<pb n="KR4e0005_WYG_019-38a"/>
芳檀以承衡獸蒼珉以負楹浮柱錯落以星羅碧瓦流<lb/>
離而水波天華卉暐而冬敷秀木脩森以夏凉流景入<lb/>
而成霞濳籟動以生風晃兮如閶闔之開忽兮若筦弦<lb/>
之音於是乎曼目蛾眉窈窕成行曵結煙之翠綃鳴鏘<lb/>
泉之玉璫衆樂張華筵啟肆金尊澄芳醴炮羔擊牛烹<lb/>
<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>燖鹿臇玉珧臛比目膾躍湍之魴炙拂雲之鵠羮月<lb/>
窟之兎肺胹霧谷之豹胎和以麟髓之酥芼以赬桂之<lb/>
荑果則碧華之蓮紫英之梨霜柑盎蜜丹荔凝脂曼倩<lb/>
<pb n="KR4e0005_WYG_019-38b"/>
之桃若壺安期之棗如瓜羶肥既飫清膬乃薦踐笙簫<lb/>
行組練迅翔鵾矯輕燕熺金虹與綺燭激粧豔以過電<lb/>
良宵欲終娛樂未足鷄膠憀以呌晨留嘉賓以終曲吾<lb/>
願與先生同之郁離子曰夏書曰酣酒嗜音峻宇雕墻<lb/>
有一於此未或不亡僕不願也<lb/>
公子曰百頃之園樹以美木繁華環以曲沼清池黒石<lb/>
白沙黝黝𡨕𡨕岧岧亭亭密密堂堂畜隂洩陽木則女<lb/>
貞石楠合歡椶櫚桐栢楓櫨椒桂杉榆葉如車輪實若<lb/>
<pb n="KR4e0005_WYG_019-39a"/>
埀珠春禽嚶鳴而相求夏蟲鼓腋以呼秋朝陽發旭以<lb/>
攄虹夕嵐凝暉而欲流草則鼠姑玫瑰芎蘭茝衡茭蔣<lb/>
蒲菰蘋萍浮生丹苕抱木以垂翹薜荔縁崖以舒榮蔚<lb/>
披離以棽纚激迅颷以揚馨鳥則白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄鶯翠鷸錦鷄<lb/>
敷羽翰摛文章韡韡煌煌若彤霞之間矞雲魚則赤鯉<lb/>
白鰷鱖鯽鯈鯊斑鱗紫鰭吹瀾生華於是乎翠蓋飄揺<lb/>
文鷁委蛇嘉朋逺至冠佩追隨憇芳亭酌瓊巵携佳人<lb/>
泛漣漪擾鳬鷖發棹謳釣㳺鯖弋潜龜奏豔歌賦新詩<lb/>
<pb n="KR4e0005_WYG_019-39b"/>
邀姮娥於洞房累日夕而忘歸吾願與先生共之郁離<lb/>
子曰仲尼曰樂佚逰樂燕樂損矣僕不願也<lb/>
公子曰五都之市列肆千區三川之衢大車千輛二江<lb/>
之津舳艫千艘家僮萬人分方逐利西極岷隴河源康<lb/>
居大宛出馬渥洼流玉崑崙東窮日本扶桑𤣥莬樂浪<lb/>
海岱青徐三韓扶餘南盡百粤七閩䝉詔傜氓穿胷交<lb/>
趾鮫室蜃市北陟無閭代恒隂山北庭卑耳孤竹萬里<lb/>
沙漠掇天琛拾坤珍山藏谷韞之英蜚潜動植之精莫<lb/>
<pb n="KR4e0005_WYG_019-40a"/>
不悉致而畢陳爰有吉量驒騱蒼兕文犀足躡電而追<lb/>
風角納象以成形火齊玫瑰瓊瑶璆琳琪樹琅玕王母<lb/>
所栽備五色含八音璀璨瓏璁睒閃虎睛獓<graphic n="KR2525" url="https://raw.githubusercontent.com/kanripo/KR-Gaiji/master/images/KR2525.png" mimeType="image/png"/>旄牛師<lb/>
類之毛鬖髿披蓑以纛以纓珊瑚海栢若木非木若玉<lb/>
非玉蕭森攃索葩椏籜落其采有赩沈檀羅縠腦麝之<lb/>
香郁烈芬芳苾茀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馧螺甲龍涎腥極返馨鍾乳丹沙<lb/>
金芽石英錬而服之變為神仙水晶玻瓈辟暑清塵琉<lb/>
璃木難的皪暉光豆冦胡椒蓽撥丁香殺惡誅臊易牙<lb/>
<pb n="KR4e0005_WYG_019-40b"/>
所珍甘蕉木綿香葛兠羅柔暖輕凉寒暑攸宜翡翠鷫<lb/>
鷞綵羽繡翰玳瑁之龜蠟質漆章鼠毛之布焚之炎炎<lb/>
振之如霜丹蝦之湏勁若抽虹煥爛晶熒望之欲流撫<lb/>
之不濡𤣥象之牙厥大盈舟狼虎熊羆青貂白狐文狨<lb/>
青狸赤豹之皮獑猢蜂<graphic n="KR4480" url="https://raw.githubusercontent.com/kanripo/KR-Gaiji/master/images/KR4480.png" mimeType="image/png"/>修毛髬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>媕姌䝉茸洵羙且<lb/>
温馳毳羔絨細若逰絲輭若春綿丹參紫芝地膽天麻<lb/>
靈藥千名神農所嘗起死回生旋隂幹陽蜀錦戎氊越<lb/>
紙齊紈跨海踰山轉致流通自北自東自西自南所至<lb/>
<pb n="KR4e0005_WYG_019-41a"/>
成市所止成廛於是乎鑱山出金煑海收鹽千鍤穿崕<lb/>
聲飜九幽萬竈歊煙結為蒼雲蜑艇蠻舠出没風濤罔<lb/>
鰅鰫曵鯉鰱舉赤鱬絡氐人鉤<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊繒鰝鰕止水母鑿<lb/>
蠣蠔擒化鯤縶翔鰩簎鮪䍡鱺牽鮦罣鱸繫鱘引鰉掣<lb/>
鰐連鮫枕丁膠乙兼取並積鍭骨皮箙磨鱗刮甲齒牙<lb/>
鋒鍔以函以㦸甕鮓乗鱐其利什百其重寶則有徑寸<lb/>
之珠方尺之璧騰光吐璟閃日爍月匣不能閟土不能<lb/>
蝕可以易旤回祥傾城奪國吾願與先生致之郁離子<lb/>
<pb n="KR4e0005_WYG_019-41b"/>
曰傳曰象有齒以焚其身賄也僕不願也<lb/>
公子曰九成之堂十畝之庭俯闤闠以當中岌重門之<lb/>
崢嶸甃以礱石植以栝栢牗以魚鱗洞朗八櫺左右蜂<lb/>
房奕奕翼翼冬暄夏清與馬達於陛除鳴騶導以升階<lb/>
高坐華裀尊嚴若神卒列貔貅吏排鴈行肅肅蹌蹌秩<lb/>
秩如也聼欬傳聲神撝鬼訶發號施令理訴决訟出言<lb/>
而侍者辟易指顧而瞻者跼蹐千人離立跂望顔色其<lb/>
喜也温若春日之熈其怒也凜若秋霜之飛雷霆起於<lb/>
<pb n="KR4e0005_WYG_019-42a"/>
頰舌而死生判於筆下吾願與先生謀之郁離子曰孔<lb/>
子曰富與貴是人之所欲也不以其道得之不處也僕<lb/>
不願也<lb/>
公子曰欵段之馬黒貂之裘囊無百錢槖無贏金慷慨<lb/>
辭家踴躍逺㳺曵裾而入公門掉舌以動王侯一語之<lb/>
合不覺前席更僕秉燭熏心酣骨執鞭為之駭汗虎士<lb/>
為之吐舌於是出辭成法建畫為律條九章以富國發<lb/>
六竒以制敵陽謀隂間神授鬼伏指揮而白虹貫日顧<lb/>
<pb n="KR4e0005_WYG_019-42b"/>
盼而長庚入月蓋樗里不能測其機孟賁不能當其决<lb/>
也是以一言貴於千金一諾重於千鈞吹則猛虎竪毛<lb/>
嘘則寒谷生春謦欬折五兵談笑却三軍氣使燕趙之<lb/>
豪威讋齊楚之君吾願與先生論之郁離子曰孔子曰<lb/>
暴虎馮河死而無悔者吾不與也僕不願也<lb/>
公子曰戎卒十萬虎賁三千犀革之車駕以駃騠服以<lb/>
騊駼造父御戎烏獲為右士如熊羆馬如騰龍豁闞包<lb/>
烋殷谷訇丘掛以重鎧被以鮫函炫燿冬氷燭煜晨星<lb/>
<pb n="KR4e0005_WYG_019-43a"/>
純鉤太阿縵理龜鱗雄㦸揚虹厹矛掣蛇舒光發輝上<lb/>
纒斗杓乃有角端之弓魚牙之矢控弦而滿月在手覆<lb/>
彇而蹲甲吞羽黄間谿子時力距黍九牛引挽發若雷<lb/>
吼於是乎白羽如茶赤羽如葒大斾鏠旗植以𤣥戈建<lb/>
九斿之霓旗蔚雲旋而猋廻山陵為之低昻太陽為之<lb/>
寢光乃布天衡乃列地衝風雲鳥蛇龍虎翕張屹兮如<lb/>
山儼兮若城渾渾沌沌莫窺其形吾願與先生将之郁<lb/>
離子曰孔子曰俎豆之事則嘗聞之軍旅之事未之學<lb/>
<pb n="KR4e0005_WYG_019-43b"/>
也僕不願也<lb/>
公子曰西方之域有真人焉廣大神通浩浩無涯其力<lb/>
可以斡造化回天地其功可以拯墊溺㧞罪苦起死扶<lb/>
生剖頑燭㝠窈窈愔愔蕩掃六淫寂寂黙黙滌除百惑<lb/>
如翦草萊不遺一荄如龍用壯莫我能當不震不揺障<lb/>
翳自消不悚不難百怪自散如鏡去塵其光粲新如蓮<lb/>
出水净無泥滓以能不㓕不生長存至精不形不體無<lb/>
往不在放之無外收之無内幽静恬漠永享至樂吾願<lb/>
<pb n="KR4e0005_WYG_019-44a"/>
與先生求之郁離子曰孔子曰攻乎異端斯害也已僕<lb/>
不願也<lb/>
公子曰太極渾渾分為乾坤乾坤翕闢結為日月日月<lb/>
代明播為五精二五媾真形而為人𤣥黄兩間獨為物<lb/>
靈得天全也是故軒轅黄帝訪於廣成子而受訣焉其<lb/>
訣曰穆清漻兮沕杳𡨕洞晃朗兮觀吾庭掃氛埃兮驅<lb/>
蟲蛇部署衆神兮集予家時風雨兮若晦𡨕䟽不壅兮<lb/>
待其生調其行兮和厥止保其受兮為孝子收六區兮<lb/>
<pb n="KR4e0005_WYG_019-44b"/>
歸一握仁靈芽兮苴乃核乘應龍兮入寥郭吾願與先<lb/>
生追之郁離子曰語曰死生有命僕不願也<lb/>
公子曰願聞先生之志郁離子愀然曰公子三王既没<lb/>
孔子道塞九流楊墨百家並出滛辭横説從横反覆惨<lb/>
害隂毒恫疑恐惑變幻白黒如猋之發可使晦日如水<lb/>
之激可使漂石縈紆迴遹以蟊以賊此其章章者也其<lb/>
矯者則謂天地為蘧廬黔首為蟲蛆文章禮樂皆不足<lb/>
為以耀以夸使人染之如膏吞之如鉤虚浮譎詭誑生<lb/>
<pb n="KR4e0005_WYG_019-45a"/>
罔死舍形索影慢棄倫理此皆迷生之曲蹊蠧世之巨<lb/>
蝎也方今成弧絶弦枉矢交流旬始欃槍降魄流精為<lb/>
貙為豺為蛟為蛇犬失其主化為封狼奮爪張牙飲血<lb/>
茹肉淫淫灂灂沈膏膩窮淵積骸連太陵無人以救之天<lb/>
道幾乎熄矣而欲以富貴為樂娭逰為適不亦悲乎僕<lb/>
願與公子講堯禹之道論湯武之事憲伊吕師周召稽<lb/>
考先王之典商度救時之政明法度肄禮樂以待王者<lb/>
之興若夫旁涂捷岐狙詐詭隨鳴貪鼓愚儌倖一時者<lb/>
<pb n="KR4e0005_WYG_019-45b"/>
皆不願也於是公子赧然頥頰發赤目眊舌彊再拜受<lb/>
教曰鄙人不學乃今日始聞先生之言如垢得滌願為<lb/>
弟子幸甚至哉服膺無斁<lb/>
　<lb/>
　<lb/>
　<lb/>
　<lb/>
　誠意伯文集巻十九<lb/>
</p>
<p>
</p>
  </div>
</body>
</text>
</TEI>
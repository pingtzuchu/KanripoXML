<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻十五</head> <lb/>
    <p>
<pb n="KR4e0005_WYG_015-1a"/>
欽定四庫全書<lb/>
　誠意伯文集巻十五<lb/>
　　　　　　　　　　　　明　劉基　撰<lb/>
　　犁眉公集上<lb/>
　　文<lb/>
　　　少微山眉巖神仙宅記<lb/>
神仙果有宅乎超無為以至清與太初而為隣又烏有<lb/>
所謂宅也神仙果無宅乎左帶瑤池右環翠水繚以赤城<lb/>
<pb n="KR4e0005_WYG_015-1b"/>
玉樓十二其傳非一惜乎吾不得而見之也世之人由<lb/>
不能見遂并神仙以為無有嗚呼是非知造化之情狀<lb/>
者也夫造化之神妙豈夫人之所能窮哉天地生物各<lb/>
稟氣以成形人亦物之一也物能化人奚為不能化故<lb/>
雀化為蛤鼠化為鴽麥化為蛾蟞化為蟬蠋化為蝶魚<lb/>
與蛇化為龍吳之桑晉之石楚之枯木冥頑無靈去人<lb/>
甚逺乃或化而為人或忽然而人言焉由是觀之天下<lb/>
之物無不能變化也審矣何獨於最靈之人而疑之哉<lb/>
<pb n="KR4e0005_WYG_015-2a"/>
縉雲之山桐溪出焉東南流入於好溪其南曰少微之<lb/>
山是為括蒼洞天有觀曰紫虗紫虗之山水清奇幽邃<lb/>
甌括之間無與為比自唐宋以來神仙鍾離先生吕洞<lb/>
賓皆嘗來遊而章思亷徐泰定即其觀之道士也皆以<lb/>
羽化去其事蹟顯著人能言之不可蓋也履其地思其<lb/>
人寧不飄然有凌雲之志哉觀之南有山曰眉巖章先<lb/>
生羽化之後塟其冠舄之所也今道士梁惟適及其弟<lb/>
子王有大每至其所必裴囘興感嗟先生之緒不續故<lb/>
<pb n="KR4e0005_WYG_015-2b"/>
於巖傍作室以邀先生歲時致享祀而以神仙宅名之<lb/>
夫先生神遊八表雷霆為輿風雨為駕躡光景超㓕没<lb/>
亦安事夫宅哉其或鑒二子之誠心而為之一來不可<lb/>
知也故為述其事而繼以歌惟適字安宅基祖母永嘉<lb/>
郡夫人之姪孫基之外姪也有大字處謙皆括蒼人歌<lb/>
曰<lb/>
幽華兮春菲明月兮秋輝仙人去兮何時歸空山寂寥<lb/>
兮使我心悲檀為梁兮楠為柱白石承楹兮青蘿為宇<lb/>
<pb n="KR4e0005_WYG_015-3a"/>
攀桂枝兮延佇髙𤣥無梯兮淚零如雨瑤壁兮丹崖鶴<lb/>
晨鳴兮猿夜哀愴怳悢兮倚長懷望夫君兮來不來挹<lb/>
寒泉兮薦芳芷長烟徘徊兮清風四起洞谷豁谺兮笙<lb/>
竽盈耳松篁戛摩兮毛髪颯灑采瓊英兮琅玕將以遺<lb/>
兮飛鸞盼肹蠁兮杳冥聆環佩兮雲端逍遙兮夷猶傷<lb/>
心兮離憂拜稽首兮陳情冀神君兮長留<lb/>
　　　送宋仲珩還金華序<lb/>
易不云乎有子考無咎庚子之歳予與金華宋先生俱<lb/>
<pb n="KR4e0005_WYG_015-3b"/>
来京師時上渡江未久浙東方歸附先生與予及予同<lb/>
鄉葉景淵章三益同居孔子廟學惟日相與談咲雖俱<lb/>
不念家而予三人者亦皆不能無芥于心惟先生泰然<lb/>
耳日與文彦士相從游不倦人咸異焉時先生有子二<lb/>
人長曰瓉字仲圭次曰璲字仲珩皆克家蓋夙以家事<lb/>
付二子久矣故先生得以優游授道于浦江鄭氏之義<lb/>
門至今又十有五年矣去年秋七月予自家重赴京先<lb/>
生時為翰林侍講學士執手相盼睞喜溢眉目先生長<lb/>
<pb n="KR4e0005_WYG_015-4a"/>
予一歳予須髪已白過大半齒落什三四左手頑不掉<lb/>
耳聵足踸踔不能趨而先生鬢須黝黒唇齒朱貝顔渥<lb/>
丹步履坦坦不落朝班後晨起戴星入國史館握筆冩<lb/>
細字如青蠅頭日數千且僕僕走承召命暮歸作詩文<lb/>
四五少不下二三先生素儒家無贏僮僕在京寓舊城<lb/>
去公館彌十有五里惟次子璲偕一騶者従夫人又病<lb/>
在寓璲來往省視父母且奉母粥藥不遑朝夕今年春<lb/>
長子瓉遣二孫自金華來夫人病亦愈於是先生以事<lb/>
<pb n="KR4e0005_WYG_015-4b"/>
命璲暫還故里而在朝羣公大夫士咸賦詩餞璲望其<lb/>
即還則璲之能善事其父執善交其朋友者可見嗚呼<lb/>
若先生可謂有子旡咎者矣宜其老而愈康且樂也璲<lb/>
又工楷篆隸草書賦詩屬文皆足以纉承家業故於其<lb/>
行序以送之且繼以詩曰<lb/>
條風東來靈雨從之之子于邁何以送之　靈雨濛濛<lb/>
沾彼原隰送子于郊為子佇立　有鳴者鳩在彼苞桑<lb/>
習習其風載吹我裳　維桐之華亦炫于野悠悠行子<lb/>
<pb n="KR4e0005_WYG_015-5a"/>
亦駐其馬　維水東流維日西馳眷言顧之靡靡其思<lb/>
　維日西馳載昏載朝維水東流以汐以潮　芃芃者麥維<lb/>
其黄矣心之思矣維其長矣　贈子以詩酌子以酒晤<lb/>
言何其伊邇匪允<lb/>
　　　清齋記<lb/>
室以齋名取其潔也齋以清名清者潔之華也惟潔也<lb/>
而后清生焉浮屠氏離世絶俗以潔為其道故剪須薙<lb/>
髪割情斷愛所以潔其身也疏茹糲食屏斥魚肉所以<lb/>
<pb n="KR4e0005_WYG_015-5b"/>
潔其口也趺坐面壁收神内觀所以潔其目也晨鍾暮<lb/>
皷梵音海潮所以潔其耳也焚檀焫沈氤氲桂薫所以<lb/>
潔其鼻也幽漻閴黙惟寂惟寞所以潔其心也五情既<lb/>
治百魔不生潔不汚而后天下之清歸焉天台朱伯賢<lb/>
為予言義中上人之居中天竺也有室曰清齋環以羣<lb/>
山縈以碧水其在錢塘時蓋嘗屢游而玩心者其為名<lb/>
也實稱故太虗澄朗烟空霧豁日月光華原野昭曠而<lb/>
天地為之清焉丹葩發鮮緑隂永晝涼飈撤暑銀漢掛<lb/>
<pb n="KR4e0005_WYG_015-6a"/>
户而節物為之清焉時雨新濯竹樹生色猨鳥不呼松<lb/>
栢帖妥而巖壑為之清焉遙望西湖如大圓鏡翠赮埀<lb/>
映波瀾錦章而是室之下白石玉皎暗泉金奏足音無<lb/>
聞谷響相答至于今使人思不能忘請為文以記之予<lb/>
惟乾坤睢刺以來人世之無此境久矣今聆朱先生言<lb/>
意敞怳如夢寐幸而聖明應運宇宙載造太平景象于<lb/>
今復見則所謂清齋者尚或得而游也年月日記<lb/>
　　　玉兔泉銘<hi>并序</hi>
<pb n="KR4e0005_WYG_015-6b"/>
自古有以勢軋天下箝人口使和己者鮮不由細微以<lb/>
及大此姦人之素能也故髙之馬莽之祥瑞惟其言而<lb/>
莫之違然後大詐行而大欲得矣秦檜之事宋髙宗也<lb/>
以岳將軍之武之忠且排搆之殺其身以及其子反以<lb/>
為功而宋之君臣莫不従其指則亦何求而不得哉玉<lb/>
兔之泉以清美為建業城中第一豈昔顯而今堙者檜<lb/>
實知之耶或有善察土脈工穿井之術者密以語檜而<lb/>
神之以白兔耶則皆不可知也夫檜之罔民設詐豈下<lb/>
<pb n="KR4e0005_WYG_015-7a"/>
於髙莽哉白兔之是非無闗天下之大事是故賢人君<lb/>
子忽之而莫與較於是乎鄙夫謟子遂探其意而夸之<lb/>
以為佞是蓋不足辯也金華張孟兼憫泉之芳潔為姦<lb/>
人所汚而銘以雪其寃愛物之良心也予亦悲之為之<lb/>
作後玉兔泉銘銘曰<lb/>
嗚呼泉乎夫何辜為檜所汚世無吳隠之孰昭其誣嗚<lb/>
呼泉乎尼父大聖猶言其主瘠環與癰疽白兔之傳夫<lb/>
何傷於爾歟檜死為蛆泉潔自如我作銘詩衆惑斯祛嗚<lb/>
<pb n="KR4e0005_WYG_015-7b"/>
呼泉乎終古弗渝<lb/>
　　　送黄叔暘歸金華覲省序<hi>并詩</hi>
孟子言君子有三樂以父母俱存兄弟無故為樂之大<lb/>
豈不以是為係乎天人人之所願欲而不可得者哉夫<lb/>
孝子之欲顯父母心無窮也顯父母之道無過乎立身<lb/>
揚名而鮮有能及其父母之目見是故君子之急於仕<lb/>
者良有由也且父母之鞠子亦孰不望其能立功立事<lb/>
超乎羣倫之上以光大其祖宗之門户也哉故於其初<lb/>
<pb n="KR4e0005_WYG_015-8a"/>
生也桑弧蓬矢以射四方不呴呴乎為老婦之慈以嬌<lb/>
之於膝下也天下之為父母者亦孰無是心哉而當其<lb/>
生存之時獲見其顯者蓋十百之中不能二三信乎其<lb/>
係乎天而不由乎人也為人子而知愛其父母則其中<lb/>
心為何如哉是故孳孳汲汲不遑自已仰馳光而興慕<lb/>
俯逝水而長懐當此之時將奚為而可哉金華黄生以<lb/>
明經舉於鄉就試浙江行省貢於春官時年二十有二<lb/>
是嵗上閱天下貢士率多年少慮其未熟於世故例廪<lb/>
<pb n="KR4e0005_WYG_015-8b"/>
之于國學使習聞朝廷律令練逹治政然後授之職俾<lb/>
勿置以殖天下之良才於是生亦與焉其明年翰林學<lb/>
士宋公濂奉命纂脩實録生以工書服勞史館又善於<lb/>
所事事竣受命伴讀齊府其年冬十有一月給假還金<lb/>
華覲省父母基與生俱浙東人故翰林羣大夫士賦詩<lb/>
送其行而屬其序於基夫生曷啻於父母俱存兄弟無<lb/>
故而已哉且又有祖母在學日進以充其身又際盛代<lb/>
事聖主受命侍従哲王出入禁闥此人人之所瞻望而<lb/>
<pb n="KR4e0005_WYG_015-9a"/>
不敢覬者生於是乎兼之其為樂不亦大哉基既為之<lb/>
序而繼以詩且有深望於生惟冀其服膺乎不愧不怍<lb/>
之訓以接跡於古昔聖賢而后已也嗚呼生其勉乎哉<lb/>
詩曰<lb/>
潛陽囘地底暗泉發枯荄澤雉雊鷕鷕乳鷄鳴喈喈游<lb/>
子畏祁寒掩闗坐如齋濕薪熸無熖四壁生涼颸青鐙<lb/>
翳其光月華照階苔及此送歸人豈不動我懷贈詩慰<lb/>
繾綣俛仰空徘徊學古務成已入官期顯親髙風吹秋<lb/>
<pb n="KR4e0005_WYG_015-9b"/>
木誰能不傷神皇恩重丘山有願俾克伸北風送歸舟<lb/>
江水清漪淪堂上綵衣舞堂前諼草春羽觴澄芳醴鶴<lb/>
髪映丹脣服膺移忠訓布武追古人脩名著青簡山岳<lb/>
同嶙峋<lb/>
　　　獨冷先生傳<lb/>
客有遺棄世事不求利逹者結屋于巾山之下居焉樹<lb/>
以柔木有泉一泓躋髙岡而景焉坐於桐梓之隂歌曰<lb/>
衆皆喧我獨靜衆皆熱我獨冷朝作暮息兮我日獨永牧<lb/>
<pb n="KR4e0005_WYG_015-10a"/>
人聆之歸而語其老其老曰隠者哉明日欵其廬問其<lb/>
姓名曰忘之久矣因目其居曰獨冷謂其人曰獨冷先<lb/>
生客出先生寢夢遊乎蒼芒之鄉覲玉帝于璿臺帝賜<lb/>
之遊于廣寒之宫飲之以𤣥雲之漿四顧無人凄風滿<lb/>
空星月坱北於是愀然而思悠然而歌歌曰風蕭蕭兮<lb/>
吹我衣髙寥泬漻兮逝將安歸又歌曰風蕭蕭兮吹我<lb/>
裳吁何為乎踽踽涼涼覺而異之訪于鬼谷子卜之遇<lb/>
井之巽其繇曰井天飛吝其頥獲于南埀熇而焚而沃<lb/>
<pb n="KR4e0005_WYG_015-10b"/>
其鮮而利貞鬼谷子曰木上有水井井上出者也飛而<lb/>
上于天人莫得而食也南夏方也暍之所由生也如熇<lb/>
如焚可勿沃乎巽東南之方也其象為風泉以冽之風以清<lb/>
之鮮可知矣利貞者秋冬之徳也秋冬徳之收藏者也宜乎<lb/>
其踽踽涼涼也吾聞天台之山南望赤城有逸人焉謂<lb/>
之獨冷先生其子也夫或曰先生姓張氏蓋子房之系<lb/>
胄先生不言人亦不知其果然否也<lb/>
　　　菜<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>説<hi>并序</hi>
<pb n="KR4e0005_WYG_015-11a"/>
菜<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>者宗姪彬之所以名其居室也彬字宗文少好學<lb/>
有識而未用其居在處州府城之東門每求予為文而<lb/>
恒弗得暇今年予來京師而彬亦以儒士貢為工部主<lb/>
事因戲作菜<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>説且以勉而進之云爾<lb/>
犁眉公謂東門子贆曰子之居東門也井地十畆既夷<lb/>
既壤俯壕為溝倚城為墉藩以枳林緯以蘗塲是蓋比<lb/>
如束鍼錟若攅鎗蛇蜴不能求其縫罅蚍蜉不能為之<lb/>
穴隙也何不墾之以種樹乎又何不耕之以蓻稷黍乎<lb/>
<pb n="KR4e0005_WYG_015-11b"/>
不然何不大為之池分北山之泉流以養鱉與魚乎何<lb/>
為乎徒築陋室于其中墼糞土以為壁茨以腐茅蟦蝎<lb/>
是宅藉以瓦礫羊蹄豕跡與鼢䑕為主客平明出門不<lb/>
馬不車不驘不驢以造他人之廬呼朋命徒左蹌右趨<lb/>
談無用之空言强相名而曰儒坐視殷賑之腴索為蓬<lb/>
藋之區不亦悲乎吾聞燕秦棗栗穰橙鄧橘李梨薁鬱<lb/>
秦杏周漆柿桃柰楔琬容琰質椅桐栝栢堅緽有瑟桂<lb/>
椒茰榝吐芳馞馝木𤓰榅桲藷藇葛芴叢蔓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>轕彼揫<lb/>
<pb n="KR4e0005_WYG_015-12a"/>
此茁或庸其材或以其實或黄如金或赤如日翹蕭逺<lb/>
條可蜂以蜜克勤厥營茍獲其一富擬封君受天之秩<lb/>
范子所至穿池種魚史傳貨殖盛稱陶朱八口之家五<lb/>
畆之宅墻下栽桑足以衣帛今子不士不農不商不工<lb/>
綴籍州庠口體不充人皆子嗤子曷不懜東門子贆聽<lb/>
之愀然思之杳然瞿然而作再拜而怍立而言曰公有<lb/>
言吾獲矣而吾亦有知焉請以復於公吾將以藝稷黍<lb/>
乎則古人一夫受田百畆而給今將以五畆為宅矣則<lb/>
<pb n="KR4e0005_WYG_015-12b"/>
所羨不過二十之一不能以不飢也抑將以種樹乎則<lb/>
近者非四三年不成不知逺者又幾年乎不可以懸吾<lb/>
釡而俟爨也抑且為池以畜魚乎則我身畸耳貸力於<lb/>
人何日成乎不可以暵吾肮而待汲也今當種菜而鬻<lb/>
焉尚庶幾哉可也夫夫菜也者采也君子之所采也或<lb/>
謂之蔬焉蔬也者疏也食粱肉者之所疏也君子所采<lb/>
而食粱肉者疏之庶幾或者可以裕我矣乎乃往訪于<lb/>
溪南之圃人得膏土沃泉之術蒐四鄙之菜類其族而<lb/>
<pb n="KR4e0005_WYG_015-13a"/>
種之買牛牯一牸二鏺其萊蕪芟去奥蔑拔其荄杜阜<lb/>
翳籜而灺之穿井於其四隅建桔槔焉潴水有池洩水<lb/>
有渠或培或滋或叢或竒灌溉攸宜或耘或耔疎稠比<lb/>
稀慈穉舉肥根莖實荑各隨其時羅之離離㩜之菲菲<lb/>
未浹旬月而東門氏之童色澤如也貌懌如也窺其園<lb/>
則鬰鬰芊芊入其門則盎然春温有酒盈尊他日犁眉<lb/>
公過焉東門子贆御諸門犁眉公咲曰子亦足於斯而<lb/>
已乎東門子贆再拜謝曰吾願見公而有陳焉久矣請<lb/>
<pb n="KR4e0005_WYG_015-13b"/>
坐於吾廬而為公言之可乎公曰吾願也東門子贆曰<lb/>
公能悉識吾菜乎公曰未也請之園而言焉曰始吾之<lb/>
不營是園也漠乎其無思也今吾之既營是園也惟其<lb/>
所以壯吾址而厚吾生則非一日也天地久其道而萬<lb/>
物生聖人久其徳而庶功成士農工商久其業而百務<lb/>
貞故植韭以為之君韭者久也所以久吾生也致久必<lb/>
慎其撥故植之以葵葵者揆也揆得其道則視明而聽<lb/>
聰故植之以葱聰逹則得筭多故植之以蒜蒜筭也筭不<lb/>
<pb n="KR4e0005_WYG_015-14a"/>
失家必豐故植之以蘴豐則彊矣故植之以薑薑强也<lb/>
物大彊則過剛剛過則折君子戒焉故植之以芥芥者<lb/>
戒也戒事者思必苦思苦則毒故植之以荼荼毒罹于<lb/>
中而用力勤故植之以芹勤極則病故植之以蒲蒲痡<lb/>
也病之劇也病劇必弱故植之以荏荏柔而弱也弱則<lb/>
薇矣故植之以薇微骭瘍也骭微則羸其行故植之以<lb/>
蔞蔞者僂也愈病必以藥故植之以芍藥藥攻病不可<lb/>
失其養故植之以鞠鞠養也得其養而後蘇故植之以<lb/>
<pb n="KR4e0005_WYG_015-14b"/>
蘇蘇則起矣故植之以芑起必慎以保其後故植之以<lb/>
瓠瓠者䕶也䕶不違乎道則難舒而福生焉故植之以<lb/>
芷芷者祉也引祉莫大乎育德故植之以蓄蓄必有濟<lb/>
故植之以薺薺者濟也濟自近而之逺自卑而底髙也<lb/>
故植之以菘菘者髙也髙極必窮故植之以芎窮慮窮<lb/>
者必早計故植之以薊薊者計也吾朝而游焉觀其菶<lb/>
菶菁菁可以悦吾目而暢吾情夕而游焉擷其芳而茹<lb/>
其英可以㫖吾腹而曼吾齡又可以究吾知而通物理<lb/>
<pb n="KR4e0005_WYG_015-15a"/>
安得不悠然而永懐怡然而自喜哉夫吾廬<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>也不足<lb/>
以延長者而長者肯臨焉不可以不志請名之曰菜<graphic n="KR2674" url="https://raw.githubusercontent.com/kanripo/KR-Gaiji/master/images/KR2674.png" mimeType="image/png"/>
願公為吾誌之犁眉公大悦遂旅其菜酌其酒書其言<lb/>
而去<lb/>
　　　大勇齋記<hi>為張生作</hi>
勇天下之逹徳也而聖人有時乎弗德夫人之於道知<lb/>
足以知之而行弗逮者無勇也弗能擇乎中庸而冥行<lb/>
焉者鮮有不惑於其近似而淪於六蔽君子實深病之<lb/>
<pb n="KR4e0005_WYG_015-15b"/>
故勇者仁知之卒徒也仁知帥乎中堅挺乎其不囘於<lb/>
是選鋒勁騎聽指麾而疾馳如雷如霆不可遏也夫是<lb/>
之謂勇蓋仁知不能自行而駕勇以行及其成功則勇<lb/>
亦得叅乎仁知同為逹德茍不周於仁知昧乎不辨其<lb/>
是非茫乎不計其公私惟其情之所狥而果行焉曰吾<lb/>
天下之勇也知有勇而不知有其身而不知其違乎仁<lb/>
既違乎仁不得謂之知遂則為專諸聶政不遂則為荆<lb/>
軻要離獲書於春秋而名曰盗豈不害哉故德之蔽惟<lb/>
<pb n="KR4e0005_WYG_015-16a"/>
勇為多故六言之中曰直曰剛皆勇之屬也故曰勇天<lb/>
下之逹徳而聖人有時乎弗徳擇理而不精必害故徳<lb/>
之害惟勇為大卞莊子之刺虎也伺其鬭而傷且死然<lb/>
後舉而兼取之可謂知矣虎毒人之獸也以是施之可<lb/>
也而概以加諸人則恐其未仁也是故夫子語成人取<lb/>
其勇矣而必曰文之以禮樂則卞莊子之勇亦未得為<lb/>
無蔽擇勇之難也如是哉廬陵張生名其室曰大勇大<lb/>
勇之云蓋出自孟子其一則對齊宣王之問而勸之以<lb/>
<pb n="KR4e0005_WYG_015-16b"/>
周文王武王之事蓋當是時周徳衰矣周命替矣天下<lb/>
之民困於虐政極矣齊以萬乗之國七九有之一茍有<lb/>
志於斯民則文武之事反掌可為勇之時義豈不大哉<lb/>
然非所以為衆人言也其一則引曽子謂子襄之言曰<lb/>
自反而不直雖褐寛博吾不惴焉自反而直雖千萬人<lb/>
吾往矣其意惟在論北宫黝孟施舍之勇非聖人之徒<lb/>
之勇而已使曽子而有此言必亦有為而非教子襄之<lb/>
恒訓也不然則曽子之學務在成己何切切於褐寛博<lb/>
<pb n="KR4e0005_WYG_015-17a"/>
之不惴與千萬人之不畏哉曽子傳孔子之道者也孔<lb/>
子論行三軍曰暴虎馮河死而無悔者吾不與也必也<lb/>
臨事而懼好謀而成者也則必不怙恃其直而以一身<lb/>
當千萬人也必矣且直不直在我於人乎何與雖千萬<lb/>
人吾往矣抑亦何所用其直哉曽子之雅言稱吾友犯<lb/>
而不校子思之作中庸得之於曽子也及其語勇則引<lb/>
孔子告子路之言曰袵金革死而不厭北方之强也而<lb/>
强者居之寛柔以教不報無道南方之强也而君子居<lb/>
<pb n="KR4e0005_WYG_015-17b"/>
之則子路之勇孔子未之取也曽子亦未之取也然則<lb/>
如之何曰顔淵問仁子曰克己復禮為仁克己人人之<lb/>
所難而顔子躍然任之君子之大勇蓋如是曽子曰仁<lb/>
以為己任不亦重乎死而後已不亦逺乎又曰可以託<lb/>
六尺之孤可以寄百里之命臨大節而不可奪也君子<lb/>
人與君子人也曽子之大勇蓋如是生也好勇盍求諸<lb/>
孔子之訓而服膺乎顔子之事曽子之言則其為勇也<lb/>
庶幾乎無蔽矣於是乎言<lb/>
<pb n="KR4e0005_WYG_015-18a"/>
　　　蘇平仲文集序<lb/>
文以理為主而氣以攄之理不明為虗文氣不足則理<lb/>
無所駕文之盛衰實闗時之泰否是故先王以詩觀民<lb/>
風而知其國之興廢豈茍然哉文與詩同生於人心體<lb/>
製雖殊而其造意出辭規矩繩墨固無異也唐虞三代<lb/>
之文誠於中而形為言不矯揉以為工不虗聲而强聒<lb/>
也故理明而氣昌玩其辭想其人蓋莫非聖賢之徒知<lb/>
德而聞道者也而况又經孔子之刪定乎漢興一掃衰<lb/>
<pb n="KR4e0005_WYG_015-18b"/>
周之文敝而返諸樸豐沛之歌雄偉不飾移風易尚之<lb/>
機實肇於此而髙祖文帝制詔天下咸用簡直於是儀<lb/>
泰鞅斯縣河之口至此幾杜是故賈疏董䇿韋傳之詩<lb/>
皆妥帖不詭語不驚人而意自至由其理明而氣足以<lb/>
攄之也周之下享國延祚漢為最久蓋可識矣武帝英<lb/>
雄之才氣蓋宇宙而司馬相如又以夸逞之文侈之以<lb/>
啓其夜郎卭筰通天桂館泰山梁甫之役與秦始皇帝<lb/>
無異致勤持斧之使封富民之侯下輪臺之詔然後僅<lb/>
<pb n="KR4e0005_WYG_015-19a"/>
克有終文不主理之害一至於斯不亦甚哉相如既没<lb/>
人猶尚之故揚子雲用是見知成帝然而漢家樸厚之<lb/>
尚已成其根未嘗拔也故趙充國将也有屯田之奏劉<lb/>
更生宗室子也有封事之言往復開陳周旋辨析誠意<lb/>
懇至理明辭逹氣暢而舒非汲汲以鴻生碩儒爭名當<lb/>
代者所能及也豈非習尚有源而得之於自然乎嗚呼<lb/>
此西漢之文所以為盛國祚絶而復續如元氣之不壊<lb/>
而乾坤不死也後之人論不及此而以相如子雲為稱<lb/>
<pb n="KR4e0005_WYG_015-19b"/>
首不亦悲哉東漢班孟堅之外雖無超世之文要亦不<lb/>
改故尚故亦不失西京舊物下逮魏晉降及于隋駁雜<lb/>
不一而其大槩惟日趨于綺靡而已是故非惟國祚不<lb/>
長而聲教所被亦不能薄四海觀國風者盍於是乎求<lb/>
之哉繼漢而有九有享國延祚最久者唐也故其詩文<lb/>
有陳子昻而繼以李杜有韓退之而和以栁於是唐不<lb/>
讓漢則此數公之力也繼唐者宋而有歐蘇曽王出焉<lb/>
其文與詩追漢唐矣而周程張氏之徒又大闡明道理<lb/>
<pb n="KR4e0005_WYG_015-20a"/>
于是髙者上窺三代而漢唐若有歉焉故以宋之威武<lb/>
較之漢唐弗侔也而七帝相承治化不减漢唐者抑亦<lb/>
天運之使然與是故氣昌而國昌由文以見之也元承<lb/>
宋統子孫相傳僅逾百載而有劉許姚吳虞黄范掲之<lb/>
儔有詩有文皆可埀後者由其土宇之最廣也今我國<lb/>
家之興土宇之大上軼漢唐與宋而盡有元之幅員夫<lb/>
何髙文宏辭未之多見良由混一之未逺也金華蘇平<lb/>
仲起國子學録遷翰林編脩以其所為詩文示予予得<lb/>
<pb n="KR4e0005_WYG_015-20b"/>
以諦觀之見其辭逹而義粹識不凡而意不詭蓋明於<lb/>
理而昌於氣者也與之游知其勤而敏不自足其所已<lb/>
能且年方將而未艾也知其他日必以文名於盛代耀<lb/>
於前而光於後也故為之叙而舉昔人之大以期之年<lb/>
月日叙<lb/>
　　　雜解<hi>八篇</hi>
言之中於人也慘於兵故其為身害也甚於殺人夫言<lb/>
之傷人未至於殺也而志在是焉則人之防之烏得而<lb/>
<pb n="KR4e0005_WYG_015-21a"/>
不嚴書曰惟口出好興戎君子之所以慎其言也畏其<lb/>
興戎也<lb/>
非所馮而馮焉昧也非所篤而篤焉悔也昧而悔禍其<lb/>
至矣雖憂何及哉詩曰肅肅鴇翼集于苞棘傷之而已<lb/>
矣君子之所以守其身者禮與樂也禮不及則失其威<lb/>
其敝也侮樂不及則失其惠其敝也殘侮則人陵之殘<lb/>
則人疾之詩曰終南何有有紀有堂君徳也<lb/>
人各有所能也物各有所庸也非所任而任之事必蹶<lb/>
<pb n="KR4e0005_WYG_015-21b"/>
非所施而施之功必圮是故有天下未嘗無人也有人<lb/>
未嘗無用也用得其當謂之得人用失其當謂之失人<lb/>
詩曰椅桐梓漆爰伐琴瑟古之人所以立而不頓者不<lb/>
失人而已矣<lb/>
禁民之為不善善也非善之善者也化不善使之為善<lb/>
善也善之善者也非人之所及也天下無不可化之民<lb/>
也政不至於化不可謂之善也中庸曰夫政也者蒲盧<lb/>
也蒲盧也者蜾蠃是也詩曰螟蛉有子蜾蠃負之教誨<lb/>
<pb n="KR4e0005_WYG_015-22a"/>
爾子式穀似之喻民之無不可化也<lb/>
人有不交而求者必其有所謀也有不約而至者必其<lb/>
有所為也故惟禮可以沮暴惟誠可以破詐易曰有不<lb/>
速之客三人來敬之終吉君子之所以不自失者豫定<lb/>
而不躁也<lb/>
人之為觀美者將奚事乎哉型土以為器而髹之知不<lb/>
可以利吾用及其敗也秪足以委吾盛而猶有樂為之<lb/>
者何也蜉蝣之羽衣裳楚楚鄙之也<lb/>
<pb n="KR4e0005_WYG_015-22b"/>
虎之在山也隠隠然微振其頰頷人與獸莫不駭也縶<lb/>
而檻之雖咆莫之畏矣易曰困亨有言不信夫既困矣<lb/>
雖黙猶恐其及也而有言焉人雖聽之秪重其疑而已<lb/>
矣<lb/>
　　　衛公子夀<lb/>
予讀春秋傳衛公子夀與其兄爭死之事及詩載馳河<lb/>
廣之篇而深有感焉夫以衛宣公與姜氏之行而生夀<lb/>
及宋桓許穆夫人豈習其家法然哉而制行過人如是<lb/>
<pb n="KR4e0005_WYG_015-23a"/>
民之秉彛不可冺也抑又何多耶以文王太姒之聖而<lb/>
有管蔡霍叔昔人之所謂胎教者非矣宋有雀生鷇殷<lb/>
杞以亡物生非其類人以為妖也人之生不以類若是<lb/>
者其又何耶<lb/>
　　　夏后氏之郊<lb/>
祭法曰夏后氏禘黄帝而郊鯀鯀固夏后之父也夏后<lb/>
之天下受於舜非受於鯀也禹不得以天下私其父夫<lb/>
鯀以治水績用弗成而舜殛之羽山天下咸服則鯀天<lb/>
<pb n="KR4e0005_WYG_015-23b"/>
下之罪人也故舜之刑非私刑也天刑也以天刑討天<lb/>
下之罪人天下之至公也禹既受舜禪而升其罪人以<lb/>
配天是舜之殛鯀非也夫鯀之殛獲罪于天天殛之也<lb/>
非舜殛之也奉天討也而以鯀配天是天之殛鯀亦非<lb/>
也一私其父而逆于舜又逆于天天其弗享夏后氏之<lb/>
郊矣禹聖人也而敢為是哉祭法之言非也然則禹之<lb/>
於鯀也如之何曰廟以祭之而已矣<lb/>
　　　君子非有㳟敬則不齊<lb/>
<pb n="KR4e0005_WYG_015-24a"/>
祭統曰君子非有大事也非有恭敬也則不齊是非所<lb/>
以語君子也夫君子之所以為徳者恭敬而已矣㳟敬也<lb/>
者不可須㬰離也故孔子之語仲弓曰出門如見大賓<lb/>
使民如承大祭大雅之述文王曰於緝熈敬止又曰不<lb/>
顯亦臨無射亦保聖人無一息之不恭且敬何待乎齊<lb/>
齊所以篤其㳟敬猶恐其有未至而致之聖人不自滿<lb/>
假之心也謂之非有大故不齊猶可也謂之非有恭敬<lb/>
則不齊大不可也信斯言也是不齊之時不㳟敬矣豈<lb/>
<pb n="KR4e0005_WYG_015-24b"/>
所以語君子哉其悖也甚矣或曰然則所謂不齊則於<lb/>
物無防也嗜欲無止也如之何曰其疵同也猶可謂之<lb/>
泛論泛論非言君子猶可説也不若非有恭敬則不齊<lb/>
之陷而不可舉也大抵漢儒記禮之言多駮往往流于<lb/>
文而失于理取其長而去其短可也<lb/>
　　古樂府<lb/>
　　　上清詞<lb/>
王子晉好吹笙吹得神仙下玉京一朝羽化隨風去囘<lb/>
<pb n="KR4e0005_WYG_015-25a"/>
首故宫芳草生<lb/>
天上月影悠悠似鏡㸔㸔又似鈎自是嫦娥甘寂寞桂<lb/>
華相對度千秋<lb/>
河漢水九秋清涼月滿空聞鴈聲鴈聲不到夢先到白<lb/>
露濕衣天未明<lb/>
　　　漢宫曲<lb/>
小雨如烟晝掩扉捲簾思見燕雙飛不知春色能多少<lb/>
得向昭陽栁上歸<lb/>
<pb n="KR4e0005_WYG_015-25b"/>
　　　江上曲<hi>八首</hi>
數樹埀楊緑水邉問郎何不繫蘭船浦沙新漲青山逺<lb/>
半夜月明無杜鵑<lb/>
曽記樓船夜泊時家家絃管鬬腰肢于今絃管歸何處<lb/>
綰束枯蒲當酒旗<lb/>
昨夜月明天似水今晨月落水如天天長水逺人何處<lb/>
蘆葦蕭蕭一抺烟<lb/>
紫桂香銷五夜霜碧雲收盡玉蟾光琅玕不是人間樹<lb/>
<pb n="KR4e0005_WYG_015-26a"/>
何處朝陽有鳯凰<lb/>
月出前山青黛寒鴈聲遙下碧雲端草根錯認驪珠吐<lb/>
自是西風白露團<lb/>
賓鴈來時月滿洲于今鴈去月如鈎鴈來鴈去何時了<lb/>
月照離人又白頭<lb/>
憶見埀楊縋緑絲陡㸔秋菊映疎籬栁花竹絮隨風去<lb/>
菊綻金葩欲似誰<lb/>
紅蓼丹楓一色秋楚雲吳水共悠悠人間萬事西風過<lb/>
<pb n="KR4e0005_WYG_015-26b"/>
惟有滄江日夜流<lb/>
　　　寒夜謡<hi>二首</hi>
良夜悠悠星河滿天風吹窻櫺聲如管絃無酒可飲寒<lb/>
不能眠枯腸飢鳴百慮交煎人生一世不滿百年寤寐<lb/>
懐思曷維其然内省不疚有愧聖賢<lb/>
今夕何夕歳聿其徂草木彫落山川縈紆瞻彼鴻鴈拂<lb/>
翼天衢雝雝和鳴載悠載徐雖無羽翰心與之俱華月<lb/>
出雲青鐙在隅歌以寫懐云何其吁<lb/>
<pb n="KR4e0005_WYG_015-27a"/>
　　　夜夜曲<lb/>
冬夜恒苦長夏夜恒苦短短長相蔽虧殷勤望推挽紉<lb/>
茅作繩繩易㫁汲水作池池易旱故鏡塵昏難逺照故<lb/>
衣絮敝無新暖西風嫋嫋吹桂枝白露㸃苔黄葉滿<lb/>
　　　秋夜曲<lb/>
木落霜露繁鳥啼夜方永起行望明月西風吹鴈影鴈<lb/>
飛一何急鳥啼安所集徘徊不能寐望月空佇立佇立<lb/>
河漢傾誰家砧杵聲關山𣺌千里何處不傷情<lb/>
<pb n="KR4e0005_WYG_015-27b"/>
　　　長歌續短歌<lb/>
短歌調促情苦悲長歌引愁無絶期短聲欲盡長聲續<lb/>
似是荆山人泣玉悲哉荆山泣玉人但知貴玉不貴身<lb/>
縱令哭盡歌堪聽何異春花委路塵古稱悲歌可當哭<lb/>
傷心如中金石鏃更不必聼蔡琰笳又不必聽漸離筑<lb/>
長歌飄揚徹九天短歌嗚咽入九泉徒言歌哭兩情異<lb/>
誰知歌聲尤可憐<lb/>
　　　墻頭花<lb/>
<pb n="KR4e0005_WYG_015-28a"/>
墻頭花紅錦妬美人抱琴倚髙樓只恐花飛逐風去熒<lb/>
熒絳蠟送殘宵燕語鶯啼斜日暮<lb/>
　　　望行人<lb/>
朝聽乾鵲鳴暮見燈花結鵲鳴燈結無定期鏡裏青雲<lb/>
看成雪人生百嵗難長保天上孤鸞海中老滔滔逝水<lb/>
不囘西灼灼秋花幾時好一朝復一朝一夕復一夕只<lb/>
恐君心念妾時妾身已作山頭石<lb/>
　　　長松梢<lb/>
<pb n="KR4e0005_WYG_015-28b"/>
長松梢青拂天歳暮商飈急寒苦令人憐隂崖有樸樕<lb/>
生在荆棘下霜凋荆棘葉網綴如簷瓦春風破冰凍勁<lb/>
綠不曽赭禍福相倚伏豈不在所招寧為樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>莖莫作<lb/>
長松梢<lb/>
　　　折楊栁<lb/>
東風二月春如酒不見百花惟見栁栁絲綰烟留暝鴉<lb/>
栁花蕩漾迷羲和美人捲簾㸔不足栁色萋萋妬娥綠<lb/>
夜來微雨清郊圻鶯簧相應鳴塤篪欲寄柔條無信使<lb/>
<pb n="KR4e0005_WYG_015-29a"/>
空將淚染囘文字<lb/>
　　詩<lb/>
　　　客路<lb/>
客路秋風裏扁舟夕照時渚鴻魚復陣江樹井陘旗衰<lb/>
朽嗟誰與愚䝉荷帝慈山中牧羊子歳暮爾相期<lb/>
　　　逢熊文彦<hi>二首</hi>
相離已隔世相㑹豈忘情識面非觀貌知心只記名夕<lb/>
陽荒野闊秋水大江平往事無勞問空令萬感生<lb/>
<pb n="KR4e0005_WYG_015-29b"/>
憶昔相逢處湖山錦繡春筦絃喧夾巷花栁隘通津離<lb/>
别人非故推移物自新愁來重囘首涕淚下霑巾<lb/>
　　　寄宋景濂<hi>四首</hi>
我思美人乃在仙華之山山前夜半掛河漢天津兩旗<lb/>
俯可攀我欲從之阻河闗初平不來白羊死瘦骨蝕盡<lb/>
莓苔頑風沙蕭蕭隔人間𤣥霜日夕凋玉顔有鳥有鳥<lb/>
丁令威側身下上空孤飛女媧石墜鼇脚折海水散作<lb/>
雲霏霏山中有竒樹一華一千秋美人何不折寄我使<lb/>
<pb n="KR4e0005_WYG_015-30a"/>
我歎恨長凝眸深沈洞谷山鬼集隂氣六月冰霜留嗟<lb/>
哉美人誰與儔明年定約赤松子與爾羣峯頂上遊<lb/>
有美一人兮美且仁自我不見兮不知幾春仰𤣥穹兮<lb/>
睇參辰為合為離兮孰測其因青冥無階兮江海無津<lb/>
風雨茫茫兮蛟龍怒瞋安得羽翼兮致我與隣<lb/>
有美一人兮美且都青霞為衣兮白雲為裾被秋蘭兮<lb/>
佩珣玗泰和與游兮中黄與居瞻望弗及兮芳歳其徂<lb/>
山髙水深兮道阻且紆安得羽翼兮致我與俱<lb/>
<pb n="KR4e0005_WYG_015-30b"/>
有美一人兮在山中蒼眉黒鬚兮玉雪其容飲沆瀣兮<lb/>
食紫虹澡石泉兮灑清風邀初平兮從赤松超逍遙兮<lb/>
樂無窮安得羽翼兮致我與同<lb/>
　　　旅興<hi>五十首</hi>
初秋積雨過衆綠光如濡莎雞啼髙樹蟋蟀鳴堦除時<lb/>
物已改故芳年從此徂榮名非我願守分敢求餘登樓<lb/>
眺逺郊肆目望天衢明月出雲中照我華髪疎還歸掩<lb/>
闗卧夢到園田居<lb/>
<pb n="KR4e0005_WYG_015-31a"/>
憶年二三十咲人不能勤誦書歘萬言落筆飛烟雲有<lb/>
朋自逺来講論窮朝曛一藝恥不知髙蹈躐前聞寧知<lb/>
有衰老耳聾目如熏身世且未保况敢言功勲<lb/>
老不與懶期身老懶自至懶不與傲期力憊難强事茫<lb/>
茫視天宇忽忽心如醉勞生諒何庸顧為形所累弱水<lb/>
隔蓬萊安得生兩翅<lb/>
秋風肅萬物百蟲競號鳴蟪蛄最可憐切切悲其生屣<lb/>
履步庭除素月圓且明翫之不可擬𣺌焉忽西傾囘身<lb/>
<pb n="KR4e0005_WYG_015-31b"/>
掩房闥愴怳煩慮盈太息以終宵展轉難為情<lb/>
儌福非所希避禍敢不慎富貴實禍樞寡欲自鮮吝蔬<lb/>
食可以飽肥甘乃鋒刃探珠入龍堂生死在一瞬何如<lb/>
坐蓬蓽黙黙觀大運<lb/>
紫燕來我簷營巢養其雛拾蟲撲我衣銜泥汚我書雛<lb/>
成復生子風雨同安居一旦捨我去瞻之起長吁<lb/>
人生百嵗間苦樂相牽攀念生復念死何時一開顔登髙<lb/>
望八荒目睠飛鳥還有願不克遂淚下空潺湲<lb/>
<pb n="KR4e0005_WYG_015-32a"/>
秋氣雖可悲秋色亦可悦寥寥天宇曠皎皎縣象晰鴈<lb/>
來山葉紅龍卧江潭潔彼美黄金花含英耀窮節佳人<lb/>
不可期明月圓復缺空庭夕隂盡露草白如雪佇立望<lb/>
四方彌使憂念結<lb/>
窮巷屏人跡開門見青山青山似故鄉客子何當還蟪<lb/>
蛄日夜鳴緑樹亦已殷白日駛西征浮雲不可攀安得<lb/>
生羽翼奮飛出𤣥間<lb/>
雨來羣山暗雨過羣山明山明猨鳥喜山暗猨鳥驚歳<lb/>
<pb n="KR4e0005_WYG_015-32b"/>
暮隂風起白日西南傾寒蟬枝上號阜螽草間鳴人生<lb/>
非草木能無感中情<lb/>
赤霞變𤣥雲風起烟霧塞颼颼木葉響曀曀原野黒青<lb/>
泥没委巷闗塞生咫尺水深蛟龍恣山濕鳥獸寂留滯<lb/>
荷戈人艱難去鄉客翹首望太陽憂思萃朝夕<lb/>
望舒乘罕車潛蜦躍重淵二儀烟霧交九澤風雲連丘<lb/>
陵冒潢潦溝澮成通川鸛鶴失其巢窮猨鳴可憐蛙黽<lb/>
一何樂喧呼聒宵眠<lb/>
<pb n="KR4e0005_WYG_015-33a"/>
西岑掛朝隮東嶺埀日脚唳唳垤鸛鳴矯矯淵蜦躍凄<lb/>
風拂喬樹密雨翳林薄煌煌籬下花粲粲黄金萼含英<lb/>
不自衒守分甘寂寞願持獻美人恐貽觀者愕<lb/>
昃景無還暉霜露凄已繁松栢坐椔翳桃李更何言旦<lb/>
夕悲風起黄沙蔽平原萬物盡凋落芳華誰獨存我願<lb/>
化為鶴不願化為猨鶴鳴聲聞天猨鳴烟雨昏空林夜<lb/>
寥寂躑躅傷精魂<lb/>
西風吹碩果草茅思索綯槭槭卉木零唧唧寒蟲號百<lb/>
<pb n="KR4e0005_WYG_015-33b"/>
川日夜流泰山何其髙沈浮自有定汲汲無乃勞<lb/>
久雨得晚霽豁然如醉醒幽花衒餘紅逺峰出孤青獨<lb/>
坐無與娯蜻蛚吟空庭良辰能幾何逝者忽如傾歗歌<lb/>
欲自慰歌竟還傷情<lb/>
微風振簷鐸瑲如環珮響登髙㸔秋色俯見明月上木<lb/>
落天地寛雲散川原廣來者不可期逝者日已徃離居<lb/>
豈無懐惻愴縈逺想<lb/>
日暮登髙臺流目盼雲間雲間有明月窈窕芙蓉顔光<lb/>
<pb n="KR4e0005_WYG_015-34a"/>
輝被四表萬古一往還惜無騰化術仰之不能攀<lb/>
江上秋風急天寒鴈南歸客子睠長途中心一何悲顧<lb/>
瞻望四方有懐當告誰霜露日夜零百卉厭其枝衰謝<lb/>
不待期榮盛安可追太息復太息愴悢涕沾衣<lb/>
薄雲歛微雨返照涵空烟黄葵間紅蓼爛若濯錦鮮老<lb/>
病苦無歡坐為憂所纒自恨非松喬不能還少年援琴<lb/>
冩此曲曲盡心茫然<lb/>
少别無慘容老别有苦心筋力已非故憂思諒難任春<lb/>
<pb n="KR4e0005_WYG_015-34b"/>
風吹郊原雜英滿園林物生無巨細各以類相尋含情<lb/>
曷能忘矧乃衆病侵勿言愁可量滄溟未為深<lb/>
翔鵾摶扶摇九萬一奮翅驊騮驟康莊瞬息千里至谷<lb/>
鮒穴坎窞鷦鷯集蓬蔚偪仄豈不憐飲啄亦何忌夸父<lb/>
空有勇精衛良無智翼折海未枯身債杖徒棄何如抱<lb/>
區區保已遺世事<lb/>
倦鳥冀安巢風林無靜柯路長羽翼短日暮當如何登<lb/>
高望四方但見山與河寧知天上雨去為滄海波慷慨<lb/>
<pb n="KR4e0005_WYG_015-35a"/>
對長風坐感𤣥髪皤弱水不可航曾城岌嵳峨凄涼華<lb/>
表鶴太息成悲歌<lb/>
病身如朽木螬蟻羣萃之生意已無多雨露空其滋晨<lb/>
興步庭除足弱幾不持論年未應爾胡為遽如斯大塊<lb/>
播萬形一軀非我私暫假終必還但有速與遲居易以<lb/>
俟命聖言豈吾欺<lb/>
上古人一心生榮死同哀未世自為心骨肉多嫌猜沈<lb/>
沈十日雨漫漫百畝苔苔深車輪没平路生蒿萊嗚呼<lb/>
<pb n="KR4e0005_WYG_015-35b"/>
張仲蔚衡門何由開<lb/>
疎庸厭人事疲病畏交游得閒願已愜敢有分外求開<lb/>
門對鍾山山翠盈我眸日中市聲逺草緑空庭幽登臨<lb/>
觀萬象𤣥理足可捜誰能走逐逐自使生悔尤<lb/>
别離多苦懐三年當百載來者非所知往者今安在浮<lb/>
雲旦夕起白日埋光彩天地亦有形豈能長不改去去<lb/>
東園公紫芝猶可采<lb/>
晨興梳短髪庭樹生秋風萬物有容色與故各不同碩<lb/>
<pb n="KR4e0005_WYG_015-36a"/>
實屬老成夭柔怨童蒙英英黄金花旎旎清露叢嵗暮<lb/>
等淪落何異蒿與蓬<lb/>
庭前草華發夜涼螢火流有懐不能寐起望女與牛那<lb/>
無一葦航繁念空悠悠淚如宵露零散漫不可收<lb/>
四月陽用事羣物咸長榮靡草雖就死王𤓰亦復生死<lb/>
生誰所致時至莫能爭逹人洞神理守分絶外營脩身<lb/>
俟天命萬古全其名<lb/>
忡忡坐虗室曖曖日向暮空烟歛曾岑暝色半髙樹緬<lb/>
<pb n="KR4e0005_WYG_015-36b"/>
邈起遐思逍遙散輕步嬋娟天上月的皪草間露物情<lb/>
豈異昔人事殊非故芳歳不可淹衰年况多慮諒無彭<lb/>
鏗術頹齡那能駐<lb/>
夭夭芙蓉花向晚猶媚嫵娟娟明月輝粲粲當庭户寒<lb/>
衾耿長夜夢寐空自語勞生遘六極老病在羇旅將思<lb/>
訴穹𤣥恨無摶風羽<lb/>
大火没西南晝短宵已長志士欝慷慨老年怨凄涼瀟<lb/>
瀟草虫鳴肅肅蒼隼揚物情各有定人意苦不常信步<lb/>
<pb n="KR4e0005_WYG_015-37a"/>
陟崇丘流目睇康莊寧為欵段駑勿作騏驥良欵段駕<lb/>
鼓車道里有限量騏驥被重甲力盡百戰場死骨賣千<lb/>
金雖貴亦何償<lb/>
人生如浮雲聚散無定期驚風一飄蕩各自東西之粲<lb/>
粲陵苕花凄凄寒露時浮雲不可駐顧盼空齎咨<lb/>
青青瀟湘竹猗猗被寒水遊子如飛蓬佳人曠千里登<lb/>
髙左右望但見黄塵起鳯凰翔不下梧桐化為枳傷懐<lb/>
不可道憂念何時已<lb/>
<pb n="KR4e0005_WYG_015-37b"/>
吾觀穹壞間萬變皆有窮何如順天道原始以知終清<lb/>
晨攬衣起絺綌生秋風雝雝鳴雁來灼灼酸棗紅悵焉<lb/>
念所思悲感集予衷佳期在何許瑤草成枯蓬佇立望<lb/>
日月勞心極<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
小年不信老恠聞老人言怱怱老到眼却憶少年愆逝<lb/>
川莫囘流烏兔日夜奔憂思集方寸欝氣如雲屯試為<lb/>
少年道聽之亦茫然顧為少年子聆我爾汝篇爾未及<lb/>
我耄我曾猶爾妍勸爾無我厭勿令人爾憐<lb/>
<pb n="KR4e0005_WYG_015-38a"/>
今日復明日明日能幾何壯心蕭索盡思念恒苦多引<lb/>
領望故鄉川路猶且長巢燕已北飛賓鴻亦南翔我獨<lb/>
無羽翼慷慨中自傷<lb/>
烏嗚朝啞啞鵲鳴暮啾啾聞鵲既不喜聞烏復何憂世<lb/>
人務茍得君子絶外求滄浪迅風波無風即安流胡為<lb/>
自氷炭以貽逹者羞<lb/>
嚴風萃羣有蠅蚊亦無多所憎雖去眼若此歳晏何中<lb/>
夜攬衣裳起視星與河出雲未還山落葉旱辭柯沈思<lb/>
<pb n="KR4e0005_WYG_015-38b"/>
不成寐大息繼以歌<lb/>
寒燈耿幽幕蟲鳴清夜闌起行望清天明月在雲端美<lb/>
人隔千里山河杳漫漫𤣥雲翳崇岡白露凋芳蘭願以<lb/>
綠綺琴寫作行路難憂來無和聲絃絶空長歎<lb/>
秋山青如烟秋月白如水登高俯空曠咫尺見千里悠<lb/>
悠孤雲行嫋嫋涼風起涼風吹客衣客心隨風飛願作<lb/>
滄海潮朝來莫還歸<lb/>
泊舟嚴子瀬遙望仙華山中有騎羊人皓齒頳玉顔餐<lb/>
<pb n="KR4e0005_WYG_015-39a"/>
霞飲沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>坐石濯潺湲長嘯起天風落日為之還悠悠<lb/>
隔雲雨杳杳不可扳<lb/>
日落天氣涼逍遙步庭墀蟋蟀已在宇鴻雁來何遲少<lb/>
壯輕逺游衰老傷别離念我親與友各在天一涯音容<lb/>
兩契闊悲歡絶相知鎩羽懐舊林葺鱗思故池百年能<lb/>
幾何逝者旡還期俛仰増感歎有懐當語誰殷勤託宵<lb/>
夢聊用慰所思<lb/>
久旱草不生一雨青滿地新荑與舊枿好醜各自媚喈<lb/>
<pb n="KR4e0005_WYG_015-39b"/>
喈黄鶯吟習習𤣥鳥至閒庭人跡稀白日澹清氣平生<lb/>
孟公綽庶足無妄覬但願長若斯撥置身外事<lb/>
江城夜來雨雷音亦何平今晨視郊原草木皆發榮雙<lb/>
雙布穀兒來我墻上鳴園蔬猶可藝無忘及時耕倦翮<lb/>
得安巢感荷天地生<lb/>
浮雲西北起飛雨東南去微微若輕烟靄靄如薄霧卧<lb/>
疾少出門不知春已暮芳年復幾何冉冉征鳥度花落<lb/>
有再開水流無囘注坐念入杳㝠明月在髙樹<lb/>
<pb n="KR4e0005_WYG_015-40a"/>
秋髙潦水涸旻天亦凄清枯籜響悲音羇蟲振餘聲曀<lb/>
曀落日暉慘慘游子情風林無定枝馳車鮮安旌自愧<lb/>
匪賢逹黙黙嗟其生<lb/>
山鬼處幽篁自分不見天寧知無私照及此暗井泉倦<lb/>
鳥思故林窮魚思故淵感荷實難忘庶其保終年<lb/>
鎩羽畏髙風疲馬厭長道𤣥隂促暮節何物能不老自<lb/>
非松栢質敢冀出衆草登山臨流水及此晴日好春芳<lb/>
藹蘭蕙秋實栗秔稻黄精肥可食石泉清可澡榮名何<lb/>
<pb n="KR4e0005_WYG_015-40b"/>
足言息心以為寳<lb/>
　　　過蘇州<hi>九首</hi>
姑蘇臺下埀楊栁曾為張王䕶禁城今日淡烟芳草裏<lb/>
暮蟬猶作管絃聲<lb/>
姑蘇臺下埀楊栁落葉蕭蕭日暮風天地山河有真主<lb/>
迎來送往總成空<lb/>
憶昔吳官無事時滿城楊栁舞西施如今栁盡西施死<lb/>
恨殺當年陌上兒<lb/>
<pb n="KR4e0005_WYG_015-41a"/>
陌上清歌最可聽誰知此是㫁腸聲就中更有楊枝曲<lb/>
恨殺昏雅及曉鶯<lb/>
虎丘山下月朦朧閶闔門前動地風子夜一聲琴一闋<lb/>
杜鵑聲在碧雲中<lb/>
燈映前牕紙不鳴四隣無語犬號聲南陽已起為霖了<lb/>
何用人間更得名<lb/>
滿地寒風滿面塵荒烟白草舊通津宴安酖毒俱亡國<lb/>
可但西施解悞人<lb/>
<pb n="KR4e0005_WYG_015-41b"/>
成敗有天衆所知烏江㧞劍更何疑誰言碧海剸蛟手<lb/>
也學臨春井底兒<lb/>
小雨如膏漬陌塵一溝寒碧曉生鱗餘年已自無多子<lb/>
更向途中見早春<lb/>
　　　途中見去雁<lb/>
昔與鴈同歸今來鴈北飛殷勤祝過鴈來往莫相違<lb/>
　　　漫成<lb/>
春曉正堪睡嫌他牕上明無端雙楚雀又向屋頭鳴<lb/>
<pb n="KR4e0005_WYG_015-42a"/>
明月圓復缺春風去不來淚隨花雨落㸃㸃在蒼苔<lb/>
昨夜三更裏還鄉夢却成朦朧半驚覺連喚小兒名<lb/>
日暮庭隂合斜陽復照簷不禁風絮亂寂寞掩重簾<lb/>
病身勞應接長日掩雙扉燕子來何晚春歸寒未歸<lb/>
炎赫迎新節綈袍洗未乾那知一夜雨更作九秋寒<lb/>
萱草花空發丁香子又生浮雲無處所孤月不須明<lb/>
淚為㸔花落愁因對酒多良辰不再得衰莫欲如何<lb/>
望帝千年魄聲聲是淚流空庭無竹樹省得一春愁<lb/>
<pb n="KR4e0005_WYG_015-42b"/>
　　　老病歎<lb/>
我身衰朽百病加年未六十眼已花筋牽肉顫骨髓竭<lb/>
膚腠剥錯瘡與瘕人皆愛我饋我藥暫止信宿還萌芽<lb/>
肺肝上氣若潮湧舊劑再歠猶淋沙有眼不視非我目<lb/>
有齒不齧非我牙三黄苦心徒自瘵五毒浣胃空矛戈<lb/>
因思造物生我日脩短已定無舛差琚瓆不能使之少<lb/>
盧秦焉能使之加攻犀鹽朽各有分鳬悲鶴悼何繆耶<lb/>
不如閉户謝客去有酒且飲辭諠譁<lb/>
<pb n="KR4e0005_WYG_015-43a"/>
　　　漫成<lb/>
老去知心更有誰愁將短髮對花枝花殘更發新春葉<lb/>
髮白空埀滿面絲縦酒放歌憐往日倚闌聽鴈立多時<lb/>
若為化得摶風翮汗漫東西信所之<lb/>
　　　感興<lb/>
百年强半已無能愁入膏肓病自増千里江山雙白鬂<lb/>
五更風雨一青燈䌓弦急管誰家宅廢圃荒窑昔代陵<lb/>
不寐坐聽鷄唱盡素光穿牖日華升<lb/>
<pb n="KR4e0005_WYG_015-43b"/>
　　　夜坐<lb/>
殘釭背壁翳還明坐擁衾裯閱五更雲捲星河埀永夜<lb/>
霜飛鼓角靜嚴城飄搖莫計餘生事老病都非舊日情<lb/>
想像故園馮夢到愁來轉使夢難成<lb/>
　　　有感<lb/>
物換星移事已迷重來舊處惑東西可憐如鏡天邉月<lb/>
獨照棲烏半夜啼<lb/>
焚書千古訝嬴秦逃難茫茫走縉紳尚憶商人近京洛<lb/>
<pb n="KR4e0005_WYG_015-44a"/>
白頭容得採芝人<lb/>
甲楯孤棲死不疑那將宗社換西施想應嘗膽秋風夜<lb/>
恰似無忘檇李時<lb/>
鴻鴈來時月滿天客途僮僕自相憐荒村觸眼惟茅屋<lb/>
榆栁蕭疎起暮烟<lb/>
黍穗髙低菊有華㕓居恰似野人家夕陽日向西墻過<lb/>
只為微生換鬢華<lb/>
魚鹽充牣稻粱肥誰寤繁華是禍機日暮無人唁亡國<lb/>
<pb n="KR4e0005_WYG_015-44b"/>
寒鴉猶帶夕陽飛<lb/>
漫漫陽春不見秋人生得意總忘愁茱萸謝盡芙蓉發<lb/>
清夜吹笙月滿樓<lb/>
　　　遣興<hi>二首</hi>
白日下西岑空庭生夕隂郊原過雨色鐘梵隔墻音有<lb/>
感憂思積無能老病深露従河漢落不覺滿衣襟<lb/>
月是今宵滿花従昨夜開看花憐寂寞對月且徘徊白<lb/>
髮添無數青春去不囘莫思人隔世聊樂酒盈盃<lb/>
<pb n="KR4e0005_WYG_015-45a"/>
　　　古歌<lb/>
紅葵髙花髙以妍清晨方開夕就蔫美人迢迢隔山水<lb/>
可望不見心茫然花開花落日復夜惟覺新年非故年<lb/>
人生百歳花一度何不作樂令人憐<lb/>
舊花欲落新花好新人少年舊人老佳人見此心相憐<lb/>
舉觴勸我學神仙我聞神仙亦有死但我與子不見耳<lb/>
秪言老彭夀最多八百歳後還如何<lb/>
雙燕雙飛入我堂銜泥養雛何太忙養得雛成却飛去<lb/>
<pb n="KR4e0005_WYG_015-45b"/>
雙燕雙飛復如故東園桃李春萋萋日華烘露生紫霓<lb/>
一朝實熟付人採葉枯枝折空成蹊<lb/>
　　　七月七日<lb/>
百年佳㑹幾今宵脈脈相㸔一水遙漫道天孫解專巧<lb/>
却教烏鵲為成橋<lb/>
　　　夜泊桐江驛<lb/>
伯夷清節太公功出處非邪豈必同不是雲臺興帝業<lb/>
桐江無用一絲風<lb/>
<pb n="KR4e0005_WYG_015-46a"/>
　　　節景<lb/>
江城五月冷脩脩細雨微風拂面愁汀蓼不知猶是夏<lb/>
競開丹粟滿枝頭<lb/>
薄寒輕雨細如絲風滿長川棹去遲漠漠野田將暝色<lb/>
纎纎汀草欲青時<lb/>
　　　松葉酒歌寄梁安宅<lb/>
道人贈我松葉酒味似瓊漿色瓊玖嚥之骨爽神魂清<lb/>
令我夀同金石久我生疎嬾無所能痩皮黏骨危崚嶒<lb/>
<pb n="KR4e0005_WYG_015-46b"/>
病來啖藥猶啖水夢寐恍惚風中燈常聞徂徠有嘉木<lb/>
𤣥醴滌濯黄露沐上有兔絲揚翠旍下有茯苓蹲白鹿<lb/>
咀華嚼葉嚥以津歳久定化腸為筋便従偓佺覲黄帝<lb/>
身騎肉角青騏驎我欲求之百憂集滿眼蚊蠅隨出入<lb/>
踆烏箭逝纎阿急日暮空瞻鄧林泣道人此酒還有方<lb/>
我欲與子同徜佯世上神仙亦何限留侯辟穀應未晚<lb/>
　　　條風<hi>六首</hi>
正月載陽二月條風纈彼郊原載青載紅維麥菶菶維<lb/>
<pb n="KR4e0005_WYG_015-47a"/>
桑芃芃倉庚戾止有晥其容　二月條風吹彼平林翹<lb/>
翹雜英如盭如綅維麥離離維桑隂隂倉庚戾止喈喈<lb/>
其音　三月鳴鳩爰拂其羽𤣥鳥于翔載庭載宇有縹<lb/>
者萍亦被于渚睠睠懐人䌓念斯聚　維淵有魚悠悠<lb/>
其逝維隰有葦其葉淠淠睠睠懐人心焉如瘵瞻言則<lb/>
懷惓言則睇　維麥離離宜其食矣惟桑隂隂捋其摵<lb/>
矣翧彼鶗鴂如笙如簧澤雉于雊繡衣錦章　殷殷其<lb/>
雷霏霏其雨睠睠懐人曷其有與霏霏其雨殷殷其雷<lb/>
<pb n="KR4e0005_WYG_015-47b"/>
于以永言于以冩懐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠意伯文集巻十五<lb/>
</p>
<p>
</p>
  </div>
</body>
</text>
</TEI>
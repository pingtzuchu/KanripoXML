<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>誠意伯文集巻十</head> <lb/>
    <p>
<pb n="KR4e0005_WYG_010-1a"/>
欽定四庫全書<lb/>
　誠意伯文集巻十<lb/>
　　　　　　　　　　　　明　劉基　撰<lb/>
　　覆瓿集十<lb/>
　　古賦<lb/>
　　　通天臺賦<hi>并序</hi>
昔漢武帝元封二年作通天莖臺於雲陽亦一時之竒<lb/>
觀也相如已死無能賦者乃擬而為之其詞曰惟漢五<lb/>
<pb n="KR4e0005_WYG_010-1b"/>
世握乾統坤三十有二載文教赫乎有截威武振乎八<lb/>
裔於是乎萬方來同四夷嚮風靡民不寧無神不宗天<lb/>
子乃駕六龍椉輕雷訪王子於緱山邀安期於東萊泰<lb/>
山封兮碣石開宣防塞兮萬福來乃立通天之莖臺延<lb/>
列仙於太虛運巧思於孫卿發脫卒於温舒景雍土之<lb/>
高明得軒轅之闤丘役六丁以孱功鑿坤輿以承趺下<lb/>
刻峭以削成兮上辨華而紛敷屹屹兮似不周之天柱<lb/>
挺挺兮若閬風之瑶圃矗鴻蒙以建標兮拖甘泉以為<lb/>
<pb n="KR4e0005_WYG_010-2a"/>
袪日月縈繞於中央兮雷霆欝律而在下俯太微之連<lb/>
珠兮見華嶽其如馬雲霧起於太空兮激倒景而成虹<lb/>
攀帝車而陟三階兮平步閣道而入紫宫建畢昴以為<lb/>
梁兮繚銀河以為帶覽九州於一目兮游氛却而清氣<lb/>
㑹爾乃命方士集玉童脯文麟炙輕鴻揚太一之靈旗<lb/>
撞碧玉之華鐘萬舞波動百神景從奏承雲兮發咸池<lb/>
獻三嬪兮矯兩龍合六律兮齊八佾美要妙兮靈感通<lb/>
樂具九奏神交五精紅光下垂煜如流星歘霍揮忽電<lb/>
<pb n="KR4e0005_WYG_010-2b"/>
掣而焱集兮皓皜瞭皛天輝而日晶方象載之樛流兮<lb/>
伏燭隂以承衡蜚陳寶使先驅兮曵旄頭以為旌纎阿<lb/>
舒徐而按節兮飛亷游揚而不驚於是萬姓盱盱使者<lb/>
肅肅竽籟戢音鳥獸跧伏風摐摐以扶輪兮雲霏霏而<lb/>
蒙轂爾乃鏗蒲牢舉䄂爟聲砰隠於穹窿兮燎煙煴以<lb/>
燭漢於是乗輿乃升竹宫展嚴禋老聃相禮后䕫正倫<lb/>
張九光之華鐙列羽葆以行陳登降有數拜起有秩八<lb/>
神雍穆而順序千官端儼其如一精誠交孚上下不二<lb/>
<pb n="KR4e0005_WYG_010-3a"/>
祀事既䖍天瑞乃至泰山宵呼白雲晝媚露落仙掌芝<lb/>
生洞房灑銅盤以如飴擢九莖而夜光蓬萊致如𤓰之<lb/>
棗𤣥州獻不死之香神筴周而復始與天地同乆長於<lb/>
是天子乃毣然而思湛然而疑曰予否徳曷致休徴將<lb/>
天以民為子而王者代天以理茍能以天心為心天胡<lb/>
為而不喜往者南征北伐東狩西巡雖曰順天以行道<lb/>
能不動衆而勞民廼命謁者省四方賑貧窮察饑荒寒<lb/>
者與之衣餒者周其糧六宫罷文繡之飾上林閒射獵<lb/>
<pb n="KR4e0005_WYG_010-3b"/>
之場老羸無負戴之勞幼穉絶夭殈之傷亘天所覆莫<lb/>
不熈熈皥皥戴帝徳於唐虞也遂作頌曰於玉臺兮赫<lb/>
通天不日成之黔走先縹綿綿兮穆上𤣥太一貺兮輝<lb/>
光員拜竹宫兮熈恪䖍蕃祉衍兮徳澤宣人神和兮皇<lb/>
億年<lb/>
　　古樂府<lb/>
　　　女兒子<lb/>
女兒二六月上弦嬌羞長在阿婆邊阿婆愛惜女兒子<lb/>
<pb n="KR4e0005_WYG_010-4a"/>
女兒只愁阿婆死<lb/>
　　古詩<lb/>
　　　題蘭雀圖<lb/>
有雀有雀亦集於棘無啄我蘭空林多風霜露其溥婉<lb/>
彼孤芳克貞以完無俾荒蕪以永嵗寒有雀有雀亦集<lb/>
於枳無啄我蕙空林多風雨雪有曀婉彼孤芳克貞弗<lb/>
替無俾荒蕪以永終嵗<lb/>
　　　感懷<lb/>
<pb n="KR4e0005_WYG_010-4b"/>
昊天厭秦徳瑞氣生芒碭入闗封府庫約法唯三章英<lb/>
雄不世出智勇安可當叔孫一豎儒綿蕞興朝綱遂令<lb/>
漢禮樂逺媿周與商逝者如飄風盛時安得常寤寐増<lb/>
永歎感慨心内傷<lb/>
四月陽用事羣物咸長榮靡草雖就死王𤓰亦復生死<lb/>
生誰所致時致莫能爭聖人洞神理守分無外營修身<lb/>
俟天命萬古全其名<lb/>
　　　自都囘至通州寄布達世理原理二首<lb/>
<pb n="KR4e0005_WYG_010-5a"/>
旦辭文明門囘首望宫闕長雲擁蓬萊煙霧中滃欝此<lb/>
去不崇朝杳若隔溟渤扁舟指吳雲離夢縈燕月雖懷<lb/>
歸鄉歡復愴知已别裁詩寄悠悠感念深至骨<lb/>
西風吹青㝠征鴻暮蕭蕭一辭都門去便覺京國遥輕<lb/>
霜入秋鬢落英罄寒條念我同年友高誼薄九霄恨我<lb/>
處遐逺不得陪晨朝綿綿乆要心萬里匪為遼鱣魴赴<lb/>
清淵孔翠依蘭苕飛潜各有適分得無外徼佇立望閶<lb/>
闔傾耳聆簫韶<lb/>
<pb n="KR4e0005_WYG_010-5b"/>
　　　晚至草平驛<lb/>
落日照阡陌秔稻生清香好風自西來吹我征衣裳但<lb/>
惜景物佳不覺道路長幽禽韻蒙茸馬足響康莊驛吏<lb/>
迎我前拜跪進酒漿要我入山館左右華鐙光解鞍待<lb/>
升月星明樹蒼蒼<lb/>
　　　送僧嘉努叅政赴河東宣慰使<lb/>
晨登晉陽山西北望雲中大漠造瀚海重闗阻飛鴻昔<lb/>
為征戍場今見車軌同相公奉明詔分符招元戎賦詩<lb/>
<pb n="KR4e0005_WYG_010-6a"/>
睇行雲坐嘯生長風霜濃曙角清月出黄河空細草卧<lb/>
牧馬虎服韜弧弓天子萬嵗壽垂拱明光宫<lb/>
　　　發安谿至青田戎事急不得留有感<lb/>
雞鳴戒晨裝掛席日尚早風亂沙上雲雨昬江中島士<lb/>
生從王事薄質非所寶但懼筋力微任重躓逺道昔邁<lb/>
園栁青今來江楓老豺狼互滅没憂虞何日了朝原思<lb/>
脊令夜船夢萱草寸歩隔河山惄然傷懷抱<lb/>
　　　天壽節同諸寓臣拜於寶林教寺禮畢登槃翠<lb/>
<pb n="KR4e0005_WYG_010-6b"/>
　　　軒分韻得稽字<lb/>
宿雨霽初節羣山緑如洗流霞絢琳宇旭日射丹棨鳴<lb/>
鐘趨梵宫焚香望天陛遥遥蜂螘忱惓惓葵藿禮萬年<lb/>
主壽長百拜臣首稽竣事陟華軒敦情屬芳醴大師祗<lb/>
園英聰明寶神啓諸公俱俊髦文藻壓班禰肅雍周簠<lb/>
簋古恠夏追蠡鹿鳴歌苹蒿魚麗詠魴鱧劍氣星有輝<lb/>
珠光海無底嘉㑹非尋常令徳更豈弟澄心映空曠滌<lb/>
慮俯清泚看竹風泠泠折花露泥泥紆徐睇溟瀛緬邈<lb/>
<pb n="KR4e0005_WYG_010-7a"/>
想淮濟巍巍世皇業喬嶽深根柢螳蜋亢齊斧碎首堪<lb/>
立徯農郊慶甘嵗已喜先抽薺層樓盼北極祥光應周<lb/>
髀中山致麯糵東吳來秫米宴酺定有期玉缸浮盎醍<lb/>
　　　題蘭花圖<lb/>
亭亭石上竹嫋嫋竹下蘭嵗晚各自媚不知霜露寒欲<lb/>
持贈君子路永江海寛空山日揺落佇立起長歎<lb/>
　　　正月一日公宴分韻得恩字<lb/>
青陽肇嘉嵗白日囘春温起視天宇間粲然生意存高<lb/>
<pb n="KR4e0005_WYG_010-7b"/>
堂建華蓋北面朝至尊彤雲暎扶桑條風吹我幡鳴弦<lb/>
在兩楹㫖酒盈金樽轅門號令肅主將詩書敦彬彬衆<lb/>
多士矯矯鳯與鵷廟筭得其長豺狼安足吞揆予實碔<lb/>
砆深慙厠璵璠敢矜鉛刀割所望安黎元恢復舊土疆<lb/>
以酬生育恩<lb/>
　　　題王元章梅花圖<lb/>
㑹稽老王拙且癡能畫梅花稱絶竒春牕走筆生古恠<lb/>
中有窈窕傾城姿人生得閒真是好得閒不閒惟此老<lb/>
<pb n="KR4e0005_WYG_010-8a"/>
布袍闒茸髪不梳一生只被梅花惱天生梅實可和羮<lb/>
爾梅有花結不成世間花實總尤物不如畫圖終古無<lb/>
枯榮<lb/>
　　　琴歌贈劉元明<lb/>
龍門獨樹氷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>弦空林霜清鳴暗泉姮娥抱桂寒不眠<lb/>
離鸞怨啼風滿天碧潭殷雷龍起蟄月落太隂山鬼泣<lb/>
湘江秋水一劍明帝子歸來聞珮聲扶桑浪翻碣石改<lb/>
東海魚飛入西海白雲去盡天茫茫十二玉樓深夜凉<lb/>
<pb n="KR4e0005_WYG_010-8b"/>
　　　二鬼<lb/>
憶昔盤古初開天地時以土為肉石為骨水為血脉天<lb/>
為皮崑崙為頭顱江海為胃腸嵩岳為背膂其外四岳<lb/>
為四肢四肢百軆咸定位乃以日月為兩眼循環照燭<lb/>
三百六十骨節八萬四千毛竅勿使淫邪發洩生瘡痍<lb/>
兩眼相逐走不歇天帝愍其勞逸不調生病患申命守<lb/>
以兩鬼名曰結璘與欝儀欝儀手捉三足老鴉脚脚踏<lb/>
火輪蟠九螭咀嚼五色若木英身上五色光陸離朝發<lb/>
<pb n="KR4e0005_WYG_010-9a"/>
暘谷暮金樞清晨還上扶桑枝揚鞭驅龍抶海若蒸霞<lb/>
沸浪煎魚龜煇煌焜燿啓幽暗燠煦草木生芳蕤結璘<lb/>
坐在廣寒桂樹根漱嚥桂露芬香菲啖服白兎所擣之<lb/>
靈藥跳上蟾蜍背脊騎搯光弄影蕩雲漢閃奎爍壁葩<lb/>
花摛手摘桂樹子撒入大海中散與蚌蛤為珠璣或落<lb/>
巖谷間化作珣玕琪人拾得喫者胸臆生明翬内外星<lb/>
官各職職惟有兩鬼兩眼晝夜長相追有物來換之兩<lb/>
鬼隨即揮刀鈹禁制蝦蟇與老鴉低頭屏氣服役使不<lb/>
<pb n="KR4e0005_WYG_010-9b"/>
敢起意為奸欺天地憐兩鬼暫放兩鬼人間娭一鬼乘<lb/>
白狗走向織女黄姑磯槌河鼓褰兩旗跳下黄初平牧<lb/>
羊羣烹羊食肉口吻流膏脂却入天台山呼龍喚虎聽<lb/>
指麾東巖鑿石取金夘西巖掘土求瓊葳巖訇洞砉石<lb/>
梁折驚起五百羅漢半夜撥刺衝天飛一鬼乘白豕從<lb/>
以青羊青兎赤䑕兒便從閣道出西清入少微浴咸池<lb/>
身騎青田鶴去採青田芝仙都赤城三十六洞主騎鸞<lb/>
醫鳯來陪隨神<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>清唱毛女和長煙裊裊飄熊旂蜚亷<lb/>
<pb n="KR4e0005_WYG_010-10a"/>
吹笙虎擊筑罔象出舞奔馮夷兩鬼自從天上别别後<lb/>
道路阻隔不得相聞知忽聞韓山子往來說因依兩鬼<lb/>
各借問始知相去近不逺何得不一相見叙情詞情詞<lb/>
不得叙焉得不相思相思人間五十年未抵天上五十<lb/>
炊忽然宇宙變差異六月落雪冰天逵黿鼉山上作窟<lb/>
穴蛇頭生角角有岐鰐魚掉尾斫折巨鰲脚蓬萊宫倒<lb/>
水没楣欃槍枉矢爭出逞妖恠或大如甕盎或長如蜲<lb/>
虵光爍爍形躨躨叫鹿豕呼熊羆煽吳囘翔魌魑天帝<lb/>
<pb n="KR4e0005_WYG_010-10b"/>
左右無扶持蚊蝱蚤蝨蠅蚋蜞噆膚咂血圖飽肥擾擾<lb/>
不可揮筋節解折兩眼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不辨妍與媸兩鬼大愓傷身<lb/>
如受搒笞便欲相約討藥與天帝醫先去兩眼翳使識<lb/>
青黄紅黑白便下天潢天一水洗滌盤古腸胃心腎肝<lb/>
肺脾却取女媧所搏黄土塊改換耳眼口鼻牙舌睂然<lb/>
後請軒轅邀伏羲風后力牧老龍告泰山稽命魯般詔<lb/>
工倕使豐隆役黔羸礪斧鑿具鑪鎚取金蓐收伐材尾<lb/>
箕修理南極北極樞斡運太隂太陽機檄召皇地示部<lb/>
<pb n="KR4e0005_WYG_010-11a"/>
署岳瀆神受約天皇墀生鳥必鳯凰勿生梟與鴟生獸<lb/>
必麒麟勿生豺與狸生鱗必龍鯉勿生虵與<graphic n="KR1414" url="https://raw.githubusercontent.com/kanripo/KR-Gaiji/master/images/KR1414.png" mimeType="image/png"/>生甲必<lb/>
龜具勿生蝓與蜞生木必松楠生草必薺葵勿生鉤吻<lb/>
含毒斷人腸勿生枳棘懐利傷人肌螟蝗害禾稼必絶<lb/>
其蝝蚳虎狼妨畜牧必遏其孕孳啟迪天下蠢蠢氓悉<lb/>
蹈禮義尊父師奉事周文公魯仲尼曽子輿孔子思敬<lb/>
習書易禮樂春秋詩履正直屏邪欹引頑嚚入規矩雍<lb/>
雍熈熈不凍不饑避刑逺罪趨祥祺謀之不能行不意<lb/>
<pb n="KR4e0005_WYG_010-11b"/>
天帝錯怪恚謂此是我所當為眇眇末兩鬼何敢越分<lb/>
生思惟呶呶向瘖盲洩漏造化微急詔飛天神王與我<lb/>
捉此兩鬼拘囚之勿使在人寰做出妖恠竒飛天神王<lb/>
得天帝詔立召五百夜义帶金繩將鐵網尋踪逐跡莫<lb/>
放兩鬼走逸入嶮巇五百夜义箇箇口吐火搜天刮地<lb/>
走不疲吹風放火烈山谷不問杉栢樗櫟蘭艾蒿芷蘅<lb/>
茅茨燔惔熨灼無餘遺搜到九萬九千九百九十九仞<lb/>
幽谷底捉住兩鬼眼睛光活如琉璃養在銀絲鐵柵内<lb/>
<pb n="KR4e0005_WYG_010-12a"/>
衣以文采食以麋莫教突出籠絡外踏折地軸傾天維<lb/>
兩鬼亦自相顧咲但得不寒不餒長樂無憂悲自可等<lb/>
待天帝息怒解猜惑依舊天上作伴同遊戲<lb/>
　　　堅心石<lb/>
我髪今已白我心今尚赤我有一雙翼墮地數千尺地<lb/>
府不敢收化作堅心石<lb/>
　　　題墨竹<lb/>
風梢舞空煙露葉滴晴月折取寄情人感此嵗寒節<lb/>
<pb n="KR4e0005_WYG_010-12b"/>
　　五言律詩<lb/>
　　　四月十二日發揚州<lb/>
幾見明月滿猶嗟行路難時平耻無用身賤敢偷安天<lb/>
地江河濶風沙道路寒旅人元有淚不必雍門彈<lb/>
　　　濟州太白樓<lb/>
小逕迂行客危樓舍酒星河分洸水碧天倚嶧山青昭<lb/>
代空文藻斯人竟斷萍登臨無賀老誰與共忘形<lb/>
　　　送僧嘉努叅政赴河東宣慰使<hi>二首</hi>
<pb n="KR4e0005_WYG_010-13a"/>
雲中形勝地闗塞接天長白草連沙漠黄河入晉陽老<lb/>
臣持節鉞大閫壯金湯昭代思賢佐須公在廟堂<lb/>
大閫諸藩上元戎朔漠間天低馬邑塞河入鴈門闗落<lb/>
日旌旗靜高風保障閒旬宣推碩望喜色上龍顔<lb/>
　　　送人赴徳清稅<lb/>
鏡湖木葉落震澤水波生鳬鴈衝人起笙歌送客行鹽<lb/>
津魚鼓集桑屋繭絲明王稅隨時足吟哦待太平<lb/>
　　　題釣雪圖<lb/>
<pb n="KR4e0005_WYG_010-13b"/>
雪暗洲渚白江清蒲栁寒悠揚雙短棹汗漫一漁竿忽<lb/>
憶滄浪曲因悲行路難蛟鼉正驕恣還為爾長歎<lb/>
　　　將曉<lb/>
愁夢不更續寒天將欲明雪風吹海樹霜月凜江城衰<lb/>
病丹心在艱虞素髪盈殷勤東注水渺渺若為情<lb/>
　　五言絶句<lb/>
　　　題梅屏二絶<lb/>
樹杪過流星輕霜落半庭疎花與孤客相對一青燈<lb/>
<pb n="KR4e0005_WYG_010-14a"/>
獨酌梅花下憐花與鬢同折花還挿鬢顛倒笑東風<lb/>
　　七言絶句<lb/>
　　　過閩闗<lb/>
天上絲綸啓玉封歡聲雷動八州同閩江渺渺通炎海<lb/>
添作恩波到日東<lb/>
　　　題竹木石圖<hi>二首</hi>
凌霜傲雪無人問拂水梢雲意自閒願就姮娥借明月<lb/>
卧看鸞鳯舞空山<lb/>
<pb n="KR4e0005_WYG_010-14b"/>
古木櫹森傍水隈鳯凰飛去不飛囘披煙細看蒼筤葉<lb/>
知是湘君淚濕來<lb/>
　　　題蟹<hi>二首</hi>
殻鬬犀函手鬬兵沙堤潮落可横行稻根香軟蘆根美<lb/>
未覺江山酒興生<lb/>
擁劒横行氣象豪渾疑縑素是波濤能令吻角流饞沫<lb/>
莫向牕前咤老饕<lb/>
　　　題枯木圖<lb/>
<pb n="KR4e0005_WYG_010-15a"/>
幹排風雨三千尺根老冰泉八百年不用江頭喚元緒<lb/>
何妨湖上識神仙<lb/>
　　　題陳太初畫扇<lb/>
炎天玉爍水銀流琴上薫風可解憂不負吾皇麟趾意<lb/>
只今誰是富民侯<lb/>
　　　詠史<lb/>
奸雄盗竊幸傾危只道㝠㝠便可欺想到民心思漢日<lb/>
正當揚子劇秦時<lb/>
<pb n="KR4e0005_WYG_010-15b"/>
　　　遣興<lb/>
一炷清香一巻書此身安處是吾廬緑槐翠栢宜長日<lb/>
門外何須長者車<lb/>
　　七言律詩<lb/>
　　　感興<lb/>
赤城霞氣接天台上界仙宫此地開滄海有波容蜄鰐<lb/>
石梁無路入莓苔當時玉帳躭羅綺今日絲綸到草萊<lb/>
傳語疲氓聊忍待王師早晚日邊來<lb/>
<pb n="KR4e0005_WYG_010-16a"/>
　　　發嵊縣至上虞道中作<lb/>
磴滑泥深去馬遲雪殘青嶂不多時荒煙蔓草中郎宅<lb/>
素石青谿烈婦祠日落風生臨水樹野寒雲濕渡江旂<lb/>
宣光事業有書史北望凄凉有所思<lb/>
　　　次韻和謙上人秋興一首<lb/>
山雲滿地起秋濤凉葉驚風下九臯藥籠空聞收馬勃<lb/>
弦歌豈復用牛刀草間孤兎營三窟天上龍彲昧六韜<lb/>
周漢中興還有日載歌赤伏詠嵩高<lb/>
<pb n="KR4e0005_WYG_010-16b"/>
　　　聞高郵納欵漫成口號<lb/>
聞道高郵已撤圍却愁淮甸未全歸聖朝雅重懷柔䇿<lb/>
諸將當知虜掠非堯帝封疆元蕩蕩世皇功業甚巍巍<lb/>
忠臣義士同休戚縱欲尋安總禍機<lb/>
　　　春興<lb/>
近聞丹詔出天闈聖主鳴謙下土知豈意豺狼猶桀黠<lb/>
未隨干羽格庭墀四郊多壘忠臣耻百戰無前壯士規<lb/>
寄語總戎熊虎將莫教長媿伐檀詩<lb/>
<pb n="KR4e0005_WYG_010-17a"/>
　　　再用韻答嚴衍二上人<lb/>
負郭無田生事疎微官已謝不須除散愁漫入髙僧舍<lb/>
乘興還過野老居草冷蟲聲悲杼軸霜餘蕉葉碎緘書<lb/>
黄花素髪相將暮獨立凄凉憶往初<lb/>
　　　六用韻答嚴上人<lb/>
中夜登樓望紫微北辰不動衆星依由來赤日行黄道<lb/>
多事𤣥雲變白衣雪下蓬萊三島隔濤翻滄海萬魚飛<lb/>
聖君宵旰惟恭已早晚陽和斡化機<lb/>
<pb n="KR4e0005_WYG_010-17b"/>
　　　次韻和孟伯真感興詩<lb/>
避難移家適逺鄉憂時一夜百囘腸徒聞鐵甲連戎壘<lb/>
未覩鈎車跨賊隍不共班超爭食肉欲尋木羽學休糧<lb/>
磨崖可勒中興頌努力諸公佐有唐<lb/>
　　　妙成觀用何逸林通判韻<lb/>
我訪仙家溽暑前青楓緑栁暗晴川竹根露濕登山屐<lb/>
沙際鷗迎渡水船雲氣長留虛白室丹光直上蔚藍天<lb/>
純陽道士重來日為問蓬萊是那邊<lb/>
<pb n="KR4e0005_WYG_010-18a"/>
　　　得胡仲淵書歡喜成詩奉呈舒穆嚕公兼簡三益<lb/>
　　　　軍諮<lb/>
故人忽寄一封書愁眼還明病亦無風滿高林歸猛虎<lb/>
月凉古塜散妖狐大廷職貢當遄復戎馬資糧不再輸<lb/>
更喜元侯契天意良苗得雨應時蘇<lb/>
　　　次韻和舒穆嚕公秋日感懷見寄二首<lb/>
郊原如赭已無揫况得干戈未肯休肉食不知田野事<lb/>
布衣深為廟廊憂典章淪落悲芻狗餽餉倭遲想木牛<lb/>
<pb n="KR4e0005_WYG_010-18b"/>
禮樂將軍今郤縠豺狼滿地待䖍劉<lb/>
秋隂竟日似黄昏夏旱良苖不半存敢望魚雞充醓醢<lb/>
尚期菘韮作饔飱煙塵慘澹黄公石雲氣蒼茫紫極垣<lb/>
作檝濟川須傅說九闗虎豹向誰論<lb/>
　　　重陽日使者持詔用韻柬舒穆嚕公<lb/>
中元悲斷羲和報九日歡迎詔使來紫禁羽林分壘壁<lb/>
清秋辰極照中台願從黄石明三略莫使詩人賦七哀<lb/>
蟻垤牛涔休沸渭泰山喬嶽甚巍嵬<lb/>
<pb n="KR4e0005_WYG_010-19a"/>
　　　夜坐有懷呈舒穆嚕公<lb/>
凉風白露下清寥岸栁江蒲取次凋諸將旌麾非一統<lb/>
大藩衣服變三苗雄豪竊據皆屠狗功業輿臺總續貂<lb/>
棄馬獨知懷故櫪天涯涕淚北辰遥<lb/>
　　　次韻答舒穆嚕公傷用三苗之作<lb/>
周用羌髳功有赫唐通囘鶻禍無訾豳歌鄭曲非同調<lb/>
楚服秦驂實背馳安得著鞭先祖逖趨陪前蹕學銚期<lb/>
扶持聖主中興業整頓乾坤去詭隨<lb/>
<pb n="KR4e0005_WYG_010-19b"/>
　　　舒穆嚕公家人自台州來以詩問之<lb/>
委羽山前海水飛赤城霞色亂斜暉過庭且喜諸郎至<lb/>
懷土休嗟舊業違李晟孤軍終獨㨗杜曽百戰竟安歸<lb/>
丈夫事主心如石去殺勝殘自有機<lb/>
　　　次韻嵗菊<lb/>
風霜揺落與傷神黄菊於予意自親遲莫長存君子操<lb/>
凄凉不厭主人貧天虛沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>流清氣月過青㝠動細淪<lb/>
此夜空庭耿相對春花夏葉總埃塵<lb/>
<pb n="KR4e0005_WYG_010-20a"/>
　　　次韻和舒穆嚕公嵗除送窮之作<lb/>
五夜雪霜清沴氣三陽玉燭照芳春願聞馴象來林邑<lb/>
復覩封牛至罽賔川后山示爭效職淮夷海獠悉歸臣<lb/>
君王垂拱明光殿聖敬如湯日日新<lb/>
　　　次韻和舒穆嚕公春晴詩<lb/>
幽禽嘖嘖語朝陽細緑駸駸入女桑天上深宫調玉燭<lb/>
人間和氣應勾芒赤睂青犢終何在白馬黄巾莫漫狂<lb/>
將帥如林須發縱太平功業望蕭張<lb/>
<pb n="KR4e0005_WYG_010-20b"/>
　　　次韻舒穆嚕公題桃源巻<lb/>
桃花逐水縈紆入不覺清溪路淺深執手問名驚見面<lb/>
論新話舊各傷心壺漿餽餉飱加璧館榖温存贈有金<lb/>
似此情懷良匪惡何嗟嵗月去駸尋<lb/>
　　　再次韻時閏九月九日菊<lb/>
秋來有菊即重陽曷問他鄉與故鄉愁見飛蓬垂雪領<lb/>
笑搴落蕋入霞觴陶時莫訝逢餘閏遣興聊圖不永傷<lb/>
嵗晚移根深記取勿令紅紫問中黄<lb/>
<pb n="KR4e0005_WYG_010-21a"/>
　　　再用前韻頌菊<lb/>
天遣幽花駐獨陽移根應自白雲鄉釀成甘谷千年液<lb/>
滿泛瑶臺百寶觴人老容顔猶可返嵗寒霜雪復何傷<lb/>
得時無用空妖冶愧死姚家宫様黄<lb/>
　　　次韻和舒穆嚕公聞有詔使不至<lb/>
祈招旦夕動遐心疾首西歸望好音鳯下丹霄雲杳杳<lb/>
魚飛碧海霧沉沉徒言雨露無私潤誰謂陽和未溥臨<lb/>
何日六師能電掃周原依舊載馳駸<lb/>
<pb n="KR4e0005_WYG_010-21b"/>
　　　和舒穆嚕公冬暖<lb/>
總謂浮雲解作霖豈期雲氣漫成隂何人奠璧頻瞻仰<lb/>
有客悲歌歎毒淫頊帝權移天曷定神龍用亢海徒深<lb/>
掩身未服先賢訓向日空懷寸草心<lb/>
　　　望江亭<lb/>
栁拂江亭舊畫欄望潮人去地應閒寢園寂寞秋風裏<lb/>
行殿荒凉野草間白塔盡銷龍虎氣荒城空鎖鳯凰山<lb/>
興亡莫問前朝事江水東流去不還<lb/>
<pb n="KR4e0005_WYG_010-22a"/>
　　　白塔寺<lb/>
物煥星移事已迷從來此地惑東西可憐如鏡中<hi>一作冲</hi>
天月獨照城烏夜夜啼<lb/>
　　序記<lb/>
　　　送謝教授序<lb/>
士有急於用世者非茍為利禄計也少而學壯而欲行<lb/>
之不得一命則抱材而無所施古之人皇皇焉出疆必<lb/>
載質夫豈茍而然哉今之由學校掌出内為儒官循次<lb/>
<pb n="KR4e0005_WYG_010-22b"/>
待用至得一教授亦難矣教授名九品職而不得與民<lb/>
事故謂之冷官繇是以逹於縣府然後得行其所志壯<lb/>
日去而老及之矣如之何其不皇皇也謝君仲連教授<lb/>
於杭期未及三年計餘月無所用即飛書趣代至則長<lb/>
揖出門外若馳峻坂就平陸若蒼鷹脫鞲絛而乘長風<lb/>
也夫以仲連之才固宜取科第以早施其用乃屢試而<lb/>
不偶卒就學官以進抑天將多其所歴以大其成乎豈<lb/>
人之行止各有其途而係乎數者然也譬之順流江河<lb/>
<pb n="KR4e0005_WYG_010-23a"/>
以入海其行有遲早及其造則一耳天門洞開多士輻<lb/>
輳有志於用世者維其時矣故於君之行序以壯之<lb/>
　　　送三寶柱郎中之徐州兵馬指揮序<lb/>
皇朝混一九有弢弓鞸劔七十有餘載近者河溢齊魯<lb/>
饑氓聚為盗賊吏民生長宴安所至弗禦故盗日益多<lb/>
數年之間乍伏乍動所司莫能制朝廷深惟黔首之情<lb/>
乃立兵馬指揮於徐州選大臣之有謀徳威信者為之<lb/>
辛酉進士江浙行省郎中三寶柱與焉命下衆皆歎服<lb/>
<pb n="KR4e0005_WYG_010-23b"/>
公拜命就道江浙士庶且喜公之見知於朝廷而又戚<lb/>
不得留公於行省也相與餞公於杭北門外咸依依不<lb/>
忍别儒學副提舉劉基作而言曰夫感恩懷惠私情也<lb/>
為國安民大事也山東為天下要害地盗不可使乆聚<lb/>
公之化行於青徐青徐安天下皆安公之在彼不多於<lb/>
在此乎衆悅又執爵而言曰夫民猶水也水性之就下<lb/>
猶民之秉彛而好徳也激而躍壅而突縱之而不知其<lb/>
所底非其情也抑亦有以致之哉方今天朝豈無貔貅<lb/>
<pb n="KR4e0005_WYG_010-24a"/>
之士挽弓六鈞袖椎百二十斤者哉乃弗使而於進士<lb/>
乎取吾君之意深且逺矣公其敬體之哉公曰諾遂酌<lb/>
酒以為别至正辛夘二月日序<lb/>
　　　送錢士能之建昌知州序<lb/>
往時吾與錢君士能同日辟掾江西行省故其交為最<lb/>
厚嵗時士能與幕官論事不合拂衣去未幾余亦以朽<lb/>
鈍辭歸不得見者九年矣乃今年十月遇於杭予以從<lb/>
仕郎為儒學副提舉又以疾謝事而士能以奉議大夫<lb/>
<pb n="KR4e0005_WYG_010-24b"/>
為建昌知州方之官大夫士之工詞章者咸賦詩以為<lb/>
餞俾予序焉夫士能與予同以職官充簿書役又同以<lb/>
事辭其出處甚類而九年之間相去越五等何縣絶耶<lb/>
今既見而喜喜而思語故舊則悽以悲又自慶其相逢<lb/>
於未老而俱無恙也夫物之生患不得其所性射於菟<lb/>
於曽崕而藏莨茂於陂池不以所不願易其所願今士<lb/>
能以長才方為世用而余之朽且鈍愈加於昔日天將<lb/>
全之俾各獲其志則一進而一止豈不俱洋洋也哉勉<lb/>
<pb n="KR4e0005_WYG_010-25a"/>
哉士能知者勞之愚者安之予亦有賴於君矣<lb/>
　　　送順師住持瑞巖寺序<lb/>
予嘗聞浮屠氏言大穢跡金剛事云佛既湼槃西方西<lb/>
方之鬼謂佛已寂滅天下不復有佛佛弟子無足畏因<lb/>
悉起為<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>佛之法且大壞佛遂化其身為金剛藍色鑿<lb/>
齒出入無有中咋羣鬼食飲其肉血鬼乃大惕請命願<lb/>
改過為佛弟子佛法由是不壞今其呪語猶存所謂大<lb/>
穢跡金剛是也予舊聞人言佛以慈悲為道能開闇瞢<lb/>
<pb n="KR4e0005_WYG_010-25b"/>
拔死苦轉惡為善聞見患難無不救今又聞佛能以武<lb/>
猛服魔鬼聖人曰仁者必有勇豈不信哉辛夘之嵗盗<lb/>
賊起四方明年予奉省檄佐戎浙東聞永嘉有横舟和<lb/>
尚善用矛㦸弓弩刀劍戈槊撾挺通曲制官道主用之<lb/>
法因禮致於台時天寧寺住持舜田方宣力扞城蚤夜<lb/>
不忘滅賊見則大喜舉以主其仙居三學寺又明年方<lb/>
氏納欵請降凡以兵事進者措勿用而有司敬和尚之<lb/>
徳能復以其教舉為瑞巖寺長老瑞巖之僧徒聞和尚<lb/>
<pb n="KR4e0005_WYG_010-26a"/>
名亦大喜將行請予言予懼世之惽者不知佛之有勇<lb/>
而惑為佛法者之不當究武事故為道大穢跡金剛以<lb/>
發其蒙焉<lb/>
　　　喜雨詩序<lb/>
同知副都元帥石末公再鎮括之明年威行惠敷姦暴<lb/>
日鑠其夏五月禾黍既藝天乃不雨民大憂懼公遂致<lb/>
齋沐禱於麗山之祠得雨未沛越翌日命道士設醮於<lb/>
𤣥妙觀是日大雨明日又雨又明日乃大雨至夜分民<lb/>
<pb n="KR4e0005_WYG_010-26b"/>
大喜皆拜公貺予時奉省檄在括目覩其事因喜而為<lb/>
詩以歌大夫君子咸屬和焉季君山甫裒而集之又俾<lb/>
予序其故惟公之功在括甚大而於此見公之心焉書<lb/>
曰惟徳動天又曰至諴感神矧兹在苗戡亂致治兆在<lb/>
是矣能無喜乎<lb/>
　　　唱和集序<lb/>
古人有言曰君子居廟堂則憂其民處江湖則憂其君<lb/>
夫人之有心不能如土瓦木石之塊然也禹思天下有<lb/>
<pb n="KR4e0005_WYG_010-27a"/>
溺者由已溺之稷思天下有饑者由已饑之伊尹思天<lb/>
下有一夫之不獲則心愧恥若撻於市是皆以天下為<lb/>
已憂而卒遂其志故見諸行事而不形於言若其發而<lb/>
為歌詩流而為詠歎則必其有所沉埋抑挫欝不得展<lb/>
故假是以攄其懷豈得已哉是故文王有拘幽之操孔<lb/>
子有將歸之引聖人不能免也故曰在心為志發言為<lb/>
詩先王採而陳之以觀民風逹下情其所繫者不小矣<lb/>
故祭公謀父賦祈招以感穆王穆王早寤焉周室賴以<lb/>
<pb n="KR4e0005_WYG_010-27b"/>
不壞詩之力也是故家父之誦寺人之章仲尼咸取焉<lb/>
縱不能救當時之失而亦可以垂戒警於後世夫豈徒<lb/>
哉故漆室一女子矣倚楹而歗憂動魯國而况於委質<lb/>
為臣者哉予至正十六年以承省檄與元帥石末公謀<lb/>
括㓂因為詩相往來凡有所感輙形諸篇雖不得逹諸<lb/>
大廷以訛君子之心而亦豈敢以疏逺自外而忘君臣<lb/>
之情義也哉昔者屈原去楚離騷乃作千載之下誦其<lb/>
辭而不惻然者人不知其忠也覽者幸無誚焉萬一得<lb/>
<pb n="KR4e0005_WYG_010-28a"/>
附瞽師之口以感上聽則亦豈為無補哉<lb/>
　　　諭甌括父老文<lb/>
告甌括父老皇朝以武徳一九有服而不殺燠休滋潤<lb/>
罔罹荼毒至今八十餘年矣父老目不覩旌旗耳不聆<lb/>
鉦鼓茹蔬飯稻哺孫育子早卧晏眠優優坦坦通無販<lb/>
有登山渉水不覩不類誰之賜歟帝徳寛大務在休息<lb/>
與百姓安樂太平故禁網漏而不修官缺其人偷惰潜<lb/>
生致不能宣徳化達壅滯咎在有司非主上意也今父<lb/>
<pb n="KR4e0005_WYG_010-28b"/>
老子弟不察其故懟暑嗟寒徙怨於天乘間造釁竊弄<lb/>
戈兵睚眦跳踉曼及草木禽獸率遏厥生所過所止山<lb/>
夷土赤甚亡謂也百姓無辜籲號於天驚動天心天子<lb/>
乃受鉞左丞相曰其從便宜死之生之無倚無頗丞相<lb/>
矜念小民謂不教而誅有辜帝仁詢於庶言知使者父<lb/>
老鄉里姻親與父老故無惡為能奉揚朝廷仁恩以啟<lb/>
迪父老心不逖傷是用發傳俾使者來諭父老兾父老<lb/>
各體上意約束其子弟變極作福以活乃𦙍屬俾引勿<lb/>
<pb n="KR4e0005_WYG_010-29a"/>
割惠至渥也今使者至郡且彌月矣布告已至而父老<lb/>
子弟猶豫未决使者實愚朴不能測人意而嘗聞夫君<lb/>
子之教曰惠迪從逆吉凶猶影響火生於木厥惟自灼<lb/>
匹夫不可讎况敢觸天子丞相怒乎大命不僣大恩不<lb/>
再怨可釋不可結亂可已不可長㝠行弗返厥途乃窮<lb/>
易曰不逺復無祗悔元吉又曰迷復凶父老念哉語曰<lb/>
因不失其親亦可宗也使者雖微丞相命也惟父老審<lb/>
圖之無自失厥時以貽悔莫及<lb/>
<pb n="KR4e0005_WYG_010-29b"/>
　　　慶元路新城碑<lb/>
上嗣位之二十年詔浙東道肅政亷訪使納琳哈喇以<lb/>
中奉大夫為浙東都元帥適海㓂再叛之明年浙東帥<lb/>
府治慶元慶元與台州鄰寇發台之黄巖與慶元相密<lb/>
邇守臣議治城以防不測衆口聒聒弗克定公至召屬<lb/>
吏庭諭之曰重門擊柝以待暴客制也我國家以武徳<lb/>
一九有弛城郭弗葺以示歸馬放牛之意至今七十有<lb/>
餘年天下不見金革可謂安且乆矣吾聞窮則變變則<lb/>
<pb n="KR4e0005_WYG_010-30a"/>
通易道也聖人作易以前民用愚者可以樂成而不可<lb/>
與慮始平世之人溺於宴安鮮不以茍且從事平居論<lb/>
是非嘵嘵風后力牧不能尚一旦變起倉卒則手足無<lb/>
所措以至墮身名離骨肉而不自悟者不少矣夫以佚<lb/>
道使民雖勞不怨吾將佚之怨何懵焉無躭邇言以速<lb/>
咎也衆應曰諾乃命有司序民産高下以差其役輕重<lb/>
先豪右大姓沙門道士以及於齊民斥監督吏勿用先<lb/>
事者有賞後至則加勸勉無罰民大敬服無敢慢時故<lb/>
<pb n="KR4e0005_WYG_010-30b"/>
城乆廢室其址者數百家公命悉徙處官地發廩粟以<lb/>
助不給民忘其徙凡六月而城成周十有八里髙丈有<lb/>
八尺上環列睥睨機弓弩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石建楯㦸羅戈槊旁開六<lb/>
門門有樓周廬百九十有二簡戍卒晝夜嚴警不怠西<lb/>
南二方舊各有水門皆緻而新之東門去江遠則鑿其<lb/>
外為隍北門因江為隍則築堤以扞之凡所設施罔不<lb/>
中度未幾而江東浙西諸郡皆以無城郭失守衆咸賴<lb/>
公之猷為莫不樂其佚而遺其勞於是郡之大夫士及<lb/>
<pb n="KR4e0005_WYG_010-31a"/>
庶人俱請勒石頌公曰且曰公之惠不獨於吾身而施<lb/>
及吾子若孫世世有所依倚迺以狀白於劉基俾為之<lb/>
文基惟慶元為浙東大府六郡之榦也榦强則枝葉有<lb/>
所附則斯城之完不獨可為鄞人賀而六郡咸嘉賴焉<lb/>
公之功不大矣哉公蒙古沙卜珠台氏字惟仁自始仕至<lb/>
於今政績之在民不可悉數兹獨誌其治城之事故述<lb/>
鄞<hi>一作郡</hi>人之情而系以詩曰於皇有元受命於天武定<lb/>
文守以洽八埏八埏蕩蕩無此疆彼界仁池禮垣式廊<lb/>
<pb n="KR4e0005_WYG_010-31b"/>
無外隂陽迴斡寒暑往來隨時之義亦曰大哉溥彼藩<lb/>
邦猗於海壖蛟蛇罔象雨嘯風騫帝命有赫元臣是臨<lb/>
用壯我戎公克協帝心鄞城未築黿鼉走陸鄞城孔完<lb/>
梟化為鸞大府既雄侯甸以寧民曰嗚呼維公之成我<lb/>
有家室公實全之我有毒螫公實捐之樹桑菶菶藝麻<lb/>
滃滃濤波不洶宵寐不悚鄞人拜手公壽如山公拜稽<lb/>
首天子萬年<lb/>
　　　台州路新修城濠碑<lb/>
<pb n="KR4e0005_WYG_010-32a"/>
皇元誕受天命際乾極坤罔不臣妾民蕃物豐兵刅銷<lb/>
戢官吏守文人習於娭孽種竊茁蔓於草萊皇帝惠閔<lb/>
下民乃熈徳禆政振乂庶官大簡守令以代撫懷維台<lb/>
為州東南薄海海上之㓂實生自台廼延訪於一二大<lb/>
臣擇可監是郡者以行宣政院判布延呼圗克前倅宻州<lb/>
監中興鹽城二縣皆以亷能聞及守鄭州又奏績最天<lb/>
子遂簡用焉君至奉宣上徳威惠大行吏民敬服盗賊<lb/>
知畏明年中書叅知政事資善公受命為江浙行省左<lb/>
<pb n="KR4e0005_WYG_010-32b"/>
丞領海右征討事寇聞兵且至即納欵行省乞降公遂<lb/>
改受命與江南行臺侍御史資善公同察便宜招諭二<lb/>
公既至寇乃卒降上於朝未報其年夏六月大雨水溢<lb/>
城陊且半衆議謂築城以防寇今寇既滌為民城當且<lb/>
勿修君乃躋其老於庭謂之曰來女衆我聞欲逸罔逸<lb/>
惟不遺厥艱乃逸詩不云乎迨天之未隂雨徹彼桑土<lb/>
綢繆牖户今女下民或敢侮予女往迫於艱惟厥城以<lb/>
亢乃居弗阽草竊姦宄豈惟海隅女其監於饒徽杭常<lb/>
<pb n="KR4e0005_WYG_010-33a"/>
無偷小康以大乃勞維女自底厥尤我之弗告維我罪<lb/>
民未克喻君曰嗚呼慢藏誨盗藩决弗治虎窺其宫服<lb/>
功不於時後舉維艱豫乃用後殄乃戚我不女女違兹<lb/>
惟女居我其以女子孫安衆寤咸應曰諾君遂率其人<lb/>
往視升自西門循北山降於東湖故雉堞皆錯朽壤其<lb/>
旁涂又隘陿病走趨不得成列立命乃塞缺完垝闢橢<lb/>
崇陋纍石埴土彌以蜄炭竣立而坦中慿髙而臨卑凡<lb/>
周九百五十丈而與故城㑹於東湖之溽築二亭六樓<lb/>
<pb n="KR4e0005_WYG_010-33b"/>
以休偃邏卒亭依城傍樓逈出城上秋八月城成乃浚<lb/>
濠以洩水道湖自東門至於交孔橋南入於江堰其首<lb/>
以遏潮汐凡長五百二十丈廣五尺深如廣而三倍焉<lb/>
於是髙而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>下有防水至可㵸弗壅城益以堅邦人始<lb/>
莫不大悅感使君之惠又敬使君之知為政也初君之<lb/>
興是役也稱民産以均其功出官藏以助其寡縣賞以<lb/>
勵其趨事豪右無所避吏胥無所私故不擾而集既竣<lb/>
事父老請記其績乃叙其實而系以詩曰維台為城控<lb/>
<pb n="KR4e0005_WYG_010-34a"/>
帶海湄地脊人儉俗敦書詩在昔太平維曰易治牧臣<lb/>
迷貪貪以煩之刻木弄文化鳩為鴟激水之躍騰於目<lb/>
睂毒播田野寃號滿逵將臣寡謀自棄其師俾虺作虵<lb/>
存食以娭帝念庶黎簡賢於畸僉曰臣都有守有為昔<lb/>
試邑州視民如兒繼僉臬司薙姦如茨庶其克承勿施<lb/>
惠威帝曰女都往敬爾儀我民我子女懷女綏無怒維<lb/>
教體予至慈都拜稽首敢不肅祗夕受詔命朝乘以馳<lb/>
募兵調食如營家私誓清祲氛復命陛墀帝懷無辜恐<lb/>
<pb n="KR4e0005_WYG_010-34b"/>
胥以罹誕命元臣轉殺為滋聖恩如天皥皥熈熈古帝<lb/>
唐虞家稷人䕫重門待暴豈曰敢墮立政維艱即功維<lb/>
機僨事迪姦咎由失時匪曰克斷孰宏永規屹屹崇墉<lb/>
實鞏實基洛洛通渠載順有歸滔天知畏草竊何窺厥<lb/>
榦既强式暢乃支惠此柔良以訛羣黎台人曰吁允矣<lb/>
休兹使君之成我民之禧祝我使君壽考以祺揚於大<lb/>
庭熈帝之釐昭哉勿忘勒此銘碑<lb/>
　　　處州分元帥府同知副都元帥舒穆嚕公徳政碑<lb/>
<pb n="KR4e0005_WYG_010-35a"/>
　　　　頌<lb/>
至正十六年季春月九日予自杭歸至處處父老率其<lb/>
子弟遮道言分元帥府同知副都元帥舒穆嚕公徳政曰<lb/>
往微公吾聚已為墟今微公吾屬已為菹生我者天而<lb/>
活我者公君其知乎予曰然如父老言夏五月豪酋既<lb/>
來納欵父老又率其子弟造於庭言曰舒穆嚕公邦家之<lb/>
干城庶民之父母也父母鞠子罔不殫厥誠厥子雖冥<lb/>
亦鮮不念腹育恩亶由中惟公有大造於我州肆我民<lb/>
<pb n="KR4e0005_WYG_010-35b"/>
誕軫恤於心曰曷以報公願繪公像於祠且勒石紀公<lb/>
功用示於州人子子孫孫俾勿忘請為之文予謝勿能<lb/>
父老進曰君以丞相命布宣天子徳威既協於逺人旌<lb/>
庸録勲當不憚為舒穆嚕公惠安我民不伐不矜君實知<lb/>
之鑒於庶言式克有徴達丞相心以勸後人時惟至公<lb/>
予敢弗辭乃叙其實而繼以文謹按公姓舒穆嚕氏名<hi>缺</hi>
舊為契丹人其先御史大夫以黒軍助太祖皇帝開國<lb/>
㓕金為大勲臣有傳在史官四世祖昭毅大將軍事世<lb/>
<pb n="KR4e0005_WYG_010-36a"/>
祖皇帝受命南伐克襄樊有功定爵三品為沿海萬户<lb/>
佩虎符鎮處婺由是居江南好讀書工文章元統中襲<lb/>
爵鎮守處州大得軍民心居數嵗以爵讓於弟而退處<lb/>
天台山中至正十二年福建妖賊入處之龍泉處婺大<lb/>
震憲司趨起公領征討事公至龍泉募鄉兵擊賊走之<lb/>
未幾賊復入慶元公進屯查田使人購其徒為應賊遂<lb/>
撓敗公乘勝掩擊俘斬千計遂復慶元進攻建寜之松<lb/>
溪政和皆克之處州平公乃還歸天台十四年海賊復<lb/>
<pb n="KR4e0005_WYG_010-36b"/>
叛行省憲司又以副元帥起公分府台州公辭不得已<lb/>
乃命鄉民作保伍團結扼要害使賊不敢輙登岸乃聚<lb/>
糧訓兵以圖進討其夏六月朝廷用舊議立海道巡防<lb/>
所以討賊賊乃復請降帥其屬往衛漕運至京師而妖<lb/>
人黄草堂復扇動黄巖民以報讎為名聚衆搆亂公以<lb/>
計收其渠酋六人斬之餘黨皆散為民台州平行省又<lb/>
檄公分府處州時處之屬縣皆有賊松陽遂昌在上游<lb/>
去郡最近冬十月公帥師進討至寶定而黄壇賊大出<lb/>
<pb n="KR4e0005_WYG_010-37a"/>
焚民居火照山谷公分兵守寶定自將麾下還城而賊<lb/>
已薄河津欲渡先是沿海軍悉發往江東城中留者不<lb/>
滿數百人又大半老弱公夜部分居民丁壯出拒戰斬<lb/>
不用命者三人衆皆齊奮賊止不敢渡時沿海軍有自<lb/>
江東逃歸者六十餘人公召謂曰女輩能破賊吾當原<lb/>
女罪皆拜曰諾即遣渡水擊賊賊敗走明日退去處州<lb/>
舊有城後廢不修遺址蕪没無捍蔽故百姓尤恟懼㑹<lb/>
縉雲人又叛從賊焚婺之永康及台之仙居於是處州<lb/>
<pb n="KR4e0005_WYG_010-37b"/>
四面戒嚴乃議浚湟築城而官倉庫盡空晝夜經畫勸<lb/>
勉商賈大家和集其小民俾効力輸貲咸從無違審勢<lb/>
相方商工度材公悉親之官吏左右無容私焉由是雖<lb/>
勞而無怨者義兵部長吳成帥衆討縉雲賊中途不進<lb/>
乃大掠民財以歸謀亂城中公測知其意即召與計事<lb/>
縛斬之併捕其黨則皆授兵給號將作矣民大驚以為<lb/>
神十有二月公所募義士合擊松陽賊大破之殺其酋<lb/>
餘衆乞降松陽遂昌悉平今予以行省檄與公同議招<lb/>
<pb n="KR4e0005_WYG_010-38a"/>
輯事比至而公處置已各得其當因悉遵公行於是七<lb/>
縣豪酋相繼納欵公之力也人謂公生太平時與縉紳<lb/>
為文墨交遊彬彬然儒者也及其臨遇事變則智勇奮<lb/>
發<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>不失機撫循士民則仁慈豈弟惠無不及可謂有<lb/>
用之竒才矣觀其鎮一州未及期月而功效若是使得<lb/>
制方略専且乆盗賊何足平哉予既敬公徳又重父老<lb/>
請於是述輿情而頌之美既往以期將來也頌曰維木<lb/>
在山愈乆彌長維徳在人愈逺彌光公載世勲來鎮有<lb/>
<pb n="KR4e0005_WYG_010-38b"/>
方佩符桓桓出師洸洸謀先鬼神雷行電翔鋒旗所指<lb/>
百怪走藏既剪我棘爰固我疆風雨我廬公樹之墻雪<lb/>
霜我膚公被之裳晨昏起居婦拜兒蹡有聚弗暌公賜<lb/>
溥將民愚而靈羣祝孔祥祝公於天錫公壽昌如川源<lb/>
源如岳嶈嶈於千億年悠哉勿忘<lb/>
　　　季氏湖山義塾記<lb/>
青田之山其上四十里有泉滙而為潭繇潭入谷十有<lb/>
五里是為高湖之源其上多竒峰絶巚大木之所盤蔚<lb/>
<pb n="KR4e0005_WYG_010-39a"/>
獻竒納秀故士多俊彦室常殷阜季氏其一也有名謙<lb/>
字伯益者好學尚義故其家日裕廼謂其人曰人孰不<lb/>
愛其子孫而不知所以愛之者今有良田美宅綿亘阡<lb/>
陌堆金積帛充斥梁棟自以為用之不竭享之無窮也<lb/>
一旦光銷影鑠而且纎芥之留者何耶驕淫生於富溢<lb/>
而縱欲敗度之子常由不寤前人成敗之跡而自視侈<lb/>
然大也及其顛連困厄於垂老之際彷徨無所容其身<lb/>
雖欲效織蒲補履以食其餘年且不可得若是者雖其<lb/>
<pb n="KR4e0005_WYG_010-39b"/>
人之不肖抑亦其父兄處之不得其道也今予幸藉先<lb/>
人餘業以自免於凍餒未嘗不惴惴於吾身况能保於<lb/>
其子孫故願制産以建讀書之所延名儒為師以訓子<lb/>
弟以及族婣之人咸知所學大則修身齊家以用於時<lb/>
小亦不失為鄉里之善士不亦可乎廼築於其居之側<lb/>
以為堂中設孔子像旁立齋舍翼以廊廡繚以周坦買<lb/>
田若干畆以給師弟子之食萃其族之子弟悉入學者<lb/>
於是襟佩衣裳肅肅有容弦誦之音藹藹旁達入其鄉<lb/>
<pb n="KR4e0005_WYG_010-40a"/>
者莫不感歎而慕悅也嗚呼若季氏者真知愛其子孫<lb/>
哉由是達於一鄉一邑以播於天下使人人聞而效其<lb/>
所為則將見比屋皆為賢士大夫而愚不肖者寡矣邑<lb/>
人洪應求道其事於予且請為之記予既樂鄉里之善<lb/>
人而又嘉洪生之樂道人善也故喜而書之至正十年<lb/>
庚寅夏五月記<lb/>
　　　至順癸酉㑹試春秋義<lb/>
　　荆人來聘時楚屈完來盟於師時楚使宜申來獻<lb/>
<pb n="KR4e0005_WYG_010-40b"/>
　　㨗時楚使椒來聘<lb/>
春秋時中國之安于陋者嘉其慕義而罪其猾夏所以<lb/>
與人之為善而懲人之怙惡也夫荆楚中國之安于陋<lb/>
者也我莊公之二十三年來聘而以人書者以其能慕<lb/>
義而聘魯也僖公四年來盟於師而書其大夫者以其<lb/>
能服義而從魯也是皆所以與之也自是而後楚日以<lb/>
强至僖二十一年之獻㨗而稱人以使者非與之也惡<lb/>
其恃强而猾夏也迨夫文九年之使椒來聘書其君之<lb/>
<pb n="KR4e0005_WYG_010-41a"/>
爵其臣之名視夫二十三年之來聘均為與之而書法<lb/>
有罪者則以其始見於經與夫寖强於後之不同也嗚<lb/>
呼楚也僻處於荆山桃弧棘矢以共王事篳絡藍縷以<lb/>
啟山林我莊公之十年始以敗蔡書十四年以入蔡書<lb/>
十六年以代鄭書彼其懷封豕長蛇之心以荐食上國<lb/>
者未有紀極也况敢望其敬共幣帛以修聘於秉禮之<lb/>
邦乎又敢望其刑牲詔神以從惠於諸侯之㑹乎一旦<lb/>
思善悔過向慕中華而來聘於我聖人以其禮義之交<lb/>
<pb n="KR4e0005_WYG_010-41b"/>
好甚愈於干戈之相尋也於是進而人之與人為善之<lb/>
徳宏矣及齊桓之伐楚而次於陘也屈完實來將服齊<lb/>
而求盟也問昭王之不復則辭責包茅之不貢則諾徼<lb/>
與同好則承以寡君之願語其戰攻則對以用力之難<lb/>
於此見其有悔罪之心有服義之善春秋書曰楚屈完<lb/>
來盟于師則與之者至矣天禍中國齊桓即世宋襄嗣<lb/>
興不知安夏攘夷之義而求諸侯於楚盟鹿㑹盂開門<lb/>
延盗遂使楚執宋公以伐宋為魯侯不從於伐宋也而<lb/>
<pb n="KR4e0005_WYG_010-42a"/>
使宜申獻㨗以震恐魯國聖人安得而不深惡之乎是<lb/>
故稱人以使抑其暴也甚矣書名著其强也不曰來獻<lb/>
宋㨗為魯諱也盟宋以后楚使不通於魯者十又四年<lb/>
至文九年之使椒來聘則楚人之再聘於魯也是役也<lb/>
視夫來聘於莊者無以異較之獻㨗於僖者為不同於<lb/>
是爵其君而名其臣遂與中國無以異則進之而又進<lb/>
也噫春秋謹華夷之辨楚則中國之變於夷者故上不<lb/>
使與諸華等下亦不使與夷狄均來則嘉其慕義而接<lb/>
<pb n="KR4e0005_WYG_010-42b"/>
之以禮强則罪其猾夏而威之以刑聖人之情見矣抑<lb/>
嘗反復而攷之荆自莊公十年始見於經繼是入蔡伐<lb/>
鄭皆以號舉獨二十三年之來聘乃以人書故知春秋<lb/>
之與之也二十八年之伐鄭復以號舉至僖元年伐鄭<lb/>
則改書楚而稱人者非與之也所以著其寖强也明年<lb/>
侵鄭又明年伐鄭次陘之師為是而起屈完來盟而稱<lb/>
名氏則豈非以其能服義而從齊乎然而完不稱使是<lb/>
其美獨在完而不在楚子此聖人之特筆也自是楚人<lb/>
<pb n="KR4e0005_WYG_010-43a"/>
不敢窺中國者八年至僖十一年而始伐黄十二年㓕<lb/>
黄十五年伐徐而敗婁林十九年之盟齊二十年之伐<lb/>
隨二十一年之盟鹿上莫不黜而書人至二十一年之<lb/>
秋㑹於盂而書子於陳蔡之上者非與之也所以著其<lb/>
大張也宜申楚之大夫獻㨗而稱使是楚子使之也名<lb/>
大夫而人其君故春秋之貶人也明年之戰泓二十三<lb/>
年之伐陳二十五年之圍陳二十六年之伐宋二十七<lb/>
年之圍宋二十八年之救衛而戰城濮以至文三年之<lb/>
<pb n="KR4e0005_WYG_010-43b"/>
圍江九年之伐鄭皆以人書者即敗蔡入蔡之書荆也<lb/>
狼淵起師而后有來聘之舉晉君少懦而不恤國事大<lb/>
夫救鄭而不及楚師當是時也楚之强盛駸駸乎有不<lb/>
可遏來聘而稱子雖以嘉楚人之慕義實所以傷中國<lb/>
之衰微也歟嗟夫楚自莊公之時固已强矣猶幸齊桓<lb/>
創伯有以張中國之勢而屈完來盟有以服荆蠻之心<lb/>
也宜申獻㨗横逆莫甚使僖公雖請於天王而討之以<lb/>
繼召陵之績不亦美乎奈何㑹盟於薄反求楚子以釋<lb/>
<pb n="KR4e0005_WYG_010-44a"/>
宋公於是春秋望魯之心絶矣厥後城濮大戰雖有以<lb/>
挫其鋒於一時而厥貉次師卒無以抑其暴於他日因<lb/>
循至於宣成之時夷夏强弱由是大判盟宋之役晉楚<lb/>
之從始交相見而玉帛之使反自曲阜達諸鄢郢之都<lb/>
矣襄三十年薳罷來聘以報魯侯之朝回視向日越椒<lb/>
之不書氏者又何如耶讀經至此太息而止<lb/>
　　　至順癸酉㑹試龍虎臺賦<lb/>
　　龍虎臺去京師相逺百里在居庸闗之南右接太<lb/>
<pb n="KR4e0005_WYG_010-44b"/>
　　行之東地勢髙平如臺背山而面水每嵗車駕行<lb/>
　　幸上都往還駐蹕之地以其有龍盤虎踞之形故<lb/>
　　名耳<lb/>
猗歟太行之山呀雲豁霧結元氣而左蟠於赫龍虎之<lb/>
臺摩乾軋坤魁羣山而獨尊其背崔嵬突嵂森岡巒而<lb/>
拱衛其勢則昆崙駊騀仰星辰之可捫白虎敦圉而踞<lb/>
峙蒼龍蜿蜒而屈盤狀昻首以奮角恍飈興而雲屯其<lb/>
北望則居庸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>烟光翠結攅峰列㦸斷崕之鐵踆烏<lb/>
<pb n="KR4e0005_WYG_010-45a"/>
飛而不度古木樛以相掣其下視則漲海<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瀜飛波洗<lb/>
空風㠶浪舶往來莫窮想瀛洲之宻邇睇三山之可通<lb/>
彼呼雁戲馬適足彰其陋而眺蟾望屋曷足逞其雄豈<lb/>
若兹臺之不事乎版築而靡<hi>一作縻</hi>勞乎土功也想其嶔<lb/>
岑䄎礒曼衍迄峙形髙勢平背山面水巨靈獻其幽秘<lb/>
歸邪䕶其光晷何嵩華之足吞豈岱宗之可擬此所以<lb/>
通光道於上都掲神宗之外壘匪松喬之敢登羌乘輿<lb/>
之攸止也至若四黄既駕鹵簿既齊方玉車之萬乘蔚<lb/>
<pb n="KR4e0005_WYG_010-45b"/>
翠華之萋萋載雲罕與九游光彩絢乎虹霓山祗執警<lb/>
以廣道屏號洒雨以清埃朝發軔於清都夕駐蹕於斯<lb/>
臺明四目以遐覽沛仁澤於九垓𦕈軒轅之梁甫屑神<lb/>
禹之㑹稽雄千古之盛典又何數乎方壺與蓬萊慨愚<lb/>
生之多幸際希世之聖明雖未獲覩斯臺之壯觀敢不<lb/>
慕乎頌聲遂作頌曰傑彼神臺在京之郊金城内阻靈<lb/>
闗外包上倚天倪下鎮地軸太行為臂滄海為腹崇臺<lb/>
峩峩虎以踞之羣山巃嵸龍以翼之於鑠帝徳與臺無<lb/>
<pb n="KR4e0005_WYG_010-46a"/>
窮於隆神臺與天斯同崇臺有偉鸞駕爰止天子萬年<lb/>
以介遐祉<lb/>
　　　靈棋經解序<lb/>
昔者聖人作易以前民用靈棋象易而作也易道奥而<lb/>
難知故作靈棋以象之靈棋之象雖不足以盡易之藴<lb/>
然非精於易者又焉能為靈棋之辭也哉靈棋之式以<lb/>
三為經四為緯三以上為天中為人下為地上為君中<lb/>
為臣下為民四以上為少陽三為太陽二為少隂四為<lb/>
<pb n="KR4e0005_WYG_010-46b"/>
老隂少陽與少隂為耦而太陽與太隂為敵得耦而悅<lb/>
得敵而爭其常也或失其道而耦反為仇或得其形而<lb/>
敵反為用其變也陽多則道同而相助隂多則志異而<lb/>
相乖君子小人之分也隂陽迭用體有不同而名隨之<lb/>
異變易之道也易之取象曰車曰馬曰桷曰矢曰鬼曰<lb/>
狐之類推而達之天下之物無不該矣曰馬矣而又化<lb/>
為龍曰水矣而又以為雲變易之義也非通天下之賾<lb/>
者不識也故曰靈棋象易而作也非精於易者不能也<lb/>
<pb n="KR4e0005_WYG_010-47a"/>
予每喜其占之騐而病解之者不識作者之㫖而以世<lb/>
之卜師之語配之故為申其意而為之意若夫以為黄<lb/>
石公之授張子房之受則傳無其人史無其實不敢從<lb/>
而附㑹之也<lb/>
　　　宋景濓學士文集序<lb/>
太史公宋濓先生金華潜溪人也其字為景濓五嵗能<lb/>
詩九嵗善屬文當時號為神童若經若史若子集無不<lb/>
徧覽輙能記憶年未弱冠文名播於遐邇至正中詞林<lb/>
<pb n="KR4e0005_WYG_010-47b"/>
羣公奏為國史編修力辭不起太祖定鼎建業丞相李<lb/>
韓公以名聞即日遣使奉書幣聘致之俾提舉江南懦<lb/>
學授皇太子經擢居記注之職㑹有詔纂修元史東南<lb/>
名士一時皆集復命充總裁官書成入翰林為學士海<lb/>
内求文者項背相望碑版之鐫照耀乎四方髙麗日本<lb/>
安南之使每朝貢京師皆問安否且以重價購其潜溪<lb/>
集以歸至有重刻以為楷式者儒林清議僉謂開國詞<lb/>
臣當推為文章之首誠無間言也先生之著述多至百<lb/>
<pb n="KR4e0005_WYG_010-48a"/>
餘卷雖入梓者已乆其門人劉剛復請基擷其精深别<lb/>
成一編庶幾便於誦習且徴言序之昔者楚國大司徒<lb/>
歐陽文公𤣥賛公之文曰先生天分至髙極天下之書<lb/>
無不盡讀以其所藴大肆厥辭其氣韻沉雄如淮隂出<lb/>
師百戰百勝志不少懾其神思飄逸如列子御風飄然<lb/>
褰舉不沾塵土其詞調清雅如殷卣周彛龍紋漫滅古<lb/>
意獨存其態度多變如晴躋終南衆皺前陳應接不暇<lb/>
非才具衆長識邁千古安能與於此嗚呼文公之言至<lb/>
<pb n="KR4e0005_WYG_010-48b"/>
矣盡矣設使基有所品評其能加毫末於是哉今用備<lb/>
抄冠於篇端而并繫先生出處之大畧使讀者有所考<lb/>
焉先生赴召時基與麗水葉公琛龍泉章君溢實同行<lb/>
葉君出知南昌府以殁章君官至御史中丞亦以壽終<lb/>
今幸存者惟基與先生耳然皆頺然日就衰朽尚可咈<lb/>
剛之所請而不加之意乎雖然先生之文其傳世决矣<lb/>
基亦何能與力於其間哉文粹十卷而詩居其一云<lb/>
　誠意伯文集巻十<lb/>
</p>
<p>
</p>
  </div>
</body>
</text>
</TEI>
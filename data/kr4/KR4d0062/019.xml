<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十九</head>
    <p>
<pb n="KR4d0062_WYG_019-1a"/>
欽定四庫全書<lb/>
　擊壤集巻十九　　　　　　宋　邵雍　撰<lb/>
　　不善吟<lb/>
不良之人稟氣非正蛇蝎其情豺狼其性至良之人稟<lb/>
氣清明金玉其性芝蘭其情<lb/>
　　不同吟<lb/>
君子之人與已非比聞善則樂見賢則喜小人之人與<lb/>
巳非惡聞善則憎見賢則怒<lb/>
<pb n="KR4d0062_WYG_019-1b"/>
　　得失吟<lb/>
時難得而易失心雖悔而何追不知老之巳至不知志<lb/>
與願違<lb/>
　　痛矣吟<lb/>
痛矣時難得悲哉道未傳今年年巳盡明日是明年<lb/>
　　嵗除吟<lb/>
半百已華顛如今更皓然自知為士子人訝學神仙風<lb/>
月難忘酒雲山不著錢行年六十六明日又添年<lb/>
<pb n="KR4d0062_WYG_019-2a"/>
　　筆興吟<hi>熙寧十年</hi>
窻晴氣和暖酒美手柔軟興逸情撩亂筆落春花爛<lb/>
　　影論吟<lb/>
性在體内影在形外性徃體隨形行影㑹體性不存形<lb/>
影安在影外之言曽何足怪<lb/>
　　憂喜吟<lb/>
大喜與大憂二者莫能寐二者若能寐何憂事不治<lb/>
　　窺開吟<lb/>
<pb n="KR4d0062_WYG_019-2b"/>
物理窺開後人情照破時一身都是我瘦了又還肥<lb/>
物理窺開後人情照破時能將函谷塞只用一丸泥<lb/>
物理窺開後人情照破時正如攜寳劍切玉過如泥<lb/>
物理窺開後人情照破時渇多逢美酒病後遇良醫<lb/>
物理窺開後人情照破時能將一箇字善解百年迷<lb/>
物理窺開後人情照破時情中明事體理外見天機<lb/>
物理窺開後人情照破時可嗟兼可唾堪鄙又堪嗤<lb/>
物理窺開後人情照破初不堪將勸誡止可與嗟吁<lb/>
<pb n="KR4d0062_WYG_019-3a"/>
物理窺開後人情照破前止堪令執筆不可使持權<lb/>
物理窺開後人情照破休止堪初看望不可久延留<lb/>
物理窺開後人情照破時欲知花爛漫便是葉離披<lb/>
物理窺開後人情照破時有權能處置更狡待何為<lb/>
物理窺開後人情照破間敢言天下事到手又何難<lb/>
　　喜歡吟<lb/>
平生喜飲酒飲酒喜輕醇不喜大段醉只便微帶醺融<lb/>
怡如再少和煦似初春亦恐難名狀兩儀仍未分<lb/>
<pb n="KR4d0062_WYG_019-3b"/>
　　貴賤吟<lb/>
繫自我者可以力行繫自人者難乎力爭貴為萬乘亦<lb/>
莫之矜賤為匹夫亦莫之凌<lb/>
　　措處吟<lb/>
在未定之時當難處之地方事之危疑見人之措置<lb/>
　　費力吟<lb/>
事無巨細人有得失得之小心失之費力<lb/>
　　不老吟<lb/>
<pb n="KR4d0062_WYG_019-4a"/>
人無不老理日有再中時不老必無也再中應有之<lb/>
　　代書寄陳章屯田<lb/>
執别而來二十春忽飛書意一何懃四方豈是少賢士<lb/>
千里猶能思故人世態見多知可否物情諳久識疎親<lb/>
我今老去甘衰朽無補明時卧洛濵<lb/>
　　長短吟<lb/>
君子喜淳誠小人喜欺罔淳誠嵗時長欺罔日月短<lb/>
　　迷悟吟<lb/>
<pb n="KR4d0062_WYG_019-4b"/>
君子改過小人飾非改過終悟飾非終迷終悟福至終<lb/>
迷禍歸<lb/>
　　正性吟<lb/>
未生之前不知其然既生之後乃知有天有天而來止<lb/>
物之性君子踐形小人輕命<lb/>
　　幽明吟<lb/>
明有日月幽有鬼神日月照物鬼神依人明由物顯幽<lb/>
有人陳人物不作幽明何分<lb/>
<pb n="KR4d0062_WYG_019-5a"/>
　　無靦吟<lb/>
事曽經見物曽持鍊天地之間俯仰無靦<lb/>
　　事體吟<lb/>
語言須中節義理貴從宜可革仍三就當行必再思<lb/>
　　自餘吟<lb/>
身生天地後心在天地前天地自我出其餘何足言<lb/>
　　四可吟<lb/>
可勉者行可信者言可委者命可託者天<lb/>
<pb n="KR4d0062_WYG_019-5b"/>
　　四不可吟<lb/>
言不可妄行不可隳命不可忽天不可違<lb/>
　　賃屋吟<lb/>
屋新人喜居屋敝人思去主若善修完何時不能住<lb/>
　　小人吟<lb/>
小人無恥重利輕死不畏人誅豈顧物議<lb/>
　　覽照吟<lb/>
其骨爽其神清其祿薄其福輕<lb/>
<pb n="KR4d0062_WYG_019-6a"/>
　　有病吟<lb/>
一身如一國有病當求醫病愈藥便止節宣良得宜<lb/>
　　二月吟<lb/>
林下故無知唯知二月期酒嘗新熟後花賞半開時只<lb/>
有醺酣趣殊無爛漫悲誰能將此景長貯在心脾<lb/>
　　三月吟<lb/>
滿城盡日行春去言㑹行春還有數真宰何嘗不發生<lb/>
遊人其那無憑據梨花著雨漫城啼栁絮因風爭肯住<lb/>
<pb n="KR4d0062_WYG_019-6b"/>
一片清明好意多柰何意好難分付<lb/>
　　一等吟<lb/>
欲出第一等言須有第一等意欲為第一等人須作第<lb/>
一等事<lb/>
　　萬物吟<lb/>
成敗須歸命興衰各有時小人縱多欲真宰豈容私只<lb/>
此浪喜歡便成空慘悽請觀春去後遊者更為誰<lb/>
　　洛陽春吟<lb/>
<pb n="KR4d0062_WYG_019-7a"/>
四方景好無如洛一嵗花竒莫若春景好花竒精妙處<lb/>
又能分付與閒人<lb/>
洛陽人慣見竒葩桃李花開未當花須是牡丹花盛發<lb/>
滿城方始樂無涯<lb/>
桃李花開人不窺花時須是牡丹時牡丹花發酒増價<lb/>
夜半逰人猶未歸<lb/>
光隂不肯略從容九十日春還又空多少落花無著莫<lb/>
半隨流水半隨風<lb/>
<pb n="KR4d0062_WYG_019-7b"/>
春歸花謝日初長燕語鶯啼各自忙何故逰人斷來徃<lb/>
緑隂殊不減紅芳<lb/>
十日好花都去盡可憐青帝用功深逰人莫便無憑據<lb/>
未必紅芳勝緑隂<lb/>
春歸必竟歸何處無限春寃都未訴欲託流鶯問所因<lb/>
子規又呌不如去<lb/>
用盡四時周一嵗唯春能見好花開十千買酒未為貴<lb/>
既去紅芳豈再來<lb/>
<pb n="KR4d0062_WYG_019-8a"/>
　　自貽吟<lb/>
六十有七嵗生為世上人四方中正地萬物備全身天<lb/>
外更無樂胷中别有春<lb/>
　　落花吟<lb/>
萬紫千紅處處飛滿川桃李漫成蹊狂風猛雨日將暮<lb/>
舞榭歌臺人乍稀水上漂浮安有定徑邊狼籍更無依<lb/>
流鶯不用多言語到了一畨春巳歸<lb/>
　　暮春吟<lb/>
<pb n="KR4d0062_WYG_019-8b"/>
花開春正好花謝春還暮不意子規禽猶能道歸去<lb/>
春來蝴蝶亂春去子規啼安得如前日和風初扇時<lb/>
禽不通人情唯知春已暮亦或呌提壺亦或呌歸去<lb/>
　　泉布吟<lb/>
名為泉布者無足走人間善發難言口能開不笑顔償<lb/>
逋小續命賙急大還丹唯有商山老非干買得閒<lb/>
　　牡丹吟<lb/>
一般顔色一般香香是天香色異常真宰功夫精妙處<lb/>
<pb n="KR4d0062_WYG_019-9a"/>
非容人意可思量<lb/>
　　　詩上堯夫先生兼寄伯淳正叔　　　載<lb/>
　先生髙卧洛城中洛邑簪纓幸所同顧我七年清渭<lb/>
　上並遊無侣又春風<lb/>
　病肺支離恰十春病深樽俎久埃塵人憐舊病新年<lb/>
　減不道新添别病新<lb/>
　　和鳳翔横渠張子厚學士亡後篇<lb/>
秦甸山河半域中精英孕育古今同古來賢傑知多少<lb/>
<pb n="KR4d0062_WYG_019-9b"/>
何代無人振素風<lb/>
　　自處吟<lb/>
堯夫自處道如何滿洛陽城都似家不徳於人焉敢異<lb/>
至誠從物更無他眼前只見羅天爵頭上誰知換嵗華<lb/>
何止春歸與春在胷中長有四時花<lb/>
　　為人吟<lb/>
為人須是與人羣不與人羣不盡人大舜與人焉有異<lb/>
帝堯親族亦推倫人心齟齬一身病事體和諧四海春<lb/>
<pb n="KR4d0062_WYG_019-10a"/>
心在四支心是主四支又復逺於身<lb/>
　　先天吟<lb/>
先天事業有誰為為者如何告者誰若謂先天言可告<lb/>
君臣父子外何歸眼前伎倆人皆曉心上功夫世莫知<lb/>
天地與身皆易地已身殊不異庖犧<lb/>
　　中和吟<lb/>
性亦故無他須是識中和心上語言少人間事體多如<lb/>
霖廻久旱似藥起沈痾一物當不了其如萬物何<lb/>
<pb n="KR4d0062_WYG_019-10b"/>
　　四賢吟<lb/>
彦國之言鋪陳晦叔之言簡當君實之言優游伯淳之<lb/>
言調<hi>又作條</hi>暢四賢洛陽之名望是以在人之上有宋熙<lb/>
寧之間大為一時之壯<lb/>
　　年老吟<lb/>
嵗華頭上不能驚唯有交親眼更明皓皓月常因坐看<lb/>
深深酒不為愁傾苟於心上無先覺却似人間小後生<lb/>
欲約何人為伴侣江湖泛去一舟輕<lb/>
<pb n="KR4d0062_WYG_019-11a"/>
　　天地吟<lb/>
天人之際豈容鍼至理何煩逺去尋凶焰熾時焚更烈<lb/>
恩波流處浸還深長征戍卒思歸意久旱蒼生望雨心<lb/>
禍福轉來如反掌可能中夜不沈吟<lb/>
　　至論吟<lb/>
民於萬物巳稱珍聖向民中更出羣介石不疑何盡日<lb/>
知幾何患未如神若無剛果難成善既有精明又貴純<lb/>
禍福兆時皆有漸不由天地只由人<lb/>
<pb n="KR4d0062_WYG_019-11b"/>
　　人玉吟<lb/>
玉不自珎人與珎人珎何謝玉之純然知粹美始終一<lb/>
更看清光表裏真韜韞有名初在石琢磨成器却須人<lb/>
古人巳死不復見被褐之言不謬云<lb/>
　　詐者吟<lb/>
詐者固疑人天下盡行詐不信天下人其間無真話<lb/>
　　飲酒吟<lb/>
時時醇酒飲些些頤養天和以代茶無雨將成大凶嵗<lb/>
<pb n="KR4d0062_WYG_019-12a"/>
負城非有好生涯身居畎畆須憂國事委男兒尚恤家<lb/>
人問老來何長進鑑中添得鬢邊華<lb/>
　　樂物吟<lb/>
物有聲色氣味人有耳目口鼻萬物于人一身反觀莫<lb/>
不全備<lb/>
　　和王安之小園五題<lb/>
小園新葺不離家髙就崗頭低就窳洛邑地疑偏得勝<lb/>
天津人至又非賖宜將閬苑同時語莫共桃源一道誇<lb/>
<pb n="KR4d0062_WYG_019-12b"/>
聞説一軒多種藥只應猶欠紫河車<lb/>
　　野軒<lb/>
一軒名野非塵境嵩少煙岑送好風日月嵗時都屬已<lb/>
更於何處覔壺中<lb/>
　　汚亭<lb/>
許由為計未為深洗耳如何不動心到此灑然如世外<lb/>
何嘗更有事來侵<lb/>
　　藥軒<lb/>
<pb n="KR4d0062_WYG_019-13a"/>
山裏藥多人不識夫君移植更標名果能醫得人間病<lb/>
紅紫何妨好近楹<lb/>
　　晚暉亭<lb/>
髙亭新建礙煙霞暮景能留是可嘉最近賞春來往路<lb/>
遊人應問是誰家<lb/>
　　觀物吟<lb/>
水雨霖火雨露土雨濛石雨雹<lb/>
水風涼火風熱土風和石風冽<lb/>
<pb n="KR4d0062_WYG_019-13b"/>
水雲黒火雲赤土雲黄石雲白<lb/>
水雷<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>火雷虩土雷連石雷霹<lb/>
　　晝睡<lb/>
晝睡功夫未易偕羲皇以上合安排心間無事飽食後<lb/>
園裏有時閒步迴未午庭柯鶯屢囀巳殘花徑客稀來<lb/>
請觀世上多愁者枕簟雖涼無此懐<lb/>
　　進退吟<lb/>
進退兩途皆曰賔何煩坐上苦云云低眉坐處當周物<lb/>
<pb n="KR4d0062_WYG_019-14a"/>
掉臂行時莫顧人齒髮既衰非少日林泉能老是長春<lb/>
行於無事人知否寵辱何由得到身<lb/>
　　為客吟<lb/>
忽憶南秦為客日洛陽東望隔秦川雲山去此二千里<lb/>
嵗月於今十九年栁色得非新婀娜江聲應是舊潺湲<lb/>
衰軀設使能重往疇昔情懐柰杳然<lb/>
忽憶東朐為客日壯心初見水雲鄉島夷居處隣荒服<lb/>
潮水來時雜海商卧看蒼溟圍大塊坐觀紅日出扶桑<lb/>
<pb n="KR4d0062_WYG_019-14b"/>
虛生虚死人何限男子之稱不易當<lb/>
忽憶東吳為客日當年意氣樂從遊登山未始等閒輟<lb/>
飲酒何嘗容易休萬柄荷香經楚甸一帆風軟過揚州<lb/>
追思何異邯鄲夢瞬息光隂三十秋<lb/>
忽憶太原為客日經秋縱酒未成歸逺山近水都成恨<lb/>
髙閣斜陽盡是悲年少不禁花到眼情多唯只淚沾衣<lb/>
如今老向洛陽裏更没這般愁到眉<lb/>
　　攝生吟<lb/>
<pb n="KR4d0062_WYG_019-15a"/>
握固如嬰兒作氣如壯士二者非自然皆出不容易心<lb/>
為身之主志者氣之帥沈珠於深淵養自巳天地<lb/>
　　病中吟<lb/>
堯夫三月病憂損洛陽人非止交朋意都如骨肉親薦<lb/>
醫心懇切求藥意慇懃安得如前日登門謝此恩<lb/>
　　重病吟<lb/>
安樂五十年一旦感重疾仍在盛夏中伏枕幾百日砭<lb/>
灸與藥餌百療効無一以命聴于天於心何所失<lb/>
<pb n="KR4d0062_WYG_019-15b"/>
　　天人吟<lb/>
天生此身人力寄人力盡兮天數至天人相去不毫芒<lb/>
若有毫芒却成二<lb/>
　　疾革吟<lb/>
有命更危亦不死無命極醫亦無効唯將以命聴於天<lb/>
此外誰能閒計較<lb/>
　　聴天吟<lb/>
上天生我上天死我一聴於天有何不可<lb/>
<pb n="KR4d0062_WYG_019-16a"/>
　　得一吟<lb/>
天自得一天無既我一自天而後至唯天與一無兩般<lb/>
我亦何嘗與天異<lb/>
　　答客問病<lb/>
世上重黄金伊予獨喜吟死生都一致利害漫相尋湯<lb/>
劑功非淺膏肓疾已深然而猶灼艾用慰友朋心<lb/>
　　病亟吟<lb/>
生於太平世長于太平世老于太平世死于太平世客<lb/>
<pb n="KR4d0062_WYG_019-16b"/>
問年幾何六十有七嵗俯仰天地間浩然無所愧<lb/>
　<lb/>
　<lb/>
　<lb/>
　<lb/>
　<lb/>
　<lb/>
　擊壤集巻十九<lb/>
</p>
<p>
</p>
  </div>
</body>
</text>
</TEI>
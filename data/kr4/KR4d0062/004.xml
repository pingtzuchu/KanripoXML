<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻四</head>
    <p>
<pb n="KR4d0062_WYG_004-1a"/>
欽定四庫全書<lb/>
　擊壤集巻四　　　　　　　宋　邵雍　撰<lb/>
　　天津新居成謝府尹王君貺尚書<hi>嘉祐七年</hi>
嘉祐壬寅嵗新巢始孱功仍分道徳里更近帝王宫檻<lb/>
仰端門峻軒迎兩觀雄牕虛響瀍澗臺迥璨伊嵩好景<lb/>
尤難得昌辰豈易逢無才濟天下有分樂年豐水竹腹<lb/>
心裏鶯花淵藪中老莱歡不已靖節興何窮嘯傲陪真<lb/>
侣經營賀府公丹誠徒自冩匪報是恩隆<lb/>
<pb n="KR4d0062_WYG_004-1b"/>
　　新春吟<lb/>
多病筋骸五十二新春猶得共啣盃踐形有説常希孟<lb/>
樂内無功可比回燕去燕來徒自苦花開花謝漫相催<lb/>
此心不為人休戚二十年來巳若灰<lb/>
　　右客吟<lb/>
伊嵩有客欲無言進退由來盡俟天好靜未能忘水石<lb/>
樂閒非為學神仙休嗟紫陌難為客且喜清風不用錢<lb/>
枉尺直尋何必較此心都大不求全<lb/>
<pb n="KR4d0062_WYG_004-2a"/>
　　小圃逢春<lb/>
隨分亭欄亦弄妍不妨閒傍酒壚邊夜簷靜透花間月<lb/>
書戸晴生竹外煙事到悟來全偶爾天教閒去豈徒然<lb/>
壺中日月長多少爛占風光十二年<lb/>
　　暮春吟<lb/>
春來小圃弄羣芳誰為貧居富貴鄉門外桞隂浮翠潤<lb/>
階前花影溜紅光梁間新燕未調舌天末歸鴻已着行<lb/>
自問心源無所有答云疎懶味偏長<lb/>
<pb n="KR4d0062_WYG_004-2b"/>
　　惜芳菲<lb/>
細筭人間千萬事皆輸花底共開顔芳菲大率一春内<lb/>
爛漫都無十日間亦恐憂愁為齟齬更防風雨作艱難<lb/>
莫教此後成遺恨把火罇前尚可攀<lb/>
　　答人見寄<lb/>
鬢毛不患漸成霜有託琴書子一雙既乏長才康盛世<lb/>
無如髙枕卧南牕明知筋力難為强猶説雲山未樹降<lb/>
多謝故人相愛甚轍魚幸免困西江<lb/>
<pb n="KR4d0062_WYG_004-3a"/>
　　弄筆<lb/>
行年五十二老去復何憂事貴照至底話難言到頭上<lb/>
有明天子下有賢諸侯飽食髙眠外自餘無所求<lb/>
　　問人丐酒<lb/>
百病筋骸一老身白頭今日愧因循雖無紫詔還朝速<lb/>
却有青山入夢頻風月滿天誰是主林泉遍地豈無人<lb/>
市沽酒味難醇美長負襟懐一片春<lb/>
　　答客<lb/>
<pb n="KR4d0062_WYG_004-3b"/>
人間相識幾無數相識雖多未必知望我實多全為道<lb/>
知予淺處却因詩升沉休問百年事今古都歸一局棊<lb/>
乗馬須求似騏驥柰何騏驥未來時<lb/>
　　悟人一言<lb/>
百慮謀猶拙一言迷自開世間無大事天下有雄才唯<lb/>
恐人難得寧憂道未恢忌心都去盡何復病塵埃<lb/>
　　謝人惠筆<lb/>
愛重寄文房慇懃謝逺將兔毫剛且徤筠管直而長靜<lb/>
<pb n="KR4d0062_WYG_004-4a"/>
錄新詩藁閒抄舊藥方自餘無所用足以養鋒鋩<lb/>
　　書事吟<lb/>
天地有常理日月無遁行飽食髙眠外率是皆虛名雖<lb/>
乏伊吕才不失堯舜氓何須身作相然後為太平<lb/>
　　雙頭蓮<lb/>
漢室嬋娟雙姊妹天台縹緲兩神仙當時盡有風流過<lb/>
謫向人間作瑞蓮<lb/>
　　答人書意<lb/>
<pb n="KR4d0062_WYG_004-4b"/>
仲尼言正性子輿言踐形二者能自得殆不為虚生所<lb/>
交若以道所感若以誠雖三軍在前而莫得之凌<lb/>
　　答人書言<lb/>
無位立事難逢時建功易求全自有毁舉大須略細去<lb/>
惡慮傷恩存惡憂書義徒有仁者心殊無仁者意<lb/>
　　答人書<lb/>
卿相一嵗俸寒儒一生費人爵固不同天爵何嘗匱不<lb/>
有霜與雪安知松與桂雖無官自髙豈無道自貴<lb/>
<pb n="KR4d0062_WYG_004-5a"/>
　　與人話舊<lb/>
耳目所聞見且言三十春纔更十次閏巳換一番人圯<lb/>
族綺紈故朱門車馬新從來皆偶爾何者謂功勲<lb/>
　　閒吟<lb/>
忽忽閒拈筆時時樂性靈何嘗無對景未始便忘情句<lb/>
㑹飄然得詩因偶爾成天機難狀處一㸃自分明<lb/>
　　閒坐吟<lb/>
當年計過之今日事難隨天命不我祐雲山聊自貽無<lb/>
<pb n="KR4d0062_WYG_004-5b"/>
何緣淡薄遂得造希夷却欲嗤真宰勞勞應不知<lb/>
　　天津閒步<lb/>
天子舊神州葱葱氣象浮園林閒近水殿閣逺横秋浪<lb/>
雪暑猶在橋虹晴不收人間無事日此地好淹留<lb/>
　　天津幽居<lb/>
予家洛城裏况復在天津日近先知曉天低易得春時<lb/>
光優化國景物厚幽人自可辭軒冕閒中老此身<lb/>
　　天津水聲<lb/>
<pb n="KR4d0062_WYG_004-6a"/>
洛水近吾廬潺湲到枕虛湍驚九秋後波急五更初細<lb/>
為輕風背毫因驟雨餘幽人有兹樂何必待笙竽<lb/>
　　不寢<lb/>
閒坐更已深就寢夜尚永展轉不成寐却把前事省奠<lb/>
枕時昏昏擁衾還耿耿西牕明月中數葉芭蕉影<lb/>
　　天宫小閣<lb/>
夏日到天宫<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>欄望莫窮古人用心逺天子建都雄樓<lb/>
觀深雲裏山川暮靄中行人漫來徃此意有誰同<lb/>
<pb n="KR4d0062_WYG_004-6b"/>
　　聴琴<lb/>
琴宜入夜聴别起一般清纔覺哀猿絶還聞離鳳鳴青<lb/>
山無限好白髪不須驚㑹取坐忘意方知太古情<lb/>
　　天津感事二十六首<lb/>
雲輕日淡天津暮風急林疎洛水秋獨步獨吟人莫㑹<lb/>
時時鷗鷺下汀洲<lb/>
寵辱事多今不見興亡時去止堪哀請觀今日長安道<lb/>
抵暮行人猶往來<lb/>
<pb n="KR4d0062_WYG_004-7a"/>
鳳樓深處鏁雲煙一鏁雲煙又百年痛惜汾隂西祀後<lb/>
翠華辜負上陽天<lb/>
誰引長河貫洛城鑾輿東去此為輕洪濤不服天津束<lb/>
日夜奔騰作怒聲<lb/>
陽烏西去水東流今古推移幾度秋四面逺山長歛黛<lb/>
不知終日為誰愁<lb/>
忙忙負乗兩河殊往復由來出此途爭似不才閒處坐<lb/>
平時雲水遶衣裾<lb/>
<pb n="KR4d0062_WYG_004-7b"/>
人言垂釣辨浮沉辨著浮沉用意深吾恥不為知害性<lb/>
等閒輕動望魚心<lb/>
自古别都多隙地參天喬木亂昏鴉荒垣壞堵人耕處<lb/>
半是前朝卿相家<lb/>
鳯凰樓觀冷横秋橋下長波入海流千百年來舊朝市<lb/>
幾番人向此經由<lb/>
輪蹄交錯未嘗停去若相追來若爭料得中心無别事<lb/>
苟非干利即干名<lb/>
<pb n="KR4d0062_WYG_004-8a"/>
煙樹盡歸秋色裏人家常在水聲中數行旅雁斜飛去<lb/>
一簇樓臺峭倚空<lb/>
淥水悠悠際碧天平蕪更與逺山連白頭老叟心無事<lb/>
閒凭欄干看洛川<lb/>
去年橋上凭欄人今嵗橋邊騎馬身橋上橋邊不知數<lb/>
於今但記十三春<lb/>
堤邊草色長芊芊陌上行人自往還淥水欲淨不得淨<lb/>
春風未放栁條閒<lb/>
<pb n="KR4d0062_WYG_004-8b"/>
水流任急境<hi>一作景</hi>常靜花落雖頻意自閒不似世人忙<lb/>
裏老生平未始得開顔<lb/>
溪邊閑坐眼慵開波射長堤勢欲摧多少水禽文彩好<lb/>
幾番飛去又飛來<lb/>
名利從來本任才行人不用苦相猜壺中日月長多少<lb/>
閒步天津看往來<lb/>
地勢東南一槩傾水流何日得安平天津更在急流處<lb/>
無限髙深併此聲<lb/>
<pb n="KR4d0062_WYG_004-9a"/>
三千里外名荒服一百年來號太平爭似洛川無事客<lb/>
何須列土始為榮<lb/>
遶堤楊栁輕風裏隔水樓臺細雨中酒放半醺重九後<lb/>
此時情味更無窮<lb/>
着身靜處觀人事放意閒中鍊物情去盡風波存止水<lb/>
世間何事不能平<lb/>
隋唐而下貴公卿近世風波走利名借問天津橋下水<lb/>
當時湍急作何聲<lb/>
<pb n="KR4d0062_WYG_004-9b"/>
前朝無限貴公卿後世徒能記姓名唯此天津橋下水<lb/>
古今都作一般聲<lb/>
雲無一縷干明月橋有千尋卧渌波料得人間無此景<lb/>
中秋對月興如何<lb/>
郟鄏城中同徳友鳯凰樓下㑹中秋芳罇倒盡人歸去<lb/>
月色波光戰未休<lb/>
了生始可言常事知性方能議大猷只此長川無晝夜<lb/>
為誰驅逼向東流<lb/>
<pb n="KR4d0062_WYG_004-10a"/>
　　誠明吟<lb/>
孔子生知非假習孟軻先覺亦須修誠明本屬吾家事<lb/>
自是今人好外求<lb/>
　　繩水吟<lb/>
有水善平難善直唯繩能直不能平如將繩水合為一<lb/>
世上何憂事不明<lb/>
　　辛酸吟<lb/>
辛酸既不為中味商徵如何是正音舉世未能分曲直<lb/>
<pb n="KR4d0062_WYG_004-10b"/>
使誰為主主心平<lb/>
　　言黙吟<lb/>
當黙用言言是垢當言任黙黙為塵當言當黙都無任<lb/>
塵垢何由得到身<lb/>
　　閒居述事<lb/>
一㸃天真都不耗千鍾人祿是難來太平自慶無他事<lb/>
有酒時時三五盃<lb/>
竹雨侵人氣自涼南窓睡起望瀟湘茅簷滴瀝無休歇<lb/>
<pb n="KR4d0062_WYG_004-11a"/>
却憶當初宿夜航<lb/>
初晴月向松間出盛暑風從水面來巳比他人多數倍<lb/>
况能時復舉樽罍<lb/>
堂上慈親八十餘階前兒女戯相呼㫖甘取足隨豐儉<lb/>
此樂人間更有無<lb/>
清歡少有虛三日劇飲未嘗過五分相見心中無别事<lb/>
不評興廢即論文<lb/>
花木四時分景致經書千巻好生涯有人若問閒居處<lb/>
<pb n="KR4d0062_WYG_004-11b"/>
道徳坊中第一家<lb/>
　　天宫小閣納涼<lb/>
小閣<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>虛看洛城滿川雲物拱神京風從萬嵗山頭至<lb/>
多少煙嵐併此清<lb/>
小閣於吾大有功清涼冠絶洛城中自慙虛薄誠多幸<lb/>
襟袖長涵萬里風<lb/>
小閣清風豈易當一般情味若羲皇洛陽有客不知姓<lb/>
二十年來享此涼<lb/>
<pb n="KR4d0062_WYG_004-12a"/>
　　天宫幽居即事<lb/>
人苦天津逺來須特特來閒餘知道泰靜久覺神開悟<lb/>
易觀棊局談詩捻酒盃世情千萬狀都不與裝懷<lb/>
　　逰龍門<lb/>
江天無少異幽鳥下晴沙洛去山形斷川迴渡口斜龕<lb/>
巖千萬穴店舍兩三家清景四時好都城况不賒<lb/>
　　重逰洛川<lb/>
買石尚饒雲買山當從水雲可致無心水能為鑑止性<lb/>
<pb n="KR4d0062_WYG_004-12b"/>
以無心明情由鑑止已二者不可失出彼而入此<lb/>
　　川上觀魚<lb/>
天氣冷涵秋川長魚正逰雖知能避網猶恐悞呑鈎巳<lb/>
絶登門望曽無㸃額憂因思濠上樂曠達是莊周<lb/>
　<lb/>
　<lb/>
　<lb/>
　擊壤集巻四<lb/>
</p>
<p>
</p>
  </div>
</body>
</text>
</TEI>
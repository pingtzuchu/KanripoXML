<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十八</head>
    <p>
<pb n="KR4d0062_WYG_018-1a"/>
欽定四庫全書<lb/>
　擊壤集巻十八　　　　　　宋　邵雍　撰<lb/>
　　冬至吟<lb/>
何者謂之幾天根理極微今年初盡處明日未來時此<lb/>
際易得意其間難下辭人能知此意何事不能知<lb/>
　　盃盤吟<lb/>
林下盃盤大寂寥寂寥長願似今朝君看擊鼔撞鐘者<lb/>
勢去賔朋不易招<lb/>
<pb n="KR4d0062_WYG_018-1b"/>
　　歡喜吟<lb/>
揚善不揚惡記恩不記讐人人自歡喜何患少交遊<lb/>
　　善人吟<lb/>
良如金玉重如丘山儀如鸞鳳氣如芝蘭<lb/>
　　議論吟<lb/>
事苟非自有異事苟是安有二<lb/>
　　推誠吟<lb/>
天雖不語人能語心可欺時天可欺天人相去不相逺<lb/>
<pb n="KR4d0062_WYG_018-2a"/>
只在人心人不知人心先天天弗違人身後天奉天時<lb/>
身心相去不相逺只在人誠人不推<lb/>
　　堯夫吟<lb/>
堯夫吟天下拙來無時去無節如山川行不徹如江河<lb/>
流不竭如芝蘭香不歇如簫韶聲不絶也有花也有雪<lb/>
也有風也有月又温柔又峻烈又風流又激切<lb/>
　　意外吟<lb/>
事出意外人難智求自非妄動惡用多愁既有誤中寧<lb/>
<pb n="KR4d0062_WYG_018-2b"/>
無暗投能知此説天下何憂<lb/>
　　當斷吟<lb/>
斷以决疑疑不可緩當斷不斷反受其亂<lb/>
　　憂夢吟<lb/>
至人無夢聖人無憂夢為多想憂為多求憂既不作夢<lb/>
來何由能知此説此外何修<lb/>
　　人情吟<lb/>
人達人情無寡無廣天下之事如指諸掌<lb/>
<pb n="KR4d0062_WYG_018-3a"/>
　　人事吟<lb/>
人無取次事莫因循因循失事取次壞人人無率爾事<lb/>
貴丁寧率爾近薄丁寕近誠<lb/>
　　師資吟<lb/>
未知道義尋人為師既知道義人來為資尋師未易為<lb/>
資實難指南嚮道非去非還師人則恥人師則喜喜恥<lb/>
皆非我獨無是好為人師與恥何異<lb/>
　　天人吟<lb/>
<pb n="KR4d0062_WYG_018-3b"/>
天學修心人學修身身安心樂乃見天人天之與人相<lb/>
去不逺不知者多知之者鮮身主於人心主於天心既<lb/>
不樂身何由安<lb/>
　　樂毅吟<lb/>
樂毅事燕時其心有深㫖破齊七十城迎刃不遺矢豈<lb/>
留即墨莒却與燕有二欲使燕遂王天下自齊始豈意<lb/>
志未申昭王一旦死惠王固不知使人代其位强燕自<lb/>
此衰何復能振起自古君與臣濟㑹非容易重惜千萬<lb/>
<pb n="KR4d0062_WYG_018-4a"/>
年英雄為流涕<lb/>
　　十分吟<lb/>
所謂十分人須有十分真非為能寫字非謂能為文非<lb/>
謂眉目秀非謂衣服新欲行人世上直須先了身<lb/>
所謂十分人須有十分事事苟不十分終是未完備事<lb/>
父盡其心事兄盡其意事君盡其忠事師盡其義<lb/>
人夀百來年其過豈容易雖然瞬息間其間多少事號<lb/>
為能了事必先能了身身苟未能了何暇能了人<lb/>
<pb n="KR4d0062_WYG_018-4b"/>
　　生日吟<hi>祥符辛亥十二月二十五日</hi>
辛亥年辛丑月甲子日甲戌辰日辰同甲年月同辛吾<lb/>
於此際生而為人<lb/>
　　誡子吟<lb/>
雞能警旦馬能代行犬能守禦牛能力耕人稟天地萬<lb/>
物之靈妬賢嫉能不如不生<lb/>
　　有常吟<lb/>
天地有常理日月有常明四時有常序鬼神有常靈聖<lb/>
<pb n="KR4d0062_WYG_018-5a"/>
人有常徳小人無常情<lb/>
　　嵗暮吟<lb/>
世上紛華都不見眼前惟見讀書尊百千難過尚驚惕<lb/>
三十嵗前尤苦辛少日只知艱險事老年方識太平身<lb/>
家風幸有兒孫繼足以無心伴白雲<lb/>
　　春天吟<lb/>
一片春天在眼前眼前須識好春天春秋冬夏能無累<lb/>
雪月風花都一連能用真腴為事業豈防他物害暄妍<lb/>
<pb n="KR4d0062_WYG_018-5b"/>
我生其幸何多也安有閒愁到耳邊<lb/>
　　庶幾吟<lb/>
以聖責人固未完備以人望人自有餘地責人無難受<lb/>
責非易其殆庶幾猶望顔子<lb/>
　　人物吟<lb/>
人盛必有衰物生須有死既見身前人乃知身後事身<lb/>
前人能興身後事豈廢興廢先言人然後語天地<lb/>
　　詫嗟吟<lb/>
<pb n="KR4d0062_WYG_018-6a"/>
昨日炙手今日張羅人間常事何詫何嗟<lb/>
　　防邊吟<lb/>
自古防邊無上䇿唯憑仁義是中原王師問罪固能道<lb/>
天子䝉塵爭忍聞二晉亂亡成茂草三君屈辱落陳編<lb/>
公閭延廣何人也始信興邦亦一言<lb/>
　　教勸吟<lb/>
若聖與仁吾豈敢空言猶足慰虚生明開教勸用常道<lb/>
永使子孫持善名此日貽謀情未顯他時受賜事非輕<lb/>
<pb n="KR4d0062_WYG_018-6b"/>
庶幾此意流天下天下何由不太平<lb/>
　　不善吟<lb/>
悲哉不善人稟此凶戾徳非唯敗人家又能敗人國<lb/>
　　多事吟<lb/>
多事招憂多疑招悶多與招吝多取招損<lb/>
　　處身吟<lb/>
君子處身寧人負巳巳無負人小人處事寧巳負人無<lb/>
人負巳<lb/>
<pb n="KR4d0062_WYG_018-7a"/>
　　觀性吟<lb/>
千萬年之人千萬年之事千萬年之情千萬年之理惟<lb/>
學之所能坐而爛觀爾<lb/>
　　觀物吟<lb/>
居暗觀明居靜觀動居簡觀繁居輕觀重所居者寡所<lb/>
觀則衆匪居匪觀衆寡何用<lb/>
　　答和吳傳正贊善二首<hi>并寄髙陽王十三機宜</hi>
洛陽城裏一愚夫十許年來不讀書老去情懐難狀處<lb/>
<pb n="KR4d0062_WYG_018-7b"/>
淡烟寒月映松疎<lb/>
樂靜豈無病好賢終有心爭如自得者與世善浮沈<lb/>
　　是非吟<lb/>
是短非長好丹非素一生區區未免愛惡愛惡不去何<lb/>
由是非愛惡既去是非何為<lb/>
　　洗心吟<lb/>
人多求洗身殊不求洗心洗身去塵垢洗心去邪淫塵<lb/>
垢用水洗邪淫非能淋必欲去心垢須彈無絃琴<lb/>
<pb n="KR4d0062_WYG_018-8a"/>
　　見物吟<lb/>
見物即謳吟何嘗曽用意閒將篋笥詩靜看人間事<lb/>
　　力穡吟<lb/>
春時耕種夏時耘耨秋時收治冬時用受雨露不愆既<lb/>
苖既秀水旱為災尚罹其咎<lb/>
　　六十六嵗吟<lb/>
六十有六嵗暢然持酒盃少無他得志老有此開懐往<lb/>
往英心動時時秀句來尚收三百首自謂敵瓊瓌<lb/>
<pb n="KR4d0062_WYG_018-8b"/>
　　寛猛吟<lb/>
寛則民慢猛則民殘寛猛相濟其民自安<lb/>
　　小道吟<lb/>
藝雖小道事亦繫人苟不造㣲焉能入神<lb/>
　　得失吟<lb/>
人有賢愚事無巨細得不艱難失必容易<lb/>
　　薫蕕吟<lb/>
善惡之間薫蕕可究近薫必香近蕕必臭<lb/>
<pb n="KR4d0062_WYG_018-9a"/>
　　好惡吟<lb/>
惡死好生去害就利天下之人其情無異<lb/>
　　嵗暮吟<lb/>
此情人不知亦嘗歎遲暮雖則歎遲暮柰何難分付<lb/>
此情人不知亦嘗歎遲久雖則歎遲乆柰何人不受<lb/>
　　安分吟<lb/>
輕得易失多謀少成徳無盡利善無近名<lb/>
　　由聴吟<lb/>
<pb n="KR4d0062_WYG_018-9b"/>
由聴而失以聴為賔而今而後何復信人<lb/>
　　詩畫吟<lb/>
畫筆善狀物長於運丹青丹青入巧思萬物無遁形詩<lb/>
畫善狀物長於運丹誠丹誠入秀句萬物無遁情詩者<lb/>
人之志言者心之聲志因言以發聲因律而成多識於<lb/>
鳥獸豈止毛與翎多識於草木豈止枝與莖不有風雅<lb/>
頌何由知功名不有賦比興何由知廢興觀朝廷盛事<lb/>
壯社稷威靈有湯武締構無幽厲欹傾知得之艱難肯<lb/>
<pb n="KR4d0062_WYG_018-10a"/>
失之驕矜去巨蠧奸邪進不世賢能擇隂陽粹美索天<lb/>
地精英藉江山清潤揭日月光榮收之為民極著之為<lb/>
國經播之於金石奏之於大庭感之以人心告之以神<lb/>
明人神之胥悦此所謂和羮既有虞舜歌豈無皋陶賡<lb/>
既有仲尼刪豈無季札聴必欲樂天下舍詩安足憑得<lb/>
吾之緒餘自可致昇平<lb/>
　　詩史吟<lb/>
史筆善記事長於炫其文文勝則實喪徒憎口云云詩<lb/>
<pb n="KR4d0062_WYG_018-10b"/>
史善記事長於造其真真勝則華去非如目紛紛天下<lb/>
非一事天下非一人天下非一物天下非一身皇王帝<lb/>
霸時其人長如存百千萬億年其事長如新可以辨庶<lb/>
政可以齊黎民可以述祖考可以訓子孫可以尊萬乗<lb/>
可以嚴三軍可以進諷諌可以揚功勲可以移風俗可<lb/>
以厚人倫可以美教化可以和疎親可以正夫婦可以<lb/>
明君臣可以贊天地可以感鬼神規人何切切誨人何<lb/>
諄諄送人何戀戀贈人何懃懃無嵗無嘉節無月無嘉<lb/>
<pb n="KR4d0062_WYG_018-11a"/>
辰無時無嘉景無日無嘉賔樽中有美禄坐上無妖氛<lb/>
胷中有美物心上無埃塵忍不用大筆書字如車輪三<lb/>
千有餘首布為天下春<lb/>
　　演繹吟<lb/>
萬事入沈吟其來味更深雖然曽過眼須是更經心過<lb/>
眼未盡見經心肯儘尋儘尋能得見方始是真金<lb/>
何者是真金真金入骨沉飽曽經煆煉足得不沈吟到<lb/>
手何須眼行身敢放心放心然後樂天下有知音<lb/>
<pb n="KR4d0062_WYG_018-11b"/>
何者謂知音知音只在心肝脾無效驗鐘鼓漫搜尋既<lb/>
若能開物何須更鼓琴來儀非為鳳只是感人深<lb/>
何者謂來儀來儀意不低有身皆衎衎無物不熙熙一<lb/>
國若一物四方猶四支巍巍乎堯舜何得而名之<lb/>
　　史畫吟<lb/>
史筆善記事畫筆善狀物狀物與記事二者各得一詩<lb/>
史善記意詩畫善狀情狀情與記意二者皆能精狀情<lb/>
不狀物記意不記事形容出造化想像成天地體用自<lb/>
<pb n="KR4d0062_WYG_018-12a"/>
此分鬼神無敢異詩者豈于此史畫而巳矣<lb/>
　　好勝吟<lb/>
人無好勝事無過求好勝多辱過求多憂憂辱並至道<lb/>
徳弗遊不止人患身亦是仇<lb/>
　　治心吟<lb/>
心親于身身親于人不能治心焉能治身不能治身焉<lb/>
能治人<lb/>
　　吾廬吟<lb/>
<pb n="KR4d0062_WYG_018-12b"/>
吾亦愛吾廬吾廬似野居性隨天共淡身與世俱疎遍<lb/>
地長芳草滿床堆亂書自從無事後更不著工夫<lb/>
　　人靈吟<lb/>
天地生萬物其間人最靈既為人之靈須有人之情若<lb/>
無人之情徒有人之形<lb/>
　　過眼吟<lb/>
紛紛過眼不須驚利害相磨卒未平伎倆雖多無實效<lb/>
聰明到了是虛名温涼寒熱四時事甘苦辛酸萬物情<lb/>
<pb n="KR4d0062_WYG_018-13a"/>
除却此心皆外物此心猶恐未全醒<lb/>
　　災來吟<lb/>
災自外來猶可消除災自内來何由支梧天人之間内<lb/>
外察諸<lb/>
　　内外吟<lb/>
目耳鼻口人之户牖心膽脾腎人之中霤内若能守外<lb/>
自不受内若無守外何能久<lb/>
　　名利吟<lb/>
<pb n="KR4d0062_WYG_018-13b"/>
重之以名見人之情厚之以利見人之意情意内也内<lb/>
重則外輕名利外也内賤則外貴<lb/>
　　名實吟<lb/>
内無是實外有是名小人故矜外無是名内有是實君<lb/>
子何失<lb/>
　　性情吟<lb/>
君子任性小人任情任性則近任情則逺<lb/>
　　丁寧吟<lb/>
<pb n="KR4d0062_WYG_018-14a"/>
人無忽略事貴丁寧忽略近薄丁寧近誠<lb/>
　　疑信吟<lb/>
人無輕信事無多疑輕信招釁多疑招離<lb/>
　　治亂吟<lb/>
君子小人亦常相半時止時行或治或亂<lb/>
　　有時吟<lb/>
龍不冬躍螢能夜飛小人君子而皆有時<lb/>
　　忠厚吟<lb/>
<pb n="KR4d0062_WYG_018-14b"/>
小人斯須君子長久斯須傾邪長久忠厚<lb/>
　　窮冬吟<lb/>
十二月將終還驚嵗律窮藏水方北陸解凍未東風草<lb/>
昧徒尋緑花梢强覔紅探春春不見元只在胷中<lb/>
　　知非吟<lb/>
今日已前事知非心可憑虚言安足道實行又何矜無<lb/>
藥醫衰老有詩歌聖明縱然時飲酒未肯學劉伶<lb/>
　　冬至吟<lb/>
<pb n="KR4d0062_WYG_018-15a"/>
冬至子之半天心無改移一陽初起處萬物未生時𤣥<lb/>
酒味方淡太音聲正希此言如不信更請問庖犧<lb/>
　　頭白吟<lb/>
頭白巳多時况能垂白髭不如猶甚幸竊比未全衰潤<lb/>
屋雖無鏹承家却有兒敢言貧凈潔似我亦應稀<lb/>
　　談詩吟<lb/>
詩者人之志非詩志莫傳人和心盡見天與意相連論<lb/>
物生新句評文起雅言興來如宿構未始用雕鐫<lb/>
<pb n="KR4d0062_WYG_018-15b"/>
　　繩水吟<lb/>
水能平而不能直繩能直而不能平安得繩水為人情<lb/>
而使天下都無爭<lb/>
　　刑名吟<lb/>
君子多近名小人多近刑善惡有異同一歸與任情<lb/>
　　隂陽吟<lb/>
陽行一隂行二一主天二主地天行六地行四四主形<lb/>
六主氣<lb/>
<pb n="KR4d0062_WYG_018-16a"/>
　　人事吟<lb/>
人有去就事無低昂跡有疎密人無較量能此四者自<lb/>
然久長<lb/>
　　内外吟<lb/>
衣冠嚴整謂之外修行義純潔謂之内修内外俱修何<lb/>
人不求<lb/>
衣冠不整謂之外惰行義不修謂之内惰内外俱惰何<lb/>
人不唾<lb/>
<pb n="KR4d0062_WYG_018-16b"/>
　　盛衰吟<lb/>
克肖子孫振起家門不肖子孫破敗家門猗嗟子孫盛<lb/>
衰之根<lb/>
　　死生吟<lb/>
學仙欲不死學佛欲再生再生與不死二者人果能設<lb/>
使人果能方始入于情賞哉林下人不為人所惜哀哉<lb/>
公與卿重為人所惑<lb/>
　　生日吟<lb/>
<pb n="KR4d0062_WYG_018-17a"/>
三萬五千日伊予享此身當時纔作物此際始為人久<lb/>
負隂陽力終虧父母恩一杯為夀酒床下列兒孫<lb/>
　　時事吟<lb/>
時之來兮其勢可乘時之去兮其勢遂生前日之事兮<lb/>
今日不行今日之事兮後來必更<lb/>
時久則患生事久則弊生弊患相仍人何以寧<lb/>
　　不知吟<lb/>
不知隂陽不知天地不知人情不知物理强為人師寧<lb/>
<pb n="KR4d0062_WYG_018-17b"/>
不自愧<lb/>
　　水火吟<lb/>
水火得其御交而成既濟水火失其御焚溺可立至不<lb/>
止水與火萬事盡如此只知用水火不知水火義<lb/>
　　中原吟<lb/>
中原之師仁義為主仁義既無四夷來侮<lb/>
　　喜歡吟<lb/>
堯夫喜飲酒飲酒喜全真不喜成酩酊只喜成微醺㣲<lb/>
<pb n="KR4d0062_WYG_018-18a"/>
醺景何似襟懐如初春初春景何似天地纔絪紜不知<lb/>
身是人不知人是身只知身與人與天都未分<lb/>
　　所感吟<lb/>
人生無定凖事體有多端客宦危疑處家書仔細看可<lb/>
憎憂險阻方信喜平安男子平生事須於論定觀<lb/>
　　行止吟<lb/>
時止則須止時行則可行時行與時止人力莫經營<lb/>
　　太平吟<lb/>
<pb n="KR4d0062_WYG_018-18b"/>
太平時世園亭内豐稔嵗年村落間情味一般難狀處<lb/>
風煙草木盡閒閒<lb/>
　　探春吟<lb/>
草色依稀緑花梢隠約紅一般難道説如醉在心中<lb/>
　　不出吟<lb/>
冬夏逺難出止行南北園如逢好風景亦可至三天<hi>西行</hi>
<hi>至天街二百步北行至天津三百步東行至天宫四百步</hi>
　擊壤集巻十八<lb/>
</p>
<p>
</p>
  </div>
</body>
</text>
</TEI>
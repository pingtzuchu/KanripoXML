<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻七</head>
    <p>
<pb n="KR4d0062_WYG_007-1a"/>
欽定四庫全書<lb/>
　擊壤集巻七　　　　　　　宋　邵雍　撰<lb/>
　　代書寄濠倅張都官<lb/>
多慙吾亦未知音天樂雖聞不許尋惠子相時情自好<lb/>
莊生逰處意能深閑來略記一春事老去難忘千里心<lb/>
洛社交朋每相見為吾因掉白頭吟<lb/>
　　詔三下答鄉人不起之意<lb/>
生平不作皺眉事天下應無切齒人斷送落花安用雨<lb/>
<pb n="KR4d0062_WYG_007-1b"/>
装添舊物豈須春幸逢堯舜為真主且放巢由作外臣<lb/>
六十病夫宜揣分監司無用苦開陳<lb/>
　　和王安之少卿韻<lb/>
却恐鄉人未甚知相知深後又何疑貧時與祿是可受<lb/>
老後得官難更為自有林泉安素志况無才業動丹墀<lb/>
荀楊若守吾儒分免被韓文議小疵<lb/>
　　依韻和劉職方見贈<lb/>
造物工夫意自深從吾所樂是山林少因多病不干禄<lb/>
<pb n="KR4d0062_WYG_007-2a"/>
老為無才難動心花月靜時行水際蕙風香處卧松隂<lb/>
閑窻一覺從容睡願當封侯與賜金<lb/>
　　　萊石茶酒器寄邵先生作詩代書　益柔<lb/>
　寳刀切石如春泥雕剜成器青玻璃吾嘗閱視得而<lb/>
　有惜不自用長提携前時過君銅駝陌門巷深僻無<lb/>
　輪蹄呼兒烹茶酌白酒陶器自稱藿與藜愛君居貧<lb/>
　趣閑放一語不渉青雲梯嗟予都城走塵土日逺樽<lb/>
　杓愁塩虀緘封不啓置墻角頓撼時作瓊瑤嘶爭如<lb/>
<pb n="KR4d0062_WYG_007-2b"/>
　特寄邵髙士書帙几杖同幽棲荷鋤賸治田間穢抱<lb/>
　甕勤灌園蔬畦明年春酒或共酌爲我掃石臨清溪<lb/>
　　代書謝王勝之學士寄萊石茶酒器<lb/>
東山有石若瓊玖匠者追琢可盛酒君子得之惜不用<lb/>
慇懃逺寄林下叟林叟從來用瓦盞驚惶不敢擎上手<lb/>
重誡兒童無損傷緘藏復以待賢友未知賢友何時歸<lb/>
男子功名未成就朝廷先從憂者言方今急務二敵首<lb/>
漢之六郡限遼西唐之八州隔山後自餘𤓰沙甘與凉<lb/>
<pb n="KR4d0062_WYG_007-3a"/>
中原乆而不能有柰何更餌以金帛重困吾民猶掣肘<lb/>
若非堂上出竒兵安得閫外拉餘朽直可逐去此曹輩<lb/>
西出玉門北逾口城下狐狸既不存路上豺狼自無走<lb/>
太陽烜赫耀天衢氛妖接變匿塵垢功成不肯受上賞<lb/>
印解黄金大于斗乞洛辭君出國門歸鞍暖拂天街栁<lb/>
千官如壁遮道留仰面弄鞭不囘首鄉人夾路迎大尹<lb/>
醉擁旌幢錦光溜下車拜墓還政餘不訪公門訪親舊<lb/>
始知此器用有時吾當為君獻眉夀<lb/>
<pb n="KR4d0062_WYG_007-3b"/>
　　崇徳閣下答諸公不語禪<lb/>
浩浩長空走日輪何煩苦苦辨根塵鵬程萬里非由駕<lb/>
鶴算三千别有春鈆錫㸃金終屬假丹青畫馬要求真<lb/>
請觀風急天寒夜誰是當門定脚人<lb/>
　　天宫小閣倚欄<lb/>
六尺殘軀病復羸况堪日日更添衰滿懐可惜精明處<lb/>
一語未能分付時沙裏有金然索揀石中韞玉柰何疑<lb/>
此情牢落西風暮倚遍欄干人不知<lb/>
<pb n="KR4d0062_WYG_007-4a"/>
　　代書寄華山雲臺觀武道士<lb/>
太華中峯五千仞下有大道人往還當時馬上一囬首<lb/>
十載夢魂猶過闗生平愛山山未足由此看盡天下山<lb/>
求如華山是難得使人消得一生閑<lb/>
　　代書寄長安幕張文通<lb/>
無學又無謀胷中一向虚枯腸歡飲酒病眼怕看書洛<lb/>
浦輕風裏天津小雨餘故人千里隔相望意何如<lb/>
　　和人聞韓魏公出鎮永興過洛<lb/>
<pb n="KR4d0062_WYG_007-4b"/>
佐命三朝為太宰名垂千古號元功栽培桃李滿天下<lb/>
出入風濤半海中虎帳夜寒心益壮鳳池波暖位猶空<lb/>
君王鼎盛子儀在萬里河湟不足攻<lb/>
　　代書寄白波張景眞輦運<lb/>
秋入山河氣象雄不堪閑望老年中金蘭契重思無限<lb/>
手足情多感未終半局殘棊銷白晝一簪華髪亂西風<lb/>
唯君父子相知久松桂心同色更同<lb/>
　　代書寄鄞江知縣張太愽<lb/>
<pb n="KR4d0062_WYG_007-5a"/>
長憶當年掃敝廬弟兄同受䇿名初一生不記尋常事<lb/>
千里猶通咫尺書風月遥知四明好江山况是九秋餘<lb/>
片㠶未得閑飛去徒見嚴君問起居<lb/>
　　先幾吟<lb/>
先幾能識是吾儕慎勿輕為世俗咍把似衆中呈醜拙<lb/>
争如静裏且談諧竒花萬狀皆輸眼明月一輪長入懷<lb/>
似此光隂豈虚過也知快活作人來<lb/>
　　秋暮西軒<lb/>
<pb n="KR4d0062_WYG_007-5b"/>
遶欄種菊一齊芳户牖軒窻搃是香得意不能無興詠<lb/>
樂時况復遇豐穰深秋景物隨宜好向老筋骸粗且康<lb/>
飲罷何妨更登眺爛霞堆裏有斜陽<lb/>
　　天津閑歩<lb/>
洛陽城裏任西東二十年來放盡慵故舊人多時款曲<lb/>
京都國大體雍容池平有類江湖上林靜或如山谷中<lb/>
不必竒功蓋天下閑居之樂自無窮<lb/>
　　寄和長安張强二機宜<lb/>
<pb n="KR4d0062_WYG_007-6a"/>
二公詩美過連城欲報才非禰正平本謂栢舟終不遇<lb/>
却驚華衮重為榮岷峨雨後方知峭風月霜餘始見清<lb/>
前有古人稱寡和陽春白雪豈虚名<lb/>
　　代書答淮南憲張司封<lb/>
縁木求魚固不能縁魚求炙恐能行與其病後求良藥<lb/>
不若醉時辭大觥芝草無根休用種蟠桃有實豈難生<lb/>
荷君見愛情非淺一芥還同一芥榮<lb/>
　　偶得吟<lb/>
<pb n="KR4d0062_WYG_007-6b"/>
集大成人不肯模却行何異棄金車便言天下無難事<lb/>
豈信人間有丈夫天意順時為善計人情安處是良圖<lb/>
天人之際只些子過此還同隔五湖<lb/>
　　代書寄友人<lb/>
一别光隂二紀餘歲華如箭止堪吁東西契闊乆經難<lb/>
前後慇懃兩得書故國山川皆夢寐舊家人物半丘墟<lb/>
何時重講當時事笑對西風坼酒壺<lb/>
　　風吹木葉吟<hi>熈寧三年</hi>
<pb n="KR4d0062_WYG_007-7a"/>
風吹木葉不吹根慎勿将根苦自陳天子舊都閑好住<lb/>
聖人餘事冗休論長年國裏神仙侣安樂窩中富貴人<lb/>
萬水千山行已遍歸來認得自家身<lb/>
　　閑行吟<lb/>
長憶當年掃敝廬未嘗三徑草荒蕪欲為天下屠龍手<lb/>
肯讀人間非聖書否㤗悟來知進退乾坤見了識親踈<lb/>
自從㑹得環中意閑氣胷中一㸃無<lb/>
投呉走越覔青天殊不知天在眼前開眼見時猶有病<lb/>
<pb n="KR4d0062_WYG_007-7b"/>
舉頭尋處更無縁顔淵正在如愚日孟子方當不動年<lb/>
安得功夫逰寳肆愛人珠貝重憂錢<lb/>
買卜稽疑是買疑病深何藥可能醫夢中說夢重重妄<lb/>
牀上安牀疊疊非列子御風徒<hi>一本作猶</hi>有待夸夫逐日豈<lb/>
無疲勞多未有收功處踏盡人間閑路岐<lb/>
　　對花飲<lb/>
人言物外有煙霞物外煙霞豈足誇若用校量為樂事<lb/>
但無憂撓是仙家百年光景留難住十日芳菲去莫遮<lb/>
<pb n="KR4d0062_WYG_007-8a"/>
對酒有花非負酒對花無酒是虧花<lb/>
　　春盡後園閑歩<lb/>
綠樹成隂日黄鶯對語時小渠初㶑灔新竹正參差倚<lb/>
杖閑吟乆携童引歩遲好風知我意故故向人吹<lb/>
　　代書寄呉傳正寺丞<lb/>
敦篤情懐世所稀昔年今日事難追雪霜未始寒無甚<lb/>
松桂何嘗色暫移洛邑士人雖我信天津風月只君知<lb/>
夢魂不悟東都逺依舊過從似舊時<lb/>
<pb n="KR4d0062_WYG_007-8b"/>
　　洛下園池<lb/>
洛下園池不閉門洞天休用别尋春縱逰只却輸閑客<lb/>
遍入何嘗問主人更小亭欄花自好儘荒臺榭景纔真<lb/>
虚名誤了無涯事未必虚名揔到身<lb/>
　　夢過城東謁洛陽尉楊應之<lb/>
夜來清夢過城東溪水分流徑路通全似乘槎上天漢<lb/>
但無嚴子驗行蹤<lb/>
　　代書寄前洛陽簿陸剛叔秘校<lb/>
<pb n="KR4d0062_WYG_007-9a"/>
洛城官滿振衣𥚑塵土何由凂逺途道在幸逢清日月<lb/>
眼明應見舊江湖知行知止唯賢者能屈能伸是丈夫<lb/>
歸去何妨趂殘水三呉還似嚮時無<lb/>
　　答人乞碧蘆<lb/>
草有可嘉者莫將蕭艾儔扶踈全類竹蒼翠特宜秋風<lb/>
雨聲初入江湖思莫收無功濟天下藉此一淹留<lb/>
　　逍遥吟<lb/>
吾道本來平人多不肯行得心無後味失脚有深坑若<lb/>
<pb n="KR4d0062_WYG_007-9b"/>
未通天地焉能了死生向其間一事須是自誠明<lb/>
　　又<lb/>
人生憂不足足外更何求吾生雖未足亦也却無憂天<lb/>
和将酒養真樂用詩勾不信年光㑹催人早白頭<lb/>
　　又<lb/>
夜入安樂窩晨興飲太和窮神知道㤗養素得天多日<lb/>
月任推盪山川徒琢磨欲求為此者到了是誰何<lb/>
　　又<lb/>
<pb n="KR4d0062_WYG_007-10a"/>
何事感人深求之無處尋兩儀長在手萬化不闗心石<lb/>
裏時藏玉砂中屢得金分明難理㑹湏索入沉吟<lb/>
　　偶得吟<lb/>
相去一毛間千山復萬山雖能忘寢食未肯去機闗不<lb/>
是責人備柰何開口難天心况非逺既逺遂無還<lb/>
　　每度過東鄰<lb/>
每度過東鄰東鄰愈覺懃既來長是愧相見只如親飲<lb/>
食皆隨好兒童亦自忻吾鄕有是樂何必更求仁<lb/>
<pb n="KR4d0062_WYG_007-10b"/>
　　每度過東街<lb/>
每度過東街東街怨暮來只知閑說話那覺太開懐我<lb/>
有千般樂人無一㸃猜半醺歡喜酒未晚未成廻<lb/>
　　君子與人交<lb/>
君子與人交未始無驚惕小人與人交未始無差忒秪<lb/>
此真喜歡也宜重愛惜他年雲水踈亦恐難尋覔<lb/>
　　唯天有二氣<lb/>
唯天有二氣一隂而一陽隂毒產蛇蝎陽和生鸞凰安<lb/>
<pb n="KR4d0062_WYG_007-11a"/>
得蛇蝎死不為人之殃安得鳳凰生長為國之祥<lb/>
　　無客廻天意<lb/>
無客廻天意有人資盜糧日中屢見斗六月時降霜有<lb/>
書不暇讀有食不暇嘗食况不盈缶書空堆滿床<lb/>
　　又<lb/>
惡死而好生古今之常情人心不生事天下自無兵草<lb/>
木尚咸若山川豈不寧胡為無擊壤飲酒樂昇平<lb/>
　　放小魚<lb/>
<pb n="KR4d0062_WYG_007-11b"/>
纎鱗不足留此失一生休放爾江湖去寛渠鼎鑊逰更<lb/>
宜深避網愼勿誤吞鈎天下多庖者無令落庶羞<lb/>
　　依韻和田大卿見贈<lb/>
日日歩家園清風不着錢城中得野景竹下弄飛泉自<lb/>
願無嗟若何妨養浩然却慙天下士語道未忘筌<lb/>
　　乞笛竹<lb/>
洛人好種花唯我好種竹所好雖不同其心亦自足花<lb/>
止十日紅竹能經歲綠俱霑雨露恩獨無霜雪辱<lb/>
<pb n="KR4d0062_WYG_007-12a"/>
　　依韻和王不疑少卿招飲<lb/>
經難憶浮邱吾鄉足勝逰風前驚白髪雨後喜新秋仕<lb/>
宦情雖薄登臨興未休人間浪憂事都不到心頭<lb/>
　　再和王不疑少卿見贈<lb/>
乍凉天氣好何處不堪逰鴻鴈來賔日鷹鸇得志秋忘<lb/>
形終夕樂失脚一生休多少江湖上舟船未到頭<lb/>
　　依韻和三王少卿同過敝廬<hi>安之不疑中美</hi>
洛中詩有社馬上句如神白首交情重黄花節物新見<lb/>
<pb n="KR4d0062_WYG_007-12b"/>
過心可荷知愧道非淳寂寞西風裏身閑半古人<lb/>
　　代書寄南陽太守吕獻可諫議<lb/>
一别星霜二紀中升沉音問不相通林間談笑須歸我<lb/>
天下安危宜繫公萬乘几前嘗蹇諤百花洲上略從容<lb/>
不知月白風清夜能憶伊川舊釣翁<lb/>
　　　荅堯夫見寄　　　　　　　　　　誨<lb/>
　㝠㝠鴻羽在雲天邈阻風音巳十年不謂聖皇求治<lb/>
　理尚容遺逸卧林泉羡君身散隨時樂顧我官閑飽<lb/>
<pb n="KR4d0062_WYG_007-13a"/>
　晝眠應笑無成三黜後病衰方始賦歸田<lb/>
　　寄呉傳正寺丞<lb/>
天津風月一何孤似我經秋相憶無每仗晴波寄聲去<lb/>
不知曾得到東都<lb/>
　　寄前洛陽簿陸剛叔秘校<lb/>
洛陽官滿歸呉㑹男子雄圖志未伸若到江山最佳處<lb/>
舉盃無惜望天津<lb/>
　　依韻和淮南憲張司封<lb/>
<pb n="KR4d0062_WYG_007-13b"/>
庭梧葉半黄籬菊初受霜向晚意不快把酒西南望<hi>平聲</hi>
望君不見君但見鴻南翔正欲思寄書自成書數行<lb/>
　　重陽前一日作<lb/>
近來多病不堪言長欲醺醺帶醉眠新酒乍逢重九日<lb/>
好花初接小春天自知命薄臨頭上不願事多來眼前<lb/>
唯有天津横落照水聲仍是舊潺湲<lb/>
　　重九日登石閣三首<lb/>
人情見了多世態諳來乆事過憂噬臍物傷防掣肘水<lb/>
<pb n="KR4d0062_WYG_007-14a"/>
濁更澄濾衣塵須抖擻必欲論主衡何人為好手<lb/>
　　又<lb/>
事出一時間時過事莫還當時深可愛過後不堪看夏<lb/>
去休言暑冬來始講寒人能知此理憂患自難干<lb/>
　　又<lb/>
今歲重陽日凭欄氣候遲雲煙雖已淡林木未全衰天<lb/>
地開懷處山川快眼時欄干空倚遍此意有誰知<lb/>
　　依韻答友人<lb/>
<pb n="KR4d0062_WYG_007-14b"/>
百萬貔貅動塞塵朝廷委寄不輕人邊疆生事雖然淺<lb/>
國士盡忠須是純隴上悲歌應憤惋林間酣飲但酸辛<lb/>
欲陳一句好言語只恐相知未甚眞<lb/>
　　偶見吟<lb/>
富貴多傲人人情有時移道徳不傲人人情久益歸道<lb/>
徳有常理富貴無定期蒿萊霜至委松栢雪更滋<lb/>
　　又<lb/>
世上多附炎炎歇人自去君子善處約約久情自固炎<lb/>
<pb n="KR4d0062_WYG_007-15a"/>
歇勢不廻情固人不去路人或如親親人却如路<lb/>
　　又<lb/>
心跡貴相親相親善惡分世間須有物天下豈無人旣<lb/>
見薰蕕臭當思玉石焚如何得時態長似洛陽春<lb/>
　　無題吟<lb/>
昔日不鍊物嘗為物所誤今日不鍊人又為人所怒物<lb/>
誤亦可辨人怒難往訴我對人稱過人亦為我恕<lb/>
　　無酒吟<lb/>
<pb n="KR4d0062_WYG_007-15b"/>
自從新法行嘗苦樽無酒每有賔朋至盡日閑相守必<lb/>
欲丐于人交親自無有必欲典衣買焉能得長久<lb/>
　　讀陶淵明歸去來<lb/>
歸去來兮任我眞事雖成往意能新何嘗不遇如斯世<lb/>
其那難逢似此人近暮特嗟時翳翳向榮還喜木欣欣<lb/>
可憐六百餘年外復有閑人繼後塵<lb/>
　<lb/>
　擊壤集巻七<lb/>
</p>
<p>
</p>
  </div>
</body>
</text>
</TEI>
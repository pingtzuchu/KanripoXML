<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十六</head>
    <p>
<pb n="KR4d0062_WYG_016-1a"/>
欽定四庫全書<lb/>
　擊壤集巻十六　　　　　　宋　邵雍　撰<lb/>
　　答人吟<lb/>
筋骨得似常年否氣血能如舊日無却喜一般増長處<lb/>
樽前談笑有工夫<lb/>
　　嵗寒吟<lb/>
松栢入冬看方能見嵗寒聲須風裏聴色更雪中觀<lb/>
　　依韻謝任司封寄逍遙枕吟<lb/>
<pb n="KR4d0062_WYG_016-1b"/>
夫君惠我逍遙枕恐我逍遥蹟未超形體逍遙終未至<lb/>
更知魂夢與逍遙<lb/>
　　齊鄭吟<lb/>
子産何嘗辭鄭小晏嬰殊不願齊衰二賢生若得其地<lb/>
才業當為王者師<lb/>
　　代書寄吕庫部<lb/>
周王八駿走天涯爭似君家四寳竒鄭洛風煙雖咫尺<lb/>
恨無由徃一觀之<lb/>
<pb n="KR4d0062_WYG_016-2a"/>
　　和王安之少卿雨後<lb/>
焦勞九夏餘一雨物皆蘇蛙鼔不足聽蚊雷未易驅非<lb/>
唯仰嵗給抑亦了官輸林下閒遊客何妨儘自愉<lb/>
　　和和丞制見贈<lb/>
自度無能處世間經冬經夏掩柴闗青雲路穏無功上<lb/>
翠竹叢疎有分閒猶許艶花酬素志更將佳酒發酡顔<lb/>
年來老態非常甚長懼英才未易攀<lb/>
　　清和吟<lb/>
<pb n="KR4d0062_WYG_016-2b"/>
清而不和隘而多鄙和而不清慢而鮮禮既和且清義<lb/>
無定體時行則行時止則止<lb/>
　　異同吟<lb/>
俊快傷滅裂厚重傷滯泥趨造隨所尚不免有同異異<lb/>
巳必為非同巳必為是是非戰異同終身不知義<lb/>
　　即事吟<lb/>
生求媚於人死求媚於鬼媚人幸富貴媚鬼免罪戾生<lb/>
死雖殊途人鬼豈異理哀哉過用心妄意何時已<lb/>
<pb n="KR4d0062_WYG_016-3a"/>
　　觀物吟<lb/>
耳目聰明男子身洪鈞賦與不為貧因探月窟方知物<lb/>
未躡天根豈識人乾遇巽時觀月窟地逢雷處看天根<lb/>
天根月窟閒來往三十六宫都是春<lb/>
淳厚之人少秀慧秀慧之人少審諦安得淳厚又秀慧<lb/>
與之共話人間事<lb/>
　　對酒吟<lb/>
有酒時時泛一甌年將七十待何求齒衰婚嫁尚未了<lb/>
<pb n="KR4d0062_WYG_016-3b"/>
嵗旱田園纔薄收客去有時閒拱手日髙無事靜梳頭<lb/>
霜毛不止裝詩景更可因而入畫休<lb/>
　　秋懐吟<lb/>
一畨春了未多時雲外征鴻又報歸節物眼前來若此<lb/>
嵗華頭上去如斯當年志意雖然在今日筋骸寕不衰<lb/>
賴有寸心常自喜聖人難處却能知<lb/>
　　和王安之少卿秋遊<lb/>
春夏而來可作詩雖然可作待何為屢空濫得同顔子<lb/>
<pb n="KR4d0062_WYG_016-4a"/>
歴物固難如惠施風月情懐無奈處雲山意思不勝時<lb/>
一歌一詠聊酬唱敢拒安之與靜之<hi>張少卿湍字靜之</hi>
　　和王安之同赴府尹王宣徽洛社秋㑹<lb/>
後房深出㑹親賔樂按新聲妙入神紅燭盛時飜翠袖<lb/>
畫橈停處占青蘋早年金殿舊逰客此日鳳池將去人<lb/>
宅冠名都號蝸隠邵堯夫敢作西鄰<lb/>
　　負河陽河清濟源三處之約以詩愧謝之<hi>韓持國</hi>
　　　<hi>𫝊欽之杜天經</hi>
<pb n="KR4d0062_WYG_016-4b"/>
秋霖積久泥正滑念念何日天開晴親朋延望固巳甚<lb/>
衰軀怯寒難逺行一程相去雖不逺兩次講行終未成<lb/>
二事交戰乎胷中隠几愁坐無由平<lb/>
　　依韻和王安之少卿秋約吟<lb/>
升沈惡足論事體到頭均一片蓬蒿地千年雲水身收<lb/>
成時正好寒暖氣初勻自此過從樂諸公莫厭頻<lb/>
　　長子伯温失解以詩示之<lb/>
儒家所尚者行善與文章用舍何常定枯榮未易量干<lb/>
<pb n="KR4d0062_WYG_016-5a"/>
求便黽勉得失是尋常外物不可必其言味甚長<lb/>
　　嵗暮自貽吟<lb/>
天道無長春地道無常珍須稟中和氣方生粹美人良<lb/>
田多黍稌薄地足荆榛樗櫟蓬蒿類止能充惡薪既為<lb/>
萬物靈須有萬物粹既無萬物靈徒分萬物類欲出至<lb/>
珍言須有至珍意欲彰至美名須作至美事濟時為美<lb/>
事悟主為珍意奈何此二者我獨無一與<lb/>
　　君子飲酒吟<lb/>
<pb n="KR4d0062_WYG_016-5b"/>
父慈子孝兄友弟恭家給人足時和嵗豐筋骸康健里<lb/>
閈樂從君子飲酒其樂無窮<lb/>
　　讀張子房傳吟<lb/>
漢室開基第一功善哉能始又能終直疑後日赤松子<lb/>
便是當年黄石公用舍隨時無分限行藏在我有窮通<lb/>
古人巳死不復見痛惜今人少此風<lb/>
　　觀物吟<hi>熙寧九年</hi>
栁性至柔軟一年長丈餘雖然易得榮奈何易得枮百<lb/>
<pb n="KR4d0062_WYG_016-6a"/>
穀仰膏雨極枯變極榮安得此甘澤聊且振羣生<lb/>
　　治亂吟五首<lb/>
亂多于治害多于利悲多于喜惡多于美一隂一陽柰<lb/>
何如此<lb/>
中原一片閒田地曽示三皇與五帝三皇五帝子孫多<lb/>
或賤或貧或富貴<lb/>
精義入神以致用利用出入之謂神神無方而易無體<lb/>
藏諸用而顯諸仁<lb/>
<pb n="KR4d0062_WYG_016-6b"/>
火能勝水火不勝水其火遂滅水能從火水不從火其<lb/>
水不熱夫能制妻夫不制妻其妻遂絶妻能從夫妻不<lb/>
從夫其妻必孽<lb/>
天能生而不能養地能養而不能生火能烹而不能沃<lb/>
水能沃而不能烹天地尚猶無全功水火何由有全能<lb/>
得用二者交相養反為二者交相凌<lb/>
　　三十年吟<lb/>
比三十年前今日為艱難比三十年後今日為安閒治<lb/>
<pb n="KR4d0062_WYG_016-7a"/>
久人思亂亂久人思安安得千年鶴乘去遊仙山<lb/>
　　答寗秀才求詩吟<lb/>
林下閒言語何須要許多幾乎三百首足以備吟哦<lb/>
　　有病吟<lb/>
身之有病當求藥醫藥之非良其身必虧國之有病當<lb/>
求人醫人之非良其國必危事之未急當速改為事之<lb/>
既急雖悔難追<lb/>
　　對花吟<lb/>
<pb n="KR4d0062_WYG_016-7b"/>
今年花似昔年開今日人開昔日懐煩惱全無半搯子<lb/>
喜歡長有百車來光隂已過意未過齒髮雖頽志未頽<lb/>
人問堯夫曽出否答云方自洞天回<lb/>
　　自述<lb/>
春暖秋凉人半醉安車麈尾閒從事雖無大徳及生靈<lb/>
且與太平裝景致<lb/>
　　去事吟<lb/>
君子去事民有餘祥小人去事民有餘殃<lb/>
<pb n="KR4d0062_WYG_016-8a"/>
　　䇿杖吟<lb/>
䇿杖南園或北園春來尤足慰衰年初晴天氣上元後<lb/>
乍暖風光寒食前池岸微微裝嫩草林梢薄薄罩輕烟<lb/>
東君此際情何厚非象之中正造妍<lb/>
　　不願吟<lb/>
不願朝廷命官職不願朝廷賜粟帛惟願朝廷省徭役<lb/>
庶幾天下少安息<lb/>
　　量力吟<lb/>
<pb n="KR4d0062_WYG_016-8b"/>
量力動時無悔吝隨宜樂處省營為須求騏驥方乘馬<lb/>
亦恐終身無馬騎<lb/>
　　戯答友人吟<lb/>
邵堯夫者是何人嵗嵗春秋來謁君車小半年行一轉<lb/>
<hi>余春秋一出</hi>非如駿馬走香塵<lb/>
　　偶得吟<lb/>
皋陶遇舜伊尹逢湯武丁得傅文王獲姜齊知管仲漢<lb/>
識張良諸葛開蜀𤣥齡啓唐<lb/>
<pb n="KR4d0062_WYG_016-9a"/>
　　觀事吟<lb/>
一嵗之事慎在春一日之事慎在晨一生之事慎在少<lb/>
一端之事慎在新<lb/>
　　知音吟<lb/>
仲尼始可言無意孟子方能不動心莫向山中尋白玉<lb/>
但於身上覔黄金山中白玉有時得身上黄金無處尋<lb/>
我輩何人敢稱㑹安知世上無知音<lb/>
　　觀物吟<lb/>
<pb n="KR4d0062_WYG_016-9b"/>
利輕則義重利重則義輕利不能勝義自然多至誠義<lb/>
不能勝利自然多忿爭<lb/>
　　金玉吟<lb/>
聖在人中出心從行上修金於沙裏得玉向石中求<lb/>
　　風霜吟<lb/>
見風而靡者草也見霜而隕者亦草也見風而鳴者松<lb/>
也見霜而凌者亦松也見風而靡見霜而傷焉能為有<lb/>
焉能為亡<lb/>
<pb n="KR4d0062_WYG_016-10a"/>
　　上下吟<lb/>
自下觀上無限富貴自上觀下無限賤貧自心觀物何<lb/>
物能一自物觀心何心不均<lb/>
　　吾廬吟<lb/>
吾廬雖小粗容身且免輕為僦舍人大有世人無屋住<lb/>
向人簷下索温存<lb/>
　　瀍河上觀杏花迴<lb/>
瀍河東看杏花開花外天津暮却迴更把杏花頭上挿<lb/>
<pb n="KR4d0062_WYG_016-10b"/>
圖人知道看花來<lb/>
　　娶妻吟<lb/>
人之娶妻容徳威儀儻或生子不臯則䕫<lb/>
　　好事吟<lb/>
好事固難將力取賢人須是著心求浮生日月無多子<lb/>
時過千休復萬休<lb/>
　　不再吟<lb/>
春無再至花無再開人無再少時無再來<lb/>
<pb n="KR4d0062_WYG_016-11a"/>
　　毛頭吟<lb/>
誰剪毛頭謝陸沈生靈肌骨不勝侵人間自有回天力<lb/>
林下空多憂國心日過中時憂未艾月幾望處患仍深<lb/>
軍中儒服吾家事諸葛武侯何處尋<lb/>
憂國心深為愛君愛君須更重於身口中講得未必是<lb/>
手裏做成方始真妄意動時難照物俗情私處莫知人<lb/>
厚誣天下凶之甚多少英才在下塵<lb/>
　　六得吟<lb/>
<pb n="KR4d0062_WYG_016-11b"/>
眼能識得耳能聴得口能道得手能做得身能行得心<lb/>
能放得六者盡能與天同徳飲食起居出處語黙不止<lb/>
省心又更省力<lb/>
　　盛衰吟<lb/>
勢盛舉頭方偃蹇氣衰旋踵却嗟吁厚誣天下稱賢者<lb/>
天下何嘗可厚誣<lb/>
　　富貴吟<lb/>
大舜與人同好惡以人從欲得安乎能知富貴尋常事<lb/>
<pb n="KR4d0062_WYG_016-12a"/>
富貴能驕非丈夫<lb/>
　　無妄吟<lb/>
耳無妄聴目無妄顧口無妄言心無妄慮四者不妄聖<lb/>
賢之具予何人哉敢不希慕<lb/>
　　善惡吟<lb/>
人善不趨巳惡不除謂之知道不亦難乎<lb/>
　　春日園中吟<lb/>
春暖遊園乃是常城中殊不異仙鄉竹間日日同真侣<lb/>
<pb n="KR4d0062_WYG_016-12b"/>
水畔時時泛羽觴雨後鳥聲移樹囀風前花氣觸人香<lb/>
林間富貴一般樂更縱其來更不妨<lb/>
　　解字吟<lb/>
人言為信日月為明止戈為武羔美為羹<lb/>
　　感事吟<lb/>
芝蘭種不榮荆棘剪不去二者無柰何徘徊嵗將暮<lb/>
　　窮逹吟<lb/>
窮不能巻達不能舒謂之知道不亦難乎<lb/>
<pb n="KR4d0062_WYG_016-13a"/>
　　宇宙吟<lb/>
宇宙在乎手萬物在乎身緜緜而若存用之豈有勤<lb/>
　　久旱吟<lb/>
久旱望雨久雨思晴天之常道人之常情<lb/>
　　成性吟<lb/>
成性存存用志不分又何患乎不到古人<lb/>
　　路徑吟<lb/>
面前路徑無令窄路徑窄時無過客過客無時路徑荒<lb/>
<pb n="KR4d0062_WYG_016-13b"/>
人間大率多荆棘<lb/>
　　大人吟<lb/>
天道逺人道邇盡人情合天理<lb/>
　　先天吟示邢和叔<lb/>
一片先天號太虚當其無事見真腴胷中美物肯自衒<lb/>
天下英才敢厚誣理順是言皆可放義安何地不能居<lb/>
直從太宇收功後始信人間有丈夫<lb/>
　　感事吟<lb/>
<pb n="KR4d0062_WYG_016-14a"/>
為善大宜量力分知幾都在近人情人情盡後疑難入<lb/>
力量分時事自平理順面前皆道路義乖門外是荆榛<lb/>
何人肯認此言語此語分明人不聴<lb/>
　　浩歌吟<lb/>
何者謂知幾惟神能造微行藏全在我用舍繫於時每<lb/>
恨知人晚常憂見事遲與天為一體然後識宣尼<lb/>
　　利名吟<lb/>
利名都不到胷中由此胷中氣自冲既愛且憎皆是病<lb/>
<pb n="KR4d0062_WYG_016-14b"/>
靈臺何日得從容<lb/>
　　凴髙吟<lb/>
誰將酷烈千般毒變作恩光一派深惆悵先民不復見<lb/>
更凴髙處儘沈吟<lb/>
　　意盡吟<lb/>
意盡於物言盡於誠矯情鎮物非我所能<lb/>
　　浩歌吟二首<lb/>
憂愁與喜歡相去一毛間治亂不同體山川無兩般笛<lb/>
<pb n="KR4d0062_WYG_016-15a"/>
聲方逺聴草色正遙看何處危樓上斜陽人凭欄<lb/>
嘉善既難投先生宜罷休履霜猶可救滅木更何求獸<lb/>
困重來日鴻飛逺去秋民饑須是食食外盡悠悠<lb/>
　　温良吟<lb/>
君子温良當責備小人情偽又須防因驚世上機闗惡<lb/>
遂覺壺中日月長<lb/>
　　君子吟<lb/>
君子與義小人與利與義日興與利日廢<lb/>
<pb n="KR4d0062_WYG_016-15b"/>
君子尚徳小人尚力尚德樹恩尚力樹敵<lb/>
君子作福小人作威作福福至作威禍隨<lb/>
君子樂善小人樂惡樂惡惡至樂善善歸<lb/>
君子好譽小人好毁好毁人怒好譽人喜<lb/>
君子思興小人思壊思興召祥思壊召怪<lb/>
君子好與小人好求好與多喜好求多憂<lb/>
君子好生小人好殺好生道行好殺道絶<lb/>
　　先天吟<lb/>
<pb n="KR4d0062_WYG_016-16a"/>
先天天弗違後天奉天時弗違無時虧奉時有時疲<lb/>
　　爽口吟<lb/>
爽口之物少茹爽心之行少慮爽意之言少語爽身之<lb/>
事少做<lb/>
　　至誠吟<lb/>
不多求故得不雜學故明欲得心常明無過用至誠<lb/>
　　書事吟<lb/>
他山有石能攻玊玉未全成老巳催有限光隂隨事去<lb/>
<pb n="KR4d0062_WYG_016-16b"/>
無涯衰朽逐人來陶鎔情性詩千首爕理筋骸酒一盃<lb/>
六十六年無事日心源方始似昭回<lb/>
　　詩酒吟<lb/>
聖人難處口能宣何止千年與萬年心静始能知白日<lb/>
眼明方㑹看青天鬼神情狀將詩冩造化功夫用酒傳<lb/>
傳冩不干詩酒事若無詩酒又難言<lb/>
　　白頭吟<lb/>
何人頭不白我白不因愁只被人多欲其如我不憂不<lb/>
<pb n="KR4d0062_WYG_016-17a"/>
憂縁不動多欲為多求年老人常事如何不白頭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0062_WYG_016-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　擊壤集巻十六<lb/>
</p>
<p>
</p>
  </div>
</body>
</text>
</TEI>
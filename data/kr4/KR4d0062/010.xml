<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集卷十</head>
    <p>
<pb n="KR4d0062_WYG_010-1a"/>
欽定四庫全書<lb/>
　擊壤集卷十　　　　　　　宋　邵雍　撰<lb/>
　　年老逢春十三首<lb/>
年老逢春春莫猜老年方自少年廻人情少悅酒不解<lb/>
天氣却寒花未開堤外有風斜送栁墻隂經雨半生苔<lb/>
去年波水東流去舊淥奈何新又來<lb/>
年老逢春春正妍春妍况在禁煙前纔寒却暖養花日<lb/>
行<hi>去聲</hi>雨便晴消酒天進退樽罍宜有主栽培桃李豈無<lb/>
<pb n="KR4d0062_WYG_010-1b"/>
權清談已是歡情極更把狂詩當管絃<lb/>
年老逢春雨乍晴雨晴况復近清明天低宫殿初長日<lb/>
風暖園林未囀鶯花似錦時髙閣望草如茵處小車行<lb/>
東君見賜何多也又復人間久太平<lb/>
年老逢春莫厭春住家况復在天津既將水竹為生計<lb/>
須與風花作主人故宅廢功除瓦礫新畦加意種蘭薰<lb/>
未知去此閑田地何地更能容此身<lb/>
年老逢春始識春春妍都恐屬閑身能知青帝功夫大<lb/>
<pb n="KR4d0062_WYG_010-2a"/>
肯逐後生撩亂頻酒趂嫰醅嘗格韻花承曉露看精神<lb/>
大凡尤物難分付造化從來不負人<lb/>
年老逢春春意多波光誰染栁誰拖池亭正好愛不徹<lb/>
草木向榮情奈何便把樽罍通意思須防風雨害清和<lb/>
千紅萬翠中間裏似我閑人更有麽<lb/>
年老逢春春莫厭春工慎勿致猜嫌紅芳若得眼前過<lb/>
白髪任從頭上添雨後艶花零涙顆風餘新月露眉尖<lb/>
輕醇酒面斟來凸舉盞長憂不易拈<lb/>
<pb n="KR4d0062_WYG_010-2b"/>
年老逢春春莫慳春慳不當世艱難四時只有三春好<lb/>
一歲都無十日閒酒盞不煩人訴免花枝須念雨催殘<lb/>
却愁千片飄零後多少金能買此歡<lb/>
年老逢春莫厭頻更頻能見㡬廻春須將酒盞強留客<lb/>
却恐花枝解笑人世態不堪新間舊物情難免假疑真<lb/>
誰云梁燕多言語此箇深寃都未伸<lb/>
年老逢春興未收願春慈造少遲留既稱好事愁花老<lb/>
須與多情秉燭遊酒裏功勞閑汗馬詩中罪過静風流<lb/>
<pb n="KR4d0062_WYG_010-3a"/>
東君不奈人嘲戯僝僽花枝惡未休<lb/>
年老逢春莫惜狂惜狂無那興難當園林恰到恁明媚<lb/>
風雨便多閑中傷花等半開宜速賞酒聞纔熟便先嘗<lb/>
大都美物天長惜非是吾儕曲主張<lb/>
年老逢春春不任不任縁被老來侵一身老去惡足惜<lb/>
滿眼春歸何處尋紅日墜時風更急落花流處水仍深<lb/>
流鶯不悟芳菲歇猶向枝頭送好音<lb/>
年老逢春認破春破春不用苦傷神身心自有安存地<lb/>
<pb n="KR4d0062_WYG_010-3b"/>
草木焉能媚惑人此日榮爲他日瘁今年陳是去年新<lb/>
世間憂喜常相逐多少酒能平得君<lb/>
　　　和堯夫先生年老逢春三首　　　　光<lb/>
　年老逢春春莫咍朱顔不肯似春廻酒因多病無心<lb/>
　醉花不解愁隨意開荒徑倦遊從碧草空庭慵掃任<lb/>
　蒼苔相逢談笑猶能在坐待牽車陌上來<lb/>
　年老逢春無用驚對花弄筆眼猶明不嫌貧舎舊來<lb/>
　燕喚起醉眠何處鶯一僕相隨幅巾出群童聚看小<lb/>
<pb n="KR4d0062_WYG_010-4a"/>
　車行人間萬事都捐去莫遣胷中氣不平<lb/>
　年老逢春猶解狂行歌南陌上東岡晴雲髙鳥各自<lb/>
　得白日遊絲相與長草色無情盡眼綠林花多思麗<lb/>
　人香吾儕幸免簪𥚑累痛飲閑吟樂未央<lb/>
　　　崇徳久待不至　　　　　　　　　光<lb/>
　淡日濃雲合復開碧嵩青洛逺縈廻林端髙閣望巳<lb/>
　乆花外小車猶未來<lb/>
　　和<lb/>
<pb n="KR4d0062_WYG_010-4b"/>
君家梁上年時燕過社今年尚未廻請罰誤君凝竚久<lb/>
萬花深處小車來<lb/>
天啓夫君八斗才野人中路必須廻神仙一句難忘處<lb/>
花外小車猶未來<lb/>
　　别兩絶<lb/>
樓外花深礙小車難忘有徳見思多欲慿桃李為之謝<lb/>
桃李無言争奈何<lb/>
賞花髙閣上負約罪難廻若許將詩贖何時不可陪<lb/>
<pb n="KR4d0062_WYG_010-5a"/>
　　春日登石閣<lb/>
滿洛城中將相家廣栽桃李作生涯年年二月凭髙處<lb/>
不見人家只見花<lb/>
　　六十三吟<lb/>
行年六十有三歲齒髮雖衰志未衰恥把精神虚作弄<lb/>
肯將才力妄施為愁聞刮骨聲音切悶見吹毛智數卑<lb/>
珍重至人嘗有語落便宜是得便宜<hi>陳希夷先生嘗有是言</hi>
　　感事吟<lb/>
<pb n="KR4d0062_WYG_010-5b"/>
古人不見面止可觀其心其心固無他而多顧義深今<lb/>
人不見心正可觀其面其面固無他而多顧利淺顧義<lb/>
則利人顧利則害民利人與害民而卒反其身其身幸<lb/>
而免亦須殃子孫<lb/>
　　偶書<lb/>
天生萬物各遂其一唯人最靈萬物能并芝蘭芬芳麒<lb/>
麟鳳凰此類之人鮮有不臧狼毒冶葛梟鴆蛇蝎此類<lb/>
之人鮮有不孽臧唯思安孽唯思殘日夜無息相代于<lb/>
<pb n="KR4d0062_WYG_010-6a"/>
前天無私覆地無私載俱能含養始知廣大<lb/>
　　偶得吟<lb/>
蛙蜢泥中走鳳凰雲外飛雲泥相去遠自是難相知<lb/>
　　太和湯吟<lb/>
二味相和就瓮頭一般收口效偏優同斟祗却因無事<lb/>
獨酌何嘗為有愁纔沃便從眞宰辟半醺仍約伏羲遊<lb/>
人間盡愛醉時好未到醉時誰肯休<lb/>
　　洗竹<lb/>
<pb n="KR4d0062_WYG_010-6b"/>
嵗寒松栢共經秋叢剉無端蔽翳稠遍地冗枝都與去<lb/>
倚天髙幹一齊留應龍吟後聲能效儀鳳來時功可收<lb/>
未說其他為用處此般風格最難儔<lb/>
　　天意吟<lb/>
天意無他只自然自然之外更無天不欺誰怕居暗室<lb/>
絶利須求在一源未喫力時猶有說到收功處更何言<lb/>
聖人能事人難繼無價明珠正在淵<lb/>
　　代書戯祖龍圖<lb/>
<pb n="KR4d0062_WYG_010-7a"/>
祖兄同甲申二十七日長無怨可低眉有歡能抵掌交<lb/>
情日更深道義久相尚但欠書丹人黄金八百兩<hi>擇之葬其</hi>
<hi>親也書誌用予姓名</hi>
　　把酒<lb/>
把酒囑兒男吾今六十三處身雖未至講道固無慙世<lb/>
上榮都謝林間樂尚貪語其貪一也且免世猜嫌<lb/>
　　對花<hi>熈寧七年</hi>
花枝照酒巵把酒囑花枝酒盡錢能買花殘藥不醫人<lb/>
<pb n="KR4d0062_WYG_010-7b"/>
無先酩酊花莫便離披慢慢對花飲况春能幾時<lb/>
　　四道吟<lb/>
天道有消長地道有險夷人道有興廢物道有盛衰興<lb/>
廢不同世盛衰不同時奈何人當之許多喜與悲<lb/>
　　林下吟<lb/>
林下一般竒俗人那得知乍圓明月夜纔放好花枝美<lb/>
酒未斟滿佳賔莫放歸世間優我軰幸有這些兒<lb/>
　　春隂<lb/>
<pb n="KR4d0062_WYG_010-8a"/>
日日是春隂春隂又復沉養花雖有力愛月豈無心月<lb/>
滿方能看花開始可吟奈何花與月殊不諒人深<lb/>
　　又<lb/>
花好難久觀月好難久看花能五七日月止十二圓圓<lb/>
時仍齟齬開處足摧殘風雨尋常事人心何不安<lb/>
　　囑花吟<lb/>
把酒囑花枝花枝亦要知花無十日盛人有百年期據<lb/>
此銷魂處寧思中酒時若非詩斷割難解一生迷<lb/>
<pb n="KR4d0062_WYG_010-8b"/>
　　懶起吟<lb/>
半記不記夢覺後似愁無愁情倦時擁衾側卧未歡起<lb/>
簾外落花撩亂飛<lb/>
　　感事吟<lb/>
君子小人正相反上智下愚誠不移冶葛根非連靈芝<lb/>
奈何生與天地齊<lb/>
　　三惑<lb/>
老而不歇是一惑安而不樂是二惑閑而不清是三惑<lb/>
<pb n="KR4d0062_WYG_010-9a"/>
三者之惑自戕賊<lb/>
　　四喜<lb/>
一喜長年為夀域二喜豐年為樂國三喜清閑為福徳<lb/>
四喜安康為福力<lb/>
　　何如吟<lb/>
立身須作真男子臨事無為淺丈夫料得人生皆素定<lb/>
空多計較竟何如<lb/>
　　問春吟<lb/>
<pb n="KR4d0062_WYG_010-9b"/>
自古言花須說鶯鶯花本合一時行因何花謝鶯纔至<lb/>
浪得鶯花相與名輙欲問春春不應私於蜂蝶有何情<lb/>
流鶯不伏春辜負啼了千聲又萬聲<lb/>
　　樓上寄友人<lb/>
有客常輕平地春失春不得不云云能安陋巷無如我<lb/>
既上髙樓還憶君滿眼雲林都是綠萬家輝舞半來新<lb/>
憑欄須是心無事誰是憑欄無事人<lb/>
　　所失吟<lb/>
<pb n="KR4d0062_WYG_010-10a"/>
所失彌多所得微中間贏得一歔欷人榮人悴乃常理<lb/>
花謝花開何足追偶爾相逢却相别乍然同喜又同悲<lb/>
只消照破都無事何必區區更辨為<lb/>
　　挿花吟<lb/>
頭上花枝照酒巵酒巵中有好花枝身經兩世太平日<lb/>
眼見四朝全盛時况復筋骸粗康健那堪時節正芳菲<lb/>
酒涵花影紅光溜争忍花前不醉歸<lb/>
　　閑居吟<lb/>
<pb n="KR4d0062_WYG_010-10b"/>
閑居須是洛中居天下閑居皆莫如文物四方賢俊地<lb/>
山川千古帝王都絶竒花畔持芳醑最軟草間移小車<lb/>
只有堯夫負親舊交親殊不負堯夫<lb/>
　　依韻和張子堅太愽<lb/>
八載相逢恨未平如何别酒又還傾雖慙坦率珠多纇<lb/>
却識清和玉有聲處世當為天下士賞花須是洛陽城<lb/>
也知今古真男子造化功夫不易生<lb/>
　　還鞠十二著作見示共城詩巻<lb/>
<pb n="KR4d0062_WYG_010-11a"/>
寫像丹青未易偕丹青難寫像情懐覽君十首詩三遍<lb/>
勝我再遊鄉一廻故國不知新想望家山如見舊崔嵬<lb/>
功名時事人休問只有兩行清淚揩<lb/>
　　樂物吟<lb/>
日月星辰天之明耳目口鼻人之靈皇王帝伯<hi>音霸</hi>人之<lb/>
生天意不逺人之情飛走草木類既别士農工商品自<lb/>
成安得歲豐時長平樂與萬物同其榮<lb/>
　　喜春吟<lb/>
<pb n="KR4d0062_WYG_010-11b"/>
春至已將詩探伺春歸更用酒追尋酒因春至春歸飲<lb/>
詩為花開花謝吟花謝花開詩屢作春歸春至酒頻斟<lb/>
情多不是強年少和氣衝心何可任<lb/>
　　暮春吟<lb/>
多情潘佑羡楊花出入千家復萬家少日壯心都失去<lb/>
老年新事不知他詩中罪過人多恕酒裏功勞我自誇<lb/>
猶有一般牢落處交親大半在天涯<lb/>
　　和王中美大卿致政二首<lb/>
<pb n="KR4d0062_WYG_010-12a"/>
等候人間七十年便如平子賦歸田知時所得誠多矣<lb/>
養志其誰曰不然况有林泉情恱樂却無官守事拘牽<lb/>
小車近日曾馳謁正值夫君春晝眠<lb/>
自古有才思奮飛夫君何故獨知時平生懐抱未少屈<lb/>
盛世掛冠良得宜入格栁拖風細細壓春花笑日遲遲<lb/>
傳呼震地門前過更不令人問是誰<lb/>
　　和北京王郎中見訪留詩<lb/>
車從賞春來北京耿君先期已馳情此時殞霜奈何重<lb/>
<pb n="KR4d0062_WYG_010-12b"/>
今歲花開徒有聲既辱佳章仍墜刺寧無累句代通名<lb/>
天之才美應自惜料得不為時虚生<lb/>
　　喜樂吟<lb/>
生身有五樂居洛有五喜人多輕習常殊不以為事吾<lb/>
才無所長吾識無所紀其心之㤗然奈何人了此<lb/>
　<hi>一樂生中國四樂見太平</hi>　　<hi>二樂為男子/五樂聞道義</hi>　　<hi>三樂為士人一喜多善人</hi>
　<hi>二喜多好事五喜多大體</hi>　　<hi>三喜多美物/</hi>　　<hi>四喜多佳景</hi>
　　歡喜吟<lb/>
<pb n="KR4d0062_WYG_010-13a"/>
歡喜又歡喜喜歡更喜歡吉士為我友好景為我觀美<lb/>
酒為我飲美食為我餐此身生長老盡在太平間<lb/>
　　天道吟<lb/>
天道不難知人情未易窺雖聞言語處更看作為時隱<lb/>
几功夫大揮戈事業卑春秋頼乘興出用小車兒<lb/>
　　室吟<lb/>
一室可容身四時長有春何嘗無美酒未始絶佳賔洞<lb/>
裏賞花者<hi>君實也宅中有洞</hi>天邊泛月人<hi>君貺也宅中有樓</hi>相逢應有<lb/>
<pb n="KR4d0062_WYG_010-13b"/>
語笑我太因循<lb/>
　　　正月二十六日獨歩至洛濵偶成二詩呈堯夫<lb/>
　　　　先生　　　　　　　　　　　　光<lb/>
　拜表歸來抵寺居解鞍縱馬罷傳呼紫花金帶盡脫<lb/>
　去便是林間一野夫<lb/>
　草軟波晴沙路微手携笻竹着深衣白鷗不信忘機<lb/>
　久見我猶穿岸柳飛<lb/>
　　依韻和君實端明洛濵獨歩<lb/>
<pb n="KR4d0062_WYG_010-14a"/>
冠蓋紛紛塞九衢聲名相軋在前呼獨君都不將為事<lb/>
始信人間有丈夫<lb/>
風背河聲近亦微斜陽淡泊隔雲衣一䨇白鷺來煙外<lb/>
將下沙頭又却飛<lb/>
　　雨後天津獨歩<lb/>
洛陽宫殿鏁晴煙唐漢以來書可傳多少升沉都不見<lb/>
空餘四面舊山川<lb/>
　　春色<lb/>
<pb n="KR4d0062_WYG_010-14b"/>
去歲春歸留不住今年春色來何處洛陽處處是桃源<lb/>
小車漸轉東街去<lb/>
　　太平吟<lb/>
天下太平日人生安樂時更逢花爛漫争忍不開眉<lb/>
　　禁煙留題錦幈山下四首<lb/>
滿川桃李弄芳妍不忍重為思所殘忍使一年春遂去<lb/>
儘凭髙處與盤桓<lb/>
寒食風煙錦幈下凭髙把酒興何如滿川桃李方妍媚<lb/>
<pb n="KR4d0062_WYG_010-15a"/>
不忍重為風破除<lb/>
無涯桃李待清明經歲方能開得成不念化工曾着力<lb/>
狂風何故苦相凌<lb/>
春半花開百萬般東風近日惡摧殘可憐桃李性溫厚<lb/>
吹盡都無一句言<lb/>
　　兩歲錦幈之遊不克見鄭令因以寄之<lb/>
歲歲羣芳正爛開錦幈山下賞春來兩年不得陪山躅<lb/>
洞裏仙人出未廻<lb/>
<pb n="KR4d0062_WYG_010-15b"/>
　　東軒前添色牡丹一株開二十四枝成兩絶呈諸<lb/>
　　　公<lb/>
牡丹一株開絶倫二十四枝嬌娥顰天下唯洛十分春<lb/>
邵家獨得七八分<lb/>
牡丹一株開絶竒二十四枝嬌娥圍滿洛城人都不知<lb/>
邵家獨占春風時<lb/>
　　　酬堯夫招看牡丹　　　　　　　　光<lb/>
　君家牡丹深淺紅二十四枝為一叢不唯春光占七<lb/>
<pb n="KR4d0062_WYG_010-16a"/>
　八才華自是詩人雄<lb/>
　君家牡丹今盛開二十四枝為一栽主人果然青眼<lb/>
　待正忙亦須偷暇來<hi>少選當與景仁上謁</hi>
　　花時阻雨不出<lb/>
三月洛城春半時鞦韆未拆楊花飛小車不出閑春泥<lb/>
亂紅飜處流鶯啼<lb/>
　　安樂窩中吟<lb/>
安樂窩中職分修分修之外更何求滿天下士情能接<lb/>
<pb n="KR4d0062_WYG_010-16b"/>
遍洛陽園身可遊行已當行誠盡處看人莫看力生頭<lb/>
因思平地春言語使我嘗登百尺樓<hi>司馬君實有詩云始知平地上看不</hi>
<hi>盡青春</hi>
安樂窩中事事無唯存一巻伏羲書倦時就枕不必睡<lb/>
歡後携笻任所趨准備㸃茶收露水隄防合藥種魚蘇<lb/>
苟非先聖開䝉悋幾作人間淺丈夫<lb/>
安樂窩中弄舊編舊編將絶又重聯燈前燭下三千日<lb/>
水畔花間二十年有主山河難占籍無争風月任收權<lb/>
<pb n="KR4d0062_WYG_010-17a"/>
閑吟閑咏人休問此箇功夫世不傳<lb/>
安樂窩中萬户侯良辰美景忍虚休已曾得手春深日<lb/>
更欲披衣年老頭曉露重時花滿檻暖醅浮處酒盈甌<lb/>
聖人喜得㱔兒事又省工夫又省憂<lb/>
安樂窩中春夢廻併無塵事可装懐輕風一霎座中過<lb/>
此樂直從天外來日影轉時從杖屨花隂交處傍樽罍<lb/>
人間未若吾鄕好又况吾鄕多美才<lb/>
安樂窩中春不虧山翁出入小車兒水邊平轉綠楊岸<lb/>
<pb n="KR4d0062_WYG_010-17b"/>
花外就移芳草堤明快眼看三月景康強身歴四朝時<lb/>
鳳凰樓下天津畔仰面迎風倒載歸<lb/>
安樂窩中三月期老來纔㑹惜芳菲自知一賞有分付<lb/>
誰讓黄金無孑遺美酒飲教微醉後好花看到半開時<lb/>
這般意思難名狀只恐人間都未知<lb/>
安樂窩中春暮時閉門慵坐客來稀蕭蕭㣲雨竹間霽<lb/>
嘒嘒翠禽花上飛好景盡將詩記錄歡情須用酒維持<lb/>
自餘身外無窮事皆可掉頭稱不知<lb/>
<pb n="KR4d0062_WYG_010-18a"/>
安樂窩中甚不貧中間有榻可容身儒風一變至於道<lb/>
和氣四時長若春日月作明明主日人言成信信由人<lb/>
唯人與日不相逺過此何嘗更語真<lb/>
安樂窩中設不安略行湯劑自能痊居常無病不服藥<lb/>
就使有災宜俟天理到昧時須索講情於盡處更何言<lb/>
自餘虚費閑思慮都可易之為晝眠<lb/>
安樂窩中春欲歸春歸忍賦送春詩雖然春老難牽復<lb/>
却有夏初能就移飲酒莫教成酩酊賞花慎勿至離披<lb/>
<pb n="KR4d0062_WYG_010-18b"/>
人能知得此般事焉有閑愁到兩眉<hi>又云安樂窩中三月期老年纔㑹惜</hi>
<hi>芳菲酒防酩酊須生病花恐離披遂便飛飲酒莫教成酩酊賞花慎勿至離披離披酩酊惡滋味不作歡欣只</hi>
<hi>作悲</hi>
生為男子偶昌辰安樂窩中富貴身大字寫詩誇壮健<lb/>
小盃飲酒惜輕醇山川澄浄初經雨草木暄妍正遇春<lb/>
造化功夫精妙處都宜分付與閑人<lb/>
安樂窩中雖不拘不拘終不失吾儒輕醇酒用小盞飲<lb/>
豪壮詩將大字書花木暄妍春雨後山川澄淨九秋餘<lb/>
<pb n="KR4d0062_WYG_010-19a"/>
閑中意思長多少無忝人間一丈夫<lb/>
　　　奉和安樂窩吟　　　　　　　　　光<lb/>
　靈臺無事日休休安樂由來不外求細雨寒風宜獨<lb/>
　坐暖天佳景即閑遊松篁亦足開青眼桃李何妨挿<lb/>
　白頭我以著書為職業為君偷暇上髙樓<lb/>
　　食梨吟<lb/>
願君莫愛金花梨願君須愛紅消梨金色紅消兩般味<lb/>
一般顔色如臙脂紅消食之甘如飴金花食之先顰眉<lb/>
<pb n="KR4d0062_WYG_010-19b"/>
似此誤人事不少未食之前宜辨之<lb/>
　　依韻答安之少卿<lb/>
疊巘如幈四面開可堪虚使亂雲堆已曾同賞花無限<lb/>
須約共遊山幾廻未老秋光詩擁筆乍凉天氣酒盈盃<lb/>
輕風早是得人喜更向芰荷深處來<lb/>
　<lb/>
　<lb/>
　擊壤集巻十<lb/>
</p>
<p>
</p>
  </div>
</body>
</text>
</TEI>
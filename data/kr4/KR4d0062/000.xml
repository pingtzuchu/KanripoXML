<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集</head>
    <p>
<pb n="KR4d0062_WYG_000-1a"/>
欽定四庫全書　　　　　集部三<lb/>
　擊壤集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案擊壤集二十巻宋邵子撰前有治<lb/>
　　　　平丙午自序後有元祐辛邜邢恕序晁公武<lb/>
　　　　讀書志云雍䆳於易數歌詩盖其餘事亦頗<lb/>
　　　　切理案自班固作詠史詩始兆論宗東方朔<lb/>
　　　　作誡子詩始渉理路沿及北宋鄙唐人之不<lb/>
<pb n="KR4d0062_WYG_000-1b"/>
　　　　知道扵是以論理為本以修詞為本而詩格<lb/>
　　　　扵是乎大變此集其尤著者也朱國楨湧幢<lb/>
　　　　小品曰佛語衍為寒山詩儒語衍為擊壤集<lb/>
　　　　此聖人平易近人覺世唤醒之妙用是亦一<lb/>
　　　　説然北宋自嘉祐以前厭五季佻薄之弊事<lb/>
　　　　事反樸還淳其人品率以光明豁達為宗其<lb/>
　　　　文章亦以平實坦易為主故一時作者徃徃<lb/>
　　　　衍長慶餘風王禹偁詩所謂本與樂天為後<lb/>
<pb n="KR4d0062_WYG_000-2a"/>
　　　　進敢期杜甫是前身者是也邵子之詩其源<lb/>
　　　　亦出白居易而晚年絶意世事不復以文字<lb/>
　　　　為長意所欲言自抒胸臆原脫然扵詩法之<lb/>
　　　　外毁之者務以聲律繩之固所謂謬傷海鳥<lb/>
　　　　横斤山木譽之者以為風雅正傳荘㫤諸人<lb/>
　　　　轉相摹仿如所謂送我一壺陶靖莭還他兩<lb/>
　　　　首邵堯夫者亦為刻畫無鹽唐突西子失邵<lb/>
　　　　子之所以為詩矣况邵子之詩不過不苦吟<lb/>
<pb n="KR4d0062_WYG_000-2b"/>
　　　　以求工亦非以工為厲禁如邵伯温聞見前<lb/>
　　　　録所載安樂窩詩曰半記不記夢覺後似愁<lb/>
　　　　無愁情倦時擁衾側卧未欲起簾外落花撩<lb/>
　　　　亂飛此雖置之江西派中有何不可而明人<lb/>
　　　　乃惟以鄙俚相髙又烏知邵子哉集為邵子<lb/>
　　　　所自編而楊時龜山語録所稱須信畫前原<lb/>
　　　　有易自從刪後更無詩一聨集中乃無之知其<lb/>
　　　　隨手散佚不復収拾真為寄意扵詩而非刻<lb/>
<pb n="KR4d0062_WYG_000-3a"/>
　　　　意扵詩者矣又案邵子抱道自髙盖亦顔子<lb/>
　　　　陋巷之志而黄冠者流以其先天之學出扵<lb/>
　　　　華山道士陳摶又恬淡自怡迹似黄老遂以<lb/>
　　　　是集編入道藏太元部賤字禮字二號中殊<lb/>
　　　　為誕妄今併附辨扵此使異教無得牽附焉<lb/>
　　　　乾隆四十二年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0062_WYG_000-4a"/>
擊壤集自序<lb/>
擊壤集伊川翁自樂之詩也非唯自樂又能樂時與萬<lb/>
物之自得也伊川翁曰子夏謂詩者志之所之也在心<lb/>
為志發言為詩情動於中而形於言聲成其文而謂之<lb/>
音是知懐其時則謂之志感其物則謂之情發其志則<lb/>
謂之言揚其情則謂之聲言成章則謂之詩聲成文則<lb/>
謂之音然後聞其詩聴其音則人之志情可知之矣且<lb/>
情有七其要在二二謂身也時也謂身則一身之休戚<lb/>
<pb n="KR4d0062_WYG_000-4b"/>
也謂時則一時之否泰也一身之休戚則不過貧富貴<lb/>
賤而已一時之否泰則在夫興廢治亂者焉是以仲尼<lb/>
刪詩十去其九諸侯千有餘國風取十五西周十有二<lb/>
王雅取其六葢垂訓之道善惡明著者存焉耳近世詩<lb/>
人窮慼則職於怨憝榮達則專於淫泆身之休慼發於<lb/>
喜怒時之否泰出於愛惡殊不以天下大義而為言者<lb/>
故其詩大率溺於情好也噫情之溺人也甚於水古者<lb/>
謂水能載舟亦能覆舟是覆載在水也不在人也載則<lb/>
<pb n="KR4d0062_WYG_000-5a"/>
為利覆則為害是利害在人也不在水也不知覆載能<lb/>
使人有利害耶利害能使水有覆載耶二者之間必有<lb/>
處焉就如人能蹈水非水能蹈人也然而有稱善蹈者<lb/>
未始不為水之所害也若外利而蹈水則水之情亦由<lb/>
人之情也若内利而蹈水則敗壊之患立至於前又何<lb/>
必分乎人焉水焉其傷性害命一也性者道之形體也<lb/>
性傷則道亦從之矣心者性之郛廓也心傷則性亦從<lb/>
之矣身者心之區宇也身傷則心亦從之矣物者身之<lb/>
<pb n="KR4d0062_WYG_000-5b"/>
舟車也物傷則身亦從之矣是知以道觀性以性觀心<lb/>
以心觀身以身觀物治則治矣然猶未離乎害者也不<lb/>
若以道觀道以性觀性以心觀心以身觀身以物觀物<lb/>
則雖欲相傷其可得乎若然則以家觀家以國觀國以<lb/>
天下觀天下亦從而可知之矣予自壯嵗業於儒術謂<lb/>
人世之樂何嘗有萬之一二而謂名教之樂固有萬萬<lb/>
焉况觀物之樂復有萬萬者焉雖死生榮辱轉戰於前<lb/>
曽未入於胷中則何異四時風花雪月一過乎眼也誠<lb/>
<pb n="KR4d0062_WYG_000-6a"/>
為能以物觀物而兩不傷者焉葢其間情累都忘去爾<lb/>
所未忘者獨有詩在焉然而雖曰未忘其實亦若忘之<lb/>
矣何者謂其所作異乎人之所作也所作不限聲律不<lb/>
㳂愛惡不立固必不希名譽如鑑之應形如鐘之應聲<lb/>
其或經道之餘因閒觀時因靜照物因時起志因物寓<lb/>
言因志發詠因言成詩因詠成聲因詩成音是故哀而<lb/>
未嘗傷樂而未嘗淫雖曰吟詠情性曽何累於性情哉<lb/>
鐘鼔樂也玉帛禮也與其嗜鐘鼓玉帛則斯言也不能<lb/>
<pb n="KR4d0062_WYG_000-6b"/>
無陋矣必欲廢鐘鼔玉帛則其如禮樂何人謂風雅之<lb/>
道行於古而不行於今殆非通論牽於一身而為言者<lb/>
也吁獨不念天下為善者少而害善者多造危者衆而<lb/>
持危者寡志士在畎畆則以畎畆言故其詩名之曰伊<lb/>
川擊壤集時有宋治平丙午中秋日也<lb/>
</p>
<p>
</p>
  </div>
</body>
</text>
</TEI>
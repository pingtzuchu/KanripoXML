<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十四</head>
    <p>
<pb n="KR4d0062_WYG_014-1a"/>
欽定四庫全書<lb/>
　擊壤集巻十四　　　　　　宋　邵雍　撰<lb/>
　　偶書<lb/>
美食無使饜饜則不能受善人無使倦倦則不能乆官<lb/>
小拜人喜官髙拜人恥官職自外來中心何若此<lb/>
賢徳之人所居之處如芝如蘭使人愛慕凶惡之人所<lb/>
居之處如虎如狼使人怕怖<lb/>
妻强夫殃奴强主殃臣强君殃尾大于身氷堅于霜辨<lb/>
<pb n="KR4d0062_WYG_014-1b"/>
之不早國破家亡<lb/>
才髙命寡恥居人下若不固窮非知道者<lb/>
　　王勝之諌議見惠文房四寳内有巨硯尤佳因以<lb/>
　　　謝之<lb/>
銅雀或常聞未嘗聞金雀始愧林下人識物不甚博金<lb/>
雀出何所必出自靈嶽剪斷白雲根分破蒼岑角既為<lb/>
之巨硯遂登于綸閣水貯見温潤墨發知瀺濯䆫下喜<lb/>
鑑開案前驚月落見贈何慇懃欲報須和璞胡為不且<lb/>
<pb n="KR4d0062_WYG_014-2a"/>
留洪化用斟酌胡為不且留賢人用選擢胡為不且留<lb/>
姦人用誅削胡為不且留生靈用安泊則予何人哉拜<lb/>
貺徒驚矍須是筆如椽方能無厚怍<lb/>
　　　奉答堯夫先生金雀石硯詩　　益柔<lb/>
　般陽有山名金雀山發清輝産奇璞望氣嘗言玉寳<lb/>
　藏賈胡幾遣良工度金剛寳鑚競窮搜百里青蒼困<lb/>
　鑱鑿瓊瑰未獲得研材温潤還將六美學有若玉徽<lb/>
　琴面瑩有如金彈陶輪著<hi>是山有藴玉金星二石中硯</hi>䂓天矩地<lb/>
<pb n="KR4d0062_WYG_014-2b"/>
　形制毓中或辟流外圭角晴窓氣暖墨花春牋擘毫<lb/>
　奔光照灼吾生嗜好惟四物累載裒鳩盈機格先生<lb/>
　閉户日著書朝餐每不饜<hi>平</hi>藜藿髙閎梁肉雖有餘<lb/>
　孰敢就門賙隠約先生固自嘗有言不忍將身作溝<lb/>
　<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>先生崖岸髙莫攀持此謂宜無見却一留為惠固<lb/>
　已多敢冀新詩旋踵作精深雅健迫風騷使我憂荒<lb/>
　忽驚矍還如甘露醒心昬更似神箆除眼膜先生精<lb/>
　義已入神凖易時容見涯畧<lb/>
<pb n="KR4d0062_WYG_014-3a"/>
　　再用晴窓氣暖墨花春謝王勝之諌議惠金雀硯<lb/>
硯名金雀世難倫用報慙無天下珍國士有詩偏雅處<lb/>
晴窓氣暖墨花春<lb/>
　　　奉和堯夫　　　　　　　　　　益柔<lb/>
　固窮終不悔沉淪滿腹深藏上古珍手寫新詩成幾<lb/>
　巻亦教餘事照千春<lb/>
　　題范忠獻公真<lb/>
范邵居洛陽希夷居華山陳邵為逸人忠獻為顯官邵<lb/>
<pb n="KR4d0062_WYG_014-3b"/>
在范之後陳在范之前三人貌相類兩人名相連<lb/>
　　觀物吟<lb/>
時有代謝物有枯榮人有盛衰事有廢興<lb/>
　　對花吟<lb/>
美酒豈無留客飲好花猶解向人開多情不忍阻花意<lb/>
未醉何須辭滿盃<lb/>
　　義利吟<lb/>
意不若義義不若利利之使人能忘生死利不若義義<lb/>
<pb n="KR4d0062_WYG_014-4a"/>
不若意意之使人能動天地<lb/>
　　代簡謝朱殿直贈長韻詩<lb/>
慇懃見贈用長篇里閈過從積有年嵗事報成還報始<lb/>
春華相次又暄妍<lb/>
　　試筆<lb/>
心在人軀號太陽能於事上發輝光如何皎日照八表<lb/>
得似靈臺髙一方家用平康貧不害身無疾病瘦何妨<lb/>
髙吟大笑洛城裏看盡人間手脚忙<lb/>
<pb n="KR4d0062_WYG_014-4b"/>
　　試硯<lb/>
富貴傲人人未信還知富貴去如何常觀静處光隂好<lb/>
亦恐閑時思慮多日出自然天不暗風來安得水無波<lb/>
世間大有平田地因甚須由捷徑過<lb/>
　　問調鼎<lb/>
請將調鼎問于君調鼎功夫敢預聞只有鹽梅難盡善<lb/>
豈無薑桂助為辛和羮必欲須求美衆口如何便得均<lb/>
慎勿輕言天下事伊周殊不是庸人<lb/>
<pb n="KR4d0062_WYG_014-5a"/>
　　讀古詩<lb/>
閑讀古人詩因看古人意古今時雖殊其意固無異喜<lb/>
怒與哀樂貧賤與富貴惜哉情何物使人能如是<lb/>
　　蠧書魚<lb/>
形狀類于魚其心好蠧書居常遊篋笥未始在江湖為<lb/>
害千般有言烹一物無年年當盛夏㬠了却如初<lb/>
　　嵗儉吟<lb/>
嵗儉心非儉家貧道不貧誰知天地内别有好乾坤<lb/>
<pb n="KR4d0062_WYG_014-5b"/>
　　極論<lb/>
下有黄泉上有天人人許住百來年還知虚過死萬遍<lb/>
都似不曽生一般要識明珠須巨海如求良玉必名山<lb/>
先能了盡世間事然後方言出世間<lb/>
　　求鑑吟<lb/>
人無鑑流水當求鑑止水流水無定形止水有定體人<lb/>
無鑑于水當求鑑于人水鑑見人貌人鑑見人神<lb/>
　　學佛吟<lb/>
<pb n="KR4d0062_WYG_014-6a"/>
飽食豐衣不易過日長時節奈愁何求名少日投宣聖<lb/>
怕死老年親釋迦妄欲斷縁縁愈重徼求去病病還多<lb/>
長江一片常如練幸自無風又起波<lb/>
　　霜露吟<lb/>
天地有潤澤其降也瀼瀼暖則為湛露寒則為繁霜為<lb/>
露萬物恱為霜萬物傷二物本一氣恩威何昭彰<lb/>
　　天命吟<lb/>
可委者命可憑者天人無率爾事不偶然<lb/>
<pb n="KR4d0062_WYG_014-6b"/>
　　性情吟<lb/>
踐形治性踐跡治情賢人踐跡聖人踐形<lb/>
　　心跡吟<lb/>
聖人了心賢人了跡了心無窮了跡無極<lb/>
　　觀物吟<lb/>
物不兩盛事難獨行榮瘁迭起賢愚並行<lb/>
　　思慮吟<lb/>
思慮未起鬼神莫知不由乎我更由乎誰<lb/>
<pb n="KR4d0062_WYG_014-7a"/>
　　代書答朝中舊友<lb/>
少日治文章亦曽觀國光山林雖不返畎畆未嘗忘麋<lb/>
鹿寧無志鵷鴻自有行還知今日事大故索思量<lb/>
　　冬不出吟<lb/>
冬非不欲出欲出苦日短年老恐話長天寒怕歸晚山<lb/>
翁頭有風鄉友情非淺必欲相招延春光况不逺<lb/>
　　觀物吟<lb/>
地以静而方天以動而圓既正方圓體還明動静權静<lb/>
<pb n="KR4d0062_WYG_014-7b"/>
乆必成潤動極遂成然潤則水體具然則火用全水體<lb/>
以器受火用以薪𫝊體在天地後用起天地先<lb/>
　　家國吟<lb/>
邪正異心家國同體邪能敗亡正能興起<lb/>
　　邪正吟<lb/>
賢人好正姦人好邪好邪則競好正則和<lb/>
　　義利吟<lb/>
君子尚義小人尚利尚利則亂尚義則治<lb/>
<pb n="KR4d0062_WYG_014-8a"/>
人作者事天命者時時來易失事去難追<lb/>
　　恩義吟<lb/>
恩深者親義重者君恩義兩得始謂之人<lb/>
　　閑步吟<lb/>
何者謂知音知音難漫尋既無師曠耳安有伯牙琴雖<lb/>
逼桑榆景寧忘松桂心獨行月堤上一步一髙吟<lb/>
　　坐右吟<lb/>
萬物備于身直須資養深因何為寳鑑只被用精金酒<lb/>
<pb n="KR4d0062_WYG_014-8b"/>
少如茶飲詩多似史吟顔淵方内樂天下事難任<lb/>
　　感雪吟<lb/>
㫖酒嘉肴與管絃通宵鼎沸樂豐年侯門深處還知否<lb/>
百萬流民在露天<lb/>
　　六十五嵗新正自貽<hi>熈寜八年</hi>
予家洛城裏况在天津畔行年六十五當宋之盛旦南<lb/>
園臨通衢北圃仰雙觀雖然在京國却如處山澗清泉<lb/>
篆溝渠茂木綉霄漢凉風竹下來皓月松間見面前有<lb/>
<pb n="KR4d0062_WYG_014-9a"/>
芝蘭目下無氷炭坐上有餘歡胸中無交戰冬夏既不<lb/>
出炎凉徒自變榮辱既不入富貴徒自衒惡聞人之惡<lb/>
樂道人之善不行何趦趄勿藥何瞑眩誰謂金石堅其<lb/>
心亦能斷誰謂鬼神靈其誠亦能貫<lb/>
　　小車六言吟<lb/>
昔人乘車是常今見乘車倉皇既有前車戒慎豈無覆<lb/>
轍兢莊將出必用茶飲欲登先須道裝軫邊更掛詩帙<lb/>
轅畔仍懸酒缸輪緩為移芳草葢低因礙垂楊水際尤<lb/>
<pb n="KR4d0062_WYG_014-9b"/>
宜穏審花間更要安詳朝出頻經履道晚歸屢過平康<lb/>
春重縱觀明媚秋深飫看豐穰五鳯樓前月色天津橋<lb/>
上風凉金谷園中流水魏王堤外脩篁静處光隂最好<lb/>
閑中氣味偏長所經莫不意得所見無非情忘或見農<lb/>
人擁耒或見蠶女求桑或見蘼蕪遍野或見蒺藜滿牆<lb/>
或見荆棘茂宻或見芝蘭芬芳或見雞豚狗彘或見鵰<lb/>
鶚鸞凰惡者既不見害善者固無相傷華嶽三峯岌嶪<lb/>
黄陂萬頃汪洋不為虚作男子無負閑居洛陽天地精<lb/>
<pb n="KR4d0062_WYG_014-10a"/>
英多得堯夫老去何妨<lb/>
　　安樂吟<lb/>
安樂先生不顯姓氏埀三十年居洛之涘風月情懷江<lb/>
湖性氣色斯其舉翔而後至無賤無貧無富無貴無將<lb/>
無迎無拘無忌窘未嘗憂飲不至醉收天下春歸之肝<lb/>
肺盆池資吟瓮牖薦睡小車賞心大筆快志或戴接籬<lb/>
或著半臂或坐林間或行水際樂見善人樂聞善事樂<lb/>
道善言樂行善意聞人之惡若負芒刺聞人之善如佩<lb/>
<pb n="KR4d0062_WYG_014-10b"/>
蘭蕙不佞禪伯不䛕方士不出户庭直際天地三軍莫<lb/>
凌萬鍾莫致為快活人六十五嵗<lb/>
　　甕牖吟<lb/>
有客無知惟知自守自守無他惟求寡咎有屋數間有<lb/>
田數畆用盆為池以甕為牖牆髙于肩室大于斗布被<lb/>
暖餘藜羹飽後氣吐胸中充塞宇宙筆落人間暉映瓊<lb/>
玖人能知止以退為茂我自不出何退之有心無妄思<lb/>
足無妄走人無妄交物無妄受炎炎論之甘處其陋綽<lb/>
<pb n="KR4d0062_WYG_014-11a"/>
綽言之無出其右羲軒之書未嘗去手堯舜之談未嘗<lb/>
虚口當中和天同樂易友吟自在詩飲歡喜酒百年昇<lb/>
平不為不偶七十康强不為不夀<lb/>
　　盆池吟<lb/>
有客無知惟知不為不為無他惟求不欺我有人是人<lb/>
無我非因開甕牖遂鑿盆池都邑地貴江湖景奇能游<lb/>
澤國不下堂基簾外青草軒前黄陂壺中月落鑑裏雲<lb/>
飛既有荷芰豈無<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茨既有蝌蚪豈無蛟螭亦或清淺<lb/>
<pb n="KR4d0062_WYG_014-11b"/>
亦或渺瀰亦或渌浄亦或漣漪風起蘋藻凉生袖衣林<lb/>
宗何在范蠡何歸宻雪霏霏輕氷披披垂栁依依細雨<lb/>
㣲微可以觀止可以忘機可以照物可以看時不樂乎<lb/>
我更樂乎誰吾于是日再見伏羲<lb/>
　　小車吟<lb/>
有客無知惟知有家有家能歸其歸非遐靈臺瑩静天<lb/>
壤披葩書用大筆出乗小車身為男子生于中華又居<lb/>
洛陽為幸何多天地中央帝王貞宅漢唐遺烈氣象自<lb/>
<pb n="KR4d0062_WYG_014-12a"/>
佳聖賢區宇士人淵藪仁義塲圃聞見無涯里巷相切<lb/>
親朋相過人疑日馭我謂星查或遊金谷或泛月波或<lb/>
經履道或過銅駝進退雲水舒巻煙霞揄揚風月擡帖<lb/>
鶯花性喜飲酒飲喜㣲酡飲未微酡口先吟哦吟哦不<lb/>
足遂及浩歌浩歌不足無可奈何<lb/>
　　大筆吟<lb/>
有客無知為性太質不忮不求無固無必足躡天根手<lb/>
探月窟所得之懷盡賦于筆意逺情融氣和神逸酒放<lb/>
<pb n="KR4d0062_WYG_014-12b"/>
微醺綃鋪半匹如風之卒如雲之勃如電之欻如雨之<lb/>
密或往或還或沒或出滌盪氛埃廓開天日鸞鳯翺翔<lb/>
龍蛇盤屈春葩暄妍秋山崪屼三千簮裾俯循儒術百<lb/>
萬貔貅仰聴軍律松桂成林芝蘭滿室蜀錦初畨朝霞<lb/>
乍拂白璧一雙黄金百鎰羲之來求牧之來乞物外神<lb/>
交人間事畢觀者析醒收之愈疾<lb/>
　<lb/>
　擊壤集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十七</head>
    <p>
<pb n="KR4d0062_WYG_017-1a"/>
欽定四庫全書<lb/>
　擊壤集巻十七　　　　　　宋　邵雍　撰<lb/>
　　人物吟<lb/>
人破須至䕶物破須至補補䕶既巳多卒歸於敗露人<lb/>
有人之情物有物之理人物類不同情理安有異<lb/>
　　偶得吟<lb/>
林間無事可裝懐晝睡功勞酒一盃殘夢不能全省記<lb/>
半隨風雨過東街<lb/>
<pb n="KR4d0062_WYG_017-1b"/>
　　觀物吟<lb/>
一氣才分兩儀巳備圓者為天方者為地變化生成動<lb/>
植類起人在其間最靈最貴<lb/>
　　戰國吟<lb/>
七國之時尚戰爭威强知詐一齊行廉頗白起善用兵<lb/>
蘇秦張儀善縱横朝為布衣暮公卿昨日鼎食今鼎烹<lb/>
范雎謝相何心情蔡澤入秦何依憑始皇奮袂天下寧<lb/>
二世乞為氓不能三千賔客憤未平百二山河漢巳興<lb/>
<pb n="KR4d0062_WYG_017-2a"/>
所存舊物惟空名殘陽衰草山川形都似一塲春夢過<lb/>
自餘惡足語威獰<lb/>
　　感事吟<lb/>
切玉如泥劍不虚誰知世上有昆吾能言未是真男子<lb/>
善處方名大丈夫士老林泉誠所願民填溝壑諒何辜<lb/>
然非我事我心惻珎重羲皇一巻書<lb/>
萬物有精英人為萬物靈必先詳事體然後論人情氣<lb/>
靜形安樂心閒身太平伊耆治天下不出此名生<lb/>
<pb n="KR4d0062_WYG_017-2b"/>
用藥似交兵兵交豈有寧求安安未得去病病還生湯<lb/>
劑未全補甘肥又却爭何由能夀考瑞應老人星<lb/>
萬物道為樞其來類自殊性雖無厚薄理亦有精麄未<lb/>
若人為盛還知物有餘我生於此日幸免作庸夫<lb/>
曽聞不若見曽見不如經既用身經過何須口説行改<lb/>
詩知化筆醒酒識和羹料得人間事無由出此情<lb/>
前有億萬年後有億萬世中間有夀人未過百來嵗出<lb/>
口無善言行身無善事徒有人之身殊無人之貴<lb/>
<pb n="KR4d0062_WYG_017-3a"/>
　　履道留題吟<lb/>
何代無人振徳輝衆賢今日㑹西畿太平文物風流事<lb/>
更勝元和全盛時<lb/>
　　見義吟<lb/>
見善必為不見則巳量力而動力盡而止<lb/>
　　觀物吟<lb/>
如鸞如鳳意思安詳所生之人非忠則良如䑕如雀意<lb/>
思驚躩所生之人不凶則惡<lb/>
<pb n="KR4d0062_WYG_017-3b"/>
　　王公吟<lb/>
王公大人天下具瞻輕流薄習重損威嚴此尚未了彼<lb/>
安能兼非唯失道又復起貪頂戴儒冠心存象教本圖<lb/>
心寧復使心閙譬如生子當求克肖不教義方教之竊<lb/>
盜<lb/>
　　自詠吟<lb/>
老去無成齒髮衰年將七十待何為居常無病不服藥<lb/>
間或有懐猶作詩引水更憐魚並至折花仍喜蝶相隨<lb/>
<pb n="KR4d0062_WYG_017-4a"/>
平生積學無他效只得胷中恁坦夷<lb/>
　　觀物吟<lb/>
畫工狀物經月經年軒鑑照物立寫于前鑑之為明猶<lb/>
或未精工出人手平與不平天下之平莫若于水止能<lb/>
照表不能照裏表裏洞照其唯聖人察言觀行罔或不<lb/>
真盡物之性去已之情有徳之人而必有言能言之人<lb/>
未必能行<lb/>
　　能寐吟<lb/>
<pb n="KR4d0062_WYG_017-4b"/>
大驚不寐大憂不寐大傷不寐大病不寐大喜不寐大<lb/>
安能寐何故不寐湛於有累何故能寐行於無事<lb/>
　　鷓鴣吟二首<lb/>
人間重者是黄金誰道黄金無處尋不著閒辭文雅意<lb/>
更將何事悦良心逺山四面供清潤幽鳥千般送好音<lb/>
無限春光都去盡請君聴唱鷓鴣吟<lb/>
翠竹叢深啼鷓鴣鷓鴣聲更勝提壺江南江北常相逐<lb/>
春後春前多自呼遷客銷魂驚夢寐征人零淚濕衣裾<lb/>
<pb n="KR4d0062_WYG_017-5a"/>
愁中聞處腸先斷似此傷懐禁得無<lb/>
　　先天吟<lb/>
若問先天一字無後天方要着功夫拔山蓋世稱才力<lb/>
到此分毫强得乎<lb/>
　　自樂吟<lb/>
麟鳳何嘗不在郊太平消得苦譊譊纔聞善事心先喜<lb/>
每見竒書手自抄一瓦清泉來竹下兩竿紅日上松梢<lb/>
<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中睡起<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>前坐安得閒辭解客嘲<lb/>
<pb n="KR4d0062_WYG_017-5b"/>
　　民情吟<lb/>
民情既樂和氣為祥民情既憂戾氣為殃祥為雨露天<lb/>
下豐穰殃為水旱天下凶荒<lb/>
　　牡丹吟<lb/>
牡丹花品冠羣芳况是其間更有王四色變而成百色<lb/>
百般顔色百般香<lb/>
　　代書吟<lb/>
金須百鍊始知精水鑑何如人鑑明不棄既能存故舊<lb/>
<pb n="KR4d0062_WYG_017-6a"/>
久要焉敢忘平生經綸事體當言用道義襟懐只論誠<lb/>
草木面前何止萬嵗寒松桂獨青青<lb/>
　　病淺吟<lb/>
病淺之時人不疑病深之後藥難醫勞謙所以有終吉<lb/>
迷復何嘗無大虧物我中間難著髮天人相去豈容絲<lb/>
能知古樂猶今樂省了譊譊多少辭<lb/>
　　借出詩<lb/>
詩狂書更逸近嵗不勝多大半落天下未還安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
<pb n="KR4d0062_WYG_017-6b"/>
　　無苦吟<lb/>
平生無苦吟書翰不求深行筆因調性成詩為寫心詩<lb/>
揚心造化筆𤼵性園林所樂樂吾樂樂而安有淫<lb/>
　　萬物吟<lb/>
萬物備於身乾坤不負人時光嗟荏苒事體落因循既<lb/>
感青春老還驚白髮新胷中若無有未免作埃塵<hi>一云</hi>
<hi>走埃塵</hi>
　　月窟吟<lb/>
<pb n="KR4d0062_WYG_017-7a"/>
月窟與天根中間來徃頻所居皆綽綽何徃不伸伸投<lb/>
足自有定滿懐都是春若無詩與酒又似太虧人<lb/>
　　大象吟<lb/>
大象自中虛中虛真不渝施為心事業應對口功夫伎<lb/>
倆千般有憂愁一㸃無人能知此理勝讀五車書<lb/>
　　百病吟<lb/>
百病起於情情輕病亦輕可能無繫累却是有依憑秋<lb/>
月千山靜春華萬木榮若論真事業人力莫經營<lb/>
<pb n="KR4d0062_WYG_017-7b"/>
　　小車吟<lb/>
春暖未苦熱秋涼未甚寒小車隨意出所到即成歡<lb/>
　　擊壤吟<lb/>
擊壤三千首行<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>二十家樂天為事業養志是生涯出<lb/>
入將如意過從用小車人能知此樂何必待紛華<lb/>
　　留題水北楊郎中園亭二首<lb/>
買宅從來重見山見山今直幾何錢竒峯環列逺隔水<lb/>
喬木俯臨微帶煙行路客疑驚洞府凭欄人恐是神仙<lb/>
<pb n="KR4d0062_WYG_017-8a"/>
長憂暗入丹青手寫向鮫綃天下傳<lb/>
洛下誰家不買居買居還得似君無風光一片非塵世<lb/>
景物四時成畫圖後圃花竒同閬苑前軒峯好類蓬壺<lb/>
人生能向此中老亦是世間豪丈夫<lb/>
　　　楊郎中新創髙居二首和堯夫先生韻<lb/>
　　　　　　　　　　　　　　　　吕公著<lb/>
　髙齋曠望極三川却顧卑居不直錢二室峯巒凝晝<lb/>
　碧萬家樓閣帶輕煙春濃繚繞環遊騎地勝依稀寓<lb/>
<pb n="KR4d0062_WYG_017-8b"/>
　列仙唱發幽人丞相和當時紙貴洛城傳<hi>韓相公同和</hi>
　碧瓦朱門將相居見嵩臨洛百家無登髙此地還能<lb/>
　賦㑹老他年定入圖花發四時排步障鳥鳴終日勸<lb/>
　提壺何人遇賞偏留賞退士清風激鄙夫<lb/>
　　秋盡吟<lb/>
數日之間秋遂盡百思無以慰蹉跎園林正好愛不徹<lb/>
草木巳黄情柰何雖老筋骸行尚健儘髙臺榭望仍多<lb/>
終朝把酒未成醉又欲臨風一浩歌<lb/>
<pb n="KR4d0062_WYG_017-9a"/>
　　不肖吟<lb/>
不肖之人志在遊蕩身在屋下心在屋上不肖之子志<lb/>
在浮誇身尚不保焉能保家<lb/>
　　君子吟<lb/>
君子之去亦如其來小人之來亦如其去既有恩情且<lb/>
無怨怒既有憎嫌且無思慕<lb/>
　　小人吟<lb/>
小人無節棄本逐末喜思其與怒思其奪<lb/>
<pb n="KR4d0062_WYG_017-9b"/>
　　把手吟<lb/>
富貴把手貧賤掣肘貧賤把手富貴掣肘金石之交死<lb/>
且不朽市井之交自難長久<lb/>
　　大易吟<lb/>
天地定位否泰反類山澤通氣損咸見義雷風相薄恒<lb/>
益起意水火相射既濟未濟四象相交成十六事八卦<lb/>
相盪為六十四<lb/>
　　罷吟吟<lb/>
<pb n="KR4d0062_WYG_017-10a"/>
久欲罷吟詩還驚意忽竒坐中知物體言外到天機得<lb/>
句不勝易成篇豈忍遺安知千萬載後世無宣尼<lb/>
　　黄金吟<lb/>
身上有黄金人無走陸沈求時未必見得處不因尋辨<lb/>
捷非通物涵容是了心㑹彈無絃琴然後能知音<lb/>
　　鷓鴣吟<lb/>
事體一番新纔新又却陳新陳非利物義理不由人嵗<lb/>
月休驚晚鶯花續報春餘樽幸無恙宜唱鷓鴣頻<lb/>
<pb n="KR4d0062_WYG_017-10b"/>
　　閒中吟<lb/>
閒中氣味長長處是仙鄉富有林泉樂清無市井忙爛<lb/>
遊千聖奥醉擁萬花香莫作傷心事傷心易斷腸<lb/>
閒中氣味真真處是天民富有林泉樂清無市井塵爛<lb/>
遊千聖奥醉擁萬花春莫作傷心事傷心愁殺人<lb/>
閒中氣味全全處是天仙富有林泉樂清無市井喧爛<lb/>
觀千聖奥醉擁萬花妍莫作傷心事傷心事好旋<lb/>
　　蒼蒼吟<lb/>
<pb n="KR4d0062_WYG_017-11a"/>
人人共戴天我戴豈徒然須識天人理方知造化權功<lb/>
名歸酒盞器業入詩篇料得閒中樂無如我得閒<lb/>
　　團團吟<lb/>
如鑑又如鈎迴旋莫記秋難窮天上理易白世間頭團<lb/>
處人人喜虧時物物愁有生無不喘何必待吳牛<lb/>
　　代書吟<lb/>
見别一年餘嵗殘相憶初重煩君款密逺寄我空踈衰<lb/>
朽百端有憂愁一㸃無閒吟四十字聊用答來書<lb/>
<pb n="KR4d0062_WYG_017-11b"/>
　　失詩吟<lb/>
胷中風雨吼筆下龍蛇走前後落人間三千有餘首<lb/>
　　不去吟<lb/>
行年六十六不去兩般事用詩贈真宰以酒勸象帝面<lb/>
未發酡顔心先動和氣俯仰天地間自知無所愧<lb/>
　　經世吟<lb/>
羲軒堯舜湯武桓文皇王帝霸父子君臣四者之道理<lb/>
限于秦降及兩漢又厯三分東西俶擾南北紛紜攘攘<lb/>
<pb n="KR4d0062_WYG_017-12a"/>
十姓天紀幾焚非唐不濟非宋不存千世萬世中原有<lb/>
人<lb/>
　　知人吟<lb/>
君子知人出于知小人知人出于私出于知則同乎理<lb/>
者謂之是異乎理者謂之非出于私則同乎巳者謂之<lb/>
是異乎巳者謂之非<lb/>
　　言行吟<lb/>
能言未是難行得始為艱須是真男子方能無厚顔<lb/>
<pb n="KR4d0062_WYG_017-12b"/>
　　光隂吟<lb/>
三百六旬有六日光隂過眼如奔輪周而復始未嘗息<lb/>
安得四時長似春<lb/>
　　舉酒吟<lb/>
閒與賔朋飲酒盃盃中長似有花開清談纔向口中出<lb/>
和氣巳從心上來物外意非由象得坐間春不自天迴<lb/>
施之天下能如此天下何憂不放懐<lb/>
　　酒少吟<lb/>
<pb n="KR4d0062_WYG_017-13a"/>
此物近來貧時時得數斤如茶辜老朽似藥負交親未<lb/>
飲先憂盡雖斟不敢頻何由同九日長有白衣人<lb/>
　　觀棊絶句<lb/>
未去交爭意難忘黒白心一條無敵路徹了没人尋<lb/>
未去交爭意難忘黒白情一條平穩路痛惜没人行<lb/>
　　老去吟<lb/>
老去無成鬢巳斑從心年紀合清閒如何得意雲山外<lb/>
更欲遊心詩酒間大字冩詩酬素志小盃斟酒發酡顔<lb/>
<pb n="KR4d0062_WYG_017-13b"/>
春雷驚起千年蟄筆下蒼龍自往還<lb/>
　　亂石吟<lb/>
天津多亂石石裏閒尋覔全玉固難求似玉亦難得徒<lb/>
有碌碌青亦有磷磷白柰無清越聲更無温潤色<lb/>
　　未有吟<lb/>
未有一分功先立十分敵所得無分毫所喪無紀極<lb/>
未有一分讓先有十分爭所喪者實事所得者虚名<lb/>
　　誡子吟<lb/>
<pb n="KR4d0062_WYG_017-14a"/>
至寳明珠非有纇全珎良玉自無瑕為珠為玉尚如此<lb/>
何况為人多過差<lb/>
有過不能改知賢不肯親雖生人世上未得謂之人<lb/>
周孔不足法軻雄不足師還同棄常饍除是適海涯<lb/>
　　乾坤吟<lb/>
意亦心所至言須耳所聞誰去天地外别有好乾坤<lb/>
道不逺于人乾坤只在身誰能天地外别去覔乾坤<lb/>
　　秦越吟<lb/>
<pb n="KR4d0062_WYG_017-14b"/>
胡越同心日夫妻反目時人間無大小得失在須斯<lb/>
　　善處吟<lb/>
善處憂難作能持事自修腹心無外物蠻貊亦懐柔<lb/>
　　百年吟<lb/>
百年嗟荏苒千里痛蕭條忍逐東流水無期任所飄<lb/>
　　嵗杪吟<lb/>
一日去一日一年添一年饒教成大器其那巳華顛志<lb/>
意雖依舊聰明不及前若非心有得亦恐學神仙<lb/>
<pb n="KR4d0062_WYG_017-15a"/>
　　觀棊小吟<lb/>
誰言博奕尚優游利害相磨未始休初得手時宜願望<lb/>
合行權處莫遲留二年乃正三監罪七日能尸兩觀囚<lb/>
天下太平無一事南陽髙卧更何求<lb/>
　　又借出詩<lb/>
安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中樂媧皇笙萬攢自從閒借出客到遂無歡<lb/>
　　和王規甫司勲見贈<lb/>
何止千年與萬年嵗寒松桂獨依然若無揚子天人學<lb/>
<pb n="KR4d0062_WYG_017-15b"/>
安有莊生内外篇巳約月陂尋白石更期金谷弄清泉<lb/>
誰云影論紛紜甚一任山巔復起巔<lb/>
　　答友人勸酒吟<lb/>
人人誰不願封侯及至封侯未肯休大得却須防大失<lb/>
多憂元只為多求規模焉敢比才士度量自知非飲流<lb/>
少日何由能强此况今年老雪堆頭<lb/>
　<lb/>
　擊壤集巻十七<lb/>
</p>
<p>
</p>
  </div>
</body>
</text>
</TEI>
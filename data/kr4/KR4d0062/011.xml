<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十一</head>
    <p>
<pb n="KR4d0062_WYG_011-1a"/>
欽定四庫全書<lb/>
　擊壤集巻十一　　　　　　宋　邵雍　撰<lb/>
　　上已觀花思友人<lb/>
上已觀花花意穠今年正與昔年同當時同賞知何處<lb/>
把酒猶能對逺風<lb/>
　　戯呈王郎中<lb/>
近年好花人輕之東君惡怒人不知直與增價一百倍<lb/>
滿洛城春都買歸一株二十有四枝枝枝皆有傾城姿<lb/>
<pb n="KR4d0062_WYG_011-1b"/>
又恐冷地狂風吹盛時都與籍入詩<hi>予家有牡丹一枝名曰添色紅開二</hi>
<hi>十有四枝</hi>
　　流鶯吟<lb/>
遷喬固有之出谷未多時正嫩簧為舌初新金作衣替<lb/>
花言灼灼代栁説依依栁外晚猶囀花前曉又啼啼多<lb/>
因雨過囀少為春歸莫遣行人聴行人路正迷<lb/>
　　善賞花吟<lb/>
人不善賞花只愛花之貌人或善賞花只愛花之妙花<lb/>
<pb n="KR4d0062_WYG_011-2a"/>
貌在顔色顔色人可效花妙在精神精神人莫造<lb/>
　　善飲酒吟<lb/>
人不善飲酒惟喜飲之多人或善飲酒惟喜飲之和飲<lb/>
多成酩酊酩酊身遂疴飲和成醺酣醺酣顔遂酡<lb/>
　　省事吟<lb/>
慮少夢自少言稀過亦稀簾垂知日永栁静覺風㣲但<lb/>
見花開謝不聞人是非何須尋洞府度嵗也應遲<lb/>
　　一春吟<lb/>
<pb n="KR4d0062_WYG_011-2b"/>
一春九十日風雨占幾半花好不成觀心狂未能按<lb/>
　　舉世吟<lb/>
舉世自紛紛誰為無事人吾生獨何幸卧看洛陽春<lb/>
　　春水吟<lb/>
春水渌成波成波無奈何難將染它物止可染輕羅<lb/>
　　春雨吟<lb/>
春雨細如絲如絲霡霂時如何一霶霈萬物盡熈熈<lb/>
　　可惜吟<lb/>
<pb n="KR4d0062_WYG_011-3a"/>
可惜熈熈一片春不多時節覔無因眼前園苑知何限<lb/>
只見鶯啼不見人<lb/>
　　簮花吟<lb/>
簮花猶且强年少訴酒固非佯小心花好酒嘉情更好<lb/>
奈何明日病還深<lb/>
　　春去吟<lb/>
春去休驚晚夏來還喜初殘芳雖有在得似緑隂無<lb/>
　　　奉别堯夫先生承見留數刻漬梅酒磨沉水飲<lb/>
<pb n="KR4d0062_WYG_011-3b"/>
　　　　别聊書代謝　　　　　　　　中師<lb/>
　磨湯漬酒重分携景霽和風二月時莫忘天津别君<lb/>
　處黄梅庭下半離披<lb/>
　　和大尹李君錫龍圖留别詩<lb/>
多情大尹辭春去正是羣芳爛漫時自古英豪重恩意<lb/>
羣芳慎勿便離披<lb/>
　　　走筆和君錫堯夫　　　　　　　　光<lb/>
　先生洛社坐忘機大尹朝天去佐時今日梅花浮别<lb/>
<pb n="KR4d0062_WYG_011-4a"/>
　酒青雲早晚重來披<lb/>
　　答李希淳屯田三首<lb/>
去嵗嘗䝉逺寄詩當時巳歎友朋希如今存者殆非半<lb/>
不縱歡逰待幾時<lb/>
竹間水際情懷好月下風前意思多洛社過從無事日<lb/>
非吾數輩更誰何<lb/>
胸中日月時舒慘筆下風雲旋合離老去無成尚如此<lb/>
不知成後更何為<lb/>
<pb n="KR4d0062_WYG_011-4b"/>
　箋年老逢春八首<lb/>
　　年老逢春春莫疑<lb/>
箋云物理窺開後人情照破時且無形可見只有意能<lb/>
知<lb/>
　　老年纔㑹惜芳菲<lb/>
箋云一嵗正榮處三春特盛時是花堪愛惜况見好花<lb/>
枝<lb/>
　　自知一賞有分付<lb/>
<pb n="KR4d0062_WYG_011-5a"/>
箋云羣卉爭妍處奇花獨異時東君深意思亦恐要人<lb/>
知<lb/>
　　誰讓萬金無孑遺<lb/>
箋云白日偏催處黄金欲盡時侈心都用了始得一開<lb/>
眉<lb/>
　　美酒飲教㣲醉後<lb/>
箋云瓮頭噴液處盞面起花時有客來相訪通名曰伏<lb/>
羲<lb/>
<pb n="KR4d0062_WYG_011-5b"/>
　　好花看到半開時<lb/>
箋云風輕如笑處露重似啼時只向笑啼處濃香惹滿<lb/>
衣<lb/>
　　這般意思難名狀<lb/>
箋云隂陽初感處天地未分時言語既難到丹青何處<lb/>
施<lb/>
　　只恐人間都未知<lb/>
箋云酒到醺酣處花當爛漫時醺酣歸酩酊爛漫入離<lb/>
<pb n="KR4d0062_WYG_011-6a"/>
披<lb/>
　　謝彦國相公和詩用醉和風雨夜深歸<lb/>
道堂閑話儘多時塵外盃觴不浪飛初上小車人已静<lb/>
醉和風雨夜深歸<lb/>
　　謝君實端明用只將花卉記冬春<lb/>
有時自問自家身莫是羲皇已上人日往月來都不記<lb/>
只將花卉記冬春<lb/>
　　謝君貺宣徽用少㣲今已應星文<lb/>
<pb n="KR4d0062_WYG_011-6b"/>
一字詩中義未分少㣲今已應星文閑人早是無憑據<lb/>
更與閑人開後門<lb/>
　　謝安之少卿用始知安是道梯階<lb/>
窩名安樂直堪咍臂痛頭風接續來恰見安之便安樂<lb/>
始知安是道梯階<lb/>
　　謝開叔司封用無事無求得最多<lb/>
客問人間事若何堯夫對曰不知它居林之下行林下<lb/>
無事無求得最多<lb/>
<pb n="KR4d0062_WYG_011-7a"/>
　　謝伯淳察院用先生不是打乖人<lb/>
經綸事業須才者爕理功夫有巨臣安樂窩中閑偃仰<lb/>
焉知不是打乖人<lb/>
　　自謝用此樂直從天外來<lb/>
得自苦時終入苦來從哀處卒歸哀既非哀苦中間得<lb/>
此樂直從天外來<lb/>
　　别謝彦國相公三首<lb/>
和詩韓國老見比以宣尼引彼返魯事指予來西畿<hi>遷洛</hi>
<pb n="KR4d0062_WYG_011-7b"/>
<hi>時</hi>日星功共大麋鹿分同㣲華衮承褒借將何答所知<lb/>
仲尼天縱自誠明造化功夫發得成見比當初歸魯事<lb/>
堯夫才業若為情<lb/>
嘗走狂詩到座前座前仍是洞中仙無涯風月供才思<lb/>
清潤何人敢比肩<lb/>
　　别謝君實端明<lb/>
曹王八斗才今日為余催錦繡佳章裏芝蘭秀句開煩<lb/>
痾<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>軀體溽暑爍樓臺宜把君詩諷清風當自來<lb/>
<pb n="KR4d0062_WYG_011-8a"/>
　　大字吟<lb/>
詩成半醉正陶陶更用如椽大筆抄儘得意時仍放手<lb/>
到凝情處畧濡毫魯陽却日功猶淺宗慤乘風志未髙<lb/>
寫出太平難狀意任它天下頌功勞<lb/>
　　教子吟<lb/>
為人能了自家身千萬人中有一人雖用知如未知説<lb/>
在乎行與不行分該通始謂才中秀傑出方名席上珍<lb/>
善惡一何相去逺也由資性也由勤<lb/>
<pb n="KR4d0062_WYG_011-8b"/>
　　臂痛吟<lb/>
老苦頭風已病軀新添臂痛又何如無妨把盞只妨拜<lb/>
雖廢梳頭未廢書不向醫方求效驗惟將談笑且消除<lb/>
大凡物老須生病人老何由不病乎<lb/>
　　世上吟<lb/>
世上偷閑始得閑我生長在不忙間光隂有限同歸老<lb/>
風月無涯可慰顔坐卧遶身惟水竹登臨滿目但雲山<lb/>
醉眠只就花隂下轉破花隂夢始還<lb/>
<pb n="KR4d0062_WYG_011-9a"/>
　　逸書吟<lb/>
丹山誰道鳯為巢事下吾能見九苞逸句得時如虎變<lb/>
大篇成處若神交千端蜀錦新畨様萬樹春華暖弄梢<lb/>
天馬無蹤周八極但臨風月鐙相<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>
　　旋風吟二首<lb/>
安有太平人不平人心平處固無爭棊中機械不願看<lb/>
琴裏語言時喜聴少日掛心惟帝典老年留意只羲經<lb/>
自知别得收功處松桂隆冬始見青<lb/>
<pb n="KR4d0062_WYG_011-9b"/>
松桂隆冬始見青蒿萊盛夏亦能榮光隂去後繩難繫<lb/>
利害在前人必爭萬事莫於疑處動一身常向吉中行<lb/>
人心相去無多逺安有太平人不平<lb/>
　　又二首<lb/>
近日衰軀有病侵如何醫藥不求尋軒前宻葉自成幄<lb/>
砌下黄花空散金閑看蜜蜂收蜜意静觀巢燕壘巢心<lb/>
非闗天下知音少自是堯夫不善琴<lb/>
自是堯夫不善琴非闗天下少知音老年難做少年事<lb/>
<pb n="KR4d0062_WYG_011-10a"/>
年少不知年老心將養精神便静坐調停意思喜清吟<lb/>
如何醫藥不尋訪近日衰軀有病侵<lb/>
　　頭風吟<lb/>
近日頭風不柰何未妨談笑與髙歌人才相去不甚逺<lb/>
事體所爭能許多閉目面前都是暗開懷天外更無它<lb/>
若由智數經營得大有英雄善揣摩<lb/>
　　答客吟<lb/>
説者從來太過乎道須能巻又能舒人間好事不常有<lb/>
<pb n="KR4d0062_WYG_011-10b"/>
天下奇才何處無年近從心惟䇿杖詩逢得意便操觚<lb/>
快心亦恐詩拘束更把狂詩大字書<lb/>
　　老去吟<lb/>
老去無成不入時中年養病只吟詩因乘意思要舒放<lb/>
肯把語言生事治世上閑愁都一致人間何務更能為<lb/>
携笻晩步天津畔為報沙鷗慎勿飛<lb/>
行年六十有三嵗二十五年居洛陽林静城中得山景<lb/>
池平坐上見江鄉賞花長被盃盤苦愛月屢為風露傷<lb/>
<pb n="KR4d0062_WYG_011-11a"/>
看了太平無限好此身老去又何妨<lb/>
　　依韻和王安之判監少卿<lb/>
人行一善已為優何况夫君百行修曩日慈闈貪眷戀<lb/>
多年官路不追求官纔少列辜清徳職異上庠尊白頭<lb/>
洛社逾時阻相見許多歡意却還休<lb/>
　　曉事吟<lb/>
曉物情人為曉事知時態者號知人知人失後却成害<lb/>
曉事過時還不淳<lb/>
<pb n="KR4d0062_WYG_011-11b"/>
　　鮮歡吟<lb/>
生不爭名與爭利夫君何故鮮歡意以道自重固有之<lb/>
非理相干是無謂白日升天恐虚傳金貂換酒何曽醉<lb/>
誰云憂撓大於山亦是人間常式事<lb/>
　　病起吟<lb/>
病作因循一月前豈期為苦稍淹延朝昏飲食是難進<lb/>
軀體虚羸不可言既勸佳賔持酒盞更將大筆寫詩篇<lb/>
始知心者氣之帥心快沉痾自釋然<lb/>
<pb n="KR4d0062_WYG_011-12a"/>
　　半醉吟<lb/>
半醉上車兒車兒穏碾歸輕風迎面處翠栁拂頭時意<lb/>
若兼三事情如擁九麾這般閑富貴料得沒人知<lb/>
半醉小車行世間無此榮凉風迎面細垂栁拂頭輕意<lb/>
若兼三事情如擁萬兵這般閑富貴料得沒人爭<lb/>
　　覽照吟<lb/>
凌晨覽照見皤然自喜皤然一叟仙慷慨敢開天下口<lb/>
分明髙道世間言雖然天下本無事不那世間長有賢<lb/>
<pb n="KR4d0062_WYG_011-12b"/>
自問此身何所用此身惟稱老林泉<lb/>
　　人夀吟<lb/>
人夀百年間其間多少難予今六十三何止于一半骨<lb/>
瘦固非清髪白豈謂筭便化不為夭况且粗康徤<lb/>
　　太平吟<lb/>
身老太平間身閑心更閑非貴亦非賤不饑兼不寒有<lb/>
賔須置酒無日不開顔第一條平路何人伴往還<lb/>
　　古琴吟<lb/>
<pb n="KR4d0062_WYG_011-13a"/>
長隨書與棊貧亦乆藏之碧玉琢為軫黄金拍作徽典<lb/>
多因待客彈少為求知近日僮奴惡須防煮鶴時<lb/>
　　求信吟<lb/>
始則求人信有知有不知既而求自信人或多知之今<lb/>
我不求信何人更起疑無可無不可安往不熈熈<lb/>
　　蝎蛇吟<lb/>
蛇毒逺于生蝎毒近于死蛇蝎雖不同其毒固無異蛇<lb/>
以首中人蝎以尾用事柰何天地間畏首又畏尾<lb/>
<pb n="KR4d0062_WYG_011-13b"/>
　　自在吟<lb/>
心不過一寸兩手何拘拘身不過數尺兩足何區區何<lb/>
人不飲酒何人不讀書柰何天地間自在獨堯夫<lb/>
　　心安吟<lb/>
心安身自安身安室自寛心與身俱安何事能相干誰<lb/>
謂一身小其安若泰山誰謂一室小寛如天地間<lb/>
　　論詩吟<lb/>
何故謂之詩詩者言其志既用言成章遂道心中事不<lb/>
<pb n="KR4d0062_WYG_011-14a"/>
止錬其辭抑亦錬其意錬辭得竒句錬意得餘味<lb/>
　　為善吟<lb/>
人之為善事善事義當為金石猶能動鬼神其可欺事<lb/>
須安義命言必道肝脾莫問身之外人知與不知<lb/>
　　即事吟<lb/>
事到患來頻何由得任真就新須果敢從善莫因循盜<lb/>
亦自有道人而或不仁義縁無定體安處是行身<lb/>
　　偶得吟<lb/>
<pb n="KR4d0062_WYG_011-14b"/>
日為萬象精人為萬物靈萬象與萬物由天然後生言<lb/>
由人而信月由日而明由人與由日何嘗不太平<lb/>
　　静坐吟<lb/>
人生固有命物生固有定豈謂人最靈不如物正性或<lb/>
聞隂有鬼善能致人死致死設有由死外何所求又况<lb/>
人之命繫天不繫它隂鬼設有靈獨且柰天何<lb/>
　　静樂吟<lb/>
和氣四時均何時不是春都將無事樂變作有形身静<lb/>
<pb n="KR4d0062_WYG_011-15a"/>
把詩評物閑將理告人雖然無鼔吹此樂世難倫<lb/>
　　男子吟<lb/>
欲作一男子須了四般事財能使人貪色能使人嗜名<lb/>
能使人矜勢能使人倚四患既都去豈在塵埃裏<lb/>
　　望雨<lb/>
盛夏乆不雨滿天下愁苦安得一片雲救取人間否<lb/>
乆旱偶成雨方喜慰愁苦雖能歛塵土不能救禾黍<lb/>
　　四義吟<lb/>
<pb n="KR4d0062_WYG_011-15b"/>
小人固無知惟以利為視君子固不欺見得還思義思<lb/>
義不顧死見利或忘生二者之所起平之與不平<lb/>
　　金帛吟<lb/>
金帛一種物所用固不常聘則謂之幣贐則謂之將貿<lb/>
則謂之貨積則謂之藏賂則謂之賄竊則謂之贓<lb/>
　　盜伯吟<lb/>
盜伯窺財物其心不慮它取時惟恐少敗後只嫌多<lb/>
盜伯窺財物其心只慮添安得取時貪却似敗時嫌<lb/>
<pb n="KR4d0062_WYG_011-16a"/>
　　待物吟<lb/>
待物莫如誠誠真天下行物情無逺近天道自分明義<lb/>
理須宜顧才能不用矜世間閑縁飾到了是虚名<lb/>
　　唐虞吟<lb/>
天下目為目謂之明四目天下耳為耳謂之達四聪前<lb/>
旒與黈纊所貴無近情無為無不為知此非虚生<lb/>
　　曝書吟<lb/>
蟲蠧書害少人蠧書害多蟲蠧曝已去人蠧當如何<lb/>
<pb n="KR4d0062_WYG_011-16b"/>
　　兩犯吟<lb/>
這般事業人難繼此箇功夫世莫傳窺牖知天乃常事<lb/>
不窺牖見是知天<lb/>
　　憫旱<lb/>
正要雨時須不雨已成災處更成災如何百榖欲焦爛<lb/>
遍地止存蒿與萊<lb/>
　　無事吟<lb/>
人間萬事若磨持叢入枯榮利害機祇有一般無對處<lb/>
<pb n="KR4d0062_WYG_011-17a"/>
都如天地未分時<lb/>
　　閣上招友人<lb/>
清風正藹如小閣枕通衢不欲乆獨擅能來同享無<lb/>
　　憶夢吟<lb/>
心足而家貧體踈而情親開襟知骨瘦發語見天真<lb/>
　　大筆吟<lb/>
詩成大字書意快有誰如巨浪銀山立風檣百尺餘<lb/>
酒喜小盃飲詩快大字書不知人世上此樂更誰如<lb/>
<pb n="KR4d0062_WYG_011-17b"/>
　　仁聖吟<lb/>
體道之謂聖如天之謂仁如何仁與聖天下莫敢倫<lb/>
　　自慶吟<lb/>
俗阜知君徳時和見帝功况吾生長老俱在太平中<lb/>
　<lb/>
　<lb/>
　<lb/>
　擊壤集卷十一<lb/>
</p>
<p>
</p>
  </div>
</body>
</text>
</TEI>
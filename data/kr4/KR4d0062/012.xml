<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十二</head>
    <p>
<pb n="KR4d0062_WYG_012-1a"/>
欽定四庫全書<lb/>
　擊壤集巻十二　　　　　　宋　邵雍　撰<lb/>
　　心耳吟<lb/>
意亦心所至言須耳所聞誰云天地外别有好乾坤<lb/>
　　人鬼吟<lb/>
既不能事人又焉能事鬼人鬼雖不同其理何嘗異<lb/>
　　夢中吟<lb/>
夢裏常言夢誰知覺後思不知今亦夢更説夢中時<lb/>
<pb n="KR4d0062_WYG_012-1b"/>
　　日中吟<lb/>
日中為噬嗑交易是尋常彼各不相識何復更思量<lb/>
　　月到梧桐上吟<lb/>
月到梧桐上風來楊桞邊院深人復静此景共誰言<lb/>
　　步月吟<lb/>
林罅天尤碧風餘月更明人間無事日得向此中行<lb/>
　　偶得吟<lb/>
人間事有難區處人間事有難安堵有一丈夫不知名<lb/>
<pb n="KR4d0062_WYG_012-2a"/>
静中只見閑揮麈<lb/>
　　答人吟<lb/>
林下閑言語何須更問為自知無紀律安得謂之詩<lb/>
　　寄曹州李審言龍圖<lb/>
曏日所云是如今却是非安知今日是不起後來疑<lb/>
曏日所云我如今却是伊不知今日我又是後來誰<lb/>
　　清夜吟<lb/>
月到天心處風來水面時一般清意味料得少人知<lb/>
<pb n="KR4d0062_WYG_012-2b"/>
　　思聖吟<lb/>
不逢聖人時不見聖人面聖人言可聞聖人心可見<lb/>
　　君子吟<lb/>
君子存大體小人無常心於人不求備受恩惟恐深<lb/>
　　安分吟<lb/>
安分身無辱知幾心自閑雖居人世上却是出人間<lb/>
　　感事吟<lb/>
四海三江與五湖只通舟楫不通車往來無限安平者<lb/>
<pb n="KR4d0062_WYG_012-3a"/>
豈是都由香一爐<lb/>
　　登石閣吟<lb/>
一般情意惡難覊長怕登髙望逺時今日凭欄異常日<lb/>
幾迴將下又遲遲<lb/>
　　憶昔吟<lb/>
憶昔初書大字時學人飲酒與吟詩苟非益友推金石<lb/>
四十五年成一非<lb/>
　　可必吟<lb/>
<pb n="KR4d0062_WYG_012-3b"/>
可必人間惟善事不由天地只由衷莫嫌效逺因而止<lb/>
更勉其來更有功<lb/>
　　恍惚吟<lb/>
恍惚隂陽初變化氤氲天地乍迴旋中間些子好光景<lb/>
安得功夫入語言<lb/>
　　謝君實端明詩<lb/>
人說崑崙多美玉世傳滄海有明珠世傳人説恐無據<lb/>
今我家藏乃不虚<lb/>
<pb n="KR4d0062_WYG_012-4a"/>
　　好勇吟<lb/>
好勇能過我當仁豈讓師勇須仁以濟仁必勇為資<lb/>
　　莫如吟<lb/>
親莫如父子逺莫如蠻夷蠻夷和亦至父子失須離<lb/>
仁莫如父子義莫如君臣二者尚有失自餘惡足論<lb/>
君臣守以義父子守以仁義失為敵國仁失為路人<lb/>
　　里閈吟<lb/>
里閈閑過從太平之盛事吾鄉多吉人况與他鄉異<lb/>
<pb n="KR4d0062_WYG_012-4b"/>
太平之盛事天下之美才人間無事日都向洛中來<lb/>
　　思友吟<lb/>
欲見心無已乆違情柰何雲煙雖咫尺不得屢相過<lb/>
　　忠信吟<lb/>
忠信于人最有情平居非是鬼神輕何須只在江湖上<lb/>
患難切身然後行<lb/>
　　代簡答張淳秘校<lb/>
老年前事怕追思更見曽悲先徳詩却有斷章聊自慰<lb/>
<pb n="KR4d0062_WYG_012-5a"/>
如今冢嗣弱於誰<lb/>
　　代簡謝尹處初先生<lb/>
樂國乆容人避乖非窩何以状清懷則予豈敢窺髙躅<lb/>
天險能升不用階<lb/>
　　代簡謝王茂直惠酒及川牋<lb/>
白羊玉屑誠佳物臂痛頭風正苦時酒放半醺詩思動<lb/>
窩中何用更呼醫<lb/>
　　寄夀安令簿尉諸君<lb/>
<pb n="KR4d0062_WYG_012-5b"/>
錦幈山下好安棲花月風煙未改移聞説近來長袖過<lb/>
林前立馬儘多時<lb/>
　　知識吟<lb/>
曽見方言識曽聞始謂知柰何知與識天下亦常稀<lb/>
　　人情吟<lb/>
古事叅今事今人乃古人只應情未浹情浹自相親<lb/>
　　因何吟<lb/>
梅因何而酸鹽因何而鹹茶因何而苦薺因何而甘<lb/>
<pb n="KR4d0062_WYG_012-6a"/>
　　天聴吟<lb/>
天聴寂無音蒼蒼何處尋非髙亦非逺都只在人心<lb/>
　　白頭吟<lb/>
五福雖難備三殤却不逢太平無事日得作白頭翁<lb/>
　　天意吟<lb/>
人能言語自能窺天意無言人莫欺莫道無言便無事<lb/>
殆非流俗所能知<lb/>
　　謝夀安縣惠神林山牒<lb/>
<pb n="KR4d0062_WYG_012-6b"/>
西南有山髙崔嵬亂峰圍遶如蓬萊中間有地可容足<lb/>
泉甘木茂無塵埃諸君之意一何厚協謀判給如風雷<lb/>
天津八月水波定便可乘槎觀一迴<lb/>
　　依韻和王安之少卿見戯安之非是棄堯夫吟<lb/>
安之殊不棄堯夫亦恐傍人有厚誣開叔當初言得罪<lb/>
希淳在後説無辜悄然情意都如舊剗地盃盤又見呼<lb/>
始信嵗寒心未替安之殊不棄堯夫<lb/>
　　小車吟<lb/>
<pb n="KR4d0062_WYG_012-7a"/>
自從三度絶韋編不讀書來十二年大<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>子中消白日<lb/>
小車兒上看青天閑為水竹雲山主静得風花雪月權<lb/>
俯仰之間無所愧任他人謗似神仙<lb/>
　　晚步吟<lb/>
晚步上陽堤手携笻竹枝静隨芳草去閑逐野雲歸月<lb/>
出松梢處風來蘋末時林間此光景能有幾人知<lb/>
　　接花吟<lb/>
物為萬民生人為萬物靈人非物不活物待人而興男<lb/>
<pb n="KR4d0062_WYG_012-7b"/>
女天所生夫妻人所成天人相與外率是皆虚名<lb/>
　　答任開叔郎中昆仲相訪<lb/>
竹影戰棊罷閑思安樂窩曠時稱不見聮轡幸相過寵<lb/>
莫兼金比褒逾華衮多從來有詩癖使我遂成魔<lb/>
　　小春天<lb/>
十月小春天如人强少年偷生誠有謂却老固無縁既<lb/>
有神仙術能迴草木妍安知太平日不得似堯天<lb/>
　　深秋吟<lb/>
<pb n="KR4d0062_WYG_012-8a"/>
終嵗都無事四時長有花小車乘興去所到便如家<lb/>
　　中秋吟<lb/>
中秋光景好况復月團圓大抵衆所愛柰何兼獨難天<lb/>
晴仍客好酒美更身安四者若闕一不能成此歡<lb/>
　　同程郎中父子月陂上閑步吟<lb/>
草軟沙平風細溜雲輕日淡栁低萎狂言不記道何事<lb/>
劇飲未嘗如此盃景好只知閑信步朋歡那覺太開懷<lb/>
必期快作賞心事却恐賞心難便來<lb/>
<pb n="KR4d0062_WYG_012-8b"/>
　　　和堯夫先生　　　　　　　　　　顥<lb/>
　先生相與賞西街小子親持几杖來行處每容參極<lb/>
　論坐隅還許侍餘盃檻前流水心同樂林外青山眼<lb/>
　重開時泰心閑難兩得直須乘興數追陪<lb/>
　月陂堤上四徘徊北有中天百尺臺萬物已隨秋色<lb/>
　改一樽聊為晚凉開水心雲影閑相照林下泉聲静<lb/>
　自來世事無端何足計但逢嘉日約重陪<lb/>
　　秋望吟<lb/>
<pb n="KR4d0062_WYG_012-9a"/>
草色連雲色山光接水光危樓一百尺旅雁兩三行<lb/>
　　閑適吟<lb/>
春看洛城花秋翫天津月夏披嵩岑風冬賞龍山雪<lb/>
　　觀陳希夷先生真及墨跡<lb/>
未見希夷真未見希夷蹟止聞希夷名希夷心未識<lb/>
及見希夷蹟又見希夷真始知今與古天下長有人<lb/>
希夷真可觀希夷墨可傳希夷心一片不可得而言<lb/>
　　　逰神林谷寄堯夫　　　　　　　　光<lb/>
<pb n="KR4d0062_WYG_012-9b"/>
　山人有山未嘗逰俗客逺來仍乆留白雲滿眼望不<lb/>
　見可惜宜陽一片秋<lb/>
　　答君實端明遊夀安神林<lb/>
占得幽棲一片山都離塵土利名間四時分定所遊處<lb/>
不為移文便往還<lb/>
　　杏香花<lb/>
客説河州事經營杳未涯訝予獨無語貪嗅杏香花<lb/>
　　天津晚步<lb/>
<pb n="KR4d0062_WYG_012-10a"/>
芝蓋乆稀踈暮雲空坱圠千年舊都城一片閑宫闕禁<lb/>
籞尚連延觚稜猶嶻嶭橋勢横雌霓堤形偃初月瀍澗<lb/>
岸已深漢唐時既歇危亭獨坐人浪把興亡閱<lb/>
　　歡喜吟<lb/>
日往月來終則有始半行天上半下地底照臨之間不<lb/>
憂則喜予何人哉歡喜不已<lb/>
　　自作真賛<lb/>
松桂操行鸎花文才江山氣度風月情懷借爾面貌假<lb/>
<pb n="KR4d0062_WYG_012-10b"/>
爾形骸弄丸餘暇閑往閑來<hi>丸謂太極</hi>
　　奢侈吟<lb/>
侈不可極奢不可窮極則有禍窮則有㐫<lb/>
　　多多吟<lb/>
天下居常害多于利亂多于治憂多于喜柰何人生不<lb/>
能免此柰何予生皆為外事<lb/>
　　畏愛吟<lb/>
人有正性事事皆齊人無正性事事皆隳失于用恩以<lb/>
<pb n="KR4d0062_WYG_012-11a"/>
非為是失于用威以是為非恩威既失畏愛何知不知<lb/>
畏愛何用恩威喜怒不節鮮不至斯婦人男子宜用戒<lb/>
之<lb/>
　　秋閣吟<lb/>
秋閣一凭欄人心何悄然乾坤今嵗月唐漢舊山川淡<lb/>
泊霜前日蕭踈雨後天丹青空妙手此意有誰傳<lb/>
　　浮生吟<lb/>
浮生曉露邊且喜又添年動悔須有悔求全未必全處<lb/>
<pb n="KR4d0062_WYG_012-11b"/>
人心上事道物性中言寰宇雖然廣其誰曰不然<lb/>
　　力外吟<lb/>
以少為多以無為有力外周旋不能長乆<lb/>
　　謝傅欽之學士見訪<lb/>
長莫長于天大莫大于地天地尚有極自餘安足計世<lb/>
態非一朝人情止于是以至力殊功無非借巨勢適㑹<lb/>
在其間慎勿强生事雖然似雪霜無改如松桂方惜乆<lb/>
離濶却喜由道義相别二十年猶能記憔悴<lb/>
<pb n="KR4d0062_WYG_012-12a"/>
　　賞雪吟<lb/>
一片兩片雪紛紛三盃五盃酒醺醺此時情状不可論<lb/>
直疑天地纔絪紜<lb/>
　　答傅欽之<lb/>
欽之謂我曰詩似多吟不如少吟詩欲少吟不如不吟<lb/>
我謂欽之曰亦不多吟亦不少吟亦不不吟亦不必吟<lb/>
芝蘭在室不能無臭金石振地不能無聲惡則哀之哀<lb/>
而不傷善則樂之樂而不淫<lb/>
<pb n="KR4d0062_WYG_012-12b"/>
　　月陂閑步<lb/>
因隨芳草行來逺為愛清波歸去遲獨步獨吟仍獨坐<lb/>
初凉天氣未寒時<lb/>
　　仲尼吟<lb/>
仲尼生魯在吾先去聖千餘五百年今日誰能知此道<lb/>
當時人自比于天皇王帝伯中原主父子君臣萬世權<lb/>
河不出圖吾已矣脩經意思豈徒然<lb/>
　　謝圓益上人惠詩一巻<lb/>
<pb n="KR4d0062_WYG_012-13a"/>
覽公詩十首起我意何多以藥驅疑疾如茶滌睡魔月<lb/>
當松皎潔山隔水嵯峨明日如無事天津可再過<lb/>
　　自述二首<lb/>
何者堪名席上珍都縁當日得師真是知佚我無如老<lb/>
惟喜放懷長似春得志當為天下事退居聊作水雲身<lb/>
胸中一㸃分明處不負髙天不負人<lb/>
陸海卧龍收爪甲遼天老鶴戢毛衣難攀騏驥日千里<lb/>
易足鷦鷯巢一枝最好朋儕同放適博髙臺榭與登躋<lb/>
<pb n="KR4d0062_WYG_012-13b"/>
雲山勝處追尋遍似我清閑更有誰<lb/>
　　答㑹計杜孝錫寺丞見贈<lb/>
四方多善人予善未毫分有意空求志無功漫愛君閑<lb/>
行觀止水静坐看歸雲老向太平裏朝廷正右文<lb/>
　<lb/>
　<lb/>
　<lb/>
　擊壤集巻十二<lb/>
</p>
<p>
</p>
  </div>
</body>
</text>
</TEI>
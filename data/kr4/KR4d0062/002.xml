<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻二</head>
    <p>
<pb n="KR4d0062_WYG_002-1a"/>
欽定四庫全書<lb/>
　擊壤集巻二　　　　　　　宋　邵雍　撰<lb/>
　　秋日飲鄭州宋園示管城簿周正叔<lb/>
二都相去四百里中有名園屬宋家古木參天羅劔㦸<lb/>
長藤垂地走龍蛇我來遊日逢秋杪君為開筵對晩花<lb/>
飲散竹軒微雨後凌晨歸路起棲鴉<lb/>
　　重陽日再到共城百源故居<lb/>
故國逢佳節登臨但可悲山川一夣外風月十年期白<lb/>
<pb n="KR4d0062_WYG_002-1b"/>
髪飄新鬢黄花遶舊籬鄉人應笑我晝錦是男兒<lb/>
　　過陜<hi>嘉祐三年</hi>
吾祖道何光二南分一方開周為太保封陜輔成王嵗<lb/>
月裝遼邈山川造渺茫世孫雖不肖猶解憶甘棠<lb/>
　　題黄河<lb/>
誰言為利多於害我謂長渾未始清西至崑崙東至海<lb/>
其間多少不平聲<lb/>
　　過潼闗<lb/>
<pb n="KR4d0062_WYG_002-2a"/>
禁密因離亂機閑為太平山河雖設險道德豈容爭不<lb/>
究千一義空傳百二名遐方久無外何復用雞鳴<lb/>
　　題華山<lb/>
域中有五嶽國家僅時祀華嶽居其一作鎮雄西裔唐<lb/>
號金天王今封順聖帝吁咈哉若神僭竊同天地<lb/>
　　宿華清宫<lb/>
天寶初六載作宫於温泉明皇與妃子自此嵗幸焉紫<lb/>
閣清風裏崇巒皓月前奈何雙石甕香溜尚涓涓<lb/>
<pb n="KR4d0062_WYG_002-2b"/>
　　登朝元閣<lb/>
繡嶺岌層巒岧嶤十九盤微微經雨後杳杳出雲端往<lb/>
事金輿逺遺蹤玉像殘至今臨渭水依舊見長安<lb/>
　　長安道路作<lb/>
長安道上何沾巾古時道行今時人不知寒暑與朝暮<lb/>
車輪馬跡常轔轔自是此土亦辛苦雨作泥兮風為塵<lb/>
泥塵返復不知數大雨大風無出門<lb/>
　　題留侯廟<lb/>
<pb n="KR4d0062_WYG_002-3a"/>
滅項興劉如覆手絶秦昌漢若更棊巻舒天下坐籌日<lb/>
鍛鋉心源辟糓時黄石公傳皆是用赤松子伴更何為<lb/>
如君才業求其比今古相望不記誰<lb/>
　　題淮隂侯廟十首<lb/>
一身作亂宜從戮三族全夷似少恩漢道是時初雜霸<lb/>
蕭何王佐殆非尊<lb/>
據立大功非不智復貪王爵似専愚造成四百年炎漢<lb/>
纔得安寧反受誅<lb/>
<pb n="KR4d0062_WYG_002-3b"/>
生身既得逢真主立事何須作假王誰謂禍階從此始<lb/>
不宜廻首怨髙皇<lb/>
一時韓信為良犬千古蕭何作霸臣彼此並干名教罪<lb/>
罪猶不逮謂斯人<lb/>
韓信事劉原不叛蕭何惑漢竟生疑當初若聴蒯通語<lb/>
髙祖功名未可知<lb/>
雖則有才兼有智存亡進退處非真五湖依舊煙波在<lb/>
范蠡無人繼後塵<lb/>
<pb n="KR4d0062_WYG_002-4a"/>
若非韓信難除項不得蕭何莫制韓天下須知無一手<lb/>
苟非髙祖用蕭難<lb/>
漢家基定議功勲異姓封王有五人不似淮隂最雄傑<lb/>
敢教根固又生秦<lb/>
韓信特功前慮寡漢皇負徳尚權安幽囚必欲擒來斬<lb/>
固要加諸甚不難<lb/>
若履暴榮須暴辱既經多喜必多憂功成能讓封王印<lb/>
世世長為列土侯<lb/>
<pb n="KR4d0062_WYG_002-4b"/>
　　鳳州郡樓上書所見<lb/>
楊栁垂青帶風動如飛蓋危樓思不窮盡日閑相對鳥<lb/>
去林自空雲移山不礙情隨雙燕還意與孤鴻㑹晚角<lb/>
時斷續層崖遞明晦殘陽掛踈紅逺水生微瀨塞目煙<lb/>
岑密都城若天外如何久客心東望憑欄殺<lb/>
　　自鳯州還至秦川驛寄守倅薛姚二君<lb/>
歡聚九十日迴首都如夣明月與清江東軒又難共<lb/>
　　謝西臺張元伯雪中送詩<lb/>
<pb n="KR4d0062_WYG_002-5a"/>
洛城雪片大如手爐中無火樽無酒凌晨有人來打門<lb/>
言送西臺詩一首<lb/>
　　送猗氏張主簿<lb/>
人間仕宦幾千里堂上親闈别兩重須念鵬飛從此始<lb/>
方今路險善求容<lb/>
　　新正吟<hi>嘉祐五年</hi>
蘧瑗知非日宣尼讀易年人情止於是天意豈徒然立<lb/>
事情尤倦思山興益堅誰能同此志相伴老伊川<lb/>
<pb n="KR4d0062_WYG_002-5b"/>
　　春遊五首<lb/>
五嶺梅花迎臘開三川正月賞寒梅相去萬里先一月<lb/>
始知春色從南來何人妙曲傳羌笛盡日清香落酒盃<lb/>
料得天涯未歸客也應臨此重徘徊<lb/>
洛城春色浩無涯春色城東又復嘉風力緩搖千樹栁<lb/>
水光輕盪半川花煙晴翡翠飛平岸日暖鴛鴦下淺沙<lb/>
不見君王西幸久遊人但感鬢空華<lb/>
二月方當爛漫時翠華未幸春無依緑楊隂裏尋芳遍<lb/>
<pb n="KR4d0062_WYG_002-6a"/>
紅杏香中帶醉歸數片落花蝴蝶趂一竿斜日流鸎啼<lb/>
清樽有酒慈親樂猶得階前戯綵衣<lb/>
人間佳節唯寒食天下名園重洛陽金谷暖横宫殿碧<lb/>
銅駝晴合綺羅光橋邊楊栁細垂地花外鞦韆半出牆<lb/>
白馬蹄輕草如剪爛遊於此十年强<lb/>
三月牡丹方盛開鼔聲多處是亭臺車中遊女自笑語<lb/>
樓下看人閑徃來積翠波光搖帳幄上陽花氣撲樽罍<lb/>
西都風氣所宜者草木空妖誰復哀<lb/>
<pb n="KR4d0062_WYG_002-6b"/>
　　竹庭睡起<lb/>
竹庭睡起閑隠几悠悠夏日光景長鶯方引雛教嫩舌<lb/>
杏正垂實裝輕黄雨滴幽夣時斷續風飜逺思還飛揚<lb/>
小渠弄水綠隂密迴首又且數日强<lb/>
　　秋遊六首<lb/>
七月芙渠正爛開東南園近日徘徊有時風向池心過<lb/>
無限香從水面來罨畫溪深方誤入洞庭湖晩未成迴<lb/>
坐來一霎蕭蕭雨又送新凉到酒盃<lb/>
<pb n="KR4d0062_WYG_002-7a"/>
先秋顥氣巳潛生洛邑方知節候平庭院乍凉人共喜<lb/>
園林經雨氣尤清廻舟伊水風微溜緩轡天津月正明<lb/>
自有皋䕫分聖念好將詩酒樂昇平<lb/>
八月光隂未甚凄松亭竹榭尤為宜况當晝夜初停處<lb/>
正是炎凉得所時明月入懐如有意好風迎面似相知<lb/>
閑人歌詠自怡悦不管朝廷不採詩<lb/>
家住南城水竹涯乗秋行樂未嘗虧輕寒氣候我自愛<lb/>
半醉光隂人莫知信馬天街微雨後憑欄僧閣晚晴時<lb/>
<pb n="KR4d0062_WYG_002-7b"/>
十年美景追尋遍好向風前摘白髭<lb/>
九月風光雖已暮中州景物未全衰眼觀秋色千萬里<lb/>
手把黄花三兩枝美酒易消閒嵗月青銅休照老容儀<lb/>
若言必使他人信瀝盡丹誠誰肯知<lb/>
霜天寥落思無窮不柰樓髙逼望中四面溪山徒滿目<lb/>
九秋宫殿自危空雲横逺嶠千尋直霞亂斜陽數縷紅<lb/>
無限傷情言不到共誰開口向西風<lb/>
　　秋日即事<lb/>
<pb n="KR4d0062_WYG_002-8a"/>
鳥聲亂晝林為誰苦驅逼蟲聲亂夜庭為誰苦勞役嗟<lb/>
哉彼何短一槩無休息借問此何長兩能忘語黙<lb/>
　　商山道中作<lb/>
十舍到商顔雖遙不甚艱東西遡洛水表裏看秦山身<lb/>
在煙霞外心存人子間庭闈况非逺自可指期還<lb/>
　　和商洛章子厚長官早梅<lb/>
只應王母專輕巧剪碎天邊亂白雲無限清香與清艶<lb/>
樽前飫享盡輸君<lb/>
<pb n="KR4d0062_WYG_002-8b"/>
梅覆春溪水遶山梅花爛漫水潺湲南秦地暖開仍早<lb/>
比至春初已數番<lb/>
羣芳萬品遞相摧若説髙標獨有梅㑹得東君無别意<lb/>
為憐清淡使先開<lb/>
霜扶清格髙髙起風駕寒香逺逺留太守多情客多感<lb/>
金樽倒盡是良籌<lb/>
　　商山旅中作<lb/>
殘火昏燈夜正沉黙思前亊擁寒衾霜天皎月雖千里<lb/>
<pb n="KR4d0062_WYG_002-9a"/>
不抵傷時一寸心<lb/>
　　和商守宋郎中早梅<lb/>
山南地似嶺南温臘月梅開巳浹辰恥與百花爭俗態<lb/>
獨殊羣艶占先春角中飄去凄於骨笛裏吹來妙入神<lb/>
秀額粧殘黏素粉畫梁歌暖起輕塵宰君惜艶獻州牧<lb/>
太守分香及野人手把數枝重疊嗅忍教芳酒不濡唇<lb/>
　　和人放懐<lb/>
為人雖未有前知富貴功名豈力為滌蕩襟懐須是酒<lb/>
<pb n="KR4d0062_WYG_002-9b"/>
優㳺情思莫如詩况當水竹雲山地忍負風花雪月期<lb/>
男子雄圖存用舍不開眉笑待何時<lb/>
　　和商守登樓看雪<lb/>
西樓賞雪眼偏明次第身疑在水晶千片萬片巧粧地<lb/>
半舞半飛斜犯楹形如玉屑依還碎體似楊花又更輕<lb/>
誰謂天下有羇客一般對酒兩般情<lb/>
　　和商守西樓雪霽<lb/>
大雪初晴日半曛髙樓何惜上仍頻數峯崷崒劍鋩立<lb/>
<pb n="KR4d0062_WYG_002-10a"/>
一水縈紆氷縷新崑嶺移歸都是玉天河落後盡成銀<lb/>
幽人自恨無佳句景物從來不負人<lb/>
　　和商守雪殘登樓<lb/>
殘雪已消氷已開風光漸覺擁樓臺旅人未遂日邊去<lb/>
春色又從天上來况是樽中常有酒豈堪嶺上却無梅<lb/>
若非太守金蘭契誰肯傾心重不才<lb/>
　　和商守雪霽對月<lb/>
雪滿羣山霜滿庭光寒月碾一輪輕羇懐殊少曏時樂<lb/>
<pb n="KR4d0062_WYG_002-10b"/>
皓彩空多此夜明竹近簾櫳饒碎影風涵臺榭有餘清<lb/>
恨無好句酬佳景徒自凄凉夣不成<lb/>
　　和商守雪霽登樓<lb/>
百尺危樓小雪晴晚來閒望逼人清山横暮靄髙還下<lb/>
水隔疎林淡復明天際落霞千萬縷風餘殘角兩三聲<lb/>
此時此景真堪畫只恐丹青筆未精<lb/>
　　旅中嵗除<lb/>
比到明年無數刻且令芳酒更斟回星杓建丑晦將盡<lb/>
<pb n="KR4d0062_WYG_002-11a"/>
嵗箭射人春又來不用物情閒作梗大都心緒巳成灰<lb/>
浮名更在浮雲外瞬見光隂况復催<lb/>
　　和商守新嵗<hi>嘉祐六年</hi>
衰軀在旅逢新嵗因感平生鬢易凋飲罷襟懐還寂寞<lb/>
歡餘情緒却無聊望仙風月情偏好抹綠簾櫳夜正遙<lb/>
對此塊然唯土木降兹未始不魂銷<lb/>
　　追和王常侍登郡樓望山<lb/>
四賢當日此盤桓千百年人尚厚顔天下有名難避世<lb/>
<pb n="KR4d0062_WYG_002-11b"/>
胷中無物漫居山事觀今古興亡後道在君臣進退間<lb/>
若藴竒才必竒用不然須負一生閒<lb/>
　　題四皓廟四首<lb/>
强秦失御血横流天下求君君不有正是英雄較<hi>一作角</hi>
逐時未知鹿入何人手<lb/>
灞上真人既已翔四人相顧都無語徐云天命自有歸<lb/>
不若追蹤巢與許<lb/>
漢皇傲物終難屈太子卑辭方肯出雖老猶能成大功<lb/>
<pb n="KR4d0062_WYG_002-12a"/>
至今髙義如星日<lb/>
田横入海猶能得商至長安百里强能使四人成美節<lb/>
始知髙祖是真王<lb/>
　　謝商守宋郎中寄到天柱山戸帖仍依原韻<lb/>
商於飛到一符新遂已平生分外親尤喜紫芝先入手<lb/>
西南天柱與天鄰<lb/>
初心本欲踐臣鄰帝里司回斗柄春今日得居天柱下<lb/>
不憂先有夜行人<lb/>
<pb n="KR4d0062_WYG_002-12b"/>
不將生殺奏嚴宸却抱煙嵐學隠淪多謝使君虛右席<lb/>
重延天柱一山人<lb/>
一簇煙嵐鏁亂雲孤髙天柱好棲真從今便作西歸計<lb/>
免向人間更問津<lb/>
無成麋鹿久同羣占籍恩深荷使君萬古千今名與姓<lb/>
得隨天柱數峯存<lb/>
　　寄商守宋郎中<lb/>
初返洛城無限事閒人體分似相違如今一向覺優逸<lb/>
<pb n="KR4d0062_WYG_002-13a"/>
却類商顔嘯傲時<lb/>
　　小圃睡起<lb/>
門外似深山天真信可還軒裳奔走外日月往來間有<lb/>
水園亭活無風草木閒春禽破幽夣枝上語綿蠻<lb/>
　　逰山三首<lb/>
城邑<hi>又作闤闠</hi>久居心自倦闉闍纔出眼先明龍門看盡伊<lb/>
川景女几聴殘洛水聲太宰觀餘紅日旭天壇望罷白<lb/>
雲生此身已許陪真侣不為錙銖起重輕<lb/>
<pb n="KR4d0062_WYG_002-13b"/>
春盡登臨正得宜人情天氣兩融怡泛舟伊水風迴夜<lb/>
垂釣溪門月上時逸興劇憑詩放肆病軀唯仰酒扶持<lb/>
浮生日月無多子忍向其間更歛眉<lb/>
樂則行之憂則違大都知命是男兒至微功業人難必<lb/>
儘好雲山我自怡休憚煙嵐雖逺處且乗筋力未衰時<lb/>
平生足外更何樂富貴榮華過則悲<lb/>
　　二色桃<lb/>
施朱施粉色俱好傾國傾城艶不同疑是蘂宫雙姊妹<lb/>
<pb n="KR4d0062_WYG_002-14a"/>
一時俱肯嫁春風<lb/>
　　登山臨水吟<lb/>
山有喬峯水有濤未能容屐豈容舠非無仁智斯為樂<lb/>
少有登臨不憚勞言味止知甘膾炙語真誰是識瓊瑤<lb/>
自慚不盡人才處長恨今人論太髙<lb/>
　　謝富丞相招出仕二首<lb/>
相招多謝不相遺將謂胷中有所施若進豈能禁吏責<lb/>
既閒安用更名為<hi>將命者云如不欲仕亦可奉致一閒名目</hi>願同巢許稱臣<lb/>
<pb n="KR4d0062_WYG_002-14b"/>
日甘老唐虞比屋時滿眼清賢在朝列病夫無以繫安<lb/>
危<lb/>
欲遂終焉老閒計未知天意果如何幾重軒冕酬身貴<lb/>
得似雲山到眼多好景未嘗無興詠壯心都巳入消磨<lb/>
鵷鴻自有江湖樂安用區區設網羅<lb/>
　　答人語名教<lb/>
開闢而來世教敷其間雄者號真儒修身有道名先覺<lb/>
何代無人逹奥區煥若丹青經史義明如日月聖人途<lb/>
<pb n="KR4d0062_WYG_002-15a"/>
鮿生涵泳雖云久天下英才敢厚誣<lb/>
　　送王伯初學士赴北京機宜<lb/>
丈夫志氣葢棺定自有雄圖繫重輕去路不能無感舊<lb/>
到官爭忍便忘情閒時語話貴精密先事經營在太平<lb/>
誰謂禦戎無上䇿伐人謀處不須兵<lb/>
　　答人放言<lb/>
經時不見意何如重出新詩笑語初物理悟來添性淡<lb/>
天心到後覺情疎已全孟樂君無限未識蘧非我有餘<lb/>
<pb n="KR4d0062_WYG_002-15b"/>
大率空名如所論此身甘老在樵漁<lb/>
　<lb/>
　<lb/>
　<lb/>
　<lb/>
　<lb/>
　<lb/>
　擊壤集巻二<lb/>
</p>
<p>
</p>
  </div>
</body>
</text>
</TEI>
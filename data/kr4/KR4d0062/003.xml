<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻三</head>
    <p>
<pb n="KR4d0062_WYG_003-1a"/>
欽定四庫全書<lb/>
　擊壤集巻三　　　　　　　宋　邵雍　撰<lb/>
　　賀人致政<lb/>
人情大率喜為官達士何嘗有所牽解印本非嫌薄禄<lb/>
掛冠殊不為髙年因通物性興衰理遂悟天心用舍權<lb/>
宜放襟懐在清景吾鄉况有好林泉<lb/>
　　放言<lb/>
既得希夷樂曽無龍辱驚泥空終日着齊物到頭爭忽<lb/>
<pb n="KR4d0062_WYG_003-1b"/>
忽閒拈筆時時自寫名誰能苦真性情外更生情<lb/>
　　初秋<lb/>
夏去暑猶在雨餘涼始來堦前巳流水天外尚驚雷曲<lb/>
几靜中隠衡門閒處開壯心都巳矣何事更裝懐<lb/>
　　偶書<lb/>
堪笑又堪嗟人生果若何宜將萬端事都入一聲歌世<lb/>
態逾翻掌年光劇逝波靜中真氣味所得不勝多<lb/>
　　傷足<lb/>
<pb n="KR4d0062_WYG_003-2a"/>
災由無妄得為患固非深乖已攝生理貽親憂慮心乍<lb/>
然艱步履偶爾阻登臨逾月方能出難忘樂正箴<lb/>
　　閒行<lb/>
園圃正蕭然行吟遶澤邊風驚初社後葉墜未霜前衰<lb/>
草襯斜日暮雲扶逺天何當見真象止可入無言<lb/>
　　晨起<lb/>
山髙水復深無計柰而今地盡一時事天開萬古心輕<lb/>
煙籠曉閣微雨散青林此景雖平淡人間何處尋<lb/>
<pb n="KR4d0062_WYG_003-2b"/>
　　月夜<lb/>
雨霽風自好秋深天未寒移牀就階下看月出林端有<lb/>
酒欲共飲無賔可同歡他時遇良友此景復求難<lb/>
　　盆池<lb/>
三五小圓荷盆容水不多雖非大藪澤亦有小風波粗<lb/>
起江湖趣殊無鴛鷺過幽人興難遏時遶醉吟哦<lb/>
　　逰山二首<lb/>
洛川多好山伊川多美竹逰既各有時雖頻無倦目貪<lb/>
<pb n="KR4d0062_WYG_003-3a"/>
清非傷廉瀆幽不為辱麋鹿不害人心無害麋鹿<lb/>
二室多好峯三山多好雲看之不知倦和氣潛生神一<lb/>
慮若動蕩萬事從紛紜人言無事貴身為無事人<lb/>
　　龍門道中作<lb/>
物理人情自可明何嘗慼慼向平生巻舒在我有成筭<lb/>
用舍隨時無定名滿目雲山俱是樂一毫榮辱不須驚<lb/>
侯門見説深如海三十年來掉臂行<lb/>
　　名利吟<lb/>
<pb n="KR4d0062_WYG_003-3b"/>
名利到頭非樂事風波終久少安流稍鄰美譽無多取<lb/>
纔近清歡與賸求美譽既多須有患清歡雖賸且無憂<lb/>
滔滔天下曽知否覆轍相尋卒未休<lb/>
　　何事吟寄三城富相公<lb/>
何事教人用意深出塵些子索沉吟施為欲似千鈞弩<lb/>
磨礪當如百煉金釣水誤持生殺柄着棊閒動戰爭心<lb/>
一盃美酒聊康濟林下時時或自斟<lb/>
　　三十年吟<lb/>
<pb n="KR4d0062_WYG_003-4a"/>
三十年間更一世其間堪笑復堪愁天生天殺何嘗盡<lb/>
人是人非殊未休善偶鴛鴦頭早白能啼杜宇血先流<lb/>
須知却被才為害及至無才又却憂<lb/>
　　逰洛川初出厚載門<lb/>
初出都門外西南指洛陬山川開逺意天地掛雙眸村<lb/>
落桑榆晚田家禾黍秋民間有此樂何必待封侯<lb/>
　　宿延秋庄<lb/>
驅車入洛周下馬弄飛泉乍有雲山樂殊無朝市喧非<lb/>
<pb n="KR4d0062_WYG_003-4b"/>
唯快心志自可忘形言借問塵中有誰為得手先<lb/>
　　宿夀安西寺<lb/>
好景信移人直連毛骨清為憐多勝槩尤喜近都城竹<lb/>
色交山色松聲亂水聲豈辭終日愛解榻傍虛楹<lb/>
　　過永濟橋二首<lb/>
山背錦屏開河臨永濟迴土田平似掌桑柘大如槐斜<lb/>
日射虹去低雲將雨來無涯負清景長是愧非才<lb/>
一水一溪門溪門雲復屯珍禽轉喬木幽鹿走荒榛雨<lb/>
<pb n="KR4d0062_WYG_003-5a"/>
脚拖平地稻畦扶逺村髙城半頽缺興廢事休論<lb/>
　　至福昌縣作<lb/>
清景幾人愛愛之當逺尋及臨韓嶽近始見洛川深縣<lb/>
在雲山腹民居水竹心無機類閒物愈覺少知音<lb/>
　　燕堂即事<lb/>
川上數峯青林間一水明閒雲無定體幽鳥不知名逰<lb/>
侣既非約歸期莫計程錙銖人世事休强作威獰<lb/>
　　上寺看南山<lb/>
<pb n="KR4d0062_WYG_003-5b"/>
疊疊是峯巒西連梁雍寛與其行裏看不若坐中觀包<lb/>
括經唐漢并呑歴晉韓浮沉事難問唯爾尚巑岏<lb/>
　　縣尉廨宇蓮池<lb/>
縣尉小齋前水清池有蓮豈唯觀菡蓞兼可聴潺湲宛<lb/>
類江湖上殊非塵土邊古人用心處料得不徒然<lb/>
　　女几祠<lb/>
西南有髙山山在杳㝠間神仙不可見滿目空雲煙千<lb/>
年女几祠門臨洛水邊但聞霓裳曲世人猶或傳<lb/>
<pb n="KR4d0062_WYG_003-6a"/>
　　故連昌宫<lb/>
洛水來西南昌水來西北二水合流處宫牆有遺壁行<lb/>
人徒想像往事皆陳迹空餘女几山正對三鄉驛<lb/>
　　川上懐舊四首<lb/>
去秋逰洛源今秋逰洛川川水雖無情人心剛悄然目<lb/>
亂千萬山一山一重煙山盡煙不盡煙與天相連<lb/>
田夫忙治禾水禽閒求魚二者皆苦物動靜何相殊事<lb/>
過見休戚時來知巻舒回顧此二物易地還何如<lb/>
<pb n="KR4d0062_WYG_003-6b"/>
為今日之山是昔日之原為今日之原是昔日之川山<lb/>
川尚如此人事宜信然幸免紅塵中隨風浪着鞭<lb/>
地迥川原闊村孤煙水閒雷輕龍過<hi>一作換</hi>浦雲亂雨移<lb/>
山田者荷鋤去漁人背網還伊予獨霑濕猶在道途間<lb/>
　　燕堂暑飲<lb/>
燕堂通髙明簷依斷崖嶔涼風來松梢清泉飛竹隂佳<lb/>
果間紅綠㫖酒隨淺深却思闤闠間鬱蒸不可任<lb/>
　　燕堂閒坐<lb/>
<pb n="KR4d0062_WYG_003-7a"/>
天網疎難漏世網密莫通我心久不動一脱二網中髙<lb/>
竹潄清泉長松迎清風<hi>又云瀟灑松間月清泠竹外風</hi>此時逢此景正<lb/>
與此心同<lb/>
　　立秋日川上作<lb/>
富貴固難愛貧寒易得愁休將少時態移作老年羞既<lb/>
有非常樂須防不次憂誰能保終始長作國公侯<lb/>
　　辨熊耳<lb/>
昔禹别九州導洛自熊耳熊耳自有兩未審孰為是東<lb/>
<pb n="KR4d0062_WYG_003-7b"/>
者近成周西者隔丹水書傳稱上洛斯言得之矣<lb/>
　　登女几<lb/>
予看山多矣未嘗逢此竒巨崖如格虎險石若張旗雲<lb/>
意閒舒巻巖形屢改移丹青難狀處四面盡如斯<lb/>
　　川上南望伊川<lb/>
山留禹鑿門川閣堯水痕古人不復見古跡尚或存嵗<lb/>
月易凋謝善惡難湮淪無作近名事强邀世俗尊<lb/>
　　牧童<lb/>
<pb n="KR4d0062_WYG_003-8a"/>
隨行笠與簑未始散天和暖戯荒城側寒偎古塜阿數<lb/>
聲牛背笛一曲隴頭歌應是無心問朝廷事若何<lb/>
　　夣中吟<hi>三鄉道中作</hi>
夣中説夣猶能憶夢覺夢中還又隔今日恩光空喜歡<lb/>
當年意愛難尋覔水成流處豈無聲花到謝時安有色<lb/>
過此相逢陌路人都如元來曽相識<lb/>
　　秋懷三十六首<lb/>
七月夜初長星斗爭煌煌庭除經小雨枕簟生微涼照<lb/>
<pb n="KR4d0062_WYG_003-8b"/>
物無遁形虛鑑自有光照事無遁情虛心自有常<lb/>
晴牕日初曛幽庭雨乍洗紅蘭靜自披綠竹閒相倚榮<lb/>
利若浮雲情懷淡如水見非天外人意從天外起<lb/>
明月生海心涼風起天末物象自呈露襟懷驟披豁悟<lb/>
盡周孔道解開仁義結禮法本防奸豈為吾曹設<lb/>
疎雨滴髙梧微風挼弱栁此景嵗嵗同世人自白首俗<lb/>
慮易縈仍塵襟難抖擻浮生已夢中其間强為有<lb/>
清湍文鴛鴦寒潭繡鸂䳵長天淨如水不廢秋江碧男<lb/>
<pb n="KR4d0062_WYG_003-9a"/>
子一寸心壯士萬夫敵菡萏香風中扁舟㑹相憶<lb/>
昨日思沃漿今日思去扇豈止人戈矛炎涼自交戰利<lb/>
害生乎情好尚存乎見欲人為善人必須自為善<lb/>
甘𤓰青如藍紅桃鮮若血不忍以手拈而况用齒齧其<lb/>
色已可愛其味又更絶食此無珍言哀哉口與舌<lb/>
國命在乎民民命在乎食聖人雖復生斯言固不易虛<lb/>
惠豈足尚教人以姑息虚名豈足髙教人以言飾<lb/>
周詩云娶妻周易云歸妹七夕世俗情乞巧兒女態日<lb/>
<pb n="KR4d0062_WYG_003-9b"/>
暮雲雨過人謂牛女㑹雲雨本無蹤牛女豈相配<lb/>
清風無人兼自可入吾手明月無人并自可入吾牖中<lb/>
心既已平外物何嘗誘餘事豈足論但恐樽無酒<lb/>
青焦葉披敷碧蘆枝偃亞風雨蕭蕭天更漏沉沉夜彼<lb/>
物固無嫌此情又何訝但念征路人天涯尚留掛<lb/>
淡煙羃疎林輕風裊寒雨日暮人巳歸羣鷄猶啄黍此<lb/>
心固不動此事極難處一言以蔽之尚恐費言語<lb/>
八月炎涼均氣味亦自好臨虛喬木低逺望行人小有<lb/>
<pb n="KR4d0062_WYG_003-10a"/>
跡事皆妄無心物都了何須更問辛願君自食蓼<lb/>
黄黍秋正熟黄鷄秋正肥此物劇易致古人多重之可<lb/>
以迓賔友可以奉親闈有褐能卒嵗此外何足為<lb/>
稻稌天所生麴糵人所製釀之命為酒飲之可成醉剛<lb/>
者使之柔懦者使之毅善移造物權其功亦不細<lb/>
秋色日漸深老心日益懶倦即下階行閒來弄書巻廣<lb/>
陌多風塵見説難開眼侯門已是深帝閽又復逺<lb/>
塞鴻猶未來梁燕巳辭去雲山千萬重相逢在何處岌<lb/>
<pb n="KR4d0062_WYG_003-10b"/>
嶪都城門繚遶長亭路風土敗人衣纔新又成故<lb/>
斷續蟬聲外稀疎鴈下前年光空去也人事益蕭然洗<lb/>
竹留新笋翻書得舊編誰知養心者肯與世爭權<lb/>
中秋光景好中州煙水竒天重初寒候人便半醉時榻<lb/>
緣明月掃襟待好風吹一㸃胷中事人間都不知<lb/>
良月滿髙樓髙樓仍中秋午夜冷露下千里寒光流何<lb/>
人將此鑑拂拭新磨休照破萬古心白盡萬古頭<lb/>
寒露綴衰草凄風揺晩林鳥聲上復下天氣晴還隂節<lb/>
<pb n="KR4d0062_WYG_003-11a"/>
改一時事人懷千古心誰云子期死舉世無知音<lb/>
風柳散如梳霜雲淡如掃髙樓破危空低煙裊寒草此<lb/>
際興不盡何以戰秋老止可將酒瓶同向西風倒<lb/>
池荷日取敗籬菊日就榮其於品彚間自與節氣爭盛<lb/>
衰不同時賢愚難並行安得松桂心四時長青青<lb/>
人老秋更老山深水復深髙木已就脱慧禽空好音筋<lb/>
骸非曩日道徳負初心賴有餘編在時時尚可尋<lb/>
九月氣乍肅衰栁猶有蟬霜外疎鐘斷風餘清籟傳千<lb/>
<pb n="KR4d0062_WYG_003-11b"/>
山亂逺月一鶚摩髙天自非出世人而敢危行言<lb/>
飽霜梨多紅久雨榴自鏬此果世稱珍厥味是可詫地<lb/>
有百物備天無一言掛我患尚有言不得同造化<lb/>
惟南有美橘惟北有美栗厥包或頗同厥味信不一天<lb/>
地豈無情草木皆有實物本不負人人自負於物<lb/>
蛺蝶遶寒菊蟋蟀鳴空階門前有犬卧盡日無客來清<lb/>
波靜中流白雲閒處堆何以發天和時飲酒一盃<lb/>
紅葉戰西風黄花笑寒日天道有消長人事無固必靜<lb/>
<pb n="KR4d0062_WYG_003-12a"/>
勝得遺味夢去知餘失利害不相沿是非然後出<lb/>
九日登髙㑹尋幽講雅歡俗風追故事天氣薦輕寒白<lb/>
酒連醅飲黄花帶露觀消沉浮世事何足重汍瀾<lb/>
山横暮靄中鳥逝孤煙外殘菊憂霜摧幽蘭懼風敗患<lb/>
難人不喜富貴人所愛我心自不有富貴豈能賣<lb/>
水寒潭見心木落山露骨始信天無涯萬里不隔物脱<lb/>
衣掛扶桑引手探月窟不負仁義心區區五十一<lb/>
草綠露霑衣草衰風切肌物情非作異人意强生疑岐<lb/>
<pb n="KR4d0062_WYG_003-12b"/>
動楊朱泣絲添墨子悲知之何太晚徒自淚淋漓<lb/>
萬里晴天外一片霜上月長松挺青葱羣卉入消歇有<lb/>
齒日益衰有髪日益脱獲罪固已多此公難屑屑<lb/>
草枯山川貧木落天地瘦土口風大行雲鏬日微漏既<lb/>
往不復追未來尚可救餘事不忍言言之必成咎<lb/>
飲酒不甚多數杯醺心顔未醺不可止既醺勸亦難誰<lb/>
云萬物廣豈出天地關誰云萬事廣豈出人情間<lb/>
　　和陜令張師柔石柱村詩<lb/>
<pb n="KR4d0062_WYG_003-13a"/>
君為陜縣令我實康公孫始祖有遺烈託君訪其存夫<lb/>
君有詩來題云石柱村石柱之始立於古無所根就勒<lb/>
分陜銘惟唐人之言既歴年所多首尾無完文難以從<lb/>
考正將焉求其源我患讀書寡知識無過人經書史傳<lb/>
外不能破羣昏從長卿公羊宜自陜而分從君陳畢命<lb/>
宜成周而云二者兼取之於義似或尊分政東西郊可<lb/>
以陜洛論此説如近之庶幾緩紛紜甘棠之蔽芾石柱<lb/>
之清新當時之盛事予不得而親二南之正化二公之<lb/>
<pb n="KR4d0062_WYG_003-13b"/>
清芬千載之美談予可得而聞棄經而任傳儒者固不<lb/>
遵作詩以明之馳此庸報君<lb/>
　<lb/>
　<lb/>
　<lb/>
　<lb/>
　<lb/>
　擊壤集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻十五</head>
    <p>
<pb n="KR4d0062_WYG_015-1a"/>
欽定四庫全書<lb/>
　擊壤集巻十五　　　　　　宋　邵雍　撰<lb/>
　　觀易吟<lb/>
一物其來有一身一身還有一乾坤能知萬物備於我<lb/>
肯把三才别立根天向一中分體用<hi>又云造化</hi>人於心上起<lb/>
經綸天人焉有兩般義<hi>又云事</hi>道不虚行只在人<lb/>
　　觀書吟<lb/>
吁嗟四代帝王權盡入區區一舊編或讓或争三萬里<lb/>
<pb n="KR4d0062_WYG_015-1b"/>
相因相革二千年唐虞事業誰能繼湯武功夫世莫傳<lb/>
時既不同人又異仲尼惡得不澘然<lb/>
　　觀詩吟<lb/>
愛君難得似當時曲盡人情莫若詩無雅豈明王教化<lb/>
有風方識國興衰知音未若呉公子潤色曽經魯仲尼<lb/>
三百五篇天下事後人誰敢更譏非<lb/>
　　觀春秋吟<lb/>
堂堂王室寄空名天下無時不戰争滅國伐人雖恐後<lb/>
<pb n="KR4d0062_WYG_015-2a"/>
尋盟報役未嘗寧晉齊命令炎如火文武資基冷似氷<lb/>
惟有感麟心一片萬年千載若丹青<lb/>
　　觀三皇吟<lb/>
許大乾坤自我宣乾坤之外復何言初分大道非常道<lb/>
纔有先天未後天作法極微難看蹟收功最乆不知年<lb/>
若教世上論勲業料得更無人在前<lb/>
　　觀五帝吟<lb/>
進退肯將天下讓着何言語狀雍容衣裳垂處威儀盛<lb/>
<pb n="KR4d0062_WYG_015-2b"/>
玉帛修時意思恭物物盡能循至理人人自願立殊功<lb/>
當時何故得如此只被聲名類日中<lb/>
　　觀三王吟<lb/>
一片中原萬里餘殆非孱徳所宜居夏商正朔猶能布<lb/>
湯武干戈未便驅澤火有名方受革水天無應不成需<lb/>
詳知<hi>又云請觀</hi>仁義為心者肯作人間淺丈夫<lb/>
　　觀五伯吟<lb/>
刻意尊名名愈虧人人奔命不勝疲生靈劒㦸林中活<lb/>
<pb n="KR4d0062_WYG_015-3a"/>
公道貨財心裏歸雖則餼羊能愛禮奈何鳴鳯未來儀<lb/>
東周五百餘年内歎息惟聞一仲尼<lb/>
　　觀七國吟<lb/>
當其末路尚縱横仁義之言固不聴肯謂破齊存即墨<lb/>
能勝坑趙盡長平清晨見鬼未為恠白日殺人奚足驚<lb/>
加以蘇張掉三寸扼喉其勢不俱生<lb/>
　　觀嬴秦吟<lb/>
轟轟七國正争籌利害相磨未便休比至一雄心底定<lb/>
<pb n="KR4d0062_WYG_015-3b"/>
其如四海血横流三千賔客方成夢百二山河又變秋<lb/>
謾說罷侯能置守趙髙元不是封侯<lb/>
　　觀兩漢吟<lb/>
秦破河山舊戰塲豈期民復見耕桑九千來里開封域<lb/>
四百餘年號帝王剥喪既而遭莾卓經營殊不念髙光<lb/>
當時文物如斯盛城復何由更在隍<lb/>
　　觀三國吟<lb/>
桓桓鼎峙震雷音絶唱髙蹤沒處尋簫鼔一方情未暢<lb/>
<pb n="KR4d0062_WYG_015-4a"/>
弓刀萬里力難任論兵狼石寧無意飲馬黄河徒有心<lb/>
雖曰天時亦人事誰知慮外失良金<lb/>
　　觀西晉吟<lb/>
承平未必便無憂安若忘危非善謀題品人材憑雅誚<lb/>
雌黄時事用風流有刀難剖公閭腹無木可梟元海頭<lb/>
禍在夕陽亭一句上東門嘯浪悠悠<lb/>
　　觀十六國吟<lb/>
漙天之下號寰區大禹曽經治水餘衣到敝時多蟣蝨<lb/>
<pb n="KR4d0062_WYG_015-4b"/>
𤓰當爛後足蟲蛆龍章雖復悲懐愍象魏何嘗属石苻<lb/>
尼父有言堪味處當時欠一管夷吾<lb/>
　　觀南北朝吟<lb/>
方其天下分南北聘使何嘗絶往還偏霸尚存前典憲<lb/>
小康未靖舊戈鋋洛陽雅望稱崔浩江表竒才服謝安<lb/>
二百四年能並轡謾將中外互為言<lb/>
　　觀隋朝吟<lb/>
始謀當日已非臧又更相承或自戕蟻螻人民貪土地<lb/>
<pb n="KR4d0062_WYG_015-5a"/>
泥沙金帛悦姬姜征遼意思縻荒服泛汴情懷厭未央<lb/>
三十六年都掃地不然天下未歸唐<lb/>
　　觀有唐吟<lb/>
天生神武奠中央不爾羣凶未易攘貞觀若無風凛凛<lb/>
開元安有氣揚揚凭髙始見山河壯入夏方知日月長<lb/>
三百年間能渾一事雖成往道彌光<lb/>
　　觀五代吟<lb/>
自從唐季墜皇綱天下生靈被擾攘社稷安危懸卒伍<lb/>
<pb n="KR4d0062_WYG_015-5b"/>
朝廷輕重繫藩方深冬寒木固不脫未旦小星猶有光<lb/>
五十三年更五姓始知除掃待真王<lb/>
　　觀盛化吟<lb/>
紛紛五代亂離間一旦雲開復見天草木百年新雨露<lb/>
車書萬里舊山川尋常巷陌猶簮紱取次園亭亦管絃<lb/>
人老太平春未老鶯花無害日髙眠<lb/>
吾曹養拙賴明時為幸居多寧不知天下英才中遁跡<lb/>
人間好景處開眉生來只慣見豐稔老去未嘗經亂離<lb/>
<pb n="KR4d0062_WYG_015-6a"/>
五事歴將前代舉帝堯而下固無之<hi>一事革命之日市不易肆二事以據</hi>
<hi>天下在即位後三事未嘗殺一無罪四事百年方四葉五事百年無腹心患</hi>
　　喜老吟<lb/>
幾何能得鬢如絲安用區區鑷白髭在世上官雖不做<lb/>
出人間事却能知待天春煖秋凉日是我東逰西泛時<lb/>
多少寛平好田地山翁方始㑹開眉<lb/>
　　瞻禮孔子吟<lb/>
執巻何人不讀書能知性者又何如工居天下語言内<lb/>
<pb n="KR4d0062_WYG_015-6b"/>
妙出世間繩墨餘陶冶有無天事業權衡治亂帝功夫<lb/>
大哉賛易脩經意料得生民以後無<lb/>
　　還圓益上人詩巻<lb/>
缾錫相從更一巾一巾曾拂十州塵心通佛性乆無礙<lb/>
口道儒言殊不陳呉越江山前日事伊嵩風月此時身<lb/>
閑行閑坐松隂下應恃眼明長笑人<lb/>
　　天人吟<lb/>
知盡人情天豈異未知何啻隔天地少時氣銳未更諳<lb/>
<pb n="KR4d0062_WYG_015-7a"/>
不信人間有難事知盡人情與天意合而言之安有二<lb/>
能推已心達人心天下何憂不能治<lb/>
　　錦幈春吟<lb/>
錦幈山下有家園每嵗家園過禁煙早是三春天氣好<lb/>
那堪百里主人賢同於一𣲖水邊飲醉向萬株花底眠<lb/>
明日歸鞍遂東指上陽風景更暄妍<lb/>
　　樂春吟<lb/>
四時惟愛春春更愛春分有暖温存物無寒著莫人好<lb/>
<pb n="KR4d0062_WYG_015-7b"/>
花萬蓓蕾美酒正輕醇安樂窩中客如何不半醺<lb/>
　　觀物吟四首<lb/>
日月無異明晝夜有異體人鬼無異情生死有異理既<lb/>
未能知生又焉能知死既未能事人又焉能事鬼<lb/>
鶯蟬體既分安用苦云云氣盛有餘力聲銷無異聞時<lb/>
來由自已勢去屬他人莫非傷心事傷心不益身<lb/>
古今情一也能處又何難識事事非易知人人所艱多<lb/>
疑虧任用輕信失防閑堯舜其猶病何嘗無大奸<lb/>
<pb n="KR4d0062_WYG_015-8a"/>
人之耳所聞不若目親照耳聞有異同目照無多少併<lb/>
棄耳目官專用舌口較不成天下功止成天下笑<lb/>
　　人貴有精神吟<lb/>
人貴有精神精神多不醇有精神而醇為第一等人不<lb/>
醇無義理是非隨怒喜怒以是為非喜以非為是怒是<lb/>
善人踈喜非小人比敗國與亡家鮮有不由此娶妻娶<lb/>
柔和嫁夫嫁才美安得正婦人作配真男子<lb/>
　　義利吟<lb/>
<pb n="KR4d0062_WYG_015-8b"/>
賁於丘園束帛戔戔義既在前利在其間舍爾靈龜觀<lb/>
我朶頥義既失之利何能為尚義必讓君子道長尚利<lb/>
必争小人道行<lb/>
　　小車初出吟<lb/>
物外洞天三十六都疑布在洛陽中小車春暖秋凉日<lb/>
一日止能移一宫<lb/>
　　府尹王宣徽席上作<lb/>
留都三判主人翁大第名園冠洛中又喜一年春入手<lb/>
<pb n="KR4d0062_WYG_015-9a"/>
萬花香照酒巵紅<lb/>
紛紛又過一年春牢落情懷酒漫醇滿眼暄妍都去盡<lb/>
樽前惟憶舊交親<lb/>
　　春暮答人吟<lb/>
相違經嵗意何如漫説為隣徳不孤咫尺洛陽春已盡<lb/>
過從能憶舊時無<lb/>
　　天津聞樂吟<lb/>
名園相倚洛陽春巷陌無塵羅綺新何處青樓隔桃李<lb/>
<pb n="KR4d0062_WYG_015-9b"/>
樂聲時復到天津<lb/>
　　春暮吟<lb/>
有意楊花空學雪無情榆莢漫堆錢窮愁不服春辜負<lb/>
酒病依還似去年<lb/>
　　自問二首<lb/>
因甚年來可作詩奈何人老又春歸流鶯不忍花離披<lb/>
啼到黄昬猶自啼<lb/>
年來因甚可吟詩桃李無言鶯有辭啼到黄昬猶自啼<lb/>
<pb n="KR4d0062_WYG_015-10a"/>
奈何人老又春歸<lb/>
　　和成都俞公達運使見寄<lb/>
前年車從過天津花底當時把酒頻此日錦城花爛漫<lb/>
何嘗更憶洛城春<lb/>
　　呉越吟二首<lb/>
乙未闔廬凌楚嵗戍辰勾踐破呉時正如當日乗虚事<lb/>
三十四年人不知<lb/>
夫差丁未曽囚越勾踐戊辰還滅呉二十二年時返復<lb/>
<pb n="KR4d0062_WYG_015-10b"/>
一如當日却乗虚<lb/>
　　屬事吟<lb/>
鷦鷯分寄一枝巢不信甘言便易驕當力尚難超北海<lb/>
去威何足動鴻毛願將情意分明謝肯把恩光取次燒<lb/>
天寵居多為幸乆春花無奈正天饒<lb/>
　　興亡吟<lb/>
孫陳李三人亡國體相似雖然少有文何復語英氣<lb/>
曹劉孫三人興國體相似雖然小有才何復語命世<lb/>
<pb n="KR4d0062_WYG_015-11a"/>
　　文武吟<lb/>
既為文士必有武備文武之道皆吾家事<lb/>
　　善惡吟<lb/>
瞽鯀有子堯舜無嗣餘慶餘殃何故如此<lb/>
堯舜無子瞽鯀有嗣福善禍淫何故如此<lb/>
　　責已吟<lb/>
不為十分人不責十分事既為十分人須責十分是<lb/>
　　無疾吟<lb/>
<pb n="KR4d0062_WYG_015-11b"/>
無疾之安無災之福舉天下人不為之足<lb/>
　　四者吟<lb/>
財色名勢為世所親四者不動然後見人<lb/>
　　恩怨吟<lb/>
人之常情無重于死恩感人心死猶有喜怨結人心死<lb/>
猶未已恩怨之深使人如此<lb/>
　　秦川吟二首<lb/>
當時馬上過秦川倐忽于今二十年因見夫君話家住<lb/>
<pb n="KR4d0062_WYG_015-12a"/>
依稀記得舊風煙<lb/>
秦川兩漢帝王區今日闗東作帝都多少聖賢存舊史<lb/>
夕陽惟只見荒蕪<lb/>
　　和綘守王仲賢郎中<lb/>
為郎得綘分銅虎見寄詩中非浪誇地土尚傳唐草木<lb/>
山川猶起晉雲霞園池富有吟供筆風俗淳無訟到衙<lb/>
太守下車民受賜一心殊不負官家<lb/>
　　日月吟<lb/>
<pb n="KR4d0062_WYG_015-12b"/>
月明星自稀日出月亦微既有少正卯豈無孔仲尼<lb/>
　　水旱吟<lb/>
堯水九年湯旱七載調爕之功此時安在<lb/>
九年洪水七年大旱非堯與湯民死過半<lb/>
　　老去吟<lb/>
使吾却十嵗亦可少集事奈何天地間日無再中理<lb/>
吾今六十六衰老何可擬志逮力不逮人共知之矣<lb/>
　　人事吟<lb/>
<pb n="KR4d0062_WYG_015-13a"/>
索錬無如事難知莫若人人情隨手别事體到頭均<lb/>
　　不同吟<lb/>
求者不得辭者不能二者相去其逺幾程<lb/>
　　貪義吟<lb/>
貪人之惡其過莫大貪人之善是亦為罪<lb/>
　　月新吟<lb/>
月新與月殘形狀兩相似奈何人之情初見自歡喜<lb/>
　　和内鄉李師甫長官見寄<lb/>
<pb n="KR4d0062_WYG_015-13b"/>
雖未似神仙能逃暑與寒何嘗無水竹未始離林巒道<lb/>
不同新學才難動要官時和嵗豐後亦自有餘歡<lb/>
嵗豐時又康為邑在南陽不廢吏民事得逰雲水鄉春<lb/>
輸桃李艷風薦蕙蘭香太守兼賢傑且無奔走忙<lb/>
　　内鄉天春亭<lb/>
内鄉有園名天春春時桃李如綵雲邑民携觴連帘幕<lb/>
或歌或舞何歡欣縣尹中間意自若直謂前世無古人<lb/>
牡丹百品紅與紫華而不實徒紛紜<lb/>
<pb n="KR4d0062_WYG_015-14a"/>
　　内鄉兼隠亭<lb/>
兼隠詫來書於時特起予民淳無訟聴縣僻類山居簿<lb/>
領盃盤外官聮談笑餘不知當此際傍邑更誰如<lb/>
　　李少卿見招代往吟<lb/>
洛城春去㑹仙才春去還驚夏却來微雨過牡丹初謝<lb/>
輕風動芍藥纔開緑楊隂裏擁樽罍身健時康好放懷<lb/>
　　病酒吟<lb/>
年年當此際酒病掩柴扉早是人多感那堪春又歸花<lb/>
<pb n="KR4d0062_WYG_015-14b"/>
殘蝴蝶亂晝永子䂓啼安得如前日和風初扇微<lb/>
　　争讓吟<lb/>
有讓豈無争無沿安有革争讓起于心沿革生于跡羲<lb/>
軒讓以道堯舜讓以徳湯武争以功桓文争以力<lb/>
　　謝王諌議見思吟<lb/>
西齋前後半松筠萬慮澄餘始見真不謂天光明浄處<lb/>
又能時憶舊交新<lb/>
　　依韻和任司封見寄吟<lb/>
<pb n="KR4d0062_WYG_015-15a"/>
王侯貴盛不勝言圖畫中山得一觀不似夫君行坐看<lb/>
貪嵩又更愛天壇<lb/>
髙樓百尺破危空天淡雲閑看帝功更上一層情未快<lb/>
思君不見見喬嵩<lb/>
辭麾來此住雲霄聞健登臨肯憚勞紫陌事多都不見<lb/>
家山圍遶是嵩髙<lb/>
　<lb/>
　<lb/>
<pb n="KR4d0062_WYG_015-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　擊壤集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻二十</head>
    <p>
<pb n="KR4d0062_WYG_020-1a"/>
欽定四庫全書<lb/>
　擊壤集巻二十　　　　　　宋　邵雍　撰<lb/>
　　首尾吟一百三十五首<lb/>
堯夫非是愛吟詩為見聖賢興有時日月星辰堯則了<lb/>
江河淮濟禹平之皇王帝霸經褒貶雪月風花未品題<lb/>
豈謂古人無闕典堯夫非是愛吟詩<lb/>
堯夫非是愛吟詩安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中坐看時一氣旋回無少息<lb/>
兩儀覆幬未嘗私四時更革互為主百物新陳爭效竒<lb/>
<pb n="KR4d0062_WYG_020-1b"/>
享了許多家樂事堯夫非是愛吟詩<lb/>
堯夫非是愛吟詩安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中得意時志快不須求事顯<lb/>
書成當自有人知林泉且作酬心物風月聊充藉手資<lb/>
多少寛平好田地堯夫非是愛吟詩<lb/>
堯夫非是愛吟詩安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中半醉時因月因花因興詠<lb/>
代書代簡代行移池中既有雙魚躍天際寧無一鴈飛<lb/>
無限交親在南北堯夫非是愛吟詩<lb/>
堯夫非是愛吟詩詩是堯夫可愛時寳鑑造形難著髮<lb/>
<pb n="KR4d0062_WYG_020-2a"/>
鸞刀迎刃豈容絲風埃若不來侵路塵土何由得上衣<lb/>
欲論誠明是難事堯夫非是愛吟詩<lb/>
堯夫非是愛吟詩為見興衰各有時天地全功須發露<lb/>
朝廷盛美在施為便都黙黙柰何見若不云云那得知<lb/>
事在目前人不慮堯夫非是愛吟詩<lb/>
堯夫非是愛吟詩詩是堯夫不寐時咀茹蘭薫宜有主<lb/>
恢張風雅更為誰三千來首收清月二十餘年撚白髭<lb/>
了却許多閒職分堯夫非是愛吟詩<lb/>
<pb n="KR4d0062_WYG_020-2b"/>
堯夫非是愛吟詩詩到忘言是盡時雖則借言通要妙<lb/>
又須從物見幾微羮因不和方知淡樂為無聲始識希<lb/>
多少風花待除改堯夫非是愛吟詩<lb/>
堯夫非是愛吟詩雖老精神未耗時水竹清閒先據了<lb/>
鶯花富貴又兼之梧桐月向懐中照楊栁風來面上吹<lb/>
被有許多閒捧擁堯夫非是愛吟詩<lb/>
堯夫非是愛吟詩詩是天津竚立時有意水聲千古在<lb/>
無情山色四邊圍孤鴻逺入晴烟去雙鷺斜穿禁栁飛<lb/>
<pb n="KR4d0062_WYG_020-3a"/>
景物不妨閒自適堯夫非是愛吟詩<lb/>
堯夫非是愛吟詩詩是天津再住時積翠鶯花供秀潤<lb/>
上陽風月助新竒鳳凰樓觀雲中看道徳園林枕上窺<lb/>
不負太平吟笑事堯夫非是愛吟詩<lb/>
堯夫非是愛吟詩詩是堯夫漸老時毎用風騷觀物體<lb/>
却因言語漏天機林間車馬自稀到塵外盃觴不浪飛<lb/>
六十一年無事客堯夫非是愛吟詩<lb/>
堯夫非是愛吟詩詩是堯夫忠恕時無限物情閒處見<lb/>
<pb n="KR4d0062_WYG_020-3b"/>
諸般藥性病來知暗於成事事必敗失在知人人必欺<lb/>
家國與身同一體堯夫非是愛吟詩<lb/>
堯夫非是愛吟詩詩是堯夫黙識時初有意時如父子<lb/>
到無情處類澠淄眼前成敗尚不見天下安危那得知<lb/>
始信知人是難事堯夫非是愛吟詩<lb/>
堯夫非是愛吟詩詩是堯夫知幸時日未出前朝象帝<lb/>
天纔春處謁庖犧三盃五盃自勸酒一局兩局無爭棊<lb/>
韶濩不知何似樂堯夫非是愛吟時<lb/>
<pb n="KR4d0062_WYG_020-4a"/>
堯夫非是愛吟詩詩是堯夫自勵時適道全由就師學<lb/>
出塵須是稟天資好賢只恐知人晚樂善惟憂見事遲<lb/>
多謝友朋常見教堯夫非是愛吟詩<lb/>
堯夫非是愛吟詩詩是堯夫得意時正得意時常起舞<lb/>
到麾毫處輒能飛南溟萬里鵬初舉遼海千年鶴乍歸<lb/>
豈止一詩而巳矣堯夫非是愛吟詩<lb/>
堯夫非是愛吟詩詩是堯夫可歎時固有命焉剛不信<lb/>
是無天也果能欺才髙正被聰明使身貴方為利害移<lb/>
<pb n="KR4d0062_WYG_020-4b"/>
無計柰何春又老堯夫非是愛吟詩<lb/>
堯夫非是愛吟詩詩是堯夫筆逸時蒼海有神搜鯨鯢<lb/>
陸沈無水藏蛟螭岌嶪五千仞華嶽汪洋十萬頃黄陂<lb/>
都與收來入近題堯夫非是愛吟詩<lb/>
堯夫非是愛吟詩詩是堯夫出入時春初暖兮日遲遲<lb/>
秋初涼兮雲微㣲輕風動垂栁依依細雨過芳草萋萋<lb/>
林下小車遊未歸堯夫非是愛吟詩<lb/>
堯夫非是愛吟詩詩是堯夫試硯時玉未琢前猶索辨<lb/>
<pb n="KR4d0062_WYG_020-5a"/>
金經煅後更何疑當時掉臂人皆笑今日揺頭誰不知<lb/>
天外鳳凰飛處别堯夫非是愛吟詩<lb/>
堯夫非是愛吟詩詩是堯夫試筆時以至死生猶處了<lb/>
自餘榮辱可知之適居堂上行堂上或在水湄言水湄<lb/>
不止省心兼省力堯夫非是愛吟詩<lb/>
堯夫非是愛吟詩詩是堯夫試墨時十室邑中須有信<lb/>
三人行處豈無師謀謨不講還疎畧思慮傷多又忸怩<lb/>
機㑹失時尋不得堯夫非是愛吟詩<lb/>
<pb n="KR4d0062_WYG_020-5b"/>
堯夫非是愛吟詩詩是堯夫語道時天聴雖髙只㱔子<lb/>
人情相去没多兒無聲無臭儘休也不忮不求還得之<lb/>
雖有丹青難得狀堯夫非是愛吟詩<lb/>
堯夫非是愛吟詩詩是堯夫語物時物盛物衰隨氣候<lb/>
人榮人瘁逐推移天邊新月有時待水上落花何處追<lb/>
皆是世間常事耳堯夫非是愛吟詩<lb/>
堯夫非是愛吟詩詩是堯夫語事時天若可升非待勸<lb/>
神如無驗不須祈人當堂上易施設事過面前難改移<lb/>
<pb n="KR4d0062_WYG_020-6a"/>
世盛世衰非一日堯夫非是愛吟詩<lb/>
堯夫非是愛吟詩詩是堯夫登閣時往事千年徒𣺌<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>
斜陽一片漫光輝伊川洛川水似線太室少室峰如錐<lb/>
爭者從來是閒氣堯夫非是愛吟詩<lb/>
堯夫非是愛吟詩詩是堯夫隠几時尺寸光隂須愛惜<lb/>
分毫頭角莫矜馳酒因勸客小盞飲句到驚人大筆麾<lb/>
無入何嘗不自得堯夫非是愛吟詩<lb/>
堯夫非是愛吟詩詩是堯夫詠史時曠古苐成千覺夢<lb/>
<pb n="KR4d0062_WYG_020-6b"/>
中原都入一枰棋唐虞玉帛煙光紫湯武干戈草色萋<lb/>
觀古事多今可見堯夫非是愛吟詩<lb/>
堯夫非是愛吟詩詩是堯夫對酒時處世雖無一分善<lb/>
行身誤有四方知大凡觀物須生意既若成章必見辭<lb/>
詩者志之所之也堯夫非是愛吟詩<lb/>
堯夫非是愛吟詩詩是堯夫半老時肥遯雖無潤屋物<lb/>
勞謙却有克家兒筋骸幸且粗康健談笑不妨閒滑稽<lb/>
六十二年無事客堯夫非是愛吟詩<lb/>
<pb n="KR4d0062_WYG_020-7a"/>
堯夫非是愛吟詩詩是堯夫自笑時閒散何嘗逺人事<lb/>
語言時復洩天機至㣲勲業有難立儘大功名或易為<lb/>
成敗一歸思慮外堯夫非是愛吟詩<lb/>
堯夫非是愛吟詩詩是堯夫讓僕時止㑹揺頭道又錯<lb/>
柰何轉脚復為非比圖為家効功力更却與物生瑕疵<lb/>
失在知人不無過堯夫非是愛吟詩<lb/>
堯夫非是愛吟詩詩是堯夫可歎時大器晚成當自重<lb/>
小人難養又何疑既無一日九遷則安有終朝三禠之<lb/>
<pb n="KR4d0062_WYG_020-7b"/>
若向槿花求逺到堯夫非是愛吟詩<lb/>
堯夫非是愛吟詩詩是堯夫樂事時慷慨丈夫無後悔<lb/>
分明男子有前知在尋常時觀執守當倉卒處看施為<lb/>
善事没身而巳矣堯夫非是愛吟詩<lb/>
堯夫非是愛吟詩詩是堯夫自喜時名在士人當盛世<lb/>
生於中國作男兒良辰美景忍虚廢驟雨飄風無定期<lb/>
過此焉能事追悔堯夫非是愛吟詩<lb/>
堯夫非是愛吟詩詩是堯夫喜老時好話説時常愈疾<lb/>
<pb n="KR4d0062_WYG_020-8a"/>
善人逢處毎忘機此心是物難為動其志唯天然後知<lb/>
詩是堯夫分付處堯夫非是愛吟詩<lb/>
堯夫非是愛吟詩詩是堯夫贊仲尼大事既去止可歎<lb/>
皇綱巳墜如何追由兹春秋無義戰所以定哀多微辭<lb/>
絶筆獲麟之一句堯夫非是愛吟詩<lb/>
堯夫非是愛吟詩詩是堯夫自在時何處不行芳草地<lb/>
誰家不望小車兒花枝好處安詳折酒盞滿時撋就持<lb/>
閒氣虚名都忘了堯夫非是愛吟詩<lb/>
<pb n="KR4d0062_WYG_020-8b"/>
堯夫非是愛吟詩詩是堯夫自負時暖日纔從桃李過<lb/>
涼風又向芰荷吹月華正似金波溜雪片還如栁絮飛<lb/>
此樂太平然後見堯夫非是愛吟詩<lb/>
堯夫非是愛吟詩詩是堯夫自得時風露清時收翠潤<lb/>
山川秀處摘新竒揄揚物性多存體拂掠人情薄用辭<lb/>
遺味正宜涵泳處堯夫非是愛吟詩<lb/>
堯夫非是愛吟詩詩是堯夫黙坐時天意教閒須有謂<lb/>
人心剛動似無知煙輕栁葉眉閒皺露重花枝淚靜垂<lb/>
<pb n="KR4d0062_WYG_020-9a"/>
應恨堯夫無一語堯夫非是愛吟詩<lb/>
堯夫非是愛吟詩詩是堯夫晚望時恰見花開更花謝<lb/>
纔聞春至又春歸流鶯啼處春猶在杜宇來時花巳飛<lb/>
春至花開春去謝堯夫非是愛吟詩<lb/>
堯夫非是愛吟詩詩是堯夫春出時一㸃兩㸃小雨過<lb/>
三聲五聲流鶯啼盃深似錦花間醉車穩如茵草上歸<lb/>
更在太平無事日堯夫非是愛吟詩<lb/>
堯夫非是愛吟詩詩是堯夫入夏時醪酒竹間留客飲<lb/>
<pb n="KR4d0062_WYG_020-9b"/>
清風水畔向人吹嬋娟月色滿軒檻菡萏花香盈袖衣<lb/>
樂莫樂于無事樂堯夫非是愛吟詩<lb/>
堯夫非是愛吟詩詩是堯夫秋出時樓上清風猶足喜<lb/>
水邊芳草未全衰纔涼便可停新酒薄暮初能著夾衣<lb/>
都没人間浪憂事堯夫非是愛吟詩<lb/>
堯夫非是愛吟詩詩是堯夫自喜時不用虛名矜智數<lb/>
且無閒氣撓心脾酒佳驀地泛一<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>花好有時簪兩枝<lb/>
更縱無人訝狂怪堯夫非是愛吟詩<lb/>
<pb n="KR4d0062_WYG_020-10a"/>
堯夫非是愛吟詩詩是堯夫確論時若以後時為失計<lb/>
必將先手作知幾三千賔客成何夢百二山河付阿誰<lb/>
弄巧既多翻作拙堯夫非是愛吟詩<lb/>
堯夫非是愛吟詩詩是堯夫㑹計時進退雲山為主判<lb/>
陶鎔水竹是兼司鶯花舊管三千首風月初收二百題<lb/>
嵗暮又須行考課堯夫非是愛吟詩<lb/>
堯夫非是愛吟詩詩是堯夫覺老時不動巳求如孟子<lb/>
無言又欲學宣尼能知同道道亦得始信先天天弗違<lb/>
<pb n="KR4d0062_WYG_020-10b"/>
六十三年無事客堯夫非是愛吟詩<lb/>
堯夫非是愛吟詩詩是堯夫贊易時火在内而刑寡妻<lb/>
風行外而令庶黎老成人為福之基騃孺子為禍之梯<lb/>
此理昭然多不知堯夫非是愛吟詩<lb/>
堯夫非是愛吟詩詩是堯夫記所思少日過從都似夢<lb/>
老年光景只如飛快心事固難强覔到手物如何不為<lb/>
欲俟河清人夀幾堯夫非是愛吟詩<lb/>
堯夫非是愛吟詩詩是堯夫重惜時萬里焦勞無所訴<lb/>
<pb n="KR4d0062_WYG_020-11a"/>
九重深邃莫能知二年斯得誠為晚七日言誅未是遲<lb/>
本固邦寧王道在堯夫非是愛吟詩<lb/>
堯夫非是愛吟詩詩是堯夫髣髴時寫字吟詩為潤色<lb/>
通經達道是鎡基經綸亦可為餘事性命方能盡所為<lb/>
可謂一生男子事堯夫非是愛吟詩<lb/>
堯夫非是愛吟詩詩是堯夫拍手時此路清閒都屬我<lb/>
這般歡喜更饒誰將何勢力為憑藉著甚言辭與指揮<lb/>
遷怒飾非何更有堯夫非是愛吟詩<lb/>
<pb n="KR4d0062_WYG_020-11b"/>
堯夫非是愛吟詩詩是堯夫試手時善死自明非不死<lb/>
有知誰道勝無知楊朱眼淚惟能泣宋玉心胷只解悲<lb/>
為報西風漫相侮堯夫非是愛吟詩<lb/>
堯夫非是愛吟詩詩是堯夫憶昔時天下只知才可處<lb/>
人間不信事難為眼觀秋水斜陽逺淚灑西風黄葉飛<lb/>
此意如今都去盡堯夫非是愛吟詩<lb/>
堯夫非是愛吟詩詩是堯夫相度時合放手時須放手<lb/>
得開眉處且䦕眉狂情多見好人喜僻性少為他物移<lb/>
<pb n="KR4d0062_WYG_020-12a"/>
只恨一般言不到堯夫非是愛吟詩<lb/>
堯夫非是愛吟詩詩是堯夫樂物時天地精英都巳得<lb/>
鬼神情狀又能知陶真意向辭中見借論言從意外移<lb/>
始信詩能通造化堯夫非是愛吟詩<lb/>
堯夫非是愛吟詩詩是堯夫不樂時明月恰圓還却缺<lb/>
好花纔盛又成衰返魂丹向何人用續命湯於甚處施<lb/>
天聴雖髙只㱔子堯夫非是愛吟詩<lb/>
堯夫非是愛吟詩詩是堯夫春盡時有意落花猶去住<lb/>
<pb n="KR4d0062_WYG_020-12b"/>
無情流水任東西鶯傳信處音聲切燕訴寃時言語低<lb/>
似此誤人事多少堯夫非是愛吟詩<lb/>
堯夫非是愛吟詩詩是天津秋盡時見慣不驚新物盛<lb/>
話長難説故人稀雲疎煙淡山仍逺露冷天髙草已衰<lb/>
賴有餘樽自斟酌堯夫非是愛吟詩<lb/>
堯夫非是愛吟詩詩是堯夫代記時官職固難稱太史<lb/>
文章却欲學宣尼能歸豈謝陶元亮善聴何慙鍾子期<lb/>
徳若不孤吾道在堯夫非是愛吟詩<lb/>
<pb n="KR4d0062_WYG_020-13a"/>
堯夫非是愛吟詩詩是堯夫曠望時一片園林擁京國<lb/>
幾層樓觀犯雲霓朝昏天氣屢變易今古人情旋合離<lb/>
欲問逺山惟歛黛堯夫非是愛吟詩<lb/>
堯夫非是愛吟詩詩是閒觀蔬圃時暖地春初纔欝欝<lb/>
宿根秋末却披披韭葱蒜薤青遮隴蕷芋薑蘘綠滿畦<lb/>
時到皆能弄精彩堯夫非是愛吟詩<lb/>
堯夫非是愛吟詩詩是堯夫窮理時語愛何嘗過父子<lb/>
講和曽未若夫妻恩多意思翻成恨歡極情懐却似悲<lb/>
<pb n="KR4d0062_WYG_020-13b"/>
何事人間不如此堯夫非是愛吟詩<lb/>
堯夫非是愛吟詩詩是堯夫重惜時西晉浮誇時可歎<lb/>
南梁崇尚事堪悲仲尼豈欲輕辭魯孟子何嘗便去齊<lb/>
儀鳳不來人老去堯夫非是愛吟詩<lb/>
堯夫非是愛吟詩詩是堯夫自足時開口笑多無若我<lb/>
同心言少更為誰田園管勾憑諸子樽俎安排仰老妻<lb/>
不信人間有憂事堯夫非是愛吟詩<lb/>
堯夫非是愛吟詩詩是堯夫獨酌時一盞兩盞至三盞<lb/>
<pb n="KR4d0062_WYG_020-14a"/>
五題七題或十題只知人事是太古不信我身非伏羲<lb/>
為幸居多宜自樂堯夫非是愛吟詩<lb/>
堯夫非是愛吟詩詩是堯夫切慮時千世萬世所遭遇<lb/>
聖人賢人曽施為當初何故盡有説在後可能都没辭<lb/>
事既不同時又異堯夫非是愛吟詩<lb/>
堯夫非是愛吟詩詩是堯夫强少時笻杖黎杖到手拄<lb/>
南園北園隨意之酒醺不怕暖生面花好儘教香惹衣<lb/>
六十四年無事客堯夫非是愛吟詩<lb/>
<pb n="KR4d0062_WYG_020-14b"/>
堯夫非是愛吟詩詩是堯夫自顧時若有意時非語話<lb/>
都無情處是肝脾方將憂巳到未到何暇責人知不知<lb/>
因喜聖賢用心逺堯夫非是愛吟詩<lb/>
堯夫非是愛吟詩詩是堯夫自得時巳把樂為心事業<lb/>
更將安作道樞機未來身上休思念既入手中須指揮<lb/>
迎刃何煩多顧慮堯夫非是愛吟詩<lb/>
堯夫非是愛吟詩詩是堯夫鑑誡時意淺不知多則惑<lb/>
心靈須識動之微行凶既有人誅戮心善豈無天保持<lb/>
<pb n="KR4d0062_WYG_020-15a"/>
讀易不惟明禍福堯夫非是愛吟詩<lb/>
堯夫非是愛吟詩詩是堯夫贊易時八卦小成皆有主<lb/>
三才大備畧無遺隂陽消長既未巳動靜吉凶那不知<lb/>
為見至神功效逺堯夫非是愛吟詩<lb/>
堯夫非是愛吟詩詩是堯夫贊易時大道備人皆有謂<lb/>
上天生物固無私雖知同道道亦得未若先天天弗違<lb/>
過此聖人猶不語堯夫非是愛吟詩<lb/>
堯夫非是愛吟詩詩是堯夫十月時寒日無光天色逺<lb/>
<pb n="KR4d0062_WYG_020-15b"/>
隂雲不動栁絲垂園林葉盡鳥未散道路風多人更稀<lb/>
滿目時光口難道堯夫非是愛吟詩<lb/>
堯夫非是愛吟詩詩是堯夫可愛時已著意時仍著意<lb/>
未加辭處與加辭物皆有理我何者天且不言人代之<lb/>
代了天工無限説堯夫非是愛吟詩<lb/>
堯夫非是愛吟詩詩是堯夫不著棊大智大謀難忘設<lb/>
小機小數肯輕為泥沙用處寧無惜螻蟻驅時忍更窺<lb/>
天下也宜留一路堯夫非是愛吟詩<lb/>
<pb n="KR4d0062_WYG_020-16a"/>
堯夫非是愛吟詩詩是堯夫歡喜時歡喜焉能便休得<lb/>
語言須且畧形之胷中所有事既說天下固無人數殊<lb/>
更不防閑尋罅漏堯夫非是愛吟詩<lb/>
堯夫非是愛吟詩詩是堯夫先見時直在胷中貧亦樂<lb/>
屈於人下貴奚為誰何藥可醫無病多少金能買不疑<lb/>
遲老更逢春不老堯夫非是愛吟詩<lb/>
堯夫非是愛吟詩詩是堯夫不忍時戾氣中人為疾病<lb/>
和風養物號清微世情非利莫能動士節待窮然後知<lb/>
<pb n="KR4d0062_WYG_020-16b"/>
尚口乃窮非我事堯夫非是愛吟詩<lb/>
堯夫非是愛吟詩詩是堯夫恨月時見説天長在甚處<lb/>
照教人老待奚為嬋娟東面才如鑑屈曲西邊却皺眉<lb/>
由此遂多悲與喜堯夫非是愛吟詩<lb/>
堯夫非是愛吟詩詩是堯夫愛月時松上見時偏淡潔<lb/>
懐中照處特光輝何如亭午更休轉不柰才圓又却虧<lb/>
青女素娥應有恨堯夫非是愛吟詩<lb/>
堯夫非是愛吟詩詩是堯夫中夜時擁被不眠還展轉<lb/>
<pb n="KR4d0062_WYG_020-17a"/>
披衣却坐忽尋思死生有命尚能處道徳由人却不知<lb/>
須是安之以無事堯夫非是愛吟詩<lb/>
堯夫非是愛吟詩詩是堯夫訪友時青眼主人偶不在<lb/>
白頭老叟還空歸幾家大第横斜照一片殘春啼子規<lb/>
獨往獨來還獨坐堯夫非是愛吟詩<lb/>
堯夫非是愛吟詩詩是堯夫信脚時髙祖宅前花似錦<lb/>
魏王堤畔栁如絲因閒看水行來逺就便逰園歸去遲<lb/>
毎遇好風還眷眷堯夫非是愛吟詩<lb/>
<pb n="KR4d0062_WYG_020-17b"/>
堯夫非是愛吟詩詩是堯夫忖度時先見固能無後悔<lb/>
至誠方始有前知巳之欲處人須欲心可欺時天可欺<lb/>
只被世人難易地堯夫非是愛吟詩<lb/>
堯夫非是愛吟詩詩是堯夫揮麈時毎見賔朋須欵曲<lb/>
更和言語不思惟方將與物同休戚何暇共人爭是非<lb/>
天地與人同一體堯夫非是愛吟詩<lb/>
堯夫非是愛吟詩詩是堯夫恣縱時在世上官雖不做<lb/>
出人間事却能知待天春暖秋涼日是我東逰西泛時<lb/>
<pb n="KR4d0062_WYG_020-18a"/>
多少寛平好田地堯夫非是愛吟詩<lb/>
堯夫非是愛吟詩詩是堯夫服老時簡尺每稱林下士<lb/>
過從或著道家衣須將賢傑同星漢直把身心比鹿麋<lb/>
六十五年無事客堯夫非是愛吟詩<lb/>
堯夫非是愛吟詩詩是堯夫睡覺時夢後舊歡初髣髴<lb/>
酒醒前事略依稀任經生死心無異雖隔江湖路不迷<lb/>
因向此中觀至理堯夫非是愛吟詩<lb/>
堯夫非是愛吟詩詩是堯夫注思時事少全由心意足<lb/>
<pb n="KR4d0062_WYG_020-18b"/>
病多休道藥難醫情當少日須思老志在安時莫忘危<lb/>
天道分明人自昧堯夫非是愛吟詩<lb/>
堯夫非是愛吟詩詩是堯夫行巳時政在我時心必盡<lb/>
事闗人處力難為人如負我我何預我若辜人人有詞<lb/>
就責莫如躬自厚堯夫非是愛吟詩<lb/>
堯夫非是愛吟詩詩是堯夫自省時義若不為無勇也<lb/>
幸如有過必知之面前地惡猶能掃心上田荒何所欺<lb/>
從諌如流是難事堯夫非是愛吟詩<lb/>
<pb n="KR4d0062_WYG_020-19a"/>
堯夫非是愛吟詩詩是堯夫盡性時若聖與仁雖不敢<lb/>
樂天知命又何疑恢恢志意方閒暇綽綽情懐正坦夷<lb/>
心逸日休難狀處堯夫非是愛吟詩<lb/>
堯夫非是愛吟詩詩是堯夫用畜時史籍始終明治亂<lb/>
經書表裏見安危庖犧可作三才主孔子當為萬世師<lb/>
不止前言與往行堯夫非是愛吟詩<lb/>
堯夫非是愛吟詩詩是堯夫出入時草軟沙平月陂下<lb/>
雲輕日淡上陽西花深栁暗銅駝陌風暖鶯嬌金谷堤<lb/>
<pb n="KR4d0062_WYG_020-19b"/>
盡是堯夫行樂處堯夫非是愛吟詩<lb/>
堯夫非是愛吟詩詩看春秋後語時七國縱横如破的<lb/>
九州呑吐若枰棊君臣自作逋逃主將相無非市井兒<lb/>
篆入草書猶不誤堯夫非是愛吟詩<lb/>
堯夫非是愛吟詩詩是堯夫晚步時信意遂過髙祖宅<lb/>
因行更上魏王堤設如終久全無託何似當初都不知<lb/>
料得鬼神知此意堯夫非是愛吟詩<lb/>
堯夫非是愛吟詩詩是堯夫處困時事體極時觀道妙<lb/>
<pb n="KR4d0062_WYG_020-20a"/>
人情盡處看天機孝慈親和未必見松栢嵗寒然後知<lb/>
匪石未聞心可轉堯夫非是愛吟詩<lb/>
堯夫非是愛吟詩詩是堯夫處否時信道而行安有悔<lb/>
樂天之外更何疑受疑始見周公旦經阨方明孔仲尼<lb/>
大聖大神猶不免堯夫非是愛吟詩<lb/>
堯夫非是愛吟詩詩是堯夫無柰時眼下見榮還見辱<lb/>
心中疑是又疑非上陽宫殿空遺堵金谷園林但落暉<lb/>
天若有言人可問堯夫非是愛吟詩<lb/>
<pb n="KR4d0062_WYG_020-20b"/>
堯夫非是愛吟詩詩是堯夫擲筆時事體順時為物理<lb/>
人情安處是天機堅如金石猶能動靈若鬼神何可欺<lb/>
此外更無言語道堯夫非是愛吟詩<lb/>
堯夫非是愛吟詩詩是堯夫自詫時許大天時猶可測<lb/>
㱔兒人事豈難知崑崗美玉人難識滄海明珠世莫窺<lb/>
由是堯夫聊自詫堯夫非是愛吟詩<lb/>
堯夫非是愛吟詩詩是堯夫慎獨時人夀百年無以過<lb/>
心逰萬仭待何為為謀須求心無愧作事莫幸人不知<lb/>
<pb n="KR4d0062_WYG_020-21a"/>
誠盡鬼神猶且懼堯夫非是愛吟詩<lb/>
堯夫非是愛吟詩詩是堯夫慎與時初作事時分可否<lb/>
始親人處定安危殊鄉忠信同思善異世奸邪共喜私<lb/>
豈待較量然後見堯夫非是愛吟詩<lb/>
堯夫非是愛吟詩詩是堯夫樂事時天道虧盈如橐籥<lb/>
聖人言語似蓍龜光隂去後繩難繫筋力衰時藥不醫<lb/>
莫把閒愁伴殘照堯夫非是愛吟詩<lb/>
堯夫非是愛吟詩詩是堯夫重惜時爭向偽時須便信<lb/>
<pb n="KR4d0062_WYG_020-21b"/>
柰何真處却生疑既稱有客告曽子豈為無人毁仲尼<lb/>
父子君臣獨未免堯夫非是愛吟詩<lb/>
堯夫非是愛吟詩詩是堯夫掩巻時時過猶能用歸妹<lb/>
物傷長懼入明夷夏商盛日何由見唐漢衰年爭忍思<lb/>
畎畆不忘天下處堯夫非是愛吟詩<lb/>
堯夫非是愛吟詩詩是堯夫愛物時曉事情懐須洒落<lb/>
出塵言語必新竒山川秀拔寧無孕天地精英自有歸<lb/>
粹氣始能生粹物堯夫非是愛吟詩<lb/>
<pb n="KR4d0062_WYG_020-22a"/>
堯夫非是愛吟詩詩是堯夫黙識時日月既來還却往<lb/>
園林纔盛又成衰登山髙下雖然見臨水淺深那不知<lb/>
世上髙深事無限堯夫非是愛吟詩<lb/>
堯夫非是愛吟詩詩是堯夫自試時事體待諳然後信<lb/>
人情非久莫能知同霑雨露蒿萊質獨出雪霜松柏姿<lb/>
見慣不如身厯過堯夫非是愛吟詩<lb/>
堯夫非是愛吟詩詩是堯夫可歎時只被人間多用詐<lb/>
遂令天下盡生疑樽前<hi>一云唐虞</hi>揖讓三盃酒坐上<hi>一云湯武</hi>交<lb/>
<pb n="KR4d0062_WYG_020-22b"/>
爭一局棊大小不同而已矣堯夫非是愛吟詩<lb/>
堯夫非是愛吟詩詩是堯夫凭式時亂法柰何非獨古<lb/>
措刑安得見於兹當時既有少正夘今日寧無孔仲尼<lb/>
時世不同人一也堯夫非是愛吟詩<lb/>
堯夫非是愛吟詩詩是堯夫自信時必欲全然無後悔<lb/>
直須曉了有前知言忠能盡巳所有事善任他人致疑<lb/>
外物從來自難必堯夫非是愛吟詩<lb/>
堯夫非是愛吟詩詩是堯夫無必時或讓或爭時既徃<lb/>
<pb n="KR4d0062_WYG_020-23a"/>
相因相革事難齊羲軒堯舜前規矩湯武桓文舊範圍<lb/>
一筆冩成還抹了堯夫非是愛吟詩<lb/>
堯夫非是愛吟詩詩是堯夫何所為睡思動時親甕牖<lb/>
幽情發處旁盆池尋芳更用小車去得句仍將大筆麾<lb/>
餘事不妨閒潤色堯夫非是愛吟詩<lb/>
堯夫非是愛吟詩詩是堯夫詫老時金玉過從舊朋友<lb/>
糟糠歡喜老夫妻瓦燒酒盞連醅飲紙畫棊盤就地圍<lb/>
六十六年無事客堯夫非是愛吟詩<lb/>
<pb n="KR4d0062_WYG_020-23b"/>
堯夫非是愛吟詩詩是堯夫樂靜時藥裏君臣慵㸃對<lb/>
琴中文武倦更移鼎間龍虎忘看守棊上山河廢指揮<lb/>
亦恐因而害天性堯夫非是愛吟詩<lb/>
堯夫非是愛吟詩詩是堯夫談笑時國士待人能盡意<lb/>
山翁道我㑹開眉盞隨酒量徐徐飲榻逐花隂旋旋移<lb/>
此樂再尋非易得堯夫非是愛吟詩<lb/>
堯夫非是愛吟詩詩是堯夫驚駭時暮雨朝雲纔半日<lb/>
春華秋葉未多時即今世態巳堪歎過此人情更可知<lb/>
<pb n="KR4d0062_WYG_020-24a"/>
一暑一寒何太急堯夫非是愛吟詩<lb/>
堯夫非是愛吟詩詩是堯夫自詫時事少事多都在巳<lb/>
人憂人喜更由誰壺中日月明長在洞裏乾坤春不歸<lb/>
誰道光隂如過隙堯夫非是愛吟詩<lb/>
堯夫非是愛吟詩詩是堯夫疎散時早是小詩無檢束<lb/>
那堪大字更狂迷既貪李杜精神好又愛歐王格韻竒<lb/>
餘事不妨閒戲弄堯夫非是愛吟詩<lb/>
堯夫非是愛吟詩詩是堯夫語事時舉動苟能循義理<lb/>
<pb n="KR4d0062_WYG_020-24b"/>
辨明安用致言辭艱難圖處費心力容易來時省指揮<lb/>
欲蓋而彰事多矣堯夫非是愛吟詩<lb/>
堯夫非是愛吟詩詩是堯夫得意時物向物中觀要妙<lb/>
人於人上看幾微物中要妙眼前見人上幾微心裏知<lb/>
且是有金無處買堯夫非是愛吟詩<lb/>
堯夫非是愛吟詩詩是堯夫不强時事到强為須涉跡<lb/>
人能知止是先機面前自有好田地天下豈無平路岥<lb/>
省力事多人不做堯夫非是愛吟詩<lb/>
<pb n="KR4d0062_WYG_020-25a"/>
堯夫非是愛吟詩詩是堯夫得意時這意著何言語道<lb/>
此情惟用喜歡追仙家氣象閒中見真宰功夫靜處知<lb/>
不必深山更深處堯夫非是愛吟詩<lb/>
堯夫非是愛吟詩詩是堯夫喜老時明著衣冠為士子<lb/>
髙談仁義作男兒敢於世上明開眼肯向人間浪皺眉<lb/>
六十七年無事客堯夫非是愛吟詩<lb/>
堯夫非是愛吟詩詩是堯夫難老時齒暮乍逢新嵗月<lb/>
眼明初見舊親知歡情此去未伏減飲量近來差覺低<lb/>
<pb n="KR4d0062_WYG_020-25b"/>
六十七年無事客堯夫非是愛吟詩<lb/>
堯夫非是愛吟詩詩是堯夫慎動時枉道干名名亦失<lb/>
拂民從欲欲還隳號為賢者能從善名曰小人能飾非<lb/>
大佞似忠非易辨堯夫非是愛吟詩<lb/>
堯夫非是愛吟詩詩是堯夫有激時留在胷中防作恨<lb/>
發于詞上恐成疵芝蘭見處須收採金玉逢時莫棄遺<lb/>
到此堯夫常自賀堯夫非是愛吟詩<lb/>
堯夫非是愛吟詩詩是堯夫有愧時空受半來天下拜<lb/>
<pb n="KR4d0062_WYG_020-26a"/>
却無㱔子自家為心能盡處我自慰力不周時人亦知<lb/>
只恨一般言未得堯夫非是愛吟詩<lb/>
堯夫非是愛吟詩詩是堯夫詫劒時當煅煉時分勁節<lb/>
到磨礱處發光輝長蛇封豕休撩亂狡兔妖狐莫陸離<lb/>
此器養來年嵗久堯夫非是愛吟詩<lb/>
　　　光和堯夫首尾吟<lb/>
　堯夫非是愛吟詩安樂<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>中無所為古道白頭無處<lb/>
　用今時青眼幾人知嵩山洛水長相見秋月春風不<lb/>
<pb n="KR4d0062_WYG_020-26b"/>
　失期筋力雖衰才思壯遞年比較未嘗虧<lb/>
　　　顥和<lb/>
　先生非是愛吟詩為要形容至樂時醉裏乾坤都寓<lb/>
　物閒來風月更輸誰死生有命人何預消長隨時我<lb/>
　不悲直對希夷無事處先生非是愛吟詩<lb/>
　　　弼觀罷走筆書後巻<lb/>
　黎民於變是堯時便字堯夫徳可知更覽新詩名擊<lb/>
　壤先生全道畧無遺<lb/>
<pb n="KR4d0062_WYG_020-27a"/>
集外詩<lb/>
　　過比干墓<lb/>
精誠皎於日發出為忠辭方寸巳盡破獨夫猶不知髙<lb/>
墳臨大道老木無柔枝千古存遺像翻為諂子嗤<lb/>
　　自遣<lb/>
讀書忘嵗月人競笑蹉跎但得甘㫖足寧辭辛苦多龍<lb/>
泉去鋩刃蝸角亦風波知我為親老不知將謂何<lb/>
　　共城十吟小序<lb/>
<pb n="KR4d0062_WYG_020-27b"/>
予家有園數十畆皆桃李梨杏之類在衛之西郊自始<lb/>
營十餘載矣未嘗熟觀花之䦕屬以男子之常事也去<lb/>
年冬㑹病歸自京師至今年春始偶花之繁茂復悼身<lb/>
之窮處故有春郊詩一什雖不合於雅焉抑亦導於情<lb/>
耳慶厯丁亥嵗<lb/>
　　其一曰春郊閒居<lb/>
居處雖近郭不欲登城市盡日客不來至夜門猶閉院<lb/>
靜春正濃牕閒晝復寐誰知藜藿中自有詩書味<lb/>
<pb n="KR4d0062_WYG_020-28a"/>
　　其二曰春郊閒步<lb/>
病起復驚春攜笻看野新水邊逢釣者壠上見耕人訪<lb/>
彼形容苦酬予家業貧自慙功濟力未得遂生民<lb/>
　　其三曰春郊芳草<lb/>
春風必有刀離腸被君斷春風既無刀芳草何人剪腸<lb/>
斷不復接草剪益還生誰人有芳酒為我髙歌傾<lb/>
　　其四曰春郊花開<lb/>
桃李正芬敷花繁覆敝廬亂香尋密牖碎影下前除靜<lb/>
<pb n="KR4d0062_WYG_020-28b"/>
遶晝眠後輕攀春醉餘縱然觀盡日誰敢罪狂疎<lb/>
　　其五曰春郊寒食<lb/>
郭外花亦繁不謂繁華失幸非在郭中不見繁華物不<lb/>
寒不暖天半隂半晴日花外鞦韆鳴月隔鞦韆出<lb/>
　　其六曰春郊晚望<lb/>
風暖囀鳴禽天低薄薄隂煙容凝壠曲雨意弄河心栁<lb/>
隔髙城逺花藏舊縣深獨憐身卧病猶許後春尋<lb/>
　　其七曰春郊雨中<lb/>
<pb n="KR4d0062_WYG_020-29a"/>
九野散漫漫連昏鳥道間坐中迷逺樹門外失前山襏<lb/>
襫耕夫喜幈幪居者閒騷人正凝黯天際意初還<lb/>
　　其八曰春郊雨後<lb/>
雨歇蕩餘春天光露太真茵鋪芳草軟錦濯爛花新風<lb/>
觸鶯簧健烟舒栁帶勻如何當此景閒卧度昌辰<lb/>
　　其九曰春郊舊酒<lb/>
花開風雨後忍病欲消磨未是疎狂極其如困頓何梁<lb/>
間新燕亂天外去鴻多摠是灰心事㝠焉晝午過<lb/>
<pb n="KR4d0062_WYG_020-29b"/>
　　其十曰春郊花落<lb/>
春暮多風雨離披滿後園曉餘殘片擁晴外亂紅翻香<lb/>
徑難留裛嬌心絶弄繁成蹊是桃李狼籍尚無言<lb/>
　　寄楊軒<lb/>
淇水清且泚泉源發吾地流到君家時盡是思君意<lb/>
　<lb/>
　<lb/>
　擊壤集巻二十<lb/>
</p>
<p>
</p>
  </div>
</body>
</text>
</TEI>
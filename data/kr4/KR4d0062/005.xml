<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>擊壤集巻五</head>
    <p>
<pb n="KR4d0062_WYG_005-1a"/>
欽定四庫全書<lb/>
　擊壤集巻五　　　　　　　宋　邵雍　撰<lb/>
　　後園即事三首<hi>嘉祐八年</hi>
太平身老復何憂景愛家園自在逰幾樹綠楊隂乍合<lb/>
數聲幽鳥語方休竹侵舊徑髙低迸水滿春渠左右流<lb/>
借問主人何似樂答云殊不異封侯<lb/>
天養疎慵自有方洛城分得水雲鄉不聞世上風波險<lb/>
但見壺中日月長一局閒棊留野客數盃醇酒面修篁<lb/>
<pb n="KR4d0062_WYG_005-1b"/>
物情悟了都無事未學顔淵巳坐忘<lb/>
年來得疾號詩狂每度詩狂必命觴樂道襟懐忘檢束<lb/>
任真言語省思量賔朋欵密過從久雲水優閒興味長<lb/>
始信淵明深意在北窓當日比羲皇<lb/>
　　觀棊長吟<lb/>
院靜春深晝掩扉竹間閒看客爭棊搜羅神鬼聚胷臆<lb/>
措致山河入範圍局合龍蛇成陣鬭劫殘鴻鴈破行飛<lb/>
殺多項羽坑秦卒敗劇苻堅畏晉師座上戈鋋嘗擊搏<lb/>
<pb n="KR4d0062_WYG_005-2a"/>
面前氷炭旋更移死生共抵兩家事勝負都由一着時<lb/>
當路斷無相假借對人須且强推辭腹心受害誠堪懼<lb/>
唇齒生憂尚可醫善用中傷為得䇿隂行狡獪謂知幾<lb/>
請觀今日長安道易地何嘗不有之<lb/>
　　秋日登崇德閣二首<lb/>
無限髙賢抑壯圖登臨不用起長吁山川千古戰爭後<lb/>
冠劍百年零落餘浪把功名為巳任那知富貴豈人謨<lb/>
丹青曲盡世間妙冩得<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>欄意思無<lb/>
<pb n="KR4d0062_WYG_005-2b"/>
一百年來號太平當初仍患不丁寧京都尚有漢唐氣<lb/>
宫闕猶虛霸王形煙外亂峯纔隠約霜餘紅樹半凋零<lb/>
樽中有酒難成醉旋被西風吹又醒<lb/>
　　秋日飲後晩歸<lb/>
水竹園林秋更好忍把芳樽容易倒重陽巳過菊方開<lb/>
情多不學年光老隂雲不動楊栁低風遞輕寒生暮草<lb/>
無涯逸興不可收馬蹄慢踏天街草<lb/>
　　寄陜守祖擇之舍人<lb/>
<pb n="KR4d0062_WYG_005-3a"/>
記得相逢否當時在海東别離千里外倐忽十年中跡<lb/>
異名尤異心同齒更同終期再清㑹交酒樂無窮<lb/>
　　哭張元伯職方<lb/>
近年老輩頻凋落使我中心又惻然洛社掛冠髙卧者<lb/>
唯君清澈如神仙昔日與君論少長今日與君爭後先<lb/>
把酒酹君君必知為君洒淚西風前<lb/>
　　哭張師柔長官<lb/>
生平志在立功名誰謂才難與命爭絶筆有詩形雅意<lb/>
<pb n="KR4d0062_WYG_005-3b"/>
葢棺無地盡交情胷中時事何由展天下人才不復評<lb/>
魂若有知宜自慰子孫大可振家聲<lb/>
　　和登封裴寺丞翰見寄<hi>治平三年</hi>
陋巷簞瓢世所傳予何人斯恥蕭然既知富貴須由命<lb/>
難把升沉更問天靜黙有功成野性騫驤無路學時賢<lb/>
紛華出入金門者應笑溪翁治石田<lb/>
　　代書寄友人<lb/>
當年有志髙天下嘗讀前書笑謝安豈謂此身甘老朽<lb/>
<pb n="KR4d0062_WYG_005-4a"/>
尚無閒地可盤桓棊逢敵手纔堪着琴少知音不願彈<lb/>
非止不才能退黙古賢長恨得時難<lb/>
　　訪姚輔周郎中月陂西園<lb/>
相憶不可遏西街來訪時交横過溝水隙曲遶蔬畦樹<lb/>
偃低頭避笻髙換手持朋逰相得甚何樂更如之<lb/>
　　依韻謝登封劉李裴三君見約逰山<lb/>
諸公見約徃嵩前重走新詩各一篇擺落塵埃非敢後<lb/>
訪尋雲水柰輸先三陽宫近叢幽石萬嵗峯髙羃紫烟<lb/>
<pb n="KR4d0062_WYG_005-4b"/>
多少勝逰俱未到願陪仙躅共攀緣<lb/>
　　登嵩頂<lb/>
九州環遶峙棊枰萬嵗嵩髙看太平四海有人能統御<lb/>
中原何復有交爭長憂眼見姦雄輩且願身為堯舜氓<lb/>
五十三年蕪没事如今方喜看春耕<lb/>
　　登封縣宇觀少室<lb/>
天地始融結此山巳髙極羣峯擁旌幢巨石羅劍㦸日<lb/>
出崖先紅雨餘嵐更碧安知無神仙其間久遁迹<lb/>
<pb n="KR4d0062_WYG_005-5a"/>
　　山中寄登封令<lb/>
初離縣日謀經宿既到山中未忍迴公宇若無民事决<lb/>
願攜茶器上山來<lb/>
　　歸洛寄鄭州祖擇之龍圖<lb/>
恩深骨髓謂慈親義重邱山是故人歸過嵩陽舊逰地<lb/>
白雲收得薜蘿身<lb/>
　　和祖龍圖見寄<lb/>
吾家職分是雲山不見雲山不解顔逰興亦難拘日阻<lb/>
<pb n="KR4d0062_WYG_005-5b"/>
夢魂都不到人間烟嵐欲極無涯樂軒冕何嘗有暫閒<lb/>
洛社交朋屢相約幾時曽得略躋攀<lb/>
　　緣飾吟<lb/>
緣飾了時稱好手作為成處是真家須防冷眼人觀覷<lb/>
傀儡都無帳幕遮<lb/>
　　自况三首<lb/>
名利塲中難着脚林泉路上早迴頭不然半百殘軀體<lb/>
正被風波汨未休<lb/>
<pb n="KR4d0062_WYG_005-6a"/>
滿天風月為官守遍地雲山是事權唯我敢開無意口<lb/>
對人髙道不妨言<lb/>
每恨性昏聞道晩長慙智短適時難人生三萬六千日<lb/>
二萬日來身却閒<lb/>
　　偶書<lb/>
紛紛議論出多門安得真儒號縉紳名教一宗長有主<lb/>
中原萬里豈無人皇王帝霸時雖異禮樂詩書道自新<lb/>
觀古事多今可見不知何者謂經綸<lb/>
<pb n="KR4d0062_WYG_005-6b"/>
　　代書寄商洛令陳成伯<lb/>
此去暫期猶半嵗商山窮僻少醫名感傷多後風防滯<lb/>
<hi>成伯悼亡</hi>暑濕偏時疾易生聖智不能無蹇剥賢才方善處<lb/>
哀榮斯言至淺理非淺少補英豪一二明<lb/>
　　治平丁未仲秋逰伊洛二川六日晚出洛城西門<lb/>
　　　宿奉親僧舍聴張道人彈琴<lb/>
向晚驅車出上陽初程便宿水雲鄉更聞數弄神仙曲<lb/>
始信壺中日月長<lb/>
<pb n="KR4d0062_WYG_005-7a"/>
　　七月遡洛夜宿延秋庄上<lb/>
八月延秋禾熟天農家富貴在豐年一簞雞黍一瓢酒<lb/>
誰羡王公十萬錢<lb/>
　　八月渡洛登南山觀噴玉泉㑹夀安縣張趙尹三<lb/>
　　　君同逰<lb/>
渡洛南觀噴玉泉千峯萬峯遙相連中間一道長如雪<lb/>
飛入寒潭不記年<lb/>
　　九日登夀安縣錦幈山下宿邑中<lb/>
<pb n="KR4d0062_WYG_005-7b"/>
煙嵐一簇特崔嵬到此令人心自灰上有神仙不知姓<lb/>
洞門閒倚白雲開<lb/>
並轡西逰疊石溪斷崖環合與雲齊飛泉亦有留人意<lb/>
肯負他年尚此棲<hi>疊石溪在縣南五六里</hi>
　　十日西過永濟橋<hi>唐橋名</hi>
十日西行過永濟時時細雨濕衫衣多情㑹得山神意<lb/>
猶恐行人失翠微<lb/>
　　過宜陽城二首<lb/>
<pb n="KR4d0062_WYG_005-8a"/>
六國區區共事秦疲於奔命尚難親如何殺盡半天下<lb/>
豈是關東没一人<lb/>
當日宜陽號别都柰何韓國特區區子房不得宣遺恨<lb/>
愽浪沙中中副車<lb/>
　　十一日福昌縣㑹雨<lb/>
雲勢移峯緩泉聲出竹遲此時無限意唯有翠禽知<lb/>
　　依韻和夀安尹尉有寄<lb/>
不向紅塵浪着鞭殊無才業合時賢本酧壯志都無效<lb/>
<pb n="KR4d0062_WYG_005-8b"/>
欲住青山却有緣翠竹隂中開縹帙白雲堆裏揖飛泉<lb/>
錦幈正與溪南對他日從逰字字傳<lb/>
　　十二日同福昌令王贊善逰龍潭<hi>潭在南寧縣十五里</hi>
一潭泠浸崖根黒數峯髙入雲衢碧遊人屏氣不敢言<lb/>
長恐雷霆奮於側<lb/>
水邊靜坐天將暮猶自盤桓未成去馬上迴頭更一觀<lb/>
雲煙巳隔無重數<lb/>
　　十三日逰上寺<hi>在縣北</hi>及黄澗<hi>在縣西</hi>
<pb n="KR4d0062_WYG_005-9a"/>
能休塵境為真境未了僧家是俗家不向此中尋洞府<lb/>
更於何處覔藏花<lb/>
堪嗟五霸爭周燼可笑三分拾漢餘何似不才閒處坐<lb/>
平時雲水遶衣裾<lb/>
　　十四日留題福昌縣宇之東軒<lb/>
洛川秋入景尤佳微雨初過徑路斜水竹洞中藏縣宇<lb/>
煙嵐塢裏住人家霜餘紅間千重葉天外晴排數縷霞<lb/>
溪淺溪深清㶑灔峯髙峯下碧查牙鳥因擇木飛還逺<lb/>
<pb n="KR4d0062_WYG_005-9b"/>
雲為無心去更賖蓋世功名多齟齬出羣才業足咨嗟<lb/>
浮生日月仍須惜半老筋骸莫强誇就此巖邊宜築室<lb/>
樂吾真樂樂無涯<lb/>
　　十五日别福昌因有所感<lb/>
連昌宫廢昌河在事去時移語浪傳下有荒祠難問處<lb/>
古槐枝秃竹參天<lb/>
　　是夕宿至錦幈山下<lb/>
尋常看月亦嬋娟不似今宵特地圓疑是素娥紓宿憾<lb/>
<pb n="KR4d0062_WYG_005-10a"/>
相逢為在錦幈前<lb/>
　　十六日依韻酬福昌令有寄<lb/>
道義相歡豈易親古稱難處是知人文章不結市朝士<lb/>
榮辱非闗雲水身話入精詳皆物理言無形跡盡天真<lb/>
他時洛社過從輩圖牒中添又一隣<lb/>
　　十七日錦幈山下謝城中張孫二君惠茶<lb/>
山似捼藍波似染遊心一向難拘檢仍攜二友所分茶<lb/>
每到煙嵐深處㸃<lb/>
<pb n="KR4d0062_WYG_005-10b"/>
　　夀安縣晚望<lb/>
休歎浮生榮與辱且聴終日水潺潺遥穿瞑靄孤鴻去<lb/>
横截野煙雙鷺還佳樹<hi>又作老木</hi>排青巖下圃好峯環翠縣<lb/>
前山報言名利差輕者少輟光隂到此間<lb/>
　　十八日逾牽羊坂南達伊川墳上<lb/>
三尺荒墳百尺山生身慈愛在其間此情至死不能盡<lb/>
日暮徘徊又且還<lb/>
　　思程氏父子兄弟因以寄之<lb/>
<pb n="KR4d0062_WYG_005-11a"/>
年年時節近中秋佳水佳山熳爛遊此際歸期為君促<lb/>
伊川不得久遲留<lb/>
氣候如當日山川似舊時獨來還獨往此意有誰知<lb/>
　　十九日歸洛城路逰龍門<lb/>
伊川往復過龍山每過龍山意且閒莫道移人不由境<lb/>
可堪深着利名閒<lb/>
無煩物象弄精神世態何嘗不喜新唯有前墀好風月<lb/>
清光依舊屬閒人<lb/>
<pb n="KR4d0062_WYG_005-11b"/>
　　留題龍門<lb/>
融結成來不記秋斷崖蒼壁鏁烟愁中分洪造夏王力<lb/>
横截大山伊水流八節灘聲長在耳一川風景盡歸樓<lb/>
行人莫動凭欄興無限英雄浪白頭<lb/>
誰將長劍斬長蛟斬斷長蛟劍復韜爪尾蜿蜒凝華嶽<lb/>
角牙獰惡結嵩髙骨傷兩處嶄蒼壁血出東流洶巨濤<lb/>
此物猶難保身首謂言讒口莫嗷嗷<lb/>
　　龍門石樓看伊川<lb/>
<pb n="KR4d0062_WYG_005-12a"/>
數朝從欵走煙霞縱意凭欄看物華百尺樓臺通鳥道<lb/>
一川煙水屬僧家直須心逸方為樂始信官榮未足誇<lb/>
此景得遊無事日也宜知幸福無涯<lb/>
　　二十日到城中見交舊<lb/>
年年此際走烟嵐人亦何嘗謂我貪歸見交親話清勝<lb/>
且無防患在三緘<lb/>
　　二十二日晚步天津次日有詩<lb/>
溪翁昨晚步天津步到天津佇立頻洛水只聞煎去棹<lb/>
<pb n="KR4d0062_WYG_005-12b"/>
西風唯解促行人山川慘淡籠寒雨樓觀參差鏁暮雲<lb/>
此景分明誰㑹得欲霜時候鴈來賔<lb/>
　　二十五日依韻和左藏吳傳正寺丞見贈<lb/>
上陽光景好看書非象之中有坦途良月引歸芳草渡<lb/>
快風飛過洞庭湖不因赤水時時往焉有黄芽日日娛<lb/>
莫道天津便無事也須閒處着功夫<hi>來詩云從此天津南畔景不教都屬</hi>
<hi>邵堯夫故有是句</hi>
　　二十九日依韻和洛陽陸剛叔主簿見贈<lb/>
<pb n="KR4d0062_WYG_005-13a"/>
一霎蕭蕭晚雨餘鳯凰樓下偶驅車郄詵片玉知能憶<lb/>
樂廣青天幸未疎相闊夏秋聞甚事可親燈火讀何書<lb/>
恨無束帛嘉程子徒自悁悁返敝廬<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0062_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　擊壤集巻五<lb/>
</p>
<p>
</p>
  </div>
</body>
</text>
</TEI>
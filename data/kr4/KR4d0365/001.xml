<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0365_SBCK_001-1a"/>
文山先生全集卷之一　文集<lb/>
　詩<lb/>
　　　次鹿鳴宴詩<hi>時提舉知郡李愛梅迪舉送弟璧同薦</hi>
禮樂皇皇使者行光華分似及鄕英貞元虎榜雖聯捷司<lb/>
隷龍門幸綴名二宋高科猶易事兩蘇清節乃真榮囊書<lb/>
自負應如此肯遜當年禰正平<lb/>
　　　集英殿賜進士及第恭謝詩<lb/>
於皇天子自乗龍三十三年此道中悠逺直叅天地化昇<lb/>
平奚羡帝王功但堅聖志持常乆湏使生民見泰通第一<lb/>
臚傳新渥重報恩惟有厲清忠<lb/>
<pb n="KR4d0365_SBCK_001-1b"/>
　　　御賜瓊林宴恭和詩<hi>壬戌以秘書省官南宴</hi>
奉詔新彈入仕冠重來軒陛望天顔雲呈五色符旗盖露<lb/>
立千官雜珮環燕席巧臨牛女節鸞章光映璧奎間獻詩<lb/>
陳雅愚臣事况見賡歌氣象還<lb/>
　　　明堂慶成恭進詩<lb/>
於皇藝祖德乗乾聖主宣光奕葉前運再庚申皇建極祀<lb/>
同癸亥數叅天中嚴外辨三千禮累洽重熈四十年願賛<lb/>
帝心長對越至忱功用貫垓埏<lb/>
　　　敬和道山堂慶瞻御書韻<lb/>
墨灑天奎映籕紅斯堂殿閣與俱隆方壼圓嶠神仙宅温<lb/>
<pb n="KR4d0365_SBCK_001-2a"/>
洛榮河造化工列聖文章千載重諸孫聲氣一時同著庭<lb/>
更有邦人筆稽首承休學二忠<hi>著作之庭乃胡忠簡公書周文忠公立</hi>
　　　次韻劉左司前以著作郎主祕書省營繕事時落<lb/>
　　　成適潘祕丞得郡㰎李并餞行有詩<lb/>
蓬壼日月四時春金碧新來絢帝宸爼豆幸陪麟省雋衣<lb/>
冠中有虎符新詩餘和氣生談麈坐乆風光入醉茵多謝<lb/>
蘭臺舊盟主好歸群玉領儒珎<lb/>
　　　祕省再㑹次韻<lb/>
蓬萊春宴聚文星多荷君恩錫百朋四座衣冠陪賀監一<lb/>
時梁棟盛呉興圗書光動青藜杖人物溫如古玉升好是<lb/>
<pb n="KR4d0365_SBCK_001-2b"/>
水天新境界螢窓容我種金燈<hi>古玉升見隋律暦志</hi>
　　　送曹大著知廣德軍<lb/>
暫屈瀛洲客來臨汭水民山川歸史記岳牧屬詞人舘舍<lb/>
朋簮舊都門祖帳新儒林官可紀何止吏稱循<lb/>
　　　贈祕書王監丞<lb/>
君不見祕書外監賀放翁鏡湖一曲高清風又不見太子<lb/>
師傳兩䟽氏東門祖帳羅群公人生晚節良不易頽波直<lb/>
下誰障東使人知有在我者二三君子爲有功我公金華<lb/>
山下住赤松安期白雲處風骨細瘦真神仙急流勇退不<lb/>
肯顧我昔山中想風采㡬回撃節歸田䟽適來追陪水蒼<lb/>
<pb n="KR4d0365_SBCK_001-3a"/>
佩親見辭歸白雲路御筆擢公領蓬山師表玉立東宫官<lb/>
兩年苦口一去字未許鷗鷺從公閑瑶池深深鎻䇿府玉<lb/>
皇宫闕僑其間暫分赤符管下界半空雲氣常徃還多少<lb/>
持麾辭上國悠悠風塵見此客莫作㝷常太守看䟽賀以<lb/>
來偉人物夜瞻婺女次舍中一點光明射南極公歸眠食<lb/>
重調護世道尚憑公氣力<lb/>
　　　贈莆陽卓大著順寜精舍三十韻<lb/>
人生天地間一死非細事識破此條貫八九分地位趙岐<lb/>
圖壽藏杜牧擬墓志祭文潜自撰荷<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>伶常醉此等蜕浮<lb/>
生見觧巳不易齊物逍遥游大抵蒙荘意聖門有大法學<lb/>
<pb n="KR4d0365_SBCK_001-3b"/>
者必孔自知生未了了未到知死地原始則返終終始本<lb/>
一致後來得西銘精藴彂洙泗吾體天地塞吾氣天地帥<lb/>
一節非踐形終身莫繼志舜功禹顧養參全頴錫類伯竒<lb/>
令無違申生恭不貳聖賢當其生無日不惴惴彼豈不大<lb/>
觀何苦勤興寐吾順苟不虧吾寜始無愧人而有所沗曠<lb/>
達未足智卓哉居士翁方心不姿媚蒙䜛以去國七年無<lb/>
怨懟風雨三間茅松楸接蒼翠斯丘亦樂哉未老先位置<lb/>
宇宙如許大豈以爲敝屣當其歸去來致命聊自遂天之<lb/>
生賢才初意豈無爲民胞物同與何莫非巳累君方仕于<lb/>
朝名高貴所萃乾坤父母身方來日川至西銘一篇書順<lb/>
<pb n="KR4d0365_SBCK_001-4a"/>
事爲大義請君觀我生姑置末四字<lb/>
　　　送卓大著知漳州<lb/>
蓬山隔風雨芸觀司陽秋厭作承明直岀爲漳浦遊問俗<lb/>
便桑梓過家拜松楸錦堂事相儷棠舍隂易留何來瀾蠡<lb/>
間何物輙負舟翻覆十年事行止随坎流倘來豈不再遲<lb/>
取終無尤太守執此徃邦人庶其瘳昔予援西銘期子以<lb/>
前脩願覿弘濟學四海放一舟<lb/>
　　　陸氏登三閣源明岀一麾清聲光漳浦便道拜長<lb/>
　　　基赤子歌來暮同寅賦去思西銘功用大竚騐順<lb/>
　　　寜詩<lb/>
<pb n="KR4d0365_SBCK_001-4b"/>
　　　大陸登三閣源明出一麾臨軒親䇿後上冡過家<lb/>
　　　時秋色呉山外春風漳水涯斯文交獨厚羗賦送<lb/>
　　　行詩<hi>此𥘉詩也不及用今附見此</hi>
　　　和蕭安撫平林送行韻<hi>逢辰字應父樞宻檢詳江西安撫</hi>
得失元來付塞翁何心桃李問東風人皆有喜榮三仕我<lb/>
尚無文謝五窮秘苑固知朋可正畏途猶恐甲方衷欲酬<lb/>
長者殷勤祝坎止流行學四忠<lb/>
　　　和朱衡守約山韻<hi>渙字行父大理寺丞</hi>
昔人一出正朋字今我慚非行祕書人様相看願元祐詩<lb/>
章甚雅突黄初競言汲戇猶湏復或謂顔愚亦可如把酒<lb/>
<pb n="KR4d0365_SBCK_001-5a"/>
對花姑勿論春行後長莫妨徐<lb/>
　　　題玄潭觀雪浪閣用誠齋韻<lb/>
棄官學道勾山許學到至人本無怒赤子<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如魚頭不<lb/>
堪妖孽腥上流鉗鍵長潭鐡樹立摩挲穹石寳劍濕當時<lb/>
豈忍如是觀毒流不可開眼看英風凛凛萬古寒<lb/>
　　　玄潭觀和龔宰韻<lb/>
晉代何曽谷此陵到今樓觀隱居亭幻成鷗鷺乾坤闊陶<lb/>
盡魚龍雲水腥仙有神功叅造化人将故事入丹青我來<lb/>
欲去長橋孽祠下徘徊夜乞靈<lb/>
　　　送朱制幹象祖<lb/>
<pb n="KR4d0365_SBCK_001-5b"/>
一官聲澷任如何屢䟽牋天氣不磨宋祚萬年陳大計周<lb/>
圖五字訂前訛重尋范老憂時箸旁竪文公衛道戈投匭<lb/>
近年殊不少有人說似此君麽<lb/>
　　　送三山林溶孫歸省<lb/>
束書遊京師孤雲瞻太行辭歸慕何蕃捨養殊歐陽山林<lb/>
乾坤静菽水日月長好味諸公詩勝讀寒泉章<lb/>
　　　京城借永福寺漆臺口占似王城山<hi>名孟孫字長翁後太常丞</hi>
心如明鏡臺此言出浮屠後來彂精義并謂此臺無此臺<lb/>
巳是贅何况形而噐圓釋正超然㸃頭會意思多謝城山<lb/>
翁一語迎禪鋒顧我塵俗人與物方溶溶<lb/>
<pb n="KR4d0365_SBCK_001-6a"/>
　　　景定壬戌司戸弟生日有感賦詩<lb/>
夏中與秋仲兄弟客京華椒柏同歡賀萍蓬可歎嗟孤雲<lb/>
在何處明歲却誰家料想親幃喜中堂自點茶<lb/>
　　　梅<lb/>
梅花耐寒白如玉干渉春風紅更黄若爲司花示薄罰到<lb/>
底不能磨㓕香<lb/>
香者梅之氣白者梅之質以爲香不香鼻孔有通窒我有<lb/>
天者在一白自不易古人重伐木惟恐變顔色大雅乆不<lb/>
作此道豈常息詩翁言外意不能磨㓕白<lb/>
　　　暑布送王廷舉用蕭敬夫韻<lb/>
<pb n="KR4d0365_SBCK_001-6b"/>
平生凉薄資埏陶誤大窑誰知此石恠愈沃乃愈焦崐崘<lb/>
織火䑕頓易鶉衣飄榮我絲蘿附免此蒲柳凋服之雪澷<lb/>
白長𬒮風揺揺表之以霧縠縁之以烟綃振衣從姬滿佩<lb/>
玉遊西瑶<lb/>
髙人不烟火跳出天地窰掀然立千仞塊視金與焦香𬒮<lb/>
拂雪冷紫髯逐風飄摩挲雲冥樹豈随群卉凋但知仙骨<lb/>
輕不學倒影揺人間盡描貌玅不在生綃掲斗斟天漿霞<lb/>
衣却瓊瑶<lb/>
　　　題陳國秀小園<lb/>
席地自乾坤半樹閲今古池舘豈不寛每換壮丹主園公<lb/>
<pb n="KR4d0365_SBCK_001-7a"/>
非隴傭獨捎占春風弄影不在多臭香知乃翁<lb/>
長鶴展輕翮逺棲松桂林故宇入清夣盤盤亦苦心中林<lb/>
風月賖十畆團幽隂林下有竒士繞樹從之吟<lb/>
　　　題静山<lb/>
地得一以寜凝然者卷石嵁巗及培塿異形不異質古之<lb/>
能定者悟此爲一極春榮秋以悴一嵗百態出鳥鳴花落<lb/>
句此意誰與詰所以尼丘人仁智不廢一萬象此緯經死<lb/>
灰彼何物明彂此乎遊參入觀水術<lb/>
　　　贈拆字嗅衣相士<lb/>
水火坎離紫陽恠滑波皮骨長坡駭解州得解解中膠費<lb/>
<pb n="KR4d0365_SBCK_001-7b"/>
家封鋪同一解唫字從金詩反窮貝何爲分田何同黄絹<lb/>
㓜婦我自樂竹犬多事鴉鶴翁<lb/>
阿英薫蒸透肌理不㓗未蒙好西子芙蓉浪中薔薇水蘇<lb/>
合蜣蜋忘彼巳馬嵬新韈釣新月腥臊千年天地裂是間<lb/>
曽著鼻孔麽梅香竇臭無如何<lb/>
　　　贈閭丘相士<lb/>
急流勇退識真臞昔有麻衣撥地爐我亦愛君雲水趣莫<lb/>
言雷雨趄江湖<hi>言余遇水則發故云</hi>
　　　贈神目相士<lb/>
道茂數遁甲長房得役鬼風鑑麻衣仙地理青烏子擇術<lb/>
<pb n="KR4d0365_SBCK_001-8a"/>
患不精精義本無二竒哉夣筆生熊魚掩前氏<lb/>
　　　贈鏡湖相士<lb/>
五月五日揚子江心水鑄作道人雙睡子吾面碟子大安<lb/>
用鏡照二百里<lb/>
　　　贈秋月葉相士<lb/>
急流勇退神仙跛蹩龍鐘将相借問華山山中何似天津<lb/>
橋上<lb/>
　　　贈曽蘭谷相士<lb/>
許負眼禰衡口巧言甘莠言醜<lb/>
　　　贈月洲相士<lb/>
<pb n="KR4d0365_SBCK_001-8b"/>
月洲月眼閲人多且道西州事若何朱紫貴人皆好命不<lb/>
知中有孔明麽<lb/>
　　　贈劉矮跛相士<lb/>
鍊石爲形鏗金爲音世方好圓癡守方心隂陽絪緼人一<lb/>
氣質善惡之㣲證于聲色意所欲發雖吾不知彼美子劉<lb/>
洞其先㡬骯髒難合今世道病如子所言生禀巳定戅夫<lb/>
勇士徃徃一偏以視妾婦豈不猶賢洪範得三二曰剛克<lb/>
㑹其歸其好是正直學問工夫氣質用㣲汝能觀形安知<lb/>
其餘子術巳定吾情巳成子執子術吾安吾情<lb/>
媻姗三尺軀舉止如不揚瞻視照肝膽音吐何琅琅君看<lb/>
<pb n="KR4d0365_SBCK_001-9a"/>
水中鳬不及鶴脛長昔聞䕫憐蚿未聞一足僵萬物各自<lb/>
適形色安足量子言良有理與子持酒漿<lb/>
　　　贈梅谷相士<lb/>
當年壽陽額春風點顔色後來廣平腸氷雪峙氣骨世人<lb/>
識花靣識花還自淺花有歲寒心清貞堅百鋉君家在梅<lb/>
谷自詭知梅熟湏得花性情不假花頭目莫說和羔事花<lb/>
𬒳和羔累突兀烟水村我梅自林氏<lb/>
　　　贈碧眼相士<lb/>
蒼蒼垂天雲靈照行下土秋江浸草木魚<graphic n="KR2121" url="https://raw.githubusercontent.com/kanripo/KR-Gaiji/master/images/KR2121.png" mimeType="image/png"/>歴可數眉山<lb/>
老麻衣偷入此阿堵色界只點頭從人道吾瞽<lb/>
<pb n="KR4d0365_SBCK_001-9b"/>
　　　贈鏡齋徐相士<lb/>
鄒忌不如徐公美引鏡自窺得真是門下食客纔有求昏<lb/>
昏便與妻妾比徐家耳孫却不然自名一鏡京師市世人<lb/>
無用看青銅此君雙眼明秋水君以無求㳺公卿勿令此<lb/>
鏡生瑕滓堞子太面何難知從今光照二百里<lb/>
　　　贈鑑湖相士<lb/>
瘦竹凌風弄碧漪山光雲影共熹㣲月黄昏裏踈枝外認<lb/>
取半天孤鶴飛<lb/>
　　　贈趙神眼<lb/>
一絛一褐髯如鐡神爲秋水眼爲月欲從壼子<graphic n="KR2026" url="https://raw.githubusercontent.com/kanripo/KR-Gaiji/master/images/KR2026.png" mimeType="image/png"/>三機劍<lb/>
<pb n="KR4d0365_SBCK_001-10a"/>
首終然吹一吷<lb/>
　　　贈桂巖楊相士<lb/>
荣悴紛粉未可期夕多未振巳朝披得剛難免於今世行<lb/>
好湏看有騐時萱晝堂前惟有母槐隂庭下豈無兒好官<lb/>
要做無難做身後生前是兩岥<lb/>
　　　宣州罷任再贈<lb/>
貧賤元無富貴思泥塗滑滑總危機世無徐庶不如卧見<lb/>
到淵明便合歸流落丹心天肯未峥嵘青眼古來稀西風<lb/>
爲語巖前桂若更多言却又非<lb/>
　　　贑州再贈<lb/>
<pb n="KR4d0365_SBCK_001-10b"/>
此别重逢又㡬時贈君此是第三詩衆人皆醉從教酒獨<lb/>
我無争且看棋凡事誰能随物競此心只要有天知自知<lb/>
自有天知得切莫逢人說項斯<lb/>
　　　贈彭别峯太極數<lb/>
手把先天巳後書當來一畫本全無白雲山下泠泠水自<lb/>
在人間太極圖<lb/>
　　　贈黄生銀河數<lb/>
乗槎人從天上來天上知有君平術黄生能談君平書不<lb/>
知曽認支機石<lb/>
　　　贈楊樵隱應炎談命<lb/>
<pb n="KR4d0365_SBCK_001-11a"/>
莘郊一介堯舜君民薇山二難百世忠清富春耕叟涕洟<lb/>
雲䑓終南遯士仕宦梯媒是數公者俱以隱名木石一跡<lb/>
霄淵異情九華山人賣樵江湖請筭世間㡬種樵夫<lb/>
　　　贈葉大明<lb/>
大明標榜葉氏子自稱後村門下士誤言木吉孛爲災後<lb/>
村曽發一笑來其師流傳說如此寜知禍福乃不爾犀腰<lb/>
貂首徒勞人甘藜豢藿無苦辛我生有命殊六六木孛循<lb/>
環相起伏䄂中莫岀將相圖盡洗舊學讀吾書<lb/>
　　　贈舒片雲<lb/>
麻源謫仙人嘘呵成隂陽向來懐䄂間冉冉天孫裳一夕<lb/>
<pb n="KR4d0365_SBCK_001-11b"/>
大雷電六丁下取將仙人乗風來帝鄉乂從膚寸起飛揚<lb/>
仙術亦如此天機神翕張有時行渾天周游十三萬里強<lb/>
徃來仙馭不可韁正恐問命人望氣蓬萊隔渺茫<lb/>
　　　贈彭神機<lb/>
挽強二石徒碌碌學到穿楊精藝熟百發百中無虚弦百<lb/>
中一跌前功辱彭君絶識透黄間不師逢弄師珞琭天度<lb/>
三百六十強一筭不容失正鵠吾聞天機難語人徃來了<lb/>
了拈衆鏃君姑藏用疑於神矢口莫輕談禍福<lb/>
　　　贈劉忠樸<lb/>
楹何爲折劍何借鬚肯爲拂糞肯甞馬公布衾王公飯石<lb/>
<pb n="KR4d0365_SBCK_001-12a"/>
家錦障丁家香忠邪倿邪兩無定一琱一璞異其性忠樸<lb/>
先生躔法高古今四者豈関命五九六餘䏻善惡鐡筭不<lb/>
是并州錯便從忠樸問如今忠果誰忠樸誰樸<lb/>
　　　贈金稱<lb/>
我有一叢籬下花黄金满眼無人拾夜看璇璣度玉衡猿<lb/>
啼雨外青山濕<lb/>
　　　贈余月心五首<lb/>
月之所在謂之身朝市山林㡬様人静看一輪如此潔莫<lb/>
將身著輭紅塵<lb/>
我生之辰月宿斗如何謗譽由箕口月明只合醒眼看斗<lb/>
<pb n="KR4d0365_SBCK_001-12b"/>
亦何湏挹漿酒<lb/>
月比於人歴世多纔圓又缺㡬消磨只因受用長生藥嗟<lb/>
尔死蛙如月何<lb/>
一種黄州月曹蘇善惡㡬吾磯連月釣此月是邪非<lb/>
子心月其明子術星之數爲月詰衆星不知何以故<lb/>
　　　贈涂内明<lb/>
老云五色令人育靣壁不視佛慧生彼皆去眼絶人僞孰<lb/>
知涂者出天成有口能談貴人命有耳能聽貴人聲此中<lb/>
一片光明藏嗜欲淺處天機深<lb/>
　　　贈一壼天李日者<lb/>
<pb n="KR4d0365_SBCK_001-13a"/>
汝南市人眼壼小天地大誰知賣藥翁壼寛天地隘李君<lb/>
血肉身大化中一芥天度三百餘滿腔粲蓍蔡仙翁以過<lb/>
謫長房以術敗造化多漏泄鬼神争訝恠君歸視斯壼口<lb/>
匏深覆盖得錢且沽酒日晚便罷賣<lb/>
　　　贈蕭巽齋<lb/>
未有大撓書先有伏羲易古人尚卜筮今人信命術八卦<lb/>
與五行皆自河圗岀易中元有命道一萬事畢卦義六十<lb/>
四蕭君得其一江湖旅瑣瑣談命以巽入人情愛委曲喉<lb/>
舌嫌棘棘言言依忠孝君平意未失我生獨骯髒動取無<lb/>
妄疾是有命流行誰隕復誰詘安䏻從兒女朝夕談昵昵<lb/>
<pb n="KR4d0365_SBCK_001-13b"/>
若卦有人買不妨君賣直<lb/>
　　　贈曽一軒<lb/>
磨蝎之宫星見斗簸之揚之箕有口昌黎安身坡立命謗<lb/>
毀平生無不有我有斗度限所經適然天尾來臨丑雖非<lb/>
終身事干渉一年貝錦紛雜糅吾家禄書成巨編徃徃日<lb/>
者迷㡬先惟有一軒曽正徳其說巳在前五年隂陽造化<lb/>
蕩晝夜世間利鈍非偶然未來不必更臆度我自存我謂<lb/>
之天<lb/>
　　　贈龔豫軒數術<lb/>
挾筴考休徴巫甘邁何追君亦布靈草乃復探其㣲載觀<lb/>
<pb n="KR4d0365_SBCK_001-14a"/>
河洛書今也休明時天高鳳鳥翔擊拊遨以嬉<lb/>
　　　贈剋擇徐吉甫<lb/>
東望㑹稽山穆陵欝岧嶤卜壤藏劍履伯也昭其勞昔者<lb/>
遊仙人龍耳致君王君家世其傳芳踵疇可量青囊落君<lb/>
手辯語如流河尋雲履高阜湯湯俯長波朔風渺天垂萬<lb/>
里草離離安得結方軌爲君起遐思<lb/>
　　　贈魏山人<lb/>
君不見而家直臣犯天怒身死未寒碑巳仆又不見而家<lb/>
處士承天渥閉門水竹以自樂雲仍玅叅曽揚訣謂余地<lb/>
宅誰優劣小煩穏作子午針靈於巳則靈於人<lb/>
<pb n="KR4d0365_SBCK_001-14b"/>
　　　贈老菴廖希說<lb/>
短屐平生㡬兩穿錦嚢真得當家傳山中老去稱菴主天<lb/>
上將來說地仙靣皺不妨䈥骨徤舌存何必齒牙全金精<lb/>
深處苓堪飯更住人間八百年<lb/>
　　　彭通伯衞和堂<lb/>
理身如理國用藥如用兵人能保天和於身爲太平外邪<lb/>
奸其間甚於㓂搶攘守護一不謹乗間敵益勍古有黄帝<lb/>
書猶今六韜經悍夫命雄喙仁將資參苓羽衣爲其徒識<lb/>
破隂陽争指授别生死錚然震䏻名道家攝鉛汞膚腠如<lb/>
重扃到頭關鍵密六氣無敢嬰君方建旗鼓不敢走且驚<lb/>
<pb n="KR4d0365_SBCK_001-15a"/>
他時櫜吾弓閉門讀黄庭<lb/>
　　　贈適菴丹士<lb/>
本是儒家子學爲方外事此身恨鳬短有意求蟬蜕猶留<lb/>
鼎餘藥還授人間世從君卧山中共談弘景祕<lb/>
　　　贈劉可軒寫真<lb/>
燕頷鳶肩都易寫從前只道點睛難近來阿堵君休問燈<lb/>
下時將頰影看<lb/>
　　　慧和尚三絶<lb/>
畫我郎潜先帝時而今白髪漸參差若交傳入都人眼疑<lb/>
汝前身妙善師　傳神<lb/>
<pb n="KR4d0365_SBCK_001-15b"/>
風雪衡山涕滿膺懶殘不管自家身殷勤撥火分煨芋却<lb/>
有工夫到别人　相<lb/>
花光老矣墨婆娑無頼梅花一白何爲問西來宗㫖道世<lb/>
間色相是空麽　畫<lb/>
　　　象奕各有等級四絶品四人高下<lb/>
螳臂初來攫晚蟬那知黄雀沫饞涎王孫挾彈無人處一<lb/>
夜琱盤薦玳筵<lb/>
　　　右一爲周子善言蕭耕山能勝二劉不覺敗於子<lb/>
　　　善子善敗於我<lb/>
射虎將軍髪欲枯茫茫沙草正迷途小兒謾取封候去還<lb/>
<pb n="KR4d0365_SBCK_001-16a"/>
是平陽公主奴<lb/>
　　　右二爲耕山言老夫敗於子善也<lb/>
坐踞河南百戰雄少年飛槊徤如龍世間只畏兩人在上<lb/>
有高公下慕容<lb/>
　　　右三爲劉淵伯言所畏者惟吾與子善<lb/>
擊柱論功不忍看築壇刑馬誓河山當年絳灌知何似只<lb/>
在春秋魯衞間<lb/>
　　　右四爲劉定伯言與淵伯上下也<lb/>
　　　贈樂軒彭善之<lb/>
吾家小黄溪其間石甚巨可寫歸來辭可刻盤谷序晋唐<lb/>
<pb n="KR4d0365_SBCK_001-16b"/>
文章手誰敢以自負異時此重來煩君作玉筯<lb/>
　　　贈墨林曹大崧<lb/>
巍峩㓜婦碑伶俜七歩詩又得墨林墨淋漓湊作曹家三<lb/>
絶竒<lb/>
　　　贈刋圗書蕭文彬<lb/>
蒼籕書法祖斯氷篆家豪昔人鋒在筆今子鋒在刀收功<lb/>
棠谿金不禮中山毛囊錐脫頴出鐫崖齊天高<lb/>
　　　題周山甫錦綉叚<lb/>
客從西北來遺我錦綉叚上有雙鳯凰文彩何燦燦置之<lb/>
篋笥中歲月亦巳晏天孫顧七襄雷電下河漢鳳凰忽飛<lb/>
<pb n="KR4d0365_SBCK_001-17a"/>
去遽然失把玩貧家機杼寒秋蟲助予嘆<lb/>
　　　題梅尉詩軸<lb/>
乃翁聖俞君瑰辭燦琳琅吾鄉歐陽子逸韻諧宫啇人物<lb/>
雄中原園囿盛洛陽醲郁追皇風詭恠抑晚唐雲仍四方<lb/>
志生長百戰塲憂國杜少陵感興陳子昻我亦青原人君<lb/>
遺明月光掩卷不䏻和握手談肝腸<lb/>
　　　贈羅雪厓樵青<lb/>
蕭蕭山下人閉門衣裘單春心動溪谷曉起捫松看<lb/>
　　　題得魚集史評<lb/>
男兒生作事豪傑死留名天運常相禪江流自不平百年<lb/>
<pb n="KR4d0365_SBCK_001-17b"/>
多險夣千古有閑評諸父淵源在吾猶及老成<lb/>
　　　題彭小林詩稿<hi>其父號雅林</hi>
晚識宗文憶浣花刪餘今見雅名家牙籖料理西風讀共<lb/>
笑鍾山說老鴉<lb/>
　　　題王聲甫松坡樵苦唱後<lb/>
倚柯睨蒼髯短簑挾風雨談道誰我知對奕者其侣狂吟<lb/>
發悲調谷鳴相律吕扊扅豈不怨寜售大夫股長鑱斸仙<lb/>
苓檴薪爲吾煮<lb/>
　　　題毛霆甫詩集<lb/>
雲澗美毛霆甫詩也<lb/>
<pb n="KR4d0365_SBCK_001-18a"/>
英英白雲在澗之濆彼美人兮其德孔純<lb/>
英英白雲在澗之阿彼美人兮其思孔多<lb/>
白雲英英澗水泱泱彼美人兮碩大且昌<lb/>
　雲澗三章章四句<lb/>
　　　送趙王賔三首<lb/>
風流不比賀家狂瀟灑黄冠意更長自有武夷溪九曲鑑<lb/>
湖何必問君王<lb/>
蕭然𬒳褐不求知歸倚溪船理釣絲却笑荆山空自售未<lb/>
應有智不如葵<lb/>
懶從原上訪桃花又不青門去種瓜傳得神仙蟬蛻法君<lb/>
<pb n="KR4d0365_SBCK_001-18b"/>
如覔我問烟霞<lb/>
　　　又送前人琴棋書畫四首<lb/>
不知甲子定何年題滿柴桑日醉眠意不在言君解否壁<lb/>
間琴本是無絃　琴<lb/>
我愛啇山茹紫芝逍遥勝似橘中時紛紛玄白方龍戰世<lb/>
事從他一局棋　棋<lb/>
蔡邕去後右軍死誰是風流入品題只少蛟龍大師字至<lb/>
今風骨在浯溪　書<lb/>
欲覔龍眠舊時事相傳此本世間無黄金不買昭君本只<lb/>
買嚴陵歸釣圖　畫<lb/>
<pb n="KR4d0365_SBCK_001-19a"/>
　　　題延真羅道士玉澗<lb/>
雙巖夾方流知有至玅藴山石發清暉草木得餘潤泉源<lb/>
皆寳氣樵牧駭潜蜃仙翁獨危坐華池養水性神澤温而<lb/>
栗骨峭老益勁苔磯枕泓碧時有魚出聽糜瓊飯潺湲冲<lb/>
淡意無朕<lb/>
　　　聽羅道士琴<lb/>
㫁厓千仞碧下有寒泉落道人揮絲桐清風轉寥廓飄飄<lb/>
襟𬒮舉氷紈不禁薄紫烟護丹霞雙舞天外鶴<lb/>
吾聞泗濵磬暗含角與徴又聞天樂泉浄洗筝笛耳如何<lb/>
碧一泓乃此并二美藍田滄海意請問玉溪子<lb/>
<pb n="KR4d0365_SBCK_001-19b"/>
　　　閑居和雲屋道士<lb/>
一樽　共此時心文字追随落醉吟仙子樓臺脩竹外行<lb/>
人冠盖畫橋隂一年芳草東風老五月空江夜雨深且作<lb/>
蘭亭歡喜集更論誰後又誰今<lb/>
　　　遊集靈觀<hi>時奉祠禄</hi>
小洞烟霞國重陽風雨秋歐公嵩嶽歩朱子武夷舟香火<lb/>
真吾識觥籌且此遊龍山馬臺事糠粃舊王候<lb/>
　　　題疑祥觀<lb/>
前路風塵走且僵我來一日此徜徉歐公自是遊嵩觀迂<lb/>
叟原非過太行始信神仙還有國不知蠻觸是何鄉世間<lb/>
<pb n="KR4d0365_SBCK_001-20a"/>
如此紛紛者贏得山林作道場<lb/>
　　　遊青源二首<lb/>
鍾魚間日月竹樹老風烟一徑溪聲满四山天影圓無言<lb/>
都是趣有想便成縁夣破啼猿雨開元六百年<lb/>
空庭横螮蝀㫁碣偃龍蛇活火叅禪筍真泉透佛茶晚鍾<lb/>
何處雨春水满城花夜影燈前客江西七祖家<lb/>
　　　題碧落堂<hi>知瑞州日</hi>
大厦新成燕雀歡與君聊此共清閑地居一郡樓臺上人<lb/>
在半空烟雨間脩復盡還今宇宙感傷猶記舊江山近來<lb/>
又報秋風緊頗覺憂時鬢欲斑<lb/>
<pb n="KR4d0365_SBCK_001-20b"/>
　　　和龔使君韻<hi>名琦知瑞州日</hi>
淡和心事葛天民囘首歸來清渭濵長倩君賔孫子行道<lb/>
原義仲軰流人一生受用忘非是萬事升沉等故新近日<lb/>
貞元朝士少蒲輪有命岀楓宸<lb/>
　　　餞新班弟<lb/>
送君天上去當戸理瑶琴萬里白鷗逺千山黄葉深江空<lb/>
行路影日暮倚門心若見西湖雪霸橋人正吟<lb/>
　　　别弟赴新昌<lb/>
十載從遊乆諸公講切精天淵分理欲内外一知行立政<lb/>
湏規範脩身是法程對床小䟽隔戀戀弟兄情<lb/>
<pb n="KR4d0365_SBCK_001-21a"/>
　　　和韻送逸軒劉民章<hi>庚午科名子俊</hi>
少日屠龍事巳勞送人千里發江濤蓬萊地近風方細閭<lb/>
闔門開日正髙春裏看花湏款款雨中剪韭且陶陶金吾<lb/>
巳辦長安月雙鳯扶雲立海鰲<lb/>
　　　題宣州疊嶂樓<lb/>
初日照髙樓輕烟在踈樹峨峨逺岫出泯泯清江去簷隙委<lb/>
殘籕屋隅連宿莾薈蔚互低昻熹㣲分散聚城郭諒非昔山<lb/>
川儼如故童鬒巳零落姝顔慰遲莫沈沈澹忘歸欲歸重囘顧<lb/>
　　　題宣州推官廳覽翠堂前宣州推幕季君於其𪠘<lb/>
　　　作亭梅聖俞以覽翠名之而爲之記今去之二百<lb/>
<pb n="KR4d0365_SBCK_001-21b"/>
　　　餘年碑埋沒乆矣天台陳君客實來發而得之復<lb/>
　　　表之亭上江山如昨翰墨宛然廬陵文某時守兹<lb/>
　　　土既爲作顔間二字復詩以志之<lb/>
都官自楚産文采光陸離當年從事君如與山川期歲月<lb/>
忽巳遒天球落塵土豈曰無嘉賔過者不我顧誰令赤城<lb/>
子發坎岀方珉靈物必復見其見乃以人囘視城南端飛<lb/>
甍俯蒼舊物理有屈伸流峙豈云變寥寥南樓月至今有<lb/>
遐音千年一邂逅共調風中琴亦欲結方軌擥<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>事幽尋<lb/>
行行且言邁踟蹰思何深<lb/>
　　　登雙溪閣<lb/>
<pb n="KR4d0365_SBCK_001-22a"/>
碧落神仙宅當年庾謝來烟雲連草樹山水近樓臺萬雉<lb/>
銀缸舉千鴉鐡騎囘梅花衣上月把玩爲徘徊<lb/>
　　　題吴城山<lb/>
龍行人鬼外神在地天間彭蠡石砮岀洞庭啇舶還秋風<lb/>
黄鵠闊春雨白鷗閑雲際青如粟河流接海山<lb/>
　　　貧女吟四首<hi>春夏秋冬</hi>
柴門寒自閉不識賞花心春筍翠如玉爲人拈繡針<lb/>
竹扇掩紅顔辛苦紉白苧人間羅雪香白苧汗如雨<lb/>
西風兩鬢鬆凉意次伶俜百巧不救貧誤拜織女星<lb/>
巧梳手欲氷小顰爲寒怯有時衿肘露頗與雪争潔<lb/>
<pb n="KR4d0365_SBCK_001-22b"/>
　　　名姝吟<lb/>
丈夫至白首鍾鼎垂功名未有朱門中而無絲竹聲與主<lb/>
共富貴不見主苦辛名姝從何來婉變出神京京人薄生<lb/>
男生女卽不貧東家從王侯西家事公卿吾行天下多朱<lb/>
紫稀晨星大都不一一甚者曠數城如何世上福冉冉歸<lb/>
娉婷乃知長安市家家生貴人<lb/>
　　　東方有一士<lb/>
萬金結遊俠千金買歌舞丹青映第宅從者塞衢路身爲<lb/>
他人役名聲落塵土他人一何傷富貴還自苦東方有一<lb/>
士敗垣半風雨不識絲與竹飛雀滿庭戸一飯或不飽夜<lb/>
<pb n="KR4d0365_SBCK_001-23a"/>
夣無驚窹此亊古來多難與俗人語<lb/>
　　　和故人韻<lb/>
去歲湟中榖醫瘡咸糶新一言堪救薬三秩敢貪嗔自是<lb/>
仁由已休論哲保身當時若瘖黙何靣見鄉人<lb/>
人情嗟愈変世法合何如氣以心平定才因意廣踈時行<lb/>
或時止無咎亦無譽第一嚴交際琴紳敢不書<lb/>
　　　賦吉州隆慶寺塔火<lb/>
玉塔穿空不可梯剨然霹靂暗招提四城决破呉居眼一<lb/>
炷然成漢卓脐風雨滿山連地捲鬼神現世斍天低時人<lb/>
子細回頭看萬亊悠悠落日西<lb/>
<pb n="KR4d0365_SBCK_001-23b"/>
　　　寄故人刘方齋<lb/>
溪頭濁潦擁魚鰕笑殺漁翁下釣差掉取扁舟湖海去悠<lb/>
悠心亊寄蘆花<lb/>
　　　題高君寳紺泉<lb/>
渟渟巖下泓澄碧落梧影寒瑶披清猋殘月照濎濙俯渊<lb/>
測浮雲流日蕩苕頴向來滄浪歌孺子不可詗載霑衣上<lb/>
塵懐古意深永招招素心人相期發深省<lb/>
　　　題曽氏連理木<lb/>
皇后嘉樹生僪佹四衢五衢合一軌徳澤純洽八方一乗<lb/>
木而王固如此大明香琴橘貞觀玉華李一時啚傳傳竒<lb/>
<pb n="KR4d0365_SBCK_001-24a"/>
覌荣華過眼轉九易惟有武城宅前樹不知何年巳連理<lb/>
從來縣官不以聞武城子孫世專美人言恊氣薫嘉生此<lb/>
家孝友陶恊氣朱門多少鎻喬木百年瞬息滋一喟焉得<lb/>
鼎鼎為輪菌受命不遷相曽氏傳聞此木更八世方遇麻<lb/>
陽大夫記<hi>誠斎先生字</hi>麻陽又㡬年却入青螺地輿<lb/>
志北來徹當路表名連瑞里有日捧啚上嘉禾靈草共青<lb/>
史物生隱顯殆有時展如之人亦應爾楩楠𣏌梓離竒生<lb/>
継此廬陵城北不止稱三瑞<lb/>
　　　題滕王閣<lb/>
五雲窓戸瞰滄浪猶帶唐人翰墨香日月四時黄道闊江<lb/>
<pb n="KR4d0365_SBCK_001-24b"/>
山一片畫啚長廻風何處搏雙鴈凍雨誰人駕獨航回首<lb/>
十年此漂泊閣前新柳巳成行<lb/>
　　　題黄岡寺次呉履齋韻<hi>名潜丞相</hi>
長江㡬千里萬折必歸東南浦驚新鴈廬山隔晚風人行<lb/>
荒樹外秋在断蕪中何日洗兵馬車書四海同<lb/>
　　　龍霧洲斍海寺次李文溪壁間韻<hi>名昴英侍郎</hi>
闍黎鍾後訪團蒲江色漫漫晝欲晡一笛梅邊何满子千<lb/>
簑蘆外筆頭奴急風吹鴈还家未新雨生濤到海無本是<lb/>
白鷗随浩蕩野田漂泊不為孤<lb/>
　　　題鍾聖舉積斈齋<lb/>
<pb n="KR4d0365_SBCK_001-25a"/>
東家築黄金西家列珊瑚嘆此草露晞良時聊斯湏古人<lb/>
重孜孜殖斈乃菑畬彼美不琢琱櫝中竟何如空同白雲<lb/>
深君子式其廬棐几照初陽垂籖動凉嘘方寸起岑楼一<lb/>
勺生龍魚辰乎曷來遲競諸復競諸<lb/>
　　　題顔景彛八窓玲瓏<lb/>
我闥無纎埃風日自清好靣靣有芙蓉何如交翠草<lb/>
吾聞開十牖不及一戸明泰宇有天光八荒盡夷庚<lb/>
　　　予鄧峒　巽齋歐陽先生為淦鄧峒賦詩以孝子<lb/>
　　　慈孫望於人先生之盛心也敢不拜手敬賛鄧君<lb/>
　　　勉之<lb/>
<pb n="KR4d0365_SBCK_001-25b"/>
乃翁猶旅殯霜露㦲焄蒿日與清江遊雲連桂嶺高時無<lb/>
郭元振夣有令孤綯日断方田墓招䰟我欲騷<lb/>
　　　題陳正獻公六梅亭<lb/>
相府亭前梅六株四圍香影護琴書月華猶帶玉堂色風<lb/>
味曽分金鼎餘五柳門前空寂寞三槐堂上竟蕭踈惟渠<lb/>
不変凌霜操千古風標只自如<lb/>
文山先生全集卷之一終<lb/>
<pb n="KR4d0365_SBCK_001-26a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>太白山人漫藁巻一</head> <lb/>
    <p>
<pb n="KR4e0167_WYG_001-1a"/>
欽定四庫全書<lb/>
　太白山人漫藁巻一<lb/>
　　　　　　　　　　　　明　孫一元　撰<lb/>
　　古樂府<lb/>
　　　拊劒篇<lb/>
天風揚蓬海水嘯波白日慘光嚴霜被柯<hi>一解</hi>
廣野千里豺虎滋多朝無英雄守土奈何<hi>二解</hi>
余本秦人久客吳中楛矢不忘志念忡忡<hi>三解</hi>
<pb n="KR4e0167_WYG_001-1b"/>
十年無家被褐不完拊劒長視歌聲無懽<hi>四解</hi>
　　　自君之出矣二章<lb/>
自君之出矣冷煖何所依不能見君靣但見篋中衣<lb/>
自君之出矣生死那可知不能保君身但保襁中兒<lb/>
　　　邊人曲<lb/>
燕山風高白草枯月明何處夜吹蘆邊人戍久不忍聽<lb/>
淚濕腰間金僕姑<lb/>
　　　雉子曲<lb/>
<pb n="KR4e0167_WYG_001-2a"/>
麥穗長雉子肥雄啄啄雌依依迎風鼓雙翼吐綬爛錦<lb/>
翬鸑鷟以為儔鷹鸇遠相飛願哺爾雛願戢爾衣不近<lb/>
齊人終無禍機<lb/>
　　　解所佩日本小劒遺殷近夫作公莫舞<lb/>
晴空一夜走白螭河鼓下照寒江湄葛盧之山元氣裂<lb/>
神物將化天有為鐔頭驚見赤花古轆轤純鈎皆莫數<lb/>
千年碧血燐火明萬里隂風髑髏語帝王氣象佳葱葱<lb/>
玉虹提擕行相從座上酒酣公莫舞要是當時隆凖公<lb/>
<pb n="KR4e0167_WYG_001-2b"/>
　　　楊白花<lb/>
簾幕閉重重六宫春已暮金梭萬丈絲不挽楊花住<lb/>
　　　班媫妤<lb/>
紈扇歌初歇開簾草又新如何雙燕子占斷六宫春<lb/>
　　　郎住竹堋口<lb/>
郎住竹堋口妾住楊栁[田*耎]楊栁絲空長不能繫郎船<lb/>
　　　驅車復驅車<lb/>
驅車復驅車起拂車上露願作車後塵逐君車輪去<lb/>
<pb n="KR4e0167_WYG_001-3a"/>
　　　古别離<lb/>
有酒復有酒餞子河梁路離情不可整風亂道旁樹<lb/>
　　　雉子曲二章<lb/>
花葉正田田雉子行哺雛錦翬覆滿身相顧還相呼聖<lb/>
人在位民用和只今四海無網羅<lb/>
花蕚正離離雉子行相求飲啄青山下雌雄鳴且酬四<lb/>
座沉沉動歡酌堂上何人奏此樂<lb/>
　　　吳女詞三章<lb/>
<pb n="KR4e0167_WYG_001-3b"/>
開簾示晷欹剪花金刀冷脉脉情轉深誰牽轆轤綆<lb/>
當牕織錦字抛梭聲吚啞阿弟不肯閒拆我牽牛花<lb/>
燕尾剪空寒花苞纔小吐吟成春恨詞隔窻教鸚鵡<lb/>
　　　倦倦林中鳥二章<lb/>
倦倦林中鳥羽毛隨所依風霜太酸苦肯念身不肥<lb/>
倦倦林中鳥一枝聊卑棲鸑鷟不我昆鵂鶹莫我嗤<lb/>
　　　春江曲<lb/>
家在銀塘住微茫隔烟霧春水新生偶没篙鴨嘴㟁崩<lb/>
<pb n="KR4e0167_WYG_001-4a"/>
人不渡問船盡日澹無歸擁衣夜宿青汀露<lb/>
　　　採蓮曲二章<lb/>
越女顔如玉和歌行晩風舉頭乍相識棹入蓮葉中<lb/>
蓮葉翻亂紅正在若耶曲願見隔溪上對坐鬭眉緑<lb/>
　<lb/>
　<lb/>
　<lb/>
　<lb/>
<pb n="KR4e0167_WYG_001-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白山人漫藁巻一<lb/>
</p>
<p>
</p>
  </div>
<div>
<head>太白山人漫藁巻二</head> <lb/>
    <p>
<pb n="KR4e0167_WYG_002-1a"/>
欽定四庫全書<lb/>
　太白山人漫藁巻二<lb/>
　　　　　　　　　　　　明　孫一元　撰<lb/>
　　五言古詩<lb/>
　　　雜感八首<lb/>
白日下悲泉瑟瑟寒風鳴羣芳悴中野豈不懷孤英㝠<lb/>
運有興没主者亦何情朅來南榮趎還當抱此生<lb/>
棘岡生廣庭出入良嶮巇鸑鷟不遐顧崑崙安可期偪<lb/>
<pb n="KR4e0167_WYG_002-1b"/>
側居人世感此末歲悲去去勿復道悠悠祗自知<lb/>
太古固無言有言淳朴喪詩書已失眞龍馬終成象身<lb/>
生羲皇後心在羲皇上萬事多變遷真宰自無恙<lb/>
中古造無射耗財空備器元聲未擬和佞言滿朝市所<lb/>
以百年來戎馬無糞地畎畝事征伐土風轉頽至安得<lb/>
虞舜絃為我理六氣<lb/>
大道無狹邪全德萬物備白日浴咸池悠然㑹此意熠<lb/>
燿爭微光鷾鴯矜小智欲辨已忘言滄溟浩無際<lb/>
<pb n="KR4e0167_WYG_002-2a"/>
抱易住青山長日青山對煙雲散不收晨昏變竒態應<lb/>
知住山心不在萬物内乾坤古神器機運誰謝代以道<lb/>
獵衆能兀兀意獨在歸來南郭翁天根同一嘅<lb/>
昔年雲中士被褐離塵表相逢契夙心結我平生好臨<lb/>
別海門東贈以𤣥芝草殷勤再致辭敎夀浮丘老至今<lb/>
不敢遺終身願持保但恐風雪深與時同枯槁<lb/>
齊州赴宿諾滄海歸茒廬浴髪清泠中沙月動影虚天<lb/>
風颯然來吹我白莵裾手持古松枝朗讀鶴背書輕身<lb/>
<pb n="KR4e0167_WYG_002-2b"/>
鍊五芽去與元化俱<lb/>
　　　江上逢春感興<lb/>
嚴雪散寒雨堅冰開積霃青陽變脩條東風回舊林節<lb/>
物感孤志連翩春江潯椒花遠自媚清尊强費斟十年<lb/>
一被褐百回結塵襟豈無鄉闗念所愧國士心開匣撫<lb/>
神物牀頭流泉音㝠運誠嶮巇履兹思何深不徒一朝<lb/>
奮要在萬物任清詩繼絶響聊此抱膝吟<lb/>
　　　遠逰<lb/>
<pb n="KR4e0167_WYG_002-3a"/>
海水照髯影天風吹角巾早年負竒好五嶽散閒身日<lb/>
觀倚高寒車箱夢猶眞一笑謝塵世採藥青澗濵偶來<lb/>
不解事長句驚四垠㡬年聞格鬭中原白骨新山鬼夜<lb/>
啼血層雲愁高旻青鳳叫孤月茫茫鼎湖春攀髯不可<lb/>
得終歲泣遺臣<lb/>
　　　讀高士傳<lb/>
鐘鳴山閣靜晨起自櫛頭霜樹被繁實日出紅欲流稚<lb/>
子裹糗糧下澗汲寒湫焚香開巻帙靜坐法前修因看<lb/>
<pb n="KR4e0167_WYG_002-3b"/>
龎德公鹿門眞可求<lb/>
　　　靖江西浦與殷近夫别<lb/>
離節動青郊高筵敞江濵哀觴為懽酌温念忘客身連<lb/>
山瞰水陸平明眇烟塵清曦升木末長風吹遠津桑麻<lb/>
接上國炎海為南隣生聚豈鹿豕行當逆龍鱗結交非<lb/>
在多要得允衷淳古來豪傑士寄託各有因患難茍相<lb/>
得誰論骨肉親政當篤明愛安可辭苦辛結此園中草<lb/>
炯言懷好春<lb/>
<pb n="KR4e0167_WYG_002-4a"/>
　　　春日吟<lb/>
地偏無往來空庭春正深㑹此淑霽景花木弄繁隂去<lb/>
去散芳躅風來吹我襟意得不能語野鳥酬好音翛然<lb/>
遂忘倦盡力還幽尋纎纎孤月上遲遲白日沉呼來林<lb/>
居子還當期此心<lb/>
　　　東門行<lb/>
晩出東門道停車望眼舒悲風横空來瑟瑟吹我裾芳<lb/>
華盡銷歇杞枳生郊墟我前跑野<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我後號山狙無家<lb/>
<pb n="KR4e0167_WYG_002-4b"/>
問樂土八九村疃虛飢民抱子出野哭還趦趄他方尚<lb/>
格鬭盗賊驕有餘四海困轉役人命化為魚有魂招不<lb/>
得剪紙滿溝渠涕下漫霑巾幽懷何時攄<lb/>
　　　與甘泉老人入董㠗山<lb/>
天風下高木寒日墮蒼蒼對坐青崖底卸杖白石傍瓦<lb/>
甌出泉味布袍受松光雲霞有古好芝桂永相將還擕<lb/>
韓終輩去訪蓬山陽<lb/>
　　　訪樵者<lb/>
<pb n="KR4e0167_WYG_002-5a"/>
遠尋山中樵不識山中路隔林伐木聲遥憶林深處不<lb/>
晤竟空歸日墮西陵樹<lb/>
　　　江上餞别友人四章<lb/>
晨起促征鞍薄言駕舟楫送子赴脩河不忍與子别蘭<lb/>
苕㑹摧殘蔦蔓不堪結悽悽情未宣惻惻心欲折<lb/>
心折慿洲渚𤣥雲搆重隂慷慨撫時序况此離别襟嘈<lb/>
嘈佇繁吹戚戚理哀琴暫延林莾間睠此念彌深<lb/>
念深重離筵含酸聽我歌天寒冰澌結君徂當奈何窮<lb/>
<pb n="KR4e0167_WYG_002-5b"/>
獸不出藪倦鳥豈離柯期子早歸來歲晏守山阿<lb/>
山阿遵時晦人文㑹陸沉履運多嶮巇感念昔與今凄<lb/>
風振修薄嚴霜被喬林願言同此夕寤寐思所欽<lb/>
　　　送周用賔進士訪道入少華山<hi>有引</hi>
　　　　嘗聞齊人安期生以策干項羽羽不能用欲<lb/>
　　　　封之侯不受遂亡去予謂古之仙者往往皆<lb/>
　　　　豪傑輩為之友人周用賔棄官訪道入少華<lb/>
　　　　山予喜安期生之風感激於斯人因作是詩<lb/>
<pb n="KR4e0167_WYG_002-6a"/>
　　　　以送之<lb/>
滄江望不回孤峰晴自立猛虎嘯天風肯為人所縶嘗<lb/>
聞安期生畫策君未入歸來謝煙火清露中天吸千年<lb/>
玩弄間人世風雲集坐此無窮門滅景鍊𤣥汁<lb/>
　　　山中石菖蒲雨過忽開九花喜而盡采食之<lb/>
山中一雨凉窻前曉氣清菖歜忽開花一葉冐九英文<lb/>
石帶淺碧照我几簟明嘗讀古仙傳此草天之精出有<lb/>
靈物䕶時見雲氣成上帝憐我苦服之令長生玉杯收<lb/>
<pb n="KR4e0167_WYG_002-6b"/>
𤣥露采花浮輕盈但覺五情好旋茹毛骨輕便當謝人<lb/>
世去去東蓬瀛<lb/>
　　　種松<lb/>
種松滿崑丘眼中生蒼鱗松根化為石松葉不受塵中<lb/>
有結廬者長年事隱淪入雲荷長鑱斸苓青澗濵木食<lb/>
有竒志乃與天為隣放歌白雲裏去去空山春<lb/>
　　　田舍早春作<lb/>
今辰初解凍遠望田苖稀日出㑹羣情鳥雀相喧飛村<lb/>
<pb n="KR4e0167_WYG_002-7a"/>
婦荷鋤至隔舍烟火微阿童三尺箠驅羊散柴扉風來<lb/>
廣郊陌春事正依依<lb/>
　　　侣魚<lb/>
清池耀明鏡緑萍凈相依水面散寒花樹底風生微主<lb/>
人時夕來釋杖坐苔磯叢石圍小島遊魚吹浪飛眼中<lb/>
銀潑剌鱗光亂斜暉物我澹無言相對兩忘機余亦觀<lb/>
化者願與子同歸<lb/>
　　　收菊花貯枕<lb/>
<pb n="KR4e0167_WYG_002-7b"/>
呼童收落英晨起晞清露滿囊賸貯秋寒香散庭户夜<lb/>
來夢東籬枕上得佳句<lb/>
　　　秋夜同紫峽逸士雪江老僧軰十人宿南屏山<lb/>
　　　中誦逋仙夕寒山翠重秋淨鳥行高分韻賦詩<lb/>
　　　余得夕字<lb/>
荒煙散不收殘山帶遥碧林鵶晩依依草雉時嗝嗝斜<lb/>
光明不定居人掩荆柵朅來喜盍簮林下語幽賾厓屋<lb/>
燈火青野蕨旋新摘豈無伏虎禪亦有飛鳬客愛此小<lb/>
<pb n="KR4e0167_WYG_002-8a"/>
崑丘人世白雲隔願當抱竒幽烱言永終夕<lb/>
　　　江上送殷近夫奉母東歸<lb/>
春色滿汀洲沙晴鸂䳵遊故人別我去回首江之<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>半<lb/>
月届水宿挂颿風力柔芳蘅㺯遥碧閒雲澹不收逺見<lb/>
蒜山月晩泊瓊花洲推篷慈顔喜得魚沙市頭人生㑹<lb/>
有别歡聚不知憂平明望齊魯乘流發櫂謳<lb/>
　　　我愛陶𢎞景<lb/>
我愛陶𢎞景不受萬乗束挂冠事棲遯歸來卧空谷青<lb/>
<pb n="KR4e0167_WYG_002-8b"/>
山讀玉書白鶴下高木乃知悟恱心長日雲相逐<lb/>
　　　我昔何所夢<lb/>
我昔何所夢所夢在南箕下騎蒼麒麟被髪浴天池日<lb/>
月相磨盪雷電為争馳魚龍舂撞死風雨失所師蒼水<lb/>
使者怒九潦丈人知長跪告丈人臣實愚以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>願當謫<lb/>
下土廣輪受譴羈手持青藜杖濩落無所之朝投崑崙<lb/>
巔暮宿渤澥涯腥羶厭塵土所過多魍魑沆瀣不自飽<lb/>
五内常抱飢渾沌日斵䘮顔色非舊時翩翩黄鵠鳥相<lb/>
<pb n="KR4e0167_WYG_002-9a"/>
望不相隨空懐雲錦字無由報歸期<lb/>
　　　王野雲見寄華山誌忽憶余曩昔月下著羽衣<lb/>
　　　醉吟蓮花峯上今已三載自過江南無此豪興<lb/>
　　　喟然而歎作詩寄謝故道及之<lb/>
憶昔遊上清長風吹羽䘸仙人九節笻扶我蓮花側太<lb/>
空借韶濩羣動聲相嚇石髓酌天瓢此物山不惜醉倚<lb/>
洗頭盆月華凝欲滴獨鶴驚夜半回首秋雲碧三年萬<lb/>
里遊此事墮今昔媿謝山中人黙光運闔闢<lb/>
<pb n="KR4e0167_WYG_002-9b"/>
　　　與杭東卿憲副論宋人詩<lb/>
勃興黄九窮妙處空自知坐海不用舲孤嘯三山湄邇<lb/>
來㡬百載還受世人嗤平生陳正字白首不相疑入門<lb/>
坐盤礴知有古畫師<lb/>
　　　紫陽山中徐歩<lb/>
窮壑卧孤松寒風生杖屨幽人獨往來鳥哢自成句因<lb/>
山賸得秋欣然有餘趣片雨弄江光孤雲起汀樹望中<lb/>
水似天嘯坐漁舟去<lb/>
<pb n="KR4e0167_WYG_002-10a"/>
　　　雲居子<lb/>
龍山有高人結茒亂雲裏愛雲不出山自號雲居子晨<lb/>
夕餐雲腴眼中緑筋起十年不見人偶逢青崕底古心<lb/>
仍古顔相看不作禮但問何處來翠靄濕芒屣予亦澹<lb/>
忘言笑拈金鵝蕊<lb/>
　　　程節婦<lb/>
君身椅桐枝妾身葛藟草相感纒綿意永言百世好一<lb/>
朝詎摧傷妾身寧自保生死願從君寸心日杲杲不學<lb/>
<pb n="KR4e0167_WYG_002-10b"/>
浮萍花東西蕩風沼<lb/>
　　　吳興北亭與邦直别<lb/>
青松盤巨壑不受人間塵鸑雛異衆鳥自飲砥柱津羣<lb/>
情貴茍合難以保厥眞吾與夫君交終始道相親同擷<lb/>
雲中草還尋天上春一朝來告别去作上國賔正値歳<lb/>
時暮况與豺虎鄰咽涕重感傷手挽君車輪寒禽各嘯<lb/>
侣落木亦悲辛惟願君歸來卧此清澗濵<lb/>
　　　寄斗笠翁<hi>有序</hi>
<pb n="KR4e0167_WYG_002-11a"/>
　　　　予徃年在山陽時有客斗笠短褐訪予於山<lb/>
　　　　中因與坐古梅樹下竟日視神氣超然了無<lb/>
　　　　酬對一笑不别而去予意甚竒之今年甲戌<lb/>
　　　　孟冬八日有逺客至忽寄一詩云憶昔山陽<lb/>
　　　　時訪君古梅邊青山不隔雲飛來滿座前風<lb/>
　　　　格正堪似氣味亦相連竟日不作語此是象<lb/>
　　　　帝先自從别君來想像山月圓恐君為世用<lb/>
　　　　墮落天亦憐海上若木枝島中玉禾田引領<lb/>
<pb n="KR4e0167_WYG_002-11b"/>
　　　　候君歸寄此黄澤篇乃海門羅先生耳予即<lb/>
　　　　惘然感悟作詩從此逝矣<lb/>
徃年斗笠翁相對空山裏坐撫古梅根眼中蒼鱗起景<lb/>
象入無言𤣥㝠乃至理别來經㡬年夢想隔丹嶲昨得<lb/>
白雲詞披覽忽驚喜重感至人心涕下悲未已若木與<lb/>
玉禾一望㡬千里揮手謝塵凡長往從此始高歌碧雲<lb/>
回一劒駕海水<lb/>
　　　聞劉元瑞按察使棄官與甘泉山人候久不至<lb/>
<pb n="KR4e0167_WYG_002-12a"/>
南國有高人棄官萬里道晨夕問音書相候青林杪歳<lb/>
暮悲風塵㑹晤苦不早何日入門來捋鬚傾懷抱東山<lb/>
吳居士況汝平生好朅來同幽棲笑拾金光草<lb/>
　　　三隱逸詩<lb/>
　　　　嚴子陵<lb/>
子陵太公流埀釣跡相似一朝載後車尚父任國事陵<lb/>
也帝王師諫議非所志桐江一絲輕煙水從此逝文叔<lb/>
惟故人侯霸乃奴𨽻高踪邈難攀清風滿天地<lb/>
<pb n="KR4e0167_WYG_002-12b"/>
　　　　徐孺子<lb/>
刑人㺯神器漢道日將覆羣賢抗大義機露身先戮矯<lb/>
矯南州士雲卧匡山曲髙鴻眷青㝠潛虬媚幽獨朅來<lb/>
世可遺力耕食自足四海弔黄公千里芻一束下榻走<lb/>
陳侯身尊道不辱緬邈有斯人千古仰髙躅<lb/>
　　　　陶淵明<lb/>
淵明豪傑人出處亦有道昔讀荆軻詩彷彿見懷抱晉<lb/>
室漸陵夷一官非所好劉裕乃何人天意亦草草歸來<lb/>
<pb n="KR4e0167_WYG_002-13a"/>
卧潯陽甲子紀年號酒乃寓眞情菊也見孤操<lb/>
　　　夢逰黄山吟<lb/>
朝看黄山圖暮夢黄山行手捫天都月一笑雲煙横丈<lb/>
人眉如霜采秀忻相迎酌我以石髓遺我以瓊英泠然<lb/>
跨黄鵠更欲逰空明羣峯忽不見一舉還自驚覺來發<lb/>
長歎半牕松雨鳴<lb/>
　　　曾大尹世榮饋江魚<lb/>
平生味道腴藜莧心自足邑侯念此意遠饋春江玉驚<lb/>
<pb n="KR4e0167_WYG_002-13b"/>
犬吠成羣打門走健僕雪花初出水鸞刀破銀腹風味<lb/>
極不常更倒牀頭醁隔座目力窮到手盃盤速麤糲得<lb/>
解圍吟聲動花竹<lb/>
　　　石川子<lb/>
魯門有狂客昔隱泰山中髙謝九州事自築一畝宫鹿<lb/>
裘才掩骼悟恱晨夕同飲牛汶水湄訪道尸鄉翁物情<lb/>
視蝡動長嘯回天風偶來逰汗漫邂逅瀛海東語笑若<lb/>
宿好顧我啓方瞳授我玉屑飯五内煙火空久當遺凡<lb/>
<pb n="KR4e0167_WYG_002-14a"/>
蛻相將入無窮<lb/>
　　　贈鈍翁<lb/>
豐狐自胥疏每為腋所悞翡翠巢南林亦以文見捕世<lb/>
人玩葩藻投老終莫悟夫子抱清浮以鈍守中素還能<lb/>
逺囂聲朅來隨煙霧予亦畏壘民從子返初歩<lb/>
　　　春日閒居和韋蘇州<lb/>
亂髪午未梳槀居幽興生焚香了清晝無夢到京城雨<lb/>
過山枝緑倚枝有餘情舎南村水滿鵓鳩聲催耕地僻<lb/>
<pb n="KR4e0167_WYG_002-14b"/>
語論稀牀堆圖史清朅來坐成嬾那知世網嬰<lb/>
　　　題許氏夫婦節義<lb/>
夫因為弟死婦乃守夫節一門節義俱聲光繼前哲呱<lb/>
呱膝下兒衣食頼提挈夜窻機杼聲孤燈半明滅白髪<lb/>
映青裙投老志愈烈磊磊澗底松凜凜巖上雪感慨歌<lb/>
此詩燈前聲嗚咽<lb/>
　　　贈别王與時方伯<lb/>
海中三花樹石上五粒松與子今有約相候尋其踪褰<lb/>
<pb n="KR4e0167_WYG_002-15a"/>
衣白雲杪時戲蒼精龍手把古苔篇還訪崑崙峯峰頂<lb/>
嚥𤣥露長令有好容回首謝塵世莫教生秋蓬<lb/>
　　　夢採藥王屋山小有洞<lb/>
夜來何所夢所夢在名山采藥小有洞長鑱亂雲間忽<lb/>
覺異人境已知自不凡青厓貼天日下照芝草斑雙轅<lb/>
駕白虎遥見仙人還向前心自喜飛歩相追攀手把翠<lb/>
雲蓋懇求啓秘闗長日不肯語相待神自閒但教食雲<lb/>
霞要留好容顔一笑還自悟白日逰塵寰<lb/>
<pb n="KR4e0167_WYG_002-15b"/>
　　　首夏一日坐錢員外仕宏竹間小樓戲簡<lb/>
首夏鳴禽繁晏坐竹間樓天風灑琳琅碧雲衣上流焚<lb/>
香了長日短童具茶甌枕簟對青山頓覺五内幽地僻<lb/>
不受塵主人更清修何當拜龎老同入鹿門遊<lb/>
　　　張山人<lb/>
張子湖海士弱齡自崛起讀書法前脩隱棲茒茨底曠<lb/>
哉山水情鶡冠烏皮几巖花紛始紅石耳翠還紫觸物<lb/>
發幽響清詩有妙理遠慮累可輕遺榮心自喜緬邈山<lb/>
<pb n="KR4e0167_WYG_002-16a"/>
中遊百世懐杖履<lb/>
　　　送潘子北上<lb/>
潘子南中秀意氣凌飛鴻出門佩雙鞬告别時匆匆駕<lb/>
言遊燕趙覽光蓬萊宫杖策謁天闕危言開帝聰上以<lb/>
陳王道下以陳民風慷慨抗髙義披肝瀝其衷予亦磈<lb/>
礧士失志岐路中長劒拂鞶厲側睇心冲冲願子茂大<lb/>
猷寤寐思所崇<lb/>
　　　題程時望介齋<lb/>
<pb n="KR4e0167_WYG_002-16b"/>
新安昔上郡黄山秀而起程氏重黎後居此古仁里異<lb/>
代見孤操眼中得吾子結茒山之隈行歌青澗底飲泉<lb/>
義固在飢凍未應恥千載於陵翁可以同此理<lb/>
　　　題汪庸夫孫道甫道義同心巻<lb/>
兩兩澗底松鬱鬱歳寒操青青百尺絲上有女蔓草女<lb/>
蔓不終好一夜風霜老<lb/>
　<lb/>
　太白山人漫藁巻二<lb/>
</p>
<p>
</p>
  </div>
<div>
<head>太白山人漫藁巻三</head> <lb/>
    <p>
<pb n="KR4e0167_WYG_003-1a"/>
欽定四庫全書<lb/>
　太白山人漫藁巻三<lb/>
　　　　　　　　　　　　明　孫一元　撰<lb/>
　　七言古詩<lb/>
　　　松樹障子歌<lb/>
眼底何人畫松樹一株兩株拂煙霧青入石泉形影空<lb/>
老摧嵒壑愁日暮山鬼作靈夭矯行於莵受縛却回顧<lb/>
摩挲雙眼看不眞恍然歩入廬山路氣寒心悸狂欲踆<lb/>
<pb n="KR4e0167_WYG_003-1b"/>
仰靣大叫眞宰怒雷霆排空頃刻成茒堂却被風拔去<lb/>
停盃収巻起長嗟四壁秋聲雨如注<lb/>
　　　畵孔雀引<lb/>
吳溪大絹長十尋何人奪此造化心不寫凡鷹與快鶻<lb/>
獨寫青山石上之文禽髙冠照水弄深碧翠尾隔花浮<lb/>
暗金文章眞合自嫵媚雌雄長日青樹林君不見杜陵<lb/>
詩中語意深見詩對畫如見箴赤霄𤣥圃湏往來慎勿<lb/>
渇飲寒泉隂<lb/>
<pb n="KR4e0167_WYG_003-2a"/>
　　　咄咄行<lb/>
太白山人愁咄咄洒淚盈把眼見骨夜深按劒燈熒熒<lb/>
岀門萬里天突兀長江老龍作人語熒惑正照江之滸<lb/>
短衣蒯緱節士歌破屋隂風動環堵蜀之劒閣國西門<lb/>
䝟貐久據揚風塵䜿儒㡬年秉旄節民命視同鼎中鱗<lb/>
憶昔孝皇養士恩銀章朱紱出入尊白頭至今坐通籍<lb/>
急難誰肯排天閽嗚呼此事難再舉君臣大義從斯<graphic n="KR2681" url="https://raw.githubusercontent.com/kanripo/KR-Gaiji/master/images/KR2681.png" mimeType="image/png"/>
回首欲投煙霧深釣竿獨抱滄溟去<lb/>
<pb n="KR4e0167_WYG_003-2b"/>
　　　酒酣歌贈鄭繼之地官<lb/>
司徒之官不可求早年通籍金閨遊青袍只今厭奔走<lb/>
兒女衣食泣道周屢見文章出翠釡未聞廊廟登天球<lb/>
鄉闗萬里望不及風吹離思江花愁野人勸汝早歸來<lb/>
塵埃骯髒難為儔朝廷嬖孽未除盡早晩尚有巴蜀憂<lb/>
冰雪照野驚嵗暮行人烽火多阻修天狼出明東海㟁<lb/>
哀凰獨叫西康州酒酣對汝不料事為此長歌歌未休<lb/>
　　　黄山行<lb/>
<pb n="KR4e0167_WYG_003-3a"/>
黄山昔云與天通三十六峯常㝠濛晨昏日月轉地中<lb/>
下連滄海沃焦東嘄陽一足啼遠松天雞野㟁巢髙風<lb/>
中有靈跡世難窮洞門水簾捲鬱葱五色閃映金銀宫<lb/>
秋風花落青桂叢聞有高人秘其蹤洗藥流出砂泉紅<lb/>
長年兀坐石牀空萬物入手愁化工吾聞此山元氣鍾<lb/>
異人往往時相從苔篇鳥書雲霧封我來啓此心忡忡<lb/>
洞裏韓終倘相逢倒景同佩蒼精龍萬二千年夀無終<lb/>
　　　山中人歌<lb/>
<pb n="KR4e0167_WYG_003-3b"/>
山風日暮吹黄獨山人歸來山中宿白雲萬頃髙映屋<lb/>
山光相對眉髪緑萬物到手吟不足詩草牀頭牛腰束<lb/>
麋鹿相過亦不觸毳袍芒蹻識高躅上皇之時道超俗<lb/>
吾聞不死遊亭毒我今鍊藥山之麓山中之人駕黄鵠<lb/>
　　　劒閣行寄彭濟物總制<lb/>
老子輕裘豪且雄挽弓射龍江水中落日半壁翻江赤<lb/>
巫峽明月啼猿狨中原一髪渺何許峨岷萬里來秋風<lb/>
古云劒閣罪真宰盗賊竊據今無同地生度量固人力<lb/>
<pb n="KR4e0167_WYG_003-4a"/>
全活民命天為忠健兒倒戈喜多夢歸來散馬關之東<lb/>
燕然銅柱亦細事致君堯舜臣之功野夫甘守西山餓<lb/>
再見庶物回冲融庶㡬乎再見庶物回冲融<lb/>
　　　松厓歌寄方方伯夀卿<lb/>
吾聞徂徠之山嶻嶭髙萬丈上有古松千尺蟠踞厓之<lb/>
顚白日行天不到地蒼藤翠蔦倒挂相鈎連皴皮剝落<lb/>
根半露偃蓋反走枝相纒下有元精山靈秘流膏入土<lb/>
今千年樵人牧豎不敢伐乃知神物天能全隂厓半夜<lb/>
<pb n="KR4e0167_WYG_003-4b"/>
起蛟蠖哀壑萬里含雲煙世間此木不見用偃蹇獨卧<lb/>
空山前只今大厦將傾圮風雨無庇眞堪憐嗚呼安得<lb/>
此木供採用能令四海蒼生重熙然<lb/>
　　　南屏山歌<lb/>
屏之山兮髙且閒雲㝠㝠兮水潺潺山中人兮古心顔<lb/>
坐白石兮擷翠菅雙鳥忽兮翻飛念塵世兮多違夕陽<lb/>
下兮千里眇悵望兮不歸<lb/>
　　　吳氏䨇桂歌<lb/>
<pb n="KR4e0167_WYG_003-5a"/>
吳家軒前有䨇桂虬枝曲鐵相交蹉黒飈一夜鬼神㑹<lb/>
天香墮地愁素娥露靄向曉半身濕煙痕翠剥莓苔多<lb/>
邇來更借栽培力開花無數黄金柯君家兄弟好竒古<lb/>
攜我共坐青婆娑月色輕揺白鸞箑秋光浮動金叵羅<lb/>
氣酣耳熱發大叫仰面不怕眞宰訶寒蟾無語𤣥兎泣<lb/>
一泓翠影揺山河相看一笑唾壺缺攬筆贈君䨇桂歌<lb/>
　　　題梅花贈太守黄子和<lb/>
使君作郡滄洲邊我曽一見神翛然長髯方瞳有仙骨<lb/>
<pb n="KR4e0167_WYG_003-5b"/>
種梅猶記羅浮巔瓊盤鐵曲一萬本茒屋正在春風前<lb/>
寒姿自照日杲杲白鶴下叫青溪煙我歸管領君勿嗔<lb/>
采花拾實還候君<lb/>
　　　南榮老人歌<lb/>
南榮老人睡起晩過午柴門日初轉下牀看山嬾不冠<lb/>
山光樹光渾莫辨秋風更覺草堂深鳥雀相馴機事淺<lb/>
平生得處不湏書愛雲弄泉歳華晏<lb/>
　　　跨驢遊西山天竺寺<lb/>
<pb n="KR4e0167_WYG_003-6a"/>
秋葉滿林吹亂紅秋光半在山寺中老衲迎門解幽事<lb/>
一見呼我長髯公薫爐相對坐中夕松聲泉韻何冲融<lb/>
獨鶴隔竹向人立欲鳴未鳴幽意同氣酣日落豪思發<lb/>
詩成三繞青桂叢造物小兒玩人世俯仰何必悲無窮<lb/>
布袍斗笠自髙格狂歌醉叫驚山翁歸來明月散林影<lb/>
驢背仰嘯秋山空<lb/>
　　　泛髙士湖<hi>有引</hi>
　　　　正德乙亥孟春十四日予與石川子泛舟西<lb/>
<pb n="KR4e0167_WYG_003-6b"/>
　　　　湖時石川子着方山冠予戴華陽巾被髙士<lb/>
　　　　服把酒四望予顧謂石川子曰昔青蓮居士<lb/>
　　　　李白與尚書郎張謂泛沔州南湖因改為郎<lb/>
　　　　官湖今日予與子遊頗追跡前事西湖固可<lb/>
　　　　為髙士湖矣石川子一大笑酹酒于湖命予<lb/>
　　　　作詩紀之予時已爛醉即信口長短成篇不<lb/>
　　　　竄易一字<lb/>
我聞唐家李白一世賢郎官之湖至今傳我今與子繼<lb/>
<pb n="KR4e0167_WYG_003-7a"/>
其跡勝事豈許昔人專方冠野服興不淺駕船載酒凌<lb/>
蒼煙千山萬山兩㟁如羣龍蜿蜒盡在几席前青山落<lb/>
杯底白日行舟邊黿鼉突兀波面出大魚小魚争避船<lb/>
君把斗酒我歌扣舷天風下來雲葉翩翩爛醉騎鯨遊<lb/>
崑崙巔<lb/>
　　　春前五日大雪<lb/>
一夜雪飛石徑齊清晨壓我茒屋低小奴開門抱甕出<lb/>
赤脚汲水愁衝泥牆頭飢烏太無頼繞我堦上啞啞啼<lb/>
<pb n="KR4e0167_WYG_003-7b"/>
南山黄獨寒無苗長鑱歸來風怒號<lb/>
　　　按察使劉元瑞惠寶劍歌<lb/>
劉侯意氣天下無惠我寶劍來昆吾腰間斜解虎頭綬<lb/>
魚皮纒鞘蒼波麤鑄煉自是神明力歐冶已死風胡徂<lb/>
泰山為砥作平地東海出淬蒼鱗枯星迎寶鍔孤光動<lb/>
赤帝篆文留其膚天地相視忽改色樹木慘怛風號呼<lb/>
空山日暮熊兕走蛟騰鯨駭翻江湖黄雲古壘結不散<lb/>
寒䲭嘯雨愁荒蕪憶昨邊烽接天起闗城不守失邊鄙<lb/>
<pb n="KR4e0167_WYG_003-8a"/>
天子憂惶費經理今雖掃逐猶未已國無守臣國之恥<lb/>
劉侯劉侯莫輕擬元也闗中豪傑士只今契㑹風塵裏<lb/>
酒酣擊劍哀歌起揚眉結義從此始萬里同行報天子<lb/>
　　　謝鮑山人採松花見寄<lb/>
山人縛屋黄山巔青松萬株盤屋前春風摘取花滿裹<lb/>
逢人遥寄呉門仙吳門仙人身已輕服花更向靈氣生<lb/>
白日獨坐若木下滄海如席龍不鳴昨夢訪君松樹樾<lb/>
赤脚蹋雲石苔滑天風颯颯吹欲醒歸來松際留明月<lb/>
<pb n="KR4e0167_WYG_003-8b"/>
　　　錢員外畫小石山歌<lb/>
錢侯畫石大者如踞彪小石犖确如驚虯雲際十峯五<lb/>
峯出白日不動蒼煙浮中有山人煮石處茒屋藏縛青<lb/>
厓幽黄鶴飛來飲丹穴月中桂樹枝相樛錢侯錢侯有<lb/>
仙骨手奪造化與天侔我有仙人九節碧玉杖與侯還<lb/>
訪崑崙十二之蓬丘<lb/>
　　　致道觀看七星檜樹歌<lb/>
海虞山前突兀見古檜眼中氣勢相盤拏上應七耀分<lb/>
<pb n="KR4e0167_WYG_003-9a"/>
布有神㑹地靈千歳儲精華皴皮無文盡剥落老根化<lb/>
石吞泥沙據山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞映壑<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>谺身枯溜雨枝黒藏蛇佇<lb/>
立頃刻雲霧遮日落未落山之厓同行觀者皆歎嗟舌<lb/>
捫頸縮無敢譁歸來靈物不可究夜宿撼牀恐龍鬭<lb/>
　　　鮑氏藏書樓歌<lb/>
鮑君藏書十萬軸氣壓石渠呑天禄縹囊緗帙盡古今<lb/>
竹簡蝌蚪驚觸目昔從惠子見多方後聞張華載滿轂<lb/>
唐時世南行秘書豈獨李邕號書簏今於君家盡見之<lb/>
<pb n="KR4e0167_WYG_003-9b"/>
挿架堆床動成束我夢化作太乙精手燃青藜訪君屋<lb/>
緯象𤣥文發隱竒夜半風雨衆靈哭嘗聞聚書後必興<lb/>
况是魯齋舊儒族六經行天日月明文章末學厭紛逐<lb/>
鳳衰麟死三千春主持吾道寧無人<lb/>
　　　題古木竹石圖<lb/>
石根拖雨雲脚過老木<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>谺石欲墮白日抱珥天色微<lb/>
翠葆含吟風勢大山空徃來不見人山鳥一聲山竹破<lb/>
當時此畫作者誰湘娥猶泣真宰悲<lb/>
<pb n="KR4e0167_WYG_003-10a"/>
　　　吳偉瀑布圖<lb/>
何人畫此瀑布圖巔厓老樹雲糢糊風前披拂佇玩久<lb/>
筆力乃是江夏吳吳生當世名第一揮毫落紙人莫及<lb/>
骨格老硬神氣清飛濤漱石石欲立懸巖遠勢亦可愛<lb/>
直㵼似是廬山派槲葉瑟瑟天風來晴沙碧嶼蒼茫外<lb/>
美人隔水把瑶草鴻雁雙飛鸂䳵小天寒日暮意無極<lb/>
青石漠漠望中杳我生蹤跡眞好竒年來遠結滄洲期<lb/>
眼中見此足幽賞分泉煮石聊自怡<lb/>
<pb n="KR4e0167_WYG_003-10b"/>
　　　黄山歌贈戴仲良<lb/>
吾聞黄山三十六峰青挿天懸厓峭壁萬文飛流泉古<lb/>
松盤壑風吼地蒼藤翠蔦白日生雲煙竒石媚幽獨小<lb/>
芝紅欲然若有人兮山之巔烹霞煉石元化旋宇宙入<lb/>
手春無邊有時黄鶴鳴翩躚且吹玉笛桃花前月明相<lb/>
約講重𤣥我來手持青苔篇龍漢之祕心相傳洞中一<lb/>
笑三千年<lb/>
　　　蟠桃圖為鮑氏母夀<lb/>
<pb n="KR4e0167_WYG_003-11a"/>
鮑君寄我蟠桃圖緘書相示來中吳索詩詠圖為母夀<lb/>
牙籖錦軸雲光敷風前披拂佇玩久滄海萬里島嶼孤<lb/>
紫文緗核大於斗此木要與凡植殊春風倒捲綘羅袖<lb/>
酒暈時上紅玉膚雲烘霞蒸光不定一顆不易千明珠<lb/>
昌容綠華駕文鯉王喬琴高乘白鳬摘桃實兮來仙都<lb/>
飄飄蕙帶雲霞襦捧桃獻酒為母夀三千年後遊蓬壺<lb/>
　　　分歳詞<lb/>
去年分嵗東海涯今年分嵗山人家地爐盤礴笑傖父<lb/>
<pb n="KR4e0167_WYG_003-11b"/>
隔座呼酒聲啞啞采餌飣盤出鮮脆還從盃靣分椒花<lb/>
吳儂相向祝如願兒大軒冕田桑麻吾亦不祝亦不嗔<lb/>
但敎有酒夀吾身<lb/>
　　　題楊明府山水圖歌<lb/>
楊宰手持山水圖打門過我聲相呼登堂展圖急相示<lb/>
雲煙滿靣秋疎疎畫者何人得天力長風萬里動地急<lb/>
攬衣縮頸不敢前袖中怕有波濤入洞庭之派湘漢分<lb/>
君山一㸃入青雲上有老龍吹笛處月明彷彿清韻聞<lb/>
<pb n="KR4e0167_WYG_003-12a"/>
黄鶴樓前花事闌黄陵廟裏竹隂間沙鷗野鶩殊可樂<lb/>
蹋浪翻萍時自還彭蠡兩㟁煙樹依中有陶朱釣魚磯<lb/>
飯餐鰕菜常容與手著魚經無是非楊宰楊宰心思聰<lb/>
平生愛畫精天工要令知我歸來處便是圖中陶朱公<lb/>
　　　平厓道人歌<lb/>
道人致身何蕭爽縛屋青厓平如掌年來漫有雲霞想<lb/>
道骨仙風日應長雲裏金支下翠旗夜半猿鶴鳴蕙帳<lb/>
長生木瓢白石樽對月松醪引翠浪浩歌日暮采瑶花<lb/>
<pb n="KR4e0167_WYG_003-12b"/>
大澤空山自來往<lb/>
　　　周舜卿山水圖歌<lb/>
周生初學盛子昭畵手相傳心獨勞後來却擬戴文進<lb/>
落筆開縑分秋毫氣韻浮動意已極挂出滿堂皆動色<lb/>
山腰半掃雲氣横樹杪瀟瀟天風急瀑布下挂蒼厓間<lb/>
近看頗類匡廬山又見武陵桃更有商嶺芝松間似是<lb/>
黄與綺皓首相從同避時一朝出山回帝力四海爭看<lb/>
歌羽翼至今漢道有光輝對畵感事心歎息周生周生<lb/>
<pb n="KR4e0167_WYG_003-13a"/>
名已著平生所畵亦無數此幅差勝盛與戴高堂白日<lb/>
生煙霧<lb/>
　　　黄山歌<lb/>
黄山嶻嶭㡬萬里亂峯如龍矗雲起晨昏日月轉山腰<lb/>
三十六軸盤地底崑崙渤澥氣勢來衡嶽匡廬逺相倚<lb/>
長年㝠濛飛煙霞白日雜遝走麋麂玉泉丹砂鍾靈根<lb/>
芝草琅玕長不死中有高人事隱棲縛屋開門亂雲裏<lb/>
崖木野藤時作花澗水泠泠石齒齒牀頭木瓢白石鐺<lb/>
<pb n="KR4e0167_WYG_003-13b"/>
簷頭甕牖烏皮几避世應同尸鄉翁著書還擬鶡冠子<lb/>
我亦乾坤放逸人探竒名山興未已落日長歌招隱詩<lb/>
采藥尋君從此始<lb/>
　　　題張玲畵四時花<lb/>
張子寫生人歎嗟解衣停筆思盤拏金盂倒汁墨痕斜<lb/>
挽回物力春豪奢風前脉脉牡丹芽小草濈濈爭含葩<lb/>
夏榴秋蕖取次花四時㑹有重幃遮不敎飛泊委泥沙<lb/>
請子更寫古松枒清隂盤據山人家石鼎煮苓延嵗華<lb/>
<pb n="KR4e0167_WYG_003-14a"/>
　　　西湖山居<lb/>
道人縛屋南山裏西湖正對柴門底藜杖經旬嬾出門<lb/>
門前看湖聊爾耳秋風撫掌桂花開坐對白石歌隱士<lb/>
溪翁住近不相知晨昏同飲西湖水<lb/>
　　　環溪釣處為陳憲僉題<lb/>
長樂山水閩中雄諸峯北來開巃嵸一溪發源深莫極<lb/>
環繞却與諸山逢山根倒挿溪水碧山靄冥冥溪樹失<lb/>
鴰鶬鸂䳵啼向人四面波光山月出美人有時坐溪邊<lb/>
<pb n="KR4e0167_WYG_003-14b"/>
竹竿裊裊牽春煙腰間笭箵興自好日暮吟對江花前<lb/>
我亦平生稱釣翁十年避地滄溟東他時倘慕三花樹<lb/>
萬里來尋煙霧中<lb/>
　<lb/>
　<lb/>
　<lb/>
　<lb/>
　太白山人漫藁巻三<lb/>
</p>
<p>
</p>
  </div>
<div>
<head>太白山人漫藁巻四</head> <lb/>
    <p>
<pb n="KR4e0167_WYG_004-1a"/>
欽定四庫全書<lb/>
　太白山人漫藁巻四<lb/>
　　　　　　　　　　　　明　孫一元　撰<lb/>
　　五言律詩<lb/>
　　　秋興二首<lb/>
白幘乘高興青山載酒甌登臨歌猛士形勝俯南州龍<lb/>
卧江光晩鵰盤雲色秋西湖有狂客吹笛遍滄洲<lb/>
平野秋光凈廣川落日虛紅留楓樹晩黄見菊花初時<lb/>
<pb n="KR4e0167_WYG_004-1b"/>
序悲舟楫江湖無諫書南山歸卧處還喜有茒廬<lb/>
　　　渡江<lb/>
斗酒醉初醒長歌望海門晩山横北固落日照中原沙<lb/>
白鳥雙下天青江獨吞壯懐方激烈危坐欲騰鶱<lb/>
　　　看山<lb/>
支郎構别業龎老逺塵寰偶到無言處來看江上山風<lb/>
篁元不整水鶴自飛還殘日漁樵盡柴門影獨閒<lb/>
　　　讀孟浩然詩<lb/>
<pb n="KR4e0167_WYG_004-2a"/>
春水長蘭苕春鷗來復饒雲光欲到地江色澹相揺濁<lb/>
酒同漁父輕風動野袍峴山斜照裏歸去趂鳴橈<lb/>
　　　同沈啓南吳門載酒泛月二首<lb/>
望望蒼茫裏閒雲度野田山空偏受月水濶不分天酒<lb/>
琖初侵夜星河半在船白袍江海上樗散自年年<lb/>
微茫風日暮歸鳥下青田暝色遥吞樹波容澹寫天豚<lb/>
魚不吹浪萍葉故迎船笑殺鴟夷子浮家不計年<lb/>
　　　登越江城寄彭濟物憲副<lb/>
<pb n="KR4e0167_WYG_004-2b"/>
鼔角風初曙登樓倚望時春愁迷斷雁野色帶荒陴千<lb/>
里雲山夢十年江海詩兵戈阻前路還繫故人思<lb/>
　　　有客<lb/>
草堂對湖水地僻有高情雨意開林色秋光泛菊英到<lb/>
船覓魚蟹有客過柴荆長日看山處相留几簟清<lb/>
　　　曉起<lb/>
曉起風威急江城鼓亂撾沙明初報日樹凍半留花末<lb/>
路無騰蹋孤懐有歳華平生杜陵老爛醉是生涯<lb/>
<pb n="KR4e0167_WYG_004-3a"/>
　　　癸酉六月望夜同施邦直棹舟西湖歴六橋抵<lb/>
　　　望湖亭乘月登孤山拜和靖處士墓<lb/>
向曉南屏路相擕上釣䑳山根晴亦濕湖面夜難昏月<lb/>
色留吹笛鷗羣避洗樽來尋林處士地下有知言<lb/>
　　　戎馬<lb/>
戎馬臨闗塞笳聲逺地哀朝廷聞選士道路困輸財星<lb/>
月天山動烽烟瀚海來安能有飛將坐掃陣雲開<lb/>
　　　漁父<lb/>
<pb n="KR4e0167_WYG_004-3b"/>
野水平於席中流風力微江花迎日凈沙鳥背帆飛黄<lb/>
㡌為漁父青錢買釣磯只今鷗社裏投老願無違<lb/>
　　　聽泉<lb/>
聽泉坐厓石來洗人間煩到面葉聲亂隔林雨意喧調<lb/>
高元自得道在却誰言歸路不知晩還看白鳥翻<lb/>
　　　席上沈啓南先生限韻賦白荷花因柬錢士𢎞<lb/>
　　　水部<lb/>
越女起新浴亭亭立晩凉波明弔清影露冷薦瑶觴與<lb/>
<pb n="KR4e0167_WYG_004-4a"/>
月還同調無人只自芳永言老南浦願不嫁東皇<lb/>
　　　送杭東卿憲副入京<lb/>
對靣意不盡長風吹别襟江湖浮樹杪鸛鶴下秋隂羣<lb/>
盜還多難諸方慮已深治平望公等堯舜格君心<lb/>
　　　夜起煮茶<lb/>
碎擘月團細分燈來夜缸瓦鐺然野竹石甕瀉秋江水<lb/>
火聲初戰旗槍勢已降月明猶在壁風雨打山牕<lb/>
　　　謁孤山林和靖處士祠<lb/>
<pb n="KR4e0167_WYG_004-4b"/>
我識林居士角巾老不妨文章餘琬琰山水借聲光老<lb/>
鶴迎人立疎梅作意香誰言傍脩竹配食水仙王<lb/>
　　　憶昔<lb/>
憶昔雲中士括囊秘命修於莵䭾醉影老劍伴清遊絶<lb/>
火毛三伐飲泉月一抔十年回首處天地隔滄洲<lb/>
　　　晩霽<lb/>
晩來雨初霽煙火隔林微一徑牛羊入孤村桑柘稀長<lb/>
天下逺水積霧帶嵒扉月黒聞人語溪南種樹歸<lb/>
<pb n="KR4e0167_WYG_004-5a"/>
　　　月夜同施彦器毛應奎二憲副三茅方丈對飲<lb/>
　　　得饒字<lb/>
意極不成舞角巾醉裏豪菉葹悲道路山水自漁樵白<lb/>
月照斗酒長風吹鬢毛夜深催擊鉢一笑得詩饒<lb/>
　　　月夜登臺和彭濟物韻<lb/>
凌虛有古榭入夜月同幽桂影吹欲散水光凝不流酒<lb/>
杯落吾手詩句破高秋見說盧敖在同追汗漫逰<lb/>
　　　送彭濟物憲副赴闕<lb/>
<pb n="KR4e0167_WYG_004-5b"/>
多難還分手秋邊一劍雄青雲懸短夢白日照孤忠驛<lb/>
竹啼山鬼江汀卧晩楓兵戈猶在眼好奏未央宫<lb/>
　　　夜坐柬錢員外士宏<lb/>
中夜不成寐屋梁落月空攬衣驚䑕散看劍炙燈紅吾<lb/>
道空山裏年華細雨中故人有傲吏相憶興還同<lb/>
　　　對酒<lb/>
嵒石韜弓劍風塵混客身易消吳地酒不見隴山春失<lb/>
路無騰蹋供愁似衆人獨憐嵇叔夜何處可藏眞<lb/>
<pb n="KR4e0167_WYG_004-6a"/>
　　　幽居雜興十首<lb/>
草堂連翠微一徑轉柴扉竹裏厨人散雨中春事稀蜂<lb/>
房爭自課花片覺全飛政愛蒲團好焚香了化機<lb/>
六籍聊遮眼高眠傍屋牙春來詩得計老去醉為家門<lb/>
映斜陽樹山開背郭花鄰翁閒有約相對話河車<lb/>
十日荒城雨開門草又新若無一杯酒辜負百年身澹<lb/>
澹春圍野青青山近人喜看江上影依舊白綸巾<lb/>
野次寡輪鞅春深漸輟耕幽禽隔樹小滋蔓上墻生蒲<lb/>
<pb n="KR4e0167_WYG_004-6b"/>
長青堪把桑空繭欲成自縁躭野趣不是愛逃名<lb/>
歸卧茒簷下讀書終愛貧鸎聲十年事草色滿城春道<lb/>
喪悲浮俗情高夢古人眼前君莫問我與酒盃親<lb/>
雞聲催旦暮歳月夢中移雲漢空回首溪山獨占竒買<lb/>
船同鶴載得句報僧知却笑南華子間看野馬馳<lb/>
柴門春雨裏野水明荒陂碧草看還長白袍閒自知短<lb/>
歌聊起舞扶醉强題詩元有林泉志歸來更不移<lb/>
清風生甕盎吾亦愛吾貧看竹雲連屐鈎簾雨映人梅<lb/>
<pb n="KR4e0167_WYG_004-7a"/>
花偶到座硯水動浮春意外渾無物青山共此身<lb/>
小艇初移棹揺揺進遠風晴江獻嶼碧老樹消春紅斗<lb/>
酒長吟處百年無事中釣竿如在手便好作漁翁<lb/>
睡起不自好出門望逺山碧雲回夕色老木澹秋顔道<lb/>
路從違裏菰蒲坐嘯間吾師白鷗鳥長日與同還<lb/>
　　　贈别顧華玉謫全州<lb/>
桂嶺經行處泉聲日夜潺飛虵晴挂樹毒霧晝沉山去<lb/>
國鳴孤楫傳詩到百蠻栁侯讀書處遺像沅湘間<lb/>
<pb n="KR4e0167_WYG_004-7b"/>
　　　江南道中<lb/>
去國烽烟異懷人涕泗滂九闗啼虎豹三月裹餱糧日<lb/>
晩漁人語雲回雁路長請泥吾豈敢晏坐恐埀堂<lb/>
　　　鵝湖費閣老見訪山中作詩贈之<lb/>
天遠辭朝日江清一棹東艱危思欲濟留滯氣還雄水<lb/>
宿魚龍國帆連鸛鶴風便隨梅福去莫問國師公<lb/>
　　　重遊江上寺<lb/>
重遊江上寺相對一樽開耒耜知天力東南息戰灰堞<lb/>
<pb n="KR4e0167_WYG_004-8a"/>
樓浮海動潮勢抱山來落日聞人語漁樵一徑回<lb/>
　　　聞開化兵亂問訊吾廷介父子<lb/>
問訊南來客移家近向城長貧方學道多病更聞兵顧<lb/>
我蓬蒿質憐君江海情續盟定何日瓢笠祝融行<lb/>
　　　費鵞湖閣老顧與成參議同訪有詩見遺依韻<lb/>
　　　和答<lb/>
雨餘秋寺裏一徑轉松長上客同乘屐髙人獨據牀塔<lb/>
隂眠石壁鶴跡遍山房歸去猶餘興看鷗意不忘<lb/>
<pb n="KR4e0167_WYG_004-8b"/>
　　　感興<lb/>
作詩久成祟身世困天弢夢斷心猶壯燈青首獨搔梨<lb/>
花三月暮春水一帆髙何處歸來好看山破白醪<lb/>
　　　江城柬殷近夫<lb/>
沙上風煙異經時老客心遠天低故壘落日帶空林目<lb/>
極芳華晩愁縁野水深江城有嚴武猶可慰孤吟<lb/>
　　　席間戲和近夫<lb/>
江上風煙好依依俗更敦故人有傲吏喚客共清樽覓<lb/>
<pb n="KR4e0167_WYG_004-9a"/>
句開梅閣投壺對竹根一春狂未了頭戴小烏巾<lb/>
　　　對雪<lb/>
清晨寒威作倐爾失荒陂飢烏噪欲死老鶴光自竒斜<lb/>
斜全傍竹脉脉政宜詩西湖理釣艇憶得去年時<lb/>
　　　避冦吳興山中二首<lb/>
日暮漁樵散山空河漢明柝聲悲永夜戎馬閉孤城去<lb/>
國美人盡感時黄葉生酒杯徒自好極目一霑纓<lb/>
露下蟲聲雜蓬門月色沉燈明人按劒風急虎行林南<lb/>
<pb n="KR4e0167_WYG_004-9b"/>
國兵戈滿中原涕淚深裋衣挽不及卧病北山岑<lb/>
　　　簡邵國賢少司徒<lb/>
青鞵偶城市邂逅喜相投一笑滄江逺到門拄杖留人<lb/>
文望吾子天意老漁舟不盡風前興寒花卧晩幽<lb/>
　　　寄山中相知<lb/>
世間果何意一事我來無碧海分琅菜青天夢白榆笑<lb/>
看驢背影又落華山圖欲語無人㑹月明猿自呼<lb/>
　　　西湖<lb/>
<pb n="KR4e0167_WYG_004-10a"/>
十里山如拭西湖背郭流僧歸虹外雨雲抱水邊樓春<lb/>
事多逢醉歌聲半是愁獨憐垂釣者吾欲共滄洲<lb/>
　　　同董子言陳用明沈天用僧古心晩凉擕榼湖<lb/>
　　　上以老杜山青花欲然分韻得花字<lb/>
六橋尋勝處去去望中賒樹老秋連石湖酣晩映花山<lb/>
光酬野客詩意愛漁家歸路殘陽裏鏗鏗拄杖斜<lb/>
　　　夜過王漢章留酌<lb/>
一笑眞良晤相看意氣同杯痕寒較淺暝色坐來空倒<lb/>
<pb n="KR4e0167_WYG_004-10b"/>
幘髙人醉焚香秀句工阿咸更清絶愛客似而翁<lb/>
　　　月夜過凌時東<lb/>
角巾興自好愛月訪柴門幽事同吾子青山閣酒樽江<lb/>
風動髙樹野水明孤村欲問今宵意漁歌起釣䑳<lb/>
　　　宿歸雲菴<lb/>
獨坐山中寺境閒眞意存瓦燈燃石壁松葉暗柴門夜<lb/>
久無羣動詩成偶自言上方鐘意早山月落前軒<lb/>
　　　秋夜不寐<lb/>
<pb n="KR4e0167_WYG_004-11a"/>
造物終難料夜長耿不眠酒醒燈暈裏秋墮葉聲邊盆<lb/>
盎乾坤夢溪山藜莧緣平生陳正字死不受人憐<lb/>
　　　沈啓南挽詞<lb/>
風流驚絶代投老有餘情海内求詩草圖中聽水聲人<lb/>
多憐蹇拙天亦愛聰明回首荒山道斜陽草樹平<lb/>
　　　夜宴<lb/>
河漢近瑶席開簾空翠生金杯揺夜影畵燭剪春聲一<lb/>
笑藏鉤戲低回舞雪輕歡歌雜未歇澹月照三更<lb/>
<pb n="KR4e0167_WYG_004-11b"/>
　　　送許天賚赴春試<lb/>
角巾快一識相對殘陽紅多路笑我拙收功與子同山<lb/>
青去鳥外春滿片帆中政恐釣竿手畵眉終未工<lb/>
　　　劒<lb/>
得自昆吾北土花尚蝕紅歌魚志終俠斫地氣何雄寒<lb/>
日飛孤電晴空走白虹平生忠義在仗爾靖蠻戎<lb/>
　　　晩晴信歩至城東草堂主人開樽留酌<lb/>
東風吹晩歩拄杖散閒身燕掠春隂薄鳩鳴桑葉新過<lb/>
<pb n="KR4e0167_WYG_004-12a"/>
君文杏館呼我謫仙人政有煙霞骨還知麋鹿親<lb/>
　　　毗陵李太守禦賊<lb/>
戰格東西破孤城誓始終自揮朱雀幟衆擁紫髯公吳<lb/>
楚哀歌滿江湖控制雄為憐廵遠義湏愛晟瑊風<lb/>
　　　休寧汊口十詠<lb/>
　　　　旗山<lb/>
有美神明地青山旗勢開連村看世胄繼代有賢才赤<lb/>
羽迎雲出翠華拂日來人家讀書處髙下見松梅<lb/>
<pb n="KR4e0167_WYG_004-12b"/>
　　　　鼓石<lb/>
平野山根出形如一鼓横何人費修琢真宰自生成苔<lb/>
剝青猶好雲深濕不鳴太平有樂部還擬獻承明<lb/>
　　　　筆峰<lb/>
山勢南來遠筆峰獨不羣煙嵐晴露頴草木碧成文人<lb/>
物千年秀道源百世聞夕陽重回首髙望入寒雲<lb/>
　　　　硯嶺<lb/>
一帶嶺横起渾如硯琢成咸池清露滴仙掌黒雲生元<lb/>
<pb n="KR4e0167_WYG_004-13a"/>
氣天應結人文世久明誅茒山麓下閉户著陶泓<lb/>
　　　　暘谷<lb/>
谷口日升處雲開萬里輝遥看峯影出漸覺露華稀地<lb/>
煖禽聲樂泉甘草木肥端明種松處百萬已成圍<lb/>
　　　　雲溪<lb/>
落日溪光淨閒來坐石磯因看異人跡猶見紫雲飛㟁<lb/>
坼楓根出沙寒石髪稀懐賢増感慨回首意都違<lb/>
　　　　龍山<lb/>
<pb n="KR4e0167_WYG_004-13b"/>
蜿蜒山脉好神物欲飛翔亂石蒼鱗動千松翠鬛長地<lb/>
形接閩越人物自梁唐山脚遺祠在題詩仰末光<lb/>
　　　　鳯林<lb/>
聞道東林竹當年有鳯鳴濕雲吹不散凉月亂還明疎<lb/>
見晩山色遥連茒舎清豈無逸士駕載酒寄髙情<lb/>
　　　　鄉約<lb/>
休陽萬山裏民物義相敦耕鑿猶前古詩書自一村應<lb/>
看風俗厚尚有典刑存遺訓追先哲年來德業温<lb/>
<pb n="KR4e0167_WYG_004-14a"/>
　　　　吟社<lb/>
續代開吟社佳時賸一遊思竒山改色興到鳥深愁大<lb/>
雅聲猶在黄初𣲖尚留太平風物好有句頌皇猷<lb/>
　　　荆溪道中<lb/>
樹夾蒼厓立遥遥溪路微浪花迎棹尾山影上人衣飢<lb/>
鵲鳴將下頽雲凍不飛還尋舊逰處日暮漁樵稀<lb/>
　　　幽居二首<lb/>
萬事歸來好幽居養性靈敎兒收藥裹留客話熊經投<lb/>
<pb n="KR4e0167_WYG_004-14b"/>
老丈人行生來處士星相過君莫問身世一魚舲<lb/>
自得窮通理幽居不誤身清流梳石髪遠霧着山巾竹<lb/>
上僧留偈庭前鶴近人科頭坐終日吾自愛吾真<lb/>
　　　王方伯與時製深衣幅巾大帶絇履見遺小詩<lb/>
　　　裁謝<lb/>
敎化尊方伯能令風俗敦人文今更煥吾道喜猶存居<lb/>
士香山社先生獨樂園興來風日好行傍栁花村<lb/>
　　　永嘉王子揚見訪山中留酌<lb/>
<pb n="KR4e0167_WYG_004-15a"/>
樽酒歌聲發蓬門秋意深泉光浮野竹山氣濕空林一<lb/>
笑得吾子百年獨此心便期同隱操更喜有髙吟<lb/>
　　　山寺對雪<lb/>
寒入山中寺今晨雪意逢清樽留客過野興對僧濃别<lb/>
渚迷鷗影深林印虎踪此時誰㑹我倚杖立髙松<lb/>
　　　送吳希明<lb/>
送子長楊渡白雲歌未終江山情共别燈火夢還同一<lb/>
路黄梅雨半帆白鳥風波聲催棹急何處寄詩筒<lb/>
<pb n="KR4e0167_WYG_004-15b"/>
　　　宜興吳克學雨中遠訪予于吳山一宿而别詠<lb/>
　　　此送之<lb/>
故人共短席相對酒杯深一宿蘧廬夢百年翰墨心雨<lb/>
疎分薄曙蟲響起空林後夜成相憶月明何處砧<lb/>
　　　僧明秀東林別業<lb/>
結屋東林下市鏖㢠不聞疎花寒照雨老樹暝巢雲摩<lb/>
詰元非病懶殘不忌葷茒簷兀坐處萬物自芸芸<lb/>
　　　石林<lb/>
<pb n="KR4e0167_WYG_004-16a"/>
亂石生寒靄殘林帶晩曦松凉供睡穏山靜與詩宜入<lb/>
洞隨猿跡登崕割蜜脾朅來天壤内此地可棲遲<lb/>
　　　同凌時東吳介夫僧古心逰虎跑寺泉頭分韻<lb/>
　　　得空字<lb/>
長日尋幽處穿林興不窮把杯秋寺裏得句野泉中山<lb/>
路晴吹葉石梁晩度風有僧同杖屨更洗世情空<lb/>
　　　失鶴六首<hi>有引</hi>
　　　　余蓄一鶴一夕開籠調舞忽爾髙逝長望不<lb/>
<pb n="KR4e0167_WYG_004-16b"/>
　　　　還時松房夜寂風月清烱獨引歩顧影誦唐<lb/>
　　　　人想伊只在秋江上之句因用首尾作詩六<lb/>
　　　　首付童子長歌以招之<lb/>
只在秋江上孤音何處聞夢回千里月愁入萬山雲欲<lb/>
賦招難返長憐思不羣此時還憶汝書寄武夷君<lb/>
只在秋江上連宵信不通忽看雲外影漫擬頂間紅樂<lb/>
府音猶是山家籠已空此時還憶汝學舞小庭中<lb/>
只在秋江上長吟首重搔避烟茶已熟窺户月初髙山<lb/>
<pb n="KR4e0167_WYG_004-17a"/>
角聞孤笛湖隂夢小舠此時還憶汝把酒興空豪<lb/>
只在秋江上髙飛竟不還君應憐逺漢吾豈戀區寰雲<lb/>
冷難成夢月明疑扣闗此時還憶汝何處訪蓬山<lb/>
只在秋江上孤蹤竟所之花間扶杖處竹外聽泉時野<lb/>
客來𤣥圃山僧寄紫芝此時還憶汝伴我夜吟詩<lb/>
只在秋江上烟霞㡬萬重堦前留墮羽苔面想行蹤雲<lb/>
影忽傍水月明猶在松此時還憶汝跨我出樊籠<lb/>
　　　西爽亭㑹别周叅政楊顧二叅議<lb/>
<pb n="KR4e0167_WYG_004-17b"/>
對酒山亭上清秋思更豪輕鷗動江色片雨帶林皐興<lb/>
逐王司馬詩當何水曹分擕聊一笑日暮上漁舠<lb/>
　　　寄越中諸友<lb/>
自别西湖上逃名人不聞飯甘黄獨味身在野鷗羣俗<lb/>
病難相惱靜居已策勲何時還一笑採秀入閒雲<lb/>
　　　贈鄭師凖<hi>有引</hi>
　　　　浦江義門鄭師凖訪予山中坐次因與談先<lb/>
　　　　世同居之義鄭氏自宋建炎初至我朝居已<lb/>
<pb n="KR4e0167_WYG_004-18a"/>
　　　　十餘世厯三百餘年合數千指而食守宗法<lb/>
　　　　不墜宋元二史具載孝義傳中而我朝猶以<lb/>
　　　　孝義顯被殊恩之盛然則舉斯世之大而義<lb/>
　　　　之間見者僅僅若是是可嘉也亦重可歎也<lb/>
　　　　作詩贈之<lb/>
義居聞鄭氏十世浦江濵國有張公藝人傳李自倫宗<lb/>
文今更見俗化喜猶淳海内樊籬共寧無感激人<lb/>
　　　虎丘慧上人山房<lb/>
<pb n="KR4e0167_WYG_004-18b"/>
占勝景相於僧閒水竹居牕幽滋蘚暈樹老帶蟲書石<lb/>
鼎秋聮句溪園夜剪𬞞買山錢可借許我築茒廬<lb/>
　　　獨徃<lb/>
無媒幽徑迥笑語領東風遠燒攙新緑寒花動小紅野<lb/>
情藜杖底詩句酒杯中一路春相候何人識化工<lb/>
　　　燕都張子言訪山中<lb/>
有客自高格入山從我遊衣裳上雲色几簟枕泉流嵇<lb/>
叔遠世味山公得酒儔柴門近湖水還可到漁舟<lb/>
<pb n="KR4e0167_WYG_004-19a"/>
　　　春日吳門和李獻吉見寄二首<lb/>
春水動幽興江行人跡稀青楓隨浦斷遠鴈與雲歸過<lb/>
雨花經眼停舟山近衣長吟愁落日霞外看餘暉<lb/>
漫艤吳門棹因成極勝遊野吟峯影出林卧草光流帆<lb/>
靣過江鳥雲隂開晩洲狂歌聊自得隨地覓巖丘<lb/>
　　　石亭<lb/>
石亭圍野色晏坐長髙情細竹通幽澗呼兒洗玊罌蒼<lb/>
蒼松雨墮冉冉島雲生掃石題詩句長留眞隱名<lb/>
<pb n="KR4e0167_WYG_004-19b"/>
　　　惠山寺<lb/>
髙卧山中寺瞢騰過午鐘身間隨物化意到與天通松<lb/>
閣雲光入山泉雨氣空焚香憶摩詰興味頗相同<lb/>
　　　同顧與成叅議過蓉湖别墅分韻得禾字<lb/>
龍山斜帶郭樹宻野凉多湖氣熏晴日雲光凈緑禾茶<lb/>
𤓰隨地覓村徑與君過佇愛幽居晩兒童竹裏歌<lb/>
　　　遊道塲山<lb/>
伏虎昔年寺塔留雷半焚我來白日靜鐘落青山聞亂<lb/>
<pb n="KR4e0167_WYG_004-20a"/>
石開雲氣晴池散鳥羣遲回興不盡林葉落紛紛<lb/>
　　　雨晴<lb/>
曉起雨初霽輕風到野袍日迎山氣盡天入鸛羣髙出<lb/>
澗喜新漲擕僧同小舠欲留還自去詩意動林臯<lb/>
　　　錢員外施藥濟人逺近風動作詩戲贈<lb/>
濟世韓康伯辭官陶隱居花前開藥裹月下檢方書道<lb/>
骨時應長塵縁漸破除髙風動城郭人跡滿門閭<lb/>
　　　寄顧台州華玉<lb/>
<pb n="KR4e0167_WYG_004-20b"/>
使君有道氣為政亦山中坐見桃花色青林度逺風才<lb/>
堪一世用官與衆人同飢食莤溪橡長歌興不窮<lb/>
　　　遊龍井山<lb/>
石磴攀蘿上天風倚杖吟鐘鳴山意動泉静樹光深白<lb/>
日觀雲物清樽坐石林歸來興更好纎月映孤岑<lb/>
　　　晩凉獨坐湖上荷花盛開<lb/>
薄晩西湖上花開還自憐風回香冉冉鷗泛葉田田雲<lb/>
色晴移水月明凈放船夜凉興更好獨坐釣絲邉<lb/>
<pb n="KR4e0167_WYG_004-21a"/>
　　　鄭繼之地官久不過湖上奉簡<lb/>
怪爾狂吟客不過湖水濵寧遭官長罵莫得野人嗔雲<lb/>
外烏藤杖水邊白鷺巾相看只自好空送月華新<lb/>
　　　同孟僉事望之登虎丘山<lb/>
停舟倚暮色開琖對江濆山㢠朱甍出鐘鳴碧殿聞林<lb/>
花交野㟁石壁動春雲落日狂歌客登臨興不羣<lb/>
　　　東郭草堂和王濟之閣老韻<lb/>
草堂臨野水苔積路難分枕簟虚山月琴尊度海雲㗳<lb/>
<pb n="KR4e0167_WYG_004-21b"/>
然眞得道隱矣不須文長日少人跡門開鸛鶴羣<lb/>
　　　蘭<lb/>
落日天風動空山蘭葉芳瀟瀟湘水濶冉冉楚雲長獨<lb/>
抱幽人操空懐王者香隔江費褰采嵗暮永相望<lb/>
　　　贈黄得之二首<lb/>
海内談詩早聲名髙適齊風塵同佇望衣食各卑棲落<lb/>
日雙鵰急空林孤兕啼愁聞更出狩校獵羽林西<lb/>
我愛黄江夏雲山夙有期風流懐上世瀟洒有清詩笑<lb/>
<pb n="KR4e0167_WYG_004-22a"/>
拾滄江月行歌青桂枝嵇康得石髓王烈許從師<lb/>
　　　聞郡使者救水荒<lb/>
地入黿鼉窟天連鵞鸛羣君心時注念使節日憂勤滄<lb/>
海流雲氣青山捲浪文歳功猶足望歌頌動江濆<lb/>
　　　簡程確齋<lb/>
有美人中傑名應入邵評易傳殷末世文尚漢西京樽<lb/>
酒觀羣化衣冠異俗情率溪有長雚釣取北溟鯨<lb/>
　　　海鹽陳用明朱元素僧明秀見訪山中酒次作<lb/>
<pb n="KR4e0167_WYG_004-22b"/>
　　　詩贈之<lb/>
可人費招挽今喜過蓬門黄烏坐中午青山意外春詩<lb/>
新聮石鼎興逸逐清樽明日還相憶來歌白鷺巾<lb/>
　　　題孫道甫東園巻<lb/>
小闢東園地間來樂事宜幽懷流動處好鳥忽鳴時灌<lb/>
藥引清沼護花編短籬主人足高興嵇吕共襟期<lb/>
　　　遊勝果寺<lb/>
偶過江上寺政遇遠禪師泉石闗幽興雲山進酒巵小<lb/>
<pb n="KR4e0167_WYG_004-23a"/>
樓圍晏坐細雨好尋詩隔塢茶煙起燒殘藤一枝<lb/>
　　　茒屋清溪上<lb/>
茒屋清溪上漁歌入座聞水光偏映竹釣石自生雲地<lb/>
近青藜杖身隨白鳥羣此中有眞趣長日少塵紛<lb/>
　　　夀楊氏母九十<lb/>
阿母逢初度北堂風日晴花光動酒影玉笛轉春聲女<lb/>
閣清樽在華筵白髪明膝前供笑語願祝到雲礽<lb/>
　　　送友人北上<lb/>
<pb n="KR4e0167_WYG_004-23b"/>
扣舷歌小海判袂送君行秋入風雲壯鵰盤原野晴山<lb/>
迎揚子渡潮語廣陵城還憶西湖上漁歌載酒觥<lb/>
　　　題孫以德竹窻巻<lb/>
窻前立蒼壁坐對時蕭森秋影雲垂地夜聲風滿林寒<lb/>
吹拄杖濕青入酒杯深湘客渺何許遥聞飛珮吟<lb/>
　　　贈友人之梁宋<lb/>
壯志輕離别鏤刀拂雪明他方正多事中原誰請纓彩<lb/>
裘違故國琴筑歇芳聲勸爾一杯酒出門空復情<lb/>
<pb n="KR4e0167_WYG_004-24a"/>
　　　石川子夜半相訪<lb/>
境静人羣絶夢回庭影空打門走狂客半夜驚山翁烏<lb/>
鵲霜林月堞樓皷角風更湏笑疎懶脫幘坐髙松<lb/>
　　　宜軒為吳孟端賦<lb/>
兄弟古所愛君家義仁行青春池草夢白日棣華明潁<lb/>
上荀文若吳中陸士衡詩書有家學不負竹洲名<lb/>
　　　次韻寄祝維貞員外<lb/>
歸來光範門書策不須論白日自幽事清泉在小園鳩<lb/>
<pb n="KR4e0167_WYG_004-24b"/>
鳴開竹閣月曉過梅村鄰父時時㑹壺觴笑語温<lb/>
　　　孫萬春挽詞<lb/>
西風起天末驚失少微星問字人初去燃藜火尚青竟<lb/>
眠藤樹樾難起草堂靈偶過西州路令人涕泗零<lb/>
　　　觀魚<lb/>
歩屧石池上觀魚坐短蒲翻萍銀撥刺吹浪雪糢糊沙<lb/>
白雲光凈日斜島嶼孤濠梁相對處吾亦偶忘吾<lb/>
　　　浩嘯<lb/>
<pb n="KR4e0167_WYG_004-25a"/>
浩嘯竹林間來過湖水灣晩花餘色凈雙鶴照衣閒用<lb/>
拙思深隱時危慚獨還狂歌聊自得隨意弄潺湲<lb/>
　　　發漕河<lb/>
初日浮髙樹清鷗散淺沙挂帆湖水上聞笛野漁家㟁<lb/>
坼菰蒲合雲迷山郭斜芳洲動幽興自起采蘋花<lb/>
　　　歳暮<lb/>
身世馬虺隤索居不用媒恩多貧曝日吟苦飢鳴雷凍<lb/>
鵲遲遲下晴梅鼎鼎開詩書娛此夕吾意老山隈<lb/>
<pb n="KR4e0167_WYG_004-25b"/>
　　　春日王氏池亭一首<lb/>
别浦漁歌近臨流水檻開主人時杖屨斜日在莓苔沙<lb/>
凈新篁出亭幽羣鳥來習池風景異喜有葛强陪<lb/>
　　　大善寺贈惠上人<lb/>
訪客溪邊寺惠休解愛才髙吟時野興小坐引春杯翠<lb/>
壁雲光薄青林雨氣開㑹當忘物我相對碧山隈<lb/>
　　　過黄勉之明水草堂<lb/>
去去草堂逺懷人藜杖過青林散山靄翠壁吹江波竹<lb/>
<pb n="KR4e0167_WYG_004-26a"/>
裏鳩聲切吟邊野興多相看皆道氣白日卧雲蘿<lb/>
　　　同吾進士謹遊陳遂初湖上草堂<lb/>
野徑山光裏草堂湖水傍開樽臨絶壁㟁幘俯滄浪虚<lb/>
渚秋光淨髙雲晩木凉同遊得朋舊歌罷興偏長<lb/>
　　　飲惠憲副北屏别墅<lb/>
對酒清溪上聞歌杳靄間竹光酣晩日雲影動秋山好<lb/>
鳥移時下名園盡日閒主人愛瀟散野客不知還<lb/>
　　　寄鄭繼之<lb/>
<pb n="KR4e0167_WYG_004-26b"/>
少谷平生友青雲半載離豈忘吳地客不寄鴈門詩嘯<lb/>
傲定何日經綸須此時後期解朱紱同飽九莖芝<lb/>
　　　訪許進士台仲九杞山中二首<lb/>
山水經年别樽罍十日留柴門沙月動木榻海雲流同<lb/>
愛名山隱難忘帝國憂何時解朱紱一笑共滄洲<lb/>
下榻山中夜論交海上村百年同意氣雙淚獨乾坤木<lb/>
葉風江亂秋燈霧樹昏滄洲終自好白首釣魚䑳<lb/>
　　　溪堂落成鄰漁以篛笠草蓑見遺<lb/>
<pb n="KR4e0167_WYG_004-27a"/>
卜築苕溪上幽居景自賒杜陵今避地龎老喜移家石<lb/>
榻青霞滿山樽白月斜鄰翁惠釣具雲水足生涯<lb/>
　　　尚書許公挽詞<lb/>
四海哀良弼百年憶老成西風吹畵翣落月照丹旌相<lb/>
紱懷當日戎冠識舊名我為天下念回首一沾纓<lb/>
　　　南軒下梅數花初放對酒盡日<lb/>
春日南軒下數花梅已香疎枝通月色淡影接溪光忽<lb/>
忽小詩就悠悠孤興長㑹湏憐獨立對坐領年芳<lb/>
<pb n="KR4e0167_WYG_004-27b"/>
　　　陸氏永思堂<lb/>
堂在溪流上門開雲樹中青禽廻野日黄葉引山風何<lb/>
日烟霞地來尋桑苧翁把酒坐終夕回首茨門東<lb/>
　　　同凌時東邵文化沈邦魁飲戴山大石上<lb/>
載酒問山寺尋幽過遠林殘霞依水凈新月隱杯深坐<lb/>
久頻移石歌長得賞心青春元自好歸櫂有高吟<lb/>
　　　哭吾惟可<lb/>
前年近夫死今日汝云亡泉石音容外乾坤涕淚傍才<lb/>
<pb n="KR4e0167_WYG_004-28a"/>
名悲造物星漢失文章吾道竟誰語寥寥孤夢長<lb/>
　　　漫筆用姑蘇文秀才韻<lb/>
翛然脫塵累浩汗竟何之千里雲山夢十年江海詩魚<lb/>
龍酣白日鴻鵠自清時著眼觀羣化長歌酒一巵<lb/>
　　　秋夜不寐<lb/>
蟲聲破孤寐起坐轉蕭騷白露星河近西風鴈背髙江<lb/>
山泣吏卒天地入旌旄老眼蒼茫外長吟首獨搔<lb/>
　　　夜雨<lb/>
<pb n="KR4e0167_WYG_004-28b"/>
寒柝聲初急殘燈燄不修長吟聞夜雨獨客卧江樓節<lb/>
物東山念朝廷西鄙憂驚風振叢薄迷鴈失灘洲<lb/>
　　　枕上漫爾成詩<lb/>
枕上三更夢愁多記不分長天低野樹茒屋帶星文月<lb/>
色萬里靜江聲永夜聞武夷猶汗漫宗社想諸君<lb/>
　　　題愛日樓<lb/>
髙樓奉親處日色滿簷牙夀祝靈椿樹詩歌丹棘花緑<lb/>
樽侑几席白髪恱年華春靄階庭内蘭孫又茁芽<lb/>
<pb n="KR4e0167_WYG_004-29a"/>
　　　脩竹亭<lb/>
脩竹何年種虛亭散翠隂清風自長夏赤日避髙林裊<lb/>
裊山雲淨娟娟溪霧深地偏人不到來往動高吟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0167_WYG_004-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白山人漫藁巻四<lb/>
</p>
<p>
</p>
  </div>
<div>
<head>太白山人漫藳巻五</head> <lb/>
    <p>
<pb n="KR4e0167_WYG_005-1a"/>
欽定四庫全書<lb/>
　太白山人漫藳巻五<lb/>
　　　　　　　　　　　　明　孫一元　撰<lb/>
　　五言排律<lb/>
　　　出塞二首<lb/>
夜出漢家城朝来塞上行黄金短匕首白馬縵胡纓瀚<lb/>
海驚傳檄燕山暗住兵妖狐衝隊立燐火隔原明栁拂<lb/>
轅門曙旗翻朔雨晴笑談開爼豆陳列走蛟鯨帳底鐃<lb/>
<pb n="KR4e0167_WYG_005-1b"/>
歌起軍中殺氣横寜知謝州簿猶是一書生<lb/>
四塞黄雲接西征更北征饑鷹掠地去駿馬跑空鳴出<lb/>
磧河聲咽抱關山勢横風生聞觱栗月黒見欃槍草際<lb/>
髑髏語雲間獵火明旋炊白登路暗𢷬黒山營鼓角三<lb/>
邉肅熊羆萬里行提攜玉龍起擬死報明庭<lb/>
　　　贈李將軍征南十八韻<lb/>
上將元知敵全軍用伐謀折衝臨逺服仗鉞下南州天<lb/>
末黄雲暗海門落日愁朱帆開逺浪畫角起中洲號令<lb/>
<pb n="KR4e0167_WYG_005-2a"/>
三軍肅妖氛指日收千山迎劒氣萬里擁蛇矛風急聞<lb/>
哀鴈波翻駭伏虯舟人歌小海幕客盡輕裘羽檄飛前<lb/>
渡艨衝據上流候晴占雉尾厭氣射旄頭馬援收諸洞<lb/>
留侯用一籌驚鱗還自潰窮獸欲何投殺勢奔封豕威<lb/>
聲走怒彪潛兵分部伍歸路扼咽喉尚詐終防變乞降<lb/>
更莫留直須臨獠穴盡擬破蠻酋俘獻君門喜凱還道<lb/>
路謳將軍列茅土四海仰皇猷<lb/>
　　　久雨書悶十四韻<lb/>
<pb n="KR4e0167_WYG_005-2b"/>
窮日閉茅屋雨深境更清楯眉上行蟻牆角卧空罌時<lb/>
序了長句生涯終短檠囘風摶野曠新水漲柴荆入夢<lb/>
暮雲碧懐人秋蘚生荒雞啼逺戌山鬼嘯空城袞袞風<lb/>
難定悠悠事屢更關河成阻越盗賊正縱横看劒哀歌<lb/>
咽銜杯樂意傾紀綱須汲黯諫疏憶匡衡十載居南服<lb/>
同時笑北傖鸑雛饑欲死汗血老無名極目煙波濶囘<lb/>
頭布褐輕誓將一竿去吾欲弄滄瀛<lb/>
　　　贈殷近夫靖江二十韻<lb/>
<pb n="KR4e0167_WYG_005-3a"/>
霄漢瞻多士君才滯一方青袍走吏卒白馬照江鄉學<lb/>
與前賢翼名應後輩光文鋒膏鸊鵜政理臥桁楊吳楚<lb/>
瘡痍地乾坤戰伐塲孤城危此日哀笛動清商萬里憂<lb/>
南服羣兇睨海疆轒輼防破取號令極飛揚涕為黎元<lb/>
墮心應末俗傷風雲看變合形勝認低昂謀食同雞鶩<lb/>
危身破犬羊農間留武備帝上演天潢喪亂哀孫楚賔<lb/>
朋憶鄭莊獨憐清詠苦每愛劇談長去國煙雲異故園<lb/>
橘柚荒土風猶未習水味只新甞鳥盡滄波濶天低落<lb/>
<pb n="KR4e0167_WYG_005-3b"/>
日黄子情惟浩蕩吾志正悲凉嵗晏舟檣闕途窮菉葹<lb/>
芳猶懐西北念夢寐耿難忘<lb/>
　　　近夫雨中載酒夜訪<lb/>
夫子多髙逸為官解愛賢衝泥山徑裏訪我桂叢邉不<lb/>
廢清時興還開文酒筵寒枝通宿鵲細雨濕浮煙盤出<lb/>
銀絲鱠詩歌漁父篇草堂元自僻華燭更成妍絶勝習<lb/>
池飲接䍦倒載還<lb/>
　　　送别彭冲老<lb/>
<pb n="KR4e0167_WYG_005-4a"/>
論交非一夕去路惜匆匆鳥盡暮雲碧天低落日空風<lb/>
塵千里别燈火一舟同句得勸杯處春歸吹笛中江山<lb/>
我亦老天地子何窮萬事已殘醉百年終短篷案留青<lb/>
玉在劒蝕土花紅客裏哀王粲戎間識吕䝉昂蔵各有<lb/>
意搔首看飛鴻<lb/>
　　　居定慧禪院<lb/>
髙眠雲中寺道路久費攀生涯依老宿幽事逺塵寰窻<lb/>
晴藥裹遍榻静圖書環殘葉下平阪荒煙翳潺湲嬾久<lb/>
<pb n="KR4e0167_WYG_005-4b"/>
厭文字静多生道顔短童立晩吹野色上柴闗境適物<lb/>
已化語忘機自閒門前桂應熟去去秋滿山<lb/>
　　　田園卜居<lb/>
明時有遺逸學稼老田園荷鍤雲千頃歸耕月滿村郊<lb/>
原隨歩屧田父共開樽引水蔬成畮編籬花映門竹邉<lb/>
行鳥雀桑下散雞豚晴日行看稼白頭坐弄孫年豐占<lb/>
木徳春到騐梅根農事時相較嵗功日自論徴科吏未<lb/>
擾耕鑿俗相敦看結田神社蹋歌笑語温<lb/>
<pb n="KR4e0167_WYG_005-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0167_WYG_005-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白山人漫藳巻五<lb/>
</p>
<p>
</p>
  </div>
<div>
<head>太白山人漫藳巻六</head> <lb/>
    <p>
<pb n="KR4e0167_WYG_006-1a"/>
欽定四庫全書<lb/>
　太白山人漫藳巻六<lb/>
　　　　　　　　　　　　明　孫一元　撰<lb/>
　　七言律詩<lb/>
　　　吳興浮碧亭<lb/>
浮碧亭前湖水平拍檻呼酒䨇眼明青天不動釣絲捲<lb/>
白魚入手漁舠輕悲風萬里動南紀落日一望揺東瀛<lb/>
沙鷗野鶩少機事道人亦有滄洲情<lb/>
<pb n="KR4e0167_WYG_006-1b"/>
　　　南征<lb/>
南征五月動旌旄瘴靄蠻煙望目勞此日壺漿迎虎旅<lb/>
㡬年江海泣弓刀戍樓鵰落風雲壯野日猩啼戰壘髙<lb/>
更喜皇天能悔禍不妨遊子臥江臯<lb/>
　　　滄江<lb/>
千林草樹静相依来往尋詩坐釣磯地近青春惟鳥雀<lb/>
夜来新水到柴扉中原落日愁多夢萬里滄江定不歸<lb/>
擬向鹿門為地主不妨常著芰荷衣<lb/>
<pb n="KR4e0167_WYG_006-2a"/>
　　　卜居一首柬甘泉山人<lb/>
嵗晩卜居草堂静長日晏坐人跡稀梅花不開凍雲合<lb/>
雪片忽堕山鵲飛春杯到手何意味江風隔岸吹客衣<lb/>
歸来道路不須問雲谷丈人還可依<lb/>
　　　春来兩月懶不讀書蕭然無一事<lb/>
少喜讀書今懶讀下牀過午頭亂蓬青山滿樓晏坐處<lb/>
落日半江元氣中看花聽鳥了物意尋詩把酒酬春工<lb/>
風前忽自發一笑十年夢落滄洲東<lb/>
<pb n="KR4e0167_WYG_006-2b"/>
　　　得彭濟物總制書<lb/>
白馬行營照暮春風流文采一時尊遼陽燈火夜談劒<lb/>
梁苑詞人今在門聞道經時頭盡白還知百戰氣猶存<lb/>
寄書為慰南州客臥病獨吟江上村<lb/>
　　　辛未中秋攜張逸人僧龍玉升顯東明西湖泛<lb/>
　　　月吹笛飲酒登望湖亭扶醉漫興<lb/>
一望晴煙破暝幽湖天灔灔月初浮旋攜斗酒呼隣父<lb/>
小有蔬盤上釣舟笛咽水龍中夜冷杯揺河影萬山秋<lb/>
<pb n="KR4e0167_WYG_006-3a"/>
人間囘首悲何事欲覽清光最上頭<lb/>
　　　岳武穆王祠<lb/>
誓死從来建大勲長驅虎旅蕩邊氛中原故舊今餘㡬<lb/>
四海相看獨有君吾道千年元氣喪皇圖萬里一江分<lb/>
至今風斷黄龍府鐵馬猶嘶戰後雲<lb/>
　　　蓬牕<lb/>
静啟蓬牕發孤嘯天風四簷吹晝晴亂石横泉自經緯<lb/>
幽蘭老桂時爭清詩書端坐了節序山林無事完姓名<lb/>
<pb n="KR4e0167_WYG_006-3b"/>
夜深魍魎向人拜薜茘女蘿衣分明<lb/>
　　　送彭濟物赴闕<lb/>
斗酒長歌賦逺遊客心無賴攬衣裘西風老鴈啼殘夜<lb/>
虛舘青燈夢九州一路江山隨指顧萬方時瘼要分憂<lb/>
功成天上歸来日還覔滄浪舊釣儔<lb/>
　　　秋晩登鎮海樓<lb/>
樓上輕雲散女陴樓前狂客獨支頤江當夕照半添色<lb/>
詩與秋山兩鬬奇木葉無言時序暮塵寰多事杖藜知<lb/>
<pb n="KR4e0167_WYG_006-4a"/>
只應又被漁郎笑雨細風斜歸去遲<lb/>
　　　新卜南屏山居<lb/>
石上藤蘿對夕曛解衣長日坐来頻挽囘滄海真無計<lb/>
領畧青山合有人養鶴似嫌䨇口累為漁又過一生身<lb/>
相逢惟是南屏老獨樹柴門許結隣<lb/>
　　　山居着野服<lb/>
道人占斷南屏景十里青山帶郭斜對水柴門通鶴渚<lb/>
隔鄰煙火是漁家巖頭老檜占風雨石上昌陽閱嵗華<lb/>
<pb n="KR4e0167_WYG_006-4b"/>
粧㸃太平還着我棕鞵桐帽送生涯<lb/>
　　　江上别吳廷髙約明年同遊嚴陵釣臺<lb/>
一曲離歌日欲晡寒雲漠漠亂蘼蕪晩風江上人初别<lb/>
黄篾樓中酒漫沽凍樹裹花春有迹暮林無葉月平鋪<lb/>
明年凖擬桐江去共訪嚴陵舊釣徒<lb/>
　　　登吳山絶頂望錢塘江潮<lb/>
獨倚危岑岸接䍦晩潮初上練痕齊亂撾鼉鼓妖蛟舞<lb/>
倒捲銀山海日低弓弩千年人去後帆檣萬里望中迷<lb/>
<pb n="KR4e0167_WYG_006-5a"/>
憑誰喚起眉山老為誦錢王廟裏題<lb/>
　　　荒村<lb/>
落日長風吹磧昏荒村寒月動籬門江潮枕上悲心壯<lb/>
山鬼燈前夜語繁亂後客身猶萬里斗間雲氣望中原<lb/>
欲添春水隨行李更聽漁歌起釣䑳<lb/>
　　　同顧九和侍講鄭繼之户部顧與成正郎殷近<lb/>
　　　夫縣令泛太湖作軍中樂酒酣賦詩<lb/>
洞庭秋老翠陂陀景物恢奇望裏過石柱天風廻鸛鶴<lb/>
<pb n="KR4e0167_WYG_006-5b"/>
海門波浪見黿鼉帆檣萬里憐漁父鼓角中流和櫂歌<lb/>
獨倚蓬窻渾不醉浮雲西北意如何<lb/>
　　　贈鶴<hi>并引</hi>
　　　　殷近夫養二鶴每予至輙相對舞愛而作詩<lb/>
　　　　贈之<lb/>
為愛使君䨇舞鶴杖藜相過水雲鄉入門瘦影當窻見<lb/>
隔樹閒行共我長碧海青天憐昨夢朱琴瑶月鬬圓吭<lb/>
他年結屋羅浮上萬樹梅花待汝翔<lb/>
<pb n="KR4e0167_WYG_006-6a"/>
　　　聞江隂解圍喜而獨酌爛醉<lb/>
好音慰我静風塵漫喜呼兒笑語新夏武有詩歌盛代<lb/>
江山無恙着髙人短蓑月下形應古白酒牀頭計未貧<lb/>
安得盡聞烽火息一瓢長醉太平春<lb/>
　　　中秋夜同吳興凌時東海昌董子言陳用明西<lb/>
　　　湖翫月爛醉歌此<lb/>
十里蒹葭雨盡收西湖一望月光浮野袍白幘同幽事<lb/>
菰米蓮房作好秋波静龜龍聽醉語夜凉河漢帶漁舟<lb/>
<pb n="KR4e0167_WYG_006-6b"/>
髙情盡在形骸外不用逢人説勝遊<lb/>
　　　與施邦直過南野堂訪陸如崐侍御遊道塲山<lb/>
　　　泛碧浪湖臨别書此<lb/>
一笑長髯意已投角巾相對草堂秋看山載酒青藜健<lb/>
籠鶴尋僧盡日遊浮世事多悲去鳥野人道在只滄洲<lb/>
他年寄跡来南墅小結芳鄰水竹幽<lb/>
　　　晩晴獨眺昇山絶頂<lb/>
石磴天風笑語清捫蘿直上思猶輕斷虹收雨青山出<lb/>
<pb n="KR4e0167_WYG_006-7a"/>
白鳥弄波斜日明跡學漁樵成久業身隨麋鹿長高情<lb/>
兵戈滿眼真何意只漫蓬蒿過一生<lb/>
　　　避俗<lb/>
避俗年来學養慵惟憐猿鶴日相從閒看流水孤笻往<lb/>
偶與歸樵一徑逢老去形骸無長物清留門户有髙松<lb/>
空教使者求顔闔知入雲山第㡬峯<lb/>
　　　遊西湖<hi>有引</hi>
　　　　甲戌秋七月十三日李叅戎汝盛南征功成<lb/>
<pb n="KR4e0167_WYG_006-7b"/>
　　　　着野服訪一元於南屏山中既與掉舟湖上<lb/>
　　　　放歌飲酒於渚蒲沙鷗之間盡日樂甚因謂<lb/>
　　　　西湖自坡仙逝後五百載無此樂矣今日一<lb/>
　　　　元與汝盛有之為作一律以志他日有求其<lb/>
　　　　跡者於此亦可見云<lb/>
虎旅將軍功業新也来林下放歌頻㡬年天地傷多事<lb/>
此日江湖合有人菱葉亂迎青雀舫波光忽動白綸巾<lb/>
君王若念南征意乞與西湖寄此身<lb/>
<pb n="KR4e0167_WYG_006-8a"/>
　　　十五夜與汝盛泛舟湖中再疊前韻<lb/>
西湖雨過荷氣新船頭對坐言笑頻清樽到手有真意<lb/>
明月墮地延髙人一䨇沙鳥忽近座無數巖花吹滿巾<lb/>
兩江事業不須問来伴漁樵終此身<lb/>
　　　陪李叅戎汝盛遊勝果寺酒酣登月輪峯望錢<lb/>
　　　塘江潮<lb/>
閒来野寺尋幽事扶醉登臨興更豪山脚遥分雲樹碧<lb/>
海門初上浪花髙坐當落日吟偏壯望入中原首重搔<lb/>
<pb n="KR4e0167_WYG_006-8b"/>
投老要窮奇絶處不妨隨地混漁樵<lb/>
　　　贈徐廷應<lb/>
老翁白首負奇好来往江湖稱地仙野鶩沙鷗各解事<lb/>
青蓴紫鱖寜論錢月明滿地夜呼酒山色半帆秋放船<lb/>
偶過海門訪歗父相逢各誦雲煙篇<lb/>
　　　烏啼<lb/>
烏啼野樹嵗將暮滿眼菉葹行路艱老我秪應依白墮<lb/>
㡬人猶未識青山百年知已長鑱在萬事無心拄杖閒<lb/>
<pb n="KR4e0167_WYG_006-9a"/>
獨倚髙原望明月隔雲黄鶴㡬時還<lb/>
　　　和劉元瑞叅政夜歸見寄<lb/>
林下輕凉愜素裾雨晴薄暮景偏餘閉門句好香殘後<lb/>
搗藥聲髙月上初世上風塵元自厭山中静業未全疎<lb/>
他年杖屨来尋我同在羅浮頂上居<lb/>
　　　至日攜搕登道塲山<lb/>
瞥眼風塵嵗屢遷椒盤栢酒自留連半生作計閒為上<lb/>
到處論交山最賢好句忽成黄葉寺小舟漫倚白鷗天<lb/>
<pb n="KR4e0167_WYG_006-9b"/>
松聲泉語無人㑹獨坐巖頭意已傳<lb/>
　　　和文徴明除夜見寄<lb/>
節序驚心每憶家小牕無奈客愁賖風前布褐窮難送<lb/>
夢裏江湖鬢未華香滑春盤堆菜甲煖分嵗酒媚椒花<lb/>
浮雲西北應還念坐對寒燈夜畫沙<lb/>
　　　月波樓為陳子魚題<lb/>
危樓溪上倚層空住近仙人白兔宫浪静魚龍眠挂影<lb/>
夜凉河漢動秋風鈎簾弄釣滄洲上開檻洗杯清鏡中<lb/>
<pb n="KR4e0167_WYG_006-10a"/>
他日乗舟聽吹笛我来相訪水雲東<lb/>
　　　王與時方伯顧與成叅議見訪山中<lb/>
柴門車馬藩侯重下榻髙談盡日懽笑我風流丘壑相<lb/>
對君倒着竹皮冠山中芝草䦨干長石上松隂空翠寒<lb/>
記得晦翁詩句好一川風月要人看<lb/>
　　　秋日簡王與時方伯<lb/>
九月江南風色幽狂歌長日愛林丘酒杯且擬東籬醉<lb/>
汗馬未收西國憂鴻鴈鴛鵞俱自逸蘆花楓葉各知秋<lb/>
<pb n="KR4e0167_WYG_006-10b"/>
眼中今有王夫子曲檻新開看水流<lb/>
　　　春晩歸山中草堂<lb/>
生涯未了烏藤杖裹足茅茨年復年報答清朝渾是句<lb/>
破除塵事總宜眠生来白石仙人分老結碧山學士緣<lb/>
䞉有一裘行帶索等閒懶坐野狐禪<lb/>
　　　送李劒州白甫<lb/>
發船撾鼓使君行望裏連雲棧閣横此日黎元猶在念<lb/>
十年格鬬喜初平鐵堂峡繞秦山逺玉壘峯連漢水清<lb/>
<pb n="KR4e0167_WYG_006-11a"/>
更喜文翁今在蜀此行須見治功成<lb/>
　　　衡門<lb/>
投老衡門不用名閒雲時伴一身輕牀頭酒盡春剛去<lb/>
座上山青詩又成淺水短蒲蛙閣閣澹煙修竹月盈盈<lb/>
憑誰為問天隨子藥草新生較㡬莖<lb/>
　　　秋夜坐吳山僧舎<lb/>
夕隂一抹暗江城入夜星河淺澹明度水煙寒千樹暝<lb/>
隔林雲臥一僧清絡蟲故故催機杼木葉蕭蕭送雨聲<lb/>
<pb n="KR4e0167_WYG_006-11b"/>
獨坐山牕情自㑹燈花無那向人青<lb/>
　　　乙亥元日<lb/>
元日狂歌倒竹樽東風昨夜到柴門生逢盛世憂何事<lb/>
家在青山道自尊殘雪疎林開舊色白沙細浪長新痕<lb/>
春来漫有滄洲興文䳵銀鷀滿釣䑳<lb/>
　　　孟秋十六日孫道甫范文一昆仲邀予同汪進<lb/>
　　　之京兆方質夫逸人泛舟西湖二首<lb/>
雲移洲渚樹廻灣来泛湖光十里閒逸客風流同白幘<lb/>
<pb n="KR4e0167_WYG_006-12a"/>
道人詩句説青山天留晩景平波上鷗落漁家亂竹間<lb/>
此意與君須領畧菰蒲明月棹歌還<lb/>
載酒同尋白鷺灣相看一笑意猶閒殘霞隔水宜詩句<lb/>
歸鳥度雲見晩山謝氏賔朋牛者上岑家兄弟渼陂間<lb/>
醉歌小海無人和獨與漁郎泛月還<lb/>
　　　棲雲樓<lb/>
樓上閒雲萬頃漫愛雲長日倚闌干巖花半落嵐光重<lb/>
木葉亂鳴江雨寒野老自甘泉石味兒童時進蕨薇盤<lb/>
<pb n="KR4e0167_WYG_006-12b"/>
閒来更覺青山好湘簟疎簾静裏看<lb/>
　　　宿歸雲菴<lb/>
沙清竹碧鷗出飛野老候余開石扉暮雲捲雨日初落<lb/>
木葉滿山風乍稀酒杯入夜意自好篝燈向人寒相依<lb/>
窮幽覽勝乃吾事坐愛名山忘獨歸<lb/>
　　　送嚴季祥㑹試<lb/>
逺征此日憐吾子木落蒼山煙霧開挂席獨看淮北月<lb/>
與誰同眺沛中臺上林氷雪愁時暮萬里江湖入夢来<lb/>
<pb n="KR4e0167_WYG_006-13a"/>
此去君門看獻策濟時須用出羣材<lb/>
　　　九日登南屏山漫興<lb/>
南屏九日登臨地望裏風煙秋事幽青蕊娟娟憐物候<lb/>
孤帆裊裊隔江洲秦雲隴樹歸心逺昜水燕山落日愁<lb/>
詩罷長吟還自佇汀鳧沙鴈晩相遊<lb/>
　　　留周用賔宿山中<lb/>
道人訪我西湖間拄杖月明聞扣闗焚香下榻夜初静<lb/>
解衣對坐神自閒眼中君似王摩詰海内我亦元次山<lb/>
<pb n="KR4e0167_WYG_006-13b"/>
短袍髙帽意更逺同来白日遊塵寰<lb/>
　　　仲冬一日聞雷有感<lb/>
仲冬一日忽聞雷無乃皇天號令乖白日風雲時自晦<lb/>
横江波浪起争豗千官不見居庸道八駿空馳黄竹哀<lb/>
北望何人經國計野臣孤憤泣蒿萊<lb/>
　　　題倪司諫公在竹裏舘<lb/>
使君家在渭川上茅堂正對青琅玕皇陂月出夜初静<lb/>
紫閣雲連秋映寒已愛冉冉坐中見更要瀟瀟吟處看<lb/>
<pb n="KR4e0167_WYG_006-14a"/>
聞道南鄰有蔣詡攜壺相過日髙談<lb/>
　　　夢鄭繼之<lb/>
不見平生鄭廣文風塵側望隔青雲殊方物色偏憐客<lb/>
兩夜燈花頻夢君隔葉山鳩高自語避人江鸛獨為羣<lb/>
眼中此日堪惆悵塞北音書久未聞<lb/>
　　　孟僉事望之載酒晩訪湖上<lb/>
堆案不愁簿領急青春畵舫載歌行看雲湖上牽清夢<lb/>
對客船頭洗玉觥沙岸行人楓樹黒水樓殘夜月華明<lb/>
<pb n="KR4e0167_WYG_006-14b"/>
追隨此日真髙㑹四海相看意氣横<lb/>
　　　送少谷子繼之<lb/>
少谷山人去不返洪河素舸坐長空一官臥病菰蒲裏<lb/>
萬里看山煙霧中海内談詩名已動夜深説劒氣還雄<lb/>
闗西野客應憐汝君有當年季子風<lb/>
　　　登城漫興<lb/>
獨上荒城望九垠長風吹月到天津蛟鼉浪起全吞楚<lb/>
鳥䑕山空逺見秦嵗月虛驚青瑣夢江湖終要白綸巾<lb/>
<pb n="KR4e0167_WYG_006-15a"/>
不須更道歸来好爛醉樽前軟脚春<lb/>
　　　新築苕溪草堂成<lb/>
白沙翠篠净江潭新築堂成映色寒旋有飛鳬臨釣石<lb/>
即看浴鷺傍清湍扁舟此日鴟夷子木榻經年管㓜安<lb/>
長暇南鄰呼酒伴一樽相對坐林巒<lb/>
　　　夜訪吾舎人廷介留酌<lb/>
白首相看笑語同滿樓秋色坐来空瓶開美酒晩留我<lb/>
心到古人今有公一夜好詩燈暈裏十年舊夢雨聲中<lb/>
<pb n="KR4e0167_WYG_006-15b"/>
故山風物渾無恙還結茅茨八九弓<lb/>
　　　遊天竺寺<lb/>
樓閣排空送目勞肩輿到寺歩還遥古雷破碣無全面<lb/>
老樹拏崖露半腰盛世不須妝放逸青山政爾要詩豪<lb/>
歸来湖上東風晩帶得芳鮮氣未消<lb/>
　　　贈青城道士<lb/>
新織鷺蓑間紅羽水雲隨處足徜徉傳来彭蠡魚經古<lb/>
見説眉山帽桶長雲冷聽鐘尋野寺月明吹笛過江鄉<lb/>
<pb n="KR4e0167_WYG_006-16a"/>
如今去覔𤣥真子還伴漁郎作醉狂<lb/>
　　　梁溪舟中遇吾廷介廷順昆仲口歌送之<lb/>
吳門北下喜相尋乍見扁舟繫水潯感慨獨收今日淚<lb/>
昻蔵同露百年心髙歌醉裏江湖逺白髪燈前夜雨深<lb/>
此去秣陵如憶我逢人還寄敬亭吟<lb/>
　　　次韻答邵國賢少司徒<lb/>
嵗華荏苒坐成暮江南十月葉亂投滄海放身我何意<lb/>
老松閱世天能留虞卿著書只愁思杜陵老病惟孤舟<lb/>
<pb n="KR4e0167_WYG_006-16b"/>
㡬年格鬬歸未得隨地看雲藜杖幽<lb/>
　　　吳節婦<lb/>
閨門節義綱常重里巷何人詠竹洲剔目要看同此烈<lb/>
握符須信仰前脩杼聲細雨孤燈夜蟲語空堂萬木秋<lb/>
我為題詩重起歎百年風化見皇猷<lb/>
　　　仰則堂為吳孟昌題<lb/>
竹洲洲上有幽居為繼先人結搆初野徑古梅春事舊<lb/>
石池孤月夜光虛當時人去斯名重絶代堂成仰則餘<lb/>
<pb n="KR4e0167_WYG_006-17a"/>
須信乾淳經濟在異時家學有遺書<lb/>
　　　鄭繼之新着小烏巾訪予作詩戲贈<lb/>
道人相見一笑同烏巾自製誇新工禮數嬾慢政着我<lb/>
山林風流今愛公眼前物議一時事溪邉自照䨇鬢蓬<lb/>
接䍦倒載間紅羽何當江上尋漁翁<lb/>
　　　望海<lb/>
絶頂天風吹鬢毛長天東去望中遥沙邉煙浪浮珠牡<lb/>
島上人家住翠鰲萬里閒情窮海嶽百年無事只漁樵<lb/>
<pb n="KR4e0167_WYG_006-17b"/>
連翩盡日歸来晩看到潮生月色髙<lb/>
　　　十四夜月下微醺倣邵堯夫首尾吟<lb/>
薄晩微醺對月圓此時意象獨能傳皇王有用從千古<lb/>
魚鳥無言共一天好句忽成幽徑裏春風初到野梅邉<lb/>
襟懐老大元無事薄晩微醺對月圓<lb/>
　　　把酒漫成<lb/>
南窻不作裹足卧出門萬里隨所之寳書長劒豈無意<lb/>
白日髙歌應自奇楊子草𤣥遭客罵杜陵痛飲真吾師<lb/>
<pb n="KR4e0167_WYG_006-18a"/>
百年事業不須問隨地看山笻一枝<lb/>
　　　率溪書院和韻<lb/>
構得茅堂枕石磯矮籬匝匝槿相圍通渠水煖魚知樂<lb/>
隔塢梅開春有機半引短簾供野望漫搜奇句了殘暉<lb/>
堦前盡日無人到綠上莓苔㡬片衣<lb/>
　　　秋日孤山樓對酒<lb/>
𤣥晏先生不解愁偶来湖上一尋幽健杯到手傾巴峡<lb/>
捷句驚人破蔡州四野秋聲酣晩日半空雲影抱晴樓<lb/>
<pb n="KR4e0167_WYG_006-18b"/>
倚欄遥望歸来處家在青山最上頭<lb/>
　　　重過南屏山<lb/>
白幘長歌湖水隈兩年風物是重来吟邉忽漫乘髙興<lb/>
亭上依然笑舉杯獨樹山花還自照深春江燕故相迴<lb/>
尋幽此日真吾事隨意看雲坐石苔<lb/>
　　　有客訪予南屏山中袖出鐵笛作三弄予聞而<lb/>
　　　作<lb/>
有客磊落江海情袖中取笛時一鳴初聞浪捲水龍咽<lb/>
<pb n="KR4e0167_WYG_006-19a"/>
静聽鐵擊珊瑚聲漢戍三秋泣沙磧胡鴈中宵悲月明<lb/>
感時去國意無那折栁落梅能自生<lb/>
　　　檇李城别倪世亨<lb/>
檇李城邉春意動與君半月喜連翩弱條麗蕊看梅栁<lb/>
白髪青樽且嵗年交友晩逢文舉喜諸郎早得仲容賢<lb/>
西歸他日同乗興萬里清江放舸船<lb/>
　　　幽居<lb/>
幽居結搆逺風塵長愛青山老此身隠几忘言真得道<lb/>
<pb n="KR4e0167_WYG_006-19b"/>
閉門却掃不逢人近湖鸛鶴来終日繞屋㯶篁青過鄰<lb/>
喚起林逋同載酒六橋風月興猶新<lb/>
　　　贈申將軍制閫薊門<lb/>
青雲鼓角動邉畿白日旌旗赤羽飛直免蒼生憂社稷<lb/>
喜聞天子卸戎衣三秋瀚海風傳檄萬馬燕山夜破圍<lb/>
他日功成憶孫楚江邉来問釣魚磯<lb/>
　　　中秋夜攜諸友澉墅湖泛月望海<lb/>
中秋此地成髙㑹山雨初收澉野隈望裏星河舟楫近<lb/>
<pb n="KR4e0167_WYG_006-20a"/>
坐中滄海酒杯開月明静抱黿鼉出樹色晴浮島嶼来<lb/>
爛醉狂歌真自得囘頭天地莫生哀<lb/>
　　　有感二首簡休陽程世大<lb/>
長吟獨坐思冲冲囘首江湖夢寐中石壁青燈懸夜雨<lb/>
山城畫角散天風十年故國憂戎馬萬里音書滯塞鴻<lb/>
避地風煙憐杜老草堂今寄浣花東<lb/>
北風雨雪嵗瀟瀟問舎求田意已勞去國久堪衣佩玦<lb/>
撫時空惜劒吹毛齊東鄭泰名應早鄴下田疇氣自髙<lb/>
<pb n="KR4e0167_WYG_006-20b"/>
囘首風塵今萬里側身天地一漁舠<lb/>
　　　幽居<lb/>
小結幽居苕水上坐分沙草地應偏鳴鷗浴鷺春長滿<lb/>
翠木凉雲江可憐白日著書真自適青山招隠不虛傳<lb/>
扁舟亭上時来往獨有侯芭問太𤣥<lb/>
　　　題程世洪棲雲樓<lb/>
樓上閒雲萬頃漫愛雲長日倚䦨干巖花半落嵐光重<lb/>
木葉亂鳴江雨寒野老自甘泉石味兒童時進蕨薇盤<lb/>
<pb n="KR4e0167_WYG_006-21a"/>
閒来更覺青山好湘簟疎簾静裏看<lb/>
　　　憶鄭繼之<lb/>
年来苦憶鄭夫子獨坐幽林興轉孤皛皛鷗羣迴晩日<lb/>
青青菱葉散春湖何時共採金鵝蕊此日君猶銀兎符<lb/>
一笑滄洲終自去那堪風物眼中殊<lb/>
　　　過陳進士遂初湖上草堂<lb/>
盛年射䇿憐吾子早卜茅堂湖水涯臥病滄洲心自得<lb/>
看雲白日首重迴鵁鶄鸂䳵柴門近翠石寒沙水葉開<lb/>
<pb n="KR4e0167_WYG_006-21b"/>
作客乾坤吾自放終當同隠白雲隈<lb/>
　　　喜雨<lb/>
驕陽一雨動林臯喜極呼兒破白醪石壁青燈雲色亂<lb/>
草堂叢竹夜聲髙蒼生望嵗心偏切獨客憂時意已勞<lb/>
水滿前湖風日好釣絲十尺弄漁舠<lb/>
　　　草堂<lb/>
溪上高秋雲木凉地偏人事不相妨開門江日流書幌<lb/>
背水秋花照草堂塹北買田時未就舍南種竹已成行<lb/>
<pb n="KR4e0167_WYG_006-22a"/>
幽居自擬王官谷藥褁書籖引興長<lb/>
　　　中秋<lb/>
中秋酒醆聊乗興南國兵戈未息機作客慣看吳地月<lb/>
憂時重泣楚臣衣逺江天入星河濕髙木吟囘風露稀<lb/>
一望滄洲終自好百年只漫釣魚磯<lb/>
　　　題范文予臞菴巻<lb/>
道人黄山梅花仙瘦骨崚嶒神蒼然飲泉坐石幽澗底<lb/>
衣草食木青厓邉汊川風物久作計工部家學猶堪傳<lb/>
<pb n="KR4e0167_WYG_006-22b"/>
夜深兀坐松月静獨鶴一聲柴菴前<lb/>
　　　夜坐<lb/>
中庭露下濕征裾獨起蒼茫佇望餘河漢夜深人語静<lb/>
海門潮上月華初盛時去國愁難破看劒燒燈氣未疎<lb/>
三載相看隔南越故山戎馬久無書<lb/>
　　　九日登南屏山漫興<lb/>
客中此日逢佳節扶醉來登千樹林斜日碧雲秋寺浄<lb/>
折荷殘葦晩湖深中原目送䨇流淚老馬時存萬里心<lb/>
<pb n="KR4e0167_WYG_006-23a"/>
何處草堂還可借杜陵今有卜居吟<lb/>
　　　李郎中元任過别湖上<lb/>
苦竹泠泠沙雨青秋風别我釣魚汀好持使節朝天子<lb/>
莫道江湖有客星北固雲囘山歴歴洪河龍鬭浪冥冥<lb/>
眼中經濟須公等殿上䕫龍有典刑<lb/>
　　　種竹<lb/>
種竹荒岡手記曽滿林蒼翠盡騰凌遥連野水青無間<lb/>
斜壓秋雲冷不勝慣覔漁竿防稚子秪分拄杖與山僧<lb/>
<pb n="KR4e0167_WYG_006-23b"/>
黄陵歌罷無人和明月闌干只自凭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白山人漫藳巻六<lb/>
</p>
<p>
</p>
  </div>
<div>
<head>太白山人漫藁巻七</head> <lb/>
    <p>
<pb n="KR4e0167_WYG_007-1a"/>
欽定四庫全書<lb/>
　太白山人漫藁巻七<lb/>
　　　　　　　　　　　　明　孫一元　撰<lb/>
　　五言絶句<lb/>
　　　江上<lb/>
沙礫喧寒雨楓根挽釣楂菰蒲起煙火隔水是漁家<lb/>
　　　解衣<lb/>
解衣坐漁梁水風来許許月明不見人幽篁自相語<lb/>
<pb n="KR4e0167_WYG_007-1b"/>
　　　靖江道中<lb/>
落日精靈語空山旅客驚沙寒留鷺影風急走江聲<lb/>
　　　鈎簾<lb/>
鈎簾坐晩吹斗酒娛清暉幽懐未可言木葉不停飛<lb/>
　　　遊吳<lb/>
裋褐心愈壯蒯緱歌自聞薄遊吳王國来尋季子墳<lb/>
　　　孤山<lb/>
誰將一拳石棄此湖水邉老梅盤拏春玩弄到何年<lb/>
<pb n="KR4e0167_WYG_007-2a"/>
　　　相見<lb/>
相見不作語天風吹長鬚探取虎盤囊留贈崑崙圖<lb/>
　　　喜晴<lb/>
鳥鳴隔籬落雨脚上翠微閉門吟正苦客来為解圍<lb/>
　　　睡起<lb/>
睡起散幽躅荒岡春日西野雲飛不起寒壓竹枝低<lb/>
　　　春日遊恵山以老杜一徑野花落孤村春水生<lb/>
　　　衍韻次第得詩十首<lb/>
<pb n="KR4e0167_WYG_007-2b"/>
春色滿三分梅事過其一不有載酒遊白日去更疾<lb/>
茅堂蔵山隈尋轉更幽興一鳥浴寒塘數花明小徑<lb/>
石橋斜鬭水竹杖行堪把隔溪鶴如人相看不知野<lb/>
境静山光合門臨釣石斜老翁抱甕出清曉来灌花<lb/>
半里同井臼數家帶籬落溪翁留白魚社友移新籜<lb/>
向晩意不歇殘陽澹欲無漁榔隔浦斷樵響入雲孤<lb/>
閒撫溪邉石坐談竹下門殘霞不作雨逺水欲浮村<lb/>
短策時尋句髙懐自領春山禽莫相避我是住山人<lb/>
<pb n="KR4e0167_WYG_007-3a"/>
卸杖坐松根覔句煙雲裏得意酬青山一掬野泉水<lb/>
歸来吟不了賸有水雲情船頭借漁笛韻中明月生<lb/>
　　　凈業二首<lb/>
薰爐叅鼻觀蒲團伴法喜閉門風葉堆半月書不理<lb/>
容成覺么蟲盤特了一句我今無所聞結茅䨇松樹<lb/>
　　　秋夜<lb/>
道人晏坐起推窻時一吟白鶴忽不見月明秋滿林<lb/>
　　　雜詠四首<lb/>
<pb n="KR4e0167_WYG_007-3b"/>
夕陽沒中流舟子不停櫓風来未滿帆望斷桃花浦<lb/>
雲容溪上澹木葉山中稀野客青絲屨髙人白板扉<lb/>
霧靄濕空山招提路未分穿林人不見鐘磬却相聞<lb/>
盡日不見魚風髙網罟冷蹋船歸未歸江波蕩人影<lb/>
　　　毛應奎副使隠居嚴陵釣臺赴召小詩贈之<lb/>
長風吹去棹萬里客星孤何物為君贈桐江畫作圖<lb/>
　　　秋晩<lb/>
秋晩不扃扉秋亭一葉飛採蓮人不見水面落紅衣<lb/>
<pb n="KR4e0167_WYG_007-4a"/>
　　　永夜<lb/>
黄葉下西阪山空秋正清永夜無人語殘河盡意明<lb/>
　　　避客<lb/>
報客頻勞鶴束書更住山從今松桂裏散髪弄潺湲<lb/>
　　　偶成二首<lb/>
寒日下髙木照見女几山豺虎聲相聞何人當九闗<lb/>
䗂蝓鬭未已攻破蚯蚓竅傍有食氣翁抱膝獨長嘯<lb/>
　　　題孫道甫小景五首<lb/>
<pb n="KR4e0167_WYG_007-4b"/>
家近新塘曲月明魚可掬盡夜澹忘歸和雲汀上宿<lb/>
辛苦忘平生雲深出林坂短衣不掩脛行歌落日晩<lb/>
秀色盡堪餐身輕意欲舉日觀倚髙寒排雲與天語<lb/>
茅堂滙溪流一帶清未已萍底山更奇蒼煙飛不起<lb/>
巾杖散髙躅鈎輈啼逺林幽懐春冉冉日暮落花深<lb/>
　　　思賢書院十首<lb/>
　　　　青龍橋<lb/>
石梁無病渉杖屨時相逢昔聞横空霓今見跨水龍<lb/>
<pb n="KR4e0167_WYG_007-5a"/>
　　　　清風樓<lb/>
長天帶川原野水映林薄倚欄吟眺餘江日當窻落<lb/>
　　　　學禮亭<lb/>
幽亭枕溪流春風敞華牖喤喤聞笙鏞禮筵陳爼豆<lb/>
　　　　養䝉舘<lb/>
夕隂下松間虛舘春風裏夜窻燈火深兒童絃誦喜<lb/>
　　　　名宦祠<lb/>
絶代有新祠松篁映林麓嵗時薦江蘺遺愛動民俗<lb/>
<pb n="KR4e0167_WYG_007-5b"/>
　　　　鄉賢祠<lb/>
髙議排山岳典刑猶鄉土我来瞻拜餘花竹映庭户<lb/>
　　　　志學堂<lb/>
六經立人極萬古如星日游居日以深春風羣芳茁<lb/>
　　　　卓然亭<lb/>
日夕獨往来花竹静相對身在萬象間意在萬象外<lb/>
　　　　息游所<lb/>
枕簟對青山琴樽事幽暇日夕宴坐餘庭除䨇鳥下<lb/>
<pb n="KR4e0167_WYG_007-6a"/>
　　　　漱芳亭<lb/>
芳意滿幽亭石池流水活沙頭羣鷗来檻外䨇峯落<lb/>
　　　庚午九月廿五日夢中偶得<lb/>
黄落獻晩山楓林有餘景攜鶴上漁舟布袍弄江影<lb/>
　　　題孫道甫明齋<lb/>
致虛本無功輻輻自一轂天根念正微吾以觀其復<lb/>
　　　齋居<lb/>
春日敞柴門春風来小園菜苗隨意長桔橰無時言<lb/>
<pb n="KR4e0167_WYG_007-6b"/>
　　　白鳬<lb/>
白鳬看不足坐買江上舟長日牽春夢江光揺緑洲<lb/>
　　　餐氣<lb/>
開窻見山氣餐之不盈口端在阿堵中笑入無何有<lb/>
　　　濯髪<lb/>
濯髮泉水碧更坐灑天風麋鹿不相避同在此山中<lb/>
　　　夢遊華山<lb/>
半空隔風雨萬壑聞長松我往採三秀騎龍蓮花峯<lb/>
<pb n="KR4e0167_WYG_007-7a"/>
　　　山中<lb/>
来往不逢人家在山深處獨鶴忽飛来風動月中樹<lb/>
　　　晩眺<lb/>
洞庭落日黄虹氣映林薄逺水揷山根斷厓傾雲脚<lb/>
　　　即景<lb/>
落篷囘風力移舟維石次樹影散平波蟬聲入古寺<lb/>
亂山帶喬木斜日望中碧白雲忽傍人馬首嵐光滴<lb/>
　<lb/>
<pb n="KR4e0167_WYG_007-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白山人漫藳巻七<lb/>
</p>
<p>
</p>
  </div>
<div>
<head>太白山人漫藳巻八</head> <lb/>
    <p>
<pb n="KR4e0167_WYG_008-1a"/>
欽定四庫全書<lb/>
　太白山人漫藳巻八<lb/>
　　　　　　　　　　　　明　孫一元　撰<lb/>
　　六言詩<lb/>
　　　雜興三首<lb/>
道在須傳大雅歌長再和建安天馬離渥洼水鳳凰飲<lb/>
砥柱湍<lb/>
河嶽英靈鍾聚星辰躔次依然化作開元二鳥啟鳴大<lb/>
<pb n="KR4e0167_WYG_008-1b"/>
運千年<lb/>
神君衣裳冶雅天人氣韻髙閒題首猶餘甲子瓣香誰<lb/>
拜門間<lb/>
　　　江上<lb/>
日落不聞人語江空喜動鷗羣散髪弄木蘭楫乗風訪<lb/>
洞庭君<lb/>
　　　縱筆二首<lb/>
塵世功收翰墨江上還我形骸笑落風前斗笠小兒拍<lb/>
<pb n="KR4e0167_WYG_008-2a"/>
手攔街<lb/>
細雨年華冉冉髙江木葉青青萬事付釣竿手一生讀<lb/>
種魚經<lb/>
　　　宿華陽洞<lb/>
偶過金陵地肺雲中坐對三峯折得瑶華獨玩月明歸<lb/>
去騎龍<lb/>
　　七言絶句<lb/>
　　　山人<lb/>
<pb n="KR4e0167_WYG_008-2b"/>
山人住在瀑布西早晩看山情自怡屋下紫芝高一尺<lb/>
無數春風不受吹<lb/>
　　　醉着<lb/>
瓦瓶倒盡醉難醒獨抱漁竿臥晩汀風露滿身呼不起<lb/>
一江流水夢中聽<lb/>
　　　桃源圖<lb/>
溪上春風笑語温溪頭春水漲新痕中原逐鹿人誰是<lb/>
桃葉桃花自一村<lb/>
<pb n="KR4e0167_WYG_008-3a"/>
　　　苦寒行二首<lb/>
半月閉門友朋絶過午下食鳥雀憐風狂高江浪打岸<lb/>
雪壓濕突炊無煙<lb/>
凍雲漏日黄無光野客禁此手足僵急走南村覔春信<lb/>
梅花不見只詩狂<lb/>
　　　夜泊闔閭城<lb/>
欲行未行風力柔吳門挂席夜正幽秋水半汀鷗夢我<lb/>
好山兩岸月隨舟<lb/>
<pb n="KR4e0167_WYG_008-3b"/>
　　　憶王屋山人<lb/>
㡬時不見鹿皮翁囘首碧雲天自空記得去秋新月夜<lb/>
荳花棚下説年豐<lb/>
　　　躭酒<lb/>
野人躭酒難料理十日牀頭作醉狂偶扶藜杖出門去<lb/>
庭草風吹一尺長<lb/>
　　　宿江干<lb/>
宿鳥不移林影静春旗猶颭晩風虛城頭明月夜如水<lb/>
<pb n="KR4e0167_WYG_008-4a"/>
江口小舟人打魚<lb/>
　　　與殷近夫放舟江心對月<lb/>
挂帆半夜受天風白幘髙歌海月中千古閒情誰領畧<lb/>
一杯今與使君同<lb/>
　　　愛竹<lb/>
眼中愛竹只數根他時留取雙文樽除却酒徒與漁父<lb/>
春風長日不開門<hi>東坡在蜀時以銀竹尺許裁為雙筒謂之文樽</hi>
　　　野夫<lb/>
<pb n="KR4e0167_WYG_008-4b"/>
兩山夹湖當城隅何人能過清風廬黄葉抱霜蟪蛄老<lb/>
野夫閉門窮著書<lb/>
　　　白苧詞<lb/>
江上睡鴨煙草肥江南白苧催換衣雨聲四月不知暑<lb/>
過盡櫻桃人未歸<lb/>
　　　晩泊江村<lb/>
半江黄葉飛晴雨萬里長天坐短艘村酒瓦瓶呼渡急<lb/>
石門山月去人高<lb/>
<pb n="KR4e0167_WYG_008-5a"/>
　　　寄青空道人<lb/>
斗酒長歌對夕曛相思無那隔重雲夜来夢到西湖路<lb/>
白石灘頭鶴是君<lb/>
　　　西湖<lb/>
十里飛花送酒巵六橋兒女蹋春詞無人㑹得漁翁意<lb/>
獨立晴湖照影時<lb/>
　　　春日書事<lb/>
欲晴未晴雲日黄美人不来心獨傷漫倚東風數春事<lb/>
<pb n="KR4e0167_WYG_008-5b"/>
桃花梨花飛過牆<lb/>
　　　梅杖<lb/>
㡬㸃氷花尚未消一枝鶴膝凍翹翹夜来夢到相尋處<lb/>
野水斜通白木橋<lb/>
　　　荷巾<lb/>
宓妃乞與波間碧慿仗南風為剪成試着晩凉溪上坐<lb/>
道人真得愛蓮情<lb/>
　　　竹莊為孫用彰題<lb/>
<pb n="KR4e0167_WYG_008-6a"/>
小築閒莊枕水潯繞牆種竹碧森森亂紅吹盡春無㡬<lb/>
借看君家秋一林<lb/>
　　　文徴明為其友人伍君求作山水小幅十年甫<lb/>
　　　成君求出示予因賦絶句<lb/>
繭光墨色喜新増肯作尋常斷壁稱十載獨留阿堵妙<lb/>
畵師誰是顧金陵<lb/>
　　　開樽梅花下候解道士夜深不至<lb/>
童子洗杯惱清夜何處酒徒来更遲梅花相看眼不醉<lb/>
<pb n="KR4e0167_WYG_008-6b"/>
挑燈自誦山人詩<lb/>
　　　毛貞夫叅政别予籠一白鶴與丹書一函見遺<lb/>
　　　即席戲成二首答之<lb/>
奇格踉蹌自少塵白榆花落島中春主人應是浮邱伯<lb/>
不惜仙禽借與人<lb/>
半世徒誇萬巻功埋頭今作蠧魚蟲元知天上多文字<lb/>
雲篆煙書更不同<lb/>
　　　留許天賚宿山中<lb/>
<pb n="KR4e0167_WYG_008-7a"/>
皇極閒窺天地心只容高臥華山隂枕邉鼻息君来候<lb/>
政是人間韶濩音<lb/>
　　　王與時方伯求予製濓溪巾兼作小句贈之<lb/>
角巾一笑有真意雲物相看水石間要得平生二三友<lb/>
天應留取臥青山<lb/>
　　　飲龍井<lb/>
眼底閒雲亂不開偶隨麋鹿入雲来平生於物元無取<lb/>
消受山中水一杯<lb/>
<pb n="KR4e0167_WYG_008-7b"/>
　　　奉和文徵明元日見訪<lb/>
簫鼓迎新節事忙喜驚閒客過山房主人依舊清狂甚<lb/>
笑博梟盧送酒香<lb/>
　　　嘗吳中橘酒戲成<lb/>
大觥落手流香新酴醿葡萄渾失真秪應常在勾吳住<lb/>
要與木奴作主人<lb/>
　　　席上偶成<lb/>
楊花燕子弄春柔醉倚箜篌笑未休依舊清風明月好<lb/>
<pb n="KR4e0167_WYG_008-8a"/>
買船吹笛過滄洲<lb/>
　　　秋夜<lb/>
林屋無人月正明推窻欹枕睡魔輕一秋詩句知多少<lb/>
聽盡瀟瀟葉上聲<lb/>
　　　宿西山韜光菴<lb/>
露下庭空蛄蟪鳴山深不聞長短更天風吹人酒欲醒<lb/>
北斗揷江河半明<lb/>
　　　南窻下芭蕉盛開五月瀟然有秋意<lb/>
<pb n="KR4e0167_WYG_008-8b"/>
道人生意山中足養得芭蕉四五枝儘取幽凉供穏睡<lb/>
還分秋色與新詩<lb/>
　　　竹枝詞二首<lb/>
湖日初明湖水涯門前鵲鳴郎到家折得草花還自喜<lb/>
揷向阿奴雙髻了<lb/>
郎到家時春正忙願郎看蠶奴採桑去年蠶死猶自可<lb/>
今年蠶死愁殺郎<lb/>
　　　林侍御過訪留坐竹下問武夷山水<lb/>
<pb n="KR4e0167_WYG_008-9a"/>
清泉長日漱潺湲豸史峩冠訪竹關自笑道人迂野性<lb/>
相逢先問武夷山<lb/>
　　　春暮<lb/>
門開轣轆東風曉酒熟牀頭無可人聽盡雨聲渾不寐<lb/>
棟花榆莢過殘春<lb/>
　　　漁翁<lb/>
漁翁生長不識字坐對滄江有好懐不用滿船載書畵<lb/>
一篷獨挂酒篘来<lb/>
<pb n="KR4e0167_WYG_008-9b"/>
　　　約鵝湖費閣老明年同遊武夷山因作短歌二<lb/>
　　　首贈别<lb/>
武夷山髙秋意凉雲隂半落松桂蒼青壁無人沿月上<lb/>
蹋船放歌溪水長<lb/>
野鶴照衣来清濆山樹開花留白雲他日移居溪水上<lb/>
道衣同拜武夷君<lb/>
　　　謝方方伯夀卿恵米<lb/>
躭貧自笑山人瘦飽飯還歌方伯賢白石鐺中消嵗月<lb/>
<pb n="KR4e0167_WYG_008-10a"/>
漫炊松火汲清泉<lb/>
　　　中酒閉門一月偶出晩歩戲成小句<lb/>
燕麥花開春亦移道人扶杖下山時獨醒免使漁翁笑<lb/>
捲葉分泉當酒巵<lb/>
　　　讀李世卿大厓文集二首柬乃弟立卿憲長<lb/>
豐芑多才世亦雍文章猶見昔賢風天根悟處梅花早<lb/>
要有江門一老翁<lb/>
杖屨當年誰與從白雲囘首有髙蹤畸人隨化文章在<lb/>
<pb n="KR4e0167_WYG_008-10b"/>
我夢羅浮四百峯<lb/>
　　　訪錢隠君<lb/>
隠君南國舊王孫小築茅堂水竹村我亦江湖陸魯望<lb/>
釣竿獨抱訪柴門<lb/>
　　　西湖<lb/>
門前雲物時来宿沙上鷗羣亦自呼背郭不知有城府<lb/>
矮牀竹樹坐臨湖<lb/>
　　　陽羡山人<lb/>
<pb n="KR4e0167_WYG_008-11a"/>
陽羡山人戴鶡冠偶来白日遊塵寰雲霞一夜忽入夢<lb/>
却騎麋鹿還青山<lb/>
　　　坐竹林精舎<lb/>
髙幘短袍雲霞光扁舟繫纜野籬傍焚香静坐了無語<lb/>
山寺閉門春竹長<lb/>
　　　江南大水歌六首<lb/>
揚子具區波勢連吳門淞泖盡雲煙郎家住處今何地<lb/>
長日挂冠愁不前<lb/>
<pb n="KR4e0167_WYG_008-11b"/>
落日薄山風蹙波天吳九首海雲多茫茫一望愁無那<lb/>
聽妾勸公無渡河<lb/>
日黄抱暈天風號海若鶱騰白浪揺連山浮石来噴雪<lb/>
恰似曲江八月潮<lb/>
郤疑地軸折中流雨倒風翻不肯休飛閣横梁通海氣<lb/>
鳴鷗浴鷺失汀洲<lb/>
海側江翻地不毛崖危石斷日吞潮時聞西北猶巡狩<lb/>
不見東南親射蛟<lb/>
<pb n="KR4e0167_WYG_008-12a"/>
宿雲積霧晝長昏滔日浮山白浪吞空道武皇塞瓠子<lb/>
還須神禹鑿龍門<lb/>
　　　潯陽歌十首<lb/>
半夜煙飛殺氣横水軍攻破九江城天子垂衣正南面<lb/>
殊方逆賊敢稱兵<lb/>
畫艦彫戈兵勢来南康已破九江摧鄱陽㶑灔空愁目<lb/>
廬阜崔嵬作戰臺<lb/>
安慶合圍久莫摧中原保障有奇才半夜縋城三死士<lb/>
<pb n="KR4e0167_WYG_008-12b"/>
艨衝百萬只空廻<lb/>
金陵龍虎帝王基石作城垣江作池此是先皇開國地<lb/>
留都萬載莫輕窺<lb/>
中丞就義身難屈憲副臨危罵未休要令後代看臣節<lb/>
白日行天滄海流<lb/>
潘鵬陷賊翻行説劉李逆謀乃助奸即日爾曹皆殄㓕<lb/>
一時天下愧儒冠<lb/>
兵戈北指犯天閽未到南都勢盡奔一夜玉顔凋後艦<lb/>
<pb n="KR4e0167_WYG_008-13a"/>
珊瑚寳玦泣王孫<lb/>
内官白面坐喧呼盡道能開五石弧臨敵一時皆撲㓕<lb/>
貂璫鐵劵豈應圖<lb/>
王公衆道善提兵伍守臨鋒氣亦横大戰長江看掎角<lb/>
成功今日是書生<lb/>
聞道君王統六師蠻兵百萬羽林兒親征若果臨南徼<lb/>
江水今為飲馬池<lb/>
　　　尋天台山水<lb/>
<pb n="KR4e0167_WYG_008-13b"/>
桃花洞口流水源石梁橋畔古苔存山人遥贈金鵝蕊<lb/>
笑隔雲光無一言<lb/>
　　　除夜<lb/>
短瓶臥壁不盡飽宿火向人還自青明日梅花應作意<lb/>
春風一夜打柴扃<lb/>
　　　彭濟物憲副雨中訪予于吳山三茅觀時予方<lb/>
　　　醉臥分付童子未報佇久馳歸既而馬上戲成<lb/>
　　　一絶見寄聊復奉答<lb/>
<pb n="KR4e0167_WYG_008-14a"/>
頽雲壓山山木黄瓦溝鳴泉簷溜長政惱門前立馬岌<lb/>
須便水底眠知章<lb/>
　　　席上分韻同詠紅梅忌絳雪胭脂丹砂霞色酒<lb/>
　　　暈二首<lb/>
皎皎從来忌太尤司花别處與風流就中根撥無人㑹<lb/>
眼底還將物色求<lb/>
平生正爾擬相親面着無言意更真紅拂敢疑顔色似<lb/>
清風林下謝夫人<lb/>
<pb n="KR4e0167_WYG_008-14b"/>
　　　入天台山留别王河秀才<lb/>
撾鼓發行棹相聞我在人間是離羣天台四萬八千丈<lb/>
遥弄雲泉須憶君<lb/>
　　　歸来<lb/>
望望江山阻且脩歸来泉石漫夷猶黄塵瞥眼無人見<lb/>
輸與寒蟬自管秋<lb/>
　　　殘冬廿八日立春<lb/>
酒捷不堪逢過節天涯霜雪正淪隂百年我亦何為者<lb/>
<pb n="KR4e0167_WYG_008-15a"/>
也費椒盤菜椀心<lb/>
　　　汀上<lb/>
汀上閒雲收未了望中白鳥影留雙乾坤此意何人畫<lb/>
吟到無聲月滿江<lb/>
　　　題文徵明畫春江圖二首<lb/>
過午輕雷風色鮮斷虹迎日破寒煙鷗清沙净宜詩句<lb/>
舊日仙人白下船<lb/>
野樹無人隂自合斷峯隔岸雨猶青鸕鷀鸂䳵留春住<lb/>
<pb n="KR4e0167_WYG_008-15b"/>
正是江南杜若汀<lb/>
　　　書張山人壁<lb/>
尋詩衝雪過山家拄杖鏗鏗石徑斜自笑道人無長物<lb/>
酒壺隨處有梅花<lb/>
　　　戲效汪京兆西湖六首為孫道甫書于湖之南<lb/>
　　　屏山居<lb/>
　　　　問林和靖爭孤山<lb/>
孤山君已占多春此日還當讓後人千樹梅花雙舞鶴<lb/>
<pb n="KR4e0167_WYG_008-16a"/>
也須着我白綸巾<lb/>
　　　　和靖答不允<lb/>
占斷孤山五百春暗香疎影句猶真六橋煙月春無數<lb/>
元屬梅花舊主人<lb/>
　　　　固爭<lb/>
我亦歸来事隠淪山靈已許不須嗔乾坤風月無常主<lb/>
要有當時領畧人<lb/>
　　　　和靖怒答<lb/>
<pb n="KR4e0167_WYG_008-16b"/>
鶴化梅枯地自春嵗時伏臘薦芳新蘇公堤在猶從姓<lb/>
能道孤山更屬人<lb/>
　　　　解和<lb/>
昔人叢桂歌招隠今日梅花肯見分放鶴開籠亦不惡<lb/>
摳衣長日願從君<lb/>
　　　　和靖許分孤山一半<lb/>
西湖十里春無數夫子能來意亦嘉煙水平分相對住<lb/>
一山明月共梅花<lb/>
<pb n="KR4e0167_WYG_008-17a"/>
　　　山居一首僧廉一清過訪作贈<lb/>
過晨睡起髪鬅鬠雨後茅簷樹色増下榻裹巾開藥竈<lb/>
敲門看竹有山僧<lb/>
　　　春日<lb/>
晩風庭院静年芳燕子歸來草正長莫道幽人無一事<lb/>
灌花洗竹一春忙<lb/>
　　　晨起見菊花盛開有懐青田令殷近夫<lb/>
鳥下清晨日色净起開雙户照花幽故人何戀五斗粟<lb/>
<pb n="KR4e0167_WYG_008-17b"/>
不共東籬萬斛舟<lb/>
　　　李叅戎汝盛手持白羽扇見遺口占奉答<lb/>
盛世何勞起臥龍山林鐘鼎道還同直須着我青松下<lb/>
嶺月溪風指顧中<lb/>
　　　長吟<lb/>
落日射江江氣深微雲薄樹生秋隂青山白日足幽事<lb/>
着我長吟萬木林<lb/>
　　　睡起<lb/>
<pb n="KR4e0167_WYG_008-18a"/>
睡起行吟日過午葛巾芒屩水雲間虎頭食肉非吾事<lb/>
要與圖南分華山<lb/>
　　　梨花<lb/>
露華時為洗鉛妝剪剪輕風透越裳深院無人吹玉笛<lb/>
秋千斜搭月如霜<lb/>
　　　梔花<lb/>
若為秋水淡妝成縞袂青裙似有情獨倚西風弄秋影<lb/>
向人無語可憐生<lb/>
<pb n="KR4e0167_WYG_008-18b"/>
　　　偶然成詩<lb/>
詩書伴我真多事雲臥天行意自閒半世論交遍天下<lb/>
眼中惟覺有青山<lb/>
　　　謝安<lb/>
東山已慰蒼生望别墅風流太傅遊醉後猶傳青海舞<lb/>
白雞夢斷已千秋<lb/>
　　　陶潛<lb/>
江山萬里雲無色歸去柴桑日已斜風景滿前非故物<lb/>
<pb n="KR4e0167_WYG_008-19a"/>
東籬采采獨黄花<lb/>
　　　林逋<lb/>
開籠放鶴空山裏巖畔梅花野興孤天子當時重封禪<lb/>
西湖合着老林逋<lb/>
　　　題美人圖六首<lb/>
　　　　鬭草<lb/>
草色風晴綠滿坡佳人拾翠衆相過衣裳帶得芳鮮氣<lb/>
一笑歸来春意多<lb/>
<pb n="KR4e0167_WYG_008-19b"/>
　　　　圍棊<lb/>
棊局當窻笑語清鴈行雲陣各縱横緗簾疎簟無人見<lb/>
庭鶴時驚落子聲<lb/>
　　　　鞦韆<lb/>
花下羅裳映縠文鞦韆彩架簇春雲回頭偶道金釵落<lb/>
深院風清笑語聞<lb/>
　　　　蹴踘<lb/>
宋祖英雄靖海疆蹴戎猶自意難忘春風别苑三千處<lb/>
<pb n="KR4e0167_WYG_008-20a"/>
教得宫中此藝長<lb/>
　　　　彈琴<lb/>
翠翹雲髻有風儀坐弄瑶琴日影移性格聰明誰第一<lb/>
辨絃應似蔡文姬<lb/>
　　　　題詩<lb/>
花影亭亭日滿堦鳳箋象管句新裁因風栁絮真堪擬<lb/>
誰有當年道韞才<lb/>
　　　睡起效趙子昻<lb/>
<pb n="KR4e0167_WYG_008-20b"/>
小窻酒醒夕陽低草色撩人思欲迷曵杖起来出門去<lb/>
山櫻子落竹雞啼<lb/>
　　　秋夜渡江<lb/>
西風吹鬢綠䰐鬖擊榜長歌酒半酣野月上船燈影亂<lb/>
載將秋思過江南<lb/>
　　　春曉<lb/>
薄曉鳩聲初睡起山光半落竹門開清風茗椀蒲團静<lb/>
細雨春盤菜甲堆<lb/>
<pb n="KR4e0167_WYG_008-21a"/>
　　　詩成<lb/>
短几兀言情自㑹一詩才就夜三更燈青火冷不成夢<lb/>
殘葉打窻送雨聲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0167_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太白山人漫藁巻八<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪磯叢稿</head>
    <p>
<pb n="KR4d0356_WYG_000-1a"/>
欽定四庫全書　　　　　集部四<lb/>
　雪磯叢稿　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案雪磯叢稿五巻宋樂雷發撰雷發<lb/>
　　　　字聲逺寧逺人累舉不第寳祐元年其門人<lb/>
　　　　姚勉登科上疏請以譲雷發理宗詔親試對<lb/>
　　　　選舉八事賜特科第一人然竟不仕以終居<lb/>
　　　　於雪磯自號雪磯先生因以名其詩稿雷發<lb/>
<pb n="KR4d0356_WYG_000-1b"/>
　　　　人品頗髙而集中有謁易祓山齋詩乃結契<lb/>
　　　　於蘇師旦之黨殊不可解然考祓與師旦牽<lb/>
　　　　連同敗在韓侂胄敗之前而詩稱淳熈人物<lb/>
　　　　到嘉熈見説山齋亦白髭則在祓竄謫之後<lb/>
　　　　二十餘年非有勢熖之可附殆以祓究心經<lb/>
　　　　學尊前軰舊人故畧其瑕垢而交之固不足<lb/>
　　　　以累雷發也其詩舊在江湖集中而風骨頗<lb/>
　　　　遒調亦瀏亮實無猥雜麤俚之弊視江湖一<lb/>
<pb n="KR4d0356_WYG_000-2a"/>
　　　　派迥殊如寄姚雪篷寄許介之送丁少卿讀<lb/>
　　　　繫年録諸篇尚有杜牧許渾遺意即秋日村<lb/>
　　　　路絶句一路稻花誰是主紅蜻蜓伴緑螳螂<lb/>
　　　　之類雖涉纎仄亦無俗韻正未可以名不甚<lb/>
　　　　著忽之矣乾隆四十六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0356_WYG_000-3a"/>
雪磯叢稿原序<lb/>
僕非能詩者而亦好作詩蚤遊諸老之門或謂可與言<lb/>
詩比歲渝江羅季海西湖胡雪江間亦採而刋之然傳<lb/>
録失真甚則雜以他人之作以魚目而混驪珠僕得盜<lb/>
名之譏矣其可乎前歳歸自京師繼罹憂患盖不復言<lb/>
詩也嘗得李抑抄書必欲為之刻梓即嘗謝之繼而友<lb/>
人朱嗣賢何堯卿捐泉市梓又有請焉辭之再四而請<lb/>
益堅余詩本無可傳而諸賢之軫念者如此僕不得辭<lb/>
<pb n="KR4d0356_WYG_000-3b"/>
矣竊念蚤歲雕鏤纂組溺志詞章既而悔之方將鞭辟<lb/>
近裏以進聖賢之學其敢以詩傳哉古今言詩莫尚於<lb/>
老杜嘗有詩曰文章一小技於道未為尊僕果能詩猶<lb/>
犯老杜之戒况不能詩乎知道者當亮僕之心而有以<lb/>
教之可也時寶祐丁巳朔樂雷發書<lb/>
</p>
<p>
</p>
  </div>
</body>
</text>
</TEI>
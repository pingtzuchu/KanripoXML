<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪磯叢稿巻五</head>
    <p>
<pb n="KR4d0356_WYG_005-1a"/>
欽定四庫全書<lb/>
　雪磯叢稿巻五　　　　　宋　樂雷發　撰<lb/>
　　五言律詩<lb/>
　　　訪伯父幽居<lb/>
對坐如禪舍閒燒石乳香書看新講義藥問未傳方僕<lb/>
語梅花裏僧經竹葉傍題詩吾豈敢牕户半吟章<lb/>
　　　桂林懷李景魏<lb/>
陽華萬疊雲無計得相尋所學皆時好何人知爾心莎<lb/>
<pb n="KR4d0356_WYG_005-1b"/>
城百粤遠雪嶠一翁吟已是懷人極天寒奈水深<lb/>
　　　桂林送人之瓊州招捕海冦<lb/>
訾家洲畔路别爾苦匆匆説劒令人喜耽吟與我同旌<lb/>
旗楓鬼雨舟楫鱟簰風想到瓊峯頂題詩更紀功<lb/>
　　　與李盤翁知縣登七星山弔石道士<lb/>
迭<hi>疑是疊</hi>嶂矗空青躭竒共一尋苔荒碑意古茗苦道情<lb/>
深有興梯蒼壁無才詠玉簮吟仙何處去我軰復登臨<lb/>
　　　次韻史主簿雨夜見寄<lb/>
<pb n="KR4d0356_WYG_005-2a"/>
水長許由溪春寒入竹扉㡬人聽夜雨惟我怯單衣樹<lb/>
罅青燈耿籬根白菌肥明朝有忙事推枕問漁磯<lb/>
　　　道中逢老儒自蜀出<lb/>
丙穴魚應好曾經問釣磯干戈今未定城郭是耶非詩<lb/>
社尊黄髪侯門薄布衣乾坤嗟鼎沸見爾一歔欷<lb/>
　　　時事<lb/>
時事如頽屋誰堪任棟梁國貧僧牒賤邊病檄書忙有<lb/>
分憂宗社無方出舉場未應王謝軰揮淚送斜陽<lb/>
<pb n="KR4d0356_WYG_005-2b"/>
　　　逃户<lb/>
租帖名猶在何人納税錢燒侵無主墓地占没官田邊<lb/>
國干戈滿蠻州瘴癘偏不知攜老稚何處就豐年<lb/>
　　　登江華寒亭<lb/>
到此脚跟酸千峰迥不看年深碑字淺日薄樹隂寒石<lb/>
罅巢蜂乳籬根墮鳥殘愛吟還畏嶮不敢倚䦨干<lb/>
　　　訪表叔李竹齋<lb/>
門庭接豆根吟避市塵喧每愛詩無敵應知學有源雲<lb/>
<pb n="KR4d0356_WYG_005-3a"/>
山供俎豆筆硯長兒孫愧我相過數秋風酒一樽<lb/>
　　　擬長沙訪姚雪篷至永而返賦此為寄<lb/>
今傍南軒住應知理趣精通書多似易論語不言誠擬<lb/>
欲聽㣲論猶能慰别情江湖風浪隔腸斷楚鴻聲<lb/>
　　　雨夜讀陸放翁集<lb/>
爐冷重吹火山房夜黯然濕薪添茭爇苦茗帶芎煎燈<lb/>
暗瀟江雨詩吟笠澤烟老仙何處去掻首弔塵編<lb/>
　　　送黄天河<lb/>
<pb n="KR4d0356_WYG_005-3b"/>
天河那可到山頂翠參差村屋煎黄蠟官爐照<hi>疑是焙</hi>荔<lb/>
枝地蠻遊宦少縣小迓賔遲鼻祖曾吟處荒苔想滿碑<lb/>
　　　呈趙叔愚司理<lb/>
門户垂楊句江湖半世看不應求五嶺却自建孤壇浙<lb/>
社朋遊盡鹿<hi>疑誤</hi>詩氣味寒今朝流水調只向子期彈<lb/>
　　　夢訪劉漫塘魯雪巢二先生<lb/>
前軰風流歇江湖欠賞音向期行古道誰復識余心月<lb/>
浸金壇冷雲歸玉笥深瀟湘風雨夜客夢得相尋<lb/>
<pb n="KR4d0356_WYG_005-4a"/>
　　　青湘逢廷對人歸因問時事<lb/>
南客帝鄉歸青袍照緑髭問知當世事解誦聖君詩淮<lb/>
蜀軍書急襄樊邸報遲空傳廷試策韋布説邊陲<lb/>
　　　南林寺<lb/>
律院僧應俗庭荒草木刪無碑堪攷古有客自看山竹<lb/>
好惟嫌密雲多不自閒小溪知最近童浴夜方還<lb/>
　　銘<lb/>
　　　象石銘<hi>有序</hi>
<pb n="KR4d0356_WYG_005-4b"/>
　　九疑之麓為麗山有巖崩道厥石如象予遊而愛<lb/>
　　之遂命之名而銘曰<lb/>
百獸出王象實孔偉有崩斯石惟象是似贔<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>其形巉<lb/>
岹其齒我愛斯巖原象之美鍾竒日南邈爾荒裔服兮<lb/>
帝車維天子使相彼嵒阿濟濟多士<hi>缺</hi>教篤學峻履寶<lb/>
地任重致遠伊國之器地以人彰敢銘巖趾<lb/>
　<lb/>
　雪磯叢稿巻五<lb/>
</p>
<p>
</p>
  </div>
</body>
</text>
</TEI>
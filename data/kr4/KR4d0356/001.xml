<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪磯叢稿巻一</head>
    <p>
<pb n="KR4d0356_WYG_001-1a"/>
欽定四庫全書<lb/>
　雪磯叢稿巻一　　　　　宋　樂雷發　撰<lb/>
　　歌行<lb/>
　　　九疑紫霞洞歌<lb/>
猗歟竒哉紫霞之洞真天開千變萬狀不可述恍疑幻<lb/>
出壺中之蓬萊湘濵兩姝不敢到悵望蒼梧雲縹緲爾<lb/>
來三千三百年斑龍空卧金光草我採姹女江華濵是<lb/>
為三十六帝之外臣右持緑玉杖左攜紫金經長歌天<lb/>
<pb n="KR4d0356_WYG_001-1b"/>
上謡一呼開仙扃列炬照深窈懸身事幽討羣仙喜我<lb/>
來驚笑欲絶倒何侯撫我頂偉遠拍我肩緑華贈我金<lb/>
條脱安期分我紅景丹借問此何地指言太虛天翠霞<lb/>
紫雲張寶幄懸黎結緑盤瓔珞萬疊蒼苔荒石田誰呼<lb/>
青龍耕紫煙虎嶽銅牆未徧識擬開寶藏紬雲帙嵳峩<lb/>
水際披蓑翁應是籛鏗釣神龍仙人仙人何多事驚世<lb/>
駭俗變靈異或跣距足垂天雲或印短趾流沙潯或見<lb/>
姑射處子身粉霞紅綬藕絲帬或示普陀大士形或持<lb/>
<pb n="KR4d0356_WYG_001-2a"/>
簮栁垂寶纓或插鏤象管或結火齊珍或琢𤣥圃玉或<lb/>
布祗園金洞中之深不知㡬百里但見縈紆屈折一里<lb/>
一澗水人言有路通桂林乗興欲尋日華君吾聞洞中<lb/>
大小洞天三十六帝遣列真分治局上界官府應更多<lb/>
定知此洞今誰屬猗歟竒哉紫霞之洞真天開我上㑹<lb/>
稽探禹穴復浮滄海登天台巖谷豈無竒眎此何塵埃<lb/>
摩挱崖石題惡句記我杖屨敲雲來黄涪翁元漫叟目<lb/>
力一生空宇宙澹巖陽華有何竒枉費篇章劖石竇<lb/>
<pb n="KR4d0356_WYG_001-2b"/>
　　　烏烏歌<lb/>
莫讀書莫讀書惠施五車今何如請君為我焚却離騷<lb/>
賦我亦為君擘碎太極圖朅來相就飲斗酒聽我仰天<lb/>
呼烏烏深衣大帶講唐虞不如長纓繫單于吮毫搦管<lb/>
賦子虛不如快鞭躍的盧君不見前年敵兵破巴渝今<lb/>
年敵兵屠成都風塵澒洞兮旂㦸塞途殺人如麻兮流<lb/>
血成湖眉山書院嘶哨馬浣花草堂彎塞弧何人笞中<lb/>
行何人縳可汗何人丸泥封函谷何人三箭定天山大<lb/>
<pb n="KR4d0356_WYG_001-3a"/>
冠若箕兮高劒拄頥朝談回軻兮夕講濓伊綬若若兮<lb/>
印纍纍九州博大兮君今何之有金須碎作僕姑有鐵<lb/>
須鑄作蒺藜我當贈君以湛盧青萍之劒君當報我以<lb/>
太乙白鵲之旗好殺敵人取金印何用區區章句為死<lb/>
諸葛兮能走仲達非孔子兮孰却萊夷噫歌烏烏兮使<lb/>
我心不怡莫讀書成書癡<lb/>
　　　寄雪篷姚使君<lb/>
贈君昆吾湛盧之寶劒青雀黄龍之巨航懸黎垂棘之<lb/>
<pb n="KR4d0356_WYG_001-3b"/>
美玉都梁篤耨之名香佳人佳人在何處濯足洞庭望<lb/>
八荒揭車馡馡薜芷緑欲往從之道阻長倚寶劒兮翼<lb/>
軫膠巨航兮沅湘玉以彰君子禦身之徳香以表騷人<lb/>
流世之芳我所思兮隔秋水天吳翕忽蛟螭翔佳人佳<lb/>
人蹇誰與愛而不見心衋傷<lb/>
　　　胡料院出示車攻圖仍索俚作<lb/>
九壤卧龍呼不起乳臭談兵空滿耳書生未識玉帳經<lb/>
且抱此圖究終始姬家出車詠嬴家小戎詩衛家武剛<lb/>
<pb n="KR4d0356_WYG_001-4a"/>
扞突騎馬家偏廂搴敵旗只今車陣無人識天狗横空<lb/>
灑腥血北人以鞍馬為家誰遇奔衝展竒策豫章先生<lb/>
今孔明胸中森羅萬甲兵天衡地軸妙絶識内陣外陣<lb/>
何縱横千枝緑沉列虓虎萬臂黄間張白羽人言險野<lb/>
難用車公獨規模掩前古車攻圖車攻説八采眉前曽<lb/>
進徹世人苦謗陳濤斜却向齊門空鼔瑟今朝朱幡冨<lb/>
川頭絶江川北瞻神州李綱政要講車戰南渡勲業應<lb/>
可收涇水黄鐵山碎雙輪快輾幽燕地朗誦先王<hi>疑是生</hi>
<pb n="KR4d0356_WYG_001-4b"/>
復古篇他時此筆猶難繼<lb/>
　　　壺中天歌贈侯明文<lb/>
葢頭即可居容膝即可安連雲大厦千萬間何如壺中<lb/>
宇宙寛壺中何所有筆牀茶竈葫蘆酒壺中何所為目<lb/>
送飛鴻揮五絲牕前祝融老僧竹壁上九疑狂客詩壺<lb/>
中主人知為誰談<hi>疑是啖</hi>棗仙伯雪鶴姿左攬𤣥微袂咲<lb/>
移砥柱弄河水右拍長房肩飽飡麟脯傾玉松<hi>疑誤</hi>蓬萊<lb/>
山在何處勸君且占壺中住不曽上列金馬門也應不<lb/>
<pb n="KR4d0356_WYG_001-5a"/>
識崖州路探禹穴浮沅湘脚下塵土鬢上霜我到壺中<lb/>
如故鄉<lb/>
　　　謝揚孟溪縣丞惠以章墨<lb/>
白首侯芭蜀江邊曽向君家傳太𤣥射熊草賦留殘墨<lb/>
相應當日還渠得飄零蕭灑㡬世孫解得膠法舂𤣥雲<lb/>
物理往來元莫測後世子雲還舊壁君家所有更贈君<lb/>
君還贈我何慇懃感君慇懃復三歎努力西牕磨鐵硯<lb/>
太𤣥艱深我不為願寫誠齋易傳探𤣥機<lb/>
<pb n="KR4d0356_WYG_001-5b"/>
　　　佳人兩章寄許東溪<lb/>
衡之山鬱蒼蒼我有佳人在山之陽木難為佩兮雲錦<lb/>
為裳愛而不見兮我心憂傷安得為鵾鵬凌風置君傍<lb/>
衡之山鬱蒼蒼衡之江清且漪我有佳人在江之湄朝<lb/>
飡菭蘠兮夕饌江蘺欲往從之兮我馬虺隤安得為琴<lb/>
高沿波與君随衡之江清且漪<lb/>
　　古體<lb/>
　　　登濓溪太極樓<lb/>
<pb n="KR4d0356_WYG_001-6a"/>
岑樓跨層崖灌木翳頽沼曠哉宇宙心況兹展遐眺前<lb/>
哲日以遠川麓被文藻芳甸馥荃蘅枉渚雜鳬鳥亭亭<lb/>
沼中蓮冉冉庭下草扣寂參太極撫化領衆妙俗薄神<lb/>
理乖力柔聖途杳英英考亭翁反心㑹天奥萬里粲良<lb/>
言一誠貫元造朂哉登樓人畢景盡此道深根復深根<lb/>
篤行以為寶<lb/>
　　　送程營道官滿赴闕<lb/>
高旻振爽籟蒼鴈鳴芳洲傾城餞茂宰鄉耋羅藻舟茂<lb/>
<pb n="KR4d0356_WYG_001-6b"/>
宰蘊淵道厥源溯伊流字甿振仁策範俗惇聖猷夷心<lb/>
灼理要政簡吏統周芳風被儒肆惠術淪農疇魯封有<lb/>
馴翟張廷無訟牛慨兹戒徂西離衷鬱綢繆贈我茂叔<lb/>
蓮紉君晏子裴慶霄<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>鳳躍神囿瞻麟遊世道日以隘<lb/>
民瘼誰克瘳厲志抗遐業吹萬溥九州揆余忝皇鑒敷<lb/>
文勉征愁行行重行行夷庚無駐舟<lb/>
　　　次韻李監丞月夕閔雨<lb/>
穜稑旱欲槁蒺藜秋向榮哲匠軫民瘵慨此夜魄明蓐<lb/>
<pb n="KR4d0356_WYG_001-7a"/>
收正秋斂肥遺何縱横仰霄<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>蟾曜聆垤佇鶴鳴彼美<lb/>
玩華光芳樽酌麴生崇榭歌窈窕秀質羅輜軿節序孰<lb/>
不歡宅生念匪輕同胞正焦灼對酒何忍傾恤喜限惽<lb/>
智同兹感隂晴淰淰山雲起筞筞林飈驚企彼天瓢潤<lb/>
弭此農橰聲崇情發翰墨賞心謝籌觥溥澤乃夙念穹<lb/>
爵豈所營榮賤有異分感兹反巖耕<lb/>
　　　次韻李監丞城西紀游<lb/>
叫舜問寥濶詠濓滌塵囂駕言城西游慨彼往哲遥儀<lb/>
<pb n="KR4d0356_WYG_001-7b"/>
鳳不可呼駕鵞浴清瀟懷或光風杳蕙若吹涼飈蒼梧<lb/>
隴雲愁廬阜大<hi>闕</hi>彫豈無人希周亦有文規姚佔畢末<lb/>
學陋俗薄神理銷沿流浮伊洛泝源窺羲堯執中與太<lb/>
極萬古瞻魁杓察㣲篤强力賢聖諫匪遼舜宫翳灌木<lb/>
濓塾棲叢苕觀乎紀游作悟彼進學條蘭卮娛才彦豈<lb/>
謂磊磈澆得深清賞愜理勝英藻超揆予果何為農野<lb/>
勤耕穮景迫昩見道曷奉徳化昭<lb/>
　　　次韻李監丞同劉玉淵游七泉<lb/>
<pb n="KR4d0356_WYG_001-8a"/>
世變如流水前哲嗟逝川良牧隆化本訪古漫叟泉念<lb/>
兹名泉意感彼末俗偏淵竇與嵌臼杖屨聊回旋不識<lb/>
漫叟心曷誦漫叟篇惻念軫蒼氓溥澤同一天蟻聚與<lb/>
羔跪命義當亦堅回邪乃敗徳毋以巳欲專夸士五鼎<lb/>
辱穹爵或自纏臨流歎澆風薄言傾酒船浸泉旌吾志<lb/>
凍泉存舊傳潓<graphic n="KR2713" url="https://raw.githubusercontent.com/kanripo/KR-Gaiji/master/images/KR2713.png" mimeType="image/png"/>涍汸淔銘石昭萬年無<hi>闕</hi>感發人黜<lb/>
彼敲墨氊歳月亦云久古迹埋塵煙泉根石已泐泉上<lb/>
樹欲仙森㦸呵虎士誰能聽潺湲理義著古今貴賤俱<lb/>
<pb n="KR4d0356_WYG_001-8b"/>
荒阡今公七泉游陵谷尚未遷勵俗振古道及兹誦惡<lb/>
圓劉侯同襟期𢋫唱揮彩椽漫叟或有知騎鯨躍層淵<lb/>
彼哉賊君父圓曲工求權厲民恣屠斮巧宦勤攀縁安<lb/>
得激七泉布作化雨宣<lb/>
　　　送絅齋李監丞赴湖南提舉<lb/>
吏統久已紊使選匪易為蝎虺何蓁蓁鴻鴈何纍纍持<lb/>
節豈不多曠職茍所私緬懷紫陽翁昔使東浙湄陳臬<lb/>
糾官邪揚仁蘇民疲兹道有後先哲儒昭令規絅齋寄<lb/>
<pb n="KR4d0356_WYG_001-9a"/>
瀟牧邦懋灼帝知勵亷肅寮寀反税驩鄉耆所學藴淵<lb/>
道寛嚴權理宜兹總全楚境歌此皇華詩位穹民言邈<lb/>
壤廣吏蠧滋問俗職所重簡僚乃政基視聽貴遠周細<lb/>
㣲在可遺攬轡戒前路豈為好爵縻揆予忝英盼懷徳<lb/>
念别離别離彼何念康濟乃所期懿兹遠大業肇此咨<lb/>
度時朂哉振英采慰我湘民思<lb/>
　　　秋夜感懷<lb/>
溽露沾灌莽華月流高旻唫笑嘉此夜撫化悲蕭辰蕭<lb/>
<pb n="KR4d0356_WYG_001-9b"/>
辰何所悲遊子多苦辛道峻悟力謝業遥昌志湮𤣥鬢<lb/>
日以變豐景將遂淪堪輿一大宅羲娥為旅人卉木互<lb/>
榮落蛩蟀何吟呻氣随稚耄變理勝䘏喜均反性樂天<lb/>
爵測化葆道真撫巻慨往哲芳猷藐難親<lb/>
　<lb/>
　<lb/>
　<lb/>
　雪磯叢稿巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪磯叢稿巻三</head>
    <p>
<pb n="KR4d0356_WYG_003-1a"/>
欽定四庫全書<lb/>
　雪磯叢稿巻三　　　　　宋　樂雷發　撰<lb/>
　　律詩<lb/>
　　　謁李梅亭<lb/>
力拔鯨牙氣貫虹玉堂歸只守文窮世無真魏扶吾道<lb/>
人以乾淳望此翁大地精靈藏筆下國家命脉寄山中<lb/>
緼袍羸駟崇仁路正擬登門聽擊䝉<lb/>
　　　代送徐侍郎赴召<lb/>
<pb n="KR4d0356_WYG_003-1b"/>
大厦誰堪任棟梁試留齋艦問行藏朝廷議論如春雨<lb/>
呉蜀人材似夕陽三漸何曾投砭劑五寒今望起膏肓<lb/>
擬看相業磨崖在却到浯溪話别觴<lb/>
　　　聽友人談蜀道事<lb/>
石棧天梯蕩戰塵誰驅哨馬滿峨岷盡看鳥犬為君子<lb/>
<hi>元次山世化篇</hi>誰問沙蟲化小人敵智豈應强兀术蜀材正自<lb/>
欠呉璘細吟猛虎長蛇句空對西風淚滿巾<lb/>
　　　送廣州劉叔治倅欽州兼守事<lb/>
<pb n="KR4d0356_WYG_003-2a"/>
天涯亭畔擁提屏丹荔黄蕉滿出<hi>疑是去</hi>程皂葢却迎新<lb/>
别駕碧幢應憶老先生象蹄印雨歸蠻國鯨鬛掀潮撼<lb/>
海城曾是鄉賢分守處試尋醉石共題名<hi>余靖韶州人曾守欽</hi>
　　　逢熊季可<lb/>
暮雲春樹飽相思今共秋風捋白髭北闕未知鸚鵡賦<lb/>
南州空誦鷓鴣詩旗亭尚喜髠能飲客路誰知朔獨饑<lb/>
賴有湘翁生計在且吟九辨擷江蘺<lb/>
　　　送李煥雲赴恭城主簿<lb/>
<pb n="KR4d0356_WYG_003-2b"/>
恭城山水接三湘應覺他鄉似故鄉宦况不妨棲枳棘<lb/>
客程還見食㯽榔寒暄未定宜加愛事業無窮要自强<lb/>
千古忠魂如可問試吟<hi>缺</hi>月漱詩腸<lb/>
　　　寄李伯輝<lb/>
石樓峰下寄吟身靜掩柴樞琢楚珍蘋草青莎招隠士<lb/>
暮雲春樹憶詩人門無車馬多嫌僻家有圖書不似貧<lb/>
擬借大鵬揩老眼何時樽酒得相親<lb/>
　　　舜祠送桂林友人<lb/>
<pb n="KR4d0356_WYG_003-3a"/>
堯山分首舜山逢呼酒旗亭兩鬢蓬客思且須論契濶<lb/>
詩交應不計窮通兒曹富貴秋煙外前軰風流落葉中<lb/>
明日吟船又何處渡江衣冷荻花風<lb/>
　　　送董炎震歸攸縣<lb/>
千菊溪頭話别情君行我住兩伶俜山中有酒招元亮<lb/>
石上無禾養百齡狼尾屋低苔漠漠龍鬚菜長水泠泠<lb/>
<hi>攸縣有龍鬚菜</hi>故鄉語燕應堪聽莫放扁舟過洞庭<lb/>
　　　贈衡山侯霖<lb/>
<pb n="KR4d0356_WYG_003-3b"/>
家住衡山茗塢深軒轅道士是知音窊尊酒好聊同醉<lb/>
石鼎詩難莫浪吟雨外虺隤寒食路花邊格磔故鄉心<lb/>
却懷世上揚雄少腸斷侯芭何處尋<lb/>
　　　送駱起謁襄帥廣西憲<lb/>
知君無地種江蘺看了衡山看九疑客路不堪還話别<lb/>
侯門何處可題詩吟青羅帶行離岸唱白銅鞮過習池<lb/>
呼酒試澆征馬足繡臺油幕有相知<lb/>
　　　題豫章宋徳父游湘詩巻<lb/>
<pb n="KR4d0356_WYG_003-4a"/>
醉呼仙叟共浮湘稇載風煙滿錦囊名是<hi>當作似</hi>浦雲山<lb/>
雨起詩連沅芷澧蘭香好吟秋月招元結莫賦朝雲惱<lb/>
楚襄英巨老仙今寂寞行人還解識珩璜<hi>徳父到舂陵即有詩弔曽</hi>
<hi>景建</hi>
　　　常寧道中懷許介之<lb/>
雨過池塘路未乾人家桑柘帶春寒野巫豎石為神像<lb/>
稚子搓泥作藥丸栁下兩姝爭餉路花邊一犬吠征鞍<lb/>
行吟不得東溪聽借硯村廬自寫看<lb/>
<pb n="KR4d0356_WYG_003-4b"/>
　　　題許介之譽文堂<lb/>
　　　　端平丙申桂林伯尚書鍾公以遺逸薦東溪<lb/>
　　　　先生許侯於朝越明年得㫖補初品官衛州<lb/>
　　　　户掾其誥詞於始則有夙有譽處且嫻文辭<lb/>
　　　　之褒於終則有其以行義教于鄉里之勉州<lb/>
　　　　里人士莫不榮之又明年許侯乃于東溪之<lb/>
　　　　濵剏堂五間以為講道著書之地仍摘天語<lb/>
　　　　譽文二字以張其名敬上賜也堂成山齋先<lb/>
<pb n="KR4d0356_WYG_003-5a"/>
　　　　生為之記者詳矣當世之名卿大夫又為之<lb/>
　　　　賦詠者衆矣願侯<hi>二字非衍即誤</hi>晩生小子何足言<lb/>
　　　　詩辱徵俚作不敢固以陋辭敬書二首以記<lb/>
　　　　盛事併敘聖天子始終褒勉之意庶得附姓<lb/>
　　　　名于不朽云<lb/>
曾佐元戎洗緑林此翁何止擅詩聲久辭驃騎尋瓢飲<lb/>
誰引鳴騶聒耦耕厚禮正羅温處士浮名還汙阮先生<lb/>
衡茅那識絲綸美尚擬升堂結社盟<lb/>
<pb n="KR4d0356_WYG_003-5b"/>
　　　又<lb/>
姜夔劉過竟何依空向江湖老布衣造化忌名從古有<lb/>
詩人得位似君稀聖朝自要求參术吾道何應賤蕨薇<lb/>
晩節黄花須愛䕶且教湘士挹芳菲<lb/>
　　　濓溪書院弔曾景建<lb/>
太極樓頭霽月寒斷絃緑綺不堪彈牕前自長濂溪草<lb/>
澤畔還枯正則蘭蒼野騷魂惟我弔烏臺詩案倩誰刋<lb/>
傷心空有金陵集留與江湖灑淚看<lb/>
<pb n="KR4d0356_WYG_003-6a"/>
　　　許介之以丞相周益公所書古樂府四篇見寄<lb/>
　　　敬題其後<lb/>
紙上珊瑚間木難曾敲黄閣卸征鞍賞音今有平園否<lb/>
得句堪尋岣嶁刋鸚鵡夜棲金屋冷的盧秋戰玉關寒<lb/>
春風歸鴈那知已寄與深宫絶塞看<lb/>
　　　讀繫年録紹興八年以後事<lb/>
婁敬金繒滿去輈便看雷雨潤遐陬諸賢自抗排雲議<lb/>
宰相方深偃月謀湘國乍聞悲鵩鳥秣陵還聽唱符鳩<lb/>
<pb n="KR4d0356_WYG_003-6b"/>
九原晏老今知否掻首青編恨未休<lb/>
　　　櫟閘呉大帝廟<lb/>
赤壁濡須事已虛且依櫟閘酹芳壺九原尚擬吞銅雀<lb/>
千載今惟記赤烏湘浦有人脩舊祀荆州無地展雄圖<lb/>
定知斫案英靈在閒對祠前洗湛盧<lb/>
　　　昭陵渡馬伏波廟<lb/>
功名要結後人知馬革何妨死裹屍漢帝可能疑薏苡<lb/>
湘民却解薦江蘺紙錢撩亂巫分胙粉壁䦨斑客冩詩<lb/>
<pb n="KR4d0356_WYG_003-7a"/>
墮水跕鳶無處問灘頭斜照曬鸕鷀<lb/>
　　　訪蕭太山父子<lb/>
仙桂靈椿各典刑飄飄姿韻激天鯨家傳八葉鹽梅種<lb/>
詩接三蘇父子名四海盡將看縣譜一堂那與許文盟<lb/>
塵埃不敢相親炙且汲渝溪濯客纓<lb/>
　　　謁張兵部時守臨江新除湖南倉<lb/>
東皇太乙待新詩共喜新槎泝楚涯父老盡將看鸑鷟<lb/>
使臣應不問狐狸江頭芳杜催行色境内甘棠有去思<lb/>
<pb n="KR4d0356_WYG_003-7b"/>
細讀詔書掻短鬢瓣香那識帝王師<lb/>
　　　蘇瑩中先徃新淦過新喻訪之不遇賦詩為寄<lb/>
玉笥山前水拍空知君何處繫吟篷敢輕竒士題凡鳥<lb/>
漫有憂心詠草蟲沅芷澧蘭猶可寄江雲浦樹苦難同<lb/>
門前景物<hi>一作草木</hi>皆詩巻獨倚篔簹嘯晩風<lb/>
　　　送蕭太山赴新與<hi>疑是新興</hi>令<lb/>
翡翠芙蓉去路荒許渾詩裏認封疆昔聞古佛傳宗印<lb/>
今得吟仙綰縣章魚婢蟹奴供俎豆馬人龍户雜耕桑<lb/>
<pb n="KR4d0356_WYG_003-8a"/>
澹翁應解知心事試汲寒泉薦瓣香<lb/>
　　　訪菊花山人沈莊可<hi>按莊可號菊山宜春人曾為錢塘令</hi>
網盡珊瑚畵<hi>疑誤</hi>採珠只餐秋菊養詩臞永嘉同社聲名<lb/>
在乾道遺民行軰孤我恨朱門無食客君言青史有窮<lb/>
儒饑寒正用昌吾道且對鈐岡共撚鬚<lb/>
　　　懷二蕭<lb/>
未曾相見已相知楚粤江山棣萼詩每恨乾坤催我老<lb/>
却于湖海識君遲機雲才藻今無㡬管鮑襟期說向誰<lb/>
<pb n="KR4d0356_WYG_003-8b"/>
靡靡亂山嘶瘦馬碧雲日暮正相思<lb/>
　　　疎拙<lb/>
越冠齊瑟事皆非疎拙唯甘與世違客路鶯花愁裡看<lb/>
故人烟雨夢中歸采薇有備淮南靜移粟無謀浙右饑<lb/>
納納乾坤須俊傑湘翁祗合製荷衣<lb/>
　　　陳東甫酒間舉作歸心只有杜鵑知之句猶未<lb/>
　　　成篇因為續之<lb/>
歸心只有杜鵑知且倚裴亭共撚髭客路秋風吹杜若<lb/>
<pb n="KR4d0356_WYG_003-9a"/>
故園春雨老辛夷<hi>陳君撫州人</hi>家貧未辦閒居賦世濁空吟<lb/>
感寓詩邂逅江湖還别去岸花檣燕兩堪悲<lb/>
　　　贈别陳東甫呈鍾尚書<lb/>
洞庭濯足共題詩今聽驪駒話别離泣玉可能悲卞子<lb/>
買金只合鑄鍾期荷盤剪緑須棲鷺瓠項分絲補接䍦<lb/>
斗酒彘肩聊自壯古來騷客例寒饑<lb/>
　　　登潭州懷雪篷姚使君<lb/>
賈井裴亭徧短笻紅塵歸騎又匆匆我尋桂樹吟招隠<lb/>
<pb n="KR4d0356_WYG_003-9b"/>
君對蓮花誦易通今日江山勞别夢他年燈火課新功<lb/>
濓溪最念初平老恨聽連牀話未終<lb/>
　　　下攝市<lb/>
吟到湘潭一葉黄賈胡踪跡正悲凉抱琴沽酒異鄉客<lb/>
打鼓發船何郡郎楚女越商相雜㳫淮鹽浙楮自低昂<lb/>
塵埃市井無人識濯足江頭望八荒<lb/>
　　　雲峰寺<lb/>
擬尋岣嶁看蟠螭且解青鞵濯禹溪弔古猶疑九枝柏<lb/>
<pb n="KR4d0356_WYG_003-10a"/>
談禪且問一莖齏虎抓崖樹供僧爨猿摸廊碑認客題<lb/>
應接溪山無好句滿林空羡亂蟬嘶<lb/>
　　　到衡岳呈弟山長<lb/>
間依禹柏繫征驄猿鳥應猶怪賤蹤正擬開雲訪韓愈<lb/>
可能避雨識茅容朱陵洞裏秋呼鶴紫盖峰前曉聽鐘<lb/>
欲踏青霞尋勝趣倦游應許借吟笻<lb/>
　　　許介之館僕于東溪臨發贈别<lb/>
洗耳泉頭漱晩凉西風衣袂水花香酒邊豪氣横荆楚<lb/>
<pb n="KR4d0356_WYG_003-10b"/>
燈下清談雜晉唐天地每窮真俊傑山林偏有好文章<lb/>
試拈筸茹同君舞後夜聞雞月滿牀<lb/>
　　　下第歸後李伯輝李景魏索近詩<lb/>
吟徧呉頭楚尾春多慙才客問征塵振衣天目尋黄獨<lb/>
濯足湘江詠白蘋宋五已慙稱進士陳三何用作詩人<lb/>
錦囊元屬君家有今買漁經理釣綸<lb/>
　　　題李湛漢詩集後<lb/>
楚砧岷葛飽清遊金節銀菟照㡬州詩句多如姚少監<lb/>
<pb n="KR4d0356_WYG_003-11a"/>
行程還似杜參謀黄陵夜誦虞妃泣白帝春吟杜宇愁<lb/>
擬問湛溪何處是夢随閩國弄漁舟<lb/>
　　　贈李伯輝家譜詩<lb/>
盪冦將軍淚唐朝李卻家緑華雙荐者況復古今誇<lb/>
　<lb/>
　<lb/>
　<lb/>
　<lb/>
<pb n="KR4d0356_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　雪磯叢稿巻三<lb/>
</p>
<p>
</p>
  </div>
</body>
</text>
</TEI>
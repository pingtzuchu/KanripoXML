<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雪磯叢稿巻四</head>
    <p>
<pb n="KR4d0356_WYG_004-1a"/>
欽定四庫全書<lb/>
　雪磯叢稿巻四　　　　　宋　樂雷發　撰<lb/>
　　七言絶句<lb/>
　　　詠史六首<lb/>
　　　　髙祖<lb/>
逝騅走鹿各消磨劒外功臣剰㡬多四皓兩生元不聽<lb/>
故鄉枉費大風歌<lb/>
　　　　陳勝呉廣<lb/>
<pb n="KR4d0356_WYG_004-1b"/>
假號偷名只可憐枉抛錢鎛弄戈鋋壠頭燕雀應相笑<lb/>
鴻鵠元來是項燕<lb/>
　　　　韓信<lb/>
愁看鐘室劈良弓何不當時殺蒯通今日真王成底事<lb/>
只應娥姁是英雄<lb/>
　　　　東方朔<lb/>
蜥蜴盆邊解滑稽且分社肉飽蛾眉劉郎最怕秋風冷<lb/>
那聽君言撤殿帷<lb/>
<pb n="KR4d0356_WYG_004-2a"/>
　　　　司馬相如<lb/>
狗監無端薦薄情鸘裘犢鼻帝鄉塵當時最有文君恨<lb/>
不識長門買賦人<lb/>
　　　　班固<lb/>
請室寃魂叫不聞神丘隆碣漫遺文平生詞藻誰知巳<lb/>
腐䑕孤雛却悞君<lb/>
　　　汴堤栁<lb/>
萬縷春風窣汴堤錦颿何處栁空垂流鶯應有兒孫在<lb/>
<pb n="KR4d0356_WYG_004-2b"/>
問著隋朝總不知<lb/>
　　　讀李羣玉集<lb/>
光順門前繫馬吟𢎞文館裡翠雲春却憐白首河西尉<lb/>
枉作蓬萊獻賦人<lb/>
捐玦江頭弄釣舟菊花杜若滿芳洲如何才子無騷思<lb/>
只詠薔薇與石榴<lb/>
　　　與復古叔讀横渠正䝉書<lb/>
惆悵枯林與晬盤雲横太白夢魂安半生驕吝如蝸縮<lb/>
<pb n="KR4d0356_WYG_004-3a"/>
自把西銘反覆看<lb/>
誰掘驪山起老師竹林燈火共心期年來後學輕前軰<lb/>
看徹臯比罷講時<lb/>
　　　題楊從行湘詩巻楊即誠齋<lb/>
仙雲寒鎖碧瑶天突兀吟氊北斗邊試問鳳凰誰得髓<lb/>
竹林聽雪對牀眠<lb/>
叫雲吹玉舜祠邊醉嚼瓊糜漱石泉舊讀離騷今忘却<lb/>
快披秋巻嗅蘭荃<lb/>
<pb n="KR4d0356_WYG_004-3b"/>
　　　次韻熊雲瀑秋夜見寄<lb/>
吟落秋牕燭炧紅想彈九辨入絲桐荃蘅豈不如葵菽<lb/>
誰繼豳風補楚風<lb/>
　　　無題<lb/>
夭裠<hi>疑誤</hi>褒衣走浙淮何人不識鶴山來只今心印誰傳<lb/>
得自摺通書撥篆灰<lb/>
　　　撫州偶題<lb/>
金柅亭邊栁拂城春風繫馬酒家吟塵埃滿面無人識<lb/>
<pb n="KR4d0356_WYG_004-4a"/>
却得黄鸝作賞音<lb/>
　　　萍鄉病渴<lb/>
犬子無從典驌驦荒村忍得望瀟湘楚王萍實甘如蜜<lb/>
不許詩人取次嘗<lb/>
　　　甲午社日客桂林<lb/>
卮酒豚蹄客裡歡石尤風𦂳枲衣單東陽病骨如鸚鵡<lb/>
最怯南州社日寒<lb/>
　　　桂林歲晩憶鍾尚書<lb/>
<pb n="KR4d0356_WYG_004-4b"/>
塵滿湘翁薜荔衣江湖歳晚鬢成絲桂州楊五今何處<lb/>
雪片梅花枉費詩<lb/>
　　　醉中偶成<lb/>
醉敲茶臼嘯秋煙苦欠高陽買酒錢擬入亂山餐柏葉<lb/>
石牀閒對麝香眠<lb/>
　　　送友人游昭州呈陳謙之僉判<lb/>
閬仙去補荔支譜梅谷歸呈飛鶩秋惟有瓜坡共君在<lb/>
馬蹄何苦又昭州<lb/>
<pb n="KR4d0356_WYG_004-5a"/>
道鄉牽損衮龍衣謫墮天涯詠楚蘺莫放蹇驢游别處<lb/>
拾青閣下有殘碑<lb/>
鵬運堂前話别愁菭蘠三度楚江秋近懷莫向元龍道<lb/>
問舍求田是<hi>闕</hi>頭<lb/>
　　　夏日偶書<lb/>
蜾蠃銜蟲入破牕枕書一垜竹方牀家童偶見草頭字<lb/>
誤認離騷是藥方<lb/>
　　　秋日行邨路<lb/>
<pb n="KR4d0356_WYG_004-5b"/>
兒童籬落帶斜陽豆莢薑芽社内香一路稻花誰是主<lb/>
紅蜻蜓伴緑螳螂<lb/>
　　　新淦偶成<lb/>
飛飛絲鳳掛梅梢猶記來時雪擁袍今日歸舟新淦路<lb/>
平頭稚子賣櫻桃<lb/>
　　　贈呉季詩<lb/>
燕子樓頭一曲春曾騎驕馬擲黄金如今世事漫頭雪<lb/>
破屋孤燈忍凍吟<lb/>
<pb n="KR4d0356_WYG_004-6a"/>
　　　演教寺弔樓居朱漕<lb/>
羅帶江頭蜕繡衣人歸香草謝家池祗今玉樹埋何處<lb/>
惆悵僧房認得詩<lb/>
穿塚難酧地下知逢人多説項斯詩今朝痛灑西州淚<lb/>
萬里梅花欲放時<lb/>
　　　延真道院<lb/>
滄流翠竹接仙扃霛菜丹虬拱上真擬就𤣥翁分半榻<lb/>
閒聽秋雨守庚申<lb/>
<pb n="KR4d0356_WYG_004-6b"/>
　　　訪趙愚齋不遇謁者云抵晚方歸因成一絶奉<lb/>
　　　寄<lb/>
雪片梅花滿硯池芙蓉幕裡客歸遲今朝解了公家事<lb/>
儘聽轅門報酉時<hi>愚齋舊有詩云吾曹度日真堪愧又聽轅門報酉時</hi>
　　　史主簿以授菴習稿見示敬題其後并寄張宗<lb/>
　　　瑞<lb/>
姜夔荒塚白蘋深鸑鷟無聲結緑沈擬向鄱陽尋後杜<lb/>
只招張叟聽君吟<lb/>
<pb n="KR4d0356_WYG_004-7a"/>
吟了南樓到庫樓塞雲邊月困雕鎪只今南北無詩禁<lb/>
曾有新編過境不<lb/>
　　　術士醴陵丁夢營<hi>疑是榮或是宫</hi>將之舂陵有贈<lb/>
看盡槐花買卜人窊尊且認舊碑文只今世上無清惠<lb/>
却恐元郎解<hi>闕</hi>君<lb/>
渌水池邊舊釣磯何時歸去濯征衣千年城郭應無恙<lb/>
祗怕風塵老令威<lb/>
　　　送歐陽平仲起鬱林教官<lb/>
<pb n="KR4d0356_WYG_004-7b"/>
快把詩書洗瘴茅雕題墨齒盡同胞天涯那得随衿佩<lb/>
試借椒堂講義鈔<lb/>
古來節婦比忠臣怊悵明珠一窖塵千古綱常君記取<lb/>
題詩煩問墜樓人<lb/>
　　　萍鄉和王堯章韻<lb/>
征衲無人補舊綿蕭條客枕楚萍邊撥殘石炭西牕冷<lb/>
却憶山家榾柮烟<lb/>
　　　趙司法詩集自題近道葢取工部所貽元隠居<lb/>
<pb n="KR4d0356_WYG_004-8a"/>
　　　詩中語也<hi>闕</hi>
　　　　　道書二絶<lb/>
和徧陶翁飲酒詩醉籠天地入鴟夷細看官爵成何物<lb/>
肯帶奚囊過九疑<lb/>
浣花騷伯杳難<hi>闕</hi>世上寧無元隠居讀罷君詩三歎息<lb/>
斷絃緑綺定何如<lb/>
　　　聽廬山胡道士彈離騷<lb/>
廬山道士玉潭仙前世滄浪握楚荃莫道離騷遺響絶<lb/>
<pb n="KR4d0356_WYG_004-8b"/>
孤鈞寡珥尚能傳<lb/>
弔湘誰解薦江蘺忠憤泠泠寫七絲愁絶九疑山下聽<lb/>
重華應許就敶詞<lb/>
　　　題王堯章佇香亭<lb/>
滿池蜀錦照深衣盡日慿欄課楚詞要識此花香絶處<lb/>
露凉風細雨晴時<lb/>
對花味道興何長好學顔家到坐忘莫與紅塵兒軰道<lb/>
心清正自得真香<lb/>
<pb n="KR4d0356_WYG_004-9a"/>
故園荷屋傍濓溪苦愛蓮花入夢思今日題詩還自笑<lb/>
江湖塵土鬢成絲<lb/>
　　　題昭州田廷亮書稿後<lb/>
㯽榔口裏吐參苓折檻無門九虎深家在道鄉亭畔住<lb/>
定應千古有知音<lb/>
少海無波鶴禁虛滿朝閉口養曹蜍白袍烏帽和寧外<lb/>
却有山人請建儲<lb/>
　　　次韻熊雲瀑秋夜見寄<lb/>
<pb n="KR4d0356_WYG_004-9b"/>
叫徹蒼梧望八荒暮雲秋客各凄凉此情未許傍人㑹<lb/>
愁絶中庭月一方<lb/>
　<lb/>
　<lb/>
　<lb/>
　<lb/>
　<lb/>
　雪磯叢稿巻四<lb/>
</p>
<p>
</p>
  </div>
</body>
</text>
</TEI>
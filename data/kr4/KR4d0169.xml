<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>黙成文集巻一</head> <lb/>
    <p>
<pb n="KR4d0169_WYG_001-1a"/>
欽定四庫全書<lb/>
　黙成文集巻一<lb/>
　　　　　　　　　　　　宋　潘良貴　撰<lb/>
　　論治體劄子<lb/>
臣嘗謂自古一治一亂不可為常由堯舜迄於五代三<lb/>
千二百九十餘年其間所以治者無他君臣協心共相<lb/>
戒飭凡所施為合於大公至正之道而已所以亂者無<lb/>
他君臣異志皆務因循凡所施為悖於大公至正之道<lb/>
<pb n="KR4d0169_WYG_001-1b"/>
而已仰惟祖宗之有天下兵不血刅市不易肆天意人<lb/>
心不約而歸當時制為法度立為紀綱非益於國非利<lb/>
於民有所弗措是以海内廓然無事百有餘年承平日久<lb/>
奸邪擅權肆為欺蔽率意改作祖宗紀綱法度廢壊殆<lb/>
盡遂繼之以大亂陛下紹承大業於艱難之際焦心勞<lb/>
思欲恢復中原迎還二聖九年於茲矣然而治道殊未<lb/>
有以稱聖意者臣謂大公至正之道尚塞而未行也夫<lb/>
祖宗順此道而治其後逆此道而亂今不欲治安如祖<lb/>
<pb n="KR4d0169_WYG_001-2a"/>
宗時則已如必欲之可不兢兢業業朝夕惟此道之是<lb/>
念乎臣願陛下靜澄其心思祖宗創業之難念父兄逺<lb/>
狩之久憫生靈常懐塗炭之苦憤土地日有侵削之憂<lb/>
凡下一令行一事必先以此四者為念然後發之于政<lb/>
詔大臣同心協力勿以一毫私意曲徇人情斷自今日<lb/>
其已往者漸以公正之道更革之其方来者力以公正<lb/>
之道固守之如四時之有信如金石之不移則天下庶<lb/>
有休息之期也如其不然臣恐大事寖以大壊雖無敵<lb/>
<pb n="KR4d0169_WYG_001-2b"/>
人之患而中國自敝矣陛下留神察焉取進止<lb/>
　　謝嚴州到任表<lb/>
忱辭上達極陳愛日之情睿澤下流恭被自天之命愧<lb/>
増汗浹感極涕零中謝伏念臣蚤奮單貧誤䝉識擢有<lb/>
親已老去鄉實難屬奉詔音肅馳行闕載因陟岵復念<lb/>
趨庭仰軫皇慈俯施洪造仍寓名於龍閣俾増重於虎<lb/>
符奉檄惟慚啟途已至西瞻佳氣喜帝所以非遙東指<lb/>
白雲迎親闈而甚邇拊循有暇定省惟勤每於學禮之<lb/>
<pb n="KR4d0169_WYG_001-3a"/>
餘得奉教忠之訓克諧烏哺敢替葵傾此盖伏遇皇帝<lb/>
陛下盛徳日躋至仁天覆操賞罰之魁柄駕馭百工恢<lb/>
道徳之宏綱包羅一介曲従人欲仰見天心臣謹當惕<lb/>
惕以思孜孜自厲既遑將父欣逢孝治之朝何以事君<lb/>
願效古人之節<lb/>
　　謝嚴州送還兵級不合借請降官表<lb/>
事違令甲罪見劾章仰荷湛恩曲行輕典中謝伏念臣<lb/>
涉道迂淺従政拙疎日者叨亳社之祠宮解桐廬之印<lb/>
<pb n="KR4d0169_WYG_001-3b"/>
綬扶攜老穉資藉車徒雖無千里而不必聚粮顧餘百<lb/>
人而安所仰食束裝欲發援例来言一時猥狥於人情<lb/>
三尺謬干於吏議重惟鹵莽退積兢慚敢意懲愆止従<lb/>
褫秩茲葢伏遇皇帝陛下總該庶政駕馭羣工好惡未<lb/>
常有私賞罰必惟其當臣敢不恪遵明訓深省往尤所<lb/>
愧身閒更切無名之粟倘紓國難願捐不貲之軀<lb/>
　　謝中書舎人告表<lb/>
塵禁省以代言巳慚非據即里居而拜命更冒殊恩憂<lb/>
<pb n="KR4d0169_WYG_001-4a"/>
患餘生周章失措中謝伏念臣立身寒苦賦性戅愚先<lb/>
帝擢臣於布衣今踰二紀陛下置臣於諫省亦復終星<lb/>
每思自效於涓埃庶或少裨於海嶽其如命繆動與願<lb/>
違日者召自真祠寘諸册府旋載螭廷之筆亟聯鳯閣<lb/>
之班始奉除書遽聞親疾方寸已亂即日遂行惟茲專<lb/>
輒之私宜在譴呵之域敢圖孤迹上軫皇慈憐臣去國<lb/>
之蒼黄則錫命以為問寢之慰䘏臣遭難之窮乏則賜<lb/>
金俾襄大事之勤存沒知歸哀榮有耀雖碎螻蟻之命<lb/>
<pb n="KR4d0169_WYG_001-4b"/>
曷酬天地之恩及此外除恍如昔夢拜九天之綸綍命<lb/>
實維新被三品之服章徳非其稱恭惟皇帝陛下加惠<lb/>
羣工厲精庶政湛恩遐暨顧雖小物而曲成孚號誕揚<lb/>
不以陳人而中廢臣敢不激昻殘喘策厲懦衷蚤夜以<lb/>
思克謹教忠之訓險夷不二永堅狥國之誠凡可捐軀<lb/>
誓當竭節<lb/>
　　謝中書舎人表<lb/>
待盡倚廬方畢三年之制召還西掖載膺一札之除寵<lb/>
<pb n="KR4d0169_WYG_001-5a"/>
至魂驚感深涕隕中謝竊以政事之地必資論思獻納<lb/>
之才詔令之行當得深厚坦明之訓唯奥學該通於今<lb/>
古英詞追配於典謨識慮知為治之後先直諌宏事君<lb/>
之規益斯可以仰助雷風之號誕揚綸綍之言如臣者<lb/>
憂患陳人荒蕪下士禀資方拙更三黜而自憐賦分竒<lb/>
窮巳半生而寡與頃叨螭筆旋陟麟臺始被寵光遽罹<lb/>
㓙禍抱苦願終於苫塊無心復造於衣冠日月遷流形<lb/>
容凋顇撫祥琴而増慕傳召節之巳頒果奉除書復還<lb/>
<pb n="KR4d0169_WYG_001-5b"/>
舊物里閭改觀共瞻天眷之優隆頂踵知愧獨荷聖心<lb/>
之簡記頋雖碎首曷報鴻恩茲葢伏遇皇帝陛下乃武<lb/>
乃文克勤克儉思道如商髙之恭黙接下過周宣之慎<lb/>
微事舉法於春秋化每形於雅頌廣收俊彦欲致中興<lb/>
施及妄庸亦叨睿奬臣敢不孜孜奉國亹亹禔身温故<lb/>
知新願日深於徳意獻可替否庶或補於艱難誓竭孤<lb/>
忠以期沒齒<lb/>
　　謝集英殿修撰提舉江州太平觀表<lb/>
<pb n="KR4d0169_WYG_001-6a"/>
承之掖垣蔑著盡規之義丐閒祠館曲䝉従欲之仁祗<lb/>
服恩私益深漸懼中謝伏念臣入仕二紀獲事三朝唯<lb/>
知忠義而披露肝心敢念飢寒而保持禄位自信甚篤<lb/>
人言莫因歴落<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑衆皆指為可笑流離困苦臣獨奮<lb/>
而不衰屬憤奸邪實非職守歴階陛殿怒髪衝冠雖非<lb/>
能衛社稷而執干戈亦庶㡬如鷹鸇之逐鳥雀退思冒<lb/>
昧甘俟誅夷始陳待罪之章亟䝉涵貸旋上奉祠之請<lb/>
即獲便安仍加論撰之名俾全進退之節君父之慈憐<lb/>
<pb n="KR4d0169_WYG_001-6b"/>
若此臣子之報稱若何恭惟皇帝陛下駕馭羣雄綜核<lb/>
名實陟降無私而帝則是順好惡罔作而王道攸遵如<lb/>
臣狂愚不忍竄斥然方軍食匱難之日而坐靡廪廥國<lb/>
事搶攘之際而燕處山林俯仰以思面目有愧臣敢不<lb/>
恪勤香火懲艾過愆疾病交侵雖作終焉之計形骸未<lb/>
隕益堅國爾之心庶畢餘生以酬洪造<lb/>
　　辭免秘書少監申省狀<lb/>
准尚書省劄子八月十二日三省同奉聖㫖潘良貴除<lb/>
<pb n="KR4d0169_WYG_001-7a"/>
秘書少監不候授告指揮到於所居州軍依條差撥疾<lb/>
速前来行在所供職臣良貴昨於建炎元年内任工部<lb/>
員外郎為父年老抱病陳乞宫觀建炎四年内䝉恩除<lb/>
荆湖南路提㸃刑獄公事亦是不曽赴任紹興二年任<lb/>
左司員外郎僅二月乞便鄉差遣䝉差知嚴州到任四<lb/>
箇月即令宫祠八年之間累䝉除用皆以親老懇求便<lb/>
私今父八十九嵗比之徃日衰病益侵人子之情尤難<lb/>
逺去伏乞特賜敷奏改除一宫觀差遣伏候指揮<lb/>
<pb n="KR4d0169_WYG_001-7b"/>
　　辭免起居郎狀<lb/>
准尚書省劄子三省同奉聖㫖除臣起居郎日下供職<lb/>
聞命震驚罔知所措伏念臣頻年以来四更宫觀實緣<lb/>
親老非敢偷安茲被誤恩召寘册府充職踰月獲覲清<lb/>
光輒罄丹誠仰干天聽丐還真館復遂初心退而省循<lb/>
方候呵譴忽䝉陞擢跼蹐靡寧况左史之職君動則書<lb/>
班於從官其選素慎不惟臣愚非所宜據而請閒得要<lb/>
求退獲遷言行相違尤難安處伏望聖慈特降睿㫖追<lb/>
<pb n="KR4d0169_WYG_001-8a"/>
寢成命除臣一在外宫觀以安愚分謹録奏聞伏候勅<lb/>
㫖<lb/>
　　乞宫觀狀<lb/>
臣近因權攝左史彈奏戶部向子諲繼上章待罪雖䝉<lb/>
聖恩寛貸然臣恐懼終不自安伏念臣禀性愚戅賦分<lb/>
窮薄臨事妄發屢陷危機若久居侍從之間必速致顛<lb/>
排之悔兼臣近更憂患心志凋摧獻納論思自知無補<lb/>
伏望聖慈曲加覆䕶除臣一在外宫觀差遣以養殘骸<lb/>
<pb n="KR4d0169_WYG_001-8b"/>
倘未致於死亡誓當圖於報效伏候勅㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙成文集巻一<lb/>
</p>
<p>
</p>
  </div>
<div>
<head>黙成文集巻二</head> <lb/>
    <p>
<pb n="KR4d0169_WYG_002-1a"/>
欽定四庫全書<lb/>
　黙成文集巻二<lb/>
　　　　　　　　　　　　宋　潘良貴　撰<lb/>
　　謝張丞相啟<lb/>
退即山林久濶寒暄之問仰瞻斗極徒頒次舎之光誠<lb/>
雖切于飛馳禮遂成於逋慢祗以為媿不能自文竊惟<lb/>
神物之䕶持宜有福祥之單厚輒申悃愊敢候茵慿恭<lb/>
惟某官望重百僚名聞九牧出處係朝廷之輕重道徳<lb/>
<pb n="KR4d0169_WYG_002-1b"/>
為人倫之表儀光滉咸池夾輔中天之皎日威申華夏<lb/>
蕩除四塞之妖氛更險夷而節義愈明被謗傷而功庸<lb/>
益著迨膺申命起䕶价藩微雲之滓太清曽何傷於盛<lb/>
徳大旱而作霖雨實有望於嘉猷諒無煖席之期即拜<lb/>
賜環之命顧惟無似深沐厚恩早䝉公緒之噓枯繼辱<lb/>
祁奚之舉類蘭臺适體屢興嘆於沈英紫槖持荷更叨<lb/>
榮於取頴中縁禍變分絶生存雞骨支牀僅留食息魚<lb/>
書染素莫効勤劬居然星紀之薦更藐爾珠廷之在望<lb/>
<pb n="KR4d0169_WYG_002-2a"/>
嵗聿云暮道阻且長井越參旗夐隔轅門之拜衮裳綉<lb/>
芾佇聞黄閣之開願益惠於生靈用亶符於睿眷傾依<lb/>
之切敷叙奚殫<lb/>
　　賀翟㕘政啟<lb/>
恭審光膺帝制㕘秉國鈞六星比而三台色齊識天心<lb/>
之所屬百僚喜而萬夫悦服慰人望之咸歸竊以自古<lb/>
治亂之分常係人材邪正之用泛觀百家諸子皆苦口<lb/>
而丁寧遐想九夷八蠻悉望風而進退非特時勢之必<lb/>
<pb n="KR4d0169_WYG_002-2b"/>
至抑亦人心之所同惟其正不勝於邪是以亂常多於<lb/>
治方今國家之患顧不在茲遂使幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>靡寧莫知所向<lb/>
倘匪老成之出曷扶危殆之基荷上穹之未忘庶斯民<lb/>
之可救伏惟某官佐時人傑間世英賢瑞玉無瑕大寶<lb/>
儼陳於清廟霜筠有節孤風獨厲於嵗寒蜚聲騰譽於<lb/>
三朝歴險更夷而一致江湖雖適常懐觀闕之心鐘鼎<lb/>
既安何異山林之性方主上無多難之畏而左右惟正<lb/>
人之求用圖再造之功宜趨我公之入固將以大忠經<lb/>
<pb n="KR4d0169_WYG_002-3a"/>
世以至誠格天問國事萬變而不窮陳王業七月之所<lb/>
致掃骫骳懐奸之俗伸耿介有氣之風使乾坤無震蕩<lb/>
之憂生靈措休息之地詢之天下誰曰不然某性質凡<lb/>
愚學術固陋素乏趨承之幸遽䝉特達之知昔掌禮闈<lb/>
嘗與甄收之列迨承宻㫖復叨論薦之榮念此恩不忘<lb/>
於須㬰雖多言莫致其萬一陽德純粹物候清和仰祈<lb/>
順時倍保鈞重瞻依頌禱不勝下情<lb/>
　　答雷公達<lb/>
<pb n="KR4d0169_WYG_002-3b"/>
諭以聚書飲酒為樂此吾人之習氣也然酒不可多飲<lb/>
大率此物入口則昏過量則亂聖人於書特作誥一篇<lb/>
易六十四卦終以濡首為戒禮使人飲酒終日而不得<lb/>
醉蓋禍患多生於此既作郡尤宜節慎也老而讀書不<lb/>
須務博當研味聖賢立言指歸以洗心勵行則老而益<lb/>
精明士人至晚年倒行而逆施之者十常八九正為不<lb/>
解讀書耳僕自喻為昏鏡喻書為磨鏡藥當用此藥擦<lb/>
磨塵垢使之通明透徹而後已若積藥鏡上而不施磨<lb/>
<pb n="KR4d0169_WYG_002-4a"/>
擦之功反為鏡之累故知托儒為奸如張禹孔光之徒<lb/>
曽不若庸夫愚婦也公以為何如萬里通書不敢效常<lb/>
人作䛕言以孤逺意此狂友故態也幸一笑納之<lb/>
　　啟李太發<hi>即莊簡公李光也</hi>
言念粤従初仕雖為道義之交逮此晚年未托葭莩之<lb/>
好靜惟寒族敢議通婚既䝉金石之嘉言用致筐箱之<lb/>
菲幣伏承令女小娘子資涵粹美秀夙著於閨房某姪<lb/>
畤質本戅愚學初聞於詩禮式因媒妁願結絲蘿將親<lb/>
<pb n="KR4d0169_WYG_002-4b"/>
迎於大門庶承祧於宗祀其為媿佩罔罄敷陳<lb/>
　　答田氏禮書<hi>田經國公之姊丈而武公之甥也</hi>
伏承髙明之従弟武乃吾姊之子而某之甥也吾姊為<lb/>
田氏婦三十年矣老而益貧某欲以長女妻武俾之左<lb/>
右奉承焉此素志也茲承申之以媒妁致之以雁幣敢<lb/>
不拜嘉<lb/>
　<lb/>
　黙成文集巻二<lb/>
</p>
<p>
</p>
  </div>
<div>
<head>黙成文集巻三</head> <lb/>
    <p>
<pb n="KR4d0169_WYG_003-1a"/>
欽定四庫全書<lb/>
　黙成文集巻三<lb/>
　　　　　　　　　　　　宋　潘良貴　撰<lb/>
　　矯齋<lb/>
君子知强為善而已矣遑恤其他而世之忌人修也無<lb/>
以蓋之則羣聚譁笑目之曰矯特立獨行之士固不為<lb/>
變而中人忌其加巳也往往嫵媚軟熟不敢出一善言<lb/>
行一善行卒至於無所忌憚為小人之歸而後已予自<lb/>
<pb n="KR4d0169_WYG_003-1b"/>
出仕見士大夫習以成風敗壊天下人材不可勝數心<lb/>
甚悼之中庸曰君子和而不流强哉矯中立而不倚強<lb/>
哉矯凡四言之不以為煩考之六經未嘗若是之諄諄<lb/>
者也是矯者君子之所務而衆人之所忽古人以為訓<lb/>
而今人以為病也近世老師宿儒為中庸傳者十數家未<lb/>
嘗有斷然發明子思此意者尤可嘆也夫鈞是人也性<lb/>
近而習逺所以相逺正在矯與不矯耳情動於中物誘<lb/>
於外擇之不精執之不固未有不喪已於物者詎可日<lb/>
<pb n="KR4d0169_WYG_003-2a"/>
不用力於矯耶視聽矯之言動矯之一切日用惟禮之<lb/>
行義之由道之適久則若性自然矣故勉强行之與安<lb/>
而行之成功則一予謂中庸一言之則曰矯二言之則<lb/>
曰勉强皆聖人忠恕進學者之道也吾宗伯益端雅而<lb/>
尚志求予名所居之齋因榜之曰矯葢予韋弦子思之<lb/>
訓始終不衰也今老矣俯仰樂而無媿故以勉子子其<lb/>
懋哉<lb/>
　　靜勝齋<lb/>
<pb n="KR4d0169_WYG_003-2b"/>
凡人自平旦而起目視耳聽手持足奔其心念之所經<lb/>
營雜然無一息暫止及夜而安身可以休矣又有夢焉<lb/>
飛揚沉墜得失悲歡與夫恐怖之事往往失聲而泚汗<lb/>
如是汨沒至老死而不悟者天下皆是也故常為靜者<lb/>
之所憐憫曹君用晦異時與予同鄉校遊上庠今餘二<lb/>
十年矣屬過予言曰向誠有意於功名官既不偶乃得<lb/>
更儒冠為武此世事之不可必而甚可笑者也頻年不<lb/>
喜事事寄傲僧廬闢齋於西廡以自適幸為名之夫吾<lb/>
<pb n="KR4d0169_WYG_003-3a"/>
子一人之身也方其髙車秣馬馳逐乎通都大邑何所<lb/>
見而其心如彼今而紙窓竺屋環堵蕭然終日凝黙何<lb/>
所見而其心如此是必有靜於中而勝於外者矣然予<lb/>
觀醉者顛倒錯亂既醒而病病而悔且言曰終吾之身<lb/>
誓弗入於口忽一旦樽俎設於前歌舞在其側又欣欣<lb/>
起而従之不獨忘其身之戒反嗤醒者以為妄人子懲<lb/>
於前既已靜矣其進益此道視醉者以為鑒哉<lb/>
　　寶林禪寺記<lb/>
<pb n="KR4d0169_WYG_003-3b"/>
　　義烏縣南雲黄山下梁普通元年傅大士依雙檮<lb/>
　　木結庵大同六年即其地建寺因名雙林佛殿宋<lb/>
　　治平三年賜今額宣和三年燬于㓂紹興四年建<lb/>
　　藏殿住山僧標次第復完凡為屋一千二百餘間<lb/>
有大比丘其名行標號曰慧炬一日過予従容言曰維<lb/>
雲黄山是為蕭梁善慧大士修證道塲我以縁法總徒<lb/>
一年兵火之餘豈弟慈祥外䕶我法考其性資有大士<lb/>
宗我將懇祈丐其名御起勝妙因為邦人倡郡將聞已<lb/>
<pb n="KR4d0169_WYG_003-4a"/>
愀然改容顧謂標曰方時孔囏民力困耗吾䕶此方如<lb/>
䕶元氣不以毫髪呼擾井閭况此土木不急之工勞人<lb/>
費財為役甚鉅縦使彌勒即今示見我猶持此力勸止<lb/>
之標聞是逡巡而旋復見予言事不諧矣予曰太守之<lb/>
職承流宣化奉法愛民而外有為實非其責不若自營<lb/>
我法博募廣求况師駐錫以来道俗傾鄉時節或至咄<lb/>
嗟可成標還雲黄山大開法席徧召檀那而告之曰惟<lb/>
我大士誕毓此方為瑞為祥人人共仰雙檮建寺甲於<lb/>
<pb n="KR4d0169_WYG_003-4b"/>
叢林自梁迄今餘六百載流通祖道代不乏人宣和三<lb/>
年盗起<hi>闕</hi>定不幸煨燼一椽不存今歴嵗時堂廡齋㕑<lb/>
粗成行列獨茲殿址瓦礫弗治妙相慈容久無所宅爾<lb/>
等善友忍坐眡耶客聞標語歡喜踊躍於是退而各盡<lb/>
已力大出金錢合而計之餘五十萬以紹興二年春經<lb/>
始三年冬告成其髙八十餘尺而廣倍其半中安像設<lb/>
莊嚴妙好外繚闌楯雄麗靚深入化人宫迥出空際里<lb/>
之士女與旁州之人奔走往来作禮數皆曰耳目未嘗<lb/>
<pb n="KR4d0169_WYG_003-5a"/>
見聞山林増輝緇衲雲集坐變榛莽為金碧區未有成<lb/>
辦大縁如是之速者也故嘗論之一切世有為之法皆<lb/>
有分齊長短可度輕重可權淺深可側小大可稽至于<lb/>
佛法則大不然淵乎妙哉視之不見聽之不聞智不能<lb/>
知識不能識古經云以思惟心測度如来圓覺境界如<lb/>
取螢火燒須彌山終不能著觀夫世之治生殖業銖積<lb/>
寸累可謂勤矣假使骨肉就其乞貸愛惜靳吝未嘗輕<lb/>
捐至佛㑹中心生悲喜則傾囊倒廩畧無留難又其最<lb/>
<pb n="KR4d0169_WYG_003-5b"/>
者身體髮膚頭目髓腦於彈指頃棄舎如遺其故何哉<lb/>
葢凈智妙圎與吾如来本同一體念起背覺遂爾合塵<lb/>
塵昏本明轉不息佛以慈悲哀憐覆䕶於生死海誓作<lb/>
津梁猶如父母惜所愛子子出逺遊望望不至彼為子<lb/>
者漂流途路雖未即歸寢食之間嘗懐憶念聞說父母<lb/>
涕淚自垂感召之因疾若桴鼓此豈可以情量揣摩筆<lb/>
舌形其萬一哉標之為是役也予最詳其本末故樂為<lb/>
之記且懼来者之隳其績也復為説偈曰良木秀山澤<lb/>
<pb n="KR4d0169_WYG_003-6a"/>
中林猶百年斵削應約繩必資諸巧匠陶者輸瓦甓圬<lb/>
人施塗泥絲網及寳鈴丹漆塈塑績罷精磨嵗月始<lb/>
克觀厥成金錢與糗粮所費如山積雖名有漏法實為<lb/>
無量徳庶俾凡覩聞因縁得入道我昔禮大士廣厦餘<lb/>
千間何人持烈烟一燎不存芥嗚呼有施者又有戕毁<lb/>
人良繇弗思維縦我無明故今合檀施力作新美踰初<lb/>
丁此時囏危為衆作依怙咨爾方来者毋意隳前功増<lb/>
飭愛䕶之當如扞頭目使百千萬億遊戲依雙林於寵<lb/>
<pb n="KR4d0169_WYG_003-6b"/>
華㑹中永瞻微妙相<lb/>
紹興六年二月日左朝奉郎直龍圖閣管亳州明道宫<lb/>
潘良貴撰<lb/>
　　君子有三戒説<lb/>
孔子曰君子有三戒少之時血氣未定戒之在色及其<lb/>
壯也血氣方剛戒之在鬬及其老也血氣既衰戒之在得<lb/>
予謂此言如大醫王之治病其針砭足以起死人而肉<lb/>
白骨但方其病時不遇此雖遇之而不受者滔滔皆是<lb/>
<pb n="KR4d0169_WYG_003-7a"/>
也予少出見紛華而悦及壯好勝多忿色鬭二病纒痼<lb/>
餘二十年莫覺莫知朋友莫予告也今老矣二病不藥<lb/>
而去獨志得之心早夜熾然非問舎求田則慮子孫而<lb/>
憂妻妾曰如是則可以安吾身也如是則可以適吾意<lb/>
也嵗得貨財若干則可以足吾用度得榖粟若干則可<lb/>
以飽吾宗族官當擇優厚之地俸當為蓄積之資横心<lb/>
所念莫非惟得之従嗚呼誠可哀也已夫夜之所夢多<lb/>
晝之所為也臨事而不懼皆平日之所習也今志得之<lb/>
<pb n="KR4d0169_WYG_003-7b"/>
心不戒如此脱遇有可得者能辨禮義而受之乎其貪<lb/>
冒無恥為小人之歸必矣乃知得之一字痛鍼老者之<lb/>
膏肓非聖人不能言也予既犯其二戒幸而未死尚可<lb/>
奉其一以周旋自今以始當以徳之不修學之不講聞<lb/>
義不能徙不善不能改為憂其餘流行坎止一切付與<lb/>
自然得正而斃焉斯已矣失之東隅收之桑榆尚庶㡬<lb/>
其無愧焉<lb/>
　　潘好古字説<lb/>
<pb n="KR4d0169_WYG_003-8a"/>
予始官京師聞吾宗有士名好古字敏修爽邁不羣與<lb/>
予弟遊太學同硯席雅相愛好而獨未之識也其後予<lb/>
以予宫祠居鄉敏修始来訪予坐與語氣直而志剛奮<lb/>
然有志於為巳之學心益器之建炎已酉金大入明越<lb/>
予避地武川復與敏修相依於劉巖之上暇日従容正<lb/>
襟而問曰子名而又字之豈夫子所謂我非生而知之<lb/>
者好古敏以求之者乎曰然予曰凡學者皆有師不可<lb/>
不嚴而欽況夫子自生民以来未之有天下之所尊事<lb/>
<pb n="KR4d0169_WYG_003-8b"/>
乎彼其言曰我非生而知好古敏以求之自謙之詞也<lb/>
雖自卑之辭然所以為夫子亦不過如此而已今子名<lb/>
且字之必以我為好大而不降讓也請以字易之夫古<lb/>
不可以不好聖而不好古不得謂之聖賢而不好古不<lb/>
得謂之賢學者以聖賢為師卒期至於聖賢而後已然<lb/>
聖賢得於古必有以行於今所謂行於今非茍有所合<lb/>
也今有戾於古以古正之正之而従也則推之天下與<lb/>
民共由不卑今而尊古正之而不従也則斂之一身獨<lb/>
<pb n="KR4d0169_WYG_003-9a"/>
行其道不枉古而従今要非好之篤鮮有不移於今者<lb/>
老子曰執古之道以御今之宜御猶御馬也緩急馳騁<lb/>
惟御之適而不惟馬之御誠能御今可以言好古矣請<lb/>
易子之字曰伯御甫子學誠施於今吾將觀子矣<lb/>
　　肅齋説<lb/>
姪甸求名其讀書齋且言曰小子不敏請事斯名予觀<lb/>
晚進為口耳之學僅能誦紙上書衒露輕儇忽同列而<lb/>
侮老成求日益而為君子難矣所謂君子者無往而不<lb/>
<pb n="KR4d0169_WYG_003-9b"/>
致其肅也外之言貌視聽内之心思常恭莊端恪不少<lb/>
懈焉子試習之積時以終日積日以終月積月以終嵗<lb/>
造次顛沛不忘所謂肅者行之三年然後見予而問焉<lb/>
予又將以語子子不易予言則自茲始今以名齋其出<lb/>
入觀之<lb/>
　<lb/>
　<lb/>
　黙成文集巻三<lb/>
</p>
<p>
</p>
  </div>
<div>
<head>黙成文集巻四</head> <lb/>
    <p>
<pb n="KR4d0169_WYG_004-1a"/>
欽定四庫全書<lb/>
　黙成文集巻四<lb/>
　　　　　　　　　　　　宋　潘良貴　撰<lb/>
　　鄭亨仲作亭西山顔曰可友以書求詩為賦一首<lb/>
　　<hi>亨仲即北山忠愍公字</hi>
君不見子猷嗜好與俗殊種竹不可一日無又不見太<lb/>
白清狂世絶倫舉杯邀月獨相親風流二子去巳逺塵<lb/>
埃那復聞髙人鄭侯未遇身更閒躬耕自樂巖谷間開<lb/>
<pb n="KR4d0169_WYG_004-1b"/>
亭容膝日寄傲坐對嶕嶢崪嵂之西山西山蒼翠如堆<lb/>
玉松奏笙竽雲作屋澄鮮爽氣日夕佳不學時情易翻<lb/>
覆田文唾面嗔小兒翟公署門良可嗤悠悠權利悲一<lb/>
時樂哉此友誰能知鄭侯與我論心久年少相従今白<lb/>
首對山勿著絶交書要須著我成三友<lb/>
　　夜坐聞竹聲示姪<lb/>
室明窓有燈夜暗天無月趺坐依蒲團竹聲助清絶初<lb/>
疑小雨至蕭蕭俄復歇忽然變軒昻風湍散巖穴聽久<lb/>
<pb n="KR4d0169_WYG_004-2a"/>
耳根靜萬慮皆瑩徹塵凡不待掃境妙心自潔竒哉不<lb/>
二門欲倩維摩説<lb/>
　　和季成弟中秋不見月<hi>時寓妙智山中</hi>
經年等待中秋月一夕隂雲掃不開髙樹時驚疎雨過<lb/>
空山那復故人来夢回誰憶霓裳戲老去愁聞水調哀<lb/>
與子相逢長得醉何須佳節始銜杯<lb/>
　　朱教授見寄七言二首遂用其韻<lb/>
賢哉蘧瑗晚知非此道吾今亦庶㡬囊乏一錢聊自哂<lb/>
<pb n="KR4d0169_WYG_004-2b"/>
家無三徑不妨歸冥鴻久已離矰繳野馬由来見靮鞿<lb/>
溪上月明船正穏肯將簪笏換蓑衣<lb/>
等閒長嘯倚孤松雲破天邉見碧峰架上殘書猶可讀<lb/>
瓶中儲粟不堪舂生涯幸有千年秀身世何須萬户封<lb/>
僧榻寄眠無一事覺来深省聽晨鐘<lb/>
　　僕讀沈約傳怒其緩頰賣國髮上衝冠然古今人<lb/>
　　每壯其東陽八篇文辭未有少之者因次卿登樓<lb/>
　　新什輒效立春體製和且攄所懐云<lb/>
<pb n="KR4d0169_WYG_004-3a"/>
隠侯文治知何用千古端羞堕淚碑國危忍助神鼎覆<lb/>
身免猶嗟革帶移登覽寒烟縈逺目凄凉夕照謝髙榱<lb/>
傷心往事君須賦恐有遒人来采詩<lb/>
　　夏日四絶<lb/>
四月天氣初欝蒸碧桐照空門巷清何人解助隠居樂<lb/>
為我喚取黄鸝鳴<lb/>
掃地焚香避濕蒸睡餘茶熟碾聲清風來桐竹僛僛舞<lb/>
雨過堦除㶁㶁鳴<lb/>
<pb n="KR4d0169_WYG_004-3b"/>
錯落星河天未明太虛涵露氣全清東方隠約生光耀<lb/>
便覺林間宿鳥驚<lb/>
姢姢䟱竹拂雲長門巷無塵氣自凉多病無情如嚼蠟<lb/>
卧看風篆博山香<lb/>
　　夜與仲嚴叔倚季成三弟同坐聞笛各賦一絶<lb/>
西北干戈撥不開今宵聞笛更清哀髙堂親老髮垂白<lb/>
與子買舟歸去来<lb/>
　　法清晚步分韻得夕字<lb/>
<pb n="KR4d0169_WYG_004-4a"/>
有生能㡬何避亂不謀夕聯翩二三子晚步縦所適田<lb/>
野無人聲牛羊斷歸迹時看墟曲中寒烟裊修碧雝雝<lb/>
南飛雁北信杳難覔不知二聖君泫然淚沾臆小臣真<lb/>
蟣蝨持顛頋何力殘臘行當除青陽來已逼衰骸分填<lb/>
壑公輩冝強食<lb/>
　　贈方仁聲<lb/>
　　公吾里人客寓吳興神情散朗如晉宋間髙士晚<lb/>
　　得官無仕進意築庵西溪名曰雲茅以衛生養性<lb/>
<pb n="KR4d0169_WYG_004-4b"/>
　　為事詩文雄深雅健追古作者云<lb/>
學道悠悠未見功敢言凡質有仙風他年一鉢江湖去<lb/>
先向苕溪訪葛洪<lb/>
　　和沈秀才<lb/>
年来有客従黄石老去何心望紫泥世事違人常八九<lb/>
生涯随力任東西<lb/>
軟語干時芻豢美苦言投俗桂薑辛山河若欲攄幽憤<lb/>
盥手焚香讀過秦<lb/>
<pb n="KR4d0169_WYG_004-5a"/>
弱齡慮事心常破壯嵗投閒鬂已華但得安貧如北阮<lb/>
何妨受侮似東家<lb/>
　　和三二兄西莊書懐<lb/>
莫問莊生然不然時中只可自隨縁冬深江北無邊報<lb/>
又得安貧過一年<lb/>
賢愚狂聖等為人要是天君自策勲舉世紛紛誰得妙<lb/>
韓公惟許孟軻醇<lb/>
古来達士盡窮空我愧修身道未豐痛飲不妨歌楚些<lb/>
<pb n="KR4d0169_WYG_004-5b"/>
投閒何幸伴吾儂<lb/>
一炷清香度博山妙觀不著有無間此心欲報難論價<lb/>
放我形骸十載閒<lb/>
　　和仲嚴弟暮春二絶<lb/>
吾生四十已侵尋獨喜年来不動心世事升沉君㑹否<lb/>
人間春去落花深<lb/>
沂上風光㸃獨知陶然寧復歎春移吾人老大知何用<lb/>
仰止前賢須及時<lb/>
<pb n="KR4d0169_WYG_004-6a"/>
　　梅花<lb/>
天與孤髙花獨新世間草木信非倫影涵水月不受彩<lb/>
氣傲氷霜何待春冷淡自能驅俗客風騷端合付幽人<lb/>
往来百匝堦除裏頓使心無一㸃塵<lb/>
氣欲崢嶸嵗欲新寒梅方信冠羣倫直能平地凌封雪<lb/>
可是回根迎小春九畹蕙蘭真上客千山桃李盡庸人<lb/>
即今擕酒江郊去弄蕋攀條一拂塵<lb/>
　　雪中偶成<lb/>
<pb n="KR4d0169_WYG_004-6b"/>
飛花看六出俄向臘中来解騐人情喜始知天意回夜<lb/>
闌牕愈白晚凍日難開麥熟何時節飢民正可哀<lb/>
　　二<lb/>
歉嵗多流冗邦侯喜鄧来雪除驚臘盡耕近樂春回郊<lb/>
野猶同色江天已半開短衣難揜脛誰説少陵哀<lb/>
　　挽陳德固守禦<lb/>
強敵登城日中華將士奔人皆趨北闕君獨死南門秘<lb/>
計無人用英聲有史存秋原悲淚落桂酒與招魂<lb/>
<pb n="KR4d0169_WYG_004-7a"/>
　詞<lb/>
　　滿庭芳<hi>中秋</hi>
夾水松篁一天風露覺來身在扁舟桂花當午雲捲素<lb/>
光流起傍蓬窓危坐飄然竟欲到瀛州人世那知此夜<lb/>
空際列瓊樓　休休閒最好十年歸夢兩眼鄉愁謾贏<lb/>
得蕭蕭華髪盈頭往事不須追諫從今去拂袖何求一<lb/>
樽餘酒持杯顧影起舞自相酬<lb/>
　<lb/>
<pb n="KR4d0169_WYG_004-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙成文集巻四<lb/>
</p>
<p>
</p>
  </div>
        </body>
</text>\m</TEI>
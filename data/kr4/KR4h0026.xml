<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>同文館唱和詩卷一</head> <lb/>
    <p>
<pb n="KR4h0026_WYG_001-1a"/>
欽定四庫全書<lb/>
　同文館唱和詩卷一<lb/>
　　　　　　　　　　　宋　鄧忠臣等　撰<lb/>
　　詩呈同院諸公<lb/>
　　　鄧忠臣<lb/>
秋日同文館多朋信可依慧鶯還伴鎻巧燕自知歸藻<lb/>
鑑由來定翹材未覺稀賢書早晩上拭目㸔珠璣<lb/>
秋日同文館朝暉淡淡光聚蚊喧敗帳飛蝠入雕梁香<lb/>
<pb n="KR4h0026_WYG_001-1b"/>
散青綾被詩飜古錦囊羣居有英彦晤語興何長<lb/>
秋日同文館虛廊日幾回浮花出林杪古樾蔽城隈逺<lb/>
笛悲仍壯幽禽去又來微吟還自喜共和有清才<lb/>
　　　余幹<lb/>
秋日同文館官寮許暫依衛軒留鶴住楚澤滯鴻歸木<lb/>
選山中勝珍求世上稀清時方物貢寧在篋中璣<lb/>
秋日同文館興賢道與光雄竒思汝潁浮巧笑齊梁緑<lb/>
醑傾蛆甕青燈拆米囊<hi>罌粟亦名米囊</hi>雅談揮玉麈未厭漏聲<lb/>
<pb n="KR4h0026_WYG_001-2a"/>
長<lb/>
秋日同文館掄才又一回楩柟輸海徼金玉振巖隈富<lb/>
贍看先達清新畏後來百朋行可錫所樂在多才<lb/>
　　　耿南仲<lb/>
秋日同文館閒無一事依鬬羊誰得雋倦鳥客思歸寢<lb/>
處還相向過從不患稀何當有星聚誰為問璇璣<lb/>
秋日同文館褎然觀國光泗濱何限磬岱麓易求梁劍<lb/>
氣頻衝斗錐鋒定出囊於余慚拙匠操尺預量長<lb/>
<pb n="KR4h0026_WYG_001-2b"/>
秋日同文館新凉逐雨回棘垣嬰吏局蕙帳憶山隈射<lb/>
為巧狙發田因文豹來西城隨分鎻夫我室多才<lb/>
　　　商倚<lb/>
秋日同文館羣賢道足依心逰黄巻靜目送白雲歸寳<lb/>
玉荆山盡文星禁掖稀<hi>館閣諸公多集於此</hi>清談欣屢接紛若落<lb/>
瓊璣<lb/>
秋日同文館雲沉夕照光蛩吟堦下草螢照屋間梁卧<lb/>
月搜詩句挑燈認藥囊夜闌獨衾枕歸夢楚山長<lb/>
<pb n="KR4h0026_WYG_001-3a"/>
秋日同文館愁腸夜九回圖書堆枕畔歌吹隔墻隈宿<lb/>
鳥翻枝去凉風帶雨來新詩勞見寄難繼謫仙才<lb/>
　　　商倚<lb/>
秋日同文館羣書晝可依衰遲多病在留滯故園歸但<lb/>
怕酒杯滿莫教詩巻稀惟羞狂斐句瓦礫報珍璣<lb/>
秋日同文館晨暉帶冷光綵雲瞻鳯闕細兩憶魚梁又<lb/>
事班超筆空嗟趙壹囊簾閒坐無語千丈旅愁長<lb/>
秋日同文館西風昨夜回燕巢留屋角蛛網掛墻隈書<lb/>
<pb n="KR4h0026_WYG_001-3b"/>
任邊韶懶詩慚匡鼎來人人皆抱璞誰是濟川才<lb/>
　　　張耒<lb/>
鄧侯讀書室編簡自相依胝手焚膏寫瘡肩滿槖歸業<lb/>
文從古有忍志似公稀欲挈空虛篋從君乞貝璣<lb/>
鄧子詩成癖全分李杜光楚風還屈宋宫體變齊梁蔡<lb/>
子辨焦尾晁公懷智囊三賢方鼎峙安敢用吾長<hi>慎思無咎</hi>
<hi>天啓偶獲同院故云</hi>
我愧言詩賜公真好學回讐書芝閣上藏史楚山隈<hi>慎思</hi>
<pb n="KR4h0026_WYG_001-4a"/>
<hi>成書多矣</hi>把酒論交裏連房校藝來知君懷水鏡依頼免遺<lb/>
才<lb/>
　　　晁補之<lb/>
平生鄧夫子文墨晩相依臺閣佳聲在湖湘爽氣歸<hi>慎思</hi>
<hi>潭人再入館</hi>詩誇束筍密髮歎耕苗稀勤苦千秋事川明水<lb/>
孕璣<lb/>
雄深張子句山水發天光黄鵠愁嚴道𤣥龜困吕梁愛<lb/>
君豪頴脱嗟我病傖囊驥尾何當附西風萬里長<lb/>
<pb n="KR4h0026_WYG_001-4b"/>
蔡侯南國秀經緯耿昭回文史苔生劍風雲蟄起隈吾<lb/>
君求助意之子為時來萬里防秋費何如一士才<lb/>
　　　曹輔<lb/>
十歲湖湘客淹留何所依清名漢閣在他夜楚帆歸落<lb/>
日三秋晩浮生一笑稀每煩貽秀句真似暗投璣<lb/>
妙論凌朝徹髙文敵夜光煇煌照羣玉縹緲絶飛梁得<lb/>
句題青竹圍碁換紫囊相從愧衰朽湖海興偏長<lb/>
富貴心非願山林首重回拂衣清世外築室白雲隈杜<lb/>
<pb n="KR4h0026_WYG_001-5a"/>
口同摩詰忘形學子來斯逰行欲遂聊此接羣才<lb/>
　　　蔡肇<lb/>
圖書從所好英俊此焉依奎璧重開照琳瑯盡得歸地<lb/>
嚴宫漏轉門掩吏人稀子有詩三百西江咀寶璣<lb/>
客去衣裳嬾更長燈燭光隨身一書笈貯腹萬雕梁夢<lb/>
舊傳青館封須拜皁囊羽翰從此正天步赤霄長<hi>慎思方補</hi>
<hi>成宫殿疏故有雕梁之戲</hi>
諸彦聯翩入斯文迤邐回滔滔引溟漲爛爛繚巖隈<hi>此屬</hi>
<pb n="KR4h0026_WYG_001-5b"/>
<hi>文潛無咎無咎時病目</hi>此地身拘窘他時心往來倡酬真有味顧<lb/>
我獨非才<lb/>
　　　栁子文<lb/>
鄧子知名久秋闈得暫依論文虚以往講道實而歸得<lb/>
句賡酬數忘言笑語稀自慚初學步魚目混珠璣<lb/>
刻意長沙客編書近隙光朝方登廟器時可咏山梁未<lb/>
用嘲經笥端宜號智囊頗聞窮史學猶想見三長<lb/>
官輟蓬萊直身從帝所回文章孔庭奥事業傅巖隈多<lb/>
<pb n="KR4h0026_WYG_001-6a"/>
士朝廷念諸公殿閣來英雄須入彀應有濟川才<lb/>
　　　李公麟<lb/>
苦學鄧夫子仁風良可依顔回樂也内曽㸃詠而歸盛<lb/>
德彌年邵知音貴我稀瀟湘逢此地咳唾得明璣<lb/>
瑠璃墨客堂太乙助燈光紬史探金櫃摛辭和柏梁近<lb/>
傳江綵筆逺緝漢珠囊吏部文難可猶稱萬丈長<lb/>
共校南宫藝多年復此回羣賢主堂奥一榻占廊隈步<lb/>
屧朝追逐詩筒夜往來故人情不淺無乃困慳才<lb/>
<pb n="KR4h0026_WYG_001-6b"/>
　　秋日同文館詩<lb/>
　　　鄧忠臣<lb/>
秋日同文館分場試未齊借書窮石室刋字費棠梨想<lb/>
見英雄彀誰當甲乙題喜陪羣彦集通籍在金閨<hi>屬彦常彦</hi>
<hi>思元忠器之文潛無咎</hi>
秋日同文館來逰翰墨場預聞周俊造多有漢文章蘭<lb/>
室依新潤<hi>與文潛無咎天啓連次</hi>芸書識舊香逢辰强思報矯首<lb/>
詠明康<lb/>
<pb n="KR4h0026_WYG_001-7a"/>
秋日同文館晨興不待雞耽書迷甲子行樂在東西靜<lb/>
對庭柯盼閒常柿葉題相期放朝後連日醉如泥<hi>文潛無咎</hi>
<hi>天啓有約</hi>
　　　晁補之<lb/>
髙堂置書几連幕與雲齊暑服猶便葛秋盤已飣梨官<lb/>
醪聊具醉古錦不成題空對燈花喜重城隔夜閨<lb/>
輟直讎書館聯裾校藝場騰驤来萬里挺拔出千章直<lb/>
釣何妨得飡風未必香搜才賴公等要助俗成康<lb/>
<pb n="KR4h0026_WYG_001-7b"/>
憶我蓬萊閣同聽午唱雞星辰望天北簪組隔城西幾<lb/>
日宣魚鑰長驅響月題更憑催鄧子要剸玉如泥<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻一<lb/>
</p>
<p>
</p>
  </div>
<div>
<head>同文館唱和詩巻二</head> <lb/>
    <p>
<pb n="KR4h0026_WYG_002-1a"/>
欽定四庫全書<lb/>
　同文館唱和詩巻二<lb/>
　　　　　　　　　　　宋　鄧忠臣等　撰<lb/>
　　　張耒<lb/>
騎列千牀直雲羅萬巻齊紓妍交孔翠爭味雜柤梨白<lb/>
日諸侯貢青春天老題秋清文酒健莫歎羽林閨<lb/>
聲鳴皆出谷觜距各爭場鐡網收明月霜鋩倒豫章湛<lb/>
恩終錫宴優禮合焚香最苦讎書客消愁賴杜康<lb/>
<pb n="KR4h0026_WYG_002-1b"/>
六街分夜鼔鄰屋報朝雞寒引秋初老天將斗轉西滯<lb/>
留聊飲酒談笑亦分題須信家居樂休嫌窮巷泥<lb/>
　　　蔡肇<lb/>
清月看初滿黄花吐未齊小山思隱桂大谷憶佳梨節<lb/>
物信可美詩騷懶自題長年諳獨宿聽雨閉秋閨<lb/>
匝合青雲幕縱横白羽場誰矜率爾對吾念斐然章名<lb/>
淡隃糜榜衣飄月窟香春風馬蹄疾鞭帽散平康<lb/>
萬里夷王子曽聴若木雞泛舟滄海外授館國門西琛<lb/>
<pb n="KR4h0026_WYG_002-2a"/>
幣來重譯車書想舊題蒼梧弓劍冷雲雨泣芝泥<hi>試院乃館</hi>
<hi>髙麗使客</hi>
閴寂同文館秋英綻欲齊禪袍分白乳仙果破青梨琴<lb/>
理將忘曲詩探未賦題清懽在文史誰復夢重閨<lb/>
明時勤選擢間設譽髦場該學添三傳微能及九章靜<lb/>
無桃葉唱清有菊花香解我幽憂病惟應賴杜康<lb/>
鵠卵因時化如何赴越雞逸羣來冀北屏氣入淮西盛<lb/>
事兼三物浮辭斥百題慎須精藻鑒寵辱異雲泥<lb/>
<pb n="KR4h0026_WYG_002-2b"/>
　　　商倚<lb/>
秋日同文館髙堂燕集齊杯盤供魯酒殽核欠張梨楊<lb/>
孟持新論韓莊鄙舊題須知宗匠手文采冠朝閨<lb/>
秋日同文館何人獨擅場養莪方在沚琢玉已成章筆<lb/>
列千鋒陣庭焚一炷香得賢從此始豈特致民康<lb/>
秋日同文館棲林看晩雞斗垂宫殿北月轉户庭西酒<lb/>
勸杯中渌詩分燭下題何時還九陌細雨莫成泥<lb/>
　　　耿南仲<lb/>
<pb n="KR4h0026_WYG_002-3a"/>
詔命連催發英髦一日齊周瑜醇似酒崔逺爽於梨髙<lb/>
館清無夢寒燈坐賦題還同宿山驛風雨閉重閨<lb/>
槐市任花黄賡歌且闢場醒心流水曲警耳白雲章冷<lb/>
竹枝枝翠芳蘭葉葉香滿前皆俊彦何但有三康<lb/>
翠幕春雲合場登看舞雞冥搜人不到驚盼日沉西矒<lb/>
學愁精鑒英材喜巨題何人當首選雙觡起蚖泥<lb/>
　　　栁子文<lb/>
磊落羣英集崢嶸逸氣齊㨗機聞墮竈妙論及交梨庭<lb/>
<pb n="KR4h0026_WYG_002-3b"/>
木何年植窓塵異域題<hi>髙麗人館此書字尚在</hi>獨憐車馬散寒月<lb/>
滿宫閨<lb/>
懶散江湖客秋深念滌場端宜返田里安敢論文章山<lb/>
隝橙應熟霜籬菊正香行歸招隱客鼓腹詠時康<hi>卜居南徐</hi>
<hi>有招隱鶴林之勝</hi>
國器來金馬儒冠萃木鷄勝心爭逐北鋭氣鼓爭西海<lb/>
嶠鵬程息春風鴈塔題應思連夜雨車馬六街泥<lb/>
　　　李公麟<lb/>
<pb n="KR4h0026_WYG_002-4a"/>
鎻寂身如隱幽清物向齊忘憂經露菊蘇肺到霜梨白<lb/>
髪知談笑朱籖厯品題賢書天下望鵲喜遍深閨<lb/>
呦呦鳴鹿野皎皎白駒場朋盍連茅茹文程琢玉章門<lb/>
通三級峻桂露一年香慶及飛龍旦同歌庶事康<lb/>
寄棲容幕燕覆節等醯雞欲雨風多北窮秋日易西官<lb/>
書便夜讀家報索親題早晩驂騑入重門坼印泥<lb/>
　　　曹輔<lb/>
别館朋簮盍華堂燕爼齊手香思露橘齒冷怯氷梨桐<lb/>
<pb n="KR4h0026_WYG_002-4b"/>
影迷金井苔痕上壁題共憐今夜月亦解照秋閨<lb/>
平生詩酒興縮手少年場誰敵江河量爭看錦繡章論<lb/>
才皆國器滿袖尚天香欲寫𢎞文士風流有長康<lb/>
開口曽吟鳯臨池豈厭雞詩豪杜工部墨妙庾征西歸<lb/>
及黄花在能忘綵筆題醉逰須爛漫莫惜錦障泥<lb/>
　　未試即事雜書率用秋日同文館為首句<lb/>
　　　鄧忠臣<lb/>
秋日同文館沉沉鎻棘闈捲簾襟乍快欹枕夢先歸驟<lb/>
<pb n="KR4h0026_WYG_002-5a"/>
雨憂環堵回風喜裌衣十年經五試撫事意多違<lb/>
秋日同文館人閒景自長重簾朝氣入嘉木午隂凉朝<lb/>
市喧聊避山林興未忘頻添繞爐水還與試香方<lb/>
秋日同文館重門靜不開雲隨鴻影去風送樂聲來挿<lb/>
架書千軸論文酒百杯脱花陳葉滿還是作愁媒<lb/>
　　　張耒<lb/>
邃館深魚鑰華堂靜綺闈每勞蛩作伴不與燕同歸古<lb/>
棟窩成篆空墻蘚作衣寂寥還泛菊九日莫相違<lb/>
<pb n="KR4h0026_WYG_002-5b"/>
名自諸侯選功收一日長文章雜蛟蚓丹墨有炎凉平<lb/>
昔曽充貢酸寒未易忘書生成底事飽死笑東方<lb/>
倦枕愁霖苦晴窓宿霧開幕雲當晝合袍雪與風來元<lb/>
日彤庭實<hi>一作賞</hi>春風緑水杯何須戀楊栁聖世要無媒<lb/>
<hi>唐無名子有下第落句早知不用無媒客悔别江南楊栁春</hi>
　　　蔡肇<lb/>
翳翳雲生樹翻翻風動闈髙秋忽如此吾黨苦思歸極<lb/>
目愁闗塞侵寒寄楮衣少狂真喜事回首壯心違<lb/>
<pb n="KR4h0026_WYG_002-6a"/>
物色清秋逼官曹靜夜長華星披夕靄皎露洗空凉律<lb/>
細詩難繼禪心夢易忘依稀貪佛日香火宿諸方<lb/>
取士漁鹽出傳經户牖開驚濤簾外起驟雨筆端來人<lb/>
競懸金鑒書方貴玉杯太平元有象勿遣賦良媒<lb/>
　<lb/>
　<lb/>
　<lb/>
　<lb/>
<pb n="KR4h0026_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻二<lb/>
</p>
<p>
</p>
  </div>
<div>
<head>同文館唱和詩巻三</head> <lb/>
    <p>
<pb n="KR4h0026_WYG_003-1a"/>
欽定四庫全書<lb/>
　同文館唱和詩巻三<lb/>
　　　　　　　　　　　宋　鄧忠臣等　撰<lb/>
　　　晁補之<lb/>
風雲日夕改秋氣襲堂闈映葉無蜩響依叢有蝶歸官<lb/>
壺催賜酎鄰杵急成衣留滯真何補蓴鱸興又違<lb/>
氣入中秋勁更傳五夜長青燈蛾舞急白日鴈啼凉羇<lb/>
旅生應慣淹留久却忘吟詩酬鄧子畢昴出東方<lb/>
<pb n="KR4h0026_WYG_003-1b"/>
前世諸生選平居數路開鄉閭自相與巖穴亦時來射<lb/>
雉空亡矢為虵更奪杯千金曽市骨聊用作龍媒<lb/>
　　　余幹<lb/>
零露沾明砌凄風入邃闈添愁蟲勸織驚夢鳥催歸哀<lb/>
調孤吹笛寒聲逺搗衣飄蓬雖已久今夜覺分違<lb/>
引類憑先進搜材及寸長隔簾愁晝暝隱几怯秋凉化<lb/>
力人難測機心我已忘封侯良可待誰有不龜方<lb/>
簾幕深常閉門庭閴未開愁將河女隔喜見月娥來騷<lb/>
<pb n="KR4h0026_WYG_003-2a"/>
客吟氷柱仙官醉玉杯蹇修那可得笑齒竟誰媒<hi>此神仙㑹</hi>
<hi>合之事乃鬼谷子遇靈妃見逰仙詩</hi>
　　　商倚<lb/>
氣候逢秋晏蛩鳴入户闈簷空㸔雀鬭天闊暮鴉歸風<lb/>
急飄庭葉寒光著客衣重陽故人境<hi>一作意</hi>應念賞心違<lb/>
門深廛市逺幽寂興何長徑菊晴披艶窓風晩逗凉聖<lb/>
經閒裏醉塵鎻夢中忘更苦年來病時看肘後方<lb/>
旁舍回廊接重簾晝日開鳴蟬隨雨退疎鴈拂雲來吟<lb/>
<pb n="KR4h0026_WYG_003-2b"/>
興降難韻羇懷寄淺杯驚飈漸凄𦂳又欲作寒媒<lb/>
　　　栁子文<lb/>
虚廊空白月燈火閉重闈思苦詩難繼更長夢易歸徒<lb/>
勞爭墨榜須信有朱衣<hi>朱衣吏事見登科前定錄</hi>萬事前期定升沉<lb/>
不爾違<lb/>
一一聽宫徵銖銖較短長品題分玉石得失異炎凉中<lb/>
的非無術知音豈易忘魚龍頭角老變化更何方<lb/>
萬户爭看榜三年此一開異時千載遇此日四方來價<lb/>
<pb n="KR4h0026_WYG_003-3a"/>
重連城璧珍逾羽化杯山梁欣有獲置網豈須媒<lb/>
　　　李公麟<lb/>
樹乾風索索霜葉到書闈枝並鷦鷯宿牀吟蟋蟀歸幽<lb/>
人知坦履㳺子念縫衣暗喜還家近承顔慰久違<lb/>
莫以多為贅須知寸有長掄才何濟濟顧我獨凉凉雷<lb/>
雨龍皆起江湖魚兩忘攀依聊假手賢立本無方<lb/>
今朝庭鵲喜燈為一花開側指皁囊去轉頭驄馬來新<lb/>
橙家斫鱠殘菊客浮杯樂事連休日須憑酒作媒<lb/>
<pb n="KR4h0026_WYG_003-3b"/>
　　　耿南仲<lb/>
敗葉掃還飛秋容肅粉闈青錢如已選白璧㑹須歸燕<lb/>
坐書横案孤吟月滿衣還同潘散騎魚鳥性都違<lb/>
大軸累千箱鳬中見鶴長靜臨窓几讀爽入肺肝凉誇<lb/>
咤爭求勝疲勞忽自忘由來京邑貢正合冠多方<lb/>
藹藹儒冠至恢恢賢路開才須金鑒别人自玉山來謝<lb/>
密書千巻嵇康酒一杯如君富術業當與雉為媒<lb/>
　　　曹輔<lb/>
<pb n="KR4h0026_WYG_003-4a"/>
空庭秋色晩風露入重闈白髪已無數故山猶未歸江<lb/>
湖千里月砧杵萬家衣把鏡西風裏低徊志願違<lb/>
鄧子詩成癖苦吟秋夜長江山得竒秀風月借清凉郢<lb/>
曲髙難和騷人興未忘從君乞餘教換骨有僊方<lb/>
驄馬何時到重闈計日開迎門稚子笑載酒故人來休<lb/>
沐猶三日狂歌且百杯祥麟秋苑靜更約看龍媒<lb/>
　　天啓有少年真喜事之句用其韻和<lb/>
　　　鄧忠臣<lb/>
<pb n="KR4h0026_WYG_003-4b"/>
慷慨論邊事飄蕭動禮闈貴須金印綰老要玉闗歸食<lb/>
酪便榆塞鳴鐃慣鐡衣懸知雄辯在志願未應違<lb/>
　　　蔡肇<lb/>
百萬防秋去軍容凜將闈請排雲鳥出盡獵犬羊歸老<lb/>
息隂符讀慵便直裰衣鄧侯多衮興時命不予違<lb/>
　　詩呈同院後至諸公<lb/>
　　　鄧忠臣<lb/>
秋日同文館飛章待報回絲綸先日降鵷鷺忽朋來諸<lb/>
<pb n="KR4h0026_WYG_003-5a"/>
彦俱精鑒微生亦濫陪紛紛五千牘誰定冠倫魁<lb/>
　　　栁子文<lb/>
秋日同文館中官押入回西風初雨後明月為人來藻<lb/>
鑒憑君許賡歌媿我陪相逢已忘寢坐見斗移魁<lb/>
　　　<hi>闕</hi>向<lb/>
秋日同文館英遊賜與回搜才推藻鑒明試副招來玉<lb/>
麈聞餘論金尊喜屢陪歸安期早晩斗柄指天魁<lb/>
　　　曹輔<lb/>
<pb n="KR4h0026_WYG_003-5b"/>
同文秋已半簾幕燕初回議論皆先覺衰遲愧后來文<lb/>
衡那敢與談柄且容陪誰掘豐城劍光鋩徹斗魁<lb/>
　　　李公麟<lb/>
秋日同文館凄風動九回亂雲收暑去一雨送寒來猥<lb/>
與英躔接慚非藻鑒陪雍畿兹籲俊元祐看新魁<lb/>
　　　蔡肇<lb/>
文書汗牛馬棟宇切昭回剸玉君曽試吹竽我亦來鑒<lb/>
精真有賴詩妙不容陪只憶歸山去霜畦斸芋魁<lb/>
<pb n="KR4h0026_WYG_003-6a"/>
　　　張耒<lb/>
驄馬嘶將近天門報欲回妻孥憐别久鄰里問歸來左<lb/>
學徒仍在<hi>嘗官太學</hi>西城宴許陪<hi>官得與聞喜宴</hi>腹毛何足問竒㨗<lb/>
看渠魁<lb/>
　　聞慎思話舊隱用回字韻<lb/>
　　　晁補之<lb/>
聞在豪塘隱松林日百回當年鹿何往異世鶴歸來未<lb/>
許茅齋並終朝蠟屐陪丹留杉不死夜氣看星魁<hi>慎思家臨</hi>
<pb n="KR4h0026_WYG_003-6b"/>
<hi>相豪塘晉陶淡隱此山嘗養一白鹿蓋乘鶴仙去藏丹於杉今大十餘抱矣</hi>
　　詩呈同院<lb/>
　　　鄧忠臣<lb/>
秋日同文館論交手重攜胡秦常恨邈李杜豈堪齊尚<lb/>
喜新知語閒思舊句題十年勞夢想同直集英西<lb/>
　　　<hi>闕</hi>益<lb/>
秋日同文館文編亦共携升沉都莫問榮辱已能齊酒<lb/>
美何妨醉詩成强自題從容約歸日訪子省闈西<lb/>
<pb n="KR4h0026_WYG_003-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0026_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻三<lb/>
</p>
<p>
</p>
  </div>
<div>
<head>同文館唱和詩巻四</head> <lb/>
    <p>
<pb n="KR4h0026_WYG_004-1a"/>
欽定四庫全書<lb/>
　同文館唱和詩巻四<lb/>
　　　　　　　　　　　宋　鄧忠臣等　撰<lb/>
　　初入試院<lb/>
　　　鄧忠臣<lb/>
東門驄馬止行行被詔秋闈閲俊英三島隔雲天北極<lb/>
萬燈明路國西城人閒聊假詩書樂地逺還聞市井聲<lb/>
一夜凉風起閶闔月中應有桂枝生<lb/>
<pb n="KR4h0026_WYG_004-1b"/>
　　　孔仲武<lb/>
十載江湖萬里行偶來西館閲豪英雲龍九闕晨書詔<lb/>
燈火千門夜出城瀟灑庭除當月色稠重幕帟斷人聲<lb/>
年家兄弟今同舍曽見河南起賈生<hi>慎思被薦廣西先人為轉運判官有</hi>
<hi>詩餞行</hi>
　　　晁補之<lb/>
官局悠悠共此行來時庭菊未含英五更脱葉驚書几<lb/>
一夜寒砧滿禁城詩似凉風凄有興酒如清露挹無聲<lb/>
<pb n="KR4h0026_WYG_004-2a"/>
何時驄馬催歸去更看林端魄一生<lb/>
　　　張耒<lb/>
莫歎怱怱襆被行賴逢數子美如英已看明月同為客<lb/>
應犯初寒復入城白日有書追睡思青燈無夢聴秋聲<lb/>
直無剔甲逍遥地幾日疑公太瘦生<lb/>
　　　栁子文<lb/>
跫然雖復喜斯行開豁拘懷賴俊英上國擢材初改轍<lb/>
衆心督戰亦乘城何時奏籍瞻霜簡且復安眠聽雨聲<lb/>
<pb n="KR4h0026_WYG_004-2b"/>
異日尚容休沐㑹未慚相約太癯生<lb/>
　　　李公麟<lb/>
勅使書囊問隊行聚星深館粲諸英雲隨襟袖來蓬島<lb/>
香散房櫳宿化城振鷺充庭天有幕珊瑚入網海無聲<lb/>
範模一世尊先覺况此提平慰後生<lb/>
　　　商倚<lb/>
承詔掄材敢倦行廣庭深鎻待羣英分場自敵三千客<lb/>
決勝誰降七十城夜案尚閒塗巻筆曉堂方聴讀書聲<lb/>
<pb n="KR4h0026_WYG_004-3a"/>
<hi>每早嘗聞無咎諸公讀書</hi>歸時還有黄花否已覺秋風滿袖生<lb/>
　　　余幹<lb/>
江南嘗應檄書行多向西風拂露英薄暮解裝融祖寺<lb/>
<hi>去年八月檢潦嘗宿牛頭山祖堂寺法融禪師坐禪處也</hi>侵晨揮策楚王城<hi>在宣州東先前</hi>
<hi>年歙州考試時曽過</hi>明蟾又見中秋色哀雁仍聞半夜聲懷舊感<lb/>
新搔短髮歸時應有二毛生<lb/>
　　　耿南仲<lb/>
昭回雲漢九天横冠帶彬彬盡俊英梁國有珠光照乘<lb/>
<pb n="KR4h0026_WYG_004-3b"/>
趙人懷璧價連城道山邃處分羣彦文律持來考正聲<lb/>
秋晩定知誰入彀叔通還進魯諸生<lb/>
　　　蔡肇<lb/>
午門鑰入斷人行禁漏稀微出邇英齊拜勅書期老仗<lb/>
並驅騶御出西城諠譁燈火看如夢闗鎻官曹祗寄聲<lb/>
聊付能詩破羇旅詩成冉冉又還生<lb/>
　　試院即事呈諸公<lb/>
　　　余幹<lb/>
<pb n="KR4h0026_WYG_004-4a"/>
去家策馬上長河逆旅光隂忽忽過陳迹不堪追放浪<lb/>
新才仍復委搜羅雅談幸有青雲士佳句寧無白雪歌<lb/>
此興非憑吟笑遣未應能奈客愁何<lb/>
　　　孔武仲<lb/>
衡門咫尺限闗河此地平時疋馬過欲把塵埃補山岳<lb/>
寧辭羽翮寄罝羅華堂翠帟供閒燕明月清風伴歗歌<lb/>
擬寫秋容須筆力新詩句句似隂何<lb/>
　　　晁補之<lb/>
<pb n="KR4h0026_WYG_004-4b"/>
天街初月映天河拜勅東華走馬過解榻暫如龜遇木<lb/>
閉簾還似雉嬰羅倦依書冊工催睡悶倚詩篇足當歌<lb/>
可待紛紛厭朱墨晝閒唯有飲無何<lb/>
　　　張耒<lb/>
天街落日走鳴珂咫尺衡門不許過催去據鞍猶鶴望<lb/>
爭觀夾道已雲羅奏篇定有凌雲賦招隱今無扣角歌<lb/>
最苦清秋辜美睡通宵三問夜如何<lb/>
　　　栁子文<lb/>
<pb n="KR4h0026_WYG_004-5a"/>
髙談初喜聴懸河未厭鄰房日夕過蝴蝶乍迴塵外夢<lb/>
蜘蛛㸔結雨中羅銀袍較藝觀勍敵玉帳收功聴凱歌<lb/>
共是當年廷試客鎻闈今日合如何<lb/>
　　　李公麟<lb/>
盍簪聞善若江河簾幕疎閒笑語過月照飛牋穿户綺<lb/>
風生揮麈動衣羅已張英彀收三俊更賦離騷續九歌<lb/>
凉夜沉沉清不寐空庭無奈葉聲何<lb/>
　　　鄧忠臣<lb/>
<pb n="KR4h0026_WYG_004-5b"/>
俊逰常恨邈山河邂逅文闈喜屢過朱簿分明俱鼎立<lb/>
墨圖伻位看星羅人開户牖還相近朝進英材信可歌<lb/>
雙鑰重闗非不密只應無奈夢魂何<lb/>
　　　耿南仲<lb/>
重門鍵鑰阻山河顧有良朋不厭過唾落如珠傾巨斛<lb/>
袂揮成幕散輕羅慚分處士吹竽俸謾學東人掩鼻歌<lb/>
笑語哄堂俄又夜客愁還奈我曹何<lb/>
　　　商倚<lb/>
<pb n="KR4h0026_WYG_004-6a"/>
風生簾幙撼層波况值清秋一半過堂上簪裾方鷺集<lb/>
案間圖史已星羅東籬採菊朝嘗酒北里吹竽夜聴歌<lb/>
早晩奏名聞黼坐望中無奈白雲何<lb/>
　　再呈慎思諸公兼以言懷<lb/>
　　　商倚<lb/>
南窓寂若隱山河時枉金門步見過談笑且看揮麈玉<lb/>
篇章寧惜洒牋羅已羞軒冕嬰身住更問功名撫劍歌<lb/>
賖得凉秋好風月不成吟醉奈愁何<lb/>
<pb n="KR4h0026_WYG_004-6b"/>
　　奉酬<lb/>
　　　鄧忠臣<lb/>
秋闈深鎻覺愁多賴有英逰玉趾過日望髙樓吟楚月<lb/>
夢隨明月到湘羅<hi>湘羅予家所在</hi>南宫曽㸔揮華藻西館還來<lb/>
共笑歌六稔飛光如過隙人生誰奈老催何<lb/>
試場未動文書靜官舍相聯步履過千丈蒼波爭倚薄<lb/>
十圍便腹有森羅登臨已結騷人恨填委終翻勞者歌<lb/>
後夜中秋佳月色惟予不飲奈明何<lb/>
<pb n="KR4h0026_WYG_004-7a"/>
　　重九考罷試巻書呈同院諸公<lb/>
　　　鄧忠臣<lb/>
題遍朱籖棟宇充燈窓長聴景陽鐘昏眵直要金箆刮<lb/>
黎瘦都如飯顆逢文律自隨星斗變月評應合士人從<lb/>
了無一事猶深鎻辜負東籬菊品濃<lb/>
　　　晁補之<lb/>
同行櫛比未應充薦廟方求古鼎鐘經眼乍愁千紙積<lb/>
解頥聊喜一言逢黄花庭檻時雖過白酒鄰槽願可從<lb/>
<pb n="KR4h0026_WYG_004-7b"/>
更促寄衣真似旅曉堂初怯露寒濃<lb/>
　　　耿南仲<lb/>
貢珍已選茂良充猶被拘縻類縳鐘渌酒强陪髙館飲<lb/>
黄花不似故園逢碁枰苦戰挑燈坐蘚壁閒題捧硯從<lb/>
風葉滿庭秋索寞更籌向盡睡方濃<lb/>
　　　余幹<lb/>
庭實方期國士充知音須辦鐸符鐘孔融愛客樽常滿<lb/>
摩詰思親節又逢鳥養任真終自適彘謀傷性竟誰從<lb/>
<pb n="KR4h0026_WYG_004-8a"/>
開門預計無多日猶起清愁暮靄濃<lb/>
　　　鄧忠臣<lb/>
屢見髙文試澤宫長年叅校愧龍鍾懸黎待價由來久<lb/>
緑綺知音不易逢吉語乍聞隨鵲喜<hi>是日别試榜出親友亦有預薦者</hi>
歸期專欲問龜從到家莫負如泥約光祿供醪味漸濃<lb/>
<hi>予有詩與同舍云相期放朝後連日醉如泥</hi>
　　　蔡肇<lb/>
清秋官舍酒瓶空滿袖黄花情所鍾忽得數篇吟可老<lb/>
<pb n="KR4h0026_WYG_004-8b"/>
絶知開口笑難逢浮舟有底不歸去戲馬猶能限莫從<lb/>
江上鱸魚三尺許西風欹枕夢魂濃<lb/>
　　　張耒<lb/>
回首登髙行復東後時只合歎龍鍾愁須白酒來酣戰<lb/>
詩為黄花弔不逢十日飛騰過眼疾萬籖甲乙定誰從<lb/>
共應靜掃氍覦榻深炷爐香午睡濃<lb/>
　　　栁子文<lb/>
侵尋節物過秋風何處鈞天燕鼓鐘九日菊花聊一醉<lb/>
<pb n="KR4h0026_WYG_004-9a"/>
五湖佳士偶相逢挑燈欵語時供笑借紙聯詩且漫從<lb/>
待得出闈應放意百杯追逐興方濃<lb/>
　　　李公麟<lb/>
龥俊天畿合辟雍愧將瓦釜綴黄鐘聴窮一一竽無濫<lb/>
撥遍磷磷玉似逢龜列春庭先壤奠龍飛天路得雲從<lb/>
吾曹莫念拘縈久求稱公朝慶賞濃<lb/>
鞅掌棲遲一畝宫憤聴更柝及晨鐘黄華慰眼秪爾許<lb/>
緑蟻于人亦漫逢幾日囊篇賡不逮三時庭步笑相從<lb/>
<pb n="KR4h0026_WYG_004-9b"/>
近來尋却家山夢投枕和衣睡更濃<lb/>
　　夜聴無咎文潛對榻誦詩響應達旦欽服雄俊輒<lb/>
　　用九日詩韻奉貽<lb/>
　　　鄧忠臣<lb/>
連牀交語響舂容激楚評騷徹曉鐘繞宅金絲神共聽<lb/>
滿潭雷雨劍初逢信知自有江山助便欲長操几杖從<lb/>
俱是年家情不淺依蘭應許丐香濃<hi>先子與張丈職方晁丈都官同年忠</hi>
<hi>臣與應之同年兩家俱有事契</hi>
<pb n="KR4h0026_WYG_004-10a"/>
　　依韻奉酬慎思兄夜聴誦詩見詠之作<lb/>
　　　張耒<lb/>
昔遇晁公淮水東士衡已聴語如鐘五車講學知無敵<lb/>
十載論文喜再逢匣吉劍光疑鬼泣夜天虎嘯有風從<lb/>
許侯破的由來事<hi>三句皆屬晁子</hi>杜老裁詩曉墨濃<lb/>
　<lb/>
　<lb/>
　<lb/>
<pb n="KR4h0026_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻四<lb/>
</p>
<p>
</p>
  </div>
<div>
<head>同文館唱和詩巻五</head> <lb/>
    <p>
<pb n="KR4h0026_WYG_005-1a"/>
欽定四庫全書<lb/>
　同文館唱和詩巻五<lb/>
　　　　　　　　　　　宋　鄧忠臣等　撰<lb/>
　　與文潛誦詩達旦慎思有作呈二公<lb/>
　　　晁補之<lb/>
神交千古聖賢中尚想銅山應洛鐘傾葢十年唯子舊<lb/>
知音一世更誰逢天如蟻磨駸駸旦談似繰車亹亹從<lb/>
鄰榻鄧侯那不共擁衾百首興方濃<lb/>
<pb n="KR4h0026_WYG_005-1b"/>
　　次韻重九之什<lb/>
　　　商倚<lb/>
英豪獻策廣庭中問辨紛紛似叩鐘名奏九重書密上<lb/>
士欣千載運親逢鶯鳴定獲喬林樂鳯舉應容衆羽從<lb/>
盛世文章由此變坐看風俗反醇濃<lb/>
昔年此日故園東爛醉牛山到暮鐘<hi>牛山在菑州城東二十餘里</hi>已<lb/>
往光隂那再得如今羇旅又重逢淵明把菊情雖厚子<lb/>
美登臺願莫從<hi>杜甫九日詩云抱病起登江上臺</hi>且㸔羣書欹枕卧病<lb/>
<pb n="KR4h0026_WYG_005-2a"/>
多仍負酒杯濃<lb/>
　　次韻慎思貽二公誦詩<lb/>
　　　蔡肇<lb/>
卧聴髙齋落葉風清詩交詠想晨鐘故人厚意論千載<lb/>
正始遺音僅一逢膠漆初期在俄頃雲龍莫恨不相從<lb/>
芸房深鎻秋香冷鬱鬱蔥蔥佳氣濃<lb/>
　　　張耒<lb/>
西城永夜靈鼉鼓北寺五更青石鐘九牧何時官事了<lb/>
<pb n="KR4h0026_WYG_005-2b"/>
三英聊喜故人逢<hi>館同舍鄧晁蔡二公</hi>甲寅定處君無讓躞蹀歸<lb/>
時我請從欲却睡魔通夕語明窓茗粥不辭濃<lb/>
　　八弟預薦慎思兄以詩為慶復次韻并寄八弟<lb/>
　　　晁補之<lb/>
吾弟平生辛苦同匹雛志舉百鈞鐘自慚操瑟向不斥<lb/>
勸使力田終有逢青眼故人欣㨗報白頭老母喜占從<lb/>
書林倘預西城集釂子酣酣杏正濃<lb/>
　　九日考試罷聞無咎天啓二弟薦名因用前韻以<lb/>
<pb n="KR4h0026_WYG_005-3a"/>
　　紓同慶之懷<hi>闕名</hi>
朱墨沉迷萬巻中斗筲那得變千鐘風流不似臺南戲<lb/>
牢落政如江上逢閣筆文書聊撥棄到家車馬數過從<lb/>
阿連已與甘泉奏歸拜萱堂喜更濃<lb/>
　　慎思兄别墅在長沙白鶴山晉陶淡舊居淡事見<lb/>
　　本傳今其居有大杉可十數圍蕃茂特異世傳淡<lb/>
　　藏丹其中用前韻謹賦<lb/>
　　　張耒<lb/>
<pb n="KR4h0026_WYG_005-3b"/>
千年騎鶴老仙翁因是山川秀氣鍾桃洞自宜無客到<lb/>
吳門應合有人逢巖前舊隱孤杉老壺裏真遊白鹿從<lb/>
近有蓬萊讀書客卜居還占翠嵐濃<lb/>
　　同舍問及故山景物用鍾字韻詩以答<lb/>
　　　鄧忠臣<lb/>
吾廬髙對玉池峯日聴諸天奏鼔鐘<hi>敝廬四環皆名山佛宫道宇相去率</hi>
<hi>不過六七里</hi>海外鶴歸青嶂覺洞中花落碧溪逢翻經夜對<lb/>
髙禪請採葉晨邀老圃從説與羣仙如畫出紛然歸思<lb/>
<pb n="KR4h0026_WYG_005-4a"/>
亂雲濃<lb/>
　　　蔡肇<lb/>
白鹿真人歘御風青杉手種大如鐘還丹未化神應䕶<lb/>
道骨相期子合逢萬里且看騰踏去一樽聊喜笑言從<lb/>
攒峯列壑休南望曉榻秋隂分外濃<lb/>
　　　晁補之<lb/>
玉泉飛落白霞峯散入山田畝十鐘鄧子結廬真世外<lb/>
陶公脱屣更誰逢鶯啼春竹風煙近龍起秋堂雨雹從<lb/>
<pb n="KR4h0026_WYG_005-4b"/>
誰使山人空蕙帳蓬萊金殿興方濃<lb/>
　　　曹輔<lb/>
洞庭湖外白雲峯醉卧虚堂聴曉鐘澗草巖花無日歇<lb/>
仙人玉女有時逢脂車石路君能去蠟屐秋風我願從<lb/>
欲藉神方變華髪黄精苗盛菊香濃<lb/>
　　　余幹<lb/>
煙霞曽是踏諸峯翻作清歌笑玉鐘幾代孫經桃塢隔<lb/>
千年壇憶華山逢美才方赴鳴騶召逸興何由税駕從<lb/>
<pb n="KR4h0026_WYG_005-5a"/>
我亦江鄉成阻濶西風歸意浩然濃<lb/>
　　　商倚<lb/>
先生家住翠微峯萬巻詩書酒一鍾壁掛葛巾無客到<lb/>
雲藏古洞有仙逢溪邊晩釣呼鷗伴花底春吟引鶴從<lb/>
只恐舊山歸未得帝恩朝夕露濃濃<lb/>
　　　耿南仲<lb/>
草廬髙卧對千峯白眼誰能顧萬鍾仄席不因天子詔<lb/>
藏詩未許世人逢他年社禝勲如立歸老煙霞志㑹從<lb/>
<pb n="KR4h0026_WYG_005-5b"/>
五栁一松應好在月明空自結隂濃<lb/>
　　感興復用鍾字韻戲呈同舍<lb/>
　　　鄧忠臣<lb/>
五年湘水聴霜楓長樂初聞此夜鐘遼鶴亦知華表在<lb/>
仙碁猶許爛柯逢蓬山道藏聊為戲石室真㳺久欲從<lb/>
便擬作歌招隱去人間得意不須濃<lb/>
　　慎思屢以佳篇見貽且俾屬和而衰老困於强敵<lb/>
　　輒為詩以謝之兼簡無咎文潛天啓<lb/>
<pb n="KR4h0026_WYG_005-6a"/>
　　　曹輔<lb/>
鄧侯清骨如氷瘦少日文章苦用心賦罷吹噓因狗監<lb/>
詩成傳誦到鷄林陽春白雪無凡曲流水髙山有至音<lb/>
更唱自存三益友老來衰病廢長吟<lb/>
　　漫興成章屢䝉子方寵和更辱贈句輒用奉酬<lb/>
聲名辭藻競駸駸不負平生許與心鳴鳯自須諧玉磬<lb/>
野麋祗合戀雲林清新每喜羊何和㝠黙初聞雅頌音<lb/>
不是南冠厭拘縶楚人元受楚風吟<lb/>
<pb n="KR4h0026_WYG_005-6b"/>
　　　蔡肇<lb/>
曹公長劍一杯酒鄧子孤雲萬里心神駿莫辭觀馬廐<lb/>
深沉久合寄書林禮闈聯事幾三月詞客悲秋共一音<lb/>
獨有何郎詩思苦空堦㸃滴伴清吟<lb/>
　　奉報子方佳句<lb/>
　　　晁補之<lb/>
曹子金門等陸沉壯年裘馬四方心檄傳白羽從沙井<lb/>
詩寫紅巾遍武林兵甲胷中無敵國絲桐世外有知音<lb/>
<pb n="KR4h0026_WYG_005-7a"/>
<hi>雅浩不能彎弓持矛胷中所懷踰于兵甲</hi>相逢不飲何為者祗作寒㕔擁鼻<lb/>
吟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0026_WYG_005-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻五<lb/>
</p>
<p>
</p>
  </div>
<div>
<head>同文館唱和詩巻六</head> <lb/>
    <p>
<pb n="KR4h0026_WYG_006-1a"/>
欽定四庫全書<lb/>
　同文館唱和詩巻六<lb/>
　　　　　　　　　　　宋　鄧忠臣等　撰<lb/>
　　慎思説家山之勝用其語得詩<lb/>
　　　蔡肇<lb/>
江清石磊磊野曠竹修修此地有茅屋我行尋白鷗分<lb/>
留須物色來往更風流相對黄塵夢詩成擁鼻謳<lb/>
　　　鄧忠臣<lb/>
<pb n="KR4h0026_WYG_006-1b"/>
野橋隨岸架茅屋依林脩木落吟霜狖雲晴舞雪鷗山<lb/>
屏當户列瀑布入溪流只合樵歌唱何因得蔡謳<lb/>
　　寄次張弟<lb/>
　　　鄧忠臣<lb/>
猫頭竹葉細檀欒新筍如椽日滿盤寄語兒童莫多取<lb/>
來春從上萬餘竿<lb/>
　　　蔡肇<lb/>
南山千畝龍虵窟半夜春雷起屈盤欲釣六鼇滄海去<lb/>
<pb n="KR4h0026_WYG_006-2a"/>
為留春筍作長竿<lb/>
　　嘲無咎夜起明燈聴慎思詩<lb/>
　　　張耒<lb/>
翠屏香煖秋眠穩霜冷寶奩金錯刀誰信苦吟無睡客<lb/>
挑燈起聴楚人騷<lb/>
　　和文潛嘲無咎夜起明燈誦予詩<lb/>
　　　鄧忠臣<lb/>
參横月轉與天髙歸士飛心憶大刀故作楚吟排滯思<lb/>
<pb n="KR4h0026_WYG_006-2b"/>
吟成風葉更蕭騷<lb/>
　　　曹輔<lb/>
秋風落盡千林葉恰似并州快剪刀香冷洞房歸未得<lb/>
一窓明月讀離騷<lb/>
　　奉答文潛戲贈<lb/>
倦㳺年少憶安巢歸夢嘗慚斷織刀<hi>樂羊子游學來歸妻何氏引刀趨機</hi>
<hi>曰君損失成功猶斷斯織也</hi>老去周顒雖有婦黄經對几夜騷騷<lb/>
　　　蔡肇<lb/>
<pb n="KR4h0026_WYG_006-3a"/>
鄧子詞鋒魯孟勞刜鍾剸玉盡鉛刀風流陶謝枝梧困<lb/>
擊節期君僕命騷<lb/>
　　　鄧忠臣<lb/>
拚老工詩恨不髙苦心錯玉與礱刀正如天祿秋風夜<lb/>
剔盡寒燈著廣騷<lb/>
　　再謝周顒之句<lb/>
　　　張耒<lb/>
烟飛小玉吳王國栁暗朱樓鐡甕城見説周顒經案外<lb/>
<pb n="KR4h0026_WYG_006-3b"/>
亦聞荀粲并牀聲<lb/>
　　　鄧忠臣<lb/>
眼看秋雁歌汾水心到陽闗唱渭城却被維摩居士笑<lb/>
海潮音作斷腸聲<lb/>
秋日照歌淮上舫春花引醉福昌城何如閶闔門西北<lb/>
卧聴秋風枕畔聲<lb/>
　　小詩戲無咎<lb/>
　　　蔡肇<lb/>
<pb n="KR4h0026_WYG_006-4a"/>
吳山楚水未忘懷暮雨朝雲恨已乖縱免摩伽能毁戒<lb/>
未妨澤室㑹千齋<lb/>
　　　鄧忠臣<lb/>
文書盈几法筵埋香火秋來願稍乖得似鹿門攜手去<lb/>
定隨繡佛鎮長齋<lb/>
　　已未年春與伯時較試南宫同年被命者六人今<lb/>
　　兹西館唯同伯時一人而已因書奉呈<lb/>
　　　鄧忠臣<lb/>
<pb n="KR4h0026_WYG_006-4b"/>
十載京師五校文並㳺多已據通津再來更鎻城西館<lb/>
檢㸃同年只一人<lb/>
　　　李公麟<lb/>
憶鎻南宫㑹友文天梯相攝㸔雲津白頭笑我成今日<lb/>
青眼逢君尚昔人<lb/>
　　中秋月<lb/>
　　　鄧忠臣<lb/>
寂寥無聲月亭午蟾蜍通津墮清露明星爛爛今何稀<lb/>
<pb n="KR4h0026_WYG_006-5a"/>
美人熒熒隔煙霧<lb/>
　　　晁補之<lb/>
秋風吹空雁旁午長天無雲月呈露為須清曉照清尊<lb/>
莫遣中霄生薄霧<lb/>
　　　曹輔<lb/>
空谷秋寒同子午白月紛紛洗清露遥想燈花結夜愁<lb/>
鬱金斗帳香如霧<lb/>
　　與文潛無咎對榻夜話達旦<lb/>
<pb n="KR4h0026_WYG_006-5b"/>
　　　鄧忠臣<lb/>
書窓燈火夜深明窓外蕭蕭雨葉聲對榻不眠談往事<lb/>
紞如五鼔過嚴城<lb/>
　　　張耒<lb/>
燈花昨夜已分明更聴朝簷喜鵲聲明日朱門閉空館<lb/>
秋風駿馬大梁城<lb/>
　　　晁補之<lb/>
疎林小雨月籠明商頌琅琅夜半聲鄧子弓强殊未發<lb/>
<pb n="KR4h0026_WYG_006-6a"/>
欲馳桑本犯堅城<lb/>
　　　蔡肇<lb/>
窮秋天氣少晴明雨葉風窓夜夜聲應為幽人聴未足<lb/>
不教驄馬出重城<hi>時已奏號而御史不至遂留一夕</hi>
　<lb/>
　<lb/>
　<lb/>
　<lb/>
<pb n="KR4h0026_WYG_006-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻六<lb/>
</p>
<p>
</p>
  </div>
<div>
<head>同文館唱和詩巻七</head> <lb/>
    <p>
<pb n="KR4h0026_WYG_007-1a"/>
欽定四庫全書<lb/>
　同文館唱和詩巻七<lb/>
　　　　　　　　　　　宋　鄧忠臣等　撰<lb/>
　　初伏大雨戲呈無咎<lb/>
　　　張耒<lb/>
初伏炎炎坐湯釜長安行人汗沾土誰傾江海作清凉<lb/>
𤣥雲駕風横白雨補陀真人甘露手能使渴乏厭膏乳<lb/>
且欲當風展簟眠敢辭避漏移牀苦清貧學士卧陶齋<lb/>
<pb n="KR4h0026_WYG_007-1b"/>
壁工墨君淡無語翰林但解嘲苜蓿彭宣不得窺歌舞<lb/>
聯詩得句笑出㸔策馬涉泥歸閉户牀頭餘榼定何嫌<lb/>
窓外石榴堪薦爼<lb/>
　　　晁補之<lb/>
蓬山西鄰九軌路三月街晴葉吹土直廬鑿牖面宫垣<lb/>
青壁嶄嶄㸔垂雨殿閣風斜碧瓦寒翅濕蒼鳶不能乳<lb/>
却思窮巷亦可憐一掃蚊䖟通昔苦鬱蒸書課未須怕<lb/>
午漏客休聴天語平生豪氣對尊酒山雞見鏡猶能舞<lb/>
<pb n="KR4h0026_WYG_007-2a"/>
城南寺近晩堪行笙歌凉月聞千户但憂伏日細君須<lb/>
割肉無縁俟歸爼<lb/>
　　　張耒<lb/>
火焚真金融作暑南風無聲蒸厚土省門下馬不讀書<lb/>
急掃籐牀卧聴雨朝凉已覺飯有味紫盌新茶如潑乳<lb/>
天工未費一杯水已變炎凉異甘苦晁侯笑顧北窓竹<lb/>
知君吟詩得佳語忽驚秋近梧桐落未厭野潤商羊舞<lb/>
快洗晩空作晴碧三更月華清萬户不怕泥深滑馬蹄<lb/>
<pb n="KR4h0026_WYG_007-2b"/>
更自無金謀燕爼<lb/>
　　　鄧忠臣<lb/>
大明放朝官避暑長廊翛翛絶塵土漢家宫殿敞千門<lb/>
紫閣拖雲洒甘雨雷恲電笑洗蒸鬱蕩蕩青天滑流乳<lb/>
憶昨三年田舍中六月正服農家苦豈望生還直舊廬<lb/>
得見張晁説新語初聴鈞天驟竊抃正似聲聞躩起舞<lb/>
喜乘初凉與晤歌不憂庭潦墊垣户徑攜斗酒相就醉<lb/>
更置雙鯉充君爼<lb/>
<pb n="KR4h0026_WYG_007-3a"/>
汗流龜趺如炊釡蜉蝣飛空蟻運土眼㸔纎雲上太清<lb/>
曽不崇朝八荒雨金柔火老旱太甚咀嚼氷雪如餳乳<lb/>
豐隆列缺及時來蒼生解除焦焚苦張侯不辭茅屋漏<lb/>
倚柱長吟可人語愛君豪猛為君和撫劍悲歌終起舞<lb/>
南城酒壚醅新潑不獨黄公當門户滿酤鴟夷極懽酌<lb/>
細摘園蔬供鼎爼<lb/>
突洽塵魚生甑釡十年都城困風土不辭揮汗過三伏<lb/>
敗屋怯聴滂沱雨張侯作詩召清風渴讀如飲雪山乳<lb/>
<pb n="KR4h0026_WYG_007-3b"/>
笑我形容太瘦生我亦悔前用心苦晁子迭唱亦起予<lb/>
兩人終日同堂語奈何拘學技藝窮跛鼈欲趂驌驦舞<lb/>
魁然圍腹貯文史朝來氣爽寛酒户為君急置槎頭鯿<lb/>
縷翠霖紅落雕爼<lb/>
神龜不識烹魚釡生潛深淵長黄土誰令誤落魚網中<lb/>
白晝㝠㝠作雷雨嗟予蟠然别舊隱空巖無人滴鍾乳<lb/>
松菊滿山胡不歸願同妻子忍攻苦長歌漫漫何時旦<lb/>
起坐中夜私自語茅茨十九漏如澠誰知華堂醉歌舞<lb/>
<pb n="KR4h0026_WYG_007-4a"/>
山中吾廬歸去來峯插翠玉朝南户注目操刀必割時<lb/>
尸祝何煩越尊爼<lb/>
　　　蔡肇<lb/>
城中鼎食排翠釡羊胛駞峯賤如土青衫學士家故貧<lb/>
斗米束薪炊濕雨縱横圖史照屋壁呫囁詩騷從稚乳<lb/>
省中無事騎馬歸雨聲一洗茅簷苦急呼南巷同舍郎<lb/>
聴我臨風有凉語且貪青簡事文章未有黄金買歌舞<lb/>
往來詩巻牛腰許太羮𤣥酒並在户吾詩老澀邀使前<lb/>
<pb n="KR4h0026_WYG_007-4b"/>
政坐可口收艱爼<lb/>
　　次韻上文潛丈<lb/>
　　　蔡肇<lb/>
張侯胷中包覆釡百里奔流無寸土𤣥蛟白鼉有時作<lb/>
一洗乾坤三日雨詩雄變怪有如此震動猶能止啼乳<lb/>
已傾太白酒船空更壓少陵飯山苦昨朝東門同拜勅<lb/>
玉齒猶殘道中語閉門十日無一事坐對空庭秋葉舞<lb/>
何時御史出霜臺便假前騶辭棘户城南邀我倒餘尊<lb/>
<pb n="KR4h0026_WYG_007-5a"/>
紫栗黄橙已登爼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0026_WYG_007-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻七<lb/>
</p>
<p>
</p>
  </div>
<div>
<head>同文館唱和詩巻八</head> <lb/>
    <p>
<pb n="KR4h0026_WYG_008-1a"/>
欽定四庫全書<lb/>
　同文館唱和詩巻八<lb/>
　　　　　　　　　　　宋　鄧忠臣等　撰<lb/>
　　答天啓<lb/>
　　　張耒<lb/>
黄鍾無聲登瓦釡蔡子青衫在塵土逼人爽氣百步寒<lb/>
知子胸中有風雨三年河東走胡馬絶口魚蝦便酪乳<lb/>
歸來萬巻付一讀不覺兒曹用心苦周瑜陸遜久寂寞<lb/>
<pb n="KR4h0026_WYG_008-1b"/>
千年北客嘲吳語莫徒彩筆雲錦張要是寶劍蛟龍舞<lb/>
天兵百萬老西北快馬如飛不出户㸔公大纛出麒麟<lb/>
走取單于置刀爼<lb/>
　　和天啓贈文潛<hi>闕名</hi>
蔡侯飽學困千釡濯足清江起南土放談頗似燕客雄<lb/>
快奪范睢如墜雨東城擒羽未足論栢直何為口方乳<lb/>
蔣侯山中伴香火三年不厭長齋苦平生豪偉有誰同<lb/>
要得張侯三日語晝閒那自運甓忙時清不用聞雞舞<lb/>
<pb n="KR4h0026_WYG_008-2a"/>
桓榮懽喜見車馬書冊辛勤立門户要當食肉似班超<lb/>
猛虎何嘗窺案爼<lb/>
　　再答<lb/>
　　　蔡肇<lb/>
羌兵昔出臯蘭路欲鏟新城無聚土烟烽照夜氣如霞<lb/>
鐵馬連羣歕成雨東西兩闗同日破股掌嬰兒絶哺乳<lb/>
鼓聲十日拔帳歸至今猶説防城苦當時諸將無竒策<lb/>
不敢彎弓向胡語槖駞西來金帛去孽狐小䑕猶跳舞<lb/>
<pb n="KR4h0026_WYG_008-2b"/>
王師八月盡防秋惴惴軍興恐編户腐儒不用輒憂邊廟<lb/>
堂有人制尊爼<lb/>
　　呈鄧張晁蔡<lb/>
　　　曹輔<lb/>
都城薄禄才三釡白髪朱衫汚黄土九人同日鎻重闈<lb/>
一夜濤聲巻秋雨投身雖喜豪俊窟刺手如逢虎方乳<lb/>
鄧侯相逢十載後清骨巉巖詩思苦張晁自是天下才<lb/>
黄巻聊同聖賢語蔡子彎弓欲射胡拔劍酒酣時起舞<lb/>
<pb n="KR4h0026_WYG_008-3a"/>
何當聯袂上霄垠速致時康開外户病夫行矣老江湖<lb/>
容我徜徉載樽爼<lb/>
　　　余幹<lb/>
可畏日輪如赤釡賴有羣仙司下土稍從寥廓湧濃雲<lb/>
旋向塵埃洒甘雨松蘿既女更施澤山木欲童俄得乳<lb/>
馬牛暫息要途勞魚鼈頓舒炎海苦野鸛那虛屋上鳴<lb/>
穴狸不繆山中語清風豈假白羽摇輕汗寧沾翠綃舞<lb/>
已憐爽氣滿襟袖更喜餘霞照庭户後朝便足閲英才<lb/>
<pb n="KR4h0026_WYG_008-3b"/>
為指帡幪設千爼<lb/>
　　次韻呈文潛學士同年<lb/>
　　　栁子文<lb/>
才堪斗量君獨釡年少登瀛脱塵土重闈幾日鎻清秋<lb/>
酬唱新篇亂如雨讀書相逢十載前君家酥酪和腐乳<lb/>
分題吟思入風雲得意還忘嘔心苦晩將衰颯奉英㳺<lb/>
漫記雪窓邀夜語平生意氣杯酒間我醉狂歌君起舞<lb/>
即今頭白老青衫但期教子應門户燕頷從君骨相殊<lb/>
<pb n="KR4h0026_WYG_008-4a"/>
看君鼎食羅五爼<lb/>
　　用爼字韻呈樗年<lb/>
　　　蔡肇<lb/>
墮竈一言能破釡魔界掃空成佛土鍾山道塲天所開<lb/>
萬壑千巖没華雨白衣居士演真諦江漢滔滔流去乳<lb/>
自從玉髻飛上天妙縁誰救諸有苦我昔南行入定林<lb/>
水鳥松風能妙語六時天樂綵雲飛百丈寒江翠綃舞<lb/>
此地知君曽著力雷作彈指開蟄户空山蕙帳盍思歸<lb/>
<pb n="KR4h0026_WYG_008-4b"/>
秋末晩菘行可爼<lb/>
　　次韻天啓戲為禪句之作<lb/>
　　　余幹<lb/>
一片木柴投向釡不是知音色如土道途謾用運三車<lb/>
根性終然資一雨相逢倘獲個中人涓滴何辭北驢乳<lb/>
善才童子天質竒抛官逺遁修行苦果向北山曽遇人<lb/>
便解捐書尋一語而今脱却七斤衫相見山山惟作舞<lb/>
秋闈何幸相握手未厭夜深來叩户莫愁客至將何待<lb/>
<pb n="KR4h0026_WYG_008-5a"/>
困有眠牀饑有爼<lb/>
　　上呈子方鄉丈<lb/>
　　　蔡肇<lb/>
西方殘敵魚㳺釡徃歲天兵收境土軍行旱海口生烟<lb/>
沙井無泉天不雨將軍意氣呑八荒欲入凉州傾馬乳<lb/>
堅城不下河未氷幕中稍覺從軍苦曹侯獻計取東闗<lb/>
帳下選鋒同此語歸來塞色侵鬢毛聯翩始閱交衢舞<lb/>
不學行間妄校尉盡斬孫歆封萬户人生富貴有危機<lb/>
<pb n="KR4h0026_WYG_008-5b"/>
彘肩不願加雕俎<lb/>
　　次韻答天啓<lb/>
　　　曹輔<lb/>
天兵連營十萬釡烈烈威聲震西土崑崙月窟掃欲空<lb/>
豈止斯民被時雨賀蘭狡兔遁三穴黄口嬌雛永離乳<lb/>
臨機一失挫銛鋒誰願忠言如藥苦吾鄉蔡子喜談兵<lb/>
早歲曽過阿戎語逸才自擅鸚鵡賦髙韻仍為鸜鵒舞<lb/>
方畧應須敵萬夫徒擊韓嫣笑當户政宜弱冠請長纓<lb/>
<pb n="KR4h0026_WYG_008-6a"/>
繫取單于置髙爼<lb/>
　　曹子方用釡俎字韻賦詩見遺予洎張文潛晁無<lb/>
　　咎蔡天啓因以奉酬并示四友<lb/>
　　　鄧忠臣<lb/>
長愛陳思詠萁釡幾年不見徂南土朅來相逢翰墨場<lb/>
夜窓共聴空堦雨躍馬蔡卿能齧肥好書張侯期飲乳<lb/>
晁令知從博士遷智囊不厭傳經苦於兹邂逅如夙契<lb/>
睠我劬勞勤晤語詩成乍變龍虎文筆落更驚鸞鳯舞<lb/>
<pb n="KR4h0026_WYG_008-6b"/>
我將隱遁山林姿公等整頓乾坤户分同斥鷃搶榆枋<lb/>
難伴犧牛登鼎俎<lb/>
　<lb/>
　<lb/>
　<lb/>
　<lb/>
　<lb/>
　同文館唱和詩巻八<lb/>
</p>
<p>
</p>
  </div>
<div>
<head>同文館唱和詩巻九</head> <lb/>
    <p>
<pb n="KR4h0026_WYG_009-1a"/>
欽定四庫全書<lb/>
　同文館唱和詩巻九<lb/>
　　　　　　　　　　　宋　鄧忠臣等　撰<lb/>
　　欲知歸期近呈天啓<lb/>
　　　張耒<lb/>
欲知歸期近屈指不滿手豈無兒女心惜此良邂逅蔡<lb/>
郎吾未見心已想雄秀那知風雨夜聴此龍劍吼八荒<lb/>
一驥子萬馬空去廐鍾山凈名老為子不惜口頗聞國<lb/>
<pb n="KR4h0026_WYG_009-1b"/>
士薦固自君所有唯應功名地他日客老醜<lb/>
　　　蔡肇<lb/>
欲知歸期近朱墨復在手出門豈無時官事少邂逅張<lb/>
公晩定交千仭仰森秀華堂耿青燈夜半獅子吼真龍<lb/>
服内閑爽氣凜羣廐新詩陳五鼎斟酌皆可口光華委<lb/>
行色於我亦何有緘藏不知報刻畫無鹽醜<lb/>
　　　鄧忠臣<lb/>
欲知歸期近行行重攜手掖垣隔華省明日難邂逅作<lb/>
<pb n="KR4h0026_WYG_009-2a"/>
者六七人崢嶸竦神秀藏蟄龍虎姿風雲即騰吼嗟予<lb/>
自遲暮老驥伏閒廐奪珠不量力攬臂犯牙口平生辛<lb/>
苦行何足為已有政似逢毛嬙歸憎孟光醜<lb/>
　　　晁補之<lb/>
眉山見張侯心許出一手臨川得蔡子千載慰邂逅鄧<lb/>
君起南國磊磊看三秀譬如黄鍾陳我尚瓦釡吼欲知<lb/>
歸期近喚馬牽出廐官醪持餉婦傾寫僅漬口千章輸<lb/>
明堂勿問草澤有羣公自凜凜水鏡照妍醜<lb/>
<pb n="KR4h0026_WYG_009-2b"/>
　　考校同文館戲贈子方兼呈文潛<lb/>
　　　晁補之<lb/>
二十年來曹子方新詩曽見未能忘多才善戲稱物芳<lb/>
吳娃席上呼作郎瞥然何許歲月長只今未老毛髮蒼<lb/>
自言逢掖非昔狂傳經華隂夫子堂何曽騎馬身挾槍<lb/>
詔隨上將西擊羌董蒲跗注謂我臧夜行馬領饑無粮<lb/>
鼓鼙驚谷騎巻岡吏呼為微醉在牀前鋒奄至靈武傍<lb/>
中堅反後無敢驤城開三日收蔽隍百駞載笴千槖裝<lb/>
<pb n="KR4h0026_WYG_009-3a"/>
旌旗立壘烏鳥揚還軍不省一矢亡坐師無獲勞不償<lb/>
鐃歌入奏虛錦囊秋風鱸魚思故鄉鋭頭宜董鸛鵝行<lb/>
得官猶領萬驌驦王城對巷如參商那知連月居兹房<lb/>
稱多量少非我王羣公古鏡懸秋光閉門飯飽庭葉黄<lb/>
秋盤登兔官酎香吳音訛變雜秦凉令壺老栢笑覆觴<lb/>
淹留平日夢欲翔得君可樂殊未央人生傾蓋何所望<lb/>
結交松栢要氷霜中天號出玉璽章青驄御史騰康莊<lb/>
歸期屈指未可忙聞君况有夢虺祥生女不惡嫁鄰墻<lb/>
<pb n="KR4h0026_WYG_009-3b"/>
掃軒留客具酒漿與君更約城南張<lb/>
　　　鄧忠臣<lb/>
五年坎壈哀南方江湖魏闕兩相忘洞蘿巖桂搴孤芳<lb/>
月潭風渚儔漁郎單閼孟夏草木長望都樓觀鬱蒼蒼<lb/>
<hi>忠臣癸亥六月以家難去國丁夘四月還省</hi>誰令焚芰辭楚狂復來上君白<lb/>
玉堂黄門㦸曜羽林槍未央引籍班氐羌雲屯錦縛馬<lb/>
斯臧大官日膳瓊為粮追隨威鳯鳴南岡豈敢偃息復<lb/>
在牀投鈴歸休下殿傍衞士傳詔來如驤館閶闔外西<lb/>
<pb n="KR4h0026_WYG_009-4a"/>
城隍書槖迫遽不及裝籲俊士集要言揚得弓勿問何<lb/>
人亡趙璧既入秦城償頴脱喜見錐出囊同人于野不<lb/>
擇鄉峩峩羽翮整顔行王閑玉勒皆驌驦伯喈懷贖望<lb/>
金商<hi>天啟</hi>魁梧竒偉值文房<hi>文潛/</hi>家令數術應帝王<hi>無</hi>
<hi>咎</hi>三英粲粲日爭光我輒與之較雌黄芳菲滿室蘭生<lb/>
香坐堂月久秋氣凉將軍思歸歌撫觴<hi>子方</hi>倚梧目送<lb/>
鴈南翔想見葭菼水中央洞庭河漢遥相望香楓葉老<lb/>
赤染霜感慨少日七步章長安城西約鄭莊<hi>子與子方無咎文潛</hi>
<pb n="KR4h0026_WYG_009-4b"/>
<hi>天啟嘗有此約</hi>牽率不往有底忙人生可意乃吉祥快馬劃過<lb/>
小苑墻入門爛醉銀瓶漿秦箏趙瑟喜髙張<lb/>
　　次韻無咎戲贈兼呈同舍諸公<lb/>
　　　曹輔<lb/>
少年落魄走四方看山聴水興難忘深林誰復知孤芳<lb/>
十載江湖稱漫郎紫溪風月幽思長緑水如鏡煙蒼蒼<lb/>
追隨豪俊多清狂春風爛醉胥山堂下瞰羣峯聳如槍<lb/>
吳儂棹歌笛靈羌攀蘿捫壁疲獲臧經旬選勝行齎粮<lb/>
<pb n="KR4h0026_WYG_009-5a"/>
客兒經臺倚髙岡共卧明月吟胡牀投身忽落崑崙傍<lb/>
征西萬馬隨騰驤官軍夜半填賊隍食盡師老催歸裝<lb/>
將軍數竒謾鷹揚斬捕不能酬失亡曲突徙薪語莫償<lb/>
幕中病客非智囊扁舟夷猶憶呉鄉晁侯平日丈人行<lb/>
生駒今始見驌驦伯樂一盼過老商恐是稟質蒼龍房<lb/>
尤工吳語放降王叔敖抵掌對燭光秋英落盡金鈿黄<lb/>
玉甕浮春醅潑香九天廣樂來新凉笑談聊此共一觴<lb/>
天街六翮將翺翔正值羿彀逰中央我老委翅無復望<lb/>
<pb n="KR4h0026_WYG_009-5b"/>
洞庭橘熟千林霜行當拂衣解銀章買取百花洲畔莊<lb/>
世外日月何曽忙翛然一室生吉祥車馬還能過我墻<lb/>
夜具茗飲與柘漿更看君詩雲錦張<lb/>
　　敬用無咎學士年兄長韻上呈子方太僕<lb/>
　　　蔡肇<lb/>
兩河郡縣淪西方西人思漢今未忘果園蕪没白草芳<lb/>
<hi>靈州乃赫連勃勃果園</hi>旃裘戲馬誰家郎車箱峽口澗谷長旄頭<lb/>
倒掛回穹蒼王師西出討獝狂六花簇壘來堂堂前鋒<lb/>
<pb n="KR4h0026_WYG_009-6a"/>
鋭頭臂兩槍伏姦謹索收生羌天聲隱轔摇姑臧竒兵<lb/>
繚背斷饋粮決河有聲如壞岡城頭擊鍾聲殷牀萬甲<lb/>
幾欲漂無旁雖有伉健誰騰驤一夫不敢陵彼隍馬首<lb/>
欲東促歸裝緘胸有策鬚眉揚歸來恍恍若有亡劬勞<lb/>
累日何由償戰鞍掛屋尋書囊目隨飛鴻思帝鄉彭城<lb/>
老將官横行幕中市駿收驌驦射堂兩部奏清商應弦<lb/>
破鏑如蜂房<hi>劉渭州射為天下第一</hi>談笑斥土羇名王畫圖遣奏<lb/>
朝明光詔書留典真乘黄錦韀玉勒春風香平池老栁<lb/>
<pb n="KR4h0026_WYG_009-6b"/>
髙雲凉神駿在目豪吟觴跨下蹀躞驚鳬翔皇居九衢<lb/>
天中央我時項背聊相望西城九月天隕霜夜談闗塞<lb/>
評文章微言竊比惠與莊和詩脱筆覺我忙祝君韜養<lb/>
夀且祥功名有來成堵墻勿憂寒暑敗肉漿韔弓箙矢<lb/>
用則張<lb/>
　　無咎兄贈子方寺丞見約出院奉謁復用元韻上<lb/>
　　呈子方兼答無咎及語<lb/>
　　　張耒<lb/>
<pb n="KR4h0026_WYG_009-7a"/>
曹侯驥骨雙瞳方流沙萬里不能忘讀書故山蘭蕙芳<lb/>
咳唾不顧尚書郎叅軍朔方試所長奮髯決策服老蒼<lb/>
願得一索縳狡狂凱歌撡馘獻明堂黄河東岸萬旗槍<lb/>
義渠竟失先零羌坐師失律无否臧但恨不取東闗粮<lb/>
黄君詩力回魁岡十客未得一登牀攜君秀句展我旁<lb/>
草書紙上蛟龍驤謂我君舍城東隍年來長嘯棄軍裝<lb/>
載酒欲訪執㦸揚休日出門如闞亡坐令耿耿願莫償<lb/>
紫衣宣詔襆被囊獻書貢士學與鄉羅庭充屋書萬行<lb/>
<pb n="KR4h0026_WYG_009-7b"/>
風鬃霧鬛簡驌驦考評唐虞論夏商相過近如蜂隔房<lb/>
君家八斗陳思王千年門户有輝光任城健將獰須黄<lb/>
猗蘭之苗不改香家人寄衣秋晩凉滯留華館付杯觴<lb/>
天髙明月新雁翔明燈髙談夜未央屈指計日引領望<lb/>
來時汗流今雨霜重門事嚴御史章賴君諧㨗解色裝<lb/>
還家有日未用忙眉間黄色是何祥晁侯約我走門墻<lb/>
但無閉闗休餽漿莫以獸微弓弗張<lb/>
　同文館唱和詩巻九<lb/>
</p>
<p>
</p>
  </div>
<div>
<head>同文館唱和詩巻十</head> <lb/>
    <p>
<pb n="KR4h0026_WYG_010-1a"/>
欽定四庫全書<lb/>
　同文館唱和詩巻十<lb/>
　　　　　　　　　　　宋　鄧忠臣等　撰<lb/>
　　復用方字韻奉贈同舍慎思文潛同年天啟<lb/>
　　　晁補之<lb/>
平生數子天一方今夕何夕情難忘荷衣攬蕙氣芬芳<lb/>
冊府兩公同舍郎崑崙方軌萬里長西城却望天蒼蒼<lb/>
秋庭風雨翻幕狂夜語蔡侯同一堂張侯老筆森矛槍<lb/>
<pb n="KR4h0026_WYG_010-1b"/>
文詞楚些遺蹇羌胷中水鏡誰否臧學三百囷羞裹糧<lb/>
思如决瀆萬仭崗大編小軸山壓牀城南買屋君舍旁<lb/>
疲驂日附驥尾驤我慙昧道由四隍人如燕宋初束裝<lb/>
聴君雄辯神揚揚却思得一愁十亡鄧侯韞櫝價不償<lb/>
有方未試聊貯囊起家牛斗玉笥鄉鴻騫早入鵷鷺行<lb/>
和鸞乘齊要驌驦一鐸便足諧宫商知君雲壑有松房<lb/>
南陽耒耜心霸王玉池復說夜有光仙人藏丹金鼎黄<lb/>
願分神瀵浴骨香非我其人慙徳凉蔡侯發跡江濫觴<lb/>
<pb n="KR4h0026_WYG_010-2a"/>
閉籠祇欲擘海翔此公事業未渠央六竒他日吾所望<lb/>
烏號張月刀瑩霜裂五單于加印章穰苴可但虛斬莊<lb/>
遭時立志未可忘白犢得瞽寧非祥嗟予企踵不及墻<lb/>
逢君如渴御蔗漿怯雖如鼠猶膽張<lb/>
　　敬次無咎來韻抒寫素懷兼呈文潛天啟伯時仲<lb/>
　　逺<lb/>
　　　鄧忠臣<lb/>
梁宋呉楚各異方交情一契不相忘况乃顔色瓊枝芳<lb/>
<pb n="KR4h0026_WYG_010-2b"/>
石渠金馬從諸郎我從瀟湘煙水長江湖飫見山色蒼<lb/>
扣舷弄月浩歌狂朅來濫吹崇賢堂儲胥乍駭緑沉槍<lb/>
擊鼓震礱庸蜀羌爰居受饗謀非臧悔辭卑飛斑竹崗<lb/>
終日獺祭書繞牀故山秋菊英可糧西風夢掛南斗旁<lb/>
翠蚪絳螭交首驤坐㸔樓闕照天隍壯心鬱律軍騰裝<lb/>
<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>弓卧甲氣不揚揮斤欲斵<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人亡劍價倚待風胡償<lb/>
雲間邂逅得智囊洞庭鈞天奏帝鄉慷慨奮激萬夫行<lb/>
天路滅没飛驌驦張侯同聲羽應商蓬萊方丈屋連房<lb/>
<pb n="KR4h0026_WYG_010-3a"/>
海口瀾翻議百王太乙下照青藜光要我挾槧弄鉛黄<lb/>
四庫顛倒翻芸香蔡卿有來安西凉慨慕玉闗歸獻觴<lb/>
同官李栁並翺翔鸞和節奏聲央央誰其力薦慰所望<lb/>
九閽白日無雪霜垂光虹霓急草章沉冥清逺雨蜀莊<lb/>
人間勢利本不忙麒麟鸑鷟國珍祥每恨官隔西掖墻<lb/>
可使簸揚挹酒漿不似箕斗名虛張<lb/>
　　謹次元韻奉酬慎思學士年友<lb/>
　　　李公麟<lb/>
<pb n="KR4h0026_WYG_010-3b"/>
君家祝融水一方平生書闈食可忘雲河潄潤搴瑶芳<lb/>
天帝璧府讎書郎馳騁千載凌子長神清骨秀顔色蒼<lb/>
書淫傳癖笑輿狂十年此㑹同都堂上樓吟春碾旗槍<lb/>
詩筒吳歈賡楚羌一律校文公否臧日飽大官沆瀣粮<lb/>
朱鸞入網空南岡賢書奏牘紛滿牀朝出粉闈暮帝旁<lb/>
駸駸天路羣龍驤病䲭帖帖乃汙隍白雲隴望因俶裝<lb/>
放歌長林聲激揚佩蘭思馨雖朋亡雲出鳥還聊自償<lb/>
羽扇麈尾隨經囊龍眠乃是无何鄉朝㳺不辭麋鹿行<lb/>
<pb n="KR4h0026_WYG_010-4a"/>
歸卧展圖觀驌驦憲貧頌古時歌商徜徉興罷住雲房<lb/>
焚柏翻經究法王冉冉暗度歲月光山頭草青還葉黄<lb/>
洞明已死閒骨香凡志未就嗟凉凉親顛向白每稱觴<lb/>
㫖甘鞭後難翺翔朅來竊食天中央古人千歲空相望<lb/>
同文鎻密御史霜得公再集評文章亦説種松輞口莊<lb/>
使我夢蝶栩栩忙便欲負郭占農祥門開儻容倚孔墻<lb/>
想挽北斗下挹漿箜篌更對髙秋張<lb/>
　　次韻呈慎思學士<lb/>
<pb n="KR4h0026_WYG_010-4b"/>
　　　栁子文<lb/>
咸韶濩武來何方鏗鏘入耳安能忘陽春蘭芷秋菊芳<lb/>
金門詞客青袍郎昭回下燭光熖長深山大澤龍蛇蒼<lb/>
浩歌激烈元非狂正逢聖主開明堂風煙闗塞收旗槍<lb/>
舞干兩階臣戎羌喋血拓境謀非臧邊城夜行休齎糧<lb/>
採詩不復嘲青岡蛜蝛戢羽戍婦牀移文北斗猿鶴傍<lb/>
渥洼朱龍兩服驤胥靡版築罷浚隍白環楛矢貢篚裝<lb/>
航海萬里風㠶揚邊圉膽落嗟唇亡諸蕃入學願可償<lb/>
<pb n="KR4h0026_WYG_010-5a"/>
槐花舉子促書囊成均貢士賢登鄉東門宣詔禮十行<lb/>
我慚駑駘追驌驦何敢望回不及商毛遂未至空連房<lb/>
<hi>同舍十九人余獨後入</hi>頼有墨妙江都王傳模共分此日光驊騮<lb/>
緑驃兩耳黄想見蹙踏披天香坐覺暑退秋堂凉拘攣<lb/>
齷齪漫引觴門外烏兔雙飛翔悠悠逝川東去央故山<lb/>
魚鳥空相望鄧侯意氣摩秋霜朝吟百篇暮千章駢羅<lb/>
經史貫列莊落紙但見書吏忙孔鸞羽儀各効祥鄙夫<lb/>
不學空面墻<hi>闕</hi>饋不用驚五漿烏號要須賁育張<lb/>
<pb n="KR4h0026_WYG_010-5b"/>
　　次韻奉酬無咎兼呈慎思天啟<lb/>
　　　張耒<lb/>
平生結交圓納方過眼十人八九忘畹蘭畝蕙幽谷芳<lb/>
嬾隨家奴諛五郎苦饑方朔身漫長顛毛種種顔欲蒼<lb/>
誰謂勝癡端坐狂清淮之隂一草堂列筆作陣茶森槍<lb/>
絶口平戎與破羌百年如此計亦臧何用竊食官倉粮<lb/>
𤣥黄病足畏髙岡但願縮頸老支牀煌煌東壁日月光<lb/>
神仙鸞鳯爭騰驤萬書落架城覆隍牙籖如雲丹碧裝<lb/>
<pb n="KR4h0026_WYG_010-6a"/>
晁侯再作班與揚正始故在何曽亡江湖十年願飽償<lb/>
夜成七發光出囊蘇公後出長卿鄉為君吳都無一行<lb/>
<hi>蘇翰林欲作杭州賦見無咎杭州七述乃止</hi>世有伯樂生驌驦肯使弭耳隨<lb/>
鹽商鄧侯楚山深閨房名走上國交侯王朝隨日景夜<lb/>
燈光包攬今古窮炎黄吐詞分葩有國香近君如雪六<lb/>
月凉又似心醉醍醐觴東南蔡子名飛翔同隨天書拜<lb/>
未央瑰琦宏傑萬夫望頰牙凜凜有風霜文如神鼎爛<lb/>
龍章鍾山長齋讀老莊論兵説佛兩俱忙不夸得硯文<lb/>
<pb n="KR4h0026_WYG_010-6b"/>
字祥但願破敵如頺墻我窮乞酒更得漿仰看三古爭<lb/>
雄張<lb/>
　　贈天啓友弟<lb/>
桑弧蓬矢射四方嬰孩立志長可忘莫學兒女謾弄芳<lb/>
豪氣當視交河郎邊城入望千里長臂韝時架角鷹蒼<lb/>
摶㨗仍放韓盧狂麕鶉日暮隨登堂往來絶藝精飛槍<lb/>
餘勇猶足呑頑羌讀書誰得榖勝臧盛時萬鍾逺餽粮<lb/>
水輸長川陸登岡垂弓在囊弩在牀蔽扞入陣牌居旁<lb/>
<pb n="KR4h0026_WYG_010-7a"/>
天馬馴工被甲驤受降濬築修城隍刀頭不惜千金裝<lb/>
三十六將皆鷹揚故境可容尺地亡子頗自負當夙償<lb/>
况復武庫踰書囊惟我與子舊同鄉友生固自騰雁行<lb/>
更欲揚鞭向驌驦豈但傳經如卜商不見漢時張子房<lb/>
身纔六尺佐時王功業能依日月光素書一巻初逢黄<lb/>
異時破賊玉書香當使相繼來西凉時臣稱賀持夀觴<lb/>
鴻鵠一舉横飛翔光隂應須未及央<hi>闕</hi>　　　　　望<lb/>
不侯可忍㸃鬢霜少年天子坐建章寵待穰苴不顧莊<lb/>
<pb n="KR4h0026_WYG_010-7b"/>
嚴兵待時雖未忙敵人授首先有祥王師㑹看傅城墻<lb/>
郊迎父老擕壺漿去病當時凱樂張<lb/>
　　次韻上呈樗年主簿鄉兄<lb/>
　　　蔡肇<lb/>
君家晉陵我朱方君家易知復難忘十年不見蘭畹芳<lb/>
青衫翩翩黄白郎我㳺東南歲月長江流洶湧山鬱蒼<lb/>
燭龍東来尾鬛狂烏爪真人坐髙堂山中旛刹森戈槍<lb/>
道場法嗣通衡羌大道甚夷車御臧獨不進步誰資粮<lb/>
<pb n="KR4h0026_WYG_010-8a"/>
脱身簿領行澗岡青崖結茅雲繞牀飄颻西墮梁宋旁<lb/>
至今夢想猶髙驤矧復約子西城隍瓦爐梵夾隨行裝<lb/>
形骸土木神逺揚少狂豪氣今則亡劇談軟語志頗償<lb/>
模寫物象揮錦囊樽前坐我煙靄鄉憐君駮踠未著行<lb/>
側身六合悲驌驦即今文學可卜商赤刀大訓在西房<lb/>
詔書興賢利賓王重闈共此燭燈光肥羊細肋蟹著黄<lb/>
茭蒲生白晩菘香落月動影簾帷凉夜如何其未巻觴<lb/>
座間詩陣鵞鸛翔卧旗蓄鋭豈遽央我堅孤壘何敢望<lb/>
<pb n="KR4h0026_WYG_010-8b"/>
降旛欲掛月似霜獨君一掃可得章滔滔筆力抵卞莊<lb/>
兩虎未捽終不忙蜘蛛拂面歸有祥便㸔大榜掛北墻<lb/>
南城西寺載殽漿背城借一猶能張<lb/>
　　次韻贈無咎學士<lb/>
　　　余幹<lb/>
毗陵城如金斗方往事歴歴那能忘相逢童子佩蘭芳<lb/>
秀發人指誰家郎未幾重見突而長即今不覺秋蓬蒼<lb/>
戲笑豈復為兒狂追昔宓子初登堂辭鋒峭㧞森刀槍<lb/>
<pb n="KR4h0026_WYG_010-9a"/>
器識沉逺包氐羌陽秋寧肯露否臧有子逰學先聚粮<lb/>
相將百里陟岵岡邂逅一挹坐僧牀大辯傾注如無旁<lb/>
天馬方謂先騫驤觀魚誰復駐濠隍𤓰期受代垂趨裝<lb/>
當路奏牘交稱揚行將超擢奄云亡坐令志氣不得償<lb/>
傳家豈詫錢一囊諸兒經行名州鄉挾書繼踵諸父行<lb/>
旋見天衢飛驌驦論治直要超周商術卑效淺笑杜房<lb/>
况是亨運遭興王致君紹祖邦家光何止追考歸焚黄<lb/>
邃庭朝露明芸香異書滿閣秋氣凉詠歌間成隨豆觴<lb/>
<pb n="KR4h0026_WYG_010-9b"/>
讀之如欲凌雲翔暫近大手離未央<hi>闕</hi>　　　　　望<lb/>
挈篋來寄深閨霜賓興賢能視文章尊尚周孔麾韓莊<lb/>
搜竒殆有通夕忙英㳺疑動聚星祥我歸復翳環堵墻<lb/>
世味已能如飲漿羲皇上人琴一張<lb/>
　　次韻樗年見貽<lb/>
　　　晁補之<lb/>
平生車軌周四方結交童齓老相忘異哉余子久彌芳<lb/>
呉人猶記稱周郎河豚入網荻牙長宜興罨畫煙水蒼<lb/>
<pb n="KR4h0026_WYG_010-10a"/>
風雩春服真少狂不愧戴崇升後堂<hi>時王平父方教授毗陵樗年所最愛</hi>
横戈筆陣倒千槍升鸞獨步禹出羌<hi>樗年奏藝開封第一</hi>世儒膠<lb/>
擾何足臧説食不救饑求粮瞥思振衣千仭岡空林無<lb/>
人一繩牀五車純束不在旁欲徹梯磴排空驤鍾山春<lb/>
水繞城隍從師不憚白笈裝矢鋒相觸塵不揚驪黄牝<lb/>
牡若滅亡子嚴主簿志不償厭見朱墨紛傖囊西風雲<lb/>
日思帝鄉東華拜勅鳬綴行黄昏閶闔飛驌驦虛堂節<lb/>
候變金商閉門蟋蟀鳴我房吾君仁聖周成王屏驅虎<lb/>
<pb n="KR4h0026_WYG_010-10b"/>
豹開明光山龍粉米誰青黄多儒可贊至治香園檀山<lb/>
石豈荒凉潢汙蕰藻須豆觴願君與借羽翺翔賢書蠶<lb/>
列升未央<hi>闕</hi>　　　　　望君如病鶻待秋霜牛衣未<lb/>
可悲王章公朝道闢五達莊服襄按尺緩勿忙夢松生<lb/>
腹渠不祥莫車上僯應循墻功成歸飲沆瀣漿發機要<lb/>
若黄間張<lb/>
　<lb/>
　同文館唱和詩巻十<lb/>
</p>
<p>
</p>
  </div>
        </body>
</text>\m</TEI>
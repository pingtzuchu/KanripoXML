<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>安雅堂集卷一</head> <lb/>
    <p>
<pb n="KR4d0516_WYG_001-1a"/>
欽定四庫全書<lb/>
　安雅堂集卷一<lb/>
　　　　　　　　　　　　　元　陳旅　撰<lb/>
　賦<lb/>
　　瓊芽賦<lb/>
　欒陽之野多芍藥人掇其芽以為蔬茹雄武邢遵道<lb/>
　始治之以代茗飲清腴甘芳能輔氣導血非茗飲所<lb/>
　能及也至治中有㫖命如法以進天子飲而嘉之於<lb/>
<pb n="KR4d0516_WYG_001-1b"/>
　是乎有瓊芽之名夫芍藥之為物以花艷取重於流<lb/>
　俗至用為藥餌為烹胹之滋皆不足以盡芍藥之妙<lb/>
　自著本草以來至今世始得因遵道以所藴者見知<lb/>
　天子何其遇之晚也余惟物之不遇於世者多矣固<lb/>
　有一無所遇而竟已者而不欲以他伎自衒至晚始<lb/>
　一遇者亦可悲也余年四十又一始為國子助教天<lb/>
　厯二年夏扈從至上京因過邢生飲瓊芽而生徵余<lb/>
　賦其辭曰<lb/>
<pb n="KR4d0516_WYG_001-2a"/>
繄神皋之深迤兮余嘗䇿馬而孤征朱光熇陰雨復暘<lb/>
兮瓊芽怒抽寖滿乎郊坰彼婦子之踵踵兮持頃筐以<lb/>
取盈蓋淹之以為葅兮復芼之以為羮交野茹以雜進<lb/>
兮至溷辱於腐腥既不得吐層花以當春兮又不為雅<lb/>
劑以上下乎參苓懿邢生之嗜奇兮顓與世而相違户<lb/>
腰艾其總總兮則紉蘭而佩之閔靈苗之純媺兮曾不<lb/>
得鬯其所施乃登廣原涉芳澨披翳卉擷珍裁盛以文<lb/>
竹之筥屑以緑石之磑瀹之以檻泉燥之以夫遂廣延<lb/>
<pb n="KR4d0516_WYG_001-2b"/>
紺霜遜其色丹丘寶露愧其液諸柘巴且甘斯埓也留<lb/>
夷軒于芬斯奪也乃若溽霤既收涼吹初作鸞旂罷獵<lb/>
張宴廣漠舞魚龍於鈞天厭牛羊於珠澤亟命進乎瓊<lb/>
芽俾得聮于玉食當是時也金沙紫筍龍安騎火乳窟<lb/>
仙掌蒙頂麥顆皆於邑以無色甘退列于下佐夫何一<lb/>
幽人兮擥孤芳以徘徊撫年歳之既晏兮恐繁霜其崔<lb/>
嵬念寵榮之所在兮競膏車以先馳或以近而易與兮<lb/>
或以逺而不見推或握瑜以來毁兮或羣薦而非瓌以<lb/>
<pb n="KR4d0516_WYG_001-3a"/>
媚世者之誠可恥兮則寧抱吾素而委蛇<lb/>
　　味經堂賦<lb/>
　國子祭酒南陽富珠哩先生記味經堂以教其子而<lb/>
　屬余賦之其辭曰<lb/>
人文疇宣昉庖犧兮犧曷為庖物之頤兮先精斡流有<lb/>
不可象索而聲窺兮神皇示人以至味匪顓火于釜鼒<lb/>
兮疇豐吾經味五而和六兮淳毋淳熬雜然前陳兔薧<lb/>
之備滫瀡之沃兮鼎俎不薦在韋竹兮匕挾不運載吾<lb/>
<pb n="KR4d0516_WYG_001-3b"/>
腹兮然而骨肉之滋匪酸甘也氣脈之息匪苦鹹也味<lb/>
於舌者羣所餤也味於心者吾攸屬厭也緬長松之丸<lb/>
丸兮維禳之皋春雲蓊其承宇兮維書之庖宇有令子<lb/>
兮靜且勿敖人方噬胏兮子之澤也以膏人方歠漿兮<lb/>
子之醇也以醪有畜之殷有擇之精兮子於食飲也恒<lb/>
取足而靡勞若夫太羮在豋𤣥酒在匏則吾將從先生<lb/>
求以遂吾染指之饕也<lb/>
　辭<lb/>
<pb n="KR4d0516_WYG_001-4a"/>
　　孝友堂辭<hi>孫伯剛作新堂奉母而與羣弟居之母亡讓堂與弟而還居於故室</hi>
新堂兮言言夙奉母兮周旋我稱觥兮介眉壽弟從兄<lb/>
兮執豆與籩我長兮出仕母居此兮視幼子子幼兮母<lb/>
憐汝居此兮以慰吾亡母我雖即兮故居時撫汝兮來<lb/>
胥我所思兮先人保令德兮其永無渝<lb/>
　　題慶元大瀛海道院圖<lb/>
櫂余舟兮漭瀁迎東暾兮水上從子英兮文魚導鳴鼓<lb/>
兮奇相惚何恍兮扶桑公欲往從之兮海生風弭余旌<lb/>
<pb n="KR4d0516_WYG_001-4b"/>
兮靈越壇紫貝兮朱宫朱宫兮夕雨皇剡剡兮來下鼇<lb/>
之勝乎瀛洲兮靈告余以兹土滄溟滈滈兮𤣥宇周心<lb/>
無所不極兮而道不可以逺求噏瑶津兮咀石菌即余<lb/>
所能至兮聊長年以夷猶<lb/>
　　清華堂為吳興馬伯誠作<lb/>
宛迤兮流水瓏玲兮茂木日杲杲兮照野烟霏霏兮生<lb/>
谷山中人兮桂為梁渚上下兮居中央臨素湍兮濯溉<lb/>
擥瓊英兮徜徉有子兮洵美作文章兮獻天子承寵光<lb/>
<pb n="KR4d0516_WYG_001-5a"/>
兮遄歸涉兩渚兮采荷以為衣烹魚兮酌酒登髙堂兮<lb/>
介眉壽<lb/>
　操<lb/>
　　題泣麟圖<lb/>
　魯哀公十有四年春西狩獲麟公羊子曰孰狩之薪<lb/>
　采者也孔子曰孰為來哉孰為來哉反袂拭面涕沾<lb/>
　袍余覽圖而有感焉乃援琴而鼓其辭曰<lb/>
有<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>而角角則戴肉時無明王不若靈囿之麀鹿魯之<lb/>
<pb n="KR4d0516_WYG_001-5b"/>
野闃無人彼采薪者而遇夫麒麟澤有兕山有虎馮陵<lb/>
食人而使麟也獲于西野<lb/>
　　五言絶句<lb/>
　　　題萱草圖<lb/>
朱萱吐晴日上有蝴蝶雙感此芳意多離憂轉難忘<lb/>
　　　秋荷圖<lb/>
持衣寄所思欲寄不得逺水國風露涼徘徊九秋晚<lb/>
　　　題玉簮花圖<lb/>
<pb n="KR4d0516_WYG_001-6a"/>
縣圃種石子幽莛茁瓊肪受以芙蓉冠緑髮風露香<lb/>
　　　題陳氏瀟湘八景圖<lb/>
軒后不張樂白月照野水泠泠水影中瑤瑟泣湘鬼<lb/>
西崦生夕霏歸僧度林巘但覺山路長不覺鐘聲逺<lb/>
百貨集亥市莫猺偏買鹽山日出未髙翠雨濕酒帘<lb/>
倦翮久欲下涼風起湖北官客各挾弓莫近白沙驛<lb/>
落日楚江深倒景在髙樹曬網茅屋頭分魚石梁步<lb/>
南浦草仍碧髙樓日易斜歸帆傍水廟簫鼔下神鴉<lb/>
<pb n="KR4d0516_WYG_001-6b"/>
江氣行雲暮忽失巴陵樹一夕洞庭波都向篷上注<lb/>
寒雲不成雨暝色凝江楓巫峽梨花夢飄浮過郢中<lb/>
　　　題子昂畫<lb/>
汀洲木葉下斜日倚湘娥我欲采芳草洞庭秋水多<lb/>
　　　題倪氏雨竹<lb/>
落日楚江深鷓鴣啼逺林相思不可見池上瀉春陰<lb/>
　　　題畫竹扇子<lb/>
江上竹枝歌為君顰兩蛾秋風團扇底零落黛痕多<lb/>
<pb n="KR4d0516_WYG_001-7a"/>
　　　題畫蘭二首<lb/>
楚畹春露濃幽芳發瓊莖寧同薺麥秀不與蕭艾生<lb/>
九畹光風轉重巖墜露香紫宫祠太乙瑶席薦瓊芳<lb/>
　　　題脱靴返棹圖<hi>牟存有為姑孰守日作此圖未幾為董宗臣所讒而去</hi>
威鳳翔寥廓妖蟇窟廣寒翻令趙飛燕無處倚闌干<lb/>
九日姑孰守千古涪陵翁髙人又返櫂江國夕陽中<lb/>
　　　題畫蘭竹<lb/>
美人隔澧浦日暮倚幽篁繁霜忽已隕為我紉秋芳<lb/>
<pb n="KR4d0516_WYG_001-7b"/>
　　　題秋林烟寺圖<lb/>
秋氣滿林壑野樹集汀洲有客過山寺聽猿卧石樓<lb/>
　　七言絶句<lb/>
　　　題虞先生詞後<lb/>
憶昔奎章學士家夜吹瓊琯泛春霞先生歸卧江南雨<lb/>
誰為掀簾看杏花<lb/>
　　　題金人射獵圖<lb/>
肅慎川原盡海隅秋風梟騎日馳驅空聞陳國銘金櫝<lb/>
<pb n="KR4d0516_WYG_001-8a"/>
竟向梁園用石砮<lb/>
　　　題班婕妤題扇圖<lb/>
層城柘館重徘徊坐見瑤堦長緑苔紈扇秋來定無用<lb/>
君王方築避風臺<lb/>
　　　題古木幽篁圖<lb/>
蕭蕭木葉落欲盡渺渺洞庭生白波虞舜不還秋事晚<lb/>
幽篁斜日倚湘娥<lb/>
　　　題柯丹丘畫<lb/>
<pb n="KR4d0516_WYG_001-8b"/>
奎章博士丹丘子家住江南落木洲種得琅玕長百尺<lb/>
看渠簷外拂髙秋<lb/>
　　　題巨然雙松平逺圖<lb/>
溪上碧雲隨雨散山前白水與天長道人何處臨流久<lb/>
斜日雙松野岸涼<lb/>
　　　寄題囘鷗亭<lb/>
白蘋風暖羽衣輕溪上翺翔野水生自是道心忘物我<lb/>
却憐沙鳥未忘情<lb/>
<pb n="KR4d0516_WYG_001-9a"/>
　　　題人馬圖<lb/>
少年僕圉恃恩私天廏名駒得試騎莫向昇平飄赤汗<lb/>
五花雲暖浴春池<lb/>
　　　題畫梅<lb/>
處士橋邊古岸隈梅花偏向小園開衝寒有客尋春去<lb/>
移得晴牕雪影來<lb/>
　　　題雨竹<lb/>
江上鷓鴣留客住黄陵廟下泊船時一林春雨垂垂緑<lb/>
<pb n="KR4d0516_WYG_001-9b"/>
消得晴風爛漫吹<lb/>
　　　盱江老人慶壽<lb/>
盱上老人年七十麻姑洞口看山嬉紅泉㶁㶁鳴花塢<lb/>
釀作春霞滿酒巵<lb/>
　　　題畫圖<lb/>
春山雲氣不成雨屋後青來是逺峯晴旭穿林草堂靜<lb/>
幽人橋上正相逢<lb/>
青紅樓觀護烟霞湖曲髙亭竹逕斜日出炎埃生九野<lb/>
<pb n="KR4d0516_WYG_001-10a"/>
松陰水石養苔花<lb/>
雨餘空翠轉霏霏杜若洲邊小艇歸久為故人臨野閣<lb/>
江雲日暮濕秋衣<lb/>
羣玉山前歳暮天午晴明月滿寒川騎驢客子清如鶴<lb/>
恐是襄陽孟浩然<lb/>
　　　題坐釣圖<lb/>
石畔長松翠已稀夕陽秋水映荷衣鱸魚不敵東曹掾<lb/>
聊向清時坐釣磯<lb/>
<pb n="KR4d0516_WYG_001-10b"/>
　　　開元堂下有兩鴈互浴盆池王真人命工繪為<lb/>
　　　　圖<lb/>
玉麈山前紫鴈飛真人燕坐久忘機餘不溪水連天碧<lb/>
只借盆池浣羽衣<lb/>
　　　賦凝春小隱<lb/>
一牕花氣襲人衣牕底芳塵暖不飛坐久硯池生石雨<lb/>
海棠枝上雪都稀<lb/>
　　　題西行集<hi>蜀人程氏寓江南年七十還鄉展墓</hi>
<pb n="KR4d0516_WYG_001-11a"/>
齊侯五世葬西周萬里相望重首丘蜀客飄零頭盡白<lb/>
能將衰淚灑松楸<lb/>
　　　寄薩天錫<lb/>
錢塘南去山總好騎馬㸔山到福州應似當年馬侍御<lb/>
新詩題徧水邊樓<lb/>
　　　書家夫人手寫法華經後<lb/>
綺牕夢冷玉蟾澌憶母應如母憶時曾是雲中散花手<lb/>
靜飄香雨入烏絲<lb/>
<pb n="KR4d0516_WYG_001-11b"/>
　　　題馬道士畫二首<lb/>
道人江上寫春雲絶似房山髙使君緑樹青岑吞吐處<lb/>
惱人時絮白紛紛<lb/>
江上羣山翠作堆人家門檻對江開小樓應有憑闌者<lb/>
天逺歸帆似不來<lb/>
　　　書程妻許氏墓銘後<lb/>
丈夫曾是奇男子真作官人不及知故篋空留錦詩在<lb/>
一簾春雨燕歸遲<lb/>
<pb n="KR4d0516_WYG_001-12a"/>
　　　林社醉歸圖<lb/>
溪村緑雨添新漲簫鼓青林答神貺春風里社太平民<lb/>
身世華胥牛背上<lb/>
　　　題故宋景獻太子墨竹<lb/>
鳳凰山竹語秋風寶帳螢飛甲觀空應有仙人王子晉<lb/>
玉笙吹度月明中<lb/>
　　　題馬逺畫<lb/>
屋角東風吹栁絲杏花開到最髙枝春來陌上多塵土<lb/>
<pb n="KR4d0516_WYG_001-12b"/>
此老醉眠都不知<lb/>
　　　題羅節婦傳後<hi>羅氏之夫貶海上有强之為妻者遂自縊死</hi>
歳晚良人去未歸堂前有客著新衣此身只為韓馮死<lb/>
化作鴛鴦海上飛<lb/>
　　　張御史晴雲亭<lb/>
江南江北馬騑騑囘首白雲天際飛我欲染雲為五色<lb/>
為君裁作老萊衣<lb/>
　　　無錫華氏散粟賑飢不受賞二首<lb/>
<pb n="KR4d0516_WYG_001-13a"/>
泰伯當年處錫山身辭大利逺人安至今邑里髙風在<lb/>
散粟千鍾不受官<lb/>
漢法入粟得受爵相如亦以貲為郎何人不官與侯等<lb/>
巵茜千畝荻千章<lb/>
　　　題水仙花圖<lb/>
莫信陳王賦洛神凌波那得更生塵水香露影空青處<lb/>
留得當年解佩人<lb/>
　　　用吳彦暉韻送揚州張教授還汴梁<lb/>
<pb n="KR4d0516_WYG_001-13b"/>
花邊細馬蹋輕塵栁外移舟水滿津莫向春風動歸興<lb/>
杭人半是汴梁人<lb/>
匆匆歸去縁何事要看揚州芍藥花定有金盤承絳露<lb/>
送他梁苑故人家<lb/>
　　　題竹石圖<lb/>
藍田水曲青玉立雨過秋光滿林濕故人結屋傍幽崖<lb/>
靜愛石牕晴翠入<lb/>
　　　題髙氏所藏畫圖二首<lb/>
<pb n="KR4d0516_WYG_001-14a"/>
誰家林麓近溪灣髙樹扶疎出石間落葉盡隨溪雨去<lb/>
只留秋色滿空山<lb/>
溪邊春樹緑成羣山崦朝來有白雲客子閒行尋古寺<lb/>
石牕巖影與僧分<lb/>
　　　一枝竹圖<lb/>
髙人石上種琅玕林屋秋晴共倚闌不送軒轅裁鳳琯<lb/>
小牕留得一枝看<lb/>
　　　竹溪六逸圖<lb/>
<pb n="KR4d0516_WYG_001-14b"/>
千畝松篁野逕開一溪流水碧于苔山樽共醉徂徠石<lb/>
何用楊妃七寶杯<lb/>
　　　題髙房山畫<lb/>
林扃曉散青楓雨水國春涵白蜃雲縹緲房山何處在<lb/>
晴牕短紙映斜矄<lb/>
　　　題王氏白華圖<hi>户部尚書木齋王公其母亡時靈几瓶中山丹俄吐白華人以</hi>
　　　　<hi>為王公孝感之㣲云</hi>
山丹一夕幻幽枝宛見萱闈玉雪姿安得文章如束晳<lb/>
<pb n="KR4d0516_WYG_001-15a"/>
為君重補白華詩<lb/>
　　　書王尚書小像後<lb/>
早敭華貫播芳猷萬壑清冰素抱幽行比伯夷堪置像<lb/>
為吟橘頌對髙秋<lb/>
生平沖澹保天和每見芝眉瑞色多我願髙年登百袠<lb/>
畫成清影迫東坡<lb/>
　　　題趙吳興墨蘭<lb/>
江南三月多芳草緑葉連娟映紫莖憶昔<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟苕霅上<lb/>
<pb n="KR4d0516_WYG_001-15b"/>
一汀香雨入琴清<lb/>
　　　題牧牛圖<lb/>
水樹春深藏野屋歸鴉飛盡夕陽川誰知天上黄姑渚<lb/>
只在南山白石邊<lb/>
　　　送盧道士還天台省親<lb/>
君似嵩山張道士思親一夜夢連環赤城霞氣如春酒<lb/>
持向髙堂駐壽顔<lb/>
　　　歐揭二學士奉勅為趙氏製祖父碑文趙以燕<lb/>
<pb n="KR4d0516_WYG_001-16a"/>
　　　　石刻之載歸江西<lb/>
延春閣下拜君恩父有佳兒祖有孫歐掲兩翁今好手<lb/>
能將五色繡平原<lb/>
　　　題耿氏所藏豔畫<lb/>
五月風生水殿涼緑楊深處奏鶯簧佳人偏愛臨池坐<lb/>
欲與荷花鬬晚籹<lb/>
　　　為鄧醫賦壽菴<lb/>
先生何處結茅屋喜得人間壽域寛瑶草滿庭春晝永<lb/>
<pb n="KR4d0516_WYG_001-16b"/>
客來分與未央丸<lb/>
　　　題黄鸝海棠圖<lb/>
二月園池蜀錦殷多情宫鳥喜來看上林春色濃於酒<lb/>
莫把黄金鑄彈丸<lb/>
　　　題春宫倦繡圖<lb/>
上陽宫樹奏鶯簧蛺蝶羅衣逗暖香睡思已隨巫峽雨<lb/>
綵絲偏與日爭長<lb/>
緑樹垂垂護寶欄牀頭翠帕羃雙鸞阿鬟可是無情思<lb/>
<pb n="KR4d0516_WYG_001-17a"/>
又見春風到牡丹<lb/>
　　　贈江東李雲心<lb/>
謫仙才思似春雲縹緲晴空五色文白髮少陵樽酒在<lb/>
江東日暮正思君<lb/>
　　　楊處士家善謳者<lb/>
五陵年少醉春城競説紅兒善肉聲得侍白頭楊處士<lb/>
清歌猶似米家榮<lb/>
　　　送桃溫萬户府學正胡允中<lb/>
<pb n="KR4d0516_WYG_001-17b"/>
長揖邊頭萬户侯黌宮俎豆勝戈矛料應箕子流風逺<lb/>
好為諸生論九疇<lb/>
　　　為程鵬翼題林逸圖<lb/>
長日逍遙水竹村幽人野服剪溪雲山公不是平生友<lb/>
時對琅玕詠五君<lb/>
　　　梅石<hi>浦江趙用章宋故家也集賢院號之為梅石處士</hi>
花開縣圃玗琪樹石出孤山瑪瑙坡此日千林摧落盡<lb/>
故園風物正如何<lb/>
<pb n="KR4d0516_WYG_001-18a"/>
還家不復羨浮榮處士頭銜字字清愧我獨無歸隱地<lb/>
上林春晚更聽鶯<lb/>
　　　題黄筌竹雀圖<lb/>
一牕晴色緑猗猗羣雀飛來占好枝此竹幾年方結實<lb/>
空山秋晚鳳雛飢<lb/>
　　　賦史氏逸菴<lb/>
巖穴髙人已問津瀛洲有閣集儒紳先生只欲師巢許<lb/>
得向堯時作逸民<lb/>
<pb n="KR4d0516_WYG_001-18b"/>
　　　題趙子固墨梅<lb/>
王孫朝罷景陽宫畫舫湖頭寫雪風一段寒香留不住<lb/>
凄涼殘月角聲中<lb/>
　　　題趙氏人馬圖<lb/>
葡萄宫前白面馬春日賜與近臣歸主人愛馬不換妾<lb/>
更與小奴裁緑衣<lb/>
　　　贈縉溪道士<lb/>
縉雲溪上縉雲山春水流出桃花灣白頭道士鶴為馬<lb/>
<pb n="KR4d0516_WYG_001-19a"/>
月明騎過居庸闗<lb/>
　　　題李學士嫰竹圖<lb/>
楚雨初晴野水生新篁落粉鷓鴣鳴洞庭春去湘娥老<lb/>
緱嶺人吹紫玉笙<lb/>
　　　題胡丘盜文設食圖<lb/>
東家不飲盜泉水盜食如何可療飢三錢斗米户不閉<lb/>
人生願際昇平時<lb/>
　　　雪谷曉行圖<lb/>
<pb n="KR4d0516_WYG_001-19b"/>
千山凍合樹無聲幽谷何人更曉行記得烏桓城下宿<lb/>
出門無路客愁生<lb/>
　　　題雙芍藥圖<lb/>
昔年曽賦廣陵春江上雙姝欲照人三月東華紅婀娜<lb/>
凌波遥度襪無塵<lb/>
　　　三馬圖<lb/>
豹股龍膺百戰餘凌烟長櫑載璠璵時平不出横門道<lb/>
願為君王駕鼓車<lb/>
<pb n="KR4d0516_WYG_001-20a"/>
郊原春草緑蒙茸三馬蕭蕭栁外風曹霸當年真絶技<lb/>
只描閶闔玉花驄<lb/>
　　　贈萊州石工<lb/>
落星猶帶天河濕絶勝丹丘鬼血腥琢作大樽休載酒<lb/>
萊山栢露向人青<lb/>
　　　汾州北席里石氏節婦<lb/>
北里髙樓晝掩扉水銅光冷上苔衣寸心誓比南山石<lb/>
汾水秋風鴈不飛<lb/>
<pb n="KR4d0516_WYG_001-20b"/>
　　　龎氏遺安堂<lb/>
仲宣故宅生春草千古髙風媿鹿門今作小堂巢翡翠<lb/>
依稀水竹峴南村<lb/>
　　　贈武夷張天根<lb/>
武夷溪上月徘徊石塢寒深野鶴來宴坐黄堂夜㕘半<lb/>
春風俄轉地中雷<lb/>
　　　題幽禽桃花圖<lb/>
金塘花竹灧春紅枝上幽禽弄晚風莫把殘英都蹴盡<lb/>
<pb n="KR4d0516_WYG_001-21a"/>
無情流水畫橋東<lb/>
　　　題白畫眉圖<lb/>
隋家官妓掃長蛾銷盡波斯百斛螺化作雪禽春樹頂<lb/>
逺山無數奈愁何<lb/>
　　　送陳司丞<lb/>
鹽人舊考周官政禺筴今行管氏書十月甬東風日好<lb/>
海田收稻打長魚<lb/>
　　　題子昂江天釣艇圖<lb/>
<pb n="KR4d0516_WYG_001-21b"/>
雨餘秋水滿山前正是江南落鴈天何處故人魚艇小<lb/>
斷蟬疎樹夕陽邊<lb/>
　　　為彭道士賦鶴峯<lb/>
跨鶴臺髙倚翠㣲昔人城郭是耶非蘂珠宫觀秋如水<lb/>
有客吹笙月下歸<lb/>
　　　送鄧朝陽杉市巡檢<lb/>
往年校書天禄閣亦復獻賦甘泉宫若不江南作官去<lb/>
一生辛苦似揚雄<lb/>
<pb n="KR4d0516_WYG_001-22a"/>
碣石雲寒鴈不飛豫章江暖魚偏肥只將木蘭作歸棹<lb/>
莫買黑貂裁客衣<lb/>
杉市青烟連逺山人家笑語杉影間年豐境内無盜賊<lb/>
弓刀滿山秋獵還<lb/>
　　　題張氏風竹圖<lb/>
湘江風捲白頭波北渚雲深帝子過欲采瓊芳渡江去<lb/>
翠衫輕薄曉寒多<lb/>
　　　柯氏山雲竹石圖<lb/>
<pb n="KR4d0516_WYG_001-22b"/>
溪上春山生白雲鷓鴣啼處有湘君行人來截昭華琯<lb/>
日暮青林玉氣分<lb/>
　　　向余在京師有詩寄揚州陳新甫云東華塵土<lb/>
　　　　滿貂裘芍藥欄邊繫綵舟二十四橋春似海<lb/>
　　　　令人腸斷憶揚州比新甫來錢塘索予更作<lb/>
　　　　三首<lb/>
天下英賢皆願仕山中隱者盡登朝淮南春草無端緑<lb/>
公子歸來不可招<lb/>
<pb n="KR4d0516_WYG_001-23a"/>
别來春夢繞東城華屋銀樽對雪晴坐客風流誰得似<lb/>
啼鶯新曲度閒情<lb/>
去年病客卧淮船故人不來心同然今年過我即復去<lb/>
夕陽籬外馬翩翩<lb/>
　　　題驄馬圖<lb/>
大宛葡萄滿田野天馬盡作葡萄青横門道逺好馳逐<lb/>
日斜秋影卧閒庭<lb/>
　　　東里圖<lb/>
<pb n="KR4d0516_WYG_001-23b"/>
山前水檻拂扶桑目送秋雲野興長里巷人家似鄒魯<lb/>
鳧鷖鸂鶒日相將<lb/>
　　　題秋江釣艇圖<lb/>
石岸能髙野水落江日未墮霜楓明無人喚取𤣥真子<lb/>
船尾秋風日日生<lb/>
　　　題曇上人墨竹圖<lb/>
道人赤脚蹋海石石上剪得青珊瑚一枝雲葉山牕裏<lb/>
夜半月明生露珠<lb/>
<pb n="KR4d0516_WYG_001-24a"/>
　　　題陳希夷大睡圖<lb/>
石屋光含太華青長年陶兀守中扃人間千古邯鄲枕<lb/>
却道先生睡不醒<lb/>
　　　題楊氏所藏畫圖<lb/>
山光濃淡雨初晴曲曲江清樹色明若買草堂江上住<lb/>
大開牕户看雲生<lb/>
　<lb/>
　<lb/>
<pb n="KR4d0516_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷一<lb/>
</p>
<p>
</p>
  </div>
<div>
<head>安雅堂集卷二</head> <lb/>
    <p>
<pb n="KR4d0516_WYG_002-1a"/>
欽定四庫全書<lb/>
　安雅堂集卷二<lb/>
　　　　　　　　　　　　　元　陳旅　撰<lb/>
　　五言律<lb/>
　　　袁克中求母得之泉州<lb/>
母子忽相見睽違已廿年此時歌大隧昔日賦寒泉歳<lb/>
晚安仁養生平絡秀賢清朝崇孝治得就使車還<lb/>
　　　送陳新甫之錢塘監造祭器<lb/>
<pb n="KR4d0516_WYG_002-1b"/>
大宫豐典祀備物致精忱宗祝馳英蕩工官獻吉金野<lb/>
晴江路永山雨驛樓深我亦理歸楫訪人湖水陰<lb/>
　　　送余廷心同知泗州二首<lb/>
元統龍飛歳承恩入殿廬觀君廷對䇿當代賈生書鳴<lb/>
鳳朝梧暖征鴻野雪疎他年陳仲舉不復記題輿<lb/>
城栁含春霧循行泗水隈岸虚磬材出潭靜鼎光來政<lb/>
簡居民樂詩新過客催時清宜吏隱遮莫長官猜<lb/>
　　　送項鍊師還天台<hi>鍊師能醫</hi>
<pb n="KR4d0516_WYG_002-2a"/>
不學東方朔歸尋馬子微人間無藥賣海上有雲飛谷<lb/>
煖金鵞大溪深土鴨肥當年種桃樹髙過石樓扉<lb/>
　　　送養安海秉傳省親<hi>其父監江陰州有賜酒</hi>
聞説江陵郡賢侯政績髙蜚聲騰禁闥將指屬兒曹水<lb/>
驛藏汀樹春城近海濤庭闈多喜色宫醖酌葡萄<lb/>
　　　送張晞顔孝感縣尹<lb/>
宦遊䢵子國宰邑用牛刀見説民風厚何愁吏事勞嵕<lb/>
山翔翡翠漢水釀葡萄桃李成陰後鑾坡步武髙<lb/>
<pb n="KR4d0516_WYG_002-2b"/>
　　　送邢晉卿御史還霍州<lb/>
邢君臺閣彦秉德直而清寒柏宜烏集朝梧有鳳鳴祇<lb/>
今公論在何事宦情輕白石汾河曲臨風暫濯纓<lb/>
　　　題鄭德和所藏山水圖<lb/>
歴歴清江曲重重緑樹堆林喧春瀑壯雲斷晚山來游<lb/>
子還鄉去小牕臨水開更從野橋外隨意步幽苔<lb/>
　　　清漳黄氏北墅<lb/>
聞説黄家墅開門入翠嵐細岑依舍北流水出城南雨<lb/>
<pb n="KR4d0516_WYG_002-3a"/>
暖蘭抽筍霜時樹落柑千年讀書地更莫乞羊曇<lb/>
　　　韓伯清以秋溪泛艇圖贈秋潭上人求詩題其<lb/>
　　　　上<lb/>
溪上碧雲合令人憶惠休幽期不可失時日故相求野<lb/>
岸青岑晚水村紅葉秋韓侯與佳客於此泛蘭舟<lb/>
　　　次韻上官來復見寄<lb/>
琳館薄炎熱松壇深歳年髙人坐堂上疎雨落堦前潘<lb/>
岳頭空白揚雄學未𤣥定應拂塵服從子弄雲泉<lb/>
<pb n="KR4d0516_WYG_002-3b"/>
　　　賦胡氏嘉樹軒<lb/>
結屋華峯下林巒在屋東幽軒留白日流水近青楓樊<lb/>
重看成器韓宣好賦弓歸來五男子娯侍百年翁<lb/>
　　　送謝仲連為小鹿巡檢詩<hi>有序</hi>
　謝氏前代相閥而戚畹之近者也苕華芸黄與所附<lb/>
　者同一枯悴于今六十年矣八臣之族降在皁隸何<lb/>
　可勝紀仲宣乃能以文學發身受天子命游徼山海<lb/>
　間豈不亦榮矣哉余于餞行之日則亦不能無所感<lb/>
<pb n="KR4d0516_WYG_002-4a"/>
　矣乃為詩曰<lb/>
小鹿謝將軍前朝宰相孫故家已為庶今代得承恩笳<lb/>
鼓鳴沙月旌旗樹海暾送行車數兩囘首在龍門<lb/>
　　　楊季子水北山房<lb/>
豫章楊季子語我草堂幽野逕穿雲入山泉繞舍流竹<lb/>
光書帙曉溪影釣絲秋水北真佳隱誰從節度遊<lb/>
　　　艾氏心逺樓<lb/>
聞子臨川上髙樓萬里并興來時獨立心與日俱行野<lb/>
<pb n="KR4d0516_WYG_002-4b"/>
夕歸鴻小溪晴落木明登臨何日共作賦寫平生<lb/>
　　　白雲牕<lb/>
養素不出户山牕几研清都無俗客至惟有白雲生潤<lb/>
帶苔衣冷晴兼栁絮明何時遂澤物出岫轉多情<lb/>
　　　方壺道士作荒山白雲圖寄豫章楊顯民<lb/>
之子讀書處亂山生白雲林花晴冉冉巖瀑暝紛紛畫<lb/>
此何為者持之以贈君謂宜作春雨舒卷只成文<lb/>
　　　送潘澤民還江南詩<hi>有序</hi>
<pb n="KR4d0516_WYG_002-5a"/>
　檇李潘澤民往歳來京師貴人有好事者延之材館<lb/>
　且大慰薦之而澤民悵焉有庭闈之思遂薦為行中<lb/>
　書從事欲有以悦其親耳夫懷才抱藝之士莫不欲<lb/>
　自見於宰物之地而徘徊淹遲無所遇合至於窮不<lb/>
　能歸羞見其親戚鄉黨者豈少也哉若澤民之歸亦<lb/>
　可以飲酒而歌舞矣雖然明時將廣延英碣石之宫<lb/>
　拓康莊之第以來天下之賢雋而選擢登用之澤民<lb/>
　宜無久留於外也乃為之賦詩一首曰<lb/>
<pb n="KR4d0516_WYG_002-5b"/>
之子來京國侯門即曳裾只求毛義檄未獻賈生書野<lb/>
樹山前合江帆雨外疎故人正相望且莫賦閒居<lb/>
　　　送劉鍊師江南求諸家老子註<lb/>
石室𤣥文祕憑君事逺搜六丁那敢取二酉豈終留行<lb/>
帳琪華合歸帆寶氣浮内詢闗尹子曾得禮書不<lb/>
　　　送台州袁生赴婺州令史將迎養其親<lb/>
東閣三台近南樓八詠髙山居迎白髮溪雨濕紅桃莫<lb/>
作儒生腐林嫌吏事勞邵公名位重曾作縣公曹<lb/>
<pb n="KR4d0516_WYG_002-6a"/>
　　　送達天山江浙省檢校<lb/>
河上蘭舟動江南畫省開睽攜成浩歎檢校用英才湖<lb/>
水深詩硯吳山對酒盃崇文仍設監人望賈生來<lb/>
　　　送龔立民還江南詩<hi>有序</hi>
　臨江龔君立民以南康學正謁選京師校官闕少立<lb/>
　民久不得調與其友言曰仕進之有遲速命也吾久<lb/>
　留於此欲何為哉孰若歸讀吾書於清江之上以待<lb/>
　吾之所自至者乃買舟南歸余聞而歎曰立民可謂<lb/>
<pb n="KR4d0516_WYG_002-6b"/>
　知命義矣古所謂俟命者以吾之義處乎命也夫衆<lb/>
　人之所趨者機巧生焉窒于正途則入以他逕遲之<lb/>
　尺寸則進或尋文詭遇獲禽何棼乎其莫之止也義<lb/>
　利之幾審則命義之分安立民仕于南康其熟聞陸<lb/>
　子之講于白鹿者乎蜀郡虞先生老于華蓋山下立<lb/>
　民亦嘗聞其言矣到家閒暇尚往從之益究其所學<lb/>
　以期進乎逺且大者仕進之遲速誠不足言也乃為<lb/>
　詩以送之曰<lb/>
<pb n="KR4d0516_WYG_002-7a"/>
送子都門道臨分更把衣人生亦行樂我老未能歸細<lb/>
雨黄梅熟清江白鷺飛相看又何日吾亦委天機<lb/>
　　　分題送良上人得山上泉<lb/>
仲春山木潤幽磴落風前㣲雲散天外積雨在巖邊度<lb/>
竹瑤瑟冷觸石冰花妍細流通夕沼趺坐對青蓮<lb/>
　　　次韻阿容參政省中夜坐上都<lb/>
上國羣公集秋深畫省開虚簷河影近涼苑樹聲來獨<lb/>
坐多幽趣髙吟有逸才平明當獻納騎馬踏輕埃<lb/>
<pb n="KR4d0516_WYG_002-7b"/>
　　　送海豐劉巡檢<lb/>
隨牒游丹徼春風騎氣舒蜑丁鳴鼓吹魚吏掌文書浦<lb/>
嶼烟霞逺村墟瘴癘除石華肥可茹無用膾蜛蠩<lb/>
　　　送陳信仲泉州教授<lb/>
南國多春水桐華滿故園君歸典鄉校我獨客橋門别<lb/>
浦征帆小髙堂講席尊歳<hi>闕</hi>　　老釀酒錦田村<lb/>
　　　建昌胡氏小有樓<lb/>
窈窕麻姑宅登臨憶謝公近聞好山色都在小樓中屋<lb/>
<pb n="KR4d0516_WYG_002-8a"/>
曙丹霞吐城深翠雨通石池正當户人立藕花風<lb/>
　　　送余嘉賓赴常寧州判官<lb/>
家住洞庭左舟行湘水間湍流多度竹石聳不依山野<lb/>
郭看花出州田載稻還舊聞官事少幽興轉相闗<lb/>
　　　題羅稚川畫卷<lb/>
雨氣通林壑江光動野航道人岩下去茅屋樹邊涼斷<lb/>
岸入秋水逺山留夕陽登臨莫作賦游子未還鄉<lb/>
　　　遊鐘山崇禧寺<lb/>
<pb n="KR4d0516_WYG_002-8b"/>
華構連山起中天拱百靈祇園多象寶鐘阜有龍形雲<lb/>
護真僧塔泉分大士缾石闌紅葉上飛鷺渺河星<lb/>
　　七言律<lb/>
　　　送多爾濟國王之國<lb/>
集賢學士襲王封喬木扶疎故國中舊日山河盟白馬<lb/>
此時鐘鼔錫肜弓遼天老鶴來城上瀚海名鷹出日東<lb/>
千載風雲符景運乞磨碣石紀神功<lb/>
　　　送王致道代祠北岳北海濟瀆南鎮<lb/>
<pb n="KR4d0516_WYG_002-9a"/>
皇帝齋明守鎮圭祠官奉節出金閨北尋海瀆瞻恒岳<lb/>
南涉江淮上㑹稽山下靈風吹桂櫂雲邊仙樹拂丹梯<lb/>
王褒空有甘泉頌投老還鄉祀碧鷄<lb/>
　　　殿試進士簾内和宋尚書奏䇿題韻<lb/>
魚鑰初開虎豹闗儒臣奏論不曾閒宫壺浥露金莖表<lb/>
朝佩翔風玉樹間對䇿人皆書董賈摛辭誰復數揚班<lb/>
鯫生何補斯文事帑幣同頒覺汗顔<lb/>
　　　送孔用道山東副使<lb/>
<pb n="KR4d0516_WYG_002-9b"/>
千里星軺不可攀離筵空自疉陽闗步趨方接虁龍上<lb/>
政教欲興齊魯間鄉國誰非驄馬使君侯直著繡衣還<lb/>
髙樓别後偏凝竚覆野春雲起泰山<lb/>
　　　送王君實御史西臺<lb/>
除書朝下五雲間閣吏新移玉筍班恰恰黄鶯鳴苑樹<lb/>
遲遲驄馬過鄉闗濯纓長樂宫前水拄笏終南雨後山<lb/>
不羨相如文似錦到官三日諫書還<lb/>
　　　送李彦方副使入閩<lb/>
<pb n="KR4d0516_WYG_002-10a"/>
海邦赤子窮無告詔遣儒臣著繡衣天禄閣中書灝灝<lb/>
越王山下馬騑騑魚風滿巷榕陰合燕雨侵簾荔子肥<lb/>
一道澄清俄頃事使星還向紫垣飛<lb/>
　　　壽虞先生<hi>先生生時其外祖夢衡山道士</hi>
衡山道士駐飛車千載儒宗出相家月下華星垂五色<lb/>
人間珠樹吐三花芝田養鶴春凝乳茝石聽鶯曉賜霞<lb/>
朝退日長賓客醉翠房文火伏丹砂<lb/>
　　　貢院中次蘇伯修韻上都<lb/>
<pb n="KR4d0516_WYG_002-10b"/>
襆被秋闈怯嫩寒省郎傳檄閉門闌𤣥雲落紙蠶聲老<lb/>
紅密花開蜃影殘覽卷忽驚千載近摛辭尤快一時看<lb/>
才華總為昇平出我得書名補稗官<lb/>
　　　院中聞大駕先還再韻和伯修<lb/>
甘泉宴罷鴈聲寒桂樹吹香出寶闌翠輦遙臨秋海白<lb/>
霓旌髙拂曙星殘氊城家拜銀麕賜棘院人爭繡虎看<lb/>
堪笑子雲能作賦獨騎羸馬後奚官<lb/>
　　　次薩天錫韻<lb/>
<pb n="KR4d0516_WYG_002-11a"/>
燕南幕府文章客澤國相逢讌集齊酒後鱸魚霜作鱠<lb/>
花邊驄馬月為題千篇傑句諧金奏一曲離歌聽玉啼<lb/>
别後寒雲滿江海鴈書何處落青泥<lb/>
　　　謝徵君松巢<lb/>
昔聞徵君在天目松間結巢成久留南阡北郭井里近<lb/>
西枝東柯村谷幽蕙帳眠深翠露落石泉釀熟緗花浮<lb/>
擬借丹梯到髙處枳枸桐乳非吾求<lb/>
　　　送鄭希道杭州路知事<lb/>
<pb n="KR4d0516_WYG_002-11b"/>
幾年讀書白鹿洞諸老遲子黄金臺豈為錢塘足清賞<lb/>
遂令幕府得英才郡中日晏文牘少湖上春晴畫舫開<lb/>
我向都門折楊栁子亦寄我孤山梅<lb/>
　　　寄題黄氏樂全堂<lb/>
華亭南去五十里秩秩髙堂枕泖濱黄金買書教諸子<lb/>
綵服捧酒娛雙親石梁絶澗荷花雨雲屋依林竹色春<lb/>
能守不成三瓦戒樂全長得葆天真<lb/>
　　　為張壺洲賦壺洲<lb/>
<pb n="KR4d0516_WYG_002-12a"/>
握日臺髙雨氣收扶桑涼影動瀛洲珠林錯落三華露<lb/>
寶稼離羅五色秋鄰曲夜機鮫有室空中烟市蜃為樓<lb/>
頗聞雲錦張髙士曾與壺公汗漫游<lb/>
　　　李聘君輓詩<lb/>
不識新安李聘君薊門秋雨讀薶文里無烈火延先廟<lb/>
宅有青松近母墳王霸妻賢能共隱樊宏族大不曾分<lb/>
佳兒力學期終養泰紫橋東只白雲<lb/>
　　　為張真人賦象山<lb/>
<pb n="KR4d0516_WYG_002-12b"/>
文安陸子幽栖日張氏諸賢盡執經自昔衣冠儀里閈<lb/>
至今詩禮擅家庭岩陰夏閤風泉白溪曲春疇雨稻青<lb/>
天上真人躡鳧舄移文休勒北山銘<lb/>
　　　送張真人代祠武當龍虎山<lb/>
桂館祠官持羽節名山兩地躡丹梯共誇曼倩來金馬<lb/>
大勝王褒祀碧雞杵磵暝痕銷雨石杼岩秋影動星溪<lb/>
蕙肴椒醑登瑶席定有神光起畤畦<lb/>
　　　次韻陳漢卿見寄<lb/>
<pb n="KR4d0516_WYG_002-13a"/>
十月<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟南郭近定知乾鵲噪簷端兩年不見鬢毛白<lb/>
一夕相看懷抱寛酒熟親朋喧屋竹霜晴魚蟹飣溪盤<lb/>
别來坐愛新詩好樓雨寒銷畫燭殘<lb/>
　　　送尹希善之宣城令<lb/>
謝朓樓邊春水生夾堤簫鼔畫船輕縣前老父觀初政<lb/>
江左大官聞美名百里田毛欣好酒半簾山影入新晴<lb/>
絃歌為邑非迂事會見宣城似武城<lb/>
　　　張天師素華臺<lb/>
<pb n="KR4d0516_WYG_002-13b"/>
素華臺上天垂野如在閬風臨八荒白日盡懸文玉樹<lb/>
碧空還結水晶牆鳳凰笙奏霓旌下龍虎衣寒寶露香<lb/>
只有仙人能到此山前車馬暮雲黄<lb/>
　　　次韻本旡上人相别<lb/>
君向雷峯塔邊住詩成總在倚闌時蘇堤殘栁凝烟小<lb/>
葛塢閒雲度水遲衲子定囘花遶座故人别後草生墀<lb/>
相知不似相忘好誰説莊周與惠施<lb/>
　　　訪句曲外史<lb/>
<pb n="KR4d0516_WYG_002-14a"/>
苕霅歸來俗事稀偶然攜客欵郊扉渚霞落盌松花熟<lb/>
溪雨登盤石菌肥薄宦不閒慙折簡髙人相見定披衣<lb/>
平生願究中黄祕安得茅君指化機<lb/>
　　　送李盤中真人代祀江南三山<lb/>
弱水囘風不受帆三山只在大江南使槎真帶秋星濕<lb/>
仙掌遙分夕露甘瑄玉禮神通景氣寶香隨地結晴嵐<lb/>
泰壇建論昭靈貺老我猶能效史談<lb/>
　　　六月度居庸闗喜雨<lb/>
<pb n="KR4d0516_WYG_002-14b"/>
曾是農官祝水庸神雲六月四郊同峽龍遥送赤城雨<lb/>
磧馬長驅白海風沴氣潛消亭毒表豐年仍在至元中<lb/>
白頭畏壘庚桑楚能寄新詩頌帝功<lb/>
　　　次韻虞先生寄王真人<lb/>
江國歸來滿逕莎思𤣥初服賦婆娑朝中久已通書嬾<lb/>
溪上何妨載酒過竹屋秋鳴華蓋雨蘂宫晴枕白蘋波<lb/>
樽前忽遣新詩至如此月明良夜何<lb/>
　　　題韓伯清所藏郭天錫畫<lb/>
<pb n="KR4d0516_WYG_002-15a"/>
往年京口郭天錫學得房山髙使君畫省歸來人事少<lb/>
烟岑閒向客樓分林扃暝落青楓雨水郭寒生白蜃雲<lb/>
歳晚懷人增感慨晴牕展玩到斜曛<lb/>
　　　次韻答上官來復<lb/>
故人相候都門道雲錦裁成五色緘定向琳宫投手版<lb/>
暫從玉署寫頭銜花邊共飲移尊禁松下相隨發杖咸<lb/>
莫似去年離别後滿江秋雨濕孤帆<lb/>
　　　壽太乙宫上官鍊師<lb/>
<pb n="KR4d0516_WYG_002-15b"/>
太乙老人曾未老喜臨治世故從容烟中藜杖明天禄<lb/>
海上蓮舟出華峯千日瓊漿流沆瀣三年丹景結芙蓉<lb/>
何時授我長生訣一卷黄書道德宗<lb/>
　　　送張御史之南臺<lb/>
闗中鳴道張夫子今見文孫玉立標白簡秋霜清瘴海<lb/>
繡衣春日拂雲霄何人江浦歌桃葉有客都門折柳條<lb/>
我欲買舟尋太白鳳臺涼吹晚蕭蕭<lb/>
　　　林外詩為夏生作<lb/>
<pb n="KR4d0516_WYG_002-16a"/>
幽人遯世入林間林外髙風况可攀仲御偶然遊洛水<lb/>
黄公豈必在商山春深溪雨流花出日暮松雲載鶴還<lb/>
拓落塵中嗟我老歸與無地可投閒<lb/>
　　　題城市山林圖<lb/>
城市山林路不分畫橋騎馬是徵君樹頭粉堞連青嶂<lb/>
陌上紅塵亂白雲永巷栁深鶯喚友陽坡草煖鹿為羣<lb/>
滑稽誰似東方朔更向金門避世氛<lb/>
　　　懷慶王節婦<lb/>
<pb n="KR4d0516_WYG_002-16b"/>
良人飄泊渺烟鴻牕竹寒沾雨淚紅檜楫不游淇水上<lb/>
柏舟仍見衞風中鼉文屈曲秋機斷鸞影低囘曉鏡空<lb/>
贏得名公寫桓表千年光燄吐晴虹<lb/>
　　　送浙西憲司經歴鄭子安之官子安先任浙東<lb/>
　　　　憲司知事<lb/>
往年相送浙江亭帆影寒侵婺女星使幕却臨吳沼緑<lb/>
客樓還對越山青吏胥文牘非難治郡邑風謡莫厭聽<lb/>
我昔宦遊多感慨曾將陋語記冰㕔<hi>余嘗為浙西憲幕題名記唐人以祠</hi>
<pb n="KR4d0516_WYG_002-17a"/>
<hi>部為冰㕔冰一音柄今以憲幕為冰㕔尤宜</hi>
　　　送朱運峯著書得官南歸<lb/>
城東有客過吾廬揮麈髙談逸氣舒金馬豈無方朔技<lb/>
石渠今取夏侯書沙堤老屋秋風合海浦歸帆暮雨疎<lb/>
我亦草𤣥官拓落江南無地可耕耡<lb/>
　　　白南恩詩<lb/>
白侯忠信多才畧故遣分符到海涯西漢幾人循吏傳<lb/>
南恩千載去思碑閭閻安輯科徭省城塹髙深盜賊夷<lb/>
<pb n="KR4d0516_WYG_002-17b"/>
人望次公今柄用功名寧損涖民時<lb/>
　　　送徐得初江浙省檢校<lb/>
鳳凰山北鳳凰池一曲官曹檢校宜庭户靜開苔色古<lb/>
文書閒覽樹陰移中朝豪傑當超用南國風流可暫嬉<lb/>
為問會稽王閣老别來誰作送春詩<hi>得初代王止善檢校有送春詩見寄</hi>
　　　送宋子與贑州照磨<lb/>
昔年文監羅英彦獨子才名冠掾曹江右如今風俗美<lb/>
郡中寧復簡書勞燕山歳晚貂裘敝贑水春深彩艦髙<lb/>
<pb n="KR4d0516_WYG_002-18a"/>
宣室求言需賈誼臨風休賦楚人騷<lb/>
　　　旴江危氏作種桃亭以奉其母<lb/>
種桃亭子旴江上繞檻春明幾樹花緱母池深通碧海<lb/>
麻姑洞小入丹霞落英巧稱斑衣舞芳徑真成錦障遮<lb/>
借問何年當結實應從曼倩醉君家<lb/>
　　　許左丞游衡湘泛琅瓈江至東岡書院鳳山山<lb/>
　　　　長何明初來謁公為詩與之時公被召還朝<lb/>
　　　　而明初攜所得詩來京師居數月南還公屬<lb/>
<pb n="KR4d0516_WYG_002-18b"/>
　　　　余次韻于卷末<lb/>
鄴侯謾愛衡湘好出處那能愜願私詔使已辭龍<hi>闕</hi>道<lb/>
相君方寫鳳山詩堂依翠篠川如玉坐列華簮室有芝<lb/>
東閣只今文物盛幽人何事歎歸遲<lb/>
　　　次韻黄晉卿與張伯雨道士髙麗式上人㑹於<lb/>
　　　　杭州開元宮<lb/>
聞説年來太極翁交游無地不𤣥同偶從賀老作吳語<lb/>
更愛逺公論國風梅塢寒深香欲永蘂宫清徹境疑空<lb/>
<pb n="KR4d0516_WYG_002-19a"/>
流傳詩句并圖畫江海令人思不窮<hi>晉卿以太極賦領鄉薦學者傳誦時</hi>
<hi>因稱之為黃太極也</hi>
　　　先天觀<lb/>
龍虎山南古澗阿幽人住處白雲多千林總種三珠樹<lb/>
百畝曾收五色禾<hi>山中有田百畝</hi>丹鼎夜光迎海日<hi>有石泉日丹鼎</hi>石<lb/>
船秋影礙天河<hi>澗中有石如船</hi>環中景趣知誰會我欲窮源過<lb/>
碧蘿<lb/>
　　　送雅古正卿同知福建轉運鹽使司事<lb/>
<pb n="KR4d0516_WYG_002-19b"/>
離旌纔拂桂林秋又向東風賦逺遊欲得牢盆深似海<lb/>
亦憐閩地小如甌越王臺古多芳草螺女江空下白鷗<lb/>
聞説鄉邦寥落甚富民新政屬君侯<lb/>
　　　題吳王納涼圖<lb/>
吳王臺榭滿汀洲湖上風來暑氣收坐擁紅籹可娛老<lb/>
市無赤米不教愁采蓮舟載烟岑晚響屧廊通水殿幽<lb/>
歳暮甬東寧有此夜涼歌舞莫令休<lb/>
　　　和維揚友人詩<lb/>
<pb n="KR4d0516_WYG_002-20a"/>
揚子江頭水拍天人家種栁住江邊吳娃蕩槳潮生浦<lb/>
楚客吹簫月滿船錦纜憶曾游此地瓊花開不似當年<lb/>
竹西池館多紅藥日日題詩舞袖前<lb/>
　　　次韻友人京華即事<lb/>
阿閣稜層□曉陰扶桑涼影映珠林燕山北擁天都大<lb/>
瀛海中涵月殿深仙女乗鸞吹紫玉才人騎馬勒黄金<lb/>
壯遊偶結髙陽客無復臨風動越吟<lb/>
落拓練衣閬苑間江南遊子醉長安禁溝春過留香雨<lb/>
<pb n="KR4d0516_WYG_002-20b"/>
宫樹風來響翠瀾五衞旌旗秋殿裏千官劍佩曉雲端<lb/>
何人只獻河清頌宜向明時瀝寸丹<lb/>
　　　送胡編修暫還越中<lb/>
東陽有客面如玉賦就凌雲相閣開太史今年探禹穴<lb/>
故人落日上燕臺船頭溪甕紅生藇囊底京袍緑染苔<lb/>
相望都門梅雨後越姬摇櫓唱歌來<lb/>
　　　和虞先生雲州道上聞異香<lb/>
年年騎馬蹋龍沙金閣山前席帽斜海上誰移千步草<lb/>
<pb n="KR4d0516_WYG_002-21a"/>
空中時度七香車丹厓翠壁横秋野玉磬琅璈出暮霞<lb/>
我亦往年馳馹過不知仙棗大如瓜<lb/>
　　　送進士楊謙則袁州録事<lb/>
昔年曾飲都門酒此日重遊騎氣舒狗監舊傳司馬賦<lb/>
石渠今奏夏侯書雲生興聖宫前榜栁映宜春陌上車<lb/>
録事公田收百石草堂未了我何如<lb/>
　　　賦方叔髙廬山木齋<lb/>
山中種木圍書閣無數好枝生屋頭白浪吹雲湖艇晚<lb/>
<pb n="KR4d0516_WYG_002-21b"/>
青林含雨石牕秋賦詩當似韓宣子作器定從樊敬侯<lb/>
更愛小亭深樹裏竹根洗硯細泉流<lb/>
昔年種樹不勝勞老榦如今屋脊髙屢許狙公分橡栗<lb/>
時呼木客醉松醪衣巾白日霑蒼雪枕簟西風夢海濤<lb/>
歳晚淹留吾倦矣借君叢桂讀離騷<lb/>
　　　送毛真人南還<lb/>
真人不似壺丘子老去都忘杜德機左乙象文令虎守<lb/>
尚方鳧舄背人飛岩扉暖翠侵緗帙江渚晴霞上羽衣<lb/>
<pb n="KR4d0516_WYG_002-22a"/>
遊子故園春似海客牕長日聽催歸<lb/>
　　　程氏竹雨山房<lb/>
江南春盡雨涔涔繞舍篔簹含積陰園曲疏泉石苔滑<lb/>
籬根繫船溪漲深山寒翡翠巢密葉日暮鷓鴣啼逺林<lb/>
此時世慮澹于水聮牀燈火百年心<lb/>
　　　題王氏竹石圖<lb/>
老人雲錦溪邊住繞屋自種青珊瑚月明池露散林彩<lb/>
春深雨苔生石膚短籬偏護籜龍子密葉並宿苞鳳雛<lb/>
<pb n="KR4d0516_WYG_002-22b"/>
人生何用丹陽尹沙曲涼陰雙玉壺<lb/>
　　　題熊雲巢竹石圖<lb/>
道人種竹三十个定有新巢宿鳳凰石上幽香飄露粉<lb/>
簷前新緑裊風篁天臺月白瑶笙近水國春寒翠袖長<lb/>
見説故人東海上釣竿日暮倚扶桑<lb/>
　　　賦何尊師依緑園<lb/>
聞道江南水竹村蘂珠宫館近名園養花煖霧流空翠<lb/>
飲鹿春泉度石根日落山前迴畫舫月明湖上對芳樽<lb/>
<pb n="KR4d0516_WYG_002-23a"/>
鐘阿躡屩髙風在俗客何曾得欵門<lb/>
　　　為李尊師賦盤中<lb/>
太行之陽有盤谷何似衡山谷更深𤣥露長流芝术圃<lb/>
煖雲曾護玗琪林時乗丹梯弄南斗更步黄庭撫艮岑<lb/>
斯人可望不可即大冠芙蓉横寶簮<lb/>
　　　送吳養元曲阜孔廟勾管<hi>先還江南</hi>
吾聞昔者趙文子所舉管庫多才賢况如吳季習禮樂<lb/>
更在孔林司豆籩江雨片帆桃葉渡旗亭殘曲杏花天<lb/>
<pb n="KR4d0516_WYG_002-23b"/>
彩衣捧檄為親壽八月錦溪仍放船<lb/>
　　　送熊太古還豫章詩<hi>有序</hi>
　昔者天慵先生典教閩中郡以禮樂之學嘉惠士子<lb/>
　旅時尚幼未有知也稍長見先人遺稿有送熊先生<lb/>
　詩大槩歎世俗之鮮能知先生者自秦政燔經籍禮<lb/>
　樂書殘毁滋甚漢儒掇拾遺聞所存幾何及王荆公<lb/>
　又廢儀禮尊傳義古學至是益衰矣况學者又往往<lb/>
　以所謂傳義者剽截牽綴為進取之業而已先王所<lb/>
<pb n="KR4d0516_WYG_002-24a"/>
　以制作之意抑何其寥寥已乎此先人之詩所以為<lb/>
　先生作也昨者先生之子太古以禮經試春官不第<lb/>
　吾黨之士咸惑焉旅則曰此固余先人所永言者也<lb/>
　梁麗可以衝城而不可以窒穴世固有美器而不適<lb/>
　於用者太古誠有意於進取無亦稍為科舉之學以<lb/>
　求合於有司之意乎太古曰世自有我知者吾不能<lb/>
　為科舉之學於是公卿大夫皆惜其才而留之太古<lb/>
　不可余於其行也誦賈生之言以勉之曰黄鵠之再<lb/>
<pb n="KR4d0516_WYG_002-24b"/>
　舉兮觀天地之圜方又為賦詩曰<lb/>
登山臨水春將暮黄鵠髙飛隘九州寶瑟不堪彈古調<lb/>
綵舟何用載新愁望諸臺上連芳草徐孺宅前多白鷗<lb/>
且莫解君明月珮都門知已待重遊<lb/>
　　　申屠子迪為山南憲掾白部使者毁夷陵曹操<lb/>
　　　　廟<lb/>
黄牛峽口湍聲急楚女傳芭水廟秋此地殷勤祠魏武<lb/>
何人辛苦得荆州莫令故國無遺祀不見中郎盡發丘<lb/>
<pb n="KR4d0516_WYG_002-25a"/>
千載有人伸大義髙風全似故安侯<lb/>
　　　山陰張氏學圃齋<lb/>
聞道山陰似漢陰丈人早已厭機心蔬苗連町春泉潤<lb/>
𤓰蔓侵籬夕露深種石有時生白玉鋤園何用得黄金<lb/>
倚闌一曲成凄斷珍重佳兒繼好音<lb/>
　　　送趙子期使交趾<lb/>
曉日承恩紫殿深都門祖道馬駸駸上書不奏唐蒙䇿<lb/>
歸槖寧將陸賈金露入珠盤鮫室白苔生銅柱象崖陰<lb/>
<pb n="KR4d0516_WYG_002-25b"/>
為君臨水歌黄鵠天北天南萬里心<lb/>
　　　天谷<hi>山神為癸泉源</hi>
東郭先生履欲穿尋幽俄得谷中天漁人誰去縁溪岸<lb/>
山鬼能來送石泉地煖碧桃深映雨林春琪樹總含烟<lb/>
後來聞有何髙士傳得終南大洞篇<lb/>
　　　送胡士則袁州巡檢<lb/>
皇朝大典初成日烏帽承恩出殿除便製短衣學馳馬<lb/>
不彈長鋏歎無魚白雲親舍秋楓合黄浦征帆暮雨疎<lb/>
<pb n="KR4d0516_WYG_002-26a"/>
我似子雲官拓落賦成猶説似相如<lb/>
　　　壽吳宗師<lb/>
九朝冠佩泰階平國有儒仙作上卿碧海宵晴迎日出<lb/>
黄庭春暖看雲生竹間自洗金鵞蘂花外長留翠鳳旌<lb/>
莫學華陽貞白老乞身神武聽吹笙<lb/>
　　　題南康張先生碑<lb/>
南康隱者張先生長夜讀書朝力耕生憎庾信更開府<lb/>
死學龎公不入城駞阪喪車入秋草廬山磵田多晚秔<lb/>
<pb n="KR4d0516_WYG_002-26b"/>
後來不見青雲傳直恨髙人逃姓名<lb/>
　　　題雲林晚晴圖<lb/>
故人别後江波緑神女歸來峽雨乾海上日花春冉冉<lb/>
天邊雲樹曉團團滿汀芳草留孤艇度石幽泉咽下灘<lb/>
最愛東頭小亭子聽鶯何日一憑闌<lb/>
　　　送楊田甫巡之官潮陽<lb/>
與君相識三十載邂逅都門白髮生南海珠明飛别鶴<lb/>
上林花暖囀新鶯蜑丁浦口迎官艦瘴母雲頭避使旌<lb/>
<pb n="KR4d0516_WYG_002-27a"/>
自是昇平遊宦樂不教瀧吏惱吟情<lb/>
　　　送臨川講僧<lb/>
北來只拜旃檀佛南去還裝貝葉船惠逺幽期何日遂<lb/>
湯休妙句有人傳泉頭説法花為雨江上懷人草似烟<lb/>
亦有後来相見日青城學士在臨川<lb/>
　　　賦梅雪齋<lb/>
素濤翻落星娥渚端葉<hi>闕</hi>殘月姊家𤣥圃玗琪總成樹<lb/>
唐昌玉蘂别開花香雲無迹迷寒蝶彩日含光動曉鴉<lb/>
<pb n="KR4d0516_WYG_002-27b"/>
遥想道人石牕底只吹丹火煮流霞<lb/>
　　　趙敬甫學士稼翁亭<lb/>
平生天上經綸手歸作小亭村雨中海宇昇平皆帝力<lb/>
稼翁老大見年豐揚雄空解農桑業劉向長懷畎畝忠<lb/>
我欲從公開社甕只將土鼔奏豳風<lb/>
　　　送左衞教授馬伯誠還湖州<lb/>
羽林亦有通經士論説皆從漢殿儒喜為馬融施綘帳<lb/>
誰從王式賦驪駒舟移江上星沈樹路入吳中雨滿湖<lb/>
<pb n="KR4d0516_WYG_002-28a"/>
我亦南還當邂逅苕溪酒熟膾長鱸<lb/>
　　　送楊元誠奉㫖南還造紙<lb/>
金鑾罷講日初斜屈曲奎文炫筆花玉版遥令擣秋水<lb/>
綵箋仍許截晴霞侍臣天上催傳勅使者湖邊得過家<lb/>
我亦今年理江楫君還何處轉星槎<lb/>
　　　張將軍廟堂詩<hi>將軍燕人大德五年征西南夷陣亡時年七十</hi>
將軍頭白更征蠻平宋吳鈎血尚殷萬斛樓船上江去<lb/>
半空鐵馬哨雲還凄涼部曲清笳畔窈窕祠堂緑樹間<lb/>
<pb n="KR4d0516_WYG_002-28b"/>
堪笑班超真老矣乞身生入玉門闗<lb/>
　　　題武秀才湖山圖<lb/>
問君何處結茅屋只在湖山緑樹邊岩徑每留居士屩<lb/>
沙灣時<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>孝廉船采蘭秋渚迎芳夕劚筍春林坐暖烟<lb/>
我亦夢騎黄鵠去芙蓉峯外水如天<lb/>
　　　為董宇定賦杏林詩<lb/>
侯官古縣多山水中有當年董奉家邑子每懷江上樹<lb/>
仙人還種日邊花珠林春氣凝丹露貝闕晨光散綵霞<lb/>
<pb n="KR4d0516_WYG_002-29a"/>
我憶舊遊曽逺到上東門外立昏鴉<lb/>
　　　上清宫追次鄭丞相韻<lb/>
許掾登臨體正便莫驚流序迅奔川山中雲物如太古<lb/>
湖曲樓臺占小天丞相書堂依緑竹道人丹井出紅蓮<lb/>
青童留客飡霞氣塵世如何不學仙<lb/>
　　　題葛子熙行卷<lb/>
為愛臨川葛子熙奎章學士故題詩交游盡識性情好<lb/>
江海相逢歳月遲白雨連村親舍冷丹楓明浦客舟移<lb/>
<pb n="KR4d0516_WYG_002-29b"/>
阿洪舊宅湖陰近遲子重來理釣絲<lb/>
　　　陸氏菊逸<lb/>
望仙橋下市㕓間汨汨紅塵没馬鞍誰種禽花滿幽圃<lb/>
故收野色入晴闌籬根荷鍤培深雨鄰曲移盃對早寒<lb/>
玩此芳叢足怡老南山當戸不曽看<lb/>
　　　送錢思復之富陽<lb/>
錢塘江上錢思復問學真成井大春誰依山水築髙館<lb/>
更有笙瑟娛嘉賓畫槳飛鷗沙日暖緑楊啼鳥岸烟新<lb/>
<pb n="KR4d0516_WYG_002-30a"/>
朝囘寄詩寫離思為子時烹五色鱗<lb/>
　　　送鄧文質<lb/>
薊門風雪貂裘敝寒橐能多季子金萬里壯遊孤硯在<lb/>
十年歸夢亂山深春來草色生南浦日煖鶯聲滿上林<lb/>
空濶庭前看流水浮榮何足累初心<lb/>
　　　題劉氏溪山圖<lb/>
清溪曲曲抱林丘劉氏有屋溪上頭未能歸去倩人畫<lb/>
時復把看銷客愁鷗邊野艇水風晚竹裏草亭雲日幽<lb/>
<pb n="KR4d0516_WYG_002-30b"/>
題詩笑我計轉拙無錢買山猶逺遊<lb/>
　　　送聶韞夫同知平江州<lb/>
玉堂親見擢髙科剪剪宫花染賜羅驕馬總穿燕市栁<lb/>
髙帆仍掛洞庭波董生學問傳三䇿屈子文章擅九歌<lb/>
澤國政成應趣召殺青未覺得人多<lb/>
　　　與陳敬初同舟北遊題餞行卷<lb/>
我愛天台陳敬初少日辭家即逺圖上書可擬賈生䇿<lb/>
入闗便棄終軍繻八月官河秋水大三江親舍暮雲孤<lb/>
<pb n="KR4d0516_WYG_002-31a"/>
名成歸去歳未晚卜鄰有約依東吳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0516_WYG_002-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集巻二<lb/>
</p>
<p>
</p>
  </div>
<div>
<head>安雅堂集卷三</head> <lb/>
    <p>
<pb n="KR4d0516_WYG_003-1a"/>
欽定四庫全書<lb/>
　安雅堂集卷三<lb/>
　　　　　　　　　　　　　元　陳旅　撰<lb/>
　　五言古詩<lb/>
　　　次韻寄太乙宫上官<lb/>
端居感流序階樹日摵摵涼風起髙城上有南飛翮揚<lb/>
雄不徼名拓落猶逺客美矣陶徵君斂裳去彭澤<lb/>
我居城東南西北有殊庭病久曠沖賞懷哉松桂青曼<lb/>
<pb n="KR4d0516_WYG_003-1b"/>
倩諒奇士夙受火珠經雲河淡秋夕泰畤明三星<lb/>
　　　題桃花鸂鶒圖<lb/>
婀娜絳花明連娟碧雲靜金塘春水多文禽汎晴影大<lb/>
堤寫游悰日照華服靚萬物各有適况及芳歳永<lb/>
　　　次韻毘陵吳寅夫是寄<lb/>
季子江海居勝友園池賞臨水詠新詩輕飇送流響丹<lb/>
花陽林吐綺翼幽竹上雲瀾阻塵躅離思徒浩漭杪秋<lb/>
辭京邑寒郭<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>吳榜宗兄念行役㫖酒勞鞅掌承子共<lb/>
<pb n="KR4d0516_WYG_003-2a"/>
清悰論文發豪爽我貧久僑栖所至類樂廣願得陽羨<lb/>
田寧慙五湖長夙昔詒約言遲莫嬰世網衆仙諒逍遙<lb/>
樓觀滿方丈餘霞散文席斜月生翠幌芳夕令人思思<lb/>
之不能往晨興即髙岡引睇寫孤想<lb/>
　　　湖上分韻得春字<lb/>
君子佩明信相期湖水濱時欣宿雨霽畫舸送遊人輕<lb/>
鷗集蘭渚佳樹雙鶯晨山逺烟容澹日出水光新美人<lb/>
含麗思艷曲歌陽春睽攜㑹彌歡酣適趣益真兹遊敦<lb/>
<pb n="KR4d0516_WYG_003-2b"/>
德誼况乃及兹辰<lb/>
　　　題楊顯民采詩卷後<lb/>
夢游洞庭野斜月映疎星軒后來張樂伶倫吹鳳笙夢<lb/>
囘憶其音幽渺有餘清截竹學向人世人皆不聽南州<lb/>
有髙士洗耳卧岩扃涼風鳴松竹石澗響瑽琤何日即<lb/>
與語曠然千古情<lb/>
　　　盧氏松菊堂<lb/>
人生貴適意何必在丘園所以曠達士隱居京邑間城<lb/>
<pb n="KR4d0516_WYG_003-3a"/>
東有衡宇亦復逺塵喧青松翳庭皋佳菊羅堦前掇英<lb/>
以汎酒撫松日盤桓淵明歸栗里陋邦非所安而我值<lb/>
休明此地有餘歡<lb/>
　　　分題飛龍亭為趙宗吉御史賦<lb/>
冶城枕遙麓華構起層阿昔日文皇帝憑髙眺山河晨<lb/>
曦上扶木寒野迎春和六龍不停馭若華翳崇柯鍾山<lb/>
生白雲淮水流素波君子懷寵光登臨幽思多<lb/>
　　　賦謝氏舒嘯亭<lb/>
<pb n="KR4d0516_WYG_003-3b"/>
瀏陽閟沖曠自昔君子鄉君子佩蘭茝雲路以翺翔謝<lb/>
君襲芳聞耕種在溪莊聖世宜隱居非云厭榮光籬邊<lb/>
有嘉𤓰牆下有柔桑麻苧已滿區花果亦成行濯足倚<lb/>
幽碕臨風服練裳客至坐衡宇共飲樂時康酒酣仍長<lb/>
嘯長嘯適清狂客去林扉合猶聞鳴鳳凰仕宦貴適意<lb/>
往往鬱中腸寄語同聲者相求與徜徉<lb/>
　　　送金溪尹縣丞<lb/>
吾聞臨川郡自昔多君子金溪畜清沖雅德著陸氏羨<lb/>
<pb n="KR4d0516_WYG_003-4a"/>
子齒方富于焉學而仕為丞非劇職佐邑優政理暇日<lb/>
山谷間折節問賢士毋徒學涖民且可學治已在我既<lb/>
有餘推此以及彼君家起武弁文事固所鄙國家久治<lb/>
平四海納孔軌人言甚可畏在子擇所履儒宗虞青城<lb/>
相去不百里林逕入秋雨竹屋臨野水沿徼或過之瞻<lb/>
望以興起<lb/>
　　　送李光載辭西臺掾省親金陵<lb/>
翩翩城上烏鬱鬱轅下駒芻豆或不充返哺常有餘庭<lb/>
<pb n="KR4d0516_WYG_003-4b"/>
闈隔江水思之俄歳除誰能西入秦奔走奉簡書脂車<lb/>
薊門道僕馬語載驅過江動雙槳忽至石城隅慈母望<lb/>
我久此時當倚閭相見有至樂浮榮信區區<lb/>
　　　分題得鄧賧送舒嚕都元帥之雲南<lb/>
滇池西南陬沃地稱純源鳳山翼廣野穹水吐厚坤武<lb/>
侯昔經營遺勝諒斯存川原集惠采草樹生竒芬聖世<lb/>
仁風暢遐徼絶妖氛元戎謹蕃宣詩禮况所敦<lb/>
　　　春山圖<lb/>
<pb n="KR4d0516_WYG_003-5a"/>
春山雲木暝初日映遙岑林霏翳髙閣望之勞我心幽<lb/>
徑縁崖迥飛淙響澗深芳月忽已晏誰哉與登臨<lb/>
　　　分題得南臺送山子春僉事之閩中<lb/>
無諸句踐孫有國東南陬能從漢髙帝函谷用戈矛賞<lb/>
功仍故封築臺臨水頭憶昔春雨餘廟下艤蘭舟載瞻<lb/>
漢衣冠丹青煥林丘北游二十年日暮倦登樓繡衣問<lb/>
風俗于焉少夷猶<lb/>
　　　送髙敏則道州路知事<lb/>
<pb n="KR4d0516_WYG_003-5b"/>
子昔來京師見我靈椿坊論交氣誼合室有芝蘭香念<lb/>
我當逺行賦詩以相將詞華蔚組繡音節鏘琳琅而子<lb/>
亦南征遊徼入炎荒契濶忽八載憑髙每相望今歳夏<lb/>
五月有客至上庠欣然展良覿槐下久徜徉惟子富文<lb/>
學所用乖所長巍巍玉堂署制作須才良而今所授官<lb/>
乃復在遐方獨喜舂陵郡實為周子鄉山川草樹間道<lb/>
德有餘光於此治簡書雖逺庸何傷涼風起燕臺飛雨<lb/>
下太行蘭舟曉當發河水方洋洋臨流重睽攜贈子以<lb/>
<pb n="KR4d0516_WYG_003-6a"/>
佩璫願言行所知歳晚期母爽<lb/>
　　　送王致道僉憲河東分題得汾亭<lb/>
昔年文中子東歸遂隱居幽亭枕汾曲於此樂唐虞鳴<lb/>
琴寫流水泚筆讀羣書夫子今邈悠清風在林墟君侯<lb/>
實諸孫訪古紆使車睠惟十二䇿用世當何如<lb/>
　　　安福李氏臨溪亭<lb/>
結屋負南郭清溪流屋前端居塵事少水木自幽研滌<lb/>
硯弄寒泚鳴琴寫潺湲沙鳥時近人汀雲相往還烹鮮<lb/>
<pb n="KR4d0516_WYG_003-6b"/>
芼溪毛留客坐前軒逝川道體著觀物悟微言<lb/>
　　　題米元暉溧陽溪山圖<lb/>
宿雨散層巘林麓翳烟霏遙山斷復連川上初昕微我<lb/>
昔困行役溧陽秋未歸幽子喬松流邂逅啓郊扉撫景<lb/>
正若此别離嗟願違覽卷遂終日溪雲欲生衣<lb/>
　　　為吳德良題承㫖所贈蘭竹圖<lb/>
細竹生石間幽蘭與之俱愛彼有貞節而此芳不渝空<lb/>
谷塵躅逺公子為停車懷人重移植臨風寫為圖君子<lb/>
<pb n="KR4d0516_WYG_003-7a"/>
實似之歳晏聊與娛<lb/>
　　　賦雲錦溪<lb/>
緑水春生渚丹花集陽林愛此雲錦好蘭舟轉溪深賀<lb/>
監謝軒冕載酒過山陰遙聞櫂歌發縹渺不可尋<lb/>
日出瀛海上照見仙人宫仙人<hi>闕</hi>雲處<hi>闕/</hi>翠<hi>闕</hi>
懷慕沖賞俯首慙孤蹤吹簫薊門月一夜思江東<lb/>
　　　哭陳元麟<lb/>
阿麟能讀書八歳貢京國翺翔公卿間聲譽頗籍籍我<lb/>
<pb n="KR4d0516_WYG_003-7b"/>
家越山南汝家越山北及我官橋門見汝長五尺翩翩<lb/>
丹穴雛五采作毛翮崑崙種瑤樹上有實可食汝胡不<lb/>
此留而去不可即乃翁攜汝來為汝頭盡白辛苦攜骨<lb/>
歸江蘺黯秋夕可憐東門吳任達乃强釋<lb/>
　　　趙逢原靖康間失母三十年得之瀘南其孫求<lb/>
　　　　詩<lb/>
母子不相見飄零三十年飛雲散九野瀘水聲濺濺百<lb/>
川盡東注雲飛散還聚無情㑹相逢而况子求母凄涼<lb/>
<pb n="KR4d0516_WYG_003-8a"/>
汴中宅池臺翳荒榛峽船載華髮鼓枻江南春作堂種<lb/>
蘐草蘐草日以好淮上已罷兵江南可娛老<lb/>
　　　為熊道士賦雲巢<lb/>
吾聞巢居子乃在白雲間手執天地戸乗風時往還下<lb/>
民敢予侮硩蔟寧爾干更有鶴為馬養在松樹端<lb/>
　　　杜節婦董氐無子<lb/>
杜曲有好花盈盈映春水芳月忽已晏好花難結子年<lb/>
年寒食時花落水邊墓狂風吹不去盡作墓上土白頭<lb/>
<pb n="KR4d0516_WYG_003-8b"/>
不偕老千古同懷抱獨憐墓中人羨殺杜有道<lb/>
　　　答蔣伯衡茂才<lb/>
蔣子雅好事獨肯勤過我助我作清事亦復無不可近<lb/>
詩精且新五色雲一朶子豈久陸沈徐步亦青瑣<lb/>
　　　題陶淵明撫松圖<lb/>
原野涼風至草樹日蕭條杖筇還故丘青松在東皋孤<lb/>
陰近衡宇薄日映層標念此有貞操撫之以逍遙<lb/>
　　　題泛舟圖<lb/>
<pb n="KR4d0516_WYG_003-9a"/>
江雲生白石水木澹幽姿雙松出叢薄翠色集遙枝落<lb/>
日明極浦楚岫正參差美人鼔蘭枻歳晏將何之<lb/>
　　　題郭天錫畫<lb/>
郊居息塵事日夕望青山青山秋氣多白雲出其間露<lb/>
渚野芳集楓林江色寒夷猶感流序况乃曠幽攀<lb/>
　　　題楚山圖<lb/>
佳竹生石渚髙木連翠微遙岑宿雨霽野水明夕暉幽<lb/>
子茅宇下獨坐啓林扉所約殊未來湘雲欲生衣<lb/>
<pb n="KR4d0516_WYG_003-9b"/>
　　　韓節婦詩<lb/>
雲州劉氏女嫁作韓家婦良人命不淑抱病入野土舅<lb/>
姑老無兒三子幼失父劉氏方盛年自誓不忍去寧為<lb/>
澗底松不作道旁樹道旁衆所憐澗底人不顧寒燈照<lb/>
<hi>闕</hi>　　　　機杼膝下梨栗分堂上滫瀡具辛苦<hi>闕</hi>
年遂作畢志慮佳兒總成立綵服娛歳暮邦人推母儀<lb/>
里婦學閫度盡言韓家好華表臨大路<lb/>
　　　和氏孝感詩<lb/>
<pb n="KR4d0516_WYG_003-10a"/>
任城和氏女病久雙目盲有子曰叔方百計除昏㝠巫<lb/>
醫技皆窮籲天乞光明焚香向北斗夜夜拜中庭一旦<lb/>
雲霧開髙堂炯秋星攬鏡見天色恍然疑再生慈竹當<lb/>
牕緑蘐草遶堦青兒孫來上壽綵服映新晴鄰媼亦驚<lb/>
喜相看持酒觥乃知有天道應感由孝誠張元已親疾<lb/>
不在藥師經<lb/>
　　　送羅生還闗中<lb/>
岐山有雛鳳飛集軒轅臺下飲辟雍水絢羽明毰□天<lb/>
<pb n="KR4d0516_WYG_003-10b"/>
寒采竹實欲與相徘徊鳳子忽西飛使我心悠哉<lb/>
比歳秦告饑攫人腊為餱捄荒豈無䇿孰弛吾君憂乃<lb/>
翁守奉先懿若元道州臨風致逺意為子登髙丘<lb/>
　　　郭孝子詩<lb/>
金臺有孝子郭氏名壽瑛壽瑛執親喪晝夜聞哭聲負<lb/>
土起崇塚栽松翳𤣥扃瘦骨寒岳立苦涙春河傾視容<lb/>
日梅梅一朝廢雙睛復扶大母柩㝠行出蕪城願言畢<lb/>
序葬身瘵心則寧里人問孝子過毁聖所懲孝子哭且<lb/>
<pb n="KR4d0516_WYG_003-11a"/>
答我非敢傷生有淚不哭親烏乎用吾情親死我目在<lb/>
徒能視無形黄泉相見日無用此目明吾聞壽瑛語悲<lb/>
愴不自勝昔人曾有言五色令目盲長年悦芬華眉斧<lb/>
戕心精視彼郭孝子愧色能無頳而我嗜讀書昏花散<lb/>
秋燈思親不能哭涕泗空填膺<lb/>
　　　西山詩<hi>有序</hi>
　至順三年六月之吉西山新寺之穹碑樹焉是日百<lb/>
　僚無敢不至碑所余與趙博士繼清蚤作出平則門<lb/>
<pb n="KR4d0516_WYG_003-11b"/>
　沿大堤並駐蹕亭下轉入湖曲逢趙宗吉成漢卿二<lb/>
　編脩與劉敬先典籍騎驢從蒼頭挈匏樽邀余與繼<lb/>
　清就堤側藉草坐灌木延陰風泠然生磵底幽鳥鳴<lb/>
　其上命蒼頭堤旁取荷為盤以實腊肉倒樽中濁醪<lb/>
　飲數行甕山流黛與湖影相盪潏於盃盤巾袂之上<lb/>
　余在京師七年蓋未有一適如此時也酒盡三君子<lb/>
　起曰子于此能無詩乎余言歸即賦之及歸以職事<lb/>
　縻繞少清趣明年二月宗言持紙來索詩時户外雪<lb/>
<pb n="KR4d0516_WYG_003-12a"/>
　深二尺無他客乃賦詩曰<lb/>
蓐食出西郭初日明逺川聮鑣走山麓山樹盡含烟紫<lb/>
石擁馳道緑水侵莽田髙人湖上來邂逅野磵邊茂栁<lb/>
垂密幄層莎布柔氊囘風颯幽爽有鳥聲清圓采荷薦<lb/>
珍胏洗琖行芳泉芙蓉濯新雨迥立方嬋娟晤言攄素<lb/>
抱逸思慕遐鶱窈窕紺園夕珠林映璇淵黄金作臺殿<lb/>
縹緲集諸天顧慙凡躅汙亟去不敢邅適意無先期重<lb/>
尋有中悁華月忽易改賞心與時遷晨興望雲物浩雪<lb/>
<pb n="KR4d0516_WYG_003-12b"/>
滿層巔<lb/>
　　　朗州周氏水木清華亭<lb/>
迴薄林逕小有亭在山阿川原宿雨盡谿谷秋水多文<lb/>
鱗集幽渚翠羽下遥柯美人種松桂松桂今如何念彼<lb/>
不可即沅江日生波<lb/>
　　　題雲松巢圖<lb/>
匡廬多白雲亦有松在山髙樓若橧巢乃在雲松間茯<lb/>
苓生砌石雨氣通林巒遊子涉逺道夕鳥栖簷端終期<lb/>
<pb n="KR4d0516_WYG_003-13a"/>
謝圭組歳晚適幽歡卧聆松風細起看川雲還<lb/>
　　　題清逺亭<lb/>
虚室敞林薄細泉生石苔魚遊菡萏日池上竹樽開坐<lb/>
久夕雨霽微風牖間來流香轉迢遞涼意與徘徊<lb/>
　　七言古<lb/>
　　　題蒙泉史隱圖<lb/>
世皇昔日收雲南鯨鯢伾伾手所戡烏蒙烏撒腹心地<lb/>
不有軍府誰其監漢廷遣將非充國累歳屯田無善績<lb/>
<pb n="KR4d0516_WYG_003-13b"/>
兵驕民獷土不畬國帑空虚糜萬億大名劉侯文武才<lb/>
承詔萬里誅蒿萊豪蠻盡戢戎壘立竄卒復還農畝開<lb/>
有泉逺出蒙山下日夜清冰鳴石罅渠分澮決來縱横<lb/>
土脈浮膏作秋稼府中儲積多如山陂池種魚無暵乾<lb/>
幾聞舂磑響林際仍為蓏蔬流圃間劉侯暇日遊泉上<lb/>
賓史追從意沖暢步隨涼影傍髙松坐看晴雲起孤嶂<lb/>
朱轓奕奕來甌閩喪車遄返黄河津雲南戰骨横四野<lb/>
布穀聲中荒草春劉侯雖死應愁絶吟魂空咽泉頭月<lb/>
<pb n="KR4d0516_WYG_003-14a"/>
祇今寧謐重謀帥九原人去無歸轍荔支臺館開樽時<lb/>
劇談毎及西南陲凄涼遺像畫圖裏對此流涕將奚為<lb/>
　　　海谷<lb/>
歸虚谷在渤海東八紘之水注其中不盈不縮浩無際<lb/>
吞吐日月含空濛靈鼇於此負山出上有縹緲金銀宫<lb/>
人間相去幾萬里弱水滿眼多迴風琴髙來時踏赤鯉<lb/>
少君歸去乗白鴻秦王到老不得渡嗟我欲往將焉從<lb/>
子房有孫海谷子告我有路非難通只隨雲氣相上下<lb/>
<pb n="KR4d0516_WYG_003-14b"/>
與子共謁扶桑公<lb/>
　　　送王道原韶州教授<lb/>
春秋大義如日星紛紛傳註夷天明唐人啖趙與陸氏<lb/>
疏剔猶未窺全經宋儒往往發豐蔀後學胡乃相蒙盲<lb/>
先生寤寐洙泗上汲古獨得心源清不隨流俗論褒貶<lb/>
善惡無以逃其形書成臺閣交剡薦講説弟子盈門聽<lb/>
上庠評校忝屬我寸莛豈足宣鏗鍧細旃廣厦得前席<lb/>
啟沃真可裨昇平奈何載道適南越白雪滿鬢秋衫青<lb/>
<pb n="KR4d0516_WYG_003-15a"/>
横經定有龍户集擊磬應聞鳳鳥鳴逺人從此識古學<lb/>
風教所寄良非輕都門買舟著書副江上雨足新涼生<lb/>
天南何處有歸鴈作詩百紙寛離情<lb/>
　　　謝氏祖孫創澧陽橋<lb/>
涔陽極目雲氣昏衝風揚波鼉窟翻湘妃抱瑟望虞舜<lb/>
日莫江竹多啼痕木蘭為舟不可渡誰幻層淵作平路<lb/>
天横夜靜牛渚長海市朝晴蜃樓吐祖孫移山山可移<lb/>
昔人不信今見之千年猶有召伯棣白面聚斂嗟何為<lb/>
<pb n="KR4d0516_WYG_003-15b"/>
　　　友人祀墳少作圖録之<lb/>
溪村積水生寒烟書廬睡起清明天隔溪暮哭人飯鬼<lb/>
塍間燒錢野風起酒旗山前雨疎疎來禽花底飛鷓鴣<lb/>
荒墳纍纍出新草草長如人人又老東門大道青楊間<lb/>
可憐車馬無時閒<lb/>
　　　題虎圖<lb/>
於菟嘯林風怒生草木瑟縮空山驚斧牙鑿齒新發硎<lb/>
去食田豕求西成伊昔報祭先嗇并誰復罵汝偷犧牲<lb/>
<pb n="KR4d0516_WYG_003-16a"/>
包生盤礴圖金睛懸之髙堂氣憑陵游光野仲急遁形<lb/>
西阿執鉞神赫靈<lb/>
　　　藏六詩為林恬齋作<lb/>
禹燥中野<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>欵洽流水青黄背疇錯五含九六中算約<lb/>
舉六藏之九斯作人言天地猶槖籥陽氣流行鬯磅礴<lb/>
蛇甘即且蝟辱鵲子能深强有真樂陽精純凝乃脫廓<lb/>
掉頭不肯支牀脚<lb/>
　　　為蕭元泰題龍虎山嵒圖<lb/>
<pb n="KR4d0516_WYG_003-16b"/>
龍虎之山仙所寰我昔夢寐游其間乾坤風氣結沖秀<lb/>
中有正一𤣥都壇羽人授我九節杖林磴窈窕窮幽攀<lb/>
金宫藥殿起寥廓翠崖丹巘深迴環峯頭時飄白菡萏<lb/>
石上盡種青琅玕諸岩一覽二十四總似瀛渚蓬萊山<lb/>
清溪浮空引雪練逺岫隔水來烟鬟就中仙嵒更奇絶<lb/>
上有玉樹皆檀欒虹光半夜出林杪云是石室韜神丹<lb/>
欲求刀圭已衰疾羽人去我如飛翰褰裳磵曲采芳草<lb/>
斷猿疎雨春山寒覺來俗事日滿眼歳月冉冉隨驚湍<lb/>
<pb n="KR4d0516_WYG_003-17a"/>
會稽蕭氏忽相訪笑以此圖令我看夢中羽人貌真似<lb/>
而我别後鬢毛斑題詩聊復紀疇昔願拂塵服齊驂鸞<lb/>
　　　題白玉蟾贈劉丹晨暑月詩後<lb/>
玉蟾先生列仙儒夙昔夢見冰雪如丹晨不比劉師服<lb/>
彌明本解人間書紫清午榻松陰冷俯視塵寰真火井<lb/>
銀河夜靜浴明月水風吹落𤣥雲影𤣥雲盤屈龍虎章<lb/>
百神守之不敢將<lb/>
　　　胡古愚為其僕袁普作傳王師魯賦詩用事甚<lb/>
<pb n="KR4d0516_WYG_003-17b"/>
　　　　博輒摭其遺餘為詩和之<lb/>
世族之降為皁隸人世升沈自常事句章袁普本故家<lb/>
淪落來依太史氏太史典教羽林屯普也服役顓辛勤<lb/>
頗似顔家得銀鹿又如王氏使青猿子淵立約真可笑<lb/>
彼若輸心不相拗結車已肯送窮鬼下狀仍堪論惡少<lb/>
太丘無僕不自聊何時定把漁配樵更尋阿對灌蔬圃<lb/>
未暇殖貨師齊刀胡公掉筆嘲孤客客笑胡公未為得<lb/>
長卿才思應過人挑得文君併僮百却憐待制王先生<lb/>
<pb n="KR4d0516_WYG_003-18a"/>
只為袁普之灤京平生我識越石父解驂遲汝相將行<lb/>
　　　陳新甫生日出紅玉盃飲客為賦紅玉盃<lb/>
崑崙東阿含海日石中玉子如日赤神工夜發昆吾刀<lb/>
剜作金盃盛酒喫蟠桃初開緱母家丹露滴入芙蓉花<lb/>
廣陵公子酒如海年年顔色襯朝霞<lb/>
　　　題天台桃源圖<lb/>
天台一溪緑周遭溪南溪北都種桃東風吹花開復落<lb/>
遊人不來春水髙錢塘道士張彦輔畫圖送得劉郎去<lb/>
<pb n="KR4d0516_WYG_003-18b"/>
昨夜神鵲海上來洞裏胡麻欲成樹<lb/>
　　　明妃出塞圖<lb/>
昭君北嫁呼韓國巫山更有昭君村黄金鏤鞍玉驄馬<lb/>
分明載得巫山雲涼風吹動釵頭鴈一曲琵琶寫幽怨<lb/>
沙草遙連雞庭塞野花不種鴛鴦殿内家日日選娉婷<lb/>
淚痕滿袖空多情漢廷自此恩信重美人身比鴻毛輕<lb/>
　　　蘇伯脩往上京王君實以髙麗笠贈之且有詩<lb/>
　　　　伯脩徵和章因述往歳追從之悰與今兹睽<lb/>
<pb n="KR4d0516_WYG_003-19a"/>
　　　　攜之歎云爾<lb/>
往年飲馬灤河秋灤水斜抱石城流青城丈人來水上<lb/>
揭謝蘇王<hi>曼碩敬德伯脩君實</hi>皆與遊顧予濫倚橋門席日斜去<lb/>
坐鼇峯石夜涼共飲明月樽醉眠更聽髙樓笛灤河九<lb/>
曲來濺濺自我不見今三年蘇郎又扈屬車去佇望弗<lb/>
及心茫然龍門峡中雲氣濕山雨定洒髙麗笠别意遙<lb/>
憐栁色深歸心莫為鵑聲急不才未許收詞垣賦成何<lb/>
日奏甘泉人言凡骨難變化為我致意青城仙<lb/>
<pb n="KR4d0516_WYG_003-19b"/>
　　　題胡氏殺虎圖<lb/>
沙河野黑秋風粗棗陽戍卒車載孥道旁老虎夕未餔<lb/>
車中健婦不見夫倉皇下車持虎足呼兒授刀剚其腹<lb/>
夫骨已斷不可續泣與孤兒餐虎肉<lb/>
　　　小混沌<hi>魚腹浦中石方氏得之加今名</hi>
大圜縣㲉含清涬倐忽多事中央死𤣥精散作萬星蘂<lb/>
天椽不堪參墮趾日化七十皇有虺蜀霤難苴絢林委<lb/>
殺妖壺涿驚弗燬剡剡靈光照寒汜老龍乗磧用師紀<lb/>
<pb n="KR4d0516_WYG_003-20a"/>
俾作魚麗陣中士風雲往來江落水虎臂灘囘玉生子<lb/>
緗文素肌溫栗理方叔得之驚且喜羃蒙錯綺鐍髹篚<lb/>
閉門乍觀戒貪褫烏虖混沌乃若此吾終乞之還汝始<lb/>
　　　送趙博士還聞喜展墓<lb/>
渡江丞相忠簡公意氣不減王茂𢎞騎鯨海上作風雨<lb/>
故國山河夕照中丞相先人葬河朔蓬顆摧藏麟滅角<lb/>
橋門有客丞相孫西望歸雲雙淚落彬彬學子傳詩書<lb/>
誰為王式歌驤駒車塵忽集都門道野水遙生董澤蒲<lb/>
<pb n="KR4d0516_WYG_003-20b"/>
僕夫繫馬塋邊栁子弟牽羊輦村酒里中老父喜更悲<lb/>
胡不歸來今白首人生南北兩悠悠相見俄驚二百秋<lb/>
我亦飄零去鄉土酒酣獨奏江南謳<lb/>
　　　豫章紫極宫太古樓<lb/>
誰云仙人好樓居仙人結屋在太虚夜涼河影動牕牖<lb/>
日暮雲氣浮江河人生萬劫同天地倚欄無限太古意<lb/>
麻姑歸去海復深秋風吹老人間世嗟余好古空讀書<lb/>
所見無過數千歳明年江雨未開船聽説無懷以前事<lb/>
<pb n="KR4d0516_WYG_003-21a"/>
　　　為江道士賦清虛<lb/>
人言天上清虚府中有萬頃琉璃田秋空紺滑不可上<lb/>
翠房玉户扃嬋娟道人有月常滿郭只在黄庭方寸間<lb/>
重樓露氣浩如水絳河夜轉崑崙巔<lb/>
　　　分題送方叔髙江南得車遙遥<lb/>
車遙遙薊門路髙麗驕馬不受鞭方郎得官上車去薊<lb/>
門南頭盧水流燕姬十五居酒樓彈箏唱歌折楊栁落<lb/>
日車前勸郎酒南陌行人往復來幾人似郎得官囘郎<lb/>
<pb n="KR4d0516_WYG_003-21b"/>
車莫驅傷馬足車中本載連城玉車遙遙鄔子洲賣車<lb/>
買船載旗鼔晴湖風輕聞櫂謳<lb/>
　　　崇碧軒詩<hi>有序</hi>
　江西張繼明居進賢山中屋前後皆髙嶺前嶺曰瀑<lb/>
　坌蓋謂飛瀑若塵坌然門臨清溪溪受飛瀑張氏有<lb/>
　田如干畝溪行田間後嶺傍有深谷多古木屋東為<lb/>
　軒四楹豫章松竹雜樹與山俱青因名軒曰崇碧奎<lb/>
　章學士虞公為大書之繼明又來錢塘求詩於余詩<lb/>
<pb n="KR4d0516_WYG_003-22a"/>
　曰<lb/>
豫章山中多豫章大松長竹相扶將屋東微見紅日動<lb/>
簷曲偏令翠雨涼洗空絲瀑落溪艇煖客錦苔鋪石牀<lb/>
何時到子軒下坐太朴顯民同瓦觴<hi>危太朴楊顯民皆繼明之所嘗游其</hi>
<hi>居又相近也</hi>
　　　題遼人射獵圖<lb/>
美人貂帽玉驄馬誰其從之臂鷹者沙寒草白天雨霜<lb/>
落日馳獵遼城下塞南健婦方把鋤丈夫邊戍官索租<lb/>
<pb n="KR4d0516_WYG_003-22b"/>
　　　題趙紹隆倦繡圖<lb/>
籠碧紗厨掛秋水藕風吹香團扇底琵琶彈歇宫晝長<lb/>
釵落雲邊九雛紫二姝誰是薛靈芸繡得金塘兩鴛似<lb/>
宫奴夕殿喚更衣露濕銀牀響桐子<lb/>
　　　為趙敬叔賦漢海獸葡萄鏡蓋鄭夾漈家故物<lb/>
　　　　也<lb/>
尚方老冶收精銅金膏玉髓開朣朧未央曉月低青桐<lb/>
六月秋井生芙蓉當塗妖鬼負神器銅人登車數行淚<lb/>
<pb n="KR4d0516_WYG_003-23a"/>
寶奩偶落長安市來與人間照珠翠凝陰空祭江心龍<lb/>
海雨夜入閩王宫一朝愁殺漈上翁破屋日夜穿晴虹<lb/>
西苑野露堪作酒中有騊駼活欲走趙侯得之莫失手<lb/>
龍女鮫童俟之久<lb/>
　　　和蕭秀才歌風臺<lb/>
歌風臺前野水長王媪賣酒茅屋涼酒邊老父說劉季<lb/>
頭戴竹冠還故鄉山河霸氣已銷歇颯颯老栁吹斜陽<lb/>
臺前小兒更擊筑筑聲更似一侯章<lb/>
<pb n="KR4d0516_WYG_003-23b"/>
　　　送朗州周子嘉主簿來安<lb/>
阿翁起屋敖山下阿兒作官滁水邊滁州真似朗州好<lb/>
落日采蘭汀渚間縣官何必好生事把酒去看琅琊山<lb/>
阿翁日望好消息家書只報縣人安<lb/>
　　　慶元𤣥妙觀新種檜樹生成鳳冠<lb/>
老檜何年化牛去仙人築壇栽小樹靈根下飲丹砂泉<lb/>
翠氣遙通石門雨寶冠百葉青荷開威鳳獻舞衣毰□<lb/>
漢宫不種珊瑚樹有客持圖海上來<lb/>
<pb n="KR4d0516_WYG_003-24a"/>
　　五言排律<lb/>
　　　次韻蘇伯脩尚書孔廟慶成詩<hi>御史孔用道以上丁致祭且樹</hi>
　　　　<hi>碑云</hi>
聖皇遵祖武熙代闡人文魯邑宫功懋齊民道化殷緑<lb/>
綈頒厚渥翠瑌<hi>如兖切美石</hi>篆靈勲毖祀超羣望休光照九<lb/>
墳六莖時入奏百末夜流熏服<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>曽孫敏趨庭舊禮聞<lb/>
告成牲釁<hi>闕</hi>承事駿奔勤廟作知民若神歌樂我員精<lb/>
神通肸蠁嘉貺集氛氲史克人能頌永歌堯舜君<lb/>
<pb n="KR4d0516_WYG_003-24b"/>
　　　送葉天根南還<lb/>
我識天根子于今二十年吹簫來翠嶺鼓枻入丹淵日<lb/>
出扶桑底雲生建木巔人間方夜半海上得春先老我<lb/>
江湖迥微官歳月遷荒泉流竹里冷雨浸芝田髪短何<lb/>
為者君歸重惘然飛霞浮夕景定在石林邊<lb/>
　　　陪趙公子遊蔣山即席次李五峯韻<lb/>
弭櫂丹陽郭鳴鞭白下山晴原烟翳翳幽樹鳥闗闗石<lb/>
液玻瓈碧雲根瑪瑙殷佛岩開細菊僧徑入叢菅雨洗<lb/>
<pb n="KR4d0516_WYG_003-25a"/>
川容淨潮隨野色還六朝有幽事盡在夕陽間<lb/>
　　　南山詩<hi>山在龍虎山南張宗師藏劍舄之地曰丹丘有小石洞門玉津澗月橋天鑑池</hi>
　　　　<hi>金沙井躍泉漱雲亭山雲閤丹桂塢桃花源云</hi>
江左羣山囿仙丘倚太霞上清分亢爽南谷抱谽谺臺<lb/>
觀黄瓊宅林巒赤虎家天池開寶鑑日井射金沙桂殞<lb/>
秋岩粟桃烘曉岸葩泉香通美竹雲液漱靈芽俯澗松<lb/>
偏潤縁崖逕自斜幽亭宜水遶晴閣受嵐遮神舄丹扃<lb/>
祕𤣥闗紫氣賒石橋留月色銀浦渺皇華願解延陵劍<lb/>
<pb n="KR4d0516_WYG_003-25b"/>
終乗博望槎臨風一邂逅食我棗如𤓰<lb/>
　　　次韻許左丞從車駕遊承天護聖寺是日由參<lb/>
　　　　政陞左丞<lb/>
銀甕呈山麓<hi>地名甕山</hi>鑾輿際水鄉離宫疑馺<graphic n="KR2341" url="https://raw.githubusercontent.com/kanripo/KR-Gaiji/master/images/KR2341.png" mimeType="image/png"/>行殿倣飛<lb/>
翔細浪魚鱗襲輕飇鷁首驤扶桑明逺岸析木度髙<graphic n="KR2499" url="https://raw.githubusercontent.com/kanripo/KR-Gaiji/master/images/KR2499.png" mimeType="image/png"/>
屏翳時清蹕豐隆夙啓行衞兵環越棘舞女蹋吳航漸<lb/>
覺仙樓近微聞梵鐸揚石壇登案衍瓊佩襍璆鏘夕渚<lb/>
休蘭櫂春壺瀉桂漿伊蒲頒内供薝蔔散林香罷宴蜺<lb/>
<pb n="KR4d0516_WYG_003-26a"/>
旌動開帆獸錦張莽田低碧樹馳道出金塘畿甸嚴車<lb/>
輔臣鄰重室廂方欣麟在藪復喜鳳鳴陽聖主需賢急<lb/>
嘉猷賴弼良從容承顧問舄奕拜恩光文彩堪華國芳<lb/>
菲正滿堂協忠成泰治流澤徧遐荒援古言應切匡時<lb/>
慮更長誰哉疲土木况乃象為廊<lb/>
　<lb/>
　<lb/>
　<lb/>
<pb n="KR4d0516_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷三<lb/>
</p>
<p>
</p>
  </div>
<div>
<head>安雅堂集卷四</head> <lb/>
    <p>
<pb n="KR4d0516_WYG_004-1a"/>
欽定四庫全書<lb/>
　安雅堂集卷四<lb/>
　　　　　　　　　　　　　元　陳旅　撰<lb/>
　序<lb/>
　　國朝文類序<lb/>
元氣流行乎宇宙之間其精華之在人有不能不著者<lb/>
發而為文章焉然則文章者固元氣之為也徒審前人<lb/>
制作之工拙而不知其出於天地氣運之盛衰豈知言<lb/>
<pb n="KR4d0516_WYG_004-1b"/>
者哉盖嘗考之三代以降惟漢唐宋之文為特盛就其<lb/>
世而論之其特盛者又何其不能多也千数百年之乆<lb/>
天地氣運難盛而易衰乃若此斯人之榮悴槩可知矣<lb/>
先民有言三光五岳之氣分大音不完必混一而後大<lb/>
振美哉乎其言之也昔者南北斷裂之餘非無能言之<lb/>
人馳騁於一時顧徃徃囿於是氣之衰其言荒粗萎冗<lb/>
無足起發人意其中有若不為是氣所囿者則振古之<lb/>
豪傑非可以世論也我國家奄有六合自古稱混一者<lb/>
<pb n="KR4d0516_WYG_004-2a"/>
未有如今日之無所不一則天地氣運之盛無有盛扵<lb/>
今日者矣建國以来列聖繼作以忠厚之澤涵育萬物<lb/>
鴻生㑺老出於其間作為文章龎蔚光壮前世陋靡之<lb/>
風扵是乎盡變矣孰謂斯文之興不有闗於天地國家<lb/>
者乎監察御史鎮陽蘇天爵伯脩慨然有志于此以為<lb/>
秦漢魏晉之文則收於文選唐宋之文則載於文粹文<lb/>
鑑國朝文章之盛不采而彚之将遂散軼沉泯赫然休<lb/>
光弗耀于将来非當務之大缺者歟乃蒐摭國初至今<lb/>
<pb n="KR4d0516_WYG_004-2b"/>
名人所作若歌詩賦頌銘賛序記奏議雜著書說議銘<lb/>
誌碑傳皆類而聚之積二十年凡得若干首為七十卷<lb/>
名曰國朝文類百年文物之英盡在是矣然所取者必<lb/>
其有繫于政治有補于世教或取其雅製之足以範俗<lb/>
或取其論述之足以輔翼史氏凡非此者雖好弗取也<lb/>
夫人莫不有所為於世顧其用心何如耳彼為身謀者<lb/>
窮晝夜所為将無一事出於其私心之外至有為人子<lb/>
孫於其先世所可傳者漠然曽不加意遑及他人之文<lb/>
<pb n="KR4d0516_WYG_004-3a"/>
與天下之事哉覧是編者不惟有以見斯文之所以盛<lb/>
亦足以見伯脩平日之用心矣伯脩學博而識正自為<lb/>
成均諸生以至厯官翰苑凡前言往行與當世之所可<lb/>
述者無不筆之簡冊有國朝名臣事略與是篇並著廷<lb/>
論以文類猶未流布于四方也移文江浙行省鋟諸梓<lb/>
伯脩使旅書所以纂輯之意于編端庶幾同志之士尚<lb/>
相與博采而嗣録之<lb/>
　　經筵唱和詩序<lb/>
<pb n="KR4d0516_WYG_004-3b"/>
古人有言曰天下重任唯宰相與經筵周成王能成其<lb/>
徳由周公有以傅之也是豈過為高論者哉我世祖皇<lb/>
帝道㕘元化明並日月冝無待乎儒者之助矣萬㡬之<lb/>
暇命許文正公與諸儒講堯舜孔子之道以登中統至<lb/>
元之盛夫以世皇上聖猶不能無頼乎此則世之為人<lb/>
君者能無頼輔導之功乎文皇帝以明宗有觀書之喻<lb/>
開奎章閣延學士大夫敷陳皇祖寳訓暨諸格言緝熈<lb/>
光明以師表天下而在位弗永志有未遂也今上皇帝<lb/>
<pb n="KR4d0516_WYG_004-4a"/>
以明考元子入紹大統有志祖宗之事御極之初即命<lb/>
兩丞相與賢臣碩彦之在著定者以聖謨嘉言與凡經<lb/>
籍所載可以充廣聰明増崇徳業者一月三進講上接<lb/>
聴不倦而時有儆惕之色扵是益優禮講官既賜酒饌<lb/>
又以髙年疲扵歩趨也命皆得乗舟太液池徑西苑以<lb/>
歸聞者皆為天子重講官若此天下其不復為中統至<lb/>
元之時乎今監察御史鎮陽蘇君伯脩時為授經郎兼<lb/>
經筵譯文官論定其說使譯者得以國言悉其指歸沐<lb/>
<pb n="KR4d0516_WYG_004-4b"/>
日又賦詩鋪寫盛事約同館之士與京師能詩者和之<lb/>
彚為一卷不鄙謂旅使序之嗟乎儒者之用心亦苦矣<lb/>
敝精神方冊之間莫不欲售其說于人主使四海之人<lb/>
咸被仁義之澤奈何自孔孟以来儒者之每不遇扵世<lb/>
落落也程正叔氏以名臣薦身際元祐之朝似可以行<lb/>
其學矣崇政說書懇懇忠藎卒無所售而去况其他者<lb/>
哉然則儒者得以所藴進納扵其君實千百載竒遇幸<lb/>
㑹也又安得不歡欣鼔舞而形諸詠歌也哉此伯脩與<lb/>
<pb n="KR4d0516_WYG_004-5a"/>
諸賢之詩所以作也後之君子想見元統之治将扵是<lb/>
乎觀焉<lb/>
　　送旺扎勒圖還河陽序<lb/>
國家初置成均本教國人子弟因寖及其餘焉國人子<lb/>
弟之所以學者非専尚乎文辭之葩華也訓詁之繁𤨏<lb/>
也與細儒曲士角分寸扵觚翰之間也醇龎之質偉茂<lb/>
之器固将有以成其美而□忮之氣儻蕩之習亦欲有<lb/>
以變其故爾成周之造士也七年考其小成九年考其<lb/>
<pb n="KR4d0516_WYG_004-5b"/>
大成至是不率教者盡變不變王親視學又不變則為<lb/>
之三日不舉盖學所以變氣質也不變則棄人也為君<lb/>
師者能不以是為已責哉蒙古生旺扎勒圖入學甫三載<lb/>
予見其貌魁岸而善祥其意濶達而欵慤其言辯暢而<lb/>
縝理生之質亦善變矣揚子雲有云君子弸中而彪外<lb/>
也生之著扵外者若是其必有所得扵其中乎歸見父<lb/>
母父母必喜曰吾子去我乆而能異於昔矣里中父兄<lb/>
来覿生必亦曰不見生乆生異扵昔矣吾知由生而有<lb/>
<pb n="KR4d0516_WYG_004-6a"/>
興起者焉吾知由生而有慕國學之為教者焉吾知生<lb/>
由是而益有以自勵者焉其行也同舍生為求言序以<lb/>
勉之<lb/>
　　送柿溪州蒙古學正序<lb/>
無懐氏封泰山以来字體之變尚矣其可考者古文作<lb/>
扵蒼頡大篆作扵史籀小篆作扵李斯𨽻書作于程邈<lb/>
以至繆篆蟲鳥草書八分等書又紛然雜出秦漢之間<lb/>
因時制宜盖未始有定畫也皇元因造字以新天下之<lb/>
<pb n="KR4d0516_WYG_004-6b"/>
耳目諧聲以該六書之㑹母字四十一而變無窮焉故<lb/>
非智融而器䟽者不足以詣其妙大梁程生某蚤為<hi>闕</hi>
人又善書得晉人筆意故學國字即敻出輩流翰林院<lb/>
試書言用為澧之柿溪州學正将行余告之曰書扵六<lb/>
藝非小数也天下之大而號令之行也書行之萬世之<lb/>
逺而事之傳也書傳之故周官有保氏之教漢法有太<lb/>
史之試後世又設博士弟子貟以専其業良有以也况<lb/>
今國字之為書也有我朝之大訓在焉設官内外将以<lb/>
<pb n="KR4d0516_WYG_004-7a"/>
同天下之文而布聲教扵四方也其為職不亦既重矣<lb/>
乎澧為遐壌學正能使其人習通其業則亦有補扵當<lb/>
世矣講授之暇毋徒歌楚辭扵渚蘭汀芷之間取柿溪<lb/>
霜葉悉書之筆勢當益進國家将磨皇之板書無前之<lb/>
盛烈且召子矣<lb/>
　　閻主簿孝行詩序<lb/>
霍邑人閻禄由蒙古字學教授除臨汾縣主簿未上而<lb/>
母死哀毁踰節廬墓以終其喪先是䘮父亦如之鄉黨<lb/>
<pb n="KR4d0516_WYG_004-7b"/>
稱其孝有司上其事朝省将有所褒嘉焉與往来者求<lb/>
搢紳為詩美之余書其右簡曰古者人無不學學所以<lb/>
求至扵成人也夫司徒以鄉三物教萬民而賔興之曰<lb/>
六徳曰六行曰六藝缺一則非成人况可遺其所甚重<lb/>
者乎故保氏教國子以藝儀必先審以師氏之徳行三<lb/>
代聖王治效之隆往往亦由在官者之有是學也後世<lb/>
之為學者岐道藝而二之以為敦徳未足以動流俗而<lb/>
衒藝有足以徼亟用為進身之計常有餘扵為人之道<lb/>
<pb n="KR4d0516_WYG_004-8a"/>
則不足夫書六藝之一而孝者六行之元也人知國字<lb/>
之足以進身而競習之曽亦知大司徒與師保氏所以<lb/>
教人者乎閻君以字學入官而篤扵孝行如此庶幾知<lb/>
古人三物為教之意矣他日臨民寜無以厚其俗乎<lb/>
　　贈沙井徐判官詩序<lb/>
天山之北臯陸衍迤聮亘乎大漠趙王之封國在焉王<lb/>
得選吏治其人豐州徐君善卿起家為沙井路揔𬋩府<lb/>
判官善卿嘗事王于邸王愛其俶儻而有學欲薦諸朝<lb/>
<pb n="KR4d0516_WYG_004-8b"/>
而大用之善卿獨曰沙井獨不足行吾志乎乃條其所<lb/>
宜施于民者行之不以激為亷不以察為智苛除繞觧<lb/>
有西漢循吏之風焉民舊業畜牧少耕種善卿始勸民<lb/>
力穡而生民滋厚又設學校以教之而民俗日殷輿人<lb/>
誦之曰我有廣野天山之下昔我善牧今我善稼我庾<lb/>
既作又榖我以學徐侯徐侯毋舍我而邈秩滿民上治<lb/>
狀留之王曰使理吾國皆若徐判官吾何慮焉乃以國<lb/>
人之請移中書復任之扵是吾黨咸賦詩美之余聞之<lb/>
<pb n="KR4d0516_WYG_004-9a"/>
民曷生乎食之也曷馴而寜乎教之也有虞氏命稷播<lb/>
百糓即命契敷五教當時命官莫此為急繼命皋陶明<lb/>
刑不過為弼教之計爾三代制治寖宻大要無出乎此<lb/>
後世以能吏稱者未嘗知有教養之道唯恃刑法以行<lb/>
其所欲為者而已矣嗚呼此後世之所以不古若也徐<lb/>
君位卑且佐理荒落之郡而能以教養為政若此使得<lb/>
専任中上牧守之寄其效又何如哉<lb/>
　　亂石湫禱雨詩序<lb/>
<pb n="KR4d0516_WYG_004-9b"/>
泰定戊辰之嵗陕右大旱民日益困有司散利去幾索<lb/>
鬼神莫之能禦六盤染織提舉燕山馬君愀然曰天人<lb/>
之相去邈矣職位之有守不可越矣然亦有流通而無<lb/>
間者乎吾雖非守土臣然食其禄者憂其事也况吾禄<lb/>
實出扵民而諉曰閔雨非吾職也是豈仁人之用心哉<lb/>
即屏葷酒沐浴齋戒輒俸錢買薌幣祝奠之物負之行<lb/>
五十餘里至亂石湫拜奠而黙禱焉忽靈風生水上如<lb/>
神騰鬼趯湫底湧出樽酒流抵岸側若将授君者左右<lb/>
<pb n="KR4d0516_WYG_004-10a"/>
咸驚異以為神所以表精誠而昭嘉貺也宜拜貺君再<lb/>
拜受而飲之以器入湫水迎至郡城寘諸叢祠有雲隨<lb/>
軒盖大㴻連日槁者蘇仆者起愁歎亡聊者鼔舞而驩<lb/>
欣民于是歌頌馬君如祝束長生焉余聞君為人正而<lb/>
静居官以亷介自将是宜有以格神明也易曰東鄰殺<lb/>
牛不如西鄰之禴祭實受其福吾扵馬君有以知其然<lb/>
乎<lb/>
　　送無錫州知州王誠甫序<lb/>
<pb n="KR4d0516_WYG_004-10b"/>
都水監經厯王君誠甫出知無錫州而徴言扵余余惟<lb/>
淛右租賦甲天下嵗轉粟京師数百萬石比嵗東南大<lb/>
雨水呉幾沼焉而無錫為淛右大州為州牧者其責亦<lb/>
重矣誠甫豈弟君子而婉畫水曺㝡久也凡天下川澤<lb/>
壅䟽與五溝五塗之制莫不熟講而周知之出而為是<lb/>
州豈非上之人所以用誠甫之意乎書曰三江既入震<lb/>
澤底定今三江皆已入海而無所湮滯乎震澤底定而<lb/>
無所湓溢乎吾知誠甫必有所建白而防庸之大荒大<lb/>
<pb n="KR4d0516_WYG_004-11a"/>
札舍禁弛力薄征緩刑之典吾知誠甫必有所申明而<lb/>
興行之惟趣集租賦而民隠之不恤則非長人者之道<lb/>
也是州泰伯始入呉所居之地也民之衣食既足因其<lb/>
舊俗而教之以禮讓之節囹圄空虗頌聲作扵田野此<lb/>
又上之人所以用誠甫之意乎予他日南歸将卜居扵<lb/>
茲未必不及誠甫之徳惠也<lb/>
　　喬生孝義詩序<lb/>
京師首善之地跂行喙息親接神化故雖愚夫愚婦有<lb/>
<pb n="KR4d0516_WYG_004-11b"/>
日遷善而不知為之者况知有隂陽五行之理而徴扵<lb/>
日用彛倫之間者乎喬生顯京師人知讀書能以人生<lb/>
年月日時鼓策推歩遂知来物人有懐疑不能自决者<lb/>
輒向生决之能示人以禍福趣舍之機無不應生事親<lb/>
有過人之孝友愛昆弟同居無間言閨門肅雍未嘗有<lb/>
疾聲厲色人益重之扵是朝廷旌其門為孝義之門客<lb/>
有欲為生求詩扵人為予言若此余謂生非藝術人也<lb/>
荘君平隠于卜筮與人子言依扵孝與人弟言依扵順<lb/>
<pb n="KR4d0516_WYG_004-12a"/>
與人臣言依于忠生之為術必亦若君平之與人言者<lb/>
乎夫身有之則其言親切而有味吾知生之言必易扵<lb/>
感人其孝友不獨行于家而已也有人如生大夫君子<lb/>
能不為之賦詩乎不然天新雨道少人試詣生與言如<lb/>
何<lb/>
　　石氏節婦詩序<lb/>
國子生王翼来言曰吾完州俗美男義女貞石氏女二<lb/>
十嬪于滿城夫曰王徳僅兩嵗并即荷戈與殳從軍南<lb/>
<pb n="KR4d0516_WYG_004-12b"/>
行矣凬乾中毒雨腐肌殞于戎行不得視父母與妻嫠<lb/>
哭水滸招魂以葬願糜此身為彼骨上土顧家有二老<lb/>
而兒方呱呱竈晏弗煬體無完襦奈何棄去而與良人<lb/>
俱扵是飲泣支憊還入室堂思曷為養惟婦功是臧夕<lb/>
鐙而纑晨筐而桑澤器欄灰渥帛漱裳力營食衣以保<lb/>
尊章使安彊廿年皆以夀終若不知其子之亡彼呱者<lb/>
瓚齒與徳茂誦詩讀書皆母之教石氏今死年六十五<lb/>
臨絶語瓚謂吾可以見爾父瓚懐母恩悲不能言以歌<lb/>
<pb n="KR4d0516_WYG_004-13a"/>
詩所傳能永被乎筦絃故託翼來乞書其實以徼恵扵<lb/>
諸賢<lb/>
　　送索士巖燕南憲司經厯序<lb/>
索君士巖除燕南憲司經厯将行徴贈言旅之言曰天<lb/>
下大物也天子與宰相勢不可獨治之于是設官以分<lb/>
治官衆不能皆得人也徳澤之未流民隠之無愬姦貪<lb/>
賊蠧之無所懲畏于是設風紀之官以䋲糾之其為任<lb/>
可謂重矣天下憲司凡廿有一道燕南居其首焉其地<lb/>
<pb n="KR4d0516_WYG_004-13b"/>
咫尺國門外實先宣風以為諸道望而一出言一舉足<lb/>
即聞朝廷之上其任可謂又重矣憲司官若吏權皆足<lb/>
以制郡縣禍福人而事不當律令幕官不署文書不得<lb/>
行使者雖行部逺外㑹議事幕官亦與裁之則其權又<lb/>
足以制夫妄禍福人者經厯元幕也其為任可謂又益<lb/>
重矣士巖此行集三重焉若之何而任之夫智力足以<lb/>
任天下之重而力有所不及智有所不周矣天運行而<lb/>
不息也地凝然而不墜也誰實任之曰氣誰實任氣曰<lb/>
<pb n="KR4d0516_WYG_004-14a"/>
理然則惟理可以任天下之至重者乎講學以明理制<lb/>
行以養氣此古之人所以大有為于世也士巖擢高第<lb/>
入史館又從事御史府布武華要之衢而毎退然若不<lb/>
勝衣君子扵是乎知士巖之學矣然則士巖今居憲幕<lb/>
可否事必不以區區智力與人較争短長其務以理勝<lb/>
不以言勝者乎雖然是猶非天下之至重者也士巖當<lb/>
益思所以任夫至重者哉<lb/>
　　送李中父使征東行省序<lb/>
<pb n="KR4d0516_WYG_004-14b"/>
高䴡在我朝如古封建國得自官人其秀民皆用所設<lb/>
科仕于其國皇慶間詔大比天下士自是始有試禮闈<lb/>
者然多綴末第或授東省宰屬或官所近州郡既歸即<lb/>
為其國顯官鮮更西度鴨緑水者夫自封建既廢天下<lb/>
仕者無不登名王朝其勢然也今高麗得自官人而其<lb/>
秀民往往已用所設科仕其國矣顧復不逺数千里來<lb/>
試京師者盖以得扵其國者不若得諸朝廷者為榮故<lb/>
雖得末第宂官亦甚榮扵其國况擢高科官華近為天<lb/>
<pb n="KR4d0516_WYG_004-15a"/>
下之所共榮者乎元統元年天子親策進士旅叨掌試<lb/>
卷簾内高麗李糓所對策大為讀卷官所賞乃超寘乙<lb/>
科宰相遂奏為翰林國史院檢閱官亦榮矣明年制詔<lb/>
天下興學校中父得捧制書東還且将以其舉于朝廷<lb/>
者恱乎親以及其鄉黨也余壮其行告之曰子歸見邦<lb/>
人諸友宜言上文明立賢無方未嘗鄙夷逺人如曽青<lb/>
丹砂不産于中國而中國實用之士患不適扵用不患<lb/>
中國之不已用也不然興學之詔何以逺頒于兹土哉<lb/>
<pb n="KR4d0516_WYG_004-15b"/>
易之漸曰鴻漸于逵其羽可用為儀吉吾将見揚翹于<lb/>
東方者與中父翩翩而来儀乎<lb/>
　　劉沂州慶夀詩序<lb/>
臨沂劉瓚文瑞為集賢都事時其父信甫母田夫人已<lb/>
推恩拜官封搢紳為文辭榮之今瓉官儀曺秩五品信<lb/>
甫又以子貴拜奉訓大夫益都路沂州知州飛騎尉臨<lb/>
沂縣男田夫人封臨沂縣君沂州今年八十有八夫人<lb/>
八十有二扵是大夫士又為歌詩以誦詠其福履之盛<lb/>
<pb n="KR4d0516_WYG_004-16a"/>
屬余序余嘗觀于樹藝之事矣生息蕃廡而利之收倍<lb/>
焉者必風雨之時土地之沃而人事之周也三者缺一<lb/>
焉則其生也弗遂惟人亦然天之所畀者厚身之所積<lb/>
者充子孫之孝養無不至則其所享必有優于人者矣<lb/>
彼有所不足者非賦予嗇于有生之初則培植不加于<lb/>
有生之後甚至戕其所得扵天者不然同生宇宙間何<lb/>
萬有不齊哉沂州孝友忠信能冲澹以養父心勤約以<lb/>
資生畜書以教子捐貲以周人之急而善徳又足以善<lb/>
<pb n="KR4d0516_WYG_004-16b"/>
其里俗伉儷皆登上夀居鄉邦受禄養安強夷愉無有<lb/>
不惬扵心豈非得之天者厚積之已者充而養志者之<lb/>
無不至而致然歟嗚呼何沂州扵斯三者之獨偹也漢<lb/>
官儀三老五更取男女完具者則入雖有徳有夀又必<lb/>
以有子為可貴况有子篤於孝又以寵禄及其親乎雖<lb/>
然吾聞化國之日舒以長方今四海寜謐和氣充鬯沂<lb/>
州得享安榮扵夀域之内則得于朝廷者多矣又不但<lb/>
三者之偹也<lb/>
<pb n="KR4d0516_WYG_004-17a"/>
　　送劉粹衷赴旌徳令序<lb/>
劉君粹衷之為旌徳令也客有過予而言曰粹衷名進<lb/>
士其為人也和而易宜在館閣為文章從容搢紳間奈<lb/>
何治縣縣難治也必有彊明之才而後可以剸劇粹衷<lb/>
奈何治縣予應之曰子以後世之吏求粹衷乎世以彊<lb/>
明稱者未必良吏也彊而無以養之必嚴刻明而不善<lb/>
用必苛察以嚴刻苛察而施諸政亦難為下矣大抵若<lb/>
是者皆急扵近名近名非良吏也古之君子未嘗有心<lb/>
<pb n="KR4d0516_WYG_004-17b"/>
扵治人而人未嘗不治扵君子誠以待物則物無不孚<lb/>
公以涖事則事無不當君子之身禮樂之器也政教修<lb/>
禮樂之用行焉禮樂之用行民将不治而化矣是可與<lb/>
嚴刻苛察者言哉孔子曰斯民也三代之所以直道而<lb/>
行也盖民不難治後世無善治之吏扵是乎有難治之<lb/>
民及其難治而又急之則所治者與治之者俱困矣詩<lb/>
不云乎豈弟君子民之父母孰謂和易者不足以治縣<lb/>
夫麟儀儀鳯師師不鷙不獰飛者走者莫不為之先後<lb/>
<pb n="KR4d0516_WYG_004-18a"/>
麟鳯亦何用其鷙與獰哉粹衷方将為麟鳯于旌徳旌<lb/>
徳之人方将先後之不暇而子顧以向者之言惑之無<lb/>
乃不可乎客唯而去明日粹衷来别因述與客言者為<lb/>
粹衷道之<lb/>
　　周此山集序<lb/>
風雅頌不作詩之變屡矣大抵與世相為低昂其變易<lb/>
推也近世為詩者言愈工而味愈薄聲愈號而調愈下<lb/>
日鍛月錬曽不若昔時閭巷刺草之言世徳之衰一至<lb/>
<pb n="KR4d0516_WYG_004-18b"/>
于此我國家以淳龎大雅之風丕變海内為治日久山<lb/>
川草木之間五色成文八風不奸士生斯時無事乎文<lb/>
章而其言自美况以文章而歌詠雍熈之和者乎周此<lb/>
山先生自括蒼来京師訪予靈椿寓舍與語竟日知能<lb/>
為詩因索其所作觀之何其言之藹如也夫志得意滿<lb/>
者其辭驕以滛窮而無所遇者其辭鬱以憤高蹈而長<lb/>
往者其辭放以傲先生懐才抱藝蚤有意扵用世既而<lb/>
託迹丘園不見徴用且老矣今考其詩簡澹和平無鬱<lb/>
<pb n="KR4d0516_WYG_004-19a"/>
憤放傲之色非有徳者能如是乎傳曰温柔敦厚詩教<lb/>
也先生可謂有温柔敦厚之徳矣予官橋門七年凡四<lb/>
方文字當程校者皆與寓目焉嘗疑山林間必猶有可<lb/>
觀者未之見也此詩盖余所謂未見者乎因為選其最<lb/>
佳者得若干首題為周此山先生集云<lb/>
　　丁氏世譜序<lb/>
周小史奠繫世辨昭穆其世譜之攸作乎夫繫世固邦<lb/>
國之志然凡得立宗以綴其族者非有譜識所從出條<lb/>
<pb n="KR4d0516_WYG_004-19b"/>
所由分則世逺族衆其繫必紊而昭穆之辨淆矣此世<lb/>
譜不可以不作也餘不丁氏吳興大姓也昔國家用兵<lb/>
江南時其家文籍盡散軼世緒無所于考清溪君道純<lb/>
蚤已出家為道士乃惕然以為隠憂蒐遺討殘積以嵗<lb/>
月作丁氏世譜一卷幹枝扶踈綱䋞聮絡而凡祖考告<lb/>
身舉削遺文墓誌咸載又求誌之不存者買佳石重刻<lb/>
之作時思菴墓側徴記名人與是編共傳于旡窮嗚呼<lb/>
六十年来故家子孫宅宅田田有不能道其先世一事<lb/>
<pb n="KR4d0516_WYG_004-20a"/>
者孰謂丁氏世譜乃出于其後人之出家為道士者乎<lb/>
丁氏三世武弁至宣教公始力學登進士第為天子史<lb/>
官斯亦榮矣典教南康日嘗叅訂朱氏儀禮經傳通觧<lb/>
鋟梓以行扵世夫先王之為教也莫重于禮禮經亡缺<lb/>
之餘莫偹于此書朱子于此盖終身拳拳焉然則譜中<lb/>
所載事實此其最章章然者也又何必以他功業自見<lb/>
扵世哉余謂禮所以秩人紀也世譜作則人紀秩而禮<lb/>
行焉丁氏世有禮學冝能作是譜歟或曰老子為周史<lb/>
<pb n="KR4d0516_WYG_004-20b"/>
為禮師清溪君又有得扵此歟<lb/>
　　祭噐圗序<lb/>
元統三年春太廟署言延祐中朝廷遣官至錢塘造太<lb/>
室祭器工物精純俱中法度乃者文宗皇帝升祔器皿<lb/>
趣辦一時視列室所陳功苦弗類宜用延祐故事更造<lb/>
之太常以其言言諸禮部而上于中書中書移浙江行<lb/>
省如所請而遣太常從事曰伴住者來視工扵是行中<lb/>
書省參知政事富珠哩某與左右司都事李某任程督<lb/>
<pb n="KR4d0516_WYG_004-21a"/>
事有司承命唯謹以是年六月壬申為冶鑄尊罍彛豆<lb/>
登鉶簠簋盤坫盆勺之類凡百有四事吉金在鎔範制<lb/>
孔良錯鏤磨治光潤龍變八月己未告成載如京師夫<lb/>
禮非器不存而敬者禮之所以存也器有未善則所存<lb/>
者有不足矣先王之扵祀事所以偹物而致美也今天<lb/>
子以仁孝承宗祧以禮樂風天下嵗時祼薦登降俯仰<lb/>
之間敬之所存其不在斯乎<lb/>
　　送甘允従甫北上序<lb/>
<pb n="KR4d0516_WYG_004-21b"/>
天可得而知乎曰天難知而理可尋霜未隕而裘褐製<lb/>
日未入而膏燭具何也人知燠寒晝夜之必相代而至<lb/>
也夫既知其必相代而至也而或戚戚扵未至或用其<lb/>
知力以求其所不必至是皆謂之不能知天陳留甘允<lb/>
従甫年少富才華天厯中遭逢聖明得在廷閣從搢紳<lb/>
先生纂經世大典方進用俄以病去乆之来江南補行<lb/>
省掾又拓落不偶扵是閉門讀書治文章窮巷草滅屨<lb/>
而允從之學大進矣夫蓄之厚者其用舒鬱之乆者其<lb/>
<pb n="KR4d0516_WYG_004-22a"/>
逹茂允從去此其将有得于天乎天何心哉盈虗消息<lb/>
相推而至者天不能嗇扵人而人不能辭扵天也今中<lb/>
書左丞耿公器識宏朗位高而禮恭海内之士咸願進<lb/>
見兾得展布尺寸况允従有知遇之素顧不得少自見<lb/>
扵宰都物之地乎吾知允從将有得扵天者殆亦扵是<lb/>
乎卜之嗚呼余閱世深矣事皆不足據惟天最可信允<lb/>
從其行矣哉<lb/>
　<lb/>
<pb n="KR4d0516_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷四<lb/>
</p>
<p>
</p>
  </div>
<div>
<head>安雅堂集卷五</head> <lb/>
    <p>
<pb n="KR4d0516_WYG_005-1a"/>
欽定四庫全書<lb/>
　安雅堂集卷五<lb/>
　　　　　　　　　　　　　　元　陳旅　撰<lb/>
　序<lb/>
　　宋景濂文集序<lb/>
金華有二先生曰栁公道傳曰黄公晉卿皆以文章顯<lb/>
名當世予逰薦紳間竊獲窺其述作栁公之文龎蔚隆<lb/>
凝如泰山之雲層鋪叠湧杳莫窮其端倪黄公之文清<lb/>
<pb n="KR4d0516_WYG_005-1b"/>
圎切宻動中法度如孫呉用兵神出鬼没不可正視而<lb/>
部伍整然不亂金華多竒山川清淑之氣鍾之扵人故<lb/>
發為文章光焰有不可掩如此予方歆艶二公以為不<lb/>
可幾及客有授予文一編者讀之見其辭韵沈鬱類栁<lb/>
公體裁嚴簡又絶似黄公驚而問焉乃二公之鄉弟子<lb/>
宋君濓之為也因作而曰大哉文乎不可無淵源乎西<lb/>
京而下唯唐宋為盛宋姑不論以吳興姚鉉所集唐文粹<lb/>
觀之奚啻三百餘姓雖張蘇蕭李常楊之流氣逸辭雄<lb/>
<pb n="KR4d0516_WYG_005-2a"/>
各自名家終不能返于古何哉無所宗也獨韓愈氏吐<lb/>
詞持論一本之六經然後斯文煥然可觀故凡經其指<lb/>
授者往往以文知名于一世夫渾涵彌綸之道淳龎冲<lb/>
雅之音欲藉是以宣揚之使其文字各従職而不紊苟<lb/>
不傳之扵師奚可哉我國家混一以來光嶽之氣不分<lb/>
大音斯完中統至元間豪傑之士布列詞垣難以一二<lb/>
数天厯以來海内之所宗者唯雍虞公伯生豫章揭公<lb/>
曼碩二公而已二公之所指授其必有異于庸常哉設<lb/>
<pb n="KR4d0516_WYG_005-2b"/>
以韓愈氏方之二公則濓當在李翺皇甫湜之列也予<lb/>
雖不能文不可謂無意于斯譬猶候蟲而時一鳴也其<lb/>
視二公黄鍾大吕之音果何如也竊喜金華山川之秀<lb/>
代不乏人而二公之學有所傳故因序濓之文而敢志<lb/>
其私焉<lb/>
　　江浙省郎中實喇卜伯温之官序<lb/>
國家制行省以莅外服體勢侔中書以所制者逺所統<lb/>
者衆所寄者為甚重也然而以勲戚大臣之柄政扵上<lb/>
<pb n="KR4d0516_WYG_005-3a"/>
也連帥牧守羣有司之禀命于下也乃使数君子者於<lb/>
其間綜治文牘論定可否欲上無所咈而事中律度下<lb/>
有所受而物順軌則使百十郡邑之民無或有愁苦之<lb/>
歎而政無不成者則幕僚之為任亦難矣然而舉同幕<lb/>
之議而顓裁之猶以其身任責扵上下而不得有所顧<lb/>
避者則元僚之為任尤難也而况任是責扵江浙又有<lb/>
尤難于他省者乎至元六年山北亷訪副使實喇卜伯<lb/>
温除江浙行省郎中盖慎選也伯温精明而醇愿闓鬯<lb/>
<pb n="KR4d0516_WYG_005-3b"/>
而縝理通經學古而用之不迂練覈吏事而本之以仁<lb/>
義凡前代治亂得失之迹與所厯山川形勢城邑廢置<lb/>
民物豐耗以至古今張弛之所以不同者皆有所考證<lb/>
以致其用世之心焉故内而為監察御史外而為諸省<lb/>
宰士諸部使者聲稱皆大聞扵時若伯温者固宜從容<lb/>
著定以賛襄天子之大化乃復屈寘逺外使任其所尤<lb/>
難者無以方今之江浙有不得不寘若人于上府固不<lb/>
暇為伯温計耶嗚呼東南民力竭矣而一省所上土賦<lb/>
<pb n="KR4d0516_WYG_005-4a"/>
恒居天下十六七伯温所任之尤難者有不在于兹乎<lb/>
夫有嘉樹也必務培其本而後落其實而食之今江海<lb/>
之上有嘉樹焉伯温往封植之它日余南還従伯温休<lb/>
于樹間以觀秋風之落其實也<lb/>
　　静觀齋吟藁序<lb/>
三百萹而下漢魏諸詩弗可及已晉宋間則陶淵明為<lb/>
最高後世之務為平澹者多本諸此然而甚難也盖平<lb/>
則貌凡澹則味薄為平澹而貌不凡味不薄此以為甚<lb/>
<pb n="KR4d0516_WYG_005-4b"/>
難也唐大名家如杜少陵諸人不得専以是體論之若<lb/>
韋蘇州輩其亦平而不凡澹而不薄者乎盖其天趣道<lb/>
韻之妙有非學力所能致者鮑溶輩固徒苦耳余久在<lb/>
京師四方瑰竒偉麗之觀萃焉比得鄱陽劉芳伯之詩<lb/>
而觀之何其獨為是平澹者也余聞芳伯治易書詩三<lb/>
經沉潛理性之藴則其養于中者有素矣平生隠居清<lb/>
澹之鄉日與雲煙水石相上下悠然以忘老則其誘于<lb/>
外者無所乎入矣中有所養而外無所誘則其冩之扵<lb/>
<pb n="KR4d0516_WYG_005-5a"/>
吟詠之間者豈世之學為詩者所能至哉余雅慕古製<lb/>
以家貧逐禄奔走無好懐時有酧應之作皆不過所謂<lb/>
貌凡而味薄者毎一萹成令人自厭数欲力變其所為<lb/>
卒不能變而止耳何日從芳伯山水間盡洗塵抱収清<lb/>
氣而養之或者其可以少自變乎能少自變則進而與<lb/>
芳伯共攀前人之逸轡而相與往来于寥廓之表芳伯<lb/>
名傳其先有曰宇者慶厯二年進士官至祕書丞弟定<lb/>
皇祐二年進士官至吏部侍郎與蘇文忠公為友文學<lb/>
<pb n="KR4d0516_WYG_005-5b"/>
之緒逺矣<lb/>
　　陳允恭捕蝗序<lb/>
至元又六年之夏六月大興尹以京畿蝗聞于朝俾其<lb/>
屬乗傳往捕之蒙古學教授陳允恭数涖賑糶有能績<lb/>
至是委捕蝗寳坻允恭循行五十八社見蝗甚而役夫<lb/>
社不滿百諸社不過六七千又皆其人之貧且瘁者允<lb/>
恭悉遣散去更集富有力者得二萬餘人使伐蝗其法<lb/>
用牛犁田側為長塹中為子井以葦席席壁其一面驅<lb/>
<pb n="KR4d0516_WYG_005-6a"/>
蝗入其中殺而瘞之燥敗稼者有罪縣長吏以下咸受<lb/>
要束以告戒其民允恭見蝝之在北鄉者布地十五里<lb/>
念沴菑之作恐人力不足以勝之則出私錢具禮神之<lb/>
物禱于其鄉之神旦日父老來言蝗之大者食其小者<lb/>
殆盡矣扵是復設具禱城隍神既而諸社皆来言蝗去<lb/>
矣其在者皆自死矣允恭審其然因告之曰今天子仁<lb/>
聖百神受職故蝗不為灾爾民亦知之乎父老皆曰是<lb/>
固然亦官賢明能勝委也乃皆聯帛為廣幅緣以色繒<lb/>
<pb n="KR4d0516_WYG_005-6b"/>
書賛譽之辭以送之余聞而言曰詩不云乎田祖有神<lb/>
秉畀炎火去蝗信有神也而感神則有道也夫民心者<lb/>
神之所馮而感應之機在焉怨結于田野之間既足以<lb/>
召菑及捕蝗令下又大擾其人而使貧且瘁者服其役<lb/>
是固感神之道乎古之賢守令能使孽蟲不入其境者<lb/>
非有他術亦惟致謹扵感應之機而已矣允恭亷敏而<lb/>
恵慈善聞已播扵賑糶之日及至寳坻捄菑恤窮之心<lb/>
藹然見諸行事神喜其所為故禱之即應可謂得感神<lb/>
<pb n="KR4d0516_WYG_005-7a"/>
之道者矣嗟乎由京師以至窮海之民皆吾君赤子也<lb/>
安得臨民者皆如古守令之能弭菑以厚其生乎吾即<lb/>
近以度逺葢不能無所感矣允恭未嘗有民社之寄徒<lb/>
沿檄粗見一二已若此所謂一命之士有足以濟夫物<lb/>
者其允恭乎吾之所以叙其事者亦将告夫勢位之愈<lb/>
于允恭者也<lb/>
　　送蘇伯脩治書西臺詩序<lb/>
至元又六年之冬十月吏部尚書蘇公伯脩拜西行䑓<lb/>
<pb n="KR4d0516_WYG_005-7b"/>
治書侍御史薦紳先生暨諸能詩者相與託物命題分<lb/>
而賦之以寓比興于飲餞之日而屬余書其右簡古之<lb/>
人以王命而之四方也則朝之公卿大夫士賦詩以送<lb/>
之所以導至意詠美徳而諷勉之也尹吉甫送申伯之<lb/>
詩曰申伯之徳柔惠且直送仲山甫則曰仲山甫之徳<lb/>
柔嘉維則又曰柔亦不茹剛亦不吐何其善言君子也<lb/>
盖君子之道時措乎至中又豈有柔剛之偏哉昔者伯<lb/>
脩之乆䖏乎文儒之館也人苐見冺冺黙黙惟沉潜載<lb/>
<pb n="KR4d0516_WYG_005-8a"/>
籍他無若所能者一旦拜監察御史發精明扵温厚之<lb/>
中所至平反宿寃釐正百度雖風裁凝逺而未嘗有不<lb/>
近人情之態更厯中外展采指事凡能吏以為難者皆<lb/>
從容治辦雖才詣過人而未嘗有求勝于人之心盖其<lb/>
天質之美又善學以成其徳不剛不柔其殆尹吉甫之<lb/>
所云者乎世之儒者類以巽懦不事事為世詬病或以<lb/>
才稱又往往務為狡黠不欵實以取棄扵君子之二者<lb/>
皆質之偏而不善學者也國家設兩行䑓西䑓獨控四<lb/>
<pb n="KR4d0516_WYG_005-8b"/>
省地而治書之為職前代所謂協律令者也律令者官<lb/>
司之守而生民之休戚繫焉以是而委諸質之偏其可<lb/>
乎哉伯脩可謂宜扵其職者矣夫物之在天地間高下<lb/>
巨細壮弱動静之萬不同者其質固不能以不偏也故<lb/>
推一物以為喻不若羣彚之博依擅孤唱以寡和不若<lb/>
雅曲之並奏此分題賦詩之所以能具夫形容之妙而<lb/>
鳶飛魚躍之趣有不可勝言者矣伯脩将即諸賢所詠<lb/>
之物以益騐夫道體之著得詩人言外之意以益感夫<lb/>
<pb n="KR4d0516_WYG_005-9a"/>
性情之微律令之協其亦在扵此乎雖然吾黨之所以<lb/>
望伯修者不止在兹行也<lb/>
　　送俞伯康廵檢序<lb/>
昔者聖人之制深衣也可以為文可以為武可以擯相<lb/>
可以治軍旅盖士之為學干戈羽籥與誦絃禮書並習<lb/>
也既學而入官則無施不宜後世文武殊科士之為用<lb/>
始有不通者矣國朝念儒者淹積選曺有終身不得一<lb/>
命者而逺方㳺徼之官恒缺于是以當為州郡校官而<lb/>
<pb n="KR4d0516_WYG_005-9b"/>
齒未暮者充焉夫儒者平日雅雅馴馴心神智術不越<lb/>
乎筆研文字之間一旦擁裘函持弓矛逐捕姦詐冦攘<lb/>
于山區海聚之出沒亦難矣故前後之鰥厥官者常相<lb/>
踵宰相知其然以為寜使之激厲以效用不忍使之空<lb/>
老于草野而止也夫今之為教雖與古人不同然明體<lb/>
適用之學亦有可得而講焉者士何為而不是之學哉<lb/>
吳郡俞伯康謹飭而茂達其父邦亮先生有古學嘗著<lb/>
書說東南學者多宗焉伯康克世其學又蚤與世故相<lb/>
<pb n="KR4d0516_WYG_005-10a"/>
周旋為庠序師所至以賢能稱今去為邵武泰寜之朱<lb/>
口廵檢吾知其又以賢能稱矣庠序師與㳺徼固大不<lb/>
相類然善用其才者随所處而得其道譬良工之制器<lb/>
也為方則極其方為圜則極其圜不善為方而曰我善<lb/>
為圜吾不信也李伯紀丞相偹文武之資能却大敵平<lb/>
大盜天下惜其亟黜而不用至今士大夫論宋世之事<lb/>
未嘗不於公之出䖏而三歎焉詩云高山仰止景行行<lb/>
止伯康仕公鄉邦豈不亦有所興起乎毋謂廵檢位卑<lb/>
<pb n="KR4d0516_WYG_005-10b"/>
不敢上援李伯紀事余欲伯康效李伯紀不以位言也<lb/>
　　杜徳明同知唐州序<lb/>
京師故家能禮賢士以成其子弟者稱杜氏杜氏起武<lb/>
弁至左丞公為刑部尚書于世祖皇帝時能平亭疑獄<lb/>
活垂死者甚衆其子太常公連典大郡有恵政其民至<lb/>
今思之父子既皆樹徳以益殖其世太常公又以為子<lb/>
弟不可以不學也不學則将落吾殖也乃闢館舍延師<lb/>
儒使諸子受業學士大夫至其家必治具使其子奉觴<lb/>
<pb n="KR4d0516_WYG_005-11a"/>
豆周旋以収聞見之懿公之夫人又克相其志于是伯<lb/>
子徳宏仲子徳明皆以文學稱搢紳間徳宏用祖廕仕<lb/>
今為河南府推官矣徳明亦以父廕同知唐州昔太常<lb/>
欲館余與徳明講學以余方教國子不可去而止及余<lb/>
自江南還京師則太常已捐世乆矣徳明念其父之有<lb/>
遺言也因内兄翰林趙大本致余于其塾日夕相與論<lb/>
道藝凡七閱月情誼既篤則相與不蚤為恨以終當别<lb/>
去為憂也屬余丞胄監徳明唐州之迓騎亦至将行謂<lb/>
<pb n="KR4d0516_WYG_005-11b"/>
余曰今别去矣能無一言以贈我乎余惟昔之仕者士<lb/>
與公卿家子弟二者而已而士有窮居讀書于林野閭<lb/>
巷之陋邦國廟朝典章儀文之盛未覩也一旦以其荒<lb/>
容踈言出與物接往往持古人所不可行于今者而強<lb/>
行之至扵敗踣為世鄙笑者何可勝紀故或者謂用門<lb/>
閥子弟為愈于此以其父兄習見于平日者足以施于<lb/>
時也然子弟類皆不近儒生厭方冊服玩宴樂以有官<lb/>
位六籍所載與凡古之人良法美意槩有所未知也其<lb/>
<pb n="KR4d0516_WYG_005-12a"/>
所習見者果足以應方来事變之無窮者乎士與子弟<lb/>
胥失之盖如此徳明席累世官業之舊従乃翁厯中外<lb/>
習見者既富而復治吾黨之業殆欲兼得所謂胥失之<lb/>
者持此以往吾知唐州之有善治也唐州土沃俗美而<lb/>
訟簡公田之入足以養親遇賔客将無有戚子之心者<lb/>
視事之暇尚與州之秀民老人講求前聞以増益其所<lb/>
未知為他日大用之地也<lb/>
　　張武定廟堂詩序<lb/>
<pb n="KR4d0516_WYG_005-12b"/>
幽并多豪傑之士以忠孝著當世又能以義處死生之<lb/>
際則武定張公其人焉公燕之東安人諱宏綱字憲臣<lb/>
趫勇有智謀自少従軍能擐甲超騎年十八父忠烈公<lb/>
為仇家所䧟旦日将就戮武定夜入獄奮挺擊守者踣<lb/>
三人衆不敢動遂與父俱逃主将復繫其母營中又竊<lb/>
負去世祖皇帝未臨御時親帥師伐宋募集勇士公父<lb/>
子應募従攻鄂州先登世皇還即大位扈駕北征又従<lb/>
大帥阿术狥地漢淮諸郡宋将夏貴兵㝡强丞相伯顔<lb/>
<pb n="KR4d0516_WYG_005-13a"/>
毎以公父子當其鋒輙勝之宋相賈似道駐兵丁家洲<lb/>
則為先鋒却之與張世傑戰焦山與姜才戰揚州以至<lb/>
滅宋征交趾平廣西洞蠻公父子戰功居多公由忠顯<lb/>
校尉累官至昭勇大将軍以其兵鎮江隂又移戍淮東<lb/>
之通州二州之民皆安焉大徳五年有劉深者言西南<lb/>
夷曰緬國者可以兵取朝廷授深行省右丞使以兵往<lb/>
深與公有宿釁迫公同行公年六十五矣計不得脫則<lb/>
曰即死深手不若死于戎行吾其擇死所乎至鬼州畫<lb/>
<pb n="KR4d0516_WYG_005-13b"/>
計深皆不從驅兵入險阨餽運不繼士卒飢憊不能戰<lb/>
深棄軍宵遁公遂力戰以死及槥歸燕山通州之民迎<lb/>
祭不勝悲乃相與立祠堂祀之公卿大夫與凡朝野之<lb/>
士皆為歌詩以哀悼之父殁之二十四年制贈宣忠秉<lb/>
義功臣資善大夫湖廣等䖏行中書省左丞上護軍追<lb/>
封齊郡公諡武定以公子集賢直學士漢之請也後至<lb/>
元四年漢以通人之新武定祠也與其子孫親戚言曰<lb/>
吾年雖七十餘又目眚久不能視然當往新祠燎黄以<lb/>
<pb n="KR4d0516_WYG_005-14a"/>
告天子之有嘉貺也并以羣賢所為廟堂歌詩鋟諸梓<lb/>
庶吾父之所以死者白扵世也具舟且行俄疾作不起<lb/>
子元永䓁痛其父之不得終厥志也乃以向所稡詩竟<lb/>
刻之騷體居首長歌次之五七言唐律又次之作者之<lb/>
名位高下與夫嵗月之先後不計也元永以旅嘗見于<lb/>
其父使序其編端嗚呼人孰無死而死有重于泰山亦<lb/>
有輕于鴻毛當深宵遁時不戰死終亦為深所害害必<lb/>
名不善不善則身與節俱䘮于其手矣公既得死所則<lb/>
<pb n="KR4d0516_WYG_005-14b"/>
雖殞其身而平生之所存者不亡也使天下後世誦廟<lb/>
堂之詩哀公之心而想見其為人公不尤存扵無窮乎<lb/>
公之子孫所以拳拳扵是詩之傳者盖以此耳張氏自<lb/>
武毅公以来能以忠孝世其家學士雖不以甲胄效用<lb/>
為監察御史以直言論國事幾危其身服勤祖父之事<lb/>
則至死而後已可謂能具忠孝之節者矣元永兄弟又<lb/>
克樹立以繼承先志天其昌忠孝之家使多賢子孫以<lb/>
永其休聲乎<lb/>
<pb n="KR4d0516_WYG_005-15a"/>
　　送顧達卿安豐縣尉序<lb/>
廣信顧達卿由四門生補吏以年勞得尉安豐而徴言<lb/>
扵余余告之曰安豐在宋世為鄙民習戰鬬攻刼豪勁<lb/>
難揉馴自國家混一以来舊俗日變戰鬬攻刼者皆服<lb/>
勤農畆豪勁者皆轉為良善又其地廣沃足衣食無萑<lb/>
苻之警承平盖六七十年矣為尉于此者亦何幸而與<lb/>
斯民相安扵斯時乎吾嘗見尉逐捕冦敓所至犬雞弗<lb/>
寜往往縱求盗嗾為惡者引善族以濟其貪欲又或藉<lb/>
<pb n="KR4d0516_WYG_005-15b"/>
是以為功名夫尉以靖民也而尉則擾之尉以除賊也<lb/>
而尉則賊之民焉用若是者之尉其邑也達卿欵愿而<lb/>
闓敏乆從搢紳先生知所以為學者矣今之安豐也宜<lb/>
以忠信甲胄仁義干盾保衛斯民于泰和之囿使盗畏<lb/>
尉而民不知有尉則為尉之道得矣<lb/>
　　送李守中下河廵檢序<lb/>
鰲溪書院山長李君守中之謁選吏部也以校官闕少<lb/>
借注□之寜都州下河廵檢将行以奎章學士蜀郡虞<lb/>
<pb n="KR4d0516_WYG_005-16a"/>
公所為序示余求一言繼其後虞公善守中之能長鰲<lb/>
溪也以為昔人置書院易郡縣學之所以為學者意欲<lb/>
守中得教授一郡則以昔人之施于書院者而施于所<lb/>
教之郡學又恐郡學拘時文之習不得如在書院之為<lb/>
者夫使守中得為教授猶恐有所不得為者今以㳺徼<lb/>
為職則雖郡學之所為者不得為矣况得為昔人之所<lb/>
施于書院者乎守中是行則尤非虞公之所望也雖然<lb/>
書院治為已之學也以是為教則無往而非吾施教之<lb/>
<pb n="KR4d0516_WYG_005-16b"/>
地也古之行于吏治與講于庠序者非有二道故在泮<lb/>
有囚馘之獻而謀帥亦有詩書禮樂之選孰謂㳺徼之<lb/>
地不足以施昔日之施于書院者乎守中誠能以所以<lb/>
為山長者為廵檢使其人皆被服文教無敢為非義者<lb/>
則下河之民皆吾書院之弟子也虞公聞之則亦莞爾<lb/>
而笑矣<lb/>
　　送盛克明貳泰州稅使序<lb/>
余聞揚州盛克明之名乆矣毎従江南上京師艤舟䢴<lb/>
<pb n="KR4d0516_WYG_005-17a"/>
溝輒不得一邂逅今嵗克明北游與其里人陳新甫見<lb/>
余于居賢坊之官舍觀其言論風致信佳士也至問其<lb/>
生平出處之概則若有不釋然者一日新甫為余言克<lb/>
明先為隨州學正淮東宣閫辟為掾尋以誣去檄改荆<lb/>
湖北道掾以親老辭它閫知其詘于誣而愛其有才也<lb/>
乃皆以書來辟皆謝不就河南省平章全公好崇奨賢<lb/>
士謂不可使克明事刀茟筐箧薦為廬州之景賢書院<lb/>
山長山長嵗滿當教授一郡吏部以闕少借注泰州稅<lb/>
<pb n="KR4d0516_WYG_005-17b"/>
課副使監察御史為辨前誣而洒雪之所不釋然者一<lb/>
旦釋然矣余觀克明掾淮東時事盖易所謂行人得牛<lb/>
邑人之灾者歟天理不可誣而公論著扵朝廷則所謂<lb/>
天下雷行物與旡妄者歟苟旡妄而得灾則不宜有以<lb/>
動其心也天理之旡妄不足恃也及公論既著則亦旡<lb/>
妄者之必然也非有不當得而得之為可喜也克明家<lb/>
貧親老無以為養而官輒坎坷不能不動其心今坎坷<lb/>
既平而泰州去家又近足以便于養其親耶克明不釋<lb/>
<pb n="KR4d0516_WYG_005-18a"/>
然于昨日與釋然于今日者其心甚可念也<lb/>
　　程氏連理木詩後序<lb/>
程時叔先生在史館時余助敎國子暇日数往來相好<lb/>
也四子仲曰徐叔曰賚皆國子生時叔富經學敦行誼<lb/>
子皆雅飭嗜學其父殁已乆愈益輯睦願相與樹立以<lb/>
無墜其父之所存者于是其家棠梨有連理之祥翰林<lb/>
學士歐陽公序之詳矣徐與賚復屬余叙其後夫人與<lb/>
物同得天地之氣以生者也為兆物之物而能物夫物<lb/>
<pb n="KR4d0516_WYG_005-18b"/>
者人也故夫物之為妖為禎者皆人心有以致之况是<lb/>
木也而父之所手植而兄弟朝夕之所徘徊而顧瞻焉<lb/>
者豈不亦曰吾身親之枝也兄弟同一體也其本同則<lb/>
其枝弗可以相逺也觀物而興感積誠以動物感而動<lb/>
動而應者有不在扵兹乎昔者詩人以枤杜興獨居而<lb/>
無兄弟枤杜者特生之棠也無兄弟則如棠之特生兄<lb/>
弟友愛則棠梨之連理見于其家宜矣嗟乎世之人自<lb/>
剪其枝葉以至戕其本根者盖有之矣君子之扵程氏<lb/>
<pb n="KR4d0516_WYG_005-19a"/>
也能不喜聞而樂道之乎而兄弟冝益封殖兹樹余南<lb/>
還道出句章當為子賦角弓之詩諸賢所為詩子則為<lb/>
我歌之<lb/>
　　佩玉齋類槀序<lb/>
江寜楊先生以學行文章著當代然攷其平生出處在<lb/>
朝廷之日殊少晚嵗待制禁林即又以病去尋以老致<lb/>
其事人謂先生得久扵其位則所以鬯宣皇仁而斧藻<lb/>
休光于無窮者宜何如夫何造物者鍾以至美而嗇扵<lb/>
<pb n="KR4d0516_WYG_005-19b"/>
大用使忽忽以老徒以所藴日授其所從㳺者而已豈<lb/>
積之乆者其發遲約于前固所以裕于後耶先生二子<lb/>
皆賢而有才伯曰文舉訪余錢塘官舍知余嘗業觚翰<lb/>
以為食者出示近藁一帙其言騁而不放嚴而不靡敦<lb/>
樸而不野刻雕而不鑿盖非徒文也學殖于内而文達<lb/>
于外也其用功亦不淺矣冠士冠服士服林林乎肩摩<lb/>
而踵接也求士之實不得一二焉况求一家父子兄弟<lb/>
之皆有其實乎吾楊氏者可謂卓然出扵千百之中造<lb/>
<pb n="KR4d0516_WYG_005-20a"/>
物所以與之者獨甚厚猶以先生不大用而疑造物之<lb/>
嗇者細人之膚見也文舉貌碩齒富仕進方開殆與其<lb/>
弟聯軌並進以所學發于事業而炳如丹青者著于典<lb/>
冊之盛人将曰楊先生所未用者今扵其子用之矣則<lb/>
先生未嘗不大用也嗚呼人之望文舉兄弟也亦重矣<lb/>
　　鄭濤字序<lb/>
初予讀浦江鄭氏家範嘆其扶導之有方意必多佳子<lb/>
弟出于其間恨未之見一旦列讌于祭酒之堂忽鄭深<lb/>
<pb n="KR4d0516_WYG_005-20b"/>
仲幾自外至且謂予曰深弟名濤已嘗筮賔行三加之<lb/>
禮字之曰仲舒矣濤慕先生之風當深来燕時濤再三<lb/>
為深言欲求先生之文以自朂今深将南轅願先生有<lb/>
以教濤也予復之曰是惡用余文為哉余自閩南北走<lb/>
京師六七千里間嘗冥觀水之文矣初踰錢塘見怒濤<lb/>
自海門來神怪隳突不可具状縱者横者趨者迎者昻<lb/>
者俯者衝而鬪者欲升而復偃者奮将擊而回薄者雷<lb/>
霆方驚而風雨至者萬騎衷甲乘秋風而疾驅者予竊<lb/>
<pb n="KR4d0516_WYG_005-21a"/>
意水之文已止扵此而他水不能皆然也及渡大江也<lb/>
亦然非惟大江也及泝黄河也亦然江與河雖不如錢<lb/>
塘之潮汐有時而水之文相與衝激而成則無少異予<lb/>
又竊意天下之水唯相激然後成文不激則不能文也<lb/>
及休沐之餘與鑾坡諸公逰西山大湖間風挟水作聲<lb/>
勢無異于昔時所見者迨夫天開風定向之怒濤舒而<lb/>
為平夷一碧萬頃雲光下映塵埃不驚翔禽㳺魚飛泳<lb/>
左右靡不粲然可觀予方悟水之至文原在此而不在<lb/>
<pb n="KR4d0516_WYG_005-21b"/>
彼也天下文之妙者其能越是乎是知駕風鞭霆噴沙<lb/>
裂石者乃文之粗冠冕佩玉屹然山立動中矩度者方<lb/>
為文之至者也今以濤之名若字言之雖韓愈氏復生<lb/>
論文之妙亦不過此濤但當如司馬子長泝淮浮洛厯<lb/>
觀海内名山川以昌其文氣則天下文之妙者将在濤<lb/>
矣惡用予文為哉惡用予文為哉予聞濤盖鄭氏之佳<lb/>
子弟治進士業甚精予知其必見用于時故以古之學<lb/>
文者告之庶幾有以復于濤也他如脩身閑家之道則<lb/>
<pb n="KR4d0516_WYG_005-22a"/>
具載家範濤盖行之有素矣予何言哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0516_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷五<lb/>
</p>
<p>
</p>
  </div>
<div>
<head>安雅堂集卷七</head> <lb/>
    <p>
<pb n="KR4d0516_WYG_006-1a"/>
欽定四庫全書<lb/>
　安雅堂集卷七<lb/>
　　　　　　　　　　　　　元　陳旅　撰<lb/>
　記<lb/>
　　羣玉内司華直題名記<lb/>
天厯元年秋皇帝入纘丕緒戡定之後思與天下休息<lb/>
而底治於無為也明年某月乃作奎章閣于興聖殿西<lb/>
於以稽古而怡神焉故凡皇祖寳訓暨諸載籍與夫玩<lb/>
<pb n="KR4d0516_WYG_006-1b"/>
好之珍率于是乎在至順元年某月置羣玉内司以掌<lb/>
之司設監司一員司尉一員亞尉二員僉司二員司丞<lb/>
二員典簿一員又設給使八人司膳四人監司庫庫謂<lb/>
旅曰吾等入直得日望清光至幸也而上且思所以覆<lb/>
幬之俾留守張金界努作直舍于閣之旁凡居是官者<lb/>
將列名于壁以昭寵榮于無窮焉奎章學士虞集謂宜<lb/>
扁曰華直庫庫聞于上矣又嘗奏爾為記詔曰可以是<lb/>
臣旅謹再拜稽首而言曰聖天子以武㓛定大業以文<lb/>
<pb n="KR4d0516_WYG_006-2a"/>
德致太平天下無事宜優游巖廊之上而猶慮夫接于<lb/>
燕閒者有以湮乎出治之源也故非聖謨嘉言不留于<lb/>
聰明非古物雅器不陳于左右𤣥樞在天星緯環列而<lb/>
萬物順成于其下矣按周官王府掌王之金玉玩好兵<lb/>
器凡良貨賄之藏至于王之燕衣服祍席牀笫皆掌之<lb/>
今羣玉之司極天下之清華而無昔人煩猥之責雖居<lb/>
崑崙羣玉之山又何以加于此乎雖然傳有之曰孝子<lb/>
如執玉如奉盈洞洞屬屬然如弗勝如将失之人臣之<lb/>
<pb n="KR4d0516_WYG_006-2b"/>
事君如孝子之事親也詎止致謹于羣玉之所司物而<lb/>
已哉<lb/>
　　上都分學題名記<lb/>
天厯二年六月國子助教陳旅與學録辛傳鼎伴讀王<lb/>
勵王退思逯弼王劼等分學上都七月三日留守司具<lb/>
禮請開學中書省御史臺暨禁近諸賢來至又各助以<lb/>
尊爼之實禮成旅語于諸生曰車駕嵗幸于兹百司庶<lb/>
府罔不奔走盡瘁廼事非特有所任使必備輿馬畜資<lb/>
<pb n="KR4d0516_WYG_006-3a"/>
糧僦廬次不敢勤館人也唯學官與其徒得給驛傳委<lb/>
積至則與諸生大屋以處而有司歸餼焉公卿大夫又<lb/>
持酒肉醉飽之校其所為則唯朝夕講誦自資其所學<lb/>
不作勞于官也何惠貺之殷而責效之涼也如是哉竊<lb/>
嘗思其故矣國家所以優吾黨異于他職業者得非以<lb/>
吾道功用之大其他固莫可得而比歟然則吾黨之為<lb/>
責也重矣至元以來龎臣碩輔出於吾國學者㓛在社<lb/>
稷澤被生民有足徴已凡在斯堂者其毋愒毋玩毋忽<lb/>
<pb n="KR4d0516_WYG_006-3b"/>
毋誕當究心聖人之言約而有之于已舉而措之于事<lb/>
業則無媿于昔之為國學生者不然徒食縣官無補于<lb/>
治人得以議我矣若夫倚席不講唯竊稍焉則亦不能<lb/>
逭其責也語已諸生咸曰分學嵗有記以是語請識諸<lb/>
壁可乎曰惡乎其不可也是嵗八月望日皇帝御大安<lb/>
閣正大位大赦天下與民休息申命有司舉行學校糾<lb/>
舉之制二十日試上都貢士廿七日出院九月二日南<lb/>
還<lb/>
<pb n="KR4d0516_WYG_006-4a"/>
　　月樓記<lb/>
吉之萬安有劉國明氏隠居讀書而名其所居之樓曰<lb/>
月樓其弟國器在京師乆貴人賢士大夫多與之游國<lb/>
明用是亦聞扵人翰林直學士豫章掲公為書月樓兩<lb/>
大字國器又徴余記萬安在吉上㳺樓臨大江西對芙<lb/>
蓉峰峰秀最諸山北有五雲洲唐賈至舍人見有五色<lb/>
雲起洲上也南有知津閣宋蘇文忠公之詩在焉月樓<lb/>
蓋據清氣之㑹流光之所以徘徊于其間乎君子之為<lb/>
<pb n="KR4d0516_WYG_006-4b"/>
宫室也其崇卑廣狹之度翕宣爽燠之揆所以順隂陽<lb/>
適㳺息以燕其身頥其心者况欲有以逹夫吾之髙明<lb/>
者哉是故昔之為觀閣臺榭以出乎埃氛雲氣而憑之<lb/>
以望逺者或亦為進徳之具也然則為月樓以居者非<lb/>
欲有以達其髙明者與夫莫非髙也而為樓于江水之<lb/>
上莫非明也而延月于水上之樓國明亦善為進徳之<lb/>
具矣想夫素秋無雲碧落縣鏡川充灝彩交貫牖户於<lb/>
是而知心之為體亦若明月之在斯樓也識闇者質閡<lb/>
<pb n="KR4d0516_WYG_006-5a"/>
趣下者物累破閡而祛累非刻志于學其將能乎國明<lb/>
以悟夫所以至于上逹之道矣余姑記名樓之意以相<lb/>
勉也或者他日艤舟西江尚為國明賦之<lb/>
　　掲學士生祠記<lb/>
君子何其使人感之深而愛之至也思天下之物有不<lb/>
足以報之則唯願其生世之乆以庶幾夫深感至愛之<lb/>
心焉昔者召南之人之不忘召公也于其所嘗舍之木<lb/>
不惟不忍剪傷之至於稍屈其枝亦弗忍也於木猶然<lb/>
<pb n="KR4d0516_WYG_006-5b"/>
則當時之願扵其身者可知矣余讀甘棠之詩見召公<lb/>
猶生于天地之間而知後世生祠之所以作也今翰林<lb/>
直學士豫章掲公古之所謂君子者乎公以學行文章<lb/>
為天子近臣聲光著于海内亦已乆矣然賤者即之不<lb/>
知其爵之貴少者從之不知其齒之長愚不肖者遇之<lb/>
不知其人之智且賢蓋天性忠厚以樂易近物不以貴<lb/>
長賢智自逺也故所至士子皆依歸焉公有使令之人<lb/>
曰鄒福善事公公以其習上也誨誘挈提使得挺出于<lb/>
<pb n="KR4d0516_WYG_006-6a"/>
甿𨽻之衆大官名人若四方士徃徃知掲氏有鄒福者<lb/>
福之言曰我富州黎塘里舍子也泰定二年得服事公<lb/>
所以至于今日未嘗輒去左右初未知學從公始粗識<lb/>
字讀書遂學為詩公休暇則質所學不自知其鄙賤公<lb/>
亦不為鄙賤憐而教之至手冩吾詩之若可采者而識<lb/>
其卷末于是他先生之來掲氏者亦皆不以我為不可<lb/>
與語者矣公凡恩吾身者不可勝紀生我者父母成我<lb/>
者公我小人何以報其德哉欲為衣以燠之則我衣于<lb/>
<pb n="KR4d0516_WYG_006-6b"/>
公者欲為食以飫之則我食于公者欲求天下之貨寳<lb/>
以利悦之則力不能致縱致之亦不足以稱其所施而<lb/>
亦非公之所好將何為而能庶幾夫吾之心乎至正五<lb/>
年福從公使江南因至田里乃以明年六月吉日于所<lb/>
居之西構堂四楹立重門周垣為公生祠中設畫像并<lb/>
祠其生之辰以祈夀嘏生辰詩傳所謂六物之值者也<lb/>
福之意以為蚤莫跪拜祠下精誠感通庶休祥之應有<lb/>
以惬其效報之心焉屬余文諸貞石則又欲其子孫視<lb/>
<pb n="KR4d0516_WYG_006-7a"/>
之以無變也余為之嘆曰孰無使令之人而孰不結之<lb/>
以恩一旦化為敵仇者盖有之矣公何其使人感之深<lb/>
而愛之至也公老于館閣使得如召伯布政教于所能<lb/>
及之地則願其生世之乆者詎獨見于是哉雖然公為<lb/>
國家老成人而以其身任斯文之寄世有賴于公者甚<lb/>
重此則吾黨之所以欲其夀者非以私恩而願之也福<lb/>
未必及此然欲夀公則吾黨所同而視祠之作則有以<lb/>
見盛德所致與福之能報德者皆足為世俗勸也<lb/>
<pb n="KR4d0516_WYG_006-7b"/>
　　餘姚州海隄記<lb/>
餘姚北枕大海其地曰蘭風東山開元孝義雲柯海川<lb/>
上林者皆潮汐之所争也州在宋為縣慶厯七年知縣<lb/>
事謝景初自雲柯至上林為隄二萬八千尺慶元二年<lb/>
知縣事施宿自上林至蘭風為隄四萬二千餘尺中石<lb/>
隄四計五千七百尺餘盡累圡耳施令以土累者易敗<lb/>
當毎歳勸民集財乃請于其上之人置隄田二千畝以<lb/>
得于田者時其敗而治之而寳慶中民淪于海者殆百<lb/>
<pb n="KR4d0516_WYG_006-8a"/>
家土隄雖謹治不足恃也皇元陞餘姚為州州視縣得<lb/>
展其所為然未有能除民所甚病者葢海壖自寳慶内<lb/>
移大德以來復益衝潰今壖去舊涯之墊海中者十有<lb/>
六里歳揵木籠竹納土石潮輒齧去之謝家塘南為汝<lb/>
仇湖大將千頃余支湖連之其大强半州西北田悉受<lb/>
灌注海既廹湖奪為廣斥而潮勢卭于平地鹹流入港<lb/>
遂逹内江田失美溉故連嵗弗穫而殫民力隳農功與<lb/>
風濤亢而卒不勝蓋四十年矣至元再元之四年四月<lb/>
<pb n="KR4d0516_WYG_006-8b"/>
方成隄六月復大壊紹興路縂管府檄委州判葉君恒<lb/>
治之君視壊隄自開元至蘭風見凡土為者皆缺惡愀<lb/>
然曰是之為民禍也有窮已乎遂與其鄉老人議為石<lb/>
隄宜則又曰攻石費鉅出錢大農當煩文書遲歳月比<lb/>
得請州其沼矣若等能與我共為之乎今費雖鉅常歳<lb/>
之費則省而若與子孫奠居無虞也聞者咸曰民志則<lb/>
然白于府府亦聴民所為于是有田者願計畝出粟或<lb/>
輸其直至者以力亦喜扵服役君屬民髙年與正於里<lb/>
<pb n="KR4d0516_WYG_006-9a"/>
者掌出納以率作又請于府免民他科徭得以悉力是<lb/>
役宣閫亦下書毋以他事使葉判官輒去州君先使人<lb/>
浚河渠復廢防畜湖水伐石于山以舟致之分衆作為<lb/>
十有五所所有程督君徃來涖之其法布杙為址前後<lb/>
參錯杙長八尺盡入土中當其前行陷寢木以承側石<lb/>
石與杙平乃以大石衡縱積疊而厚宻其表隄上側置<lb/>
衡石若比櫛然又以碎石傅其裏而加土築之隄髙下<lb/>
視海地淺深深則髙丈餘淺則餘七尺長則為尺二萬<lb/>
<pb n="KR4d0516_WYG_006-9b"/>
一千二百十有一也其中舊石塘之危且闕者亦皆治<lb/>
完之至正元年三月癸亥成是役也用民之力而民不<lb/>
知其勞賦民之粟而民不以為費徃徃喜而言曰餘姚<lb/>
自今其有州乎吾嵗歳困于禦海自今其遂休乎因運<lb/>
石以治川澤遂得沃吾田浮吾舟乎州士楊瑛以校官<lb/>
謁選京師致其長老之言以求記葉君鄞人字敬常國<lb/>
子生釋褐授是官在成均時余忝師屬最相親能深知<lb/>
之天下之事蓋未有不可為者不知所以為又使人得<lb/>
<pb n="KR4d0516_WYG_006-10a"/>
以其私欲而撓之是以為之而難成也敬常清謹而詳<lb/>
練清謹則守嚴詳練則慮周慮周而守嚴則得其所以<lb/>
為又無有能撓之者故于人所難成者而能成之餘姚<lb/>
自前代至今豈無用意于是隄者而其迹泯矣數百年<lb/>
之乆惟謝施二令與敬常之功稱焉而敬常所為視二<lb/>
令又尤備也則求世之能為如敬常者豈不亦甚少哉<lb/>
余故著其所以能者為世道也敬常到州當大火後能<lb/>
佐其長舉百廢作譙門製刻漏起舜江樓新捕盜司廨<lb/>
<pb n="KR4d0516_WYG_006-10b"/>
舍以至伸禁令與教化鋤姦抑强以保寜良善事多可<lb/>
紀者而隄則其大云<lb/>
　　明美堂記<lb/>
古之君子其出處固有大不同者善觀人者乃或比而<lb/>
同之禹稷之與顔子邈乎不相侔也孟子何以知其易<lb/>
地則皆然哉孔子曰不知言無以知人也孟子知言者<lb/>
也觀人之法蓋得于此矣三代以降世之豪傑孰有如<lb/>
諸葛孔明者乎曹操父子根盤中夏漢氏已澌滅不可<lb/>
<pb n="KR4d0516_WYG_006-11a"/>
復作公于此時用﨑嶇之蜀輔昏孱之𦙍張皇大義恢<lb/>
復帝室其所為蓋三代之王佐也而公願退比管樂人<lb/>
猶莫之許至陳夀又抑之以為管簫之亞後世大儒著<lb/>
書亦復不少假之自夀以來世之真知孔明者孰有如<lb/>
唐之杜子美者乎觀其流落成都數謁故祠錦亭之東<lb/>
而撫其遺樹感慨悲歌詩凡數篇皆足以發千載之忠<lb/>
憤而直以伊吕與武侯相伯仲夫唯賢而後知賢子美<lb/>
知孔明可為伊吕則其所以自許者可知矣當𤣥宗之<lb/>
<pb n="KR4d0516_WYG_006-11b"/>
播遷也子美亦走三川肅宗立又自鄜奔行在所遂陷<lb/>
賊中幾不自免後客秦州入同谷採橡栗自給飢寒困<lb/>
憊而忠義之氣形于歌詩藹如也惜乎平生抱負不得<lb/>
施諸事業而一發于詩世之不知子美者惟以能詩稱<lb/>
之誰知子美之與孔明有所甚同者乎子美以孔明比<lb/>
伊吕人固信之矣自比稷契則未有見于當世無以取<lb/>
信于人故必有知言君子頌其詩知其人而後信之中<lb/>
書平章雲中趙公世之知言君子也于天水郡之鸞山<lb/>
<pb n="KR4d0516_WYG_006-12a"/>
築讀書堂榜曰明美以孔明子美皆嘗宿留于是遺蹟<lb/>
可攷也因摭二公之字以名斯堂又得二公真像繪于<lb/>
明美堂中以寓夫尚友之敬蓋真有以見二公之所同<lb/>
者矣是堂也枕鷺羽之灣長松偃于盤石素湍激于戸<lb/>
外于焉栖遲殆不知人世之有氛壒也公舊第距茲裁<lb/>
十餘里賔客勝日從公徃來輒治具相歡樂又將給良<lb/>
田以資子弟及四方學者之饔飱焉公乆在京師毎懐<lb/>
故丘浩然有歸老之興乃屬其門生陳旅記所以名堂<lb/>
<pb n="KR4d0516_WYG_006-12b"/>
之㫖歸伐溪石刻之旅屢辭不得辭也乃言曰天以河<lb/>
岳深厚之氣曠世而生公為純臣碩儒以任天下之重<lb/>
實有元之稷契伊吕曽奚孔明子美之足美哉蓋公雖<lb/>
遭際盛時位都宰輔而秉心直方與憸人居如氷炭之<lb/>
不相容也嘗弭節于蠶叢魚鳬之區席不暇煖而奔走<lb/>
患難因有感孔明子美之忠藎而皆履艱虞于茲土事<lb/>
雖不同其心與迹皆有與已同者聊引以自近爾夫金<lb/>
有時而刻也石有時而泐也天地之間亘萬古而不朽<lb/>
<pb n="KR4d0516_WYG_006-13a"/>
者其惟人之心乎古之人吾不得而見之矣其心固常<lb/>
在也公得古人之心吾不知其孰為稷契孰為伊吕孰<lb/>
為孔明子美而孰為公也然則凡讀書于是堂者當因<lb/>
古人之遺迹而求其心之所同者乎是為記<lb/>
　　閲稼亭記<lb/>
曩予客虎林與冦公斡臣相見於西湖之西和易而不<lb/>
同于世俗曠逹而不逺于人情有晉人之流風而蹈儒<lb/>
者之軌度者也日既夕公登舟去不知所如徃予亦北<lb/>
<pb n="KR4d0516_WYG_006-13b"/>
游京師慨邂逅之無從也嘗與禮部尚書康里公言之<lb/>
公曰冦公我舅氏乃為予詳言其為人公蚤歳讀書有<lb/>
志節居嘗多野趣風日佳時輒與雅游乗欵段馬出郭<lb/>
外尋培塿藉草坐望平野逺山飲酒數盃悠然自得居<lb/>
官亷介臨民如遇家人不為赫赫之政而人實䝉其恵<lb/>
中歳野趣更深念世居京邑無夫田可以任地事也守<lb/>
滄州政成乃于城西買地數區因其髙以為宅環植竹<lb/>
木為茅亭其中扁以閲稼厥田既臧田器惟良聖天子<lb/>
<pb n="KR4d0516_WYG_006-14a"/>
在位曰雨而雨曰暘而暘四郊無虞百糓順成公得優<lb/>
游斯亭設瓦尊榼豆與里中老父談治世田野之樂壤<lb/>
種樹藝蚤莫之宜里之弟子進趨揖拜于前則勸之力<lb/>
耕而教之以孝弟忠信之道田間行者過之輒邀與晤<lb/>
語人恐數數溷公也徃徃避道逺去而心不忍舍公則<lb/>
間一來也予聞斯言喟然嘆曰世有斯人乎哉士之未<lb/>
釋耒耜也其心已汲汲于利禄一旦身寵家温遂不復<lb/>
知有稼穡之事及不得志又或託退耕以為髙原其心<lb/>
<pb n="KR4d0516_WYG_006-14b"/>
自始至終何嘗一日在于此古之賢士大夫不以農畝<lb/>
為卑賤而棄去之其出而有為于世也欲無一民之失<lb/>
職欲無一物之失養其退而耕于野也則治粢盛以祀<lb/>
其先人出貢賦以供乎公上使子弟不忘衣食之所自<lb/>
則易于向義身于鄉甿接則可以廸化而善俗賢者之<lb/>
中處無徃而不得其道冦公之作斯亭也豈直為游目<lb/>
騁懐之地而已乎尚書曰子真知吾舅氏也乃以冦公<lb/>
之言來徴記因喜而書之公名某以湖州路縂管秩滿<lb/>
<pb n="KR4d0516_WYG_006-15a"/>
家居云<lb/>
　　果育亭記<lb/>
大司成魯先生有别墅在鄧之順陽其山磅礴邃廓雙<lb/>
泉出焉木石皆秀潤稻畦蔬圃之溉無不足飲之又甚<lb/>
甘因名墅為雙泉莊旅事先生成均聞而樂之思一至<lb/>
其所未能也至順癸酉春先生之子逺明道來京師與<lb/>
旅言曰吾作亭山椒以息以游名亭曰果育義取易之<lb/>
䝉幸為記旅固辭先生又使記之則不敢辭也乃以所<lb/>
<pb n="KR4d0516_WYG_006-15b"/>
嘗聞者而言曰䝉之為卦上艮下坎有山下出泉之象<lb/>
聖人因象立教曰君子以果行育徳先儒謂其必行而<lb/>
有漸也嘗觀夫泉之出于巖竇之間壅窒窘束與叢石<lb/>
相角鬬怒决不可禁然其下必有溪谷窈深渟滀之所<lb/>
奫淪紆餘體静而氣舒然而迤而為長川瀦而為大澤<lb/>
汪洋瀰漫吞吐漱滌于空濛澒洞之野涵浸日月播盪<lb/>
風雨蛟龍黿鼉水族之衆蠙珠文貝晁采之珍産焉其<lb/>
沃可以廣百穀草木之殖其流可放乎四海天下于是<lb/>
<pb n="KR4d0516_WYG_006-16a"/>
受其大利君子之為學能不有取諸此明道讀書是泉<lb/>
之上其有得于已者必行之力養之深得以致乎用也<lb/>
旅追念早歳強力之時不能厲志就業亦以家無置錐<lb/>
之地窮年奔走糊口之不暇既稍得食可以為學則歳<lb/>
月徃矣明道纔弱冠龎碩爽朗為先生之子有為學之<lb/>
貲有為學之時又有為學之地而又能引是泉以自勉<lb/>
則他日之所就者詎可量哉<lb/>
　　玉壺堂記<lb/>
<pb n="KR4d0516_WYG_006-16b"/>
冲粹𤣥素貞静真人何公作萬夀德元觀龍虎山中以<lb/>
山水之空清而神仙家所居之異於人間世也名其堂<lb/>
曰玉壺真人之言曰人生扵造化者之囿而宛轉熏墊<lb/>
於歊熇淖濁之境何曾一日招泠風而近素湍也彼其<lb/>
以奎蹄曲隈為廣宫大囿固已陋矣然而摶扶摇而上<lb/>
者九萬里則亦何所底止乎吾聞古之所謂至人者造<lb/>
化者所不能囿而未嘗離乎造化者之囿故其所為宫<lb/>
也居其中而何有乎中極其外而何所乎外至虚而非<lb/>
<pb n="KR4d0516_WYG_006-17a"/>
虚也有象而非可為象也匡郭之體立上下之用通含<lb/>
抱光景廓落冲漠日月恒徃來吾壺之中又孰知夫造<lb/>
化者之囿我乎我囿造化者乎京師有游方之士訪其<lb/>
友琵琶巖而采芙蓉石湖之上日莫矣造玉壺堂宿焉<lb/>
聞真人是言而信也歸質于𤣥教大宗師呉公公曰真<lb/>
人吾師其言信然陳旅曰余嘗讀范曄漢史汝南市掾<lb/>
費長房從賣藥翁入壺中見玉堂嚴麗翁即何真人耶<lb/>
然考其時至今已千餘歳<lb/>
<pb n="KR4d0516_WYG_006-17b"/>
　　廣居堂記<lb/>
國子生張竒有志于求仁取孟子答景春之言名其堂<lb/>
曰廣居奎章學士虞公為篆書之竒又請余述求仁之<lb/>
方以為記吾嘗以為天至大也而八尺之表可得而測<lb/>
焉地至大也而八紘之土可得而悉焉人心未必大也<lb/>
而心之所至則有不可得而極焉孟子曰仁人心也心<lb/>
無限量仁之為道又有限量乎古之君子逹而坐乎廟<lb/>
堂之上窮而隐扵蓽門圭竇之間出而越疆圉之逺處<lb/>
<pb n="KR4d0516_WYG_006-18a"/>
而周旋家庭鄉黨之近皆未始離乎此也有蔀于室我<lb/>
則牖之有坌于堂我則埽之有翳于庭我則撤而取之<lb/>
天下之人吾常與共處茲宇也世之能居廣居者孰有<lb/>
出于方寸之域乎一舉足而違乎方寸之所存者則在<lb/>
廣居之外矣彼有破其大閑馳逐奔放于荒虚吻漠之<lb/>
境可謂廣矣然舍其所居則亦何所底止乎詩曰相在<lb/>
爾室尚不愧于屋漏又曰昊天曰旦及爾游衍蓋自居<lb/>
室以至出游之地無適而不致其敬然後可以謂之廣<lb/>
<pb n="KR4d0516_WYG_006-18b"/>
居<lb/>
　　國子監營繕官舍記<lb/>
成均天下文物之府也髙門深静大屋如垂雲諸生食<lb/>
有廩居有次獨師貟十數多僦民舍以居儒官禄薄京<lb/>
師地貴所僦舍率陋隘蚤作入館戴冠束衣授業終日<lb/>
不得休還舍昬憊意氣抑鬱弗舒故多不樂居是官者<lb/>
至順三年春南陽孛术魯先生以集賢直學士兼國子<lb/>
祭酒越明年徳教大孚師逸道尊乃諗於寮寀曰古者<lb/>
<pb n="KR4d0516_WYG_006-19a"/>
教有業退有居非苟焉也監有隙地在居賢坊北者大<lb/>
徳中有司議以建學餘力築屋以舍師儒不果也我儀<lb/>
圖之㑹學館請増貢國子伴讀生以徠英髦人聞有是<lb/>
請也願為弟子員益衆凡新入學皆以羊贄所貳之品<lb/>
與羊相當先生曰嘻與其日饜口腹孰若為吾儕燥濕<lb/>
寒暑之虞乎司業岳公齊髙監丞張公彦謙典簿郭君<lb/>
彦父博士潘君履道助教張君常道鄔君棣華祁君伯<lb/>
温咸賛其事屬掌儀王儀孫師魯約所入贄貲方規度<lb/>
<pb n="KR4d0516_WYG_006-19b"/>
而未就也五月祭酒召赴上京居三月始還乃益撙集<lb/>
凡得中統楮泉二萬餘緡筮吉日籌工度費除地北扉<lb/>
畫為四區區各立屋五間中三間為居室旁二間為肅<lb/>
官具饔之所庭熒室䟽爽闓宏邃宅之門以東西門之<lb/>
衖以南北衖北距通衢立大門衖南羨壤可藝蔬東浚<lb/>
井西置屋居𨽻者使掌大門之管以贏貲治舊宅二區<lb/>
之在坊中者其西圮甚因正仄柱植壊壁易敗桷腐杗<lb/>
補以新瓦而塈塗之旁起屋如北坊之制東宅西偏作<lb/>
<pb n="KR4d0516_WYG_006-20a"/>
室象舟可居琴書東南作見賔之室曰賔菴先是宅南<lb/>
僕舍侵門儉狹不容騎迺徙其舍于宅之北仍作新舍<lb/>
二間以庇𨽻僕之無栖者于是前闢後闔中樹卉木窈<lb/>
如蔚如也凡數處營繕所費不出公帑而基構覆締無<lb/>
不完好常道伯温董其役生員韓思道衛彛賈瑞煥住<lb/>
服其勞七月經始九月成祭酒與監學官舉酒落之賞<lb/>
勞者以幣諸生請旅識其顛末嗚呼君子之心視同一<lb/>
宇内者皆不忍其有震風凌雨之戚而力有不及則為<lb/>
<pb n="KR4d0516_WYG_006-20b"/>
其所可及者而已移已所享者以利人其用心何其厚<lb/>
且逺也嗣而葺之則有望于後之君子<lb/>
　　東齋記<lb/>
東齋者廬陵賀良叔氏因所居以自號也賀氏世居郡<lb/>
之禾川唐末有曰秦者刺洪州死國事廟食象牙潭上<lb/>
其逺祖也自是衣冠蟬聨訖宋世多顯人良叔資質方<lb/>
嚴好讀書尤䆳史學蓄書萬餘卷延名師教子子皆雅<lb/>
訓有文良叔又善治生有田入稻嵗萬石嵗惡則出以<lb/>
<pb n="KR4d0516_WYG_006-21a"/>
振飢者散粟例予官則恬無所請中嵗家青原與寓公<lb/>
名人數相過為驩他無所嬰于心兄弟二人皆老矣猶<lb/>
同財不忍分晚歸舊隠治花竹號小桃源年七十終其<lb/>
子𢎞泰思其親不能休也更于東偏作堂扁曰東齋繼<lb/>
前修云旅聞之古之事其親者必于其所居之東祖生<lb/>
氣也體魄既降魂氣之来歸庶其妥于此乎雖然孝子<lb/>
之心不能頃刻逺其親又不可凟其親于此也則奈何<lb/>
哉旅又聞之君子之祀其親有所也有時也不可凟也<lb/>
<pb n="KR4d0516_WYG_006-21b"/>
至于思其親則吾平日之所居所游皆所也皆時也孝<lb/>
子固未嘗頃刻逺其親也𢎞泰作東齋以居仍揭其父<lb/>
之號仰而觀俯而思如將見聞其容聲可謂著存不忘<lb/>
乎心者矣良叔所嘗相過者来觀于是齋殆亦曰吾見<lb/>
良叔猶有生氣也况其子若孫乎<lb/>
　　江南淛西道肅政亷訪司幕官題名記<lb/>
經歴劉君信卿知事徐君彦壽照磨李君從義相與言<lb/>
于陳旅曰題名有記尚矣今憲幕之記缺焉幸為文旅<lb/>
<pb n="KR4d0516_WYG_006-22a"/>
辭弗獲乃言曰憲司之立所以肅風紀崇政治也故必<lb/>
用名人以為是官又必慎簡幕僚以承賛之其職亦重<lb/>
矣夫羣有司之事䋲于一司一司之吏牘總于幕僚權<lb/>
衡事宜允迪規制使善無僣賞惡靡濫罰則公道昭而<lb/>
庶物理矣中正以持志明通以周事守法而不刻婉畫<lb/>
而非阿則于是職其庶㡬乎嗚呼不患名之不著于世<lb/>
也列名于兹者宜著令名于無窮焉<lb/>
　　旌徳縣便民政蹟記<lb/>
<pb n="KR4d0516_WYG_006-22b"/>
旌徳大夫劉君粹衷以書来言曰旌徳寧國屬邑也治<lb/>
萬山中其山高者皆斷行雲却飛鳥其人不得以舟車<lb/>
適四方耕鑿崖谷間用力恒倍它土又嵗輸租米郡倉<lb/>
萬四千二百九石有竒行數百里壯者荷擔老弱齎糗<lb/>
粮不下二萬餘人陟危降深前蹶後顛嚴冬雨雪交作<lb/>
路益惡山多竒寒徃徃有死于是者至而稽期則刑加<lb/>
其人凡邑之督租者其有責焉至順辛未冬典史曹彌<lb/>
昌來知斯人之病乎此也乃延見父老曰吾職治文書<lb/>
<pb n="KR4d0516_WYG_006-23a"/>
能為若達所苦于上若第言之于是程公亮張子昭程<lb/>
子雲等聨名具詞願罷輸米算米直入鈔民良便邑令<lb/>
王君舜卿移文如父老言彌昌謹書牘悉便狀屬其外<lb/>
弟吳子真持牘達于府于行省于都省經營往来比得<lb/>
請還報再閲嵗矣凡資糧屝屨之費皆彌昌出也元統<lb/>
甲戌冬民始得入米直鈔易重以輕承勩以休脱焉若<lb/>
沉痼之去身也咸乞紀其故于石因憶昔日子嘗與我<lb/>
論為政曰民力殫矣息其力所以養其生也彌昌庶㡬<lb/>
<pb n="KR4d0516_WYG_006-23b"/>
乎子之言子盍記諸余受書嘆曰誠有是言也疲氓自<lb/>
養不贍奈何盡其力而用之古者甸服度地逺近制為<lb/>
總秷秸粟米之賦九州方物之貢以水致于京師皆重<lb/>
民力也國家造都于燕嵗轉東南米以實之惟水力行<lb/>
焉和寧天下重地而難于委輸則縣重利使賈人自致<lb/>
粟國家亦何嘗不重民力哉旌徳之民不幸生窮山之<lb/>
陬勢不能自籲于上有能達其所苦則從其請而蠲除<lb/>
之無他息其力所以養其生也嗚呼仁哉彌昌承省命<lb/>
<pb n="KR4d0516_WYG_006-24a"/>
吏者爾毅然有為而民蒙其恵位高于彌昌者宜無不<lb/>
可者矣可為而不為曾不愧彌昌乎粹衷代王君縣<lb/>
初未嘗預兹事乃不啻若自其已出君子知其有愛人<lb/>
之心也是皆可書舜卿名應祚温陵人粹衷名性廬陵<lb/>
人彌昌字季文永嘉人<lb/>
　　瓊林臺記<lb/>
昔余聞薩君𤣥卿有志操能文章常游渤碣間候羡門<lb/>
安期生之徒天子聞其賢俾侍祠行宫日與名卿才大<lb/>
<pb n="KR4d0516_WYG_006-24b"/>
夫周旋為歌詩以頌熙事既而采藥江南諸名山人莫<lb/>
得其所在余在京師時或言龍虎山中有曰上清外史<lb/>
者其人也元統元年𤣥卿忽遣弟子持書来曰求我于<lb/>
瓊林臺明年余南還遇之句曲山中又明年𤣥卿過錢<lb/>
唐與余登吳山望野水見邑屋鱗鱗然曰吾臺所臨亦<lb/>
若是矣泰定元年六月十五日偶與客捫幽至龍虎西<lb/>
山顛見有若壇然者拔地數百丈佳木皆入雲翳白日<lb/>
根貫崖石石液上行枝葉華澤如玗琪文玉之植焉二<lb/>
<pb n="KR4d0516_WYG_006-25a"/>
年三月之吉始見治兹土去惡草樹因其基以石鞏之<lb/>
設大盤石薦琴册碁砰食飲之物旁布方石以坐遊者<lb/>
于是羣山環立乎莽蒼之野若徵君琵琶塵湖雲林鷓<lb/>
鴣大王藐姑雲錦仙岩之類皆獻態效技無所藏遁霏<lb/>
翠翕至林彩動盪其前大溪横流吞吐原隰烟帆水鳥<lb/>
出入有無左俯丹樓碧宫晻映于方壺華葢者正乙之<lb/>
𤣥都也其外闤闠四周萬叢錯若螘垤吾嘗與隠君子<lb/>
數人且東向坐食霞氣木露盡墜衣巾俄長風起溪上<lb/>
<pb n="KR4d0516_WYG_006-25b"/>
有兩黄鵠乗之以飛過臺前囘翔乆之乃去客有詠神<lb/>
岳之章曰寥籠靈谷虚瓊林蔚蕭森因以名吾臺云陳<lb/>
旅曰余聞三山七變而仙家有化宫焉仙人以𤣥卿之<lb/>
好逺遊也故化山為臺充益殊觀樂其心而休之不然<lb/>
環上清地其人搜占盡矣容有遺勝在目睫間哉後之<lb/>
拂石苔讀吾文知兹臺之攸始而處人世埃霧之中者<lb/>
亦知有超然逍遥于空髙之上者乎<lb/>
　　泉州路儒學修學記<lb/>
<pb n="KR4d0516_WYG_006-26a"/>
温陵校官陳應麟馳書于旅曰應麟郡諸生也猥承寵<lb/>
光得歸與邦人諸友講學于泮水之上惟綿薄不足荷<lb/>
兹寵也則蚤夜思所以盡吾心焉乃晨謁先聖廟顧屋<lb/>
室凋敗神物故闇下視廊門暨師弟子舍皆缺惡墜漏<lb/>
弗妥弗嚴葢因循不葺二十年矣謂吾郡諸生也又可<lb/>
玩愒嵗月視此為傳舍如嚮之為是官者乎即以脩興<lb/>
事白郡侯怯來侯矍然曰事孰有尚于此當與子亟圗<lb/>
之毋使我有既去之悔乃召木土石金設色之工求衆<lb/>
<pb n="KR4d0516_WYG_006-26b"/>
敝以籌費既又曰士廩薄不可以大給也民力瘁不可<lb/>
以重勞也則出私帑倡在郡之篤于義者于是某等咸<lb/>
佽助官于學者業于學者亦合錢以相役元統三年五<lb/>
月庚寅肇功自禮殿至殿門悉易其壊而丹艧之作櫺<lb/>
星門飾先聖先師從祀賢人像明倫堂學正録㕔左右<lb/>
齋四十間悉改覆築窊地為堂塗闢齋所為廣廡凡得<lb/>
祀者之祠又靡不繕其年七月告成是何其既完且美<lb/>
之易也葢侯能以是為已責而助之者亦以為已所當<lb/>
<pb n="KR4d0516_WYG_006-27a"/>
為也皆可書敢用請于執事旅聞之學以治乎心也心<lb/>
有不治則其見于事者荒矣心之為物至微也而周流<lb/>
于日用之間至著也失于耳目之所不及君子猶得以<lb/>
議其心學之未善常接于耳目又其事之不可已者坐<lb/>
視而弗治則其存于中者陋亦甚矣尚得謂之嘗有學<lb/>
也乎哉敬者治心之道也不能有為者有苟焉之心也<lb/>
心主敬則體信事由敬則達順方寸之矩天下之物則<lb/>
盡焉是役之成吾知郡侯校官皆非能以苟焉之心成<lb/>
<pb n="KR4d0516_WYG_006-27b"/>
之以苟焉之心倡則人亦將以是心應之矣惡乎而能<lb/>
成魯頌曰濟濟多士克廣徳心游于兹者盍亦因修泮<lb/>
宫者之心而充之也旅生是邦得聞緒言于鄉先生自<lb/>
治弗勇徒佩言以移日而去家益乆故老之存者葢寡<lb/>
矣將其言之不可以易聞也因書以諗同志<lb/>
　　<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>閣石記<lb/>
錢唐邑屋叢湊數十里至為重樓以居委巷居閧市人<lb/>
氣滃鬱為溽霧城西山水清曠而歌笙粉黛下上無空<lb/>
<pb n="KR4d0516_WYG_006-28a"/>
曰夫杭東南奥區芬華之所簇而亦幽靜者之所去也<lb/>
城北有村曰馬塍居民多業藝花土沃俗質聚近而壒<lb/>
逺至元後丙子嵗句曲外史来棲焉外史杭人入華陽<lb/>
洞學道廿餘年世慮消盡獨嵗一還里展墓擥春水踟<lb/>
蹰不能去乃二月雨作艤舟西塍宿故人朱明宇所居<lb/>
院院有止堂餘壤雜栽草樹溪流折入魚鳥来親人雨<lb/>
未止外史欣然為留因約結屋共處于是審曲靣勢治<lb/>
地戒工為閣四楹南向以二廡翼三月甲戌成益構佳<lb/>
<pb n="KR4d0516_WYG_006-28b"/>
卉植其下旁有長松數十章落落如髙人湖上之山騰<lb/>
伏閣外葢得冲覽之會焉外史舊有<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>閣在金<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>山吳<lb/>
興趙文敏公篆榜極高古兹復以真蹟署新閣意扁舟<lb/>
往来所至皆<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>山也時外史方著幽文𤣥史二書將于<lb/>
是成之暑退乃去去則明宇處守而嵗以為常茅嶺雲<lb/>
氣深厚大虎時出林衝人杭人思見外史而莫能往也<lb/>
幸春時来歸得一候言笑于是閣矣余聞黄寧之宫靈<lb/>
草生焉金支離羅霞絢露腴當宫之虚至人攸居搴華<lb/>
<pb n="KR4d0516_WYG_006-29a"/>
茹芳孺色燁如外史蓋游其宫視人世猶棄帑也余方<lb/>
攻車從外史索塗求至人于芴漠之墟外史告余曰子<lb/>
游方之内者奚而言之迂也吾有<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>閣並乃邑郛請與<lb/>
子逍遙于其上又安知黄寧之宫不在于兹乎因徵記<lb/>
刻于溪石外史張氏名天雨字伯雨風趣孤夐善古文<lb/>
歌詩雖託迹老氏而著書必本于仁義葢海昌無垢翁<lb/>
後昆也明宇名希晦龍虎山高士止堂易氏之𤣥裔云<lb/>
　<lb/>
<pb n="KR4d0516_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷七<lb/>
</p>
<p>
</p>
  </div>
<div>
<head>安雅堂集卷八</head> <lb/>
    <p>
<pb n="KR4d0516_WYG_007-1a"/>
欽定四庫全書<lb/>
　安雅堂集卷八<lb/>
　　　　　　　　　　　　　元　陳旅　撰<lb/>
　記<lb/>
　　趙氏祭田記<lb/>
古之君子有圭田以蠲祭有宗法以聨族子孫嵗時得<lb/>
相與追念其所從出者焉自夫田制宗法之皆廢也雖<lb/>
貴臣大家有私田以供粢盛而世逺族分能存田以祀<lb/>
<pb n="KR4d0516_WYG_007-1b"/>
其先者寡矣惟不知祀其先也則寖昧其身之所從出<lb/>
惟昧其所從出也則視其族人若塗人矣鳴呼此後世<lb/>
人紀之所以解散而莫收也天台黄巖趙氏之族長與<lb/>
慶使其從子海鹽州知州孟貫致書于陳旅曰吾祖宗<lb/>
正少卿諱子英宋南遷時為黄巖丞因家于邑之西橋<lb/>
有子六人諱伯淮伯渷伯洙伯淔伯滸伯澐皆以文學<lb/>
登膴仕至其孫太常丞諱師淵判宗諱師夏皆受業于<lb/>
朱子之門且締姻焉故趙氏能以禮世其家焉雖宗支<lb/>
<pb n="KR4d0516_WYG_007-2a"/>
蕃旉而必合族以祭凡執事皆子弟為之少長秩然周<lb/>
旋一庭之間如是者百有五十餘年趙氏之老人謀于<lb/>
廟曰中州之宗祏園墓化為墟草久矣自宗正來則不<lb/>
可無祀然世益逺族益分矣逺則易忘分則易携誨忘<lb/>
宜有其物乃以宗正所遺田百六十畝存之以為祭田<lb/>
族之長者主之嵗更擇子姓之愿而才者掌其出入而<lb/>
世以為常至元内附時宗正四世孫與票以碩學雅徳<lb/>
受知于我世祖皇帝為翰林學士得請自宗正四世而<lb/>
<pb n="KR4d0516_WYG_007-2b"/>
下俱復其役遂欲以昔之祭田託薦紳記諸石庶後人<lb/>
知所以存田之意未及記而卒今又三十餘年矣與慶<lb/>
於學士為弟以齒序實主族事念前志不可以不竟子<lb/>
宜記之旅受書嘆曰嗟乎故國之社屋矣西橋之宗猶<lb/>
有田以祀其先其人猶得不與編氓同役甚矣我世皇<lb/>
之優賢而學士之能亢其宗也凡在是族者盍亦思曰<lb/>
祭以報本也有身則有祭初不系乎田之有無况有田<lb/>
乎又以世承恩庥得安然用其地之入以祭以燕於其<lb/>
<pb n="KR4d0516_WYG_007-3a"/>
私乎誠若是思之則掌兹田以祭者又何忍以其身為<lb/>
蟊賊哉不是之思惟欲得利于已則隳成規啟弊端曽<lb/>
幾何時田且不存祭于何有而逺者日益忘分者日益<lb/>
携矣吾聞趙氏多賢子孫必無是也萬有一焉則上<lb/>
負國家中負祖宗下負來裔尚得謂之賢子孫乎<lb/>
　　拙休堂記<lb/>
嚴陵洪省吾外樸而内文篤志古人之學雅不樂榮進<lb/>
錢塘學者迎致吴山下請授徒數月亦不樂去將行與<lb/>
<pb n="KR4d0516_WYG_007-3b"/>
余言曰吾居淳安錦溪之上北有嚴峰青峭若植筆然<lb/>
又有赤甲巖危瞰溪北下臨層淵巖中可坐卄人山石<lb/>
丹碧錯若織文前有素沙如雪可百畝許月夕汎舟登<lb/>
岸光皦奪目東則石山屹立水心竹樹森翳號小金山<lb/>
此錦溪山水之槩也吾于其聞以畊以漁以讀吾書而<lb/>
遂老于斯矣葢造物者賦我以拙不足以有為於世吾<lb/>
又安能違物以闖闖然于有為者之途故以拙休名堂<lb/>
子為我記之余謂省吾殆若晉人所謂拙者可以絶意<lb/>
<pb n="KR4d0516_WYG_007-4a"/>
乎寵榮之事者歟彼固不能以拙自全省吾真用其言<lb/>
以保其身歟余嘗見縁高竿以衒技者恃其儇捷可僥<lb/>
倖得厚利遂為之不已一旦手足失措忽若飄瓦仆地<lb/>
觀者皆失聲有過之而嘆曰嗟乎巧之使人至是哉人<lb/>
不能用巧為巧所用不至于顛墜不已余以其言類知<lb/>
道進而問之曰有用巧之道乎曰用之以拙而不强用<lb/>
之也古之能大用其巧者無為而功成妙萬物而萬物<lb/>
不知也至于所不必用則亦不用而已矣世之人顧有<lb/>
<pb n="KR4d0516_WYG_007-4b"/>
以拙為巧而又强用之于所不必用之地是以敗者常<lb/>
相踵也夫巧者猶有所不必用而况拙乎余悲世之縁<lb/>
高竿而不已者衆矣又善若人之言類省吾之所名其<lb/>
堂者因述之以為記<lb/>
　　致亭記<lb/>
魯郡王致道先生因其字而名其亭曰致亭葢取魯論<lb/>
所述子夏之言也致道使余記之屢辭弗獲乃言曰儒<lb/>
者之任甚重也道甚逺也而吾欲以眇然之身任其所<lb/>
<pb n="KR4d0516_WYG_007-5a"/>
重而必至其所甚逺者焉亦難矣是故君子之敎人也<lb/>
必考前言以審其所嚮求往行以廸其軌轍身吾車也<lb/>
載之不可不𢎞氣吾馬也䇿之不可不力志吾御也持<lb/>
之不可不敬夫如是則庶乎重與逺者之可至也易之<lb/>
文言傳曰知至至之知終終之以剛健而致力於學亦<lb/>
奚重與逺之有哉致道蚤嵗屏棄俗事聚書嶧山之幽<lb/>
晝誦而夜思葢欲約羣籍之浩然者而㑹通之亦良勤<lb/>
矣學成賔興遂擢進士第學者私相朂曰先生為學猶<lb/>
<pb n="KR4d0516_WYG_007-5b"/>
農夫之治穡事<hi>闕</hi>　其穫矣吾不可不致力於學乎致<lb/>
道聞之曰吾<hi>闕</hi>　　非欲致進士而止也周子不云乎<lb/>
士希賢賢希聖聖希天吾雖不敢妄意古人所造之地<lb/>
俛然日有孶孶不敢半途而自畫也是固致道所以名<lb/>
亭之意余又聞致道曩居嶧山實漢韋賢讀書之所也<lb/>
因為誦韋氏之詩曰誰為華高企其齊而誰謂徳難厲<lb/>
其庶而請書此以為記致道名思誠學行純正士林之<lb/>
望也累官翰苑其文又益著云<lb/>
<pb n="KR4d0516_WYG_007-6a"/>
　　水月樓記<lb/>
蘭溪州知州陳侯奕為余言曰吾祖南隠翁居弋陽梅<lb/>
山之下務樹徳以貽後人先子黄嵒府君又於其所作<lb/>
小屋環植梅數百著書其中名其屋曰梅間而吾又闢<lb/>
南隠翁之故址為屋如干楹奎章學士蜀郡虞公為書<lb/>
壽梅二字以顏吾堂搢紳先生又皆為歌詩焉然吾所<lb/>
居之前嘗鑿池十餘畆以大來山泉靜深開舒魚鳥下<lb/>
上池西為樓池左右為亭樓前老梅數本花時明月來<lb/>
<pb n="KR4d0516_WYG_007-6b"/>
照水光乗之幽馥寒艶殆若化為清氷夫然後知梅花<lb/>
之有得于水與月也因取孤山林君復詩語名樓曰水<lb/>
月它日倦游來歸將與客銜盃賦詩于其上聊以佚吾<lb/>
老也子為我記余曰妙矣乎陳侯之觀夫水與月也水<lb/>
得月則益清月得水則益明觀二者之相與徘徊乎空<lb/>
洞之野則又不若于其精神之㑹而觀之方諸非水也<lb/>
而水興焉夫遂非火也而火集焉梅花非水月也而水<lb/>
月之精神㑹焉陳侯為樓以觀夫二者之㑹天下之言<lb/>
<pb n="KR4d0516_WYG_007-7a"/>
觀者孰有妙于此哉想其端居芳夕晤茲流光必又有<lb/>
契于其心之所㑹者矣昔之言先天者有天根月窟之<lb/>
喻有天心水面之詠而言梅花者則有具太極之㫖陳<lb/>
侯其又有得于此者乎請以是為記<lb/>
　　福州文殊禪寺記<lb/>
福唐郡治之東南有寺曰文殊五代時閩王王氏創始<lb/>
也當宋之季有强宗據之以作室寺遂廢既而强宗向<lb/>
衰若有物憑陵其中居者輒不寧因數易主而竟歸釋<lb/>
<pb n="KR4d0516_WYG_007-7b"/>
氏國朝初置僧司嘗以是司署尋復遷毁至為榛蕪之<lb/>
區至元甲午東谷禪師慧日慨然以起廢為已責遂度<lb/>
故址為寺法堂粗成而師老矣元統甲戌師之弟子宗<lb/>
茂乃大捐私錢以究師志里之好善者徃徃翕悦佽助<lb/>
于是構祕殿以居文佛樹長垣以周寳坊山門有嚴寮<lb/>
廡咸秩又繕法堂制供器立伽藍神祠于寺之左而凡<lb/>
所冝有者以次具治黝堊丹漆侈然光新開士之良爰<lb/>
集爰處以祝景貺于國家而相與講其所傳者于此也<lb/>
<pb n="KR4d0516_WYG_007-8a"/>
宗茂通敏而鎮愿數游京師公卿貴人多雅重者奎章<lb/>
閣大學士康里公世家名臣清慎不妄接物而書名又<lb/>
重當世時為大書寺額與之人以為榮宗茂謂余曰吾<lb/>
寺久廢而師與我復之非易也願為我記使後之委情<lb/>
而無立者知所儆厲而一時之勢力足以肆其豪奪者<lb/>
亦知其所為之不足恃也余曰昔之為此與奪而有此<lb/>
者自今觀之等夢幻耳子之所為又有足恃者乎宗茂<lb/>
曰不然吾之所學常欲空諸所有則不空者常存世之<lb/>
<pb n="KR4d0516_WYG_007-8b"/>
人常欲有其所無故終歸于無有而况空有兩無亦何<lb/>
有乎夢幻且吾方欲與吾徒講此于茲寺也濟無涯之<lb/>
淵而欲吾失其艅艎可乎余曰宗茂亦善辯因為述其<lb/>
言以為記<lb/>
　　春風亭記<lb/>
禮部侍郎趙郡蘇公伯脩有别墅在真定城北之安豐<lb/>
治其地為園植桃杏數十本而築亭其中意倦遊來歸<lb/>
則與里之賢者于焉夷猶覽春物以舒神情也徃嵗奎<lb/>
<pb n="KR4d0516_WYG_007-9a"/>
章閣學士蜀郡虞公嘗名之曰春風亭且為大書之今<lb/>
年旅㑹伯脩于京師則又使旅為之記嘗聞古之君子<lb/>
知人身有同于天地而萬物之皆備於我也故常欲以<lb/>
其身槖籥乎天地之和雖或制于勢力之所不及而睟<lb/>
面盎背足以使人歆動嚮慕而善祥之心興焉是故居<lb/>
人之鄉則其鄉大穰為人之國則其國大治此世所謂<lb/>
仁人而有志之士所以學至於是焉者也昔者孔子喟<lb/>
然歎曰吾與㸃也程子謂其言有堯舜氣象旅嘗因程<lb/>
<pb n="KR4d0516_WYG_007-9b"/>
子之言而思之於變時雍與綏來動和同一機也體信<lb/>
以達順窮神以知化鼔萬物而萬物不自知其所以然<lb/>
也近世伊洛數君子其亦有志於此者乎卲子之學不<lb/>
見于施用佳時出游士大夫欣然耳其車音雖童兒僕<lb/>
𨽻亦莫不喜其至使以其學施用于世又何如耶程伯<lb/>
子所至而民化既去而人思之以忠誠孚于人主而始<lb/>
終不疑極言新法之非便而爭者不怒朱公掞以春風<lb/>
言之可謂善言徳行矣方宋盛時而二子居天下風土<lb/>
<pb n="KR4d0516_WYG_007-10a"/>
之中游從往來託風雲卉木以吟詠其所適何其藹然<lb/>
浴沂風雩之悰乎嗚呼二子皆學堯舜孔子之道然也<lb/>
而世之學者莫不曰學堯舜孔子亦曽及此乎哉不及<lb/>
乎此不過得堯舜孔子之粗耳伯脩清明而温厚又善<lb/>
學以成其徳人與之處不知和氣之薰蒸也今為春官<lb/>
小宗伯方為天子治禮樂翕宣隂陽以和神人又將入<lb/>
政府贊大化使仁風翔乎四表而后言歸故鄉與壤翁<lb/>
轅童燕休斯亭以同歌堯舜之治不亦盛歟<lb/>
<pb n="KR4d0516_WYG_007-10b"/>
　　環溪堂記<lb/>
古之君子其祀先也有廟其合族也有宗所以崇孝而<lb/>
廣愛也自夫後世之弗篤乎此也故雖世家子孫有漠<lb/>
焉于其所從出而曠焉于其所同生者矣至有家自為<lb/>
祭則惟其意之所欲祀人自為族則惟其勢之所未分<lb/>
况又于是有不逮者人紀一斁豈天下之細故哉有志<lb/>
之士以為先王之禮固未之能行苟可以廸天衷翼世<lb/>
教則寧過于厚而亟為之是亦制禮者之心也世有若<lb/>
<pb n="KR4d0516_WYG_007-11a"/>
人吾能勿予之乎沖真明逺𤣥静真人張公徳隆造余<lb/>
而言曰廣信之貴溪有山若大象然山隂雨瀑噴薄飛<lb/>
舞於青林丹崖之間流為兩川透折瀰迤兩川所環而<lb/>
有良田美地則吾張氏之居在焉吾甞築堂川上名曰<lb/>
環溪雲漪抱堂清氣囬合盖將于此祀吾先合吾族也<lb/>
願記諸石以示吾後人按張氏起漢留侯魏太山太守<lb/>
岱自河南徙清河唐相文瓘之孫介為杭州刺史因家<lb/>
于杭後遷徽又遷饒自饒分宅建昌宋初諱戩者從建<lb/>
<pb n="KR4d0516_WYG_007-11b"/>
昌來貴溪戩四世孫為緒緒生贈大中大夫貫貫子運<lb/>
登宣和進士第官至通奉大夫敷文閣待制累贈少師<lb/>
開府儀同三司貴溪開國伯諸子弟皆通顯後又分遷<lb/>
畨易緒之季子遹止居貴溪五世而生開府儀同三司<lb/>
特進上卿𤣥教大宗師諱留孫以清靜無為之道弼我<lb/>
世皇皇帝于寧壹海隅之日列聖咸用其言以出𤣥𤣥<lb/>
化其父九徳貳江東宣慰積階大中大夫既而推恩三<lb/>
世大中加開府儀同三司大司徒上柱國魏國公兩孫<lb/>
<pb n="KR4d0516_WYG_007-12a"/>
皆良二千石族之仕者視昔盖彌衆矣遹之長子曰适<lb/>
适二子宗伯行已端其諸子皆學于陸文安先生宗伯<lb/>
四世為德隆則大宗師從子也其言曰自顯祖以來固<lb/>
吾之所祀者而張氏盛于今日由大宗師吾以從子繩<lb/>
嗣其道則又吾之所當祀者然大宗師實用老氏之教<lb/>
以興甞請于朝追贈祖師七人皆為真人始曰張思永<lb/>
四曰張聞詩皆吾族之達尊而大宗師入道諱聞詩者<lb/>
復挈將之凡若是者吾之所不得不祀者也吾族之會<lb/>
<pb n="KR4d0516_WYG_007-12b"/>
于斯堂以共思夫裕吾後亢吾宗者何可忘又思夫同<lb/>
出于吾祖之一身者何可不相戚也上而祀先下而合<lb/>
族精神血氣之感通有不在于斯乎予嘗觀于易之萃<lb/>
與渙矣萃聚也渙散也皆以廟言之何也葢謂人心難<lb/>
一也鬼神難合也必于廟而后可以攝持天下之離散<lb/>
者矣故先王制禮公卿大夫士皆得立廟以祭以燕憧<lb/>
憧往來之思莫不歛束于懓然肅然之時祭于是則祖考<lb/>
格矣燕于是則宗族睦矣傳曰禮猶酒蘖也君子以厚<lb/>
<pb n="KR4d0516_WYG_007-13a"/>
小人以薄真人祀先合族雖不必盡準古禮寧過于厚<lb/>
以厲夫已薄之俗則又君子用禮之權也歟昔孔子學<lb/>
禮于老耼本乎常以通乎變概見于戴氏之書老子固<lb/>
百世之禮師而禮無大于秋倫理者張氏世儒復有所<lb/>
受于文安先生其所為夐于流俗之為老氏者冝矣真<lb/>
人侍祠尚方嵗時來歸薦常事于環溪之上小大咸集<lb/>
處畨易者不逺亦來雕車文駟克溢里衖明簪華韍煥<lb/>
映軒所漆漆以祭衎衎以宴將不自知所祭者之既逺<lb/>
<pb n="KR4d0516_WYG_007-13b"/>
所燕者之已䟽也里人叢然觀之孝愛之心有不油然<lb/>
而生者乎然則真人又匪直厚于一家而已也世有若<lb/>
人吾能勿與之乎<lb/>
　　環翠樓記<lb/>
豫章范孟徳集賢直學士揭先生之世姻也其子良臣<lb/>
静莊而嗜學先生以其弟之子妻之良臣從先生學于<lb/>
京師余數與語而知其世之務夫徳也范氏居豐城東<lb/>
六十里櫧山在其南寳林招雲在其東西灌溪在其北<lb/>
<pb n="KR4d0516_WYG_007-14a"/>
而游溪之山峙焉孟德于所居之東為樓四楹以庋書<lb/>
而使良臣居之良臣讀書之暇憑高望逺則層巒列岑<lb/>
拱會聨絡近則巨木崇竹㕘錯翳蓊環樓而觀何其蒼<lb/>
然者之咸來也于是先生名其樓曰環翠且爲大書之<lb/>
良臣又以先生之言來請記予告之曰先生亦欲子之<lb/>
益務夫德也珠生而厓不枯地有寳藏則神明之光舒<lb/>
焉善候息耗者不求之于人而觀其屋室門户之潤澤<lb/>
也賢者亦何事于山川草术之觀哉而賢之所居則山<lb/>
<pb n="KR4d0516_WYG_007-14b"/>
川為之明秀草木為之津華其善色之所鍾則在其屋<lb/>
室門户之間矣然則樓曰環翠者其范氏務徳之休徴<lb/>
乎昔御史中丞馬公伯庸與余言曰吾晝坐華隂縣廨<lb/>
山翠飛至几上其山有隠君子吾不得而見也予每憶<lb/>
其言則有夐塵之思焉他日過豫章之野望豐城櫧山<lb/>
挹其飛翠而想見其隠于是者亦庶幾若人之高情哉<lb/>
　　西巖書院記<lb/>
巢湖周三百里湖北之山曰西巖其顛石筍高百尺山<lb/>
<pb n="KR4d0516_WYG_007-15a"/>
原麓衍迤左右隆起環向風氣深厚河南程氏居其中<lb/>
再世矣屋後有松萬章笋石逈出松上直檐中屋前大<lb/>
池繚以嘉植池前有田冝稻屋傍竹萬个排園蔬畦果<lb/>
蓏之區麗焉程氏之仕于朝者曰謙夫與序言曰士莫<lb/>
不欲仕也而吾惡夫士之徒仕也舊學荒落而事變之<lb/>
方來無窮拮荒落之學以應無窮之事變欲其能及物<lb/>
難矣吾于吾宅之左為堂四楹以聚書其地窈而燠其<lb/>
址夷以固其材美而樸其户牖適暄涼之冝吾出而仕<lb/>
<pb n="KR4d0516_WYG_007-15b"/>
退而休則與同志者温燖故讀以考求前言徃行之懿<lb/>
或者他日措諸行事之紛而弗繆也堂之後得亢爽之<lb/>
所為小亭西南面湖湖中孤山蔚然烟帆水鳥往來于<lb/>
空濛澒洞之中吾讀書之暇則登斯亭臨廣野以觀夫<lb/>
天地之大吾之滯焉者于是乎釋之狹焉者于是乎廓<lb/>
之而吾又思乎立志之難而持其志之尤難也志立于<lb/>
窮居之時而不奪于富貴利達盖鮮矣顧亭側長松彌<lb/>
望因取范魯公質之詩名亭曰晚翠吾于居而學焉于<lb/>
<pb n="KR4d0516_WYG_007-16a"/>
游觀而儆焉則庶幾吾之所欲至者矣予在京師與謙<lb/>
夫雅厚同舟南歸見其讀名臣言行録輒歎曰善為政<lb/>
者孰非學之力哉謙夫葢有志于及物者也予聞善仕<lb/>
者必善學為政不本于學術則斯民不被仁義之澤世<lb/>
之擅吏事者類指儒生為腐迂不足用儒生病其不與<lb/>
已也或既入官則凡孔孟之言噤不出口日與傳簿書<lb/>
者相狎習則引挈入要途取髙爵厚禄以去不復計其<lb/>
及于物者何如也謙夫由國子生㕘京秩可與羣有才<lb/>
<pb n="KR4d0516_WYG_007-16b"/>
者馳騖于功名之會乃為書堂與鄉黨子弟論學于人<lb/>
所不與之地非器識過人逺甚其能之乎昔者儒先往<lb/>
往既仕之後歸與其徒講道山林之間後人又即所為<lb/>
書院以企慕其風猷而有得焉謙夫誠篤志儒先之所<lb/>
為者將見淮南學者日興起于西巖之下矣謙夫屬予<lb/>
記之是為記<lb/>
　　嘉興路儒學教授題名記<lb/>
無錫强可仕行之之教授嘉興也以書來言曰江南被<lb/>
<pb n="KR4d0516_WYG_007-17a"/>
國家聲教六十四年矣典教于此者多昔時名士而皆<lb/>
未之有記學中老人猶能厯厯言之失今不紀益久將<lb/>
無徴焉而吾方飾弊起墜惟日力之不逮也兹始追考<lb/>
至元丙子以來得廿四人勒其名于貞石吾與來者得<lb/>
序書其後願記之以視儆也予惟堯舜禹湯文武周公<lb/>
孔子之道大矣善為治者每使校官掌之以授多士葢<lb/>
以為士者民之望也士習正則民俗美民俗美則世徳<lb/>
厚世徳厚則唐虞三代在是矣任教事者固為治之機<lb/>
<pb n="KR4d0516_WYG_007-17b"/>
寓焉汎乎其來蔑爾以去亦何其不為吾道計也氏名<lb/>
邑里與其嵗月既一一具列後之人其有考矣陸宣公<lb/>
郡之先哲也其言曰上不負天子下不負所學為此邦<lb/>
校官其亦味斯言哉其亦味斯言哉行之敦茂而有才<lb/>
用意學事吾將見其有成績也<lb/>
　　崑山州崇福觀記<lb/>
崇福觀者本崑山胥氏之宅也胥氏之族曰舜舉者學黄<lb/>
帝老子之道又自念幸居太平之世食田而衣桑優游<lb/>
<pb n="KR4d0516_WYG_007-18a"/>
以無虞者上之貺也吾儕小人報貺何以惟以吾之所<lb/>
有者格諸神明以求致景福于國家乎元貞元年乃改<lb/>
宅為觀殿堂門廡與凡室屋髙廣中度象設神君仙人<lb/>
之屬身為道士事之又以田十頃有竒為觀田總道教<lb/>
者因表其觀曰崇福以舜舉為之主者延祐五年舜舉<lb/>
卒其子曰處仁曰若弼者繼之泰定中有司以老佛之<lb/>
未異于民者民之胥氏去為民而觀日寖圮矣初文宗<lb/>
皇帝之龍潜金陵也嘗至郡之𤣥妙觀登冶亭以覽其<lb/>
<pb n="KR4d0516_WYG_007-18b"/>
山川既臨御改𤣥妙觀為大元永壽宫命晉雲趙嗣祺<lb/>
主領宫事授教門真士𤣥明𢎞道虗一先生宣城陳寳<lb/>
琳為主持提㸃教門髙士虛白先生嗣祺等遂大作新<lb/>
宫雄麗甲江左四方以為榮觀元統二年處仁若弼與<lb/>
其弟斗孫起宗謀曰吾兄弟固不得主崇福而坐視其<lb/>
圮可乎冝託才美聞望之士治而起之苟先緒勿墜猶<lb/>
胥民主之也乃皆曰願以宗福𨽻永壽為友院趙真士<lb/>
并治誠冝事聞上為降璽書如所請亦俾寳琳共治之<lb/>
<pb n="KR4d0516_WYG_007-19a"/>
于是觀之敝者葺散者集而𢎞久之規立矣真士風神<lb/>
峻爽志廣而慮周自受知仁廟以來數奉詔代祠名山<lb/>
大川與諸所宜祀者領道宫凡數處其大者皆賜名視<lb/>
五品寵光曄然而嗣天師與大宗師張真君今大宗師<lb/>
吴公暨諸名公卿大夫士又皆愛重之真士未甞有侈<lb/>
盈之色益冲約勤力勿懈陳高士又輔成之故所治之<lb/>
宫無不如志胥氏可謂得其所託者矣夫是觀之作所<lb/>
以崇福于吾君也而福萃于一人所以及天下也天下<lb/>
<pb n="KR4d0516_WYG_007-19b"/>
受其福胥氏不與有乎崑丘在東海上果有羡門安期<lb/>
之徒乗雲氣往來于其間真士則設其謹候之曰蜚亷<lb/>
桂館不在故處今天子使我候公等于此矣<lb/>
　　思敬堂記<lb/>
敬之于人大矣吾以之事天吾身天之所賦也敬身則事<lb/>
天矣天理流行于君臣父子兄弟夫婦朋友之間吾忠<lb/>
君愛親而善于兄弟夫婦朋友則事天矣自屋漏以至<lb/>
于户庭之外自吾身以及乎事物之衆無非天之所在<lb/>
<pb n="KR4d0516_WYG_007-20a"/>
則無一息之可以不敬也吾其可弛焉而不思乎夫敬<lb/>
者所以持吾心也世之人日以其心與世之得失利害<lb/>
相轉旋于無窮忽不自知為禽犢者亦何其不思之甚<lb/>
也不思而使人至為禽犢則思之于人亦大矣是故君<lb/>
子之於其心也靜而未思則敬以存之念慮之萌則敬<lb/>
以察之敬存則體信敬察則達順信體則禮立順達則<lb/>
樂作禮樂其于身而天地萬物之情通焉吾將為若人<lb/>
於斯世也如之何勿思天台許廣大具瞻為予言曰我<lb/>
<pb n="KR4d0516_WYG_007-20b"/>
先人以思敬名堂又嘗以是為詩使廣大誦之廣大不<lb/>
敢忘也泰定三年先人即位其年堂厄于吴囘越三年<lb/>
作新堂仍舊名元統元年廣大忝進士第遂有俸食粗<lb/>
樹立念先人不可復見子幸記吾堂吾蚤暮視之庶緒<lb/>
言之未逺也子曰許氏善教子矣聖人教敬之言著諸<lb/>
方策者盖諄諄焉學者類習見聞而弗思也思則敬在<lb/>
兹矣其瞻宦學四方甞槖其父所示詩而時閱之父歿<lb/>
十五年堂非其舊猶屬予記所以名堂之意非思之篤<lb/>
<pb n="KR4d0516_WYG_007-21a"/>
于敬者其能之乎古之能大為善于天下者未有不由<lb/>
孝親之心而充之具瞻將大思敬之道其亦本于此哉<lb/>
　　洞虛宫三元洞仙殿記<lb/>
無錫洞虛宫本梁大同間所創斗山青𤣥觀也宋初徙<lb/>
置城中賜額曰洞虛觀我朝泰定元年改觀為宫盖為<lb/>
國家建熙事之會所士民禱祠之靈區也初州之髙士<lb/>
華君益謙既主宫事又兼治杭之宗陽西太乙宫以謂<lb/>
洞虛則出家受業之地土田之入雖薄室屋衰壞不可<lb/>
<pb n="KR4d0516_WYG_007-21b"/>
以不葺乃數往來繕完之至順三年秋有不戒于火者<lb/>
三元祠山之殿燬焉則又歎曰茲其可以已乎夫穹然<lb/>
而覆于上者天也兀然而載于中者地也沛然而流于<lb/>
下愈逺而不可窮者皆水也是三者物莫能大之人生<lb/>
其間善惡之有紀功過之有考得不在其官乎將使人<lb/>
逺禍而趨福者其亦在于此矣若祠山大神則古所謂<lb/>
禦大菑捍大患者天高矣地厚矣水深矣髙則人莫得<lb/>
而至也厚與深則人莫得而入矣大神則能出入有無<lb/>
<pb n="KR4d0516_WYG_007-22a"/>
而通乎人所不能通者故旱乾水溢與凡隂陽之沴皆<lb/>
能為人幹囘于沕漠之頃而銷弭之則三元與祠山之<lb/>
祠皆不可以不作于是在宫之有職掌者曰安以道沈<lb/>
常徳童德和等經營之好善之家樂于佽助遂庀工<lb/>
度材作而新之至元冄元之四年某月吉日告成壇堂<lb/>
䆳嚴像設莊麗光靈威望視昔有加州人來觀歆嚮畏<lb/>
飭之心生焉夫盈宇宙之内者皆鬼神也物之細者鬼<lb/>
神具焉況其大者與其精爽之赫然者乎然而人心者<lb/>
<pb n="KR4d0516_WYG_007-22b"/>
鬼神感應之機也以汎散之心茫然求之則不若為貌<lb/>
位以聚夫求之之心心之所聚鬼神之所在也華君于<lb/>
其所在以其法醮祭之亦必有其應矣葢三辰順軌川<lb/>
澤率職寒暑節風雨時百物咸殖上之人無憂而有壽<lb/>
下之人皆無惡而有善䝉神之庥得相與安樂于太平<lb/>
之世此所以祝釐之意也世之務私其身者固不遑于<lb/>
他及其或脱去物累翛然而獨往者又皆有所不為求<lb/>
其能如華君之用心者亦鮮矣予于其徴記也故喜為書<lb/>
<pb n="KR4d0516_WYG_007-23a"/>
之宫昔有方丈之室自宋南渡以來尉假之以為署至<lb/>
于摧腐不可支也因撒去之且六十年矣今亦仍故址<lb/>
以為室云<lb/>
　　慶元路儒學新修廟學記<lb/>
學記曰古之教者家有塾黨有庠術有序國有學謂學<lb/>
所以化民而成俗也故善為治者必建學以崇教化而<lb/>
任風紀師帥之職者不敢不以是為己責也四明郡學<lb/>
唐開元中立貞元中宣聖廟立宋天禧中廟與學徙郡<lb/>
<pb n="KR4d0516_WYG_007-23b"/>
東北陬建炎中燬于兵而殿獨存宋在江左百五十載<lb/>
鴻生鉅臣蔚然出乎句章其絃誦之舍冝益完且美矣<lb/>
我世祖皇帝既統壹海宇以孔子之道可以隆化基也<lb/>
乃興起學校登用儒雅天下翕然向風至元十九年慶<lb/>
元廟學災當時守臣務亟成室屋規制簡易二十八年<lb/>
始大營建至大二年更造大成殿皆部使者作興焉厯<lb/>
嵗滋久昔之閎壯而炳絢者皆頽圮而黝闇矣仍改至<lb/>
元之四年冬亷訪副使寧夏順昌公行部至郡首展謁<lb/>
<pb n="KR4d0516_WYG_007-24a"/>
廟下又環視師弟子舍歎曰是出風化之地也而衰敝<lb/>
若此今不葺責在我矣總管上饒張滎祖蹙然曰是吾<lb/>
責也于是亷訪公屬侯即圖之乃考學田之入徴宿逋<lb/>
縮浮費以庀材物工傭之需屬同知燕山齊侯謙總程<lb/>
督事齊侯展布心力先葺禮殿新聖容為壇構神棲而<lb/>
加幎焉四配十哲暨從祀諸子皆飾其容觀在殿上者<lb/>
為壇㡩在兩廡者施承塵顒卬圭璋之儀黻黼文章之<lb/>
盛來觀者若見聖賢于洙泗之上低囘而不能去也先<lb/>
<pb n="KR4d0516_WYG_007-24b"/>
是尊經閣梁楹棟榱皆朽蠧且壓明倫堂亦墜漏不足<lb/>
蔽風雨矣至是悉以貞材代腐木以密瓦易踈以夷甓<lb/>
除壞階若殿門先賢祠八齋大小學庖庾莫不繕治又<lb/>
仍故址為守神之祠範金以補禮器之未備者明年秌<lb/>
教授金華王苰以書來請記竊惟孔子之道堯舜禹湯<lb/>
文武之所以善天下者孔子則以之而善萬世也其理<lb/>
具于人心而著于君臣父子兄弟夫婦朋友之倫其教<lb/>
具于六籍而講于庠序行于邦國廟朝鄉黨家庭之間<lb/>
<pb n="KR4d0516_WYG_007-25a"/>
人知講學則孔子之道明孔子之道明則唐虞三代將<lb/>
不在堯舜禹湯文武而在乎今之世矣為天下者不能<lb/>
使人人皆從道也故既設校官教之又俾為師帥者教<lb/>
而率之任風紀者宣風化而飭厲之不以是道善其民<lb/>
是鄙其民不以是道善其身是不愛其身鄙民非仁不<lb/>
愛身非孝亷訪公與郡長貳以興學為己責為其民者<lb/>
盍亦知所勸矣四明多碩學篤行之士而故家遺俗猶<lb/>
有存者父兄尚告子弟使究其所學者以有諸已黜澆<lb/>
<pb n="KR4d0516_WYG_007-25b"/>
習養厚徳也魯人頌僖公能修泮宫曰濟濟多士克廣<lb/>
徳心則化民成俗之事亦有望于泮宫之諸賢焉<lb/>
　　海鹽州儒學新修廟學記<lb/>
海鹽州士韓允元等致書于旅曰昔吾州之為縣也宣<lb/>
聖廟在縣治之南縣東别有學今學麗于廟者前代之<lb/>
所并也學有田萬餘畝至元内附之初民乘問據有之<lb/>
利之歸于我者十無二三元貞元年縣陞州以學為州<lb/>
學設教授大徳中教授丘世良等始復田延祐二年劉<lb/>
<pb n="KR4d0516_WYG_007-26a"/>
文翁典教事田始盡復帑庾既實乃治宫室之壞者而<lb/>
新之今二十餘年田不加少嵗不恒歉而貲用弗克稱<lb/>
貸彌重深蠧積弊莫或弭之顧于室翹翹殆不可禦風<lb/>
雨矣至元再元之三年單父呂徳裕文饒為教授慨然<lb/>
有作興之志知州趙孟貫子唯願相與以有為也俄而<lb/>
終更亷訪贍思得之適行部至州得之儒者又甞知文<lb/>
饒而知新州賈甫吉甫亦意嚮文事教授于是得展其<lb/>
志蠧之深者剔之弊之積者鋤之佃田而自封者悉懲<lb/>
<pb n="KR4d0516_WYG_007-26b"/>
而徴之大防既立不益自盈是嵗又有年教授喜曰天<lb/>
其相吾興廟學乎乃鳩工市材繕大成衆木之腐且橈<lb/>
者皆以貞材代之壞于上者則撤而瓦之剥于下者則<lb/>
除而甓之漫漶于其間者則塗瑩而丹堊之凡故構之<lb/>
垂圮者又莫不更治之聖賢像設則益新其光輝從祀<lb/>
諸賢則重繪于廡壁門殿南東舊有屋四楹以祠守神<lb/>
至是築新祠南西遷神居之奠謁先聖則以故祠為修<lb/>
容之次又作櫺星門采芹橋門廟南之路西折而出則<lb/>
<pb n="KR4d0516_WYG_007-27a"/>
為外西門餘若門若墻皆為之經始于四年之春明年<lb/>
夏成故宋縣學設主學有官廨海鹽主學所舍距廟三<lb/>
里許遺址僅存以故為學官者率于廟旁近僦舍以居<lb/>
湫隘無以自適廟西有民宅將賣文饒以諸生請遂買<lb/>
宅為廨計自營葺廟學以至于為此也費亦殷矣然宿<lb/>
債畢賡士廩仍繼弟子員增至五十人皆食而教之允<lb/>
元等又言教授處已以嚴行事有節用錢五十緡以上<lb/>
必稟于州頑獷者畏而服之善愿者悦而助之故能化<lb/>
<pb n="KR4d0516_WYG_007-27b"/>
窘為裕而卓然有成若此願記諸石旅聞之能有為者<lb/>
無難事能盡職者無卑官委吏乘田職之鄙者也孔子<lb/>
居之則會計當而牛羊茁壯長矣魯國已不可為也孔<lb/>
子為之則國大治齊人歸侵疆聖人相魯之效己具于<lb/>
委吏乘田之時也是州校官每病于難為葢以為位卑<lb/>
則力有所不及吁位豈有卑于委吏乘田事豈有難于<lb/>
治魯者乎文饒處卑制難而能從容集事吾知其可以<lb/>
大用于世矣孟子曰乃所願則學孔子吾黨舍孔子又<lb/>
<pb n="KR4d0516_WYG_007-28a"/>
誰學耶教授魯之賢者觀其所為可以因之而興起矣<lb/>
今教養之具既已完美學者於此其務學乎騁華不若<lb/>
居實習驁不若敦讓周旋爼豆之間以舒其容鼔舞于<lb/>
絃誦之風以和其氣他日有至海上而觀風者必曰何<lb/>
此邦之似乎魯也是役也治錢榖出入者曰朱綋治文<lb/>
書者曰張玉戴從誨<lb/>
　　存誠齋記<lb/>
金華蕭氏衣冠之族也曰思明者在錢塘與余游頗久<lb/>
<pb n="KR4d0516_WYG_007-28b"/>
予愛其言與行之皆謹也武夷杜先生篆其讀書之齋<lb/>
曰存誠思明來徴記于予予曰先生善教人哉人不能<lb/>
無過而過恒生于意慮之所不及故乾之九二雖處無<lb/>
過之地而文言傳則曰庸言之信庸行之謹閑邪存其<lb/>
誠盖謂不可自謂無過而弗謹也能閑邪則誠存矣聖<lb/>
人于徳之正中者猶議之若是况衆人之未能正中者<lb/>
乎夫誠者天地之實理人與物具是以生初無有不存<lb/>
者也有不存者邪實害之譬元氣之充于人身也邪氣<lb/>
<pb n="KR4d0516_WYG_007-29a"/>
一攻則元氣為之軋搖故善衞生者惟不使邪氣之得<lb/>
以乗吾間也而曰吾之體完以固吾無用夫衛生之道<lb/>
吁是亦不智之甚矣昔曾子之言誠意也曰君子必慎<lb/>
其獨周子之言誠則曰誠無為幾善惡曰慎獨曰幾善<lb/>
惡其皆本于閑邪存誠之言哉思明其毋自謂言行之<lb/>
已謹也念慮之萌人所易忽冝尤致謹于隠㣲之間乎<lb/>
　　謹嚴齋記<lb/>
錢塘方直卿靜謹而嗜學甞學春秋取韓子之言名其<lb/>
<pb n="KR4d0516_WYG_007-29b"/>
讀書之所曰謹嚴齋盖將以是而治身也集賢直學士<lb/>
豫章揭公為大書之直卿又來徴言以為記予謂直卿<lb/>
亦知聖人之所以作春秋者乎先王之為天下國家以<lb/>
人有欲而易亂也制為謹嚴之禮以為之範防焉禮也<lb/>
者所以秩人紀而維持乎世道也陵夷至于衰周天王<lb/>
與列國君臣以先王之所以為範防者皆毁裂而棄去<lb/>
人紀于是乎大斁世道于是乎大壞聖人念周禮之不<lb/>
可以盡廢也乃作春秋以救其失凡出于禮者皆入于<lb/>
<pb n="KR4d0516_WYG_007-30a"/>
春秋故曰聖人之刑書也夫謹嚴者禮之體也春秋救<lb/>
禮之失又烏得不謹嚴哉君子之達而有為也則欲使<lb/>
斯世之人皆入于禮毋入于春秋窮而獨善其身也則<lb/>
必使吾身毋入春秋而入于禮吾有君也則事君必忠<lb/>
吾有父也則事父必孝吾有兄也夫婦也則必盡兄弟<lb/>
夫婦之道吾一出言一舉足凛乎若聖人執筆臨吾前<lb/>
而書之謹乎嚴乎不知春秋吾何以知禮之所存者乎<lb/>
雖然重典不刑于治世厲色不設于雅人君子以謹嚴<lb/>
<pb n="KR4d0516_WYG_007-30b"/>
治身至于動容周旋中禮則亦無事乎春秋<lb/>
　　約齋記<lb/>
錢塘陳子安治琴書之室以燕處也將題其扁而于予<lb/>
徴焉予謂子名寧字子安是子之所以為居者乎然子<lb/>
甞見世之狃于安者往往委弛而驕肆之委弛則隳事<lb/>
驕肆則傲物隳事而傲物則其安為危君子于是有持<lb/>
危之道焉譬之水也為之防以導之則不至于衝決譬<lb/>
之馬也為之羈以馭之則不至于奔放人身血氣之所<lb/>
<pb n="KR4d0516_WYG_007-31a"/>
為也血氣之欲無涯能不為之防與羈乎故吾言焉則<lb/>
有言之則吾行焉則有行之度吾室屋以居焉食飲以<lb/>
養焉衣裳以服焉祍席以寢焉則有室屋食飲衣裳祍<lb/>
席之節葢禮義者人之大閑也入乎是則安出乎是則<lb/>
危智者知其然故常退然不敢以人之所侈者自處也<lb/>
人方恣睢吾寧儒儒人方哆哆吾寧顯顯人甘履巇則<lb/>
吾倚固而藉夷孔子曰以約失之者鮮矣約謂不侈然<lb/>
以自放也請名所居為約齋可乎子安曰善乃屬予記<lb/>
<pb n="KR4d0516_WYG_007-31b"/>
之予因言孔子之道至大也當時門人莫不有得而傳<lb/>
至於今者曽子之學也曾子之學謹身而已葢萬物之<lb/>
理具于吾身謹之于念慮之㣲則可以充之于宇宙之<lb/>
大又豈為身謀乎哉子安静重而闓敏静重則不侈于<lb/>
流俗闓敏則知所趨舍而務學也故為之記<lb/>
　　遜敏齋記<lb/>
學之于人大矣林林而生蠢蠢而動其初草木禽犢然<lb/>
乃有秉徳廸道被服文雅而美出于其間者學之力也<lb/>
<pb n="KR4d0516_WYG_007-32a"/>
昔者聖王之立極于天下也葢欲使天下之人皆會歸<lb/>
于有極此學之所由起至商傅説之言曰學于古訓惟<lb/>
學遜志務時敏則學之言方見于説命而為之方亦未<lb/>
有尚于此矣葢人身者血氣之物也志不足以帥之則<lb/>
驕怠矣驕則易盈盈則不足以受學怠則易輟輟則遂<lb/>
至于廢學天下之善無窮春秋代序老冉冉其將至不<lb/>
遜志則雖為學終無異于衆人且不自知而入于草木<lb/>
禽犢矣夫海至下也則能受百川之入河江之流不已<lb/>
<pb n="KR4d0516_WYG_007-32b"/>
也則能達于海而同其大善遜志者其海乎善時敏者<lb/>
其河江乎彼蹄涔而洋洋潢汙而洸洸又奚足與言夫<lb/>
海與江河孔子大聖人也入太廟每事問老耼郯子師<lb/>
襄之徒皆不逾于孔子而聖人每折節而問學焉其言<lb/>
曰好古敏以求之曰我學不厭曰學如不及則聖人為<lb/>
學亦不過遜志時敏而已矣況衆人之為學者乎武林<lb/>
陸宗亮孔昭隠于市㕓能勤生以事其親而心誠好學<lb/>
雖處賈肆常持書觀之暇日則從縉紳先生質其所疑<lb/>
<pb n="KR4d0516_WYG_007-33a"/>
見其文辭之善者輒録而識之甞以遜敏名其所居亦<lb/>
可以見其志矣孔昭來徴文以為記乃為釋其說示之<lb/>
亦以自儆也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0516_WYG_007-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷八<lb/>
</p>
<p>
</p>
  </div>
<div>
<head>安雅堂集卷十</head> <lb/>
    <p>
<pb n="KR4d0516_WYG_008-1a"/>
欽定四庫全書<lb/>
　安雅堂集卷十<lb/>
　　　　　　　　　　　　　元　陳旅　撰<lb/>
　碑<lb/>
　　𤣥壇祠碑<hi>有序</hi>
軒轅氏以神明制天下嘗戰蚩尤於涿鹿之野其時將<lb/>
兵類非常人世傳𤣥壇大神葢將也又謂大神本水金<lb/>
二氣之精降而為人秦時修道終南山中上帝召為神<lb/>
<pb n="KR4d0516_WYG_008-1b"/>
霄之官又謂漢天師煉丹龍虎山嘗請于帝命大神守<lb/>
丹故又𨽻天師之正一𤣥壇得賞善罰惡之柄焉大抵<lb/>
神變不測要不可以迹求之也杭大開元宫有祠在宫<lb/>
門東祠中為壇植木凝土為立像其上又為神虎其側<lb/>
望之儼然有生氣也至治元年十月火夜起宫西民舍<lb/>
遂踰宫中郡侯子公无思與主宫事真人王公壽衍亟<lb/>
救不克唯外門存黎明見大神屹立外門之外神虎在<lb/>
于河濵觀者駭愕以為夜半倉卒人自救不暇安得羣<lb/>
<pb n="KR4d0516_WYG_008-2a"/>
有力者舁是以出况植木入地之難遽拔也既又于燼灰中得<lb/>
木主帛旛與凡供神之器皆不壊先是郡人欲為轉運使築亭<lb/>
樹碑以紀其休聲寓亭材祠背至是亦不燬遂移用之為新祠<lb/>
奉大神與虎復焉四方之人聞大神能飛動炳燿其威靈益敬<lb/>
畏奔走祠下而弭災執盗之效益章章然不可勝道矣真人既<lb/>
俾余銘新宫又為余言𤣥壇祠不可不專銘也余聞古之為治<lb/>
者能有為于衆人智力之所不可及若豢龍御虎南正壷涿庭<lb/>
氏之設官祝巫占筮盟詛禬禜之有法以棰辟鬼以牡橭殺惡<lb/>
<pb n="KR4d0516_WYG_008-2b"/>
太隂之弓以射天地四方書日辰月嵗星之號以去天鳥何其<lb/>
事之出于怪也意其出入幽顯必有為之用者自絶地通天之<lb/>
後人不可得而知矣秦漢以來官失其守遺法徃徃存山林間<lb/>
世之人見有能召風雷役鬼神能為衆人智力之所不及者不<lb/>
指為恠則曰彼道家法也孔子不語怪葢欲以常道教人柰何<lb/>
□世之頑民有不率教者矣或者懼神之罰有以銷其頑心而<lb/>
庻幾常道之歸乎然則大神固有弼教之功也通乎古今而知<lb/>
鬼神之情状者其亦取于余之言哉乃為之銘曰<lb/>
<pb n="KR4d0516_WYG_008-3a"/>
翼𤣥元御綘雲祝融既清宫大神執鞭還守門憑神之<lb/>
質超有物其非質者矧可射新宫成奠神宅孰敢為惡<lb/>
鉄絙縳𤣥虎咥以善禱之報爾福<lb/>
　　　龍虎山繁禧觀碑銘<hi>有序</hi>
江左之山曰龍虎者仙聖之𤣥都也太上清宫既據神氣<lb/>
之㑹旁為各支宫無慮百十又盡得地勢之所宜矣而善<lb/>
用夫地者又徃徃得遺勝於百十之餘造物者常以其不<lb/>
可窮者待天下也上清李君謹修嘗自念曰吾得超乎編<lb/>
<pb n="KR4d0516_WYG_008-3b"/>
民優游長年以業吾清浄之道者誰之力也寶儉以養生<lb/>
積其贏将焉用之唯益立祠疇以茂致景貺於國家庶幾<lb/>
周人所以賦天保之忠乎乃受地山南溪上有大園倚乎<lb/>
雷壇而象山仙嵒在其右左琵琶塵湖雲林諸峯又皆在<lb/>
乎其前津華之鐘見於草木岩姿川豔布冩几席之上殆祗<lb/>
靈祕之以有待也李君亟以貲得之延祐四年始治地為<lb/>
觀中起三清大殿旁作列真之室有二楼以逓鐘鼓之聲<lb/>
有三門以嚴中外之節臨溪之門榜曰溪山勝處翰林學<lb/>
<pb n="KR4d0516_WYG_008-4a"/>
士承㫖趙文敏公所書也門内有堂曰清輝其西有亭<lb/>
曰囬鷗殿後之堂曰見山堂後之堂曰依竹東軒曰嚥<lb/>
日西軒曰巢雲若賓館若廩庫若庖湢與凡所宜作者<lb/>
亦莫不當其所觀成又實之以宜稻之田焉于是李君<lb/>
與其徒言曰吾與若承清暾藉素雲而徜徉乎溪山竹<lb/>
石之間所以善體而清心也清心所以通神明而修吾<lb/>
職也夫豈徒為爰居以樂吾私哉嗣天師與𤣥教大宗<lb/>
師聞之皆表之曰繁禧之觀元統甲戌上遣使人以旛<lb/>
<pb n="KR4d0516_WYG_008-4b"/>
香來至元丁丑又降香并賜璽書䕶持授謹修明逺冲<lb/>
妙崇教法師敎門高士開山住持提㸃又命其弟子陳<lb/>
自誠為至正元嘉文泰法師教門高士提㸃知觀事俾<lb/>
嗣其道于是觀者以甲乙傳次李君屬上清外史薛君<lb/>
𤣥義來徵銘文以章寵光于無極焉余聞之天惟高也<lb/>
故無所不覆地惟厚也故無所不載一人之身萬福之<lb/>
基所以有敷錫之道歟李君求勝地以祝繁禧于天子<lb/>
其意之所及又益逺哉銘曰<lb/>
<pb n="KR4d0516_WYG_008-5a"/>
雷壇之陽山川開明中有𤣥圃翠水所經煌煌壽宫殖殖<lb/>
福庭琪林紺齒珠葩丹晶崇竹北翳列岑南屏結影西谷含光<lb/>
東瓊雲瀾迎户溪羽並亭濁祲遙戢冲華空凝匪怡我私穆愉<lb/>
鴻靈鴻靈戾止從以衆星蘭臯椒丘猗靡絳旌藏我熙事<lb/>
肸蠁若徴天子神聖格乎清寧介福孔多式嘉羣生<lb/>
　　韓總管墓碑<lb/>
江浙財賦總管韓公之子友宜以其客陳元英所為状<lb/>
來言曰先君子棄諸孤廿有二年墓碑未樹恐無以著<lb/>
<pb n="KR4d0516_WYG_008-5b"/>
先徳于將來惟執事圖之余與友直兄弟雅厚義不得<lb/>
辭按状公諱奕字仲山紹興蕭山人繇公父贅錢唐因<lb/>
家焉曽大父諱富宋進士大父諱元信沿海制置司凖<lb/>
備差父諱自良至元中行工部署為文綺局官累官至<lb/>
承直郎杭州路總管治中兼董内府織文之事大徳四<lb/>
年當獻功病不能騎請以子代公用是得乘驛入京詣<lb/>
將作院白事因言便宜若素習吏事者院官竒之引公<lb/>
以所來織文覲中宫啟所言便宜且謂是人才器可任<lb/>
<pb n="KR4d0516_WYG_008-6a"/>
事有㫖命補江浙行中書省葢欲其益練吏事而大用<lb/>
之公還治中公疾甚竟不起遂不復為掾既終喪養母<lb/>
夫人沈氏無仕進之意初治中為行工部所署時募工<lb/>
置諸局司雖謹程度嚴政令而撫循有恩人樂為用及<lb/>
佐郡時屬有㫖嵗増織綾緞五萬治中公計局工不足<lb/>
辦藉民間杼軸成之較官出工物雜費省緡錢數萬民<lb/>
又利傭直不逾月五萬綾緞成遂用為故事局工得不<lb/>
重困治中公殁故莫不悲思乞以其子嗣職事上未報<lb/>
<pb n="KR4d0516_WYG_008-6b"/>
浙西道亷訪司舉公居喪盡禮事母盡孝而持身齊家<lb/>
之有道也用之可以善俗行省具移中書㑹新立織染<lb/>
局右丞亷公因人情所安辟公莅之事立具行省葢荐<lb/>
公代父職誠宜中書以聞至大元年授杭州大匠副提<lb/>
舉明年立江浙等處財賦都總管府議簡清慎習知田<lb/>
賦者為是官葢掌朱清張瑄兩家之所籍沒者也公時<lb/>
以事赴闕中政院貴人見之喜曰此非將作院言便宜<lb/>
者耶即引見武宗皇帝于潡州上曰財賦府初立是非<lb/>
<pb n="KR4d0516_WYG_008-7a"/>
其官乎尋授承務郎為府之副總管居三年以母老屢<lb/>
乞閒専養不允皇慶元年轉承徳郎仍前職葢上之人<lb/>
不欲其去也六載之間庶務畢舉凡朱張業産之為姦<lb/>
人所竊匿者悉求得之金穀充牣又未嘗以是病民故<lb/>
中外之譽歸焉至大中有曰和都實者以奇寶售内府<lb/>
俾給直錢千四百萬緡胡椒十二萬觔它物稱是公曰<lb/>
是國之大盜也吾不敢奉命亟白監察御史留其直不<lb/>
予張塔布台者得給還所籍沒田十萬畆屋二千區公<lb/>
<pb n="KR4d0516_WYG_008-7b"/>
亦抗論以為不可廷論韙之公讜言毅色遇事奮發直<lb/>
節不可回由是憲司檄公治貪墨凡十數事得賍鉅萬<lb/>
民氣為之蘓暢延祐四年進朝列大夫江浙財賦都總<lb/>
管旋被召寵眷優渥明年十一月戊辰卒于官年五十<lb/>
公天性孝友治中公卒哀慟幾絶即祥猶不飲酒食肉<lb/>
語未嘗見齒事母非有急不去左右故恒不欲仕既晨<lb/>
出必問太夫人安否歸必設甘㫖奉太夫人飲酒二三<lb/>
行日以為常有疾必親治藥餌以進疾止始徐出視事<lb/>
<pb n="KR4d0516_WYG_008-8a"/>
閨門肅雍内外無間言宗族姻戚雖疏逺皆厚遇之門<lb/>
巷多車馬非名公卿則四方之賢士大夫也葢為人冲<lb/>
約而尚義故多樂與之者儀觀修整寡言咲讀書通大<lb/>
㫖餘皆淡無所好娶黄氏後公二年卒子男六人友仁<lb/>
友恭友忠皆早世友直平江等處財賦副提舉友諒友<lb/>
聞未仕女一人妻餘杭州判官楊元垣孫男十三人文疇<lb/>
文興文<hi>闕</hi>文<hi>闕/</hi>文<hi>闕</hi>文環餘未名女八人友直等以某<lb/>
年十一月塟公于錢塘縣履泰鄉青芝塢<graphic n="KR2734" url="https://raw.githubusercontent.com/kanripo/KR-Gaiji/master/images/KR2734.png" mimeType="image/png"/>定元年九<lb/>
<pb n="KR4d0516_WYG_008-8b"/>
月丙辰以夫人祔葢從治中公之兆也嗚呼公孝友亷<lb/>
明能以才詣自見于世可謂賢矣三品秩官鄉邦可謂<lb/>
顯矣諸子皆敦睦慎守緒業友直能官又能以文學自<lb/>
將諸孫皆秀芝蹈矩度可謂有後矣苐惜其未嘗膺民<lb/>
社之寄年僅五十不得大展布其及于人者為可恨也<lb/>
雖然求世之得如公者亦寡矣銘曰<lb/>
有朅韓公既愿且通能幹父蠱職匪是共入見宫宰見事佐<hi>闕</hi>
聽者竦然曰是竒才太姒審官亦曰佐君俾蹤吏事以<hi>闕</hi>選掄<lb/>
<pb n="KR4d0516_WYG_008-9a"/>
侃侃别駕奄即厚夜哀號塊苫泣與血下周旋北堂滫瀡醴<lb/>
漿我有母養仕豈或遑孰非才彦孝最百善亷車揄揚<lb/>
方岳尉荐若工疇能世勞纉承總賦外府庶績用凝駔<lb/>
賈竒市盗國鉅利豪産入官僥倖還畀公皆抳之使不<lb/>
得欺治徼治貪賄亦不貲廷有清譽將啟要路豐徳儉<lb/>
齒舍轡弗䳱青芝之原佳城言言嗣慶考徳視此刻文<lb/>
　　毛先生碑<lb/>
先生毛氏諱惟謙字仲益其先衢之江山人浚遷信之<lb/>
<pb n="KR4d0516_WYG_008-9b"/>
永豐又遷貴溪之英潭浚又遷其邑之宜陽里曽祖諱<lb/>
季大父諱克賢父諱子祥皆以善稱于人先生姿爽朗<lb/>
而雅志冲淡束髪入龍虎山事曽貫翁師師愛其有操<lb/>
竒之欲試其為人而器成之先天山介龍井琵琶峰之<lb/>
間巉絶遼閴人迹罕至也時方薙榛穢為觀宇俾先生<lb/>
居焉人謂其方去父母而栖之空山將不能堪先生則<lb/>
欣然若所素處與烟霞相周旋浩乎其忘世也師大喜<lb/>
之即令衣道士服授以其道聲稱日聞于是嗣漢三十<lb/>
<pb n="KR4d0516_WYG_008-10a"/>
八代天師用為益揚州道正州之為老氏者皆喜而言<lb/>
曰是宜長我也今嗣天師又使之掌其文牘天師總道<lb/>
教江南有官府政治之體非清慎明敏者不足以任承<lb/>
賛之責先生從容酬應未嘗有所缺失而凡與之接者<lb/>
莫不譽其美焉泰定初奉表詣闕下𤣥教大宗師吴公<lb/>
復嘉重之為請于朝授冲真通妙素法師主永嘉廣福<lb/>
靈真宫事久之嘆曰吾出家為道士者將以繕吾性也<lb/>
而役役不休可乎人固有不得不勤力者吾事師如千<lb/>
<pb n="KR4d0516_WYG_008-10b"/>
年事親又如千年生而養殁而塟矣吾又何為乎吾旦<lb/>
而起則祝釐于吾君又何必熈事于其所乎乃宴休于<lb/>
龍虎山之舊居黜智歛才泊乎無營而時與客引酒詠詩<lb/>
于華竹泉石之勝不與物忤亦不流于物逍遥浮遊葢<lb/>
十年許人以其神情之清曠也號之為秋宇先生云仍<lb/>
改至元之三年六月八日晨興正衣冠翛然而逝年六<lb/>
十二某年八月丙辰藏蜕于貴溪縣仙源鄉之高陂山<lb/>
弟子劉存耕以狀來徵銘余謂先生能致勤三事而後<lb/>
<pb n="KR4d0516_WYG_008-11a"/>
退休以葆其所存又未嘗離世絶俗矯亢以為高所謂<lb/>
遊方之外而履其道之中者歟銘曰<lb/>
維昔至人幹道樞啟陽闔陰時厥居道不緣督人朱愚<lb/>
出此入彼顓竒途先生冲氣以為車夷庚安驅辭窒迂<lb/>
祝君事師春欲歸為父母謀甘腴師親既終于怡愉始<lb/>
用吾<hi>闕</hi>紓前劬岩房左右蕋笈書十載燕坐觀𤣥初太<lb/>
空雲氣行雙鳬陂山所窆仙之餘<lb/>
　　孫高士碑<lb/>
<pb n="KR4d0516_WYG_008-11b"/>
孫先生諱景真字久大信之貴溪人曽大父諱清夫大<lb/>
父諱樸父諱晞之乃宋廸功郎仕江東為節度司幹辦<lb/>
官先生豐頤廣顙碩幹晢膚居如山凝動如川融㓜時<lb/>
有善相者撫其項曰是兒不凡殆非人家所能留也孫<lb/>
氏所居曰蓧嶺距大上清正一萬壽宫十餘里束髪即<lb/>
學道于宫之崇禧院禮講師張公彦綱為師孔老二氏<lb/>
之學若所素習不待刻礪自臻𤣥微祖師都録黄公崇<lb/>
鼎宫生黄公復亨皆器重之世祖皇帝既平宋遣使入<lb/>
<pb n="KR4d0516_WYG_008-12a"/>
龍虎山聘嗣漢天師之三十六代者嗣天師入覲擇才<lb/>
而且賢者從行先生與焉及還有詔開道敎于江南四<lb/>
方之為老氏者日集龍虎敎所逆旅非所安都録公為<lb/>
築真元宫以館之而主以先生先生念是宫亟成非宏<lb/>
逺之規復改作之而増田以飯來者大徳七年有㫖授<lb/>
通真凝妙𢎞道法師真元宫提舉知宫事初講師公欲<lb/>
更卜吉土為壇畤以顓祝祠厚報本也志未伸而卒先<lb/>
生既盡送終之道為作崇禧觀于天冠之山殿堂門廡<lb/>
<pb n="KR4d0516_WYG_008-12b"/>
鐘樓藏室皆高廣如志又作祠宇以寕其師度弟子以<lb/>
衍其傳給良田以舒其用𤣥教大宗師以聞天子下璽<lb/>
書䕶持之至治二年上清宫災先生發私帑作大三門<lb/>
及福地之駐馬亭崇禧院之真元閣皆雄麗稱地望天<lb/>
慶元年歸主院事即院北為屋以居人號其堂為隱徳<lb/>
葢以先生雖數被寵榮而含光弗耀有古者遯世高士<lb/>
之遺風焉至元三年有㫖加教門高士使復主真元宫<lb/>
遂新宫之道紀堂其年秋于故宅旁近得地曰榆原顧<lb/>
<pb n="KR4d0516_WYG_008-13a"/>
而喜曰吾其遂首丘之心乎于是作榆原真館割田若<lb/>
干畆入焉又以田益上清宫真元宫崇禧院崇禧觀蓧<lb/>
嶺之崇賢館各若干畆五年五月忽感餘疾即語弟子<lb/>
曰死生夜旦爾不死不生無夜旦也吾將了吾之有夜<lb/>
旦者矣承先廸後則汝曹之事也是月八日蚤作盥潄<lb/>
正衣冠夷然而逝年七十有七弟子曽日省李謹修等<lb/>
以其年九月壬子奉遺蛻藏于榆原以臨川呉慶熈所<lb/>
述道屬余為碑銘先生莊重而謙冲靜黙而暢逹持己<lb/>
<pb n="KR4d0516_WYG_008-13b"/>
以約遇物以厚名不求聞而名日彰財不求殖而財恒<lb/>
足凡所作為若無意于其間而諸福之物皆不踵而自<lb/>
至終日燕坐一室或問之曰公靜乎則笑曰有意于靜<lb/>
則非静矣葢深有意于其道者居天冠最久山之左右<lb/>
雨暘時若五糓常熟草木葱蒨居民不知有凶荒之虞<lb/>
而先生又毎推其有餘以賑助之人見其出逰徃徃指<lb/>
之為福云嗚呼世有勞心神疲體膚窮年規規澤不足<lb/>
以自濡遑及其他哉不見用其智力而身與物恒相遭<lb/>
<pb n="KR4d0516_WYG_008-14a"/>
于泰和之囿者固盛徳之所感應亦天厚之福休祥之<lb/>
徵隨所至而著也使若人有位于時所及顧不益廣而<lb/>
最薄世故高蹈物表僅及其所能及者而正耳故君子<lb/>
之于若人常嘆其賦受之美而惜其不為世用而去也<lb/>
雖然鳯凰麒麟非以其用于世而貴之也郊藪之間有<lb/>
是二者必至治之時哉銘曰<lb/>
湛乎若無思而趣無不通漠乎若無言而教無不從休乎若無<lb/>
營而人惟見其成功物與我何心本自然以為宗亦造物之與<lb/>
<pb n="KR4d0516_WYG_008-14b"/>
謀鍾其身以善祥故居姑射則屢豐處畏壘則大穰慨若人<lb/>
之邈悠上榆原以相望藏衣冠于斯丘庶不望乎故鄉<lb/>
　　故贈曹州尹清河郡伯張公墓碑<lb/>
公諱徳字惠卿其先滄州之清池人曽大父昕昕生寓<lb/>
寓生祐金貞祐間南北受敵寓從保靜軍節度使司宿<lb/>
州為軍府吏宋師與保靜軍戰寓死之祐求父尸亂兵<lb/>
間藁塟宿之北麓奉母宋氏踰淮避兵我國家既翦金<lb/>
兵及淮甸北人與祐同踰淮者數百族謀保栅以自固<lb/>
<pb n="KR4d0516_WYG_008-15a"/>
而祐為衆推重與衆言曰吾軰寡弱憑孤栅以抗大軍<lb/>
其勢必破破則無噍類觀時事可以知天道矣徒死無<lb/>
益也乃率衆詣軍門降大將綽和爾郡王嘉其欵欲承<lb/>
制官之使統降民祐拜且謝曰所以降者非為求官來<lb/>
不過與衆求活耳且吾父死于兵猶寄淺土未敢以身<lb/>
許人郡王愈賢之降民皆以安而祐終無久留淮南之<lb/>
心以干戈未戢徃來曹宋間二十餘年而母亡矣至元<lb/>
丙子天下既定乃卜地宿西百里臨淮縣仁義鄉道住<lb/>
<pb n="KR4d0516_WYG_008-15b"/>
里泡河之陽改塟其父而以母祔焉又樂其邑風土之<lb/>
美因買田宅以居年七十九終妣穆氏二子公其長也<lb/>
公質直而闓通勤生而急義從父母轉徙北兵薄淮衆<lb/>
倉皇急舟南渡遺公岸側適族人見之亟援入舟㡬不<lb/>
脱于兵公由蚤嘗艱危以及長壮世故之接于心思者<lb/>
熟矣故于其父覊旅患難以至窀穸田園室廬之事能<lb/>
用其智力以佐禆之平生不仕榮進獨喜治稼事故貲<lb/>
産益饒然好子施里之窮乏困瘁者皆仰其恵因字之<lb/>
<pb n="KR4d0516_WYG_008-16a"/>
為惠卿又好以善道告人見有不力田者則諄諄然戒<lb/>
之曰母事浮靡為農以具衣食安之道也里中子弟皆<lb/>
感其言而從之或深責有過者亦愧服無恚容葢公之<lb/>
所為孚于人有素矣妻盛氏能以婦道相其夫子男六<lb/>
人思元思明思忠思恭思義思敬女二人公毎教其子<lb/>
曰吾家三世習法令為吏而嗣止一人汝曹當讀儒書<lb/>
不願復為嚮時吏也于是諸子皆業儒而旁通諸家之<lb/>
書思義用為荐者仕䝉古翰林院轉應奉翰林文字承<lb/>
<pb n="KR4d0516_WYG_008-16b"/>
務郎朝廷推恩封公歸徳府判官飛騎尉盛氏封恭人<lb/>
公以延祐三年三月廿一日卒于家年八十二明年恭<lb/>
人卒年八十一遂合塟于道住里之兆思義後知沂州<lb/>
追贈公奉議大夫歸徳府同知騎都尉夏邑縣子恭人<lb/>
夏邑縣君思敬由司徒掾以至為中書掾兵部工部兩<lb/>
主事積階四品復贈公朝列大夫曹州尹輕車都尉清<lb/>
河郡伯思元後公十五年卒二子緒國子生繼醴州學<lb/>
正思明早世一子訥蕭山主簿思忠亦早世三子誠䕶<lb/>
<pb n="KR4d0516_WYG_008-17a"/>
壽壽官奉訓大夫思忠得贈歸徳府同知騎都尉夏邑<lb/>
縣子思恭四子謹權亨睿思義由滑州改知汾州卒三<lb/>
子惟中惟一惟學思敬亦卒于官一子貞國子生公之<lb/>
弟輔亦有子五人孫十三人嗚呼張氏自滄州來㣲乎<lb/>
一縷之僅續而幾絶也乃能蔓延以至于碩茂者所履<lb/>
之厄雖劇所績之善亦已厚也夫為軍吏而死國事冐<lb/>
白刃求父尸將母他境而竟卜臨淮之塟活數千百人<lb/>
于必死而不利其功是皆善之大者人有一焉天猶報<lb/>
<pb n="KR4d0516_WYG_008-17b"/>
之况其大者之又多乎公承世積之委宜坐享其報顧<lb/>
益飭勵勤苦以成父志以庇頼其後人又推有餘以賑<lb/>
鄉黨且教勉之使皆敦本而善俗也公之為徳葢以其<lb/>
積之委者愈保聚而充衍之張氏之用是以為盛也庸<lb/>
有既乎公之心其逺矣哉思恭等以郡伯肇封與世之<lb/>
起于宿者皆不可不表諸墓道以彰示于無窮俾緒以<lb/>
狀來徵銘緒與貞皆嘗從余于成均所不得辭也乃為<lb/>
之銘曰<lb/>
<pb n="KR4d0516_WYG_008-18a"/>
張昔大姓世有顯人相時致用始業吏文河北構兵牒<lb/>
譜靡存挾其簡書南遷從軍宿有嘉木厄于斧斤其蘖<lb/>
既達長柯摩雲宿有原泉出而山堙其流既舒賁野澐<lb/>
澐羅曹州公紹德篤勤迺阜木本迺豊泉原詩書在堂<lb/>
黍稷在囷曰兹先澤裕爾後昆匪惟家謀軫其鄉鄰積<lb/>
善之報登于公身伉儷夀考子孫詵詵矧其子孫峨冠<lb/>
垂紳遂啟有邦赫奕寵恩噫宿之張自公孔殷尚濟厥<lb/>
美毋忘公言泡河之陽土厚且温勒銘佳城以永有聞<lb/>
<pb n="KR4d0516_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷十<lb/>
</p>
<p>
</p>
  </div>
<div>
<head>安雅堂集卷十一</head> <lb/>
    <p>
<pb n="KR4d0516_WYG_009-1a"/>
欽定四庫全書<lb/>
　安雅堂集卷十一<lb/>
　　　　　　　　　　　　　元　陳旅　撰<lb/>
　碑碣志銘<lb/>
　　周提舉善政碣<lb/>
國家統一六合定都于燕以京師天下之本而積貯天<lb/>
下之大命也乃衆建鉅廩嵗轉東南粟數百萬石以實<lb/>
之匪特賙賜稍食之所需四方或儉饑有所不虞率恃<lb/>
<pb n="KR4d0516_WYG_009-1b"/>
此以為安也至順元年秋中書省以在京十有八倉嵗<lb/>
乆屋壞楝且撓懼無以完所藏檄有司趣治之又簡官<lb/>
僚之才且亷者分督之倉曰相因曰既積者則陸運提<lb/>
舉周君信臣所督治者也工之長吕成等來言曰凡官<lb/>
府有所興造給錢大農未嘗少也而民毎告病焉董其<lb/>
役者不勝其任耳吾屬所繕兩倉為屋百又十六間用<lb/>
工徒凡二百餘人始事至訖功凡廿又六月非細役也<lb/>
提舉君能使我樂于趨事不自知其勞攻作又善備由<lb/>
<pb n="KR4d0516_WYG_009-2a"/>
能持己亷莅事公遇物恕自旦逹暮與吾屬闖闖于土木瓦<lb/>
石之間未嘗見其少懈既省費于官又能俾執役者皆充然<lb/>
得以盡其力也至于廪人與其胥徒亦罔不稱美曰何其不<lb/>
少擾我而集事之易也願為文紀之余聞提舉昔主昌平簿<lb/>
有政事昌平京畿劇縣也車駕嵗徃來供億不暇給君能以<lb/>
餘力倡其民作三皇廟甚宏麗今中書參議張公嘗為記集<lb/>
賢學士魏公又為著恵政碑君可謂有治劇之才使人之惠<lb/>
矣是役非若為縣之日得以施字人之政亦能使人不<lb/>
<pb n="KR4d0516_WYG_009-2b"/>
忘若此君字漢卿齊士族也乃為詩與成等刻之詩曰<lb/>
惟聖建國居重馭輕太倉待儲兆億稱京厯嵗滋乆土<lb/>
敗木腐實民之膏以畀風雨相臣曰嘻亟葺治之遴官<lb/>
之良往慎乃司惟齊周氏貞慤愷易不劌為亷不鑿為<lb/>
智鳩工盈廷示以凖程曰不汝苛各究爾能梁楹榱桷<lb/>
塗暨瓦甓構覆補締具出心畫東方将明伐鼓逢逢董<lb/>
我不夙曷臻厥功曰旦夕矣君謂汝止我勞不知君則<lb/>
瘁只公帑之靡我持以歸斯倉之成邦實有之君則何<lb/>
<pb n="KR4d0516_WYG_009-3a"/>
獲所獲者徳刻詩堅珉永世無射<lb/>
　　重建杭州開元宫碑<lb/>
天下老氏之宫曰開元者始唐𤣥宗時所作也乾符戊<lb/>
戌杭宫災後五十九年錢氏之王呉越者復作之宋景<lb/>
徳中改為景徳觀嘉定辛酉寧宗以其潜邸復為開元<lb/>
宫宫在祕書省左紹興辛夘災又重作之皇元既有江南<lb/>
即祕書省為行中書省至元廿八年省與宫俱燬因兼<lb/>
宫地作大新省時董君徳時主開元省助金購故宋理<lb/>
<pb n="KR4d0516_WYG_009-3b"/>
宗女端孝公主弟為宫今𢎞文輔道粹徳真人王公夀<lb/>
衍實有勞焉既而陳君天錫繼董君領宫事大徳八年<lb/>
真人以宣命繼陳君賜印視五品于是益治其門垣壇<lb/>
殿水石木竹之屬無不善天子遣使即其宫賜號靈妙<lb/>
真常崇教真人皇慶二年秋召見明年改今號又賜銀<lb/>
印視二品使盡獲杭之諸宫觀仍治其宫翰林學士虞<lb/>
公集時為國子博士著之碑甚詳至治元年都有不謹<lb/>
于火而宫及焉杭人之老者過而嘆焉昔吾嘗見造斯<lb/>
<pb n="KR4d0516_WYG_009-4a"/>
室矣以帝子攸降也大農輸財五工呈能宫臣日來視<lb/>
其苦良故制作嚴壮精好吾老矣能更見乎真人聞之<lb/>
曰自有唐至我朝吾宫羅災故屢矣前日之巍巍乎在<lb/>
吾目者曷従而來哉制于數者物也數不能制者人之<lb/>
心也心存則室存先是宫右皆聨枕民舍㸑煬交壁下<lb/>
真人首以貲斥垣外地空之以周防乃諗于衆曰今可<lb/>
營吾室矣孰能語吾之同心者乎于是前嘉興路總管<lb/>
王君惟一願作前殿崇徳州判官濮君允中願作宫門<lb/>
<pb n="KR4d0516_WYG_009-4b"/>
皆攻石凝土為厚址載大木明年殿成塗以丹砂曾青<lb/>
雜黄金白黑之物以為文章象天神帝仙人居之其年<lb/>
門亦成象二大神守之真人又為屋若干楹祠在門側<lb/>
者曰祠山曰𤣥壇在前殿北者曰明離殿又北曰道紀<lb/>
堂又北曰方丈丞相托歡公題其榜門東西為長廡在<lb/>
西廡者曰齋堂在東廡者曰真宫祠登仙祠𤣥武殿三<lb/>
官殿其栖賢者曰僚宇在東西廡間者曰庖湢曰廩庫<lb/>
在東廡東曲池疏館之在後圃者則仍其舊而加完焉<lb/>
<pb n="KR4d0516_WYG_009-5a"/>
杭人來觀茲室之成也則又曰吾昔所見者貴人第宅<lb/>
矣今規制始稱神明居神明其将永妥于斯乎真人既<lb/>
落成新宫乃以上所賜寳冠金衣及平生所蓄圖書琴<lb/>
劒之類悉簿送官藏以傳後人元統乙亥有㫖賜額曰<lb/>
大開元宫俾主是宫者以甲乙傳次時余為江浙校官<lb/>
真人使薛君𤣥義徴文紀諸石昔我世祖皇帝神武不<lb/>
殺既平宋思休寧天下乃登進為老氏者以清静無為<lb/>
之道風乎臣民時則有若上卿大宗師張公能賛神化于<lb/>
<pb n="KR4d0516_WYG_009-5b"/>
萬物之表真人亦與其師晉王文學陳君義尚今特進<lb/>
呉公全節従上卿侍祠尚方蒙被簡眷日見上卿賛天<lb/>
子事益熟真人道日益茂列聖洊錫寵數使還治老子<lb/>
教于宋之故都夫豈無其故哉真人髙朗夷曠爽氣生<lb/>
眉目間而能履謙用虚與物為春故王公名人多與㳺<lb/>
四方士往來皆願見既退稱道無異言然亦時時屏居<lb/>
餘不溪上是宫之作若無用其力焉余讀舊碑宫凡屢<lb/>
成皆國家為之也今未嘗取秋毫于上役一民于下而<lb/>
<pb n="KR4d0516_WYG_009-6a"/>
亟成又甚美何哉以徳致者其物盈無為而為者其功<lb/>
盛真人亦若是而已銘詩曰<lb/>
真人大作開元宫斬木邃谷來蔽江命龜置𣙗辰孔臧<lb/>
樹屋吉土祠天宗重檐膠葛儀穹窿日月出入牖户中<lb/>
大靈何樂開丹望老君上邀該以降仙姝翼輦従豐隆<lb/>
翳以赤鳯襲青龍立神執兵門兩傍祝融壇宇承中央<lb/>
共驅畢方歸海東曰惟新宫帝所悰璇淵迴曲蓬萊通<lb/>
珠樹含影光玲瓏宫成享帝朝鼔鐘岳宗川后罔不恭<lb/>
<pb n="KR4d0516_WYG_009-6b"/>
真人稽首封緑章天子萬夀民樂康<lb/>
　　江山縣尹劉彦章墓碣<hi>有序</hi>
衢之開化有能仁其鄉者曰劉彦章而今亡矣鄉貢進<lb/>
士魯貞狀其行曰彦章㓜時即磊落有大人志不與羣<lb/>
童嬉能讀書歌詩卓然自樹于世獨山民夏仍二與其<lb/>
衆用鉦鼔刀槊為冦致官軍不能收彦章年十九以計<lb/>
誘賊入隘賊窮就縛以功授處州路縉雲縣仙都鄉巡<lb/>
檢盜不敢入其境将半載忽嘆曰親老奈何縻薄宦于<lb/>
<pb n="KR4d0516_WYG_009-7a"/>
外郡歸治田園以養父父心懽焉父歿居喪盡禮除喪<lb/>
淛東宣閫辟為従事居數月又嘆曰俯仰奔走非吾事<lb/>
也遂棄去不更仕恒畜米當無米時則賤其直以糶人<lb/>
及秋穫乃止不足則糴之他邑雖貴直入之而恒以賤<lb/>
直出之也人不知有凶焉户役不均至有破其家者則<lb/>
集其人約一户出直緍錢擇愿而才者掌之以充役錢<lb/>
盡復共益之人不知有户役之擾焉華步溪水深惡渡<lb/>
者遇風卒起輒覆溺則為浮橋以濟之仍出田百畝積<lb/>
<pb n="KR4d0516_WYG_009-7b"/>
其入以補壞有忿争不平者詣彦章求平則以道理譬<lb/>
之或畏服去往往相戒勿為非以為寧受責有司不願<lb/>
為劉公所譏孔步郵亭去彦章所居僅五里不欲敝陋<lb/>
勸民為更造之宏廊清謐部使者過而宿焉有說其義<lb/>
而願見者則謝曰使者有公事業山野人不敢見用是<lb/>
名益重持身清謹雖獨坐終日冠衣必正無惰容閨門<lb/>
之内肅如也祀先如前期齋飭牲粢果蔬必備必嘉祭<lb/>
之夕必致嚴以終事朔望日必拜祖父墓下不以風雨<lb/>
<pb n="KR4d0516_WYG_009-8a"/>
止宅傍闢林亭以娛客飲食常必俱一日無客則弗樂<lb/>
又築書塾名師以教子孫若鄭原善程琚張宗元皆嘗<lb/>
居者貞亦時往來讀書其中後原善登第因榜塾曰聚<lb/>
魁宗元亦登第琚與貞皆領鄉薦塾有書萬餘卷客來<lb/>
取書共講討或相與賦詩銜杯水樹間意度舒廣而未<lb/>
嘗自軼于禮法之外與人厚雖後生孺子莫不接之以<lb/>
敬人有急周之若不及見人為善若出諸已不善必戒<lb/>
飭之彦章名文瑞祖淳宋迪功郎父一登内附後同知<lb/>
<pb n="KR4d0516_WYG_009-8b"/>
建寧路總管府事母魯氏生彦章時有瑞蓮産池其父<lb/>
異之因名之曰文瑞彦章則其字也以天厯二年正月<lb/>
廿一日卒年六十一至順二年二月甲申𦵏其里之東<lb/>
皋妻魯氏先卒子男四人拱臣忠顯校尉安慶翼上百<lb/>
户昇承直郎泉州路南安縣尹鼎集慶路東陽州教授<lb/>
謙益某官女適齊伯嗣孫男六人演濤潛洪海瀾孫女<lb/>
四人彦章以昇為京官時推恩封従仕郎衢州路江山<lb/>
縣尹妻魯氏封宜人至元又丙子之八月鼎來虎林以<lb/>
<pb n="KR4d0516_WYG_009-9a"/>
貞状徵碣銘陳旅曰自井田壞先王之政勢有所不得<lb/>
行者天下于是有窮民焉于是下之人得以其有餘者<lb/>
仁其鄉焉是故君子之所深慨者也然而願治之主既<lb/>
病夫井田之不可以遽復則猶喜其民之能相及以庶<lb/>
㡬先王之仁風在焉嗚呼若彦章者而今亡矣銘曰<lb/>
力足以及其鄉志足以施于四方志既不得施而又以<lb/>
力之能及者而深藏東皋之阡卜𦵏允臧毋壊我松梓<lb/>
邦人之望<lb/>
<pb n="KR4d0516_WYG_009-9b"/>
　　故陳夫人張氏墓誌銘<lb/>
毘陵陳文照文杰使人言于陳旅曰文杰在京師于子<lb/>
尋宗盟矣備官錢唐又益與子親也今吾母死𦵏有日<lb/>
子其忍不銘之乎我先君子雅約不嗜榮進先妣之與<lb/>
為伉儷也葢咸備隠徳焉先君子嘗曰仕可以及物而<lb/>
不可必得幸而得之又未必得行吾志可以及物而又<lb/>
必得行吾志者唯醫乎乃究心黄帝岐伯之書居良藥<lb/>
以去人疾以疾來告即裹藥徃不憚大寒暑雨風見病<lb/>
<pb n="KR4d0516_WYG_009-10a"/>
不能具糜粥者歸必餉以善米曰是亦藥也凡是美徳<lb/>
先妣實助成之以為寧節于己而舒于所當用也故雖<lb/>
盛年未嘗畜華靡之服兒女娶嫁一本于儉若嵗時祠<lb/>
祭待族婣賔客與賑人于急危者則無所靳至質簪珥<lb/>
不令先君子知雖甚慈其子而教之則嚴故致禮為所<lb/>
従學者亦未嘗不厚也先君子暮年得痺疾躬治藥餌<lb/>
周旋奉持經嵗忘其勞既又執喪三年每哭臨必慟朝<lb/>
夕進膳拂几席如平生至元中朝廷用兵江南先君子<lb/>
<pb n="KR4d0516_WYG_009-10b"/>
有兄姊妹三人俱虜於兵既得歸先妣喜曰吾不及事<lb/>
舅姑是不足施吾勤乎遇之如所不及事者當宋亡時<lb/>
常州以孤城死守外氏之族盡死城下先妣嵗以城陷<lb/>
日為忌泣祭父母于棟氏之别室且囑二子曰此固非<lb/>
汝家所宜祀我死後改之至元後之丁丑八月十五日<lb/>
卒年八十又八于是先君子卒廿有五年矣今年十一<lb/>
月六日奉先妣合𦵏于晉陵姚墅之兆子其忍不銘之<lb/>
乎旅得其言而嘆曰嗟乎毘陵故忠孝之國也其人無<lb/>
<pb n="KR4d0516_WYG_009-11a"/>
智愚寧一日同死不忍負其所事以生何其所俗之仁<lb/>
也觀夫人之克盡婦道以事君子者是豈天下之細故<lb/>
哉至于嵗以城陷日泣祭父母且囑二子于其死後改<lb/>
之又何以言之悲而有禮也然吾聞子程子嘗述其母<lb/>
之言曰今日百五為我祀父母子程子禮師也固亦祀<lb/>
外大父母况夫人之族盡死所事而無後乎嗟乎夫人<lb/>
雖死其所祀者宜毋亟改之也夫人張氏諱某父諱某<lb/>
母裴氏夫諱某子男二人文照葢業其父之必得行其<lb/>
<pb n="KR4d0516_WYG_009-11b"/>
志者文杰将仕郎兩浙都轉鹽運使司知事女二人淑<lb/>
賢淑清鄭天錫鄒通徳其壻也淑清能刲股以療其母<lb/>
孫男二人某某文杰嘗謂旅曰我滿秩後當得七品以<lb/>
推恩于父母今秩未滿而其母不待吾如造物者何哉<lb/>
銘曰<lb/>
張有孝女陳有敬婦于夫能妻于子能母其善之報亦<lb/>
既眉夀惟封爵嗇于其生固所以大顯融于爵後<lb/>
　　楊國材墓誌銘<lb/>
<pb n="KR4d0516_WYG_009-12a"/>
𢎞農楊氏自東漢太尉震以來代有聞人著于閩之浦<lb/>
城者曰文公億文公之後有家于嘉興之澉浦者則以<lb/>
材顯于世者矣君諱瑛字國材曾祖考諱春故宋武經<lb/>
大夫國朝贈中憲大夫松江知府上騎都尉追封𢎞農<lb/>
郡伯祖考諱發故宋右武大夫利州刺史殿前司選鋒<lb/>
軍統制官樞宻院副都統至元内附改授明威将軍福<lb/>
建安撫使領浙東西市舶總司事贈懐逺大将軍池州<lb/>
路總管輕車都尉追封𢎞農郡侯考諱梓嘉議大夫<hi>闕</hi>
<pb n="KR4d0516_WYG_009-12b"/>
州路總管致仕贈兩浙都轉運鹽使上輕車都尉追封<lb/>
𢎞農郡侯諡康恵妣陸氏封𢎞農郡夫人初陸氏有子<lb/>
而殤次室訾氏生國材為長子陸夫人既無子撫之如<lb/>
己出而國材天性孝友又器識英敏為兒童儼若成人<lb/>
康恵公甚愛之既長頗涉獵經史又習通國字語言慨<lb/>
然有用世之志遂如京師以著見其藴抱公卿貴人多<lb/>
奇其才大徳中大臣以康恵公有勞于國請官其子以<lb/>
勸忠也上可其奏授敦武校尉贑州路同知寧都州事<lb/>
<pb n="KR4d0516_WYG_009-13a"/>
能以謹飭自持又明于燭物上官咸信任同列不敢以<lb/>
年少易之聲稱日聞俄得疾卒于官大徳癸夘五月廿<lb/>
三日也年二十一嫓周氏生子元坦周氏携孤兒扶柩<lb/>
歸元坦方晬康恵公與陸夫人哀不自堪屬訾氏善䕶<lb/>
之曰吾子蚤世使是孫有成吾子為不死也泰定丁夘<lb/>
冬康恵公薨元坦年二十五矣乃服斬衰従諸叔父治<lb/>
喪事于是陸夫人歿已七載而訾氏亦先九年歿康恵<lb/>
公與陸夫人既合𦵏于徳政鄉泊艫山之原至順壬申<lb/>
<pb n="KR4d0516_WYG_009-13b"/>
六月二十日又𦵏訾氏與寧都君于康恵公之兆元坦<lb/>
孤苦之餘早夜以思兢兢焉唯恐墜先緒也至元再元<lb/>
之四年以祖䕃授従仕郎饒州路餘干州判官乃以康<lb/>
恵公厯官行事之槩告于朝得加美爵令諡又謁當代<lb/>
名人著神道碑銘以為是足以賁顯幽而庶㡬為人後<lb/>
者之道也既又痛其父有志樹立而享年不永将冺焉<lb/>
無聞于世遂以状來徵其墓石之銘嗚呼國材負英妙<lb/>
之器乍試而遽折君子葢深惜之然有子如元坦能以<lb/>
<pb n="KR4d0516_WYG_009-14a"/>
其父所不及為者而力為之況仕途方開其父之志又<lb/>
将無有不得伸者傳曰國人稱願曰幸哉有子國材雖<lb/>
死有子矣元坦娶江浙財賦總管韓公奕之女孫男文<lb/>
錫女二人銘曰<lb/>
𢎞農之楊厥支四延有蔚其興江海之間康恵公子鳯<lb/>
雛翩翩欲乗靈風奮翮以騫胡豐其才而嗇其年寧都<lb/>
倅車夷庚中邅有子在褓于今能官其父不亡有永其<lb/>
傳<lb/>
<pb n="KR4d0516_WYG_009-14b"/>
　　故嵊縣尹林君墓誌銘<lb/>
君林氏諱起龍字竹友其先光州人後居海州今淮安<lb/>
之海寧州也宋同知樞宻院事贈開府儀同三司諱聞<lb/>
翁于君為五世祖曾大父諱行中太中大夫知澧州兼<lb/>
荆湖路提㸃刑獄公事大父諱松奉議郎通判海州父<lb/>
諱珪通奉大夫湖南安撫使知潭州母趙氏君生有奇<lb/>
才雅志事功年廿應武舉廷試第三授成忠郎夀州下<lb/>
蔡縣令以親老歸養海州安撫司因表為計議官時事<lb/>
<pb n="KR4d0516_WYG_009-15a"/>
已不可為矣退而教授于其里至元内附大臣有知君<lb/>
者辟為淮安路海陵縣尹尋奏授承事郎以海陵尹行<lb/>
紹興路山陰縣丞厯山陽縣尹轉承務郎温州路瑞安<lb/>
縣尹屬陞縣為州去為婺州路浦江縣尹終更為撫州<lb/>
路臨川縣尹未行卒于臨川官舍大徳二年五月廿六<lb/>
日也年六十三妻會稽張氏封恭人子男一人炳女一<lb/>
人適劉字之孫男六宗仁宗義宗禮宗智宗信宗常女<lb/>
一人曾孫男一人君歿時炳才十三君與恭人言曰吾<lb/>
<pb n="KR4d0516_WYG_009-15b"/>
死于此去海州逺矣海州又無恒産吾嘗官山陰有遺<lb/>
愛在民其山川美風俗厚又而族所在其𦵏我于此乎<lb/>
明年十一月三日𦵏君山陰清風鄉鳴鳯山之原君天<lb/>
性忠厚而宅心夷曠居官以亷慎自持所至必先治學<lb/>
校興教事凡舊時苛急之政悉為民申除之訟必立决<lb/>
以謂一囚在獄其家皆無安者令民之父母也獨能安<lb/>
于家乎决囚之時每痛其得罪必教戒而後罪之故民<lb/>
皆感服相告語曰母以事撓吾令也部使者過其境則<lb/>
<pb n="KR4d0516_WYG_009-16a"/>
曰林令無寃民多不視其牘而去每受代父老流涕遮<lb/>
不得行往往立石以紀其善績自海陵之山陰丞将渡<lb/>
江見二人匍匐啼沙中潮且至亟呼問之則曰我台州<lb/>
人虜于兵以病不能行棄我于此今就死耳君即挈入<lb/>
舟既渡江又為之具醫藥飲食衣服已又資之使還其<lb/>
鄉其一人願留則為之娶妻保之終其身山陰前丞夫<lb/>
婦皆死而二女㓜養乏鬻之于縣卒以喪去君至聞而<lb/>
悲之曰吾代其父為丞丞女非吾女乎還卒錢收二女<lb/>
<pb n="KR4d0516_WYG_009-16b"/>
與張恭人鞠之既長皆為具装配佳士人不知為前丞<lb/>
女也仕宦廿餘年俸禄之入輒分與朋友鄰里之貧者<lb/>
家無宿儲而言不及利或勸之置田宅則曰吾子成人<lb/>
當自有之平居必正衣冠端坐與賢士大夫講道論藝<lb/>
亹亹不倦頗愛竹時為刻寫之以致其幽趣云恭人有<lb/>
淑徳以恭儉相其夫尤䔍于教子大徳五年五月三日<lb/>
卒年五十四其年十月廿日合𦵏鳯鳴之兆炳沈慤而<lb/>
敏練以廕入官有能聲今為承事建徳路分水縣尹始<lb/>
<pb n="KR4d0516_WYG_009-17a"/>
得請封其母為恭人于是使人以状來言曰吾父母之<lb/>
𦵏已四十年矣墓碣未勒葢有待于今日子其為我銘<lb/>
之嗚呼承務君歿未乆而恭人又歿炳孑然畸孤無所<lb/>
庇藉乃今卓然有成亦若其父有民社之寄而田園屋<lb/>
室又足以祀祖宗遺子孫矣種之于前則穫之于後觀<lb/>
林氏之世為善者其亦有所恃哉乃為之銘曰<lb/>
政足以及物則位不必崇徳足以裕後則禄不必豐豈<lb/>
無令圖惟邑之為曰近民易施遑恤我私稽山之陰皆<lb/>
<pb n="KR4d0516_WYG_009-17b"/>
君所治魂兮歸來邑人之思鳯鳴髙岡其原允臧君子<lb/>
攸藏世世其蕃昌<lb/>
　　故魯郡夫人趙氏墓誌銘<lb/>
中書參知政事安陽許公有壬之夫人趙氏諱鸞字善<lb/>
應征行大元帥贈開府儀同三司封秦國公諡忠宣諱<lb/>
安扎爾之曾孫女蒙古漢軍元帥贈太尉銀青榮禄大<lb/>
夫封梁國公諡忠憲諱哈濟之孫女奎章閣大學士翰<lb/>
林學士承㫖銀青榮䘵大夫知制誥兼修國史中書平<lb/>
<pb n="KR4d0516_WYG_009-18a"/>
章政事封魯國公諱世延之女母劉氏封益國魯國夫<lb/>
人魯公本永古特人繇公業儒始氏趙氏外祖氏也夫<lb/>
人朗恵而厚静㓜時古文歌詩入耳輒能記七嵗倍誦<lb/>
周易書屬對九嵗使専學女事則論語孟子小學書皆<lb/>
成誦矣魯公之平章蜀省也姦臣以公居中書時嘗論<lb/>
其罪至是以詔逮公繫請室夫人年十三即却葷肉向<lb/>
北斗拜禱凡三年旦夕哭泣至翳其兩目姦臣死魯公<lb/>
難解目遂明如初魯公文學政事重海内為國元老而<lb/>
<pb n="KR4d0516_WYG_009-18b"/>
女又賢明選壻之稱難其人初參政以進士廷對魯公<lb/>
參預中書為讀卷官其對在第三等謂同列曰此人言<lb/>
磊落可行力争之寘第二等世以公為知人及參政為<lb/>
兩淮轉運使喪偶旦期值魯公還金陵别業因請婚于<lb/>
是夫人歸焉前趙夫人有子曰燕山才八嵗女才三嵗<lb/>
撫育如己出燕山㓜讀書親教之婢嘗誣兒竊幣置不<lb/>
問察之逾年得幣婢篋中以語參政參政曰何言之不<lb/>
早也曰恐公<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>怖兒吾知其妄故不言也夫人及事始<lb/>
<pb n="KR4d0516_WYG_009-19a"/>
魯郡髙夫人未㡬而姑卒終喪語及必流涕謂不得盡<lb/>
婦職也魯公以其能誦易嘗教之筮自廣陵如鄂未至<lb/>
金陵三十里聞魯公與劉夫人皆來筮得觀之益曰納<lb/>
甲法乾宫金用土為父母陽土伏而不出其飛來者陰<lb/>
土也切身且動吾母其獨來乎已而果然至鄂聞城中<lb/>
火且及所居參政以為憂筮得坎其占為傷財夫人曰<lb/>
此則不必以納甲論當冬占火而得坎火能神乎火果<lb/>
止其識類非師傳方册所有者諸陰陽家書皆能通之<lb/>
<pb n="KR4d0516_WYG_009-19b"/>
魯公嘗言吾教之一其自得葢六七云能琴居五年㕘<lb/>
政不知偶移琴自恬夫人始一鼓乃作十餘曲又善筆<lb/>
札皆不自表襮生長将相家而服食約素遇親舊不擇<lb/>
貴賤一巽抑若寒門女其善行葢有不可殫言者初封<lb/>
髙陽郡夫人後封魯郡夫人至正元年正月廿一日卒<lb/>
于京師年三十四生二女一子皆不育發引之日天子<lb/>
賜賻中統鈔萬五千貫公卿大夫士咸送之郭外是年<lb/>
四月甲申𦵏安陽官原從舅姑之兆㕘政以旅為魯公<lb/>
<pb n="KR4d0516_WYG_009-20a"/>
門生使為銘将以納諸幽旅義不得辭乃為之銘曰<lb/>
夫人之生也為魯公女為許公婦則天雖嗇其夀而于<lb/>
生也厚矣<lb/>
　　王季楚墓誌銘<lb/>
王仲淮字季楚越之諸暨人浙江省檢校止善翁季楚<lb/>
父也母劉氏延祐甲寅生揚州翁有三丈夫子出以季<lb/>
從初余在京師數候翁見季楚静重而愷敏應賔客言<lb/>
動迪矩乃翁檢校行中書余亦還錢唐日益相與益見<lb/>
<pb n="KR4d0516_WYG_009-20b"/>
季楚向學文采可觀也至正元年翁又入京止季楚毋<lb/>
従固請從則來又與俱六月忽得疾易數醫不愈懼以<lb/>
危憂父强自支若非危者且曰兒無苦大人母憂兒也<lb/>
九月廿一日竟卒于京城東之寓舍季楚王氏佳子弟<lb/>
也聞其死者輒悼惜況其父乎扶携以來而忍見其客<lb/>
死于此乎季楚以父老行逺請従勿舍乃不幸以死舍<lb/>
去其心則亦有無窮之悲嗚呼孰知夫尸死生者之甚<lb/>
忍也明年某月日歸𦵏諸暨某山之原翁先徴銘曰庶<lb/>
<pb n="KR4d0516_WYG_009-21a"/>
其有以慰我季楚有子男二人某八嵗某一嵗女一人<lb/>
遼陽省嘗授季楚大寧路儒學正云銘曰<lb/>
延陵季子𦵏其子于贏愽之間孰若與之俱來而與之<lb/>
俱還者乎<lb/>
　　番陽周先生墓誌銘<lb/>
嗚呼三綱六紀人道之大端也斁其一則其餘者盡斁<lb/>
矣夫師六紀之一也師道不立則人将貿貿焉無以昭<lb/>
帝衷迪民則也人綱人紀不由是而盡斁乎葢嘗攷諸<lb/>
<pb n="KR4d0516_WYG_009-21b"/>
經矣兄弟之仇不反兵師長之仇眡兄弟師不幸而有<lb/>
仇則不可以弗報也聖人以人有三事如一之義定為<lb/>
三年心喪之制則又欲報之其所從學者同于君父不<lb/>
眡兄弟而已也嗚呼人綱人紀之盡斁者豈細故哉昔<lb/>
宋氏之将亡也列城之守視其君若弁髦者十八九于<lb/>
斯時也畨陽有周先生能奮然為其師復其仇余安得<lb/>
不重有所感焉先生之子暾泣為余道其事請書其墓<lb/>
石乃徴事状而述之先生諱樸字吉甫天資沈毅美鬚<lb/>
<pb n="KR4d0516_WYG_009-22a"/>
髯夙有大志而荘慎長厚人不見其有喜愠之色初従<lb/>
進士黄君應博學去又従進士張君來學張君奇其才<lb/>
處之家塾使教其子每謂人曰吉甫非凡士先生以其<lb/>
知己事之不去時盜起江湖間州将以張君知兵使提<lb/>
督州兵討諸盜有張君家僮率衆掠邑里将收之而賊<lb/>
先發張遂遇害先生走告州将曰提督為家奴所殺諸<lb/>
子皆㓜吾當為師復讐在禮報仇而不書于士則有罪<lb/>
矣不敢不告也州将義之授以兵兵寡而賊衆議者勸<lb/>
<pb n="KR4d0516_WYG_009-22b"/>
募兵先生曰我募而衆彼又益衆矣不若出其不意亟<lb/>
擊之即擣賊所賊窮以金擲地兵争取金賊脱去先生<lb/>
立斬數人以狥且盡出家貲示賞慷慨流涕誓不與賊<lb/>
俱生衆感激怒呼咸願致死攻一寨破之餘寨皆棄走<lb/>
乗勝追撃士氣百倍自朝至晡斬首數千生擒奴及其<lb/>
妻子斬之俎其心肺為文祭張君時境内賊栅亡慮數<lb/>
十至是悉平天兵至饒州州将死之衆皆勸先生以兵<lb/>
降太守可得也先生曰為吾師復仇而已他豈所望哉<lb/>
<pb n="KR4d0516_WYG_009-23a"/>
即遣所部散去隠居不復言功名唯以詩書教子弟與<lb/>
人言未嘗及前勞有退靖之風娶李氏子男三人暾明<lb/>
旰女二人婿程益徐璋孫男二人文虎文熊初先生遣<lb/>
暾明㳺太學暾獻賦天子未用而母歿明以國子伴讀<lb/>
為嘉興教授先生就養嘉興嵗餘即歸命暾治𦵏地邑<lb/>
之永福里金潭山之原訖事即沐浴别親友索厯擇日<lb/>
端坐而卒泰定元年八月庚子也年八十明年十月<lb/>
己巳窆焉暾有孝行文學事父廿年不出既免喪重游<lb/>
<pb n="KR4d0516_WYG_009-23b"/>
上庠余嘗為賦金潭山水與暾營築之勤使刻潭上之<lb/>
石志墓之文則惟詳述先生大節為天下紀綱計也乃<lb/>
為之銘曰<lb/>
嗚呼使其子戴仁抱義而以儒起家孰謂不由其父能<lb/>
盡道于所従學者耶<lb/>
　　蒋縣尹墓碣銘<lb/>
至元再元之三月甲午諸暨州判官蒋葵致辭使來諗<lb/>
于旅曰昔吾父之棄諸孤也葵以非才獲備官使寓于<lb/>
<pb n="KR4d0516_WYG_009-24a"/>
杭治命以時艱權殯居之且吾父沈重寡嘿協仁處義<lb/>
期大用而不果以卒而墓碑未立葢有待也今三十年<lb/>
始用例贈吾父従仕郎杭州路臨安縣尹吾母追封宜<lb/>
人葵祇奉命書告于墓下願求文銘勒諸貞石以昭先<lb/>
徳而侈上恩旅不得辭按吳縣尹陳恕可状序而銘之<lb/>
曰公諱庚字西叟其先成都人曾祖源□徙家息州祖<lb/>
誠考椿皆樹徳弗耀妣吳氏公㓜穎悟讀書通達時宜<lb/>
及長敦信義重然諾嚴于律己事親謹謹致孝事兄盡<lb/>
<pb n="KR4d0516_WYG_009-24b"/>
其恭撫兄子如己子延師訓誨必務成學其施于家教<lb/>
于鄉人以為則性倜儻遇人之急周之惟恐後寒與衣<lb/>
飢推食死備衾槥有逋不能償者代與之償未嘗有倦<lb/>
天雨雪袖金巡行窮閭間視無炊烟者投之不告以姓<lb/>
名鄉隣有争者従而質曲直不告于官公為剖析義利<lb/>
往往心服其居鄉如此晚别號無想居士至元中諸暨<lb/>
君以儒厯鹺司掾調州府幕官百廢具舉刑清訟簡受<lb/>
知上官稱曰良吏遂用資格序陞諸塈就致其政皆公<lb/>
<pb n="KR4d0516_WYG_009-25a"/>
之教也實宜人相之宜人姓王氏同邑宦族諱妙静謹<lb/>
重修整處已待人治家甚嚴足以閫範公卒于大徳八<lb/>
年七月初二日年八十有一以是年十二月十九日𦵏<lb/>
錢塘縣履泰鄉佛牙塢口之原遵治命也宜人先于至<lb/>
元二十五年九月初七日卒年六十有一至是合𦵏焉<lb/>
子男三人長莘次莩皆卒次即葵従仕郎紹興路諸暨<lb/>
州判官致仕女一人亦卒孫男三人曰寳蚤世曰宏廕<lb/>
補商税官曰完由儒為杭路吏曾孫男一人士權方業<lb/>
<pb n="KR4d0516_WYG_009-25b"/>
儒状稱臨安公雖老于山林而貤恩所及在于身後一<lb/>
門之内死哀生榮可謂無恨旅觀臨安公事親慈㓜施<lb/>
及鄉閭恩固周矣諸暨君又能成其志而享其報曷可<lb/>
使無一言以慰于九泉乎故系之以銘銘曰<lb/>
蒋以國姓世多顯人惟臨安公行修于身由家而里所<lb/>
施則惇配有淑徳嫓于名門生爾材彦好學而仁惟我<lb/>
元使宣化有民巾車既懸徜徉湖濵大廷立制恩及先<lb/>
臣龍光逺施寵耀無垠履泰之鄉合附權窀墓木已拱<lb/>
<pb n="KR4d0516_WYG_009-26a"/>
爰表貞珉貽厥孫謨奕世永存<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0516_WYG_009-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷十一<lb/>
</p>
<p>
</p>
  </div>
<div>
<head>安雅堂集卷十二</head> <lb/>
    <p>
<pb n="KR4d0516_WYG_010-1a"/>
欽定四庫全書<lb/>
　安雅堂集卷十二<lb/>
　　　　　　　　　　　　　　元　陳旅　撰<lb/>
　志銘<lb/>
　　丘同知墓志銘<lb/>
丘氏齊太公後太公封于營丘支子用邑為氏晉宋以<lb/>
來代有聞人譜牒已不可攷其世次在趙宋有為陳留<lb/>
令者因家陳留有子三人従髙宗南遷其季子處台州<lb/>
<pb n="KR4d0516_WYG_010-1b"/>
三世為璹始家錢塘璹生次山以承信郎領漕薦屬宋<lb/>
亡不仕次山生世良字子正是為松江府君㓜穎悟讀<lb/>
書過目輒解年十二喪父二兄分遺貲去君奉母張夫人<lb/>
以居日益貧無以為養教授錢塘市中經傳子史百家<lb/>
之言靡不蒐究士大夫咸願與游稱其學行之兼懿也<lb/>
于是集賢院薦之于朝翰林學士徐公子方閻公子靖<lb/>
又薦君與元君復初皆宜編修國史君獨嘆曰吾不過<lb/>
欲得䘵江南以養母耳餘非所願也宰相聞而念之奏<lb/>
<pb n="KR4d0516_WYG_010-2a"/>
為海鹽州儒學教授學乆壊土田奪于張宗人服君徳<lb/>
教相戒勵唯恐教授不與乃復田千餘畝又大修孔子<lb/>
廟秩滿除杭州路教授杭為東南大會府省憲臨其上<lb/>
而四方游士之所集也為教官者易得誚上下君與教<lb/>
時若左丞許公敬臣㢘訪使修公伯起皆待君如平生<lb/>
士亦無敢訕議既代授将仕郎慶元路總管府知事君<lb/>
所定文牘吏不得舞文法為姦利監郡者擅權貪勢以<lb/>
君持律令志不得逞走帥閫愬知事抑已帥曰若所為<lb/>
<pb n="KR4d0516_WYG_010-2b"/>
㣲知事民不聊生方議責若若顧愬人邪亟往謝知事<lb/>
其人慚服故終君為僚時得不敗後竟以賍罷郡倉嵗<lb/>
畜米以輸京師船人入倉廢法用量所贏十五六是嵗<lb/>
有一倉所畜米黝腐郡守以下咸懼曰破家不足庚奈<lb/>
何君計之曰若節其贏則不至用此即往見海運官曰<lb/>
先時官來縦船人大取贏去唯所欲用是暴民膏血而<lb/>
擾國家者也何福以堪且人行天險中平生乃克濟耳<lb/>
海運官愓然戒船人毋取贏黝腐米固不用至治中賦<lb/>
<pb n="KR4d0516_WYG_010-3a"/>
江南包銀帥閫以慶元賦委君定之君分户為九等止<lb/>
科其上者而已行省使者以賦簿峻責之君曰民困賦<lb/>
役今又科包銀如是亦足矣吾以一身為一郡民請命<lb/>
其亦可也卒不增時太夫人年九十餘居南湖之上日<lb/>
具酒為歡娛達官顯人亦時與君為太夫人夀俄丁内<lb/>
艱哀毁不自堪以喪還杭制終調杭之於潛縣主簿于<lb/>
潛豪民多閑令甲以主簿儒者聚縣廨觀之君聴訟明<lb/>
决誦律如流水豪皆驚嘆不復敢梗縣政攝縣昌化以<lb/>
<pb n="KR4d0516_WYG_010-3b"/>
至陞承事郎為集慶之江寧尹皆以嘗施于潛者而施<lb/>
之于是君老矣居二年請老于朝進奉訓大夫同知松<lb/>
江府事致仕推恩追贈父某官母某縣君妻潘氏封某<lb/>
縣君至元三年丁丑嵗二月丁酉以疾終年六十九子<lb/>
男二人長曰茂廕授温州路樂清縣尉次曰芝女二人<lb/>
長適吳江州税務大使吕文矩次適吳興費元禮孫男<lb/>
一人申孫其年三月甲寅𦵏錢塘縣方家峪先塋之次<lb/>
君聰明粹温行正而通與人交終始款愿心不宿怨能<lb/>
<pb n="KR4d0516_WYG_010-4a"/>
急人之急自壮至老無一怨之者居家平易和樂外因<lb/>
官事而妻子不知仕宦四十年未嘗營産業為文不事<lb/>
艱險善為詩尤善長短句有梯雲集六卷隨筆二卷初<lb/>
同郡潘翁有女富人求之不與一旦見君以為宜壻家<lb/>
人言其貧翁曰丘生今貧後富貴竞妻之君果以文學<lb/>
發身官至五品夫人得為封君潘翁亦知人哉余聞古<lb/>
之仕而已者則歸教其里使子弟有所受以為善先王<lb/>
治化之所以盛也君以善道著乎鄉雖庸夫孺子亦敬<lb/>
<pb n="KR4d0516_WYG_010-4b"/>
而愛之故余于其致仕而來歸也以賓禮延致郡學将<lb/>
使學者接見其風猷而有得焉而君遽即世矣茂以状<lb/>
泣請于余曰子實知先人願得銘刻于墓石余誼不<lb/>
得辭乃為之銘曰<lb/>
徳足以範俗才足以綜治老于鄉邦猶足以淑夫子弟<lb/>
則雖縣車于門未嘗不行其志嗚呼今又逝矣過其墓<lb/>
者尚慨歎而興企<lb/>
　　汪先生墓志銘<lb/>
<pb n="KR4d0516_WYG_010-5a"/>
汪先生諱斗建字昌辰建徳淳安人曾大父諱某大父<lb/>
諱某父諱某母某氏先生倜儻有奇志㓜時出言輒過<lb/>
人長益挺然欲以其才諝自見于世従祖諱某由錢塘<lb/>
知縣以至為大理少卿常挈以自隨牒試國子監名在<lb/>
前列方襄樊受圍賈似道專國玩兵不即捄凡在朝者<lb/>
不唯不敢言乃更相為諂阿以為周公復生遂比當時<lb/>
為成周隆平之世似道于是愈不欲人言襄樊事時先<lb/>
生在京學率同舍七十人伏闕上書極言國勢阽危上<lb/>
<pb n="KR4d0516_WYG_010-5b"/>
流不可不急援也書上十日不報遂拂衣還故丘至元<lb/>
内附之後亦未嘗有榮進之意乃東逰會稽探禹穴因<lb/>
汎覽金華鴈蕩諸山以至于海悠然賦詩有覆塵之思<lb/>
焉聞故宋尚書方公逢辰講道于淳安之石峽則歸従<lb/>
之游以大有得于義理之學既而典教鄉校士論翕然<lb/>
稱之又教遂陽三載遂不復仕唯家居教授學者日接<lb/>
其風猷有以善其鄉俗先生神鑒爽朗長髯垂膺酒酣<lb/>
言論忼慨激烈雅好鼓琴時為客作離騷數曲清聲抑<lb/>
<pb n="KR4d0516_WYG_010-6a"/>
揚聴者悲憤猶有屈平哀郢之心焉泰定丙寅七月某<lb/>
日卒年七十二娶趙氏子男一人孟文孫男一人汝𢡟<lb/>
曾孫男一人某天厯己巳十月某日𦵏于某里某山先<lb/>
塋之次以趙氏祔余備官錢塘孟文使汝𢡟來徴墓銘<lb/>
余讀其状而嘆曰詩云民雖靡膴或哲或謀或肅或乂<lb/>
當宋之亡也猶有譽譽諤諤如汪先生者乎乃為之銘<lb/>
曰<lb/>
道有勿行則教于其鄉言有勿通則寫于孤桐志氣有<lb/>
<pb n="KR4d0516_WYG_010-6b"/>
勿宣則放蕩于山海之間嗚呼今其已矣後人之聞其<lb/>
風而興起矣<lb/>
　　鄭君瑞墓碣銘<lb/>
余官江南時天台葉伯禮為余言其鄉鄭君瑞先生因<lb/>
其所居號曰雲南既即世其子作望雲之樓以庶㡬逰<lb/>
魂之來歸也余聞而憐之為賦詩以慰其無窮之思至<lb/>
元再戊寅之春余入京時伯禮亦來持君瑞壙誌言于<lb/>
余曰此其子光祖等所自述者以卜𦵏日薄不得請銘<lb/>
<pb n="KR4d0516_WYG_010-7a"/>
于士林之望懼先徳之冺焉而勿章也敢請于下執事<lb/>
惟終憐之按誌君諱徳鄰君瑞其字也世為台之臨海<lb/>
人曾祖諱荘祖諱宗明皆畜徳勿施父諱良顯倜儻有<lb/>
宏才宋未都督府聞其名聲辟授進勇副尉又授承節<lb/>
郎時事已不可為矣皆辭之家積貲能散與其族鄉人<lb/>
髙其誼君瑞生有美質雅尚冲素好黄老言既壮欲盡<lb/>
棄人間事專以鍊形葆真為務乃戴道士冠衣道士衣<lb/>
謂人曰我道士也彼紛紛然者毋吾友也俄而總道家<lb/>
<pb n="KR4d0516_WYG_010-7b"/>
教者得其姓名署為黄巖道正又署慶元道判則皆曰<lb/>
吾無所逃夫紛紛者乎吾亦姑為之而已矣乆之嘆曰<lb/>
所以為道士者将以全吾天也勤我以職掌則喪我多<lb/>
矣遂并棄道士不為自營其墓于黄山貴人之峯而築<lb/>
室于其山中以居日取儒者之書而觀之洒然有得則<lb/>
曰名教中誠有樂地吾又何之乎至治三年十一月甲<lb/>
午以疾終年六十有三臨歿戒其子曰我死必以深衣<lb/>
斂得正而斃幸也先娶柯氏早卒繼郭氏又先卒君瑞<lb/>
<pb n="KR4d0516_WYG_010-8a"/>
天性純孝平居與人言每及稚嵗侍親時事則嗚噎流<lb/>
涕孺慕葢終身焉所娶郭氏姑女無男兄弟惟有一姊<lb/>
其母不欲置後中分其産以畀二女君瑞曰烏可使吾<lb/>
外舅為若敖氏之鬼乎竟為置後以其妻所得之産歸<lb/>
之郭祀得弗墜其䔍義槩若此子男四人光祖夢賚郭<lb/>
氏出也全易家慶庶出也女五人一適盛賜道一適鄔<lb/>
與褒孫男一人女四人君瑞所自營墓在黄巖州善化<lb/>
鄉𦵏之日泰定元年十二月庚申也余謂道家宗黄老<lb/>
<pb n="KR4d0516_WYG_010-8b"/>
以為教黄帝制法立極老子為王官有妻子皆未嘗離<lb/>
世俗絶去倫類而後世道家者流則異是矣君瑞真能<lb/>
宗黄老之道者哉既而反初服以儒自終則又卓乎偉<lb/>
矣乃為之銘曰<lb/>
種文玉以為樹其材不中乎梁柱藝朱草以為田孰若<lb/>
黍稌之食人幸白日之未夕出雖逺而亟復禮為輿樂<lb/>
為馭纁黄為期以即夫中路貴人之峯其下鮮原生而<lb/>
游歿而安以利其子孫<lb/>
<pb n="KR4d0516_WYG_010-9a"/>
　趙縣尹墓志銘<lb/>
越有君子曰趙公諱由鍾字子元歿之明年其孤宜溥<lb/>
等治窀穸宜浩來錢塘以政和主簿胡一中所為状見<lb/>
旅于寓舍再拜垂泣以銘請一中郡人又宜浩同年進<lb/>
士其言足徵旅既不得辭乃述其家世徳義之著者而<lb/>
銘之按公状十三世祖故宋燕懿王五傳為楚孝節王<lb/>
靖康中由浚儀南遷遂居越之山陰曾祖考少師開府<lb/>
儀同三司吉國公諱希迴祖考率府主管佑神觀贈和<lb/>
<pb n="KR4d0516_WYG_010-9b"/>
州防禦使諱與濋考秉義郎諱孟珆曾祖妣楚國夫人<lb/>
王氏唐國夫人胡氏越國夫人余氏祖妣令人妣恭人<lb/>
皆余氏公天質醇正生十年而宋始亡當為宗室近屬<lb/>
時能静約若韋布家兒既内附頗飭厲問學弱冠逰縉<lb/>
紳間行省大臣美其才欲尉薦而官之則辭曰吾學未<lb/>
堪官也歸侍秉義公鑑湖之上而相其治生則又以為<lb/>
綸裘之餘勿敢猶自肥也贊其父捐二頃田與郡學一<lb/>
頃與縣學初宋相史公浩起義廩越中給死喪不能舉<lb/>
<pb n="KR4d0516_WYG_010-10a"/>
女不能嫁者至是公又贊其父以田二頃入義廩里人<lb/>
困于役又以五十畝充義役父子義聲日聞于是朝廷<lb/>
旌其門曰義士趙氏之門及公顓家政貲産益落能黽<lb/>
勉振恤族里族孤女無以為行則為擇配而貲送之鄰<lb/>
女若是者亦助之嵗大侵吏督民買鹽亟徵其錢榜笞<lb/>
無空日則罄私槖代輸焉毎嵗夏秋艱糴之時出粟貸<lb/>
民踰期還者亦不取贏以物易粟則酧以倍直以力食<lb/>
者則酧直倍力里人服其忠厚有忿争者不之有司詣<lb/>
<pb n="KR4d0516_WYG_010-10b"/>
公質曲直得一言即釋忿去平居以禮法自将雖盛夏<lb/>
必正衣冠端坐家庭肅如與人交敦道誼重然諾終身<lb/>
不少變若公者亦可謂之君子矣中嵗趣逾澹恒杜門<lb/>
以自逺鑿巖結屋集泉為池有樓曰聴松有亭曰秀野<lb/>
勝日輒治其與所善者相歡樂人慕其雅致云方科目<lb/>
未行越之學者葢寡公聚書教子躬致厚幣迎師數百<lb/>
里外蚤作課諸子學夜分不休如是凡廿餘年每聞書<lb/>
聲則喜曰此吾所以遺諸子也且語之曰母但工文辭<lb/>
<pb n="KR4d0516_WYG_010-11a"/>
沈潛理義而蹈迪矩度此汝所以為學也従子之無父<lb/>
母者亦撫而教之曰吾與汝財不若勉汝以學汝得財<lb/>
不過適口體之欲學成則所立者大也泰定丁夘公第<lb/>
三子宜浩登進士授昌國州判官再調處之慶元令以<lb/>
俸錢百緍為公夀公為書還之曰汝為吏當亷以盡職<lb/>
縣無公田乃以俸錢奉我将無以自給寧不貽親憂乎<lb/>
其教子類此仍改至元之二年丙子公夀七十以推恩<lb/>
授従仕郎慶元路象山縣尹三年丁酉四月十七日終<lb/>
<pb n="KR4d0516_WYG_010-11b"/>
年七十又一里人哀思不忘娶唐氏故宋㕘政質肅公<lb/>
之孫女先公三十六年卒追封宜人子男五人宜漙宜<lb/>
温宜浩宜浚宜淳皆善學宜浩今官徵仕郎江西等處<lb/>
行中書省管勾兼承發架閣女一人早卒孫男才二人<lb/>
棫模槻□棣楷楠枋梓樟橒槃女八人至元己夘月日<lb/>
公與宜人合𦵏于山陰項呈之原孔子論詩至殷士膚<lb/>
敏之章而興嘆焉葢悲夫冨貴之無常也公世所憑藉<lb/>
為富貴者既失之矣顧今所居乃有桓表傑然屋室榮<lb/>
<pb n="KR4d0516_WYG_010-12a"/>
潤宜浩以科第起家仕寖顯諸子又皆樹立而公優㳺<lb/>
鄉邦食其先疇老于山水園林之間身及爵秩以夀考<lb/>
終何所憑藉而至是哉亦為善而已矣嗚呼善之可以<lb/>
憑藉也乆矣銘曰<lb/>
孰不築室我以徳宅孰無髙門我以義闢不恃物以為<lb/>
存則所存者不亡不嗇施以為富則所積者益豐象山<lb/>
崇崇命服孔陽嗣前人光貽後人之慶<lb/>
　　劉程甫墓志銘<lb/>
<pb n="KR4d0516_WYG_010-12b"/>
慶元之奉化有鄉曰連山劉氏族聚廿餘家世皆讀書<lb/>
力田至曰三聘者乃語其諸子曰術業不可以不專也<lb/>
有能專志讀書光吾宗者乎其子天驥感其言取六籍<lb/>
日夜讀之四書朱氏傳資治通鑑韓退之栁子厚文章<lb/>
皆手抄下逮醫藥陰陽家書莫不蒐討人服其博洽然<lb/>
頗信術者之説年四十餘無子顧族子無可後已者適<lb/>
其婭蕭氏之子生推其六物以為可承家也亟請于父<lb/>
求蕭氏之子為子而名之曰圖南圖南字程甫生三日<lb/>
<pb n="KR4d0516_WYG_010-13a"/>
即育于劉氏天性純孝自為兒童時見其父手抄之書<lb/>
非盥手不敢取讀讀必成誦大父病甚以柘漿漬乾梅<lb/>
啖之下咽輒吐與諸孫食他孫皆不食獨程父受而食<lb/>
之大父嘆曰是真吾孫也而父言是也既長益力學試<lb/>
進士不利妻族大夫以恩奏授祕書省校勘則慨然曰<lb/>
士不自樹立而縁妻以得官非美也辭不授又試有司<lb/>
得待補國學士而宋亡矣我朝凖前代役法推貲産之<lb/>
殷者為里正以趨走其里之事程甫為里正時人心猶<lb/>
<pb n="KR4d0516_WYG_010-13b"/>
未定反覆狂悖觸死罪連坐者衆程甫因後得在官力<lb/>
辨無辜民不當死北來官人見程甫䫉魁棓又詞氣忼<lb/>
慨義其言而従之至元己丑薦饑盜起旁郡縣奉化愚<lb/>
民従而動者亦數百人首惡既誅而連山多厚林深谿<lb/>
民與他邑人多匿其中官軍窮亂者黨與将大搜使程<lb/>
甫為鄉導程甫因具酒款官軍乗肩輿先行見民携持<lb/>
而狼顧者輒教避去既而議者以逋民之不盡獲也欲<lb/>
悉燬其室廬則又請于帥曰民飢借賊勢謀食耳初非<lb/>
<pb n="KR4d0516_WYG_010-14a"/>
叛者麥今且熟人思復業若使之無所於歸是驅之為<lb/>
盜也帥悟而其屬皆不可程甫計此曺非賄不足以動<lb/>
其心乃買腴田百畝購金幣徧賂其人事遂寝于是里<lb/>
之老者召其子弟而告之曰吾等仍有室廬以蔽風雨<lb/>
劉君之賜也宜合錢以庚其田程甫聞而止之曰吾樂<lb/>
為此願勿復言也凶嵗富室幸榖貴更為小量賣之程<lb/>
甫則大其量以乞糴者里有争者來求直則為曉法又<lb/>
舉酒勞解之凶暴乗搶攘時為民害閭閻多事治邑<lb/>
<pb n="KR4d0516_WYG_010-14b"/>
者往往藉程甫為助里役既代屏居不復預邑中事延<lb/>
師教子樹花竹以玩生意每對酒賦詩又喜歌楚詞以<lb/>
寫其憂悰云某年月日以疾終年六十母同里葉氏蕭<lb/>
氏母之姊也乆病痿痺程甫未嘗去左右不得已出應<lb/>
門户必躊踷移時而后能出居父母喪哀毁踰節以能<lb/>
子稱娶寧海胡氏都倉某之女有媍道程甫好義胡氏<lb/>
每相成之子男四人應祥景元戊伯振之應祥戊伯己<lb/>
卒女一人適胡元木孫男五人子東子榮子明子青子<lb/>
<pb n="KR4d0516_WYG_010-15a"/>
順女二人程甫墓在某鄉某山之原𦵏以某年月日景<lb/>
元有經學工文辭與余雅游泣而言于余曰先人行誼<lb/>
幾于古之聞人而景元不能致先人有聞于世且老矣<lb/>
子史官也幸憐而銘其墓乃述其状而為之銘曰<lb/>
連山之雲細緼輪囷出而為雨以膏乎廣野君子畜徳<lb/>
亦以澤物施于其后矧有位秩至于排難解紛喪其良<lb/>
田又何愧乎魯仲連之為人<lb/>
　　陳如心墓志銘<lb/>
<pb n="KR4d0516_WYG_010-15b"/>
公諱恕可字行之一字如心惟陳氏由穎川居光州之<lb/>
固始五代間有諱檄者避地閩中仕閩為太尉子孫散<lb/>
處它郡宋開寳初諱春者従温州遷台州春與古靈先<lb/>
生襄皆太尉後紹興中公之髙祖忠簡公始自台來會<lb/>
稽居焉忠簡諱騤仕至知樞密院事曾祖諱愿孫監西<lb/>
京中岳廟贈金紫光禄大夫祖諱綺尚書户部侍郎以<lb/>
宣奉大夫寳章閣待制致仕考諱紹荀奉直大夫知英<lb/>
徳軍府事妣李氏封宜人參政荘簡公光之孫女也公<lb/>
<pb n="KR4d0516_WYG_010-16a"/>
㓜即雅飭好讀書年九嵗英徳公卒于官哀毁如成人<lb/>
與母䕶喪以歸甫禫母又歿大父憐其孤苦鞠而教之<lb/>
使受業陳暨先生治尚書有聲以祖廕補将仕郎既而<lb/>
大父登法従當仕孫京秩公辭之曰今改奉承務郎則<lb/>
舊澤廢夫恕可寧淹選資乞以京秩任従弟當可為兩<lb/>
得也大父喜而従之咸淳十年中銓試授迪功郎泗州<lb/>
虹縣主簿覃恩予従政郎江南内附之後頗樂閒曠卜<lb/>
居錢塘西湖之上與寓公遺老徜徉山水間若将終身<lb/>
<pb n="KR4d0516_WYG_010-16b"/>
焉至元二十七年以故宋太學為西湖書院行省起公<lb/>
為山長主之謝不就憲使徐公琰來見嘆曰信哉表師<lb/>
之有在也强之而後就元貞元年以嘉興之崇徳縣為<lb/>
州公首被命為州之儒學教授後又為廬州路儒學教<lb/>
授為衢州路江山縣主簿為寳慶路總管府知事為松<lb/>
江府上海縣丞年六十八告老以承務郎平江路吳縣<lb/>
尹致仕公之來崇徳也學故縣學委墮乆弗治公興學<lb/>
與新州稱士論韙之廬州廟學壊則更作之壮美最淮<lb/>
<pb n="KR4d0516_WYG_010-17a"/>
右禮樂器不備則為制金木竹石匏絃土革之物學田<lb/>
為强宗所有則復之得二十一頃有奇憲使亷公希貢<lb/>
苟公宗道皆禮重之代歸大夫士祖餞百里外不忍舍<lb/>
在江山時有傳妖賊将入境民驚走匿山谷中僚吏亦<lb/>
且遯去公曰長民輕動民将焉恃乃獨坐于縣治令索<lb/>
訛言者得數人撻于市民恃以安在寳慶時惟執律令<lb/>
治文書不附上官人服其撡上海舊徵酒課無法貧民<lb/>
苦之公視民田多寡為賦莫不以為便平生居官惟職<lb/>
<pb n="KR4d0516_WYG_010-17b"/>
所當為者為之不喜干譽于人與同僚意不合則去持<lb/>
家以約御子弟嚴而恩與人交乆而益敬嘗語其子曰<lb/>
士貴立身吾老矣猶凜凜焉惟恐墜先訓也學綜經史<lb/>
達禮制詩文醇正近古小篆似吳興張有謝事十餘年<lb/>
不弛舊讀雖老見古法書名畫猶能臨摹時對湖上兩<lb/>
峰吟嘯自適以越中故宅面宛委山自號宛委居士不<lb/>
忘鄉邦云仍改至元之五年正月二十八日終年八十<lb/>
二臨絶神情不撓有哭公者曰若人者其生也循循焉<lb/>
<pb n="KR4d0516_WYG_010-18a"/>
其死也休休焉門生蒋震孫状其行曰公為人清介見<lb/>
世之黜陟榮辱一不累其心則其仕也有元次山漫士<lb/>
之風皆可謂能知公者矣公娶山陰趙氏故宋中大夫<lb/>
直祕閣時彌之孫女先五十五年卒繼杭蒋氏子男六<lb/>
人以成佳兒以威以盛以咸以觱以成佳兒早世以威<lb/>
承公廕今授呉縣胥口巡檢女二人皆先卒壻西秦張<lb/>
文在孫男二人傳衍傳衡女四人遺文有志言槀餘學<lb/>
槀宛委永言古今率録復古篆韻詞譜編目樂府補題<lb/>
<pb n="KR4d0516_WYG_010-18b"/>
藏于家是年某月日歸𦵏山陰縣承務鄉華巖峯之原<lb/>
以威等前期來請銘昔公與旅論先世譜牒葢同出固<lb/>
始故益敦同姓之好又毎愛旅所為文去年冬來寓舍<lb/>
曰子能為我為文章乎去則疾作且死猶使人道前言<lb/>
鳴呼尚忍不銘公哉宋亡六十餘年故老盡矣有志于<lb/>
史冊者嘗慮其事之寖乆而無徵也公大臣家賢子孫<lb/>
所聞既多又従祖父在朝身見前代儀章物度與其政<lb/>
治得失之實可得而考証焉今又亡矣君子于是葢有<lb/>
<pb n="KR4d0516_WYG_010-19a"/>
文獻不足之嘆而追感疇昔情好之殷則又余之私悲也<lb/>
銘曰有舒有容有敷其文藹其風流公侯子孫或出<lb/>
或處不喪厥守有若臨之師保父母老成無人曷徴遺<lb/>
聞尚俟來者視銘兹墳<lb/>
　　傅先生墓志銘<lb/>
至元再元之正月晦日温陵鄉先生傅公年八十六卒<lb/>
于家旅時従國學出董江浙學事訃適至南何哭之越<lb/>
五年其孤柱臣等寓書以先生門人連山縣尹劉與子<lb/>
<pb n="KR4d0516_WYG_010-19b"/>
所為状來請曰先君子将以今年七月望日𦵏南安縣<lb/>
禮順里龍母山之原墓銘子宜為旅不敢辭也乃述其<lb/>
状與所嘗知者叙而銘之先生諱定保字季謨自號古<lb/>
直其先光州人唐末有諱實者為威武軍節度招討使<lb/>
始居泉州八子散處旁郡第二子曰居獻家南安者祖<lb/>
焉八傳為龍巖主簿伸主簿生宣義郎思温宣義生迪<lb/>
功郎天驎迪功生貢士湟貢士媲洪氏生先生六嵗通<lb/>
大學論語大義少長有文名丱角領鄉薦尋丁外憂咸<lb/>
<pb n="KR4d0516_WYG_010-20a"/>
淳辛未禮部奏詞賦第四知貢舉方公逢辰見先生驚<lb/>
喜曰頃見所作意老于文塲者乃英妙若是知全州荘<lb/>
公彌明為鄉大家名人以其妹歸之時賈似道當國務<lb/>
抑遏新進士以鄉試字蹟㣲異難之三年始令赴御史<lb/>
臺覆試試中又俾後三年始得廷對同列皆鬱悒先生<lb/>
曾不動心歸益肆志讀書以益茂其所學亡何似道僨<lb/>
軍貶死臨安亦不守矣宋諸王東度浙江至永嘉将建<lb/>
位號陳宜中丞相遂大除拜唯人所欲得有以是諷先<lb/>
<pb n="KR4d0516_WYG_010-20b"/>
生則笑曰吾但禮部正奏名耳景炎之亡也都督親戚<lb/>
又以是諷先生則又辭之大徳初行省以薦者授漳州<lb/>
路儒學正又辭洪夫人曰是學官也可不必辭矣于是<lb/>
漳之諸生皆來迎至即以太極圖兩銘合而講之聴者<lb/>
悦服凡三載所講人至今皆誦傳之再授福州路三山<lb/>
書院山長居三月歸事洪夫人不更仕自温陵受兵後<lb/>
奉母寓城中貧日甚授徒為養能時時致甘腴以愉色<lb/>
婉容漳之初環城冢墓皆發于兵傅氏族最蕃先生無<lb/>
<pb n="KR4d0516_WYG_010-21a"/>
問疏戚悉封之年五十未有子居常怏怏洪夫人曰兒<lb/>
勿憂冢中枯骨當有知也既而果得三子洪夫人年九<lb/>
十見諸孫長大歿之年六十又㡬猶過于哀毁至于喪<lb/>
𦵏事鉅細必親至治二年以平江路儒學教授致仕受<lb/>
命之日嘆曰吾少擢進士今老矣始服命服何不及吾<lb/>
母未亡時因歔欷泣下終身不忘其親槩若此為人舒<lb/>
緩而謹審常掲先哲教敬之言于坐右其講四書也尊<lb/>
朱子成説而得會通之㫖究極微妙而皆中正之論諸<lb/>
<pb n="KR4d0516_WYG_010-21b"/>
經亦因儒先之言而敷繹之不立異以為髙不騁浮以<lb/>
為博教人尚忠厚務實踐見<hi>闕</hi>薄者心愀然曰是何氣<lb/>
質之未變也為文温潤典裁<hi>闕</hi>語類劉<hi>闕</hi>夫詩律類陸<lb/>
務觀逺近求文者日集其門雖倉卒酧應皆縝宻有思<lb/>
致賢郡守與名公卿之入南者無不即其廬而禮焉状<lb/>
言未嘗以非義干人不為矯厲斬絶之行神暢氣怡與<lb/>
物無競可謂善言先生者矣我先人與外大父趙公皆<lb/>
東南碩儒嵗在辰已外大父與先人連年歿旅無所問<lb/>
<pb n="KR4d0516_WYG_010-22a"/>
學日従先生佩服教言所得多矣天厯中天子開奎章<lb/>
閣聘用儒雅旅以先王言于學士虞公公将薦諸朝以<lb/>
老疾不可强起而昔交者閩中道徳文學之士蔚然盛<lb/>
矣數十年來縉紳老人徂謝殆盡先生之學雖不行于<lb/>
當世其鄉之學者尚幸老成典刑之有存也嗚呼今亡<lb/>
矣先生娶荘氏繼張氏皆前卒曰柱臣曰魁郎曰益庶<lb/>
生男也女適荘良孫孫男二女一有四書講槀詩文雜<lb/>
著如干卷藏于家柱臣郡學訓導娶凌氏魁郎閩清縣<lb/>
<pb n="KR4d0516_WYG_010-22b"/>
儒學教諭娶吳氏皆克世其業云銘曰<lb/>
維昔羣猷萃于閩中往者不返吾将焉従先生之存為<lb/>
閩儒宗所不返者見于其躬先生之亡昔人與終尚爾<lb/>
來者嗣茲流風<lb/>
　　袁夫人墓志銘<lb/>
杭之臨安有羅氏之賢母曰袁夫人識度明偉秉心制<lb/>
行敦慤而不回葢有烈婦人之風焉夫人豫章人父諱<lb/>
某母某氏宋咸淳中夫人之夫某州司户諱某既登進<lb/>
<pb n="KR4d0516_WYG_010-23a"/>
士第侍其父通判隆興夫人實歸焉羅氏大族也其先<lb/>
五代時自襄陽徙臨安擢科第者世有其人而曰少㣲少<lb/>
章二先生者又以禮樂化鄉邑故臨安人多習禮袁氏<lb/>
逺來為是大族子婦人以為難而夫人一言一動必謹<lb/>
禮節自少至老未嘗有侈肆之心其家賴之以為存<lb/>
焉至元内附之初司户之兄掠於吳兵欲得賄以刀環<lb/>
火炙之賄不至則死夫人盡棄所畜相其夫捄出之未<lb/>
㡬通判公卒家益多故則又力相其夫持門户備嘗艱<lb/>
<pb n="KR4d0516_WYG_010-23b"/>
虞子曰汝錫其長曰鍈異母子也夙有廢疾兩臂不能得<lb/>
屈伸則保而鞠之教而育之既為之娶則與司户君言<lb/>
曰貲産薄不足以給二子鍈雖疾能承家矣寧令吾所<lb/>
生者出家為道士可乎司戸服其誼遂俾汝錫入餘<lb/>
杭大滌山従節尊師受業為道士司戸歿夫人治喪𦵏<lb/>
悉以禮既而鍈與其妻皆歿鍈有三子二女則又保鞠<lb/>
而教育之得曾孫又姁姁抱撫之羅氏以寡母綜家政<lb/>
中更饑饉賦斂之窘廪不自支而男女婚嫁窀穸蒸嘗<lb/>
<pb n="KR4d0516_WYG_010-24a"/>
與夫族戚鄉閭慶弔饋問之禮㒺有缺遺四五十年之<lb/>
間内外無間言葢能儉以處已慈以遇物而勤以集事<lb/>
雖大耋精神不衰衣裳絲帛之工以至箕帚滌濯之賤<lb/>
猶身親之故其家人無敢不飭勵者汝錫嵗時歸覲則<lb/>
必有以勉之且曰汝能念吾言猶在吾側也昔羅氏有<lb/>
岐竹之瑞司户兄弟生焉其徵為聨科至順庚午堂下<lb/>
竹復岐適有詔髙年耆徳者旌其門人謂竹有慈姥之<lb/>
祥子孫乃皆舉酒為夫人夀然于是春秋益髙矣明年<lb/>
<pb n="KR4d0516_WYG_010-24b"/>
諸孫有逺適者必戒之亟復其冬使人趣汝錫歸曰我<lb/>
與汝為子母五十四年而我八十四矣母吾戀也又曰<lb/>
我無雜念此心常若皎月遂以十月廿四日終嗚呼夫<lb/>
人可謂夀康好徳考夀終命矣至順壬申三月壬午𦵏<lb/>
縣之平西鄉葑川祖塋之兆夫偏愛其子者婦人之情<lb/>
也袁氏舍己所出以樹他母之廢子所樹者死又培植<lb/>
其曽孫而完其家禍患摧軋之餘終始一致非有烈丈<lb/>
夫之風乎嗚呼賢矣汝錫静厚通朗于孔氏之學皆有<lb/>
<pb n="KR4d0516_WYG_010-25a"/>
得焉制授餘杭之龍徳通仙宫提㸃住持鍈之子曰澤<lb/>
之明陰陽五行之奥為呉興教授曰某曰某皆業儒曾<lb/>
孫立中等皆向學汝錫以状來言曰吾隠約山林且老<lb/>
矣懼無以著吾母之賢于後世也幸憐而銘之泣下霑<lb/>
襟銘曰<lb/>
甚矣古道之蕪也世有為士而非夫也羅氏之母迪道<lb/>
弗遷相其髙風其女士之賢也<lb/>
　　賈治安墓志銘<lb/>
<pb n="KR4d0516_WYG_010-25b"/>
昔金源氏之亡也開封賈氏南遷江淮之間諱宗政之<lb/>
子曰達為宋荆襄兵馬統制官達生斗南當至元内附<lb/>
時以才學選為峽州路儒學教授仕至太湖縣主簿贈<lb/>
従仕郎汴梁路開封縣尹媲汪氏封宜人子四人仲曰<lb/>
策字治安状貌豐偉美髯鬚温厚而闓敏父甚愛之父<lb/>
殁悉推家貲與兄弟遂如京師見貴人之嘗學于其父<lb/>
者貴人見治安負雅器善為歌詩又通國字語言大嗟<lb/>
賞之太宗正府籍姓名以為従事㑹湖廣行省右丞相<lb/>
<pb n="KR4d0516_WYG_010-26a"/>
額琳沁公新拜命見之喜曰吾故人子也遂用為湖廣<lb/>
省宣使安南遣使入覲行省以治安将之使喜為辭章<lb/>
意文事非宣使所長頗易之屬大寒安南使怪治安能<lb/>
寒治安因以詩荅韻致清婉而尊中國之體寓焉使驚<lb/>
服不敢復言詩時清河元文敏公在中書為㕘議得詩<lb/>
甚喜延祐三年従布哷齊平章討廣西平義靈川賊<lb/>
能以才諝自見乃沿檄軍帥討南海感徳縣諸賊據髙<lb/>
望髙院二山之險以抗官軍俄師斃于流矢重兵屯賊<lb/>
<pb n="KR4d0516_WYG_010-26b"/>
境無所統馭治安即日代領軍政遂分兵守要害繕營<lb/>
壘嚴巡邏趣饟餽圍賊髙望而髙院賊率千餘人突來<lb/>
督兵撃却之明年平髙望賊酋餘黨猶負固矢石如雨<lb/>
治安神色不撓急攻破之乃趣大校合兵攻髙院賊敗<lb/>
又栅險印村則攻㧞其栅羣蠻散走山谷間官軍欲乗<lb/>
勝殱焉治安不可亟宣赦令招降之此其平生著勞之<lb/>
表表者也武昌金沙州善崩數為民患治安監治之民<lb/>
至今賴以無役海北海南琛舶之税入于官者所司屢<lb/>
<pb n="KR4d0516_WYG_010-27a"/>
請賣之葢欲以賤直入官而厚利以自封也先是以省<lb/>
檄往視者率受賂還且為之辭及治安往賂錢數萬緍<lb/>
皆不受盡以雜貨送之省六年入為京畿倉使明年丞<lb/>
相治諸倉出納之為姦利者責倉官庚虧儲往往鬻妻<lb/>
子或投水飲毒藥死獨治安所儲米贏二千餘石朝廷<lb/>
嘉之并以戰多超一資至治元年為紹興之西興場鹽<lb/>
司令時兩浙轉運使王公都中以竈户有恒賦而貧富<lb/>
之不恒也乆矣乃俾官屬行諸郡更定之治安行四明<lb/>
<pb n="KR4d0516_WYG_010-27b"/>
天台諸場至則集其人而告之曰竈户之弊極矣産與<lb/>
賦乆不相侔民窮且死富者猶任輕賦而使窮且死者<lb/>
任其重忍乎爾曺相與居鄉里户髙下所素定者今與<lb/>
若約産多者上坐餘以次占席賦以是為差既坐各著<lb/>
于籍而退不擾而賦平人有圖其像而事之葢感之至<lb/>
也至順二年同知餘姚州事與長吏協恭以成其政外<lb/>
若無所為而民實受其恵至元再元之四年以承直郎<lb/>
為杭之仁和縣尹仁和劇縣也諸大府臨其上俯仰奔<lb/>
<pb n="KR4d0516_WYG_010-28a"/>
走有非其志者矣明年四月疾作遂致其事竟以五月<lb/>
十三日終年五十八天性孝友嵗時思其父母輒嗚噎<lb/>
流涕弟兄散處南北毎相見慟哭而後别見人困苦者<lb/>
必賑恤之朋友死生之託尤盡其誼中嵗雖不欲仕喜<lb/>
與客徜徉山水間賦詩以為樂居西興時有賈公墩舒<lb/>
嘯亭鶴死而瘞之則為鶴冢亭所居以悠然名齋常慕<lb/>
陶彭澤之為人年未六十以邑令終此其徵歟是年八<lb/>
月庚寅𦵏錢塘履泰鄉仙芝里之原詩文若干卷藏于<lb/>
<pb n="KR4d0516_WYG_010-28b"/>
家娶真定張氏封宜人治安好客四方之賢士多集其<lb/>
門俸入不足以治具宜人至脱簪珥繼之子男三人長<lb/>
曰芝雅飭而有文張所出也次曰葵曰艾孫男曰宜芝<lb/>
等向余拜且泣曰先人墓石願先生銘之嗚呼余知治<lb/>
安乆矣為仁和時又與余居同里巷數相過把酒談昔<lb/>
時所為葢有志于用世者也以董戎治粟定鹹賦數事<lb/>
與其好賢樂善憫人窮之心而觀之若宜世之載顯位<lb/>
食厚禄者乃抑鬱不得伸其志以死銘曰<lb/>
<pb n="KR4d0516_WYG_010-29a"/>
世有騏驥乃服鹽車鳯凰髙飛而居以笯孰不自奮業<lb/>
與位稱厥施弗張由制于命猗嗟治安器則藏矣仙芝<lb/>
之阿斂而藏矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0516_WYG_010-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷十二<lb/>
</p>
<p>
</p>
  </div>
<div>
<head>安雅堂集卷十三</head> <lb/>
    <p>
<pb n="KR4d0516_WYG_011-1a"/>
欽定四庫全書<lb/>
　安雅堂集卷十三<lb/>
　　　　　　　　　　　　　元　陳旅　撰<lb/>
　雜文<lb/>
　　鄭氏譜<lb/>
立法以為譜古君子之所甚重士大夫之所當知也五<lb/>
季之亂衣冠舊族亡其世諜多失其傳系獨采河南劉<lb/>
曄自北齊中書侍郎<hi>闕</hi>　至曄十一世俱可考當時皆<lb/>
<pb n="KR4d0516_WYG_011-1b"/>
慕艷之浦江鄭氏自漢初至今凡五十一世不尤為可<lb/>
慕者耶鄭氏諸孫銖㑹旅京師出進士吳菜所述圖譜<lb/>
請題適旅少暇日留寘齋中者頗乆今銖受命為行宣<lb/>
政院照磨将歸江南因書而還之<lb/>
　　坦齋銘<lb/>
王道平平既錫汝極遵道而行乃即安宅利欲之岐車<lb/>
覆馬踣孰為險夷願我攸迪小人物役自底戚戚唯幽<lb/>
而貞獲履之吉<lb/>
<pb n="KR4d0516_WYG_011-2a"/>
　　為楊友直製木笏銘<lb/>
辨良材審度正手有容徳之柄慎毋忽持以敬立明廷<lb/>
對休命<lb/>
　　尊己堂銘<hi>朱文公題扁</hi>
林林生人𤣥精之凝自頂及踵天命流行君子之身敬<lb/>
恭奉承曰惟事天動㒺或輕公卿父兄出入攸事至于<lb/>
使事亦若承命無所不敬尊已之謂偃然自尊反失良<lb/>
貴擁金如坻髙位以妷元身為侯衆恕之射匪徳之尊<lb/>
<pb n="KR4d0516_WYG_011-2b"/>
其尊為危所以謙者莫踰其卑先獻顗顗汪氏之軌尊<lb/>
已翳何非己之已載瞻華榜思我朱子神蚪登天遺蜕<lb/>
在此惟汪有孫作堂言言雲屏之山峙其後前豈構之<lb/>
復訓迪厥先爾冠爾裳母隳而天<lb/>
　　勤耕亭銘<hi>有序</hi>
富州民鄒福少時與人傭耕及事乆監掲先生始知學<lb/>
在京師乆學益力能為詩又従奎章閣授經郎林希顔<lb/>
學國字業成将授校官去乃來言曰吾本黎塘里田舍<lb/>
<pb n="KR4d0516_WYG_011-3a"/>
子也雖竊有志四方然還里日不敢舍吾耒以嬉太常<lb/>
博士趙公為篆勤耕二字扁吾草亭願得一言識之余<lb/>
善福之能不遺其本也為銘曰<lb/>
古者四民唯農為良烝髦于農不于工商世靡甿逸浮<lb/>
末滿國乗堅䇿肥不稼不穡有處于民輟耕而嘆或興<lb/>
于兹耻言其端民有鄒福樸野不飭曰吾世農况我傭<lb/>
力我行四方我思黎塘手雖釋耒而心弗忘靈雨纚纚<lb/>
黎塘多水下田種稌上田種秠福雖逺游亦時歸休痔<lb/>
<pb n="KR4d0516_WYG_011-3b"/>
乃良耜飯乃大牛有屋其翼耕港則息亦有鄰叟爰憇<lb/>
爰食聖皇乗乾嵗嵗有年撃壤且歌樂堯之天<lb/>
　　尚徳齋銘<hi>有序</hi>
汝南蒋完子成有志為學武夷杜先生名其齋居尚徳<lb/>
孔子曰尚徳哉若人謂南宫适賛禹稷貶羿奡也孟子<lb/>
云禹稷顔子易地則皆然子成能學顔子之學則徳其<lb/>
所尚者矣銘曰<lb/>
人各有尚士尚者徳徳人之心衆善攸宅著之躬行則<lb/>
<pb n="KR4d0516_WYG_011-4a"/>
道之迪措諸事業則物之澤窮而顔淵達乃禹稷顔何<lb/>
人哉我則矜式曰髙必躋曰逺必適彼言亦言彼服亦<lb/>
服始闚其門終造其域徳崇于身人反我則吾銘匪躬<lb/>
願子母斁<lb/>
　　恭䟦文宗皇帝御書保寳二字<lb/>
魏恵王問齊國之寳威王以四臣答之秦欲觀楚國之<lb/>
寳昭奚恤以五臣示之庶㡬周書所寳唯賢之言也監<lb/>
察御史臣保寳際遇文宗皇帝于淵潛之時上為書保<lb/>
<pb n="KR4d0516_WYG_011-4b"/>
寳二字賜之既臨御又識以兩璽葢良貴者天所與人<lb/>
之至寳也惟賢者為能保之于身唯賢主為能保其賢<lb/>
于國御史能忘文皇所以書二字之意乎鼎湖龍去唯<lb/>
𢎞璧琬琰天球河圖在東西序悲夫<lb/>
　　䟦孔子觀欹器圖<lb/>
孔子觀于魯桓公之廟有欹器焉使弟子注水弟子挹<lb/>
水而注之中而正滿而覆虛而欹孔子喟然嘆曰吁惡<lb/>
有滿而不覆者哉陳旅曰中也者堯舜禹之所以授受<lb/>
<pb n="KR4d0516_WYG_011-5a"/>
而孔子之所以為教者也吾于易而得欹器之象焉于<lb/>
中庸而得欹器之説焉于凡天地萬物之變古今人事<lb/>
之得失而得欹器之大觀焉嗚呼覽是圖者其戒慎恐<lb/>
懼以益慎其獨哉<lb/>
　　䟦吳顥書<lb/>
右呉顥秀才家書一幅詩十首寄上特進大卿𤣥教大<lb/>
宗師顆樞密院判公之孫特進公之諸孫故江浙儒學<lb/>
提舉養浩君之子也年纔弱冠書辭温妥典裁詩律清<lb/>
<pb n="KR4d0516_WYG_011-5b"/>
麗而筆畫秀整直吳氏佳子弟也昔養浩侍特進公在<lb/>
京師公篤意造成之俾日従縉紳先生充廣其所學自<lb/>
入官以至為太常博士集賢待制出董江浙文學皆綽<lb/>
著善譽至元再元之四年復來京師明年八月七日歿<lb/>
于蓬萊坊中此書與詩則其子五月廿四日在畨陽寄<lb/>
來特進公毎見此則益悲思養浩不自勝因次韻以自<lb/>
寫嗚呼桐絲之琴絲竹之管物之尤美者也公尚以昔<lb/>
之培植養浩而培植其子則養浩為不死也傳有之曰<lb/>
<pb n="KR4d0516_WYG_011-6a"/>
國人稱願曰幸哉有子顥有文學能早著見若此養浩<lb/>
可謂有子矣亦可以少慰二老之心矣<lb/>
　　䟦蘭蕙同芳圖<lb/>
昔之君子託滋蘭樹蕙以自㓗而其同姓之親有曰蘭<lb/>
者與為薰蕕不但化而為茅苴為蕭艾而已矣讀離騷<lb/>
者至于今傷之石田馬氏實衆芳之所在中丞公既著<lb/>
芳烈于當世矣元博又能自植于顔行而流清芬于薦<lb/>
紳之間是圖所寫葢寓其並芳之心焉同居曠林而不<lb/>
<pb n="KR4d0516_WYG_011-6b"/>
相能者亦可以少愧于此矣<lb/>
　　書舒嚕従道詩卷後<lb/>
軍中之能為歌詠者世多有之然不夸軍容之盛殺伐<lb/>
之勇則叙其行役之勤戰戍之苦至又以従軍為樂相<lb/>
與倡和以寫一時之髙致要其戚欣皆不出于其身而<lb/>
已矣古之人以喪禮主戰勝者葢惡夫師之為民害也<lb/>
非置戚欣于其身也徒知有其身而慮不及民吾見其<lb/>
禍之不止于為民害也天厯初兩京用兵海内㡬大亂<lb/>
<pb n="KR4d0516_WYG_011-7a"/>
述律公持節太行山東西戰卻秦兵之軼晉地者賦詩<lb/>
百韻述當時所見而深閔斯民之厄于兵凶增欷累嘆<lb/>
者甚逺也孰謂剛暴殘忍者之可以治武事哉嗚呼剛<lb/>
暴殘忍之不止為民害者亦何以慮之不及逺也<lb/>
　　䟦趙待制詩<lb/>
右蜀郡趙君仲禮送胥紹道庫使還蜀詩何其辭之豪<lb/>
宕而音節之頓挫而慷慨也昔趙文子舉筦庫之士七<lb/>
十餘家所舉皆筦庫之士何也葢人莫難于近利而不<lb/>
<pb n="KR4d0516_WYG_011-7b"/>
濡于利則賢矣文子之所舉者其亦有所試歟仲禮名<lb/>
位日髙行當要津以進退天下之士若用其家故事則<lb/>
紹道到蜀乂當趣装東來離歌無乃徒悲辛乎<lb/>
　　䟦支仲元畫晉諸賢圖<lb/>
晉人清虛宏達仲元可謂得其韻度者矣然當時取人<lb/>
先名望後實事司馬氏不阼職此之由茂𢎞豐功雅量<lb/>
在江左無與倫儗然不能用陳頵熊逺之言以革曠誕<lb/>
之弊安石期功絲竹士大夫習以成俗此為可惜也餘<lb/>
<pb n="KR4d0516_WYG_011-8a"/>
數公皆一時名人然未免有如圖中袒跣之態君子于<lb/>
此有所興起而亦有所創艾云<lb/>
　　䟦牧羝圖<lb/>
右漢典屬國蘇子卿牧羝圖也曷為牧羝子卿使單于<lb/>
不降役之北海上言羝乳乃得歸也抱子卿而泣者誰<lb/>
降将李陵也陵來従三人馬五者何單于使陵說子卿<lb/>
而邀之也子卿所執者何漢節也夫人情至于不能堪<lb/>
忍者烈丈夫或亦卒動其心而變其所守子卿飢餓困<lb/>
<pb n="KR4d0516_WYG_011-8b"/>
苦在荒絶無人之地十九年母死妻嫁兄弟在漢皆以<lb/>
罪死此人情之至不能堪忍者而子卿則揆以大義强<lb/>
忍以全其節若陵則戰敗力屈而遂降矣母死卒不復<lb/>
歸漢虞常張勝謀刼單于母更殺衛律子卿實與其謀<lb/>
是子卿得罪單于其情甚于陵而單于終不忍害之使<lb/>
陵時特能忍不降未必見殺何至羞見子卿泣下沾襟<lb/>
乎傳曰必有忍其乃有濟有志之士未嘗不三復于斯<lb/>
言也雖然猶懷生死之心以事其上君子不為也予直<lb/>
<pb n="KR4d0516_WYG_011-9a"/>
就陵言之亦念如陵才武而不能强忍以全其節為可<lb/>
惜也<lb/>
　　䟦牛喘圖<lb/>
漢丙吉為丞相道逢肆鬬死傷者不問見牛喘吐舌使<lb/>
人問之若丙吉者可謂知為相之道矣漢興蕭曺以刀<lb/>
筆吏為相功業著于當時君子猶惜其未學陳平决獄<lb/>
治粟之對㡬于大體然但出一時權譎實未得為相之<lb/>
道其他或以儒術至公卿者學皆未醇設施亡揆史氏<lb/>
<pb n="KR4d0516_WYG_011-9b"/>
以丙魏並稱余觀魏相雖少嘗業儒所為頗近文法吏<lb/>
無儒者氣象吉雖起决獄小吏知學詩禮通大義及為<lb/>
相能以燮調陰陽為己責考其平日凡所為葢有三代<lb/>
大臣之遺風焉嗚呼世俗所謂儒與吏也往往互相詆<lb/>
訾遂判為兩途孰謂魯獄吏之有丙少卿者乎三代之<lb/>
時不聞以吏名者周官九兩雖有曰儒曰吏之目葢儒<lb/>
之所業即吏事也後世所謂吏者吏而已矣嗚呼孰謂<lb/>
魯獄吏之有丙少卿者乎<lb/>
<pb n="KR4d0516_WYG_011-10a"/>
　　䟦五湖圖<lb/>
右扁舟五湖圖五湖即太湖别名太湖洲渚多芳草佳<lb/>
樹逺岫如畫陶朱公扁舟容與其間與之越國不足易<lb/>
此樂也世俗所謂㓕呉之後載西施以㳺畫者往往畫<lb/>
公與西施相對予按史記只稱公将私徒屬浮海而已<lb/>
無載西施事至唐時揚州杜書記始作詩倡為此説何<lb/>
其厚誣長者如是哉往年予嘗以詩辨之曰羑里人去<lb/>
㜪女來帝辛飲酒沙丘臺酒䦨不但天智燬小白旗竿<lb/>
<pb n="KR4d0516_WYG_011-10b"/>
血花紫㑹稽凜凜呉日驕少伯乃是師閎夭姑蘇臺下<lb/>
箭如兩艷骨應成館娃土當時此詩出識者謂能為古<lb/>
人解紛厚之道也此圖唯畫公船頭置樽酒意度閒逺<lb/>
船窻中著數卷書而已此决非世俗畫工所能作其知<lb/>
范公者哉<lb/>
　　道藏經䟦<lb/>
荀卿子以人心之危道心之微為出于道經則古之所<lb/>
謂道經葢儒書也司馬談所習于黄子者則異于此矣<lb/>
<pb n="KR4d0516_WYG_011-11a"/>
然余㓜時常見道藏經目一卷中間多儒家古書其黄<lb/>
帝老子之言固有用以治國者它如巫醫卜祝之説亦<lb/>
儒者所不廢而凡棲神導氣之方則又遺世獨立之士<lb/>
得以善其身焉故崆峒邵氏亦嘗傳㕘同而深有取逺<lb/>
游者之言也然則道經亦世之所不可缺者廬陵真常<lb/>
觀道士李俊迪刻道藏經若干卷以廣其傳可謂勤于<lb/>
其道又足以備夫世之有取焉者吾黨善其所為而旌<lb/>
徳縣尹劉性為徵余言識卷末云<lb/>
<pb n="KR4d0516_WYG_011-11b"/>
　　䟦東坡帖<lb/>
先生平生風節與夫出處欣戚之槩可以見于翰墨之<lb/>
間矣海會寺所寫及陌上花皆熙寧六年八月廿日作<lb/>
陌上花無鑱削之迹亦以見當時人心有不可奪者南<lb/>
華寺齋僧疏讀之令人流涕使先生至于如此者真無<lb/>
人心者也旅嘗憶外大父浚儀趙公之言謂張天覺好<lb/>
佛人所不與陳忠肅公亦好佛君子未遑議之葢以其<lb/>
大者之皦皦于當世也人不能學魯男子之不可而欲<lb/>
<pb n="KR4d0516_WYG_011-12a"/>
為栁下恵之可可乎三復是卷深有感于斯言因併及<lb/>
之<lb/>
　　䟦段氏庸音集<lb/>
文章貴奇崛而忌奇崛尚平易而厭平易古之作者辭<lb/>
淡而㫖醇貌直而思婉聲約而韻充閭巷刺草之言被<lb/>
之筦絃可以感人心召和氣而易風俗音之庸也葢謂<lb/>
庸非奇崛非平易天下之常言雖聖人不能易也旅曩<lb/>
嘗有志于是學道弗明故其為言不失之奇崛則失之<lb/>
<pb n="KR4d0516_WYG_011-12b"/>
平易卒不足有聞於人而今且衰矣吾友段君吉甫出<lb/>
視其詩文若干首題曰庸音繙繹數四見其筆勢翩翩<lb/>
率廸古作大篇短章典實奇秀私欲易其一字而不能<lb/>
于是知是編之所以為庸而其自序以為凡近淺易者<lb/>
謙言也傳曰清廟之瑟一倡而三嘆吾懼夫世之知庸<lb/>
音者葢鮮矣不然吉甫蚤擢髙科而何其乆于外也朱<lb/>
絃疏越尚往鳴天地之和于清廟之間乎<lb/>
　　䟦松㕔章疏<lb/>
<pb n="KR4d0516_WYG_011-13a"/>
前代有諌官有察官其任皆重也我朝唯設監察御史<lb/>
而諌官之責寓焉則御史實有兩重任矣然居是官者<lb/>
往往致詳于六察匡諌之道則或未盡至于為天下后<lb/>
世計而出于尋常識見之外者葢益寡矣趙郡蘇公伯<lb/>
修為御史中臺僅四閲月而所上章疏已四十有五言<lb/>
當畏天變奉宗廟保聖躬輔聖徳止畋獵大臣不當增<lb/>
廣居第凡政治之未善民隠之未恤風俗之未正賢者<lb/>
之宜進而未進不肖之宜退而未退者皆言之道足以<lb/>
<pb n="KR4d0516_WYG_011-13b"/>
事明主氣足以肅羣慝學足以達古今之變智足以周<lb/>
天下之慮若公者可謂能任夫兩者之重也中間又嘗<lb/>
以延平李先生従祀為請于世教葢拳拳焉嗚呼為御<lb/>
史而念及乎此是豈易與尋常識見者言哉<lb/>
　　䟦楊九思字説<lb/>
洪範五事曰貌言視聴思以五行而言思土也能君乎<lb/>
貌言視聴其功至于睿作聖則思之于人大矣故孔子<lb/>
于視聴色貌言事疑忿得九者皆以思言而立教視洪<lb/>
<pb n="KR4d0516_WYG_011-14a"/>
範為加宻者謂自吾身以至接于事物皆不可以不思<lb/>
也楊定省字九思𤣥教大宗師呉公告以孝親進徳之<lb/>
說善矣葢孝者百行之本學本于親乃可以進徳而思<lb/>
者所以致知以為行之之地也九者而有不思則視或<lb/>
不明聴或不聰色或不温貌或不恭言或不忠事或不<lb/>
敬疑或不問忿将及難得有非義如是則必至于行虧<lb/>
而身辱不得謂之孝矣是故君子于一言一動之㣲皆<lb/>
慎思之以為欲保吾身以事親也如之何勿思<lb/>
<pb n="KR4d0516_WYG_011-14b"/>
　　䟦危太樸所藏曽王虞三公詩文<lb/>
右曾文定公擬<hi>闕</hi>臺記王文公詩奎章閣學士虞公所<lb/>
製文定祠記三者又皆虞公手書虞公蜀人今家臨川<lb/>
文學與曾王兩公相望而此卷實具有之嗚呼美矣太<lb/>
樸宜與曾氏子孫求貞石使呉中石工併刻之臨川有<lb/>
榮觀焉<lb/>
　　書虛舟説後<lb/>
鎮陽趙時中氏以燕處之室為虛舟則非荘子之所謂<lb/>
<pb n="KR4d0516_WYG_011-15a"/>
虛舟矣葢是舟非以無主為虛而虛以為之主也人之<lb/>
一心可以載萬物而不可以有一物有一物衡于其中<lb/>
則物莫能入矣古之君子能任大事濟大難而不自有<lb/>
其功者虛以為之主也夫通天下之不通者莫如舟易<lb/>
之咸極言感通之道曰憧憧往來朋従爾思言累于私<lb/>
感則不足以及逺故孔子傳大象曰君子以虛受人是<lb/>
虛也非謂無主也無私吾以為之主則所受者大而所<lb/>
感者無不通矣時中器𢎞而識達操固而慮審将以其<lb/>
<pb n="KR4d0516_WYG_011-15b"/>
身為舟以濟夫世之不通者豈若漆園傲吏之漠然于<lb/>
當時哉<lb/>
　　書李氏遺安堂記後<lb/>
君子無往不安不能安則雖田野里巷之間皆危地也<lb/>
龎公以隠退為安是果足以遺子孫乎車不覆于羊腸<lb/>
而覆于康荘之衢安危不繫于地尚矣旅聞君子之學<lb/>
至于安而止也學至于安則窮達出處無不安矣然則<lb/>
人能教其子孫使致力于學不謂之遺以安乎李氏祖<lb/>
<pb n="KR4d0516_WYG_011-16a"/>
父皆以詩書傳家唐卿蚤以才學見用子觀又以明經<lb/>
領薦書則李氏之遺其子孫者以學安之道在是矣故<lb/>
雖載髙位登要津皆安所也龎公烏有是哉嗚呼君子<lb/>
豈獨遺子孫以安葢将推之以遺天下之人此又名堂<lb/>
者之㣲意也歟<lb/>
　　書野鶴記後<lb/>
述津従道世家遼東鶴其邑名人野故以是號之遼東<lb/>
之鶴鶴之仙者也千百六嵗則能與鳯凰逰于聖人之<lb/>
<pb n="KR4d0516_WYG_011-16b"/>
甸鶴野不専在遼東矣從道以清夐之資而學兼文武<lb/>
雖董戎西南終當羽儀天朝以大展布其所學則所謂<lb/>
鶴野其在聖人之甸乎詩云鶴鳴于九臯聲聞扵野釋<lb/>
者謂誠之不可掩也従道之所藴者著于朝乆矣<lb/>
　　瑞𤓰解<hi>在金陵作</hi>
相國凉公既謝事完江壖園有異𤓰合趺岐顛績師象<lb/>
容薦紳傳觀頌聲渢渢東箎西塤客有獻疑于陳旅曰<lb/>
在昔三公論道位尊期頥變元化于重几暢嘉生于九<lb/>
<pb n="KR4d0516_WYG_011-17a"/>
圍今公望老引却邈乎化機故所及者弗溥而近發于<lb/>
畦蓏之㣲吾黨所宜興慨顧奚喜而頌為旅解之曰噫<lb/>
子何録細而遺大燭外而暗内徒知是𤓰為梁園之珍<lb/>
不知凉公乃希代之瑞徒知公之及夫物者在乎用舍<lb/>
不知公之鍾于身者無繫乎進退夫天以清明冲融之<lb/>
真篤生偉人禮陰樂陽緯義經仁肅物為秋煦物為春<lb/>
雖迹離要達手揮巨鈞人唯知有元老之在天下葢盛<lb/>
徳自足以長于斯民譬之寳玉在山而草木潤豈必皆<lb/>
<pb n="KR4d0516_WYG_011-17b"/>
用為琮璧祥雲在空而年穀登豈必皆用為雨澤況公<lb/>
在廷閲載中百運際黄道唐行臯稷憲綱政條半出較<lb/>
畫則其所及容有紀極乎哉觀其展采臺端抨擊醜慝<lb/>
俄與羣良嬰釁羅厄公裏至和戾氣弗敵獨能綿三朋<lb/>
之夀衍上公之禄怡髙情于幽曠玩生意于萟植向之<lb/>
之妖榮怪艶使人眩愕不敢仰覿者安知不化為飛埃<lb/>
浮土于今日樊囿之側乎然則公之為瑞也葢特秀而<lb/>
靡凋百挫而莫折其所存者如是則其所及者又何可<lb/>
<pb n="KR4d0516_WYG_011-18a"/>
以尋常尺寸而度絜之也至若富媪効<hi>闕</hi>　　華滋緑<lb/>
玉五珏聨于蔓絲此則感應之餘徵耶以表吉人之幽<lb/>
栖咸以為休楨専著于茲則公之徳符僅與唐之董混<lb/>
成并<hi>闕</hi>而共蹊哉言既客起謝曰僕誠小人不知君子<lb/>
之事㣲子疑将疇稽<lb/>
　　猫雀圖説<lb/>
客有謂余曰人之畜猫以其能斃鼠也天子大蜡八猫<lb/>
得與先嗇並祭詩人夸韓子之富亦曰有猫有虎葢以<lb/>
<pb n="KR4d0516_WYG_011-18b"/>
二物皆足以衛農畝爾猫而捕其雀其職之失乎余曰<lb/>
不然行露之詩有穿屋穿墉之喻雀與鼠葢同類也彼<lb/>
鼠也雖盜吾穡猶晝伏夜動貪而畏人雀則白日羣飛<lb/>
喧豗相呼啄秋田之粒莫之孰何世之人恒致察于耳<lb/>
目之所難及恒忽焉于耳目之所易知姦貪之人人專<lb/>
治之則有不得肆其惡者惡不嫉于人而人實羅其害<lb/>
者常漏夫羅氏之羅𥜗也子母以吾貍奴為失職也作<lb/>
猫雀圖說<lb/>
<pb n="KR4d0516_WYG_011-19a"/>
　　上趙平章書<lb/>
有談天者與旅言曰天之生大賢不數其有所靳於世<lb/>
乎旅曰不然天之生賢猶農夫之治穡事也地力不更<lb/>
休不足以茂嘉榖山川清淑之氣積之不厚不足以生<lb/>
大賢天至仁也寧不欲數生大賢以恵斯道顧亦有所<lb/>
甚難者矣天唯知其生之雖也故必有所為而後始慎<lb/>
生之夫唯有所為而慎生之則于若人也必拳拳焉保<lb/>
持衛翼雖或不幸有鉅禍劇厄而終不致有毫髪之傷<lb/>
<pb n="KR4d0516_WYG_011-19b"/>
君子葢于是而觀天焉我相國平章公實唯元氣之㑹<lb/>
篤生大賢以任斯道之重故其仁足以澤物智足以周<lb/>
天下之慮而勇足以正邦國之紀有人如公而謂造物<lb/>
者偶然生之吾不信也延祐至治間柄臣司兇公卿大<lb/>
夫重足而立不測輒下請室以鬯其宿忿雖睚眦之怨<lb/>
亦莫不甘心焉閤下嘗以中執法極論其罪至是将有<lb/>
所不能免者海内之士識與不識莫不為閤下危之孰<lb/>
謂有保持衛翼之者使履鉅禍劇厄而終不至于毛髪<lb/>
<pb n="KR4d0516_WYG_011-20a"/>
之傷乎旅于是益知天之生大賢其必有所為而然矣<lb/>
今上入定國難既鋤姦孽乃收召老成相與更張化弦<lb/>
迓續和氣于是起公貳外御史府尋復召拜中司遂陟<lb/>
近輔俾為二三大臣夙夜寅亮天工規復中統至元<lb/>
之治以馴致唐虞三代之盛天有所為而生公者不在<lb/>
兹乎不在兹乎其可不思天之所以生公與夫所以保<lb/>
持衛翼之意乎閤下道徳位望足以師表百僚天下事<lb/>
葢有不可得而巽其責也嗚呼古之人有有為之才恒<lb/>
<pb n="KR4d0516_WYG_011-20b"/>
忠無可為之時大賢固不數生而時則又有不可數得<lb/>
者此旅所以不能不厚望于閤下也旅亦嘗有意于當<lb/>
世者然生長東南之陬交疎援寡浮沉里閭葢四十嵗<lb/>
矣舊嵗得呉中便舟因乗春水至都門登隗臺賦詩物<lb/>
色燕市中有感慨悲歌之士可與晤語以發抒其所藴<lb/>
者而已矣王公貴人則不敢以草野之語告之也乃獨<lb/>
于閤下有不能自已者焉故謹作書以獻唯髙明不以<lb/>
其草野而厭薄之則幸甚矣<lb/>
<pb n="KR4d0516_WYG_011-21a"/>
　　擬中書省元日賀興聖宫表<lb/>
鳯厯協時朔始頒于南正鴻圖輯慶福遂介于東朝宗<lb/>
社奠安宫闈肅穆中賀媲徳上聖凝心太冲五色成文<lb/>
孰測補天之智重明繼照莫名扶日之功茂對熈辰益<lb/>
隆至養臣某等職叨端揆班邇内廷玉殿雲開先獻椒<lb/>
花之頌瑶池春永屢登桃實之年<lb/>
　　聖節表<hi>至元六年</hi>
祥虹在渚啟真至之貞符麗日中天當正陽之令月河<lb/>
<pb n="KR4d0516_WYG_011-21b"/>
岳清潤神人翕和中賀體堯欽明用湯勇智收政柄以<lb/>
獨運解化弦而更張詔舉憲章皆法祖宗之忠厚澤及<lb/>
民物實同天地之生成兹臨震夙之期宜衍太元之筴<lb/>
臣某等叨恩宰輔展慶班行祚應瑶圖<graphic n="KR2450" url="https://raw.githubusercontent.com/kanripo/KR-Gaiji/master/images/KR2450.png" mimeType="image/png"/>算願錦于億<lb/>
載書陳金鑑聖謨思贊于萬㡬<lb/>
　　翰林國史院元日表<lb/>
獻嵗發春新國家之泰運對時育物體天地之同仁縟<lb/>
禮誕敷綿區胥慶中賀至誠悠乆盛徳輝光廣厦論經<lb/>
<pb n="KR4d0516_WYG_011-22a"/>
法帝王以為治太宫藏祀格祖考于思成當昕庭元㑹<lb/>
之辰輯昭代隆平之福臣某等詞林地近文石班清竹<lb/>
簡紀年協昌期于鳯厯椒觴介夀保純嘏于鴻圖<lb/>
　　元日表<hi>國子監</hi>
乾璇坤轉頒天厯之新春日照月臨煥人文於諸夏臣<lb/>
鄰胥慶民物咸熈中賀欽惟皇帝陛下徳洽羣生道參<lb/>
元化正祖宗之丕緒崇禮樂之休風魚躍鳶飛多士囿<lb/>
𢎞釣之造鳯儀獸舞九功宣聖治之成躬享祀以有嚴<lb/>
<pb n="KR4d0516_WYG_011-22b"/>
廣仁恩而在宥臣某等詠歌東學瞻望北辰蓂莢徴祥<lb/>
肇昌期于三始椒花致祝介景福于萬年<lb/>
　　賀册皇后表<hi>國子監</hi>
寳厯在躬當乾坤之再造璿宫協徳如日月之並明凡<lb/>
在照臨曷勝欣忭欽惟皇帝陛下至誠無息盛徳以興<lb/>
為治先于修齋厚俗本乎恭儉禕衣乗重翟嘗已著于<lb/>
壼儀大琮比鎮圭乃申嚴于册命嗣徽音于前古衍𢎞<lb/>
慶于内朝臣某等承乏東膠依光北極二南風化歌闗<lb/>
<pb n="KR4d0516_WYG_011-23a"/>
睢正始之詩萬年室家享既醉太平之福<lb/>
　　明宗皇帝加尊號寳册破玉祝文<lb/>
天子仁孝追宗先皇誕揚鴻名載以寳册攻玉伊始有<lb/>
嚴厥躬神其鍳兹用錫靈貺<lb/>
　　至正元年大都鄉試䇿題<lb/>
京師天下風俗之樞機也列聖徳澤之所先被宜其一<lb/>
之乎中庸之効然而五方聚居習尚不純而豪侈踰僭<lb/>
奸詐竊發者往往有之吏有能以柱後恵文彈治者乎<lb/>
<pb n="KR4d0516_WYG_011-23b"/>
有能宣揚教化以表率之者乎昔之為京兆者稱趙張<lb/>
三王夷考其迹有善為鉤距以得事情有越法縦舍輔<lb/>
以經術有文武自将剛直守節有功無可紀而人安之<lb/>
五人者其迹不同而皆以能名今之尹大興者宜于何<lb/>
取法耶雋不疑黄霸孫寳之流皆知名當世不得列于<lb/>
五人之間何邪其所為亦有可師者邪然漢于京兆委<lb/>
寄之專使人人得其條教以自致其力今可使為大興<lb/>
者如漢之為京兆者耶然專任人而不任法則民有受<lb/>
<pb n="KR4d0516_WYG_011-24a"/>
其虐者矣耑任法而不任人則中材以下救過不給又<lb/>
何暇謀繩墨之外哉若之何任法而無拘牽之弊任人<lb/>
無縦恣之虞人得盡其才法得達其用使首善之地治<lb/>
效彰著以表儀于天下班固所謂在彼不在此者亦可<lb/>
得而言之乎願聞其説<lb/>
　　甯節婦傳<lb/>
甯節婦者故太尉魏國甯武宣公之子婦也公孟州河<lb/>
陽人材勇善騎射至中従淮安忠武王平江南有功朝<lb/>
<pb n="KR4d0516_WYG_011-24b"/>
廷以呉門為江海要衝俾以其軍鎮呉因即居之公保<lb/>
境輯民子孫世食其徳第三子曰居贇為樞宻院院斷<lb/>
事官娶通吉氏通吉氏肅慎右族總管揚州路禮之女<lb/>
所謂甯節婦也延祐初斷事公卒于官通吉氏方盛年<lb/>
子女皆㓜自京師扶柩數千里還𦵏河内通吉氏抱孤<lb/>
兒舍墓下三年還呉遂不復設簪珥美服于其身每痛<lb/>
自念曰吾為甯家婦不得事吾夫以老吾猶能使子有<lb/>
立女有従甯氏之祀弗墜舍是吾無所事于世矣乃身<lb/>
<pb n="KR4d0516_WYG_011-25a"/>
先儉約推之以及家人臧獲衆多莫不感服受事毋敢<lb/>
有弛肆之心自祖禰薦祭宗婣慶用至凡施于内外者<lb/>
俱有度矩長子九思蚤世則撫其孤而教之仲子九齡<lb/>
嗜學則使之入國學以業其所業諸女皆擇名族嫁之<lb/>
總管公與其夫人年八九十猶强健皆迎致就養篤盡<lb/>
孝道其所為葢世之婦人有未曉者通吉氏能之固天<lb/>
性之美抑本于其父母之賢哉部使者用父母言聞諸<lb/>
朝于是表其所居為貞節之門云史氏曰先民常言配<lb/>
<pb n="KR4d0516_WYG_011-25b"/>
匹福之良也甯公客死子㓜其家之存㡬何一煢嫠砥<lb/>
節勵行遂扶樹其已危而終存用貞白之風振衰末之<lb/>
俗則又不但能存甯氏而已君子于此其亦有所感夫<lb/>
九齡嘗従予學九思之子曰矩<lb/>
　　節孝段氏傳<lb/>
保定易縣魏徳義之母段氏年十六歸于魏生徳義三<lb/>
嵗其夫従軍伐宋攻襄樊襄樊城堅不即下朝廷調兵<lb/>
急魏與段訣曰親老子㓜而吾寄身矢石之下即不従<lb/>
<pb n="KR4d0516_WYG_011-26a"/>
汝能事吾父母使吾子成人不絶魏氏之祀乎段泣不<lb/>
忍答後果槥還乃哀毁執喪以死自誓治女事以養舅<lb/>
姑使安焉以老如其子之在也鞠遺孤使茂焉以長如<lb/>
其父之在也舅姑皆年踰八十以終而徳義馴行孝謹<lb/>
三子俱壮子又生子矣段臨歿謂徳義曰自吾受而父<lb/>
之託凜凜然唯恐吾力弗任以負而父吾今而後可以<lb/>
見而父于地下里人咸稱為節孝段氏陳旅曰先民有<lb/>
言妃匹福之原也魏氏親老子㓜身死行陳得禍烈矣<lb/>
<pb n="KR4d0516_WYG_011-26b"/>
而其父母卒安樂以夀終子孫衆多而其家日殷豈非<lb/>
叚氏能為魏氏之福乎<lb/>
　　三孀傳<lb/>
相人李柔母陳氏夫歿時年方盛誓不食他姓常自念<lb/>
曰吾舅姑老而哭子曷為而使之無傷其心乃日夜務<lb/>
女紅為養家有無不使之知舅姑曰婦吾子也吾子不<lb/>
死也遂皆安樂以夀終附于身附于棺者皆無有悔焉<lb/>
陳氏子長某次柔柔兄早世嫂王氏年廿四無子鞠前<lb/>
<pb n="KR4d0516_WYG_011-27a"/>
婦子如己子義如其姑王氏有女嫁未㡬亦寡義如其<lb/>
母里人遂稱為三孀云陳先生曰夫死不嫁人道之常<lb/>
無足異者後世于千百之中得一二焉于是任風化之<lb/>
責者表而異之以為千百人之勸而媮風不衰也三孀<lb/>
出于一家則千百中之所絶無者矣變風十三國獨衛<lb/>
共姜有自誓之詩而其言曰母也天只不諒人只共姜<lb/>
之母非所以為教矣然則李氏婦姑子母之美其可不<lb/>
稱道哉<lb/>
<pb n="KR4d0516_WYG_011-27b"/>
　　蘇御史畫像賛<lb/>
允矣君子維國之楨心夷體荘色澤氣清學古入仕才<lb/>
達徳成有峩豸冠肅肅在廷讜言嘉猷本諸遺經僉人<lb/>
斯讋善類以寧乃究百度以承休明羣瞻顒若威鳯景<lb/>
星願𢎞厥施介福永貞<lb/>
　　䟦許益之古詩序<lb/>
右國子博士呉正傅氏所藏金華許先生古詩十三首<lb/>
先生不喜矜露人罕見其辭章今寫此以遺正傳豈非<lb/>
<pb n="KR4d0516_WYG_011-28a"/>
以相知之深相好之篤而然歟旅嘗病夫近世有儒者<lb/>
詩人之分也深于講學而風雅之趣淺厚于賦詠而道<lb/>
徳之味薄要非其至焉者其至焉者無儒與詩人之分<lb/>
也先生沈潜載籍大而聖賢心學之藴細而名物度數<lb/>
文字句讀音義之詳靡不究極隠居終身不以自外至<lb/>
者易其素守計其平日之所以用其心者殆若未遑他<lb/>
及而此詩冲澹醒藉音節跌岩而興致髙逺乃若専乆<lb/>
于為詩者是豈可以向所謂儒者目之哉其庶㡬吾之<lb/>
<pb n="KR4d0516_WYG_011-28b"/>
所謂至焉者邪觀其詩想其為人葢亦一世之豪傑而<lb/>
而不見于用者邪旅學不進而志未衰欲受教于淛河<lb/>
之東而先生已矣三復遺墨不勝悵罔而歔欷也<lb/>
　　李惟中太常攝禮儀使畫像贊<lb/>
清廟顯相天光嬋嫣曄如卿雲奉日周旋威儀孔度雅<lb/>
徳式宣君子之身禮樂載焉尚和厥施以賁八埏<lb/>
　　漢方聖公小像贊<hi>聖公名儲</hi>
漢方聖公宅歙之東學原于易趣極疏通公車颺言京<lb/>
<pb n="KR4d0516_WYG_011-29a"/>
邑擊蒙徳慧術知神明與同郊丘告徵以欺疑忠忿世<lb/>
之濁去而上蛡皋禽飄颻有丱者従如彼雲氣㳺乎太<lb/>
空落月照野臨黝故封俾爾孫子晤瞻冲風<lb/>
　　章命字子與説<lb/>
永嘉章命字子與學于其鄉李季和先生又從之錢唐<lb/>
見行省元僚泰無善公為篆子與兩大字子與求余說<lb/>
余謂生名字之義著于中庸諸書詳矣學季和先生又<lb/>
能言生歸求之子與曰吾日從先生受經不患無聞子<lb/>
<pb n="KR4d0516_WYG_011-29b"/>
試為我言請之數乃與之言曰嘗聞民受天地之中以<lb/>
生所謂命也仁義禮智者中之物也以是命我者天也<lb/>
以是與我者亦天也天職盡矣我獨無所事乎昔余見<lb/>
鄰富人以田宅財貨與羣子旦日坐堂上教之曰若有<lb/>
田則不飢有室屋則不露有財貨則不匱吾非一日得<lb/>
之以與子也旦日又教戒之余别去十數年還過其家<lb/>
則羣子者大半貧不自存問其存者則曰吾父所與非<lb/>
不厚且有也吾能保之兄弟不能保也吾父能與之不<lb/>
<pb n="KR4d0516_WYG_011-30a"/>
能使之有也余因念人之得于天者初無同異而終有<lb/>
聖賢愚不肖之異者亦若是矣夫天下之物可以與我<lb/>
者則强有力者皆得而奪之彼富人子或亦不學而自<lb/>
奪也吾仁義禮智無有封守人莫能取再拜而獻諸强<lb/>
有力者彼且不受吾唯懼夫物欲之内賊甚于世之為<lb/>
奪者矣人莫能取者自舉而棄之卒為愚不肖而不怪<lb/>
者也然則天與我矣我果無所事乎葢士貴乎講學學<lb/>
貴乎慎獨講學則明于義利之辨慎獨則致謹于其㡬<lb/>
<pb n="KR4d0516_WYG_011-30b"/>
焉吾之所以辨義利而謹其㡬者所以保吾有也孟子<lb/>
曰庶民去之君子存之生母但日天與我矣獨不見吾<lb/>
鄰富人之羣子乎<lb/>
　　徐仲同字說<lb/>
浮光徐君復初之従子曰寀静恵而好學復初屬余字<lb/>
之余字曰同又屬余為之說以告之余惟寀之為學也<lb/>
固将入官以行之也然事有不可以獨任而智不可以<lb/>
自用也故國家設官有寮寀焉葢欲使居官者同用其<lb/>
<pb n="KR4d0516_WYG_011-31a"/>
智而同任其事也夫衆力之所至則無重之不舉衆慮<lb/>
之所及則無隠之不周人不吾與也者吾言未公也吾<lb/>
與人忤者人心未孚也狹量不足以處衆偏見不足以<lb/>
燭理固執不足以達務天下有大同之道固吾衆人之<lb/>
所共趨者也同乎同乎其居官者之善物乎雖然同亦<lb/>
有二義有不同之同焉有以同為同者焉不同之同孔<lb/>
子謂和而不同者也以同為同則晏子之所以議梁丘<lb/>
據也易不云乎同人于野亨又不云乎出門同人旡咎<lb/>
<pb n="KR4d0516_WYG_011-31b"/>
寀之所以為同者宜亦進于此哉宜亦進于此哉<lb/>
　　沃哷允常字說<lb/>
肅慎望族之家于洛者曰沃哷氏今祕書典簿曰海夀<lb/>
者英敏沈毅逺大之器也嘗過于余而有請曰海夀幼<lb/>
嵗備宿衛未㡬而先人即世弱冠又備官使今年廿有<lb/>
六矣以幼孤又出入奔走無寧日故宿賓命字之禮闕<lb/>
如夫字以敬名也敬名所以責成人也子宜圖之余辭<lb/>
不獲乃與其所雅敬者謀所宜字皆謂宜字允常又皆<lb/>
<pb n="KR4d0516_WYG_011-32a"/>
屬余為之說以授之余惟夀之為言乆也君子之所為<lb/>
無非可乆之道然後可謂之夀可乆之道豈有他哉亦曰<lb/>
常而已矣天有常運也日月有常度也四時有常序也<lb/>
有常運則天之行不息有常度則日月之往來不忒有<lb/>
常序則四時之相代不見其究極天也日月也四時也<lb/>
猶用是道以為夀而況于人乎朝作而夕輟非常也始<lb/>
勤而終怠非常也言従而行違非常也窮守而達變非<lb/>
常也非常則非可乆之道矣故作而不輟勤而不怠従<lb/>
<pb n="KR4d0516_WYG_011-32b"/>
而勿違守而勿變循循焉孳孳焉敬以持其志和以養<lb/>
其徳静以寧其神勇以致其力則凡吾之所為者皆乆<lb/>
而弗易也夀固不在吾乎葢人夀雖命于天而在于吾<lb/>
者君子不謂命也命于天者有窮在于我者無窮而我<lb/>
之所為又足以保其在于天者是又古人介夀之道也<lb/>
禮祝辭云爰字孔嘉髦士攸宜宜之于嘏永受保之<lb/>
　　陸師顔字說<lb/>
呉興陸觀復静厚而嗜學従余游乆一日來請曰觀復<lb/>
<pb n="KR4d0516_WYG_011-33a"/>
長矣願先生賜之字余謂生之名其取諸易之復乎復<lb/>
之初九曰不逺復旡祇悔元吉孔子釋之曰顔氏之子<lb/>
其殆庶㡬乎有不善未嘗不知知之未嘗復行也夫自<lb/>
姤至剥剥極為坤則為陽矣一陽復于下斯為反善之<lb/>
義而復之最先者故不至于悔大善而吉也學者能省<lb/>
察于一念之㣲以求復夫本然之善是謂觀復顧子之<lb/>
所以為顔子者亦若是而已字生為師顔可乎觀復再<lb/>
拜受教余曰未也孔子又嘗以克已復禮告顔子矣克<lb/>
<pb n="KR4d0516_WYG_011-33b"/>
已復禮乾道也復之陽即乾之陽不逺復即克己復禮<lb/>
之復由一陽之復以至于純乾此顔子為仁事也觀復<lb/>
其師顔哉<lb/>
　　為蒋師父作思勉說<lb/>
學必思于心而勉于為二者恒相須也然非澄静不能<lb/>
思非堅乆不足言勉葢思以泪亂之心則所思者謬勉<lb/>
以狂銳之力則其勉也有時而衰矣生嘗往觀夫流泉<lb/>
乎其出也繹繹而有緒類乎思其奔迸于崖石窘束之<lb/>
<pb n="KR4d0516_WYG_011-34a"/>
間勢不可遏類乎勉至于達而為長川瀦而為大澤浩<lb/>
乎其往也淵乎其止也則不見有所用其力焉君子之<lb/>
為學不亦若是乎哉生歸當日從杜先生游武夷溪上<lb/>
試指流泉以吾言質之<lb/>
　　大都海子橋火徳廟疏<lb/>
火政行四時祭已嚴于周禮陽氣瀰六合祠豈繫乎商<lb/>
丘睠國都之所崇宜廟貌之有赫故必增廣舊制妥寧<lb/>
大神使處守者有以栖其身而禱禳者得以布其武銀<lb/>
<pb n="KR4d0516_WYG_011-34b"/>
甕丹甑願輦致于殊庭絳節朱游來環衛於吉土廓黍<lb/>
米之𤣥境結蕋珠于新宫海上之蜃閣横開橋左之星<lb/>
河斜轉東風解凍深囘寒谷之春南面向明永介聖皇<lb/>
之壽<lb/>
　　祭許中丞文<hi>代人作</hi>
伊昔先正為元儒宗克紹厥家實維我公所紹伊何曰<lb/>
孝與忠司成于學左轄靖共矧是二者與先正同出秉<lb/>
憲節㰅姦摧兇方岳佐理載熈民庸及登鑾坡位望愈<lb/>
<pb n="KR4d0516_WYG_011-35a"/>
崇晚居中司益厲髙風讜言或違去如蜚鴻琴冊几杖<lb/>
丘園從容公齒雖暮顔如冬松尚需安車太行之東來<lb/>
朝來言以廣帝聰天不憗遺倐焉告終縉紳聚哭莫啟幽宫<lb/>
某追念曩嵗游于辟雍公獨恵愛牖其顓蒙乃今粗成<lb/>
敢昧所従顧瞻覃懐寒雲濛濛爰致泂酌以寫悲恫<lb/>
　<lb/>
　<lb/>
　<lb/>
<pb n="KR4d0516_WYG_011-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安雅堂集卷十三<lb/>
</p>
<p>
</p>
  </div></body>
</text>\m</TEI>
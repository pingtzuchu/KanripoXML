<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷二</head> <lb/>
    <p>
<pb n="KR4d0521_WYG_002-1a"/>
欽定四庫全書<lb/>
　筠軒集卷二<lb/>
　　　　　　　　　　　　　元　唐元　撰<lb/>
　　五言古詩<lb/>
　　　奉干郭長卿為先君子寫墓誌<lb/>
慈父昔棄背于今四十秋生兒不得力於世為贅疣三<lb/>
年兀精舍一髮無私求幸得楊公銘文字江河流至今<lb/>
篋笥間夜光衝斗牛礱石貲未給刻梓宜先謀槃槃老<lb/>
<pb n="KR4d0521_WYG_002-1b"/>
林宗大隠專一邱家傳定石本心醉墨池頭代間有異<lb/>
寶千金每難酬願言迴腕力鬼哭聲啾啾折簡中書君<lb/>
盟會松滋侯<lb/>
　　　訪子敬不值聞其將之宛陵兼寄士髙允中二<lb/>
　　　君子<lb/>
層軒六月涼庭草委幽碧郎君輟誦編翻翻迓來客茶<lb/>
香透疎櫺竹影移重席銅盤瀉石泉沃盥炎熇失中州<lb/>
太原家邐迤沿山籍蘭亭耿餘輝黌宫展良覿如何油<lb/>
<pb n="KR4d0521_WYG_002-2a"/>
幕姿早帶風霜色宛水秋空明敬亭朝露滴蕭條困微<lb/>
官幾見祗行役緬懷雙璧彦青壁生羽翮望望不見君<lb/>
荒城悲落日歸田養痾瘵無復辭鄉邑端居何所為躭<lb/>
吟易盈帙<lb/>
　　　次韻汪稱隠先生辭紫陽月粟<lb/>
斯人溺塵海千億幾由旬失意蕭條秋得時陽和春勢<lb/>
燄動閭巷蒲伏笑市人榮辱豈至公天亦昧所掄夸毗<lb/>
靡時好孰辨玉與珉所以邱園士垂白甘鬱湮神魚不<lb/>
<pb n="KR4d0521_WYG_002-2b"/>
吞餌飛鸞恥司晨吾友稱隠翁仕也早知津頗荒陶氏<lb/>
徑不受元規塵厯官守箴戒小物亦克勤過門問原憲<lb/>
匪病斯為貧未老即致政宜升紫陽賔誰令坐髙堂未<lb/>
識席上珍公厨久寂寂庾廪猶陳陳辭粟見直道余言<lb/>
昔空諄他年有下車谷口揖子真匏𤓰豈終繫懷哉天<lb/>
戮民<lb/>
　　　前韻奉謝汪璜隠兼呈騰逺公<lb/>
我昔遊海寧行役動浹旬手弄斷厓月足躡松蘿春結<lb/>
<pb n="KR4d0521_WYG_002-3a"/>
交半老蒼不揖無詩人購材入山澤那用資選掄獻璞<lb/>
來崑崗琢玉不琢珉自論頗倜儻時論無少湮宻勿魚<lb/>
龍氏夜宴常及晨心交璜隠公義薄雲漢津我老未聞<lb/>
道於君隔幾塵每當剥啄時稚子應門勤牙籖三萬軸<lb/>
此士正不貧我為冷官累幸忝文翰賓君才實卓犖室<lb/>
中羅百珍何時德星聚再見荀與陳俗士溺於口告語<lb/>
每徒諄相看七十翁浩浩全天真持謡獻天子願作康<lb/>
衢民<lb/>
<pb n="KR4d0521_WYG_002-3b"/>
　　　古意二首寄示金陵第五兒<lb/>
水際淘黄金金或在於山荷钁苦掘井求之沙礫間力<lb/>
盡金未出愴怳坐長嘆大禹收九牧鑄鼎知神姦冰兢<lb/>
以自持銖積良不難寄言同袍子辛苦勸加餐<lb/>
　　　又<lb/>
昔在卞和氏獻璞干楚王舉國乏良工委棄道路旁明<lb/>
廷執萬玉圭璧燁有光此玉同出石知璞非不詳守道<lb/>
貴不移刖足庸何傷願無混珷玞靜竢詎能量<lb/>
<pb n="KR4d0521_WYG_002-4a"/>
　　　庚辰八月十四夜月色如晝余抱寒熱甚水火<lb/>
　　　因念昔年亡弟清之海寧歸沐是夕觴少母于<lb/>
　　　中園懽飲及二鼔明日被疾追思惘然<lb/>
微飇颯蓬户嘉此平分秋明月出東岡照我床幽幽攬<lb/>
衾不能起寒熱為我仇仲也昔少壯負篋公府遊余也<lb/>
與世乖栖栖荷鋤耰歸沐及良宵中情極綢繆歡言舉<lb/>
少母東園羅庶饈竹樹散皓彩湛湛臨長溝進爵不知<lb/>
疲涼露沾衣裘慈顔一以悅杵臼忘夙憂今我胡不樂<lb/>
<pb n="KR4d0521_WYG_002-4b"/>
素髪空盈頭俛仰三十年倚伏昧所由髙堂寂無聲仲<lb/>
也埋荒邱衰疾乃見纒寒蟲伴啾啾蕭條委塵罍淚下<lb/>
不能收<lb/>
　　　和青蚨吟<lb/>
東海有青蚨南海有青蚨但知海水深不見海水枯母<lb/>
前子後隨靡靡無他趨絮漆不可斫死生誓弗渝世言<lb/>
子母錢此義古所須柰何立誶語賦隧理已誣悁悁孝<lb/>
子心哀吟清夜徂海蚨學不得子母與之俱<lb/>
<pb n="KR4d0521_WYG_002-5a"/>
　　　白燕篇<lb/>
炎曦爍晴宇澹蕩池光虚挺挺復差差上下池之隅獨<lb/>
禀西昊氣而為三春雛烏衣改故號素質明且都豈非<lb/>
衆黒中能以白自殊珍禽効嘉瑞適與昌運符犁牛産<lb/>
騂角宗廟之所須凡馬偶天驥子流汗血珠願君振髙<lb/>
翮慎勿趨平蕪逺隨鵠摩霄不作雉罹罦韓公羨二鳥<lb/>
鎩羽嗟囚拘何如息危機保此冰雪膚<lb/>
　　　過王北山故宅感懷<lb/>
<pb n="KR4d0521_WYG_002-5b"/>
平生王栁州去作炎方鬼書從萬里來妻子暫歡喜青<lb/>
燈紅燭間幾為吾屈指一夢四十年故宅更新主入門<lb/>
已凄迷四顧悲屢起當時讀書地廢沼猶蛙語期我以<lb/>
晩達桑榆隂漫徙文成不救飢嘲笑已屬耳斯人秉髙<lb/>
義信誓如白水申言西州門嗟嗟淚垂雨<lb/>
　　　寒事已動促織入床下凄切數聲有感而賦<lb/>
詩人咏蟋蟀亦復變其名莎鷄與螽斯應候同一鳴誰<lb/>
云四壁寂嘈聒兩耳盈有如合衆樂宫徵難分明白露<lb/>
<pb n="KR4d0521_WYG_002-6a"/>
下百草黄落溝塹平此時傍我床凄其三數聲穴居罕<lb/>
倩侣槁壤弗求贏鳥獸氄毛具爾翼如烟輕何以禦嚴<lb/>
冬衣褐非所營物生天所開雖危而不傾爾寒可柰何<lb/>
聊以寄吾情<lb/>
　　　舊客分庠賦落葉吟有懷伯雲邵君重作<lb/>
昔在分陽日一夕生秋風脩廊何所有落葉紛殷紅凌<lb/>
晨挈敝帚掃入泥爐中勢急若燎毛少借春融融邑小<lb/>
産薪木浙瀨為之通胡不礪斤斧躡屩隨樵翁或可採<lb/>
<pb n="KR4d0521_WYG_002-6b"/>
菑翳旦暮齋㕑供落葉何足取過眼成空空我亦私竊<lb/>
喜學書聊自工牖屨易見毁運甓勞微躬有如等幻化<lb/>
吾師西竺公伯雲闖其門氣意超㝠鴻念余太癡絶屢<lb/>
約遊城東沃以太白杯醉貌還嬰童斯人不可見新寒<lb/>
摧井桐<lb/>
　　　贈風鑑陳梅厓<lb/>
寒厓著幽花旭旦清徹骨含馨待微飇弄影邀皓月斯<lb/>
人從何來兩眼明霜鶻東家賣餅婆微賤不可忽縱文<lb/>
<pb n="KR4d0521_WYG_002-7a"/>
一入口銅山亦尤物富貴隨黄埃萬事悲白髮語君種<lb/>
花法生意驗根撥不如且相心妙處活潑潑<lb/>
　　　星源王氏雙溪詩<lb/>
我昔遊吳㑹具區際遥天四年客秦淮屢刺東江船蓬<lb/>
蓬吹黒風蛟鱷口流涎魂驚膽亦掉通夕不得眠還家<lb/>
見畫本示我雙溪篇雙溪水油油日薄生蒼烟天仙剪<lb/>
銀河落地紛兩淵寒光蕩莽蒼雨絶鳴百泉誰與倚釣<lb/>
竿魚性安且全馴鹿手可麾草軟如重氊種玉在西广<lb/>
<pb n="KR4d0521_WYG_002-7b"/>
築室仍東偏其人古衣冠其俗陶唐前棗栗待秋熟牢<lb/>
豕承加籩嵗時讌姻友笑語相蟬聨咄咄江海士白首<lb/>
隨僗牽不如住雙溪邱壑子所專桃源迹易陳愿谷文<lb/>
空鐫何當闖君門繫馬松根邊煮茶幽澗側題字懸厓<lb/>
巔操瓢飲上流濯足臨濺濺隣曲倘見招共拍巢由肩<lb/>
　　　一冬久晴井飲皆竭十一月十七日連雨<lb/>
冬乾井已眢晨夕汲前澗泥淤不可食奴𨽻屢興嘆池<lb/>
魚命數百無地可容竄誰歟輦馳象為爾一笑粲黒雲<lb/>
<pb n="KR4d0521_WYG_002-8a"/>
馳鐵騎漶漫塞霄漢遲迴久未決真宰昧㝠筭建瓴送<lb/>
疾響濕羽過雙鸛躑躅荒薺根鮮明黄菊瓣妙舞萬瓊<lb/>
妃氣肅巾帶緩愁消旅瑣瑣神竦升日觀篇成寄同袍<lb/>
毋詬長卿慢<lb/>
　　　歙東汪氏脩齋堂作者多矣似乎不脫窠臼輒<lb/>
　　　賦三首然亦未知孰為是也録簡洪存心<lb/>
世途鼓異教四大謂假合甚至割肢體亦喂虎飢渇我<lb/>
惟能脩之萬物至几榻孝友出天性研窮至毫末善保<lb/>
<pb n="KR4d0521_WYG_002-8b"/>
千金軀冬裘而夏葛<lb/>
世途鼓異教視家如火宅棄兄而離母相顧同路陌家<lb/>
人有嚴君令行不馳檄歸休浣厠牏石氏好風格多財<lb/>
貽禍胎我則守清白<lb/>
汪氏隠東郊荷鋤識竒字身在蓬蒿中能致天下士金<lb/>
石調大吕雅奏在階戺吾老不諧俗何能與吟事枯木<lb/>
削繁柯至味本無味<lb/>
　　　正月初六曉寒吟一首抄與存心文玉二心友<lb/>
<pb n="KR4d0521_WYG_002-9a"/>
老人多不寐我睡鷄報曉流俗溺沈酣我飲不嫌少飲<lb/>
少心自醉宵長幽夢繞睡眼一以開哦詩探幽眇春山<lb/>
多草木鍾情在花鳥沙場走萬馬江流聲浩𣺌超揺謝<lb/>
鮮華髣髴入枯槁區中百念銷度外萬物小毁譽常半<lb/>
之何取太𤣥草不如貪美睡餘事付一掃疎頑猶未降<lb/>
嗒然仰晴昊汝其毋弛勞尚愛天下寶<lb/>
　　　分韻得隔竹敲茶臼<lb/>
南薰不作涼空齋方睡熟起來四無人門閒動脩竹晨<lb/>
<pb n="KR4d0521_WYG_002-9b"/>
酣類渇𦍑嚙雪亦不足忽聞竹下童拈槌聲斷續力微<lb/>
振遺響誤聴禽啄木金芽爛若泥飛磑同清馥火然枯<lb/>
材薪水汲深澗瀑居然捧玉甆灔灔日出屋平生剛制<lb/>
酒茶經兼水録誰憐玉川子白駒在虚谷<lb/>
　　　孫君别去三十年來訪道舊贈以五言<lb/>
野山産詩人伯也亦賢仲一聞天台賦嵗月老賓送精<lb/>
廬識仲容幼小不好弄手持一束書朗朗能成誦别去<lb/>
三十秋過門疑是夢子甚好吾文吾文實無用譬如野<lb/>
<pb n="KR4d0521_WYG_002-10a"/>
蠒絲雖多謝機綜刳石出佳硯意比蒼璧重善保嵗寒<lb/>
心滴水自成凍煩君報子真谷口喧晴哢<lb/>
　　　七月初三日大雨十五韻<lb/>
山田禾欲焦到手挼欲碎桔橰聲告疲淺瀨魚可膾田<lb/>
翁撫膺嘆哭入青山背十日汗流漿炎曦時曖曃雲脚<lb/>
向他鄉吾山空掃黛天心終悔禍賜以大滂沛豈惟潤<lb/>
松杉潛聞響溝澮我知上古時甘雨不破塊今焉豈不<lb/>
然勢急未容退午殘過申酉涼意増百倍瘡痏謝爬搔<lb/>
<pb n="KR4d0521_WYG_002-10b"/>
治生賴畦菜山川出雲雨世逺事亦昧人方佞土木拜<lb/>
舞嚴像繪林深咽笳鼓遄已偃飛蓋陶公雖止酒小酌<lb/>
聊自酹<lb/>
　　　聶仙醮事約黄竹隠不至是夕大寒有懷閩中<lb/>
　　　小兒桂芳是年閩地大疫<lb/>
霜風早戒嚴䇿䇿鳴不已山空秃草木禽寒嘯於鬼斜<lb/>
月挂疎櫺藜床如潑水燈殘落餘燼窺杯走飢鼠吾兒<lb/>
客閩南理齊吹凍耳地偏氣候炎民病想蘇起吾寧寒<lb/>
<pb n="KR4d0521_WYG_002-11a"/>
自骨且為兒曹喜問渠竹隠君何妨印屐齒𤣥鶴自孤<lb/>
飛尚念同袍子<lb/>
　　　汪氏東城秀野堂<lb/>
昔賢古衣冠獨樂匪自樂廟堂拱穆清三邊無警召退<lb/>
食行家園花竹助吟嘯長翁殆天人異世想髙蹈偶然<lb/>
題秀野機發近於道秀則本天真野則非俗調君家裔<lb/>
魚龍玉樹炫年妙買山東郭隅層軒侈新造宣尼重竊<lb/>
比考叔尚純孝匪惟導版輿亦可發詩奥良辰集冠蓋<lb/>
<pb n="KR4d0521_WYG_002-11b"/>
池光揺醉皃奈此槃散翁幸免平原笑<lb/>
　　　謝友人贈氊韈<lb/>
沙漠秋草肥不似初平化何年拔一毫黒白皆待價長<lb/>
髯資烹庖時祀承類禡湯燖百沸餘磨刮無少罅捲成<lb/>
代布襪綾錦知已卸我老足槃散廐馬久不跨留之擁<lb/>
泥爐佳境如啖蔗恩忘燕玉温分絶雙不借挾纊事庶<lb/>
同故物豈其亞矯首白雲原為我煩多謝<lb/>
　　　喜兒子桂芳閩中安問至<lb/>
<pb n="KR4d0521_WYG_002-12a"/>
秋風利如刀已覺摧物性晨看石耳尖雪色遥相映之<lb/>
子寒無裳冠敝不待正從嘲鼈登山自怪虎投穽惟餘<lb/>
汲古心皎皎匣中鏡吾兒客閩南久乏問安訊今旬兩<lb/>
得之喜色上眉髩呼酒擘霜螯起我幽憂病<lb/>
　　　送王國佐歸燕山昌平<lb/>
王侯來京師鷁首指南紀澗瀍記初程遥遥四千里題<lb/>
輿喣民窮赤手濯瘡痏曰余畏簡書自願直如矢攜書<lb/>
亦何為芝蘭滿階戺陶公雖多男志在梨栗耳泮宫槐<lb/>
<pb n="KR4d0521_WYG_002-12b"/>
夏清永晝鳴蟬始展卷窺誥盤辨疑掃糠粃如何絶塵<lb/>
中見此斑騄駬家督拜親闈揺揺隨柁尾秋場棲餘禾<lb/>
桑果就條理需孚宜戒嚴旅瑣慎行李雍容過里門雜<lb/>
遝逺墟市回首望白雲中庖營滫瀡清秋以為期黄華<lb/>
香靡靡<lb/>
　　　貧士吟<lb/>
無方鍊黄金為士多賤貧詩書擁四座出門無故人貴<lb/>
人自天上髙座慿華茵叱咤即雷電趍走生黄塵勢去<lb/>
<pb n="KR4d0521_WYG_002-13a"/>
忽淪謝祗隔昏與晨第宅鞠茂草庭樹摧為薪似不若<lb/>
貧士履穿衣結鶉我膝肯自屈我眉聊得伸<lb/>
　　　野鸛棲于樹兒童誤指為鶴者感而有賦<lb/>
屋頭有老樹野鸛羽毛長髙閣一凝佇羣鳥倏來翔兒<lb/>
童認胎仙喜告足踉蹌出户為笑粲紆思増感傷嗟哉<lb/>
青田種羽族超等常素質稟西兌朱頂融離方清朝越<lb/>
瀛海薄暮遊瀟湘老壽嫓日月颯爽含風霜飛霞逐仙<lb/>
珮瑞世符鸞凰俗眼類生脂玉石同崐岡無鐵有爐步<lb/>
<pb n="KR4d0521_WYG_002-13b"/>
買官得山郎入座即驚客臨岐易亡羊沐猴那可冠石<lb/>
龜安得腸嬋娟委異域疥痔窺臣墻謂鏌鋣而鈍謂蕭<lb/>
艾而香物情亂真偽世態輕炎涼幾先諒弗審良田收<lb/>
莠稂區區鸛鶴辨楂柚倘見嘗於焉備觀省豈曰侈辭<lb/>
章<lb/>
　　　書懷<lb/>
鳳凰食竹實連林能幾許那知飽欲死而有太倉鼠餓<lb/>
鴟亦何為已欲碎肝髓不如風枝蜩心情淡如水未能<lb/>
<pb n="KR4d0521_WYG_002-14a"/>
免怨嗟有若旅也語閑居味無味得蠟但深咀善保幽<lb/>
人貞無取亦無與<lb/>
出門即大道官堠何離離霜露集嵗晏游子將何之南<lb/>
行五桂嶺北趨沙磧陲相逢異骨肉對面誰相知常恐<lb/>
悲逆旅無以慰渇飢不如掩闗坐頭著白接䍦吳中酒<lb/>
味薄亦可時一揮<lb/>
夜夢入里門還如童子年衣裳喜粲粲垂髫及吾肩追<lb/>
隨二三子拍手當華筵坐中諸長老誨語嘗蟬聮竦身<lb/>
<pb n="KR4d0521_WYG_002-14b"/>
知警發我心時自鞭朝來對明鏡居然歎華顛安得顔<lb/>
再紅拱手父兄前<lb/>
　　　暇日登姑蘇古城望靈巖諸山作<lb/>
我本山中客見山如家人坐卧與之俱脈脈情相親吳<lb/>
壤雜沮洳鬨市紛囂塵官河盡汚濁草樹無鮮新城荒<lb/>
遺古迹暇日躋嶙峋虎邱呀然張靈璧髙而蹲白雲去<lb/>
浩浩碧浪翻粼粼長風天際來吹我頭上巾誤尋金蓮<lb/>
峯疑涉沙渚濱忽想劚苓具亦思垂釣綸超揺謝羇旅<lb/>
<pb n="KR4d0521_WYG_002-15a"/>
邂逅融心神葭莩踐夙志水竹諧新隣但恨歸路迂明<lb/>
朝迹易陳<lb/>
　　　憶昔行<lb/>
去年蕤賓月我向黟祈山山澗泉噴薄猶聞兩耳間杳<lb/>
杳入村逕蕭蕭經石壇沙平集鷗鳥溪盡仍林巒樵蘇<lb/>
共爾汝村酒雜甘酸籃輿度深宻墜露聞聲乾僕夫告<lb/>
疲病不覺汗我顔自扶枯藜杖稍出漁亭灣因人僦蹇<lb/>
驢顧影聊據鞍驛途就夷曠竒峯競㠝岏借榻得熟睡<lb/>
<pb n="KR4d0521_WYG_002-15b"/>
披衣兼正冠兩縣遇姻舊開筵繼清歡孰知夢寐餘倏<lb/>
異苦樂端經嵗留吳㑹局促居冷官素餐雖自忝朝蓿<lb/>
不盈盤諸生劣識面長揖自作難矧兹度酷暑煩熱薰<lb/>
心肝汲井啜黄濁中夜起長嘆同袍念停雲衆口嗤伐<lb/>
檀我家在烏聊麓竹數百竿兒曹煜青燈書聲當夜闌<lb/>
山田粳稻白機舂千杵殘采芼仰菘韭柿栗秋班班潭<lb/>
清魚可數足以供朝餐里閈盡揖遜升堂遂檀欒歸舟<lb/>
何時發反畏嵗月寛聊為憶昔行把筆宜重刪<lb/>
<pb n="KR4d0521_WYG_002-16a"/>
　　　湖州張守復還安定先生墓道詩<lb/>
師道久不作後來無舟航蘇湖耿遺化人去骨自香埋<lb/>
玉不計年漭為葑菲場異端塞正道今古含悲傷孰惜<lb/>
天下寶野狐恣披猖行人但唶唶誰為驅牛羊豈無豪<lb/>
傑士奮臂搤其吭終焉坐荏苒日閱炎與涼槃槃張侯<lb/>
來二千石惟良詩書敦夙尚秉志百煉剛退食攷郡乗<lb/>
揚鑣陟髙岡依依詢故老懇懇還侵疆令行若破竹摧<lb/>
拉驚秋霜崇簷映碧瓦跨水飛朱梁堂成列盥斝藻薦<lb/>
<pb n="KR4d0521_WYG_002-16b"/>
薰芬芳矯首雲中君悠悠歸故鄉海道失常性水怪紛<lb/>
鴟張桑土隨蕩潏赤子嗟流亡安得劉彞輩為國輸忠<lb/>
腸為學貴適用日月垂晶光哲人不可見拱木烟蒼蒼<lb/>
　　　葑門作<lb/>
鰥魚夜無眠老翁常似之兒時聞此言見嗤仍見疑柰<lb/>
何齒髮落身親無寐時羇棲送白日奚喜亦奚悲剪燭<lb/>
照四座文翰相紛披亦有樽中酒興來聊自持如何展<lb/>
復轉遥夜成凄其冷官安分義纎芥敢自欺積金生怨<lb/>
<pb n="KR4d0521_WYG_002-17a"/>
尤吾寧抱朝飢頗思西崦田薺麥光離離願言返初服<lb/>
嵗晩無磷緇<lb/>
　　　書窓明快喜而有作<lb/>
愚生百不解粗以書自怡悵恨老而學辛勤亦何為客<lb/>
齋愜深穏牕暗頭屢欹稍遷近明快斜雪紛相窺邃義<lb/>
㑹冰釋難字袪狐疑有如鎞去膜不用投良醫吾人具<lb/>
萬善昭質曽無虧柰何喪本真亡羊梏多岐隂曜揜沈<lb/>
翳摩泥混塵緇自非祓濯功汨沒觀毛皮即事有心警<lb/>
<pb n="KR4d0521_WYG_002-17b"/>
詎曰侈浮辭寄言同袍子庶用此道推<lb/>
　　　二月十七日偕汪謙父與桂芹二子遊桃塢分<lb/>
　　　韻得陽字<lb/>
吳儂罕墓田收骨投淼茫桮羮了寒食城闕邀紅粧東<lb/>
尋虎邱寺却入桃花莊塢中十餘家樹藝面朝陽草木<lb/>
抱恒性矯揉殊可傷剖柏象方圓抽松出蒼筤童童養<lb/>
柔卉宛若鴻鴈行霜雪不到地風日為之障成材迺貨<lb/>
售宿土多所將此邦號富庶琳宫兼寶坊百金不吝費<lb/>
<pb n="KR4d0521_WYG_002-18a"/>
寘諸欄檻傍牡丹最竒特魏紫姚家黄紅者勝拖朱白<lb/>
者如截肪蜂蝶不敢飛金蕾緘天香花時攅繡轂照耀<lb/>
羅衣裳胡為二三子翩然來宫牆因人識地主據坐兩<lb/>
繩床側身度深宻復愛桑麻長豈曰逐時好庶用答流<lb/>
光東風吹酒盃瀲灔澆中腸髩髮日夜短白晳成老蒼<lb/>
登城望浮雲㗳然思故鄉<lb/>
　　　次韻李青山桃塢之什<lb/>
桃源窈而深初疑無路入紛紛紅紫間頗畏風雨疾闖<lb/>
<pb n="KR4d0521_WYG_002-18b"/>
門逢地主如射喜中的謬承斯須敬休沐共閒適生子<lb/>
非仲謀諸生慚湜籍羇愁苦封閉浩蕩天與坼倏看燕<lb/>
成家應笑我猶客青山有髙人頭白雙眼碧自言李耳<lb/>
孫家學傳道德病餘誰裹飯益嘆世途窄佳遊重作期<lb/>
尚借支笻力桃花幾時開縷指數晨夕<lb/>
　　　與枯林老<lb/>
云何名枯林林枯容豈澤頗厭颼飀聲惱此清浄宅墮<lb/>
樵煮空鐺飛籜響行迹道人布衲紋三薰暖潛入豈不<lb/>
<pb n="KR4d0521_WYG_002-19a"/>
念無生人間方百劇微陽最下層衆黑中㸃白飛鳥起<lb/>
牽牛重淵藏霹靂揣量孰有無將迎𦕈今昔譬如展明<lb/>
鏡神彩收不得枯之復枮之何庸造化力不如滃若雲<lb/>
且放十分碧清隂散午涼借我登山屐<lb/>
　　　次韻李青山白雲泉<lb/>
靈源畜陽德天地為之先浩蕩瀦震澤瀝液鍾蒙泉衆<lb/>
竅出寒溜外潔而中涓文魴自瀺灂弱藻同漪漣於焉<lb/>
錫嘉號英英白雲鮮下有蒼蘚合上有藤蘿懸藉草聊<lb/>
<pb n="KR4d0521_WYG_002-19b"/>
少憩短䇿欣輕便危石儼環侍幢蓋紛金仙墮樵拾澗<lb/>
底細茗供烹煎一酌滌幽憤再酌辭勞牽叢祠脩秩祀<lb/>
横磴相攀縁奔走煇翟賤軾綏侯伯連龍門既展眺峭<lb/>
壁平可鐫達人解㑹要廓視牛無全庶聞秘宻義如蜜<lb/>
甘中邊乃知涔蹄中來往萬里天賀老歸江東重遊在<lb/>
何年<lb/>
　　　釋悶<lb/>
吳人重水族朝羮必烹鮮蝦鬚亂桮面蟹殻大如錢誰<lb/>
<pb n="KR4d0521_WYG_002-20a"/>
謂能誑口咀嚼亦徒然不如歸江左土燥物性堅蘆菔<lb/>
辛透鼻蹲鴟徧山田早菘濯玉本剪摘小春前粳稻浮<lb/>
甑香饋遺尚豚肩臘殘漉家釀無灰味乃全生女不出<lb/>
門潛藏護嬋娟百金買𦵏地兒孫得延綿吳俗正不爾<lb/>
自多寧自憐久客衣袴敝和灰効煩撋愁來不成寐一<lb/>
夕成三遷舊山竹千个颯爽含風烟忽思最稚孫學語<lb/>
應初圓迎門始見之我喜殊欲顛願言白日速力叱羲<lb/>
和鞭<lb/>
<pb n="KR4d0521_WYG_002-20b"/>
　　　墨研至寸許猶不忍棄<lb/>
昔聞李廷珪製墨如㸃漆邇來剥松皮頗說葉茂實嵗<lb/>
月暗消磨論功歸簡策終年不忍棄投閒依研席<lb/>
　　　送鮑子椿廣文<lb/>
慶厯名父子相繼興吳庠南園有餘地黍稌秋風香文<lb/>
教自兹盛古木猶蒼蒼睠言一飯恩吾曹詎能忘<lb/>
　　　又<lb/>
三年客吳校喜讀樂圃碑淵哉道義言字字含清颸横<lb/>
<pb n="KR4d0521_WYG_002-21a"/>
經多暇務木石亦愛之賤子願執鞭吁嗟不同時<lb/>
　　　又<lb/>
吾弟投烟瘴凄其廢歌詩廣文當細滿餞送寧無辭泮<lb/>
池楊栁樹日染黄金絲殷勤折贈君無忘談笑時<lb/>
　　　舟行書事古體<lb/>
我家大江東去吳僅千里塗程日倍進旬浹亦可止柰<lb/>
何逢惡灘急瀉直如矢就淺舟愈膠沙石相披靡憔悴<lb/>
同楚囚留滯嗟遷史人生百年内千憂餘一喜不如忍<lb/>
<pb n="KR4d0521_WYG_002-21b"/>
須臾擁睡黄紬被徐徐竢穏妥佳境啖蔗似子房豈不<lb/>
勇甘心圯上履<lb/>
舟行有勞歌一唱百夫和篙師據柂尾制命唯堅坐風<lb/>
牽沙路長露宿天星大冷官無寸榮嵗月不易過往來<lb/>
竟何為真成蟻旋磨倚篷俯漣漪至淨不忍唾前途灘<lb/>
漸窄雨作吾當賀<lb/>
我聞三十六定數不可移三百六十灘泝流始於斯遇<lb/>
坎法當止登途覔平夷誰無千金軀與爾角險巇江海<lb/>
<pb n="KR4d0521_WYG_002-22a"/>
浩無底濫觴人不知至柔蓄剛烈禍發常遲遲君子懼<lb/>
探湯小人甘若飴<lb/>
昨日聞遣戍道上不逢人今朝泝灘瀨篙工多苦辛上<lb/>
灘劇登天濤山洶如銀險極有平理地勢元相因官軍<lb/>
不可言肆螫吾皇民孌彼寒閨女尨吠感帨巾天髙白<lb/>
日速哀怨何時伸<lb/>
干戈本不仁士卒亦亡命平時養育恩緩急驅戰陳朔<lb/>
風吹大旗主將申號令云何號暮夜刼畧殆欲盡古道<lb/>
<pb n="KR4d0521_WYG_002-22b"/>
重律臧今人輕壤糞師行受竒禍喟彼嚴陵郡<lb/>
　　　又<hi>小舟苦熱喜偶得雨襟懷洒然</hi>
昨日汗流漿今朝雨如注張皇挾風伯吹倒長堤樹敗<lb/>
絮生蟣蝨成功歸篋笥何為重見收恩情不可棄譬如<lb/>
老將校身退即憔悴一朝插羽檄上馬騁逸氣人事有<lb/>
廢興炎涼亦天意<lb/>
少小弄柔翰寧無用世志謀仕豈不早頗為造物戲蹉<lb/>
跎三十年始知袍笏累驅馳事迎送嚼蠟了無味薄暮<lb/>
<pb n="KR4d0521_WYG_002-23a"/>
歸空齋昏昏惟即睡縻廩孰云多捫心自慚媿上負㒺<lb/>
極恩教育亦何與今晨出檻猿跳躑暫適意因悲遊宦<lb/>
人處身異愚智愚者可補過任智有鈍利苟不拂衣歸<lb/>
俛仰易成喟<lb/>
吳㑹無清流渾黄日滉瀁牽挽一夫足官塘平似掌如<lb/>
何江源水迺出練川上百人挽不前狠石矛㦸狀漰騰<lb/>
束長峽嶻嶭壓危嶂刲羊薦芳馨忠信神可仗水程既<lb/>
淹留山木有竒賞暮投街村口雲氣侵燈幌美人期不<lb/>
<pb n="KR4d0521_WYG_002-23b"/>
來引睇注遐想獨立佳境亭溪風生颯爽<lb/>
　　　又<hi>為亡弟清之作</hi>
丁生何不淑海嶺歸無時我老獨後死涕泗常交頤信<lb/>
宿頻夢君身長聳疎眉有語不肯吐鬱鬱成凄其惟餘<lb/>
翰墨行嵗晚虛前期人事有哀樂隂陽迭推移逝波不<lb/>
復還浮雲空四馳我哭那得聞我哀那得知<lb/>
　　　八月十日浙江遇風<lb/>
風姨恣貪殘河伯亦不武須臾挾急霔滔天同震怒篙<lb/>
<pb n="KR4d0521_WYG_002-24a"/>
師掩不備輕篷盡掀舞望迷疑駕鯨勢急若逢虎倉皇<lb/>
可無驚忠信良足怙居然波熨平長虹掛江浦萬事等<lb/>
兒嬉欣戚漫相補岸幘臨新涼缺月翳復吐<lb/>
　　　登上方寺望吳城懷古<lb/>
今日天氣佳散䇿經林邱遺禾尚棲畝垂栁羅道周鵝<lb/>
鸛洲渚雜鷄犬村虛幽行行指新郭茅茨一何稠衆山<lb/>
忽奔突浮屠居上頭湖光自吐吞艇急如梭投吳城百<lb/>
萬家俯視蒼煙收青天白日速嵗晏浮雲愁越鄉重弔<lb/>
<pb n="KR4d0521_WYG_002-24b"/>
古涕下沾衣裘粉黛假窈窕蟻穴夢王侯㝠㝠掛劍樹<lb/>
衰朽不可求百年狼虎爭一夕麋鹿遊想當帶甲士今<lb/>
日趍鋤耰古人浩浩去來者無停輈縱酒志易荒學仙<lb/>
事謬悠不如以善名此生無悔尤欲歌誰與和山木風<lb/>
颼颼<lb/>
　　　歸來乎山中<lb/>
我本山中人不知潮與風重岡固扃鐍帶水容舠通薄<lb/>
游向錢塘飛濤捲晴空平堤撾萬鼓戰鬭方爭雄吳庠<lb/>
<pb n="KR4d0521_WYG_002-25a"/>
故多樹老檜連椅桐雜篠既鬱鬱弱栁仍童童驚飇<lb/>
一夕至撞擊迷西東窓戸自開闔葉走無停蹤崩奔何<lb/>
時已天地幾轉蓬猶疑浙江潮逺勢來溟濛睡眼不得<lb/>
合燈影昏房櫳明朝覽清鏡煎愁成秃翁頽齡諒能幾<lb/>
歸來乎山中<lb/>
　　　又<lb/>
今日一葉落明日一葉落清晨窺樹間枝空竟蕭索今<lb/>
年落一齒明年落一齒齒落無與繼太息吾衰矣葉枯<lb/>
<pb n="KR4d0521_WYG_002-25b"/>
望再榮齒落殊無情歸來乎山中芋糝猶能羮<lb/>
　　　又<lb/>
少年惜白日讀書無倦時大醉水靧面少赴青燈期迂<lb/>
疎背時好不畏寒與飢東家起髙樓西家蓄蛾眉須臾<lb/>
就煙滅翕翕成凄其顧我床上書三世無磷緇歸來乎<lb/>
山中兒曹共吾伊<lb/>
　　　十一月十九日先君子初度有感<lb/>
陽生無盡嵗人世胡不然吾父昔初度迎長相後先弟<lb/>
<pb n="KR4d0521_WYG_002-26a"/>
兄著新衣肅拜華堂前姻友滿四座肴核陳芳鮮瀲灔<lb/>
真珠紅松明斫豚肩兒年正娟好對客誦詩篇徐卿家<lb/>
二雛或可稱才賢俛仰四十載樂事隨浮煙令弟投炎<lb/>
瘴遺骨留荒阡婉婉小女兄閨範人猶傳老大客吳會<lb/>
四見温井泉設位薦時食淚下如奔川稚子勸勿哭哭<lb/>
多損中悁此意汝豈知悲極言難宣魂來𣺌湖水雲軿<lb/>
想翩翩魂去江樹昏烏影沈遥天吟成不忍讀危坐梅<lb/>
窓邊<lb/>
<pb n="KR4d0521_WYG_002-26b"/>
　　　聞禽吟<lb/>
暘烏翔海隅澹澹天光白棲禽詎容安引頸舒羽翮能<lb/>
鳴殆天使清圓兼磔格百喙盡伎能于以冩胸臆迴翔<lb/>
有顧念凛凜懼抨射山人睡初醒四壁雷鳴息披衣踞<lb/>
藜床整我頭上幘多言始自悔不如尚𤣥黙岐山鳳不<lb/>
鳴衆鳥嗟累百<lb/>
　<lb/>
　筠軒集卷二<lb/>
</p>
<p>
</p>
  </div>
</body>
</text>
</TEI>
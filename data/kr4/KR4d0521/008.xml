<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷八</head> <lb/>
    <p>
<pb n="KR4d0521_WYG_008-1a"/>
欽定四庫全書<lb/>
　筠軒集卷八<lb/>
　　　　　　　　　　　　　元　唐元　撰<lb/>
　　五言絶句<lb/>
　　　題蔣子中畫竹及對奕圖<lb/>
我圃延千箇君牕隱一枝秋陽宜辟易開卷洒輕颸<lb/>
　　　又<lb/>
不語機關險頻收局面新百年輕費日一著要先人<lb/>
<pb n="KR4d0521_WYG_008-1b"/>
　　　早起<lb/>
出郭星垂野穿林露濕裘風髙猶過鴈月黒有行舟<lb/>
　　　又<lb/>
官河氷稍解鵝鶩曉先鳴負擔爭趨市騎驢偶出城<lb/>
　　　又<lb/>
半落城隅月猶殘塔上燈羇懐易蕭瑟衰鬢久鬅鬙<lb/>
　　　偶書<lb/>
積潦官河漲舟行與路平何人爭港入鵝鶩忽飛鳴<lb/>
<pb n="KR4d0521_WYG_008-2a"/>
　　　又<lb/>
牕黒遲烏彩船輕勝馬蹄路聞吳語雜身類楚囚棲<lb/>
　　　又<lb/>
避俗聊孤坐登橋忽見山江東雲在眼問我幾時還<lb/>
　　　又<lb/>
雪色催衰鬢蘭芽數稚孫清風渾負我夢想竹邉門<lb/>
　　　又<lb/>
橋轉東西路舟行縹緲仙酒旗風力健紅袖雨㾗鮮<lb/>
<pb n="KR4d0521_WYG_008-2b"/>
　　　又<lb/>
來往葑門路于今又一年祗應橋下水解照我華顚<lb/>
　　　又<lb/>
毎道還家好翻嫌數日長不知垂老境寧得幾炎凉<lb/>
　　　又<lb/>
有弟炎州隔鴈希難得書歸來頭髪白莫遣酒盃踈<lb/>
　　　續書<lb/>
吳童白如雪吳女勝於花戱擲氷盤果縁渠倍憶家<lb/>
<pb n="KR4d0521_WYG_008-3a"/>
　　　又<lb/>
盡日行城市渾無相識人陽山能顧我面目了無塵<lb/>
　　　又<lb/>
江魚初罷市今日賣河豚時服黄襦袴人家矮蓽門<lb/>
　　　又<lb/>
易動豆羮色頻麾夜客戈凄凉泰伯廟憔悴武城歌<lb/>
　　　又<lb/>
鏤巧太湖石舁來動百枝倉黄識新主臺榭摠相宜<lb/>
<pb n="KR4d0521_WYG_008-3b"/>
　　　又<lb/>
老境寧餘幾抄書無厭時循墻憐聚蟻俯檻愛新枝<lb/>
　　　又<lb/>
風度蠲秋暑雲移翳夕曛香盤行詰曲嚴肅事心君<lb/>
　　　又書<lb/>
柔櫓無停響鄰鷄不肯鳴依稀牽曉夣苑轉泥愁城<lb/>
　　　又<lb/>
細簟含秋冷飢蚊减暮喧挑燈抄易罷孤坐了無言<lb/>
<pb n="KR4d0521_WYG_008-4a"/>
　　　又<lb/>
誰悟浮生理紛紛醉夣中安貧無愧怍或許是英雄<lb/>
　　　過嘉禾始聞鵑<lb/>
祗道思歸切今朝漸近家却嫌䳌語贅啼血染山花<lb/>
　　　又<lb/>
壠蜀烟塵雜幽燕殺氣殘茫茫天地闊歸路爾應難<lb/>
　　　又<lb/>
邵子天津聽東川杜老吟月斜煙樹老遺恨夜況況<lb/>
<pb n="KR4d0521_WYG_008-4b"/>
　　　夜坐偶成因憶吳㑹舊逰<lb/>
河響喧舟入窓虛漏月明于今仍是客擁被聽松聲<lb/>
　　　又<lb/>
書燈鏖永夜推枕即窓明却喜還家夣經旬不到城<lb/>
　　　又<lb/>
謫龍纔七日窺豹未全斑丹黒嗔人老今年學住山<lb/>
　　　曉望<lb/>
幽齋十日雨與山竟相忘橋邉稍延佇逺岫雙眉長<lb/>
<pb n="KR4d0521_WYG_008-5a"/>
　　　又<lb/>
羣峯翠撲衣冉冉導行色虎迹大於盤勸君慎出入<lb/>
　　　送汪宗父歸隱南山一十首後五首述舊逰<lb/>
宣平隱南山身逐紫煙去惟餘禮斗壇髙掛藤蘿樹<lb/>
　　　又<lb/>
金陵領羣仙橋山弓劔在歸來構髙堂迺見東郭外<lb/>
　　　又<lb/>
獨嫌山未深脫身友樵牧芝田野鹿耕翻愛一枝足<lb/>
<pb n="KR4d0521_WYG_008-5b"/>
　　　又<lb/>
沽酒下深村摘茶經絶岫浮邱一遇翁新識道門秀<lb/>
　　　又<lb/>
異竹排黄金幽泉注蒼玉靈君衞雲根應耳道書熟<lb/>
　　　又<lb/>
總角快清逰囘頭六十載寄語花瓢仙莫怪顔色改<lb/>
　　　又<lb/>
天梯三十六何異百八盤赤藤巖溜滑烏㡌松風寒<lb/>
<pb n="KR4d0521_WYG_008-6a"/>
　　　又<lb/>
洪俞金石友及余各能詩瑶壇醉吟地雲影今離離<lb/>
　　　又<lb/>
汪仙醸雲泉果核羅籩豆大呌落天星不顧濕襟袖<lb/>
　　　又<lb/>
四䕫化黄壌此老猶華顛家無錢一孔漫有詩千篇<lb/>
　　　退宻庵<lb/>
退食蠶作蠒蛻骨龍欲飛𥅆翁識天道歸採故山薇<lb/>
<pb n="KR4d0521_WYG_008-6b"/>
　　　七月十八日題汪金嶺<lb/>
松林穿笋輿臺笠霑㣲露山深不逢人小橋横野渡<lb/>
　　　又<lb/>
荒年饒美稼流水度雙陂果墜寒塘響松風滿面吹<lb/>
　　　書窓注泉一泓偶成<lb/>
山居厭禽聲近市雜人語湛然寸心存俯視一泓水<lb/>
　　　又<lb/>
莫言江海深蛟鰐禍不小只此涔蹄間亦足樂魚鳥<lb/>
<pb n="KR4d0521_WYG_008-7a"/>
　　　又<lb/>
星光著幾箇雲影可八荒要濯冠上塵請君向滄浪<lb/>
　　　鮑道原錢氏小景釣臺<lb/>
把釣人應逺雙臺入杳㝠瀬猶嚴氏姓山是漢時青<lb/>
　　　又<lb/>
孰不登台鼎多遺汗簡羞至今鳴釣瀬風裡一絲柔<lb/>
　　　班姬題扇<lb/>
婉孌儒家女凄凉團扇詩情知辭輦日花唾笑渠痴<lb/>
<pb n="KR4d0521_WYG_008-7b"/>
　　六言絶句<lb/>
　　　留别良輔諸君<lb/>
隔竹數聲啼鳥當門兩樹桃花春色留人不住江東客<lb/>
子思家<lb/>
得意池塘夣草驅愁筆頴生花日暖鶯方出谷泥融燕<lb/>
未成家<lb/>
早喜囊中脱頴新愁霧裏㸔花香火縁俄一載琴書伴<lb/>
恰三家<lb/>
<pb n="KR4d0521_WYG_008-8a"/>
　　　即事呈龔子敬<lb/>
弹冠而仕已老刺船以嬉若人文字稗官野史冠童舞<lb/>
雩暮春<lb/>
鳥鵲争喧墮地鳳凰逺去棲梧薄技操觚弄翰時情鼓<lb/>
瑟吹竽<lb/>
未聞一飯三矢尚可斗酒百篇摘頷到無可白著書何<lb/>
有於𤣥<lb/>
　　七言絶句<lb/>
<pb n="KR4d0521_WYG_008-8b"/>
　　　七月十九日雲嵐王陵留題<lb/>
虎戰龍爭天地老林深塚閟鬼神幽英雄不是知機早<lb/>
奈此雲山萬木秋<lb/>
　　　題張文玉桃竹翠羽<lb/>
漢武求仙事杳㝠當時鳥使亦通靈瑶池宴罷無消息<lb/>
竹徑桃蹊刷翠翎<lb/>
珍禽有意露文章况在春風桃李場何似全身入幽隱<lb/>
舊山唼草水泉香<lb/>
<pb n="KR4d0521_WYG_008-9a"/>
　　　關廟諸生讀書分韻得丹字<lb/>
天下三分國步艱卯金遺燼未全寒陣雲疑壓荒祠黒<lb/>
猶識將軍一寸丹<lb/>
　　　九月八日聞梅坡判簿偕希賢仲賢仲氏清之<lb/>
　　　登問政因賦小詩扣清逰之所得<lb/>
問陟花屏第幾重長松幾樹似虬龍候賢亭上同誰話<lb/>
曽見仙翁挾短笻<lb/>
問飲幽亭酒幾樽山猿幾箇護柴門寒塘果落聲何似<lb/>
<pb n="KR4d0521_WYG_008-9b"/>
度宻穿深日未昏<lb/>
洞裡黄花供物色山頭烏㡌費矜持短籬白屋村村酒<lb/>
斜日青山處處詩<lb/>
　　　葉村道中書所見<lb/>
鶯兒何處話言佳破夣猶欣浣客懐誰向林塘營小隱<lb/>
琅玕百箇護幽齋<lb/>
父子扶犂泥沒膝人間猶見古豳風桑麻無限春心在<lb/>
萬古流行天地中<lb/>
<pb n="KR4d0521_WYG_008-10a"/>
　　　黟川雜詠<lb/>
翠瑶為壁住人家一夜山前聽亂蛙莫恠客衾凉似水<lb/>
淙淙飛澗隔窓紗<lb/>
雷公劈石劣通人處處叢祠覆暗塵香冷乞靈人亦少<lb/>
蘚㾗侵座草摇春<lb/>
山到靄崗天展畫溪分横港地鳴絃烏犍耕罷眠青草<lb/>
白鳥飛來破紫煙<lb/>
二十年前厭路塵還將衰鬂照溪濵竹籬蓬戸更新主<lb/>
<pb n="KR4d0521_WYG_008-10b"/>
只喜青山面目真<lb/>
　　　贈葉君訥<lb/>
絳灌忘言漢運昌龍翁大辨善深藏酒闌豪俠露肝膽<lb/>
清裁斯人孰短長<lb/>
溺口諸賢悔吝隨金人畢竟是吾師要知論事囘天力<lb/>
不是區區嚅囁兒<lb/>
　　　四月十五日携兒桂溪上聞鶯<lb/>
水邉藜杖竹邉居不用移家祗載書稍喜東鄰來往熟<lb/>
<pb n="KR4d0521_WYG_008-11a"/>
流鶯多處最憐渠<lb/>
書生作計太悠悠只聽鳴鶯也合留水北水南行欲徧<lb/>
天青麥浪半含秋<lb/>
　　　感懐偶書<lb/>
鬭智謾誇三十里還家那待一千年舊經行處新門巷<lb/>
斜日輕風樹樹蟬<lb/>
　　　二十四夜不寐<lb/>
機舂伊軋直至曉搗盡空山萬古愁譙念畸人元少寐<lb/>
<pb n="KR4d0521_WYG_008-11b"/>
露莎微咽候蟲秋<lb/>
　　　雪後<lb/>
路轉溪横忽逺峯雪晴猶亞最髙松蹣跚足蠒尋山店<lb/>
慚愧閒僧扣莫鐘<lb/>
　　　題黄氏皆春亭<lb/>
自家意思窓前草滿目紅酣川上花十二欄干風雨齊<lb/>
有人來此岸烏紗<lb/>
　　　山中偶成<lb/>
<pb n="KR4d0521_WYG_008-12a"/>
曙色窺忩眼未開溪聲併入枕邉來長年官堠蹣跚足<lb/>
今日青山不我猜<lb/>
　　　客窓述懐寄竹逸訓導羅君<lb/>
屋近幽林好鳥鳴圓吭宛轉太勞生病餘廢格書聲日<lb/>
只㸔魚兒作隊行<lb/>
溪聲逼枕夣魂冷山色當門笑語佳弄鏡燒香消永日<lb/>
直須平步到無懐<lb/>
鷄聲咿喔不能休汝亦何知氣候周白日荒荒人易老<lb/>
<pb n="KR4d0521_WYG_008-12b"/>
乾坤消得許多愁<lb/>
先生去後斷知聞只見松梢不見雲行過寒塘便愁絶<lb/>
尋常揖别此中分<lb/>
儒碩堂中㸔醉貌朝陽亭上勘詩篇寒塘照影何人共<lb/>
目送飛花只自憐<lb/>
　　　嵗晏書懐五首示第五兒桂芳時留古宣<lb/>
日日霜風掠户驚今朝急霰瓦溝鳴天寒附火何人舍<lb/>
時過金陵第幾程<lb/>
<pb n="KR4d0521_WYG_008-13a"/>
老大生涯墮硯坑寒燈照影欲殘更老妻應道還家晚<lb/>
晴樹虗占鵲噪聲<lb/>
水寺雲廊處處詩揮絃正爾要人知却憐方丈逢知己<lb/>
坐對東林月上時<lb/>
兒時嵗節換衣裳手捧椒盤有底香十載風埃淹客路<lb/>
小窓燈火易凄凉<lb/>
中宵急雨打踈櫺滴碎羇人一寸心舊恨新愁衣百衲<lb/>
恰如針迹宻難尋<lb/>
<pb n="KR4d0521_WYG_008-13b"/>
　　　贈徐伯英<lb/>
月溪溪上識先公五十年前一夣中重見郎君頎整面<lb/>
溪光月色恍然同<lb/>
委巷横街訪故人碧窓朱戸與時新斷橋流水孤山路<lb/>
撩亂殘梅㸃角巾<lb/>
茅屋杜陵今幾間階前踏破白雲閒相逢要覔君新句<lb/>
坐對南溪雪後山<lb/>
　　　暫如休邑有感舊友汪公才<lb/>
<pb n="KR4d0521_WYG_008-14a"/>
欹枕無眠憶舊逰半牕風雨替人愁新豐酒好誰堪共<lb/>
贏得兒童笑白頭<lb/>
酒興如山不可摧詩狂落筆是瓊瑰未應老去甘才盡<lb/>
好借雄風上楚臺<lb/>
　　　文玉餉墨作小詩趣之<lb/>
平生清苦墨磨人几格無端日積塵分贈豹囊應絶倒<lb/>
黒蛟翻影硯池新<lb/>
黒臥梅庭透骨香煩君遣送到山房衰年摇膝吟風月<lb/>
<pb n="KR4d0521_WYG_008-14b"/>
不是龜兒學二郎<lb/>
崑山寸玉紫光浮報以霜毫久未投老去幸逃吞墨汁<lb/>
扁舟追夣過羊裘<lb/>
　　　次韻江賔暘寄盧君警曹<lb/>
汪村渡口據吟鞍聞道將軍教令寛典鷫鸘裘觴使客<lb/>
種琅玕竹報平安<lb/>
布袍曽不異初來戸掩蒼苔詎肯開官舎有梅氷作骨<lb/>
紛紛桃李但輿臺<lb/>
<pb n="KR4d0521_WYG_008-15a"/>
架上書多許亂抽相逢𤣥髪誦如流廣平鐵石心猶在<lb/>
不作人間繞指柔<lb/>
　　　三月二十八日曉起㸔牕前牡丹叔固許送緋<lb/>
　　　桃<lb/>
絳幌春風剪剪寒幽禽破夣客衾單山居近喜無風雨<lb/>
自起開簾㸔牡丹<lb/>
東園咫尺逈蓬萊試問名花一一開别種緋桃深著色<lb/>
煩君剪取數枝來<lb/>
<pb n="KR4d0521_WYG_008-15b"/>
　　　詠史舊題<lb/>
西都酷吏虎而冠厭世張湯僅有棺縱許杜周家鉅萬<lb/>
青編遥夜幾人㸔<lb/>
寳釵百萬貽身禍尤物胡為累子孫鬼責人愁無了日<lb/>
草生偏在貴人門<lb/>
　　　江賔暘詩來賦七言六首以謝<lb/>
警曺盧子去已久望極天涯詩不來忽見山僧擎藥籠<lb/>
夜光錯落向人開<lb/>
<pb n="KR4d0521_WYG_008-16a"/>
賔暘有句幽然光又似冠冕趨朝行老夫貪讀至丙夜<lb/>
月冷西壁紛啼螿<lb/>
邇來有口欲挂壁獨問先生安隱無茅茨一盃酒煞好<lb/>
能令我輩㵼明珠<lb/>
杜門懶與世俛仰讀書頭白忘魚筌申屠不入黨錮傳<lb/>
夷吾自著貴和篇<lb/>
書藏四葉有子讀門對千畦帶雨耕深居愛惜天下寳<lb/>
笑我老作東西行<lb/>
<pb n="KR4d0521_WYG_008-16b"/>
明徳堂中觀㑹弁于今入室似無人堪怪皇天無老眼<lb/>
幽花小草自為春<lb/>
　　　和靖觀梅圖<lb/>
箇箇寒英太極圈軟紅塵裡識詩仙只今人鶴同凄冷<lb/>
漭漭湖光月一天<lb/>
　　　寒夜偶成<lb/>
墮窓殘月一㾗白撼地髙風萬籟隨莫怪羇愁不成寐<lb/>
故山春逗早梅枝<lb/>
<pb n="KR4d0521_WYG_008-17a"/>
老妻多病怯新寒笑我鮎魚上竹竿夣想稚孫初學語<lb/>
買舟何日過嚴灘<lb/>
　　　葑門客夜書懐五首兼簡汪謙父<lb/>
少年不省愁兼病愁病都隨老大來豈是吳歌太凄苦<lb/>
祗縁心緒久摧頽<lb/>
父子三人共冷齋夜闌呼夣語幽懐真成客裡重為客<lb/>
愁聽風軒葉走堦<lb/>
一月無書即惘然安書頻至喜成顚大兒扶母㸔新菊<lb/>
<pb n="KR4d0521_WYG_008-17b"/>
此樂人間勝萬錢<lb/>
寒夜樓頭捧酒杯依稀吾母喜顔開空餘五載霑衣淚<lb/>
松柏岡頭鶴夣囘<lb/>
良朋十載對書燈官冷同為有髪僧君到故園攀夏果<lb/>
我歸艇子觸溪氷<lb/>
　　　贈教諭黄君歸吳<lb/>
翼之字出定武石伯亮藥識神農書邂逅一樽吳市酒<lb/>
殷勤滿筥太湖魚<lb/>
<pb n="KR4d0521_WYG_008-18a"/>
　　　道傍見梅<lb/>
寒林荒澗野心性凄風淡日鐵肺肝置之道傍終倔強<lb/>
豈為俗眼供竒觀<lb/>
商山翁試調護手南陽老扶炎祚功一時張弛亦在我<lb/>
縞衣素面臨春風<lb/>
氷容逈立古道側冷眼㸔盡行人忙豈同苦李人唾棄<lb/>
功成鼎實逺見嘗<lb/>
　　　三月十一日清明雨作因憶吳門虎丘舊逰逺<lb/>
<pb n="KR4d0521_WYG_008-18b"/>
　　　寄青山李先生<lb/>
低簷挿栁翠條條無數輕裾度石橋日暖虎丘山下路<lb/>
閙竿兒伴酒壺挑<lb/>
船窓半掩翠蛾顰為恨輕陰雨壓塵誰弄玉簫聲要妙<lb/>
官河占斷一城春<lb/>
吳王埋骨金何在坡老題詩刻尚新石澗阿誰來洗手<lb/>
碧鈿烟草共分春<lb/>
　　　山中偶成<lb/>
<pb n="KR4d0521_WYG_008-19a"/>
水流石罅聲偏激試引平鋪竹徑間碧幹明當添秀色<lb/>
頻來題字記幽閒<lb/>
　　　寓嘆<lb/>
飢死疫死連萬里榆食草食悲當年化國日長可百嵗<lb/>
貞觀斗米曽三錢<lb/>
鵠面無肉皮欲死葛葉有根山為摧天逺若聞天亦泣<lb/>
韓滉米舟胡不來<lb/>
貧家斗粟償子本可憐孤注蕎麥花霜晴黒實挂滿樹<lb/>
<pb n="KR4d0521_WYG_008-19b"/>
端能少貸東西家<lb/>
秋田小熟面復光尚苦米價昻他鄉黄苫爛盡屋脊見<lb/>
猶有敗壁書流亡<lb/>
千家魚鼈太湖笑幾人僵仆雪風寒吳江平地水三尺<lb/>
飢疫粗息天作難<lb/>
績燈夜半挑愈燄書忩煜煜綴玉蟲百年三萬六千日<lb/>
如此相煎成老翁<lb/>
華山陳搏臣好睡澤畔屈平人獨醒林阿急澗鳴自獻<lb/>
<pb n="KR4d0521_WYG_008-20a"/>
窓中列岫眼能青<lb/>
　　　十二月三日與桂尋梅過田舍<lb/>
墨君三生作仇耦寒梅半面含幽葩水生野碓聲愈急<lb/>
却㳂沙路尋田家<lb/>
草荒曲岸㸔犢過橋度獨木呼兒扶日暄瑟瑟沙滿屨<lb/>
誰掃尋梅涉澗圖<lb/>
鵝兒唼草母亦喜竹本照水孫同長父吟子和路人笑<lb/>
一枝到手先春香<lb/>
<pb n="KR4d0521_WYG_008-20b"/>
　　　題畫鷹卷<lb/>
架上蒼鷹膽氣麄眼中狐兎掃教無雲霄爪翮聊覊束<lb/>
鐵馬將軍待一呼<lb/>
　　　上元夕師潭觀社公燈憶家<lb/>
<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>皷響東西社閃閃燈眀上下村待月柳梢憐獨自<lb/>
賣餳擔畔想諸孫<lb/>
燈光愛與溪光接人影遥依樹影逥白木橋頭風掃面<lb/>
吾家月好照深盃<lb/>
<pb n="KR4d0521_WYG_008-21a"/>
　　　三月三十日遣興呈羅履祥黄彭叟<lb/>
人言惜春不肯睡我自開門㸔逺山畢竟殘紅易塵土<lb/>
雲浮松蓋意長閒<lb/>
　　　贈地理楊仲髙<lb/>
馬革裹屍功異域烏鳶嘬肉厄㐫年桐棺三寸猶難覔<lb/>
那識青囊有地仙<lb/>
中原𦵏地平如掌南紀山川禍福多拘忌愈深留腊骨<lb/>
兒孫容易鬢成皤<lb/>
<pb n="KR4d0521_WYG_008-21b"/>
善𦵏景純無逺計一身存殁自難防救貧三十六龍脉<lb/>
猶許聞孫擅世長<lb/>
　　　教諭黄君余舊識於吳庠比嵗横經績邑猥客<lb/>
　　　授山中不獲再見燕鴻相避殊可憾也輒因贈<lb/>
　　　行賦七言二首㑹吳中知舊道甫問訊<lb/>
萬艘魚米勾吳郡百畆儒宫丞相園經閣何能辨魚魯<lb/>
青燈老眼未全昏<lb/>
龔湯已作飛仙去陳鄭今為後學師踏徧吳城人不識<lb/>
<pb n="KR4d0521_WYG_008-22a"/>
踈簾細雨舊論詩<hi>龔子敬湯碧山</hi>
　　　題蘇武牧羊圖<lb/>
身逐羣羝草色秋手持漢節雪䝉頭可憐屬國償勲薄<lb/>
談笑紛紛盡列侯<lb/>
雪暗穹廬少日光嚥氊那得飫中腸誰言漢使心如鐵<lb/>
也為姬人一笑忙<lb/>
　　　題陳生明皇洗馬圖<lb/>
五龍毛骨代間無逺市邉城上帝都珍重君王賞神駿<lb/>
<pb n="KR4d0521_WYG_008-22b"/>
内家别有洗兒圖<lb/>
舞馬筵前豈物妖銀鞍倉猝授天驕范陽孰使遺腥穢<lb/>
賜浴温泉洗未銷<lb/>
　　　子壽公約詠機舂<lb/>
水落一堦翻碎玉臼投萬杵響空山朝朝只為人餬口<lb/>
頗似浮生不得閒<lb/>
歇時杵挂髙梁上動處輪翻急浪中萬斛珠璣飽癡腹<lb/>
古人機巧不言功<lb/>
<pb n="KR4d0521_WYG_008-23a"/>
　　先君子梅臞先生嘗詠機舂有水落一堦翻碎玉<lb/>
　　學者膾炙元向年用之矣今再用不敢忘吾親也<lb/>
　　　十二月初十以來思歸排悶<lb/>
山僧獨在山中宿我亦蕭條坐冷齋鄰磬殘聲度幽樹<lb/>
辛酸一掬異鄉懐<lb/>
翁媪霜毛幾許長孫雛燭下誦琅琅江空嵗晚不歸去<lb/>
行遶荒苔百尺廊<lb/>
慣嚼朝虀淺甕氷夜忩猶占讀書燈微官敢羡摩空翮<lb/>
<pb n="KR4d0521_WYG_008-23b"/>
末路何嗟繫日繩<lb/>
邂逅行臺識聶公賞音不用嘆文窮人間信有鼠成虎<lb/>
孰許曹劉摸索中<lb/>
愁本無根底處生惺惺睡眼數殘更誰令索索葉墮瓦<lb/>
暗觸家尨三四聲<lb/>
健兒耐冷送殘更半帶吳歌欵乃聲客子去家三百里<lb/>
殘年能絮祀先羮<lb/>
四皷無眠長抵晝須臾合眼即黎眀却慿飛夣尋親友<lb/>
<pb n="KR4d0521_WYG_008-24a"/>
門巷驚囘爆竹聲<lb/>
　　　王君實約竹隱堂小酌<lb/>
主賔列坐香風吹烏巾挂在桃花枝千鍾縱濕劉伶土<lb/>
何似生前一酌之<lb/>
小亭四面吸山光竹隱堂西夕照黄今日芳筵共歌笑<lb/>
他年荒塚上牛羊<lb/>
文章不直一杯水富貴都同春夣婆箕踞科頭從爾汝<lb/>
輕衫快馬上坡陁<lb/>
<pb n="KR4d0521_WYG_008-24b"/>
　　　崇文一首并序<lb/>
　　　　崇文送士友也士友校藝于有司亷侯饑之<lb/>
　　　　郊命其客唐元為之歌曰<lb/>
昭代崇文肇始先皇曠視遐世化俗洋洋曰傳法在余<lb/>
惟世祖是光迺詔郡國迺徴賢良迺斷宸衷惛怓翕藏<lb/>
燁燁士子循彼周行豈曰充位資爾稲粱亦既九載其<lb/>
思無疆於皇繼聖為天下王庸敦舊物藝苑載揚迺宏<lb/>
厥宇櫛比蜂房毋窘風雨誦聲炳琅繄惟良牧勸駕是<lb/>
<pb n="KR4d0521_WYG_008-25a"/>
將籩豆惟嘉有酒其香剗華就實鳯鳴朝陽被爾青紫<lb/>
見爾明堂庻幾徽國斯道攸彰<lb/>
　　　題周君實蘭圖<lb/>
孌彼幽姿需沙介石無人亦芳君子之徳名托楚騷根<lb/>
滋春雨沙寒水香毫端欲語<lb/>
　<lb/>
　<lb/>
　<lb/>
<pb n="KR4d0521_WYG_008-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠軒集卷八<lb/>
</p>
<p>
</p>
  </div>
</body>
</text>
</TEI>
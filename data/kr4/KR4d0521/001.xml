<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷一</head> <lb/>
    <p>
<pb n="KR4d0521_WYG_001-1a"/>
欽定四庫全書<lb/>
　筠軒集卷一<lb/>
　　　　　　　　　　　　　元　唐元　撰<lb/>
　　五言古詩<lb/>
　　　蓺圃<lb/>
小園僅百步花竹蓺兩行垂垂結夏實蕭蕭吹晝涼盆<lb/>
池曉更靜照我鬚鬢長復有青青蒲風至互低昻人生<lb/>
百嵗内弱草栖螢光亮無貞堅節何以禦雪霜達人豈<lb/>
<pb n="KR4d0521_WYG_001-1b"/>
求名進善貴自强用世苟不能退居固其常<lb/>
　　　又<lb/>
舊種竹數十生笋已滿園今年笋更繁<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>穿鄰垣山<lb/>
童劚煙雨便欲供朝餐獨不忍饞口保此青琅玕物微<lb/>
志則逺當異今日觀平生遲暮心與爾同嵗寒<lb/>
　　　又<lb/>
種莧甲已坼苦菜行亦秀耰鋤不憚勤常恐地力瘦旦<lb/>
旦望其長灌溉那敢後牆頭有蓬蒿不種而自茂此意<lb/>
<pb n="KR4d0521_WYG_001-2a"/>
定如何為爾吟清晝<lb/>
　　　感寓<lb/>
朝光上疎牖開門望青天小雀已啾雜老鸛何盤旋造<lb/>
化生萬物營營孰不然大小固分殊過得非爾賢所以<lb/>
盤中蠅不及枝上蟬風露腹亦果立蛻如飛仙<lb/>
　　　又<lb/>
入山復出山風雨飽迎送重雲莽回互百卉同機綜野<lb/>
獸號我前山禽發幽哢團團青油蓋路永力愈重茅簷<lb/>
<pb n="KR4d0521_WYG_001-2b"/>
喜暫息趣去勤僕從一牛上荒壠畢意在耕種牧兒徐<lb/>
驅之鞭朴幸勿用<lb/>
　　　上憲使疎齋盧公<lb/>
苕苕椅桐樹茂茂岐山陽深根託髙岡脩榦凌穹蒼威<lb/>
鳳來何從栖止有輝光鮮羽曜朝日五色成文章所飲<lb/>
必醴泉竹實充飢吭衆鳥不敢鳴況迺相頡頏覽輝下<lb/>
千仞一來效禎祥何當命師䕫聲此邦家昌<lb/>
　　　又<lb/>
<pb n="KR4d0521_WYG_001-3a"/>
幽蘭在中林靡靡裛朝露豈不羅衆芳芬菲乃天賦枝<lb/>
莖蔽荆杞況當薪蒸路晩嵗益自珍豈以無人故佩紉<lb/>
弗見收好潔元非誤志士感蕭晨念此令人懼<lb/>
　　　贈于履道<lb/>
山風吹我衣山石嚙我足隂壑迷寒雲陽岡曜晴旭坡<lb/>
陁陟峻嶺迢遞下平陸舉頭望前人烏帽屢出沒百年<lb/>
白髮新名利紛馳逐胡為不歸來芋栗山中熟<lb/>
　　　又<lb/>
<pb n="KR4d0521_WYG_001-3b"/>
君詩一角麟我句蚿百足同吟旅瑣瑣寒燈幾昏旭益<lb/>
窺所抱竒江潘而海陸功名貴自强射石期矢沒願言<lb/>
比雲龍上下相隨逐歸歟力硯田肯媿稊稗熟<lb/>
　　　過瑶嶺有懷孫君玉嶺下即君玉所居<lb/>
前登陂陁嶺却望青林隈青林澹朝暉雲氣相徘徊念<lb/>
我故人居軒户臨溪開圖書列左右琴酌無氛埃懷寳<lb/>
固待價傾國寧求媒晩定金石交顧我非其才崇墉若<lb/>
萬里未見心為摧露零竹輿語短褐寒風催微醺續殘<lb/>
<pb n="KR4d0521_WYG_001-4a"/>
夢未省先驚回思製芙蓉裳與子同剪裁<lb/>
　　　汪氏孝節堂觀泉得清字<lb/>
靈巖蓄𤣥德斗斛匪自盈神女之所唾千古留琮琤苔<lb/>
竹映佳色窓户含餘清如何市廛底斯境得若驚人間<lb/>
涸澤時石溜方流行溥博雖寡用浚潔寧無情伊余二<lb/>
三子屏迹庶自名於焉俯清影幸不慚塵纓屢游意始<lb/>
愜盃炙非所營煩君慎水符煮茗頻相迎<lb/>
　　　九日偕景韶練溪君王諸先輩讌桂泉菊圃分<lb/>
<pb n="KR4d0521_WYG_001-4b"/>
　　　韻得菊字<lb/>
平生劉子政便便笥經腹鴻寶誤信書遲暮返初服廛<lb/>
中地百弓手蒔三春菊養苗待秋深倏已耀人目畦荒<lb/>
韭尚腴槽鳴酒初熟隨騧美周士衆輻共一轂餐英政<lb/>
使癯未因鄙粱肉揺揺燭見跋艶艶月出屋請席願淹<lb/>
留清談侈文郁<lb/>
　　　黟山絶妙翫不忍去<lb/>
輿夫老苦鈍足蠒肩亦赬堅坐我不忍趍走便且輕後<lb/>
<pb n="KR4d0521_WYG_001-5a"/>
乗幸勿亟前有黟山迎平生所未識目駭而心驚委蛇<lb/>
出異態婉娩含深情長虬挂碧落巨怪浮溟瀛冠冕或<lb/>
儼立甲冑何縱横未吟先惝怳欲畫難經營邑連壤最<lb/>
沃俗美人不爭意有隠君子依阻仍深耕遺世了榮辱<lb/>
避俗變姓名尋之不可見晤言誰與傾<lb/>
　　　桂泉席侍飲湯北村楊志行郭祥卿諸公<lb/>
構堂俯虚市把酒對逺山竹樹愛深宻石溜聆潺湲行<lb/>
吟墜葉響坐遲孤雲還撫物景易變觀化心自閒肅肅<lb/>
<pb n="KR4d0521_WYG_001-5b"/>
文翰賔悠悠霄漢間問答綴道論愉懌貽好顔情中志<lb/>
未畢反斾何由攀<lb/>
　　　病起行圃<lb/>
閉門了三春萬事一木榻衰病苦見侵懶慢日相軋心<lb/>
兵百戰罷頗亦厭紛奪瘡痏費爬搔痒定痛若割匪惟<lb/>
交親疎往往廢書札腐儒困朝餐正不辦麄糲酒徒逐<lb/>
鳥散招呼謝嘈聒茗粥定差賢庶以慰羌渇今晨偶窺<lb/>
園雨後葵韭活物生寓至理二氣妙旋斡細響出清渠<lb/>
<pb n="KR4d0521_WYG_001-6a"/>
微青迸枯枿適予病初瘳而乃心目豁聖道嚴階梯坡<lb/>
陁積毫末行當理舊學志肯憂短褐申情布同志夫豈<lb/>
貴専達<lb/>
　　　病後雜書<lb/>
江南地卑濕重膇得其偏先子年半百此疾懷憂煎我<lb/>
時在侍旁常恨無酒錢典衣喚軟脚沃之令醉眠呻吟<lb/>
尚挂耳翻思淚迸泉大塊亦寡恩衰疾蚤見纒稚子饋<lb/>
我藥我懷何可言<lb/>
<pb n="KR4d0521_WYG_001-6b"/>
晴簷看蛛網經緯整且匀極知心獨苦正爾營一身小<lb/>
智罩飛蟲用意乃不仁虎狼甫墮地氣已欲食人天地<lb/>
且不言志士空愴神好風池上來吹我微岸巾沈痾遂<lb/>
一快步月歸柴門<lb/>
忍飢陳正字不識治生理妻子依婦翁豈顧流俗鄙平<lb/>
生㯽榔䬳不滿一餐齒可憐兒啼飢中夜成坐起貧病<lb/>
若膠漆吾事乃如此丈夫不能食出口已可恥世無魯<lb/>
公賢乞米徒勞耳<lb/>
<pb n="KR4d0521_WYG_001-7a"/>
　　　送楊志行廣文還金陵<lb/>
楊侯歌雅南俚俗豈同調昻昻氣沖霄肅肅容在廟清<lb/>
臺早湔祓霧隠出文豹詞林侈瓊琚一世稱獨妙人言<lb/>
薄采芹脂轄匪前料蕭蕭霜露嚴寒蟲夜相弔士習久<lb/>
不古過眼幾髙蹈千鈞一髮危愷悌神所勞<lb/>
　　　薛山甫與僕並隣見過甚數益齋宋公以廉能<lb/>
　　　治邑山甫實賔其門喜其得賢主人也作詩寄<lb/>
　　　之<lb/>
<pb n="KR4d0521_WYG_001-7b"/>
鷙鳥雖累百一鶚迺為竒鶚鳴集鬼蜮衆謂鳯凰兒爾<lb/>
曹飽欲死此生常忍飢碧眼送晴空朝來有新詩<lb/>
　　　又<lb/>
陶隣劉柴桑杜亦隣朱阮時情甘若醴但覺古風逺清<lb/>
談玉屑霏共此晴雲捲寒燈勗苦心嵗晩以無倦<lb/>
　　　又<lb/>
萬物皆托體蟫魚食文字蛣蜣但轉丸亦復事汝事君<lb/>
子有時愚小夫任私智清裁豈無人酒食何足議<lb/>
<pb n="KR4d0521_WYG_001-8a"/>
　　　又<lb/>
桃花光灼灼春風滿琴堂此客須此主正直如羔羊為<lb/>
政但飲水此味真悠長區區期㑹間葛屨行朝霜<lb/>
　　　九月二十八日督校廪如東閣偶偕同遊登西<lb/>
　　　嶺作<lb/>
西上坡陀嶺天風吹我衣齊雲矗其南獨聳髙巍巍霧<lb/>
收澹晨暾窈窕開巖扉巒石互馳騁水木相因依顧瞻<lb/>
百里間行人如蟻微山下誰歟居寒塘嘉果肥鳴鷄破<lb/>
<pb n="KR4d0521_WYG_001-8b"/>
午寂犬卧來客稀四序有代謝秋令行當歸蹇予事校<lb/>
廪委瑣遭評譏倚杖督朝穫日暮常歔欷幸接田父言<lb/>
耕也理不違同游愜心賞天馬方辭鞿煩跼自兹釋寶<lb/>
唾時一揮<lb/>
　　　贈石庵道者<lb/>
道人東吳來空山挂瓶錫空山何所有中有浮雲白蕭<lb/>
條紅樹秋𣺌漭寒溪碧髙閣遶層阿荒堦絶人迹焚香<lb/>
禮大士幽磬了晨夕勞生我未已衰鬢稍見迫嘅兹區<lb/>
<pb n="KR4d0521_WYG_001-9a"/>
中縁愛彼松下石出門馬長鳴倉皇又行役<lb/>
　　　題使君渡水羅漢圖<lb/>
愛河浪滔天萬境同一夢髙僧鼓慈航與法作梁棟應<lb/>
縁聊住世振迹還靈洞偶來涉清澗白足聊玩弄明明<lb/>
十六輩妙相疑伯仲湛然諸漏盡心與潭月共鞵笠費<lb/>
提擎天風落吟諷此水本空明誰牽萬波動塵根待湔<lb/>
祓行脚我何用願言八功德散作人天供西江戒口吸<lb/>
長者煩囊送灌溉法王苗有情俱可種<lb/>
<pb n="KR4d0521_WYG_001-9b"/>
　　　示阿桂<lb/>
小桂四齡日暴下如驚湍三日不水漿氣息垂厭厭迎<lb/>
醫自外來告我脾氣完投藥僅刀圭久之忽話言晨興<lb/>
喚阿娘舉頭索朝餐累卵勢已危槁面回渥丹誰云久<lb/>
竟忘思之熱肺肝今我亦卧疾展轉春將闌扶牀問安<lb/>
否念汝知艱難眼明骨骼聳聰慧令人歡百圍長豫章<lb/>
固在拱把間善言山下泉所貴養蒙端我病行可起共<lb/>
汝書燈寒<lb/>
<pb n="KR4d0521_WYG_001-10a"/>
　　　送吕廣文滿歸宣城<lb/>
吕公非熊孫況是釣鼇客紛紛較錙銖度越流輩百平<lb/>
生名父子傾心研六籍至今老桂秋英英浮雲白膏粱<lb/>
無餘味猶抱詩酒癖作詩動百篇飲酒輒一石壯游輦<lb/>
轂下揮金無顧惜結交盡老蒼思奮沖霄翮誰白冠蓋<lb/>
場薦牘中朝出咸言曳長裾頗善坐重席道固在八方<lb/>
歸求乃有獲眷焉紫陽墟士子多於鯽吾人遭眼青斯<lb/>
道立幟赤飛夢切星漢環像拱圭璧浮言川騰波定力<lb/>
<pb n="KR4d0521_WYG_001-10b"/>
射中的誰能絃誦餘而肯為茲役曠野草木黄嚴冬霜<lb/>
雪積旅館半開扉殘燈猶在壁當歌欲一放轉畏離腸<lb/>
劇引領岐路間𣺌𣺌望行色<lb/>
　　　僕曩過海寧東閣之墟伏讀許郎中義田碑心<lb/>
　　　竊敬慕不已今觀祈川許公買田于姑孰昆弟<lb/>
　　　異居垂三十年復與其二猶子家而食焉吁何<lb/>
　　　許氏之多賢也作詩廿二韻兼書其事云<lb/>
貧賤重骨肉富貴驕天倫淮南斗粟謡千古餘悲辛飢<lb/>
<pb n="KR4d0521_WYG_001-11a"/>
劬篤孝友或在閭閻人風習曽未閑庶保孩提仁苟無<lb/>
激頽波人道將荆榛粲粲田家花異代為之珍物情尚<lb/>
離合恩義微故新有懷評旦公夙志吾其伸錙銖游麴<lb/>
富衣被鄒魯醇委源祈水上拓壤采江濵離居三十秋<lb/>
猶子隨天申即事曠百載奚止驚邦鄰坐令殘忍徒愧<lb/>
汗沾車茵善端一以開天地臨明神眷言壽且康亹亹<lb/>
雲來春我昔東閣遊列屋觀魚鱗中有省郎碑義庾髙<lb/>
嶙峋緦功動百輩一飽甑靡塵山川盤鬱在行客咨嗟<lb/>
<pb n="KR4d0521_WYG_001-11b"/>
頻宗盟何多賢一髮懸千鈞史䇿幸見收詔此風俗淳<lb/>
　　　對菊無酒錢陶公同一嘆恨牆隈一種號嵗寒<lb/>
　　　者開最遲第三兒堅編茅以屋之因成二詩呈<lb/>
　　　桂泉執丈謙父與幾二友兄<lb/>
菊開已彌月幸脫風雨厄清晨繞幽叢嗅盡不忍摘黄<lb/>
中自爾尊未數紛紛白清酤僅一觴把我二三客可憐<lb/>
乏酒資相見少顔色同堂不知心對面千里隔無酒豈<lb/>
病我子言猶未擇<lb/>
<pb n="KR4d0521_WYG_001-12a"/>
霜露氣已肅我菊將離披染白竟成紫日就顔色衰物<lb/>
變乃化漸至理於焉窺兒曹强解事欣言以為竒束藁<lb/>
像茅茨䕃此嵗寒姿惟兹嵗寒種蘂細開常遲蕭然抱<lb/>
幽貞寒梅托深知<lb/>
　　　元夕喜雪以萬事付一尊分韻得一字<lb/>
火城何煌煌風雪集萬室離披陸地蓮照此瓊瑶質百<lb/>
卉不敢春天公亦多術此時游衍人輪蹄聲瑟瑟尚嫌<lb/>
濺焚膏開簾看疎宻囘風忽已定殘片沾書帙晴光漸<lb/>
<pb n="KR4d0521_WYG_001-12b"/>
可舒寒事固宜黜顔巷廣文賢僦居初暖席髙吟黄竹<lb/>
章夢冷傳柑實呼我二三友肴核共真率良辰愜清賞<lb/>
把筆競題述誰家百丈竿光漾星毬一髙樹玉龍寒挐<lb/>
空戲珠出<lb/>
　　　送趙石照學録<lb/>
衛綰無他腸更生漢宗老喜公春秋髙髮白面不槁學<lb/>
省以文鳴用世亦已蚤撫視昆明灰僑居養吾浩頗從<lb/>
諸生請薄言采芹藻雲槐午屋涼石壁晴波遶長嘯宇<lb/>
<pb n="KR4d0521_WYG_001-13a"/>
宙間袖手忘餘巧分甘原憲貧孰計侏儒飽歸橐不留<lb/>
金愛惜天下寶居然見山立偉甚迴瀾倒走也實後生<lb/>
故典從探討三年費鷄談白日疾飛鳥四月下浙江舟<lb/>
穏風濤少禾黍猶未秋湖魚去深渺巴川天一方醹醁<lb/>
愁可掃公朝重老儒瑾瑜方藉繅行知矍鑠翁髙議雲<lb/>
臺表<lb/>
　　　送趙子善<lb/>
趙君天資髙秋空上鵰鶚勇猛趨道途於菟嘯風壑岷<lb/>
<pb n="KR4d0521_WYG_001-13b"/>
江始濫觴道山隔蓬弱居然入無底萬里費行脚槃槃<lb/>
石照翁皓首麟經學誰言厭家鷄端待啓𤣥鑰蹇予同<lb/>
嗜好四壁詩盈橐城隅遞往來三見秋槐落語别已良<lb/>
難分攜真作惡竹萌美羊羫湖魚具羮臛川塗奉晨昏<lb/>
至哉天下樂<lb/>
　　　送尤山長歸浮梁<lb/>
朔方無弓車南粤無田鎛舉國以為良夫人不待學浮<lb/>
梁士淵藪公其才落落正色坐紫陽師道可無怍<lb/>
<pb n="KR4d0521_WYG_001-14a"/>
　　　又<lb/>
倜儻明大節瑣細推秋毫得失寧幾何用志亦已勞士<lb/>
習橘化枳時情黍雪桃抱甕息機人智不如桔橰<lb/>
　　　又<lb/>
千金市肥馬聚鄰餉猴羮伯樂坐長嘆易牙斯骨驚屋<lb/>
頭對山色屋外喧溪聲一卷考亭書聊以陶吾情<lb/>
　　　又<lb/>
孟孺不由介鄭莊能薦賢立談苟有合遂賞朱絲絃古<lb/>
<pb n="KR4d0521_WYG_001-14b"/>
人不我欺古心時自鞭下言曳尾龜上言風秋蟬<lb/>
　　　又<lb/>
齋居小如舟坐卧日為嵗孔牆昏墊餘捨我諸生去循<lb/>
資待青紫咀嚼無厚味行矣薦賢良晁賈上書疏<lb/>
　　　庭竹今嵗頗盛𤓰蔓復有生意閒居誌喜賦古<lb/>
　　　體二章<lb/>
始余植幽篁但愛一䕫足傍出者兩竿夷齊想髙躅今<lb/>
年忽六七環衛若臣僕雖無渭川多已可洗塵俗柔枝<lb/>
<pb n="KR4d0521_WYG_001-15a"/>
不自持老榦相依緑月明琉璃滑風度琅玕觸亡羊笑<lb/>
多岐白駒在空谷飯飽時一嬉相看忘寵辱<lb/>
　　　又<lb/>
牙籌竹下筭手版誤倒持富貴可憐生憂懼亦隨之荷<lb/>
鋤學老農頑鈍人見嗤春來種𤓰蔓三秋以為期牆根<lb/>
植芳楥亂翠相紛披露襦見襞積璀璨黄英宜老夫日<lb/>
抱甕子母看纍纍貧家羮不糝爛煮供晨炊客來莫轑<lb/>
釡大笑山人癡一飽政爾難辛苦何人辭<lb/>
<pb n="KR4d0521_WYG_001-15b"/>
　　　題吳維申壽藏<lb/>
人生類蟲蟄坏戸各有時當其未蟄藏啁哳仍優伊彼<lb/>
我鳴其天至樂豈强為天地性情露百菓觀纍纍華實<lb/>
自後先至理不待推掘泥取芋啖殷勤種芋兒面目或<lb/>
少異一氣中貫之大哉死生說得髓遺骨皮金丹誤末<lb/>
俗嬴劉例見欺退之服硫黄胡不決信疑吳公善觀生<lb/>
蠒窩計早施泉明欲自挽征西無愧辭吾嘗評其人圭<lb/>
璧絶瑕疵居鄉既恂恂友愛亦怡怡世人欲刳心老子<lb/>
<pb n="KR4d0521_WYG_001-16a"/>
不皺眉讀書廢寢食不用較黠癡白頭托交晩久别輒<lb/>
相思相思即命駕屢日相追隨青山共對酒小閣還題<lb/>
詩尋徑踏黄葉入寺看殘碑下榻無倦色佳客同遨嬉<lb/>
多公嵗寒意願贈青松枝<lb/>
　　　三月四日與思樂諸生遊東山以花落家童未<lb/>
　　　掃雨餘山客猶眠分韻得猶字<lb/>
春風如少年盛氣不少收紛華悅衆目緑穉而紅稠剪<lb/>
裁出纎巧苞蕚相綢繆風雨一夕至飄蕩隨東流黄粱<lb/>
<pb n="KR4d0521_WYG_001-16b"/>
幾清夢閱世等浮漚不如閉門坐思與天者游殷勤二<lb/>
三子共泛晴川舟漾沙日色薄飄衣風力柔新禽吭乍<lb/>
圓宿麥穗稍抽荒嬉重前聞小出聊夷猶幸毋多酌我<lb/>
舉眼瞻雲頭<lb/>
　　　次韻何季通春遊長句<lb/>
窮愁抱書癡念我得所獨空堂寂無人幽憤時仰屋出<lb/>
門逢所歡如魚脫網目杜陵雖詩豪遺恨曲江曲何如<lb/>
值昭代薄言此休沐登城見桃李大勝芙蓉褥繁花難<lb/>
<pb n="KR4d0521_WYG_001-17a"/>
久居亦可暫延矚居焉衆甫集豈但一䕫足遊絲蕩晴<lb/>
空好鳥鳴幽谷躋危出樹杪列坐依巖腹恍遊麻源中<lb/>
下視泰山麓怡然接妙語不翅拱圭玉春風天上來野<lb/>
水涵芳醁能令醒者醒不洗俗士俗輦石誰氏橋振鷺<lb/>
何巖瀑平生愛浪遊穆駿競神速晩知養靈源已失鬢<lb/>
根緑癡黠不同條萬事隨轉燭後車且勿催前夢已難<lb/>
續聊為倚樹吟蒙莊有前躅<lb/>
　　　次韻許簿馳驛對菊<lb/>
<pb n="KR4d0521_WYG_001-17b"/>
霜露日凄厲出門何所為游子畏簡書方舟泝江湄對<lb/>
酒聊自慰望雲不堪持緬懷鄰曲閒同賦斜川詩久行<lb/>
邈難值枉覿心自竒番番黄髮翁歡言進箴規人生會<lb/>
有役誰能抱長思天馬困塵路娉婷多乖離明鑑豈自<lb/>
照枯蓍寧決疑曰余返初服林下申幽期嘯歌籠鶴起<lb/>
穏睡床龜支明當過衡宇有酒君酌之<lb/>
　　　送許方所主簿<lb/>
人生風轉燭苦宦如飛蛾以身償寸膏固寵將柰何所<lb/>
<pb n="KR4d0521_WYG_001-18a"/>
以古賢達投紱居山阿上逃朝市辱稍喜漁樵過平生<lb/>
習主簿風采世未多拄笏望白雲觀物同漚波忽復念<lb/>
柴桑歸來盼庭柯夜月照初心鮮飇散微和幸有種秫<lb/>
田小酌令顔酡亦有琴與書不樂理則那紅塵溢人海<lb/>
萬室沈酣歌特立見此士髙哉名不磨願酌冷泉水祝<lb/>
公壽婆娑<lb/>
　　　九月十七日以長女疾重訪吳溪姻舊感而有<lb/>
　　　作<lb/>
<pb n="KR4d0521_WYG_001-18b"/>
人生寓宇内一忻間百憂憶昔始來時炎風被層邱聞<lb/>
鷄覔村巷有屋山之幽上堂集姻友樽罍相勸酬寒暑<lb/>
互變化嵗厯俄十周及兹履舊迹還為田舍遊𣺌𣺌烟<lb/>
樹遥㶁㶁泉聲流所遇異故物木拱狐兔投村媪怪我<lb/>
老秋霜漭盈頭餘生諒幾何夜壑誰藏舟嗟卑而嘆老<lb/>
舉俗槩豆漚紓餘顧内慙逺慕前哲儔寸隂倘自惜庶<lb/>
幾桑榆收<lb/>
　　　寄吳仲文兼柬定宇陳先生<lb/>
<pb n="KR4d0521_WYG_001-19a"/>
我文如蛛絲雖巧無所用不如懶婦緝亦可入機綜君<lb/>
家有婦翁名與泰山重窮年工著書白日不虚送平生<lb/>
邱壑心嵗晩充賓貢金鸞恥司晨天馬辭羈鞚歸來洗<lb/>
肺肝泉石聊可弄十年不見公夜夜勞飛夢<lb/>
　　　又<lb/>
仲文懶脩飾政喜從俗嗔偶然過荒齋畧語已可人讀<lb/>
書五行下交久意愈真門單力役重鬱鬱懷不伸賃傭<lb/>
以月計寸取如魚鱗剥床已切膚范甑空生塵誰與告<lb/>
<pb n="KR4d0521_WYG_001-19b"/>
鉅公援出清波津天髙日月速天也胡不仁<lb/>
　　　冬夜寫懷簡清之弟<lb/>
我年十二三事母極小心兄弟尤知愛同床僅一衾中<lb/>
年忽逺别海嶺音沈沈歸來悲喜集淚下霑衣襟老大<lb/>
以為期素髮各盈簪胡不日對酒人事好﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>年光催<lb/>
發棹悲來不自任展轉復展轉風振簷鈴音<lb/>
　　　再用韻謝吳長孺<lb/>
寒風攪旅舍夜月揺歸心更長不能寐攬衣無重衾周<lb/>
<pb n="KR4d0521_WYG_001-20a"/>
南嘆留滯寓迹非陸沈壯士歌易水感激義盈襟字行<lb/>
偶有合邂逅成朋簮古人貴澹交世路多嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>平生汗<lb/>
血駒道逺當自任非君願寂寞嵗晩畏知音<lb/>
　　　諸生社日約遊東郊分韻得九字<lb/>
東風吹草青胡不及老醜霜莖日夜生壯志嗟負久諸<lb/>
生强我遊良辰共盃酒林塘過午寂鳥鳴向髙阜腰頑<lb/>
漸可伸亦足開笑口平生坐綺語未畏龜首九揮手問<lb/>
天公何者端不朽願言尊所聞浮華付芻狗<lb/>
<pb n="KR4d0521_WYG_001-20b"/>
　　　入祈山簡程南山<lb/>
兒時侍先輩游咏風泉間蹉跎五十年日夜彫朱顔六<lb/>
經浩烟海何能窺一斑後生益寡學嗜利爭觸蠻讀書<lb/>
被笑姍短褐慚雕鞍槃槃河南公孫枝長琅玕從師已<lb/>
善問下筆初翻瀾吾兒年十八編簡苦研鑚兩門有書<lb/>
種稍稱儒家冠吾曹老何恨但勸長加餐<lb/>
　　　縣博吳子剛坐雨屋以詩來輒和四首兼録呈<lb/>
　　　邑中諸士友<lb/>
<pb n="KR4d0521_WYG_001-21a"/>
杜陵拙治生屋漏連床床朝來勢愈急傾倒河漢旁四<lb/>
野漭為壑屹立祈山蒼倚欄一舒眺輕翾羨鷗行<lb/>
　　　又<lb/>
北斗不挹酒七襄那用織人言越瀛島相去豈咫尺衆<lb/>
方<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>虚聲君獨尚古色可憐倚市門却笑繡紋刺<lb/>
　　　又<lb/>
積雨潦盈屋民窮嗟剥床蝌蚪産竈下蚯蚓升階旁吳<lb/>
君後來秀文字兀老蒼紛紛俗學徒數墨而尋行<lb/>
<pb n="KR4d0521_WYG_001-21b"/>
　　　又<lb/>
雨久懶出門但覺愁如織清溪走渾黄何翅髙百尺魚<lb/>
龍自驚恐雲樹那辨色中流漁家婦船尾亦解刺<lb/>
　　　寄鄭子美<lb/>
鄭君熊虎姿痼疾居煙霞老天畏竒崛而乃斂爪牙四<lb/>
大願安隠觀妙維摩家趨庭近朝夕勿藥岸烏紗但恨<lb/>
遊吳人孤此雲窓茶<lb/>
　　　又<lb/>
<pb n="KR4d0521_WYG_001-22a"/>
中年愛巖棲蛙步不出步誰能驅使之乃向吳門路平<lb/>
生鄭公賢作尉歌來暮是父生是兒問字滿戸屨語別<lb/>
遽相違悵望烟中樹<lb/>
　　　程南山手痛呻吟殊甚先君子嘗苦此疾忽爾<lb/>
　　　觸懷<lb/>
江南地卑濕重膇什八九疾痛欲呼天呼天聽之否遐<lb/>
思四十年父疾痛在手張燈為摩熨典衣沽美酒酌殘<lb/>
稍安穏酒散復何有至今夢寐間恍聴呻吟口程公天<lb/>
<pb n="KR4d0521_WYG_001-22b"/>
戮民據床誰掣肘真宰惡雕刻罰作獅子吼天風吸梅<lb/>
溽晴光泛疎牖珍禽啼樹顛祝公千百壽<lb/>
　　　宿胡村口憶汪處謙<lb/>
暮投三家村熏衣聊乞火山樓半宿雲風迴墜殘果喬<lb/>
松不知年霜筠如許大民窮耄耊耕幽谷魑魅過泛醪<lb/>
水爭清秣馬僮倦剉魂驚屢展轉長歌誰與和自憐羇<lb/>
旅中身同蟻旋磨遥知長洲人擁衾猶未卧問余來何<lb/>
遲數日艤江柂<lb/>
<pb n="KR4d0521_WYG_001-23a"/>
　　　夜宿仰村始見江水安流<lb/>
溪行畏惡灘驚波柂欲折篙師自駭汗客子咸失色亭<lb/>
午過睦境潭清見魚鼈同舟稍笑言快士飛玉屑夜泊<lb/>
仰村口石壁黒如鐵夢回俯安流漁燈互明滅澹月漾<lb/>
清波澒洞浮白雪人生足憂患過者帆檣閲居然餘<lb/>
一嬉申言警前轍風從蘋末來且濯中宵熱<lb/>
　　　登釣臺<lb/>
羊裘輕衮衣臺石重鼎鉉加腹亦偶然誰令客星見蒼<lb/>
<pb n="KR4d0521_WYG_001-23b"/>
茫夕照間猶見先生面心惟在江湖足不躡金殿巢由<lb/>
去已久士習趨苟賤固禄甚乞墦紛紛競麟楦名節始<lb/>
浚源黨錮終成傳士或甘義死恥共朝花變炎祚賴苟<lb/>
存往恨逐朝電萋萋臺上草嵗晩青自獻范公侈雄文<lb/>
一字金百煉重遊嗟白髪素壁敢自占燕市求良弓疾<lb/>
讀有深羨<lb/>
　　　與友人論詩因成五言奉寄稱隠府判<lb/>
無日不把筆無日不作詩於兹五十年毁譽常半之江<lb/>
<pb n="KR4d0521_WYG_001-24a"/>
湖諸大老吾友亦吾師機鋒倘相值喜極摩白髭經史<lb/>
擁卧内理窟容可窺化盡至無迹斯乃稱神竒善沒至<lb/>
海底始得珊瑚枝晴空轟霹靂驚走世上兒或來問詩<lb/>
法正爾吾不知汪侯五年長蒼顔仍秀眉憶昔童丱日<lb/>
精舍相追隨公能早悟入大吐瓊琚辭遺我紫陽篇滿<lb/>
紙含風漪思公不可見此意將告誰<lb/>
　　　又<lb/>
有客為余言詩也何所用温柔養性真絃歌資詠誦古<lb/>
<pb n="KR4d0521_WYG_001-24b"/>
人浩浩去花鳥分晴哢今人浩浩來各自出機綜人面<lb/>
詎能同發矢必竒中騷雅正大宗漢魏亦羣從陶韋尚<lb/>
沖澹黄杜千鈞重平生三千篇莎逕咽寒蛩<lb/>
　　　或人嘲余有躭吟之癖者聊以自解<lb/>
上天出雲雨祇在須臾間江漢流滔滔日夜不得閒物<lb/>
大聲乃雄吼地南山斑寒蛩咽幽草百鳥鳴間闗孰非<lb/>
天者機强遏斯致患一日不作詩有如廢朝餐積之五<lb/>
十年簡牘髙於山平生傲孤枕禀性拙且頑問君胡能<lb/>
<pb n="KR4d0521_WYG_001-25a"/>
然嵗晩肌骨完吐辭輒成章自知不作難再拜謝或人<lb/>
抵掌翻狂瀾<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0521_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠軒集卷一<lb/>
</p>
<p>
</p>
  </div>
</body>
</text>
</TEI>
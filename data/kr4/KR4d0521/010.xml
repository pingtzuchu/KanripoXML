<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷十</head> <lb/>
    <p>
<pb n="KR4d0521_WYG_010-1a"/>
欽定四庫全書<lb/>
　筠軒集卷十<lb/>
　　　　　　　　　　　　　元　唐元　撰<lb/>
　　記<lb/>
　　　周彦明繼善堂記<lb/>
出城二里而近曰南宫里光輩周先生元仁居之先生<lb/>
明麟經學身幹修整音吐洪暢余生晚與先生同肄郡<lb/>
庠因得互借文字甚相好也後四十年始識其曽孫原<lb/>
<pb n="KR4d0521_WYG_010-1b"/>
誠彦明時番克用朱君創詩㑹因造其廬焉穹其門閎<lb/>
種竹數萬箇環拱几席大稱先人隱居之勝酒罷賔退<lb/>
彦明有請于七十八叟唐元曰吾祖敝陋數椽經二百<lb/>
禩不庇風雨嘗侍家尊撤而新之今祀先有室讌賔姻<lb/>
有堂寒燠有寢棲典籍有<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>吾父以繼善扁其楣願丐<lb/>
先生一言夫繼善雖本易系然繼志述事於子道尤切<lb/>
大抵涵養本源莫大於讀書大父麟經故藏尚無恙生<lb/>
其讀之矣聖人直書其事而美惡自見生其深究之其<lb/>
<pb n="KR4d0521_WYG_010-2a"/>
可以自巳乎昔嘗互借文字猶記有浩然王維審言三<lb/>
大家詩生其讀之矣盛唐風氣醇厚無纎巧蔞薾之陋<lb/>
生其玩索之其必有新得乎人生莫大於孝友出而授<lb/>
諸生有講誦之煩歸侍其親有温凊之問叢篠未直者<lb/>
扶而正之菘韭已割者行而補之清溪在前可釣可逰<lb/>
以為甘㫖之助羣峯崪峍可吟可嘯以適性情之真昔<lb/>
人有言為善最樂爾祖之嘉言善行尚有攷也以善為<lb/>
繼善不已多乎况生為後來之秀其於世學善廓之而<lb/>
<pb n="KR4d0521_WYG_010-2b"/>
有餘地矣<lb/>
　　　董氏存誠堂記<lb/>
董氏之先以良史直筆見於春秋以正義不謀利之説<lb/>
髙視漢儒家傳丕緒有自來矣鄉大儒朱文公學繼濓<lb/>
洛前追洙泗當時門人髙第散居四方惟淑重董先生<lb/>
當文公過家上塜為書數百言極論自脩之要治人之<lb/>
方我文公深加器賞想其鳴騶入谷賔友咸在欬唾珠<lb/>
玉散之草木發為幽香至今郁郁芬芬未已也四世孫<lb/>
<pb n="KR4d0521_WYG_010-3a"/>
宗敬永懐前猷兾保不墜廼作堂於綉水之上榜曰存<lb/>
誠志念深矣乾之九二釋彖曰閑邪存誠邪既閑誠斯<lb/>
存矣西銘言大人存誠心見帝則此作聖功用在後學<lb/>
涵養須用敬耳君字宗敬於義甚協苟於事親從兄親<lb/>
師取友應事接物之際一以敬為吾心之主常思若祖<lb/>
謁見文公時進退有度唯諾必恭於是乎抽關啓鑰得<lb/>
聞至論昔之心法今之家法也由是進而存誠固其所<lb/>
也宗敬日玩編簡趨向端方葢將大其家聲而無忘其<lb/>
<pb n="KR4d0521_WYG_010-3b"/>
先人介鄉友余宗文來乞銘銘曰卓爾先哲篤生紫陽<lb/>
先哲伊何吾道之綱我出我車過家上塜英英學徒有<lb/>
來叔重寔與道契昌哉其言亦既寵嘉以貽後昆雲孫<lb/>
作室戰兢是競由敬達誠用宏先訓<lb/>
　　　醒心亭記<lb/>
星源之嚴田古號山水之勝風氣蓄聚鍾為衣冠之區<lb/>
非易地比余二十餘一再過家上塜廼拜伯父直軒先<lb/>
生於堂上居有間經石山僧舍尋青羅石洞因謁江東<lb/>
<pb n="KR4d0521_WYG_010-4a"/>
表兄江東有學而文吾樂與之談焉初未知醒心亭之<lb/>
所在也後五十年為至正乙酉秋七月表兄深谷翁書<lb/>
來曰吾兒某從族家購醒心故址今亦亭於其間亭在<lb/>
上田市心鼻祖所創不知所由始而朱文公父韋齋先<lb/>
生所為記尚如星月炯然地延袤若干中闢一大池嵗<lb/>
蓄魚利以供賔養傍植花竹果木有足觀者吾弟號能<lb/>
文其為記之元謂醒心之旨非儒先何能知之世之人<lb/>
醉而醒夣而醒似喜豁然過一關矣然醒而復醉醒而<lb/>
<pb n="KR4d0521_WYG_010-4b"/>
復夣膠擾紛雜何時而可已耶苟知吾心之常醒則不<lb/>
墮非僻日進髙明亦曰持吾敬而已昔淵明愛臥醉石<lb/>
徳裕愛臥醒酒石二公至竟沉酣於麯糵之中未可定<lb/>
議元又聞歐公創亭於滁州泉水之涯亦名醒心吾鼻<lb/>
祖必有黙契焉南豐曽氏為之説曰今同逰之賔客尚<lb/>
未知公之難遇後千百年有慕公之為人而不可得也<lb/>
元毎讀至此有異代尊賢之嘆兄今年八十二清健如<lb/>
五六十人子孫環侍酒後耳熱想其意氣豪邁不减年<lb/>
<pb n="KR4d0521_WYG_010-5a"/>
少時以是知兄之亦難遇也走也病足槃散雖欲一見<lb/>
公而不可得又何論千百年之逺哉其所感發有甚於<lb/>
歐公之在門者雲林蒼蒼南山在望祝兄之壽惟朝夕<lb/>
惓惓耳吾家仲容力還故物上以悦親可謂有志者宜<lb/>
得以書是為記<lb/>
　　　竹林讀書所記<lb/>
竹林讀書所者潘子彛之所構也子彛㓜從從父月菴<lb/>
延師講授天姿警悟步趨應對異常兒從父甚愛之比長<lb/>
<pb n="KR4d0521_WYG_010-5b"/>
而脩讀志不輟廼去祖居故廬若干步於萬竹中營一<lb/>
室焉深靚閑雅買書數百種庋而列之毎於治生奉親<lb/>
之暇日事吟諷不以寒暑廢屢介仲氏信卿請為記余<lb/>
雖不識子彛重信卿之請得無言乎余謂嵇阮與諸賢<lb/>
為竹林逰唐李白孔巢父輩為竹溪之飲不過放浪形<lb/>
骸沉酣麯蘖耳樂廣所言名教内自有樂地舍讀書之<lb/>
外他無有也想其扶踈蕭瑟響振鸞鳳即吾音吐之宫<lb/>
商也霜凌雪厲獨立不懼即吾志操之堅貞也大者儼<lb/>
<pb n="KR4d0521_WYG_010-6a"/>
立小者拱侍即吾閨門之孝友也縱横𤨏細摸冩地文<lb/>
即吾辭藻之絢麗也又使吾視聽無非僻之干動静有<lb/>
夾持之益古人謂一日不可無此君豈直為逰觀之適<lb/>
哉書吾嚴師也竹吾交友也師以問道友以輔徳也此<lb/>
豈非月菴之昔所期待而余之所以三致意也生其力<lb/>
勉之余家武山下三十年來種竹盈門於子彛所好似<lb/>
有𤓰葛江湖士大夫有繪為圖以見貽者頃自金陵懸<lb/>
車益自培植然為饑所驅而未遂杜門讀書之願因是<lb/>
<pb n="KR4d0521_WYG_010-6b"/>
而有感焉第恨平生未見之書尚多吾豈甘衰老而自<lb/>
棄哉或有聞而嘲笑者亦在所不荅可也是為記<lb/>
　　　徽州路重建行用鈔庫記<lb/>
泉布之制其昉於巾古乎夏商以前幣為三品太公設<lb/>
九府圜法周置外府而掌邦布泉泉有流行之義布有<lb/>
分布之義皆所以崇國本而厚民用也厯代小大輕重<lb/>
不侔惟漢五銖號合中制閲世變更而勢不能久子毋<lb/>
相權然後楮幣興焉國朝郡設平凖行用鈔庫官吏胥<lb/>
<pb n="KR4d0521_WYG_010-7a"/>
徒各有其人京師嵗給鈔本上下民數用以為等差乃<lb/>
命長官提挈綱領較其出入之多寡嚴其扄鐍禁其移<lb/>
貸日從民便若互市者焉夫以鏤銅為貿丹墨其文託<lb/>
尺紙之書而行千金之貨良賈規利細民資出旦旦委<lb/>
命於營求而甚於水火手持篋探摩挲熨帖而不能保<lb/>
其勿壊於是又立郤故易新之法其於國計損之者寡<lb/>
於民計益之者多損之益之與時宜之是法之行葢有<lb/>
揜前代之所未有者盛哉盛哉至正二年壬午正月徽<lb/>
<pb n="KR4d0521_WYG_010-7b"/>
民不戒于火延燒筦庫路逹嚕噶齊某公用是憂懼起<lb/>
謀作新廼諗于寮屬曰構室莫重於立基未有立基而<lb/>
室不永固者舊址湫隘迫邇民廬今欲闢之延袤若干<lb/>
而售民以書院地若庫若堂若門有嚴位置穹其垣墉<lb/>
以為扞蔽役大而期不亟功就而民不勞侯之用心勤<lb/>
矣掄畀邑丞張某以董其役父老來請記元謂宣上徳<lb/>
而重國資起宿弊而圖逺畧太守能事也百世之利其<lb/>
在兹歟其在兹歟<lb/>
<pb n="KR4d0521_WYG_010-8a"/>
　　　徽州路重建譙樓記<lb/>
徽為郡因山為城水自鄣山來東走百里而匯於城下<lb/>
前導㕔事累土石為臺而屋其上麗譙攸始事載郡乗<lb/>
北據乾而有金蓮之竒南面離而有紫陽之勝西挹兊<lb/>
而為黄羅靈山東引震而為花屏仙宅大江之南號為<lb/>
大州得非山水有絶特之異耶厥壌剛瘠梯耕寸耨經<lb/>
灘三百餘下抵淛江勢在半天上以故潦至蔑以容而<lb/>
嵗以旱告民生其間亦艱矣至正二年壬午正月居民<lb/>
<pb n="KR4d0521_WYG_010-8b"/>
弗戒延燒官寺庫藏而樓例灾於是合寮佐以重建稽<lb/>
春秋隣國䘏灾之故而勤其事於屬邑休寧輸財庀工<lb/>
考示圖式咸曰老於近民通練庻務無如别駕李公之<lb/>
賢者今觀其柱石凝定以堅以固甍桷比宻若翔若舞<lb/>
厯階斗折無登陟之勞列楣矢直無垂堂之懼民有子<lb/>
來之喜而侯無厭射之容心匠殫巧介石自規可謂有<lb/>
終始者自某月甲子始事至某月甲子卒工父老請於<lb/>
郡士唐元曰子其記之夫有宇宙以來則有此山川上<lb/>
<pb n="KR4d0521_WYG_010-9a"/>
棟下宇制繇往哲寒暑迭禪興廢相乗使智無遺謀而<lb/>
勞不弛力此侯所以功成而事周者歟今夫霧靄溟濛<lb/>
廓然光霽而登于兹者其思探幾測隱而公道有必伸<lb/>
者乎祁寒暑雨以㳺以衍而登于兹者其思挾纊重於<lb/>
温言而省耕苦於塗淖者乎録囚奏讞擇勝髙爽而登<lb/>
于兹者其思簿責異情偽而寛宥之有道者乎豆觴使<lb/>
客相羊休沭其思品嘗雋永而何所自致者乎古之所<lb/>
謂循良吏而重民事者大類此大抵國有臺所以望氛<lb/>
<pb n="KR4d0521_WYG_010-9b"/>
祲而察灾祥處臺榭所以即髙明而舒眺望于以蠲凝<lb/>
雪滯于以啓益聰明注靈想於埃壒之外以為出政令<lb/>
之本豈徒觀覽哉由是論之紀事銘庸申言歆動合工<lb/>
箴之義誦以所聞其敢不恭侯名榮祖廣平肥鄉人今<lb/>
為奉政大夫徽州路總𬋩治中主休寧縣簿柴某實董<lb/>
其役上無慢命下無違情宜得牽聯書之<lb/>
　　　山林讀書所記<lb/>
延祐丁巳秋余與平叔鮑生同舟㳺錢塘周旋旅席者<lb/>
<pb n="KR4d0521_WYG_010-10a"/>
彌月始得其為人大抵年妙而多聞盛氣不屈殆有志<lb/>
於學者也别去四年一日訪余郡庠且告之曰吾世居<lb/>
歙之鮑潭自吾之先以儒名于鄉居則粗有山林池圃<lb/>
以娱其生㳺則粗有杖屨釣弋之具以節其勞賔至則<lb/>
粗有魚稲蔬果酒醪以致其禮吾知繼述之為難而凛<lb/>
凛乎其恐墜也於是朝夕守詩書之業而不敢肆焉里<lb/>
之隱君子名吾室曰山林讀書之所願徴言於子子以<lb/>
為何如余曰凡物必得其所而後為安者物之情也是<lb/>
<pb n="KR4d0521_WYG_010-10b"/>
故善㳺江湖者必擇其所於舟趨越而走燕者必擇其<lb/>
所於車有方體而不可易是其迹之所繫而安焉者雖<lb/>
他物有弗能奪也猿狖之所家樵牧之所羣此好紛華<lb/>
者之唾棄而有志于學者之所安也抑子之能擇以為<lb/>
進修之所豈非軒牕之凄潤而簷楹之開明耶嗚呼特<lb/>
其寓者耳吾之一心在理為太極在天為北辰大而彌<lb/>
綸天地之化而一言可盡曰誠推而為三千三百之儀<lb/>
其要惟在於持敬是以君子之所其無逸葢以是而為<lb/>
<pb n="KR4d0521_WYG_010-11a"/>
安之大者苟一為不善不能少忍於須臾則有操君子<lb/>
之名而去之者此為士之甚懼也今而知吾子之氣有<lb/>
不屈者足以亢其宗志益厲者足以進於學無昔人之<lb/>
懼有鄉人欲之之榮其可毋得於聖賢膏馥之所溉灌<lb/>
耶謹身節用率妻子以奉其親聯其兄弟豈止事夫章<lb/>
句詞藻之末而已哉雖然余猶將有以復于子者夫通<lb/>
都大邑萃天下之材意必有洽聞之士觀㑹通以行典<lb/>
禮固非滯一隅以為道者子其出而求之余也操觚執<lb/>
<pb n="KR4d0521_WYG_010-11b"/>
槧居困而欲不失其所子其何以處我耶<lb/>
　　　艮軒記<lb/>
䡼星止車金柅亦止車衣袽止水囊沙亦止水凡物尚<lb/>
爾况於人乎是故言止無憂行止無辱飲知止則悟濡<lb/>
首之戒食知止則無吐茵之嫌鐘鳴漏盡而夜行不休<lb/>
與功成名遂身退何翅相千萬也吾友君章朱君居城<lb/>
之東北隅踞山面市榜其軒曰艮葢勞形知止而恥於<lb/>
夜行者也君綿厯邑吏考滿居休孰不奮臂掀袂日期<lb/>
<pb n="KR4d0521_WYG_010-12a"/>
君則呐呐然斂退不暇方洒掃丈室左圖右書種花蒔<lb/>
竹為娱老計殆知止而逃夫憂辱者歟某遂告之曰腓<lb/>
隨足動心與物移目因色奪耳逐音馳惟艮其背物各<lb/>
有止匪背而艮止其大耳昔淵明休官歸栗里風致髙<lb/>
甚平生好飲忽復止酒平日携子姪逰遽曰步止蓽門<lb/>
豈劉柴桑諸人所能伯仲者耶余與君總角交今皆為<lb/>
六十人寓齋相去尺咫時復往還君不勝杯杓聊復一<lb/>
中則可飲可逰毋乃益賢於淵明者耶君相視大笑請<lb/>
<pb n="KR4d0521_WYG_010-12b"/>
次第其說為記<lb/>
　　　賔雲菴記<lb/>
乾明誠齋程公營壽藏於問政之原即其東偏築屋數<lb/>
楹經卷藥爐具在槃桓於其間暇日告余且朂之逰時<lb/>
濟南程生益與之俱自東城抵候賢亭五里而近山光<lb/>
盤欝松篁掩冉已可人意又自候賢至原頭里許直前<lb/>
延矚超忽無際有黄山梯空煙雲吐吞長溪東走蜿蜒<lb/>
澄深殘曛微漏青紫溢野於是引清嘯躋層巒天風吹<lb/>
<pb n="KR4d0521_WYG_010-13a"/>
衣令人有神逰八表之想顧謂程生曰今日之逰樂矣<lb/>
遂造其居公作而言曰吾構室稍久未思所以名之子<lb/>
寧無意於斯余為題之曰賔雲夫雲水土輕清氣也獨<lb/>
不見膚寸而起不崇朝而雨天下非覃物之功乎若烟<lb/>
非烟郁郁紛紛非瑞世之應乎解形而遺世乗白雲而<lb/>
上賔又非學道之志願乎公曰唯請以是名雖然余聞<lb/>
方外之士吹呴呼吸吐故納新金丹既成白日飛昇古<lb/>
今謬愆誤世甚矣公學老于法為黄冠師廼不泥其師<lb/>
<pb n="KR4d0521_WYG_010-13b"/>
説若有究夫人道終始而預計埋骨之所焉可謂不惑<lb/>
也已是宜書公名應誠自號誠齋嘗道錄吾郡宣授提<lb/>
㸃乾明觀事克承先業興脩有功具見觀誌<lb/>
　　　西南隅新建土地祠記<lb/>
按后土為顓頊氏之子孫官民得以通祀者豈非嘗治水<lb/>
土而有功於民者歟今之里巷各立土地祠至若家自<lb/>
為祀事之彌謹不啻如所親然考諸禮經或為中霤之<lb/>
神儒先又謂即古之社稷如是則有功於世官民通祀<lb/>
<pb n="KR4d0521_WYG_010-14a"/>
為宜西南隅富山之麓昭慶院之前井亭土地有祠厯<lb/>
年最深元貞乙未罹焮既而里人解徳創樓張炬為忠<lb/>
烈汪王慶生樓之稍東繪像立祠故基狹陋弗稱神居<lb/>
至治初元鄉之長者汪浩與其猶子某議遷今址於是<lb/>
募衆鳩庸式新厥宇復得塑工自西江來執藝惟良衣<lb/>
冠襜如衞從嚴竦靈光動盪觀者稱異夫神依人而行<lb/>
人所自為而神寔鑒之里俗仁厚則福以類應毋謟毋<lb/>
怠事神之道偹矣謂予不信請質之后土氏是為記<lb/>
<pb n="KR4d0521_WYG_010-14b"/>
　　　興道觀張公捨田奉先記<lb/>
三代而上教出於聖人故生事祭𦵏為人子者得以盡<lb/>
其心三代而下教或移於二氏乃有離形獨立而天倫<lb/>
之愛有不得而完者矣然其徒以傳法為父子兄弟則<lb/>
長㓜後先初不可紊其囿於聖人之仁而不自覺者歟<lb/>
異時親者疏疏者親其所謂霜露凄其之感事亡如存<lb/>
之誠徃徃又以清虚障礙之説自勝馬醫夏畦之子猶<lb/>
兾子孫上邱墓具人心者得無少儆之乎哉明善張公<lb/>
<pb n="KR4d0521_WYG_010-15a"/>
應元系出於儒早領𤣥教迨逰京師被㫖授興道觀提<lb/>
㸃以歸益用慮材繕治中外整飭遂捐已貲買田若干<lb/>
畆入木觀供聶仙焚修又斥其餘二十五畆有奇助𤣥<lb/>
妙道衆半嵗午膳于以祠事其先人願與兹山相為久<lb/>
長焄蒿悽愴若接於心目其亦知儒者禮經大意天倫<lb/>
之愛庻幾少完焉後人見其祠而思其賢視公之祖父<lb/>
不啻如已所自出則晨香夕燈嵗時祭享毋以世逺而<lb/>
遂亡其初則今日之捨田建祠者非無所為而然也住<lb/>
<pb n="KR4d0521_WYG_010-15b"/>
持知觀事洪君天禧欲俾來者知作之所由始徴言于<lb/>
余不敢以固陋辭顧將有以告于其徒者嗟夫父師罔<lb/>
極之恩疇得而忘觀明善公之為可無憾矣然食其土<lb/>
之毛而身得脫於公上之役若知其所事耶是宜相與<lb/>
守淡泊去健羡期進於師之道焉公之意亦在是故余<lb/>
得併發之書以為記<lb/>
　　　提調海運府什物記<lb/>
航海以漕朝廷重寄也故割行省大臣以綱維之然宿<lb/>
<pb n="KR4d0521_WYG_010-16a"/>
留再時凡供張之具率需諸坊隅參知政事呼圖克哈雅<lb/>
公不忍困民於是命通守劉某等謀之某遂捐俸以倡<lb/>
創什器若干事仍慮主者移易乾没俾勒石示久逺夫<lb/>
器用小物爾公尚興惻怛則忠藎事國惠行列郡者從<lb/>
可知矣<lb/>
　　　滕坑族姪壁間小記<lb/>
乙亥嵗元侍先母程氏避亂山中後五十四年當天厯<lb/>
己巳夏五頃自吴門歸携耆芹二稚重逰世故紛紜霜<lb/>
<pb n="KR4d0521_WYG_010-16b"/>
露交感夜臥小閤澗聲淙淙常如風雨驟至邂逅佳景<lb/>
塵襟脱然審樂土之餘音享屠門之殘嘬雖晚何恨青<lb/>
山白雲當賞斯言<lb/>
　　　紫陽書院増置學田記<lb/>
學校之設舊矣其教焉養焉皆三代遺法也文備成周<lb/>
菁莪樂育洋洋徳意為士何修而幸逢斯辰風教陵夷<lb/>
羣居弗養趨為游説揣摩捭闔迷本失真嗚呼斯文在<lb/>
穹壌曷可一日廢哉厯炎劉而瀛而奎漸追古典至慶<lb/>
<pb n="KR4d0521_WYG_010-17a"/>
厯則天下郡縣皆有學有田禮義浸灌河嶽發祥而七<lb/>
大儒繼生盡啓羣聖關鑰幾復三代之懿我文公先生<lb/>
其一人焉異時與門人髙弟陟降星墟卜居未果神逰<lb/>
故都山川草木尚有餘耀今書院曰紫陽從先正志也<lb/>
始創於城南隅則韓侯補魏侯克愚為之也再遷南阜<lb/>
則山長張公炳為之也百年舊制輪奐翬飛廪稍未充<lb/>
延佇方來後至元三年郡守嘉議公浩善慨然自任命<lb/>
天台楊某直學吳國英節縮浮費為市田圖嵗㑹其贏<lb/>
<pb n="KR4d0521_WYG_010-17b"/>
得錢以貫計若干既而教諭蔣某攝書院事與直學貢<lb/>
某積貲益加又得錢以貫計若干買田三十畆有奇為<lb/>
養士之助公勤懇篤至弗啻視為私家事前所罕有賛<lb/>
之者知事張侯為有力是不可無述元謂蒐財庀工以<lb/>
据髙明凡𨽻于學者皆可居焉也拓疆増庾以食其徒<lb/>
凡以儒名者皆可進焉也孟子曰誦其詩讀其書不知<lb/>
其人可乎知其人者知其心也先生之書具在讀其書<lb/>
而知其心又以知先生集賢聖之大成也二三子其務<lb/>
<pb n="KR4d0521_WYG_010-18a"/>
學哉公西域人果毅有力畧嘗為部使者用法平允方<lb/>
大新孔子廟以雄特稱從事張侯三衢人由科第起家<lb/>
以文行著于時履畆宣勞則程元道姚廷用張珽孔彬<lb/>
孔榮也<lb/>
　　　歙縣儒學修造記<lb/>
天下惟理最大古有是言矣故教修而理明理明而後<lb/>
彛倫叙上帝降衷之心存焉聖人垂世之教行焉曰校<lb/>
庠序者鄉學也曰學者國學也三代而上士逰於學故<lb/>
<pb n="KR4d0521_WYG_010-18b"/>
人人有士君子之行三代而下士逰於客不幸而狙詐<lb/>
傾側之俗成學校之廢興關乎世運之升降嗟虖六藝<lb/>
燔而嬴祚促太牢祀而炎運興創業之君鑒悟前轍嘗<lb/>
有意斯文矣迨夫表章六經則邪侈禁而不行正配孔<lb/>
顔則聖道彰而益大好文令主後先相望厥勲爛焉或<lb/>
者猶議漢儒掇拾殘缺補亡信偽散失本真固當恕而<lb/>
論之訓詁字義矣聽學者因句讀以自求詳定制數矣<lb/>
後之作者有所依据西京專門之業未可少也貞觀䟽<lb/>
<pb n="KR4d0521_WYG_010-19a"/>
義辭累繁猥徒守故習愈磨愈昏必待關洛諸賢東南<lb/>
大老而後能深探而力挽之如日星在天聖心始白於千<lb/>
七百禩之下而吾鄉朱夫子寔與焉觀其釋傳旨嚴如<lb/>
經斷史䋲以麟獲集賢聖大成洞視萬古淵乎㣲哉漢<lb/>
唐以來廣學舍招弟子貟不為不盛然郡縣之學賜書<lb/>
頒田養育士類則自慶厯始至今浙右一區之校積廪<lb/>
如山狡獪者因魚肉之邑學在萬山間猶恨屯膏視他<lb/>
學最號单弱前乎此非倚席不講則假途在告坐視荒<lb/>
<pb n="KR4d0521_WYG_010-19b"/>
茀弗思弗謀教諭趙某自吴興來敦愿好修允愜士論<lb/>
天巧其逢舊尹懸車邑丞進義葉侯巴延攝判書提學<lb/>
政奮然以修葺為己任其西自欞□門堦而升為孔子<lb/>
廟其東自門而入有池焉有橋焉以至正門兩廡論堂<lb/>
朱子祠凡甍桷之黑腐者更之垣墉之缺圮者補之脊<lb/>
者崇之窪者浚之塗之塈之丹之黝之神竒化腐功埒<lb/>
作者諸生請為記且欲聞紫陽之垂法者元愚昧曷從<lb/>
而知吁脱去凡近以逰髙明立志之方也嚴立限程寛<lb/>
<pb n="KR4d0521_WYG_010-20a"/>
著意思修讀之方也下學上逹由是而知天明誠兩盡<lb/>
由是而希聖至若一物一太極則深闢老莊過髙無極<lb/>
之非西江頓悟則深惡掃滅章句以趨西方之誕皆所<lb/>
以扶植孔孟大正人心本於身施之家國天下裕如也<lb/>
聖朝誕錫尊崇設科復古合一世而甄陶之豈私父母<lb/>
鄉哉元雖老矣願與公等共勉之葉侯括蒼人確守㢘<lb/>
行明達吏事輔以文學令行禁止民歌舞之朔望命胥<lb/>
吏駢立堂下聳聽講誦俾知禮義此豈俗吏所能為哉<lb/>
<pb n="KR4d0521_WYG_010-20b"/>
惟我僚宷二三從事之賢協賛攸同是皆宜書姓氏以<lb/>
朂方來俾勿壊<lb/>
　　　汪氏敬義堂記<lb/>
汪氏之先出汪芒氏其在新安則以忠烈為始祖焉東<lb/>
城之隅喬木蒼然而仲逹君居之仲逹承先大夫之遺<lb/>
址益自充拓大構厥宇据乾面離以敬義顔於楣間曰<lb/>
叟其為我記之竊聞孔孟之論敬論義皆本於易其㪚<lb/>
在於方册更僕未易數也文言曰直其正也方其義也<lb/>
<pb n="KR4d0521_WYG_010-21a"/>
君子敬以直内義以方外吾夫子以敬改正者何居正<lb/>
則静而專敬則動而活有味乎哉由是論之敬者守於<lb/>
此而不易也義者施於彼而無不宜也持守講學兼行<lb/>
並進直上而至天徳為學而希聖希天同一機耳或疑<lb/>
告子仁内義外孟氏嘗闢之易之説得無近似乎曰不<lb/>
然義亦敬也孟子言義曰行吾敬而已仲逹少而機警<lb/>
長益慎恭源流二千石之門蚤被三遷之教魁然一佳<lb/>
士也計君之構是堂也而有髙明深靚之觀内營奥室<lb/>
<pb n="KR4d0521_WYG_010-21b"/>
安安言言甘㫖日陳有順無強其奉親也有道矣已而<lb/>
凉風佳日嵗時珍賞良朋四面而至君必倒屣歡迎及<lb/>
升其堂則左圖右書前觴後奕初不待子之請而釃醇<lb/>
擊鮮畧無靳惜實以愛其子以求樂益也愛其子則延<lb/>
賔之禮優矣古所謂陶母之賢者其在兹歟其在兹歟<lb/>
吁一敬之持循衆義之所集也故以之而事親事長則<lb/>
庭無間言以之而酬酢羣動殆見無一之不當名堂之<lb/>
旨深切著明矣君其深思而力勉之哉先大夫徳甫公<lb/>
<pb n="KR4d0521_WYG_010-22a"/>
長余兩嵗嘗於鄉校聨事有一日之雅異時受薦者言<lb/>
出應時須提舉江浙財賦猶嗇取而留贏以畀後之人<lb/>
汪氏之興其未艾也廼為之記<lb/>
　　　一齋記<lb/>
函三為一一為太極萬化之樞紐品彚之根柢也一大<lb/>
為天天道生物首元而為誠之通復者也鴻荒顓蒙為<lb/>
吾始祖一人上下數千年子焉孫焉來者無有窮已猶<lb/>
一粟至千萬粟也雖曰一為數始吾近之而不見其首<lb/>
<pb n="KR4d0521_WYG_010-22b"/>
曷知散而為百千萬億而復歸于一哉易六十四卦重<lb/>
之十二畫是為四千九十六卦始於隂一畫而陽一畫<lb/>
水火木金土質生於地氣行于天百姓日用而不知於<lb/>
天一而生水精一之傳寂寥簡短咸有一徳魚水君臣<lb/>
洙泗一貫猶虞廷君臣告語也知乎一萬事畢淵淵乎<lb/>
深哉吾友吳寜之以一名齋葢取得一以寜人法地也<lb/>
隱居里閈恂恂似不能言事母以孝謹稱友二季怡怡<lb/>
庭無間言以貲雄其鄉而驕矜之色不形嘗以拯施存<lb/>
<pb n="KR4d0521_WYG_010-23a"/>
心延師訓子樂善不倦君子其人哉廼謂余曰子其記<lb/>
諸余謂君大父月壺翁晚年修鍊勤至形神完厚類有<lb/>
道者得一之㫖其有所受顧余將何以復命則曰猶龍<lb/>
翁言地之得一其合於坤之有元否耶人能體坤之元<lb/>
地之一以静為吾心之主舎孔門主一之敬吾將安倣<lb/>
重簷宏敞風露凄潤君燕坐其中事無事焉固為可樂<lb/>
若夫應接羣動猶不能撓此一則虚心逰世雖五兵呪<lb/>
虎所不能加焉往而不浩浩然哉<lb/>
<pb n="KR4d0521_WYG_010-23b"/>
　　　筠軒記<lb/>
吾家居烏聊山麓四世矣室陋甚猥以儒見稱然其可<lb/>
憾者四吾自知之先君子抱子遲暮生不迨養一冝憾<lb/>
少母齡雖髙貧莫具甘㫖二冝憾辛勤哺兒家累幾四<lb/>
百指而伏臘不給三宜憾蚤孤嬰難更事馳騖晚始知<lb/>
學而聖言浩若煙海常懼精力就衰卒未有成四宜憾頃<lb/>
來恇怯退避如畏蛇蝎思欲遵古人髙蹈之誼而跡未<lb/>
超于流俗計無一可者夫以多憾之心而進退於無一<lb/>
<pb n="KR4d0521_WYG_010-24a"/>
可之時是宜行而隱憂臥不安席其自處當何如亦曰<lb/>
無可柰何而安之命也秋漏向永甕牖䟽明霜筠萬枝<lb/>
影落上下老夫於是時亟呼兩兒相與背誦聖賢之書<lb/>
若鼔琴然彼扣則此鳴若撞鐘然機鋒所值頗解人意<lb/>
如昔人負暄食芹自以為至美但未知他人以為何如<lb/>
也須臾即枕夣一丈夫修幹玉立告余曰吾族素蕃碩<lb/>
自黄帝嶰谷受姓以來不屑寵禄於人世少許可汝若<lb/>
可教授爾虚中篇讀之可以練性除妄輕身延年廼載<lb/>
<pb n="KR4d0521_WYG_010-24b"/>
拜謝曰謹受教矣曙分臨盥第五兒桂芳進楮墨請書<lb/>
為筠軒記<lb/>
　　孤也不天二十年矣披閲敬堂遺藁得筠軒記遂<lb/>
　　請舒君道原題圖上豈特文字可傳一時範模百<lb/>
　　世况道原斯文契厚足以相稱第不肖孤摧頺白<lb/>
　　髮迫於老境不能孝顯為可愧耳是月戊申日南<lb/>
　　至孤桂芳泣識之<lb/>
　　　棣華樓記<lb/>
<pb n="KR4d0521_WYG_010-25a"/>
槐塘程氏宋相文清公之宗也有字仲垕者與其兄伯<lb/>
原弟季髙同居友愛因以棣華名樓樓成謁予請記予<lb/>
謂兄弟之愛本諸天而偹諸人亘古今而不可改也夫<lb/>
乾坤大父母震坎艮為男巽離兊為女非若兄弟之倫<lb/>
乎在人以手足為喻者以其同衛心腹也在物以鴻鴈<lb/>
為喻者以其不亂羣也角弓取其内相向束箭取其衆<lb/>
難摧至於棠棣則同幹相依有不相離者由棠棣之華<lb/>
蕚而推其本根則父母所當尊而同氣所當愛較然明<lb/>
<pb n="KR4d0521_WYG_010-25b"/>
矣借使今日登君之樓拾級而上有兄弟先後之序焉<lb/>
柱楹嚴正有兄弟偕立之義焉榱角聮比有兄弟宻勿<lb/>
之情焉牕牖之開闔則樞簨無異制也碧瓦之參差則<lb/>
溝溜無異注也左圖右書晨飱夕酌懽焉以相接陶焉<lb/>
以相語日奉怡愉塤箎迭奏以周公數千年不能一之<lb/>
心而能究圖於公之昆季之門由昔及今而培護益宻<lb/>
英華日宣是紫荆之樹無可枯之年而棣華□韡遂長<lb/>
春之樂矣且公昆季皆人中英俊篤實謙厚知人緩急<lb/>
<pb n="KR4d0521_WYG_010-26a"/>
萬一慿虚望逺其有見於荒野寒烟之際必待夫人舉<lb/>
火而食者量力而周之民吾同胞之心大父母之心所<lb/>
切切焉者也此孝友之所充也腐儒舉論濶䟽如此請<lb/>
槩與好義之士商之則元龍百尺干霄漢矣筠軒唐長<lb/>
孺敬書<lb/>
　<lb/>
　<lb/>
　<lb/>
<pb n="KR4d0521_WYG_010-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠軒集卷十<lb/>
</p>
<p>
</p>
  </div>
</body>
</text>
</TEI>
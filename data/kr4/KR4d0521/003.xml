<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷三</head> <lb/>
    <p>
<pb n="KR4d0521_WYG_003-1a"/>
欽定四庫全書<lb/>
　筠軒集卷三<lb/>
　　　　　　　　　　　　　元　唐元　撰<lb/>
　　五言古詩<lb/>
　　　客齋感興<lb/>
老鸛羽翼長引頸鳴閣閣枝間一么禽清響透寥廓騏<lb/>
驎日千里乃受金羈絡不如退耕牛日斜卧籬落詩窮<lb/>
鼠五技名爭蝸兩角陶公未歸來昨非今已覺<lb/>
<pb n="KR4d0521_WYG_003-1b"/>
　　　又<lb/>
六籍經秦灰訓詁殊有功髙談議漢儒何知爾二蟲後<lb/>
生守一經紛白猶難窮偶然取朱紫驕氣發滿容三傳<lb/>
束髙閣忸怩紫陽翁駿骨已食豆熏衣列房櫳坐令刻<lb/>
木徒見詬常彎弓豈無清苦士秉志如霜松<lb/>
　　　又<lb/>
金性可從革烈燄看瀋流石頑不受鐫錐鑿何時休媧<lb/>
皇始補天事去今悠悠精衛亦何為乃作卒瘏憂海波<lb/>
<pb n="KR4d0521_WYG_003-2a"/>
中不平民疾殊未瘳偶然出郭門蔽港牽千舟坐令栴<lb/>
檀林見此佳麗州生公來說法是中還㸃頭<lb/>
　　　又<lb/>
南飢死即休北飢乃南來昨宵過村墟屋材隨刼灰何<lb/>
但感巾帨驚仆鄰嬰孩寒衣被爾體破甑委牆隈南北<lb/>
共廢壤中臨炯三台譬如同乳兒焉問才不才有來觀<lb/>
風者咄此民窮哉<lb/>
　　　十二月十四日過平望<lb/>
<pb n="KR4d0521_WYG_003-2b"/>
嵗晏意荒荒雲寒低薄日太湖蓄巨浸東走平望驛篙<lb/>
師尋曲港舟尾不容入問爾何所為官醝勢無敵危桅<lb/>
蔽川面黄旗飽風力古初猶淡薄煮海事殊失利源開<lb/>
一孔横放無終極齊魯議莫勝桑孔已破的何如燬牢<lb/>
盆亭户改耕織吾民戒口爽大官減供給折衡人不爭<lb/>
區區陋智術<lb/>
　　　送周繼善𢎞道之廣東<lb/>
讀書坐髙閣城隅聴朝鶯粲粲瓊樹枝依依兄弟情中<lb/>
<pb n="KR4d0521_WYG_003-3a"/>
途忽險艱功虧嘆無成冷宦適為累飄然遂遐征遊吳<lb/>
返故廬簡櫝申前盟堂虚竹風入新涼拂冠纓於焉訪<lb/>
古寺逶遲幽澗行汲井潄我齒倚枝看巖耕如何塵坌<lb/>
牽雨雪淹歸程人事好乖異語别令心驚遥遥指嶺海<lb/>
蠻花掇芳英趍庭篤禮訓所貴匪金籯願言思公子春<lb/>
草日日生<lb/>
　　　夜坐<lb/>
平生愛熟睡常與佳夢期萬事坐不理百拙何所思當<lb/>
<pb n="KR4d0521_WYG_003-3b"/>
其擁衾寐驚呼殊不知日晏未進饋睢盱眼生脂如何<lb/>
夘申縳不作泥中龜踞几對書史口誦而心惟燈明欲<lb/>
語我鷄聲一何遲吟肩苦山立不計毛髮衰老學宜自<lb/>
攻振懦真吾師支離華山叟吾道分兩岐<lb/>
　　　觀羅仙石上狼迹<lb/>
仙家養白狼能與天地老朝飲崑崙源暮食蓬萊草羅<lb/>
腰忽騎來謂是此溪好惟餘石上迹落落不可掃隂陽<lb/>
日夜移人生誰自保仙人久亦化石色白皓皓老牛工<lb/>
<pb n="KR4d0521_WYG_003-4a"/>
礪角牧豎卧秸藁陵谷易變遷萬事幾顛倒我生後千<lb/>
載胡不遇公早無方制頽齡有恨縈離抱但聞橋下水<lb/>
喧豗流浩浩<lb/>
　　　酒醒作<lb/>
小閣酒初醒雨鳴林下屋夜深境彌清宿鳥翻叢竹披<lb/>
衣剔殘燈展衾幽夢續塵勞憚江海野性羣麋鹿始看<lb/>
風雪晨林花今䔩䔩餘齡諒能幾居然髩毛秃胡為騖<lb/>
虛名巖耕期抱犢<lb/>
<pb n="KR4d0521_WYG_003-4b"/>
　　　雨齋社日<lb/>
細雨濕青山澹然見林姿衆樹未云緑對此芳菲時鄰<lb/>
僧俟我至竹下茶烟遲既來興易盡未往還牽思枌榆<lb/>
田父醉陌上行扶兒忽復念閭巷三年違祭祠豈無一<lb/>
杯羮笑語同齊眉丹墨方為累掩卷聊自嗤<lb/>
　　　哭亡友潛夫洪主簿<lb/>
我有古時劍藏之三十年當年為君舞謂我名龍泉我<lb/>
有古時琴尾焦猶著絃當年為君彈六月飛霜天收劍<lb/>
<pb n="KR4d0521_WYG_003-5a"/>
入寶匣光怪常自纒挂琴在幽窓誤觸風蕭然知音諒<lb/>
靡存淚下如奔川<lb/>
　　　又<lb/>
古道無人行古鏡無人照今人自今人安得古人調平<lb/>
生蚤樹立恥以名自釣有口不論錢頗被同儕笑過門<lb/>
讀我書電眼閱衆妙偶然共快飲岸幘欲大叫立談古<lb/>
樹間解帶圍十抱送之出柴扉又愛山光遶百年大槐<lb/>
柯更賀迺成弔俱亡人與琴無復聆清嘯伊人鐵作肝<lb/>
<pb n="KR4d0521_WYG_003-5b"/>
舉世梔為貌九原雖不起佳兒尚能肖<lb/>
　　　又<lb/>
跛鼈强登山騏驥日千里勉焉那得近流汗血盈指當<lb/>
時同隊兒孰敢窺涯涘比長肆成章萬言直杯水師說<lb/>
早能持乃自吳校始所至奪重茵仕途觀素履如何山<lb/>
中縣氷火遭禨鬼秋風黯黄落日就暵肌髓余時震澤<lb/>
還執臂各歡喜君言需小康共此盃炙美蹉跎風雪晨<lb/>
蒲伏城東市斯人死不亡馨香化蘭芷嵯峩匪岱嵩光<lb/>
<pb n="KR4d0521_WYG_003-6a"/>
芒即箕尾但悲平生言何繇再傾耳<lb/>
　　　五月十七夜極熱<lb/>
祝融始嚴駕朱鳥爭呀呀羲輸向西頽列宿森如麻缺<lb/>
月翳復吐熇熇蒸癡蟇林風靜不發起坐徒興嗟髮短<lb/>
恨不髠渾汗煩搔爬螢光善開闔乗機助紛挐幽禽寂<lb/>
無語蚓竅工淫哇翻思水仙府蕭瑟魚龍家𤣥珠出海<lb/>
藏鮫綃織天葩綽約自玉肌勞生同縮蝸煎熬閱寒暑<lb/>
髩色倏已華念汝四序更白露凌蒼葭達人㑹至理與<lb/>
<pb n="KR4d0521_WYG_003-6b"/>
時同變化葆光匪外榮嵗晏期無瑕<lb/>
　　　九月四日池上泛舟對菊分韻得菊字與鄭元<lb/>
　　　章遊二生并兒桂同往<lb/>
今日天無雲秋氣轉清穆駕言臨深池盪槳追幽矚須<lb/>
臾層波生疾響振林木船頭載芳醥船尾插時菊延縁<lb/>
入葦間頗驚鷗夢熟魚跳供糝羮登俎間野䔩咄此文<lb/>
翰侣胡為在空谷邂逅適清娛詎嗟毛髮秃緬思平生<lb/>
遊嵗月如轉燭舊交日彫零新知欣在目尚煩澆磊磈<lb/>
<pb n="KR4d0521_WYG_003-7a"/>
羇懷庶云足作詩寄來曽剰欲題脩竹<lb/>
　　　郡庠上宣差詩時卒伍有豪横者公為除害士<lb/>
　　　民悅之<lb/>
吾聞段太尉一麾守涇城于時王子晞領節居行營士<lb/>
卒縱無賴持刃誰敢嬰入市刺釀翁酒由地中行太尉<lb/>
奮髯㦸撫几氣不平繫囚十七輩斷脛令人驚至今青<lb/>
史間燁燁垂令名山城聚惡少迺者何縱横蜂奔而蟻<lb/>
附鬼嘯連鴟鳴婦女被羅織貨賄成丘京投鼠恐忌器<lb/>
<pb n="KR4d0521_WYG_003-7b"/>
城狐任紛爭一朝竒禍作衆矢遭彈抨使君坐堂上叱<lb/>
咤風雲生黎氓願嘬肉部伍思分羮犂庭掃窟宅邦憲<lb/>
其敢輕投畀禦魑魅械束軀莫攖民痛昔未蘇汝罪今<lb/>
貫盈徽人去大憝三市收竒贏頗聞負郭農相率趨東<lb/>
耕栁子既美段斯文叶韶韺我今頌使君實為善者旌<lb/>
續當鐫樂石千載常崢嶸<lb/>
　　　九月二十七日元與潛夫伯初小飲市樓季文<lb/>
　　　後至酒酣慷慨懷舊情不能已<lb/>
<pb n="KR4d0521_WYG_003-8a"/>
飲酒豈不佳所貴得其儔良朋既已至上我隣家樓樓<lb/>
髙極四望萬室如鱗稠紫陽接前榮屋西揖浮邱郭索<lb/>
來數輩從横類戈矛復有筥中魚果核亦易求清言領<lb/>
道要諧謔非所投感舊屢惻愴論交重綢繆雲間有雙<lb/>
鳥意氣横九州豈同鶩與雞爭食而包羞紛紛黄落中<lb/>
青山無悔尤<lb/>
　　　聞禽<lb/>
端居謝煩跼適與幽夢期春風吹好禽鳴此髙樹枝披<lb/>
<pb n="KR4d0521_WYG_003-8b"/>
衣步前除喜及芳菲時雜花始向榮疎栁稍已滋<lb/>
　　　十月十九日曉夢中作四句續成一篇<lb/>
夜夢吾少母懽言進清盃覺來淚盈眥雨屋雞聲催今<lb/>
晨梳我頭髮白如銀哉榮貴競時好漭漭牕中埃<lb/>
　　　城中少佳樹<lb/>
城中少佳樹有亦不可即自吾來山中面對好顔色雲<lb/>
生影披披濃淡各有適朝暾羅竒姿軒然見離立堂虚<lb/>
勢若圍鳥上翼斯革須臾風雨喧白晝鬼神入河漢疑<lb/>
<pb n="KR4d0521_WYG_003-9a"/>
傾崩螭蛟驚鬬格收聲向寥寂冉冉睇空碧游方始自<lb/>
厭侯門事長揖聊從山中居願惜倦飛翮即事愜清賞<lb/>
於焉瀉中臆<lb/>
　　　九月五日登任守釣石識許友山奉簡<lb/>
羣岡莽若奔清溪自環遶中有石巍峩萬古白日照天<lb/>
監佞金人犧牡棄九廟如何得良牧燠休縈寸抱育子<lb/>
從姓任户至扶耋耄行春投釣竿適興取邂逅方來式<lb/>
歌舞勿拜同思召清遊值秋晚蟬冷無留噪登危未用<lb/>
<pb n="KR4d0521_WYG_003-9b"/>
扶撫石一大叫揮盃急酹之萬壑風鳴竅樵豎怪清狂<lb/>
往往拍手笑後乗且勿驅前林明晚燒<lb/>
　　讀鄉先達羅尚書作任守碑有育子禁問老人及<lb/>
　　召伯甘棠等事故及之<hi>遶實照切燠休並去聲</hi>
　　　余自二月望因疾止酒至七月朔凡一百三十<lb/>
　　　五日立秋後喜雨雨後早涼始進一杯<lb/>
邴原本好飲對酒不肯喫淵明逃麯蘖止酒見篇什平<lb/>
生揮大白號呼聞四壁柰何衰疾攻餔糟亦驚惕閉門<lb/>
<pb n="KR4d0521_WYG_003-10a"/>
玩處女堅壁禦强敵今晨葛衣輕秋樹涼淅淅呼兒進<lb/>
一杯借我童孺色昔聞重剛制無乃衛生術茗椀分策<lb/>
勲醉鄉戒深入<lb/>
　　　二十日山中大風憶吳㑹作<lb/>
我昔遊吳㑹衝風攪迴廊牕户自敲戛秃柏摧長楊起<lb/>
視五湖波飄忽失帆檣勸公無渡河蛟鰐齒如霜中流<lb/>
幾遇坎膽掉神茫茫吾鄉山作屏百摺相揜藏日遲塵<lb/>
不動微波皺横塘夢囘驚疾吹氣勢欲撼床尚疑陶朱<lb/>
<pb n="KR4d0521_WYG_003-10b"/>
公散髮弄滄浪安居申前警終焉嗤面牆豈無白鷗天<lb/>
駕此一葦航<lb/>
　　　二十三日疝疾作無寐感懷<lb/>
平生有髮僧此事我知我羈棲仍卧痾湯熨何繇假空<lb/>
齋無人迹日光穿漏瓦照我床上衣紛紛馳野馬飢鼠<lb/>
窺桮盤驅之復來下薄暮兒子歸有懷聊與寫落葉不<lb/>
知愁勢急風兼打燈昏欲屢挑貪睡童陽啞抑憂轉頑<lb/>
耐孰謂真衰惰酒聖客可麾詩豪猶未舍<lb/>
<pb n="KR4d0521_WYG_003-11a"/>
　　　釋懷<lb/>
山中朝聞鶯向夕又聞鴂何況不知名禽聲競啁哳窺<lb/>
案愛凝塵門外罕來轍居然著一翁行坐把書冊何以<lb/>
降睡魔茶甌頻一啜平生累綺語天私廣長舌晚似支<lb/>
床龜閉息甘百拙虛舟足用世怒臂寧當轍持之問青<lb/>
山可以較優劣青山了無言晴雲自明滅<lb/>
　　　山頭兩好樹<lb/>
山頭兩好樹緑葉方華滋朝日上曈曈夕飇披拂之念<lb/>
<pb n="KR4d0521_WYG_003-11b"/>
此長久根不為霜雪移飢鶻從何來奮竦不自持托身<lb/>
既得所巢妃與其兒出則攫百鳥碎腦無流脂勿遭壯<lb/>
士嗔丸擊當離披繁枝詎能庇但驚華葉衰荆舒恨閩<lb/>
子咄咄空自悲范陽腹如瓠赤心終見欺聊為雙樹篇<lb/>
庶效青蠅詩<lb/>
　　　二月二十九夜半起聞鷄聲<lb/>
生無諧俗韻萬事付不理忍窮已爛熟幸不皺眉宇攜<lb/>
書學山棲蹉跎易寒暑其中大快意鷄聲落吾耳羣雄<lb/>
<pb n="KR4d0521_WYG_003-12a"/>
擣虚囘決勝鼓不死長楊羽獵過助叫擒蒼兕萬松立<lb/>
濃隂天清捲風雨多情誤竹肉無譜翻宫徵自吾得此<lb/>
聲大勝享醇醴明當語旁聞咄笑不自已想像迹已逃<lb/>
居然書溢紙㑹有賞心人撫床中夜起<lb/>
　　　疏齋盧公題郡學先賢閣余府推次韻命元同<lb/>
　　　賦<lb/>
翳翳嘉樹隂穆肅初夏時髙閣一以眺凝神練川涯況<lb/>
兹文翰侶昕夕勤經菑藩僚率多暇詠歌在泮詩祥刑<lb/>
<pb n="KR4d0521_WYG_003-12b"/>
悟公理内顧無纎私文彩増煥飾襟佩相追隨永懷紫<lb/>
陽墟燁燁垂清規中流激頽波涵泳遂所怡珠貝爛盈<lb/>
把遺我不復辭尚聆清言要豈恨還山遲<lb/>
　　　九月初三日曉夢亡弟清之兼懷少弟成之<lb/>
晨光度疎牖旅夢方蘧蘧季也墮我前曉然見長軀趣<lb/>
裝欲有適所畏在簡書出門再三顧别意何躊蹰天清<lb/>
鐘入耳叫鴈驚黄蘆幽戸無白日宿草停輀車為君一<lb/>
酸鼻推枕成欷歔<lb/>
<pb n="KR4d0521_WYG_003-13a"/>
少弟殊可念被髮夢北堂戒公無渡河蛟鰐齒如霜念<lb/>
汝亦何尤自顧成佯狂收骨㑹有歸漭漭崇松岡少壯<lb/>
不自保我老宜悲傷悲傷不可言涕下霑衣裳隣鷄罷<lb/>
三號薄帷明月光<lb/>
　　　村前一大樹<lb/>
村前一大樹衰朽嵗月移絜之百丈長空有摩空姿四<lb/>
垂垤螻蟻巨腹藏狐狸積雨所灌浸野火燒炙之一朝<lb/>
勢甚急西北狂風吹大聲若震霆驚倒村中兒壞屋四<lb/>
<pb n="KR4d0521_WYG_003-13b"/>
五間織婦傷其眉此物久不除蹉跎成禍基拔去眼中<lb/>
釘槎牙化平夷傍株有嘉䕃衆愛扶疎枝<lb/>
　　　十一月初十夜客窓言懷<lb/>
平生愛獨卧獨卧春融融飲酒豈在多但貴衰顔紅晚<lb/>
餐近亦廢脾神尚清通猶憐燭下讀兩目磨青銅常恐<lb/>
梗靈扃揜卷不待終有如猿竊果既去尋舊蹤永思古<lb/>
人心𣺌𣺌飛㝠鴻窮追恨不前退懦當自攻太息重太<lb/>
息窓竹揺霜風<lb/>
<pb n="KR4d0521_WYG_003-14a"/>
　　　日取霜葉供地爐作<lb/>
乾葉下晴簷凄凄仍索索向來散衢枝喧啾巢鳥雀午<lb/>
隂欲蔽空何畏炎曦灼風霜一以厲榮悴殊今昨取之<lb/>
壅地爐稍稍青煙作本無貞堅質焰收嗤劣弱牆東汲<lb/>
古井草帶相纒絡幽泉借潤色鮮新尚揮霍物微變化<lb/>
間根柢重所託<lb/>
　　　再題霜葉<lb/>
昨日落一葉葉落仍今朝落之又落之仰首窺脩條童<lb/>
<pb n="KR4d0521_WYG_003-14b"/>
子戒掃除翕忽盈堂坳天風亦戲劇投隙敲巾袍我家<lb/>
大江東觚櫝夙所操一從守微官枯寂同僧寮愛飲恥<lb/>
空罍抱膝徒長謡欲歸歸未得𣺌𣺌川途遥我不如木<lb/>
葉放蕩能超揺於身不拘束於人逃譏嘲出門語青山<lb/>
日薄飢烏號<lb/>
　　　十二月二十六日曉度車盤嶺<lb/>
纎纎月吐翳耿耿星囘天風霜劓刖人積雪盈道邊度<lb/>
橋頓腰脚探䇿不敢前荒村絶鷄犬列宿瞻髙懸暫憩<lb/>
<pb n="KR4d0521_WYG_003-15a"/>
何人門激澗聆飛泉胡為倦行役纒糾區中縁老妻喜<lb/>
我歸下堂趣烹鮮兒曹喜我歸跪請誦新篇孫雛列成<lb/>
行眉目秀且娟我老不自休微名若浮煙於世既無補<lb/>
有文何足傳願為農丈人勇撤博士氊形靜神亦安庶<lb/>
幾樂餘年<lb/>
　　　十一日發舟宿浦口十二日過街口與鄉人畢<lb/>
　　　仲常同舟仲常浙東稅官<lb/>
好爵磨世鈍微官生白髮往來三十年幾見篷上月故<lb/>
<pb n="KR4d0521_WYG_003-15b"/>
人致青雲倏隨飛鳥沒在者天一涯胡能慰飢渴篙鳴<lb/>
柂并舉忽忽又明發羞囊亦何有耿耿不可奪行當過<lb/>
桐瀨永走客星活髙風徒仰止吾事正迂闊為謝同舟<lb/>
人官曹分冷熱<lb/>
　　　日閱灘險入歙境七日<lb/>
長灘七日程狠石相與角一罅劣容舟古人昧疏鑿巨<lb/>
靈煮隂火百沸釜中作喧豗轉地雷傍觀驚膽落篙師<lb/>
亦慣見解迎知脈絡飽飯不償勞沽酒令軟脚吾人太<lb/>
<pb n="KR4d0521_WYG_003-16a"/>
勞生外物從揮霍攻苦償青燈老大供一噱咄咄何所<lb/>
成躬耕負秋穫命也可柰何固窮慕先覺抛書付年少<lb/>
歸休守禪縛<lb/>
　　　詠程塾池亭景三十五首<lb/>
　　　登山<lb/>
岱峩趺配林海瀰摽碣石㝠㝠登山道於然資拾級巖<lb/>
谷中呀張竹樹外蒙宻有如桃源境導以榜舟入<lb/>
　　　秀野堂<lb/>
<pb n="KR4d0521_WYG_003-16b"/>
新安舊澗瀍赤舄云歸休吾心豈獨樂畎畝同懷憂偶<lb/>
然藝花竹四面春浮浮夢想五雲深清光瞻冕旒<lb/>
　　　漸入佳境<lb/>
長康喜啖蔗舌本味有餘豈知達人心雋永傳家書杳<lb/>
焉塵外蹤曳杖寧徐徐垂堂有前警徒步如安車<lb/>
　　　半山吟所<lb/>
烏巾上有天穏足視平地斜陽界石壁烟霏染襟袂長<lb/>
吟吐古音浩思入無際怪藤工屈盤坐閱人間世<lb/>
<pb n="KR4d0521_WYG_003-17a"/>
　　　倚山書堂<lb/>
堯廷文思深寶玩出羣玉尚餘天語香夜半光煜煜湛<lb/>
恩延奕葉倚山書柱屋有琴不敢彈悲隨鸞鳳觸<lb/>
　　　路通脩竹<lb/>
楊朱誤多岐道以通為直稽首虚心仙漫岡排萬碧醉<lb/>
題認欹斜永嘯破幽寂怪石蹲其旁微勞憩腰膝<lb/>
　　　蒼雪闌干<lb/>
坡仙善遊戲竹以蒼雪名繽紛㸃䦨干值此天風生曦<lb/>
<pb n="KR4d0521_WYG_003-17b"/>
輪亦慆慢孰取陽剛精勿以色見我剪水同其清<lb/>
　　　逺開圖畫<lb/>
遥繪拜新號髣髴宵夢真突來浮邱峯寸碧窺簾旌羣<lb/>
岡列萬騎屯擁紛相迎鵝溪練萬丈天孫下垂精<lb/>
　　　極髙<lb/>
隨地有極髙遐想崑崙頂箕揚斗挹漿下接寒芒耿神<lb/>
之化為石日月山中永鳳夘遺蓬山笑拊微醺醒<lb/>
　　　梅邊竹外<lb/>
<pb n="KR4d0521_WYG_003-18a"/>
梅筠三葉心張皇觀晚節羮調驗鼎實粉香紛玉屑石<lb/>
床如砥平年侵乾蘚裂懷古發新題愧我筆無舌<lb/>
　　　蔬圃<lb/>
平生用物精肥遯蒔蔬圃如何食肉相亦識牆薺苦剪<lb/>
韭垂新春烹葵挹零露濯膩銷紛奢此味妙今古<lb/>
　　　桃李蹊<lb/>
桃李在公門其人古伊周堂堂毗萬㡬歸來樂一丘行<lb/>
道集瓦礫寧遺珠履羞至今稱舊園賤子追清遊<lb/>
<pb n="KR4d0521_WYG_003-18b"/>
　　　桃李園<lb/>
無言下成蹊戢戢春風樹斛量溢佳實鑚核戎甚愧諸<lb/>
孫似方朔隊魚總清慧課勩此窺園頗解陸生意<lb/>
　　　春色茅簷<lb/>
人間春色媚迺在茅簷間烘曲成直身豈曰衣裳單一<lb/>
洗紈綺習亹亹醇風還寒梅結世好早弄枝頭斑<lb/>
　　　成趣亭<lb/>
云何天機成陶公淡世味邇來屋其中花果分位置山<lb/>
<pb n="KR4d0521_WYG_003-19a"/>
童敲茶臼應有佳客至脫㡌髮蒙茸挂在蟠梅樹<lb/>
　　　紅翠亭<lb/>
嬋娟絶流注黛假風中雲我寧種竹桃鐵帚麾妖氛紅<lb/>
紅與翠翠非襦亦非裙一篆古龍涏宴坐娛朝曛<lb/>
　　　百花頭上<lb/>
梅居百卉先山在最髙處政須第一流著屐常來去心<lb/>
探太極妙如持濟勝具翠禽噤無語月照横斜樹<lb/>
　　　整屐<lb/>
<pb n="KR4d0521_WYG_003-19b"/>
阮生好蠟屐一生著幾緉齒齒陟苔階翛然絶塵想萬<lb/>
竹如受圖頻敲振幽響新梢看拂雲為謝饞夫餉<lb/>
　　　萬玉<lb/>
意足兩三竿吹萬喧地籟塗山委玉帛朝披成一快殺<lb/>
青書租庸餘韻風月外被褐懷其珍猶期魯公拜<lb/>
　　　嘉慶莊<lb/>
后皇錫嘉種始出京華間金錢買寸核甘脆傳人寰坐<lb/>
看火雲蒸玉甃沈清寒散髮乗天風不用嫌整冠<lb/>
<pb n="KR4d0521_WYG_003-20a"/>
　　　晚翠莊<lb/>
松柏森晚翠凛凛雪霜晨髙枝蝨其間嵗見蠟丸新乖<lb/>
龍割右耳葉大包根身居然入湯劑暑氣銷氤氲<lb/>
　　　樵逕<lb/>
牆腰取逕微呼童入山中露濃濕雙屨詰曲嵌厓通斧<lb/>
斯青瑶枝帶以山花紅烹茶聞烈響慎勿燃焦桐<lb/>
　　　桃源路上<lb/>
桃源昔迷途今日天光開猶逢古衣冠共此清談哉愛<lb/>
<pb n="KR4d0521_WYG_003-20b"/>
枝不為薪摘實看瓊瑰嫣然一笑粲蝶蜂毋見猜<lb/>
　　　錦繡鄉中<lb/>
春風錦繡堆管領屬花木羣芳擁後先成此百和香綸<lb/>
巾風披披邀客來相羊亭午坐石間臨風揮一觴<lb/>
　　　向陽花木<lb/>
陽和煦萬類花木生精神重隂自寒沍見此黍谷春棠<lb/>
花翻作洞錦帶如垂紳剛明君子操寸念全天真<lb/>
　　　脩景<lb/>
<pb n="KR4d0521_WYG_003-21a"/>
化國日景長至人澹無為掃除伐性具稍受薰風吹葵<lb/>
榴媚時景薝蔔光陸離願言享黄髮金石庶不移<lb/>
　　　晚香<lb/>
東籬居震位南籬見佳山隠然陶令居心共秋花閒姬<lb/>
公昔大聖居東多苦顔全髙返林壑戲袖方斕斑<lb/>
　　　攀桂<lb/>
攀桂承家風丹梯上蟾闕買書教兒子青氊我舊物沂<lb/>
水澡爾身咸池晞爾髮明當上賢闗穏送霜天鶻<lb/>
<pb n="KR4d0521_WYG_003-21b"/>
　　　耐久交<lb/>
紛紛世道交勢利不自保歸來拊竹石一笑成絶倒豈<lb/>
無同心枝傲睨天地老人間耿青史猶知稱管鮑<lb/>
　　　好景<lb/>
萬木垂秋實寒林燦青黄風霜日凌厲噀齒含天漿未<lb/>
須羨吳姬入手三日香膝前環令兒好景思無疆<lb/>
　　　平安道中<lb/>
佳竹報平安何年構深洞青瑶懸四壁縱横若機綜狹<lb/>
<pb n="KR4d0521_WYG_003-22a"/>
道劣容人輕飇時自送石磴卧蒼苔如山常不動<lb/>
　　　春草池塘<lb/>
草生覆平池謝老夢非夢千載足神交微風助吟諷黄<lb/>
閣割浮榮退尋幽沼弄手澤奕世傳雲深偃翁仲<lb/>
　　　弄月池<lb/>
青瑶削底裏了無泥土腥秋水清若空瀉竇常泠泠幽<lb/>
人弄明月況值酒初醒寒光竦毛髪梁笱涵三星<lb/>
　　　益清池<lb/>
<pb n="KR4d0521_WYG_003-22b"/>
舂陵有佳嗜芙蓉香益清池上月痕淡池邊人獨行天<lb/>
機𦕈今古政爾同斯情飛鷗何許來露盤為之傾<lb/>
　　　千里池<lb/>
我聞陶朱公養魚在深池玲瓏遶萬石魚行渠得知積<lb/>
貨致邱山我心澹無為他年費雷雨觀此變化時<lb/>
　<lb/>
　<lb/>
　筠軒集卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠軒集</head>
    <p>
<pb n="KR4d0521_WYG_000-1a"/>
欽定四庫全書　　　　　集部五<lb/>
　筠軒集　　　　　　　　别集類四<hi>元</hi>
　　提要<lb/>
　　　　臣等謹案筠軒集十三卷元唐元撰元字長<lb/>
　　　　孺歙縣人與洪焱祖俞趙老號新安三俊泰<lb/>
　　　　定丁夘以文學授平江路學録再任建徳路<lb/>
　　　　分水縣教諭以徽州路學教授致仕卒集中<lb/>
　　　　朱克用總管詩會序作於至正乙酉自題七<lb/>
<pb n="KR4d0521_WYG_000-1b"/>
　　　　十七嵗推而上之生於宋咸淳五年己巳蓋<lb/>
　　　　其始終當元盛時故所作多和平温厚之音<lb/>
　　　　極為虞集所推許又嘗著易大義見聞録諸<lb/>
　　　　書於經術頗深其議論亦不詭於正特元以<lb/>
　　　　鄉校禄終其身未嘗入官臺閣而集中有扈<lb/>
　　　　從灤陽清暑四詩玉堂夜直詩及察罕諾爾<lb/>
　　　　李陵臺諸詩未喻其故疑嘗從人扈蹕上都<lb/>
　　　　有所酬和而傳寫者脱其標題也据朱文選<lb/>
<pb n="KR4d0521_WYG_000-2a"/>
　　　　行狀元有敬堂襍著思樂襍著吳門襍著分<lb/>
　　　　陽襍著金陵襍著藂稿幾七千篇分為五十<lb/>
　　　　卷乃其子桂芳手輯故集中間有桂芳題識<lb/>
　　　　此本為程敏政編入唐氏三先生集者僅詩<lb/>
　　　　稿八卷文稿五卷則其所佚固不少矣案元<lb/>
　　　　史方技傳述元代塑像精妙者為劉元諸人<lb/>
　　　　而此集有王才塑工贊稱中州塑工精妙逺<lb/>
　　　　甚飛土為像切中繩墨太原王才實超等倫<lb/>
<pb n="KR4d0521_WYG_000-2b"/>
　　　　是元時工此藝者尚多亦可以補史所未備<lb/>
　　　　云乾隆四十三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0521_WYG_000-3a"/>
筠軒集原序<lb/>
詩以格髙為第一三百五篇聖人所定不敢以格目之<lb/>
然風雅頌體三比興賦體三一體自有一格觀者當自<lb/>
得之於心自騷人以來至漢蘇李魏曹劉亦無格卑者<lb/>
而予乃創為格髙卑之論者何也曰此為近世之詩人<lb/>
言之也予於晉獨推陶彭澤一人格髙足方嵇阮唐惟<lb/>
陳子昂杜子美元次山韓退之栁子厚劉夢得韋應物<lb/>
宋惟歐梅黄陳蘇長翁張文潛而又於其中以四人為<lb/>
<pb n="KR4d0521_WYG_000-3b"/>
格之尤髙者魯直無已上配淵明子美為四也吾州在<lb/>
萬山間詩人不少朱文公早為胡邦衡以詩人薦公配<lb/>
享孔庭人品近孟子不止於詩唐長孺諱元自里中來<lb/>
訪出詩五十四篇始年三十六嵗其所以可人意者格<lb/>
髙也何以謂之格髙近人之學許渾姚合者長孺掃之<lb/>
如粃糠而以陶杜黄陳為師者也藝圃有作所謂小園<lb/>
僅百步者凡十六句似乎擬陶後二首亦然予為題曰<lb/>
藝圃小集而序之以歸博讀精思而苦於吟進可量哉<lb/>
<pb n="KR4d0521_WYG_000-4a"/>
大德八年甲辰九月二十日同里方回萬里敘<lb/>
元頃自金陵南軒代還寓隠問政山中性資頑鈍凡以<lb/>
遊戲筆墨取重士林者一無能焉惟日繙閱舊書早嵗<lb/>
所未悟者如戸牖搴開遽登堂室急如破竹迎刃而解<lb/>
及為應俗文字每因平旦清明纔一觸所思浩浩乎覺<lb/>
其來之易無向來囁嚅艱澁之狀心私竊喜況在金陵<lb/>
時㑹繼學侍御王公夢臣侍御張公甚加稱引志行晉<lb/>
仲公日承磨裨各賜贈言如拱璧而歸古人所謂閉門<lb/>
<pb n="KR4d0521_WYG_000-4b"/>
造車出門合轍亦一時之竒遇也自已夘至丙戌凡八<lb/>
年得詩文若干今去其大半文得若干詩得若干命生<lb/>
徒繕寫求同志者訂焉削之又削取百十於二三始遂<lb/>
吾志莊生所謂道在稊䆉雖不足熟饜人腹然生意所<lb/>
發或以為可觀非愚之所望也至正丙戌九月望七十<lb/>
八翁唐元自序<lb/>
</p>
<p>
</p>
  </div>
</body>
</text>
</TEI>
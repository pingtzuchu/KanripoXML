<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷七</head> <lb/>
    <p>
<pb n="KR4d0521_WYG_007-1a"/>
欽定四庫全書<lb/>
　筠軒集卷七<lb/>
　　　　　　　　　　　　　元　唐元　撰<lb/>
　　七言律詩<lb/>
　　　海門潮<lb/>
海門東望樹蒼蒼劃見銀濤混𣺌茫萬古月華同進退<lb/>
千山雲影互低昂魚龍失勢移新穴鷗鷺忘機不亂行<lb/>
估客倚篷心膽掉潮平釃酒酹斜陽<lb/>
<pb n="KR4d0521_WYG_007-1b"/>
金輪湧出海門開萬皷聲喧一線來吳越中間分島嶼<lb/>
乾坤上下變風雷幸無鰌舞張旗幟信有胥魂吸酒盃<lb/>
古往今來幾翻覆中天不動拱三台<lb/>
　　　拂郎國獻天馬<lb/>
西戎獻馬大明宫九尺頭昻立朔風身遶黒雲蹄踐雪<lb/>
眼明紫電骨如龍圉人飫豆須三品明月當盧映兩<g n="騣-凶+_鬯-匕">]□</g>
雉貢越裳周道盛歡歌重見入居庸<lb/>
駿骨西來路幾程涉殘滄海覺身輕一尋向上真非畫<lb/>
<pb n="KR4d0521_WYG_007-2a"/>
萬馬皆瘖不敢鳴玉署詞臣揮賛筆虬髯使者被恩榮<lb/>
可憐漢武窮兵日得似天朝賀太平<lb/>
　　　淵明菊<lb/>
誰錫嘉名配往賢香生髣髴義熈前孤髙莫比閒情賦<lb/>
慘澹如思述酒篇白白黄黄荒圃地風風雨雨晚秋天<lb/>
縱殘不受塵沙汙百卉中間節最堅<lb/>
　　　東作<lb/>
垂白村翁懶出門兒孫活計在田園雷掀地上龍蛇窟<lb/>
<pb n="KR4d0521_WYG_007-2b"/>
雨暗江南桑柘村曉起荷鋤山月白暮歸濯足澗流渾<lb/>
芹芽笋茁供厨饌耕鑿難忘聖代恩<lb/>
　　　三月三日初度<lb/>
八十山翁秃鬂蒼衰殘何計硯田荒眼看稚子頭皆白<lb/>
夣想故人天一方有手尚堪揮酒盞當塲誰敢論文章<lb/>
賜衣一襲君恩重門巷風清拂袖長<lb/>
　　　花朝訪朱元輔不值<lb/>
白版橋邉水帶沙穿深度宻訪君家䋲床棐几門㣲掩<lb/>
<pb n="KR4d0521_WYG_007-3a"/>
野逕山蹊桃始華處士未歸籠有鶴耕夫纔饁樹啼鴉<lb/>
知音不遇空囘首獨立東風幾咄嗟<lb/>
　　　近苦目熱齒疼<lb/>
老去都慿造物兒潘郎何恨鬂成絲身如大樹頻生菌<lb/>
眼似明河詎有脂擬借麻姑搔癢具浪傳淵客泣珠為<lb/>
直須靜黙安靈府驅盡閒愁聽奕棋<lb/>
百年四萬日垂老三十六牙城早空老去寃親情頓減<lb/>
俗間毁譽恐非公長康啖蔗扵形外杜老㸔花似霧中<lb/>
<pb n="KR4d0521_WYG_007-3b"/>
甚笑懲羮憂熱惱氷虀百甕策神功<lb/>
　　　扈從灤陽清暑<lb/>
漢皇移蹕向囘中風伯清塵暑氣空驂乘文儒承顧問<lb/>
獻𤓰父老撫疲癃夷王逺致金駞座宿衞頻分玉韔弓<lb/>
萬嵗千秋奉明主此行逰獵得非熊<lb/>
萬里提封掌握間離宫風露占清寒乗輿纔動關星象<lb/>
御食精調領大官金齒蠻王來獻寳玉堂學士摠彈冠<lb/>
惟應逰豫安中外萬嵗齊呼天可汗<lb/>
<pb n="KR4d0521_WYG_007-4a"/>
令下趨燕早離秦龍城風露正侵人上方寳劔光馳道<lb/>
大駕金根警蹕塵千里桑麻觀樂土三時鼎爼得賢臣<lb/>
善調玉體清凉國聖厯宜過億萬春<lb/>
尚覺尭居古兾方鈎陳太乙暮蒼蒼稍同漢室清凉殿<lb/>
不比南朝石步廊味薦猩唇來島嶼囊盛馬乳挹天漿<lb/>
遥知煇翟承君寵下士何由望末光<lb/>
　　　次韻周彦明<lb/>
纔出城南眼倍明周園讌集客非生漁家結屋通隣好<lb/>
<pb n="KR4d0521_WYG_007-4b"/>
水廟飄香度竹清曳杖毎愁苔逕滑開軒初愛葛衫輕<lb/>
路人偶識先生面怪我媻跚勃窣行<lb/>
築屋南宫牕戸明堦閒一任紫苔生石橋誤覔天台路<lb/>
竹院平吞練帶清林果毎垂簷際重茶烟直繞樹頭輕<lb/>
閬州絶唱今誰繼大似麻源上谷行<lb/>
　　　家園夜坐追思舊日感懐寄洪存心<lb/>
卧㸔天星嘒嘒明還從蘋末覺風生人驚老醜縁多病<lb/>
天錫詩材忌太清建鄴城中千日醉桐江波上一絲輕<lb/>
<pb n="KR4d0521_WYG_007-5a"/>
不如歸老尋姻友明月街頭一字行<lb/>
卧聽秋蟲咽到明驚心髀肉不重生厭吟旅舍烏棲曲<lb/>
幾嘆豪家潁水清先友記中春夣冷貴人頭上雪莖輕<lb/>
倚門望久歸來日又向金門掉臂行<lb/>
　　　次韻學正青山李公<lb/>
齋閣深藏學懶殘時從池影㸔雲還尋花尚有春孤注<lb/>
庇士誰為厦萬間人似雲松髙偃蹇文如霧豹見斕斑<lb/>
忘年幸結同寅好毎愧踈庸頼鑄顔<lb/>
<pb n="KR4d0521_WYG_007-5b"/>
　　　次韻劉時中郎中題垂虹橋二首<hi>後除待制</hi>
初疑蜃氣結穹窿還訝晴虹下飲空影動星辰天拱北<lb/>
勢連湖海日流東祗言履險宜求濟不用需孚已奏功<lb/>
擬效相如題幾字區區駟馬愧雷同<lb/>
岸束黄流訴不平行人朝暮躡長鯨占星已覺天根見<lb/>
不日能驅山骨成萬里途遥催驥足三更潮動聽鼉鳴<lb/>
沙門願力彌精進從此津梁徧海瀛<lb/>
　　　艾㓜清北逰<lb/>
<pb n="KR4d0521_WYG_007-6a"/>
平生父子遷固史人間拘忌隂陽流青山白髮老更好<lb/>
黄河泰華君重逰吳人熟念旅𤨏𤨏范叔自笑寒颼颼<lb/>
圖書東壁委山積儻因文藝資旁搜<lb/>
　　　送于尹之官烏程<lb/>
延祐初科名進士烏程百里新郎官醇如箬酒光照面<lb/>
清似霅水晴生瀾熊吞貉子誰敢過鶴在雞羣人共㸔<lb/>
循資便合上栢府輸盡平生一寸丹<lb/>
　　　次韻許彦昭見貽之什<lb/>
<pb n="KR4d0521_WYG_007-6b"/>
客忩慙息帳浮烟畏暑情懐易惘然歙嶺遥瞻天一角<lb/>
吳門經見柳三眠白頭映雪須盤蓿金盌盛漿只玳筵<lb/>
丁卯集成詩律穏竹林今日識諸賢<lb/>
　　　天平山<lb/>
天平山裏唐朝寺蘋藻重來薦范公夾道松陰常帶暝<lb/>
傍巖池影秖涵空石排甲士雲千竈藤走文蛇地百弓<lb/>
心與義田同不死年年䆉稏舞秋風<lb/>
　　　眠松<lb/>
<pb n="KR4d0521_WYG_007-7a"/>
何年手種吳山阿鐵石作幹枝森羅蟠泥爪甲自菌蠢<lb/>
干霄意態寧婆娑孔明竟是卧龍者安石其柰蒼生何<lb/>
慿誰喚醒出空洞山前萬耦披朝蓑<lb/>
　　　饑馬昻夫郡侯赴池陽<lb/>
紫馬東來有耿光九華秋色對蒼蒼氣涵西極山河秀<lb/>
材壓中州翰墨塲飽腹蓬蓬民有飯中流𣺌𣺌濟逄航<lb/>
循良傳裏無多事勸學劭農徳意長<lb/>
往嵗從容侍次公今年又識大蘇翁傳家龜鶴留清節<lb/>
<pb n="KR4d0521_WYG_007-7b"/>
驚世文章有古風五馬二毛新郡牧九華千仭舊江東<lb/>
遥知沙際迎笳皷旗影翻翻曉日中<lb/>
　　　送牟景陽都事之官帥府浙東<lb/>
𣺌𣺌吳江接蜀波廟廊勲業舊鳴珂一門兄弟身先貴<lb/>
三世文章譽不磨大府賢僚參賛暇元戎小隊笑談多<lb/>
諸公不作臨岐醉奈此朔風吹㡌何<lb/>
龍飛在御仕逢辰潧府俄遷帥府新慷慨要為天下士<lb/>
雍容且作幕中賔文章政事熊魚味野店山橋車馬塵<lb/>
<pb n="KR4d0521_WYG_007-8a"/>
十萬軍民同挾纊梅花角裏亦囘春<lb/>
　　　送李録事正卿歸安仁<lb/>
止善堂成煩董役采芹亭厰舊論文味甘吳郡三年水<lb/>
影共江東一片雲柳媚河津知送客馬嘶官路悵離羣<lb/>
賜金増秩皇恩近歸去萬山吾隱淪<lb/>
　　　過養材村<lb/>
養材源頭桑柘黒息溪渡口烟水昏蠶生羞入懶婦手<lb/>
燕乳不擇貧人門冷官嵗月空得老客路荆棘今消魂<lb/>
<pb n="KR4d0521_WYG_007-8b"/>
三十六䇿歸最好迎人稚子踉蹡奔<lb/>
　　　宿梅堰<lb/>
日斜梅堰散牛羊漸近鄰舟借燭光夾岸長楓渾欲醉<lb/>
持篙小女白如霜幾年湖海催衰鬢半紙功名笑漫郎<lb/>
大小馮君文雋雅相㸔喜色映眉黄<lb/>
　　　十一月一日雨齋作<lb/>
急雨投窓作意鳴昏昏城皷欲初更青燈猶是忘年友<lb/>
黄菊終然不世情床下小蟲工細響風前老鴈恨孤征<lb/>
<pb n="KR4d0521_WYG_007-9a"/>
便應心膽渾如鐵飰顆相逢亦瘦生<lb/>
種花隔嵗學兒嬉又及秋風洒菊枝指甲秃無搔癢具<lb/>
形容衰似别家時雲臺功業年華晚黍谷陽和造化私<lb/>
苜蓿盤空猶健飰霜螯適與麯生期<lb/>
去去重來若隔晨踈窓暗壁漫凝塵獨行荒圃忽佳菊<lb/>
偶值同鄉即懿親縱辦笑談供餉客尚憐幽閴易傷神<lb/>
家山此日開爐飲笑擁孫雛白勝銀<lb/>
　　　再用韻荅顧薦卿<lb/>
<pb n="KR4d0521_WYG_007-9b"/>
驍騰伏櫪待長鳴解織天機日七更客路風埃先得老<lb/>
道人木石本無情履穿何用嘲東郭句好元須繼北征<lb/>
來往脩廊共談笑今宵賸喜月眉生<lb/>
　　　讀子敬龔先生江東小藁<lb/>
詞場詩社老䏻成宿將臨邉號令明盡洗鈆華㸔絶色<lb/>
何煩絲竹聽希聲謝韋向上無圭角濓洛方來以道鳴<lb/>
自古文章分正閠紛紛齊楚孰爭盟<lb/>
宫墻面對閲時流能事髙懸水鏡秋清苦三年嗟刻楮<lb/>
<pb n="KR4d0521_WYG_007-10a"/>
繁華滿目付浮漚坡公門下無多客工部毫端有萬牛<lb/>
倘乞刀圭生羽翼㑹隨雞犬上瀛洲<lb/>
寂寞祠官升斗謀山川黄落未歸舟五更孤枕六旬客<lb/>
二句三年雙淚流醉倒浣花宗武在行吟楚澤屈原愁<lb/>
願因紵縞酬投贈不貴人間萬户侯<lb/>
　　　再用韻謝龔子敬<lb/>
繩削無煩早混成直須平步到泉眀深窺鐵網珊瑚影<lb/>
響徹金蛇霹靂聲傾蓋交情嗟晚合追風意氣羡長鳴<lb/>
<pb n="KR4d0521_WYG_007-10b"/>
問渠大國衣裳㑹蕞爾江黄許乞盟<lb/>
老子圓機傲九流誰將塵滓混清秋談詩直指形神影<lb/>
撫世何心夣電漚愧我智多非老馬輸公硎發失全牛<lb/>
功名未譲麒麟閣賦手先還鸚鵡洲<lb/>
瀛謝奎殘淺近謀居仁首<lb/>
縝宻如盛水不流楓落吳江知鴈過月明巫峽聽猿愁<lb/>
玉堂今夜凉生硯李廣材髙老不侯<lb/>
　　　老竹道中<lb/>
<pb n="KR4d0521_WYG_007-11a"/>
離離官堠蘚㾗生苦為行人管送迎投老年華憎厯換<lb/>
近鄉途路覺身輕危峯壓雪爭寒意疾吹驅雲漏日明<lb/>
想得祭先新釀熟糟床急㵼雨簷聲<lb/>
　　　次韻汪處謙雪中度昱嶺見懐<lb/>
凍合無聲竹下溪蹣跚投宿野橋西人行蜀嶺愁應絶<lb/>
路入仙源意轉迷浪湧鯨鯢連鉅海天輸玉帛出全齊<lb/>
今宵且了還家夣不管楊花撲逺堤<lb/>
長城如畫練横溪歌吹何心戀竹西白首尚違商嶺卧<lb/>
<pb n="KR4d0521_WYG_007-11b"/>
多岐爭奈具茨迷千山雪齊銀屏出一夜氷生玉筯齊<lb/>
稚子忽來推午枕相邀挑菜步前堤<lb/>
歸來未擬泛南溪夣繞𤣥裳已掠西芳草池塘春尚淺<lb/>
殘梅亭榭徑偏迷詩如大國誰雄楚酒似青州直到齊<lb/>
猶憶往來吳㑹熟虹橋飛舞跨長堤<lb/>
　　　二十七日謙父詩來是日僕如獅潭越三日二<lb/>
　　　月初吉用韻奉謝<lb/>
碎月灘前共飲溪泥留指爪逐鴻西歸尋松菊盟猶在<lb/>
<pb n="KR4d0521_WYG_007-12a"/>
舊㸔烟花眼不迷泉竇通時流易滿柳條多處剪教齊<lb/>
墻頭過酒休辭醉草軟如茵襯碧堤<lb/>
剪刀峯凸接獅溪東嚮書齋背日西小飲喜從山鳥勸<lb/>
安禪寧為野狐迷牛磨老樹胡偏動馬嚙枯荄齒易齊<lb/>
乍别市朝謀寓隱閉門擬欲斷橋堤<lb/>
　　　次韻程静齋倚山書院<lb/>
夣斷東南一角天當年宅揆帝圖全安邉充國無居右<lb/>
胙土周公已拜前御賜有來分鑿落威聲或許過燕然<lb/>
<pb n="KR4d0521_WYG_007-12b"/>
詩書遺澤傳三世竒寳于今屬後賢<lb/>
往事傷心杞國天幾家喬木得生全清門鼎鼐流傳日<lb/>
緑野煙花指顧前塵境夣身今往矣秋風兒淚故澘然<lb/>
倚山精舍新題榜剰說青氊奕世賢<lb/>
乃翁仙馭上寥天身贖嗟無計萬全猶見雲横朝枕外<lb/>
空悲月冷夜臺前相門自昔推長白耆舊于今憶浩然<lb/>
更號定知羊棗意孟莊那得並稱賢<lb/>
瀟湘一舸水中天歸訪人琴兩不全成佛未應居謝後<lb/>
<pb n="KR4d0521_WYG_007-13a"/>
爭名寧用愧盧前雲山在望徒紛若絮酒臨風為憮然<lb/>
聞道嗣宗多子姪仲容雖老最為賢<lb/>
今日桃源别有天四時欄檻百花全摇摇翠蓋清風裏<lb/>
采采金英白露前玉樹郎君應俊甚霜髯學究想皤然<lb/>
逰吳適越真堪笑客授如公覺獨賢<lb/>
　　　次韻蔣野巖寄仲山二首兼簡雲巖先輩<lb/>
詡徑聲猷豈勃興公家伯仲摠堪稱人間狡獪嗔三穴<lb/>
年少輕肥笑五陵晚境衣冠宜質朴故園梅菊有交承<lb/>
<pb n="KR4d0521_WYG_007-13b"/>
詩來字字含烟霧報稱應慚錫百朋<lb/>
九十年華撫廢興貞元朝士尚誰稱芝歌自昔悲商老<lb/>
麥飯何從洒漢陵物外仙蹤諧夙好眼前俗子祗羞承<lb/>
林棲未卜重參請玩易空憐龜十朋<lb/>
　　　次韻陳國表秋日登姑蘇臺<lb/>
漭漭重雲鴈影奔慿髙極目水邉村黄池未覺盟言冷<lb/>
宰噽空令主聽昏離黍秋風増感慨斷碑殘日鑒亡存<lb/>
方來楚漢無窮事説與芻蕘亦黯䰟<lb/>
<pb n="KR4d0521_WYG_007-14a"/>
讀書堂上芥為舟夣想乾坤外十洲政爾客氊真得冷<lb/>
猶嗟病骨早知秋有心擊磬寜忘世<hi>國表近奉儒司委董石磬</hi>無計<lb/>
歸耕却恁愁鴈塔題名何恨晚西家畢竟愧東流<lb/>
　　　國表山長偕諸君逰虎丘屬兒子桂芳卧疾敬<lb/>
　　　用次韻<lb/>
聞道兹逰取友端虎丘山下水雲寛青燈不似少年好<lb/>
白石空歌長夜漫兒病自憐如鶴瘦客氊誰念似氷寒<lb/>
坦途付與安行者未信人間百八盤<lb/>
<pb n="KR4d0521_WYG_007-14b"/>
　　　次韻朱竹齋見寄<lb/>
詩到人憎不直錢吾儕參請幾經年響鳴赤壁江臯鶴<lb/>
清嚥蘇公雪窖氊净洗腥羶歸白社豁開雲霧見青天<lb/>
邇來有口且挂壁梔貌紛紛值售鞭<lb/>
　　　十一月十九日先君子始生寓館薄奠凄然感<lb/>
　　　懐明日馬上作<lb/>
陽生葭管凍㾗交尚憶親容淚濕袍弟姪上堂紛拜跪<lb/>
老翁扶杖醉酕醄天荒地老梅魂冷月黒雲深鴈呌勞<lb/>
<pb n="KR4d0521_WYG_007-15a"/>
客裏情懐元自惡門前風樹併蕭騷<lb/>
四日猶遲月下弦平生此日倍凄然寒梅不死春風面<lb/>
孤子能忘罔極天時果隨宜來肸蠁靈衣髣髴見連蜷<lb/>
忍貧正足光先志但願書燈久逺傳<lb/>
　　　正月七日雪後過鄭村陪祭鄭録事私諡貞白<lb/>
　　　焚副有作<lb/>
雪後溪山盡陸離笋輿伊軋度前陂孟貞曜諡哀終古<lb/>
郭有道碑無愧辭薦盥有嚴賔在位含酸豈但哭吾私<lb/>
<pb n="KR4d0521_WYG_007-15b"/>
郢歌不斷凄凉意颯颯隂風動素帷<lb/>
　　　午厨元章餉溪螺菜心妙甚<lb/>
種自園丁始甲芽得從溪女淺含沙針鋒入殻挑深肉<lb/>
椀面横枝帶嫩花翡翠脫翎分𤨏碎淳母到口敢矜誇<lb/>
不隨羊酪同肥雋只許南烹伴蛤鼃<lb/>
　　　九月七日曉牕聞雨有懐<lb/>
白髪蕭蕭奈老何驚㸔木葉下層波百年最恨别離苦<lb/>
九日無端風雨多儕輩舊交登鬼録江湖滿地足漁歌<lb/>
<pb n="KR4d0521_WYG_007-16a"/>
殘生懶作禁門鍵隨分安居養至和<lb/>
前月慿軒望斗牛舉頭鴈影又深秋黄花有幸霑新潤<lb/>
歸燕何心説舊愁甲子雨占禾附耳庚申夜守客搔頭<lb/>
兒曺想理登山具碎月灘頭上釣舟<lb/>
　　　連雨九日乍晴<lb/>
風閣簷聲靳不流尚容老子望清秋千崖萬壑爭新齊<lb/>
黄菊紫萸欺白頭侯喜誰同温水釣山公曽共習池逰<lb/>
卷書危坐思疇昔萬里終慚浩蕩鷗<lb/>
<pb n="KR4d0521_WYG_007-16b"/>
　　　煉師吳定夫孫元京先生外孫元京無嗣勉繼<lb/>
　　　家學山中夜話因贈小詩<lb/>
半世求田未得田老來尚結讀書縁千山濃淡古今畫<lb/>
一水微茫上下天閒侣鳴鳩管晴雨偶隨孤鴈立風烟<lb/>
野山詩客騎鯨去猶喜賢甥續斷弦<lb/>
　　　十月初六日携芹芳入藤坑將營壽藏題詠<lb/>
山石犖确日欲昏天寒人家早閉門昨朝聞虎過西崦<lb/>
一翁抱犢耕前村露華成珠草頭濕月色走汞波中翻<lb/>
<pb n="KR4d0521_WYG_007-17a"/>
篝燈呼酒雖稍急避席欣逢老弟昆<lb/>
百年鼎鼎寓塵寰寒暑相催不暫閒自笑讀書生白髪<lb/>
也思埋骨要青山虎龍深抱泉源□鷄犬相聞里社間<lb/>
但勒詩人唐子碣浮生誰脱鬼門關<lb/>
　　　病起雜書<lb/>
荒齋孤坐思凄然齒痛無聊隱几眠病減終朝那廢藥<lb/>
體衰初夏尚裝綿百年誰免夣槐國萬事何須使鬼錢<lb/>
却笑山丹矜節序鮮葩如火噴晴烟<lb/>
<pb n="KR4d0521_WYG_007-17b"/>
單衣未試晚風柔村舍歸來過石頭眼力不勝燈力燄<lb/>
蛙聲偏競雨聲愁聃翁久悟身為幻李廣休嗟老不侯<lb/>
閒客不來心愈静聊將歸思問沙鷗<lb/>
欲落不落山上月思歸末歸菴中人可能快手剸犀兕<lb/>
况欲被髪騎麒麟㝠㝠磨刮詣理窟惺惺警悟存書紳<lb/>
昔豪新懦忽自笑松花作意霑烏巾<lb/>
　　　病中釋懐<lb/>
衰病相尋不用悲花殘葉脱恁天時親朋先死數十輩<lb/>
<pb n="KR4d0521_WYG_007-18a"/>
造物遲留千百詩齒痛雖無食肉相眼明猶辨受辛辭<lb/>
傍人莫作龍鍾㸔百榼開筵把柘枝<lb/>
　　　九日同元亨逰崇福寺懐鄭景尹山長奕夫<lb/>
山中古寺四無隣此日尋幽度澗濵快馬氣驕欺老子<lb/>
閒僧醉熟避逰人一枝菊瘦秋光獨百尺樓髙旅望頻<lb/>
遐想豁然文學掾揮毫題徧練屏春<lb/>
　　　次韻童一清兼簡槐里諸公<lb/>
當年玉殿聽宣麻森栢祠前過客嗟鼎鼐樓臺俱世業<lb/>
<pb n="KR4d0521_WYG_007-18b"/>
林泉詩酒是生涯揩磨文正床床笏愛惜平泉樹樹花<lb/>
幾度思公乘雪棹愚夫終笑戀西家<lb/>
仙源易得是胡麻濟勝何須羡咄嗟義訓惟應傳竇儼<lb/>
物妖真足唾王涯寳箋尚閟宸奎字畫册多描别殿花<lb/>
峙玉森森知敬客江南文獻定誰家<lb/>
懶婦無功治枲麻黔敖餓死恥來嗟少年有志功名㑹<lb/>
投老相依水石涯閒傍青松承露滴愛拈紅葉綴霜花<lb/>
去來横豎皆兒戱莫訪成都賣卜家<lb/>
<pb n="KR4d0521_WYG_007-19a"/>
　　　寄吳郡汪叔志推官<lb/>
三譲名藩古不磨官塘魚米萬艘過新安城裏浮溪𣲖<lb/>
延祐塲中進士科執筆詳刑寛箠楚化民知法避江河<lb/>
是行慣識平生操細酌寒楓葉底波<lb/>
廿載湖山兩見之瓊林炯炯照須眉忍饑正字思亭記<lb/>
投老都官宛水詩隨世功名鞭影動圜扉惻怛草心知<lb/>
吳箋搗就秋溪石閒染雲烟郡閣時<lb/>
　　　文公聞孫仲謙以韋齋故宅為里豪所奪將白<lb/>
<pb n="KR4d0521_WYG_007-19b"/>
　　　之憲府比來山中徴言余適卧疾弗克見敬謝<lb/>
　　　七言<lb/>
荒村卧疾闕知聞有客相尋水石濆筆底難為皇甫湜<lb/>
人間正少孟嘗君酒沽野店頻添水袖拂松梢半惹雲<lb/>
日暮想君投宿地柴門木葉落紛紛<lb/>
維摩示疾寜非疾吏部送窮還得窮身似春蠶初伏日<lb/>
貌如霜葉乍禁風大賢有後昭先徳東魯歸疆待至公<lb/>
今代宛陵宗匠在書成萬一寄飛鴻<lb/>
<pb n="KR4d0521_WYG_007-20a"/>
　　　對雨書示兒曺<hi>時與老妻俱大病新起</hi>
一種霜毛鏡裏分禪窻静對度微曛山妻近喜扶床坐<lb/>
老子新箋斷酒文馬革裹尸無長物祈連象塚慟三軍<lb/>
儻令身後銷遺臭未用深悲溟漠君<lb/>
病餘幸脫鬼門關肩聳如山耐曉寒老至萬縁雖是夣<lb/>
愁來一枕正難安多情社燕歸茅舍薄宦鮎魚上竹竿<lb/>
江海鳴舷猶解賦何須苦道誤儒冠<lb/>
湫隘㕓居過白頭五年天假住林邱十分竒事聞喧澗<lb/>
<pb n="KR4d0521_WYG_007-20b"/>
二月東風索敝裘家問頻通煩使鶴罌儲告乏愧耕牛<lb/>
未妨舉案交相賀菽水清懽尚可酬<lb/>
湘竹簾髙映夕曛支頥㸔度北山雲壽徴漫㸃眉間白<lb/>
睡思頻添枕稜紋自斷此生巢飲醉誰能免死鬛封墳<lb/>
羮桮糝芋便衰齒猶笑何山易破葷<lb/>
春來風雨厭經旬簷菌排釘眼底新年過六旬賖死客<lb/>
花寧幾樹待逰人溪流窘束黄牛峽汗汁渾霑白㲲巾<lb/>
之武自嗟還自笑英雄幾聚北邙塵<lb/>
<pb n="KR4d0521_WYG_007-21a"/>
　　　淳安方良輔惠訪贈龎字韻<lb/>
荒齋夜雨厭浪浪小市俄㸔陸作江踈鬂雙飄憐我老<lb/>
洪鐘萬石待君撞青山擁坐如招隱白雪聞歌别有腔<lb/>
此日掀髯成一笑從知早嵗許敦龎<lb/>
　　　再和龎韻<lb/>
今代提封邁樂浪文華舊説盛吳江晴天虹影中流見<lb/>
山寺鐘聲半夜撞謬倚講帷常靦面強横孤笛不成腔<lb/>
分陽近喜陪詩社能免黔驢陋質龎<lb/>
<pb n="KR4d0521_WYG_007-21b"/>
　　　五用龎韻贈王在中<lb/>
老硯嗔人兀矮窓南隣索茗杓分江五經文字從師讀<lb/>
百尺烟樓待子撞静玩圖書心有法圈存魯薛皷無腔<lb/>
相逢飯顆縁詩瘦莫問將軍骨相龎<lb/>
　　　次韻僉事聶公分水道中<lb/>
名重中州泰華峯胷澆今古覽怱怱坐令列郡銷姦黨<lb/>
猶許諸生立下風垂象盡知宗北極瓣香今幸拜南豐<lb/>
分陽原隰煩絲轡掃却浮雲見碧空<lb/>
<pb n="KR4d0521_WYG_007-22a"/>
　　　分司聶公令賦冬日田家<lb/>
屋外茅茨滿意秋轉頭風色易颼颼暖囘最愛三竿日<lb/>
耕罷方閒十具牛豆筴暴乾髙著架麥畦嫌淺更開溝<lb/>
青樓歌舞新衣換軋軋寒機卒未休<lb/>
三家村裏澹風烟凍合銀床曉汲泉逐兎惟應當臘後<lb/>
教牛須要在春前經霜早菜烹來羙入碓香粳擣出圓<lb/>
桑樹雞飛犬摇尾主家頻索地租錢<lb/>
田家雖苦樂猶真新搆茅簷壓樹身婚嫁關心從賤糴<lb/>
<pb n="KR4d0521_WYG_007-22b"/>
羔豚餞嵗接比隣地爐柮榾烟銷冷籬落梅花暖笑春<lb/>
八十老翁筋力健兒孫俱是太平民<lb/>
說著田家百不憂冬來芋栗已全收日暄披著黄綿襖<lb/>
露地㸔殘白牯牛書學兎園甘苜蓿聲聞野碓代更籌<lb/>
薺花吐出春風面笑我何為滯此留<lb/>
老翁生不識公侯羞殺逢人曲似鈎薄有田園供嵗計<lb/>
莫將名利惱心頭籬懸苦瓠將收種門掩蒼苔逈得秋<lb/>
旋斫松明留客坐瓦盆浮蟻酒初篘<lb/>
<pb n="KR4d0521_WYG_007-23a"/>
經簷日薄映氷清暫息扶犁隴上耕户析差科少官事<lb/>
年豐粔籹作人情草枯可了烏犍飽甕小猶堪白<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>傾<lb/>
賸對兒孫戒勤儉方今四海不言兵<lb/>
阿翁阿嫗髪如銀喜弄孫雛過近隣酒入豳風偏養老<lb/>
芋藏土窟可延賔誅茅牽補先防雨植柘包纒不待春<lb/>
官府清明公事減桃源那得似堯民<lb/>
村墟煙火抹山灮尚覺頺垣井竈荒寒夜織殘機杼月<lb/>
豐年填滿富家倉葛根縱白難充腹蠒纊徒温不在床<lb/>
<pb n="KR4d0521_WYG_007-23b"/>
貸米浙商貪子本莫教鴻鴈度斜陽<lb/>
　　　過淳安投楊如軒主簿<lb/>
勾稽監税兩勞人官舎如舟近水濵剰賦詩篇掇風景<lb/>
肯將鞭筭費精神笑談喜近文儒地行旅新過道路春<lb/>
猶有趨隅舊文學蒼茫來此問通津<lb/>
　　　題程伯玉盤趣亭<lb/>
盤趣亭中酒一杯葵榴照眼履侵苔林深别有天地濶<lb/>
梅熟毎招風雨來王氏槐庭増黼黻米家書畫壓瓊瑰<lb/>
<pb n="KR4d0521_WYG_007-24a"/>
衰年制飲真成醉相送煩君首重回<lb/>
　　　將之金陵留别彦珍叔固伯善世延楚善諸生<lb/>
小軒向夕一燈紅紙響蠶聲角近功老我聊為俄頃助<lb/>
諸生俱有古人風靈山窓外松千樹采石江頭月一篷<lb/>
黄卷鑚研宜喫𦂳家聲元是宋三公<lb/>
　<lb/>
　<lb/>
　<lb/>
<pb n="KR4d0521_WYG_007-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠軒集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠軒集卷十三</head> <lb/>
    <p>
<pb n="KR4d0521_WYG_013-1a"/>
欽定四庫全書<lb/>
　筠軒集卷十三<lb/>
　　　　　　　　　　　　　　元　唐元　撰<lb/>
　　　鄭震父資深堂賛<lb/>
自得之學由益而彰所資者深愈出愈長始由心悟履<lb/>
若康莊如彼積粟有千斯倉如彼植木連林蒼蒼隨用<lb/>
隨足頋比探嚢惟兹書燈再世耿光得為己有幽貞永<lb/>
藏久蟄斯奮我車我航在昔陶朱治生有方助邉卜式<lb/>
<pb n="KR4d0521_WYG_013-1b"/>
爰拜為郎我其噬膚彼淺易量歸構吾廬榱桷煒煌居<lb/>
仁之宅惟義是彊養爾靈龜永世其昌<lb/>
　　　吉雲賛<lb/>
水土輕清之氣下生於地上浮扵天非煙非雲郁郁紛<lb/>
紛是謂卿雲殆為中國聖眀出也至正初元嵗在辛巳<lb/>
日在戊辰時在未申之間黄道按節欲側未傾唐子步<lb/>
扵庭外廼視寥廓凝碧蕩銷氛翳若翦衣剰綵落落匀净<lb/>
若魚龍透浪甲次鱗集若浩刼之園琪花玉樹磅礡巨<lb/>
<pb n="KR4d0521_WYG_013-2a"/>
麗已當飄落投軒委陛上界僊官怡玩良久不散俾下<lb/>
土之人俯嗟仰惜目睒神駭雖辯喙不能道神變絶藝<lb/>
不能模彷髴唐子曰異哉吾所未覩也按雲氣出江淮<lb/>
者正白其青潤蔽日扵西北主舉進賢良今攷其色初<lb/>
白輙漬㣲青地屬大江以南而指燕代之域賢良之士<lb/>
其際文昌之運而彚征歟稗官小說古所不廢宜上之<lb/>
太史氏乃作賛曰山川氣騰為裳為衣翦之裁之天女之<lb/>
機爾神駿奔㨗出瑰詭冠日依霞吉祥止止<lb/>
<pb n="KR4d0521_WYG_013-2b"/>
　　　題淵明小像<lb/>
晉俗薄禮教公則以彌縫使淳歸之魯叟輕倫類則遣<lb/>
一力與子而令善遇之酣麯糵賦止酒篇以見志典午<lb/>
有是人哉今觀小像其不忍義熈而書甲子之意欝欝<lb/>
在眉目間三季以來信不多得吁<lb/>
　　　題朱仁仲小像<lb/>
今人今服内保真醇瞭然其視頎然其身謂為仁仲耶<lb/>
屢扣之而不見荅謂非仁仲耶則既呈露乎毫端之春<lb/>
<pb n="KR4d0521_WYG_013-3a"/>
是為主靜之靜求仁之仁庻無愧乎儒紳<lb/>
　　　題巴林水墨龍虎圖<lb/>
嘘雲而興澤周八極成功不居寒潭晝寂奮威利爪百<lb/>
獸莫當風低黄蘆慎汝行藏<hi>巴林䝉古人有畫龍題詠卷余嘗為之跋</hi>
　　　太原王才塑工賛<lb/>
夫繪事古矣像設焉非古也金鑄木偶焉古矣土焉非<lb/>
古也尸法不行於後世自𣆀笁鬼神之説勝之也嗟夫<lb/>
日月星辰之為服龜蛇之為旐龍合之為盾以至圖形<lb/>
<pb n="KR4d0521_WYG_013-3b"/>
求相斯繪焉而已太廟之金人芻靈之易俑斯金焉木<lb/>
焉而已攷之尸法為祭物有異數禮有異時固未嘗數<lb/>
數蘄於鬼神也是前數者古人特寓於制度警戒求賢<lb/>
之間而非像設之為後世五祀社稷之主無預矣呪誦<lb/>
喧呶金帛雜施而求為福田利益者比比皆是豈古所<lb/>
遺巧而今之為技因時出焉安知楊惠之之徒不再生<lb/>
於僧繇之門而殆猶過之者歟余聞塑畫同出一法皆<lb/>
足名家近世中州塑工精妙逺甚觀其飛土為像切中<lb/>
<pb n="KR4d0521_WYG_013-4a"/>
䋲墨殆與承蜩弄丸斵輪去堊同一工巧余方欲識其<lb/>
人而未獲適吳郡府推張公告元言曰太原王才字大<lb/>
用是其人也天性機警塑技實超等倫則凡風雨明晦<lb/>
陰陽之慘舒喜怒歡怨情思之通欝壹發指掌故能倣<lb/>
百物窮象罔意之所詣磁針脗合其大而為天人為聖<lb/>
為賢為佛菩提為金剛身小而為霞為雲為弓劔為鈴<lb/>
鐸翔而為鳳為蛟龍馳而為獅為象為馬變而為鬼為<lb/>
神驚心怵目無不曲盡其妙然後知大化生物之心亟<lb/>
<pb n="KR4d0521_WYG_013-4b"/>
探遽取不可殫詰彼其進於技一至於此亦神矣異時<lb/>
仙宫梵宇以其像設巨麗飾以金碧熏以苾芬佐行其<lb/>
教往往曲意迎導流盻羣工莫與爭能豈偶然哉余又<lb/>
聞前世綜核名實至于技巧工匠率精緻完好其由上<lb/>
之所化人人各自為意毋庸苟且明如離婁巧如公輸<lb/>
相傳千百載之下不與草木就泯王氏其登兹乎昌黎<lb/>
公為圬者作傳子厚亦作梓人傳於昔有徴乃為之賛<lb/>
曰兢燕山之陽是為長春其俗果毅爾性其純埏埴作<lb/>
<pb n="KR4d0521_WYG_013-5a"/>
器本濟吾人藝精一代為鬼為神鬼神伊誰明天地性<lb/>
方趨二氏羣䝉歸正孚顒假廟俾民知敬藝諫時須旁<lb/>
敷厥聞<lb/>
　　　桂巖上人賛<hi>并序</hi>
瞿曇老子好居旃林至聞諸妙香而得阿羅漢道是香<lb/>
於髙僧大士每有利益異時論色聲香味觸法為六根<lb/>
之累必極於空空而後已何哉盖學佛人塗耳目去愛<lb/>
戀始能不墮邪見而入於精進之地則是香又或為法<lb/>
<pb n="KR4d0521_WYG_013-5b"/>
身之贅者非耶大抵吾教於視聽言動先察其法不當<lb/>
為戒謹甚嚴則塗耳目去愛戀而一至於無者固異道<lb/>
也常熟之慧日院有僧秀號桂巖取旃檀林之似而有<lb/>
志四果聲聞之教則世之所謂花之最清者莫桂若桂<lb/>
而巖焉固其所也竊意上人聞是花香如驚風飄瓦不<lb/>
墮染著由有至無如醎水入海如堅氷沃日始聞諸香<lb/>
而實未聞諸香初不知其孰為巖而孰為桂也乃為之<lb/>
賛賛曰惟旃檀林瞿曇之家吐廣長舌天女散花一絲<lb/>
<pb n="KR4d0521_WYG_013-6a"/>
勿挂染著皆邪天香石橋仙耶佛耶<lb/>
　　祭文<lb/>
　　　南軒先生忌辰祝文<lb/>
惟公學傳濓洛道貫天人義無所為論至精純切深孔<lb/>
孟洙泗言仁友我紫陽徳日其新位既尊崇澤加於民<lb/>
天生賢哲存順殁寧百世之師陟降在庭以妥以值秖<lb/>
薦于馨<lb/>
　　　朱文公生旦祝文<lb/>
<pb n="KR4d0521_WYG_013-6b"/>
恭惟先生追濓配洛孔道愈明至言鑿鑿讀其遺書是<lb/>
稱先覺永懐初度鍾英河嶽㪺泉登觴采菊盈握神其<lb/>
歸哉九原可作<lb/>
　　　金陵祭楊待制文<lb/>
天髙地下今來古往人品不齊事亦鞅掌嗟生死之一<lb/>
途雖賢智而弗爽惟賢智死而猶生盖以其道長行於<lb/>
穹壌余謂封君之貴者無文章之足放苟天假之以良<lb/>
才亦罕竢期頥之享其或侵尋乎槁項率忘義命而何<lb/>
<pb n="KR4d0521_WYG_013-7a"/>
仗身當退而留禄竟亦纒綿於世網是皆平日見鄙於<lb/>
先生之門而先生則凛然貞節皎行宜引日月星辰而<lb/>
直上者耶是故論公之學識則胸貫上下數千年之利<lb/>
害是非邪正灼見乎君子小人之情狀讀公之文字則<lb/>
摛華發藻其動如雷力掃齊梁之纎靡可與賈班而繼<lb/>
響昔公之筮仕也起家於文字鼔舞紫陽之士氣每不<lb/>
遺於闕黨及其入憲府也夙負埋輪之壯志事出順動<lb/>
而非強三為主文省闈髙尚士拾芥於功名由明懸於<lb/>
<pb n="KR4d0521_WYG_013-7b"/>
鑑賞儒臺清峻大施教條吏絶為姦士得所養公之譽<lb/>
望愈積而愈光公之父章篤近而舉逺是以聖明天子<lb/>
為之動容滿朝公卿為之稱奬命掌帝制以無慚重涉<lb/>
關河之沆茫古宣擅清凉髙爽之懿名曽不若秦淮邃<lb/>
幽而寛敞歸休引年築室而藉耕大寒不出墐戸而塞<lb/>
向巾車夷猶里尊輩行門攅車馬以問竒室列琴書而<lb/>
匪長閫儀嫓壽而作朋二子俱官而用壯夫何厭世溷<lb/>
濁而弗居忍俾海内諸生而觖望嗚呼哀哉公在新安<lb/>
<pb n="KR4d0521_WYG_013-8a"/>
適丁父憂東城倚廬候問日脩公仕浙右化民魯鄒解<lb/>
印而還蘇臺艤舟使者命前釋我羇愁贄以銅彛手弄<lb/>
綢繆來鄭公鄉逺迎道周僕晚而仕千里悠悠見公金<lb/>
陵我老可羞恤我沃我勸我淹留於儕輩中見遇最優<lb/>
銘父墓文佩服琅璆旁觀忌嫉亦衆其咻迨我東歸寒<lb/>
熱靡瘳傳聞訃音已迫深秋嗚呼哀哉昔僕之識公也<lb/>
恨不早及從公之逰也旅進旅退不能忘父母之故邱<lb/>
其歸而復來也蘄一言以自壯何殊乎跛鱉之登山而<lb/>
<pb n="KR4d0521_WYG_013-8b"/>
追逐乎驊騮豈期始疑而終信嚮風涕一而莫收孰為<lb/>
鬼而為神恣是慘酷之陰謀先生其果逝者耶吾知先<lb/>
生之精神黙運與造化者侔其蕩蕩乎為祥雲甘雨將<lb/>
變之化之為膏澤而滂流其靡靡乎為良金大寳深藏<lb/>
下土而竒氣不可揜者見之上浮計其昭昭者决不昧<lb/>
特惧夫隱顯出入而難求哀誄投一二於千百斯為巨<lb/>
手筆之贅疣醥清果甘無有庻羞公知吾貧庻無我尤<lb/>
哀哉<lb/>
<pb n="KR4d0521_WYG_013-9a"/>
　　李晉仲讀之謂髙古痛快當於古人集中求之<lb/>
　　　告祖先<lb/>
筮仕殊早中更淹滯年近六十始錄吳庠不十年間三<lb/>
領省檄已而拜一命之榮矣吁仕亦何貴夫蚤同儕既<lb/>
榮而殞亦何恨夫遲桑榆容有餘蔭惟我祖宗睠其皓<lb/>
首恤其清苦毋損其聰明俾不弛於脩讀其終相之<lb/>
　　　吳學祝文<lb/>
聖道至大孰敢言喻師表萬世用開太平惟吳大藩藐<lb/>
<pb n="KR4d0521_WYG_013-9b"/>
焉分教是慚是懼先聖尚黙相之<lb/>
　　　諸賢祝文<lb/>
惟賢哲不世出上下輝映數百年間聚精神于一堂之<lb/>
上俾為士者永有依歸幸孰大焉某祇役宫墻瓣香告<lb/>
至惟神寔相斯文<lb/>
　　　范文正公祠堂祝文<lb/>
惟公秉忠孝上契於天心置義田風厲扵百世先儒論<lb/>
宋朝人物以公為第一流吳之士子廬焉食焉祠而奉<lb/>
<pb n="KR4d0521_WYG_013-10a"/>
之禮也分教來此敢不祇敬<lb/>
　　　代甥方真住為祖考妣入壙文<lb/>
惟生事祭𦵏禮之大經先子偃蹇終身未遂斯志死不<lb/>
瞑目孤孫甚痛之上頼祖宗之靈得先妣姻黨主簿劉<lb/>
公慨念吾祖考貢元之喪在淺土四十八年吾祖妣亦<lb/>
三十三年為書勤懇致伯父中全邑宰荷推旁親之仁<lb/>
賙麦舟之惠以至治辛酉十月丙午合𦵏於問政山汪<lb/>
村之原嗚呼吾父之志遺諸孤諸孤之志實托二三伯<lb/>
<pb n="KR4d0521_WYG_013-10b"/>
父時之曠久事之難易神之監矣永安厥壙福我後人<lb/>
㝠報之貽諸伯父者敢為吾祖圖之<lb/>
　　　平江路祈晴祝文<lb/>
吳號沃壌尤瀕沮洳國賦之儲咸在而海漕資焉秋成<lb/>
之際所兾晴明則穰穰滿家官民裕足頃者霪雨不止<lb/>
嘉穀萌芽成功有虧惟神其憐之亟斂陰霾廓舒霽色<lb/>
則民食不匱吏責可逭用是走告祠下以徼惠於神<lb/>
　　雜文<lb/>
<pb n="KR4d0521_WYG_013-11a"/>
　　　漢文帝不受千里馬詔<lb/>
昔西旅獻獒於武王王時年八十矣拳拳作書告戒如<lb/>
調䕶嬰孩其曰犬馬非其土不畜不寶逺物則逺人格<lb/>
所寳惟賢則邇人安朕甚嘉之今郡國以千里馬來獻<lb/>
闕庭凡馬自八尺以上為龍傳記所稱非方物而受之<lb/>
是重吾不徳也朕頼天地宗廟之靈四方無虞深居九<lb/>
重出警入蹕將焉用之其復還某國遣使具為令布告<lb/>
逺方毋令復入關者燕昭之世買馬首以致賢士此戰<lb/>
<pb n="KR4d0521_WYG_013-11b"/>
國夸誕之風非先王之教也朕無取焉<lb/>
　　　本路勸農文<lb/>
欽惟聖朝以寛仁治天下以務農重穀敦化原曩嵗頒<lb/>
徳音减天下田租之半歌謡載道以頌太平况臘前瑞<lb/>
雪應期豐穰可卜郡守以勸農署衘擇日出郊非徒循<lb/>
故典所以劭農也夫農者天下之本有國之急務古人<lb/>
云一生之計在勤一年之計在春是時不可失也徽介<lb/>
萬山山多於田非他郡田連阡陌比往往梯山而耕尺<lb/>
<pb n="KR4d0521_WYG_013-12a"/>
甽而不成一畆又以溪髙易涸乾旱為灾民生其間勞<lb/>
苦太甚郡守視爾農多艱困常思欲寛征輕徭俾生爾<lb/>
父老歸而督子弟治爾耒耜則器不鈍浚爾陂池則水<lb/>
可潴正定疆界則隣息爭依時蒔種則物性遂且衣食<lb/>
足然後知禮義今天下郡縣有學鄉社有學門塾有學<lb/>
皆立教法使人趨善而避惡也爾父老重告子弟曰父<lb/>
慈子孝兄友弟恭則家道肥男耕女織不事㳺蕩則衣<lb/>
食裕毋賭博縱酒食以破家毋犯上訐陰私以敗俗鬬<lb/>
<pb n="KR4d0521_WYG_013-12b"/>
狠違法者傷身欺詐反覆者致禍皆爾農所當戒也今<lb/>
而兾爾父兄念老守之言朝夕無忘無怠則醇風盎溢<lb/>
善類汪洋雨順風調五穀蕃庻守之願也爾父老之所<lb/>
樂聞也可不勉諸<lb/>
　　　大成殿上梁文<lb/>
伏以夏曰校殷曰序周曰庠司徒掌邦之教夷之清惠<lb/>
之和尹之任孔子為聖之時巍巍號帝王之師浩浩配<lb/>
天地之大睠兹新安藩屏之國是為文公父母之鄉宗<lb/>
<pb n="KR4d0521_WYG_013-13a"/>
廟百官大備其籩豆有踐之禮宫墻數仞凛壓扵風雨<lb/>
震凌之秋南渡始創經二百年前守増修又三四老惟<lb/>
聲教漸被於承平之日適事㑹將迎於起仆之機齧蠹<lb/>
掃除良工踴躍恭惟嘉議賢侯太守作民師帥為國蓍<lb/>
龜樂育㳺歌學子遂菁莪之詠躬先勸相蒿師來楠梓<lb/>
之材勇猛承當非常事業載惟廣文靜逺博士甫里苗<lb/>
裔東吳儒英掣電奔霆立諾不停於頃刻揮金如土成<lb/>
功豈讓於他人光前絶後繼於浮溪舎舊圖新書于堅<lb/>
<pb n="KR4d0521_WYG_013-13b"/>
石執斧者右執鋸者左方勤指使之勞如鳥斯革如翬<lb/>
斯飛甚便觀瞻之侈合榱桷棟梁而山積兼冶陶瓴甓<lb/>
以雲屯儼臨七十子於前楹逺續三千嵗之正統葢文<lb/>
王既没寧不在兹乎自生民以來實所未有也匪兕何<lb/>
貶於吾道鳯兮冝復於東周斯人庻知鄒魯之風來者<lb/>
不忘河洛之績昭昭乎王者之服衮冕有嚴潭潭乎聖<lb/>
人之居溪山巨鎮間架旁増於殿陛規模逺獻於伻圖<lb/>
玉振金聲拱竢大成之雅奏春祠秋享祇言惟徳之馨<lb/>
<pb n="KR4d0521_WYG_013-14a"/>
香蓍策司祥虹梁肇舉黙助神明之力式聞邪許之歌<lb/>
　　抛梁東　赫日當天聖教同鴈爪水分趨歙浦花<lb/>
　　　　　　屏山遶護儒宫<lb/>
　　抛梁西　簷牙上與斗杓齊郭東門外瞻竒顙鄉<lb/>
　　　　　　黨篇中記執圭<lb/>
　　抛梁南　香火專祠祀晦菴濓洛真傳元的的紫<lb/>
　　　　　　陽髙聳尚潭潭<lb/>
　　抛梁北　九五乾剛奠皇極車書混一古來無禮<lb/>
<pb n="KR4d0521_WYG_013-14b"/>
　　　　　　樂薰陶民作則<lb/>
　　抛梁上　萬里青天堪仰望文昌芒色正分明永<lb/>
　　　　　　屬聖師尊素王<lb/>
　　抛梁下　孰使乾坤長不夜道心炳煥如日星文<lb/>
　　　　　　運流行貫華夏<lb/>
右伏願上梁之後經學通明士志髙尚真知實踐由仁<lb/>
義以正人心立孝移忠卑功利而崇王道體認賢侯之<lb/>
勸學懐思郡博之輸貲㒺極恩深追慕綏來動和之妙<lb/>
<pb n="KR4d0521_WYG_013-15a"/>
化行俗美丕變風聲氣習之殊侯度増榮賢良輩出兆<lb/>
民頼而一人有慶大道行而天下為公<lb/>
　　　父老告社驅虎文<lb/>
嘗聞禹鑄九鼎而俾民知神姦益焚山澤而禽獸逃匿<lb/>
是先民為之防故居行無凛凛之憂民生斯時得非幸<lb/>
歟後世官有常守以事情不切于國計者委諸神是神<lb/>
之責輕于古而重於今苟神其顧之則民頼以安或黜<lb/>
其視聽而不見恤焉吾民將若之何田農告里之父老<lb/>
<pb n="KR4d0521_WYG_013-15b"/>
言有虎涉于河以逼某民之居者朝視其迹盤盤焉場<lb/>
之麦躪焉圃之蔬蹂焉吠者却走聆者股慄神既知之<lb/>
矣借曰神處幽而弗顯聞可謂知乎聞焉而不力捍而<lb/>
去之可謂勇乎今里之父老與神約三日神其帥麾下<lb/>
倍程疾驅以出境土歸穴乎大山長谷之中則戊祀㓗<lb/>
蠲式歌且舞以為神娛又將永永有飲食否則為神羞<lb/>
神其知之明勇之决毋曰昔之負河而去其事在守牧<lb/>
而不我與焉於是父老竦躬屏息再<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>于庭重矢其言<lb/>
<pb n="KR4d0521_WYG_013-16a"/>
曰有不知斯言者如師溪白水敢告<lb/>
　　　與曹徳昭御史書<lb/>
僕曩以淺陋偹貟南軒於山川得觀覽龍蟠虎踞之形<lb/>
勢於人物得親炙繼學夣臣二先生之儀刑稍遂結王<lb/>
生之襪執太史公之鞭於文墨議論亦得從容侍于左<lb/>
右得一言以自壯矣當是時閣下方以宏材碩學力賛<lb/>
臺綱席先公不賞之勲庸重中州人物之妙選掃門晉<lb/>
謁不知其幾投贄五言承曉之曰此選體之餘風也中<lb/>
<pb n="KR4d0521_WYG_013-16b"/>
丞相公詩集刋成嘗獻古詩錦四章承曉之曰老成之<lb/>
製作也贈行大篇深厚純粹所謂歐陽子之文不見於<lb/>
世二百年矣時時發視之尚覺光燄生楮背兒子逺逰<lb/>
持去諸名勝見之孰不曰汝父嘗辱徳昭先生湔祓如<lb/>
此若曰嚴挺之有此兒在㒒草芥耳何敢望何敢望伏<lb/>
惟閣下首烏臺薦揚致清朝簡注姑繇元幕旋簉崇班<lb/>
糾察百司風采振動東南半天下欲沾潤澤以蘇凋殘<lb/>
者莫不翹首跂足以觀神化惟閣下心潜世訓目熟朝<lb/>
<pb n="KR4d0521_WYG_013-17a"/>
儀庖丁牛解於衆理郢人斤運以成風宣上徳以逹下<lb/>
情公之志也蒼生之望也小稚桂芳依棲宇下久矣近<lb/>
得家問極荷提挈尚兾援之清波東睇文星熣燦惟昕<lb/>
夕盥手焚香以祝徳人川増之壽人來儻示一二字以<lb/>
榮遲暮且令子孫珍藏如楚珩崐玉焉幸甚幸甚<lb/>
　　　與孫幹卿書<lb/>
元不佞以儒為業先世嘗領鄉薦與故宋相訥齋同榜<lb/>
而功未竟意謂餘澤粗存於是兀然而守書燈有年稚<lb/>
<pb n="KR4d0521_WYG_013-17b"/>
子桂芳常在側焉朝廷用儒由直學始例徴弟子員其<lb/>
後市井之徒携重貲自獻而執柄者魚肉之遂俾儒流<lb/>
退聽亦吾道一厄也所可喜者今更甲令矣後至元中<lb/>
元承乏南軒長入金陵謁繼學王公夣臣張公一見極<lb/>
加禮遇久之稚子逰建業承御史徳昭復禮𢎞政三數<lb/>
公薦入閩南夫邑教㣲職也崇庠冷序也誠不自揆獲<lb/>
登拜扵大人君子之門閣下方以雄文卓行名重當時<lb/>
三徴七辟不肯俯就吾兒小子乃蒙眄眷延之西賔灌<lb/>
<pb n="KR4d0521_WYG_013-18a"/>
溉熏蒸皆仁義道徳之懿何翅夫入芝蘭之室立金石<lb/>
之懸也兹蒙寄示妙香盈奩前者又蒙賜監郡書屬辭<lb/>
用意尤為至到區區父子何修而得此於相公哉遡風<lb/>
懐感何日敢忘稚子在職滿還皆相公始終造就之力<lb/>
也予日望之元亮先生儒林巨擘茶次幸斥名末由躬<lb/>
侍几席惟兾珍毖為國自愛慰四海蒼生之望不宣<lb/>
　　　䞇見夣臣張侍御書<lb/>
夫天地至大也一氣之所同貫也故氣之所貫可以透<lb/>
<pb n="KR4d0521_WYG_013-18b"/>
金石通山澤一寸之草與千尺之木同其榮一滴之溜<lb/>
與江海之大同其潤葢形有小大而氣無小大物有精<lb/>
粗而理無精粗莊生所謂齊物物本不能齊亦以其小<lb/>
大一氣之所鍾一理之所命故云耳且夫風雨之所㑹<lb/>
晦㝠蔽山谷揮霍動天地其勢力非不赫然大也而一<lb/>
蜉蝣之㣲則知雨之將至而紛翔一鵲之細則知風之<lb/>
將至而卑棲故易曰同聲相應同氣相求釋者則曰聖<lb/>
人通天下之聲為一聲不見有異聲故無一聲之不相<lb/>
<pb n="KR4d0521_WYG_013-19a"/>
應通天下之氣為一氣不見有異氣故無一氣之不相<lb/>
求至矣哉斯言也吁王公大人之居世則甚超也其量<lb/>
廓而無外比天地於物無不容其勢力奮迅比風雨於<lb/>
物無不披拂而沾濡之世之士一聞王公大人之門則<lb/>
畏其大而不敢進苟進矣復畏其大而不敢言苟言矣<lb/>
復畏其大而不敢盡其情此亦無怪其然者後世公卿<lb/>
大夫不下士久矣見一丞簿尚作難於皂隷况王公大<lb/>
人之門乎伏惟侍御相公閣下碩學宏才大魁天下兒<lb/>
<pb n="KR4d0521_WYG_013-19b"/>
童走卒知誦君實聖天子方以孝治垂拱遴選耳目重<lb/>
臣畀之以激濁揚清之任十道嚮風百僚屛息儒生趦<lb/>
趄而不敢進者葢有由矣側惟相公閣下以謙撝待士<lb/>
不以已長退人雖小物不違天下之士皆知之故僕輒<lb/>
進天地風雨之説以求逹於左右惟相公進退之<lb/>
　　夣臣先生讀之曰作手作手<lb/>
　　　論近世喪禮<lb/>
自浮屠十王之說興而天下無無罪之親自七七之教<lb/>
<pb n="KR4d0521_WYG_013-20a"/>
行而天下廢斬衰齊衰之服是何待親之薄耶吾求之<lb/>
古矣天子祭天地諸侯祭山川大夫祭五祀士祭其先<lb/>
是故吉㓙必告有疾則祈後世謟事鬼神淫祀無福余<lb/>
兒時猶見先輩執親之喪終三年服漆布巾者近來不<lb/>
滿小祥易素為綵習俗之變士大夫亦恬不為怪矣里<lb/>
人大祥親友助以皷吹殊不知㓙絰在身遺哀未忘孝<lb/>
子何聞樂音耶昔魯人有朝祥而暮歌者子路笑之孔<lb/>
子以踰月則善其中道乎<lb/>
<pb n="KR4d0521_WYG_013-20b"/>
　　　舟喻示兒桂芳<lb/>
日逰吳㑹買舟江滸篙師嗜利而好招人也偪仄委𤨏<lb/>
坐卧弗舒炎熇上壓沴氣下蒸不嘔則泄同舟之人懼<lb/>
焉晚泊馬目山下貸舟老叟大可容千斛深房髙榻枕<lb/>
簟悉安余始知善用大者不知其為大而器小者自不<lb/>
可揜也汝由是而知務學矣浮躁淺露其量幾何深藏<lb/>
不市而恢乎有容者君子之道也作舟喻示第五兒桂<lb/>
芳且將以自箴焉<lb/>
<pb n="KR4d0521_WYG_013-21a"/>
　　　俞中齋刋書集註裒助䟽<lb/>
五十八篇備載帝王之治道三千餘嵗相傳精一之㣲<lb/>
言能於典謨誓命之文若覩遜譲征伐之事功非苟且<lb/>
見豈尋常昔晁錯口授於伏生義猶難究而伯恭道同<lb/>
於朱子見謂猶疑俾聖心日月以重明宜學子星霜而<lb/>
屢易惟我儒林耆宿雅號中齋老抱遺經毎依外傳金<lb/>
猶靡顧有五月披裘之風園亦不窺守三年讀書之志<lb/>
浩翻煙海久積寸銖因成集注之編傳示諸生之誦擬<lb/>
<pb n="KR4d0521_WYG_013-21b"/>
新刻梓自覺慳囊好事而有人得道者多助明科斗之<lb/>
絶學不在兹乎為蔡氏之忠臣是之取爾<lb/>
　　賦<lb/>
　　　六藝賦<lb/>
邈予生此東陬兮塊天質之慤醇憤大道之荒塞兮濟<lb/>
聖涯而無津𣺌太素而刻畫兮汨浮文而淪真昡纎巧<lb/>
以為智兮委古制而遺珍嘅羲黄之逺去矣兮儼湯武<lb/>
而孰陳考六藝之本始兮盛行於姬代養顓䝉以聖功<lb/>
<pb n="KR4d0521_WYG_013-22a"/>
兮設梯階而前待紛吾髦拂而昧所知兮夫孰外馳於<lb/>
華彩若童牛而加牿兮柅情波而寡悔仰前修之遺則<lb/>
兮豈重吾之欺詒曰禮防民偽兮吉㓙折而賔軍之樂<lb/>
以和夫性天兮聊獨舉於咸池升堂計耦以偕進兮粲<lb/>
爾參連而井儀逐禽以左膘兮御驅逆而先馳書記事<lb/>
而數紀物兮撫民生而有為余固知㓜習而壯行兮乃<lb/>
遵吾之先路由委巷以逹朝著兮束筋骸而履素歌二<lb/>
南之正音兮又申之以豳雅而告具中多雋而不侮賢<lb/>
<pb n="KR4d0521_WYG_013-22b"/>
分剡四鍭而如樹御馬正而調良兮固羞言於詭遇彼<lb/>
同文而壹志兮稽竒贏而助賦夫何轍東而暴繼兮覽<lb/>
餘焮而靡存𣆀笁荒而申商刻兮復厄訓詁於專門雖<lb/>
稍拾於缺殘兮獲壘洗於盎盆嘆耆舊之白紛兮猶莫<lb/>
探於本根吾小子將何述兮遂潰騰而遭屯被髪於野<lb/>
祭兮羌殺烝而莫辨諧黄鍾於賈鐸兮顔赫渥而舞萬<lb/>
塗膏脂於草莽兮禍彌増於革貫襄琯登戎以敗績兮<lb/>
縱堅靱而痯痯斯篆出而隷亡兮間架毫芒而握筭余<lb/>
<pb n="KR4d0521_WYG_013-23a"/>
登髙邱而騁目兮收涕泗之浪浪掲牛尾以髙歌兮擥<lb/>
岐山之鳯凰毋哀曩昔以若仇兮曷不徴禮樂於廟堂<lb/>
拱神都於燕冀兮亘八紘於康莊校藝文以網士類兮<lb/>
吾將㳺帝里而觀光<lb/>
　　　擬騷送盛則賢歸越<lb/>
若有人兮乘長魚雲旗鬛兮鬐為車令馮夷兮為右詔<lb/>
琴髙兮齊驅聞美人兮居海濵出入無際兮飛天津天<lb/>
風吹兮下萬山授余素書兮役鬼神世溷濁兮多變態<lb/>
<pb n="KR4d0521_WYG_013-23b"/>
貴魚目兮棄珠琲胡欝悒兮吾將行駕風霆兮㳺方外<lb/>
登嵩衡而騁望俯黄河兮如帶願美人兮再來遺桂枝<lb/>
兮為佩心相知兮逺離如之何兮勿思<lb/>
　　　擬騷送梅如愚歸錢塘<lb/>
雷填填兮海門倏而來兮濤山龍翔鳯翥兮故都玉帶<lb/>
毬馬兮雲中君羌聲色兮為娛紛總總兮馳奔結桂枝<lb/>
兮容與懐美人兮幽樊擥芙蓉兮為葢葺蕙茝兮為軒<lb/>
朝晞髪兮若木夕弭節兮崐崙麕何為兮堂中魴何為<lb/>
<pb n="KR4d0521_WYG_013-24a"/>
兮木上寧偃蹇兮好修金石仰觀兮江浪嵗既晏兮將<lb/>
歸𣺌桐瀬兮孤舫與君逰兮河之渚濯吾足兮石齒齒<lb/>
與君擷兮山之秀托吾思兮華靡靡美人去兮増離憂<lb/>
風蕭蕭兮夜雨天門兮九重白玉闕兮珠宫冠進賢兮<lb/>
巍峩鳴蒼佩兮舂容挹斗以酌兮醇黔黎援箕以簸兮<lb/>
清皇風<lb/>
　<lb/>
　<lb/>
<pb n="KR4d0521_WYG_013-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠軒集卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集卷十八</head> <lb/>
    <p>
<pb n="KR4e0015_WYG_018-1a"/>
欽定四庫全書<lb/>
　林登州集卷十八<lb/>
　　　　　　　　　　　　　明　林弼　撰<lb/>
　詔<lb/>
　　賜占城國王詔<lb/>
朕聞帝王之道柔逺寧邇故雖在遐荒皆欲其相安於<lb/>
無事焉汝占城介居西南阻山絶海而奉貢方物不廢<lb/>
常儀頃者使至貢象四枚聞汝守圉安民勤修國事朕<lb/>
<pb n="KR4e0015_WYG_018-1b"/>
甚嘉之但汝與安南分疆劃界自昔而然爾其恪遵朕<lb/>
言息兵保寧勿事紛争天道惡盈不可自溢恐有他譴<lb/>
今賜卿金龍衣三襲旗葢金鼓等物備爾藩國之儀昭<lb/>
我天朝之貺母恃寵榮自生釁端特兹詔示想宜知悉<lb/>
　誥<lb/>
　　贈梅遵祖誥<lb/>
我國家考禮定制凢子貴者必推恩錫爵逮其父母所<lb/>
以崇孝治也榮禄大夫駙馬都尉梅殷父遵祖曩在元<lb/>
<pb n="KR4e0015_WYG_018-2a"/>
季避地姑蘇朕定金陵爾兄思祖灼知天命首舉淮安<lb/>
全城來附爾以嫌疑殞命於呉天下既定論功行賞爾<lb/>
兄分封汝南錫以侯爵朕念勲舊之臣用結姻親之好<lb/>
以第二女寧國公主下嫁爾子殷今特加爾榮禄大夫<lb/>
僉大都督府事於戱死而為國䘏典宜崇魂其有知服<lb/>
兹寵命<lb/>
　　封梅殷母丘氏誥<lb/>
我國家考禮定制凢子貴者必推恩錫爵逮其父母所<lb/>
<pb n="KR4e0015_WYG_018-2b"/>
以崇孝治也榮禄大夫駙馬都尉梅殷母丘氏賦徳貞<lb/>
淑克生令子尚我第二女寧國公主疏封錫號在禮為<lb/>
宜可封夫人<lb/>
　表<lb/>
　　梅思祖謝恩表<lb/>
具官臣梅思祖誠惶誠恐稽首頓首上言伏于洪武十<lb/>
一年八月内欽奉聖㫖以寧國公主下嫁臣姪殷敬擇<lb/>
本年十月日親迎謹奉表奏期者伏以惟聖作法因天<lb/>
<pb n="KR4e0015_WYG_018-3a"/>
地而盡父母之道惟皇建極體隂陽而立夫婦之倫所<lb/>
以敦敘民彛而化成天下也臣思祖誠惶誠恐稽首頓<lb/>
首欽惟皇帝陛下誕膺天命聿定區宇中外臣民莫不<lb/>
歡忻感戴臣夙興戎伍叨沭寵命闔家百指共食天禄<lb/>
慙無涓埃之補報祗懐日夜之戰兢乃荷聖恩不以臣<lb/>
姪愚庸特命公主下為伉儷自天之錫何地以承吉辰<lb/>
在邇謹用奏請至期令姪殷俯伏闕門之外恭聴恩命<lb/>
下情無任瞻天仰聖激切屏營之至謹奉表以聞<lb/>
<pb n="KR4e0015_WYG_018-3b"/>
　箋<lb/>
　　梅思祖謝恩箋<lb/>
恭惟皇后殿下貞静之徳端居宫闈肅雝之徽協成皇<lb/>
業一人有慶萬國咸寧誠母儀於天下也臣某猥以匪<lb/>
才夙從宸御東征西討僅立寸功地厚天髙濫竽峻秩<lb/>
日夜乾惕報稱無從乃今特荷聖恩錫命公主與臣姪<lb/>
殷下成伉儷榮出望外吉辰伊邇謹令姪殷届期詣闕<lb/>
門俯伏以竢恩命尚祈中聴庶達下情臣無任感激惶<lb/>
<pb n="KR4e0015_WYG_018-4a"/>
恐之至謹奉箋以聞<lb/>
　頌<lb/>
　　大祀禮成頌<hi>有引</hi>
皇帝臨御大寳立南北郊以祀天地齋明肅恭度越今<lb/>
古而聖衷猶有所未安若曰朕為天子則天地實大父<lb/>
母也父母異堂豈人子孝養之意在昔漢世合祀天地<lb/>
光武重興亦仍舊典自後或合或分議論紛紜然禮縁<lb/>
情制教可義起不若合祀為宜於是建大祀殿於國之東<lb/>
<pb n="KR4e0015_WYG_018-4b"/>
南以洪武十二年正月十一日行合祀禮删繁文而就<lb/>
簡慿明徳以薦馨先期五日上齋於武英殿天時方雨<lb/>
及祭之夕隂雨開霽風霧不興牲醴潔芬樂舞合節神<lb/>
人交暢聖心悦懌以為祭祀必盡其誠者凢以為民而<lb/>
已故古者有孟春祈穀之禮今大祀既行和氣斯應皇<lb/>
天后土實鑒臨之其所以福我黔黎者於是而有其兆<lb/>
矣過此以徃年豐榖登休嘉洊至是皆天地監一人之<lb/>
誠而錫萬民之福也大禮慶成羣僚班賀臣某忝職儀<lb/>
<pb n="KR4e0015_WYG_018-5a"/>
曹謹敘實録復拜手稽首而獻頌曰<lb/>
聖皇攝籙中立作君乾父坤母事之惟均南北有郊起<lb/>
自周禮圓方之丘隂陽是儗古不必泥今不必拘惟情<lb/>
之當惟理之須於惟聖皇天徳天位議禮制度睿斷㧞<lb/>
萃曰子事親豈異其堂合而祀之禮意始彰惟兹孟春<lb/>
育物之始矧朕之生實天之子載燔載烈惟徳為馨上<lb/>
下昭格有神有誠天晦而明氣鬰而豁肹蠁之通無逺<lb/>
弗達靈貺大來十雨五風體信逹順物阜民豐微臣作<lb/>
<pb n="KR4e0015_WYG_018-5b"/>
頌用紀盛美埀而不刋國有信史<lb/>
　　漳州新城頌<lb/>
帝式九圍文恬武嬉曷生昏狂虐流毒滋維漳南鄙孰<lb/>
非王土修我墉壑將固我圉藩臣用憂以屬能賢曰汝<lb/>
稔改宜知所先相彼故城墉低壑堙髙而湥之盍圖其<lb/>
新侯曰民來根本斯在暫勞久逸力爾無怠載經載營<lb/>
子來孔殷鞭石山積畚土雲屯懲彼寛瑕務小而堅崇<lb/>
堞言言壕流淵淵土功既成邊人載寧外侮不驚侯實<lb/>
<pb n="KR4e0015_WYG_018-6a"/>
我生髙為侯徳湥為侯澤保障之功徳載無斁<lb/>
　贊<lb/>
　　墨仙贊<lb/>
龍圖畫鳥跡析人文宣資爾力十八公孕爾躬仙之儔<lb/>
文之宗𤣥鶴舉遺玉杵咨客卿蹈前式<lb/>
　　廣成子贊<lb/>
崆峒之松作爾靈夀杖崆峒之雲録爾長生書惟清也<lb/>
故形不勞而外舒惟静也故精不搖而内腴此其髙出<lb/>
<pb n="KR4e0015_WYG_018-6b"/>
物表久視人區千二百年容不悴而神不枯者與<lb/>
　　逹泉贊<lb/>
泉之始達猶性之端達而不息則一派之微必放乎四<lb/>
海端而能充則萬化之大實本乎一原是故盈科漸進<lb/>
而君子觀其瀾睟面盎背而君子探其根葢有本者如<lb/>
是爰取辟於斯言朂哉三近泝流窮源殆將涵泳乎聖<lb/>
涯澡瀹乎心天以至浩浩而淵淵者與<lb/>
　　了野贊<lb/>
<pb n="KR4e0015_WYG_018-7a"/>
人生兩間天地而小中立作配惟了當了翳人之生有<lb/>
哲有愚愚非或損哲豈有餘塞也吾體帥也吾性體歸<lb/>
其全性復其正是謂之了不怍於人不了其了實愧於<lb/>
天了之云者奚取於野千里一目了蔑加也謀野則獲<lb/>
同野則亨了指其實野寓其名彼昧面墻懵焉株守知<lb/>
擴而充八荒户牖老了其虛釋了其空我了者誠大本<lb/>
不窮卓哉爾翁克全所有敢誦贅詞書之座右<lb/>
　　簔笠翁小像贊<hi>有引</hi>
<pb n="KR4e0015_WYG_018-7b"/>
　石君履道為南臺諫史涖郡湖湘值撫州兵亂得野<lb/>
　人簔笠自蔽間行免好事者圖之博陵林某為之贊<lb/>
　曰<lb/>
章甫縫掖爾之常被豸冠繡衣爾之素志胡為青笠緑<lb/>
簔與樵漁而為類葢其中之確也雖笭箵襏襫其於處<lb/>
變如處常其中之澹也雖衮冕繡裳不知孰賤而孰貴<lb/>
矧矛㦸之匪職實簿書之攸寄結纓死難仲由有傷勇<lb/>
之名微服過宋孔聖得時中之義此其自决去就潔而<lb/>
<pb n="KR4e0015_WYG_018-8a"/>
無累豈若擁數萬夫之衆制數千里之地臨難則茍免<lb/>
見害則必避耶<lb/>
　　易道初小像贊<lb/>
野服角巾翛然出塵孰可儗倫伊昔之人志道之志味<lb/>
道之味天爵是崇孰識其貴<lb/>
　　涂府史王山卷贊<lb/>
維昔君子於玉比徳曰仁與義温潤而栗玉藴於山旁<lb/>
達孚尹徳藴於身輝光日新矯矯涂君温其如玉璆琳<lb/>
<pb n="KR4e0015_WYG_018-8b"/>
瑤琨細大並蓄如山之産取之不窮崑崗藍田仰止崇<lb/>
崇人命是名我求其實琢磨所資他山之石朂哉玉山<lb/>
企髙可齊我庸作詩以繼白圭<lb/>
　　牛典簿像贊<lb/>
以所藴之敷而為清温之容以所存之正而有凝逺之<lb/>
風睟然其神澄儼焉其貌恭玉堂之署方寵承於天藻<lb/>
匡廬之山未寒盟於雲松吾求于古人之中其將無同<lb/>
也耶<lb/>
<pb n="KR4e0015_WYG_018-9a"/>
　　坦然贊<hi>為袁兼善作</hi>
君子之心惟循乎理理根於心施於四體中無愧怍外<lb/>
自安舒平平蕩蕩曷有﨑嶇嗟彼小夫心為形役内省<lb/>
有疚戚戚朝夕城府湥密險以自防孰若坦然物我兩<lb/>
忘對面九疑荆棘是履孰若坦然康莊千里我車既堅<lb/>
我馬既閑羊腸詰曲曽不改顔朂爾袁君守坦勿失允<lb/>
蹈聖謨永保貞吉<lb/>
　　傅夣賢小像贊<lb/>
<pb n="KR4e0015_WYG_018-9b"/>
有粹其容燠乎陽春有澄其神澹乎秋旻身焉紛華之<lb/>
塲心焉幽寂之濵扇可以清四海之歊琴可以返千古<lb/>
之淳惟思修潔之在我寧知富貴之迫人行審像之是<lb/>
求罔俾專美乎先臣<lb/>
　　廛隱贊<hi>有引</hi>
　金陵李思問居京城之南而自號曰㕓隱葢居於㕓<lb/>
　而不役於㕓者也愽陵林某為之贊曰<lb/>
謂廛非隱有隱者存心在塵外遂忘囂喧衮衣繡裳我<lb/>
<pb n="KR4e0015_WYG_018-10a"/>
樂韋布豹胎麟脯我樂蔬素豈其棲遲必於衡門豈其<lb/>
寤歌必於考槃屑屑錐刀嚚嚚狙儈我目所接非心所<lb/>
㑹廛非逺地隱豈湥藏不磷不緇無迎無將北山移文<lb/>
終南㨗徑身在林藪市朝心競君子出處依乎中庸無<lb/>
徃不返聖訓之從<lb/>
　箴<lb/>
　　周伯章寓齋箴<lb/>
遇與不遇有義有命隨其所取順受其正行法居易以<lb/>
<pb n="KR4e0015_WYG_018-10b"/>
俟天定不迎不將無違無競用舎行藏訓守前聖敢効<lb/>
輔仁敬告司聴<lb/>
　　張士進知愚齋箴<lb/>
民之初生禀殊質異有哲有愚知之為貴哲人先幾克<lb/>
全其天愚而能知曷間後先萬委赴壑千蹊適邑及其<lb/>
知之合殊而一我知我愚雖愚必明日月經天氛翳廓<lb/>
清駔驓小夫鑿知自任具曰予聖其愚孰甚知愚非愚<lb/>
百倍其功不自滿盈無逺弗充朂哉士進真知篤信希<lb/>
<pb n="KR4e0015_WYG_018-11a"/>
顔之愚庶幾令聞<lb/>
　銘<lb/>
　　湥省齋銘<lb/>
君子之學自省為貴省之之湥常存敬畏反已自飭豈<lb/>
暇尤人有過必改易怠以勤匪一之省繄百與千是謂<lb/>
湥省無適不然匪暫之省慎終於始是謂湥省無時不<lb/>
爾惟省之功理欲之幾顔躬四勿孔敎九思孳孳夙興<lb/>
乾乾夕惕憂不如舜恐蹈於蹠省之於身實省於心内<lb/>
<pb n="KR4e0015_WYG_018-11b"/>
省不疚居安資湥先民有言要在慎獨敢誦明訓敬告<lb/>
司僕<lb/>
　　知止齋銘<lb/>
維皇降𠂻明命有赫民受以生均此明徳虛而直内靈<lb/>
以應外水止鏡浄瑩瑩不昧衆牿於形聖明則不推而<lb/>
新之厥初遂復事理之極曰至善域明已新人此其標<lb/>
的相彼黄鳥猶知丘隅矧伊人矣而鳥不如聖有明訓<lb/>
惟理之窮既知於始斯得於終唯知正鵠一矢貫革惟<lb/>
<pb n="KR4e0015_WYG_018-12a"/>
識郊關跬歩適國涓涓流泉汨汨趨池未至不止既止<lb/>
不移君子察物日新不息可逺在兹銘言無斁<lb/>
　　思貽齋銘<hi>為呉允思作</hi>
人心之官所職者思為善不善思則得之矧為孝子奉<lb/>
親遺體舉足不忘必慎厥履孳孳趨善思以顯揚必果<lb/>
於為實親之光不善之萌恐致親辱為必不果免淪顛<lb/>
覆翳爾之思斯親之貽戰戰兢兢庶以全歸惟允思君<lb/>
克蹈於善舜蹠之間毫釐必辨作堂銘名目擊道存豈<lb/>
<pb n="KR4e0015_WYG_018-12b"/>
伊自警將裕後昆蒙也作銘述於古訓孰為我師繇參<lb/>
入舜<lb/>
　　拙菴銘<hi>為中書徐徳敬題</hi>
大巧若拙不恠不竒惟爾之拙匪愚匪癡葢其中之存<lb/>
也不求異於人其外之施也不求矯於時人方役役我<lb/>
則泊焉而無為人方喋喋我則昧焉而不知過於文吾<lb/>
寧守其質過於盈吾寧守其虧葢將全太樸於未散敦<lb/>
淳風於未漓其亦陶柴桑周濂溪之等夷者歟<lb/>
<pb n="KR4e0015_WYG_018-13a"/>
　　適安齋銘<lb/>
維人之生貴在適志茍志之適斯安之遂桓圭衮裳駟<lb/>
馬髙車富貴累人貧賤不如繩樞甕牖羮藜飯糗既適<lb/>
既安此心曷疚濳也歸來容膝易安起居無時愿亦歸<lb/>
盤茍得吾樂千金弗易心之所適有介于石卓哉東魯<lb/>
不忮不求樂天知命我心不憂有翼齋居允乎自足述<lb/>
此銘書敢告司僕<lb/>
　　正心齋銘<hi>為李思問作</hi>
<pb n="KR4e0015_WYG_018-13b"/>
心為思官必得其正正以内存外者斯定凝冰焦火淵<lb/>
淪天飛心為形役司失其機其機不失主一無適修己<lb/>
治人胥此焉出天君肅穆居于靈臺事之有道念哉敬<lb/>
哉<lb/>
　　習静軒銘<hi>為泰和鄧崇雅題</hi>
萬動擾擾人心遞移孰司其機静以自持即物觀理必<lb/>
於其止靈臺湛然秋月寒水習之之方不迎不將直内<lb/>
以敬無隱弗彰爾氣既完爾志斯定成艮出震仁義中<lb/>
<pb n="KR4e0015_WYG_018-14a"/>
正昏黙窅㝠所習則非静養動察聖賢同歸<lb/>
　　湯氏舊笏銘<hi>有引</hi>
　呉湯氏槐木笏一宋度宗朝賜進士暉老公故物也<lb/>
　公登第未久而宋亡元世宋士多出仕公隱約以終<lb/>
　曾孫完寳藏其笏兵亂不敢失昔魏謩有祖風而鄭<lb/>
　公故笏以存完葢幾焉為作銘曰<lb/>
有笏惟槐槐有赤心我笏則木我之寳也如黄金賜言<lb/>
之存手澤之芳用雖未究而世美則長笏不忽祖徳述<lb/>
<pb n="KR4e0015_WYG_018-14b"/>
翳人之求尚徴夫故物<lb/>
　　三友軒銘<hi>有引</hi>
　禮部主事甘君友諒清介不忘交植松竹梅於軒前<lb/>
　曰松之心也正竹之節也直梅秉詣孤芳而獨潔舉<lb/>
　不以歲寒而變其素守是即吾三益之友也因以三<lb/>
　友名其軒博陵林弼為作銘曰<lb/>
益友有三直諒多聞君子取友責善輔仁既資諸人復<lb/>
接夫物所友則殊所益惟一爾松之貞爾梅之清爾竹<lb/>
<pb n="KR4e0015_WYG_018-15a"/>
之直三益作朋曰予未知於焉比徳時發其英不改其<lb/>
色詩歌有斐語記後凋騷雖不録曷掩昭昭既錫爾名<lb/>
將求爾實朂哉歲寒永保貞吉<lb/>
　　崇志齋銘<hi>有序</hi>
　吏部尚書陳君彦名儒術飾吏事起家為法從歴兵<lb/>
　吏二部以才名稱嘗以崇志名其齋居朝之公卿各<lb/>
　為詩若文以廣其義某謂君之志崇矣志於顔孟以<lb/>
　進其道徳志於伊周以勉其功業則凢富貴利禄桓<lb/>
<pb n="KR4e0015_WYG_018-15b"/>
　圭而衮裳茵坐而鼎食明珠兼金寳璐大貝舉不足<lb/>
　以動其心何者其志不在是也既論序之復為之銘<lb/>
　曰<lb/>
立志必崇勿為卑下卑下之趨乃無志者所趨既髙所<lb/>
培既厚泰華崇崇眼空培塿一簣弗止百仞可齊有志<lb/>
竟成跬歩以躋孟明焚舟司馬題柱志在功名道徳奚<lb/>
取伊周顔孟我志聖賢下視衆人天壤相懸君其崇之<lb/>
企彼前哲徳業顯融百世昭晣<lb/>
<pb n="KR4e0015_WYG_018-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0015_WYG_018-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻十八<lb/>
</p>
<p>
</p>
  </div>
</body>
</text>
</TEI>
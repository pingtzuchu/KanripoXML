<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻七</head> <lb/>
    <p>
<pb n="KR4e0015_WYG_007-1a"/>
欽定四庫全書<lb/>
　林登州集巻七<lb/>
　　　　　　　　　　　　　明　林弼　撰<lb/>
　五言排律<lb/>
　　贈别甯義甫率掾二十韻<lb/>
甯子眞人傑英年拔郡曹簿書閒吏事弓劒䇿戎勞佛<lb/>
塔題雲鴈神山看海濤短衣寧扣角巨釣擬連鼇阮掾<lb/>
稱三語潘郎嘆二毛薇邊騰鶚剡栁外試龍韜單騎晨<lb/>
<pb n="KR4e0015_WYG_007-1b"/>
傳檄重關夜屬櫜陣雲横雜遝郊壘破周遭風驥難埀<lb/>
櫪秋鷹待解絛分藩嚴節鉞弭筆逐旌旄西崦烟收瘴<lb/>
南溪雨漲膏芝蘭從草伍稂莠為苗薅緩帶羊公適胡<lb/>
牀庾亮豪劇談方洒洒别意苦慅慅烽火悲横玉篝燈<lb/>
夢大刀霜橙分紺實江蟹斫紅螯把酒歌三叠維舟水<lb/>
半篙宦情磨鐵硯交誼戀綈袍青眼羣公在丹心寸地<lb/>
操為君懐逺舉天表粤山高<lb/>
　　贈王同野閫史歸建三十韻<lb/>
<pb n="KR4e0015_WYG_007-2a"/>
聖理濟夷夏邊陲重鎭綏藩臣分節出佐政辟文帷君<lb/>
拔千人傑民瞻一郡師汾河遺澤在滕閣逸才推子佩<lb/>
鏘經席王章肅奠儀堂鱣嘉瑞兆閫鶚薦書馳簡量稱<lb/>
三語清名慕四知濟時行賈䇿論事邁蕭規烽燧猶南<lb/>
國風雲𣺌北墀登樓粲空賦入幕超能詩退食欣多暇<lb/>
忘機慰所思凉薫榕下榻長日竹間棊細藻流清泮香<lb/>
蕖泛緑池應勞書牘尾未許撤臯比江左陳琳檄淮西<lb/>
韓愈碑文章長叙論贊畫足匡禆已喜才堪試何慚位<lb/>
<pb n="KR4e0015_WYG_007-2b"/>
尚卑驊騮霄漢步松柏棟樑姿天地心如鐵風塵鬢未<lb/>
絲彈冠差可慶結襪詎云癡雲樹連同野家山近武夷<lb/>
蕉書頻日報蘭櫂及秋移椿緑霜中幹槐青雨後枝韋<lb/>
編課兒誦綵袖奉親嬉至樂皆人願㣲名祇自縻朋簪<lb/>
資麗澤客袂忍分岐荔熟丹砂顆醪香碧玉巵離憂従<lb/>
馬上言贈且江湄瑞世鳯麟覩清班鵷鷺期行哉須努<lb/>
力千古志臯䕫<lb/>
　　江洞書事五十韻<lb/>
<pb n="KR4e0015_WYG_007-3a"/>
西徼百蠻底南荒三楚邉苗頑風未殄盤瓠種猶傳江<lb/>
自牂柯發山従越嶲連封疆秦日畫威徳漢朝宣馬援<lb/>
軍曽駐狄青師載旋羈縻諸洞在棄置左官遷夷獠分<lb/>
生熟懐柔異後先鳥言難白别椎髻費紅纒篁桂深林<lb/>
薄茅茨小棟椽巢居牛畜共鄰處虎狼聨獵野撚花箭<lb/>
涉川刳木船蝮蛇勤執贄雞骨慣占年畬種原頭火村<lb/>
炊樹杪烟兵塵竹子後瘴雨桂花前徑路㣲㣲入藤蘿<lb/>
宻宻延小橋過畧彴輕簥送鞦韆象郡通蕃甸珠崕到<lb/>
<pb n="KR4e0015_WYG_007-3b"/>
海壖驛牛無脫轡洞馬不加鞭飲澗猿懸臂吹潭蛟長<lb/>
涎危峰常欲墮怪石久皆穿忍聽歸歸鳥愁看跕跕鳶<lb/>
沙薑長豎指泥蕨細鈎拳寘<graphic n="KR2502" url="https://raw.githubusercontent.com/kanripo/KR-Gaiji/master/images/KR2502.png" mimeType="image/png"/>讎家快挑生左道便行<lb/>
厨避民舎停筯問賓筵近臘縫山罽迎秋拾木綿䕫羵<lb/>
為伴侣麋鹿當牲牷蠻鬼歌堂賽狡童舞袖翩溪翁醉<lb/>
皆倒野婦喜如顛負弩常從犬扳罾或得鯿孰云殊土<lb/>
俗自是一山川白髮知何叟青衣立竦肩送瓜强留客<lb/>
供酒不論錢請説兩江事含悽雙淚漣前朝失政體酋<lb/>
<pb n="KR4e0015_WYG_007-4a"/>
長竊兵權角面桃弧勁魚鱗竹甲堅敓<hi>音奪</hi>攘時彼此剽<lb/>
掠轉寅緣聖主開𢎞業遐方囿化甄居然列郡縣忍爾<lb/>
黷戈鋋豈料潢池地從觀埳井天羣兇多不逞同惡復<lb/>
相牽春廢桑麻壠秋荒蔗芋田官軍掃氛翳鼠輩委腥<lb/>
膻汚染猶蒙宥強梁詎足憐智高今顯戮孟獲已深跧<lb/>
殘命嗟如綫新官幸似弦愛民有元結奉使遇張騫苦<lb/>
語怕終聽同仁賴曲全乾坤新再造日月大無偏嶺徼<lb/>
雖稱逺巖廊正任賢觀風小臣在歸擬奏詩篇<lb/>
<pb n="KR4e0015_WYG_007-4b"/>
　　贈塔斯圖判府二十韻<lb/>
賢倅北方傑篤生勲徳門世皇良將裔林國上公孫淮<lb/>
海新開府開山舊鎮藩彛勲揚日出劍氣射星垣喬木<lb/>
蒼烟古甘棠緑䕃蕃東南集冠盖甲乙擁旟旛帝軫邊<lb/>
方苦公承天語温貳車方筮仕别駕重疏恩虞坂馳良<lb/>
驥滄溟起大鯤松邊臥歸轍栁外迓征轅良䇿禆軍旅<lb/>
長材任劇繁列槐家澤逺細栁祖風存春雨桑麻隴秋<lb/>
風禾黍原鱷應識韓愈虎亦避劉琨東郭看山榻南樓<lb/>
<pb n="KR4e0015_WYG_007-5a"/>
對月樽調羮需鼎鼐紉佩雧蘭蓀昭代多麟鳯清班簉<lb/>
鷺鵷安車行趣召萬里覲天閽<lb/>
　　縣尹相公平冦䇿勲賦詩為頌<lb/>
國步艱難際邊陲俊傑生將門餘舊澤相閥藹新聲騏<lb/>
驥駑駘屈鵾鵬羽翼成將軍年尚少令尹職先榮溪北<lb/>
甘棠樹江東細栁營循行及野邑團練合農兵南徼驚<lb/>
塵起西林殺氣横霜袍當自表雲陣每孤征士畏條侯<lb/>
令民知司馬名指揮秋色動談笑瘴氛清落日喧笳鼓<lb/>
<pb n="KR4e0015_WYG_007-5b"/>
西風捲斾旌歸舟無薏苡吟擔有黄精保障安黎庶勲<lb/>
庸答聖明願言崇令徳佳䜟叶承平<lb/>
　　别胡景昭<lb/>
　景昭文學疇昔相好非淺近交冦盜流離偶㑹漳水<lb/>
　之上歡洽未久歸思浩然不可援止漫成十六韻寓<lb/>
　惜别意<lb/>
昔予方弱冠與子毎同襟躍馬春風早聞雞夜漏深青<lb/>
雲懐逺志白雪操淳音霄漢何寥邈江湖易陸沉卞生<lb/>
<pb n="KR4e0015_WYG_007-6a"/>
勞獻玉直子誤持金典教才終屈為郎力不任艱難愁<lb/>
白髮慷慨見丹心落景山陽笛寒宵楚户砧杜陵憐久<lb/>
客梁父動悲吟日月鴻遵渚風塵鶴在林䇿言疎董賈<lb/>
詩價重何陰小子多茅胙先生寡芥鍼麒麟圖自古鸚<lb/>
鵡賦還今且對盈樽酒休鳴别調琴桄榔晨霧塞薜荔<lb/>
曉霜侵畏道那分袂離情倍不禁<lb/>
　五言絶句<lb/>
　　題菘菜<lb/>
<pb n="KR4e0015_WYG_007-6b"/>
野老藜藿腸飽知晚菘味惟應肉食人少玩圖畫意<lb/>
　　題樹萱堂<lb/>
叢萱樹北堂宜男吐幽芳春暉盎如酒庶俾百憂忘<lb/>
　　題白雲堆<lb/>
空山白雲堆中有隠者居悠然兩無心塵世將焉如<lb/>
　七言絶句<lb/>
　　汥江八景<lb/>
　　　蕉寺晨鐘<lb/>
<pb n="KR4e0015_WYG_007-7a"/>
招提隠隠傍林巒月落鐘鳴漏未殘一夜芭蕉風不靜<lb/>
秋聲相和下雲端<lb/>
　　　吕橋夜月<lb/>
長橋十丈俯江流月色遙連水色秋雲外何人吹鐵笛<lb/>
渾如黄鶴斷磯頭<lb/>
　　　黄村晚照<lb/>
黄家村外夕陽明雞犬遲歸愛晚晴花落閒庭茅屋靜<lb/>
小溪風起看潮生<lb/>
<pb n="KR4e0015_WYG_007-7b"/>
　　　阮浦春潮<lb/>
别浦春潮帶雨來㠶歸天際晚風開江干竹樹深如許<lb/>
二阮清逰應未囘<lb/>
　　　球浦烟帆<lb/>
珠渚烟晴晚照紅布帆八尺飽西風今宵繫纜知何處<lb/>
兩岸蘆花月色同<lb/>
　　　浪灣雪網<lb/>
浪花飛雪滿前灣舉網輕舟夜不還無限黄州蘇子興<lb/>
<pb n="KR4e0015_WYG_007-8a"/>
洞簫聲在水雲間<lb/>
　　　棠堤春雨<lb/>
雨過春堤塵未乾海棠千樹畫中看汥江江上東風軟<lb/>
輕撲羅衣散曉寒<lb/>
　　　橘塢秋霜<lb/>
水邊林外野人家橘柚秋紅照晚霞何日寄來三百顆<lb/>
先春報汝玉川茶<lb/>
　　河船口占八首<lb/>
<pb n="KR4e0015_WYG_007-8b"/>
沽河水接潞河渾處處新營失舊村聞說東西兩漁甸<lb/>
年來也𨽻達家屯<lb/>
　　其二<lb/>
七月既望月更圓蘆花吹雪秋滿船無人共過黄泥坂<lb/>
此客元非赤壁仙<lb/>
　　其三<lb/>
昨夜江頭秋雨急曉看新水已平堤堤邊紅蓼開無數<lb/>
樹樹相依穂穂齊<lb/>
<pb n="KR4e0015_WYG_007-9a"/>
　　其四<lb/>
原田黍稌秋埀熟婦子廵防閙達宵但得西成來鼠雀<lb/>
也勝螟螣盡青苗<lb/>
　　其五<lb/>
憶昔扁舟過潞河埀楊兩岸緑陰多而今野飯維梢處<lb/>
爛熳牽牛引碧蘿<lb/>
　　其六<lb/>
㸃㸃蘆篷疎雨聲酒魂詩夢有餘清覺來却笑𤣥真子<lb/>
<pb n="KR4e0015_WYG_007-9b"/>
猶向江湖著姓名<lb/>
　　其七<lb/>
連朝雨急臥不起清曉篷窻試一開水面雙雙輕燕去<lb/>
沙頭箇箇白鷗來<lb/>
　　其八<lb/>
河中風物無多子鯉鱠蒲羮頓頓供何似蓴鱸鄉味好<lb/>
扁舟歸去及秋風<lb/>
　　題寒花䳺鶉圖<lb/>
<pb n="KR4e0015_WYG_007-10a"/>
落日秋林竹樹稀枝頭寒雀靜相依爭如草畔䳺鶉樂<lb/>
自啄霜蟲不肯飛<lb/>
　　題江山臥逰圖<lb/>
投老歸來已倦逰﨑嶇窈窕舊林丘畫圖多謝滄浪客<lb/>
臥看瀟湘一幅秋<lb/>
　　題子昂人馬圖<lb/>
南風古栁生夏凉神駿萬里思騰驤圉人空爾奉芻秣<lb/>
曷不為解青絲韁<lb/>
<pb n="KR4e0015_WYG_007-10b"/>
　　題雜畫九首<lb/>
　　　猫<lb/>
内相家中蒙貴兒華堂客至每先知今朝洗面還過耳<lb/>
故寫新圖開閣詩<lb/>
　　　犬<lb/>
乳犬埀頭傍竹門低回似戀主公恩中宵莫學籬邊吠<lb/>
風滿山花月滿村<lb/>
　　　馬<lb/>
<pb n="KR4e0015_WYG_007-11a"/>
玉䇿金鞍絲轡輕長秋隂裏一長鳴爭如此馬無拘束<lb/>
細草香沙自在行<lb/>
　　　鼠<lb/>
熟睡狸奴脚未伸燈前黠鼠竊蓮頻兒曹恐有張廷尉<lb/>
莫太狼貪不畏人<lb/>
　　　龍<lb/>
長樂陳翁畫龍手今君法得古人多嶄嶄頭角欲飛去<lb/>
風雨三江秋水波<lb/>
<pb n="KR4e0015_WYG_007-11b"/>
　　　鴛鴦<lb/>
白石青蒲春水生夕陽錦羽照沙明戯拈畫筆知何處<lb/>
栁外池塘艇子輕<lb/>
　　　鸚鵡<lb/>
隴頭春樹拂雲紅學語聲嬌弄晚風上國秖今辭逺貢<lb/>
莫愁彩羽閉雕籠<lb/>
　　　雙雀<lb/>
珥江驛裏可張羅得食階除任意過應是厦成相賀競<lb/>
<pb n="KR4e0015_WYG_007-12a"/>
銜環底用感恩多<lb/>
　　　喚起<lb/>
林間百舌謾多言此鳥嬌音不浪傳喚起一聲窻外白<lb/>
東風庭院落花天<lb/>
　　珥江驛口占八首<lb/>
士女填街撥不開共看天使日邊來白羅衫稱烏紗帽<lb/>
坐聽齊聲說泠腮<hi>泠腮方言甚美也</hi>
　　其二<lb/>
<pb n="KR4e0015_WYG_007-12b"/>
清江十里畫船過落日凉風水不波花袴水軍齊舉棹<lb/>
歌聲唱作馬前呵<lb/>
　　其三<lb/>
小卒横挑丈二殳褒衣長帽似臞儒當街一喝人爭避<lb/>
如此威獰更有無<lb/>
　　其四<lb/>
蠻官短髮皂衣踈江驛時來學步趨歸去休騎割鬃馬<lb/>
底鴉穏臥勝籃輿<hi>底鴉繩結肩輿也</hi>
<pb n="KR4e0015_WYG_007-13a"/>
　　其五<lb/>
八月<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>圓山下路顛風捲地雨㝠㝠勸君莫汲珥江水<lb/>
鬬死魚龍氣正腥<hi>俗傳古有熊王女子江山二神爭娶為山神所先至今猶鬬云</hi>
　　其六<lb/>
機家舟上女如雲日日機中織縷勤忽見江頭秋月色<lb/>
唱歌聲到夜深聞<hi>南人謂綃為縷</hi>
　　其七<lb/>
齒牙如漆足如霜紅縷衣裙紫袴襠見客不羞嬌作笑<lb/>
<pb n="KR4e0015_WYG_007-13b"/>
誰家昆艾賣㯽榔<hi>昆艾女子也</hi>
　　其八<lb/>
鸚鵡窻前返照明㯽榔樹下晚凉生女郎浴罷清江去<lb/>
不斷秋砧搗素聲<lb/>
　　龍州十首<lb/>
龍州長夏多風雨山路無時一尺泥今日開門喜新霽<lb/>
洞雲片片度前溪<lb/>
　　其二<lb/>
<pb n="KR4e0015_WYG_007-14a"/>
山蕉木柰野葡萄佛指香圎人面桃更有波羅甜似蜜<lb/>
氷盤初薦尺餘高<lb/>
　　其三<lb/>
草閣柴扉傍竹開洞官留客意徘徊盤遮蕉葉攜殽至<lb/>
甕貯筠籠送酒來<lb/>
　　其四<lb/>
峒丁峒婦皆髙髻白紵裁衫青布裙客至柴門共深揖<lb/>
一時男女竟難分<lb/>
<pb n="KR4e0015_WYG_007-14b"/>
　　其五<lb/>
千山萬山皆戴石十日九日常出雲木鼠夜啼人不見<lb/>
峽猿暮嘯客偏聞<lb/>
　　其六<lb/>
近水刺桐知驛舎倚山毛竹即人家趂墟野婦酤甜酒<lb/>
候館溪童進辣茶<lb/>
　　其七<lb/>
架巖鑿壁作巢居隠約晴雲碧樹疎水梘枝枝横檻似<lb/>
<pb n="KR4e0015_WYG_007-15a"/>
禾囷箇箇小亭如<lb/>
　　其八<lb/>
白沙青石小溪清魚入疎罾艇子輕謾説南荒風景異<lb/>
此時真似剡中行<lb/>
　　其九<lb/>
林塘幽窈隔桑村風磴﨑嶇接石門雨過茅茨忘赤日<lb/>
雲深篁桂易黄昏<lb/>
　　其十<lb/>
<pb n="KR4e0015_WYG_007-15b"/>
龍州溪洞極南邊雞犬桑麻自一天流水桃花今有路<lb/>
何須更覔武陵仙<lb/>
　　韶石<lb/>
一曲南薰石欲開餘音猶繞九成臺青山空灑懐人淚<lb/>
雲暗蒼梧鳯不來<lb/>
　　荻港舟中<lb/>
風日清酣麥正秋無邊蘭杜滿芳洲船窻夢覺多幽思<lb/>
處處飛來雙白鷗<lb/>
<pb n="KR4e0015_WYG_007-16a"/>
　　題夀萱圗<lb/>
東風煖入北堂深吹綻萱花兩朶金應憶綵衣稱夀酒<lb/>
春暉寸草此時心<lb/>
　　海山秋思圖為樂清鄔知縣賦<lb/>
寫得新圗記舊遊無窮詩思海天秋白雲黄葉渾相似<lb/>
雁蕩山前思逺樓<lb/>
　　題鳯山圖<lb/>
青沙白石草離離萬仭蒼崕瞰碧漪鳯鳥秪今鳴嶰谷<lb/>
<pb n="KR4e0015_WYG_007-16b"/>
朝陽未老碧梧枝<lb/>
　　題朱孟辨臨文與可墨竹<lb/>
胸中千畆老陵州用寫西風一樹秋咄咄逼人青瑣客<lb/>
時來泚筆鳯池頭<lb/>
　　題王章紅梅<lb/>
妖嬈暫借杏桃色鐵石終存氷雪心額粉風飄粧鏡盡<lb/>
臉霞春酒入杯深<lb/>
　　題危中書所藏和靖墨蹟<hi>有引</hi>
<pb n="KR4e0015_WYG_007-17a"/>
　和靖先生遯居湖山間意其與方外之遊従為多今<lb/>
　觀中書危公所藏手墨謝簡一贈詩一皆與方外者<lb/>
　筆力語意清峭雅澹猶可想其為人披玩之餘敬成<lb/>
　三絶<lb/>
舊書迢遰謝相過何日重來共晤歌籠鶴不飛茅屋靜<lb/>
西湖十里月明多<lb/>
　　其二<lb/>
湖上題詩衲袂分梅花千樹雪紛紛明朝飛錫知何處<lb/>
<pb n="KR4e0015_WYG_007-17b"/>
鴈蕩山中一片雲<lb/>
　　其三<lb/>
翡翠湖邊迹已荒鳯凰池上墨猶香爐熏清晝開詩巻<lb/>
宛見孤山舊草堂<lb/>
　　題竹間清逸圖<lb/>
流水柴門萬竹秋玉人還佀晉風流瑤琴一曲瀟湘雨<lb/>
隔浦漁翁正倚舟<lb/>
　　題梅雀圗<lb/>
<pb n="KR4e0015_WYG_007-18a"/>
一樹寒梅花的的兩三凍雀羽離離上林鳷鵲春如海<lb/>
誰為東風借一枝<lb/>
　　師䕫令尹作樹石圖以寄其友黄君復紀别時之<lb/>
　　　景也閱而有賦二絶<lb/>
楊栁江頭送客歸暮潮初落見漁磯畫圖無限懐人意<lb/>
雲樹依依又夕暉<lb/>
　　其二<lb/>
畫圖詩句兩清新逺向郵筒寄故人惆悵宿雲雙墨檜<lb/>
<pb n="KR4e0015_WYG_007-18b"/>
碧紗零落滿埃塵<lb/>
　　題山窻秋色圖<lb/>
青山㸃㸃雨初過黄葉瀟瀟霜已多惆悵羙人秋水外<lb/>
晴牕掩巻奈愁何<lb/>
　　書羅彦周畫扇<lb/>
流水髙山獨抱琴挐舟有客識彈心小樓一曲猗蘭操<lb/>
黄葉西風秋滿林<lb/>
　　馮性之以顧定之墨竹寄其友方時舉題曰清風<lb/>
<pb n="KR4e0015_WYG_007-19a"/>
　　　來故人索賦一絶<lb/>
故人别去毎相思修竹清風若見之鳯鳥不來春又暮<lb/>
湘雲吹斷玉參差<lb/>
　　為袁能伯憲使題墨竹<lb/>
亭亭玉節拂雲霄坐覺清風瘴霧消擬奏鈞天筩十二<lb/>
虞廷此日聽鳴韶<lb/>
　　題方壺子墨竹<lb/>
方壺仙子御風還雲外珊珊響佩環吹徹鳯笙山月冷<lb/>
<pb n="KR4e0015_WYG_007-19b"/>
參差玉管落人間<lb/>
　　夜夢亡友林伯永有風憲之除覺而賦此<lb/>
青袍白面舊叅軍風憲新除死後聞清夢覺來清淚集<lb/>
屋梁落月白紛紛<lb/>
　　題熊自成雙鶴圖<lb/>
海上歸來嵗月遲懶隨青鳥度瑤池一雙清淚秋霄月<lb/>
莫遣雲中仙子知<lb/>
　　題柯敬仲墨竹<lb/>
<pb n="KR4e0015_WYG_007-20a"/>
宣文博士老丹丘戲寫瀟湘一叚秋留向竹山隠居處<lb/>
虹光夜與劍光浮<lb/>
　　杏林圗為豐城楊從善題<lb/>
昔年曽説董仙翁種杏成林爛熳紅多少活人隂徳在<lb/>
枝枝葉葉總春風<lb/>
　　題黄尚英墨竹<lb/>
竹山萬箇碧琅玕喜向仙家畫裏看午夜鳯臺吹玉管<lb/>
不知風露逼人寒<lb/>
<pb n="KR4e0015_WYG_007-20b"/>
　　為張叔同題江城送别圖<lb/>
雙劍江頭春水生浦雲村樹總闗情觀圖忽憶曽逰處<lb/>
倚棹漁村聽笛聲<lb/>
　　題熊自成紅梅<lb/>
飄殘額粉見朱唇杏艶桃嬌謾妬人解得花神留戀意<lb/>
枝南枝北一般春<lb/>
　　藤州<lb/>
江月樓前江水深玉人曽醉古藤隂雪堂歸去無消息<lb/>
<pb n="KR4e0015_WYG_007-21a"/>
半畆荒亭千載心<lb/>
　　題黎省之唐馬<lb/>
嗅地低回欲衮塵𤣥雲散彩五花新蹴氷不識交河道<lb/>
芻豆相從愧圉人<lb/>
　　題聽雨軒圖<lb/>
山牕酒醒夢魂清竹外松邊㸃㸃鳴蒲澗寺前千尺瀑<lb/>
都隨黄葉作秋聲<lb/>
　操<lb/>
<pb n="KR4e0015_WYG_007-21b"/>
　　石泉操<lb/>
白石鑿鑿兮清泉泠泠可洗吾耳兮可濯吾纓援吾琴<lb/>
兮發希聲玉琳瑯兮金琮琤泉有魚兮龍出聽嗟若人<lb/>
兮耳厭秦箏石泉曲兮邈千古情<lb/>
　辭<lb/>
　　望雲亭辭<lb/>
青山兮白雲悵予望兮逺人望逺人兮不可見目渺渺<lb/>
兮海垠鄱之山兮泉之水雲孤飛兮心千里臨華亭兮<lb/>
<pb n="KR4e0015_WYG_007-22a"/>
奈何望有極兮思無已雲之歸兮芒碭蹇逰子兮悲故<lb/>
鄉雲之出兮太行渺親舎兮天一方松楸摵兮霜露下<lb/>
宛在目兮愁予雲兮雲兮其作霖雨望復望兮毋使我<lb/>
心苦<lb/>
　　風樹亭辭<lb/>
嫋嫋兮秋風樹摵摵兮聲未終風之聲兮在耳子之思<lb/>
兮曷窮松楸凄兮霜露下親不見兮愁予三釡貴兮誰<lb/>
為榮抱茲痛兮終古彭之坡兮何長彭之亭兮樹荒荒<lb/>
<pb n="KR4e0015_WYG_007-22b"/>
播茲風兮千載庻錫類兮不忘<lb/>
　　梁谿辭<hi>有序</hi>
昔者君子道與時違則退而隠處以自㓗不以寵榮利<lb/>
禄羈膠其心故進退之際綽乎裕如夫豈汲汲營營以<lb/>
圖遇合若鄙夫曲士之為哉毗陵鄒天民氏少知覺長<lb/>
推擇為吏既升銓曹不屑升斗曰是豈足行吾志耶遂<lb/>
引去即所居自號曰梁谿生人咸髙之予聞梁谿南直<lb/>
五湖退隠之士多居焉天民殆將為扁舟之游與烟霞<lb/>
<pb n="KR4e0015_WYG_007-23a"/>
釣徒江湖散人而為侶耶為作梁谿辭一章天民釣遊<lb/>
之暇鼓枻而歌之庶㡬浦雲汀月之濱或有賞音者也<lb/>
辭曰<lb/>
梁谿之水兮其流溶溶淺有蒲荷兮深有魚龍泛予舟<lb/>
兮溪之風侣雲月兮甘長終䲭夷遊兮猶遺踪𤣥真蜕<lb/>
兮或可逢㣲斯人兮吾將曷從<lb/>
　詩餘<lb/>
　　萬年歡贈别陳都事<lb/>
<pb n="KR4e0015_WYG_007-23b"/>
問訊東君又何事一嵗一畨歸去杜宇聲中撩亂落花<lb/>
飛絮漫向江頭凝竚想無計可能留住江亭上况有離<lb/>
人不禁千種愁緒　還思澤國風塵更誰能草檄名重<lb/>
藩府舊業都荒茅屋稻田瓜圃説與風流謝傅且休把<lb/>
雲山自許應迴首人在丹霞滿庭榕葉鶯語<lb/>
　　木蘭花慢送孔子逺少府歸東甌<lb/>
羨千年泗水流聖澤尚淙淙逺西引河源東連岱岳南<lb/>
下甌江如君一門簪紱更風流文彩世無雙栁外藏書<lb/>
<pb n="KR4e0015_WYG_007-24a"/>
樓閣竹間放鶴軒窻　弓刀暫爾擁旌幢清譽藹南邦<lb/>
喜烟淨妖狼灘飛瑞鵝月靜驚厖歸去吳鈎錦帶想高<lb/>
堂春酒正盈缸菽水清歡未極風雲壯志休降<lb/>
　　木蘭花為允元學録夀時戊戌中秋南城溪樓即<lb/>
　　　席分得㣲字<lb/>
秋江水上花外岸栁邉磯喜滿眼晴光溪雲搖曵山日<lb/>
熹㣲無限庾樓清興一瓢春酒今夜莫相違幸對月明<lb/>
風細况逢蓴美鱸肥　寸心此際念庭幃稱夀舞斑衣<lb/>
<pb n="KR4e0015_WYG_007-24b"/>
笑薄宦孤蹤塞鴻海燕北去南歸萬頃澄江如練詠新<lb/>
詩却憶謝𤣥暉但願諸公長健共看千里清輝<lb/>
　<lb/>
　<lb/>
　<lb/>
　<lb/>
　<lb/>
　林登州集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻四</head> <lb/>
    <p>
<pb n="KR4e0015_WYG_004-1a"/>
欽定四庫全書<lb/>
　林登州集巻四<lb/>
　　　　　　　　　　　　　明　林弼　撰<lb/>
　五言律<lb/>
　　次韻楊秉中縣尹春日病中述懐<hi>十首</hi>
謾道春來好愁多日更長看蝸知勝負聽燕識興亡風<lb/>
雨五更夢雲山千里望濁醪吾爾愛能滌九迴腸<lb/>
　　其二<lb/>
<pb n="KR4e0015_WYG_004-1b"/>
竹牖春風外柴門暮雨餘尊無陶令酒架有鄴侯書舊<lb/>
業俱荒落閒愁莫掃除白頭依狗監慚愧馬相如<lb/>
　　其三<lb/>
海宇開新造山林起久跧䕫龍時接武巢許分投閒燕<lb/>
乳草生巷鶯啼花滿山臨風時一笑鬢為賦詩斑<lb/>
　　其四<lb/>
彭澤先歸去湘江後卜居紉蘭誰復佩種秫自能鋤老<lb/>
醜慵看鏡窮愁獨著書且須相覔醉燒筍鱠鱸魚<lb/>
<pb n="KR4e0015_WYG_004-2a"/>
　　其五<lb/>
山雲白蒼莽江樹緑參差弟妹幾時見家園十載離沈<lb/>
腰常减帶潘鬢易成絲苦聽竹枝曲教人坐石遲<lb/>
　　其六<lb/>
窻竹晴逾靜庭花煖自開客閒時共對鄰熟許移栽司<lb/>
馬元多病襄陽豈不才石田與茅屋歸去未荒苔<lb/>
　　其七<lb/>
白頭逢喪亂愁絶浣花翁不道兵塵苦猶存詩句工深<lb/>
<pb n="KR4e0015_WYG_004-2b"/>
春憂肺病逺道愧囊空待得茅堂就歸來萬事慵<lb/>
　　其八<lb/>
南國江山舊東風紅紫新醉來忘避地老近怕逢春曽<lb/>
是菊松主還如草莽臣無窮懐古意清淚滿衣巾<lb/>
　　其九<lb/>
自笑塵中逐能存亂後身春如人漸老時與物俱新每<lb/>
有乘槎意長懐擊壤民牀頭書劍在吾道未全貧<lb/>
　　其十<lb/>
<pb n="KR4e0015_WYG_004-3a"/>
我本耕耘者春疇憶種秧岸低新水上泥潤細苔香呼<lb/>
酒栁邊店留詩竹外房年來清樂少枯坐學顔忘<lb/>
　　題王佐山人畫<lb/>
山光雜空翠雲影澹晴暉古渡舟誰繫虛齋人未歸石<lb/>
苔秋雨積野樹晚風㣲便欲抛塵事埀綸栁外磯<lb/>
　　題王廷珪畫<lb/>
秋色晴山迥烟光野水連空林輞川外古樹草堂前天<lb/>
地留詩巻江湖老釣船美人隔雲漢對此思悠然<lb/>
<pb n="KR4e0015_WYG_004-3b"/>
　　十八灘<hi>三首</hi>
谿竹亦多景詩句每無難雲淨山爭出湍驚石自安旅<lb/>
懐拚酒盞生事愧漁竿猶覺壯心在孤舟十八灘<lb/>
　　其二<lb/>
萬壑荆閩接雙溪章貢來風聲隨雨散水勢與山迴石<lb/>
蘚痕痕合巖花㸃㸃開客心渾似砥灘怒謾如雷<lb/>
　　其三<lb/>
十八灘頭路三千里外身如何滿船月常照異鄉人神<lb/>
<pb n="KR4e0015_WYG_004-4a"/>
劍占新氣仙槎問舊津小臣重王事陟險敢辭頻<lb/>
　　英徳舟中<lb/>
舟行湞峽裏景似左江中峰峭千層石谿囘一隊風瘴<lb/>
雲寒漸白野燒晚猶紅已喜詩囊富何愁客路窮<lb/>
　　江西送郭中敏還廣東<lb/>
使節江關外歸舟風雪前同來憐逺道别去惜離筵草<lb/>
緑曽逰地苔荒舊種田越臺回首日春滿五雲天<lb/>
　　除夕<lb/>
<pb n="KR4e0015_WYG_004-4b"/>
今夕復除夕難為守嵗謀江山非故國風雪尚孤舟榾<lb/>
柮紅生面梅花白上頭窮年未歸去莫怪杜陵愁<lb/>
　　人日<lb/>
皇天調光霽野宇遍清明風岸初舒栁楊林欲囀鶯昇<lb/>
平應有象邊報永無驚野老憂心釋詩成酒滿傾<lb/>
　　彭澤重登潮音閣追和陶叅政韻<lb/>
神姑近可即天女邈難攀飛閣虛空裏疎鐘杳靄間潮<lb/>
迎歸越海雲渡隔淮山擬學禪棲樂何時身乞還<lb/>
<pb n="KR4e0015_WYG_004-5a"/>
　　平南縣<lb/>
舟泊平南縣江干得暫閒水添今日雨雲失舊時山禹<lb/>
甸連三楚秦封入百蠻清時無畏道容易越河關<lb/>
　　題林徳仁永思堂巻<lb/>
吾宗昔旌孝雙闕儼猶存甘露降林木白烏棲墓門永<lb/>
言思阿父今復見諸孫幸得慈帷下均酬罔極恩<lb/>
　　羅時用之浦江縣令<lb/>
小邑邊西北兵餘貴撫摩但令息愁嘆漸可化絃歌隴<lb/>
<pb n="KR4e0015_WYG_004-5b"/>
樹春猶在秦雲夏更多懸知官事簡日對二松哦<lb/>
　　題小林居圖<lb/>
幽居學林隠宴坐息塵營蘿月開牕色松風欹枕聲山<lb/>
花多結子野草不知名寄謝朝簮客能同丘壑情<lb/>
　　竹居<lb/>
昔與宋中使時來竹外居秋聲滿牕戸晴影落堦除煮<lb/>
筍常兼肉裁竿或得魚愛君幽遯處直欲世情疎<lb/>
　　梅屋<lb/>
<pb n="KR4e0015_WYG_004-6a"/>
我屋梅花下君家梅樹傍小池横瘦影幽戸送寒香歳<lb/>
晚竹松節春寒桃李塲知君有所擇歸隠得相將<lb/>
　　望雲圖<lb/>
子役勞親念親遥渇子思望雲千里目陟岵一篇詩碧<lb/>
嶂清江路祁寒暑雨時看圖思努力他日顯揚期<lb/>
　　題孫積中哀劬賦後<lb/>
我甫居祥日君初失恃年長哀同念母不弔獨號天山<lb/>
北雲迷舎溪南月浸船慈顔渺何許悲涕共澘然<lb/>
<pb n="KR4e0015_WYG_004-6b"/>
　　題方廣圖<lb/>
未識天台路欣披方廣圖山靈時聽法野衲日跏趺貝<lb/>
葉松風亂蒲團石榻孤烟霞有餘樂還念世塵無<lb/>
　　芝峰僧舎次謝君定韻<lb/>
偶借僧房宿都忘驛騎塵松聲半窻雨草色一庭春傾<lb/>
倒逢今日棲遲愧此身清朝需董賈莫作采芝人<lb/>
　　和胡梅所除夕述懐之作<lb/>
今夕又除夕更闌未愜眠江湖猶故我廊廟正需賢暖<lb/>
<pb n="KR4e0015_WYG_004-7a"/>
散嵩華雪寒銷榾柮烟屠蘇明日飲鶴髪喜添年<lb/>
　　題雪齋夜讀圖贈别吕宗周<lb/>
空山半弓室長夜一編書嚴風吹北牖飛雪被前除幽<lb/>
燈素光射清誦寒聲俱游心百世上努力十年餘<lb/>
　　至正戊戌春季道莆過方遂初縣丞翌日至興化<lb/>
　　　邑訪邑長實達道醉中偶作<lb/>
夜宿縣丞家朝過邑長衙故人頻勸酒醉客急呼茶雲<lb/>
薄見春樹山深留晚花董園猶在望新雨足桑麻<lb/>
<pb n="KR4e0015_WYG_004-7b"/>
　七言律<lb/>
　　答胡梅所菊節有懐<lb/>
秋懐耿耿鴈能知節物匆匆菊較遲袖裏空存三禮賦<lb/>
尊前莫詠四愁詩及時聊復成歡笑感事多應入夢思<lb/>
為問空湖山下叟把萸此日共伊誰<lb/>
　　其二<lb/>
菊花要結歲寒知為愛梅花開故遲彭澤歸來空嗜酒<lb/>
杜陵老去强題詩雞鳴風雨五更夢鴈落江湖萬里思<lb/>
<pb n="KR4e0015_WYG_004-8a"/>
三十潘郎蒼鬢改故人相見問伊誰<lb/>
　　問胡梅雪病併想山居之樂<lb/>
閒居賦就鶴書徴結屋蒼岑第㡬層松酒山中何日熟<lb/>
竹樓雨後共誰登忘形定有漁樵侶淡況應如雲水僧<lb/>
屋角梅花無恙否客來想已送迎能<lb/>
　　其二<lb/>
似與林泉有夙期興來雲月總心知菊花黄後客攜酒<lb/>
蕉葉緑時僧寄詩醉臥不妨風滿袖苦吟未覺雪侵髭<lb/>
<pb n="KR4e0015_WYG_004-8b"/>
石田茅屋如相借來傍寒梅采玉芝<lb/>
　　予友李君彌卜居東郭翛然自樂錢君孟道為作<lb/>
　　　圖題曰東郭獨隠索余賦詩便為書此<lb/>
東郭先生愛幽獨茅堂門對碧山春溪旁展席尋鷗伴<lb/>
松外開窻與鶴隣淺水稻田環緑遶輕風花館落紅新<lb/>
勞生擾擾知何用汀樹川雲入夢頻<lb/>
　　贈冲和道人<lb/>
三神海上九仙山分得松房第幾間龍劒驅雲行雨去<lb/>
<pb n="KR4e0015_WYG_004-9a"/>
鶴簫吹月御風還偶因耽酒春過市應為傳書晚度關<lb/>
紫府丹臺名可注壺中従子及身閒<lb/>
　　三衢程君璋氏訪友臨漳將歸賦此以贈<lb/>
三秀峰前采玉芝髙懐遥與白雲期江山滿目荆州賦<lb/>
風雨連床杜曲詩萬里滄波鷗浩蕩一庭芳草燕差池<lb/>
歸來城郭人民換任爛長柯且看棋<lb/>
　　題張櫟里畫<lb/>
屋前春水緑如醅屋後春山翠作堆有客抱琴門外立<lb/>
<pb n="KR4e0015_WYG_004-9b"/>
何人騎馬樹中來西齋酒盡猶留月東郭詩成欲放梅<lb/>
三絶廣文誰賞識為君海上望蓬萊<lb/>
　　送伯千之北上<lb/>
元戎邊畫屬誰籌公子烏臺舊俊游阮掾久聞三語譽<lb/>
冦君重借一年留馬蘭花發迎官道駝栁條青落御溝<lb/>
尊酒懐人何夜月五雲深處最高樓<lb/>
　　送友歸永嘉<lb/>
平逺樓前逺望匀美人遙憶鴈山春女桑緑遍蠶將熟<lb/>
<pb n="KR4e0015_WYG_004-10a"/>
穉麥青齊雉正馴齋閣堆床留魏笏賓筵漉酒有陶巾<lb/>
西風無限南來翼好寄新詩莫厭頻<lb/>
　　題南樓<lb/>
樓對員山亦壯哉時憑高處望蓬萊滄江雲起九龍舞<lb/>
華表月明孤鶴來林下茅茨新聚落水邊楊栁小樓臺<lb/>
太平不用籌邊䇿獨倚層欄賦雪梅<lb/>
　　偕洪元質逰南巖<lb/>
紫雲邀斾出城南風物依依真誥巖山石滑人行䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
<pb n="KR4e0015_WYG_004-10b"/>
野禽怪客語呫喃秋江逺水生葭葦落日凉風舞檜杉<lb/>
晚對屏前吟未穏不知空翠濕青衫<lb/>
　　别章仲明用前韻<lb/>
此日清逰雲洞南明朝逺别鶴山巖汀洲水落鴈初下<lb/>
海國秋深燕尚喃驛路風烟連細栁酒家籬落隔青杉<lb/>
薇垣好展神仙步莫遣緇塵上客衫<lb/>
　　題漳浦白鶴嶺<hi>有引</hi>
　昔余過漳浦白鶴嶺頗愛山水之清廓而惜其亭宇<lb/>
<pb n="KR4e0015_WYG_004-11a"/>
　之蕪廢今年秋重道此見其蕪者治廢者起金碧相<lb/>
　射華竹交映壁間題曰石竇寒泉響玉徽閒雲出岫<lb/>
　繞松扉一從白鶴高飛去栖碧亭空鎖翠㣲乃邑簿<lb/>
　陳致中新構此而紀其勝也俛仰陳迹竊於末句有<lb/>
　感焉因為起語以寓興懐<lb/>
栖碧亭空鎖翠㣲詩成人世已俱非墨池水暖鵞誰換<lb/>
華表雲間鶴自歸樓倚仲宣休作賦碑思叔子故沾衣<lb/>
古來陳迹知多少立馬西風又落暉<lb/>
<pb n="KR4e0015_WYG_004-11b"/>
　　過盤陀嶺<lb/>
盤陀嶺上㡬盤陀茅竹蕭蕭雨乍過水暖游魚奔絶澗<lb/>
草香馴鹿食陽坡怪山當面疑迷路啼鳥迎人却和歌<lb/>
總為世途多險惡太行蜀道復如何<lb/>
　　芝峰月夕次韻性元上人足成茶溪公口占之作<lb/>
風滿空林月滿山無詩堪笑老方干洞雲晚散龍眠穏<lb/>
松露秋高鶴夢寒賀老鑑湖先賜勅陶公彭澤早辭官<lb/>
他年分我半間屋待向芝峰絶頂安<lb/>
<pb n="KR4e0015_WYG_004-12a"/>
　　次徐梅所座主訪龍江書院有感之作<lb/>
訪古歸來山月孤紫芝峰影落平湖千秋統緒存方䇿<lb/>
萬國提封入版圖遼海鶴歸空露柱滄州月落滿霜蕪<lb/>
何時突兀千間厦風雨如山大庇儒<lb/>
　　再用韻二首<lb/>
試問龍江讀書地何如鹿洞與鵞湖梵宫已作新輪奐<lb/>
郡志空存舊譜圗碧玉峰前移老檜還珠門外剪寒蕪<lb/>
記文自可徴千載太史虞公國鉅儒<lb/>
<pb n="KR4e0015_WYG_004-12b"/>
紙帳更長月影孤梅花清夢繞西湖左思才擅三都賦<lb/>
諸葛名成八陣圖漢殿丹青俱寂寞吳宫花草易荒蕪<lb/>
白頭杜老謀生拙却道儒冠解誤儒<lb/>
　　丁酉元旦<lb/>
海氣蒼茫曙色低扶桑枝上聽天雞光搖旗旐龍蛇動<lb/>
班簇衣冠鵷鷺齊重譯來庭通桂海中興有頌勒浯溪<lb/>
老翁喜見豐年兆自典春衣酒滿攜<lb/>
　　其二<lb/>
<pb n="KR4e0015_WYG_004-13a"/>
斗杓入夜指東寅雨脚凌晨灑瘴塵北闕天高先見日<lb/>
南州地煖早知春獨憐丹嶼思歸客曽是瓊林錫宴人<lb/>
江海此身强健在何妨魚鳥日相親<lb/>
　　和韓南勝二首<lb/>
白鶴山前舊草堂重來吟鬢已添霜花城衙放雨初歇<lb/>
竹寺詩成日正長木蕈作羮流筯滑溪魚釀鮓透苞香<lb/>
野人喜見昇平象桑柘連隂古戰塲<lb/>
　　其二<lb/>
<pb n="KR4e0015_WYG_004-13b"/>
躍馬燕臺憶壯遊東風一笑紫雲樓杏園設宴慚魚尾<lb/>
葱嶺封侯羡虎頭燈火十年心獨苦干戈滿地鬢先秋<lb/>
従今西賊應寒膽韓范安邊有宻籌<lb/>
　　閏九月重陽前一日奉陪梅所知司逰員山謁康<lb/>
　　　仙祠即席次韻二首<lb/>
清逰曽記十年前員嶠山中訪老仙竹寺題詩風滿帽<lb/>
梅溪載酒月明船神逰弱水三千里目極齊州九㸃烟<lb/>
何日重來問真訣白雲深處種芝田<lb/>
<pb n="KR4e0015_WYG_004-14a"/>
　　其二<lb/>
莫聽月笛怨山陽且捧霞觴望帝鄉瑤草先秋猶着緑<lb/>
菊花雨後更留香風前紗㡌孟嘉醉湖上觥舩賀監狂<lb/>
一曲猗蘭千古意知音幸有漢中郎<lb/>
　　圓山康仙祠詩奉次徐梅所知司韻<lb/>
浪逰曽記出城西十二圓山紫翠迷一陣閒雲初過雨<lb/>
半篙新漲已平溪笙歌彩鳯空中下劒化羣龍匣底嘶<lb/>
何日神丹成九轉從公來聽枕中雞<lb/>
<pb n="KR4e0015_WYG_004-14b"/>
　　再次王子實縣尹韻<lb/>
春山杖䇿覔仙翁花信于今第㡬風千樹碧桃流水外<lb/>
一聲白鶴亂雲中風舟無路尋蓬島霞佩何年謁蕋宫<lb/>
塵世總成盧枕夢且須沈醉學山公<lb/>
　　謝姚省吾博士招飲次韻<lb/>
風雨西齋酒一瓢白駒有客此逍遙清詩漢殿盤承露<lb/>
雄辨吳江弩射潮花下晚衙曽未散芹邊春酌若為招<lb/>
醉中忽作故園夢落日聞歌谷口樵<lb/>
<pb n="KR4e0015_WYG_004-15a"/>
　　再用韻呈姚博士<lb/>
清漳博士姚先輩媯水神明世胄遙緜嶺題詩風滿竹<lb/>
韶溪放棹月明潮愁來白石歌休唱老去青山隠可招<lb/>
世事都如棋一局坐觀謾學爛柯樵<lb/>
　　賦得人日不隂<lb/>
雨雪常年苦晦㝠乾坤此日喜晴明宫梅落後餘寒盡<lb/>
野菜香時新暖生方朔占書應有騐杜陵詩句謾多情<lb/>
從今部戸安生遂重捧椒觴頌太平<lb/>
<pb n="KR4e0015_WYG_004-15b"/>
　　深青道中<lb/>
瀟瀟瘦馬深青道杜宇聲殘日又昏風裏林花香作陣<lb/>
雨餘池水緑添痕採桑野婦輕衣袂賣酒山家小巷門<lb/>
無限原頭芳草色教人千里憶王孫<lb/>
　　姚省吾教授<lb/>
漆園老子志逍遙箕水幽人分掛瓢江上月明纒鶴夢<lb/>
樹頭風急厭聞蜩菊松晚色留三逕芹藻春香藹泮橋<lb/>
無限鮿生懐古意韶溪還許聽虞韶<lb/>
<pb n="KR4e0015_WYG_004-16a"/>
　　賦得水田白鷺<lb/>
漠漠平疇宿雨晴瀟瀟素羽晚風輕滿川緑漲一雙下<lb/>
隔岸青秧數㸃明霄漢無班陪鵠立烟波有社結鷗盟<lb/>
輞川若值王維畫添我青簑黄犢畊<lb/>
　　送許輔之歸隠<lb/>
吳門匹練隔風烟禹穴扁舟度海天入社陶潛須縦酒<lb/>
買山于頔未分錢松邊放鶴雲連屋沙際看鷗雨滿川<lb/>
塵世也知歸去好難謀二頃郭南田<lb/>
<pb n="KR4e0015_WYG_004-16b"/>
　　次倪孟明集藥名之作呈徐梅所座主<lb/>
結屋常山東復東雪梅霜菊洞天中黄連稻隴雨聲歇<lb/>
白歛松窻雲氣通幙種蓮花泛秋水盃浮竹葉醉春風<lb/>
丹砂欲問飛騰術勾漏何年訪葛翁<lb/>
　　其二<lb/>
藥籠兼收芝术無空淹逺志在江湖樊籠防已憐鸚鵡<lb/>
岐路留行厭鷓鴣仙去好尋靈枸杞客來謾笑熳葫蘆<lb/>
早休知有遺安念洲上當歸種木奴<lb/>
<pb n="KR4e0015_WYG_004-17a"/>
　　題老牛䑛犢圖<lb/>
夕陽芳草滿林臯䑛犢烏犍聳骨毛乳哺願令兒長大<lb/>
力耕要似母勤勞南山夜半猶叩角渤海春深總賣刀<lb/>
誰識當年懐愛意慈烏背上晚風高<lb/>
　　次堂郎司天韻<lb/>
十里壺山春事幽清狂裘馬記曽逰木蘭陂上船如屋<lb/>
黄石橋前酒滿樓客路逺隨南鴈至嵗華真似水東流<lb/>
日長候館題詩罷靜對梅花進茗甌<lb/>
<pb n="KR4e0015_WYG_004-17b"/>
　　其二<lb/>
瀟洒梅華驛裏人素衣楚楚謝緇塵鳯凰臺上家聲舊<lb/>
虎豹關中天語新老栢千年冰雪操仙槎萬里水雲身<lb/>
雞林詩價從今重好寄歸鴻及暮春<lb/>
　　題櫟里畫<lb/>
雲中樓觀疑廬阜水外亭臺似剡溪寒瀑落崕珠㸃亂<lb/>
晴嵐隔樹翠光迷舊逰空向真圖見清景應須好句題<lb/>
安得同攜琴鶴去青林白石寄幽棲<lb/>
<pb n="KR4e0015_WYG_004-18a"/>
　　相士潘碧山久逰江湘間今以武功為石臼司警<lb/>
　　　瀕行索詩漫賦以贈<lb/>
乍捧除書作宦逰猶談相術動時流新豐曽困鳶肩客<lb/>
定逺今多燕頷侯官舎喜居山水窟故園空憶菊松秋<lb/>
一瓢春酒何當共九曲溪頭明月舟<lb/>
　　夀徐梅所生朝不遇<lb/>
東山來訪玉梅枝不遇山翁祇自持流水小橋攜酒處<lb/>
白雲紅樹杖藜時林逋漫訪西湖鶴何遜先成東閣詩<lb/>
<pb n="KR4e0015_WYG_004-18b"/>
珍重竹松泉石意重來莫負歳寒期<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集附錄</head> <lb/>
    <p>
<pb n="KR4e0015_WYG_024-1a"/>
欽定四庫全書<lb/>
　林登州集附錄<lb/>
　　林登州傳　　　　　　　　龍溪張燮<lb/>
林公唐臣初名弼字元凱系出晉黄門侍郎頴頴生晉<lb/>
安太守禄卒官因家焉十餘世至評事大章徙居吾龍<lb/>
之文山遂為文山人評事者公之六世祖也公父廣發<lb/>
為世大儒任帥府叅軍有聲公母陳夢北斗傍一星入<lb/>
懷中光耀襲人娠而生公公少秉異姿治毛萇氏詩弱<lb/>
<pb n="KR4e0015_WYG_024-1b"/>
冠舉進士高等釋褐為郡幕然非其好也戊申内附高<lb/>
皇帝新定天下廣延儒術鵷鷺充庭公嘆曰此吾竭思<lb/>
康道時也己酉秋徴詣春官脩禮樂書拜吏部考功主<lb/>
事庚戌安南使者杜舜卿以其王日煃卒來告上遣編<lb/>
脩王亷祭之乃遣唐臣持詔封日熞為國王既陛辭上<lb/>
以馬援昔討交趾鎮服蠻夷厥績良偉命二使臣就彼<lb/>
祀之公既詣伏波祠下如詔致祭徘徊銅柱追憶鳶飛<lb/>
墜水馬革裹尸之言結托為異代交祠久頺命工脩葺<lb/>
<pb n="KR4e0015_WYG_024-2a"/>
而去比抵安南奉揚明天子威徳王拜稽首願世世子<lb/>
孫為帝外臣望海波而朋三澤也封事既竣王命中使<lb/>
夜攜五百金密投公榻詰朝使從官復餉五百金他物<lb/>
稱是公悉卻不受曰唐臣手龍節走萬里外帝慎擇而<lb/>
遣之豈自意陸大夫裝哉且境外義無私交王勿復言<lb/>
安南王度公不可强乃俾入賀使者武漢磾裝其金請<lb/>
於朝上曰王禮中國使宜贐中國使不貪為寳使遥嶼<lb/>
知漢官威儀宜卻贐可謂兩全函令還國蓋自是上心<lb/>
<pb n="KR4e0015_WYG_024-2b"/>
重公矣居無何奉詔賑饑越中所全活至巨萬計出注<lb/>
豐城令以經術飾政如烹小鮮至懲姦釐弊聽微決疑<lb/>
迺特立行一意吏有漁獵為姦者度公將置之法遂誣<lb/>
公受傭黄金一鎰緩傭死事下司冦逮公繫詔獄司冦<lb/>
以安南却金事白上遂直其寃初公舟次湖口夢一木<lb/>
人口眼皆動覺謂所親曰吾其危矣後刑官入奏上見<lb/>
君名援筆草書休問二字蓋休於字為木人草書問字<lb/>
上下口眼皆動象也非忠誠素孚孰能預測河魁之柄<lb/>
<pb n="KR4e0015_WYG_024-3a"/>
使神先為授者乎已補饒州别駕佐刺逾見稱述尋改<lb/>
垣曲令丙辰安南告變上遣使往視而難其人廷議交<lb/>
章薦公公復銜命之國鎮撫其社稷以歸擢禮部主事<lb/>
己未拜登州守訟理政平而祀典學政尤多所振飭焉<lb/>
俄以疾卒於官所部惜之公雅精臨池嘗與王太史談<lb/>
書法謂用筆須偏正法兼備乃臻妙境近世趙孟頫書<lb/>
非不工但側峰太多不能逃筆牀月旦識者言林公用<lb/>
筆皆正峰有力非若他人只寫畫而已公所著梅雪齋<lb/>
<pb n="KR4e0015_WYG_024-3b"/>
稿及使安南集宋學士濓序之王待詔褘清漳詩有云<lb/>
風流今孰繼林子亦其徒蓋指公也弟虞臣國子助教<lb/>
世稱雙璧云張燮曰元凱當有元末造枳棘棲鵷陸沈<lb/>
永嘆者哉迨夫遭逢龍起委質清朝出壯皇華入稱循<lb/>
吏雖宏轡未展蓋亦光闡國章焉旁叅文苑成其儁流<lb/>
而大要歸於質行草昧多賢勝奉春稷嗣逺矣<lb/>
　　中順大夫知登州府事梅雪林公墓誌銘<lb/>
　　　　　　　　　　　　　　　括蒼王亷<lb/>
<pb n="KR4e0015_WYG_024-4a"/>
余為翰林編脩時與公同使安南以洪武三年夏四月<lb/>
發京師明年春二月還復命與公交際以程計儉萬里<lb/>
逺以時計凡十閲月公學問之該博官政之敭歴聞之<lb/>
習矣故知公者莫余若也今公卒矣其仲國子監助教<lb/>
原功氏以余與公為知己乃自中都价公之狀來乞銘<lb/>
余不遑遜公妣陳夢北斗旁星墮懷中娠而生公因名<lb/>
弼又名唐臣字元凱時禁國號名字仍舊名五歲能黙<lb/>
書千字文長而岐嶷英發從鄉貢進士周祐游專門毛<lb/>
<pb n="KR4e0015_WYG_024-4b"/>
詩丁亥領江淛鄉薦戊子登進士第庚寅丁母憂服除<lb/>
仕為郡幕官丁未値外艱戊申内附為洪武元年己酉<lb/>
秋八月以儒士登春官脩禮樂書為時推引拜吏部考<lb/>
功主事稱能官奉使安南封其世子日㷂為王仍王其<lb/>
地使還王命中使密以五百金夜投公榻去翌日安南<lb/>
從官復進金五百他物稱是公曰我等為中國使顧受<lb/>
外夷贐去國萬里即不受何以自白迺俾其進賀使武<lb/>
漢磾裝以白于朝至日入奏上曰外夷敬中國使禮宜<lb/>
<pb n="KR4e0015_WYG_024-5a"/>
贐中國使去萬里外不撓國法兩盡其道亟返其國上<lb/>
器重之時會試天下士命公為受巻官遷豐城令鋤彊<lb/>
梗革積弊吏閡漁獵迺誣公受賣菜傭黄金一鎰緩傭<lb/>
死下逮刑官論報直其寃仍授江西饒州府通判佐政<lb/>
多所裨益士民稱之不寘事覺改山西垣曲令尋徙謫<lb/>
濠安南亂朝廷難其使會薦公專對能起使安南靖其<lb/>
國還擢禮部主事己未拜登州知府階中順大夫百廢<lb/>
具興六事咸備而於祭祀學校尤致意焉登民方服公<lb/>
<pb n="KR4e0015_WYG_024-5b"/>
化俄以疾不起實辛酉冬十月戊寅也享年五十有七<lb/>
公善草楷法嘗與予言用筆須偏正法兼備乃妙近世<lb/>
趙孟頫書非不精但側峯太多不能逃書家清議林泉<lb/>
生嘗言林公用筆皆正峰有力非若他人止寫畫也公<lb/>
所為詩文皆雄偉逸宕語或清峻夐出塵表有梅雪文藁<lb/>
若干巻使南集若干巻先是公使安南吏部以皂𨽻吳<lb/>
從吳抵安南暍死公出已幣斂焚其罌附行李走萬里<lb/>
歸其所親人多義之豐城視篆甫浹旬朔例以欽錄赴<lb/>
<pb n="KR4e0015_WYG_024-6a"/>
京舟次湖口旦假寐夢一木人口眼皆動寤語人曰吾<lb/>
不禄矣及繫詔獄公具以却安南贐金事告刑官入奏<lb/>
上援筆草書休問二字於名下休字木人也草書問字<lb/>
上下口眼皆動象也非公見知於上其吉徴能預兆於<lb/>
精神恍惚之時耶公系出長林因以為氏逮晉黄門侍<lb/>
郎頴徙下邳從中宗南遷入閩生晉安太守禄卒于官<lb/>
下子孫因家焉又十八世至評事府君翛遷漳之龍溪<lb/>
惠文山高祖桂曽大父□大父舉皆潛徳弗耀父廣發<lb/>
<pb n="KR4e0015_WYG_024-6b"/>
仕汀漳屯田萬户府經歴公娶張氏生子文璵助教命<lb/>
璵發公喪以月日歸葬于先塋之側友人括蒼王亷謹<lb/>
為銘曰　中順華裔翹長林黄門徙邳從入閩十又八<lb/>
世官沉沉屯田遺愛孚惠心臨漳大族衆所欽九牧十<lb/>
徳同徽音惟公學業名駸駸考功使南却贐金天子嘉<lb/>
之示官箴居官齟齬屢見禽日星晃明翳莫侵再使南<lb/>
國萬里愔五馬出牧青海潯繐幃奄忽天難諶青天白<lb/>
日生頑隂仲氏匍匐力不任踰年奉柩返故岑余銘爾<lb/>
<pb n="KR4e0015_WYG_024-7a"/>
墓昭后今<lb/>
　序<lb/>
　　使安南集序　　　　　　　　金華宋濓<lb/>
吏部考功主事林君元凱奉使安南還以使南藁一編<lb/>
授予序序曰安南古交趾也漢置九郡交趾居其一唐<lb/>
分嶺南為東西二道置節度立五管而交趾亦𨽻焉其<lb/>
地本入殊方稱臣奉貢比内諸侯近代馭非其術徼其<lb/>
重貨責其躬朝蠻夷乃敢為弗恭出不遜辭廷議憤之<lb/>
<pb n="KR4e0015_WYG_024-7b"/>
復有鑄金為人夜光為目之徴而蠻夷心益離使者至<lb/>
其國多貪夫悦其金貝輒昧昧攫之遂致其褻侮燕于<lb/>
廡下君子每為之短氣方今聖天子御極之初遣使往<lb/>
告即位其國主陳日煃稽首上表遂乃封為安南國王<lb/>
未至日煃卒嗣王日㷂有請于朝復詔襲爵如初柬庭<lb/>
臣頒封使者僉謂元凱前進士學古明經尤長於辭令<lb/>
其出使為宜上從之召至奉天殿親加勞問而遣焉元<lb/>
凱即日上道越五月至其國布宣威徳與反覆詰難援<lb/>
<pb n="KR4e0015_WYG_024-8a"/>
古證今口若懸河其君臣悦服乃北面拜跪聽詔如藩<lb/>
臣禮將還日㷂遣陪臣夜半持黄金為元凱壽元凱峻<lb/>
言卻之陪臣嘆息而去肆帷皇上奄有四海宅居土中<lb/>
逺夷承化靡不内嚮上以其限山絶海使各安其境土<lb/>
而無所利之深合古帝王懷柔之道固當著之史牒埀<lb/>
憲萬世有若元凱之使安南慷慨特達受詔即行瘴雨<lb/>
蠻烟曽無懼懾已能顔正辭嚴足以聳動羣聽凡其國<lb/>
以利相㗖者而卒無所售舉手加額稱為賢使者亦可<lb/>
<pb n="KR4e0015_WYG_024-8b"/>
謂不辱君命者矣然余聞序事之體志其大而舍其小<lb/>
故特取蠻夷叛服之由聖世明良之盛書之于首簡至<lb/>
於行役之勞倡酬之適山川土俗之詳已見詩中者可<lb/>
得而畧也元凱名唐臣臨漳人今以時制所禁更為弼<lb/>
文辭爾雅吾友王内翰品評人物謂元凱在閩南如毛<lb/>
之有麟甲之有龜云<lb/>
　<lb/>
　林登州集附録<lb/>
</p>
<p>
</p>
  </div>
</body>
</text>
</TEI>
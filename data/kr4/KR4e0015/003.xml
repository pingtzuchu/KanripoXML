<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻三</head> <lb/>
    <p>
<pb n="KR4e0015_WYG_003-1a"/>
欽定四庫全書<lb/>
　林登州集巻三<lb/>
　　　　　　　　　　　　　明　林弼　撰<lb/>
　七言古<lb/>
　　大勝驛阻風<lb/>
龍江驛前連日雨風帆暝投勝河浦風髙急雨浪如山<lb/>
舟子魂飛客心苦客心莫苦行路難百年身世誰獨安<lb/>
君不見𤣥真子釣游之樂樂未已扁舟猶在風波裏<lb/>
<pb n="KR4e0015_WYG_003-1b"/>
　　過采石<lb/>
謫仙昔醉采石時酒翻宫錦春淋漓眼空四海無餘子<lb/>
江風江月吾心知江風吹酒酒不醒舉杯邀月還對影<lb/>
願將江水變春醅一醉千年長酩酊雲卧八極凌倒景<lb/>
人間萬事何足省夜郎歸來逾五嶺逸才壯志嗟不騁<lb/>
丈夫胸次存耿耿有酒不飲真不幸我來酹酒江之濆<lb/>
春草幾緑三尺墳當年有孫為收骨捉月之說誰爾云<lb/>
騷魂已逺招不得千年相對空相憶浩歌一曲清淚滴<lb/>
<pb n="KR4e0015_WYG_003-2a"/>
江水滔滔風瑟瑟<lb/>
　　舟中次熙陽編修韻<lb/>
大通驛前大江滿星槎有路通交州川雲映水白可染<lb/>
浦樹過雨青欲流奉詔漢臣愧陸賈能詩越客如湯休<lb/>
同舟況有同心侣買魚酤酒吾何憂<lb/>
　　姑山行<lb/>
小姑水中立大姑水中眠獨立不僵眠不醒俯仰一萬<lb/>
二千年江前大彭郎山上五老仙阿姑與爾相盤旋蓬<lb/>
<pb n="KR4e0015_WYG_003-2b"/>
萊弱水㡬清淺王母眉黛秋霜鮮阿姑顔色猶依然我<lb/>
疑銅仙人手揭金莖墮江邊又疑達磨師足遺隻履歸<lb/>
西天人間百嵗春夢短長眠長立嗟無縁小姑大姑真<lb/>
可憐江花江月恣留連巨鰲戴其趾𤣥鶴巢其巔江流<lb/>
如箭石不轉千古萬古無崩騫安得羽翰凌八埏時來<lb/>
游戲姑山前與姑同夀一萬餘三千<lb/>
　　和王太史潯州遇生辰之作<lb/>
攝提貞秦粲星七奎文流輝炯如日括蒼之山氣鬱鬱<lb/>
<pb n="KR4e0015_WYG_003-3a"/>
<hi>山在處州</hi>鍾清毓粹餘四袠先生生世良不惡讀書靜觀世<lb/>
得失丘園賁帛徵遺才石室紬編膺峻秩今年奉㫖使<lb/>
日南山川涉歴難一一旅途忽届初度期中夜喜得新<lb/>
夢吉覺来深念劬勞恩憶昔常在父母膝祗今二親弗<lb/>
可見每至兹辰愁復結江城酒美君莫傷山驛詩成我<lb/>
能筆親恩廣大當效報王事馳驅敢求逸木綿八月開<lb/>
瘴花西風滿帆應到家古来忠臣即孝子王遵叱馭張<lb/>
乗槎<lb/>
<pb n="KR4e0015_WYG_003-3b"/>
　　恠石<lb/>
粤西山水之窟宅山妖水恠鍾奇石巨靈戲擘真宰惜<lb/>
野火不斷波不泐千仞壁立萬䥫積往往猶帶太古色<lb/>
嵌空幽窈誰削刻望中常在雲雨黒黿鼉出沒鱗介浮<lb/>
虎豹踞蹲牙又磔古苔暗蝕春雨痕細草晴薫曉雲脈<lb/>
翠屏巗巗靜宜對青空㸃㸃光可摘我生亦有米芾癖<lb/>
幾欲再拜向蒼壁但恨移置不可得山齋花嶼成岑寂<lb/>
平原人去空荔薜艮嶽魂歸失松栢鬻賣曽無再世留<lb/>
<pb n="KR4e0015_WYG_003-4a"/>
運致何勞萬人力天生物性貴自然玩物䘮志真無益<lb/>
江干林麓時一見未必不如臺榭側此言試問石丈人<lb/>
定應㸃頭答行客<lb/>
　　次韻王編脩九日趙守禦置酒長句<lb/>
左江溪洞龍陽底外與安南接疆鄙安南方物貢王廷<lb/>
路入中華自兹始一從臣表至南京使者往來相踵趾<lb/>
趙侯守郡當孔道迎送不憂每加喜我行持節夏秋交<lb/>
風雨瀟瀟滿江水慇懃郊迓更逺出踧踖晨㕘常早起<lb/>
<pb n="KR4e0015_WYG_003-4b"/>
感君屢開北海尊愧我久留東郭履歸途忽遇重九節<lb/>
蠻菊未看三兩蕊殽核駢羅眩醉眸管絃幽咽清塵耳<lb/>
盈盈秋水映芙蓉淅淅天風吹桂子華筵賓客皆芝蘭<lb/>
故園山川有橋梓登髙作賦驚一時世職安邊傳百祀<lb/>
莫言使節如貫珠須信天威不違咫四海混一三陲清<lb/>
願同擊壤康衢裏<lb/>
　　望成山<lb/>
東南海水浮天地千頃萬頃波無際舟行旬月不見山<lb/>
<pb n="KR4e0015_WYG_003-5a"/>
忽見青山欲流涕青衣赤髪黃帽郎吳中最能稱最強<lb/>
見山起舞索酒飲衆工喜忭皆若狂云是成山東海陽<lb/>
鐵山一髪遥相望樓船直駕山中央依稀可見齊魯疆<lb/>
潞河沽水已不逺願豁喜目寛愁腸憶我昔日觀國光<lb/>
東登岱嶽臨太行龜蒙鳬繹在眼眶海雲海水相蒼茫<lb/>
十年壯遊三萬里觀嶽無山海無水祖龍石刻空莓苔<lb/>
小白堂封幾荆杞安得海水化甘霖淨洗寰宇清氛祲<lb/>
相如早與論封禪金泥玉檢昭来今<lb/>
<pb n="KR4e0015_WYG_003-5b"/>
　　和理夢中作<lb/>
神山三島髙嵸嵸弱水萬里流淙淙紫貝為闕珠為宫<lb/>
仙人環侍金玉童我侯好生徳彌隆帝令下與民阜豐<lb/>
漳南廟祀優褒崇一壺靈藥康濟功千秋香火神感通<lb/>
應物無心霜鏗鐘及人有澤雲從龍幽贊造化㝠漠中<lb/>
先後送子大小馮功參司命渺莫窮我來對越加敬恭<lb/>
翛然塵慮空心胸授我吉夢煩神聰有煒二簡詞藻雄<lb/>
覺来清明氣在躬山青月淡烟空濛恍惚仙佩聲璁瓏<lb/>
<pb n="KR4e0015_WYG_003-6a"/>
春風一笑出王公採芹泮水波溶溶安得挿翮追長松<lb/>
　　題秋浦捕魚圗<lb/>
秋風吹溪溪水寒長楓落盡枝頭丹漁郎舉罾得雙鯉<lb/>
烹魚煖酒歡婦子江亭有客秋望遥青烟漠漠山迢迢<lb/>
沙頭落日呼渡急舟子無言倚篷立誰其畫此老稚川<lb/>
使我一見心茫然依稀艤櫂涔陽浦髣髴開樽采石渡<lb/>
安得坐我茅亭中葛巾相對三老翁買魚沽酒燒野荻<lb/>
拚與渠儂醉終日<lb/>
<pb n="KR4e0015_WYG_003-6b"/>
　　贈商橘所<lb/>
吾聞四老商山隅采芝茹草歌唐虞一朝片言翼漢室<lb/>
九鼎埀覆隻手扶又聞橘中有二叟其樂不在商山後<lb/>
乾坤不改日月長局棋相對何勝負商君元是商山英<lb/>
種橘作所名以稱雲根三秀青草暗州外千頭紅照明<lb/>
拂衣石竹巖前月躍馬黄金臺上雪九重樓閣虎闗深<lb/>
萬里風雲鵬路濶玉堂仙侣知已多朅来天上聴鳴珂<lb/>
白袍簪筆立温室金匱細簡登鑾坡新豐斗酒歌一曲<lb/>
<pb n="KR4e0015_WYG_003-7a"/>
御溝十見柳條緑燕霜已敝季子裘洛水誰推賈生轂<lb/>
髙堂歸去鶴髮新袖有薇檄堪娱親人生出處貴適志<lb/>
官秩崇卑何足論三華洞口山如㦸日倚長松看秋色<lb/>
杏邊瑟罷石壇香藻畔墨餘池水黒我生江海氣不除<lb/>
十年書劍逰清都明時漫學采芝隠壮来擬遂攀桂圗<lb/>
作詩贈君憶疇昔汗漫相期湏努力明朝攜手釣龍臺<lb/>
雲繞三神天咫尺<lb/>
　　題溪聲月色圗<lb/>
<pb n="KR4e0015_WYG_003-7b"/>
人間無價雙白璧月色溪聲共寒碧暮雲巻翳天茫茫<lb/>
秋水生波風瑟瑟道人興與庾公髙扁舟載月凌雲濤<lb/>
洞簫赤壁漫嗚咽琵琶潯水空啾嘈何如二美足觀聴<lb/>
鏘鏘鳴璆掛明鏡潺湲可洗巢父心嬋娟解照潘郎鬢<lb/>
一機石動鷗鷺間漬景却向圗中看晴窓為君一披拂<lb/>
耳根眼睫生秋寒我生江海歸未得山月溪風總相識<lb/>
明當重賦招隠翁從子藍橋訪仙跡<lb/>
　　次韻贈竺芳上人<lb/>
<pb n="KR4e0015_WYG_003-8a"/>
竺芳上人張旭徒酒酣喜作聨綿書千軍筆陣氣不除<lb/>
百尺霜蔓神不枯鐘彛石皷迹可摹跟肘詰曲相盤紆<lb/>
上人馳騁分隸餘腕指所至心意俱大書雄健虎負嵎<lb/>
小字清麗川藏珠既不太縱亦不拘此道奚用分墨儒<lb/>
人言我書閩南無每對筆硏増噫嘘千年篆籕變須臾<lb/>
競逐姿媚何區區俗耳厭聴于蒍于淳音遐想太古初<lb/>
吾師髙步先哲衢懐素智永相奔趨一笑嗜好醎酸殊<lb/>
㑹令紙價髙東壺淋漓醉墨烟雲如榴皮謾寫東老之<lb/>
<pb n="KR4e0015_WYG_003-8b"/>
酒壚<lb/>
　　贈碧溪道士<lb/>
金華洞中牧牛仙叱石飛去三千年却騎白鶴下人世<lb/>
溪雲山月相留連青蛇三尺滑秋水白日風雷生袖裏<lb/>
緑章扣額箋天公鐵檄役兵驅旱鬼南州三月土烟生<lb/>
坐見春野無餘青都将精意幹元氣要使憔悴囘欣榮<lb/>
我聞神仙足官府蒼生蘇息無辛苦願師擲劍碧空中<lb/>
大沛江淮洗兵雨<lb/>
<pb n="KR4e0015_WYG_003-9a"/>
　　夀上人<lb/>
豪山髙處看南極夀星煌煌明佛國山中佳氣曉鬱葱<lb/>
十丈喬松拂秋色山人似是廣成仙麻衣如雪巾如烟<lb/>
朝飡霞光禮紅日夜披雪意看青天紅日表爾千金相<lb/>
青天𢎞爾千頃泱佛燈祖印妙心傳力與明門作龍象<lb/>
旃檀一瓣為南豐祥烟願遍八閩中後三千嵗從赤松<lb/>
上祝聖夀天與同<lb/>
　　贈美叔掾郎<lb/>
<pb n="KR4e0015_WYG_003-9b"/>
黃堂紫府多神仙畫㦸森衞香凝烟美人風格野鶴似<lb/>
髙步迥出雞羣先日長粉署緑陰滿玉立東風珥銀管<lb/>
綵衣香染垣薇春翠幕清臨水花晚青梯紫閣日躋攀<lb/>
仙翁一笑開春顔壺中自有飛騰藥何勞薪水燒九還<lb/>
丈夫三日當刮目安能混迹在塵俗君不見華山老隠<lb/>
君時来召對黄金屋<lb/>
　　代贈洪氏設齋供<lb/>
羣山東騖如飛龍文山孤峙髙凌空緑水環遶青芙蓉<lb/>
<pb n="KR4e0015_WYG_003-10a"/>
中有貝闕蓬萊宫華光五帝逰法窟四月八日㕘前佛<lb/>
一天花雨散曼陀滿地香雲靄祥霱山前車馬襍遝来<lb/>
綺羅十里紅紫堆多君傾槖具清供春風士女歡顔回<lb/>
須知作善神所福果報兒孫今可卜要將事業繼三洪<lb/>
豈但芳名在鄉曲<lb/>
　　夀員外長老<lb/>
羣峰天寳西飛来茂林幽壑相縈迴福山中峙太古色<lb/>
紺樓碧殿凌雲開雲間一珠光萬丈圎外瑩中明月相<lb/>
<pb n="KR4e0015_WYG_003-10b"/>
森森寒彩凛夔羵炯炯神毫肅龍象始知此寳天下珍<lb/>
山輝川媚草木春瓊花一孕開曇鉢紫芝三秀生法輪<lb/>
福山髙與夀山列蒼松不凋椿不拔山中酒熟桂花發<lb/>
年年来醉中秋月<lb/>
　　長歌為靜山太醫李君贈<lb/>
靜山仙人李耳孫濟世善學李少君神樓一教妙天下<lb/>
千載道檢流清芬世間桐君與竹祖誰與巔崖蘇疾苦<lb/>
我時分節向南来相逢一笑漳江滸萬金良藥雙玉壺<lb/>
<pb n="KR4e0015_WYG_003-11a"/>
刀圭取效瘡痏除生平心鏡澹如水照人熱惱埃塵無<lb/>
我欲贈君無長物撫劍長歌對明月東風珍重杏林春<lb/>
吹作漳南瘴鄉雪<lb/>
　　贈温縣尹<lb/>
雙溪水遶新縣緑溪上桑麻春雨足雞犬不驚牛犢閒<lb/>
野人笑語喧溪屋縣有賢尹温如玉知我民情諳土俗<lb/>
陽春布澤百里均不問深山與窮谷木樨無瘴烽無烟<lb/>
公館瀟洒如神仙松邊拄笏看山色竹外援琴聴㵎泉<lb/>
<pb n="KR4e0015_WYG_003-11b"/>
黄童白叟思借賢鼔舞春風又三年㑹稽未羨晝錦旋<lb/>
玉麟金虎看腰懸<lb/>
　　其二<lb/>
南邑如斗事如毛況有連嵗兵旅勞溫侯胷有文武韜<lb/>
撫民練兵無繹騷三年去思民願借共分得請薇垣下<lb/>
政綱綜治無紊煩民瘼補苴罔漏罅棠梨滿路花重開<lb/>
喜見竹馬兒童来三尺神光射星斗一扇仁風清瘴霾<lb/>
驥足豈能淹百里蹔布陽春到桑梓明當五邑蘇巔崖<lb/>
<pb n="KR4e0015_WYG_003-12a"/>
恩波浩蕩雙溪水<lb/>
　　君仁掾郎榮膺府檄政贊邑琴敬頌俚謡少伸賀<lb/>
　　　悃<lb/>
雙溪溪水清見沙溪梅燦燦冰玉華美人元是西湖家<lb/>
嚼梅飲水溪之涯霜毫不寫香影句揮霍春風滿棠樹<lb/>
溪堂玉立聴鳴琴人比梅花更清素東風有意相温存<lb/>
南枝北枝花正繁願借桃李朝露恩松臺薇省先移根<lb/>
　　仙人謡次達道鑒録韻為一笑之戲<lb/>
<pb n="KR4e0015_WYG_003-12b"/>
仙風吹雲散瓊香玉輪軋露融素光霓裳飛動金玲璫<lb/>
一聲驚起鸞鳳翔芙蓉池上西風早青鳥無音天窅窅<lb/>
翠光濃入秋水寒黛痕淺與春山老千年蟠桃幾開落<lb/>
三偷奈此小兒惡綵絲未斷塵俗緣黄金空鑄相思錯<lb/>
君不見有虞帝子来瀟湘洞庭水緑梧山蒼淚痕有盡<lb/>
愁思長向来斑竹多秋霜<lb/>
　　古心上人顔其禪軒曰愛松林梅隠氏為作圗索<lb/>
　　　余賦詩因走筆題之<lb/>
<pb n="KR4e0015_WYG_003-13a"/>
山人愛松苦成癖繞屋盡是蒼龍鱗長哦其間日不足<lb/>
更尋梅隠為寫真摩挲素壁光於雪錯落金刀交屈鐵<lb/>
𤣥豹毛生霧雨寒老蛟爪擘山石裂瀟踈似是寒濤驚<lb/>
恍惚已覺涼風生徂徠山下雲黯黯太華峰頂秋泠泠<lb/>
古心山人貌亦古矯矯蒼松宛相似何當結取雲邊巢<lb/>
從師㕘透西來意<lb/>
　　四禽詞奉答顧孟仁<lb/>
　　　孔雀<lb/>
<pb n="KR4e0015_WYG_003-13b"/>
有鳥有鳥生海南昻頭短喙修尾毶東風吹動羽毛暖<lb/>
一團蜀錦空中展誰知美色能誤身失機却堕羅網塵<lb/>
雕籠綵架閉白日緑窓繡戸深青春雄雌強作交頸舞<lb/>
天地樊籠随所遇空閨猶有獨宿人門掩梨花淚如雨<lb/>
　　　𤣥猨<lb/>
黒衣公子居林丘黄頭王孫非阿儔空山月落松露下<lb/>
時與𤣥鶴鳴清秋山人不歸今幾載夜帳空兮怨蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>
一聲啼斷巫山雲竹枝歌裏愁如海巫山之髙髙摩天<lb/>
<pb n="KR4e0015_WYG_003-14a"/>
雖有長臂難扳縁前林霜果已埀赤好從爾羣髙摘實<lb/>
　　　野鶴<lb/>
野鶴野鶴儛骨削縞衣不受緇塵着朝刷滄溟桃浪深<lb/>
夜警空山松雪落忘機每與鷗鷺親髙標豈是雞鶩羣<lb/>
千年獨歸人已換九皋一聲天亦聞雲林蹔爾寄栖止<lb/>
風翮終當翔萬里可憐青鳥俗未除白日傳音下瑶水<lb/>
　　　鴻雁<lb/>
嗸嗸鴻雁肅肅飛秋風南征春北歸分行已深兄弟念<lb/>
<pb n="KR4e0015_WYG_003-14b"/>
哀鳴復重民生悲吴江水深楚雲斷美人銀箏動清怨<lb/>
忍將尺素寄逺遊萬里遥天寸心亂西風冷入蘆花秋<lb/>
稻梁晚嵗難為謀瀟湘秖今多旅客有聲莫度岳陽樓<lb/>
　　徐梅所知司席上以榴花命題分得萬字<lb/>
欒巴飲酒空中噀屏翳疾驅回禄遁火鳥無數西南飛<lb/>
化作榴花赤光噴南風五月庭院涼滿地雲隂覆烟蔓<lb/>
眼明見此珊瑚枝猶信羣芳未荒頓猩紅綃巾曉初蹙<lb/>
血色羅裙春未褪芙蓉開遲不復怨海棠香減寧無恨<lb/>
<pb n="KR4e0015_WYG_003-15a"/>
謾憐地僻車馬稀空歎春歸蜂蝶困人生有花且對酒<lb/>
一舉金觴須百勸移根當得乗槎騫作詩喜有梅花遜<lb/>
君看上苑芳菲時紅紫東風自千萬<lb/>
　　齊雲亭竒石歌<lb/>
何年星芒化山骨古色蒼顔勢<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒就中别有混沌天<lb/>
萬象森羅了毫髪府公移置齊雲亭一府来看零陽屏<lb/>
蓬萊清淺隔弱水君山晻靄浮洞庭我疑太陰照天地<lb/>
山河倒影揺丹桂又疑明河瀉九天斗牛騰光通劍氣<lb/>
<pb n="KR4e0015_WYG_003-15b"/>
公餘對此獨躊蹰咫尺萬里論江湖幽篁古木在眼底<lb/>
何用人間俗畫圗<lb/>
　　丁酉九日次徐梅所知司座主韻<lb/>
四時清景惟秋九斗酒何妨詩百首蒼蒼白露滿蒹葭<lb/>
淅淅涼風動榆柳一年佳景惟重九晉代風流誰踵後<lb/>
野萸埀紫映華簪籬菊開黃出豐蔀歸田未許游宦人<lb/>
登山喜得論文友季鷹江上足蓴羮陶令山中有松酒<lb/>
人生自古貴適意塵世於今幾開口勸君西風一百觴<lb/>
<pb n="KR4e0015_WYG_003-16a"/>
祝君南山千萬夀丈夫氣岸在雲霄為我胸懐洗堆阜<lb/>
　　奉次栢軒先生韻為梅所徴君夀<lb/>
憶我昔日遊吳東陳迹曽訪孤山翁梅花千樹湖水曲<lb/>
茅堂半畆梅花中别来嵗月幾流易一見梅花興無極<lb/>
東山東畔西湖西千載清風只如一不須此地感今昨<lb/>
且向南枝觀復剥野橋石出水未生江路雲凝雪初閣<lb/>
主人自是神仙者藜杖葛巾花樹下寒英疎映霜菊明<lb/>
老榦斜依風竹亞天生嘉植真瓌竒古来幽士多愛之<lb/>
<pb n="KR4e0015_WYG_003-16b"/>
今人已追古人躅後人行復今人追梅花於人元耐久<lb/>
百年對花當對酒願傾北斗為君觴更指東山祝君夀<lb/>
　　和南圃老人龍巖書事<lb/>
蒼巖百叠樹交緑石棧九折車失軸山腰忽斷峽山来<lb/>
小溪新水流寒玉溪上茅茨兩三屋野人足音喜空谷<lb/>
開門迎客敬三肅壺有香醪盤有菽自云今年雨雪足<lb/>
山稜夏收稻秋熟稻可酒兮稜可粥生来城府無軌躅<lb/>
徳公畊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鹿門麓子真桑麻谷口曲但令食飽與衣燠<lb/>
<pb n="KR4e0015_WYG_003-17a"/>
不慕輕裘嗜醲郁我聞此語淚盈掬澤國干戈嗟滿目<lb/>
商山采芝忘寵辱武陵種桃謝塵俗溪居便向野人卜<lb/>
馬蹄安用浮世逐採山釣水畊且讀不管人間忙禍福<lb/>
　　雙栢軒歌為黄君復院長賦<lb/>
黃君開軒紫山曲手植雙栢如雲緑南風吹雨生夏寒<lb/>
兩盖清陰覆書屋摩挲老眼四十年龍枝鳳葉俱蒼然<lb/>
春陽庭階已競秀嵗寒冰雪應同堅君家況有徐卿子<lb/>
風骨嶄嶄雙栢侣聳壑昻霄看異時長材大用從兹始<lb/>
<pb n="KR4e0015_WYG_003-17b"/>
我來徑造軒之中開樽愛此陰重重昔聞彭澤醉五柳<lb/>
今見藍田哦二松皇天不惜栽培力移根好向烏臺植<lb/>
西齋酒醒月在天為君起舞歌雙栢<lb/>
　<lb/>
　<lb/>
　<lb/>
　<lb/>
　林登州集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻二十一</head> <lb/>
    <p>
<pb n="KR4e0015_WYG_021-1a"/>
欽定四庫全書<lb/>
　林登州集巻二十一<lb/>
　　　　　　　　　　　　　明　林弼　撰<lb/>
　墓表<lb/>
　　暉堂劉先生墓表<lb/>
自古有學藝徳行之士藴之於身而不獲見于時其昌<lb/>
而大者恒在其子孫焉蓋其積之既厚則發之必茂今<lb/>
日所以淑諸人者即異日所以起其家者也矧數世家<lb/>
<pb n="KR4e0015_WYG_021-1b"/>
學之澤涵淳演迤經前裕後其本深其條蕃固理之所<lb/>
必然者予於豐城劉先生暉堂而有徴焉先生諱<hi>闕</hi>字<lb/>
克暉先世蔡人五世祖曰充字實之宋名儒五舉不第<lb/>
授衡州監獄西山真先生為淮東提刑聞其賢薦授從<lb/>
仕郎提刑司幹官後宦遊豐城因徙居焉司幹三世而<lb/>
生元鈞皆領鄉薦為儒官元鈞生遇之建昌府監税監<lb/>
税子五人先生其長也㓜而秀慧髫齓<hi>親去聲</hi>知讀書稍<lb/>
長治舉子業為文富贍藻麗雅為時軰推讓再試有司<lb/>
<pb n="KR4e0015_WYG_021-2a"/>
不售即棄去授徒邑里間及其門者皆卓卓有立諸大<lb/>
姓争禮致之瑞州守秦侯遣史致書幣延為弟子員師<lb/>
廩食僅數月以母老辭監察御史實哩布哈分按江右<lb/>
特薦之先生曰吾知命者富貴非敢求也以他故辭弗<lb/>
就益聚徒講道誘誨不倦凡明經之士每以所業質焉<lb/>
其所可者必得雋塲屋否則黜因號為鐵眼先生言其<lb/>
識鑒之精明也進士張異徐邦憲未第時有所撰擬攜<lb/>
示考訂先生為評純類優劣莫不心醉而去自監稅公<lb/>
<pb n="KR4e0015_WYG_021-2b"/>
歴職于外家務悉付先生弟妹多㓜先生訓教有方婚<lb/>
聘以時諸弟出為郡縣吏假貸以資給之雖在外館必<lb/>
延明師以訓諸子嘗曰吾不求聞於時兒輩能勤于學<lb/>
以底于成天意或在兹乎性質諒無矯飾不茍言笑與<lb/>
人交重然諾鄉鄰事有疑難必請決焉先生熟思審處<lb/>
籌其成敗有若蓍蔡諸弟暨族黨事無大小必咨而後<lb/>
行對客終日危坐豐頥廣顙衣冠儼肅望而知為純篤<lb/>
君子也至正壬辰兵起往來避地以禍亂未平憂憤成<lb/>
<pb n="KR4e0015_WYG_021-3a"/>
疾竟以弗起先生生癸巳卒年六十是年九月二十三<lb/>
日葬于折桂鄉突塘之原祔先塋也配李氏生子三人<lb/>
長曰積以武功授昭信校尉義兵千戸次曰秩<hi>字伯序</hi>由<lb/>
國子典籖累遷奉訓大夫知崇明州事<hi>州有海堧田鹽場皆為海水所</hi>
<hi>漂積年納米及鹽課伯序奏免海民感其惠立生祠祀焉</hi>優學達政所至有聲稱又<lb/>
次曰䄷蚤世女一人適南昌萬大用孫男四人長曰静<lb/>
<hi>字仲安今居遼東</hi>崇明子也崇明為同僚搆誣以罪静年十二<lb/>
直其父寃於朝誣者皆伏誅人稱之次曰謐<hi>字仲寧工詩仕至前</hi>
<pb n="KR4e0015_WYG_021-3b"/>
<hi>五軍都督府都事</hi>曰太尉保孫女四弼在史館日適崇明事白<lb/>
嘗定交焉洎來豐城又其鄉邑也因以前進士朱自省<lb/>
行述請曰先人宰木拱矣秩以游宦江海墓隧之石未<lb/>
刻幸為文以表先行庶幾發幽光於九京而不重不孝<lb/>
之罪也嗚呼仁者必有後劉氏自司幹至于今八世矣雖<lb/>
官不大顯而書澤綿綿不斬其昌而大也已兆於崇明<lb/>
之兄弟繼自今若子若孫能世其學濬其澤以無墜厥<lb/>
祖之積則先生淑人之徳天之報施將未艾也是為表<lb/>
<pb n="KR4e0015_WYG_021-4a"/>
　神道碑<lb/>
　　故開國輔運推誠宣力武臣榮禄大夫柱國東平<lb/>
　　侯加封鄆國公謚義安韓公神道碑<lb/>
自昔帝王之興豪傑之士能識真主雲從景附勇者効<lb/>
力智者効謀以戰則克以守則安用能懋著殊勲弼成<lb/>
大業蓋天生賢才以為真主之輔非偶然之故也洪惟<lb/>
皇上當元政不綱四海鼎沸之秋起自布衣提三尺劔<lb/>
削平羣雄戡定區宇有若鄆國韓公知天命之有在首<lb/>
<pb n="KR4e0015_WYG_021-4b"/>
謁軍門率衆來附効忠宣力以成大功以受上賞其亦<lb/>
豪傑之士哉公諱政字敏道始祖筠居兖之寧陽筠之<lb/>
四世孫驛宋進士及第仕至中書舍人九世孫諱青自<lb/>
寧陽徙居睢州是為公之曾祖以公貴贈中奉大夫山<lb/>
東等處行中書省參知政事䕶軍追封儀封縣子曽祖<lb/>
妣閻氏追封縣子夫人祖諱榮贈資善大夫山東等處<lb/>
行中書省右丞䕶軍追封高陽伯祖妣李氏追封高陽<lb/>
伯夫人父諱旺贈榮禄大夫山東等處行中書省平章<lb/>
<pb n="KR4e0015_WYG_021-5a"/>
政事柱國追封東平侯妣楊氏追封東平侯夫人公少<lb/>
負才畧尚氣節値元季之亂即集民為兵以保安豐甲<lb/>
辰内附有㫖授江淮等處行中書省平章政事鎮廬州<lb/>
未幾進兵克臨清又從大將軍信國徐公復安豐移鎮<lb/>
下邳繕城隍脩戰守之具招集流散民以靖安時王信<lb/>
駐兵沂州猶為元守下邳距敵境僅十里許公示敵以<lb/>
威撫其攜貳以恩信敵不敢犯境丁未冬大將軍北征<lb/>
公領麾下為前鋒下滕兖濟寧東昌臨清廣平順徳等<lb/>
<pb n="KR4e0015_WYG_021-5b"/>
郡縣十餘城洪武元年轉山東等處行中書省平章政<lb/>
事鎮濟寧公一以行於下邳者施之民大悦服既而領<lb/>
兵從信國公攻榆竹守將酈毅出城迎降師次梁成元<lb/>
右丞趙蠻子遁走其部將劉同知程僉院等皆降公奉<lb/>
命入城撫安其民悉安堵如故吳左丞等據蟻尖砦拒<lb/>
守大軍公領兵拔之歸附之民多外郡人公聞諸朝彰<lb/>
徳之民悉令入籍餘並聽還鄉里山東山西悉平召赴<lb/>
京師慰勞甚至三年從征虜副將軍北征上都招降興<lb/>
<pb n="KR4e0015_WYG_021-6a"/>
松全寧靖豐等州凱還上念將帥百戰之勞定行功賞<lb/>
上則公爵次則侯封各賜鐵劵金書傳示子孫俾世其<lb/>
禄於是授公開國輔運推誠宣力武臣榮禄大夫柱國<lb/>
東平侯食禄一千五百石十一年二月十九日以疾薨<lb/>
于京城賜第上聞之憫悼詔追封鄆國公諡曰義安公<lb/>
生于元延祐丙辰享年六十有三先娶張氏癸巳冬遇<lb/>
兵亂守義不辱投淮水而終追封東平侯夫人繼娶楚<lb/>
氏封東平侯夫人子男五人長英次進皆庶出次五兒<lb/>
<pb n="KR4e0015_WYG_021-6b"/>
次永安崇安夫人楚氏出也女三人長適謝原禮次適<lb/>
益其三尚幼是年四月初七日歸葬于睢縣北崗保杏<lb/>
岡<hi>闕</hi>之祖塋詔有司給喪葬之具及葬上親製宸翰為<lb/>
祭文躬臨奠焉復勑臣弼製為碑銘立諸神道臣不敢<lb/>
辭臣聞為將之道智信仁勇必備其徳惟公素稱長厚<lb/>
遭逢聖明年甫強仕見明識定足以有為其戰勝攻取<lb/>
未嘗敗衂皆其智而勇者為之也其推恩撫民所至乂<lb/>
安皆其仁而信者為之也昔光武稱冦恂有牧民禦衆<lb/>
<pb n="KR4e0015_WYG_021-7a"/>
之材公蓋庶幾焉故能享尊榮壽命考終官躋極品爵<lb/>
封上公皇上崇徳報功之意可謂至矣天之報施善人<lb/>
亦可謂厚矣臣既歴敘公之勲勞次第如右復稽首再<lb/>
拜而獻銘曰天命真主混一區宇必有賢輔雲龍風虎<lb/>
賢輔伊何炳於先機仗劔以從識所依歸肅肅鄆公有<lb/>
猷有守元綱解組兵保于壽皇上龍興疆土日開率衆<lb/>
以來帝曰俞哉授以節鉞作鎮淝水據淮上流濠壽風<lb/>
靡移鎮下邳墉壑既成我圉不驚我民載寧北征之役<lb/>
<pb n="KR4e0015_WYG_021-7b"/>
前驅無敵魯衞之墟破竹而克濟民既安送款源源爾<lb/>
民無畏將臣克寛撫其瘡痍歸其流徙仆者以起憂者<lb/>
以喜凱旋自北戎勞居多剖劵錫爵帶礪山河謂享太<lb/>
平保爾寵禄天胡不愸長逝弗復宸衷悼惜命返先塋<lb/>
生榮死哀五福並膺微臣作銘刻于貞石何千萬年永<lb/>
樂臣則<lb/>
　傳<lb/>
　　元亞中大夫漳州府路達嚕噶齊徳侯傳<lb/>
<pb n="KR4e0015_WYG_021-8a"/>
侯諱徳哷穆蘓字子初西域哈拉衮氏世宿衞故占籍<lb/>
為燕人元制諸士分四部部有長官權視將相衛士有<lb/>
年勞力幹者其長薦聞即不次擢官或舉給事臺省未<lb/>
數年已踐華要侯自弱冠入侍禁闈信慎勤畏為衆推<lb/>
許君相所周知<hi>闕</hi>長官屢欲薦用輒遜曰某士齒長勞<lb/>
久宜先擢之某不敢越也他日復薦則又曰某固列中<lb/>
然吾母老重違晨昏寧後于仕不敢暫去膝下也中書<lb/>
叅知政事達爾瑪實哩與侯交誼最篤强侯共事侯曰<lb/>
<pb n="KR4e0015_WYG_021-8b"/>
君知我者亦見强耶服除年及强矣猶杜門無進取意<lb/>
東宫素器侯一日笑謂曰黒頭者多為公矣君年四十<lb/>
猶未仕將老宿衞耶命中書奏官之侯曰某初仕未練<lb/>
事幸卑散職遂授承直郎江浙行省宣政院崇教至正<lb/>
辛丑涉海進方物轉奉訓大夫杭州路治中九月改福<lb/>
州二十二年壬寅再以事至京拜福建行省理問官階<lb/>
陞奉議與平章政事揚珠布哈同赴任時盜劇省治不<lb/>
得入侯贊平章集外縣民為兵環城劇盜出戰輒敗城<lb/>
<pb n="KR4e0015_WYG_021-9a"/>
民饑侯恐民死非辜白公飛書許民間出出輒賑之盜<lb/>
勢益孤蹙因為闕東城圍使得奔即勒兵盡殱之閩人<lb/>
趨侯拜曰全我耋稚皆侯力也再陞朝列大夫長前職<lb/>
大兵逼閩二關侯以行省命與諸將議戰禦之䇿徃返<lb/>
者數十二關賴以不破二十六年轉是官以陳友諒專<lb/>
制閩省郡縣自設總制綜理之職而正官政不及不欲<lb/>
上省臣勉以行既至民喜曰是能父母我者屬兵餘民<lb/>
困朘剥愈急侯曰吾受千里生民之寄不忍坐視其死<lb/>
<pb n="KR4e0015_WYG_021-9b"/>
於是釐庶務之利病而興除之敏于吏事羣下不敢欺<lb/>
而務存忠厚不察察事苛細民甚安之大兵南畧陸下<lb/>
邵武水道取閩城省臣有遁至漳者吏請郊迓侯嘆曰<lb/>
吾無顔面見此輩既而驛報招諭使至侯朝服焚香望<lb/>
天西北拜曰某年四十始仕不數年而致身二千石國<lb/>
恩厚矣今力不能禦義不肯降惟有死以報國耳退就<lb/>
室屏僕從斫印去篆書所執笏曰大元臣子大元臣子<lb/>
置案上取佩刀刺喉外割絶咽遂死手執刀按膝上毅<lb/>
<pb n="KR4e0015_WYG_021-10a"/>
然如生民走哭聲振地共斂葬城東門外使者為泣下<lb/>
躬弔祭焉侯生至治壬戌死年四十有六祖曰瑪克蘓爾<lb/>
大都治中父曰黙哩瑪哈穆特安慶路治中夫人囘囘氏<lb/>
先卒子男二人長曰六十宿衞為舒固爾齊次曰布延<lb/>
特穆爾江西省通事孫男一人布拉克嗚呼死社稷常法<lb/>
也然夷考古人其所以處死或不能盡同者夫亦隨所<lb/>
寓而裁之耳故或戰而死或執辱而死蓋戰而不終則<lb/>
終被執辱也必矣侯戰則無兵而義不受辱也故自決<lb/>
<pb n="KR4e0015_WYG_021-10b"/>
以死而無二夫死等耳與其犯辱而死于他人之刅孰<lb/>
與未辱而自引決之為潔乎吁若侯之死可謂能處死<lb/>
也已故敘其死事而併及其世次踐歴庶幾當世能言<lb/>
君子或有采而表之者焉<lb/>
　　方簡夫義節傳<lb/>
方有臨字簡夫連江縣布衣士也以篤學勵行淑其鄉<lb/>
嘗慕馬新息之為人曰窮必堅老必壯至正壬辰盜掠<lb/>
其鄉方年七十餘被執盜以其信鄉人也欲先脅之以<lb/>
<pb n="KR4e0015_WYG_021-11a"/>
汚其餘方罵曰吾讀書明義有一死耳不能從女為逆<lb/>
盜直之未忍即殺方罵愈急子桂茂走盜所乞代父死<lb/>
盜方怒斫桂茂腦隨仆方復罵曰曷不殺我而移怨吾<lb/>
子盜遂斷其臂既而桂茂蘇而方已不救矣鄉人哀之<lb/>
共斂以葬桂茂與兄安世皆嘗薦于鄉孫驎亦知學云<lb/>
林唐臣曰士之死也就義焉爾矣位不足道也使死必<lb/>
以位則捨生取義專于貴者而凡布衣之士舉不得厠<lb/>
其列然乎否也簡夫大義炳中不以賤而移不以老而<lb/>
<pb n="KR4e0015_WYG_021-11b"/>
挫故陷難而能決死無二彼位所當死而未必死者視<lb/>
簡夫之為其賢不肖果何如耶<lb/>
　　漫客傳<lb/>
漫客不知其姓名或云穎川出也恒往來荆揚閩粤間<lb/>
至則輒留畱輒久凡風雲泉壑之勝故墟陳迹之遺不<lb/>
憚險逺必徧遊焉覽奇弔古發為詩文紓鬱偉宏人咸<lb/>
賞異願内交焉漫客不拒也性不喜飲微酣善劇談上<lb/>
下古今出入子傳移日亹亹忘倦理亂直囘必為欣戚<lb/>
<pb n="KR4e0015_WYG_021-12a"/>
奬抑或問所志曰雲月吾家也鷗鷺吾徒也圭組吾身<lb/>
外物也子何疑於漫客哉人知其藴才以玩世也故愈<lb/>
親而愈不敢狎之林先生曰予遊吳嘗識漫客于江湖<lb/>
之濵軀幹不踰中人而氣局英發精悍文藻議論往往<lb/>
超卓出流俗昔太史公周歴四方君子謂其文閎深雅<lb/>
健有得於遊覽之助吁漫客其亦志於若人者哉<lb/>
　　朱隱老傳<lb/>
朱隱老字子方南昌豐城人幼頴敏嗜學晝夜誦讀不<lb/>
<pb n="KR4e0015_WYG_021-12b"/>
輟母楊氏恐其成疾也少與膏燭至對月拾薪以繼父<lb/>
應岳奇之嘗語客曰是兒他日有身心之學甫長克自<lb/>
淬礪宋遺老姚江村洪泳齋趙冽泉皆以經學稱隱老<lb/>
迭從之游學益進廣州倅凃應雷嘉其清苦妻以女孫<lb/>
兄鎮孫以其不事作業也白母析財異居既不能禁即<lb/>
以田廬之良治者讓兄已日就貧窘弗恤也弱冠試藝<lb/>
有司弗售即屏去杜門絶世事潛心道徳性命之藴思<lb/>
有以羽翼道學嘗曰元興周程張朱之學表章於世固<lb/>
<pb n="KR4e0015_WYG_021-13a"/>
以大明邵子先天之學出於心傳未能闡其微㫖吾于<lb/>
横圖而有得于姤復焉於圓圖而有得于乾姤坤復之<lb/>
間焉於方圖而有得於震巽恒益之間焉皆從中起斯<lb/>
其心傳之所存乎又以經世書備物理性命之説而人<lb/>
莫之講於是著經世書説太極圖通書西銘朱子皆有<lb/>
注惟正䝉未備於是著正䝉書説易道無窮隨索隨有<lb/>
於是有易説儀禮經傳朱子以命勉齋黄幹幹以屬信<lb/>
齋楊復記錄雖詳而去取未當於是有禮説别著道徳<lb/>
<pb n="KR4e0015_WYG_021-13b"/>
經註與厯書二巻及門之士凡若干人其始見也畏其<lb/>
端嚴簡黙比至執經授業則俯就樂誨於理義密微毫<lb/>
分縷析莫不心醉焉蓋其教人以忠信為主明體以適<lb/>
用本内以達外一以聖賢為師故人於身心知所用力<lb/>
非徒口耳而已先是淮兵渡江所在盜起焚掠鄉落隱<lb/>
老猶左右圖書著述不廢盜初至則曰財物任自取之<lb/>
書非所用也屢至則曰吾財已盡無以給汝矣盜素聞<lb/>
其名皆謝去里賴以全山砦方相雄長詭隨者衆則戒<lb/>
<pb n="KR4e0015_WYG_021-14a"/>
子弟曰吾家世清白汝輩寧寒餓死毋汙不道也至正<lb/>
丁酉十二月遘疾八日呼子善謂曰吾疾無甚苦但覺<lb/>
氣漸微以至於盡吾以數推之明年江西有大變汝善<lb/>
防以免難所著書多未脫稿編緝芟補皆汝責矣語竟<lb/>
而逝年七十有四學者號曰灊峰先生善字備萬邃於<lb/>
經學能文章嘗構堂以祀隱老推其祖應岳伯祖應<hi>闕</hi>
名之曰灊峰精舍蓋世其儒業為鄉先生云外史氏曰<lb/>
羲文周孔之心法易書具矣後世學易之士論數者昧<lb/>
<pb n="KR4e0015_WYG_021-14b"/>
理泥象者遺辭邵雍氏出即圖為書得理數之源象辭<lb/>
兼舉不遺矣横圖與圓方二圖皆自易繫而推演其奥<lb/>
經世一書亦以四象而起者也張子正䝉雖本諸易然<lb/>
其明正道以正人心用意深而措詞嚴所謂無子厚筆<lb/>
力者隱老乃能㑹而通之可謂忠於諸子而有功於易<lb/>
也元世道學之士北有魯齋許衡静修劉因南有仁山<lb/>
金履祥草廬吳澄白雲許謙退齋熊禾若隱老者夫豈<lb/>
可少也哉<lb/>
<pb n="KR4e0015_WYG_021-15a"/>
　　蕭昶傳<lb/>
蕭昶字渶飛廬陵人幼穎邁異羣兒十歲失恃父某繼<lb/>
娶劉氏不慈數虐之身無完衣隆冬跣行雪中每以不<lb/>
能事母自咎畧無恚意伯母憐之撫育于家劉誣訐伯<lb/>
父母俾無所容昶恐貽怒於父乃去游荆湘間遇異藝<lb/>
術輒學之而尤潛心於醫僑江陵逾年父思之遣价迎<lb/>
以歸昶以業未成不欲遽還已而思親命不可違遂歸<lb/>
父母大悦居亡何再遊湖南時翰林學士承㫖歐陽公<lb/>
<pb n="KR4e0015_WYG_021-15b"/>
𤣥聞其能延見之因為書翼雲二大字又作文以遺之<lb/>
薦為瀏陽醫學官以親老弟幼辭鄉族舊故歸美於伯<lb/>
父母繼母自悔遂成慈母汝顯兵亂延禍江右草竊乘<lb/>
間攘敓昶義倡鄉兵以禦之間關十戰昶素習武事賊<lb/>
畏之不敢侵掠里頼以全父喪哭踊幾絶喪事盡禮既<lb/>
葬母乃分財産昶獨不受悉歸遺母及其弟慨然曰男<lb/>
兒當自樹立寧能屑屑先業耶母聞兵亂挈財物依其<lb/>
姊家夜失路墜井死昶倉皇募人縋井挽屍以出禮葬<lb/>
<pb n="KR4e0015_WYG_021-16a"/>
如父父嘗構樓為藏修之地昶承先志益崇飾之進士<lb/>
李祁扁曰會昌蓄琴書延師以誨其子凡名儒碩學皆<lb/>
館於其家焉以他累謫耕濠梁暇則以醫濟人貧者投<lb/>
以劑不求償富者酧以金帛亦必審於義而後受之謫<lb/>
耕者多貧不能具牛種督者將寘之死昶賑以錢輒焚<lb/>
其劵得不死者幾千人林先生曰予行江淮間言孝義<lb/>
者必稱昶嗚呼患難相恤已不之暇而厚義薄利周人<lb/>
之急有若昶者誠未易能也<lb/>
<pb n="KR4e0015_WYG_021-16b"/>
　　稼軒高士傳<lb/>
稼軒高士姓髙氏隱華川郭南善治稼以稼名其軒人<lb/>
因目曰稼軒高士云或問稼之説高士曰善稼者力吾<lb/>
力時其時焉耳矣不力則人虧不時則天違力虧時違<lb/>
而望其稼之成譬猶解裘以求温縶馬而使馳其能有<lb/>
得乎哉自吾祖父厥既敷菑以遺我後人蓋有望乎不<lb/>
棄其基也播而穫之我其敢怠于兹思昔成周盛世人<lb/>
知力本主伯亞旅罔或不勤固見於載芟之詩而吾有<lb/>
<pb n="KR4e0015_WYG_021-17a"/>
弟三人皆能以稼為務吾不敢鹵莽而耕滅裂而耨也<lb/>
則力焉者必有以報吾力也吾不敢越春而種過夏而<lb/>
耘也則時焉者乃所以穫之時也是故闔門百指不憂<lb/>
饑寒兄弟具爾怡怡以嬉其視車塵馬足擾擾奔走廩<lb/>
食僅三餐而紅朽且萬斛者未嘗不深為之悲也聞其<lb/>
言者尚其操而<hi>闕</hi>　　　　其名實稱其情焉林先<lb/>
生曰稼軒之言非徒稼焉而已力之云其盡己者歟時<lb/>
之云其審勢者歟力於所傳而友其所同産<hi>闕</hi>
<pb n="KR4e0015_WYG_021-17b"/>
者矣昔徐稚非其力不食世以高士稱之稼軒真其流<lb/>
也耶<lb/>
　　烈婦翁氏傳<lb/>
翁氏諱壽安奉訓大夫福寧貳守觀達之女幼慧知學<lb/>
好讀女誡女則等篇笄而擇配建安朱塡齊國文公六<lb/>
世孫也塡令長泰上甫三日以公事入郡冦卒起圍郡<lb/>
城塡不歸長泰遂陷翁方盛年而二女俱及笄有令姿<lb/>
度不能免禍則誡女曰女以貞潔為節寧死不可辱長<lb/>
<pb n="KR4e0015_WYG_021-18a"/>
先赴井季繼之賊急舉以出則長股以折翁氏知入井<lb/>
不得遂死即引刀自刎尋絶賊相與駭嘆因全其子鎬<lb/>
贊曰淮汝盜起所在陷没固有綰符仗節屈膝臣賊者<lb/>
其於所天為負多矣翁氏以一女子的然知不更二夫<lb/>
之為義決一死於俄頃嗚呼其齊國流風之存歟抑知<lb/>
學明理之助也與噫烈矣<lb/>
　誄<lb/>
　　櫟山張先生誄<lb/>
<pb n="KR4e0015_WYG_021-18b"/>
士之生兮孰尚以貴徳彌中兮外負材器禮以為閑兮<lb/>
幹以義理之周兮責斯備人親二兮我有四均吾心兮<lb/>
孝畢至天造之屯兮余心之好貧恐余之志行兮不若<lb/>
古人彼猘之狂兮角且羽我袪其害兮不怯以武詎埀<lb/>
堂之昧我兮陋忠信之無取人之窮兮我實悲茍有所<lb/>
濟兮何必於大施國之表兮翳家之規氣則正兮神則<lb/>
怡康壽考兮理則宜雖隱猶顯兮子揚其輝為仁有後<lb/>
兮天有知嗟嗟來裔兮尚徴誄辭<lb/>
<pb n="KR4e0015_WYG_021-19a"/>
　些<lb/>
　　蓉峰宋先生些辭<hi>宋濓溪之父也</hi>
伊天之生人賢一愚百些匪賢之履愚曷即些嗟若徳<lb/>
人徳則碩些韜珠之光韞白璧些鶩鶬競飽鸞鳯斂翼<lb/>
些圭組之華章逢靡易些仁讓于里猶及國些有暴如<lb/>
虎我手扼些我經在堂惟聖則些賢子是承聲華籍些<lb/>
炳乎前先綿後澤些彼世之狂不務積些薄施已窮敦<lb/>
厚克些暫榮萎<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>槿朝夕些嗟若徳人揚若抑些朝豈<lb/>
<pb n="KR4e0015_WYG_021-19b"/>
為豐野匪嗇些蓉峰頽矣哲人厄些懷仰人人曷其有<lb/>
極些墓門有栢文貞石些載搜哀詞永無泐些<lb/>
　祭文<lb/>
　　祭前元嗣君文<lb/>
百年運兮告終嗟朔漠兮逺土中隆替兮有時孰致語<lb/>
兮蒼穹赫大明兮中天知爝火兮自息命一去兮不復<lb/>
畱君胡為兮能國皇仁聖兮埀慈爾祖有祀兮繼宗者<lb/>
誰正首丘兮先陵是依心所安兮其亦曷悲<lb/>
<pb n="KR4e0015_WYG_021-20a"/>
　　祭公使人陳明<lb/>
身有庸役在官年方富不憚難我使南汝所歡勤左右<lb/>
不欲殫瘴癘起為爾患竟爾天良可嘆天萬里路漫漫<lb/>
歸汝骨魂其安<lb/>
　　祭周先生文<lb/>
維年月日門人貢生林某謹用清酌庶羞之奠致告于<lb/>
故貢元宗濓先生周公之靈曰於虖道之明者文必華<lb/>
文之華者名必鉅世固有是言矣然而道雖明而不得<lb/>
<pb n="KR4e0015_WYG_021-20b"/>
行以經綸於聖治文雖華而不得試以黼黻於皇猷名<lb/>
雖鉅而不得實以縉紳於朝著愚於先生重有感焉髫<lb/>
齓知學弱冠明經極深研幾探幽索𤣥居家稱孝友接<lb/>
物過謙厚教人先忠信先生之於道可謂明矣上窮丘<lb/>
索下搜子史含英咀華出奇入恠有春秋會通以明褒<lb/>
貶有邊臣近鑒以訓忠義有知非槀以述志業先生之<lb/>
於文可謂華矣兩舉鄉薦一魁文闈聲名之起風馳雷<lb/>
奮閣老稱其史才諸生仰其徳望先生之於名亦可謂<lb/>
<pb n="KR4e0015_WYG_021-21a"/>
鉅矣柰何道明於中而未遂政理之施文華於外而僅<lb/>
膺科舉之選名聞於逺而獨區區於文校之官則所行<lb/>
所試與其所實者何若是其寥寥耶愚於造物者益有<lb/>
憾矣嗚呼哀哉時耶命耶父訃方奔而妻亡母制未終<lb/>
而身殁年嗇中壽喪無主嗣箕箒有艾妾襁褓有幼女<lb/>
㷀㷀何恃孑孑相弔天其忍此也耶天其忍此也耶某<lb/>
自弱冠之年及門承教秋闈較藝忝聯榜末每念左右<lb/>
道途扶持疾病耳提面命情親心契涕泗交集不知所<lb/>
<pb n="KR4e0015_WYG_021-21b"/>
云先生己矣不可作矣唯當收先生之文以傳於世推<lb/>
先生之訓以淑諸人庶幾先生道之明文之華名之鉅<lb/>
者猶存其萬一也心喪無期禮奠弗腆先生有靈尚鑒<lb/>
兹悃嗚呼哀哉<lb/>
　<lb/>
　<lb/>
　<lb/>
　林登州集巻二十一<lb/>
</p>
<p>
</p>
  </div>
</body>
</text>
</TEI>
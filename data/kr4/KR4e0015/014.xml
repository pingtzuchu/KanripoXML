<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻十四</head> <lb/>
    <p>
<pb n="KR4e0015_WYG_014-1a"/>
欽定四庫全書<lb/>
　林登州集巻十四<lb/>
　　　　　　　　　　　　明　林弼　撰<lb/>
　集序<lb/>
　　壺山圖詩序<lb/>
壺山圖者進士賈君克勤圖其居邑之勝也大河之東<lb/>
其山最多而太行爲大太行雄絶跨數州縣而壺闗據<lb/>
其要其中一峯若壺然千巖萬壑傍環角立有若擁<lb/>
<pb n="KR4e0015_WYG_014-1b"/>
矢待投之狀此壺山攬結一邑之秀而圖之所以作也<lb/>
他日克勤持以示弼曰吾聞游子懐故鄉身在異國雖<lb/>
山水信美曽不足以慰其心焉某也宦遊四方萍蹤梗<lb/>
迹昔彼而今此每一興懐則家山數千里釣游之水丘<lb/>
桑梓之井落松楸之墟壠瞭焉在目也因命善畫者寫<lb/>
是圖庶幾展玩之頃如見壺山勝概之舊而暫忘鄉井<lb/>
之思也詩而歌者凡若干篇矣子先世晉人而游歴所<lb/>
至太行之雄壺山之勝子之所悉也序是圖者非子其<lb/>
<pb n="KR4e0015_WYG_014-2a"/>
誰哉嗟夫人皆有君之思而君先得人心之所同然則<lb/>
玩是圖者孰不爲之感歎詠歌而不能自己乎昔狄懐<lb/>
英登太行望白雲而思親舎壺山之圖蓋同是思非徒<lb/>
愛其勝而已吾將與子繇孟津泝大河歴九折之坂訪<lb/>
三老之故墟徜徉於李愿之盤谷以遂子榮歸之願以<lb/>
尋我舊游之跡將有在於後日至是雖以圖爲芻狗可<lb/>
也克勤笑曰請書此言以竢<lb/>
　　報德菴詩序<lb/>
<pb n="KR4e0015_WYG_014-2b"/>
報德菴者括蒼管増所作以報其親之德也増兄弟四<lb/>
人長定次禧次某増其季也好老氏學遂脫俗爲道士<lb/>
蚤喪父事母孝養備至他日以父墓逺弗便祭掃乃謀<lb/>
諸兄别卜地於所居道觀之東鳳凰山龜潭之原而遷<lb/>
柩葬焉虚左爲母夀壙復於墓傍築舎若干楹設主其<lb/>
中晨夕香燈以爲展敬之所即所謂報德菴者也定方<lb/>
爲欽天監掾朝之大夫士聞之莫不善定之兄弟而尤<lb/>
嘉増雖在方外而於事親之道能惓惓以致其謹也咸<lb/>
<pb n="KR4e0015_WYG_014-3a"/>
爲詩歌以述其事請予序之嗟夫老子人中之龍非真<lb/>
遺世絶俗者柱史不足以行其道故巻而懐之終於隱<lb/>
處而不見後世學其道者脫畧世故過爲詭異殆將絶<lb/>
倫紀棄綱常以遊於方之外立於物之表嗚呼是果老<lb/>
子之所謂道者哉増也學老氏之學而不爲世之習事<lb/>
親之道葬祭之禮不敢纎毫之或怠民彛物則之天人<lb/>
皆有之夫豈不信矣乎雖然親之德未易報也詩曰欲<lb/>
報之德昊天罔極天之生物萬有不齊形而色之羽而<lb/>
<pb n="KR4e0015_WYG_014-3b"/>
儀之華而實之或洪或纎或髙或下或變或化凡爲物<lb/>
者孰能效報於天之萬一哉父母之恩如天罔極人子<lb/>
思報之心雖切而其恩廣大不知所以爲報也然則如<lb/>
之何亦盡吾所得爲者而已管氏兄弟其殆庶於此乎<lb/>
故喜而爲之書以告爲子者<lb/>
　　浣花漁者詩序<lb/>
吏部主事張君積中其先蜀人大父雙蕉公宦遊松江<lb/>
因占籍焉積中思蜀之不得遂歸也築草堂江上讀書<lb/>
<pb n="KR4e0015_WYG_014-4a"/>
賦詩其中稍休則乘小舟釣游五湖三澤間因以浣花<lb/>
漁者自號其言曰地不必同景則無異人不必同志則<lb/>
有似吾惟先里之思前哲之慕則松江亦浣溪之水而<lb/>
吾草堂則子美之居也昔者君子隱居以求志不以漁<lb/>
釣爲可賤夫亦即其所處而樂其所有事云爾磻溪之<lb/>
釣非失時也嚴瀨之釣非忘勢也一出而溥其澤於天<lb/>
下使夫溺者拯屯者亨出之有其道也一處而髙其節<lb/>
於千載使夫頑者廉懦者立處之有其道也吾才不逮<lb/>
<pb n="KR4e0015_WYG_014-4b"/>
古人而竊有志焉大夫士聞其言偉其志而謌詠之積<lb/>
成軸矣來命弼序弼惟浣花之名不忘水木本源之義<lb/>
漁釣肥遯雖樂其樂而束帛之賁即爲時出積中忠孝<lb/>
之學於是乎在矣君年方富將大設施於時岸花水竹<lb/>
之懐蓴羮鱸鱠之興固未得以直遂也他日功業既成<lb/>
角巾歸第當携漁童樵青求所謂𤣥真子江湖散人者<lb/>
而與游焉余倘未及耄尚能買魚酤酒以登草堂歌少<lb/>
陵之詩以助君之一莞也<lb/>
<pb n="KR4e0015_WYG_014-5a"/>
　　夢彩堂詩序<lb/>
昔老萊子年七十父母猶存常著五彩斑斕衣爲嬰兒<lb/>
戲於親側後世孝子莫不歆羡而慕效之或取以名堂<lb/>
或爲圖或爲詩以寓其孺慕之意然使人子常在親側<lb/>
得以戲彩於庭闈之間以爲父母之歡斯固天下之至<lb/>
樂也其或游宦行役逺在他方思欲效老萊之爲而不<lb/>
可得朝焉夕焉念念不寘遂至形於夢寐則其心有不<lb/>
能自己者此武夷丁仲純氏夢彩堂之所爲作也仲純<lb/>
<pb n="KR4e0015_WYG_014-5b"/>
之言曰某也年及壯矣在父母具慶下定省温凊之不<lb/>
違甘㫖滫瀡之足養晨夕左右不知樂之爲樂也一旦<lb/>
隨計吏入京師縻升斗之禄不得承顔今歴六寒暑矣<lb/>
寒思煖吾親之席也暑思扇吾親之枕也遥望武夷之<lb/>
雲恨臂不羽飛墜親側夢寐之頃一見吾親焉儼若戲<lb/>
彩之歡也蘧然而覺則身在他鄉心怦怦然作惡者數<lb/>
日某以夢語友汪季清因爲作夢彩堂圖大夫士從而<lb/>
詩之子幸序其端庶㡬少慰予心也弼聞周官太卜之<lb/>
<pb n="KR4e0015_WYG_014-6a"/>
屬占六夢其一曰思夢仲純戲綵之夢蓋出於思者也<lb/>
人之精神與天地隂陽流通故晝之所為夜之所夢各<lb/>
以類應矧人子之精神與父母相爲流通者耶雖然仲<lb/>
純年未及萊子而二親之年未及於萊子之父母也八<lb/>
袠而望九九袠而望百他日三釡之榮輕輿就養吾知<lb/>
仲純戲綵之樂未渠央也夢彩云乎哉<lb/>
　　玉雪齋序<lb/>
隴西李彦清雅性介潔雖居紛華不易其素也嘗曰物<lb/>
<pb n="KR4e0015_WYG_014-6b"/>
生天地間各有形色求其介潔之至不以窮冬寒沍而<lb/>
易其形色者惟竹梅爲然因命黄仲章氏寫竹與梅爲<lb/>
圖又以謂竹之貞於玉爲有似也梅之白於雪爲有似<lb/>
也故比德於竹梅而取譬於玉雪以名其軒居焉夫比<lb/>
德於竹而取譬於玉則持節之貞介者於是而有得矣<lb/>
比德於梅而取譬於雪則處心之潔白者於是而有得<lb/>
矣雖然竹固有似於玉也然昔人嘗以蒼雪目之則雖<lb/>
謂竹爲雪可也梅固有類於雪也然昔人嘗以寒玉喻<lb/>
<pb n="KR4e0015_WYG_014-7a"/>
之則雖謂梅爲玉可也彦温蓋兼取之矣晉王子猷好<lb/>
竹曰不可一日無此君宋林君復好梅香影之句膾炙<lb/>
人口彦温兼二子之所好將欲效子猷之風致歟則聖<lb/>
朝貴責實而不清虚之尚也將欲效君復之隱遁歟彦<lb/>
温方揚聲振節於時未得以直遂也其亦切磋琢磨以<lb/>
成如圭如璧之德甘苦辛酸以成調和鼎鼐之功而以<lb/>
傅説衛武自期待庶乎無愧玉雪之名竹梅之實矣<lb/>
　　㑹川樓詩序<lb/>
<pb n="KR4e0015_WYG_014-7b"/>
㑹川樓者廬陵蕭漢飛所作以㑹文友而進士李祁書<lb/>
以名之也他日元户部瑄記之而爲之詩者又若干篇<lb/>
漢飛復徴余言爲序余嘗泝江西之源蓋發自郴經横<lb/>
浦與章貢合流東下數州之水千派萬委悉入於江廬<lb/>
陵蓋其總㑹也名樓之意雖即其地之勝抑亦有㫖也<lb/>
哉余聞漢飛少游湖海間貴遊豪士多以氣誼交洎歸<lb/>
桑梓則日與文人墨客相講學觴咏歡洽殆庶㡬以文<lb/>
㑹友之義此樓之所以作而李先生之所以名也易不<lb/>
<pb n="KR4e0015_WYG_014-8a"/>
云乎麗澤兌君子以朋友講習友之相資有類麗澤文<lb/>
士之合并豈不有類㑹川哉然川之㑹不于江而止必<lb/>
至於海而後已也至於海則江亦一川也君子之取友<lb/>
近而一鄉遠而一國又遠而天下譬則小川之㑹大川<lb/>
大川之㑹于海則其大也至矣禹之行水也決九川以<lb/>
距四海濬畎澮以距川言繇小而之大也漢飛知講學<lb/>
㑹友之益不以友一鄉之善士爲足而必廣及天下則<lb/>
所友益遠所講益明夫子川上之㫖孟子放於四海之<lb/>
<pb n="KR4e0015_WYG_014-8b"/>
意將思過半矣弼也不敏他日登斯樓握手道舊故獲<lb/>
厠文㑹之列余雖老尚能泚筆川上以寫斯樓山水之<lb/>
勝姑書此爲序以效規勉之萬一<lb/>
　　南雲詩序<lb/>
國子樓叔魚氏以在館久而思親之切因題其寓室曰<lb/>
南雲或者疑之曰雲東西南北之物也其變也無定體<lb/>
其行也無定在南之言不亦膠乎余曰否否夫望雲而<lb/>
思親事出狄梁公仁傑公居懐在太行之南故登太行<lb/>
<pb n="KR4e0015_WYG_014-9a"/>
見白雲孤飛曰吾親舎其下雲而曰南固本於是乎且<lb/>
子東而親西則望雲於西子西而親東則望雲於東南<lb/>
北亦然斯固無足疑者叔魚家㑹稽而身在京師則所<lb/>
望宜在於南雲矣學文之餘休沐之暇登北山而望南<lb/>
雲雲在目則心在親恨身不得與雲俱飛而墜親側其<lb/>
中之所感蓋有油然而不可遏者矣南之言非膠於名<lb/>
也迺其實也雖然國子給事省部者多不次擢用叔魚<lb/>
方將躋仕中外游歴四方以施其所藴之素以廓其所<lb/>
<pb n="KR4e0015_WYG_014-9b"/>
見之大吾知是雲之望不徒在於南也昔者孝子之詩<lb/>
以凱風自南爲比蓋以南風之化養萬物猶子之鞠育<lb/>
於親也南雲之覆燾於下亦猶親之拊畜於子也叔魚<lb/>
之意或有得於此乎曰非所及也然先生之言則善矣<lb/>
請書爲諸詩之序<lb/>
　　雲山惜别圖序<lb/>
古人於離别最鍾情焉蓋相聚之殷一旦分袂以去爲<lb/>
親友者眷戀踟蹰不忍相舎其爲情良苦矣故臨岐之<lb/>
<pb n="KR4e0015_WYG_014-10a"/>
際必有所贈以將其意若繞朝之鞭王祥之刀江淹之<lb/>
賦或折栁或賦詩皆以寓其惜别之懐云爾後世或圖<lb/>
别時之景與地以爲贈則其情益凄且切矣余友鄭君<lb/>
景山居南昌兵亂流離僑居蒲坂凡廿年始得還鄉井<lb/>
省墳墓未㡬復歸于蒲親友姜叔範輩以歡㑹不乆而<lb/>
復去也因以雲山惜别爲圖而賦詩其上徵余序余觀<lb/>
是圖其景與地盖彷彿西山南浦之勝非特留者有雲<lb/>
山萬里之情將使去者一展而玩之必有甚不能堪者<lb/>
<pb n="KR4e0015_WYG_014-10b"/>
淵明停雲之詩子美雲樹之句何莫非是圖之情也予<lb/>
於雲山之别情所同也故序此圖不辭<lb/>
　　題胡敏中哀唁詩序<lb/>
至正十年庚寅唐臣將試藝有司行至莆楓亭驛聞先<lb/>
母陳疾且殆倉皇狼狽兼程走歸二日母竟見背呼天<lb/>
號慟萬死莫贖胡君敏中來弔與余相持哭盡哀聞者<lb/>
莫不感悼既克襄事敏中復唁予以詩曰露冷慈幃二<lb/>
十秋蘆花風起㡬番愁夕陽溪上雙鳬宿得似當時傍<lb/>
<pb n="KR4e0015_WYG_014-11a"/>
母不又詩曰棘闈催赴君恩重中路歸來念母深萱草<lb/>
堂前五更露西風吹作淚沾襟情愴語哀讀者莫不悲<lb/>
咽流涕嗚呼孰無父母俱存者知樂之爲樂未必知哀<lb/>
之爲哀必罹荼毒痛苦者然後知之真而感之深也知<lb/>
之真者情之不容偽也感之深者言之不能己也非知<lb/>
無感非情無言敏中蚤喪母知哀之爲哀矣其所感者<lb/>
宜何如耶故發乎情而情愴形於言而言哀二詩之作<lb/>
盖庶㡬蓼莪之遺音也時斬焉衰絰方寸亂裂乆未及<lb/>
<pb n="KR4e0015_WYG_014-11b"/>
和今祥禫既踰因記其舊作而用韻以答之諸公又從<lb/>
而列和焉人心之同然者於是乎不誣也余既録詩若<lb/>
干首而引其端復成長哀賦附於篇後併以寓終天憂<lb/>
感之意<lb/>
　　竹山黄氏族譜序<lb/>
譜牒非古乎曰古也書契以來世次之有考者皆是也<lb/>
黄帝二十五子得姓十四其所以别生分類者必有其<lb/>
道矣司馬公作史記其紀傳敘載之詳非有考而然乎<lb/>
<pb n="KR4e0015_WYG_014-12a"/>
然則在國爲史在家爲譜紀於國者固皆序於家者爲<lb/>
之也晉人矜門第始重譜牒李唐又甚焉郡縣族姓至<lb/>
分甲乙五季紛亂士大夫家譜牒亡者十九宋興稽遺<lb/>
綴缺其失真者亦已多矣豫章黄氏始祖繇秀徙婺至<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>徙豐城沇江贍又居分寧雙井五世而生太史山谷<lb/>
先生庭堅有諱昇者居豐城竹山則太史之從昆弟也<lb/>
擢科躋仕世有其人十世孫曰瓊字尚英能自力學以<lb/>
濟世美每懼有愧前人因序族之世次釐為譜圖盖深<lb/>
<pb n="KR4e0015_WYG_014-12b"/>
念乎水木本源之義而又以示夫後之子孫俾知前人<lb/>
之所以顯大者寔繇於世德之積有不可誣者其立心<lb/>
亦仁矣夫茍仁以立心則雖服窮親盡猶一日也支分<lb/>
派别猶一人也豈以遠近疎戚貴富賤貧而異其情哉<lb/>
他日作紀傳者或有取於是則太史之澤愈續而不斬<lb/>
矣尚英朂諸<lb/>
　　航溪朱氏族譜序<lb/>
余令豐城嘗以事過航橋里愛其山水迴環融結詢之<lb/>
<pb n="KR4e0015_WYG_014-13a"/>
傍曰此朱氏所居其族大以繁今九世矣他日進士自<lb/>
省君來見余恂恂儒者其諸孫公路每以公事至邑余<lb/>
見其雅飭有禮則歎曰詩書之澤厥有自哉今年冬公<lb/>
路持其所譜族系示余盖自念一府君五傳至明道始<lb/>
貴盛爲豐城望族公路爲明道曽孫能與諸祖父樹門<lb/>
户以不墜先業寔朱氏賢子侄也於乎宗法之廢乆矣<lb/>
君子猶幸於族譜而得其遺意焉夫親盡服窮則䆮疎<lb/>
矣有譜以序之則雖支分派别而一本共原之義猶敦<lb/>
<pb n="KR4e0015_WYG_014-13b"/>
同姓之親也其於古人别生分類之意殆庶㡬乎此余<lb/>
於朱氏不能不興慕羡之心也繼自今若子若孫繩繩<lb/>
於方來者能以公路之心爲心則登是譜為無愧人將<lb/>
歴指曰是能揚祖之風紹先之業朱之門其不愈大矣<lb/>
乎余嘉公路用心之仁故爲書此於譜左用以朂其後<lb/>
人焉<lb/>
　　方氏族譜序<lb/>
方氏古諸侯方雷之後周方叔爲南征大將軍始獨姓<lb/>
<pb n="KR4e0015_WYG_014-14a"/>
方而雷遂爲别姓蔓衍源分繼繼繩繩族大以繁則自<lb/>
古田令廷範始有子六人五子仁載官至禮部郎中上<lb/>
柱國再世為隋泉州長史達自泉徙莆于後分為三族<lb/>
唐季以來子孫擢科躋仕襲芳趾美代不乏人宋著作<lb/>
郎儀屯田員外郎慎言廣東經畧大琮皆達之裔也文<lb/>
章政行具載傳志元初水軍萬户副使某戍清江鎮遂<lb/>
占籍焉長子榮卿徙居九江次正卿襲父職生安道仍<lb/>
襲職戍舊鎮與弟道謙皆居清江榮卿生漢祥繇九江<lb/>
<pb n="KR4e0015_WYG_014-14b"/>
徙武昌材識為時輩推重晚以武功授巡簡生彦彰少<lb/>
孤克樹立隱約無進取意生子四曰鼎鼐<graphic n="KR1364" url="https://raw.githubusercontent.com/kanripo/KR-Gaiji/master/images/KR1364.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>皆知學<lb/>
而鼐尤秀發善文辭繇郡庠選入胄監擢給事中轉通<lb/>
政司知事以勤敏稱他日以其宗譜示弼曰鼐系寔出<lb/>
閩今四遷矣兵餘舊譜俱失今所書者四世爾副使之<lb/>
上不能詳也深懼失水木本源之義而不足爲人之子<lb/>
孫也先生居閩而宦游大江之西於吾族之所從來必<lb/>
有考者幸為我序之予嘗讀亡友進士方君德至家譜<lb/>
<pb n="KR4e0015_WYG_014-15a"/>
而徃來清江與父老言論猶能有道副使公之事者今<lb/>
於鼐之言而有感焉嗚呼因生賜姓胙土命氏聖人爲<lb/>
天下思子孫無窮之訓故建譜而立大宗小宗之法諸<lb/>
侯分命其卿或取王父之字世功之官世食之邑以爲<lb/>
序族所以别親疎辨貴賤順少長可謂明且備矣後世<lb/>
封建法壊宗法不明士大夫能遡流窮源爲之譜牒以<lb/>
不忘其本始者蓋亦鮮矣時異世殊一旦遺失則子孫<lb/>
無考有能譜其所知而缺其所未知不屑屑於妄宗顯<lb/>
<pb n="KR4e0015_WYG_014-15b"/>
達之族而必求其本源之實若鼐者可不謂之賢子孫<lb/>
哉余嘉其心之仁而惜其上世之未詳也故爲述莆族<lb/>
之一二以書于譜後庶他日有考焉<lb/>
　　張氏墓祭巻序<lb/>
古者諸侯有國大夫有家士有職故宗法有定制諸侯<lb/>
有籍田卿以下有圭田士有禄故廟祭有常禮記曰别<lb/>
子爲祖繼别爲宗繼禰爲小宗又曰士有田則祭無田<lb/>
則薦其禮制盖可稽矣封建廢而班爵無制則宗法隨<lb/>
<pb n="KR4e0015_WYG_014-16a"/>
以壊井田廢而班禄無制則廟祭繇以缺故有爵位視<lb/>
公侯一日秩滿無尺寸之土升斗之禄者宗法之行廟<lb/>
祭之舉尚無望於此况其下者乎是故宗法雖壊有能<lb/>
篤親親之恩而序族有譜廟祭雖缺有能致奉先之孝<lb/>
而墓祭有田君子有取焉以其得古人遺意也若長泰<lb/>
張氏七世有墓墓各有田嵗有二祭祭則昭穆序列燕<lb/>
則尊卑旅酬懽然而有恩燦然而有文其庶㡬古人之<lb/>
遺意者與張氏世系厥有自來代有聞人著在史牒而<lb/>
<pb n="KR4e0015_WYG_014-16b"/>
自徙長泰山前七世而下得合譜序族嵗時㑹祭則自<lb/>
諱公義府君始東軒先生又能昭前之光明而丕衍之<lb/>
故世譜有序墓域有圖祭田有載其心之所存蓋將使<lb/>
後之人知尊尊親親之義則雖千條萬葉猶一本也千<lb/>
派萬委猶一源也夫本植則末愈茂源濬則流愈長吾<lb/>
知張氏之澤未艾也東軒以儒起家貳幕漳郡其數世<lb/>
之澤至是而始振云<lb/>
　　古雪軒詩序<lb/>
<pb n="KR4e0015_WYG_014-17a"/>
雪何始乎曰古也自有天地即有此雪變化成象非一<lb/>
日矣曰古此雪也今亦此雪也雖謂之今可也奚古之<lb/>
泥曰今必有古也言古則今可兼舉矣李白氏常以古<lb/>
月今月言之矣非古無以徴今也然則日月星辰雨露<lb/>
風雷皆古也奚獨於雪而疑之吁豈惟物哉事亦宜然<lb/>
汙尊坏飲禮之古也籩豆罍爵之飾於今者實本是也<lb/>
簣桴土皷樂之古也五音六律之節於今者實本是也<lb/>
古人今人之師也古道今人所履也古雪獨不足尚哉<lb/>
<pb n="KR4e0015_WYG_014-17b"/>
夫子於川上而知逝者如斯徃過來續徃則古之謂也<lb/>
來則今之謂也古徃已盡而今來無窮則前日之今即<lb/>
今日之古也今日之今又後日之古也以差殊而觀今<lb/>
古夫豈可哉西北地髙而多寒岷山之雪旋融旋結其<lb/>
爲春與夏澌者皆其餘也古雪固自若也昔人嘗有太<lb/>
古雪千秋雪之咏以其雪之積也吳郡曽君行斯為綿<lb/>
州同府綿距岷近雪山嘗入眼因顔其軒曰古雪士大<lb/>
夫文而詩之彬彬如也予來守登行斯為司李公餘之<lb/>
<pb n="KR4e0015_WYG_014-18a"/>
暇常以諸作見示予謂行斯名軒雖因其地而意實深<lb/>
且逺也使徒因地則今日居登將復易其名耶夫天地<lb/>
之氣清而白者莫雪若也而又謂之古則其至清而至<lb/>
白者也行斯居官亷慎介然無所移其有得於至清者<lb/>
與皭然無所汙其有得於至白者歟名軒之意吾知有<lb/>
在於古雪之外也吾與行斯相聚久相得懽又讀諸君<lb/>
詩若文陽春白雪加以古調聊與談今古之際若此他<lb/>
日歸來倘未及耄携古琴一張古書數巻與吾子探古<lb/>
<pb n="KR4e0015_WYG_014-18b"/>
音論古道於古雪軒中安知吾與子不古人若也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻十四<lb/>
</p>
<p>
</p>
  </div>
</body>
</text>
</TEI>
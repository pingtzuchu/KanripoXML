<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻一</head> <lb/>
    <p>
<pb n="KR4e0015_WYG_001-1a"/>
欽定四庫全書<lb/>
　林登州集巻一<lb/>
　　　　　　　　　　　　　明　林弼　撰<lb/>
　四言詩<lb/>
　　北山堂詩<hi>有序</hi>
　汪君世良居開化之北山常構堂以奉二親既入為<lb/>
　天官不得承顔朝夕因命畫者作北山堂圗并記其<lb/>
　别時之景盖思之切故以是而寓其情庶幾一目之<lb/>
<pb n="KR4e0015_WYG_001-1b"/>
　頃少抒惓惓云爾序而詩之者既詳且切予讀之有<lb/>
　感於中因推詩人之緒而為之言<lb/>
瞻彼北山其下有堂堂有甘㫖吾親是將胡為乎來于<lb/>
鍾之阜鍾有北山匪我之舊我思北山思之永歎庭有<lb/>
長椿堂有藂萱椿之茂矣萱之秀矣悠悠我思曷云覯<lb/>
止有圗有詩莫慰我思北山之歸我心則夷自古在昔<lb/>
以忠為孝朂爾世良是則是效<lb/>
　　元帥觀公平寇詩<lb/>
<pb n="KR4e0015_WYG_001-2a"/>
元受天命率土悉臣三陲晏帖孰謂凶人閩徼之絶横<lb/>
生矛槖大肆羣疑将吮民血蝟鋒螳斧推威過隅蟻聚<lb/>
烏合至於我郛錦股紅首跳踉呶吼謂此孤墉可以計<lb/>
誘桓桓觀公實維分藩奮臂一呼貌虎髯掀公曰勿暴<lb/>
以駭我師猛兕在柙半就梟夷逆酋匪茹悉衆来赴修<lb/>
我戈矛我備以豫盜未至郊士已越闗載戰載捷如飛<lb/>
如翰爭先逐北狼㚄駑踣戎府大開以受訊馘盜之方<lb/>
熾我民無所盜之既平我民安堵如枯而蘇如涸而濡<lb/>
<pb n="KR4e0015_WYG_001-2b"/>
孰生我人公仁之敷公曰噫嘻匪予之勲皇仁逺屆帝<lb/>
徳好生民食而祝我公之粟民居而思我公之屋願公<lb/>
壽康登庸廣堂匪澤一郡式福多方狂斐小子幸際燕<lb/>
喜爰述誦言遂歌泮水<lb/>
　五言古<lb/>
　　題陽山蒼檜圗<lb/>
瞻彼陽山岡蔚有蒼檜樹密葉含清暉繁枝泫零露秋<lb/>
蘭隔芳洲春草迷長路游子兮歸來山空嵗云暮<lb/>
<pb n="KR4e0015_WYG_001-3a"/>
　　次韻顧孟仁遊雲洞之作<lb/>
端居感流序躍馬城東道卉木競華滋山水政清好於<lb/>
焉息塵營聊復事㝠討細泉響巖竇幽禽囀林堡憑髙<lb/>
一長嘯坐覺天地小登臨二三友况復富詞藻側塞林<lb/>
中花丰茸原上草物情方向榮樂事當及早古来賢達<lb/>
士閱世猶昬曉豈無大藥資弱流隔蓬島所以日飲酒<lb/>
愁腸頓如掃憶昔雪齋翁故山早投老風磴遊目多雲<lb/>
龕容膝少人歸山寂寂空宇塵渺渺念此重躑躅凄然<lb/>
<pb n="KR4e0015_WYG_001-3b"/>
亂懐抱人生若山水繁沃倐枯槁深谷尚為陵大陸乃<lb/>
成沼塵跡當焉如而不終雜擾浩歌振林壑大白浮顥<lb/>
顥毋令磊磈胷徒自嬰苦惱滄波復東注白日忽西倒<lb/>
帝鄉邈難期征帆送飛鳥安得凌風翰肅肅升蒼昊<lb/>
　　贈張子明奉使歸維揚<lb/>
幕府張佳士乃是張公孫華裾照秋水彩筆輝朝暾不<lb/>
作山澤癯弓劒思髙騫東風紫騮馬白日薇花垣草檄<lb/>
氊雪合擊楫江水渾旣殪豺與虎復潛蛟與黿魯連貨<lb/>
<pb n="KR4e0015_WYG_001-4a"/>
無取介子功不言長揖謝上官振袂歸故園揚子夜月<lb/>
櫂竹西春雨尊於焉得真樂暫爾忘塵喧南山霧隠豹<lb/>
北海風搏鵾時哉奮髙舉萬里賔帝閽<lb/>
　　野翁吟<lb/>
野翁本儒士頗有山水緣葛巾石壁挂藜杖春雲穿文<lb/>
章不自衒質實全其天深嗟流俗人二氏習已堅親死<lb/>
不土葬焚尸骨已捐野翁泣為言五避禮所先焚棄固<lb/>
足罪拘忌亦可憐流俗聞此語涕泗皆澘漣純孝能錫<lb/>
<pb n="KR4e0015_WYG_001-4b"/>
類人心本同然彼哉濁世人心跡與書懸髙價售名譽<lb/>
捷徑媒寵權諄諄教孝義野翁真世賢<lb/>
　　喜王子充赴召翰林<lb/>
聖皇啟明運日月麗中天幽微靡不燭草野無遺賢夫<lb/>
君樂嘉遯邈在金華川一室坐虚白十載窮太𤣥翳翳<lb/>
舍西桑涓涓屋頭泉君子思括囊志士催著鞭鶴書白<lb/>
日下束帛何戔戔光華喜云近獻納知所先江右暫借<lb/>
潤漳南重安邊三月已報政千里如解懸當宁深眷注<lb/>
<pb n="KR4e0015_WYG_001-5a"/>
求舊資周旋金閨昔通籍石室今紬編絲綸王言布黼<lb/>
黻人文宣真儒幸徵庸疲民思惠鮮而我惜逺别中心<lb/>
抱悁悁士生貴大施外職徒縈牽及兹飾鴻業百世當<lb/>
無前玉堂有餘暇早寄新詩篇<lb/>
　　題周伯虎採蘭詩<lb/>
光風汎崇蘭流芬散中林草木被餘薫山水發清音蕭<lb/>
艾一何繁霜露日已深伊誰愛芳質於焉間冲襟獨有<lb/>
君子人皦皦同貞心采之未盈掬價重雙南金逝将紉<lb/>
<pb n="KR4e0015_WYG_001-5b"/>
華佩逺鄙瓊與琛重將鼓遺操邈繼南風琴淳風未云<lb/>
喪振古猶斯今<lb/>
　　虞姬怨<lb/>
君王萬人敵賤妾萬人憐昔有絲蘿托願言金石堅云<lb/>
胡竟失勢恩情不終全騅馬驕不逝楚歌聲四喧君心<lb/>
為妾苦妾身為君捐嗟君氣如虹創業未八埏恨妾命<lb/>
如葉事主無百年逰魂遂驚塵怨血濺流泉妾死亦已<lb/>
矣君行當勉旃江東地雖小星火亦可燃願身化孤燕<lb/>
<pb n="KR4e0015_WYG_001-6a"/>
隨渡烏江船<lb/>
　　旅感三章<lb/>
　洪武丁巳春同吳太史伯宗再奉使安南得疾道中<lb/>
　有作十月歸次劒江疾稍愈稿呈劉伯序<lb/>
今晨秋節至涼風動庭柯美人白團扇臨風發清歌歌<lb/>
聲出雲表哀響亦何多落花不上枝逝水無囘波妾顔<lb/>
亦易改君恩當奈何<lb/>
　　其二<lb/>
<pb n="KR4e0015_WYG_001-6b"/>
驅車秣吾馬萬里涉逺道逺道多險艱行李何草草晨<lb/>
征夕未息川陸漫浩浩行役豺虎區此身不自保明當<lb/>
脫塵羈優游以終老<lb/>
　　其三<lb/>
長風吹明月流光入髙樓起坐彈鳴琴清聲滿樓頭一<lb/>
曲操將歸四座増離憂吾身匪金石衰謝宜歸休為郎<lb/>
已白首馮唐更何求<lb/>
　　送周伯章之宜陽令<hi>有序</hi>
<pb n="KR4e0015_WYG_001-7a"/>
　曩余令豐城知伯章周君之賢欲薦之而伯章以親<lb/>
　老辭今年春以太守王侯舉來京師上御華盖殿親<lb/>
　賜問焉已而授宜陽令嗟乎士患無所立不患有司<lb/>
　之不明聖世之或遺也伯章抒其素蘊見於設施譬<lb/>
　猶刃發於硎矢出於服隨刃而解應弦而中吾知其<lb/>
　無所滯也故於其行賦此以贈<lb/>
峩峩嵩髙山泱泱洛川水山有栢與松水有魴與鯉之<lb/>
人藴竒抱一出宰百里騎馬嵩洛間仰髙玩清泚宜陽<lb/>
<pb n="KR4e0015_WYG_001-7b"/>
古赤縣瘡痍猶未起子行職承宣况乃明政理努力答<lb/>
聖朝卓魯豈専美<lb/>
　　安慶府<lb/>
連山亘城西長江走城東岡阜紛起伏波濤爭怒雄汎<lb/>
覽古舒國永懷青陽公<hi>余闕字廷心元忠臣</hi>一旅餘敝卒千載當<lb/>
兵衝狂瀾日以潰砥柱嗟獨崇弱矢繼蒿剡急檄通蠟<lb/>
筒謀身貴食肉殉國思匪躬慷慨望西拜烈日明丹衷<lb/>
封墓昭聖徳建祠勵臣忠百年等一死千古留清風疇<lb/>
<pb n="KR4e0015_WYG_001-8a"/>
能識公心願起文山翁<lb/>
　　白沙山<lb/>
放舟匡廬陰遥望揚瀾曲湖寛衆水鍾江窄雙峽束剛<lb/>
風吹白沙草木失青緑初疑雲滿山又似雪連谷深壑<lb/>
尚為陵滄波或成陸矧兹沙力微日與風相逐我聞大<lb/>
磧西風沙常起伏深者壕塹鑿髙者岡阜築此事奚足<lb/>
疑泚筆書所矚<lb/>
　　歐陽文忠公修<lb/>
<pb n="KR4e0015_WYG_001-8b"/>
文忠俊邁才身值熙盛世侃侃樹忠節堂堂決大義文<lb/>
章擅家法浮靡振時弊四賢稱慶厯重輕實公繫補衮<lb/>
成天功荷槖禆國是平章五代史炳若春秋義天方昌<lb/>
斯文公獲申厥志臺閣詎為寵郡縣豈云棄所思在稷<lb/>
契君臣堯舜似六一漫自名醉翁聊自記汝南終老心<lb/>
西江敦本意風流與文采至今光後裔我來鄭公鄉懐<lb/>
賢増仰企崇祀屬多故揭䖍慨無地低頭拜東山千仞<lb/>
鬱蒼翠<lb/>
<pb n="KR4e0015_WYG_001-9a"/>
　　文信國公天祥<lb/>
信國英特才身值叔季時士類既推首相業良在兹鞠<lb/>
躬盡勞瘁天必濟艱危是時北風競腹膂離四肢青盖<lb/>
已洛陽黄豓猶海湄大厦梁棟傾孰云一木支江閩戰<lb/>
屢衂星火勤王師妻子豈暇顧國家苦憂思一死不得<lb/>
遂兩縛焉足辭皇天暗白日大地崩四維益州運告終<lb/>
回谿翅空埀義節臣所仗成功天實為文山髙峩巍文<lb/>
水清漣漪忠魂識故路古屋遺荒基哀哉吟嘯集千載<lb/>
<pb n="KR4e0015_WYG_001-9b"/>
有餘悲<lb/>
　　和熙陽太史廬陵道中作<lb/>
我本山林人偶作江海客及兹指南征頗苦炎暑劇溽<lb/>
雨暗江浦潦水日已積飛流出髙樹栖苴在絶壁舟小<lb/>
畏湍駛石亂驚峽窄仰觀氷雪屋俯瞰黿鼉宅涉險豁<lb/>
壯心弔古悲陳跡江干彼何神縹緲留廟脊嵗時走巫<lb/>
祝牲酒紛狼籍我行不暇禱風至即挂席但令飲量寛<lb/>
何䘏吟骨瘠蒼莽江雲秋霏微山日夕候吏致慇懃慰<lb/>
<pb n="KR4e0015_WYG_001-10a"/>
我逺行役吾生當有營匡時可無策天王今聖明萬里<lb/>
如咫尺外服廣懷柔内治深綜覈幸復際雍熙焉能守<lb/>
迂僻山豹隠霧文溟鵾振風翮納納乾坤大皦皦日月<lb/>
白願成越裳書庶以禆丘索<lb/>
　　端谿<lb/>
端谿西南流兩峽為之門萬石矗天起有若渴驥奔上<lb/>
無尺寸土草木春不繁焉知外犖确中有竒氣存嵌竇<lb/>
互聨絡水泉散清温𤣥液入山骨靈質開雲根磨刀割<lb/>
<pb n="KR4e0015_WYG_001-10b"/>
紫玉玉膩刀無痕文房一得之重價千金論我來正長<lb/>
夏山雨谿水渾採尋竟無所惆悵日已昬居人為我言<lb/>
毋俾役者煩取石恒在冬水縮地氣暄百夫入深窈一<lb/>
二或可捫鸜眼自生潤未數瑶與琨吾生食破硯此物<lb/>
為田園歸途倘或致終感磨礲恩<lb/>
　　廣西舟中<lb/>
連山峽長江千里不一斷南通交廣域西接邕桂管竹<lb/>
樹深蔽蔚湍瀨多激悍林居雜衆猺水處絶羣蜑喜人<lb/>
<pb n="KR4e0015_WYG_001-11a"/>
怒為獸撫循貴寛簡皇天祚明運穢濁均滌浣曽未煩<lb/>
戈兵先已入圗版畬耕與野蠶民喜無躡短我行持使<lb/>
節道路絶阻蹇頗聞北来士遊宦愁僻逺十人九物故<lb/>
嵐瘴嗟滿眼蝮蛇長於人蜮蟲毒於蝘蝑蚿㸃醯醬紅<lb/>
宿不敢飯苦言何戚戚中心因悺悺天地共一域風氣<lb/>
各有限朔南殊俗習川陸異物産江險不可堙山髙不<lb/>
可挽土風固云惡善調亦已罕飲食當慎節起居在和<lb/>
衎心清體則夷氣正神自散修短有命存達人常坦坦<lb/>
<pb n="KR4e0015_WYG_001-11b"/>
山果紅堪羞江魚白堪饌閒来惟酒桮醉後即茗椀臨<lb/>
風歌此詩聞者當一莞<lb/>
　　嘉魚亭次韻<lb/>
危亭敞華構飛闌俯層城羣峰多古色雙溪有餘清憑<lb/>
髙恣遐眺竹樹如將迎蒼梧一何逺縹緲孤雲橫願言<lb/>
往從之塵土在襟纓嘉魚躍潛鱗幽鳥鳴新聲兹土雖<lb/>
信美我行亦有程詩招何水曹酒乞阮步兵朗吟叫仙<lb/>
翁拂劍同南征囘首望逺島萬里弱流平<lb/>
<pb n="KR4e0015_WYG_001-12a"/>
　　峒中婦<lb/>
　使有自南還者艤舟龍州江干見二婦焉一婦喜色<lb/>
　見顔面一婦哭甚悲詢之則皆以被掠入峒一得贖<lb/>
　歸其一未贖者也使憐其陷於獠也以白金三兩贖<lb/>
　之將以給歸其親婦竊念家久無問不知親存亡否<lb/>
　且於獠夫未忍忘情夜遂遁去使不復問噫使亦義<lb/>
　人哉作峒中婦爲述其事<lb/>
種樹莫種柳花飛不近枝生子莫生女骨肉終棄遺嗟<lb/>
<pb n="KR4e0015_WYG_001-12b"/>
嗟峒中婦失身隨獠夷父母與兄弟八年不相知東家<lb/>
有鄰女今朝得贖歸一歸一未返慟哭淚滿衣官船誰<lb/>
家郎問之為㱆欷婦泣且再拜蠻音致哀辭郎呼獠來<lb/>
前我贖免孤悲白金入獠懷健婦留江湄中宵竊心計<lb/>
故家或衰微親在猶足賴親歿將何依獠夫固匪良枕<lb/>
席久無違捩然夜奔去忍爾背恩私捐金實郎心重報<lb/>
寧汝期人情易反覆婦性輕别離古來丈夫士尚甘志<lb/>
節虧君看蘇李泣遺恨河梁詩<lb/>
<pb n="KR4e0015_WYG_001-13a"/>
　　播村隘<lb/>
溪洞有餘險播村扼南夷逕小石齒交樹古藤脚埀亂<lb/>
竹無人伐槁折何離披林杪天一竅雲密不得窺舉步<lb/>
即脅息間關風磴危日夕未出隘我僕皆告疲嗟爾戍<lb/>
守人創殘百戰遺餘生亦何幸際此明盛時<lb/>
　　厥里隘<lb/>
疎雨度密樹秋暑未能清入林足雲氣隔竹多水聲十<lb/>
步一涉澗苔石紛縱橫僕夫失脚屢況乃流潦盈陰木<lb/>
<pb n="KR4e0015_WYG_001-13b"/>
總自斃恠禽時一鳴逺客在畏道落日豺虎驚前村喜<lb/>
近驛曖曖烟火明解鞍不暇食佇立嗟吾生<lb/>
　　獠處隘<lb/>
山行已厭倦况復多扼塞日南僻逺地實藉此為國暑<lb/>
雨溪谷盈深樹崖崦窄斷虹收晚照百里帶暝色獠人<lb/>
瞻使軺方舟齊衆力為言前朝初此地交兵革至今空<lb/>
山中鬼哭陰雨夕所願職貢修吾儂甘服役<lb/>
　　龍州溪亭小集有作<lb/>
<pb n="KR4e0015_WYG_001-14a"/>
旅懷感留滯朋情増鬱陶及兹晤語際少慰道路勞危<lb/>
亭入窈窕秋色何蕭騷野菊披山逕幽蘭滿江臯俯視<lb/>
霜露繁仰觀天宇髙清歌發華席凝眸送輕舠山川悲<lb/>
九辯塵土嘆二毛何以不飲酒徒用心忉忉流光亦易<lb/>
失行樂隨所遭君看龍江水東流日滔滔<lb/>
　　又得含字<lb/>
季秋氣始肅風日猶清酣林亭愜幽賞復此停征驂涼<lb/>
柯商素發夕景嵐翠含興適恣沈飲喧逺諧極談安得<lb/>
<pb n="KR4e0015_WYG_001-14b"/>
凌風翼遐舉南天南<lb/>
　　贈張坦扶祖櫬歸閩<lb/>
靡靡嵗年邁肅肅鴻鴈飛霜露凄以下遊子悵懷歸江<lb/>
水東南流浮雲西北馳念子方在疚星辰中路違屏營<lb/>
把征袂涕泗紛交頤子行勿夷猶努力及壯時表表樹<lb/>
先徳榮名以為期<lb/>
　　重登飛來寺得來字<lb/>
招提翳蒼峽棟宇何雄哉飛樓壓雲起危亭俯江開樹<lb/>
<pb n="KR4e0015_WYG_001-15a"/>
古閱變化徑側縁崔嵬晴峰儼如人為我度水來清心<lb/>
入幽迥曠視遺紛埃飄蕭風外竹的皪霜際梅孤嘯發<lb/>
靈籟微吟盡深盃豈無出塵想柰此征鞍催仰觀崕石<lb/>
刻其人骨已苔悠悠山水暉行行重徘徊<lb/>
　　韶州謁虞帝廟<lb/>
快雪過青澗初霞隠丹岡登臺望韶石乃在江之陽薄<lb/>
言薦蘋藻再拜瞻宫墻當宁儼遺像巍巍埀衮裳二女<lb/>
肅觀内四臣森侍傍緬邈懷明徳伊昔勤省方薫弦播<lb/>
<pb n="KR4e0015_WYG_001-15b"/>
淳音遐服被餘光儀鳳已髙逝神虬尚深藏濯纓虞泉<lb/>
清振衣越山蒼千載過化地詠歸矢無忘<lb/>
　　采蘭山之椒為達道監邑賦<lb/>
采蘭山之椒山深路逶迤澗石嚙我足松露沾我衣愛<lb/>
此芳菲質步深遂忘疲有美絶代人宛在水之湄貌服<lb/>
肅修靚皎若幽蘭姿舉衽效瓊贈庶以永所思從兹結<lb/>
芳佩嵗晏無相違<lb/>
　　畦樂軒<lb/>
<pb n="KR4e0015_WYG_001-16a"/>
種蔬東湖上雨過青甲長乾坤動生意萬物生輝光凌<lb/>
晨荷鋤斸毋使蔬根傷採之供朝饌庶飽藜藿腸豈無<lb/>
食肉者珍羞滿前行吾生安所分此樂詎能忘<lb/>
　　權氏春暉堂<lb/>
皦皦三春暉萬彚均煦育深恩類母慈拊畜還顧復<lb/>
所以純孝人名堂表衷曲堂前樹芳萱堂後種慈竹顧<lb/>
惟寸草心効報將安足春酒泛朝霞彩衣炫晴旭百年<lb/>
愛日誠葵藿信同欲太史行采詩凱風篇再續<lb/>
<pb n="KR4e0015_WYG_001-16b"/>
　　璜溪漁隠為姜用晦作<lb/>
湯湯磻溪水邈在渭之陽淺有鰥與鮒深有鱮與魴伊<lb/>
人事直釣乃獲玉中璜姬與吕為輔青齊國以昌寥寥<lb/>
千載後有孫育于姜璜溪學漁隠牧野慕鷹揚君子慎<lb/>
所履用舍隨行藏願持丹書篇獻之明聖皇<lb/>
　　聴竹軒<lb/>
廛居邇闤闠入耳皆市囂偶坐竹軒中便覺塵慮消好<lb/>
風自南来萬竿戛青霄秋聲落庭宇天籟鏘瓊瑶灑灑<lb/>
<pb n="KR4e0015_WYG_001-17a"/>
雨初入霏霏雪紛飄蛟龍舞黄咸鳳鳥儀虞韶<lb/>
　　愛日堂<lb/>
親年僅滿百子有千萬期蒼蒼東隅日忽忽薄崦嵫所<lb/>
以孝子心睠焉惜餘暉長繩願終繫長戈願常揮庶俾<lb/>
桑榆景永照斑斕衣<lb/>
　　陟屺軒<lb/>
朱君純孝人宦遊古豐水有母在髙堂鶴髪埀兩耳海<lb/>
雲天一方家山地千里水湄開小軒日夕歌陟屺啞啞<lb/>
<pb n="KR4e0015_WYG_001-17b"/>
夜啼烏返哺故林裏睠惟寸草心效報將曷已顯揚實<lb/>
大孝温清乃常理願言鸞誥榮千載光信史<lb/>
　　賦得采石送子昭歸金溪<lb/>
江干艤蘭櫂言登采石山上有蛾眉亭下有千丈灣偏<lb/>
懷謫仙人昔游水雲間玉堂不可留翩然御風還君今<lb/>
勇辭歸於焉越河闗呼酒一酹之陳迹重躋攀雲林鬱<lb/>
嵯峨金川澹潺湲去去甘棄置逍遥樂餘閒<lb/>
　　題愛慤軒巻<lb/>
<pb n="KR4e0015_WYG_001-18a"/>
凄風動亭樹驚烏啼故林之子在逺道永懐寸草心音<lb/>
容若著存悲愴孰能任仰觀昊天髙俯視滄海深曷以<lb/>
報㒺極涕淚在衣襟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0015_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集卷一<lb/>
</p>
<p>
</p>
  </div>
</body>
</text>
</TEI>
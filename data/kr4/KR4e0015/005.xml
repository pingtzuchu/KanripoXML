<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻五</head> <lb/>
    <p>
<pb n="KR4e0015_WYG_005-1a"/>
欽定四庫全書<lb/>
　林登州集巻五<lb/>
　　　　　　　　　　　　　明　林弼　撰<lb/>
　七言律詩<lb/>
　　用貢泰甫尚書韻别吳君濟掾史<lb/>
東風蒲栁滿江濆盃酒離亭暫别君春事又隨紅紫老<lb/>
人生每似燕鴻分榕亭雨過聞鶯語桑海天青見鶴羣<lb/>
東府仙人應握手三神高處望紅雲<lb/>
<pb n="KR4e0015_WYG_005-1b"/>
　　海漕使京停舟雞嶼呈朱伯厚明府王克明邑尉<lb/>
遙山盡處是滄溟眼底雲濤一色青野鳥隨波明逺白<lb/>
毒龍挾雨散餘腥水濵女佩春留月天上仙槎夜泛星<lb/>
賴有同舟賢李郭柁樓尊酒火熒熒<lb/>
　　桃花洋<lb/>
溪上桃花秦隠居桃花海上意何如放舟定有迷津客<lb/>
躍浪應無㸃額魚紫鱖春肥風暖處紅潮晚漲雨晴初<lb/>
詠詩無限蒼茫興十丈雲帆切太虚<lb/>
<pb n="KR4e0015_WYG_005-2a"/>
　　秦皇廟<lb/>
往事悠悠逐海波荒祠寂寂寄巖阿三神山下仙舟逺<lb/>
萬里城邊戰骨多東魯尚存周禮樂西秦空壯漢山河<lb/>
早知二世能移祚崕石書功不用磨<lb/>
　　送吳允思之南海令<lb/>
曾收圗籍入燕初還擁瘡痍下粤餘應有雄文韓子繼<lb/>
也知清操隠之如棠隂琴靜風生席花外詩成雨滿車<lb/>
天上故人青眼在暫煩百里試才諝<lb/>
<pb n="KR4e0015_WYG_005-2b"/>
　　題張將軍百勝圖<lb/>
知兵昔學萬人敵開國今收百戰功列㦸枝寒瓊帳雪<lb/>
團袍花暖錦旗風鳯臺玉帛華夷㑹麟閣丹青褒鄂同<lb/>
賴有畫圗詩巻在風流不盡大江東<lb/>
　　傅子敬之淛西憲副<lb/>
聖朝司憲重才華况復三吳近帝家右掖清風生桂樹<lb/>
西湖新雪到梅花府中此日逢聨璧天上何年共泛槎<lb/>
具慶高堂多喜氣綉衣綵服照晴霞<lb/>
<pb n="KR4e0015_WYG_005-3a"/>
　　武夷萬年宫<lb/>
十年三過武夷山翠壁丹崕歎莫攀藥竈烟消天地老<lb/>
櫂歌聲斷水雲閒虹橋未許秦皇識鶴馭空隨漢使還<lb/>
曽是隠屏峰下客謾教啼鳥笑詩慳<lb/>
　　送林鍊師歸武夷<lb/>
三山樓觀倚雲開九曲溪山入夢來半夜丹光分洞壑<lb/>
常時劍氣動風雷幔亭峰頂霞杯進石皷灘前月棹迴<lb/>
吹徹玉簫空想憶故人正在鳯凰臺<lb/>
<pb n="KR4e0015_WYG_005-3b"/>
　　送宋仲衡歸金華<hi>景濓學士之子中書舎人</hi>
江花飛雪送殘年客思隨雲度逺天朱雀橋邊車若水<lb/>
金華洞裏酒如泉明經已踵韋賢後對䇿應推賈誼先<lb/>
無限故山松與竹平安好報玉堂仙<lb/>
　　寄題安慶譙樓<lb/>
我愛舒州趙使君危樓高架出囂紛水通桐栢環千古<lb/>
天近蓬萊擁五雲晴日壺觴花底集寒更鼓角月中聞<lb/>
欲題詩句慚崔顥況是賔僚總好文<lb/>
<pb n="KR4e0015_WYG_005-4a"/>
　　畣倪子京<lb/>
笑我生涯似轉蓬多君意氣慕長風十年荆杞迷周道<lb/>
萬里江山繞晉宫奉母曽聞三釡樂論文還喜一尊同<lb/>
明廷有詔徴才俊好與䕫龍叙九功<lb/>
　　題陳王墓<hi>王父母歿自陶磚以結塚或云其地有王氣</hi>
將軍山下陳王墓落日西風秋草繁斷甓千年餘手澤<lb/>
豐碑十丈滿苔痕山河不改英雄老天地難窮忠孝存<lb/>
酹罷椒漿成佇立一聲去鶴月黄昏<lb/>
<pb n="KR4e0015_WYG_005-4b"/>
　　輓陳和卿三山别駕<lb/>
候騎迎晨趣倅車星芒入夜霣城墟三神山逺夢魂斷<lb/>
百尺樓空豪氣除人去鐵衣悲汗馬客來珠履嘆無魚<lb/>
條侯能復家聲舊細栁于今有簡書<lb/>
　　中秋翫月二首<lb/>
見月令人冩百憂况逢良夜半三秋星河有路通蟾闕<lb/>
雲海無波湧蜃樓老桂一枝容手折仙槎萬里謾神逰<lb/>
清光莫照干戈地憂國詩人易白頭<lb/>
<pb n="KR4e0015_WYG_005-5a"/>
　　其二<lb/>
風雨良宵大半妨清秋此日對團光百年㡬度見明月<lb/>
千里相思在異鄉按曲雙鸞囘素羽掠舟孤鶴振𤣥裳<lb/>
乾坤光霽今還兆好獻瑤池萬夀觴<lb/>
　　輓夏待制<hi>字尚之居袁州奉㫖往廣採庚申野史死於彼</hi>
别業西江未得歸逰魂南海竟誰依丹旌題字官猶在<lb/>
青史成編事已非<hi>尚之修元史林侯代之入廣</hi>有子能栽新墓樹何<lb/>
人共採故山薇百年文獻晨星似搔首斜陽淚滿衣<lb/>
<pb n="KR4e0015_WYG_005-5b"/>
　　覺初上人歸永嘉江心寺<lb/>
江心古寺金焦如滄波湧出青芙蕖千嵗鶴歸作人語<lb/>
九淵龍起聽梵書山屐時尋謝康樂丹砂試問陶隠居<lb/>
自是初心得真覺閒身去去伴樵漁<lb/>
　　送郭廣文<lb/>
武安邑小武城如三載人賢郭校書有酒齋郎能放鶴<lb/>
得錢溪女或留魚沙場落日鴉飛急海國秋風鴈過疎<lb/>
南士秖今多嚮用君行努力莫躊躇<lb/>
<pb n="KR4e0015_WYG_005-6a"/>
　　竹隠為富州丞烏雅士威題<hi>洪武二年改富州為豐城</hi>
君家萬箇碧琅玕長日開軒自在看清興毎添詩句好<lb/>
緑隂未放酒盃乾誰裁紫鳯雙龍管我乞滄浪一釣竿<lb/>
何似當年彭澤令歸來三逕日盤桓<lb/>
　　竹山隠居為豐城黄英尚題<lb/>
竹山山下黄隠君買山種竹謝塵氛凉隂匝地日難掃<lb/>
清籟滿天時復聞蟄龍未奮葛陂水鳴鳯空隔蒼梧雲<lb/>
最喜林霏春雨歇班班稚子總成文<lb/>
<pb n="KR4e0015_WYG_005-6b"/>
　　西村隠居為遶城羅時用題<lb/>
西村竹樹淨朝暉萬事閒來總息機一夜小溪春雨過<lb/>
半篙新水白鷗飛草堂作就資誰寄彭澤歸來願未違<lb/>
最憶衡門凝望處平疇十里豆花肥<lb/>
　　送豐城張叔同之隴西縣丞<lb/>
楊栁青青春水生東風迢逓送離情一時牛斗龍光動<lb/>
萬里關山馬足輕朝雨軟塵連隴道暖雲芳草入秦城<lb/>
公餘剩有哦松趣好詠新詩續紀行<lb/>
<pb n="KR4e0015_WYG_005-7a"/>
　　送盧仲睿之㑹寧主簿<lb/>
隴樹青青河水黄獨騎官馬入秦疆七千里外思親舍<lb/>
五色雲中望帝鄉沙草枯時收黒黍<hi>黒黍即蘆粟可作酒</hi>地蕉香<lb/>
處煮黄羊<hi>黄羊野生山中黄毛味如家羊</hi>訟庭事簡邉塵息竹屋看書<lb/>
對日長<lb/>
　　白雲孤飛圖為豐城鄔烈翁主簿題<lb/>
登高望逺思依依目斷孤雲送落暉白鳥明邊親舎近<lb/>
青天盡處客心違輕姿映水浮空濶片影隨風度翠㣲<lb/>
<pb n="KR4e0015_WYG_005-7b"/>
何似故山歸去好晴霞五彩照萊衣<lb/>
　　贈少林寺松亭長老<lb/>
少林禪伯舊松亭聞説巢雲箇箇青一榻秋聲風度嶺<lb/>
半空凉影月臨扃雨花飛處蒼龍蟄貝葉翻時白鶴驚<lb/>
何日從師遊勝境共餐玉粒駐長齡<lb/>
　　洪武三年四月望日同牛典簿王編修奉使安南<lb/>
　　　陛辭<lb/>
曙色熹㣲漏箭催暖風開扇舜曈迴雲扶紫鳯臺端下<lb/>
<pb n="KR4e0015_WYG_005-8a"/>
山擁蒼龍殿角來玉笋聨班隨曉仗金莖分液賜春杯<lb/>
小臣職忝馳驅使擬和皇華愧不才<lb/>
　　發京<lb/>
金陵自古帝王都海宇于今混一區虎豹九關通北極<lb/>
鵾鵬萬里入南圗長干栁暗馬如織白下花明酒可酤<lb/>
使節歸來應未晚扁舟秋水滿江湖<lb/>
　　舟過彭澤<lb/>
彭澤縣前楊栁新客舟暫繫大江濵寳花滿地來天女<lb/>
<pb n="KR4e0015_WYG_005-8b"/>
石筍中流䕶水神城郭千年非故物菊松三逕幾歸人<lb/>
此身何似醉鄉樂願乞先生漉酒巾<hi>巖畔圎通閣嘗雨天花江心小孤山</hi>
<hi>有水神祠</hi>
　　望匡廬<lb/>
大姑山下曙光催五老峰頭秀色開萬壑松杉收雨去<lb/>
一天紫翠入江來酒狂誰結淵明社詩好難追太白才<lb/>
便欲作巢泉石上江靈肯借白雲堆<lb/>
　　滕王閣<lb/>
<pb n="KR4e0015_WYG_005-9a"/>
落日孤舟一笛風愁看江閣化虛空滕王歌舞漁樵外<lb/>
唐代文章草樹中山接匡廬爭秀爽水通彭蠡共朝宗<lb/>
三王芳躅無人繼詠罷新詩思不窮<lb/>
　　徐孺宅<lb/>
南州表表徐高士零落猶存宅半區足跡何勞趨北寺<lb/>
躬耕只合老東湖禮賢太守能懸榻弔古諸生擬束芻<lb/>
誰識保身明哲意當時惟有郭申屠<lb/>
　　豐城呈王熙陽太史<lb/>
<pb n="KR4e0015_WYG_005-9b"/>
昔年曾説張雷劍此日同來李郭舟訪古已知神物合<lb/>
暫時且為故人留雲收日脚千山暮風送江聲五月秋<lb/>
回首舊逰如夢寐延平十里故津頭<lb/>
　　臨江<lb/>
栁外樓臺入翠㣲水邊簫皷蕩晴暉樟江雨漲魚新上<lb/>
皂閣雲生鶴共飛諸老尚留詩巻在此身未逐釣船歸<lb/>
蓬窻吟罷還成醉蜜酒初香玉笋肥<lb/>
　　廬陵逢端午<lb/>
<pb n="KR4e0015_WYG_005-10a"/>
極目滄波白雨飛綵旗風急畫船歸故人此日供蒲酒<lb/>
聖主先時賜葛衣客裏又看佳節過吟邊未覺壯心違<lb/>
離騷讀罷成惆悵落日芳洲杜若稀<lb/>
　　用韻贈高允令巡簡<lb/>
谿山深處寡紜紛况復清修少似君竹寺酒醒聞鳥哢<lb/>
水軒琴動見魚羣青衣邏卒時懸弩白髮隣翁夜索文<lb/>
剩有長材供著作賈生名久漢廷聞<lb/>
　　南康縣<lb/>
<pb n="KR4e0015_WYG_005-10b"/>
小縣深依山水清時聽舊事話遺氓萬株松古張公種<lb/>
<hi>九齡</hi>獨秀峰髙蘇子名<hi>子瞻</hi>谿到南安流自淺嶺過大庾地<lb/>
還平西風翹首江頭路此去猶餘兩月程<lb/>
　　次張志道學士與龔景瑞詩韻<lb/>
先生家住翠屏峰鄉夢常時送曉鐘十載故人青眼舊<lb/>
千山歸路白雲重天涯作賦憐王粲江上題詩愛薛逢<lb/>
嵗晚相從應有約為尋桃竹截雙笻<lb/>
　　次王太史韻呈廣東幕僚<lb/>
<pb n="KR4e0015_WYG_005-11a"/>
丹鳯樓前持詔出五羊城下放舟來雨苔已蝕銷兵柱<lb/>
<hi>劉鋹所鑄</hi>春草都荒望漢臺杖採仙蒲青玉節酒分香桂碧<lb/>
螺桮不妨日對南風醉緑水紅蕖翠幕開<lb/>
　　用王編修韻呈梧州劉太守<lb/>
萬里南風送驛舟蒼梧江上景逾幽一雙白鳥常隨棹<lb/>
無數青山總入樓鳴鳯不來芳樹暝嘉魚初上碧波秋<lb/>
故人解送桂香酒洗盞臨流破客愁<lb/>
　　答劉蒼雪通守<lb/>
<pb n="KR4e0015_WYG_005-11b"/>
扁舟南汎雙江曲傾盖相逢一笑中沈李筵開鷗鳥渚<lb/>
采菱歌起鯉魚風生涯安得千頭橘流落空餘兩鬢蓬<lb/>
曾是湖壖埀釣客擬從山下祝雞翁<lb/>
　　畣觀子毅省郎<lb/>
十行紫詔百蠻來一道炎雲萬里開桂嶺已通新道路<lb/>
梧江猶有舊亭臺劇談風起魚龍窟麗句春生錦繡堆<lb/>
惱我懶看腰下劒對君且覆掌中杯<lb/>
　　伏波廟<lb/>
<pb n="KR4e0015_WYG_005-12a"/>
南征昔日此登臨遺廟空山尚至今萬里風雲常慘澹<lb/>
千章松桂自蕭森麒麟安用丹書像薏苡難誣清白心<lb/>
愁聽烏蠻江上笛夕陽一曲武溪深<lb/>
　　夀佛院用太史韻<lb/>
横槎江與絳河通偶共吟仙謁大雄花燭滿庭蟬榻靜<lb/>
雲山當户瘴塵空百筒清引香厨水兩掖凉生茗椀風<lb/>
試問參寥老開士衲裙肯贈雪堂翁<lb/>
　　再用觀子毅省郎韻<lb/>
<pb n="KR4e0015_WYG_005-12b"/>
海天極目路茫茫少憇珠林興頗長太守花邊攜酒至<lb/>
老僧竹外煮茶香小樓吹笛闗山逺落日放船風雨凉<lb/>
不有好懐相慰藉客途空復嘆流光<lb/>
　　南寧府三首<lb/>
萬里關山入塞雲髙城縦目送斜曛九真海到東南接<lb/>
六詔江來左右分出洞蠻丁高髻角趂墟野婦短衣裙<lb/>
漢廷已下興賢詔従此遐荒徳化聞<lb/>
　　其二<lb/>
<pb n="KR4e0015_WYG_005-13a"/>
謾説天南第一關邊城依舊好江山豐年簫皷賽田祖<lb/>
近日衣冠化洞蠻孟獲革心諸葛縦智髙授首狄青還<lb/>
三公亭上舒長嘯落日凉風起碧灣<lb/>
　　其三<lb/>
千疊層城十丈壕藕花無數繞周遭輕舟時獲魚盈尺<lb/>
新雨纔添水半篙拂地烟梢毛竹暗倚江風樹木綿髙<lb/>
天涯無限登臨意納納乾坤一布袍<lb/>
　　左江七夕得牛字<lb/>
<pb n="KR4e0015_WYG_005-13b"/>
笑倚仙槎望女牛清江倒影絳河流龍泉紫氣秋猶射<lb/>
雲錦紅光夜不收烏鵲橋前波似練鳯凰臺上月如鈎<lb/>
玉人此夕應相憶一笛西風起小樓<lb/>
　　河字<lb/>
南來萬里越關河節物西凉客裏過清賞毎愁酤酒少<lb/>
好懐未厭賦詩多丹江月棹秋無際銀漢星橋夜不波<lb/>
欲問支機舊時石天孫應笑鬢先皤<lb/>
　　西字<lb/>
<pb n="KR4e0015_WYG_005-14a"/>
天際初分大火西雙星飛映月華低綵樓瓜果絲初綴<lb/>
金井梧桐葉可題舊事荒唐何處問神光颯沓<hi>音踏</hi>㡬人<lb/>
迷可憐栁子文成巧却把愚名汚冉谿<lb/>
　　伏波臺<lb/>
驛外秋山翠一堆將軍玉帳此曽開大江如月迴雲陣<lb/>
古塔凌空䕶石臺萬里戈船餘薏苡千年銅柱委莓苔<lb/>
多情惟有營前栁歲嵗春風入樹來<lb/>
　　至安南次王編修韻<lb/>
<pb n="KR4e0015_WYG_005-14b"/>
安南逺至極南荒炎海無垠野望長馬援臺前秋草碧<lb/>
高駢城下暮烟黄百年圗籍歸中國三郡山河保故疆<lb/>
萬里天威如咫尺西風回首白雲鄉<lb/>
　　答牛士良典簿<lb/>
海國秋風客鬢華逺來共駕指南車越裳方物供周室<lb/>
趙尉提封入漢家裘馬清狂成舊夢斗牛空濶接仙槎<lb/>
扁舟凖擬同歸去明月洲前蘆荻花<lb/>
　　發安南呈牛典簿王編修<lb/>
<pb n="KR4e0015_WYG_005-15a"/>
日南留滯隔年期猶許仙槎到未遲小閣西風烏帽在<lb/>
清江落日綵舟移蒹葭倚玉慚三益薏苡明珠有四知<lb/>
宣室應煩前席問願因民俗一陳詩<lb/>
　　再用牛典簿韻<lb/>
萬里同歸望虎關三秋清賞愛龍山白雲黄葉西風外<lb/>
翠壁丹崕夕照間逸少述文誇盛集醉翁作記嘆蒼顔<lb/>
尊中有酒且須盡身後留名總是閒<lb/>
　　贈黄林隠<lb/>
<pb n="KR4e0015_WYG_005-15b"/>
我識龍川處士家白沙翠竹帶烟霞水邊門巷千章樹<lb/>
雨後園籬百本花對客看雲晨倚杖呼兒掃葉夜燒茶<lb/>
玉堂金馬成何事輸與山中老歳華<lb/>
　　牛君士良使還日南晝行左江之滣偶於清灘得<lb/>
　　　一小石頂跡五寸許其色深緑娟秀潤麗宛若<lb/>
　　　峰巒之聳立熙陽王君見而愛之牛君不靳因<lb/>
　　　持贈焉王君賦詩以謝君復答之併次其韻用<lb/>
　　　助二君清話二首<lb/>
<pb n="KR4e0015_WYG_005-16a"/>
錦石青紅似畫中每因幽玩一開篷三生依舊精魂在<lb/>
二妙于今嗜好同玉杖未裁秋帶雨畫船暫住夜騰虹<lb/>
向來艮嶽成田久莫更蒐竒入汴宫<lb/>
　　其二<lb/>
江干竒石潤如玉卓立天然一碧峰幽竇直疑清澗落<lb/>
秀巒先見翠雲重女蝸自煉功猶淺米老相看興頗濃<lb/>
再拜不妨呼小丈日長几案得從容<lb/>
　　答安南使黎元譜二首<lb/>
<pb n="KR4e0015_WYG_005-16b"/>
十月南寧江水清官船渾似釣船輕滿篷霜露天如洗<lb/>
一笛關山月正明修貢逺來勞使節觀光歸去擅詩名<lb/>
宫袍驛馬華林路未羨當年晝錦榮<lb/>
　　其二<lb/>
傳宣賜罷碧淋腴萬里驅車指故途遼海東來鶴自語<lb/>
楚天南去鴈相呼清吟時與梅花對老態猶嗔竹杖扶<lb/>
來奉龍墀親䇿士攜書還解一行無<lb/>
　　清江小隠圖為趙希貢題<lb/>
<pb n="KR4e0015_WYG_005-17a"/>
愛汝清江小隠居波光雲影滿庭除風帘野店客呼酒<lb/>
雨櫂輕舟人打魚無數青山秋樹外一行白鴈暮霞初<lb/>
看圖便擬投簪去借取閒窻讀舊書<lb/>
　　曲江逢至日<lb/>
去嵗兹辰鍾阜北今年此日曲江東驚心節物如飛箭<lb/>
回首生涯尚轉蓬韶石雪消知地暖越臺雲淨兆年豐<lb/>
故人迢遞未歸去孤負梅花酒一筩<lb/>
　　用韻贈濮彥章<lb/>
<pb n="KR4e0015_WYG_005-17b"/>
曾題詩句碧琅玕留與仙翁伴歳寒君有蓬萊三禮賦<lb/>
我無龍虎九還丹可憐韶石山前景渾似錢塘江上看<lb/>
驛路梅花應笑客酒腸暫為主人寛<lb/>
　　贑州嘉濟廟用王編修韻<lb/>
水落雙江見底清官船東下石灘平五龍山逺環遺廟<lb/>
千雉雲高接石城人去睢陽空有像<hi>元守臣全子仁海青臣皆死節廟有</hi>
<hi>像</hi>將歸嶺表尚留名<hi>漢灌嬰伐佗神示以克捷之兆舊碑有紀</hi>沙頭候吏休<lb/>
相促吟傍梅花句未成<lb/>
<pb n="KR4e0015_WYG_005-18a"/>
　　次滕仲𢎞叅政見贈韻<lb/>
孺子湖前秋水多滕王閣下夜聞歌十行手詔天南去<lb/>
萬里仙槎海上過桂嶺畏途連楚越薇垣佳句似隂何<lb/>
歸朝有日陪冠葢兩袖香風響佩珂<lb/>
　　題鄭生雲谷巻<lb/>
谷口子真多白雲半開竹屋共雲分青山當戸雨初霽<lb/>
緑樹覆簷風欲薫偶向鄰翁劚藥本時邀詩客籠鵝羣<lb/>
梨花夢裏偏多趣蒼狗白衣任紏紛<lb/>
<pb n="KR4e0015_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻五<lb/>
</p>
<p>
</p>
  </div>
</body>
</text>
</TEI>
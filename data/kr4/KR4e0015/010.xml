<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻十</head> <lb/>
    <p>
<pb n="KR4e0015_WYG_010-1a"/>
欽定四庫全書<lb/>
　林登州集巻十<lb/>
　　　　　　　　　　　　　明　林弼　撰<lb/>
　送序<lb/>
　　送張𤣥畧之夷陵校官序<lb/>
元世吾閩以儒業顯者固不乏人然延平張氏實啓而<lb/>
先之張氏升以童子入胄監遂敡歴中外官至儒學提<lb/>
舉子𤣥畧習家學益演迤而宏廓之治舉子業值元季<lb/>
<pb n="KR4e0015_WYG_010-1b"/>
不復求售有司隠約山野間晉寧魏先生文憲文學偉<lb/>
士也知𤣥畧之賢遂妻以女𤣥畧以提舉公死節江西<lb/>
僑居者乆之余令豐城與𤣥畧數相見既而𤣥畧奉櫬<lb/>
歸葬别去且十年思欲一聚首而不可得今年秋𤣥畧<lb/>
以有司之薦來京師予忝職儀曹獲道舊故甚驩上方<lb/>
注意學校造成人材銓曹以𤣥畧明經學遂以為夷陵<lb/>
學正𤣥畧來别曰願有言以告我也噫予何言哉君學<lb/>
積於己而淑於人舉而措之固無難者予何言哉昔陽<lb/>
<pb n="KR4e0015_WYG_010-2a"/>
城以忠孝教諸生後世稱其知本𤣥畧傳家忠孝固所<lb/>
謂身教者矣諸生之取則孰有大於此者哉夷陵歐陽<lb/>
文忠公嘗為令以過化之學之行而勵後進則它日文<lb/>
風之盛将稱夷陵矣予與魏公篤忘年之交而提舉公<lb/>
素所景慕者故於𤣥畧之行喜而序之庶㡬朋友規益<lb/>
之誼也<lb/>
　　送袁時習之沔陽學正序<lb/>
學正教職也師道之立人材之成繫焉蓋職教得其人<lb/>
<pb n="KR4e0015_WYG_010-2b"/>
則師道立矣師道立則人材之成易矣非其人則反是<lb/>
古之教人者有小學焉六藝之文洒掃應對進退之節<lb/>
是已有大學焉窮理正心修己治人是己小學學其事<lb/>
大學學其理而措於事今之為教蓋兼之矣有經學焉<lb/>
有射學律學焉有書學算學焉日書而月課之季呈而<lb/>
嵗攷之稍成則登于成均一或有需則㧞而甲之用之<lb/>
急則成之必速也成之速則造就之必勤也職教者可<lb/>
不加之意乎然則教職雖易而實難四明袁君時習宋<lb/>
<pb n="KR4e0015_WYG_010-3a"/>
正獻公爕之諸孫也父石隱先生璉嘗立義塾以教其<lb/>
族及里之子弟篤學實踐鄉人化之時習於家學泝源<lb/>
而衍委者也今年秋以明經舉授沔陽學正見予於禮<lb/>
部恂恂然禮甚䖍也氣甚和也予竊言曰是可稱教職<lb/>
而立師道矣人材之成其無負於朝廷之所注意者乎<lb/>
噫室必成於梓匠車必成於輪輿以其藝之精而業之<lb/>
専在是也時習尚精爾藝専爾業以舉爾職庶乎學之<lb/>
克施而後進之知所勵也時習作曰諸大夫士方以道<lb/>
<pb n="KR4e0015_WYG_010-3b"/>
之所經分題賦詩以為䝉也贈請書先生之言以為序<lb/>
　　送祝季清歸省序<lb/>
三衢祝季清為國子之二年以歸省告循故事也國學<lb/>
為白禮部予忝幕職見其來牘則嘆曰昔在有唐之世<lb/>
成均之教亦云舉矣然諸生歸省之無其制必待陽城<lb/>
為司業然後行之城既行之猶有三年不歸而被斥者<lb/>
于以見聖天子孝治之盛軼乎有唐之君而今日人心<lb/>
士習有非唐世之所能及也且古者三物之教六徳為<lb/>
<pb n="KR4e0015_WYG_010-4a"/>
首六行次之六藝又次之先徳行者本也後文藝者末<lb/>
也矧夫孝實徳行之本也歟今茍不以尚行為本而惟<lb/>
文藝是趨則失其為學之要矣故二載之上許令歸省<lb/>
著為定制使夫知盡為人子則知盡為人臣也季清思<lb/>
定省温清之曠節甘㫖滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之闕養即告以歸盖不待<lb/>
司業諄諄之誨而後能也綵衣趨堂春酒介夀親朋閭<lb/>
里之畢集其為樂蓋可想矣天子需賢若渴而於國子<lb/>
尤注意焉季清調膳之暇其速歸館以待寵擢柯山之<lb/>
<pb n="KR4e0015_WYG_010-4b"/>
㳺慎勿乆留於觀奕也<lb/>
　　送蔡孔昭再令上饒序<lb/>
國家以九等考庶官之績考上中者皆俾復職蓋用漢<lb/>
守令乆任法也夫任乆則民信民信則政洽政洽則職<lb/>
舉矣於考績其庶㡬乎吾友蔡孔昭曩以有司之薦為<lb/>
儀封丞陞上饒令上饒為廣信附郭縣當往來孔道徴<lb/>
需之繁力役之頻牒訴送迎之勞視它邑為最劇孔昭<lb/>
以退然一儒生處之不大聲色不事苛刻而令亦行事<lb/>
<pb n="KR4e0015_WYG_010-5a"/>
亦集郡上其考中今年冬入覲既考復職上饒故事復<lb/>
職官賜宴於禮部孔昭來言曰某昔辱先生之教今宰<lb/>
百里愧無善政叨沐恩寵亦云厚矣願先生賜一言庶<lb/>
以為規夫政貴有恒始勤而終怠則事廢矣先寛而後<lb/>
猛則民怨矣子之再令亦惟以昔之所施者施之不矯<lb/>
情求異惟循其常而加慎焉則民安子之政如一日也<lb/>
余歴職郡縣所自勉者不過若是故為子言之未知然<lb/>
乎否也<lb/>
<pb n="KR4e0015_WYG_010-5b"/>
　　送吴起濳歸養序<lb/>
吴起濳氏泉出也洪武八年秋有㫖徴郡縣學弟子員<lb/>
能通一經者進胄監起濳中選來京師在館逾年以親<lb/>
老無它昆弟乞歸養胄監允其請給事中林君廷綱謂<lb/>
予曰起濳亦能子矣今之言歸先生幸有言以贈之庶<lb/>
㡬鄉里之誼也肆惟聖明龍興禮羅賢俊列于庶職草<lb/>
野不遺而於胄監尤加之意蓋以茂才之在是也故凡<lb/>
國子多不次陞擢或任方靣或司風紀或位朝著咸自<lb/>
<pb n="KR4e0015_WYG_010-6a"/>
奮勵思有以設施於時補報於上在館之士朝夕待用<lb/>
猶望鴻鵠而援弓<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>其心已躍如矣而起濳泊然無進<lb/>
取意惟念親之不寘蓋以親重於仕而學莫先於此也<lb/>
故惓惓焉以歸侍告雖拖朱曵紫戲綵之歡不易也累<lb/>
茵列鼎調膳之樂不移也嗟夫若起濳者可不謂之孝<lb/>
子哉予忝寸禄而親去我矣起濳之歸而親逮養雖未<lb/>
得禄猶足樂也筍江之魚泉山之酒吾知足為甘㫖之<lb/>
奉矣它日求忠臣於孝子之門舍起濳將奚適哉予嘉<lb/>
<pb n="KR4e0015_WYG_010-6b"/>
起濳厚於事親而薄於禄仕也故於其歸序以送之<lb/>
　　送董文昭教浦城序<lb/>
自洛學既南徽國朱文公集諸儒之大成道學之明炳<lb/>
如日星矣真文忠公雖後出而能發明朱子之學若讀<lb/>
書記大學衍義諸書至今為學者所宗為有國所崇方<lb/>
之孟氏明夫子之道蓋世雖異而事畧同焉建之浦城<lb/>
實文忠之故里也文忠公之學家傳人誦非一日矣故<lb/>
論道南之淵源則始於劒而盛於建而浦城又建之一<lb/>
<pb n="KR4e0015_WYG_010-7a"/>
理窟也皇上重於育才於學官必慎擇焉吏部既試其<lb/>
才必覆試于禮部以觀其學然後授以教職蓋以師道<lb/>
之在是而模範之必正也予友董文昭種學積文亦既<lb/>
有年今年冬以有司之薦來京師禮部試其文吏部上<lb/>
之遂以為浦城教諭予忝禮曹因其來别告之曰文公<lb/>
先生昔守吾漳北溪陳先生安卿實得其傳文公晚嵗<lb/>
四方弟子益進公倦於講説惟使質於安卿公但首肯<lb/>
而已文昭生北溪先生之里而㳺文公之鄉教文忠公<lb/>
<pb n="KR4e0015_WYG_010-7b"/>
之邑益當思所為教以無愧於前修以無負於皇上至<lb/>
意庶乎人材可成而教職可稱也朂之哉<lb/>
　　蘇郡倅王君復職序<lb/>
今天下劇郡姑蘇實稱最焉官於是者非明敏練逹之<lb/>
士則事廢而職曠職曠則身危矣故官難其人而為其<lb/>
官者恒病其職之難稱也王君文質倅其郡閲一考矣<lb/>
故事當入覲文質至京師吏部書其考上既而賜宴禮<lb/>
部遂復職焉余甞考殿最之法唐世已詳然郡縣之廣<lb/>
<pb n="KR4e0015_WYG_010-8a"/>
劇不能移於簡難不能移於易自今論之錢榖之徴造<lb/>
作之需牒訟之造南北之簡劇相倍蓰焉而南郡之簡<lb/>
劇亦有相什伯焉官之材有優劣處於簡劇也有難易<lb/>
而惟以稱不稱第其髙下則北之稱者必不稱於南而<lb/>
南之不稱皆北之稱者也殿最者果於是而可定乎矧<lb/>
夫蘇郡又南職之最難稱者乎王君不以職之難而克<lb/>
稱之繇一考而至三考皆舉此而措之夫何難能乎哉<lb/>
倅以佐守者也為佐能是守獨不能是耶文質循兹以<lb/>
<pb n="KR4e0015_WYG_010-8b"/>
往吾知無難為之官無難處之事故於其歸書此以送<lb/>
之<lb/>
　　送翁毅𢎞歸省序<lb/>
成均為首善之地而儲材以待用焉斯天子之所重而<lb/>
天下之所觀法者也郡縣學弟子員能通一經逹一藝<lb/>
者即貢成均未數嵗吏部試其學即官之上以其速成<lb/>
未足為逹士也於是選有學能文者四十三人命博士<lb/>
専教之期以學博才宏而成其器之大今年春有㫖俾<lb/>
<pb n="KR4e0015_WYG_010-9a"/>
各歸省人賜衣二襲楮弊若干緡又賜其父母人二縑<lb/>
奉以來者月有給焉於是諸生咸相激厲以為天子之<lb/>
恩賜侈矣作飬之意深矣吾徒可不知所以自力以真<lb/>
儒自期以補報為念哉清源翁毅𢎞入為國子将二年<lb/>
矣在倫軰中嶄然見頭角首預兹選至是得告來言别<lb/>
曰某辱與先生同為閩人今焉歸省吾親先生幸賜一<lb/>
言庶為鄉里之光也噫士之為學必志真儒國家以是<lb/>
望子而子亦以是而自勉矣予復何言哉傳曰夫學則<lb/>
<pb n="KR4e0015_WYG_010-9b"/>
殖不學将落子年富力强能殖其學他日躋仕中外文<lb/>
足以潤色於鴻業政足以禆益於盛治則有以副聖天<lb/>
子之至望而顯於親者不徒今日之榮為已足也朂之<lb/>
哉<lb/>
　　送陳一原復職聊城序<lb/>
余昔過聊城愛其民俗之厚官事之簡則歎曰太公之<lb/>
風孟子之化猶有存者歟鄒衍淳于髠説辯之習亦既<lb/>
息矣乎魯仲連之重義不取猶有勵於後世也歟他日<lb/>
<pb n="KR4e0015_WYG_010-10a"/>
余友陳一原簿其邑秩滿入覲詢其民俗則視昔澆矣<lb/>
詢其官事則視昔劇矣蓋重兵駐其地則供需為難邑<lb/>
負郭而當孔道則應接為煩民貧而事不時習則大府<lb/>
之譴呵日至簿之職亦不易稱矣公務旁午一原一以<lb/>
平易剖决之若層冰春釋渙然而無壅若大斧斫木盤<lb/>
根錯節應刃而解繇是大府書以上考沿檄至吏部允<lb/>
之錫宴南宫復職北還予忝儀曹因其來别而言曰昔者<lb/>
者聖人委吏乗田猶屑為之惟思其職之稱云爾子之<lb/>
<pb n="KR4e0015_WYG_010-10b"/>
職稱矣今復其職母易爾心改爾政民安子於前豈不<lb/>
安子於後乎敬以持之誠以孚之則雖乆而民愈信而<lb/>
事愈集矣君晉安人宋侍御史某之後領洪武五年鄉<lb/>
薦同年皆職近侍臺憲一原以親老辭八年復起為今<lb/>
職云<lb/>
　　送林純夫職教龍溪序<lb/>
予去家十餘年親友多零落老者皆為土中人壮者老<lb/>
而少者壮矣雖一二來見目予老醜率瞪視移時然後<lb/>
<pb n="KR4e0015_WYG_010-11a"/>
一笑人生聚散不常嵗月易邁此古人所以興離羣索<lb/>
居之歎也今年春友生林純夫用薦來京師見予於儀<lb/>
曹年已壮修容而豐髯禮度而氣和則為之喜曰是殆<lb/>
無凡近之習而可進於髙明矣既而吏部試以經學俾<lb/>
職教龍溪龍溪純夫之鄉邑也校官諸生之望法也一<lb/>
言一行不循乎理則長者有議而後進必厭於心蓋道<lb/>
立則教立範正則器正漳雖介海濵然晦庵朱文公實<lb/>
過化焉北溪陳先生安卿東湖王先生子合皆其髙第<lb/>
<pb n="KR4e0015_WYG_010-11b"/>
弟子道學之傳一脈不墜其教人之法具有成訓子能<lb/>
興而行之則諸生之成材也可卜矣國家選材先實行<lb/>
而後文辭子知所重則教職之稱何難焉予老矣倘遂<lb/>
乞身歸里之願尚能與子尚論聖賢道徳以續夫二先<lb/>
生之緒毋謂今人不可齊古人也誰謂華髙企其齊而<lb/>
純夫其朂諸<lb/>
　　送程仕貴歸省序<lb/>
上臨御之十年有㫖國子嘗被差遣者中書試其業官<lb/>
<pb n="KR4e0015_WYG_010-12a"/>
之令各歸省然後之官臨漳程仕貴方分教宿州以無<lb/>
他兄弟乞歸飬有司謂在令甲父母年七十許一子侍<lb/>
老而仕貴親年未及弗允仕貴再以歸省請允之仕貴<lb/>
喜動顔色以為雖未得請而暫得歸覲一承親顔亦上<lb/>
人之賜也其友洪朝宗氏來言於余曰仕貴里生也嘗<lb/>
受學於尊公三谿先生今兹有行盍亦有言以華其歸<lb/>
乎於戲天經地義民行則之孝實百行之本也孝行於<lb/>
家則忠移於國仁推於民愛及於物誠獲於上信孚於<lb/>
<pb n="KR4e0015_WYG_010-12b"/>
下皆是道也仕貴學古以入官方将見於設施報國必<lb/>
思所以忠撫民必思所以仁也澤民必思所以愛也上<lb/>
有所統也必思所以獲其心下有所臨也必思所以孚<lb/>
其情是豈有待於他求哉亦舉斯心加諸彼而已今日<lb/>
不遺其親即他日之不後其君也蒞政臨民既行其學<lb/>
親及期頤然後歸侍吾知仕貴請雖未允於前而終<lb/>
允於後矣忠孝之胥盡徳業之交修余於仕貴望之予<lb/>
非無仕貴之思也而風木之感無窮之痛有不忍言者<lb/>
<pb n="KR4e0015_WYG_010-13a"/>
視仕貴歸省之樂其歎慕當何如耶仕貴第為我問故<lb/>
山梅竹還無恙否倘沐聖恩獲賜骸骨尚得盤桓於三<lb/>
逕也<lb/>
　　送韓君子煜之官海門序<lb/>
洪武丁巳春弼再奉㫖與禮部員外郎吴伯宗順慶府<lb/>
照磨韓君子煜同使安南越四月至其國其王煒郊迎<lb/>
璽書至宫北靣拜跪受上賜如禮遣貢方物奉表陳謝<lb/>
濵行煒遣陪臣持黄金若干兩為贈弼與二君峻辭郤<lb/>
<pb n="KR4e0015_WYG_010-13b"/>
之子煜曰嫌疑必慎亟取紙筆俾臣具状領回復語其<lb/>
執政以郤之之故要在上不失聖朝之體下不失逺人<lb/>
之心萬里瘴鄉山川險惡而吾三人同心一力以事王<lb/>
事行則方舟聮轡寝則共室對床相聚之殷而相與之<lb/>
厚未嘗一事之或違一言之或戾也既復命當路以韓<lb/>
君為能超遷海門令予與吴君送之龍江之滸酌之酒<lb/>
而告之曰郡縣選材慎重至矣有地百里有民萬室利<lb/>
病得興而除之强弱得抑而扶之亦足以行其志矣君<lb/>
<pb n="KR4e0015_WYG_010-14a"/>
自弱冠登仕版已籍有聲稱今兹作邑譬猶駕輶車就<lb/>
熟路不待王良造父之御一日之間迅馳千里有不足<lb/>
言矣海濵之民雖習頑獷可以義化又地居畿輔政聲<lb/>
之逹易於上聞吾知子煜入為朝著之羽儀也必矣諸<lb/>
大夫士贈詩凡若干首遂書余言以為序<lb/>
　　送史子𤣥之忻城丞序<lb/>
餘杭史君子𤣥僑吾閩二十餘年矣其所與游者皆清<lb/>
介茂㧞之士弼雖樸鈍亦忝定交焉知其博學多藝能<lb/>
<pb n="KR4e0015_WYG_010-14b"/>
樂恬淡而厭紛華也洪武己酉弼被㫖徴至京師叨職<lb/>
銓曹補外任與子𤣥則别且十載四方之士或被徴薦<lb/>
雖巖穴草野不遺也有若子𤣥之賢而有司不之舉予<lb/>
竊惑焉今年春或有言子𤣥于朝者有司懼獲蔽賢之<lb/>
譴即遣計吏偕以來吏部試其文上御華蓋殿親賜問<lb/>
焉已而授慶遠之忻城丞來告别曰願有言也予謂士<lb/>
㧞草萊即擢郡縣亦云重矣子𤣥優學逹政以所藴之<lb/>
素見於設施必能無愧於其職矣忻城邑小而地僻民<lb/>
<pb n="KR4e0015_WYG_010-15a"/>
雜猺獠政貴撫循子𤣥茍不鄙夷其民道之以禮樂之<lb/>
教将見化頑獷為良善轉呻吟為謳歌百里之内翕然<lb/>
安集則下之有以行其學上之有以副聖天子之徳意<lb/>
矣弼聞朋友之義貴相規益故於君之行序此言以為<lb/>
贈<lb/>
　<lb/>
　<lb/>
　<lb/>
<pb n="KR4e0015_WYG_010-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻十<lb/>
</p>
<p>
</p>
  </div>
</body>
</text>
</TEI>
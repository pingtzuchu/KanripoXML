<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻十五</head> <lb/>
    <p>
<pb n="KR4e0015_WYG_015-1a"/>
欽定四庫全書<lb/>
　林登州集巻十五<lb/>
　　　　　　　　　　　　　明　林弼　撰<lb/>
　記<lb/>
　　隆夀法濟新寺記<lb/>
佛氏以無住爲宗惟無住故能無所不住而爲常住成<lb/>
有懐空視同一相無所住之體也法界無邉佛身遍滿<lb/>
無所不住之用也至於千賢萬劫不墜不滅則一體一<lb/>
<pb n="KR4e0015_WYG_015-1b"/>
用常住而不窮矣是故乘方便力遊戲如幻不滯彼此<lb/>
不膠今昔而所以成妙莊嚴者綽然無勞吾於臨漳法<lb/>
濟禪寺有徴矣漳大禪寺五法濟其一按郡志寺創於<lb/>
南唐保大十一年興法祖師卿公寔以髙行大德開山<lb/>
建幢刺史林侁為建刹宇曰普和隆夀院宋乾德三年<lb/>
鐂從願移建于保福山之左改院爲寺更名法濟元初<lb/>
委爲瓦礫迨貞元間主席月湖得清始即故址建寺規<lb/>
制復舊仍二名而兼稱焉至正丁未陳友定併閩八郡<lb/>
<pb n="KR4e0015_WYG_015-2a"/>
改築漳城小舊規十二三截寺于城外寺隨廢僧徒栖<lb/>
栖不知所歸住山佛心普照𤣥悟大師聞極覺聰亟白<lb/>
于郡府省臣曰象教國所崇信棄寺而廢之恐非初意<lb/>
也乃擇在官之屋與地復於寺得前右丞羅氏故宅焉<lb/>
漳既内附指揮副使劉公僉事尹公知府潘公通判王<lb/>
公寔來開衛與府咸加意佛法維持其成於是即堂為<lb/>
殿三門法堂香積集皆因舊搆而位置之若天造地設<lb/>
佛祖隂相有非人力所及者既而像三世佛及諸天執<lb/>
<pb n="KR4e0015_WYG_015-2b"/>
法金剛神種種華勝既成規緒爰集海衆禮舎利塔資<lb/>
報恩凡爲三晝夜觀者如堵相與言曰羅氏辛勤十年<lb/>
以成此室一旦化爲大覺之宫豈非佛力之𢎞有以轉<lb/>
而移之耶然非維新之朝衛府一二大臣克蹈靈山之<lb/>
言則聰公之志亦不得直遂矣今兹八風不動金剛山<lb/>
蓋自有不偶者而非適然也聰公間謂予曰法濟寺自<lb/>
五代及宋以至於元考其遷置凡三矣庸詎知元季之<lb/>
徙新朝之成得易於其難獲全於其闕是不可無紀予<lb/>
<pb n="KR4e0015_WYG_015-3a"/>
目其事可辭筆乎余聞善觀法者以世間法觀世間法<lb/>
不以有為無為而生欣厭夫亦視其所遇者何如耳聰<lb/>
公以無所住之心達無所不住之用而終成常住之業<lb/>
卿公為法於前聰公繼興於後寺在是則法在是矣宜<lb/>
有述以諗來者庶幾兹寺興復之顛末而前績之未紀<lb/>
者得白也於是乎書<lb/>
　　漳州新建府治記<lb/>
洪武戊申春漳州始入職方其年八月潘公某奉㫖錫<lb/>
<pb n="KR4e0015_WYG_015-3b"/>
印來知府事既至視故府治<graphic n="KR1712" url="https://raw.githubusercontent.com/kanripo/KR-Gaiji/master/images/KR1712.png" mimeType="image/png"/>蠧陁剥嵗乆弗葺埀就<lb/>
頺壓慨然曰惟國家奄有海内邉隅既靖不以某為匪<lb/>
才使首政兹郡所以嚴尊威聳觀聽者寔於是焉繫撤<lb/>
舊為新我其敢不力然役大費鉅吾不忍勞我民也方<lb/>
與僚幕議所以便而諸禪僧羣來言曰兵餘民困公幸<lb/>
垂念邉人之福也吾教以慈悲閔世為事而吾徒荷國<lb/>
之休食土之入時有升斗之贏敢不心公之心思所以<lb/>
佐官之費而代民之勞府治幸責以成無煩公慮也公<lb/>
<pb n="KR4e0015_WYG_015-4a"/>
義之允其請於是緇徒雲集鳩材聚石舟運陸輦咸爭<lb/>
勤趨百工既衆羣能畢效前建㕔事後爲燕堂翼以推<lb/>
㕔幕司中門外表四周堧垣並作具舉凡爲屋以間計<lb/>
者三十有五以楹計者若干㕔事髙若干尺廣若干<lb/>
尺燕堂髙如㕔事而廣加三之一焉門之髙視堂殺若<lb/>
干尺宏厰嚴邃不侈不踰諸侯之制斯備矣始事於是<lb/>
年十二月明年三月告成帑不知費民不知勞公私胥<lb/>
慶焉公以某受㕓屬邑知搆興之顛末也命記嵗月竊<lb/>
<pb n="KR4e0015_WYG_015-4b"/>
惟府治政化之所自出新之凡以爲民也爲民而勞乎<lb/>
民宜夫仁者之不忍乎此也古之所謂賢守令者亦曰<lb/>
能於民事處置得宜而已公於蒞政之始惓惓以䘏民<lb/>
為心故是役之興不勞其所勞而勞其所佚其勤渠黽<lb/>
勉出於中心之不容己者豈非公之處事有宜而其愛<lb/>
民之誠足以感孚於民哉傳曰上好仁下必好義予觀<lb/>
於此尤信公字師道維揚人繇南昌守來爲是郡其問<lb/>
學政事中外推先云贊是役者通判王侯禕經歴魏君<lb/>
<pb n="KR4e0015_WYG_015-5a"/>
建中知事孫君希賢任役僧曰玉梅月庭皆集勞可思<lb/>
　　豐城縣改建東嶽廟記<lb/>
岱爲五嶽之宗在昔天子巡守祭告必先焉凡聖哲封<lb/>
禪祝釐揚烈亦惟有事泰山於他嶽則未之有聞後世<lb/>
祀禮寖繁山川之神臣庶通祀無禁以岱嶽於方為東<lb/>
在德為仁赫乎有神導和弭沴生物福民咸有賴焉於<lb/>
是有大生仁聖之號而行祀遍天下矣豐城縣舊有東<lb/>
嶽行祠距東闗半里而近元至正庚寅邑人熊世宏以<lb/>
<pb n="KR4e0015_WYG_015-5b"/>
己資施建也舊為田每嵗春夏之交水潦泛溢殿寢輒<lb/>
浸數尺卑庳溽溼神不安棲復經兵革壊而不葺上雨<lb/>
旁風門背通衢過者忽焉㒺或加意洪武辛亥春弼忝<lb/>
承上命以吏部主事來知縣事首謁祠下顧瞻棟宇撓<lb/>
腐傾仄懔將壓矣方議撤而改建已而寢堂先頺亟命<lb/>
木工掇其遺材益以新材度地祠西髙亢明爽先建寢<lb/>
堂四楹屬予以誣至京既得直歸始遷正殿易其撓腐<lb/>
正其傾仄門廡闌楯相次完美正門之傍東爲佐神祠<lb/>
<pb n="KR4e0015_WYG_015-6a"/>
四楹西爲靈槎三王祠四楹則其舊址也繪飾肖像煥<lb/>
然一新邑人喜曰神棲之寧也民福之成也雖移其舊<lb/>
實新之更也盍亦紀其嵗月俾後之人有徴也肆惟皇<lb/>
上敬禮明神誕降德音嶽瀆祝號皆復其舊若稽古昔<lb/>
罔合典禮不正之祀悉禁而郡縣嶽祠巋然獨存深意<lb/>
蓋有在也政之所先在于成民而後致力於神弼於是<lb/>
廟所以遷建之汲汲者亦曰上體敬禮之意下祈順成<lb/>
之福而已春秋常祀不書是廟之遷固無足紀然以熊<lb/>
<pb n="KR4e0015_WYG_015-6b"/>
氏建廟無紀懼其終冺冺也故不辭邑人之請而併書<lb/>
之<lb/>
　　好古樓記<lb/>
好在七情得其三喜愛慾之謂也凡人之好必以正不<lb/>
得其正則性鑿而慾勝矣好音者易以淫好飲者易以<lb/>
沈好劒易以暴其氣好鏹易以移其心𤣥德之傑而好<lb/>
髦叔夜之曠而好鍜阮孚之通而好蠟屐是其情未免<lb/>
有累於物與許繇之於水謝安之於山王猷之於竹淵<lb/>
<pb n="KR4e0015_WYG_015-7a"/>
明之於菊其好在是豈其累在是與抑亦因物以寓其<lb/>
樂也人之好不同故有舎金玉而索之乆弊以爲古者<lb/>
薄墳典而求之隱僻以爲古者厭宫室之麗而好巢窟<lb/>
矯籩豆之文而好汙坏果得其所好之正乎善好古者<lb/>
不泥於古之跡而在於古之道則雖今猶古也雖寓於<lb/>
物而未嘗滯於物也吾友戴君安國學古心古行古爲<lb/>
詩文又古即所居西偏作小樓題曰好古中置古琴一<lb/>
張古書若干巻每風晨月夕撫琴數曲怡怡乎遊心於<lb/>
<pb n="KR4e0015_WYG_015-7b"/>
黄虞之上既執巻窻几間琅琅誦讀雖祁寒暑雨不廢<lb/>
蓋好古之道而得其正萬無向所謂數者之失矣雖然<lb/>
道未易言也君能於琴之音而考於古之所以淳漓則<lb/>
於世變之汙隆而知王道之盛衰矣能於書之言而考<lb/>
夫聖賢之所以授受則於心傳之絶續而知聖道之明<lb/>
晦矣信而好古好古敏求吾夫子之教也君於此而加<lb/>
勉焉庶幾於道可以深造矣安國朂諸<lb/>
　　宿雲房記<lb/>
<pb n="KR4e0015_WYG_015-8a"/>
予來温陵獲與明極上人爲方外游明極假予榻小小<lb/>
室中視其壁則竒畫古墨也睹其几則羣經百子也仰<lb/>
而瞻其前楹則宿雲其名也予曰異哉子之名室也今<lb/>
夫雲山蒸則騰膚寸而合渰焉浡焉以覆八極者一瞬<lb/>
也倐而生忽而歛若未嘗有焉亦孰得狎而窺之哉今<lb/>
子欲以尋丈之室而爲雲之居語其大則無方之可極<lb/>
也語其小則無體之可即也若然子雖欲强雲之宿亦<lb/>
不可得矣明極曰子之言理則然矣非有得於予心者<lb/>
<pb n="KR4e0015_WYG_015-8b"/>
也當其山雨初霽石林猶潤殘經已收微吟未穩予於<lb/>
是援不借之屐倚楖<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之杖徜徉笑傲於甕牖之下觀<lb/>
是雲也觸石而生凌岫而出悠悠盈盈相對俱忘雲無<lb/>
心我亦無心也予不知予之宿於雲抑雲之宿於予也<lb/>
下視浮世白衣蒼狗之態漠然無有於中則室雖不雲<lb/>
而予心亦雲也子幸賁我以跡我之跡其尚心我之心<lb/>
哉予因詰之曰大而無方者其萬法之有與小而無體<lb/>
者其一歸之無與倐興而生忽歛而滅其一切有爲之<lb/>
<pb n="KR4e0015_WYG_015-9a"/>
幻與子之心殆在此而不在彼與明極笑曰得之矣作<lb/>
宿雲房記<lb/>
　　似無軒記<lb/>
温陵吳君希貴名其所居之軒曰似無或問其所以名<lb/>
君曰以吾觀之凡世之所有皆似無耳富貴有時而窮<lb/>
勢力有時而盡生死之同原憂喜之聚門福禍之相根<lb/>
曠情大觀皆謂之無焉可也遠者不具論姑以近事觀<lb/>
之琛珠犀象之積金玉朱紫之華灸手可熱而㧞山可<lb/>
<pb n="KR4e0015_WYG_015-9b"/>
移者吾亦屢閱其人矣曽未旋踵化為虚空是可謂之<lb/>
有乎抑無乎博陵林某聞其言走告之曰子之言固達<lb/>
矣然懲於事而不勉於道不㡬爲二氏之歸乎吾聞聖<lb/>
賢之緒論矣君子惟知夫在己者重在外者輕故已雖<lb/>
有而不自有外雖有而嘗若無有焉多而若寡實而若<lb/>
虚乾乾焉孜孜焉道之所造恒若有所未至才之所施<lb/>
恒若有所未周夫如是則在己者益修而在外者益可<lb/>
薄故富而不靡貴而不侈則不自知其華顯矣勢而不<lb/>
<pb n="KR4e0015_WYG_015-10a"/>
恃力而不忮則不自知其盛強矣而凡生死憂喜福禍隨<lb/>
遇而安皆若無有此君子以無自居故能以無視物也<lb/>
舜之飯糗茹草若將終身焉袗衣鼓琴若固有焉窮而<lb/>
下視窮猶無也達而上視達亦猶無也己之所有猶曰<lb/>
無之外之所有我遑有之乎哉然則以無觀有固爲所<lb/>
見之髙而視有似無尤爲所造之實也君以是而自勉<lb/>
焉則用舎行藏安於所遇而内外交盡者可馴進矣希<lb/>
貴謝曰吾之寓意也淺而辱子之教深矣幸書以為記<lb/>
<pb n="KR4e0015_WYG_015-10b"/>
　　清暉軒記<lb/>
己酉秋余來京師天台錢君允一亦被㫖持其先武肅<lb/>
王鐵劵以來與余同寓所獲朝夕徃還焉見其神觀散<lb/>
朗言論雅確不矯不比信乎世美之克濟也間為余言<lb/>
其居之前隟有軒曰清暉瞰池為屋池袤餘四百步屋<lb/>
十數楹面十子峰雙塔並起倒影下照山寺樓觀歴歴<lb/>
在竹寺空翠間而小固大固二山後擁傍列與江水相<lb/>
為環迤郡城山水之勝於是焉萃吾日盤旋其中獻竒<lb/>
<pb n="KR4e0015_WYG_015-11a"/>
競爽應接不暇殆忘寢食雖車馬喧囂邈若無聞也因<lb/>
取謝康樂詩語顔以今名子不吾棄幸有言以記之余<lb/>
以其交之新而情之殷也弗敢辭夫天下之佳山水亦<lb/>
多矣而大江以南惟天台稱最若華頂之峰赤城之瀑<lb/>
其秀蔚竒絶不可具狀枚述山水之清暉在人心目者<lb/>
亦云著矣然而風巖雲壑深窈幽迥之濵世傳為至人<lb/>
異士鍊形導氣者之所居其説茫昧荒誕君子所不道<lb/>
也古之隱君子者在市廛不為狎在山林不為絶惟其<lb/>
<pb n="KR4e0015_WYG_015-11b"/>
適而已矧於闤闠之中而得泉林之勝若此則夫樂之<lb/>
有恒視彼深窈幽迥可蹔而不可常者抑相萬矣孔子<lb/>
曰樂山樂水唯仁智者能之君以世家之胄鉅公聞人<lb/>
咸樂交游之少折節可得榮遇而乃隱約自甘思以清<lb/>
白世其文獻達焉而無滯安焉而不遷其於仁智盖有<lb/>
得矣宜其有得於山水之樂也夫仁智有其實則英華<lb/>
發於外猶山水有其實而清暉見於外也昔者武肅有<lb/>
國吳越錢塘湖山皆覆以錦山水之暉可謂盛矣君能<lb/>
<pb n="KR4e0015_WYG_015-12a"/>
以清白世之吾知清暉之發允一固有得於山水而山<lb/>
水將亦有藉於允一矣武肅諸孫惟天台之裔為宗亦<lb/>
唯其族為盛五王之後顯者非一人是軒實相府之積<lb/>
慶堂遺址云<lb/>
　　歸樂軒記<lb/>
曩余令豐城嘗識邑士范孟偉氏知其樂隱約薄榮利<lb/>
而不欲奪其志故弗薦也今年春有㫖凡郡縣官率舉<lb/>
一人登於銓曹孟舉遂被薦來京師銓曹簡閱將授以<lb/>
<pb n="KR4e0015_WYG_015-12b"/>
官孟偉以弗任辭允之弼叨職儀曹孟偉來言曰某幸<lb/>
乞歸得以自適於肥遯之樂將以歸樂名吾讀書之室<lb/>
先生幸為我記之昔陶靖節澹泊世味不競仕進然猶<lb/>
不能不為彭澤一起到官四十餘日即賦辭以備述其<lb/>
歸田之樂蓋知其不可爲之時而心有不欲爲爾今子<lb/>
際聖明之世風雲𤣥感可以出而有爲矣何爲一出而<lb/>
遽歸乃遂以爲樂耶孟偉曰僕野人也鍾鼎之味至美<lb/>
也而吾安於藜糗軒冕之章至榮也而吾安於韋布廟<lb/>
<pb n="KR4e0015_WYG_015-13a"/>
廊之巍峩車馬之紛華非不可慕可羡也而不若蓽門<lb/>
圭竇桃杖葛屨之爲安惟安於是故樂於是歸而遂吾<lb/>
所安庸詎知他樂之足移吾樂耶予曰噫子固知歸之<lb/>
足樂而未知未歸者之不樂也必渉於不樂而後知樂<lb/>
之真足樂耳夫仕則百責叢焉簿書之積也牒訴之繁<lb/>
也徴需造作之急也緩則譴呵至亟則謗讟興思患捄<lb/>
過雖寢食不寧其於樂何有哉孟偉歸矣僮僕之歡迎<lb/>
親朋之情話南窓容膝之易安東園日渉之成趣壺觴<lb/>
<pb n="KR4e0015_WYG_015-13b"/>
遣興琴奕消憂寧有減於陶之樂哉顧余髮已種種<lb/>
而歸未有期聞孟偉之歸樂不覺怦怦心動矣<lb/>
　　怡萱堂記<lb/>
萱有宜男之名故爲子者托以爲母之義焉古者於其<lb/>
所尊所親不敢斥言詩以桑梓言其父母離騷以荃蓀<lb/>
比其君其託意於物奚特萱爲然哉此廬陵蕭必明氏<lb/>
怡萱之所以作也必明早喪父與弟必安事其母於定<lb/>
省温清之節甚謹既而必明以吏事爲天官掾每惓惓<lb/>
<pb n="KR4e0015_WYG_015-14a"/>
焉思其母不得歸養因以怡萱名其奉母之堂來謂弼<lb/>
曰某給事銓曹亦既有年母也在堂已鶴髮矣詩不云<lb/>
乎王事靡盬不遑將母予深有感於是也子能爲我記<lb/>
之否嗟夫予與必明蓋異地而同情者其曷敢辭昔予<lb/>
奉母於白華朱蕚之堂有怡萱之意焉今别母數年矣<lb/>
菽水之歡賴吾弟朝夕之養方知毛義之檄不及老萊<lb/>
之衣也子之賴於必安豈不同予情哉但萱微類也非<lb/>
朝夕灌溉不足徵人力之勤親一體也非承顔色養不<lb/>
<pb n="KR4e0015_WYG_015-14b"/>
足盡人子之道子之以萱名堂而以怡名萱也意在斯<lb/>
乎記曰孝子之有深愛者必有和氣必有愉色必有婉<lb/>
容怡萱堂之名殆庶幾也夫今聖天子以孝治天下行<lb/>
當與子乞身歸養以遂怡萱之樂樂則生生則惡可已<lb/>
也書此爲記子其然之否必明作曰是可記已<lb/>
　<lb/>
　<lb/>
　林登州集巻十五<lb/>
</p>
<p>
</p>
  </div>
</body>
</text>
</TEI>
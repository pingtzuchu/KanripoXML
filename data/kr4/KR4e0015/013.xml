<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻十三</head> <lb/>
    <p>
<pb n="KR4e0015_WYG_013-1a"/>
欽定四庫全書<lb/>
　林登州集巻十三<lb/>
　　　　　　　　　　　　　明　林弼　撰<lb/>
　集序<lb/>
　　陽山蒼檜圖詩序<lb/>
宋氏子子宣髫齓有遠志弱冠客遊四方嘗以武功爲<lb/>
監當官尋引去則盡去游俠之習每與文人墨客相徃<lb/>
來予友錢塘馬性之淮南顧孟仁皆情分寡合聞子宣<lb/>
<pb n="KR4e0015_WYG_013-1b"/>
在門則倒屣迎之觴詠歡洽移日其爲人可知矣子宣<lb/>
之言曰昔余未有知也孟浪江海間學之未力况於仕<lb/>
以行之乎陽山之麓有先廬焉環廬有檜數百株先人<lb/>
手植也吾雖欲騁桑蓬之志而不能不興松檟之思每<lb/>
登髙望逺則陽山之蒼林茂樹瞭焉若在心目今將歸<lb/>
葺故廬以奉先祀愛䕶植檜以無斬先人之手澤庶㡬<lb/>
失於前者或可得於後也予曰子宣其知本哉詩曰維<lb/>
桑與梓必恭敬止子宣於先檜瞻而思之愛而䕶之豈<lb/>
<pb n="KR4e0015_WYG_013-2a"/>
不曰先人逺矣見其手澤猶見先人也其純孝之念油<lb/>
然而生推是心也則忠君仁民無適不可子宣勉乎哉<lb/>
子宣方年富異日聳壑昻霄以備棟梁榱桷之用則於<lb/>
是檜爲無忝將不徒愛而䕶之之足尚也性之孟仁作<lb/>
而曰子言可規請書于檜隱圖後用以爲子宣贈<lb/>
　　栁江送别圖詩序<lb/>
栁江送别圖者漳士贈趙居貞之别也别而圖之何曰<lb/>
時也時而栁江何曰地也時則情寓地則景存情與景<lb/>
<pb n="KR4e0015_WYG_013-2b"/>
㑹圖不容己矣况别之時與地乎江文通賦曰春草碧<lb/>
色春水緑波送君南浦傷如之何此時此地也此景此<lb/>
情也感而發於一時孰與異日之無已乎予觀是圖逺<lb/>
而風帆沙鳥近而汀雲浦樹凡栁江谿山之勝莫不毫<lb/>
分縷析蓋目一時之景而心無己之情者也居貞居清<lb/>
凉山中必日展而玩之曰栁色依依吾友别我之時也<lb/>
江水瀰瀰吾友别我之地也友之所以贈我者何朂我<lb/>
者何吾不忘乎所以自勉也若然則是圖也庶㡬仁者<lb/>
<pb n="KR4e0015_WYG_013-3a"/>
之意非啻贈鞭贈劒之云者矣居貞温陵舊閥善學工<lb/>
文辭故漳士愛之於其行既裒詩於圖左遂屬某為之<lb/>
序<lb/>
　　梁山樵唱集序<lb/>
梁山樵唱者古定倪君孟明樂府集也君蚤嵗自大江<lb/>
以南游揚州歴覽燕趙齊魯之墟嵩岱河洛之雄僑京<lb/>
師十數年鉅公聞人定文字交貴游豪士氣誼相許其<lb/>
偉邁奮發醖藉風致一寓樂府故或追事弔古以舒情<lb/>
<pb n="KR4e0015_WYG_013-3b"/>
泄憤或嘲花誚栁以賞心行樂其意雄其詞婉其聲渾<lb/>
和壯厲有中州作者氣大爲酸齋貫公玉霄滕公稱賞<lb/>
洎來漳愛梁山泉石之勝卜築其下酒酣耳熱浩歌一<lb/>
曲樵夫牧子皆狎聞之而知其譜因名曰梁山樵唱云<lb/>
一日出示余余雖不審其聲而粗識其語意知其足以<lb/>
鳴國家治平之盛與陽春白雪集並行於世也然余聞<lb/>
長短句者詩之餘也雖南北之聲不同其爲詩之餘也<lb/>
則一君能詩得李杜家法具在别集是編特其緒耳知<lb/>
<pb n="KR4e0015_WYG_013-4a"/>
孟明者當不專於是也<lb/>
　　華川王先生詩序<lb/>
古人之詩本乎情而以理勝故惟温厚平易而自有餘<lb/>
味後世之詩局於法而以辭勝故雖艱險竒詭而意則<lb/>
淺矣夫三百篇者詩人情性之正而形於溫厚平易之<lb/>
言也後世能言之士有極力追倣不能及者則固非無<lb/>
法也非無辭也其法非後世之所謂法其辭非後世之<lb/>
所謂辭也蓋情之所發者正理之所存者順則形於言<lb/>
<pb n="KR4e0015_WYG_013-4b"/>
也自有其法自有其辭有不待於强爲者也惟能有得<lb/>
於古人之法之辭則後之作者皆可以與之方駕並驅<lb/>
而無愧矣華川王先生子充甫以文名海内而詩聲復<lb/>
出間出其集示余長篇短章徃徃有古法上遡風雅下<lb/>
擬漢魏與李杜韋栁輩頡頏後先情真而法嚴理臻而<lb/>
辭工余固知其非茍作也近世以詩名家若范江西虞<lb/>
蜀郡楊浦城諸公皆有以鳴乎治平之盛而黄文獻公<lb/>
獨以平實流麗爲本華川蓋得其心授之微者也夫平<lb/>
<pb n="KR4e0015_WYG_013-5a"/>
實則理勝而有温厚平易之氣矣流麗則辭亦勝而無<lb/>
艱險竒詭之病矣詩之爲詩殆不出乎此也先生文集<lb/>
若干巻宋太史景濓胡先生仲申既序之矣而囑唐臣<lb/>
<hi>後更名弼</hi>序其詩之集余於詩所造者淺不足以知先生而<lb/>
辭不獲命故書此以求質焉<lb/>
　　秋山髙隱圖序<lb/>
景之可樂者在秋居之可樂者在山得其景與居之樂<lb/>
而歸隱焉亦可謂髙士也已古楊謝元初氏學老氏之<lb/>
<pb n="KR4e0015_WYG_013-5b"/>
學者也遊方之外名山大川既足厭而目飫則曰吾隱<lb/>
者也游非有求於世亦適吾志焉耳𤣥髮以出今種種<lb/>
矣盍亦歸故山以修吾初服耶林君梅隱聞其言而髙<lb/>
之爲作圖命以今名請余序首簡余曰夫隱心隱而已<lb/>
矣心隱則雖遊亦隱也市廛亦山林也何必歸隱秋山<lb/>
而後爲髙哉原初曰秋於時爲清山於物爲靜吾教以<lb/>
清靜爲宗梅隱善名吾隱者吾將歸隱以清靜吾身心<lb/>
焉庶㡬有得於秋山之意也余曰是可敘已博陵林唐<lb/>
<pb n="KR4e0015_WYG_013-6a"/>
臣既敘重繫以詩<lb/>
　　喜雨詩序<lb/>
天下之喜大而公者其惟喜雨乎喜或在於一身或在<lb/>
於一家或繫乎一國而雨則澤乎天下者也其爲喜不<lb/>
既大乎有以禄位而喜以夀康而喜喜於燕享喜於際<lb/>
遇空谷而喜足音破敵而喜折屐足或一人之私一時一<lb/>
事之偶然孰與無一地之不被其澤無一人之不快於<lb/>
心者乎故曰雨之喜天下之公也傳曰若時雨降民大<lb/>
<pb n="KR4e0015_WYG_013-6b"/>
悦所謂喜之大而公者歟至正癸夘春三月不雨農作<lb/>
方時而田不可耕秧不可蒔溪澗且涸原隰若焚札瘥<lb/>
已兆南靖尹朱侯元賔蹙然曰旱莫苦於春春莫甚於<lb/>
三月吾受百里生人之寄農事無所施則民命無以存<lb/>
吏職將何以稱乎乃闔門蔬素誠以致禱檄龍於湫雩<lb/>
祀山川百神翌日雲興雷奮雨大作三日而後止於是<lb/>
涸者濡枯者起民之望者如渴而飲饑而食咸曰是我<lb/>
尹之雨也相與欣忭鼓舞不能自己來請於余曰雲漢<lb/>
<pb n="KR4e0015_WYG_013-7a"/>
憂旱形於詩六月喜雨書於春秋凢以繫乎天與民也吾<lb/>
儕小人將志斯喜於亭焉則吾尹重勞我力也詩之書<lb/>
之則吾民之賤無以信於簡册也子幸爲我志是喜庶<lb/>
幾有以白侯之德慰我之心焉嗟夫古諸侯祭封内山<lb/>
川誠以能出雲致雨以澤民也縣尹爲古子男爵而封<lb/>
域之廣蓋過之境之旱亁水溢實於山川有繫焉者也<lb/>
朱侯不雨而誠禱宜其應之不爽歟朱侯可謂知所職<lb/>
矣邑之士子裒詩謡若干首以爲侯美余嘉侯能誠於<lb/>
<pb n="KR4e0015_WYG_013-7b"/>
懼災民能義以愛上也書此以爲序<lb/>
　　塊漚集序<lb/>
塊漚集者賈君彦芳自名其所爲詩也余嘗異其所以<lb/>
名君笑而不言余曰子之得於幽且遐者吾固不能知<lb/>
姑以吾之所及者爲子言可乎今夫山土之至髙者也<lb/>
自其一塊言之則塊亦山也海水之至深者也自其一<lb/>
漚言之則漚亦海也三百篇者崑崙也渤澥也漢魏李<lb/>
杜喬嶽也大川也崑崙喬嶽固不以一塊爲加損然一<lb/>
<pb n="KR4e0015_WYG_013-8a"/>
塊之助亦所不棄也渤澥大川固不以一漚爲餘欠然一<lb/>
漚之溢亦所不辭也塊反於土漚反於水雖不足爲髙深<lb/>
而謂無資於髙深焉不可也向使古人之詩極其髙深後<lb/>
人舉不足以得其一二則雖皆無作可也然則一篇之佳<lb/>
亦古人之一塊一句之善亦古人之一漚也吾觀彦芳之<lb/>
詩長篇得古意短律合近體殆有造於髙深者而集以<lb/>
塊漚名蓋卑以志崇淺以圖濬而心不自畫焉者也誰<lb/>
謂華髙企其齊而誰謂河廣一葦杭之積卑以爲髙滀<lb/>
<pb n="KR4e0015_WYG_013-8b"/>
淺以爲深吾於塊漚焉卜之矣彦芳謝曰非所及也然<lb/>
可朂吾怠請書集首以爲序<lb/>
　　梅隱詩序<lb/>
昔者吾宗和靖先生隱西湖之孤山環屋植梅吟嘯其<lb/>
中蓋託梅以隱者也宗人林文奎氏雅性好梅時執筆<lb/>
爲梅寫真心景前哲因以梅隱自號間謂余曰此吾一<lb/>
家言也子能爲我序所以廣余以未達之㫖乎哉復之<lb/>
曰和靖託梅以隱夫人能知也抑孰知梅爲花隱者君<lb/>
<pb n="KR4e0015_WYG_013-9a"/>
子寔取之以自况也菊芳老圃蘭秀深林謂之隱者可<lb/>
也然而未爲隱之至也梅其隱之至者歟菊蘭隱於秋<lb/>
而梅乃隱於冬當霜饕雪餮之餘羣卉搖落萬植委槁<lb/>
梅也秉其貞白孤芳獨潔卓然自見退不隱乎泉石荒<lb/>
寒之濵進不慕乎桃李紛華之場易曰天地閉賢人隱<lb/>
此梅得隱之時而於幽人貞士嘉遯之義爲有契其所<lb/>
取之也固宜然則託梅以隱未爲知梅之深者也知梅<lb/>
之善隱而與之俱隱則人與梅一矣雖然和靖之得於<lb/>
<pb n="KR4e0015_WYG_013-9b"/>
梅也以詩子之得於梅也以畫雖所得不同而所以得<lb/>
者則未始有間也香影一聨模寫入神膾炙人口子之<lb/>
慘澹經營模寫形似其得趣之深亦不减前人矣古人<lb/>
謂詩有聲畫畫爲無聲詩梅之隱也殆於詩畫而顯<lb/>
矣梅隱之號朱先生原道林先生清原常序而歌之而<lb/>
張公師䕫又圖之矣兵餘悉化去復徵予言予重違其<lb/>
請故既述其託隱於梅之意併以梅之善隱者廣其義<lb/>
焉<lb/>
<pb n="KR4e0015_WYG_013-10a"/>
　　夏指揮遊赤松觀詩序<lb/>
赤松觀者金華洞天之絶勝也昔上駐蹕是州以其地<lb/>
爲淛東要郡命夏侯仲毅鎮臨其所侯靜中而寛外又<lb/>
以無事遂得放情山水間每遇佳時勝日良賔清友必<lb/>
遊赤松遊必有作人能傳誦之洪武庚戌春與淛省鎮<lb/>
撫李君同游爲詩二首清婉流麗大夫士倚而歌之既<lb/>
成軸矣余被㫖以來得而讀之則作而曰皇上神武克<lb/>
綏四方以治道不專在是誕敷文德熙而洽之以武臣<lb/>
<pb n="KR4e0015_WYG_013-10b"/>
而詩書禮樂焉是務蓋有得乎德意之微矣思昔戎事<lb/>
方殷逺近警急雖山水之勝一登一眺有不遑及矧詠<lb/>
而紀之者乎古人謂政治得失詩可以觀讀侯之詩金<lb/>
華之治於是乎見矣故因其巻之成書此以爲序<lb/>
　　夏指揮春日倡和詩序<lb/>
輕裘緩帶羊叔子之在鎮也雅歌投壺祭征虜之在軍<lb/>
也孔子曰有武備必有文事予於指揮夏公而有徴於<lb/>
古矣公作鎮金華幕府多暇日與諸生游從講求忠國<lb/>
<pb n="KR4e0015_WYG_013-11a"/>
仁民之術既則觴詠以娛於獻酬交錯之頃而成賡倡<lb/>
迭和之篇太原籧君彦敬裒而爲巻徴予引其端予嘗<lb/>
觀古人之詩在盛際者其辭樂在衰世者其辭苦今朝<lb/>
廷清明海宇寧一如日之旦如時之春明良賡歌於内<lb/>
而治音逺播於外讀是詩者當於麟趾騶虞求之叔子<lb/>
征虜未足爲公期也<lb/>
　　白雲孤飛圖序<lb/>
孝子思親之心惟於登髙望逺之時爲最切蓋所履既<lb/>
<pb n="KR4e0015_WYG_013-11b"/>
高則所見益逺雖雲山千里如在目前其思念之切有<lb/>
非常時之可比者矣古人陟岵陟屺而瞻望父母良以<lb/>
此也唐狄梁公登太行山見白雲孤飛曰吾親舎其下<lb/>
悵望乆之夫雲之漠然若非人心之所存也其孤飛也<lb/>
未必下直於親舎也特以登髙望逺而思親之切故彷<lb/>
彿想像而若有見親舎之所在耳後世孝子行役在外<lb/>
違定省温凊之節不得展承顔養志之敬而無以少慰<lb/>
其孝思之心於是即望雲爲故實或爲圖或爲詩以寓<lb/>
<pb n="KR4e0015_WYG_013-12a"/>
其意于以見孝思者人心之所同初不以古今彼此而<lb/>
有間也噫雲雖無心而孝子則有心也雲之孤飛亦違<lb/>
顔之有似也狄公望雲於一時圖而詩之則非一日之<lb/>
可言矣豐城鄔烈翁氏純孝士也游宦汝蔡間母以老<lb/>
故弗獲迎養而思慕不置因命善畫者作白雲孤飛圖<lb/>
諸大夫士從而詠歌之來徴序余嘗令其邑知鄔君之<lb/>
孝稱於人人故序而不辭<lb/>
　　熊太古詩集序<lb/>
<pb n="KR4e0015_WYG_013-12b"/>
豫章熊先生太古以其詩之集二授弼一曰燹餘一曰<lb/>
熙真燹餘蓋兵後集失而僅記其舊作彚爲編熙真則<lb/>
先生嘗避兵龍虎山得道家丹經玉訣之學因寓興於<lb/>
冲虚髙逸之表者也弼讀終巻則嘆曰古音邈矣猶幸<lb/>
於先生之詩見之集中詩多五言燹餘巻端數十首真<lb/>
有漢魏作者家法熙真若干首綽乎晉人之風於景純<lb/>
之游仙子昻之感遇相頡頏後先者也夫四言肇於唐<lb/>
虞而盛於周五言昉於周之行露等篇而盛於漢魏晉<lb/>
<pb n="KR4e0015_WYG_013-13a"/>
宋七言權輿於張衡之四愁魏文之燕歌而大盛於李<lb/>
唐之世然漢魏以來五言七言皆古體也至唐則流於<lb/>
聲律而爲近體矣然則五言本三百篇而漢去古未逺<lb/>
作者固當以是爲準的也余嘗謂詩爲文之一而與文<lb/>
並立雖體製不同而同歸乎古文無古人之氣骨則不<lb/>
臻於雄渾奥雅之妙詩無古人之音節則徒爲穠纎靡<lb/>
麗而無温厚平易之懿矣詩體與世變相乘必光嶽氣<lb/>
完然後可以復古周漢之世氣之完也氣完則音完然<lb/>
<pb n="KR4e0015_WYG_013-13b"/>
後可爲治世之音燹餘之詩作於元之盛時熙真之作<lb/>
雖當變故而寔我皇明開一統之初也氣完音完宜其<lb/>
詩之渾和雅厚無愧古之作者詩不可必世之傳而世<lb/>
不能不傳余於先生之詩有以必其傳而世之傳之有<lb/>
不容遂已者矣故因先生自號合名其集曰巢雲而書<lb/>
此於巻端<lb/>
　　琴隱軒序<lb/>
古之隱者不暇擇其地惟即所處而樂其常焉若尹之<lb/>
<pb n="KR4e0015_WYG_013-14a"/>
於耕傅之於築吕之於屠釣百里奚寗戚之於飯牛君<lb/>
平隱於卜子陵隱於山孺子隱於市伯倫隱於酒君復<lb/>
隱於梅夫暇擇所隱哉身之所處樂之所在也後世若<lb/>
伯牙之儔蓋善琴者也其志在髙山流水子期知之子<lb/>
期死而伯牙遂破其琴噫琴趣得於己知不知在人何<lb/>
至於破琴乎吾惟自知吾趣不求人之知而與琴俱隱<lb/>
可也胡君朝輔雅志好琴嘗蓄琴一張於書軒之内閒<lb/>
居獨處或鼓一再行以自適趣初不求人之知也因自<lb/>
<pb n="KR4e0015_WYG_013-14b"/>
書琴隱於軒之前楹請予説之夫君子之道惟自修於<lb/>
内而不計於外故視内者重則視外者輕而凡用舎窮<lb/>
達無所徃而不自得伊吕之徒固皆以此自樂其樂也<lb/>
下數子者亦豈能外是以爲心哉琴有道之器也朝輔<lb/>
而知好之固足以見其性情之正矣自知其趣其厚己<lb/>
者歟不求人知其薄人者歟君曰昔陶潛琴無絃豈有<lb/>
望於知音者哉吾將以陶爲師故以琴爲隱也朝輔文<lb/>
定公裔孫常用薦爲校官今以親老授徒爲養無復仕<lb/>
<pb n="KR4e0015_WYG_013-15a"/>
進意人多其行云<lb/>
　　望雲軒詩序<lb/>
昔者狄梁公仁傑登太行見白雲孤飛曰吾親舎其下<lb/>
悵望乆之雲移乃去後世孝子行役宦遊於外思慕其<lb/>
親率以望雲爲故實而名其僑居之舎夫亦寓其思親<lb/>
之切有不能自己者爾然余嘗謂望雲而指親舎則所<lb/>
望猶不甚逺若親在數千里外而亦以望雲爲言則其<lb/>
情尤可悲矣予聞狄公懐人也於太行爲近故雲在望<lb/>
<pb n="KR4e0015_WYG_013-15b"/>
而親舎亦在望蓋目在雲而心則親也心之所思深則<lb/>
目之所望逺而况於近乎秦川張君與賢謂弼曰某來<lb/>
京師將及十寒暑而親老在堂弗獲一歸省每登鍾山<lb/>
望孤雲則吾親舎瞭然心目間信乎古人先得我心之<lb/>
同然也因名吾僑軒曰望雲庶㡬目焉少慰吾心焉耳<lb/>
朝之大夫士有知予心者咸爲詩而歌之先生幸序其<lb/>
端嗟夫秦川去京師僅數百里子之望秦川之雲亦猶<lb/>
狄公望懐州之雲也雖未得奉晨昏候温凊而音問之<lb/>
<pb n="KR4e0015_WYG_013-16a"/>
易達甘㫖之可致視親舎之逺者其於夢雲之頃心思<lb/>
之切又當何如也其心旌之搖搖者盖將與雲俱徃矣<lb/>
與賢之望雲豈非同是心哉與賢盛名方起異日躋膴<lb/>
仕食厚禄輕輿迎養日在親側以怡以愉至是則雲不<lb/>
必望軒不必名詩不必作可也<lb/>
　<lb/>
　<lb/>
　<lb/>
<pb n="KR4e0015_WYG_013-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻十三<lb/>
</p>
<p>
</p>
  </div>
</body>
</text>
</TEI>
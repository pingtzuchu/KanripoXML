<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻十六</head> <lb/>
    <p>
<pb n="KR4e0015_WYG_016-1a"/>
欽定四庫全書<lb/>
　林登州集巻十六<lb/>
　　　　　　　　　　　　　明　林弼　撰<lb/>
　記<lb/>
　　南圃記<lb/>
距漳南五十里有水曰南溪溪之傍地曠肥沃皆稻田<lb/>
也稍依山則爲圃種菜麥萟蔬茹𤓰菓之所植圃之利<lb/>
居農之十二三焉友人蔡君宗禮居於是而不能圃日<lb/>
<pb n="KR4e0015_WYG_016-1b"/>
與圃者游有荷鋤而斸者君亦效而斸之有抱甕而灌<lb/>
者君亦效而灌之乆覺圃之可樂也因自號曰南圃既<lb/>
而用薦來京師授筠連尹簿書期㑹之煩徴需牒訴之<lb/>
勞其心固未嘗一日清且燕也而南圃之思徃來于懐<lb/>
數數焉不能忘因請予言記之昔聖人以不如老圃答<lb/>
樊須之問盖恐其局小人之陋而不知大人之事也然<lb/>
隱約之士若漢隂丈人陶靖節之儔皆托於力圃以寓<lb/>
其棲遲偃息之樂其心之所存盖有在於抱甕荷鋤之<lb/>
<pb n="KR4e0015_WYG_016-2a"/>
外者焉賢者之隱處也其時不可爲故潔其身而去之<lb/>
方今主聖臣良旁求俊彦以熙治功雖巖栖野處之士<lb/>
莫不奮勵踴躍爲明時出思有設施自見於世奚隱士<lb/>
足云哉予聞筠連民雜居夷獠吏胥時侵漁之君招<graphic n="KR1880" url="https://raw.githubusercontent.com/kanripo/KR-Gaiji/master/images/KR1880.png" mimeType="image/png"/>
安集教之以禮夷皆感服趨役邑田多荒君詢其繇曰<lb/>
舊有堰滀水以灌田今堰廢故田荒君以義倡之率先<lb/>
邑民築石爲堰數日而成連嵗大稔凡所營辦進民計<lb/>
之正數之外不餘科一錢民皆信服夫禮以化之義以<lb/>
<pb n="KR4e0015_WYG_016-2b"/>
服之信以孚之三者皆大人之事而君能行之較石隱<lb/>
之徒自别他日年及休致退居田里南圃之間蘆菔生<lb/>
兒而芥有孫余來溪上尚能效何曽同子一飽也<lb/>
　　介菴記<lb/>
廣信徐君彦明隱處田野恬淡自樂於紛華寵利無所<lb/>
嗜好交游不雜取予不茍因自號介菴以見志其壻胡<lb/>
彦榮入爲中書請予記之予謂介之義有二曰貞介則<lb/>
有堅確之意曰亷介則有分辨之意然必守於已者致<lb/>
<pb n="KR4e0015_WYG_016-3a"/>
其堅確然後接於物者知所分辨蓋合内外之道也在<lb/>
豫之六二曰介于石當上下豫樂之時能以中正自守<lb/>
其介如石則所守之堅確者也孟氏論栁下惠不以三<lb/>
公易其介蓋言其和而不流故遺佚不怨阨窮不憫則<lb/>
所取之分辨者也徐君隱居自樂不慕華寵其貞介者<lb/>
與不雜交游不苟取予其亷介者與予聞彦榮之始來<lb/>
京師也徐君送之郊戒之曰凡爲仕者必亷以律己敬<lb/>
以慎事恪恭乃職而無慕乎外庶不辱身不辱里邑聞<lb/>
<pb n="KR4e0015_WYG_016-3b"/>
其言者莫不感嘆以爲有得於貞介亷介之㫖故以是<lb/>
而訓其壻昔樂廣人稱其冰清其壻衛玠人稱其玉潤<lb/>
彦榮能以徐君之言而實踐之則冰翁玉壻將再睹于<lb/>
今日矣書此言以爲記或得介菴之實乎<lb/>
　　嬾雲居記<lb/>
金華柴義方言於弼曰某性緩而懶嘗築居永康白雲<lb/>
山中朝焉夕焉獨坐一室靜觀白雲無心出岫悠悠揚<lb/>
揚相娛而相忘因自謂雲之懶亦猶予之懶也遂以懶<lb/>
<pb n="KR4e0015_WYG_016-4a"/>
雲生自號人因于室者也人以是名室能外此乎遂名<lb/>
吾室曰懶雲居室有古琴一張時出而撫之悠揚之音<lb/>
猶雲之態也室以是名物又能自外乎併名吾琴曰懶<lb/>
雲琴子能爲記之否予曰否否弼聞知者不凝滯於物<lb/>
子何以子之懶而名雲以懶并以名爾室與琴耶豈栁<lb/>
子以愚自命而遂以愚其溪愚其谷者耶夫雲之未出<lb/>
固懶矣及其既出則未嘗懶也琴之未動固懶矣及其<lb/>
既動亦非懶也且子昔之居是室也固可以懶爲習今<lb/>
<pb n="KR4e0015_WYG_016-4b"/>
出而仕矣雲蒸龍變㑹際其時茍故態未除不幾於怠<lb/>
以廢事乎緩以失機乎弛而不知所以張乎義方曰不<lb/>
然夫雲巻舒有時而出處無心吾雖以懶累雲而不敢<lb/>
終累於雲也雲既不累豈吾居吾琴之遂累乎弼曰有<lb/>
㫖哉義方殆不競於世而亦不忘於世者也子其從雲<lb/>
爲雨以成澤物之功然後退居而室以自安撫而琴以<lb/>
自樂雖終於懶可也義方笑曰吾志也請書子言以爲<lb/>
記<lb/>
<pb n="KR4e0015_WYG_016-5a"/>
　　筠軒記<lb/>
竹可比德故君子多愛之自詩人托淇澳之竹以美衛<lb/>
武公後世脩德之士慕而效之其亦景行前哲之盛心<lb/>
乎即竹而論之其心虚類君子之謙不自滿者焉其節<lb/>
直類君子之守不自失者焉其色蒼而不改類君子之<lb/>
有常不爲流俗所移者焉宜夫脩德之士有取於此也<lb/>
姑蘇顧氏清修士也爲中書掾即寓舎闢小軒種竹數<lb/>
十竿退則閉户清坐與竹相對怡然無塵慮之内縈也<lb/>
<pb n="KR4e0015_WYG_016-5b"/>
因以筠名其軒間請予記之夫古人之所愛者亦多矣<lb/>
蘭愛於屈蓋自况其清也菊愛於陶蓋自况其逸也蓮<lb/>
愛於周蓋自况其潔也晉世好竹者多有竹林之賢焉<lb/>
有竹溪之逸焉宋蘇長公嘗作緑筠軒歌予聞筠者竹<lb/>
之堅者也顧氏清修自持業比德於竹其尚堅乃操以<lb/>
無愧於竹之筠窮而益工老而益壯即衛武公何多讓<lb/>
焉遂書此以爲記<lb/>
　　嘉慶堂記<lb/>
<pb n="KR4e0015_WYG_016-6a"/>
顧氏爲崑山望族植善樹德凡數世矣本蕃條茂流慶<lb/>
後人今户部尚書元禮君起家為名法從二親年未及<lb/>
六袠兩以推恩錫封朝之公卿榮之因名其堂曰嘉慶<lb/>
君請余言爲之記夫高堂具慶固人子之所深願致身<lb/>
津要晉錫絲綸亦人之所同欲而有不可必得者盖皆<lb/>
係於天而非人之所能爲也今顧氏兩俱無憾則其爲<lb/>
嘉慶也孰有過於此哉夫慶有本善與德之所致也顧<lb/>
氏自其曽大父以來周人之急人有所欲必委曲成之<lb/>
<pb n="KR4e0015_WYG_016-6b"/>
大父及父皆隱約田里間至君而益昌以大蓋食祖父<lb/>
之報如持劵取償天之福善人者果不可必歟深耕穊<lb/>
種則豐穰可卜一樹而一穫者也植善樹德則昌大可<lb/>
期一樹而百穫者也予聞君嘗以出使發同事之奸上<lb/>
結主知遂䝉寵擢盖其心正其氣充有確乎不可㧞者<lb/>
故雖蹔以故去而簡在帝心起貳地官而陞今官嘉慶<lb/>
之來夫豈無自而然哉嗟乎慶非一端也父母俱存則<lb/>
曰具慶積善全昌則曰餘慶君年方富已踐華要具慶<lb/>
<pb n="KR4e0015_WYG_016-7a"/>
榮于今而餘慶衍于後他日大用於朝疏封祖曽其爲<lb/>
嘉慶又當何如也<lb/>
　　蒼碧軒記<lb/>
漢徐髙士後人永愚甫居東湖之北偏嘗即隙地闢軒<lb/>
數椽引水爲池植竹爲林清意逌然若出塵外因顔之<lb/>
曰蒼碧蓋取水竹之在目者子漢竒孫景南讀書軒中<lb/>
又再世矣他日景南語予曰吾祖生值盛際所與游者<lb/>
皆海内賢士大夫固未嘗屑屑於考槃也而軒以是名<lb/>
<pb n="KR4e0015_WYG_016-7b"/>
其必有以也夫敢質諸子予曰水有源竹有本祖之義<lb/>
也予固知若祖之所慕尚者也東京多節義之士而炳<lb/>
㡬識勢脱然於利害得喪之外則亦有髙士焉其清而<lb/>
不汚堅而不屈非水與竹不足以喻之也吾意永愚之<lb/>
居其軒也覩夫竹之蒼也則生芻一束徴辟不赴其節<lb/>
之堅者於是而可想矣覩夫水之碧也則獨寐寤歌處<lb/>
脂不潤其操之清者於是而可想矣夫必有所慕而後<lb/>
有所尚所慕者人所尚者物是軒之名而豈茍哉抑予<lb/>
<pb n="KR4e0015_WYG_016-8a"/>
聞景南以才諝薦于朝竟以親老辭歸軒之水竹睠然<lb/>
不忘可謂能繼前人之志而無忝髙士之稱矣濬家澤<lb/>
之逺揚祖風之長安知是軒不與孺子之亭嫓美乎軒<lb/>
中多古書及近代諸老雄文名墨不悉録云<lb/>
　　九疊山房記<lb/>
九疊山房者松江髙君明德養親讀書之所也松江水<lb/>
國得山則勝概集焉九疊距郡十里許峰巒秀㧞溪谷<lb/>
深窈泉甘而土肥明德築居其下中為堂以奉二親旁<lb/>
<pb n="KR4e0015_WYG_016-8b"/>
闢地為軒山色葱蘢攬竒挹爽常在几席君與弟衍養<lb/>
親之暇則游心典籍羣經諸子積架盈箱客至則相與<lb/>
論難商確深理奥義必求其至而後己或日昃未食夜<lb/>
分不寐蓋其志篤其力勤故其學以成也吏部知其賢<lb/>
擢為曹掾明德以温凊之久曠也山房之思徃來于懐<lb/>
而時寓意於詩文間考功主事張君談修因爲篆書四<lb/>
大字復徴予言記之噫世之人孰不知事親也而竭其<lb/>
力以致養者鮮矣孰不知讀書也而肆其力以窮理者<lb/>
<pb n="KR4e0015_WYG_016-9a"/>
鮮矣致養之未至未足爲能孝者也窮理之未至未足<lb/>
爲知道者也明德致孝於親而勉學於己蓋得聖人餘<lb/>
力學文之意而知本末之分矣君盛名方起以所藴之<lb/>
學而達於設施其光明俊偉之業必有可卜於後者語<lb/>
曰顯親揚名孝之大也九疊之山將藉子生色毋徒爲<lb/>
山房惓惓之思矣<lb/>
　　燕壘齋記<lb/>
上古多巢居故有以橧巢爲氏者人而巢居與物奚相<lb/>
<pb n="KR4e0015_WYG_016-9b"/>
逺哉鳥之巢於木者衆矣惟燕雀則於人之屋雀則瓦<lb/>
隙取枯草墜羽藉以爲巢燕則銜泥爲壘於楣梲之間<lb/>
拮据卒瘏累日而成猶之人也既勤垣墉而塗塈茨無<lb/>
論其大小廣狹唯求其安焉然則人之居猶燕之壘也<lb/>
四明莊君九疇善學工文辭而以清介自持不累於物<lb/>
名其所居之齋曰燕壘請予記之蓋君嘗謫居濠上築<lb/>
小室爲墅而以燕壘名之既而起爲咸陽令居官舎中<lb/>
堂髙而室奥簾崇而廡逺則又曰容膝易安亦奚異於<lb/>
<pb n="KR4e0015_WYG_016-10a"/>
向之燕壘哉夫人唯苦於豐約之過計也茍爲不計則<lb/>
雖蓽門圭竇不爲卑也華堂廣厦不爲髙也繩樞甕牖<lb/>
不以爲樸雕梁畫棟不以爲侈何者其志不以是而移<lb/>
也燕處於華屋而泥壘不易焉豈以富貴而移貧賤之<lb/>
心哉世固有王公之貴晉楚之富穹然其居煥然其廬<lb/>
偃然自以爲安也一旦富貴之窮人已去而燕獨歸則<lb/>
曽燕之不若也豈不重可感耶莊君之居以燕壘名不<lb/>
以彼此而易其心亦可謂達矣夫燕春來而秋去有類<lb/>
<pb n="KR4e0015_WYG_016-10b"/>
於知時者焉雖近於人而不䙝於人有類於知敬者焉<lb/>
君豈有取於是耶知時而敬則斯壘之安將無適而不<lb/>
可也<lb/>
　　夀萱堂記<lb/>
雲間周氏伯謙與弟伯讓事母夫人王氏孝左右承顔<lb/>
必得其歡嵗戊戌夏母感疾五日不食醫巫罔功伯謙<lb/>
憂懼不知所出乃夜禱於天割臂肉置粥中以食母疾<lb/>
尋愈既而伯謙出任京師伯讓獨侍養于家癸丑之夏<lb/>
<pb n="KR4e0015_WYG_016-11a"/>
母感暑不食者七日疾轉劇伯讓籲天懸燈于身燃之<lb/>
頃之母疾亦瘥今母年八十餘既夀且康因名所居之<lb/>
堂曰夀萱堂他日君謂弼曰子幸記之余惟孝子之事<lb/>
親猶忠臣之事君也君有難則臣致其身以赴之義固<lb/>
應耳親疾既殆子徬徨無措茍可以療其疾雖髮膚豈<lb/>
愛焉蓋子之身即親之身也以吾親之身而事吾親其<lb/>
孝念之發惻怛懇至宜其感格天心而親夀以延也遡<lb/>
伯謙之禱今二十有二年伯讓之禱亦七年矣以二子<lb/>
<pb n="KR4e0015_WYG_016-11b"/>
之身而益母二紀之夀過此以徃將及期頥而未艾也<lb/>
天之福善人豈不彰彰哉余聞萱佩之宜男有母之義<lb/>
焉食之忘憂有樂之義焉故樹萱於北堂而朝夕致培<lb/>
植之力猶事親於髙堂而晨昏謹定省之節也周氏伯<lb/>
仲競爽孝養如一母也亦可以樂而忘憂矣余雖未獲<lb/>
升堂拜母竊慕君之孝感聞於逺近故爲述其事而記<lb/>
之以勵天下之爲子者伯謙名某今爲吏部郎中朝著<lb/>
有稱云<lb/>
<pb n="KR4e0015_WYG_016-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0015_WYG_016-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　林登州集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>林登州集巻六</head> <lb/>
    <p>
<pb n="KR4e0015_WYG_006-1a"/>
欽定四庫全書<lb/>
　林登州集巻六<lb/>
　　　　　　　　　　　　　明　林弼　撰<lb/>
　七言律<lb/>
　　贈謝元初秋山高隠圖<lb/>
漫遊晚嵗厭紅塵歸去秋山看白雲煮石呼童供鶴料<lb/>
寫經留客換鵝羣鑱收林藥西風老火養爐丹靜夜分<lb/>
二十四橋多月色玉簫還許世人聞<lb/>
<pb n="KR4e0015_WYG_006-1b"/>
　　題嚴州陳氏㑹慶堂<lb/>
堂名㑹慶意何如四世公孫此共居松桂蒼顔凌雪霰<lb/>
芝蘭玉樹秀堦除彩衣稱夀盈尊酒緗帙懸籖滿架書<lb/>
千載君家遺澤在一江春水遶桐廬<lb/>
　　贈公恒歸天台<lb/>
紫薇省外姓名香白鷺洲前别意長祖餞謾勞冠盖集<lb/>
賦歸莫待菊松荒攜尊與客行花逕采藥逢仙坐石床<lb/>
軒冕浮榮成底事從君分種水雲莊<lb/>
<pb n="KR4e0015_WYG_006-2a"/>
　　梅溪詩為蔡宗𤣥賦<lb/>
溪上寒梅雪作花溪前流水玉無瑕意行東郭先生履<lb/>
來訪西湖處士家煖入孤根春映帶清涵瘦影月横斜<lb/>
何時攜取芝山酒共載賔朋泛釣槎<lb/>
　　陳子高之永新丞<lb/>
浙右才名陳子高㡬年給事滯銓曹五花誥上墨猶濕<lb/>
百尺樓頭詩更豪縣郭春晴山入座江湍夜漲水盈篙<lb/>
知君自有剸繁術訟牒何愁事若毛<lb/>
<pb n="KR4e0015_WYG_006-2b"/>
　　安溪劉令復任<lb/>
楊栁條青漸長芽刺桐葉緑已先花河橋送客春將半<lb/>
山縣休衙日未斜政蹟行書循吏傳歡聲重動野人家<lb/>
多情石筍江頭月載酒何時共釣槎<lb/>
　　送聶克敬歸省<lb/>
待宦三年客帝鄉違顔千里念親堂朱樓翠閣天光近<lb/>
碧嶂清光野望長汀館春深官栁暗橋門雨過穉芹香<lb/>
懸知調膳多餘暇松下看書坐石牀<lb/>
<pb n="KR4e0015_WYG_006-3a"/>
　　題方壺王維詩意圖<lb/>
能詩羽客方壺子解冩高人王右丞幽興不隨流水盡<lb/>
閒心長伴白雲層空林積雨迷苔逕細浪生風失石稜<lb/>
坐對畫圖懐别業南山千仞碧崚嶒<lb/>
　　題鄧氏澗亭<lb/>
澗濵亭子有餘清盡日泉流遶舎鳴雨檻維舟投釣餌<lb/>
風窻拂几汎琴聲沙頭白鳥尋常見石角蒼苔取次生<lb/>
最憶考槃真樂趣浩歌一曲濯塵纓<lb/>
<pb n="KR4e0015_WYG_006-3b"/>
　　李教授之臨江<lb/>
鄰邑豐城曾製錦清江碧嶂慣維舟送君千里敭文教<lb/>
老我三年憶舊逰酒釀黄精雲外洞詩題清竹水邊樓<lb/>
前修范杜遺風在從此西邦化魯鄒<lb/>
　　胡氏讀書樓<lb/>
胡氏書樓建水濵讀書樓上念先人牙籖萬巻痕誰觸<lb/>
手澤百年跡尚新風前闌檻芸香滿雨後庭階草帶勻<lb/>
三復蓼莪應灑淚孤雲漠漠水粼粼<lb/>
<pb n="KR4e0015_WYG_006-4a"/>
　　橋市樓<lb/>
八年兩度使炎方萬里關河兩鬢霜逺賜璽書隨趙尉<lb/>
重題詩句笑劉郎伏波臺上風烟古如月江前草樹荒<lb/>
屈指西風明日到官船歸去又新涼<lb/>
　　次張敬修雪中趨朝<lb/>
春雪漫空竹樹低紫騮愁濕錦幛泥光騰玉殿迷銀燭<lb/>
凍合金橋失絳霓已擬典衣沽臘酒何如擁被聽晨雞<lb/>
東風先到溝前栁無數寒條拂水齊<lb/>
<pb n="KR4e0015_WYG_006-4b"/>
　　權氏寓思樓<lb/>
先壠星源已草萊高樓極目楚天開無窮山色連雲起<lb/>
不盡江聲送月來遺愛百年存舊樹豐碑十丈滿荒苔<lb/>
聞孫還肯興堂構落日登臨不用哀<lb/>
　　送侯同知之漳州<hi>有引</hi>
　洪武十一年春有旨凡在有司率舉賢良一人予友<lb/>
　日新氏丞鄜之鹿川知侯君其之賢貢于天官遂擢<lb/>
　漳郡同守夫國家任官惟賢是用有司承命惟賢是<lb/>
<pb n="KR4e0015_WYG_006-5a"/>
　舉蔣君之舉有得人之名同守之任有稱職之賢吾<lb/>
　邦得守為疲民之幸弼也有三喜焉故為序而詩之<lb/>
郡丞新命下金鑾雨化隨車衆所歡邊戶近開鹽課少<lb/>
上胥應放役程寛雲生栁渚風聲動霜入梅花月色寒<lb/>
十載未歸頭已白為君中夜一彈冠<lb/>
　　送鄭景賢邑教歸金華葬母<lb/>
故人别我金華去嵗晏天寒江水氷二弟已膺烏府薦<lb/>
一官喜自鱣堂升洞門繫馬花如海山館開尊酒若澠<lb/>
<pb n="KR4e0015_WYG_006-5b"/>
自愧麥舟無逺恵佳城為想碧崚嶒<lb/>
　　倚李伯康使君韻<lb/>
鐵甕城南飛羽檄錢塘江上趣琴裝梅花有句留山驛<lb/>
薏苡無珠出海鄉飯白鄰僧供火米蠣肥溪友薦霜房<lb/>
歸來細說閭閻事月滿薇垣夜正長<lb/>
　　海上<lb/>
水天空濶浩無津物外神逰夢裏身晚望每嫌山色逺<lb/>
夜聽已厭浪聲頻仙槎路熟星河使戎馬憂深嶺海臣<lb/>
<pb n="KR4e0015_WYG_006-6a"/>
思獻江都二三䇿漢庭埀意驗天人<lb/>
　　呈克明縣尉<lb/>
長帆破浪出南溟天際成山一髮青上國重來觀壯麗<lb/>
東州近喜洗羶腥儒冠未際風雲㑹神劍常衝牛斗星<lb/>
尊酒宜春樓上月也勝細雨夜然燈<lb/>
　　次韻王克明三首<lb/>
經國于今賴海漕况供玉食敢辭勞九重天闕連三島<lb/>
萬斛風舟等一毫楚客多愁飛石燕秦皇無計叱金鼇<lb/>
<pb n="KR4e0015_WYG_006-6b"/>
何如太白清狂態醉臥江中宫錦袍<lb/>
　　其二<lb/>
江嶺孤臣抱寸忠風雷何日起潛蹤海連遼碣八千里<lb/>
山隔燕雲百萬重近喜金灘湧鸂鶒舊聞緑水泛芙蓉<lb/>
自慚㸃額桃花浪每羨神魚作應龍<lb/>
　　其三<lb/>
共泛滄溟不共船風檣浪楫若追攀篷牕相憶又今雨<lb/>
柁屋同看非故山身世已如逰物外氛塵只合出人間<lb/>
<pb n="KR4e0015_WYG_006-7a"/>
維梢活水知何日買酒燒魚一破顔<lb/>
　　予遊武夷道經三山買舟西禪浦值晚雨投宿山<lb/>
　　　寺中寺僧杞巗義剛曲相欵接因書此詩以證<lb/>
　　　後㑹<lb/>
江雨蕭疎山日隂蹇驢有客入禪林老僧能叙三生話<lb/>
逰子空悲千里心野鳥啼來山竹裂洞龍飛去水雲深<lb/>
多情九曲溪頭月何夜相從抱玉琴<lb/>
　　贈杜明之入京<lb/>
<pb n="KR4e0015_WYG_006-7b"/>
阿父清名聖主聞佳兒氣岸復超羣玉堂久索歸山槀<lb/>
畫省重稽涉海文馬飲盧溝秋水滿帆開碣石暮雲分<lb/>
故人天上能青眼謾説邊籌可䇿勲<lb/>
　　次達子升清明感懐韻<lb/>
暫停不停風撼樹欲收未收雨閣花一百五日寒食節<lb/>
二千餘里逰子家朱雀橋邊少語燕黄鶴樓下多鳴鴉<lb/>
人生有酒莫滴土無錢且向西鄰賖<lb/>
　　次馬編修奉别韻<lb/>
<pb n="KR4e0015_WYG_006-8a"/>
送客東城春又半暖雲收雨散輕隂一江流水傷南浦<lb/>
千樹啼鶯憶上林錦里烟塵詩句好鑑湖風月酒盃深<lb/>
玉堂歸去多清興好對鼇峰整舊琴<lb/>
　　題方漳浦自述詩後<lb/>
弓劍間關虎穴危雲霄浩蕩鶚書飛禁門㡬聽晨鐘入<lb/>
鄉邑爭看晝錦歸春草青邊鹿茸長秋橙黄後蟹螯肥<lb/>
男兒老大功須立晚歳漁樵願未違<lb/>
　　畣越僧津斷橋<lb/>
<pb n="KR4e0015_WYG_006-8b"/>
禮遍名山未肯迴乘蘆又度栁江來烟霞直欲窮幽趣<lb/>
梁棟從教棄散材詩骨寒林千嵗鶴道心流水一枝梅<lb/>
憑師問訊維摩病飛錫行應上五臺<lb/>
　　奉次徐梅所知司謁龍江精舎之作<lb/>
臨漳自昔號淳厖天遣明公莅此邦幸有清尊開北海<lb/>
豈無涸轍待西江紅依幙府才應屈白戰詩壇氣未降<lb/>
珍重龍門振遺響洪鐘從此莫㣲撞<lb/>
　　用韻述懐<lb/>
<pb n="KR4e0015_WYG_006-9a"/>
有客丹心一寸孤都忘身世在江湖十年澤國多戎壘<lb/>
萬里雲霄渺壯圗夜雪蕭齋紅榾柮秋風楚畹緑蘼蕪<lb/>
杜陵老大長憂國謾歎乾坤一腐儒<lb/>
　　次林茶溪經歴韻<lb/>
員嶠層層聳翠峰碧雲片片擁丹宫客來欲問飛騰術<lb/>
仙去應叅造化功天上風雷雙劍底人間日月一壺中<lb/>
共看靈雨農郊足已卜今年歳事豐<lb/>
　　再次林茶溪經歴韻奉姚省吾博士<lb/>
<pb n="KR4e0015_WYG_006-9b"/>
笑解腰間老太阿半生事業總虛過歸來元亮存三逕<lb/>
安樂堯夫有一窩濁酒盈缸春可漉清詩滿袖夜猶哦<lb/>
東風似勸山翁醉吹落花前白鷺簔<lb/>
　　贈新溪金如山<lb/>
劍江西畔老耆英眉夀將逢八秩齡車裹蒲輪當有召<lb/>
琴彈花縣毎能聽志崇天爵頭如雪世問滄田眼似星<lb/>
毫末不藏心地直時煩矍鑠到公庭<lb/>
　　題江山萬里圖<lb/>
<pb n="KR4e0015_WYG_006-10a"/>
我愛錢塘輒醉翁江山萬里在胸中應憐逺道頭先白<lb/>
却冩新圗思不窮鸚鵡洲前春草暗鳯凰臺上暮雲空<lb/>
登樓莫遣悲王粲天外鄉關咫尺同<lb/>
　　題張櫟里為曹景溫畫雲山圗<lb/>
十年蹤跡在塵埃每見雲山笑口開萬壑晴隂連竹樹<lb/>
一天秋色入樓臺畫圖此日勤持贈茅屋何時隠去來<lb/>
惆悵無因尋舊侣桃花流水似天台<lb/>
　　送酒一壺與張櫟里<lb/>
<pb n="KR4e0015_WYG_006-10b"/>
臘醅新熟泛霞紅持慰山中輒醉翁須信㣲醺真樂在<lb/>
也知少飲衆歡同梅花紙帳春生夢榾柮齋爐雪滿篷<lb/>
無限衡門攜幼意菊松三逕老秋風<lb/>
　　金陵贈友人<lb/>
玉帛徴賢出草萊孝亷船向北風開縱然車馬爭馳逐<lb/>
何似田園歸去來菽水堂前衣戱綵雞豚社裏酒盈杯<lb/>
白頭誰念思鄉客强寫新詩對鳯臺<lb/>
　　鐵柱<lb/>
<pb n="KR4e0015_WYG_006-11a"/>
仙翁騎鶴上天去一柱千年屹未傾鐵色不隨<hi>闕</hi>
　　　　大江平蜃樓縹緲烟沈浦龍劍凄凉月滿城<lb/>
九鼎鑄金魑魅遁後來誰繼禹功成<lb/>
　　贑州<lb/>
贑州驛下艤輕舠芳杜幽蘭滿近臯水合雙溪飛駕濶<lb/>
城依列嶂畫樓高百年中土歸圖籍萬里南天振羽毛<lb/>
吟眺未䦨還解纜凉風細浪晚颾颾<lb/>
　　南安道原書院<lb/>
<pb n="KR4e0015_WYG_006-11b"/>
道原洙泗接濂溪一脈曽分横浦西爼豆百年存舊典<lb/>
圖書數巻破羣迷池蓮晚色紅衣淨庭草春香翠帶齊<lb/>
我亦沿流伊洛者㡬回極目楚天低<lb/>
　　庾嶺<lb/>
石稜左右山將合澗響東西水自分通道人思唐宰相<lb/>
提兵誰識漢將軍滿林梅熟黄埀雨夾道松高翠拂雲<lb/>
嶺徼秖今畿甸似逺人敢憚往來勤<lb/>
　　清逺峽飛來寺<lb/>
<pb n="KR4e0015_WYG_006-12a"/>
清逺峽前暫維楫飛來寺裏己張燈兩崕雲起晴如雨<lb/>
一水風生夏欲氷文犀贔屭失金鎖鐵鳯翺翔低玉繩<lb/>
帝子軒轅不可問聊題詩句記吾曽<lb/>
　　贈通事官阮勲<lb/>
落魄安南老象胥曽隨京使覲皇居青衫小職羣公後<lb/>
白髪高堂九秩餘甘㫖毎愁官俸薄奔趨漸覺世情疎<lb/>
興賢有詔來南服燈火新凉課子書<lb/>
　　次蕭文煥教授韻<lb/>
<pb n="KR4e0015_WYG_006-12b"/>
聖主龍興大有為乾坤此日摠清夷南郊多士聽新詔<lb/>
東魯諸生習舊儀海角亭前休對酒岳陽樓上好題詩<lb/>
西風一葉梧江櫂千里懐人入夢思<lb/>
　　答莫季龍<lb/>
羨子乘槎南海上逺從牛女問天津殊方入貢梯航舊<lb/>
上國歸來冠盖新雒粤文風興此日雞林詩價重行人<lb/>
懸知江路頻維楫處處疎梅破小春<lb/>
　　鄭節婦<lb/>
<pb n="KR4e0015_WYG_006-13a"/>
仙舟不返淚河枯誓死持家為報夫牀下問姑晨饌具<lb/>
機傍課子夜燈孤門依慈竹金書掲庭列崇蘭綵服趨<lb/>
太史行編貞節傳清風千載滿三衢<lb/>
　　廣州江亭次熙陽太史韻<lb/>
不斫蟠桃駕大杠謾移蘭櫂泛蒼江山光入野連桑海<lb/>
水影浮雲上竹窻幻枕何人尋舊夢洞簫有客換新腔<lb/>
蒼茫詠罷成長嘯天外飛來白鳥雙<lb/>
　　謁張文獻公祠<lb/>
<pb n="KR4e0015_WYG_006-13b"/>
開元賢士張文獻落落長才際盛時滄海明珠知價重<lb/>
秋風白羽嘆恩衰兇徒已破生前膽鳥道何勞死後思<lb/>
半畆鄉祠金像在薦芳請誦八哀詩<lb/>
　　謁余襄公祠<lb/>
慶歴名臣余諫議堂堂正論出清班一封霜簡晨趨闕<lb/>
萬㸃風旗夜度關遺廟丹青近韶石故家文獻盛閩山<lb/>
錦袍紫槖光相射猶似當年上國還<lb/>
　　和韓南勝四首之二<lb/>
<pb n="KR4e0015_WYG_006-14a"/>
髙堂晝日坐鳴琴滿地棠梨散緑陰白雪陽春空下指<lb/>
青天明月是知心陶公避俗從沈醉杜老憂時更苦吟<lb/>
無限扁舟江上意洞簫嫋嫋有餘音<lb/>
　　其二<lb/>
落地男兒總弟兄一時傾盖若平生宦游老去應無意<lb/>
訪舊重來更有情野寺攜琴惟伴鶴溪堂丸藥忽聞鸎<lb/>
樂栽松桂林中讀安得從公一結盟<lb/>
　　南雄太守葉景龍政成入覲<lb/>
<pb n="KR4e0015_WYG_006-14b"/>
相逢江上繫蘭橈嵗晏天寒雪正飄駐目帝鄉紅日近<lb/>
關心親舎白雲遙梅花嶺外詩千首竹葉山中酒一瓢<lb/>
握手都門應有約清溪水滿緑楊橋<lb/>
　　雲石軒為葉彦實賦<lb/>
山骨崚嶒聳碧岑靜看古色氣蕭森竹邊雨過含㣲潤<lb/>
花底烟浮散細陰畫枕可人開醉眼晴軒留客伴清吟<lb/>
襄陽米老真癡絶一日書船駐水潯<lb/>
　　菊圃<lb/>
<pb n="KR4e0015_WYG_006-15a"/>
西風搖落送秋光野菊猶存老圃香瘦蘂清分蘭畹露<lb/>
寒枝低䕶槿籬霜忘憂且汎杯中物益夀應傳肘後方<lb/>
三徑歸來定何日芳鄰凖擬卜柴桑<lb/>
　　洪武十年再奉使安南還道經豐城留館驛父老<lb/>
　　　乞留題急筆賦此<lb/>
酡顔緑鬢映烏紗奉使安南去路賒金闕九天承紫誥<lb/>
銀河八月泛仙槎行裝秪有梅花擔載道寧無薏苡車<lb/>
揮翰玉堂知有待五雲深處聽宣麻<lb/>
<pb n="KR4e0015_WYG_006-15b"/>
　　辛亥正旦呈牛典簿王編修<hi>洪武四年是年春除豐城</hi>
客中兩度逢正旦江上相看感嵗華仙杖遥瞻丹鳯闕<lb/>
官船進泊白鷗沙雪消星石添春水日射香爐散曉霞<lb/>
却憶故園兄弟樂屠蘇酒對小梅花<lb/>
　<lb/>
　<lb/>
　<lb/>
　林登州集巻六<lb/>
</p>
<p>
</p>
  </div>
</body>
</text>
</TEI>
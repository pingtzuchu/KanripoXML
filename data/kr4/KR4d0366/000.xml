<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文信公集杜詩</head>
    <p>
<pb n="KR4d0366_WYG_000-1a"/>
欽定四庫全書　　　　　集部四<lb/>
　文信公集杜詩　　　　　别集類三<hi>宋</hi>
　　提要<lb/>
　　　　<hi>臣</hi>等謹按文信公集杜詩四巻一名文山詩<lb/>
　　　　史宋文天祥撰蓋被執赴燕後于獄中所作<lb/>
　　　　前有自序題嵗上章執徐月祝犁單閼日上<lb/>
　　　　章協洽案上章執徐為庚辰嵗當元世祖為<lb/>
　　　　至元十七年乃其赴燕之次年祝犁單閼為<lb/>
<pb n="KR4d0366_WYG_000-1b"/>
　　　　己夘之月上章協洽為庚未之日于干支紀<lb/>
　　　　次不合考是年正月癸夘朔二月内當有三<lb/>
　　　　庚日二未日必傳寫者有所錯互至以嵗陽<lb/>
　　　　嵗名紀日本于吳國山碑中日惟重光大淵<lb/>
　　　　獻語而併以紀月則獨見于此序又序後有<lb/>
　　　　跋稱壬午元日則天祥授命之嵗也詩凡二<lb/>
　　　　百篇皆五言二韻専集杜句而成每篇之首<lb/>
　　　　悉有標目次第而題下敘次時事于國家淪<lb/>
<pb n="KR4d0366_WYG_000-2a"/>
　　　　喪之由生平閲歴之境及忠臣義士之周旋<lb/>
　　　　患難者一一詳誌其實顛末粲然不愧詩史<lb/>
　　　　之目吳之振宋詩選徒以裁割巧言評之其<lb/>
　　　　所見抑亦末矣劉定之序稱原書序跋中有<lb/>
　　　　缺文指元之君臣宋之叛逆缺而不書今皆<lb/>
　　　　補之為白字又題姓某履善甫者即指南集<lb/>
　　　　中所謂越蠡改陶朱之意按今本序跋並無<lb/>
　　　　缺字蓋即定之所補而履善甫上已署天祥<lb/>
<pb n="KR4d0366_WYG_000-2b"/>
　　　　之名則不知何人増入又定之稱分為四巻<lb/>
　　　　而今本止一巻殊失原第今仍析為四卷以<lb/>
　　　　存其舊焉乾隆四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總校官　<hi>臣</hi>陸費　墀<lb/>
<pb n="KR4d0366_WYG_000-3a"/>
文信國集杜詩原序<lb/>
天與人不能兩得道與身不能兩全古之忠臣義士惟<lb/>
知合乎天而於人有不校也惟知全其道而於身有不<lb/>
恤也故人雖有愛憎之殊身雖有死生之異而天理之<lb/>
昭昭吾道之明明者為不昧夫然後匹夫為天下之師<lb/>
一言為後世之法譬之麗水之金昆吾之劍愈煉愈堅<lb/>
愈試愈利不少變也予嘗嘆古之人名之重者身多阽<lb/>
危才之長者時多不偶以屈大夫之忠自沉以賈太傅<lb/>
<pb n="KR4d0366_WYG_000-3b"/>
之賢早夭文如韓桞而遭貶斥武如關岳而得竒禍何<lb/>
也盖天欲壽其名故使之危其身所謂天人不兩得身<lb/>
道不兩全以此宋有天下三百年待士之禮甚厚至其<lb/>
季世死事者不少獨丞相信國文公天祥之名最著以<lb/>
其拘幽數年畧不改節卒之從容就義視死如歸此則<lb/>
衆人之所難者其詳已載國史公初在燕獄中不遑他<lb/>
及日惟集杜工部之詩句以寫憂國之懐句雖得之少<lb/>
陵義則關乎時事讀之未有不慘悽而怛悼者且少陵<lb/>
<pb n="KR4d0366_WYG_000-4a"/>
在唐有才而不盡用不得已託之吟咏之間所選三百<lb/>
篇之作謂其可配風雅信公獨有取焉忠義之在人古<lb/>
今無間若此予晩生後進景仰信公如祥麟威鳯欲見<lb/>
不可得得序公之集幸莫大焉夫信公大節不待詩而<lb/>
見詩亦不待序而傳然使後之人因言以得其心因心<lb/>
以知其人則是集也非世之流連光景雜於嘲謔應時<lb/>
人之求述一時之興者可比而凡為人臣者得是集而<lb/>
觀之誠能探索其義懲艾其失以之酬酢萬變經綸大<lb/>
<pb n="KR4d0366_WYG_000-4b"/>
經必能審義利之辨識輕重之分人不可以詭隨身不<lb/>
可以倖免惟合乎天全乎道此則信公集杜之本心也<lb/>
不然公豈徒為是者哉王偉撰<lb/>
予少時得宋丞相信國文公指南集讀之然聞公在幽<lb/>
囚中有集杜句詩未見也及官詞林始見而録得之詩<lb/>
皆古體五言四句凡二百首分為四巻首述其國次述<lb/>
其身次述其友次述其家而終以寫本心嘆世道者莫<lb/>
如何于人勝天夷猾夏而有待于天勝人夏變夷之必<lb/>
<pb n="KR4d0366_WYG_000-5a"/>
有日也巻目皆公所自分其先公而後私盡已以聽天<lb/>
于此亦可以見而俗本或混之今皆為復其初集首有<lb/>
總序又有小序散于章首其後又有䟦尾序䟦中有缺<lb/>
文者指元之君臣宋之叛逆缺而不書使知者以意属<lb/>
讀今皆補之而為白字者不沒公初意也不書紀年者<lb/>
陶靖節削永初之意也姓某履善甫者指南集中所謂<lb/>
范睢變張禄越蠡改陶朱之意也而其事之難有甚于<lb/>
指南之時焉者矣小序之末多曰哀哉者公所以傷其<lb/>
<pb n="KR4d0366_WYG_000-5b"/>
國之亡憫其忠臣義士之同盡慟其家族之殉國而自<lb/>
處其身于死豈待南向再拜引頸受刃之際而後有决<lb/>
志哉嗚呼孔子不以仁許人而獨以許殷之三臣孤竹<lb/>
之二子予以為若公者文山之隱京口之脱去而不汚<lb/>
矣伯顔拘于江艦𢎞範縶于海舟世祖維于燕獄囚而<lb/>
不屈矣仰藥于庾嶺絶粒于郷郡已而殞首于燕市死<lb/>
而不悔矣兼微箕比干之心而為心者其在公乎若乃<lb/>
是詩之作而豈徒哉麥秀黍離之歌作于其國已亡之<lb/>
<pb n="KR4d0366_WYG_000-6a"/>
後而其身可以不死也懐沙抱石之辭作于其身臨絶<lb/>
之際而其國猶未至于亡也身且死矣國已亡矣于是<lb/>
乎有首陽采薇之歌燕獄集杜之作所謂求仁得仁而<lb/>
奚怨者也合伯夷叔齊之言而為之言者不在是詩乎<lb/>
以是心也為是詩也公其可謂仁矣仁者天地之元氣<lb/>
古今之人極其在上為日月之明風霆之壯其在下為<lb/>
江湖之所以長流山嶽之所以常鎮其混然在中為君<lb/>
臣民物之所賴以長治久安而在宋之末世為公之本<lb/>
<pb n="KR4d0366_WYG_000-6b"/>
心在公之死也為是詩有讀是詩而不䀌傷者是豈仁<lb/>
人也哉劉定之撰<lb/>
予坐幽燕獄中無所為誦杜詩稍習諸所感興因其五<lb/>
言集為絶句乆之得二百首凡吾意所欲言者子美先<lb/>
為代言之日玩之不置但覺為吾詩忘其為子美詩也<lb/>
乃知子美非能自為詩詩句自是人情性中語煩子美<lb/>
道耳子美於吾隔數百年而其言語為吾用非情性同<lb/>
哉昔人評杜詩為詩史盖其以詠歌之辭寓紀載之實<lb/>
<pb n="KR4d0366_WYG_000-7a"/>
而抑揚褒貶之意燦然於其中雖謂之史可也予所集<lb/>
杜詩自予顛沛以來世變人事槩見於此矣是非有意<lb/>
於為詩者也後之良史尚庻幾有考焉歲上章執徐月<lb/>
祝犂單閼日上章協洽文天祥履善甫序<lb/>
　是編作於前年不自意流落餘生至今不得死也斯<lb/>
　文固存天將誰属嗚呼非千載心不足以語此壬午<lb/>
　正月元日文天祥書<lb/>
</p>
<p>
</p>
  </div>
</body>
</text>
</TEI>
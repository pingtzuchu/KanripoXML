<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>瓢泉吟稿卷一</head>
    <p>
<pb n="KR4d0518_WYG_001-1a"/>
欽定四庫全書<lb/>
　瓢泉吟稿卷一　　　　　元　朱晞顔　撰<lb/>
　　賦<lb/>
　　　用中賦<hi>并序</hi>
　　　　友人李季和咎余性褊貽書勉以用和之道<lb/>
　　　　因思古人西門豹偑韋欲其緩董安于佩弦<lb/>
　　　　欲其急乃托物以自儆余謂二者皆非中行<lb/>
　　　　不免一偏之溺也作用中賦<lb/>
<pb n="KR4d0518_WYG_001-1b"/>
伊昔哲士知性所偏志在懲過佩韋佩弦以急則絶以<lb/>
緩則延不緩不急曷求其全彼韋之徳順而勿皴紆徐<lb/>
不振奚為取妍彼弦之直皇以是宣張而弗弛疇能破<lb/>
堅火之炎上烹飪是專苟失其宜禍貽燎原水之潤下<lb/>
利澤取先壅而勿疏漸至决川剛以濟柔方以處圎義<lb/>
内敬外中和至焉仰惟隆古曰聖曰賢言行之粹光曜<lb/>
簡編羑里之囚渭陽之畋赫赫師旅西土以平畏匡厄<lb/>
陳逐宋去桓誅卯墮費孔道炳然媵臣負鼎耕有莘田<lb/>
<pb n="KR4d0518_WYG_001-2a"/>
桐宫放甲拯湯之顛羽忍而愎斯佞而便徐偃昏懦𢎞<lb/>
羊迍邅伍貟諤諤禰衡悁悁賈誼賦鵩屈平問天咸家<lb/>
破以國殄卒身殞而名捐紛自任以無守故㳂流而失<lb/>
源悼前轍之可鍳嘅遺躅之猶傳抑存養之失理斯執<lb/>
中之無權徴吾道之否泰審去處以周旋踐撝謙之盛<lb/>
徳體夕惕之乾乾疚内省於未孽何憂患之能纒夫豈<lb/>
曰弦之勁勁兮美其秉直韋之申申兮服其順獧眷二<lb/>
子之有激爰假是以為言悲吾生之不諒或昧昧於斯<lb/>
<pb n="KR4d0518_WYG_001-2b"/>
愆輙援筆以抒志庻用中兮勿遷<lb/>
　　　龍溪賦<hi>為瑞州路監郡李公夀龍溪其自號也</hi>
葢聞崐崙之坻河源所出龍門下趨以拯昏墊或斜繚<lb/>
以為川或中涵以為澤始浩瀚於無垠亦茫洋於眇忽<lb/>
爰有深窈邈乎難窮風霆所激蛟龍是宫適蜿蜒以自<lb/>
處豈騰躍之無従惟至神以蔵用故造化莫得而言功<lb/>
至若潢汙溝洫易盈易竭資濡沫以相煦求升斗以自<lb/>
活夸海若而志滿蹈坎井而跗滅非尋常之宛轉奚小<lb/>
<pb n="KR4d0518_WYG_001-3a"/>
大之可優劣是以蔵之也窮九淵莫得而為之珍用之<lb/>
也惟萬物不能以與其仁一隠一顯一屈一伸旁薄宇<lb/>
宙呼吸風雲蘇焦原於旱暵回枯卉於陽春且夫夭喬<lb/>
至性與化開闔族類雖繁實長萬甲匪翼斯騫有鱗斯<lb/>
紱繄神運之變化抑隂陽之轇轕方其九五在天君徳<lb/>
巍然鍾一時之慶㑹寕乆晦而于田顧亨奮於雲路斯<lb/>
振㧞於神淵竟㝠升而化物倐乾轉而坤旋爾乃河伯<lb/>
改觀江妃沮色獻兩涯之牛馬擁萬靈之琴瑟發魚吟<lb/>
<pb n="KR4d0518_WYG_001-3b"/>
於幽曠起蛟舞於深僻邈千尋之晴藻貯萬頃之澄碧<lb/>
至矣哉鼎湖丹就胡髯下垂鏘鈞天之廣樂侍玉府之<lb/>
羣姬攀弓劍而直上遺雞犬而莫追與天地以終始誓<lb/>
河山而固之<lb/>
　　五言古詩<lb/>
　　　擬古十九首<lb/>
行行重行行道路阻且脩遊子日已逺緩帯令人愁鴻<lb/>
征尚投塞狐死亦首丘物微胡不爾况在人情不富貴<lb/>
<pb n="KR4d0518_WYG_001-4a"/>
豈不有出處安可苟髪白不再𤣥舊遊骨應朽願朂<lb/>
𤓰李心為君報瓊玖<lb/>
青青河畔草悠悠陌上塵春風日飄轉變故復變新昔<lb/>
為閨中嬖朱樓敞十二芳妍奪主情列屋不成媚今為<lb/>
蕩子妻空牀伴憔悴傷哉蒲柳姿膏沐不能理<lb/>
青青陵上陌采采畹中蘭結根在澗谷清芬被人間維<lb/>
彼巖廊姿貞堅世所難君子每自器聖賢豈其患所以<lb/>
懐璞者抱月號空山<lb/>
<pb n="KR4d0518_WYG_001-4b"/>
今日良宴會歡情具難忘玳簮映珠履佩玊鳴鏘鏘芳<lb/>
馨雜盤饌宫徴明絲簧樂劇不計筭一酌累十觴主人<lb/>
醉欲嘔倦客徒自傷誰言萬里遊共此燈燭光<lb/>
西北有髙樓飛闌搆縹緲樓中有佳人絶世顔色好當<lb/>
忩揮五絃徽音一何俏絃促心緒繁哀怨不成調安得<lb/>
萬里風吹落邯鄲道<lb/>
渉江采芙蓉終朝不盈擷本以寄所思神魂忽飛越常<lb/>
恐生棄置芳妍日消歇幾欲佩秋風衣冷不堪結<lb/>
<pb n="KR4d0518_WYG_001-5a"/>
明月皎夜光浮雲為之清一樽飲露下肝膈傾秋氷昔我<lb/>
去里社意氣輕死生相随霍嫖姚獻獲勞先登嫖姚今<lb/>
已貴金紫盈朱門康莊森棨㦸甲第連青雲安知天下<lb/>
士霜露頽冠纓丈夫有如此當策中原勲<lb/>
冉冉孤生竹托根在山隂藤蘿忽纒繞宛轉交相仍來<lb/>
為君家婦君戍交河城携離雖未乆奈妾當新婚思君<lb/>
不可見涕泣徒沾襟欲寄機中素弱羽無由慿不如兎<lb/>
絲子結托相慿陵偏得春風意青青日向榮<lb/>
<pb n="KR4d0518_WYG_001-5b"/>
庭前有竒樹勢欲排雲齊西風正激烈枝葉沉沙泥芳<lb/>
馨清可掬逺思成徒為翻憐百鳥巢悲鳴怨髙棲<lb/>
迢迢牽牛星逺阻天之河煌煌天帝孫終嵗弄飛梭星<lb/>
渚鵲代橋環佩鳴相磨歡遊一何短方駕回羲和依舊<lb/>
天一隅澄漢生微波空餘機杼繁不識離緒多<lb/>
廻車駕言邁路逺飛塵沙秋雲亂黄葉暝樹啼昏鴉頗<lb/>
感萬里心縦横羈天涯猗歟靖節翁三徑自成家至今<lb/>
霜下傑千載尊黄花<lb/>
<pb n="KR4d0518_WYG_001-6a"/>
東城髙且長飛堞起層霧城旁宅一區長年鎖風雨香<lb/>
徑與雕墻離離暗禾黍云是五侯居昔年貯歌舞今為<lb/>
泉下塵空聚一坏土强鏃發隂機魚燈耿泉户空有石<lb/>
虎獰不解斷斤斧日暮隴頭風蕭蕭白楊樹<lb/>
驅車上東門倐與故人俱故人何為者祖帳光路隅白<lb/>
髪紫縷巾赤馬黄金塗名聲邁朝列事業光璠璵一朝<lb/>
乞骸退何異敝屣如人生貴知止莫作壁上枯感君語<lb/>
亹亹不記行區區路逺日已夕且莫驅吾車<lb/>
<pb n="KR4d0518_WYG_001-6b"/>
去者日已踈来者日已親且勿踈去者曽是多親人寒<lb/>
暑互轉圜生死同昏昕巍巍北邙山壘壘多丘墳狐兎<lb/>
穴蒼窆蒿莱翳佳城金貝悉羽化弔祭空腥葷豈無一<lb/>
杯酒相與娛青春<lb/>
生年不滿百常懐千嵗憂白髪不少假轉眼春復秋人<lb/>
生妄自必殁後真貽羞有歌在座側有酒盈金甌不樂<lb/>
徒自械不飲空自囚一室有代謝寕為他人謀<lb/>
凜凜嵗云莫祁寒俄迫期霜風正蕭瑟冷意侵牀幃一<lb/>
<pb n="KR4d0518_WYG_001-7a"/>
念動萬感起作中夜悲夫君久為賈逺在天一涯掩袂<lb/>
只自傷何以慰所思客従逺方来遺我一襲衣開緘欲<lb/>
試之中有三致詞上言情勿離下言久當歸妾心如素<lb/>
絲絲盡色不移<lb/>
孟冬寒氣至草木多凋萎撫景悲弔影感妾芳妍時笑<lb/>
顰俱有情入目分妍媸以色事君子色故寵即衰况當<lb/>
避妍初㑹少多别離久間不獲寫夣寐或見之私衷苦<lb/>
未竟晨色已熹微願逐塞上風和寒入君衣<lb/>
<pb n="KR4d0518_WYG_001-7b"/>
客従逺方来遺我雙南金感君千里意致此百鍊精非<lb/>
無躍冶姿詭異世所驚寕逐鑪鎚巧勿與冶人輕<lb/>
明月何皎皎清輝映中庭流光繞曲房耿妾貞潔心悠<lb/>
揚川上雲變態如君情事君未旬日已覺成因循一身<lb/>
不能保况保百嵗親空有舊時月来照新啼痕<lb/>
　　　覺衰呈汪桐陽教授<lb/>
清晨攬明鏡未覺朱顔非珠盤瑩赬玊色映虬髯輝尚<lb/>
期青雲到肯將白日違胡為巾櫛間見此一縷微初疑<lb/>
<pb n="KR4d0518_WYG_001-8a"/>
素絲委漸作秋蓬飛蒼蒼化為白鬒色日已希念兹種<lb/>
種者投老應無幾顔朱豈能駐併逐流年歸廻慚庭下<lb/>
花妖艷争芬菲春風互開落不息生生機吁嗟人世間<lb/>
形悴神何依誰能資㸃染取媚同脂韋行將半簮雪獨<lb/>
釣秋風磯<lb/>
有生異飛搏獨恃齒牙强配兹柔胹舌飲啖充胃腸固<lb/>
知剛早折何乃先唇亡今年漸摇動頗與食物妨盤飱<lb/>
忘乾肉鼎臠珍我肪愁吟憐餅餤歌笑嘲踈狂槎牙怯<lb/>
<pb n="KR4d0518_WYG_001-8b"/>
潄水齟齬艱焚香時時畏脱落對案心彷徨翻憐髫齓<lb/>
時齒毁兒不傷及兹纔一落不復誇堅良祗愁落向空<lb/>
狀類同吃羌従今併嚼蠟世味俱相忘<lb/>
平生判青白好醜懸心胸㸔朱忽成碧轉首今一翁絶<lb/>
憐忩底月坐廢詩書工磨研正亥豕反覆尋魚蟲當時<lb/>
擅輕俊下目一紙空天工忘聽察障此阿堵中文章不<lb/>
可恃信足欺盲聾欲求一匕藥刮膜開雙瞳嘗聞先逹言<lb/>
目與心神通廢書减思慮逺勝金篦功便當逐一散揮<lb/>
<pb n="KR4d0518_WYG_001-9a"/>
絃送飛鴻<lb/>
小少慕崔李結交俱欲仙任逹日縦飲醉袒冠裳偏相<lb/>
嗔問斗石鯨吸供百川誰知鸕鷀杓近斷山翁縁千鍾<lb/>
愧昔守百榼慙前賢詩豪遜醉白草聖訛張顛深杯辭<lb/>
百罰一引先頽然平生持螯手坐覺成拘攣傍無罵坐<lb/>
客惡語相嘲喧又無執法吏秉筆當樽前得非腸胃間<lb/>
有物今飛蜒座中發深省年已居人先自憐腰膂弱不<lb/>
復浮酒船為問荷鍤人醒醉誰能全臣今亦知趣差勝<lb/>
<pb n="KR4d0518_WYG_001-9b"/>
饞流涎<lb/>
　　　答汪桐陽所和覺衰四首<lb/>
朝㸔青如絲暮㸔雪滿顛髙堂幾何人掩鏡悲徂年吾<lb/>
生亦何悲所悲乃吾天周公不我夢楚鳳猶髙騫璠璵<lb/>
與鐘鼎事業將誰傳逝者信如斯一白何由𤣥相期努<lb/>
筋力猶有童心焉<lb/>
吾聞汪夫子失笑韓昌黎朝起抄爛飯合口穏送之當<lb/>
其仕四門竟死遭時譏公今已退休仕進非所期嗟余<lb/>
<pb n="KR4d0518_WYG_001-10a"/>
落宦途兩車牙莫支魚蝦不能飽大肉將安為終當迹<lb/>
公去潄石滄江湄<lb/>
人生具兩眼自可觀竒書竒書苦易盡兩眼光有餘天<lb/>
上何早計盜我明月珠因書漸廢眼因眼書益踈眼廢<lb/>
心自明書廢賢亦愚但當減思慮朝夕痛掃除倦来枕<lb/>
書卧莫為㸔花驅<lb/>
幽居謝人事門逕絶送迎麴生真觧事入室如有情呼<lb/>
兒供細酌我歌爾其聆歌詞非不佳未樂愁先并誰能<lb/>
<pb n="KR4d0518_WYG_001-10b"/>
逐愁去千日時一醒君家富良田種秫當早成翁雖不<lb/>
觧飲持以慰狂生但當師飲濕細糁東坡羮<lb/>
　　　題劉山驛和鮮于伯機韻<lb/>
我昔愛山水嵩華捫絶頂臨風發清嘯笙鶴吟夜永至<lb/>
今山屐蹤記憶猶故井三年東海濵健歩無由逞杖屨<lb/>
謝追遊真成殺風景東還腰膂輕散䇿度蒼嶺平生走<lb/>
黄埃厯此心頓醒萬景畢横陳妙處在君領危亭俯層<lb/>
岡已覺異喧静羣峰互起伏翠疊浪千頃又如岀萬姝<lb/>
<pb n="KR4d0518_WYG_001-11a"/>
列侍風鬟整蜿蜒龍赴壑贔屭龜負鼎慿軒試凝眸倐<lb/>
若丹青炳衆態備媸妍造化機自警雨晴春洗粧木落<lb/>
秋脱頴緬思舊經行一一皆夣境畏途事﨑嶇喟然發<lb/>
深省何當従馮公山中奉朝請<lb/>
　　　簫臺周心樂以濓溪自家意思扁其所居之室<lb/>
　　　為賦短詩<lb/>
真人絶浮偽一室逃虛空軒忩敞寥廓八靣俱玲瓏悠<lb/>
然㑹衆妙納此靈襟中鳴琴弄秋月洒墨吟春風至令<lb/>
<pb n="KR4d0518_WYG_001-11b"/>
千載閒黙與前人通驢鳴共草色是樂真融融癡人不<lb/>
觧事説夣追前蹤䝉頭但熟睡日影東忩紅<lb/>
　　　題蘇上人庵前古松<lb/>
人生百嵗間憂患長苦半况乃萬境殊天咎不可玩每<lb/>
思山水佳安得一汗漫信知樗散姿天意良有憚日師<lb/>
古佛流一慧破諸暗頗資象教力春花悟空幻露袒憇<lb/>
長松老結林下伴風寒梵唄騰日夕釵影亂誰將露電<lb/>
身植此氷雪榦似聞入山初蒼髯手堪挽只今根下苓<lb/>
<pb n="KR4d0518_WYG_001-12a"/>
磊砢鳬鶴滿頽光倘能延俗骨安可換慎勿假斧斤紼<lb/>
縛共一㸑<lb/>
　　　古心齋為朱鑑子明賦<lb/>
世俗相詬病美刺非妍媸紆徐極狡好骯髒多瓌竒我靣<lb/>
寕似子子我不自知至哉虛靈中有物窈莫推羊狠類<lb/>
渥丹麟紱生䝉倛聖狂惟自克是故幾于危堯舜去已<lb/>
逺厥鍳猶可師明徳始自明令聞日四馳咨嗟今之人<lb/>
方寸有險夷作詩以銘子聊用自觧頥<lb/>
<pb n="KR4d0518_WYG_001-12b"/>
　　　中秋不見月<lb/>
今年端正月不見白玊盤封姨約豐隆苦意相作難似<lb/>
疑妬孀娥嬋娟滿人間凝塵掩明鏡舞影停雙鸞林間<lb/>
金背蟆納景泥蹣跚何如草根螢熠熠明夜闌絶憐風<lb/>
枝鵲飛遶何時安嗟余老無術戯挾清光寒㑹須期隔<lb/>
嵗飛歩凌天壇<lb/>
　　　題松泉卷<hi>録事宣差仲傑號也</hi>
青松生崇岡抱負巖壑姿上披蒼龍角下絶黒地維淪<lb/>
<pb n="KR4d0518_WYG_001-13a"/>
漣散清影蔚若𤣥雲垂中潛飛騰意魚鳥不敢窺餘輝<lb/>
被寸草一一含華滋願言敦令徳永此終嵗期<lb/>
　　　題春晴㑹飲分得石字韻<lb/>
江亭枕煩囂積雨斷行客奔流疾征駛浮鷁散沙磧我<lb/>
虞課計虛愁坐意轉劇慿誰排雲手為拯陽烏厄兹晨<lb/>
天破慳初日下林隙波摇金破碎花委錦堆積豈無行<lb/>
樂心苔徑妨醉䇿小人居近市朝夕謀有益擁篲過髙<lb/>
軒門巷多轍迹殷勤接杯酒談諧慰離索側聞壎篪音<lb/>
<pb n="KR4d0518_WYG_001-13b"/>
逺勝瓦釜百共稱㑹靣難此日良可惜乃知朋遊歡講<lb/>
觧資麗澤北里足笙竽門闌溢春色列屋貯嬌妍黛緑<lb/>
仍粉白平生浮華姿許史久通籍丈夫各有志重寳匪<lb/>
金璧嗟余晚聞道無行可干澤朱墨手自操豚魚争寸<lb/>
尺終當老清潁投竿坐磯石<lb/>
　　　遊玊泉分得雨字韻<lb/>
山中風氣佳清泉流石乳方池巧截肪涵秋不知暑波<lb/>
光浄無塵照映色蒼古靈魚忽飛来龍性欲掀舞分明<lb/>
<pb n="KR4d0518_WYG_001-14a"/>
躍冶姿幻此一漚聚凭闌眼為開鱗鬛真可數駢然離<lb/>
復合小大自行伍倐焉去無蹤散漫失煙霧但知圉圉<lb/>
樂不救焦原苦何當挾飛霆一瀉天瓢雨<lb/>
　　　餞吕子敬赴漕臺<lb/>
北風吹海波寒氣已惨栗嵗功方告成上計倉廩實大<lb/>
府督先期列城羣彦集公来親奉辭王事有逺役入登<lb/>
和鈞堂諮諏侍前席力陳功利源首先二三䇿民實吾<lb/>
同胞苛痛體均一商賈趨懋遷負販致其力上以奉王<lb/>
<pb n="KR4d0518_WYG_001-14b"/>
供下以合民食嗟余忝命吏三載貳下邑適丁嵗屢艱<lb/>
課計虚所入使車勤逺人問俗考肥瘠念兹災疹餘推<lb/>
額減其籍寒者煦之温飢者哺之粒嚮非大府嚴雲雨<lb/>
手轉劇公歸被顧問為我對以臆倘能出泥滓窮困非<lb/>
所惜相期在嵗寒梅邉問消息<lb/>
　　　寄茂枯林上人<lb/>
吳山一何麗湖水清且瀰天髙灝氣浮我行適其時陂<lb/>
長秋意住蘋末来清颸扁舟日来往薄宦焉能羈山中<lb/>
<pb n="KR4d0518_WYG_001-15a"/>
耆舊人吟嘯相追随茶笋盡禪味風月多襟期胡為滯<lb/>
江表一鉢營朝飢何當歸来乎共賦叢桂枝<lb/>
　　　遊何山弔胡安定墳和馬侯徳昌韻<lb/>
髙人邁幽賞意極千里豁閒尋水山佳衆景入寥廓捫<lb/>
蘿絶鳥道竦韘出林末居然净梵天金碧煥郛郭飛構<lb/>
上凌雲日軌度檐角倒景壓重湖奔雷破宫壑微逕下<lb/>
旁通晨昏鐘鼔合相傳晉何楷勲業著麟閣築室向兹<lb/>
山深求洞宫脚盡洗浮華姿𤣥黙守栖泊至今香火縁<lb/>
<pb n="KR4d0518_WYG_001-15b"/>
英靈宛如托書生仰前修髙堂哦泂酌遺徳儼可師丹<lb/>
青真炳若誰憐蒼窆間草樹半凋落粢盛修嵗常加籩<lb/>
無處着朂哉賢侯心直欲虎口脱還將舉冠舄卜吉慰<lb/>
索寞歆饗惟徳馨吾罍猶可濯世豈乏雅士同好衛公<lb/>
鶴新詩有餘師銜璧當靣縳<lb/>
　　　賦豆腐<lb/>
秋風入荒落䟽籬搆霜蔓枯萁委蟬蜕老莢剥羊眼離<lb/>
離珠走盤圓净真可貫誰將蟻旋手倒注入空窽殷殷<lb/>
<pb n="KR4d0518_WYG_001-16a"/>
雷轉巖嘖嘖魚吐泫居然盆盎中零亂舞鵝觀偉哉就<lb/>
鼎功囊封有竒粲餘習尚儒酸㸃染形質幻俄驚趙璧<lb/>
全却訝白石爛全勝塞上酥輕比東坡糝固知滋味長<lb/>
尤喜齒牙煗那資糠粃餘雜糅出膚淺終慙菉葛纎生<lb/>
被脂粉涴飡玊定有方咄嗟良可辦<lb/>
　　　簡李五峰<lb/>
今我忽不樂長思草澤中狂歌友樵牧行樂意所従一<lb/>
出風塵下蹋翼棲樊籠粱肉非不佳快意野草豐别君<lb/>
<pb n="KR4d0518_WYG_001-16b"/>
踰半載茅塞心有蓬俗物紛滿前推挽難為容何由座<lb/>
置君勝日支雙笻勃窣三家陂把菊臨西風村酒不須<lb/>
貰此樂誰能窮<lb/>
　　　贈趙古灘<lb/>
南山有孤鳳振翼鳴朝陽竒毛爛五色煥若春雲翔朝<lb/>
茹𤣥圃芝暮飲瑶池漿丰儀太平世金石何鏗鏘嗟哉<lb/>
林間雉下溷蓬藋場清泉一自照頋影憐文章羽毛非<lb/>
不佳所貴非禎祥何能逐孔鸞共際聖廷光<lb/>
<pb n="KR4d0518_WYG_001-17a"/>
　　　題二牛三牧圖<lb/>
川平草樹深見此兩觳觳上有芻牧兒前倨後何伏曵<lb/>
尾者誰子設意巧相覆紛紛車馬塵危途多側足<lb/>
　　　丹巖聨句<hi>李孝光同賦</hi>
山徑盤詰曲捫蘿度層巔隂崖日色死<hi>景淵</hi>陽谷天根<lb/>
連星隕魄未化<hi>孝光</hi>秀結形逾堅跳空雨飛雹<hi>景淵</hi>轉<lb/>
石散紫煙拳急繡毬迸<hi>孝光</hi>囊探赤丸鮮晶熒怒目瞋<lb/>
<hi>景淵</hi>崫嵂髙骨觀𤣥鳥遺墜卵<hi>孝光</hi>蠙珠湧流泉驚麏<lb/>
<pb n="KR4d0518_WYG_001-17b"/>
憚激射<hi>景淵</hi>伏鵠思騰騫月斧屑玊飯<hi>孝光</hi>火鼎盤丹<lb/>
鉛狙公嗤拾橡<hi>景淵</hi>志士樂轉圜羽人委靈迹<hi>孝光</hi>巫<lb/>
俗相讙傳安期邈不返無従巢神仙<hi>景淵</hi>
　　七言古詩<lb/>
　　　韓伯臯僉事移湖學講堂時倪仲深作教韓為<lb/>
　　　作堂記予因賦此詩<lb/>
春風采采宫芹香宫前泮水涵晴光鱗鱗瓦影落晴晝<lb/>
魚自在藻鳶自翔盛時學士多俊造兩廡絃誦聲琅琅<lb/>
<pb n="KR4d0518_WYG_001-18a"/>
藏修游息儼有序丹雘炫耀聨宫墻喧啾一掃衆境寂<lb/>
爽塏坐閲松檉凉吳興先生適用材時論已許收棟梁<lb/>
懸知述作有本始上顧憲紀司翕張雄文師表動一世<lb/>
籍湜喘汗漢走僵昔之人品今可見光燄萬古開天章<lb/>
推尊孔道頼韓氏巋然豐刻在斯堂<lb/>
　　　送鄭有常學録之金陵<lb/>
康樂城西斗酒邉狹斜驅車逢鄭䖍秋風蕭騷兩髩雪<lb/>
蒼顔猶帶東山烟相㸔欲問心自語老翁笑指行藏處<lb/>
<pb n="KR4d0518_WYG_001-18b"/>
髙堂素壁蚓行春静院清風鶴翻露年来漫浪湖海間<lb/>
欲將老眼驅江山自携破硯伴行脚天公未厭斯人頑<lb/>
金陵自昔繁華地六朝風物今餘幾鳳凰臺下草連天<lb/>
落日征帆滿江水<lb/>
　　　題梅正傅學正思原圖<hi>梅都官舜俞宣城有廟嵗祀不絶</hi>
江漢可游河可泳渉卬已入詩人詠何人繪此思原圖<lb/>
直欲源流接清近嗟哉宗法久已湮服属終緦親已盡<lb/>
禮亡世逺情益踈骨肉淪胥相詬病吾身而上幸可推<lb/>
<pb n="KR4d0518_WYG_001-19a"/>
百世猶能系其𦙍昔人敦義致所思豈但拘拘傳譜引<lb/>
是圖命意良有然一覧令人發深省名門徳業世所欽<lb/>
圭組蟬聨互輝映都官清節死不渝祀事孔時官守謹<lb/>
舒王雖貴魄已沉巵酒無人酹松影我詩淺陋不成章<lb/>
要與水山相久永<lb/>
　　　登朱荷洲南樓<lb/>
少年足力便崎崟登髙㨗若飛猱輕清風八詠久蕪没<lb/>
明月雙溪今震凌我生遊厯半天下胡牀到處乗清夜<lb/>
<pb n="KR4d0518_WYG_001-19b"/>
興来不减庾征西才踈應愧宣城謝窮年飄泊東嘉城<lb/>
低眉矮屋嗟愁生擬尋思逺豁滯積飛闌窅漠無由慿<lb/>
湖中荷花嬌觧語蘭舟盪漾移愁去月明沆瀣翠盤低<lb/>
冷香滴透洲邉雨清波倒影涵青紅恍疑飛堕蓬莱宫<lb/>
回㸔繡栱光爛目危梯直與銀河通羇人忽動登臨興<lb/>
闌干靣靣和雲凭摩挲倦眼試新晴山色溪光俱入詠<lb/>
要㸔山水寫真時烟雲杳靄秋蟾輝竟湏携酒共君醉<lb/>
援毫發我胸中竒<lb/>
<pb n="KR4d0518_WYG_001-20a"/>
　　　獨愚齋為蘇敬之作<lb/>
參軍晚著従事衫白頭驅馬風塵間遇民以義不以利<lb/>
照徹萬類窮神姦不私小智厭變詐子孫何用夸移山<lb/>
多財殖産慮益過忍窮不計囊中慳蕭然偃仰惟一室<lb/>
齋居慎獨師曽顔忘吾䘮我漫不省直與木石同堅頑<lb/>
奴顔婢膝事軟媚升髙附勢勞躋攀栁州昔日困僇辱<lb/>
始以巧幸趨機關伾文執誼竊政柄貞元黨與傾朝班<lb/>
一朝禍變不可測同時斥逐投荆蠻知愚後世自可辯<lb/>
<pb n="KR4d0518_WYG_001-20b"/>
至今瀟水流潺湲<lb/>
　　　題開元商學士所作眉山春曉畫壁<lb/>
殊庭旭日移清樾滉漾晴忩明積雪山翁觧帯凌清寒<lb/>
一掃窮隂幻銀闕流澌溶洩春浪生蛾眉洗粧鬟髻青<lb/>
盤空飛磴三百里彷彿中有巴猿聲參差古木縁雲立<lb/>
獨拄西南天半壁卧㸔參井懸髙秋不假丹梯手親摘<lb/>
人間無此山水佳何年瀛海来仙崖不應蒼翠掩春晝<lb/>
雲氣日夕屯空齋<lb/>
<pb n="KR4d0518_WYG_001-21a"/>
　　　題李遵道松竹泉石畫壁<lb/>
李侯畫手名天下一紙千金不當價笑將城市換山林<lb/>
収拾煙雲歸一罅蒼松偃蹇怪石撐修竹蕭森冷泉瀉<lb/>
𤣥隂低户雪垂垂顛倒黒蛟寒不化雄姿幽態兩竒絶<lb/>
坐覺清寒逼長夏道人宴坐心目開憶得窮幽上嵩華<lb/>
瘦笻倚壁鶴同癯門外紅塵朝没馬君不畫一匡廬山<lb/>
清風滿谷聲珊珊何當着我茅三間<lb/>
　　　題金緫管所蔵王宰臨本長江萬里圖<lb/>
<pb n="KR4d0518_WYG_001-21b"/>
五日一石十日水王宰能事稱子美何因寫此長江圖<lb/>
萬里風煙来眼底閉門讀書期致身天下國家幾何理<lb/>
人生積力乆乃知豈但區區事華麗九江絶險禹所經<lb/>
中涵萬古英靈氣豐功偉績想餘風覇畧雄圖見遺趾<lb/>
逐臣去國逺於天遷客投荒半為鬼賢愚雖異迹未陳<lb/>
厯厯江山舊遊憩展圖一過深起予嘆息畫師良有意<lb/>
従險入易蜀道難積微至著牛溪始毫端妙刮造化窟<lb/>
咫尺丹青得𤣥髄百年等付桶底間瀛海蓬山曽可葦<lb/>
<pb n="KR4d0518_WYG_001-22a"/>
我詩遲拙不堪傳較似諸君發䝉耳<lb/>
　　　江西道院<lb/>
神仙荒誕不可推獨餘清浄為吾師盖公堂上日初永<lb/>
吏舍羣飲相恣睢治平不撓俗自化堯舜垂拱稱無為<lb/>
一従相國去漢室此道汨没誰人知筠江江上有故宅<lb/>
丹氣納爛霞争輝相傳八百駐笙鶴碧落有路通巖扉<lb/>
我来歴覧拭遺扁華屋突兀争翬飛信知上界足官府<lb/>
堂廡深静行逶迤列曺簡重喧競息未必吾氣為居移<lb/>
<pb n="KR4d0518_WYG_001-22b"/>
使君知理過伯始坐㸔千里春熙熙<lb/>
　　　擬張侯復胡安定墳<lb/>
古昔典禮崇聖賢墓有卒守祀有田糞除封殖嚴省謁<lb/>
邦伯政教急所先文昭徳業盛湖學道統得與洙泗傳<lb/>
堂封近接蕭寺側儒墨利鈍紛戈鋌城堙隧塞宰木仆<lb/>
忍見圖牒埋蒼煙吁嗟士氣乆不振籩豆有享来墓前<lb/>
使君下車申大義坐使故里開新阡逃空設教事兩立<lb/>
共際明治相昭宣髙薨偉表動原色松檟一夕回清妍<lb/>
<pb n="KR4d0518_WYG_001-23a"/>
願輸筆札為公賦要與靈光嵂兀俱巋然<lb/>
　　　遊江心寺<lb/>
孤城掎鹿天南東佳山隠隠江溶溶白日穿漏浪花碧<lb/>
一刹崒湧青蓮宫侵門浄洗塵萬斛襟帶疑與銀河通<lb/>
帆檣潮汐聚鳬鴈鐘梵昬曉驚魚龍參差樓觀眩金碧<lb/>
玲瓏䆫户浮青紅琅璫夜語山殿逈縹旛晝落秋壇空<lb/>
飛濤怒捲髙下雪壊塔倒掛東西虹幢幢僧寳珠出海<lb/>
寥寥天樂香飄風吟笻静探驟下石彈射不到禽邉松<lb/>
<pb n="KR4d0518_WYG_001-23b"/>
我来蕩底覓雙鴈憩此一夕心神融祇疑海若盜坤軸<lb/>
夜半踏轉金鰲峰孤亭徙倚意恍惚乗飈欲墮長波中<lb/>
慿君為我繪禹迹髙堂虚廓煙霏重<lb/>
　　　謝李宣差惠采石酒<lb/>
仙人手醸春雲液粼粼滿貯澄江碧透封清帶蜜脾香<lb/>
醉魂飛堕危磯石使君玊食来天家日給上尊承世澤<lb/>
年来浄洗豪華姿苦茗清談留坐客獨憐樵悴澤中吟<lb/>
遣賜殷勤慰醒魄枯腸頓掃糠籺餘入髄春風散無迹<lb/>
<pb n="KR4d0518_WYG_001-24a"/>
自慙監税常苦貧得遇監州百憂釋但教有酒有螯持<lb/>
醉飽從今肯求益<lb/>
　　　上吳僉事<lb/>
死寕觸誹謗木莫受吳公片言辱生不求冠軍侯但願<lb/>
吳公一語褒吳公名節重九鼎一時士論推陽秋昔人<lb/>
酌水貪泉上起亷立懦傳清唱公今結屋西湖濵曰潄<lb/>
清泉追逸響十年作吏真飲氷粟帛不曽充内帑直聲<lb/>
肯避貴人嫌臺閣至今稱木强袖中白簡粲霜花頭上<lb/>
<pb n="KR4d0518_WYG_001-24b"/>
豸冠驅罔象蒼鷹側翅在秋霄狐兎悲鳴潛草莽可憐<lb/>
豺虎亦驚惶政恐老拳當巨顙人言彈擊是公才公豈<lb/>
有意於斯哉願言天下萬姓耕鑿盡帝力坐令虞芮歸<lb/>
吾来<lb/>
　　　團扇詞<lb/>
吳紈一尺秋霜寒氷綃玊麈裁合歡團團素影落懐袖<lb/>
何人月下乗青鸞二八佳人秋水色提携未忍輕抛擲<lb/>
閒尋小草戯流螢兒家庭樹秋風生秋風蕭騷日夜来<lb/>
<pb n="KR4d0518_WYG_001-25a"/>
明年何處荷花開<lb/>
</p>
<p>
</p>
  </div>
<div>
                <head>瓢泉吟稿卷二</head>
    <p>
<pb n="KR4d0518_WYG_002-1a"/>
欽定四庫全書<lb/>
　瓢泉吟稿卷二　　　　　元　朱晞顔　撰<lb/>
　　五言律詩<lb/>
　　　賀先上人奉母歸鄉<lb/>
早嵗孤迎養庭闈草自春那知清野乆却喜白頭新楚<lb/>
水寒搖錫蠻花净熨巾憐君辛苦意羞殺倚門人<lb/>
　　　經蕪湖<lb/>
平蕪連楚甸古縣接通津酒色澄江雨茶香客焙春魚<lb/>
<pb n="KR4d0518_WYG_002-1b"/>
鹽通逺賈鵝鴨共比隣昨夜鄉山夢長吟到白蘋<lb/>
　　　普照寺晚步<lb/>
晚凉閒散䇿一徑入松深毎到鐘魚地便生泉石心水<lb/>
花香晚殿凉月墮空林後夜相思夢懐君倚柱吟<lb/>
　　　獨客二首<lb/>
獨客筠江上囂然傲世紛市喧趨旦合帆影過橋分仕<lb/>
與賢愚滯名因課利昏髙安有遺蹟莫惜訪前聞<lb/>
世路艱於棘生涯兀似禪尚牽詩酒債未㫁簿書緣役<lb/>
<pb n="KR4d0518_WYG_002-2a"/>
役徒千里悠悠付百年何時脱羈馽一棹浙江邊<lb/>
　　　别蘄縣尹二首<lb/>
漸老難為别江亭首重迴風塵頭共白湖海氣全灰我<lb/>
豈千金帚君非百里才試將遮日手一棹載詩來<lb/>
吹簫臺上客來此惜分擕别淚多兼酒行囊半是詩籃<lb/>
輿乗曉月野飯煑秋葵應憶栖栖者山陽夜笛悲<lb/>
　　　𤓰洲<lb/>
古驛臨官渡人烟聚一墟江分南北限山㫁聖凡居落<lb/>
<pb n="KR4d0518_WYG_002-2b"/>
日孤飛鶩寒潮逆上魚鄉關何處所城郭帶烟蕪<lb/>
　　　秋色<lb/>
微吟愁獨客馬上思紛紛古道下黄葉空山生白雲輕<lb/>
煙浮宿靄凉雨澹斜曛望入蒼茫外西風黯不分<lb/>
　　　贈周可竹<lb/>
凋䘮兵戈後清淳簿領前老將琴作伴閒與酒為年俗<lb/>
眼多嗔白君心獨守𤣥惟應松下客相見故依然<lb/>
　　　吳興襍詠<lb/>
<pb n="KR4d0518_WYG_002-3a"/>
吳興山水窟清逺古今聞水入孤城合山來别縣分寒<lb/>
川明野燒曉碓濕溪雲試買烏程酒㣲馨透客醺<lb/>
　　五言長律<lb/>
　　　金山寺<lb/>
江山清絶處一刹湧青蓮門挹吳山翠堂凝楚岸煙金<lb/>
銀開世界龍象護人天晴聳危梯直陰穿古洞連妙香<lb/>
清五藴勝境㫁諸縁曉雨龍聽講秋風鬼喚禪廊深僧<lb/>
唄合山匝寺鐘圓怪石虬蟠墓驚濤雪濺船宗乗湖海<lb/>
<pb n="KR4d0518_WYG_002-3b"/>
集詩老古今傳地盡東南坼江空象緯懸青冥知有路<lb/>
爽氣欲無前喚起乗槎興清輝近斗邊<lb/>
　　　和張伯雨寄掲曼石學士時掲奉㫖祀岳瀆留<lb/>
　　　杭丐老<lb/>
昭代頻紆眷嚴祠侈報功名山登異數盛選屬明公雅<lb/>
志甘投散新詩益啟蒙乾坤鍾間氣湖海挹髙風賸喜<lb/>
詞臣舊還欣地位崇歸橈先順濟予告亦留中李令千<lb/>
奴富相如四壁空那知心暗折轉覺鬢先蓬翰墨追遺<lb/>
<pb n="KR4d0518_WYG_002-4a"/>
老江山遲此翁鶴歸横碧海花發上離宫故國人懐楚<lb/>
仙都客自洪君如濵寂寞誰復起疲癃落落真堪數堂<lb/>
堂詎可攻二疏増漢重五鬼固韓窮年至寕繁事官優<lb/>
豈厚躬春山乗欵叚曉枕唱玲瓏娛老書千帙歸休屋<lb/>
一叢重逢千里異近别十年匆技短株難劂音希叩必<lb/>
鴻已應慚宋玉一賦大王雄<lb/>
　　七言律詩<lb/>
　　　和梅村方州判元日早朝韻<lb/>
<pb n="KR4d0518_WYG_002-4b"/>
鳯厯初頒又建正千門隊仗藹讙聲風生翠隼旌旗合<lb/>
日轉蒼龍觀闕明北極星辰趨玉几西池仙子進霞觥<lb/>
逺臣亦解相如賦願列詞官竊寵榮<lb/>
　　　立春日試筆呈元播府推時舉經厯<lb/>
泥牛擊罷曉寒輕春滿黄堂碧玉觥衰齒已應憐餅餤<lb/>
老懐猶自惜歌聲綵鞭争道塵初動畫鷁浮江水暗生<lb/>
慚愧監官苦羈馽東軒坐覺嵗峥嶸<lb/>
東風一夜泮冰澌曉日移春上故枝朱户泥金題翠墨<lb/>
<pb n="KR4d0518_WYG_002-5a"/>
玉盤纎手弄青絲老將嵗月銷衰鬢閒與江山覔好詩<lb/>
賸辦春晴供勝集從今挑菜不須遲<lb/>
　　　簡趙仲時<lb/>
不用區區嘆陸沉古來才大亦難任且須自寳連城璧<lb/>
莫為人疑躍冶金宫錦色繁春仗麗天書光爛夜堂深<lb/>
他年詔直層霄上應有青藜識此心<lb/>
　　　簡王奉禮<lb/>
世系名門禮數嫺妙年聲望聳朝端𤣥丘夜直金鏞静<lb/>
<pb n="KR4d0518_WYG_002-5b"/>
丹陛春朝玉珮寒喜溢天顔承雨露名通仙籍簉鵷鸞<lb/>
自憐飢死東方朔願乞餘甘竊大官<lb/>
　　　次李竹所先輩韻<lb/>
憶昔南宫角俊逰髙名何事間陳樓漢廷素擅無雙譽<lb/>
蘭省今推第一流吟䇿追隨梅澗曉書燈深窈竹房秋<lb/>
遙知近註潜夫論應是斯人可得儔<lb/>
　　　送吳叔巽赴湖州録事<lb/>
漢廷䇿第拜殊恩一日聲名四海聞黄甲共推名進士<lb/>
<pb n="KR4d0518_WYG_002-6a"/>
青衫獨識老參軍唫鞭細裊清苕雪遊屐閒穿古弁雲<lb/>
從此風流多勝集好將餘論起斯文<lb/>
　　　贄管文秀博士<lb/>
簮裙緩引步龍樓毎得鳴珂侍宴遊銀筆從横禆獻納<lb/>
玉堂清近接風流晝簾花静琴心逺午枕香殘草夢幽<lb/>
盛業只今煩潤色先聲已到鳯池頭<lb/>
　　　贈松間張内舍<lb/>
徳業由來裕後昆笙竽應不羡髙門佳兒足付萬金産<lb/>
<pb n="KR4d0518_WYG_002-6b"/>
寒士時懐一飯恩近為雲山通井臼毎因水竹置琴樽<lb/>
孫登肯愧淮南客吟嘯逢君未足論<lb/>
　　　贈婁賢佐<lb/>
東吳望族君家最倒指風流盡逝波緑野池臺春草遍<lb/>
古槐門巷暮蟬多諸郎冷落傳緗素故老依稀説珮珂<lb/>
獨有𤣥成經術在驍騰無計柰君何<lb/>
　　　寄劉雲莊<lb/>
憶向江湖誦子虛錦囊初見出驪珠窮途賸喜逢佳士<lb/>
<pb n="KR4d0518_WYG_002-7a"/>
小伎終慙謁大巫四壁愁吟蛩對語一燈清影鶴同孤<lb/>
採詩問字俱吾事還許乗閒載酒無<lb/>
　　　呈學士張師道<lb/>
紫鰲雲氣欲飛騫粉署髙隣尺五天秋月新窻寒貯玉<lb/>
曉風宫殿翠生烟赤墀獨奏三千字銀筆閒題九萬牋<lb/>
共説絲綸專世美幾回夜直賜金蓮<lb/>
　　　呈魯子翬學士<lb/>
衰遲誰復念陳人一室聊堪信屈伸自笑赤貧難使鬼<lb/>
<pb n="KR4d0518_WYG_002-7b"/>
那知拙宦不謀身十年風雨江湖夢千里家山筍蕨春<lb/>
曽向南州拜髙節歸來丘壠倍思親<lb/>
　　　逰寳叔塔下方和季子竒韻<lb/>
樓閣參差鷲嶺青松杉依約紀經行半篙春水斜穿屋<lb/>
一帶蒼山逺入城此地鐘魚真警俗平生泉石㝡關情<lb/>
好風一晌吹簷蔔頓覺廬能鼻觀清<lb/>
　　　呈山齋衛治中<lb/>
畫繡爭看負弩驅先聲自昔滿鄉閭傳家舊有堆牀笏<lb/>
<pb n="KR4d0518_WYG_002-8a"/>
知己今惟一束書夜月燈前聞鶴後秋風江上憶鱸初<lb/>
到頭藏用須由命且莫區區嘆術疎<lb/>
　　　和張同知安溪留題<lb/>
古驛荒凉小似舟解裝隨分此淹留風前殘杵敲鄉夢<lb/>
雨底寒燈照客愁山接重岡循縣轉潮囘暗水入河流<lb/>
世間名利真何物投老驅馳可自由<lb/>
　　　簡楊仲𢎞院長歸思<lb/>
慷慨樽前撫劒歌自憐俠氣半消磨不惟逰子青衫薄<lb/>
<pb n="KR4d0518_WYG_002-8b"/>
無奈髙堂白髪多東閣梅寒清入思南湖雨暖緑生波<lb/>
一春折盡刀頭夢欲向𤣥真覔釣蓑<lb/>
　　　書况<lb/>
十載風塵倦徃還細看巾㡌一汍瀾愁多白髪三千丈<lb/>
路折青泥百九盤丘嫂漫嗤儀舌在故人誰惜范袍寒<lb/>
天涯多少驅車客不信人間行路難<lb/>
老去身慵憶壯逰尊前無計破牢愁青衫不掩功名淚<lb/>
白髪難藏富貴羞風雨可堪雞廢職稻粱那計鴈為謀<lb/>
<pb n="KR4d0518_WYG_002-9a"/>
因思自鬻於秦者何事當年樂飯牛<lb/>
　　　桃源古宫<lb/>
步入煙霞縹緲間恍疑身已脫塵寰風生萬壑喧仍静<lb/>
雲出層巒去復還世上幾更新厯日洞中猶是舊溪山<lb/>
留侯不作避秦舉到底赤松相與閒<lb/>
　　　碧落堂<lb/>
崗勢縈迴入繚垣坡陀崇級上攀縁八窓空濶渾無暑<lb/>
一罅髙寒别有天隠隠珮環迷洞府悠悠鐘鼓隔山川<lb/>
<pb n="KR4d0518_WYG_002-9b"/>
我來俛仰嗟陳迹浪説仙家八百年<lb/>
　　　㑹丘静山<lb/>
投鬛何年遡北溟相逢把臂話平生故山路逺難為别<lb/>
上國才多易得名短褐風霜紉紫鳯長鈎塵土結青萍<lb/>
男兒一掬英雄淚莫向西風恨不平<lb/>
　　　鄞縣半山亭和鄭宣使韻<lb/>
曽向鍾山酹夜臺幾因登覽首頻迴髙人已逐飛鳬去<lb/>
此地還應化鶴來古碣迷漫横㫁草閒花顛倒卧蒼苔<lb/>
<pb n="KR4d0518_WYG_002-10a"/>
我來俛仰成今古分付城頭角自哀<lb/>
　　　寄鄭天趣<lb/>
誰道分司此避乖一軒安止信悠哉庭無抱案丞何負<lb/>
吟有詩盟鄭不來列屋堆銀排夕浪明珂暎玉破寒梅<lb/>
相逢對飲須成醉莫問春風幾日囘<lb/>
　　　挽水雲居士<lb/>
天才矯矯欲干霄試㨗東還王氣銷處士衣冠栖别業<lb/>
名門譜牒記前朝尋松訪竹詩題在占水分雲鶴夢遙<lb/>
<pb n="KR4d0518_WYG_002-10b"/>
好覔豐碑旌隠節大書琬琰上岧嶤<lb/>
　　　簡袁晞顔都事<lb/>
清時簮紱盡英游才業如君第一流珥筆早曽趨左轄<lb/>
封章毎得近前旒縱横傖父三都賦慷慨元龍百尺樓<lb/>
海内正須煩卧治莫將清興到沙鷗<lb/>
　　　侍老人種松<lb/>
桃李春場一閧空暮年心事只青松飽知榿木三年大<lb/>
絶厭花枝百日紅嵗晚風霜坯屈蠖夜深笙鶴度天風<lb/>
<pb n="KR4d0518_WYG_002-11a"/>
他時願結鷄窠伴為問巖前十八公<lb/>
　　　秋屏閣<lb/>
閒來倦足凌飛磴試倚危欄眼為舒落日空明金破碎<lb/>
輕雲㸃染翠扶疎凄凄逺笛歸人暮漠漠平沙去鳥孤<lb/>
何事斯逰嗟獨晚春江恰值雪晴初<lb/>
　　　首夏會飲奉酬晴山晴川二先生見惠之什<lb/>
積陰連閏過芳春氣轉清和物候新信美江山非我土<lb/>
絶憐天地老斯人曲中有誤周郎顧琴上無絃陶令真<lb/>
<pb n="KR4d0518_WYG_002-11b"/>
自愧不才牀下拜底知孰主孰為賔<lb/>
　　　追送唐子華照磨之任嘉禾<lb/>
才華秀發蚤詵詵大府宜君被選掄天下昔曽陪畫史<lb/>
幕中今喜得詩人清時事業行將見諸老風流迹未陳<lb/>
何日鴛鴦湖上水相期一洗簿書塵<lb/>
　　　寒食感興<lb/>
春事駸駸欲向闌病夫隨分為憑欄愁憐甚雨花多瘦<lb/>
老覺殊鄉食更寒兩屐晴泥妨醉䇿一溪春水足漁竿<lb/>
<pb n="KR4d0518_WYG_002-12a"/>
年來觸物多悲感莫向垂楊陌上看<lb/>
　　　題峴山亭<lb/>
青山繚繞倚叢臺名迹空存盡草萊峴首有碑空墮淚<lb/>
門前無客且銜盃春晴魚鳥從人樂日暮牛羊下壠來<lb/>
相對欲談今古事野僧一笑領花開<lb/>
　　　登樓晚眺<lb/>
獨客鄉心被酒收和愁分付上層樓西風永巷孤砧晚<lb/>
落日空江一笛秋紫翠回還山作縣青黄㸃染橘成洲<lb/>
<pb n="KR4d0518_WYG_002-12b"/>
狂遊自笑君兼我悔不睢陽二頃謀<lb/>
　　　調饒漢軍教授<lb/>
青衫何事尚塵泥乆客人情自惜歸親老已知為客誤<lb/>
家貧未是讀書非樓空曉雨浮呉逺笛冷秋雲渡浙稀<lb/>
十載長安資桂玉東風老盡故山薇<lb/>
　　　楊梅和蔣逺静來韻<lb/>
的皪筠籠曉露濡病中初見氣全蘇風酣鶴頂寒生粟<lb/>
日炫龍睛怒迸珠不比金櫻擎翠籠還同朱李薦芳壺<lb/>
<pb n="KR4d0518_WYG_002-13a"/>
才疎羞對君家菓還有當年捷對無<lb/>
　　　和張州尹節飲食詩韻<lb/>
擾擾人生百嵗强自須飲啄濟身康熊魚未必能兼欲<lb/>
藜藿何嘗有别腸澹泊存心惟味道肥甘適口或罹殃<lb/>
萬錢一筯真同飽未數何曽得計長<lb/>
　　　戯簡袁徳平山長<lb/>
年來破硯不謀身頗喜今朝飯甕新獨客不須書咄咄<lb/>
諸生應復頌陳陳一官己厭麞頭相三釜終憐鶴髪親<lb/>
<pb n="KR4d0518_WYG_002-13b"/>
莫為清香生怨泣使君應念乞墦人<lb/>
　　　逰四明山杖錫寺<lb/>
癡兒公事退還休拄筞仙巖最上頭莫但驅車行偪仄<lb/>
且須槖筆賦深幽百年古木縁雲立五月驚雷破峽流<lb/>
試掃蒼崕看蘚迹昔人曽有記逰不<lb/>
　　　拱北樓<lb/>
屹立東南一柱齊懸空栱桷盡翬飛雄吞二景開黄道<lb/>
逺接三辰入紫㣲春樹已隨遼鶴返秋雲不隔塞鴻歸<lb/>
<pb n="KR4d0518_WYG_002-14a"/>
長安只在蟬蜒處莫向西風賦落睴<lb/>
　　　憶舊逰<lb/>
雲邊回首憶清逰信美江山有此樓雜遝市聲還岸曲<lb/>
參差簾影入江流西風㫁鴈孤城暮衰栁殘蛩候館秋<lb/>
愧我東軒塵拍塞危闌何日與君儔<lb/>
　　　次陸撝謙瓶梅韻<lb/>
隴使殷勤寄折枝氷人猶帶故人詩楸枰有著花頻落<lb/>
棐几無塵影倒移香透吟魂牕蝶遶愁凝粧額鏡鸞知<lb/>
<pb n="KR4d0518_WYG_002-14b"/>
多情莫厭春無賴看到青青子結時<lb/>
　　　冷泉<lb/>
一泓湛碧氣凝秋轉石來從鷲嶺陬六月地寒無死脉<lb/>
九天風静有飛流浄涵闌影衣初濕逺夾松聲耳更幽<lb/>
最愛泠泠供客醉幾人著意到巢由<lb/>
　　　梅䰟<lb/>
幽香和恨結氷枝栩栩翻疑凍蝶知幾度春風寒不化<lb/>
一規霜月冷相窺醉迷驛樹青禽在怨入胡沙珮玉遺<lb/>
<pb n="KR4d0518_WYG_002-15a"/>
爇盡竒熏招不返自吟哀些酹清巵<lb/>
芳心元不為春勞脉脉離愁黯欲銷一種幽情騷不挽<lb/>
百生清怨笛難招静依淡月臨江驛暗逐寒雲度石橋<lb/>
蕙歇蘭衰悲吊影空山千古恨寥寥<lb/>
　　　簡茂枯林上人<lb/>
老去逢迎入郭稀相看還覺故吾非三生憶我參同夢<lb/>
一著輸君落鈍機嵗晚鷗波烟水闊秋髙鴈渚稻粱肥<lb/>
重來應被梅花笑誰為緇塵涴素衣<lb/>
<pb n="KR4d0518_WYG_002-15b"/>
　　　跋茂枯林集句題東坡畫像<lb/>
秀毓峩嵋徳望髙風流元是玉堂豪㝠鴻匹對天邊鵠<lb/>
痴虎精神頰上毫生氣百年存大節哀歌九些續餘騷<lb/>
紫雲飯飽秋堂寂一穗爐熏對和陶<lb/>
　　　賦馬思琵琶研<lb/>
眉子空顰病眼羞誰將雅意曲中求賸裁漢月傳宫樣<lb/>
逺割溪雲冩塞愁切切小絃𤣥墨雨庚庚横理紫筠秋<lb/>
平生不解移宫羽空伴書螢死案頭<lb/>
<pb n="KR4d0518_WYG_002-16a"/>
　　　悼馬斃二首<lb/>
憶從按轡試初程振鬛風前聽一鳴小隊郊迎争騕褭<lb/>
短衣野獵任縱横晚凉栁下親看洗夜後槽間僕代更<lb/>
誰信死生難倚托敝帷一見惜深情<lb/>
昨宵中廐失羸驂腰脚雖頑信不難有竹不妨門可欵<lb/>
無車何事鋏空彈花間小集追聨轡月下㣲吟憶據鞍<lb/>
好乞贏錢買駑蹇老夫端要遂廵官<lb/>
　　五言絶句<lb/>
<pb n="KR4d0518_WYG_002-16b"/>
　　　送俞君實十首以長因送人處憶得别家時為<lb/>
　　　韻<lb/>
病驥秋風裏鹽車道路長他年踐霜雪矯首看雲驤<lb/>
良機間不作成事毎相因善處囊中頴知非碌碌人<lb/>
秋風吹客帆江上遙相送明月更多情來照離人夢<lb/>
蓴鱸秋正好江海未歸人若遇嚴陵瀨無煩魚鳥嗔<lb/>
長條不可攀落葉知何處不似暮春時漫天作飛絮<lb/>
未别何人惜别去令人憶古來離别間有淚多横臆<lb/>
<pb n="KR4d0518_WYG_002-17a"/>
郢人運風斤妙去心自得君才出輪扁斵削無留迹<lb/>
英英露下蘭香與凡薰别埋沒蕭艾中珮冷無人結<lb/>
平生餘耳輩昔日魯朱家同難不同樂悲歌日易斜<lb/>
浮雲歸岫日流水下山時出處豈無意世人難得知<lb/>
　　　市汊驛十絶次韻<lb/>
零露下堦草閒庭月影空獨眠渾不寐一鴈度西風<lb/>
區區乗傳客得似賈胡留我亦黄埃底空慙鱸鱠秋<lb/>
一燈明古屋四壁亂蛩聲千里關河夢五更風雨情<lb/>
<pb n="KR4d0518_WYG_002-17b"/>
翩翩沙際鳥衝雨去何之羡殺前汀鷺翛然立水涯<lb/>
馬齕枯萁曉夢回山月殘一韉秋色裏偏覺毳袍寒<lb/>
路轉村逾僻江平岸欲無片㠶明夕照天遣畫成圖<lb/>
古驛經過少空庭鳥雀多我來正搖落奈此嵗年何<lb/>
西風波浩渺我欲訪三髙安得翼鴻順歸舟捷似舠<lb/>
江花隨意碧照水可憐生不見採蓮女暎粧羞月明<lb/>
丈夫四方志不識别離愁風裏挂帆去寕辭雲路修<lb/>
　　　山翠<lb/>
<pb n="KR4d0518_WYG_002-18a"/>
羣山喁喁來躍入千層翠漫堊有餘斯我欲斵其鼻<lb/>
　　　古意二首<lb/>
妾有古明鏡光彩分妍媸君面雖可照君心未必知<lb/>
妾心如鏡背蒼翠磨不㓕君心似鏡心妍醜隨人設<lb/>
　　　題夾山𤣥真漁釣圖<lb/>
榔板從喧寂絲緡自淺深烟波同是客誰識得魚心<lb/>
　　　詠蕙<lb/>
居然丈夫質嶷嶷蕭艾中自非鈆華種桃李若為容<lb/>
<pb n="KR4d0518_WYG_002-18b"/>
　　七言絶句<lb/>
　　　江亭十絶<lb/>
春江流水麴塵波亭上羇人奈若何底事同來不同去<lb/>
又添新雨入漳河<lb/>
巖花紅白栁深青簫鼓叢祠競乞靈可笑監官祝如願<lb/>
今年仍似去年醒<hi>江北城隍廟春祠頗盛</hi>
暑雨初收積潦深虹橋髙下任浮沉癡兒了却公家事<lb/>
卧看西林度夕陰<hi>亭側有浮橋對望西林書院</hi>
<pb n="KR4d0518_WYG_002-19a"/>
迥江亭北石闌東荷氣吹香逓晚風一夜扁舟發章贛<lb/>
數聲欵乃月明中<hi>郡有石橋横江甚雄壮</hi>
江浄秋清鴈影空參差落木颭西風秀文幾樹堂前桂<lb/>
得得吹香入座中<hi>郡學秀文堂有老桂</hi>
紅鯿白粲楚江秋升斗來為口腹謀世事自來如意少<lb/>
忍堪無蠏有監州<lb/>
軒窻小小客情舒榾柮堆紅擁地爐盪暖破除晨粥了<lb/>
此身還似在家無<lb/>
<pb n="KR4d0518_WYG_002-19b"/>
辛苦携家累左遷虧贏自信且隨縁鬢毛衰颯緇塵遍<lb/>
又與梅花度一年<lb/>
平生心迹與天通刻畫無私任化工堪笑東軒舊桃李<lb/>
等閒開落媚東風<hi>東軒盖蘇子由舊廨</hi>
百折奔騰萬馬馳區區欲把此江迥闌邊鷗鳥忘機乆<lb/>
飛過濤頭去又來<lb/>
　　　寄唐子華照磨二首<lb/>
春透江梅向暖枝清香已許凍蜂知遙思東閣無餘事<lb/>
<pb n="KR4d0518_WYG_002-20a"/>
排遣東風正費詩<lb/>
江漢飛飛鴻鴈秋孤羈未足稻粱謀誰憐獨客悲搖落<lb/>
夢入寒塘月滿洲<lb/>
　　　曹娥純孝祠<lb/>
純孝祠荒草自春江山依約髻鬟青行人不識夫人意<lb/>
只把金錢願乞靈<lb/>
　　　寄衛戴叔三首<lb/>
西湖春色灧歌鐘十載分携一夢中今日歸來頭併白<lb/>
<pb n="KR4d0518_WYG_002-20b"/>
滿林黄葉臥秋風<lb/>
畦蔬遶舍稻粱新白酒黄鷄不負貧何事匆匆乗傳去<lb/>
青山元不解隨人<lb/>
少年驚座縱雄談作掾輸君只語三不用歸來誇舌在<lb/>
試烹石鼎與同參<lb/>
　　　午睡偶成<lb/>
閒門盡日逓凉薰八尺蘄藤展浪紋睡乆不知團扇落<lb/>
更無來客為書裙<lb/>
<pb n="KR4d0518_WYG_002-21a"/>
　　　龍門汲雪芳林之址兩山如戸旁有石泉夏旱<lb/>
　　　不竭汲以煮茗味極甘美<lb/>
山深萬木偃蛟龍巖罅渟涵一水中自拾墮樵供石鼎<lb/>
細聴飛雪洒歸篷<lb/>
　　　鳥洋觀魚<lb/>
桃花颭浪龍先化翠網曽牽出萬艘撥剌金鱗輕拾塊<lb/>
南風一席亂雲浮<lb/>
　　　題兩猿圖<lb/>
<pb n="KR4d0518_WYG_002-21b"/>
穿林飲澗嘯秋風活計雖殊樂意同自笑平生山野性<lb/>
一生何事著樊中<lb/>
　　　題星翁堯民詩卷<lb/>
白榆厯厯滿天街廓落薇垣帝座開東壁圖書羣玉府<lb/>
好曕奎畫候蘭臺<lb/>
　　　南浦朝雲<lb/>
一縷㣲昇海嶠東悠然飄泊信無蹤赤烏蒼狗渾閒事<lb/>
卧看東西三四峯<lb/>
<pb n="KR4d0518_WYG_002-22a"/>
　　　牡丹菊<lb/>
誰幻秋芳五色竒漫教姚魏識東籬可憐一寸風霜骨<lb/>
絶似徐娘老大時<lb/>
　　　丹巖拾翠巖産石赤白色圓轉如珠世傳仙靈<lb/>
　　　遺迹春遊士女拾以為玩<lb/>
山蹊雨過綠初肥的的啼紅暎落暉鬬草歸來喧笑語<lb/>
春風滿袖濕珠璣<lb/>
</p>
<p>
</p>
  </div>
<div>
                <head>瓢泉吟稿卷三</head>
    <p>
<pb n="KR4d0518_WYG_003-1a"/>
欽定四庫全書<lb/>
　瓢泉吟稿卷三　　　　　元　朱晞顔　撰<lb/>
　　詩餘<lb/>
　　　浣溪沙<hi>謝張魯瞻惠紙筆和來韻</hi>
湘管娟姢弱鳯翎霜毫楚楚醉猩英就中心早可人情<lb/>
　漸老江淹無好夢輸他年少意縱横只堪閒冩換鵝<lb/>
經<lb/>
　　　前調<hi>寄贈</hi>
<pb n="KR4d0518_WYG_003-1b"/>
銀海清泉沉玉杯恰篘白酒冷偏宜水林檎嫩折青枝<lb/>
　争看使君長夀曲旋教法部太平詞快風凉雨火雲<lb/>
摧<lb/>
　　　菩薩蠻<hi>鳥洋觀魚</hi>
鯤鵬己向天池徙瀺灂凡曹爭幾水莫信鼔風雷俱堪<lb/>
作鱠材　輕舠風送㨗觸網黄金裂誰謂我非魚知我<lb/>
魚不如<lb/>
　　　前調<hi>寄友</hi>
<pb n="KR4d0518_WYG_003-2a"/>
鄉關散盡當年客春風寂寞花無色長日掩重門江山<lb/>
眼外昏　畫圖髙掛壁嵩少參差碧想見卧雲人松黄<lb/>
落洞門<lb/>
　　　前調<lb/>
芙蓉紅落秋風急夜寒紙帳霜華濕枕畔木𤓰香曉來<lb/>
清興長　輕舟青箬笠短棹溪光碧去覔謝三郎蘆花<lb/>
何處藏<lb/>
　　　太常引<hi>送樂清宗晦山長陳輔賢</hi>
<pb n="KR4d0518_WYG_003-2b"/>
青衫結髪聚秋螢三館早蜚英出為主宗盟總祖述吾<lb/>
家考亭　相逢臺下卧看秋鴈一笑暮潮平驛路栁青<lb/>
青問底事春風世情<lb/>
　　　栁梢青<hi>客懐</hi>
狂蹤怪跡誰料半老天涯為客帆轉霜風船隨江月山<lb/>
寒波碧　如今著處添愁怎忍看參西鴈北洛浦鶯花<lb/>
伊川雲水何時歸得<lb/>
　　　月中行<hi>追補泰軒録事母夫人夀</hi>
<pb n="KR4d0518_WYG_003-3a"/>
廣寒折得桂枝迥嫫母惜多才九重春色錦江來齊勸<lb/>
九霞杯　玉堂有客移宫羽歌詞麗總是詩材我慚弱<lb/>
水隔蓬萊幾許碧桃開<lb/>
　　　南柯子<hi>龍門汲雪</hi>
逺脉通蛟穴清泠㵼翠苔磚爐相對竹房開容我籠頭<lb/>
紗㡌白雲堆　碧澁中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>雪金沙二月雷缻罌千里走<lb/>
黄埃嗟爾蒼生億萬墮顛崖<lb/>
　　　唐多令<hi>中秋</hi>
<pb n="KR4d0518_WYG_003-3b"/>
凉影下青鸞晴空㵼素盤漾玉壺千頃多寛老桂散香<lb/>
風露浄霜兔瑩骨毛寒　老子倚欄干不辭終夜看有<lb/>
誰人共此清歡為問姮娥今與古能幾見正端端<lb/>
　　　臨江仙<hi>過臘</hi>
堪笑一場顛倒夢元來恰似浮雲塵勞何事最相親今<lb/>
朝忙到夜過臘又逢春　流水滔滔無住處飛光忽忽<lb/>
西沉世間誰是百年人箇中須著眼認取自家身<lb/>
　　　蝶戀花<lb/>
<pb n="KR4d0518_WYG_003-4a"/>
挺挺雙清臨净練羽珮飛來頗覺逰情倦獺髓新痕開<lb/>
半面前時一似湘臯見　流水囬雲春不豔怕有生香<lb/>
引得蜂兒健净几明窓斜日轉如今不許幽蘭占<lb/>
　　　千秋嵗<hi>夀王推官母九十一是日小寒節</hi>
嫩氷池沼澤國寒初峭梅乍折春纔早朱門歌管矗繡<lb/>
閣沉烟裊歡宴處神僊一夜離蓬島　九十過頭了百<lb/>
嵗看看到須聴取千年調人誇嫫母妍我覺彭籛少强<lb/>
健在看兒厯遍中書考<lb/>
<pb n="KR4d0518_WYG_003-4b"/>
　　　驀山溪<lb/>
西真姊妹只這梅花是乗醉下瑤池粉胭脂何曽梳洗<lb/>
氷姿素艷無意壓羣芳獨自笑有時愁一㸃心難寄<lb/>
雪添蕊珮霜䕶盈盈淚塵世悔重來夢凄凉玉樓十二<lb/>
教分香去説與惜花人雲黯淡月朦朧今夜誰同睡<lb/>
　　　洞仙歌<hi>慶張閭總管母八十</hi>
人生八十是世間中夀七十由來古稀有况君侯已樹<lb/>
開國殊勲曽異數周魯瞻前拜後　玉麟分上瑞千里<lb/>
<pb n="KR4d0518_WYG_003-5a"/>
傳讙鸞誥金花爛晴晝象服照青春秋香薦北堂巵酒<lb/>
問阿母西池底時來試為數蟠桃幾畨開否<lb/>
　　　魚逰春水<hi>夀徐仁静其壻樂魯常</hi>
蘭室餘香藴射雀屏深清晝永紅旌㣲動簾展浪花移<lb/>
暝重碧先拈翡翠杯戯綵低窣鴛鴦錦人在蘂宫春生<lb/>
蓬境　盡説而翁少頴記得遺環故時井而今猶自風<lb/>
流朱顔緑鬢百年應惜銅仙在九里争傳清河潤山兮<lb/>
夀兮以仁能静<lb/>
<pb n="KR4d0518_WYG_003-5b"/>
　　　掃花逰<hi>送人</hi>
津亭栁色正舞翠毿毿亂侵歌袖驪駒送酒競東門祖<lb/>
席賔僚勲舊白髪青衫愁絶風流去後黯回首但夢遶<lb/>
藩垣簾影清晝　遺愛曽未乆聞里役均輸力排豪右<lb/>
喧傳萬口道調元賛化是經綸手鼎鉉虚賢分内功名<lb/>
信有事非偶看金甌姓名還又<lb/>
　　　慶宫春<hi>送袁仲野歸紹興</hi>
綵筆傳歌青衫提劔幕中誰似風流使檄聨芳賔筵接<lb/>
<pb n="KR4d0518_WYG_003-6a"/>
武後塵每繼清逰曉雲春夢試囘首星霜再周仙曹書<lb/>
滿薦剡交推一鶚横秋　扁舟乍可夷猶一鏡平湖數<lb/>
㸃輕鷗醉客疎狂騷翁豪放二公同是朋儔仕而猶隠<lb/>
料出處胷中已籌故山雖好未許歸來一賦休休<lb/>
　　　滿江紅<hi>夀推官焦元播慶六十</hi>
風鶴翩蹮記昨夢天錫九齡從頭數再周甲子屈指天<lb/>
星上界僊人足官府人間嵗月自峥嶸慶明時生甫又<lb/>
生申維嶽靈　珠盈掌金滿籯浮瑞鶒囀春鶯是乃翁<lb/>
<pb n="KR4d0518_WYG_003-6b"/>
陰徳心事分明筆下萬言多活國胷中三尺乆持衡慰<lb/>
來蘇為雨福蒼生騰頌聲<lb/>
　　　前調<lb/>
彈鋏歸來更誰嘆有魚無肉念良夜向闌相對舊歡難<lb/>
續一夕乍寒秋枕夢十年重剪西窻燭筭人生得意待<lb/>
何時蕉隍鹿　樽有酒妻堪熟書挿架兒能讀傍虚簷<lb/>
翠雲低亞萬竿如束數㸃蒼山遙入户半篙春水斜穿<lb/>
屋便門前車馬寂無人從教俗<lb/>
<pb n="KR4d0518_WYG_003-7a"/>
　　　滿庭芳<hi>和趙仲敬詠雪</hi>
翦水飛花裁冰作絮龍宫不管嚴寒斜侵風㡌吟鬢忽<lb/>
衰殘誰念梁園倦客黄金盡作賦才慳飄流久寒欺敝<lb/>
褐猶事馬蹄間　兒時曽縱獵呼鷹野外落鴈雲端猛<lb/>
呼酒霜鞲濕遍紅鴛倚馬酣歌秦妓紫貂暖不上裘舡<lb/>
今遲暮翩翩孤劍寂寞渡桑乾<lb/>
寒壓衾稠光揺書幌夜深香夢初殘細聴窓户簌簌響<lb/>
春蠶風勁時時墮砌分明認山溜潺湲呼童起疎梅耐<lb/>
<pb n="KR4d0518_WYG_003-7b"/>
冷修竹報平安　曉來擁被看閒庭舞鶴古瓦迷鸞待<lb/>
戯挽銀河飛步天壇秪恐瓊樓玉宇最髙處無限清寒<lb/>
憑君問九關虎豹香案五雲間<lb/>
榾㭾爐寒梅花帳矮篝燈愁坐更殘欲眠還起身已怯<lb/>
吳蠶夜静珊珊入竹依稀聴石上清湲遙知道東皇賦<lb/>
瑞和氣滿長安　明廷多俊彦清班振鷺健筆翔鸞笑<lb/>
兒女才卑空占唫壇竒絶鄒枚賦詠玉蜍冷宫袖呵寒<lb/>
君知否玉堂清近終不似人間<lb/>
<pb n="KR4d0518_WYG_003-8a"/>
　　　漢宫春<hi>賦吕子敬梅齋月</hi>
梅與月兮問雪香秋影幾度黄昏相逢驚詫涴盡京洛<lb/>
緇塵空山耿耿鎮無言色笑相親應頓悟風前笛裏三<lb/>
生石上精魂　一自心盟重訂便神交契合隨寓吾真<lb/>
蕭然水邊林下炯清輝冠玉羙丰神應酷似家傳清白<lb/>
正獻前身<lb/>
　　　八聲甘州<hi>題西山爽氣樓</hi>
向青汜坊底午橋邊新買屋三間有嘉蔬半席修篁數<lb/>
<pb n="KR4d0518_WYG_003-8b"/>
箇分占寛閒著取層梯直上闌楯出髙寒不見終南徑<lb/>
惟有西山　門外紅塵似海待抽手版同擬君看對熏<lb/>
爐茗椀捫虱縱雄譚笑當年多情王粲賦終非吾土淚<lb/>
空彈任俗子卧之樓下那許躋攀<lb/>
　　　天香<hi>夀桂金堂竹泉總管</hi>
碧玉横陳黄金細屑天然畫堂風景古月浮香冷風度<lb/>
曲不許一塵侵近沉沉永夜漾水色牕軒秋净如識巖<lb/>
前氣韻端知嵗寒心性　繁華漫誇紅紫顔色直宜相<lb/>
<pb n="KR4d0518_WYG_003-9a"/>
並縱有交承梅菊也應推遜自是蟾宫僊種儘消得嬋<lb/>
姢伴清影為乞姮娥雲階鷲嶺<lb/>
　　　聲聲慢<hi>賦柑花</hi>
瀼瀼㣲露熏骨濃分清暑絶㸃珠璣不夢風寒繁艷自<lb/>
有氷肌儘任蠻烟瘴雨向炎洲偷換朱衣情縁短絶無<lb/>
芳夢飛度江陑　猶記傳來纎手藹香名三日賞遍<lb/>
吴姬縱使馨兒妖麗誰與心期傷情墜樓恩重忍塵沙<lb/>
玉瘞珠遺餘韻在返清魂環珮夜歸<lb/>
<pb n="KR4d0518_WYG_003-9b"/>
　　　東風苐一枝<hi>送人</hi>
曉渡呼雲秋山訪鴈吟情先趂鄉夢暖風輕約行塵草<lb/>
色一川翠湧元戎小隊溢紫陌簮纓光動看碧油沙際<lb/>
陳兵玉勒桞邊飛鞚　陪宻幄折衝需用賛上幕典刑<lb/>
増重發硎初試牛刀儲才正須藥籠清時異数有天外<lb/>
好風吹送想驛亭籌筆風流應憶剪燈曽共<lb/>
　　　桂枝香<hi>夀馬宣差詠桂</hi>
何年月地有白鳯飛來與秋遊戯碎屑黄金馥馥暗熏<lb/>
<pb n="KR4d0518_WYG_003-10a"/>
沉水如來粟界開全未直著得許多清氣飽諳風露自<lb/>
應韻色獨髙人世　更不羡犀帷富貴羡鷲峰前度秀<lb/>
分雲外彈壓西風誰數錦英華麗幽芳素抱巖樓志笑<lb/>
當時滿門桃李等閒乞取長生妙訣廣寒宫裏<lb/>
　　　木蘭花慢<hi>送陳國材都目</hi>
拂溪藤香潤緘翠墨寄深情憶月滿蕭臺春回炎海驛<lb/>
騎宵征相思頓成春夢恰方州接武叙前盟愧我弓刀<lb/>
分倅多君案牘勞形　佳聲賔佐喜逢迎曹局賴經營<lb/>
<pb n="KR4d0518_WYG_003-10b"/>
更尊爼譚諧丰襟清曠逸思縱横正好相依晩歳忽歡<lb/>
傳梅菊已交承粗喜分携不逺春來把酒江城<lb/>
　　　前調<hi>陳伯永竹院有魏鶴山題扁名公留題</hi>
信吟笻到處儘可欵箇人家見碧甃横陳粉牆低亞亂<lb/>
鎖煙霞森森萬竿如束倚虚簷風影自交加一㸃塵無<lb/>
几研十分清到窻紗　堪嘉玉立瘦穿沙池色净無瑕<lb/>
向良夜移牀静臨書帙閒試茶𤓰明月清風仍好但秦<lb/>
宫梁苑遍棲鴉零落殘香秀墨春衣拂遍苔花<lb/>
<pb n="KR4d0518_WYG_003-11a"/>
　　　齊天樂<hi>薊門寒食</hi>
青烟一夜傳宫燭朝來管絃都試寳扇傳歌銀缾索酒<lb/>
栁下驕驄曽繫憐紅嫵翠任栲栳量珠伴春俱醉不道<lb/>
無情花殘春老頓容易　人生幾何適意甚前時風度<lb/>
今畨情味楚褐凝塵濤牋封淚愁在斷鴻聲裏情絲恨<lb/>
綺儘付與風簷燕兒論理不似流紅解隨東去水<lb/>
　　　前調<hi>與周可竹會飲和韻</hi>
浦潮迎送朝還暮忽忽燕來鴻去北牖分茶西窻剪燭<lb/>
<pb n="KR4d0518_WYG_003-11b"/>
離合人生由數狂朋恠侣記籌酒勾吟幾囘凝竚絮影<lb/>
蘋香夢中猶是少年路　詞華今度尚在奈相如漸老<lb/>
無計重賦露底氷絃梅邊玉麈留得風襟如故情髙萬<lb/>
古想脫劒呼樽氣吞寰宇不管春山子規啼夜苦<lb/>
　　　晝錦堂<hi>夀孔竹所</hi>
朱户粘鷄鈿釵簇燕恰頒三日王春記得當年佳夢始<lb/>
紱祥麟杜陵天近衣冠盛謝庭春暖蕙蘭馨人争羡青<lb/>
鬢未饒恩袍草色光凝　佳音須側耳聴報取日下蜚<lb/>
<pb n="KR4d0518_WYG_003-12a"/>
聲繭紙塗鴉天上寳墨猶新蟄雷先奮三冬暖便風終<lb/>
快九霄鵬君須念早晩小儒終期一報平津<lb/>
　　　渡江雲<hi>題鄭天趣三湘集</hi>
渺寒雲萬里孤舲載雪逐鴈渡三湘倦逰頻選勝撫劔<lb/>
延年貰酒過滕王清泉自酹秋草合賈傅祠荒筭都是<lb/>
傷心弔古和月貯吟囊難忘雪邊梅屋雨底蓀房料<lb/>
裁雲縫霧應自有知心老嫗相與平章澧蘭沅芷曾親<lb/>
擷返醒魂猶帶騷香看未足漁歌又起滄浪<lb/>
<pb n="KR4d0518_WYG_003-12b"/>
　　　念奴嬌<lb/>
倦懐無據凭危欄極目寒江斜注吳楚風煙遙入望獨<lb/>
識登臨真趣晩日帆檣秋風鐘梵倚遍樓東柱興來携<lb/>
手與君更上髙處　隠約一水中分金鰲戴甲力與蛟<lb/>
龍拒擬訪臨臯清夜鶴誰解坡仙神遇㫁壁懸秋驚濤<lb/>
遡月總是無聲句勝逰如掃大江依舊東去<lb/>
　　　前調<lb/>
怒濤駕雪躪千騎争赴危坡奔注髙閣凌空圖畫出邈邈<lb/>
<pb n="KR4d0518_WYG_003-13a"/>
荆揚佳趣夢澤雲寛邗溝霜净影落晴簷柱南來王氣<lb/>
銷沉榛莽深處　堪笑亡國危機沉江鐵鏁欲把東吳<lb/>
拒司馬佳兒那解事神筭真成天遇商意悲凉宫詞凄<lb/>
苦忍聴臨風句無情江水不將遺恨流去<lb/>
　　　水龍吟<hi>簡周晴川教授會飲和韻其兄晴山有吹壎吹篪詞稿</hi>
一春剰雨慳晴悶來閒檢床頭厯農占應候今朝甲子<lb/>
初開霽色草徑泥融栁橋風勁尚妨吟䇿有幽軒水净<lb/>
官窰春透儘可一觴閒集　重碧滿浮雲液奈長歌此<lb/>
<pb n="KR4d0518_WYG_003-13b"/>
情無極觥籌交錯塤箎迭奏席珍連璧列屋修蛾主家<lb/>
陰洞漫然傾國任魂醉直到芙城待問似它丁石<lb/>
　　　喜遷鶯<hi>永嘉思逺樓端午</hi>
香塵盈篋是舊日賜來宫羅疊雪服艾衣清浴蘭湯暖<lb/>
輸與箇人娟潔性巧戯拈針縷蹙得虎兒獰劣鬢半軃<lb/>
貼朱符翠篆同心雙結　愁絶追楚俗獨弔湘纍日暎<lb/>
沉菰葉綵鷁浮空鳴鼉聒盡十里翠紅相接漫有倚空<lb/>
欄檻誰把朱簾髙掲歸去也聴叩舷兒女尚傳歌闋<lb/>
<pb n="KR4d0518_WYG_003-14a"/>
　　　宴清都<hi>餞提控令史林君瑞</hi>
試倚江亭櫂來執手問君歸計何早賔僚攀挽元戎舉<lb/>
辟正堪談笑青衫兩見書考且暫屈致身未老料鵾鵬<lb/>
須奮天池驊騮寕戀篘草　堪誇健筆揮斤長材破的<lb/>
積案如掃霜臺器重蘭省優容十連儀表平生不在温<lb/>
飽但行志功名儘了便歸來説似梅花清樽細倒<lb/>
　　　一萼紅<hi>盆梅</hi>
玉堂深正重簾護暝窻色試新晴苔暖鱗生泥融脉起<lb/>
<pb n="KR4d0518_WYG_003-14b"/>
春意初破瓊英夜深後寒銷綘蠟誤碎月和露落空庭<lb/>
暖吹調香冷侵芳夢一餉消凝　長恨年華晼晩被柔<lb/>
情數曲抵死牽縈何事東君解將芳思巧綴一斛春氷<lb/>
那得似空山静夜傍疎籬清淺小溪横莫問調羮心事<lb/>
且論笛裏平生<lb/>
　　　大聖樂<hi>至日與周晴川兄弟㑹飲</hi>
霜護庭鴛春生爐獸早梅初破喜至景漸覺迎長刺綉<lb/>
五紋贏得兒女情多老侵尋愁添嵗月儘門外今朝無<lb/>
<pb n="KR4d0518_WYG_003-15a"/>
客過慵身在且應時納祜淺酌髙歌　人生有幾勝選<lb/>
苦不分千金換翠娥便次公酌我公榮如子奈此歡何<lb/>
霜竹噴雲風瓢激樹得似塤箎清意呵休眉鎖問朱顔<lb/>
去了還更來麽<lb/>
　　　過秦樓<hi>客中端午</hi>
水碧紗㡡月圎紈扇悄悄午窻曽共袪愁楚艾照眼安<lb/>
榴節物把人船送無奈長晝如年鶯趂吟情蝶迷鄉夢<lb/>
悵歸期多誤暮雲凝望亂愁如葑　誰念我悶對騷經<lb/>
<pb n="KR4d0518_WYG_003-15b"/>
慵尋遺譜冷落赴湘琴弄醒䰟正渇筩碧初乾買健聴<lb/>
人呼粽不似歸來故園同泛香蒲頻傾春甕儘癡兒騃<lb/>
女齊唱湖樓興動<lb/>
　　　蘇武慢<hi>寄贈</hi>
枕海山横陵江潮去雉堞秋風殘照閒尋桂子試聴菱<lb/>
歌湖上晩來凉好幾處蘭舟採蓮逰女歸去隔花相惱<lb/>
奈長安不見劉郎已老暗傷懐抱　誰信得舊日風流<lb/>
如今憔悴換却五陵年少逢花倒躱遇酒堅辭常是懶<lb/>
<pb n="KR4d0518_WYG_003-16a"/>
歌慵笑除奉天威掃平狂冦整頓乾坤都了共赤松携<lb/>
手重期明月再逰蓬島<lb/>
　　　賀新郎<hi>夀清尹靳從矩</hi>
縣古槐成幄燕泥香繁紅墜兩半簾花落一夜江臯黄<lb/>
犢雨萬頃緑雲噴薄聴四野田家歡樂堂上琴聲堂下<lb/>
水晝庭空自下風簷雀喧競少儘不惡　竹窻暑净巾<lb/>
斜著傍筠軒閒舒嘯戯舞翻霜鶴棐几藤牀揮玉塵丰<lb/>
骨棱棱如削炯一叚清氷秋壑待得河陽桃李滿向雪<lb/>
<pb n="KR4d0518_WYG_003-16b"/>
堂細訂梅花約須喚我共酬酢<lb/>
　　　前調<hi>歸鴈送劉季和韻</hi>
雲影低平楚看翩翩離羣避暖去尋孤戍猶記登樓看<lb/>
瘦字零落西風無數把徃事書將空處乍别榆關秋夢<lb/>
逈向江南睡足菰蒲雨天欲暝雪初絮　江空歳晏衡<lb/>
陽度儘𡨕𡨕稻粱謀拙弋人何慕行㫁驚飛悲弔影誰<lb/>
念嘹風最苦算只有天涯羇旅莫聴城笳迷去翮被落<lb/>
花飛絮相縈住輸海燕笑遲暮<lb/>
<pb n="KR4d0518_WYG_003-17a"/>
　　　哨遍<hi>題坐忘齋</hi>
一室退藏隠几坐觀黙㑹人間世惟集虚抱一自齋心<lb/>
黜聰明形骸之外回益矣𡨕然如䘮吾志烏知禮樂非<lb/>
仁義彼造物何知息黥補劓徒勞巧任私智但忘年忘<lb/>
義樂天倪好惡情都忘物皆齊鰌與魚㳺鹿與麋交將<lb/>
無同異　噫請試言之彼知忘此此忘而海上多矰<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>
翁鷗弓兩忘機想蝶夢莊周周迷蝶夢籧籧自適無非<lb/>
已便是是非非非非是是由來非馬非指我而今魚兔<lb/>
<pb n="KR4d0518_WYG_003-17b"/>
都忘已又豈知筌蹄為得計問臧穀亡羊何累塞翁得<lb/>
馬奚喜得失成何濟頓忘世味簞瓢陋巷樂以忘其憂<lb/>
耳便教有酒也忘歸任忘形相汝相爾<lb/>
</p>
<p>
</p>
  </div>
<div>
                <head>瓢泉吟稿卷四</head>
    <p>
<pb n="KR4d0518_WYG_004-1a"/>
欽定四庫全書<lb/>
　瓢泉吟稿卷四　　　　　元　朱晞顔　撰<lb/>
　　序<lb/>
　　　送歸安縣丞沙德潤序<lb/>
泰定五年春二月歸安縣丞沙君德潤滿解將歸其同<lb/>
年夏溥張世昌合郡嘗所往來者為歌詩以餞且屬余<lb/>
序余嘗漫仕司浙東長林煑鹽賦知丞之職為詳因不<lb/>
固辭夫以一邑之政居其位而任其責者或四人焉五<lb/>
<pb n="KR4d0518_WYG_004-1b"/>
人焉簿尉位卑且有分職凡獄訟賦役簿書期會文牒<lb/>
所移必先由是而達乎上因得市權釣吏以規一己之<lb/>
私令長秩尊専判署臨决可否於一邑無不當問丞居<lb/>
其間似不相渉者士大夫處此率壓於上偪於下淟涊<lb/>
怯恧益相訾謷而數怠其事是豈遵制貳令之意乎今<lb/>
沙君德潤則不爾也君少年决科筮仕來丞兹邑其事<lb/>
長佐必盡禮遇吏卒必盡誠不拘於勢不狃於習酌中<lb/>
可否一歸於正使上下勿為嫌舉邑傳誦知有吾丞亦<lb/>
<pb n="KR4d0518_WYG_004-2a"/>
豈徒然哉踰年政成因自奮曰吾不負丞矣吾寜負吾<lb/>
士乎一日進邑敎諭楊某謂之曰子知設敎之意乎蓋<lb/>
將以化成俗美耳令邑有養而無教吾與子寜不共負<lb/>
斯士乎因相與諮議順民俗之所趨舉庠序之所闕儲<lb/>
材計役新泮宫而落之此宜非丞職任所當為者又焉<lb/>
知不以其所處而狹其所志乎余嘗病夫今之士平居<lb/>
服食趨尚每冀一命謂必當有為以盡其力一旦蹈之<lb/>
則曰是非吾職也吾豈為此者哉及居其職則又曰是<lb/>
<pb n="KR4d0518_WYG_004-2b"/>
職非吾所可為也必若是而後可嘻天下之事抑必若<lb/>
是而後可為乎其不若是將終不可為之乎苟能以平<lb/>
居未有得之志處既有得之位而不為外奪則其必大<lb/>
有得於時也豈易量哉今足知吾德潤之平居所志將<lb/>
不止於此則將拭目以觀有若斯邑學宫之盛大光明<lb/>
而垂於後者矣德潤庸何辭<lb/>
　　　送譚晉明序<lb/>
余友唐子華示余周本心待制所作何大工傳何蓋善<lb/>
<pb n="KR4d0518_WYG_004-3a"/>
釀者也因戲謂子華曰善釀者宜得寓名篇什間麴生<lb/>
風味世所通稱乃不得與毛頴黄甘齒是一遺事遂系<lb/>
其世而傳之置之几席以資談笑㑹余來瑞江為郡監<lb/>
税日坐塵坌呌囂隳突規規然與人爭尋尺以為計官<lb/>
卑才劣人少過從又土風鄙陋無髙人韻士時一陶寫<lb/>
以袪胸中之積良可嘆也辛未冬十月臨川譚晉明文<lb/>
以其舅氏樂魯常副於務事來省因得相與周旋接殷<lb/>
勤話欵宻酒邊適道所傳麴生事出而示之晉眀亟讀<lb/>
<pb n="KR4d0518_WYG_004-3b"/>
亟飲乃相視大笑以為樂惘不知彼之所謂尋尺者果<lb/>
何物哉晉明年少氣盛志强才逸其風儀詞㫖非直伯<lb/>
仲諸生之間蓋將挾其所有資其所無雖前席之問有<lb/>
出乎鬼神之外者是豈三太息五流涕而已北風戒嚴<lb/>
俶裝言邁有足以振湖海之氣矣子行乎哉遡長江度<lb/>
采石有李謫仙之故塜在君其為我酹之<lb/>
　　　送唐子華序<lb/>
江隂楚境西春申君之故邑也長江際天葭薍叢出連<lb/>
<pb n="KR4d0518_WYG_004-4a"/>
艟巨艦潮汐洄沿每臨流寓目則荒煙蒼莽之色與日<lb/>
俱暝猶可槩見當時雄傑之迹今州設置既乆畜産滋<lb/>
盛生齒繁夥版圖職貢直趨省曹乃得與列城齒凢州<lb/>
之廨治廐庫廟學壇壝與夫郵亭候館游觀敎閲之所<lb/>
皆已治葺宏麗視昔有加焉然其風物之舊民俗之習<lb/>
此必在漸摩敎育而後有以遷化之是亦今日一州之<lb/>
所務又何假外物矜飾哉予友唐子華以選調為是州<lb/>
博士子華博學多聞才識通敏視其貎若不勝衣者而<lb/>
<pb n="KR4d0518_WYG_004-4b"/>
其剛明果毅之志蓋非可以迂濶而目之也始子華以<lb/>
郴州敎授改調處州路青田縣柔逺鄉廵檢始行人謂<lb/>
子華素懦又儒士不習武事多難之子華獨决然勇往<lb/>
予時司長林鹽賦境壤相接一日子華馳一价抵予因<lb/>
問之則知子華既至撤枹鼓散兵卒獨引僮奴一人徑<lb/>
造大姓家與之揖遜為禮或持酒脯以往談笑為樂因<lb/>
得推致腹心乆之人知無他意多樂便之故終歳不聞<lb/>
有冦盜之患予聞之愕然然亦未通其要也子華繼以<lb/>
<pb n="KR4d0518_WYG_004-5a"/>
丁難奔赴未㡬予亦滿解南歸每勝日必㑹㑹則談諧<lb/>
飲酒為樂一日迓者踵門子華治行將有日矣予乃持<lb/>
觴以餞之因戯為之言曰禹稷顔子同道易地則皆然<lb/>
曩君在牧溪時多行簡便之政意必有弭伏之方非但<lb/>
休息而已且澄江為浙右望邑風俗輕悍有三楚之遺<lb/>
習諺為沐猴而彈冠者蓋亦譏之耳今黌舍粗設敎養<lb/>
之具闕如也君行將莅事得無蹈襲前政還復散諸生<lb/>
撒俎豆安居暇食日與鄉之賢豪登蕪城酣歌撫髀持<lb/>
<pb n="KR4d0518_WYG_004-5b"/>
酒一酹春申之墓乎將益充君詩書之府修君道德之<lb/>
實升堂講解考古證今以明先生之道變易汙俗稱為<lb/>
禮義之邦使為州者得以坐鎮雅俗而君亦宴饗諸侯<lb/>
之庭賦渢渢洋洋之章觀民風而歌帝德逺繼季子之<lb/>
塵乎子華曰夫俗有美惡政有善否時有通塞此三者<lb/>
為仕者之通患也始吾居牧溪時山境僻逺民俗椎魯<lb/>
惟以耕鑿自給有大姓數十嵗以屯積為業遇凶荒則細<lb/>
民仰食以相捍蔽卒有椎埋竊發之姦易為擒捕獨畏<lb/>
<pb n="KR4d0518_WYG_004-6a"/>
避官吏齎科供億之事急則禽翔獸駭逃遁山澤間縻<lb/>
歳月不可得雖設健校數十率多山野庸民莫曉操兵<lb/>
挾矢事驅之則撞搪呼號隳突後先莫能効用假有舊<lb/>
役三五人稍知官理然又狙詐險狠並縁為姦不可馴<lb/>
致故吾覘知其情一以清凈為方此亦老子知白守黒<lb/>
之術也今澄江之行職在敎養又焉可一其施設哉吾<lb/>
將行吾之所行學吾之所學博以充之順以逹之吾亦<lb/>
奚知仕之善與否也吾其行矣余無以釋遂書其次第<lb/>
<pb n="KR4d0518_WYG_004-6b"/>
為序<lb/>
　　　送施景顔序<lb/>
物常患於不偶惟窮理者能盡其性力常足於非才惟<lb/>
志學者能養其氣余於此未嘗不重有太息也友人施<lb/>
德淵才識朗秀器量𢎞逹余鄉之佳子弟也一日適遇<lb/>
於嘉禾逆旅中觀其充然以舒索然以居余固弗知其<lb/>
為何如者與之語則愀然有不懌之色固問之則曰淵<lb/>
不敏少而學於觀光俞先生之門將欲竟其業而先生<lb/>
<pb n="KR4d0518_WYG_004-7a"/>
亡矣及長先君俾淵肄業郡庠然卒以家貧事劇迫於<lb/>
志養不能資筆研而上與計偕以觀上國之光遂乃勉<lb/>
就推擇試補江淛儒學提舉司吏役以規升斗之微于<lb/>
今四年矣然而繼丁先妣之艱匍匐就道暨至終䘮復<lb/>
役曽幾何時今復以先君之䘮來赴時月流逝於今適<lb/>
已禪服有司雖嘗過舉而淵累息兢惕未知所擇自意<lb/>
一趨兩蹶是非命歟然存殁之念每嬰於心誠懼夫將<lb/>
遂湮微廢墜先人之業而即死於地下矣余乃釋之曰<lb/>
<pb n="KR4d0518_WYG_004-7b"/>
子知耕者之事乎夫耕之道始而經其疆理芟其草萊<lb/>
覃其鋤耰揉其耒耜沮洳其區糞沃其垠然後播其榖<lb/>
藝其殖澇則疏其澮溝涸則溉其禾穟旦旦而視之日<lb/>
夕而耔之以至於雨露之所滋風氣之所逹函其頴栗<lb/>
其實方且蕃然以碩唪然以瓞則其為有秋之望蓋亦<lb/>
勤矣苟其耕耨之不習播殖之不時為茛莠為稊稗以<lb/>
虚廩庾之計又安能専美於如坻如京之詠乎至於豐<lb/>
凶之數肥磽之宜則亦順其天時盡其地利而已矣於<lb/>
<pb n="KR4d0518_WYG_004-8a"/>
余何預焉今子之才具既已立矣禄仕之階亦有所自<lb/>
矣至若勞瘁之跡憂患之故審矣吾子循而蹈之擴而<lb/>
充之又何慮乎名之不令仕之不逹而遽以此為懷哉<lb/>
且吾聞之物之乆滯者必通天之乆勝者必定子而持<lb/>
子之志俟子之天則將有不可必而勃然者矣吾子何<lb/>
患乎於其行序以餞之<lb/>
　　　送張信甫序<lb/>
宋興三百年其間設科之盛前代莫及自乾德初始循<lb/>
<pb n="KR4d0518_WYG_004-8b"/>
唐制革五代衰陋之弊申延對之科嚴考第之法至景<lb/>
德中培養成材得人為最熈寜間王安石作相以私學<lb/>
取天下士行新法作經義去筆削一經目為斷爛朝報<lb/>
任情穿鑿牽合不倫海内翕然慕而一變渡江以來用<lb/>
議者請始以詞賦經義别為一科與論策通為三塲號<lb/>
稱時文故學者務為新竒琱鎪之語以迎合時宰之意<lb/>
豈非以世運衰微文物凋䘮與時升降而然耶暨聖元<lb/>
肇興混一區夏廢而不設然儒者進取之階率多循資<lb/>
<pb n="KR4d0518_WYG_004-9a"/>
而進雖有茂才之科多為有力者之所鈎致故懷才抱<lb/>
藝之士老死衡門不得以盡其志方今聖天子文德誕<lb/>
敷側席求治詔天下經明行修孝義之士里選而賓興<lb/>
之登于有司考中其第以禮敦遣大比京都進士第一<lb/>
名六品服自甲科而下各出身有差其為榮觀蓋可想<lb/>
見吾徒何忍而負之予農家子弱歳好弄踊躍築埋未<lb/>
知進修之道及壯讀書通大義遂曉夜孜孜為學不倦<lb/>
每感厲奮發思欲以文字自逹奈家貧親老迫於志養<lb/>
<pb n="KR4d0518_WYG_004-9b"/>
常輟筆棄研求為菽水之歡未㡬朝廷開置右學選擇<lb/>
俊秀用充其科予以少年首被兹選因鋭意記誦究通<lb/>
其方乃以時義貢於王朝較藝棘闈俾授斯任是皆文<lb/>
字之功予又何幸昔揚子雲乘輶軒使諸國採方言以<lb/>
鈆槧擿而記之多識竒字遂為儒者之宗今天下車同<lb/>
軌書同文凢舟車所至天之所覆地之所載日月所照<lb/>
霜露所隊版圖職貢悉同其文又豈特鈆筆而已安陽<lb/>
張信甫與予同年端愿好修雅意經史捧檄渡江帥正<lb/>
<pb n="KR4d0518_WYG_004-10a"/>
湖學今將秩滿北行比至京師意必見君門射策之盛<lb/>
敎授宋明義作為歌詩以寵其行辱徴余序余因慨然<lb/>
有感輒筆數語少伸其志且為天下士子之賀他日亦<lb/>
將為信甫之賀云<lb/>
　　　送陸撝謙教授序<lb/>
武林陸先生元德以平陽州儒學教授滿解西歸凡州<lb/>
之長吏僚屬洎士之秀嶷者相與賻而餞之州蒙古掾<lb/>
朱某聞而趨儼而揖曰先生果行乎哉曰然朱子曰是<lb/>
<pb n="KR4d0518_WYG_004-10b"/>
未可以遽也愚將有言焉先生曰烏乎言朱子進而言<lb/>
曰方今季冬歳聿云莫寒氣凛冽雨雪載途適齊民塞<lb/>
户先王閉關之時矧錢塘相距昆山僅一十五程許山<lb/>
川阻修道路梗澁有蛟龍蜿蜒之怪豺虎熒惑之虞先<lb/>
生老且憊其於興居饔寢之適得無勞乎姑少止以俟<lb/>
暄暖先生幸或聴之先生曰辱子之知深矣愛之至矣<lb/>
吾官于兹六載矣年及耄七袠矣其出處之分去就之<lb/>
計審矣明矣越若去年秋吾以病痼將解印丐歸招諸<lb/>
<pb n="KR4d0518_WYG_004-11a"/>
生觴而執别者屢矣今幸已滿代又幸而疾少瘳今不<lb/>
去將奚辭吾有重裘席㡌可幛風雨僕馬資糧粗給宿<lb/>
舂雖老憊尚擬于山程水驛間貰酒搜吟問梅索笑以<lb/>
舒吾抑鬰之積豈不快且樂也又何以勞為乎吾其行<lb/>
矣朱子曰凡人之生也名驅利役苟苟逐逐殆將以求<lb/>
適於己而已今昆山雖僻陋逺處海陬有山水之秀井<lb/>
邑之繁士族之盛風土之宜至若楂梨柑橘魚蠏鷄豚<lb/>
嘉蔬美窳清醥精鑿之屬皆足以養生而悦口又何必<lb/>
<pb n="KR4d0518_WYG_004-11b"/>
之楚之呉而以黿羮鱸膾為得哉願先生毋亟行聊以<lb/>
卒歲先生曰噫是何言歟夫嗇於己者豐于人逸於體<lb/>
者勞於心嗇乎已者失惠勞乎心者失仁始豐之終約<lb/>
之始役之終樂之吾將約其所有樂其所無以推吾之<lb/>
志以全吾之天彼口體之適又安足云乎哉始吾作掾<lb/>
時升堂皇坐臯比稽經考古講道解義日孜孜為己任<lb/>
凡金榖出納之數一俾計吏恬不為問日飯一盂蔬一<lb/>
器冬一裘夏一葛惴惴承事惟懼勿謹是不亦嗇于已<lb/>
<pb n="KR4d0518_WYG_004-12a"/>
而勞于心乎今吾無官守之責時引領西望慨然長嘆<lb/>
吾非木偶寜忘首丘之思乎惟錢塘為江浙一都㑹而<lb/>
蘇湖又魚米之地祖父廬墓<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>親朋舊皆在然每歲時<lb/>
接杯酒話繆宻徜徉閭里間以佚吾老終吾之年其為<lb/>
約且樂不亦至矣乎吾秣吾馬吾膏吾車子母喋喋為<lb/>
也雖然吾聞之富者送人以財貧者贈人以言今諸生<lb/>
學古道者也雖貧蔑贈能無言乎朱子退而言曰先生<lb/>
之行决矣先生之道大矣余小子安得而留之乃率其<lb/>
<pb n="KR4d0518_WYG_004-12b"/>
徒為歌詩以餞之詩曰北風凛兮寒慄慄播坤維兮滄<lb/>
海立彼若人兮云徂征夕怛怛兮朝惻惻水有龍兮山<lb/>
有虎行惸惸兮去何怙鼓桂枻兮乘驪黄鬼辟易兮神<lb/>
呵䕶怳遐陟兮歸故鄉曳蘭裙兮飄芙裳䄜明月兮佩<lb/>
夜光飲墜露兮餐秋芳羌靚好兮修娥眉疇妒倖兮夸<lb/>
巾裭固真茂兮刑德儀錫永燾兮躋耆頥騁逸軼兮奮<lb/>
髙鶩俾後塵盍從而追之<lb/>
　　記<lb/>
<pb n="KR4d0518_WYG_004-13a"/>
　　　容安堂記<lb/>
世固有大人君子居廣居處顯位攬天下富貴之資以<lb/>
為一身之奉履敝珠玉耳厭鼓鐘言從計行事與心㑹<lb/>
曾莫有一毫拂亂其所為者然而焦心竭慮疲形勞神<lb/>
乃不能一日安於寢食之間以為有生之樂其故何哉<lb/>
且人之生也萬善具焉大而天地之廣著而萬物之殊<lb/>
嚴而父子敬而君臣至于一事一物之微莫不有可樂<lb/>
之地是以聖人稱顔子一簞食一瓢飲在陋巷人不堪<lb/>
<pb n="KR4d0518_WYG_004-13b"/>
其憂囘也不改其樂以明夫道之所存即吾樂之之事<lb/>
也後之誕者乃欲以外物而求之不亦謬乎此東晉嵇<lb/>
阮之流卒為名教之罪人也哉惟陶潛以邁徃之才髙<lb/>
出當世不肯屈身束帶往見督郵輙賦歸來退樂故里<lb/>
顧其名節炳燿風厲千古是非外忘世故内有所安篤<lb/>
於道者不能爾也華亭沈用之少以吏能厯試州府考<lb/>
滿選調西安東流二縣幕職雖日處簿領之間而其意<lb/>
趣雅淡志尚髙古要不為塵俗所奪每慕淵明三徑之<lb/>
<pb n="KR4d0518_WYG_004-14a"/>
樂及其歸也迺於居室之西偏為屋三楹中列圖史旁<lb/>
蒔花竹以為晏休之所扁名容安且寓景陶之意其子<lb/>
壻柳德逺過余言之余是以知用之之能安於樂者也<lb/>
聞之古人之言曰夫結駟列騎所安不過容膝食方丈<lb/>
於前所甘不過一肉今用之之安有取於是是則所須<lb/>
非廣而足能有恆殆猶歠之一飽飲之一盈抑欲順時<lb/>
乘化易於所安是非絶情用世希合於曠逹之儔雖然<lb/>
用之之年尚强進未巳苟能推其造膝之度𢎞其兼受<lb/>
<pb n="KR4d0518_WYG_004-14b"/>
之資施之民社逹於朝廷之上則吾益知用之之不以<lb/>
為安而忘天下之憂又豈遽以一室之樂為樂也用之<lb/>
其頷之乎<lb/>
　　　有餘清亭記<lb/>
昔人命竹字之此君蓋不欲直斥以名被之尊顯之號<lb/>
其見貴重於當世也若此彼其挺生周阿瀟洒於風塵<lb/>
之表泠然清氣凛出凢材故幽人韻士每有寓託見之<lb/>
篇章蓋所以資泉石之勝也東昌宋公春卿始來毗陵<lb/>
<pb n="KR4d0518_WYG_004-15a"/>
實主幕事以亷直見稱其郡之别駕知公素貧不治貲<lb/>
産出私錢若千緡為買宅于城南之陬以居之公乃剪<lb/>
除榛莽雜蒔花木雅有山林之趣無何公以選調連仕<lb/>
東南蕪廢滋乆近由湘中歸老其地因得留意灌溉以<lb/>
復于舊舍東修竹百挺隂翳林立慨然瀟湘之思構亭<lb/>
其中橅樂天所賦掲之楣間以為㳺息之所余嘗從事<lb/>
浙東帥幕知公操守益堅蓋非有得於一己之私而盜<lb/>
小亷獨潔之譽者敢因斯扁用布其愚說焉夫清之為<lb/>
<pb n="KR4d0518_WYG_004-15b"/>
義在學者則有澄治之功沙之汰之惟務求去其塵滓<lb/>
之溺而後渟涵演迤汪濊静深乃能遂進於誠明之地<lb/>
苟其日力之不至則猝然之頃雨集而溝澮皆盈抑恐<lb/>
不免於同流合汚之弊矣今公涵泳積乆清明在躬旦<lb/>
而處於斯亭之中或觴或詠或笑或黙麗日在天清風<lb/>
在户彼之參立於吾前旁午而狎至焉者吾則賓於名<lb/>
實之表囿於物我之外來而能集動而能凝虚靈湛寂<lb/>
表裏瑩如以之求吾身則無不足之欲以之燭萬化則<lb/>
<pb n="KR4d0518_WYG_004-16a"/>
有無窮之理淵乎㫖哉雖使淇澳詩人之頌滄浪孺子<lb/>
之歌將有不盡公斯亭之義也<lb/>
　　　廻江亭記<lb/>
位有至卑而其名與天地同傳者江海是也蓋其積深<lb/>
潤下吐納百川沾溉焦枯疏滌汚穢注焉而不溢趨焉<lb/>
而不竭凡物莫能與之論功者非以是歟瑞州有江介<lb/>
乎郡城之中宜春萬載衆水交匯東流而入于鄣江之<lb/>
南有故邸其前楹為税司㕔事依楹慿岸隙地深廣丈<lb/>
<pb n="KR4d0518_WYG_004-16b"/>
餘歲乆不治晦而弗著㑹其贏為小亭於旁虚簷曲楹<lb/>
橋影波光下上輝映一郡之勝舉而得之因摭涪翁所<lb/>
詠以廻江為扁蓋亦取其義焉嘗讀舊史頗究東坡潁<lb/>
濱出處大節當其論列危疑之頃慷慨忠憤形於詞章<lb/>
真有萬牛不可廻之勢其視死生榮辱同一趣舍故屢<lb/>
遭遷逐名節益顯是非持志之固嚮道之深能如是乎<lb/>
今郡志所載二蘇事迹厯厯可考至若對床同夢清興<lb/>
逈發此又兩翁之悟㫖也詩不云乎汎汎楊舟載沉載<lb/>
<pb n="KR4d0518_WYG_004-17a"/>
浮今是江以謫者得名則處卑自著同汚獨潔於余深<lb/>
有愧焉<lb/>
　　　湖州路重修録事司記<lb/>
宋承唐制置録事參軍凡部内政理善惡簿書稽違㑹<lb/>
計當否皆得以糾録之蓋一郡綱轄之地暨皇元肇興<lb/>
混一區夏庶務更新廢而不設令路府更置録事司秩<lb/>
二百名割旁縣舊𨽻關内之地以分治之邑有令長有<lb/>
人民有獄訟有徭役而獨無絲粟之征視昔録事參軍<lb/>
<pb n="KR4d0518_WYG_004-17b"/>
之職任重而責専名同而實異特負郭之一劇縣也地<lb/>
饒位偪介乎四塞之衝闤闠雜遝生齒繁夥椎埋僄狡<lb/>
之姦米鹽錙銖之訟至纎至悉日常險健於庭况其四<lb/>
郊憧憧郵傳迎餞之迹旁午狎至供億搶攘疲於奔命<lb/>
然編氓之籍大之不能等次之下邑而上承下撫法目<lb/>
煩苛率倍蓰於百里自非精彊應變之才未必不致尤<lb/>
責也至元某歳東平李君某父銜命逺來始即亡宋南<lb/>
倅㕔事之址易圯就新草創斯邑地近府治偪居子城<lb/>
<pb n="KR4d0518_WYG_004-18a"/>
之陬位置卑仄材木𤨏細浸滛穿漏大不克稱用是後<lb/>
來之士積十餘政率以媮安蒐獵為能苟且歲月隳而<lb/>
弗圖至大戊申厯山蘇君某負時能聲適被斯選至之<lb/>
日環視棟宇憮然嘆曰嗟乎政由人舉官以治稱今兹<lb/>
室之陋若是殆非所以昭示令憲也易不云乎君子見<lb/>
㡬而作不俟終日余聞先時刑部尚書廣平馬公作牧<lb/>
兹土政行民洽遭歳大穰因廢治材程工即事由麗譙<lb/>
及府治以下至於庖湢廐廥之所皆撤而新之栱桷翬<lb/>
<pb n="KR4d0518_WYG_004-18b"/>
飛舟艧焜燿他郡莫及而此壞屋逺不踰跬歩之内曾<lb/>
不能郢正匠石之下庸非不幸抑亦當時執事者過於<lb/>
計慮歟余新即政志欲改作誠懼夫政教之未修民之<lb/>
難與慮始也乃退而思念是室之陋雖有撓攘之憂苟<lb/>
能一日而不忘其必葺則尚冀朝夕之安其有不能苟<lb/>
安於朝夕者頋猶有大者焉遂力為政凢庇於民者舉<lb/>
而行之蠧於政者掲而去之律姦貪繩枉直豪彊歛迹<lb/>
井邑讙然歲再周而政成士若民相與聚而謀之曰吾<lb/>
<pb n="KR4d0518_WYG_004-19a"/>
儕小人朝不及夕今天惠賢宰使煦育吾民獲遂蓋藏<lb/>
之私今視事之署梁木傾頽危焉將壓卒有傾仆則吾<lb/>
民之罪曷所逃哉乃共裒餘力以陳於公公為出已帑<lb/>
三百千及其長佐逹嚕噶齊某録判某典史某共捐俸<lb/>
入之半以為之助始經工庀材拓地起廢畫宫於堵率<lb/>
身尋引之間崇卑廣狹靡不竭思役興㑹同僚各以靡<lb/>
盬他適公又不以寡助為慊惠意承志勤勤渠渠昧旦<lb/>
坐堂上剸决繁劇曹無留務然其圩墁瓴甓之費傭償<lb/>
<pb n="KR4d0518_WYG_004-19b"/>
食飲之直左籌右畫曲盡其道雖侵星觸暑揮汗廢食<lb/>
益不以勞為憚不踰月而落成屋不呈材民不病役君<lb/>
子謂是役也是足以觀政矣後之人有慕公之德欲求<lb/>
公之為治者請視斯署其或可以繼志焉<lb/>
</p>
<p>
</p>
  </div>
<div>
                <head>瓢泉吟稿卷五</head>
    <p>
<pb n="KR4d0518_WYG_005-1a"/>
欽定四庫全書<lb/>
　瓢泉吟稿卷五　　　　　元　朱晞顔　撰<lb/>
　　傳<lb/>
　　　麴生傳<lb/>
麴生者晉之曲沃人也名之醇字叔雅風儀醖藉辭㫖<lb/>
芳潔善和容多與可通貴賤皆以生見稱頗器重於當<lb/>
世生之先有力牧者當軒轅時以耒耜教民有功始封<lb/>
諸有邰因冐姬姓世為廧官七傳而至帝嚳曰髙陽氏<lb/>
<pb n="KR4d0518_WYG_005-1b"/>
髙陽之後其别子稷以八政佐禹為司空因舉使治岐<lb/>
隴之地衣食滋殖日大以蕃廼徙封於萊其子孫號牟<lb/>
婁氏實生之自出也生資禀柔粹能克己磨勵善治擇<lb/>
以矯揉自飾故人樂為推挽煦蒸之使得盡其能時夏<lb/>
人儀狄素知生材脗合令式迺賓興而登貢于禹欲以<lb/>
尊爵禄寵使為法于天下㑹禹與梅伯共論調燮之道<lb/>
且嘗試之而禹頗惡其言之甘乃昌言於廷曰後世必<lb/>
有以此亡國者因屏不用由是遂見絶生後遭值季世<lb/>
<pb n="KR4d0518_WYG_005-2a"/>
為過澆所擠至與斟灌斟鄩自相鴆毒竟以身敗故禮<lb/>
法之士緘口自持莫能為之清白而生終亦自泯沒無<lb/>
聞厯商周戰國之間其子孫或顯或湮雖有微勞班班<lb/>
可見然世無大人君子考其徃行焉至魯哀公時孔子<lb/>
以禮樂修明先王之教與其徒言偃宰我始以生為尸<lb/>
祝相與揖讓於俎豆之間而制其登降之節獻酬之數<lb/>
著於詩書用防後世之亂生之名迺復尊顯及秦苛法<lb/>
置挾書之令設羣飲之科寖亦不用生乃韞櫝齊魯間<lb/>
<pb n="KR4d0518_WYG_005-2b"/>
不沽名譽而自汚矣逮漢室龍興髙皇帝㑹項羽於鴻<lb/>
門因左司馬曹無傷受謀臣陳平之策生乃托辭逃難<lb/>
歸璧方獲侍上及天下既平上追憶故舊賜宴前殿使<lb/>
生交歡以致其情當時羣臣酣論紛争上始厭薄之雖<lb/>
歲時一見於長樂未央宫然亦莫之惜也今上即位始<lb/>
大用儒術旁求俊雅以闡大猷生方困頓甕牖之下偃<lb/>
仰床簀間日與涪翁齊大白操觚論注以雅量相傾下<lb/>
而時人輙多生之不醨且少大白之隘也上之明年將<lb/>
<pb n="KR4d0518_WYG_005-3a"/>
有事南郊詔諸博士孔安國等草定祠禮多繁穢不精<lb/>
一時大臣公孫𢎞之徒無所裁正有齊人晁錯嘗從生<lb/>
學乃拜疏薦之其疏曰臣聞西土之人有麴生者望出<lb/>
炎軒代有勲爵適遭澆漓之季不得入苞茅上奉王供<lb/>
以延世禄乃退託儒術敎授於齊魯間浮沉自晦瓢飲<lb/>
志樂故時人莫知所趣而為之造請焉然其學業醇正<lb/>
德量宏深蓋自周孔以來去中聖人一間耳厥今漢儒<lb/>
盜竊糟粕之餘糜爛分裂逮至百家濫觴益甚求大中<lb/>
<pb n="KR4d0518_WYG_005-3b"/>
至和之道惟生一人臣味其巵焉研窮妙理揚道德之<lb/>
光至於睟面盎背過不自知誠非楚醒餔啜之比今聖<lb/>
上咨詢典禮嚴事親郊而博士諸儒少希風㫖臣恐神<lb/>
明降嘏不稱德馨如使斯人秩之帝筵必能克享天心<lb/>
以昭明應疏奏上嘉之乃遣使以安車蒲輪召生於漢<lb/>
水之上生即起應詔待命于石渠之館上拜生光禄卿<lb/>
令與諸博士採定儀式以聞生廼考求遺制酌中可否<lb/>
定為一代之禮上頗嘉納焉有司擇日行事設壇壝于<lb/>
<pb n="KR4d0518_WYG_005-4a"/>
國門之南凡犧牲玉帛樂縣之屬一如常儀仍特詔以<lb/>
犧尊象尊著尊山罍各二盛陳壇上置生其間如期上<lb/>
與奉禮侍中偕生奉爵升自阼階至于帝所祝史具上<lb/>
名及生名已禮畢上乃還宫始置不問一時榮之未㡬<lb/>
上谷汝南諸郡奏醴泉溢者一十二所又内臣奏甘露<lb/>
降於庭天子以為祠祀之祥由生之大禮成也因賜民<lb/>
大餔罷𣙜酤之禁使民得以酒醴遺餉為禮至是生之<lb/>
名布滿天下為之諺曰弦之勁勁不如弓之獧獧蓋言<lb/>
<pb n="KR4d0518_WYG_005-4b"/>
麴之功多也甘露元年天子因司馬相如之言開燉煌<lb/>
張掖酒泉諸郡上即以其地賜生使食其賦之入封生<lb/>
為酒泉郡公二年大將軍衛青霍去病克平朔方定襄<lb/>
而匈奴昆邪諸夷皆來朝天子以四海晏一百姓殷富<lb/>
欲侈大其事以誇後世乃東封泰山禪梁父祀太一五<lb/>
帝諸神天子以生習熟儀禮每即事必置前列而生頗<lb/>
亦附㑹上意與五利將軍欒大採定祀神棗脯與其方<lb/>
色薦羞之具故上尤親愛之其大臣田蚡嘗因灌夫致<lb/>
<pb n="KR4d0518_WYG_005-5a"/>
生其家蒙以罵坐之辱每欲沮生之寵輙以此短之而<lb/>
上終不之信也時天子乆臨萬幾頗亦厭倦思導引辟<lb/>
榖之術以自延永嘗坐便殿與侍臣言生之才輙太息<lb/>
曰麴生風味不可忘也即使内謁者王治中召之而生<lb/>
不俟駕竟倒載以見上因笑謂曰卿豈折簡可呼者耶<lb/>
對曰臣今亦時復中之耳因頓首謝上使衛士掖之置<lb/>
之衽席之上與之相對彌日酬酢不倦上益為之甘心<lb/>
焉即勅小黄門每朝會賜生上殿不名跪拜給扶以示<lb/>
<pb n="KR4d0518_WYG_005-5b"/>
優異天子春秋既髙近侍之臣或得以聲色畋逰蠱惑<lb/>
上心朝政日廢公卿大臣頗欲以危法詆生生遂棄印<lb/>
綬歸隠姓名於桑落村將有遺世離俗之志然生以泛<lb/>
應多可故聞其名者輙扶擕以往而生之居賓客盈座<lb/>
無虚日生亦接納不厭罄有無以供其需雖田夫野老<lb/>
樵叟乘興而來率嘗興盡而返無賢不肖皆得與之游<lb/>
且不以清濁自暴故人益狎之或至袒裸呌囂狂歌自<lb/>
恣一聽人為尤不以此為隘也獨騷人韻士託交最真<lb/>
<pb n="KR4d0518_WYG_005-6a"/>
因寓名篇什間故世之任逹之士每以生為逋逃淵藪<lb/>
有以紓難養生而遺其口體之好而已顧姓不喜釋老<lb/>
每遇之輙為笑謔其豪家貴族尤所推重如欲致之必<lb/>
為盛設呼召伎樂水陸畢陳然生頗亦矜負至輙危坐<lb/>
其中頥指氣使而一座盡傾或連晝夜忘返雖王公貴<lb/>
人見必折節盡禮是以麴生之名稱重一世而人皆得<lb/>
假意焉生之出本農而儒者也故其禀俚而少文魯而<lb/>
多雅今世之所謂冠婚䘮祭與夫朝聘燕饗之禮無不<lb/>
<pb n="KR4d0518_WYG_005-6b"/>
精熟又多能古仙人方伎善導引辟穀之術然其外形<lb/>
骸變晝夜齊死生此又生之逹識也其亦有道者歟其<lb/>
出處無常故不知其壽年之永短與其世代之所終其<lb/>
子孫蕃衍㪚在中國居宜城者有陸氏齊下有杜氏呉<lb/>
興有烏氏程氏其仕為從事遷居青州與平原執督郵<lb/>
之役者皆生之支流也獨酒泉張掖之麴襲生之爵與<lb/>
傳其世太史公曰生之稱始於戰國之世如毛生穆生<lb/>
秦之盧生侯生蓋當時尊老之號至漢酈生賈生資儒<lb/>
<pb n="KR4d0518_WYG_005-7a"/>
術負才氣以干當世之主黜而不用麴生此其流歟然<lb/>
麴生以聖賢之糟粕用顯於時豈孔子之所謂沽之哉<lb/>
我待價者也嗟夫<lb/>
　　　花中隠逸傳<lb/>
傅延年者南陽酈縣人也其先節華望出蘜氏為神農<lb/>
臣有德於民又善養生術故神農在位一百二十年享<lb/>
夀㝡永皆節華攝養之功也其後聞孫治蘠愽學洽聞<lb/>
多識草木之名周公著爾雅治蘠預刪定由是名顯後<lb/>
<pb n="KR4d0518_WYG_005-7b"/>
與蟈氏有隙為其所焚其子有黄恥焉遂去草改姓鞠<lb/>
氏隠居不仕以述先人之志研考經典尤明厯數工測<lb/>
氣候著月令一書行于世世乆譜系不明或書從革或<lb/>
書從草有黄生日精日精生周盈周盈生傳延年及隂<lb/>
成隂成尋遇異人授堅白論分㭊他處自成大族子孫<lb/>
居潁川者號囬峯氏居汝南者號茶氏居上黨等郡者<lb/>
號羊歡氏居河南者號地薇氏惟延年獨居南陽明黄<lb/>
老學世修養生之術延年性恬淡剛介多雅操明目善<lb/>
<pb n="KR4d0518_WYG_005-8a"/>
視察見秋毫然素不喜臧否人胷中略無芥蔕潛光晦<lb/>
迹不求聞逹每以丘壑自娯翛然有古君子風真隠逸<lb/>
者也平居多可而好與易䙝而不汚雖庸人孺子亦不<lb/>
與之校昔王子喬好神仙聞延年有養生術嘗授康子<lb/>
丹訣冀受其學屢召之不肯往遂遯于荒野喬冐蓁蕪<lb/>
披蒙茸下手至地卑禮以請辭不獲已乃曰子欲長生<lb/>
當齋戒沐浴俟我於甘谷之上每遇三月上寅授汝以<lb/>
玉英六月上寅授汝以容成九月上寅授汝以金精十二<lb/>
<pb n="KR4d0518_WYG_005-8b"/>
月上寅授汝以長生喬如其言候之果然因得四物鍊之<lb/>
百日丹成服之身體光澤一年齒落更生二年返老成<lb/>
童服之千日飛昇上京逺近聞之翕然相從于是指甘<lb/>
谷之水示人曰飲此皆可上壽當時徙居谷中二十餘<lb/>
家仰飲此水壽皆至百二三十其年有不及百則謂之<lb/>
天其修養有如此者暨屈平被讒見放愁吟澤畔㡬至<lb/>
乏食延年喟然歎曰烏有竭知盡忠而蔽障於讒者裹<lb/>
糧以從助之夕餐其仁惠有如此者一日薄逰潯陽過<lb/>
<pb n="KR4d0518_WYG_005-9a"/>
栗里解后五柳先生輙與班荆道舊旁若無人冷然清<lb/>
氣與秋俱髙王𢎞聞之載酒以往竟舉盃大釂不交一<lb/>
談盡醉而别其騷放有如此者及西帝宸逰搜訪遺逸<lb/>
於窮崖邃谷中延年方與十友十客逍遥彷徉若無所<lb/>
聞者青女遥見搆讒于帝曰若軰何傲物如斯帝乃震<lb/>
怒而十友十客神蘂形茹憔悴零落之不暇獨延年正<lb/>
色以待風采愈爽終不肯憚帝亦引避以遂其髙其節<lb/>
操有如此者至唐天寳間上思見之召至闕下龎眉皓<lb/>
<pb n="KR4d0518_WYG_005-9b"/>
齒上乃厚禮而問之曰卿年㡬何曰臣不知其㡬嘗見<lb/>
嬴劉擾擾之後忽若迅電耳上壯之曰異哉若人其廣<lb/>
成之徒籛鏗之儔歟卿名延年信不誣矣上又問曰卿<lb/>
何為不仕對曰臣非不欲仕也惡夫梔貎取容以求媚<lb/>
於世者寜與商山芝翁首陽苓叟沒而同傳庶結根於<lb/>
桃李之塲以自衛措足於荆棘之地以自安者亷而有<lb/>
立臣之願也上益壯其言曰如卿者可謂混蒿艾以自<lb/>
晦豈得與草木俱腐者哉亟放還山識與不識皆尊之<lb/>
<pb n="KR4d0518_WYG_005-10a"/>
為壽客後不知其所終其宗枝繁衍分布海内何其盛<lb/>
哉龍門劉氏東陽范氏皆善氏族學雖訪其遺得七十<lb/>
餘家作為譜牒卒亦不能發揚潛德濓溪周子講學于<lb/>
家以公道自任每曰不去窻前草與自家意思一般以<lb/>
至芟繁掇華抜其尤者乃得一人焉究其本枝實延年<lb/>
之苗裔也喜而作曰髙山仰止景行行止吾今而後得<lb/>
尚友延年於千百載之上矣語曰君子恥沒世而無聞<lb/>
若之先勞勩若斯胡可使後世無德而稱耶以其喜學<lb/>
<pb n="KR4d0518_WYG_005-10b"/>
圃好蒔花廼僉謚之曰花中隠逸云太史公曰易稱遯<lb/>
之時義大矣哉其身退而其道伸延年之謂矣觀夫飾<lb/>
智巧以趨勢利務矯激以沽名譽者聞延年風蓋亦知<lb/>
愧焉<lb/>
　　題跋<lb/>
　　　題無盡藏藁後<lb/>
藏之為言藏之之具也名之無盡變化之適也而萬物<lb/>
得以寓形焉蘇子賦前赤壁末章謂江上清風山間明<lb/>
<pb n="KR4d0518_WYG_005-11a"/>
月有聲色之可取用而無禁不竭為造物者之妙因以<lb/>
實無盡藏之名固已佳矣今余用以名藁而或者疑之<lb/>
是豈無聲色不為造物者之私乎若夫江山風月寓形<lb/>
萬物之間取之用之雖曰無盡然耳目之接得無盡乎<lb/>
且吾身為萬物之始而衆理畢備至於精思極慮則大<lb/>
而天地之廣小而草木之微幽而鬼神之迹皆得探而<lb/>
麗於性情之間是豈止槖籥中之一物乎以是名藁不<lb/>
為過矣<lb/>
<pb n="KR4d0518_WYG_005-11b"/>
　　　題山居圖<lb/>
石田茅屋苔徑蒼然此山林之士之所樂也苟無其志<lb/>
則雲林月嶠適樵牧往來之衝爾孟子云居移氣養移<lb/>
體苟富貴者又安知不為居之所移乎觀此則知居之<lb/>
大矣<lb/>
　　　題戯猫圖<lb/>
猫之為物蓋以捕鼠為功觀其長門晝永飫鮮卧茸殆<lb/>
若無所用其技者至於空齋夜静暝伏隂窺積威一發<lb/>
<pb n="KR4d0518_WYG_005-12a"/>
精爽落地雖狸猩有不能騁其㨗者世豈以無鼠而蓄<lb/>
不捕之猫耶今觀是圖幽花叢石牝牡相戯何畫者遺<lb/>
其用發其微抑欲極其藝之精而筆之也吾無以識之<lb/>
　　　題陳克明環籟小藁<lb/>
學詩如學仙時至骨自換或曰仙可學乎曰仙不可學<lb/>
至若脱畧陳腐變化氣質則㡬仙矣詩道亦然瑞陽陳<lb/>
克明以一編抵予問其方予以前所聞語之子能吐其<lb/>
故納其新日鍜月鍊務求去其凡近之習而造乎希夷<lb/>
<pb n="KR4d0518_WYG_005-12b"/>
之境則雖一刀之末洒然輕蜕以之冲舉寥廓唱喁太<lb/>
清何俚俗比竹之多云也克明其勉之<lb/>
　　　跋周氏塤箎樂府引<lb/>
舊傳唐人麟角蘭畹尊前花間等集富艷流麗動蕩心<lb/>
目其源蓋出於王建宫詞而其流則韓渥香奩李義山<lb/>
西崐之餘波也五季之末若江南李後主西川孟蜀王<lb/>
號稱雅製觀其憂幽隠恨觸物寓情亡國之音哀思極<lb/>
矣洎宋歐蘇出而一掃衰世之陋有不以文章而直得<lb/>
<pb n="KR4d0518_WYG_005-13a"/>
造化之妙者抑豈輕薄兒紈絝子㳺詞浪語而為誨滛<lb/>
之具者哉其後稼軒清真各立門户或以清曠為髙或<lb/>
以纎巧為美正如桑葉食蠶不知中邊之味為如何耳<lb/>
最晩姜白石堯章以音律之學為宋稱首其遺詞綴譜<lb/>
逈出塵俗真有一洗萬古凡馬空之氣宋亡以來音韻<lb/>
絶響士大夫悉意詩文名理之學人罕及之惟遺山中<lb/>
州一集近見流播寥寥逸韻獨出騷餘非有高情逺韻<lb/>
者不能學也今觀廬陵周氏兄弟所賦樂章則知二公<lb/>
<pb n="KR4d0518_WYG_005-13b"/>
所學又非止老師宿儒騷人墨客之一二得也蓋其靈<lb/>
襟融㑹萬吹一律故能以之前者唱于後者唱喁而不<lb/>
自知其作之妙自今詞家觀之真江湖一家數也余嘗<lb/>
評伯恭之作絶類白樂天閒退時卧香山命小蠻樊素<lb/>
持衣捉塵談諧謔浪出入閭巷而其憂時剴切之意初<lb/>
不為外物少衰也伯淳則又如杜牧之少日俠逰名都<lb/>
沉酣花柳時青樓紫曲雨約雲情更唱迭和然其千金<lb/>
百斛之費益不知其所可靳惜也余謂才情韻三事惟<lb/>
<pb n="KR4d0518_WYG_005-14a"/>
長短之製尤費稱停大抵才勝者失於矜持情勝者失<lb/>
于刻薄韻勝者失于虚浮故前軰有曲中縳不住之誚<lb/>
信哉言乎杜子美詩云美人細意熨貼平裁縫㓕盡針<lb/>
線迹吾于周氏之作亦謂此伯淳其然乎<lb/>
　　賛<lb/>
　　　唐子華畫像賛<lb/>
而目熒熒而骨稜稜瞭然如澄漢之星凝然如絶壑之<lb/>
氷邈乎人可得而為朋確乎吾或可得而强為之名想<lb/>
<pb n="KR4d0518_WYG_005-14b"/>
其刻畫萬古之精掀舞坱圠六合之塵發幽藻探𤣥㝠<lb/>
猶使夫千載之下因其遺而識斯人也耶<lb/>
　　　顧君澤真贊<lb/>
彼其之子其肖維何將以為漆園之隠吏兮胡為乎曳<lb/>
塗中之尾而轉之清波抑以為癡絶之虎頭兮又何假<lb/>
夫頰上之毫以神儀漫仕猶隠兮何修乎名之令嘉其<lb/>
謔浪笑傲睨世而不廢嘯歌者歟<lb/>
　　　自寫真贊<lb/>
<pb n="KR4d0518_WYG_005-15a"/>
有頎其首有闞其容斯圯下奔亡之孺歟抑行間新進<lb/>
之蒙歟桀黠跌宕偃蹇悵怳决危疑赴急難雖千金有<lb/>
所不居去忲侈守窮約有一簞而奚足多尚且行且止<lb/>
孰賢孰愚以時偃仰出與道俱苟有用我者其殆庶㡬<lb/>
乎<lb/>
</p>
<p>
</p>
  </div>
        </body>
</text>\m</TEI>
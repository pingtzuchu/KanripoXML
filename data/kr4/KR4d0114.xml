<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>游廌山集卷一</head> <lb/>
    <p>
<pb n="KR4d0114_WYG_001-1a"/>
欽定四庫全書<lb/>
　游廌山集卷一<lb/>
　　　　　　　　　　　　宋　游酢　撰<lb/>
　　論語雜解<lb/>
學而時習之章<lb/>
　理也義也人心之所同然也學問之道無他求其心<lb/>
　所同然者而已學而時習之則心之所同然者得矣<lb/>
　此其所以說也故曰理義之說我心猶芻豢之説我<lb/>
<pb n="KR4d0114_WYG_001-1b"/>
　口今試以吾平居之學驗之若時習於禮則外貎無<lb/>
　斯須不莊不敬時習於樂則中心無斯須不和不樂<lb/>
　無斯須不莊不敬則慢易之心無自而入而本心之<lb/>
　敬得矣無斯須不和不樂則鄙詐之心無自而入而<lb/>
　本心之和得矣時習之則時有得矣時有得矣其為<lb/>
　説可勝計哉流水之為物也不盈科不行君子之志<lb/>
　於道也不成章不逹故積於中者厚然後發於外者<lb/>
　廣得於已者全然後信於人者周有朋自逺方來<lb/>
<pb n="KR4d0114_WYG_001-2a"/>
　則發於外者既已廣信於人者既已周矣非夫積厚<lb/>
　於中得全於已者曷至是哉此其所以樂也孟子曰<lb/>
　令聞廣譽施於身所以不願人之文繡也夫聞譽施<lb/>
　諸身則美在其中而暢於四支夫豈借美於外哉惟<lb/>
　不借美於外則志願在我而世之所可願者屏焉其<lb/>
　為樂也烏可已耶盖君子非樂於朋來也樂其聞譽<lb/>
　有以致之也非樂其聞譽也樂其美在其中而暢於<lb/>
　四支有以致聞譽也然求為可樂者亦反諸身而已<lb/>
<pb n="KR4d0114_WYG_001-2b"/>
　矣不知命無以為君子也盖不知命則行險以儌幸<lb/>
　將無所不至其趨於小人也孰禦焉尚何以為君子<lb/>
　乎若夫尊德樂義之士囂囂自得不怨天不尤人遯<lb/>
　世無悶不見是而無悶非君子成德孰能至於是哉<lb/>
　故曰人不知而不慍不亦君子乎語成德也不然不<lb/>
　念舊惡怨是用希與夫遺佚而不怨阨窮而不憫者<lb/>
　何以稱夷惠説也樂也君子也言其義則然若夫所<lb/>
　以説樂所以為君子則在於學者之心得譬之飲食<lb/>
<pb n="KR4d0114_WYG_001-3a"/>
　之美也借使易牙日譽於前而已不預饗焉終不足<lb/>
　以知味　又曰時習於禮則外貎無斯須不莊不<lb/>
　敬時習於樂則中心無斯須不和不樂且將日進於<lb/>
　理義之地矣故説内足以成已外足以成物君子所<lb/>
　謂三樂者内外两得矣故樂學而至於樂則在我者<lb/>
　無憾矣宜其令聞廣譽四馳也而人有不知焉是有<lb/>
　命也不知命無以為君子也今也人不知而不慍則<lb/>
　非成德之士安於義命者不能爾也謂之君子<lb/>
<pb n="KR4d0114_WYG_001-3b"/>
其爲人也孝弟章<lb/>
　事親孝故忠可移於君事兄弟故順可移於長孝弟<lb/>
　者忠順之資也其不足於忠順者寡矣故孝弟之人<lb/>
　鮮好犯上至於不好犯上則忠順足於已而悖逆之<lb/>
　氣不萌於中矣若是者其事君必如其親憂國必如<lb/>
　其家愛民必如其子固足以禦亂矣曾何作亂之有<lb/>
　故曰不好犯上而好作亂者未之有也木漸於上水<lb/>
　漸於下有本者如是故君子之道亦務本而已矣孝<lb/>
<pb n="KR4d0114_WYG_001-4a"/>
　弟也者置之而塞乎天地溥之而横乎四海仁此者<lb/>
　為仁履此者為禮宜此者為義信此者為信順此者<lb/>
　為樂兹非仁之本與知孝弟為仁之本則本立而道<lb/>
　生之説見矣<lb/>
巧言令色章<lb/>
　仁者誠而已矣無偽也何有於巧言仁者敬而已矣<lb/>
　無謟也何有於令色巧言入於偽令色歸於謟其資<lb/>
　與木訥反矣宜其鮮於仁也使斯人之志在於巧言<lb/>
<pb n="KR4d0114_WYG_001-4b"/>
　令色而已則孔子所謂朽木糞墻孟子所謂鄉原終<lb/>
　不可以入德使其人之志在於善而失其所習則猶<lb/>
　可以自反此聖人所以不絶其為仁而止言其鮮也<lb/>
　然則仲尼之惡令色也如此而詩人以美仲山甫何<lb/>
　也盖詩人之所謂令色者與仲尼之意異善觀詩者<lb/>
　以意逆志可也<lb/>
吾日三省吾身章<lb/>
　考曾子之學主於誠身則其操心宜無不忠其立行<lb/>
<pb n="KR4d0114_WYG_001-5a"/>
　宜無不信而處已者無憾矣慮其所以接人者或入<lb/>
　於不忠不信而不自悟也故日三省其身焉省之如<lb/>
　此其周則有不善未嘗不知知之未嘗復行者庻乎<lb/>
　可以企及矣然此特曾子之省身者而已若夫學者<lb/>
　之所省又不止此事親有不足於孝事長有不足於<lb/>
　敬歟行或愧於心而言或浮於行歟慾有所未窒而<lb/>
　忿有所未懲歟推是類而日省之則曾子之誠身庻<lb/>
　乎可以跂及矣古之人所謂夜以計過無憾而後即<lb/>
<pb n="KR4d0114_WYG_001-5b"/>
　安者亦曾子之意曾子於正心誠意之道宜無須臾<lb/>
　忌也惟以應物之際恐或失念而違仁故日所省者<lb/>
　三事而已<lb/>
道千乘之國章<lb/>
　道之為言未及治也猶書所謂引飬引恬而已馬融<lb/>
　謂為之政敎者近之矣敬事而信德敎以道之也節<lb/>
　用而愛人使民以時政事以道之也有德敎以道之<lb/>
　則尊君親上之心篤有政事以道之則勸功樂事之<lb/>
<pb n="KR4d0114_WYG_001-6a"/>
　意純有國之道何以加此盖惟敬朝覲之事則君臣<lb/>
　嚴敬冠昏之事則男女别敬喪紀之事則民知哀死<lb/>
　而愼終敬祭祀之事則民知報本而追逺事之所在<lb/>
　無所不用其敬焉則民孰有不敬者哉一號令之出<lb/>
　也一期㑹之時也一賞罰之用也一嚬笑之形也無<lb/>
　所不用其信焉則民其有不信者哉由是道而誠於<lb/>
　心則有虞氏未施信於民而民信之夏后氏未施敬<lb/>
　於民而民敬之者亦久於斯道而已雖然知敬事而<lb/>
<pb n="KR4d0114_WYG_001-6b"/>
　已未及乎信則慢令而致期非所以孚民知信而已<lb/>
　未及乎節用則侈費而傷財非所以裕國知節用而<lb/>
　已未及於愛人則將吝細而少恩非所以厚下知愛<lb/>
　人而已不知使民以時則將輕用其力輕奪其務非<lb/>
　所以養民知是五者而法度加焉則治人之道足矣<lb/>
　當孔子時斯道也將亡矣故亟言之使道之以道則<lb/>
　於法度乎何有<lb/>
弟子入則孝章<lb/>
<pb n="KR4d0114_WYG_001-7a"/>
　入孝而出弟行謹而言信處衆而汎愛交友而親仁<lb/>
　君子之務此其本也有所未能則勉為之有所未至<lb/>
　則力致之待其有餘也然後從事於文則其文足以<lb/>
　増美質矣猶木之有本根也然後枝葉為之庇覆茍<lb/>
　其無本則枝葉安所附哉夫文者詩書禮樂之謂也<lb/>
　詩者言此情而已書者述此事而已禮者體此而已<lb/>
　樂者樂此而已使其孝不稱於宗族其弟不稱於鄉<lb/>
　黨交遊不稱其信醜夷不稱其和仁賢不稱其智則<lb/>
<pb n="KR4d0114_WYG_001-7b"/>
　其文適足以滅質其博適足以溺心以為禽犢者有<lb/>
　之以資發塜者有之託真以酬偽餙姦言以濟利心<lb/>
　者徃徃而是也然則無本而學文盖不若無文之愈<lb/>
　也是以聖人必待行有餘力然後許之以學文不然<lb/>
　固有所未暇也後之君子稍渉文義則沾沾自喜謂<lb/>
　天下之美盡在於是或訾其無行則驁然不顧或詆<lb/>
　其不足則忿疾如深讐亦可謂失羞惡之心矣烏知<lb/>
　聖人之本末哉<lb/>
<pb n="KR4d0114_WYG_001-8a"/>
賢賢易色章<lb/>
　天下之逹道五君臣也父子也夫婦也昆弟也朋友<lb/>
　之交也先王之時在上者舍是無以敎在下者舍是<lb/>
　無以學故孟子曰學則三代共之皆所以明人倫也<lb/>
　今能賢賢易色事父母能竭其力事君能致其身與<lb/>
　朋友交言而有信則其於人倫厚矣學之為道何以<lb/>
　加此雖曰未學吾必謂之學矣仲尼之門子夏以文<lb/>
　學名而其言如此則知古之所謂學者在本而不在<lb/>
<pb n="KR4d0114_WYG_001-8b"/>
　末故學而一篇大抵皆在於務本<lb/>
君子不重章<lb/>
　正其衣冠尊其瞻視儼然人望而畏之此君子之重<lb/>
　而威也重而威則德性尊矣故君子日就小人日逺<lb/>
　由是而學其思之必精其行之必篤其問之必周其<lb/>
　聽之必專入乎耳著乎心此德全而學固矣反是則<lb/>
　言招憂行招辱貌招淫好招辜何威之有道聽而塗<lb/>
　說者有之一心以為有鴻鵠將至者有之何固之有<lb/>
<pb n="KR4d0114_WYG_001-9a"/>
　忠信所以進德也如甘之受和白之受采故善學者<lb/>
　其心以忠信為主不言則已言而必忠信也故其言<lb/>
　為德言不行則已行而必忠信也故其行為德行止<lb/>
　而思動而為無時而不在是焉則安徃而非進德哉<lb/>
　故為仁不主於忠信則仁必出於姑息為義不主於<lb/>
　忠信則義必出於矯抗操是心以徃則禮必出於足<lb/>
　恭智必出於行險安徃而非敗德哉而何進德之有<lb/>
　焉譬之欲立數仭之墻而浮埃聚沫以為基亦没世<lb/>
<pb n="KR4d0114_WYG_001-9b"/>
　不能立矣故主忠信者學者之要言也孟子之論尚<lb/>
　友也以一鄉之善士為未足而求之一國以一國之<lb/>
　善士為未足而求之天下以天下之善士為未足而<lb/>
　求之古人無友不如已者尚友之道也求得賢者尚<lb/>
　而友之則聞其所未聞見其所未見而德日起矣此<lb/>
　仲尼所以期子夏之日進也孔子曰過而能改善莫<lb/>
　大焉盖能改一言之過則一言善矣能改一行之過<lb/>
　則一行善矣若過而每不憚改者其為善可勝計哉<lb/>
<pb n="KR4d0114_WYG_001-10a"/>
　然則君子之道以威重為質而以學成之學之道必<lb/>
　以忠信為主而以勝已者輔之雖然使其或吝於改<lb/>
　過則賢者未必樂告以善道故以過則勿憚改為終焉<lb/>
愼終追逺章<lb/>
　終者人所易忽也而愼之逺者人所易忘也而追之<lb/>
　厚之道也<lb/>
父在觀其志章<lb/>
　三年無改於父之道若堯舜文武之道雖行萬世不<lb/>
<pb n="KR4d0114_WYG_001-10b"/>
　可改也何止三年若武帝𣙜酤之政德宗宮市之事<lb/>
　昭帝順宗不踰年而改之天下後世不以為非者何<lb/>
　待三年今言無改於父之道則在所當改而可以未<lb/>
　改也人君士大夫皆當如此居䘮之制有不言而事<lb/>
　行者有言而後事行者有身自執事而後行者此尊<lb/>
　卑之等也如以為聽於冡宰為嫌於改父之道則孔<lb/>
　子所謂古之人皆然者豈為其父皆有可改之道乎<lb/>
　盖<hi>闕</hi>恤之道當然<lb/>
<pb n="KR4d0114_WYG_001-11a"/>
君子不器章<lb/>
　形而上者謂之道形而下者謂之器君子體夫道者<lb/>
　也故不器不器則能圓能方能柔能剛非執方者所<lb/>
　與也<lb/>
學而不思章<lb/>
　多識前言徃行而考古以騐今者學也耳目不交於<lb/>
　物而悉心以自求者思也思則知敬以直内而中有<lb/>
　主學則知義以方外而外有主學而不思則所學者<lb/>
<pb n="KR4d0114_WYG_001-11b"/>
　不能以為已故㒺罔者反求諸已而無實也思而不<lb/>
　學則所思者不足以渉事故殆殆者應於事而不安<lb/>
　也<lb/>
子張學干禄章<lb/>
　行於已而為行故愼行則寡悔悔在心也應於物而<lb/>
　有言故愼言則寡尤尤在事也易之言無悔者本諸<lb/>
　心也故於行已者言寡悔言無尤者渉於事也故於<lb/>
　應物者言寡尤咸同人復大壯無悔賁鼎蹇旅大畜<lb/>
<pb n="KR4d0114_WYG_001-12a"/>
　無尤非謂言可以有悔也<lb/>
人而無信章<lb/>
　人而無信以輗軏為喻何也曰忠信所以進德而義<lb/>
　也禮也以信成之人而無信則中無所主矣以之為<lb/>
　仁則蹩躠而已以之為義則踶跂而已為智則誣為<lb/>
　禮則偽無所施而可也輗軏大車小車所恃以行者<lb/>
　也而有信則大德小德所資以進也故輪輿雖備而<lb/>
　無輗軏則有車之名而無運行之實人而無信則雖<lb/>
<pb n="KR4d0114_WYG_001-12b"/>
　居之似忠信行之似亷潔終不可入堯舜之道故其<lb/>
　喻如此<lb/>
孔子謂季氏章<lb/>
　人臣僭國君之禮是無君也陪臣僭天子之禮是無<lb/>
　王也季氏以八佾舞其心遂無王矣是將㧞本塞源<lb/>
　冠履倒施滅天理而壞人倫矣此而可忍孰不可忍<lb/>
　也<lb/>
人而不仁章<lb/>
<pb n="KR4d0114_WYG_001-13a"/>
　人而不仁則人心亡矣以事父必不孝其如父子之<lb/>
　禮何以事君必不忠其如君臣之禮何在宗廟之中<lb/>
　上下同聽之而和敬彼且不敬其如宗廟之樂何在<lb/>
　族黨之中長㓜同聽之而和順彼且不順其如族黨<lb/>
　之樂何是其為禮也必偽而慢易之心入之矣豈足<lb/>
　以治躬其為樂必淫而鄙詐之心入之矣豈足以治<lb/>
　心<lb/>
或問禘之説章<lb/>
<pb n="KR4d0114_WYG_001-13b"/>
　祭祀之義非精義不足以究其説非體道不足以致<lb/>
　其義盖惟聖人為能饗帝為其盡人道而與帝同德<lb/>
　惟孝子為能饗親為其盡子道而與親同心也仁孝<lb/>
　之至通乎神明而神祗祖考安樂之則於郊社之禮<lb/>
　禘嘗之義始可以言明矣夫如是則於為天下國家<lb/>
　也何有宜乎衆人所不得聞也故或問禘之説孔子<lb/>
　答之曰不知也其曰知其説者之於天下其如示諸<lb/>
　斯乎指其掌則又以明其不可不知也是禮也中庸<lb/>
<pb n="KR4d0114_WYG_001-14a"/>
　兼郊社禘嘗言之其説亦當如此古人之所謂通乎<lb/>
　一萬事畢也論語特因或人之問而發之故止及禘<lb/>
　之説耳成王自謂予冲子夙夜毖祀盖雝雝在宫肅<lb/>
　肅在廟者文王純德之容而曾孫篤之所以致太平<lb/>
　也若言禘大禮其義衆恐非其質也恐與中庸意異<lb/>
關睢樂而不淫章<lb/>
　常情之哀樂皆出於私意故其樂必淫於已其哀必<lb/>
　傷於人關睢之樂在於得淑女則異乎人之樂也故<lb/>
<pb n="KR4d0114_WYG_001-14b"/>
　不淫其色其哀在於思賢才則異乎人之哀也故無<lb/>
　傷善之心先王之用心憂樂以天下而已故太姒所<lb/>
　以宜為文王之配<lb/>
子謂韶盡美矣章<lb/>
　王者功成作樂韶武之盡美以其功言之也如觀其<lb/>
　成功則二聖人之樂皆無餘美乃若所遇之事所以<lb/>
　致功者舜以紹堯而為韶武以滅商而為武豈可同<lb/>
　日而語哉觀成湯之有慚德則武之用心可知矣故<lb/>
<pb n="KR4d0114_WYG_001-15a"/>
　盡美者其功也未盡善者其事也猶之周公東征四<lb/>
　國是皇是時周室幾再造矣其功顧不大哉至於致<lb/>
　辟管叔於商豈其所欲乎武之未盡善其事類如此<lb/>
　矣<lb/>
惟仁者能好人章<lb/>
　好善而惡惡天下之同情也然好惡每失其實者心<lb/>
　有所繫而不能克已也惟仁者宅心於大中至正之<lb/>
　地而無私焉故好惡非我遵王之道路而已知及之<lb/>
<pb n="KR4d0114_WYG_001-15b"/>
　仁或未足以守之則不足以與此故言唯仁者為能<lb/>
富與貴章<lb/>
　富與貴非其道得之則君子不處以有義也君子宜<lb/>
　富貴者也今至於貧賤是不以其道得之也然而不<lb/>
　去者以有命也此皆為君子言之故主彌子瑕而得<lb/>
　卿孔子不為也　又曰君子去仁則君非君子非子<lb/>
　矣安所成其名　又曰無終食之間違仁言造次顛<lb/>
　沛必依於仁雖終食之頃不違也如以飲食必有祭<lb/>
<pb n="KR4d0114_WYG_001-16a"/>
　則僧家出生皆可以為不違仁矣可騐其學不在已<lb/>
參乎吾道一以貫之章<lb/>
　夫道一而已矣天地一指也萬物一馬也無徃而非<lb/>
　一此至人所以無已豈參彼已所能預哉此忠恕所<lb/>
　以違道為其未能一以貫之也雖然忠所以盡已恕<lb/>
　所以盡物則欲求人道者宜莫近於此此忠恕所以<lb/>
　違道不逺也子曰參乎吾道一以貫之曾子曰唯使<lb/>
　曾子之知不足以及此則仲尼不以告而曾子不自<lb/>
<pb n="KR4d0114_WYG_001-16b"/>
　誣今曰忠恕而已者所以告門人也孟子曰萬物皆<lb/>
　備於我矣反身而誠樂莫大焉此仲尼告曾子之道<lb/>
　也强恕而行求仁莫近焉此曾子告門人之道也然<lb/>
　則曾子豈有隠於是耶盖門人智不足以及此而强<lb/>
　告之適足以滋其惑使門人誠於忠恕則於一道亦<lb/>
　何逺之有子曰吾與回言終日不違如愚又曰語之<lb/>
　而不惰又曰於吾言無所不説則其師資之際朝夕<lb/>
　相與言而黙契於道者宜不少矣而論語所載止於<lb/>
<pb n="KR4d0114_WYG_001-17a"/>
　問為仁問為邦而已則其所不載者皆二三子所不<lb/>
　得聞也由此觀之則仲尼曾子所以授受者門人所<lb/>
　不得聞而所以告門人者不過忠恕而已此曾子所<lb/>
　以爲善學而善教者也<lb/>
夫子之文章章<lb/>
　孟子曰仁之於父子義之於君臣至聖之於天道命<lb/>
　也有性焉君子不謂命也論性之妙而與於天道雖<lb/>
　聖人有所不能知焉况子貢乎聞即是知可得而聞<lb/>
<pb n="KR4d0114_WYG_001-17b"/>
　者可以與知之謂也不可得而聞者亦有所不能知<lb/>
　之謂也<lb/>
顔淵季路侍章<lb/>
　孔子之道修於家行於鄉施於國達於天下亦不過<lb/>
　使老者安之朋友信之少者懷之而已盖使天下之<lb/>
　為子者皆致其孝然後老者莫不安之矣使天下之<lb/>
　為父者皆致其慈然後少者莫不懷之矣使天下之<lb/>
　為朋友者皆先施之然後朋友莫不信之矣此所以<lb/>
<pb n="KR4d0114_WYG_001-18a"/>
　為孔子之志其辭雖若自抑而非盛德之善治於人<lb/>
　心者亦不足以與此<lb/>
仲弓問子桑伯子節<lb/>
　子桑伯子之可也以其簡若主之以敬而行之則簡<lb/>
　為善<lb/>
哀公問弟子章<lb/>
　不遷怒者怒適其可而止無溢怒之氣也傳所謂室<lb/>
　於怒而市於色者遷其怒之甚者也不遷怒則發而<lb/>
<pb n="KR4d0114_WYG_001-18b"/>
　中節矣喜怒哀樂不可無也每思要發皆中節之為<lb/>
　難耳文武一怒而安天下之民則何惡於怒哉記曰<lb/>
　心有所忿懥則不得其正今至於不遷怒則於正心<lb/>
　之學可謂自强矣不貳過者一念少差而覺之早不<lb/>
　復見之行事也盖惟聖人能寂然不動故無過顔子<lb/>
　能非禮勿動而已故或有不善始萌於中而不及復<lb/>
　行是其過在心而行不貳焉則於修身之學可謂自<lb/>
　強矣正心以修身自強而不息此孔子所謂好學而顔<lb/>
<pb n="KR4d0114_WYG_001-19a"/>
　子所以三月不違仁也若夫絶學者則心無所於正<lb/>
　身無所於修暖然似春凄然似秋天德而已矣此聖<lb/>
　賢之辨也<lb/>
子華使於齊章<lb/>
　餼廩稱事所以食功也今原思之為宰而辭禄不受<lb/>
　則食功之義廢矣盖義所當得則雖萬鍾不害其為<lb/>
　亷借使有餘猶可以及鄰里鄉黨盖鄰里鄉黨有相<lb/>
　賙之義<lb/>
<pb n="KR4d0114_WYG_001-19b"/>
回也其心三月不違仁章<lb/>
　仁人心也不可須臾離也猶飢之於食渇之於飲一<lb/>
　日闕之則必顛仆餓踣而殞命矣人心一日不依於<lb/>
　仁則不足以為人焉仲尼嘗歎曰有能一日用其力<lb/>
　於仁矣乎當時之人不能一日用其力於行仁又安<lb/>
　得以仁存心三月之久如顔子哉違者對依而言之<lb/>
　不違則心常依於仁矣<lb/>
賢哉回也章<lb/>
<pb n="KR4d0114_WYG_001-20a"/>
　非樂簞瓢陋巷也不以貧寠動其心改其樂也知其<lb/>
　所樂則知其不改<lb/>
人之生也直章<lb/>
　直者循理之謂也惟其循理故能盡生之經與直養<lb/>
　之直同至於姦㒺則去直也逺矣<lb/>
知者樂水章<lb/>
　仁者安仁得於所性之妙不逐末以忘本不逐偽以<lb/>
　䘮真不殘生以傷性可以保身可以養生可以盡年<lb/>
<pb n="KR4d0114_WYG_001-20b"/>
　故享年享國皆可長久若堯舜文王皆度越百嵗是<lb/>
　也<lb/>
齊一變章<lb/>
　齊雖强大經威公一變而為霸則王道不復存焉魯<lb/>
　雖削弱而周公之法則猶在有王者作取法於魯則<lb/>
　文武之道翕然丕變矣<lb/>
志於道章<lb/>
　志於道者念念不忘於道也念念不忘則將有以宅<lb/>
<pb n="KR4d0114_WYG_001-21a"/>
　心矣宅心於道者無思也惟精也無為也惟一也惟<lb/>
　精則無偏此道之大中惟一則無變此道之大常堯<lb/>
　授舜舜授禹至於允執厥中則志於道之效也據於<lb/>
　德者止其所而自得也自得於已無待於外則有以<lb/>
　勝物而其固萬物莫足以傾之獨立不懼而其守舉<lb/>
　世莫得以易之則所據之地可謂之<hi>闕</hi>且乆矣孟子<lb/>
　所謂富貴不能淫貧賤不能移威武不能屈則據於<lb/>
　德之效也據於德所以體道也依於仁出入起居視<lb/>
<pb n="KR4d0114_WYG_001-21b"/>
　聽食息無時而違仁也仁者人也人之成位乎天地<lb/>
　之間以其仁而已不然則皇皇然無所依矣猶之父<lb/>
　者子之天也而子依之夫者妻之天也而妻依之不<lb/>
　得而違也君子依乎中庸亦若是而已為中庸之不<lb/>
　可須臾離也依者違之反也顔子三月不違仁則依<lb/>
　於仁之效也依於仁所以成德也義宜此者也禮體<lb/>
　此者也智知此者也故曰人而不仁如禮何人而不<lb/>
　仁如樂何是故君子依於仁而足矣非謂倚一偏也<lb/>
<pb n="KR4d0114_WYG_001-22a"/>
　孰謂三月不違仁而又不足於義乎道者天也故言<lb/>
　志德者地也故言據仁者人也故言依至於游於藝<lb/>
　則所以閑邪也盖士志於道茍未至於縱心則必有<lb/>
　息游之學焉傳曰張而不弛文武不能也不有博奕<lb/>
　者乎為之猶賢乎已夫博奕固惡矣而其惡止於博<lb/>
　奕若飽食終日無所用心則心之放逸熱焦火而寒<lb/>
　凝氷何所不至哉是以聖人寧取於博奕也况六藝<lb/>
　之正乎故游於禮所以防其躁也游於樂所以𨗳其和<lb/>
<pb n="KR4d0114_WYG_001-22b"/>
　也游於射所以正内志而直外體也御也書也數也<lb/>
　亦若是而已是皆操心之術也先王之時自㓜子常<lb/>
　示母誑六嵗學方名十年學㓜儀十三舞勺成童舞象<lb/>
　以至於灑掃應對進退無非學者庸詎知大人不失<lb/>
　赤子之心不緣是而得乎故游於藝所以守仁也本<lb/>
　末内外交進而不遺則於宅心而執厥中亦何患於<lb/>
　弗克哉<lb/>
子不語章<lb/>
<pb n="KR4d0114_WYG_001-23a"/>
　夫子語治而不語亂何也君子樂道人之善惡稱人<lb/>
　之惡則語治而不語亂者聖人之仁也且語治而已<lb/>
　則是非美惡較然明矣何必語亂而後可以為戒<lb/>
二三子以我爲隱乎章<lb/>
　聖人語黙動静無非敎者其所以與二三子者甚易<lb/>
　知而易見也惟其聽之者自不能見則以為有隱耳<lb/>
　其曰是丘也者質諸已以實其言也故曰天何言哉<lb/>
　四時行焉百物生焉聖人亦天而已矣子貢曰夫子<lb/>
<pb n="KR4d0114_WYG_001-23b"/>
　之言性與天道不可得而聞也是性與天道仲尼固<lb/>
　嘗言之曷嘗有甚高不可測之論大而無當不近人情<lb/>
　乎蓋亦不離於文章也而學者自不能以心契則或<lb/>
　疑其未嘗言耳子貢既聞道矣故知夫子之未嘗不<lb/>
　言也子路問事鬼神子曰未能事人焉能事鬼敢問<lb/>
　死曰未知生焉知死盖能盡人之道則於事鬼神之<lb/>
　道可以不學而能也能知生之説則於死之説可不<lb/>
　問而知也告人之道於是乎盡孰謂夫子有隱於由<lb/>
<pb n="KR4d0114_WYG_001-24a"/>
　乎<lb/>
興於詩章<lb/>
　興於詩言學詩者可以感發於善心也如觀天保之<lb/>
　詩則君臣之義修矣觀常棣之詩則兄弟之愛篤矣<lb/>
　觀伐木之詩則朋友之交親矣觀闗睢鵲巢之風則<lb/>
　夫婦之經正矣昔王襃有至性而弟子至於廢講蓼<lb/>
　莪則詩之興發善心於此可見矣而以攷其言之文<lb/>
　為興於詩則所求於詩者外矣非所謂可以興也然<lb/>
<pb n="KR4d0114_WYG_001-24b"/>
　則不學詩無以言何也盖詩之情出於溫柔敦厚而<lb/>
　其言如之言者心聲也不得其心斯不得於言矣仲<lb/>
　尼之敎伯魚固將使之興於詩而得詩人之志也得<lb/>
　其心斯得其所以言而出言有章矣豈徒攷其文而<lb/>
　已哉詩之為言發乎情也其持心也厚其望人也輕<lb/>
　其辭婉其氣平所謂入人也深其要歸必止乎禮義<lb/>
　有君臣之義焉有父子之倫焉和樂而不淫怨誹而<lb/>
　不亂所謂發言為詩故可以化天下而師後世學者<lb/>
<pb n="KR4d0114_WYG_001-25a"/>
　茍得其用心何患其不能言哉　又曰明乎齊之音<lb/>
　者有勇明乎商之音者有義亦感發之意　又曰詩<lb/>
　之文盖有後世老師宿儒所不能為曾謂始學者而<lb/>
　能之乎<lb/>
民可使由之章<lb/>
　夫先王豈以其術智籠天下之民而愚之哉盖道無<lb/>
　方也反而觀之則無已泛而觀之則無物虎豹得之<lb/>
　而猛噬蛇虺得之而毒螫厚者見之而為仁薄者見<lb/>
<pb n="KR4d0114_WYG_001-25b"/>
　之而為惡觀老子之學變而為申韓則民不可使知<lb/>
　之理可見矣盖其氣質或不良而竊窺其端倪則適<lb/>
　足以逞其不肖之心而已此小人之童觀所以无咎<lb/>
　也<lb/>
吾自衛反魯章<lb/>
　雅頌各得其所而不及禮與風何也曰有其德無其<lb/>
　位不敢作禮樂焉則禮樂非孔子之事所謂雅頌各<lb/>
　得其所者因其舊而正之非有所作也故不及禮闗<lb/>
<pb n="KR4d0114_WYG_001-26a"/>
　睢之亂師摯固嘗治之矣故不及風<lb/>
語之而不惰者章<lb/>
　上士聞道勤而行之回於夫子之言無所不説非不<lb/>
　惰而何<lb/>
顔淵問仁章<lb/>
　孟子曰仁人心也則仁之為言得其本心而已心之<lb/>
　本體則喜怒哀樂之未發者是也惟其狥已之私則<lb/>
　汩於忿慾而人道熄矣誠能勝人心之私以還道心<lb/>
<pb n="KR4d0114_WYG_001-26b"/>
　之公則將視人如已視物如人而心之本體見矣自<lb/>
　此而親親自此而仁民自此而愛物皆其本心隨物<lb/>
　而見者然也故曰克已復禮為仁禮者性之中也且<lb/>
　心之本體一而已矣非事事而為之物物而愛之又<lb/>
　非積日累月而後可至也一日反本復常則萬物一<lb/>
　體無適而非仁矣故曰一日克已復禮天下歸仁焉<lb/>
　天下歸仁取足於身而已非有藉於外也故曰為仁<lb/>
　由已而由人乎哉顔淵請事斯語至於非禮勿動則<lb/>
<pb n="KR4d0114_WYG_001-27a"/>
　不離於中其誠不息而可久矣故能三月不違仁雖<lb/>
　然三月不違者其心猶有所操也至於中心安仁則<lb/>
　縱目之所視更無亂色縱耳之所聽更無姦聲無思<lb/>
　也無為也寂然不動感而遂通天下之故則發育萬<lb/>
　物彌綸天地而何克已復禮三月不違之足言哉此<lb/>
　聖人之能事而對時育萬物者所以博施濟衆也<lb/>
　仁至於此則仲尼所不敢居而且罕言也然則仁與<lb/>
　聖烏乎辨曰仁人心也操之則為賢縱之則為聖茍<lb/>
<pb n="KR4d0114_WYG_001-27b"/>
　未至於縱心則於博施濟衆未能無數數然也<lb/>
仲弓問仁章<lb/>
　出門如見大賔使民如承大祭則以閑邪存其誠而<lb/>
　已出門如見大賔則無時而不敬也使民如承大祭<lb/>
　則無事而不敬也仲弓能請事斯語則於非禮勿動<lb/>
　亦庶㡬焉<lb/>
司馬牛問仁章<lb/>
　仁之難成久矣豈惟行之為難知之固未易也今欲<lb/>
<pb n="KR4d0114_WYG_001-28a"/>
　言出而當於仁得無難乎故曰其言也訒訒之難也<lb/>
　夫子答樊遲之問仁曰先難而後獲答司馬牛曰仁<lb/>
　者其言也訒皆未可與言仁故也<lb/>
吾之於人也章<lb/>
　大公至正之道古今所共由也合乎此則為是外乎<lb/>
　此則為非其所謂是者非惟聖人之所是天下亦以<lb/>
　為是而好之其所謂非者非惟聖人之所非天下亦<lb/>
　以為非而惡之聖人因民心之是非好惡還以治之<lb/>
<pb n="KR4d0114_WYG_001-28b"/>
　非故矯揉其性而為不可順從之事也三代之君所<lb/>
　以治者如此孔子亦出乎大公至正之道而已<lb/>
唯上知與下愚不移章<lb/>
　孔子之言性有以其本言之者若繼之者善成之者<lb/>
　性是也有以人所見言之者若性相近習相逺是也<lb/>
　孟子亦然其道性善深探其本也其曰孺子將入井<lb/>
　皆有怵惕惻隠之心乃若其情則可以為善矣姑據<lb/>
　人所見而語之也是以當時學者不能無疑夫道未<lb/>
<pb n="KR4d0114_WYG_001-29a"/>
　始有名感於物而出則善之名立矣託於物而生則<lb/>
　性之名立矣善者性之德故莊子曰物得以生謂之<lb/>
　德性者善之資也故莊子曰形體保神謂之性盖道之<lb/>
　在天地則播五行於四時百物生焉無非善者也無<lb/>
　惡也故曰繼之者善也道之在人則出作而入息渇<lb/>
　飲而飢食無非性者也無妄也茍得其性之本然反身<lb/>
　而誠則天地萬物之理得而道自我成矣故曰成之<lb/>
　者性也惟其同出於一氣而氣之所値有全有偏有<lb/>
<pb n="KR4d0114_WYG_001-29b"/>
　邪有正有粹有駁有厚有薄然後有上智下愚中<lb/>
　人之不同也猶之大塊噫氣其名為風風之所出無<lb/>
　異氣也而叱者吸者呌者號者其聲若是不同以其<lb/>
　所託者物物殊形耳其聲之不同而謂有異風可乎<lb/>
　孟子謂性善正類此也荀卿言性惡揚雄言人之性<lb/>
　善惡混韓愈言性有三品蓋皆蔽於末流而不知其<lb/>
　本也觀五方之民剛柔輕重遲速異齊則氣之所禀<lb/>
　可以類推之也以堯為君而有丹朱以瞽瞍為父而<lb/>
<pb n="KR4d0114_WYG_001-30a"/>
　有舜又何足疑乎孔子言性相近者以習而相逺則<lb/>
　天下之性或相倍蓰者固多矣由是觀之則謂性有<lb/>
　三品未為不可唯其止以是為性則三子者之失也<lb/>
　成性存存道義之門盖非盡心知性者不足以與此<lb/>
　宜乎夫子之言性門人莫得而聞也子貢知道者也<lb/>
　得其所以言矣故其贊聖人者及此<lb/>
子之武城章<lb/>
　子夏以灑掃應對進退敎人子游以弦歌為學知此<lb/>
<pb n="KR4d0114_WYG_001-30b"/>
　然後知古人為學之方惟賢者得其大者不賢者得<lb/>
　其小者故有愛人易使之異<lb/>
㣲子去之章<lb/>
　董子曰仁人者正其誼不謀其利明其道不計其功<lb/>
　善乎其言始可與言仁也已矣蓋仁人之用心惟仁<lb/>
　所在而已仁之所在則從之不論所以也仁在於去<lb/>
　則去之而不愧㣲子是也仁在於不去則為之奴而<lb/>
　不辱箕子是也仁在於死則就死而不悔比干是也<lb/>
<pb n="KR4d0114_WYG_001-31a"/>
　豈顧利害禍福而易其求仁之志哉故伯夷之清伊<lb/>
　尹之任桞下惠之和皆仁也伯夷辭為孤竹之君而<lb/>
　餓於首陽之下由衆人觀之其利害固殊絶也而彼<lb/>
　獨以是求仁焉以是求之以是得之既以遂其志矣<lb/>
　夫何怨之有宰我曰仁者雖告之曰井有仁焉其從<lb/>
　之也宰我之意盖曰仁者之志惟求仁而已功利非<lb/>
　所計也井者必死之地也厥或告之曰死地有仁彼<lb/>
　其用心之誠亦將從之也是不然君子之求仁亦曰<lb/>
<pb n="KR4d0114_WYG_001-31b"/>
　循理而已矣夫理之所不載安在其為仁耶故可逝<lb/>
　者其心也其不可䧟者其理也以其用心之仁故可<lb/>
　以欺以其見理之明故不可㒺以井為言則犯害之<lb/>
　地皆是也<lb/>
堯曰咨爾舜章<lb/>
　有一言而足以盡至治之要曰中而已盖中者天下之<lb/>
　大本也豈執一云乎哉不偏不倚適當其可而已譬<lb/>
　之權衡之應物曾無心於輕重抑揚高下稱物平施<lb/>
<pb n="KR4d0114_WYG_001-32a"/>
　無銖两之差此其所以為時中也與堯舜禹三聖授<lb/>
　受之際所守者一道允執厥中乃傳心之密㫖也<lb/>
　　中庸義<lb/>
天命之謂性節<lb/>
　惟皇上帝降衷於下民則天命也若遁天背情則非<lb/>
　性矣天之所以命萬物者道也而性者具道以生也<lb/>
　因其性之固然而無容私焉則道在我矣夫道不可<lb/>
　擅而有也固將與天下共之故修禮以示之中修樂<lb/>
<pb n="KR4d0114_WYG_001-32b"/>
　以導之和此修道之謂敎也或蔽於天或蔽於人為<lb/>
　我至於無君兼愛至於無父則非敎矣知天命之謂<lb/>
　性則孟子性善之説可見矣或曰性惡或曰善惡混<lb/>
　或曰有三品皆非知天命者也<lb/>
君子中庸章<lb/>
　道之體無偏而其用則通而不窮無偏中也不窮庸<lb/>
　也以性情言之則為中和以德行言之則為中庸其<lb/>
　實一道也君子者道中庸之實也小人則竊中庸之<lb/>
<pb n="KR4d0114_WYG_001-33a"/>
　名而實背之是中庸之賊也故曰反中庸<lb/>
道之不行也章<lb/>
　知出於知性然後可與有行知者過之非知性也故<lb/>
　知之過而行之不至也已則不行其能行於天下乎<lb/>
　若鄒衍之談天公孫龍之詭辨是知之過也愚者又<lb/>
　不足以與此此道之所以不行也行出於循理然後<lb/>
　可與有明賢者過之非循理也故行之過而知之不<lb/>
　至也已則不知其能明於天下乎若楊氏為我墨氏<lb/>
<pb n="KR4d0114_WYG_001-33b"/>
　兼愛是行之過也不肖者又不足以與此此道之所<lb/>
　以不明也道不違物存乎人者日用而不知耳故以<lb/>
　飲食况之飲食而知味非自外得也亦反諸身以自<lb/>
　得之而已夫行道必自致知始使知道如知味斯道<lb/>
　其憂不行乎今也鮮能知味此道之所以不行也<lb/>
回之爲人也章<lb/>
　道之不行知者過之如舜之知則道之所以行也道<lb/>
　之不明賢者過之如回之賢則道之所以明也　又<lb/>
<pb n="KR4d0114_WYG_001-34a"/>
　曰擇乎中庸見善明也得一善則服膺不失用心剛<lb/>
　也<lb/>
子路問强章<lb/>
　中庸之道造次顛沛之不可違惟自强不息者為能<lb/>
　守之故以子路問强次顔淵<lb/>
君子之道四節<lb/>
　有所不足不敢不勉將以踐言也則其行顧言矣有<lb/>
　餘不敢盡耻躬之不逮也則其言顧行矣言行相顧<lb/>
<pb n="KR4d0114_WYG_001-34b"/>
　則於心無餒故曰胡不慥慥爾慥慥心之實也<lb/>
君子素其位而行章<lb/>
　素其位而行者即其位而道行乎其中若其素然也<lb/>
　舜之飯糗茹草若將終身此非素貧賤而道行乎貧<lb/>
　賤不能然也及其為天子被袗衣鼓琴若固有之此<lb/>
　非素富貴而道行乎富貴不能然也飯糗袗衣其位<lb/>
　雖不同而此道之行一也至於夷狄患難亦若此而<lb/>
　已道無不行則無入而不自得矣盖道之在天下不<lb/>
<pb n="KR4d0114_WYG_001-35a"/>
　以易世而有存亡故無古今則君子之行道不以易<lb/>
　地而有加損故無得䘮至於在上位不陵下知富貴<lb/>
　之非泰也在下位不援上知貧賤之非約也此惟正<lb/>
　已而不求於人者能之故能上不怨天下不尤人盖<lb/>
　君子為能循理故居易以俟命居易未必不得也故<lb/>
　窮通皆好小人反是故行險以儌幸行險未必常得<lb/>
　也故窮通皆醜學者要當篤信而已射有似乎君子<lb/>
　者射者發而不中則必反而求其不中之因意者志<lb/>
<pb n="KR4d0114_WYG_001-35b"/>
　未正邪體未直邪持弓矢而未審固邪然而不中者<lb/>
　寡矣君子之正身亦若此也愛人不親反其仁治人<lb/>
　不治反其智禮人不答反其敬行有不得者皆反求<lb/>
　諸已而已而何怨天尤人之有哉失諸正鵠者行有<lb/>
　不得之况也<lb/>
舜其大孝也與章<lb/>
　中庸以人倫為主故以孝德言之<lb/>
無憂者章<lb/>
<pb n="KR4d0114_WYG_001-36a"/>
　武王之事非聖人所欲為也故曰壹戎衣而有天下<lb/>
　身不失天下之顯名謂之不失則與必得異矣乃如<lb/>
　其道則尊為天子富有四海之内宗廟享之子孫保<lb/>
　之與舜未始不同也　又曰武王於泰誓三篇稱文<lb/>
　王為文考至武成而柴望然後稱文考為文王仍稱<lb/>
　其祖為太王王季然則周公追王太王王季者乃文<lb/>
　王之德武王之志也故曰成文武之德不言文王者<lb/>
　武王既追王矣武王既追王而不及太王王季以其<lb/>
<pb n="KR4d0114_WYG_001-36b"/>
　末受命而其序有未暇也禮記大傳載牧野之奠追<lb/>
　王太王亶父王季歴文王昌亦據武成之書以明追<lb/>
　王之意出於武王也世之説者因中庸無追王文王<lb/>
　之文遂以謂文王自稱王豈未嘗考泰誓武成之書<lb/>
　乎君臣之分猶天尊地卑紂未可去而文王稱王是<lb/>
　二天子也服事商之道固如是耶書所謂九年大統<lb/>
　未集者後世以虞芮質厥成為文王受命之始故也<lb/>
　當六國時秦固以長雄天下而周之位號㣲矣辛垣<lb/>
<pb n="KR4d0114_WYG_001-37a"/>
　衍欲帝秦魯仲連以片言折之衍不敢復出口蓋名<lb/>
　分之嚴如此故以曹操之英雄逡廵於獻帝之末而<lb/>
　不得逞彼盖知利害之實也曾謂至德如文王一言<lb/>
　一動順帝之則而反盗虛名而拂天理乎且武王觀<lb/>
　政於商而須假之五年非偽為也使紂一日有悛心<lb/>
　則武王當與天下共尊之必無牧野之事然則文王<lb/>
　已稱之名將安所歸乎此天下之大戒故不得不辨<lb/>
　亦所以正人心也<lb/>
<pb n="KR4d0114_WYG_001-37b"/>
武王周公其逹孝矣乎章<lb/>
　大孝聖人之絶德也逹孝天下之通道也要其為人<lb/>
　倫之至則一也故繼志述事之末亦曰孝之至也事<lb/>
　死如事生以愼終者言之事亡如事存以追逺者言<lb/>
　之故始死謂之死既葬則曰反而亡焉此死亡之辨<lb/>
　也惟聖人為能饗帝孝子為能饗親饗帝一德也饗<lb/>
　親一心也要不過乎物而已其於慶賞刑威乎何有<lb/>
　故曰明乎郊社之禮禘嘗之義治國其如示諸掌乎<lb/>
<pb n="KR4d0114_WYG_001-38a"/>
　成王自謂予冲子夙夜毖祀此迓衡之要道也<lb/>
哀公問政<hi>至</hi>不可以不知天節<lb/>
　螟蛉有可化之質蜾蠃有能化之材知是説然後可<lb/>
　與言政也然則政之所託可非其人乎故曰為政在<lb/>
　人人固未知若規矩凖䋲在我則方圓曲直無所逃<lb/>
　矣故曰取人以身規矩凖䋲無他人道而已故修身<lb/>
　以道修道以仁　又曰失其身而能事其親吾未之<lb/>
　聞矣故修身然後能事親至於能事親則修身之至<lb/>
<pb n="KR4d0114_WYG_001-38b"/>
　也故曰思修身不可以不事親知事親則德之本立<lb/>
　矣而不知人則上而事君下而取友去就從違莫知<lb/>
　所向而貽其親之憂者有矣蓋取人以身不能事親<lb/>
　安所取人哉其序由事親然後能知人至於能知人<lb/>
　則事親之至也故曰思事親不可以不知人<lb/>
好學近乎知節<lb/>
　知者不惑仁者不憂勇者不懼此成德也孔子自謂<lb/>
　我無能焉夫成德豈易得乎能知好學力行知恥則<lb/>
<pb n="KR4d0114_WYG_001-39a"/>
　可以入德矣<lb/>
齊明盛服<hi>至</hi>所以行之者一也節<lb/>
　齊明所以一其志盛服所以修其容非禮勿動則内<lb/>
　無逸德外無過行内外進矣則富貴不能淫貧賤不<lb/>
　能移故修身則道立去䜛則任之專逺色則好之篤<lb/>
　賤貨則義利分貴德則真偽核夫如是則見善明用<lb/>
　心剛矣故尊賢則不惑尊其位所以貴之重其禄所<lb/>
　以富之同其好以致其利同其惡以去其害則禮備<lb/>
<pb n="KR4d0114_WYG_001-39b"/>
　而情親諸父昆弟所以望乎我者足矣故親親則不<lb/>
　怨　又曰人情莫不欲逸也時使之而使有餘力莫<lb/>
　不欲富也薄歛之而使有餘財則子庶民之道也故<lb/>
　百姓勸日省月試以程其能餼稟稱事以償其勞則<lb/>
　惰者勉而勤者悦矣此來百工之道也故財用足送<lb/>
　徃迎來以厚其禮嘉善而矜不能以致吾仁待之者<lb/>
　甚周責之者甚約此柔逺人之道也故四方歸之繼<lb/>
　絶世則賢者之類無不悦舉廢國則功臣之後無不<lb/>
<pb n="KR4d0114_WYG_001-40a"/>
　勸亂者懼焉危者怙焉其來也節以時其徃也遣以<lb/>
　禮則懷諸侯之道也夫如是則德之所施者博而威<lb/>
　之所制者廣矣故天下畏之經雖有九而所以行之<lb/>
　　一者誠而已不誠則九經為虛文是無物也<lb/>
凡事豫則立節<lb/>
　豫者前定之謂也惟至誠為能定惟前定為能應故<lb/>
　以言則必行以事則必成以行則無悔以道則無方<lb/>
　誠定之效如此故繼九經言之<lb/>
<pb n="KR4d0114_WYG_001-40b"/>
在下位節<lb/>
　欲誠其意先致其知故不明乎善不誠乎身矣學至<lb/>
　於誠身安徃而不致其極哉以内則順乎親以外則<lb/>
　信乎友以上則可以得君以下則可以得民此舜之<lb/>
　允塞所以五典克從也<lb/>
唯天下至誠為能盡其性章<lb/>
　萬物皆備於我矣反身而誠樂莫大焉故惟天下至<lb/>
　誠為能盡其性千萬人之性一已之性是也故能盡<lb/>
<pb n="KR4d0114_WYG_001-41a"/>
　其性則能盡人之性萬物之性一人之性是也故能<lb/>
　盡人之性則能盡物之性同焉皆得者各安其常則盡<lb/>
　人之性也羣然皆生者各得其理則盡物之性也至<lb/>
　於盡物之性則和氣充塞故可以贊天地之化育夫<lb/>
　如是則天覆地載教化各任其職而成位乎其中矣<lb/>
其次致曲章<lb/>
　誠者不思不勉直心而徑行也其次則臨言而必思<lb/>
　不敢縱言也臨行而必擇不敢徑行也故曰致曲曲<lb/>
<pb n="KR4d0114_WYG_001-41b"/>
　折而反諸心也擬議之間鄙詐不萌而忠信立矣故<lb/>
　曲能有誠有諸中必形諸外故誠則形形於身必著<lb/>
　於物故形則著誠至於著則内外洞徹清明在躬故<lb/>
　著則明明則有以動衆故明則動動則有以易俗故<lb/>
　動則變變則革汚以為清革暴以為良然猶有迹也<lb/>
　化則其迹冺矣日用飲食而已至於化則神之所為<lb/>
　也非天下之至誠孰能與於此<lb/>
誠者自成也節<lb/>
<pb n="KR4d0114_WYG_001-42a"/>
　誠者非有成之者自成而已其道非有道之者自道<lb/>
　而已自成自道猶言自本自根也以性言之為誠以<lb/>
　理言之為道其實一也<lb/>
故至誠無息章<lb/>
　博厚而不久則載物之德隳矣髙明而不久則覆物<lb/>
　之道缺矣是則悠久者天地所以成終始也故所以<lb/>
　成物<lb/>
大哉聖人之道章<lb/>
<pb n="KR4d0114_WYG_001-42b"/>
　發育萬物峻極於天至道之功也禮儀三百威儀三<lb/>
　千至道之具也洋洋乎言上際於天下蟠於地也優<lb/>
　優大哉言動容周旋中禮也夫以三百三千之多儀<lb/>
　非天下至誠孰能從容而盡中哉故曰待其人而後<lb/>
　行盖盛德之至者人也故曰茍不至德至道不凝焉<lb/>
　至德非他至誠而已矣　又曰懲忿窒慾閑邪存誠<lb/>
　此尊德性也非學以聚之問以辨之則擇善不明矣<lb/>
　故繼之以道問學尊德性而道問學然後能致廣大<lb/>
<pb n="KR4d0114_WYG_001-43a"/>
　尊其所聞行其所知充其德性之體使無不該徧此<lb/>
　致廣大也非盡精㣲則無以極深而研㡬也故繼之<lb/>
　以盡精㣲致廣大而盡精㣲然後能極高明始也未<lb/>
　離乎方今則無方矣始也未離乎體今則無體矣離<lb/>
　形去智廓然大通此極高明也非道中庸則無踐履<lb/>
　可據之地不㡬於蕩而無執乎故繼之以道中庸高<lb/>
　明者中庸之至理而中庸者高明之實德也其實非<lb/>
　两體也<lb/>
<pb n="KR4d0114_WYG_001-43b"/>
仲尼祖述堯舜章<lb/>
　中庸之道至仲尼而集大成故此書之末以仲尼明<lb/>
　之道著於堯舜故祖述焉法詳於文武故憲章焉體<lb/>
　元而亨利物而正一喜一怒通於四時夫是之謂律<lb/>
　天時修其敎不易其俗齊其政不易其宜使五方之<lb/>
　民各安其常各踐其性夫是之謂襲水土上律天時<lb/>
　則天道之至正合下襲水土則地理之異宜全矣故<lb/>
　博厚配地無不持載高明配天無不覆幬變通如四<lb/>
<pb n="KR4d0114_WYG_001-44a"/>
　時之錯行照臨如日月之代明小以成小大以成大<lb/>
　動者植者皆裕如也是謂並育而不相害或進或止<lb/>
　或久或速無可無不可是謂並行而不相悖動以利<lb/>
　物者智也故曰小德川流靜以裕物者仁也故曰大<lb/>
　德敦化言川流則知敦化者仁之體言敦化則知川流<lb/>
　者智之用<lb/>
唯天下至聖二章<lb/>
　自惟天下至聖以下聰明睿智聖徳也寛裕温柔仁徳也<lb/>
<pb n="KR4d0114_WYG_001-44b"/>
　發强剛毅義徳也齊莊中正禮徳也文理宻察智徳也溥<lb/>
　博者其大無外淵泉者其深不測或容以為仁或執<lb/>
　以為義或敬以為禮或别以為智惟其時而已此所<lb/>
　謂時出之也夫然故外有以正天下之觀内有以通<lb/>
　天下之志是以見而民敬言而民信行而民悦自西<lb/>
　自東自南自北莫不心悦而誠服此至聖之德也天<lb/>
　下之大經五品之民彛也凡為天下之常道皆可名<lb/>
　為經而民彛為大經經綸者因性循理而治之無汩<lb/>
<pb n="KR4d0114_WYG_001-45a"/>
　其序之謂也立天下之大本者建中於民也淵淵其<lb/>
　淵非特如淵而已浩浩其天非特如天而已此至誠<lb/>
　之道也德者其用也有目者所共見有心者所共知<lb/>
　故凡有血氣者莫不尊親道者其本也非道同志一<lb/>
　莫窺其奥故曰茍不固聰明聖智逹天德者其孰能<lb/>
　知之盖至誠之道非至聖不能知至聖之德非至誠<lb/>
　不能為故其言之序相因如此<lb/>
潛雖伏矣節<lb/>
<pb n="KR4d0114_WYG_001-45b"/>
　君子内省不疚無惡於志君子所不可及者其惟人<lb/>
　所不見乎言愼獨也<lb/>
　　拾遺<lb/>
莫見乎隱節<lb/>
　人所不睹可謂隱矣而心獨知之不亦見乎人所不<lb/>
　聞可謂㣲矣而心獨聞之不亦顯乎知莫見乎隱莫<lb/>
　顯乎㣲而不能愼獨是自欺也其離道逺矣<lb/>
天下國家可均也節<lb/>
<pb n="KR4d0114_WYG_001-46a"/>
　其斯以為舜則絶學無為矣<lb/>
君子依乎中庸節<lb/>
　遯世不見知而不悔者疑慮不萌於心確乎其不可<lb/>
　㧞也非離人而立於獨者不足以與此若不逺復者<lb/>
　未免於有念也<lb/>
君子之道費而隱章<lb/>
　唯費也則良知良能所自出故夫婦之愚不肖可以<lb/>
　與知而能行焉唯隱也則非有思者所可知非有為<lb/>
<pb n="KR4d0114_WYG_001-46b"/>
　者所可能故聖人有所不知不能焉盖聖人者德之<lb/>
　成而業之大也過此以徃則神矣無方也不可知無<lb/>
　體也不可能此七聖皆迷之地也孝經曰事父孝故<lb/>
　事天明事母孝故事地察盖事父母之心雖夫婦之<lb/>
　愚不肖亦與有焉及其至也天地明察神明彰矣則<lb/>
　雖聖人之德又何以加此此中庸所以為至矣<lb/>
道不逺人三節<lb/>
　夫道一以貫之無物我之間既曰忠恕則已違道矣<lb/>
<pb n="KR4d0114_WYG_001-47a"/>
　然忠以盡已則將以至忘已也恕以盡物則將以至<lb/>
　忘物也則善為道者莫近焉故雖違而不逺矣<lb/>
鬼神之爲德章<lb/>
　道無不在鬼神具道之妙用也其德固不盛歟夫欲<lb/>
　知鬼神之德者反求諸其心而已神將來舍則是神<lb/>
　之格思也若正心以度之則乖矣所謂不可度思也<lb/>
　正心度之猶不可又况得而忘之乎所謂不可射思<lb/>
　也不可度故視不見聽不聞不可射故如在其上如<lb/>
<pb n="KR4d0114_WYG_001-47b"/>
　在其左右也夫㣲之顯如此以其誠之不可揜也誠<lb/>
　則物物皆彰矣故不可揜㣲之顯者其理也誠之不<lb/>
　可揜以其德言也<lb/>
凡爲天下國家有九經曰修身也節<lb/>
　經者其道有常而不可易其序有條而不可紊<lb/>
自誠明謂之性章<lb/>
　自誠明由中出也故可名於性自明誠自外入也故<lb/>
　可名於敎誠者因性故無不明明者致曲故能有誠<lb/>
<pb n="KR4d0114_WYG_001-48a"/>
至誠之道可以前知章<lb/>
　至誠之道精一無間心合於氣氣合於神無聲無臭<lb/>
　而天地之間物莫得以遁其形矣不既神矣乎<lb/>
誠者非自成已而已也節<lb/>
　大學自誠意正心至治國平天下只一理此中庸所<lb/>
　謂合外内之道也<lb/>
至誠無息<hi>至</hi>生物不測節<lb/>
　至誠無息天行健也若文王之德之純是也未能無<lb/>
<pb n="KR4d0114_WYG_001-48b"/>
　息而不息者君子之自强也若顔子之三月不違仁<lb/>
　是也　其為物不貳天地之得一也一則不已故覆載<lb/>
　萬物雕刻衆形而莫知其端也故生物不測<lb/>
尊德性節<lb/>
　尊其德性而道問學人德也致廣大而盡精㣲地德<lb/>
　也極高明而道中庸天德也自人而天則上逹矣<lb/>
　温故而知新所以博學而詳説之也敦厚以崇禮所<lb/>
　以守約而處中也<lb/>
<pb n="KR4d0114_WYG_001-49a"/>
衣錦尚絅章<lb/>
　無藏於中無交於物泊然純素獨與神明居此淡也<lb/>
　然因性而已故曰不厭　無聲無臭則離人而立於<lb/>
　獨矣　不失足於人不失色於人不失口於人此簡<lb/>
　也然循理而已故文　欲治其國先齊其家知逺之<lb/>
　近也人人親其親長其長而天下平可不謂近矣乎<lb/>
　欲齊其家先修其身知風之自也易於家人曰風自<lb/>
　火出而君子以言有物行有恒不可謂所自乎欲修<lb/>
<pb n="KR4d0114_WYG_001-49b"/>
　其身先正其心知㣲之顯也夫道視之不見聽之不<lb/>
　聞而常不離心術日用之間可不謂顯矣乎　所謂<lb/>
　德者非甚高而難知也甚逺而難至也舉之則是故<lb/>
　曰德輶如毛既以有所舉矣則必思而得勉而中是<lb/>
　人道而有對故曰毛猶有倫若夫誠之至則無思無<lb/>
　為從容中道是天道也故曰上天之載無聲無臭至<lb/>
　矣<lb/>
　　補刋<hi>章節嗣考</hi>
<pb n="KR4d0114_WYG_001-50a"/>
在天成象則鳥與火虛與昴四時迭見者天道之變也<lb/>
　在地成形則作而長斂而藏四時異形者地道之變<lb/>
　也至於成象者莫測其進退之機成形者莫見其生<lb/>
　成之迹則天地之化也體化而裁之則無駭於變矣<lb/>
　此變化之辯也<lb/>
聖人稽古之道不過三王而師古之道上及五帝若通<lb/>
　其變使民不倦神而化之使民宜之雖百世聖人不<lb/>
　能易也<lb/>
<pb n="KR4d0114_WYG_001-50b"/>
立天之道曰隂與陽立地之道曰柔與剛立人之道曰<lb/>
　仁與義夫道一而已矣其立於天下則有两端故君<lb/>
　子有剛克焉執其義之端也有柔克焉執其仁之端<lb/>
　也執其两端而用之以時中此九德所以有常而三<lb/>
　德所以用義也<lb/>
　　孟子雜解<lb/>
人皆有不忍人之心章<lb/>
　惻者心之感於物也隱者心之痛於中也物之體傷<lb/>
<pb n="KR4d0114_WYG_001-51a"/>
　於彼而吾之心感應於此仁之體顯矣故君子之於<lb/>
　禽獸見其生不忍見其死見其全不忍見其傷而况<lb/>
　於民乎况於親戚乎故惻隱之心莫隆於親而民次<lb/>
　之　孟子曰君子親親而仁民仁民而愛物此自然<lb/>
　之序也彼愛無差等者失其本心也已　又曰惻隱<lb/>
　痛傷也傷在彼而我傷之痛在彼而我痛之傷痛非<lb/>
　自外至也因心則然此惻隱所以為仁之端也至於<lb/>
　充其心體之本然則萬物一體矣無物我之間也故<lb/>
<pb n="KR4d0114_WYG_001-51b"/>
　天下歸仁焉<lb/>
燕人畔章<lb/>
　象之惡已著而其志不過富貴而已故舜得以是而<lb/>
　全之若管叔之惡則未著而其志其才皆非象比也<lb/>
　周公詎忍逆探其兄之惡而棄之耶周公愛兄宜無<lb/>
　不盡者管叔之事聖人之不幸也舜誠信而喜象周<lb/>
　公誠信而任管叔此天理人倫之至其用心一也<lb/>
規矩方員之至也章<lb/>
<pb n="KR4d0114_WYG_001-52a"/>
　愛敬盡於事親則孝之性盡矣盡之云者愛敬之道<lb/>
　於是至矣不可以有加焉舜盡事親之道而瞽瞍底<lb/>
　豫天下之為父子者定其理正如此也孟子言聖人<lb/>
　人倫之至也人倫至於聖人而後為至者蓋非盡性<lb/>
　不能也學者之於人倫亦期於盡而已矣<lb/>
居下位而不獲於上章<lb/>
　欲誠其意先致其知故不明乎善不誠乎身矣學至<lb/>
　於誠身安徃而不致其極哉以内則順乎親以外則<lb/>
<pb n="KR4d0114_WYG_001-52b"/>
　信乎友以上則可以得君以下則可以得民此舜之<lb/>
　允塞所以五典克從也然有誠者有誠之者不勉而<lb/>
　中無為也不思而得無思也從容乎中道是聖人之<lb/>
　事也故為天道至於擇善則有思矣固執之則有為<lb/>
　矣拳拳乎中道是賢人之事也故為人之道聖賢雖<lb/>
　異禀其為誠身一也<lb/>
詩云娶妻如之何章<lb/>
　告而娶義之小者也廢人之大倫罪之大者也瞽瞍<lb/>
<pb n="KR4d0114_WYG_001-53a"/>
　之頑告則不得娶舜知之宜審矣故受不告之名而<lb/>
　不忍䧟父於廢大倫之罪如必先告俟其不從然後<lb/>
　違之則是重拂其親之意而反彰其惡也故其不告<lb/>
　君子以為猶告<lb/>
盡其心者章<lb/>
　盡其心則心地無餘藴而性之本體見矣知其性則<lb/>
　廣大悉備天理全而人偽冺矣夫是之謂極高明存<lb/>
　其心者閑邪以存其誠也飬其性者守静以復其本<lb/>
<pb n="KR4d0114_WYG_001-53b"/>
　也欲不外馳忿不内作反聽内視以歸有極則存其<lb/>
　心之道也其志致一其氣致專至大至剛以直則養<lb/>
　其性之道也存養至此則與天地相似而不違矣故<lb/>
　足以事天夫是之謂道中庸極高明者理極於知天<lb/>
　也道中庸者德全於事天也知天者造其理也事天<lb/>
　者履其事也徒造其理而不履其事是為知君上之<lb/>
　為我尊而未嘗致恭也知父母之為我親而未嘗致<lb/>
　養也其忠孝安在哉知天智之盡也事天仁之至也<lb/>
<pb n="KR4d0114_WYG_001-54a"/>
　仁之至智之盡也則死生為晝夜矣豈殀夀所能惑<lb/>
　其心哉亦曰修身以俟之自作元命而已<lb/>
形色天性也章<lb/>
　形者性之質也能盡其性則踐其形而無愧矣盖萬<lb/>
　物皆備於我則其所有何物不備反身而誠樂莫大<lb/>
　焉為其能盡性而踐形也若反身未至於誠則是於<lb/>
　性有所不盡未能盡性則於質有所不充矣故曰惟<lb/>
　聖人然後可以踐形箕子曰視曰明聽曰聰視謂之<lb/>
<pb n="KR4d0114_WYG_001-54b"/>
　明聽謂之聰皆耳目之本然也能盡視聽之性則能<lb/>
　盡耳目之形茍視聽不足於聰明則有耳目之形而<lb/>
　無視聽之實德也豈不歉於形哉揚子曰聖人耳不<lb/>
　順乎非口不𨽻乎不善若非禮勿視非禮勿言則於<lb/>
　口耳猶有所擇是未足以言踐形<lb/>
仁也者人也章<lb/>
　仁者以道之在人者名之也立人之道則仁之名所<lb/>
　以立合而言之則仁與人冺矣此其所以為道也<lb/>
<pb n="KR4d0114_WYG_001-55a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0114_WYG_001-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游廌山集卷一<lb/>
</p>
<p>
</p>
  </div>
<div>
<head>游廌山集巻二</head> <lb/>
    <p>
<pb n="KR4d0114_WYG_002-1a"/>
欽定四庫全書<lb/>
　游廌山集巻二<lb/>
　　　　　　　　　　　　　宋　游酢　撰<lb/>
　　易説<lb/>
彖曰大哉乾元節<lb/>
　乾曰大哉坤曰至哉大則无所不包至則无所不盡<lb/>
　乾之大无方而坤則未離乎方也<lb/>
終日乾乾節<lb/>
<pb n="KR4d0114_WYG_002-1b"/>
　終日乾乾反復於道也反復宜與復卦之反復同釋<lb/>
　終日乾乾行事之時而曰反復道何也盖君子之行<lb/>
　事雖汲汲皇皇而易簡之理未嘗離也亦行其所无<lb/>
　事而已九三在下體之上將離人而天矣故有反復<lb/>
　道之象若夫聖人作而萬物覩則天德之所為確乎<lb/>
　能其事而已矣雖有為而未嘗為反復不容言矣<lb/>
君子體仁節<lb/>
　道者天也道為萬物之奥故足以統天仁者人也仁<lb/>
<pb n="KR4d0114_WYG_002-2a"/>
　為衆善之首故足以長人猶之萬物發育乎春而震<lb/>
　為長子也大為之制經為三百曲為之防詳為三千<lb/>
　要皆歸於大中而已故曰嘉㑹足以合禮猶之萬物<lb/>
　相見於夏而離為文明也義主於刻制而利不生於<lb/>
　其間則不和先王之義勞之乃所以逸之故民至於<lb/>
　㤀其勞殺之乃所以生之故民至於忘其死盖利之<lb/>
　實行乎其中矣故曰利物足以和義猶之萬物彫悴<lb/>
　於秋而説言乎兌也事以智謀物以智創智而不貞<lb/>
<pb n="KR4d0114_WYG_002-2b"/>
　則事不立貞者正而固也謀之不正則異議得以屈<lb/>
　之守之不固則衆力得以傾之豈事之幹哉故曰貞<lb/>
　固足以幹事猶之萬物終藏於冬而成言乎艮也君<lb/>
　子行此四德則乾道在我矣故曰乾元亨利貞<lb/>
初九曰潜龍勿用節<lb/>
　龍德而隱故不易乎世龍德而正中故曰善世而不<lb/>
　伐不易乎世者用舍在我故遯世无悶不成乎名者<lb/>
　非譽不在物故不見是而无悶確乎其不可拔則行<lb/>
<pb n="KR4d0114_WYG_002-3a"/>
　一不義殺一不辜而得天下不為矣非伯夷桞下惠<lb/>
　之徒何足以與此若孔子則聖人之時不專於勿用<lb/>
　也其易世之志未嘗一日而㤀故曰天下有道丘不<lb/>
　與易也<lb/>
乾元用九節<lb/>
　揲蓍之法遇九六之數則變乾以純陽故陽極而亢<lb/>
　坤以純隂故隂極而戰如其不變則亢而災戰而傷<lb/>
　不能免也乾以用九則陽知險而變故无首而吉坤<lb/>
<pb n="KR4d0114_WYG_002-3b"/>
　以用六則隂知阻而變故永貞而利乾坤純乎隂陽<lb/>
　者也故有用九用六與他卦不同將來者進成功者<lb/>
　退天之則也故乾元用九乃見天則<lb/>
君子學以聚之節<lb/>
　乾之道不盡於九二故有學問坤之道盛於六二故<lb/>
　不習无不利<lb/>
坤<lb/>
　坤者純隂之卦也故初六隂生有履霜之戒六四重<lb/>
<pb n="KR4d0114_WYG_002-4a"/>
　隂有天地閉之象<lb/>
彖曰至哉坤元至應地无疆<lb/>
　乾曰大哉坤曰至哉大則无所不包至則无所不盡<lb/>
　乾之大无方而坤則未離乎方也坤順承天則於乾<lb/>
　之道亦无餘矣特不出於天之外而已故曰至哉坤<lb/>
　元言地道於是為盡也天下之道至於易而盡故曰<lb/>
　易其至矣天下之德至於中庸而盡故曰中庸其至<lb/>
　矣體易而崇德則日新體易而廣業則富有故曰盛<lb/>
<pb n="KR4d0114_WYG_002-4b"/>
　德大業至矣哉　其靜也翕故曰含𢎞含言无所不<lb/>
　容𢎞言無所不有其動也闢故曰光大光言无所不<lb/>
　顯大言无所不被四者坤元之德也體坤德以有行<lb/>
　者非君子不足以與此故曰君子攸行　天行健者<lb/>
　天之不已也无不覆幬者天之无疆而地之持載足<lb/>
　以配之故曰德合无疆盖无疆者以形言也德合无<lb/>
　疆者地之配天也應地无疆者君子之法地也知君<lb/>
　子攸行應地无疆則知乃順承天之下德合无疆者<lb/>
<pb n="KR4d0114_WYG_002-5a"/>
　合乎天也<lb/>
六二直方大節<lb/>
　坤之六二靜則為中正動則為直方坤之道盛於六<lb/>
　二而直方因動而後見也不言直方則地道之光不<lb/>
　可得而見矣故以動者言之<lb/>
天地變化草木蕃節<lb/>
　盖言順也言順於勢也盖言謹也言順於命也坤至<lb/>
　柔而動也剛至靜而德方則用順亦必有所處如齊<lb/>
<pb n="KR4d0114_WYG_002-5b"/>
　之田氏魯之三桓晉之六卿其勢之馴致必至於不<lb/>
　可觧夫胡可以用順耶此初六之堅氷所以明用順<lb/>
　之弊也天地閉賢人隱則伏其身而弗見閉其言而<lb/>
　不出藏其智而不發唯恐其不謹如鄉隣有鬪者被<lb/>
　髪纓冠而徃救之則非所以為謹矣此六四之括囊所<lb/>
　以明用順之善也夫順何尤哉順性命之理而已茍<lb/>
　順性命之理安徃而不善<lb/>
君子黄中節<lb/>
<pb n="KR4d0114_WYG_002-6a"/>
　美在其中而暢於四支發於事業則周公其人也故<lb/>
　曰公孫碩膚赤舄几几公之大美發於事業者既遜<lb/>
　而不處其暢於四支者晬然見於動容周旋皆盛德<lb/>
　神明之容不可得而形容也徒見其赤舄几几而已<lb/>
　赤舄几几四體不言而喻也　黄中通理者養德性<lb/>
　之源而通至理也正位居體者正為臣之位而居坤<lb/>
　體也通理云者非謂其見彼也自見而已非謂其聞<lb/>
　彼也自聞而已故宅於心者至虚而明居體云者處<lb/>
<pb n="KR4d0114_WYG_002-6b"/>
　靜而无倡也禀其令而已處順而无作也續其終而<lb/>
　已故守其身者至柔而恭内外交相養則美其中粹<lb/>
　然无疵矣故見於面盎於背施於四體四體不言而喻<lb/>
　此暢於四支所以為美之至也致天下之大利成天<lb/>
　下之大順功髙而朝不忌任重而上不疑此發於事<lb/>
　業所以為美之至也古之人有體是道者吾於周公<lb/>
　見之矣周公既有大美而不居則所可得而形容者<lb/>
　道德之氣神明之容而已故曰赤舄几几盖暢於四<lb/>
<pb n="KR4d0114_WYG_002-7a"/>
　支者然也東人欲其留西人欲其歸而名實孚於上<lb/>
　下不可掩也故曰德音不瑕盖發於事業者然也公<lb/>
　之碩膚若是而不與有焉則其為美之至可知也坤<lb/>
　之六二地逺於君諸侯之位也故言敬以直内義以<lb/>
　方外而以其動者言之所以為大也六五地近於君<lb/>
　公卿之位也故言黄中通理正位居體而以其靜者<lb/>
　言之所以為美也為臣之美於是两盡<lb/>
彖曰屯節<lb/>
<pb n="KR4d0114_WYG_002-7b"/>
　屯宜建侯而不寧何也盖屯難未觧方且急賢才以<lb/>
　自助故分土錫圭以報有功而崇有德又且與之戮<lb/>
　力以𢎞濟艱難故雖建侯而不寧也若豫之建侯則<lb/>
　四方无虞五刑不用要當建諸侯以藩屏王室而已<lb/>
　以是建侯則寧矣武王歸馬放牛何不寧之有<lb/>
初九盤桓節<lb/>
　夫建侯王者事也而於初九言之者以剛動而不失<lb/>
　其正其自任以天下之重盖王佐才也象所謂君子<lb/>
<pb n="KR4d0114_WYG_002-8a"/>
　以經綸者非初九其誰耶故其體國致君宜以恊濟<lb/>
　為意其曰利建侯者乃代天理物之職也<lb/>
彖曰䝉山下有險<hi>至</hi>聖功也<lb/>
　含德之厚比於赤子抱一不離此䝉以養正之謂也<lb/>
　夫唯抱一不離故智雖滿天地而不自慮能雖窮海<lb/>
　内而不自為付百職於衆賢而我无為焉其致功也<lb/>
　吾不尸其事其成功也吾不處其名此聖人之功也<lb/>
　筮者占以决疑也占以决疑无不致誠故易以决<lb/>
<pb n="KR4d0114_WYG_002-8b"/>
　疑以謀俱以筮言之非假布䇿也䝉之初筮者致一<lb/>
　以有求比之原筮者再思以有擇若夫假爾泰筮則<lb/>
　不可以有原也<lb/>
象曰山下出泉節<lb/>
　山下出泉其一未散其勢未達觀其勢之未達則果<lb/>
　行觀其一之未散則育德<lb/>
初六發䝉節<lb/>
　䝉之初六發䝉而利用刑人何也盖民之迷則目无<lb/>
<pb n="KR4d0114_WYG_002-9a"/>
　所見耳无所聞若以物䝉其首也今欲發其䝉而示<lb/>
　之以好惡則彼且不見利不勸不威不懲誥令所不<lb/>
　能加行義所不能率必欲以利誘之耶則爵无德而<lb/>
　禄无功愈非所以勸也故當小懲而大戒罰一以警<lb/>
　百然後䝉者畏刑之將至相與從上之所好而避其<lb/>
　所惡故其䝉可得而發也雖然有發䝉之志則刑人<lb/>
　而為利矣茍惡其䝉而刑之不㡬於不教而誅乎故<lb/>
　曰利用刑人以正法也正法云者示之以好惡之謂<lb/>
<pb n="KR4d0114_WYG_002-9b"/>
　也<lb/>
上九擊䝉節<lb/>
　䝉之上九擊䝉若齊之伐燕利其土地重噐所謂為<lb/>
　㓂也若葛伯仇餉而湯徃征之所謂禦㓂也<lb/>
象曰雲上于天節<lb/>
　雲上于天則澤將下流天下之所徯望也故有需之象<lb/>
　飲食人之大欲存焉而人非飲食不生則天下之所<lb/>
　需莫急於飲食故需飲食之象而位乎天位以應天<lb/>
<pb n="KR4d0114_WYG_002-10a"/>
　下之求亦曰需于酒食而已然幅員之衆烏得人<lb/>
　人而飲食之哉亦曰養賢以及萬民而已故君子飲<lb/>
　食燕樂者大烹以養聖賢使忠臣嘉賔得盡其心焉耳<lb/>
　忠臣嘉賔盡其心則小民不失職而人人厭所欲矣<lb/>
　九五之所需孰大於此<lb/>
六三食舊德節<lb/>
　訟之六三才不稱位故有食舊德之象食舊德者世<lb/>
　其禄也世之搆訟者皆出於忿慾而六三才不足則<lb/>
<pb n="KR4d0114_WYG_002-10b"/>
　内省而无忮位已髙則知足而无求夫如是則從上<lb/>
　而已奚其訟故食舊德而安也然當訟之時才不稱<lb/>
　其位則人必媢嫉之者故不能无危要之在已者貞<lb/>
　固自守而无爭心故雖危而終吉也<lb/>
九五訟元吉節<lb/>
　訟元吉謂聼訟之主也非身有訟也九五得尊位大<lb/>
　中以正决天下之訟已則何訟之有當訟之時至而<lb/>
　以中正决之是以元吉也若虞芮質厥成文王蹶厥<lb/>
<pb n="KR4d0114_WYG_002-11a"/>
　生則聼訟之道孰善於此吉孰大焉故卦言利見大<lb/>
　人大人則九五之謂也且訟而有孚猶窒而後通惕<lb/>
　而後寧中焉則吉終焉則凶自无元吉之理<lb/>
師貞丈人吉節<lb/>
　師貞丈人吉故詩稱方叔元老克壯其猶也老者成<lb/>
　德之稱乞其言足以愈人之疾故曰艾憲其行足以<lb/>
　助人之善故曰叟其更事多其作謀審其成德也尊<lb/>
　其致道也逺盖朝廷典刑所頼而非特可以行師也<lb/>
<pb n="KR4d0114_WYG_002-11b"/>
　丈人者老者之尊稱而法度所資也師之道以律為<lb/>
　主故以丈人言之<lb/>
彖曰師衆也<hi>至</hi>又何咎矣<lb/>
　用師之道將以正天下之不正也故師謂之征已不<lb/>
　正其能正人乎此師之所以主乎貞也剛中而應任<lb/>
　將之道也行險而順興師之義也仰順乎天无違天<lb/>
　以干時俯順乎人无咈人以從欲興師之順如此則<lb/>
　民之從之雖犯難而㤀死矣故能以衆正以衆正之<lb/>
<pb n="KR4d0114_WYG_002-12a"/>
　則人皆知其欲正已而已天下孰不趨於正哉其為<lb/>
　王也孰禦故吉且无咎<lb/>
六二比之自内<hi>至</hi>不自失也<lb/>
　比之自内者非枉已以外求也上之人訪逮幽側至<lb/>
　誠以相與然後出而應之故爻稱自内而象以為不<lb/>
　自失也六二居中得正與九五為正應迹逺而志同<lb/>
　位殊而德合故以自内言之若伊尹之在莘而湯聘<lb/>
　加焉非自内以比耶尹負鼎干湯孰謂聖人乃不知<lb/>
<pb n="KR4d0114_WYG_002-12b"/>
　比之自失乎<lb/>
象曰風行天上節<lb/>
　風行天上柔㢲之上行也君子觀象於此則羙其文<lb/>
　德也天以剛健故其事武地以柔順故其事文風之<lb/>
　柔无所不入地類也故有文德之象舜之格有苖文<lb/>
　德之懿也詩稱仲山甫柔嘉維則令儀令色則所以<lb/>
　畜宣王者文德而已矣故有明哲保身之説異乎伊<lb/>
　尹之於成湯太甲也<lb/>
<pb n="KR4d0114_WYG_002-13a"/>
上九既雨既處<hi>至</hi>有所疑也<lb/>
　以臣畜君至於和且至則畜道成矣猶當尚德以載<lb/>
　之不可以賢臨之也尚徳者无所不用徳也故象以<lb/>
　為徳積載何則君臣夫婦人合也人合者易以暌故<lb/>
　雖貞而厲若恃此以行而不止則隂疑於陽月盈而<lb/>
　逼矣故雖君子之道猶為凶也所謂有疑者隂疑於<lb/>
　陽之謂也<lb/>
彖曰履柔履剛也<hi>至</hi>光明也<lb/>
<pb n="KR4d0114_WYG_002-13b"/>
　卦之才則以一柔進退履衆剛故有履虎尾之象然<lb/>
　而不咥人亨者説而應乎乾故也盖説而已不應乎<lb/>
　乾則不敬應乎乾而已非説則不和夫敬以和何事<lb/>
　不行君子之所履茍在於是則雖暴人之前无虞矣<lb/>
　雖蠻貊之邦行矣况於華夏乎故履虎尾不咥人而<lb/>
　又亨也君子之所履未嘗不在於禮而禮勝則離今<lb/>
　至於履虎尾而亨則其他可知矣此履之善也此合<lb/>
　一卦之才言之若就一爻之義則六三蹈虎尾而凶<lb/>
<pb n="KR4d0114_WYG_002-14a"/>
　矣故爻彖異辭猶之彖言剛中正履帝位而不疚而<lb/>
　九五言夬履貞厲也　剛中正履帝位而不疚者兌<lb/>
　澤下流故也膏澤下於民則貴為天子富有四海而<lb/>
　内省不疚矣此天下所以心悦而誠服也天下心悦<lb/>
　而誠服則親之若父母仰之若日月敬之如神明畏<lb/>
　之如雷霆可不謂光明也乎若其據利勢之重阻法<lb/>
　度之威以臨涖天下而澤不加於民則民咨胥怨疾<lb/>
　首蹙頞而相告矣夫如是則從之者勢也而心背之<lb/>
<pb n="KR4d0114_WYG_002-14b"/>
　事之者貌也而腹非之夫何光明之有<lb/>
象曰上天下澤節<lb/>
　天高地下禮制行矣人之所履禮而已故上天下澤<lb/>
　有履之象君子觀象於此則可以辨上下上下既辨<lb/>
　則名分立而民志定矣此以成卦之體言之也　禮<lb/>
　者所以辨上下而定民志也盖上下之分嚴則豐者<lb/>
　不為有餘殺者不為不足而民志定此先王因人性<lb/>
　以制之而理之不可易也其或強有力者竊其非分<lb/>
<pb n="KR4d0114_WYG_002-15a"/>
　而有之欲自以為榮是播其惡適足以發笑而自㸃<lb/>
　爾所有者非其分既不足以為榮而身䧟不義更足<lb/>
　以為辱愚孰甚焉此臧文仲居蔡所以為不智也季氏<lb/>
　以八佾舞三家以雍徹正類於此而臧文仲當時名<lb/>
　大夫必嘗以智稱故仲尼以為何如其智以明其大<lb/>
　者不知其他不足稱也如以為先王之為禮將以籠<lb/>
　天下之愚而拘之則荀卿化性起偽之説行矣譬如<lb/>
　今人未仕而服青紫人必以為病狂文仲之愚不幸<lb/>
<pb n="KR4d0114_WYG_002-15b"/>
　類此<lb/>
初九素履徃<hi>至</hi>獨行願也<lb/>
　中庸言君子素其位而行不願乎外盖位有貴賤得<lb/>
　䘮而君子不因其位而改其素也履之初言素履亦<lb/>
　猶是也素之為言无餙也大行不加窮居不損豈借<lb/>
　美於外哉孟子所謂不願人之膏粱文繡者是也履<lb/>
　此而徃則志之所祈嚮者非有狥乎人也獨行其平<lb/>
　昔之志而已故曰獨行願也在履之初未交於物故<lb/>
<pb n="KR4d0114_WYG_002-16a"/>
　有素之象<lb/>
六三𦕈能視至志剛也<lb/>
　六三以一隂獨立於羣陽之中而又處非其位故有<lb/>
　眇跛之象猶之隂而无匹也𦕈能視跛能履明不足<lb/>
　而行不全也故有武人之象若用此以蹈危其能无<lb/>
　傷乎惟武人用此以聼命於大君則處陽而志剛可<lb/>
　以有為矣大君剛中正而履帝位者也明足以照理<lb/>
　行足以率人故武人聼命而有為可以无虞而有功<lb/>
<pb n="KR4d0114_WYG_002-16b"/>
　矣<lb/>
上九視履考祥節<lb/>
　視所履之善惡所以考失得之報盖禍福之來必象<lb/>
　其徳而還之也在履之上為履道之成在我者无非<lb/>
　禮矣故其旋元吉其旋者象其履以還之之謂也<lb/>
象曰天地交泰節<lb/>
　財成天地之道猶言燮理隂陽也輔相天地之宜猶<lb/>
　言寅亮天地也寅亮者事功之所及如羲和之職是<lb/>
<pb n="KR4d0114_WYG_002-17a"/>
　也此體天地交泰之事也至於燮理則非體道之全<lb/>
　而與天地相流通者不足以與此此體天地交泰之<lb/>
　道也財者節其過也猶言範圍成者補其虧也猶言<lb/>
　彌綸範之使有常則日月无薄蝕陵谷无遷易四時<lb/>
　常若風雨常均若此者範之者也圍之使无踰則春无<lb/>
　凄風秋无苦雨冬无愆陽夏无伏隂若此者圍之者<lb/>
　也彌之使不虧其體則覆幬者統元氣持載者統元<lb/>
　形陽敷而能生隂肅而能成夫是之謂彌綸之使无失<lb/>
<pb n="KR4d0114_WYG_002-17b"/>
　其叙則日月代明寒暑迭運将來者進成功者退夫<lb/>
　是之謂綸<lb/>
彖曰否之匪人節<lb/>
　比之匪人言所比非其人也否之匪人言致否之因<lb/>
　也君臣上下在朝者非其人則將引天下之叨懫姦<lb/>
　回萃於朝此所以致否也羣小在上而衆邪逞故不<lb/>
　利君子貞當是時非有大人之德則處否而未必亨<lb/>
　非有大人之才則不足以休否伊尹五就桀而當時<lb/>
<pb n="KR4d0114_WYG_002-18a"/>
　羣小不能害焉非體道忘我孰足以與此以顔子之<lb/>
　賢遊於人間世仲尼猶以心齋告之則為君子類者<lb/>
　處否之時正當全身逺害而已有國家之道君臣而<lb/>
　已傳曰不有君子其能國乎盖惟君子在朝然後君<lb/>
　臣各得其道上下合志而天下之情通此國之所以<lb/>
　立也如君不君臣不臣則天下无邦矣猶之父不父<lb/>
　子不子則无家矣无邦者其道亡也<lb/>
六二包承至不亂羣也<lb/>
<pb n="KR4d0114_WYG_002-18b"/>
　否之六二下乗初六上承六三二隂皆小人之象二<lb/>
　不包初則小人蓄忿而䧟我矣不承三則小人依勢<lb/>
　而藉我矣故曰包承小人吉此言君子之居中守正<lb/>
　者全身逺害當如是也若夫至中至正之大人則不<lb/>
　然體道虚已以遊人間或不言而飲人以和與人並<lb/>
　立而使人化盖嘗入獸不亂羣矣况於人羣乎故能<lb/>
　處否而亨也若伊尹五就桀而羣凶不能以害之是<lb/>
　也揚子以不離其羣為聖人盖知不亂羣之説也<lb/>
<pb n="KR4d0114_WYG_002-19a"/>
六三包羞節<lb/>
　六三在下體之上位寖顯矣而當否之世不能去又<lb/>
　以隂柔處之是可羞也世之寡亷鮮耻茍賤之士處<lb/>
　顯位以播惡於衆而不自知其醜者多矣六三與中<lb/>
　正剛明者為鄰則見聞所漸亦知其可羞矣惟以資<lb/>
　質隂柔不能行其所知至於忍恥而冒處故謂之包羞<lb/>
九三伏戎於莽節<lb/>
　伏戎於莽欲以刼五之下接也升其髙陵欲以扞二<lb/>
<pb n="KR4d0114_WYG_002-19b"/>
　之上比也二五以同徳合而九三居剛不中不務徳<lb/>
　而欲以力爭冝其三歳不興也三在下體之上有高<lb/>
　陵之象故曰升其高陵其者指三之本體也<lb/>
九四匪其彭節<lb/>
　舒王以匪其彭為其旁不知所據何説且近君之位<lb/>
　有下比之嫌怨非獨大有之時為然伊川以彭為衆<lb/>
　多似于大有為親一説彭有張大之意當大有之勢<lb/>
　居近君之位輒據而矜之志于張大則羣賢解體天<lb/>
<pb n="KR4d0114_WYG_002-20a"/>
　地鬼神亦且弗祐矣此昧者所以敗也辨晢明之著<lb/>
　也<lb/>
六五厥孚交如節<lb/>
　大有之成體文明而剛健之主故能以至誠與下而<lb/>
　下亦以至誠應之上下合徳而无間故曰厥孚交如<lb/>
　為大有之主高拱尊位其明不可欺其健不可陵則<lb/>
　人之畏之將如神明矣故曰威如吉彼且推赤心置<lb/>
　人腹中其胸中坦然无疑忌誰肯用数以御下哉此<lb/>
<pb n="KR4d0114_WYG_002-20b"/>
　太平之君子所以易而无備也<lb/>
上九自天祐之吉節<lb/>
　六五有至信之徳而上履之故有履信之義五為大<lb/>
　君而上九與衆陽同體而應之故有思乎順之義上<lb/>
　九為明之極而自處无位之地推衆陽而進之故有<lb/>
　尚賢之義能如是則无天災物累无人非鬼責天人<lb/>
　交助之冝其吉无不利也自天云者理之必至非有<lb/>
　求而得也伊尹將告歸旁求俊乂啓廸後人自不居<lb/>
<pb n="KR4d0114_WYG_002-21a"/>
　其成功盖用此道也又以尚賢者體信順以處已而<lb/>
　又以尚賢也<lb/>
彖曰蠱剛上而柔下<hi>至</hi>天行也<lb/>
　飭蠱以有事者不可以有擾故於蠱以先甲後甲言<lb/>
　之甲者仁柔也發號施令者不可以狥人故於巽以先<lb/>
　庚後庚言之庚者義剛也傳曰通變之謂事事徃來<lb/>
　終始如循環必至之理也故曰天行君子察於此故<lb/>
　先事而豫以弭於未然故能致治於未亂非知㡬不<lb/>
<pb n="KR4d0114_WYG_002-21b"/>
　足以與此後此而圖以防其將然故能轉凶而為吉<lb/>
　非知化不足以與此三日者成數也原始要終亦推<lb/>
　其數而已先後至於成數則无虞矣　巽而止者飭<lb/>
　天下之蠱義主於巽而道貴於止也巽而止則元亨<lb/>
　而天下治矣故諸爻皆以家道言之盖當是時治大<lb/>
　宜如小治衆宜如寡治煩宜如簡一切以柔巽自處<lb/>
　而无意於動衆順其序而弗擾因其情而无咈如子<lb/>
　之任父事則觀聼不駭而害已消矣因便而為之甚<lb/>
<pb n="KR4d0114_WYG_002-22a"/>
　易也如欲以發強剛毅勇於作為多所紛更者任<lb/>
　是猶治絲而棼之益以壞亂而已非治蠱之道也<lb/>
初六幹父之蠱<hi>至</hi>意承考也<lb/>
　初六才不足以應宜不足以幹蠱而能考无咎者以<lb/>
　柔巽為體而意專於承考也意承考者子道之正也<lb/>
　故爻稱為有子况夫一家之事固不煩而初亦未廣<lb/>
　也持吾承考之意以從事則何事而不濟耶書曰罔<lb/>
　曰弗克維既厥心意在于承考斯能盡其心矣人心<lb/>
<pb n="KR4d0114_WYG_002-22b"/>
　其神矣乎能盡其心則雖愚必明雖柔必強才之不<lb/>
　足非所患也<lb/>
九二幹母之蠱至得中道也<lb/>
　九二處多譽之地才有餘而道不失中固衆譽之所<lb/>
　歸六五因衆譽而用之則人情莫不悦服彼其才足<lb/>
　以任劇而以中道承柔中之君則其君且仰成而繼<lb/>
　志述事有餘地矣然譽在下而上不忌者得中道而<lb/>
　承以徳也<lb/>
<pb n="KR4d0114_WYG_002-23a"/>
九二咸臨吉<hi>至</hi>未順命也<lb/>
　君倡而臣和禮之正也若臨之九二以剛中之才任<lb/>
　六五之眷倚則有從道不從君之事矣故象以為未<lb/>
　順命至於為上為徳而君臣一道則上之所倡豈終<lb/>
　不和耶故以未順言之　咸臨吉无不利者二與五<lb/>
　以同徳相與至誠以相應而无私意也其順之實固<lb/>
　已見於未命之前矣故曰未順命也猶言未占有孚<lb/>
　也<lb/>
<pb n="KR4d0114_WYG_002-23b"/>
六四至臨无咎<hi>至</hi>位當也<lb/>
　臨之六四為至臨者應下而順上守之以正以臨其<lb/>
　民則民敬而從之是其為臨也可名為至矣然多懼<lb/>
　之地而才不足以有為非若六五知臨之大也故稱<lb/>
　无咎而不言吉適當其位而已<lb/>
彖曰大觀在上<hi>至</hi>天下服矣<lb/>
　聖人乆於其道而天下化成盖天下之化非有資於<lb/>
　號令之鼓舞也刑賞之懲勸也一於誠而已誠至則<lb/>
<pb n="KR4d0114_WYG_002-24a"/>
　天下徯其志而從之如恐不及矣故曰盥而不薦有<lb/>
　孚顒若先王之化民豈能拂其所有而與之以所无<lb/>
　哉亦曰順以巽而已中正民之性也順其性而入之<lb/>
　則將淪肌膚而浹骨髓矣下觀而化自然之理也<lb/>
六三觀我生節<lb/>
　六三觀我生進退者省諸已也度徳以就位量能以<lb/>
　任官也九五觀我生者驗諸民也所以審好惡而察<lb/>
　治忽也夫如是則興事造業无過舉矣故无咎此在<lb/>
<pb n="KR4d0114_WYG_002-24b"/>
　上位者與徳稱而志在民者之所為也故特稱君子<lb/>
　以别六三也若夫上九之觀其生則觀其時之施設<lb/>
　也此有君子之才而无其位身在畎畆而志常在君<lb/>
　者之所為故亦稱君子而象因其有觀以知其志未<lb/>
　平也<lb/>
象曰山附于地節<lb/>
　山附于地則山頺之象山至于頺則以下不厚而上<lb/>
　危故也<lb/>
<pb n="KR4d0114_WYG_002-25a"/>
彖曰復亨剛反<hi>至</hi>天地之心乎<lb/>
　復其見天地之心乎天地之心主於生物復之時未<lb/>
　有物而物以陽復而生博愛者聖人之心也復禮未<lb/>
　有愛也而博愛之實由復禮而出故序卦曰復則不<lb/>
　妄无妄者天命也先王以此茂對時育萬物則於博<lb/>
　施濟衆也何有<lb/>
六二不耕穫<hi>至</hi>未富也<lb/>
　无妄之六二不耕而穫不菑而畬以明君子之於物<lb/>
<pb n="KR4d0114_WYG_002-25b"/>
　也應而不倡其於事也述而不作非樂通物也樂循<lb/>
　理而已矣循理而已則有行有為皆天命也何妄之<lb/>
　有焉雖然六二得位矣而非尊位故其勢不得以始<lb/>
　事得中矣而非大中故其才不足以創物是故象以<lb/>
　為未富若夫通其變使民不倦神而化之使民宜之<lb/>
　應時而造以敏成功其為无妄孰大於此<lb/>
大畜利貞節<lb/>
　説者以大畜為君畜臣夫賢者易禄而難畜而盛徳<lb/>
<pb n="KR4d0114_WYG_002-26a"/>
　之士盖有君不得而臣者恐无畜大賢之理如以為<lb/>
　所畜者非盛徳之彦則不足以當所尚之賢而非所<lb/>
　謂止健也且攬羣材而並用之故重道輕禄者不足<lb/>
　以自髙宜莫如堯舜而童牛之牿豶豕之牙徒取于<lb/>
　私欲不行豈聖君之盛徳曾何健之止乎又以不家<lb/>
　食為聖人能養賢以及萬民不待家食而民被其養<lb/>
　矣然自古養萬民者藉令不知為政亦无家食之理<lb/>
　况大畜尚賢之卦也其畜道之成亦曰何天之衢亨<lb/>
<pb n="KR4d0114_WYG_002-26b"/>
　未及言養民也恐不須主此義<lb/>
彖曰大畜剛健<hi>至</hi>應乎天也<lb/>
　柔得位而上下應之小者之畜也古之人有行之者<lb/>
　若仲山甫之於宣王是也故詩人稱之曰柔嘉維則<lb/>
　又曰衮職有闕惟仲山甫補之剛上而五承之能止<lb/>
　健大者之畜也古之人有行之者若伊尹之於太甲<lb/>
　是也故髙宗稱之曰先正保衡作我先王則補衮之<lb/>
　闕不足道也夫人主之勢固能制利害而擅生殺矣<lb/>
<pb n="KR4d0114_WYG_002-27a"/>
　可不謂健已乎非有大人之正徳終始惟一者孰能<lb/>
　止之昔之辯士盖有能變亂名實而使其君虚已以<lb/>
　聼之至於踈間親新間舊言聼計從无不遂其意者<lb/>
　其術智亦足以畜其君矣而君子惡之為其不正耳<lb/>
　此大畜所以言其利貞也大人在上則天下利見而<lb/>
　野无遺賢矣羣賢畢進則涖天職而食於朝此所謂<lb/>
　不家食也羣臣不家食則禮義立而政事修財用足<lb/>
　而百志成萬邦咸寧吉孰大焉亦何難之不濟乎故<lb/>
<pb n="KR4d0114_WYG_002-27b"/>
　曰利渉大川當是時命有徳討有罪无容心焉天理<lb/>
　而已矣故曰應乎天也<lb/>
初九有厲節<lb/>
　且賢者之畜君亦必有道焉量而後入信而後諫不<lb/>
　量而入則將至於失身未信而諫則君必以為謗已<lb/>
　故初則有厲而利已<lb/>
九二輿説輹<hi>至</hi>无尤也<lb/>
　二則輿説輹二得中矣有剛中之徳有載上之才猶<lb/>
<pb n="KR4d0114_WYG_002-28a"/>
　有待而後行非不欲行也道合則從不可則去此中<lb/>
　无尤之道也<lb/>
九三良馬逐利艱貞節<lb/>
　九二輿説輹至於三位髙而近君矣故良馬逐然世<lb/>
　治不輕進國有道不變塞焉故利艱貞猶且日戒曰<lb/>
　閑吾衛以防其逸力厚而義不行才全而用有序上<lb/>
　非我應也而其徳同已非上比也而其志合内之畜<lb/>
　於已者如此其周外之畜於君者如此其審則安徃<lb/>
<pb n="KR4d0114_WYG_002-28b"/>
　而不利哉<lb/>
六四童牛之牿節<lb/>
　九三良馬逐利艱貞夫然後禁於未發如六四故為<lb/>
　童牛而加牿焉格其非心如六五故為豶豕之牙盖<lb/>
　六四純隂而勢順賢者以剛克止之則牿牛之象也<lb/>
六五豶豕節<lb/>
　六五柔質而處剛又當尊位質柔則嗜慾易以深處<lb/>
　剛則躁競易以逞當大畜之時賢者以大中之道正<lb/>
<pb n="KR4d0114_WYG_002-29a"/>
　其大本則豶豕之象也禁於未發故能使之棄所習<lb/>
　捐所能而人斯與之矣故有喜格其非心則窒其原<lb/>
　矣非特禁未發而已也且幽王之惡大矣而當時大<lb/>
　夫欲化其心以畜萬邦則畜君之要正在於格其非<lb/>
　心而已故取象於豶豕而无嫌於六五也盖豕之為<lb/>
　象其躁忿足以傷物而賊仁其嗜慾足以伐性而㓕<lb/>
　義今而窒其原則貪欲之情可化為不求而義不可<lb/>
　勝用矣躁忿之質可化為不忮而仁不可勝用矣君<lb/>
<pb n="KR4d0114_WYG_002-29b"/>
　仁莫不仁君義莫不義則非特人與之而已天斯祐<lb/>
　之矣故有慶<lb/>
上九何天之衢<hi>至</hi>道大行也<lb/>
　畜道之成至於天人交助則賢路自我而四達矣故<lb/>
　上九曰何天之衢亨賢路而謂之天衢言陟降之當<lb/>
　於天心也彖曰剛上而尚賢則大畜之義主於上九<lb/>
　也然崇俊良以列庻位而推轂賢路使天下无家食<lb/>
　之賢者上九之任也故其爻以何天之衢為言天下<lb/>
<pb n="KR4d0114_WYG_002-30a"/>
　至於无家食之賢則道之大行孰盛於此此大畜所<lb/>
　以為先王之盛時也<lb/>
六二顛頤拂經于丘頤至行失類也<lb/>
　聖人推言頤之為道以為天地養萬物聖人養賢以<lb/>
　及萬民則以上養下頤之正也若在上而反資養於<lb/>
　下則於頤為倒置矣此二與四所以俱為顛頤也然<lb/>
　二之志在物而四之志在道故曰顛頤而吉而二則<lb/>
　征凶也何以知其然耶盖六二居中得正宜足以自<lb/>
<pb n="KR4d0114_WYG_002-30b"/>
　守矣然在下體踈逺而未有禄又動體也宜於處約<lb/>
　未能自安故降志以求初初方一意於應四而不答<lb/>
　也則又將求其類以趨五五非其應又力不足以自<lb/>
　養而何暇養人乎故二為行失類此以知其志之在<lb/>
　物也　夫自養以有所養養徳以需天下之求頤之<lb/>
　常理也今至于屈已以求諸人則失理之常矣此二之<lb/>
　求于五五之資於上所以俱為拂經也<lb/>
六四顛頤吉<hi>至</hi>上施光也<lb/>
<pb n="KR4d0114_WYG_002-31a"/>
　六二行失類至于六四則其志正矣其位近君矣官<lb/>
　尊禄厚足以无求矣而汲汲於應初非好善㤀勢又<lb/>
　將與賢者共之不能為此若孟獻子之家有友五人<lb/>
　焉者近是矣且嗜慾深者其天機淺而士大夫之志<lb/>
　或渉于重外則人人得而易之矣今六四之所取重<lb/>
　者在此而不在彼則瞻視尊嚴儼然人望而畏之故<lb/>
　如虎視耽耽而所欲皆得也欲仁而得仁則无惡於<lb/>
　欲矣誰能推咎之哉故四之顛頤乃為上施光此以<lb/>
<pb n="KR4d0114_WYG_002-31b"/>
　知其志之在道也<lb/>
六五拂經居貞吉至順以從上也<lb/>
　六五履尊位而徳不稱徳雖不稱位而其富固无敵<lb/>
　矣所以不足者非物也乃能親上九之賢委已以聼<lb/>
　之亦庻乎有以養萬民矣而六二之有求方且養其<lb/>
　私而已此五之拂經所以異於二也雖然六五質柔<lb/>
　而止體也喜蹈常畏興事其資然也見善未必明用<lb/>
　心未必剛故以之守文以之持正可也若應變以成<lb/>
<pb n="KR4d0114_WYG_002-32a"/>
　務則非其任矣盖疑間一生則危亂之機將不可觧<lb/>
　故居正則吉而不可渉大川也　不可渉大川為六<lb/>
　五之君言之也利渉大川為上九之臣言之也使大<lb/>
　臣之才如上九足以養天下而人主順以從之其蔑<lb/>
　不濟矣此周公復政之後成王所以四征不庭制禮<lb/>
　作樂六服承徳也<lb/>
上九由頤厲吉節<lb/>
　六五居正則吉乃如上九之賢則頤之時所謂養賢<lb/>
<pb n="KR4d0114_WYG_002-32b"/>
　以及萬民者皆自我出匹夫匹婦无不與被其澤矣<lb/>
　夫然故天下信之衆賢助之人主親見其功業而深<lb/>
　知其所存徧知其所為任之必專小人莫得以間之<lb/>
　天亦誘其衷矣故其迹雖厲而其理則吉此所以利<lb/>
　渉大川而大有慶也夫以身狥國𢎞濟於艱難固大<lb/>
　臣之職也詎肯臨危而顧其身哉惟欲善其後以兾<lb/>
　成功則亦審其時而已矣若成王未知周公之時則<lb/>
　不可渉大川六五是也若周公既見察於成王之後<lb/>
<pb n="KR4d0114_WYG_002-33a"/>
　則渉大川而利矣上九是也説者謂以上養下為顛<lb/>
　頤是以顛為正矣故用伊川説<lb/>
象曰風自火出節<lb/>
　欲齊其家先修其身知風之自也易於家人曰風自<lb/>
　火出而君子以言有物行有恒可不謂所自乎<lb/>
彖曰損損下益上至與時偕行<lb/>
　損之三陽皆損已者也三隂皆受益者也損已者或<lb/>
　資諸物或取諸身資諸物者損上益下如初九是也<lb/>
<pb n="KR4d0114_WYG_002-33b"/>
　取諸身者損剛益柔若九二上九是也<lb/>
初九已事遄徃至尚合志也<lb/>
　損之初九曰已事遄徃所謂事者損之事也言損初<lb/>
　之實以益四之虚也未事而徃則恭敬无實而人未<lb/>
　孚後事而緩徃則於疾无損而事不濟四之志欲損<lb/>
　其疾而初遄徃使遄有喜焉故曰尚合志也然損下<lb/>
　以益上者或失其節則後難繼故必酌損之<lb/>
九二利貞征凶<hi>至</hi>中以為志也<lb/>
<pb n="KR4d0114_WYG_002-34a"/>
　兌之情説而陽之性好動故損之九二有利貞征凶<lb/>
　之戒盖二既得中矣恐其鋭於有為而失中或至于<lb/>
　畔道也由中出者損已與人而已愈多故曰弗損益<lb/>
　之而其益无方也<lb/>
六三三人行至三則疑也<lb/>
　上之所任者在道故三得於上為得友友者以道言<lb/>
　也下之所任者在事故上得於三為得臣臣者以事<lb/>
　上言也三人行三隂之象也三隂雖同類而志不一<lb/>
<pb n="KR4d0114_WYG_002-34b"/>
　於上則於三反為累也故曰損一人盖徳二三故也<lb/>
　一人行則三與上為正應故曰得其友盖徳惟一故<lb/>
　也已之徳二三能无疑乎莊子所謂汝何與人偕來<lb/>
　之衆者亦言用志之不一也<lb/>
六四損其疾至亦可喜也<lb/>
　物之出有限故必酌損之而所益不過亦可喜而已<lb/>
　已則有疾初无可喜也因人以去之故曰亦可喜也<lb/>
　六五自上祐六四得其友而為上九忘家之臣豈徒<lb/>
<pb n="KR4d0114_WYG_002-35a"/>
　損其疾而已哉<lb/>
上九弗損益之節<lb/>
　得臣无家謂三之致一也<lb/>
六三益之<hi>至</hi>固有之也<lb/>
　益則吉矣而用凶事者所謂吉人凶其吉也三居下<lb/>
　體之上當震動之極不用凶事則髙而危滿而溢矣<lb/>
　非固有之道也所謂凶事者必非衣帛冠布抑而損<lb/>
　之行恭而用儉所以固有之也三本剛體而以柔居<lb/>
<pb n="KR4d0114_WYG_002-35b"/>
　之故有用凶事之象<lb/>
彖曰夬决也節<lb/>
　揚于王庭誦言于王也孚號誕告于下也告自邑自<lb/>
　近而及逺也夫去小人而播告之修若是其詳何也<lb/>
　盖君子之夬也豈徒夬其人而已固將戮一以懲百<lb/>
　使天下皆知惡之不可為如四罪而天下服也然小<lb/>
　人之隂慝其慮身甚周其欲害君子之意甚切將欲<lb/>
　决之能无疑乎故初則不勝二則惕號三猶有凶也<lb/>
<pb n="KR4d0114_WYG_002-36a"/>
　雖然彼以其邪我以吾正彼以其凶我以吾仁又方<lb/>
　與羣剛協徳盡道以去之其憂不濟乎故其危也乃<lb/>
　其所以為光也若夫九五則據利勢操主權其除惡<lb/>
　之易如薙莧陸甚易而无危矣然才高而性剛必期<lb/>
　於夬夬而後已雖未過中於道為未光也<lb/>
姤女壯節<lb/>
　姤女壯巽為長女也女壯則乗陽其極將至于為剝<lb/>
　故勿用取女而初六有蹢躅之戒也以其為巽體也<lb/>
<pb n="KR4d0114_WYG_002-36b"/>
　故為女壯以其隂之初生也故為羸豕<lb/>
九五以杞包𤓰<hi>至</hi>志不舍命也<lb/>
　以杞包𤓰者以九二之剛中包初六之柔脆用賢得<lb/>
　民之象也用賢得民則我无為也中心守至正而已<lb/>
　故曰含章若是者天實臨之降之百祥將不旋踵矣<lb/>
　故曰有隕自天盖明君之於天下安危利害不惑其<lb/>
　心居中守正強為善以俟之所以作元命也故曰志<lb/>
　不舍命<lb/>
<pb n="KR4d0114_WYG_002-37a"/>
九二井谷射鮒<hi>至</hi>无與也<lb/>
　井道以髙潔為體以上出為功故初為井泥二為井<lb/>
　谷射鮒盖其自處汙下而功用熄矣然九二既得中<lb/>
　而有趨下之汙何也盖所居不正則用心不剛又巽<lb/>
　體也而上无應故甘心於趨下而不自振其徳之地<lb/>
　不足稱也<lb/>
上六井收勿幕節<lb/>
　井之上六則井既清矣无渫也既完矣无甃也既食<lb/>
<pb n="KR4d0114_WYG_002-37b"/>
　矣无求也井道之成无所事矣故曰井收收者集其<lb/>
　成功之謂也成則如之何亦博施濟衆而已故曰勿<lb/>
　幕<lb/>
易與天地凖節<lb/>
　彌之使不虧其體則覆幬者統元氣持載者統元形<lb/>
　陽敷而能生隂肅而能成夫是之謂彌綸之使无失<lb/>
　其叙則日月代明寒暑迭運將來者進成功者退夫<lb/>
　是之謂綸<lb/>
<pb n="KR4d0114_WYG_002-38a"/>
範圍天地之化節<lb/>
　範之使有常則日月无薄食陵谷无遷易四時常若<lb/>
　風雨常均若此者範之者也圍之使无踰則春无凄<lb/>
　風秋无苦雨冬无愆陽夏无伏隂若此者圍之者也<lb/>
　　或曰伊川序易曰随時變易以從道然則易與道<lb/>
　為二乎曰神无方而易无體易者道之用也既已渉<lb/>
　於用矣且得无從乎惟其變易而不離於道斯可名<lb/>
　於无體矣若春作夏長秋歛冬藏皆神之所為也神<lb/>
<pb n="KR4d0114_WYG_002-38b"/>
　之所為異於人為者以其從道而已此四時之所以<lb/>
　不忒也老子曰道法自然亦即人所見以明道也先<lb/>
　生之意正欲使學易者知變易之必從道則用不詭<lb/>
　於易矣<lb/>
子曰知變化之道節<lb/>
　春作夏長秋歛冬藏皆神之所為也神之所為異於<lb/>
　人為者以其從道而已此四時所以不忒也<lb/>
是故夫象聖人有以見天下之賾<hi>至</hi>存乎徳行<lb/>
<pb n="KR4d0114_WYG_002-39a"/>
　非思非慮非視非聼了然遺照而獨存者神而明之<lb/>
　之謂也神存而明之非有心之所能知也此道之所<lb/>
　以明无處无出无從无違確乎其能事者黙而成之<lb/>
　之謂也性黙而成之非有為之所能得也此道之所<lb/>
　以行<lb/>
　<lb/>
　<lb/>
　<lb/>
<pb n="KR4d0114_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游廌山集巻二<lb/>
</p>
<p>
</p>
  </div>
<div>
<head>游廌山集卷三</head> <lb/>
    <p>
<pb n="KR4d0114_WYG_003-1a"/>
欽定四庫全書<lb/>
　游廌山集卷三<lb/>
　　　　　　　　　　　　宋　游酢　撰<lb/>
　　師語一<lb/>
善言治天下者不患法度之不立而患人材之不成善<lb/>
　修身<hi>一作善言人材</hi>者不患器質之不美而患師學之不明<lb/>
　人材不成雖有良法美意孰與行之師學不明雖有<lb/>
　受道之質孰與成之<lb/>
<pb n="KR4d0114_WYG_003-1b"/>
行之失莫甚於惡則亦改之而已矣事之失莫甚於亂<lb/>
　則亦治之而已矣茍非自暴自棄者孰不可與為君<lb/>
　子<lb/>
人有習他經既而舎之習戴記問其故曰決科之利也<lb/>
　先生曰汝之是心已不可入於堯舜之道矣夫子貢<lb/>
　之高識曷嘗規規於貨利哉特於豐約之間不能無<lb/>
　留情耳且貧富有命彼乃留情於其間多見其不信<lb/>
　道也故聖人謂之不受命有志於道者要當去此心<lb/>
<pb n="KR4d0114_WYG_003-2a"/>
　而後可語也<lb/>
　　一本云明道知扶溝縣事伊川侍行謝顯道將歸<lb/>
　　應舉伊川曰何不止試於太學顯道對曰蔡人鮮<lb/>
　　習禮記決科之利也先生云云顯道乃止是嵗登<lb/>
　　第注云尹子言其詳如此<lb/>
先生不好佛語或曰佛之道是也其迹非也曰所謂迹<lb/>
　者果不出於道乎然吾所攻其迹耳其道則吾不知<lb/>
　也使其道不合於先王固不願學也如其合于先王<lb/>
<pb n="KR4d0114_WYG_003-2b"/>
　則求之六經足矣奚必佛<lb/>
漢儒之中吾必以揚子為賢然於出處之際不能無過<lb/>
　也其言曰明哲煌煌旁燭無疆孫於不虞以保天常<lb/>
　孫於不虞則有之旁燭無疆則未也光武之興使雄<lb/>
　不死能免誅乎觀於朱泚之事可見矣古所謂言孫<lb/>
　者迫不得已如劇秦美新之類非得已者乎<lb/>
天下之習皆緣世變秦以棄儒術而亡不旋踵故漢興<lb/>
　頗知尊顯經術而天下厭之故有東晉之放曠<lb/>
<pb n="KR4d0114_WYG_003-3a"/>
人有語導氣者問先生曰君亦有術乎曰吾嘗夏葛而<lb/>
　冬裘饑食而渴飲節嗜欲定心氣如斯而已矣<lb/>
世有以讀書為文為藝者曰為文謂之藝猶之可也讀<lb/>
　書謂之藝則求諸書者淺矣<lb/>
萬物本乎天人本乎祖故冬至祭天而祖配之以冬至<lb/>
　者氣至之始故也萬物成形於地而人成形於父故<lb/>
　以季秋享帝而父配之以季秋者物成之時故也<lb/>
世之信道篤而不惑異端者洛之堯夫秦之子厚而已<lb/>
<pb n="KR4d0114_WYG_003-3b"/>
孟子之時去先王為未逺其學比後世為尤詳又載籍<lb/>
　未經秦火然而班爵禄之制已不聞其詳今之禮書<lb/>
　皆掇拾於煨燼之餘而多出於漢儒一時之傅㑹奈<lb/>
　何欲盡信而句為之解乎然則其事固不可一二追<lb/>
　復矣<lb/>
人必有仁義之心然後仁與義之氣晬然達於外故不<lb/>
　得於心勿求於氣可也<lb/>
君子之教人或引之或拒之各因其所虧者成之而已<lb/>
<pb n="KR4d0114_WYG_003-4a"/>
　孟子之不受曹交以交未嘗知道固在我而不在人<lb/>
　也故使歸而求之<lb/>
孟子論三代之學其名與王制所記不同恐漢儒所記<lb/>
　未必是也<lb/>
象憂亦憂象喜亦喜葢天理人情於是為至舜之於象<lb/>
　周公之於管叔其用心一也夫管叔未嘗有惡也使<lb/>
　周公逆知其將畔果何心哉惟其管叔之畔非周公<lb/>
　所能知也則其過有所不免矣故孟子曰周公之過<lb/>
<pb n="KR4d0114_WYG_003-4b"/>
　不亦宜乎<lb/>
孟子言舜完廩浚井之説恐未必有此事論其理而已<lb/>
　堯在上而使百官事舜於畎畝之中豈容象得以殺<lb/>
　兄而使二嫂治其棲乎學孟子者以意逆志可也<lb/>
或謂佛之理比孔子為徑曰天下果有徑理則仲尼豈<lb/>
　欲使學者迂逺而難至乎故外仲尼之道而由徑則<lb/>
　是冒險阻犯荆棘而已<lb/>
窮經將以致用也如誦詩三百授之以政不達使於四<lb/>
<pb n="KR4d0114_WYG_003-5a"/>
　方不能専對雖多亦奚以為今世之號為窮經者果<lb/>
　能達於政事専對之間乎則其所謂窮經者章句之<lb/>
　末耳此學者之大患也<lb/>
問我於辭命則不能恐非孔子語葢自謂不能辭命則<lb/>
　以善言徳行自居矣恐君子或不然曰然孔子兼之<lb/>
　而自謂不能者使學者務本而已<lb/>
孟子曰事親若曽子可也吾以為事君若周公可也葢<lb/>
　子之事父臣之事君聞有自知其不足者矣未聞其<lb/>
<pb n="KR4d0114_WYG_003-5b"/>
　為有餘也周公之功固大矣然臣子之分所當為也<lb/>
　安得獨用天子之禮乎其因襲之弊遂使季氏僭八<lb/>
　佾三家僭雍徹故仲尼論而非之以為周公其衰矣<lb/>
師保之任古人難之故召公不説者不敢安於保也周<lb/>
　公作書以勉之以為在昔人君所以致治者皆賴其<lb/>
　臣而使召公謀所以裕已也<lb/>
復子明辟如稱告嗣天子王矣<lb/>
工尹商陽自謂朝不坐宴不與殺三人足以反命慢君<lb/>
<pb n="KR4d0114_WYG_003-6a"/>
　莫甚焉安在為有禮夫君子立乎人之本朝則當引<lb/>
　其君於道志於仁而後已彼商陽者士卒耳惟當致<lb/>
　力於君命而乃行私情於其間孔子葢不與也所謂<lb/>
　殺人之中又有禮焉者疑記者謬<lb/>
盟可用也要之則不可故孔子與蒲人盟而適衞者特<lb/>
　行其本情耳葢與之盟與未嘗盟同故孔子適衞無<lb/>
　疑使要盟而可用與賣國背君亦可要矣<lb/>
不知天則於人之愚智賢否有所不能知雖知之有所<lb/>
<pb n="KR4d0114_WYG_003-6b"/>
　不盡故思知人不可以不知天不知人則所親者或<lb/>
　非其人所由者或非其道而辱身危親者有之故思<lb/>
　事親不可不知人故堯之親九族亦明俊徳之人為<lb/>
　先葢有天下者以知人為難以親賢為急<lb/>
二南之詩葢聖人取之以為天下國家之法使邦國鄉<lb/>
　人皆得歌咏之也有天下國家者未有不自齊家始<lb/>
　先言后妃次言夫人又次言大夫妻而古之人有能<lb/>
　修之身以化在位者文王是也故繼之以文王之詩<lb/>
<pb n="KR4d0114_WYG_003-7a"/>
　關雎詩所謂窈窕淑女即后妃也故序以為配君子<lb/>
　所謂樂而不淫哀而不傷葢關雎之義如此非謂后<lb/>
　妃之心為然也<lb/>
安定之門人往往知稽古愛民矣則於為政也何有<lb/>
古者鄉田同井而民之出入相友故無爭鬭之獄今之<lb/>
　郡邑之訟往往出于愚民以戾氣相搆善為政者勿<lb/>
　聽焉可也又時取强暴而好譏侮者痛懲之則柔良<lb/>
　者安鬬訟可息矣<lb/>
<pb n="KR4d0114_WYG_003-7b"/>
君子之遇事無巨細一於敬而已簡細故以自崇非敬<lb/>
　也飾私智以為奇非敬也要之無敢慢而已語曰居<lb/>
　處恭執事敬雖之夷狄不可棄也然則執事敬者固<lb/>
　為仁之端也推是心而成之則篤恭而天下平矣<lb/>
士之所難者在有諸已而已能有諸已則居之安資之<lb/>
　深而美且大可以馴致矣徒知可欲之善而若存若<lb/>
　亡而已則能不受變於俗者鮮矣<lb/>
馮道更相數主皆其讐也安定以為當五代之季生民<lb/>
<pb n="KR4d0114_WYG_003-8a"/>
　不至於肝腦塗地者道有力焉雖事讐無傷也荀彧<lb/>
　佐曹操誅伐而卒死於操君實以為東漢之衰彧與<lb/>
　攸視天下無足與安劉氏者惟操為可依故俯首從<lb/>
　之方是時未知操有他志也君子曰在道為不忠在<lb/>
　彧為不智如以為事固有輕重之權吾方以天下為<lb/>
　心未暇恤人議已也則枉已者未有能直人者也<lb/>
世之議子雲者多疑其投閣之事以法言觀之葢未必<lb/>
　有又天禄閣世傳以為高百尺宜不可投然子雲之<lb/>
<pb n="KR4d0114_WYG_003-8b"/>
　罪特不在此黽勉於莽賢之間畏死而不敢去是安<lb/>
　得為大丈夫哉<lb/>
公山弗擾以費叛不以召畔人逆黨而召孔子則其志<lb/>
　欲遷善悔過而未知其術耳使孔子而不欲往是沮<lb/>
　人為善也何足以為孔子<lb/>
道之外無物物之外無道是天地之間無適而非道也<lb/>
　即父子而父子在所親即君臣而君臣在所嚴<hi>一作敬</hi>
　以至為夫婦為長幼為朋友無所為而非道此道所<lb/>
<pb n="KR4d0114_WYG_003-9a"/>
　以不可須臾離也然則毁人倫去四大者其離於道<lb/>
　也逺矣故君子之於天下也無適也無莫也義之與<lb/>
　比若有適有莫則於道為有間非天地之全也彼釋<lb/>
　氏之學於敬以直内則有之矣義以方外則未之有<lb/>
　也故滯固者入於枯槁疏通者歸於肆恣<hi>一作放肆</hi>此佛<lb/>
　之教所以為隘也吾道則不然率性而已斯理也聖<lb/>
　人於易備言之<lb/>
乾聖人之分也可欲之善屬焉坤學者之分也有諸已<lb/>
<pb n="KR4d0114_WYG_003-9b"/>
　之信屬焉<lb/>
仲尼言仁未嘗兼義獨於易曰立人之道曰仁與義而<lb/>
　孟子言仁必以義配葢仁者體也義者用也知義之<lb/>
　為用而不外焉可與語道矣世之所論于義者多外<lb/>
　之不然則混而無別非知仁義之説者也<lb/>
門人有曰吾與人居視其有過而不告則於心有所不<lb/>
　安告之而不受則奈何曰與之處而不告其過非忠<lb/>
　也要使誠意之交通在于未言之前則言出而人信<lb/>
<pb n="KR4d0114_WYG_003-10a"/>
　矣<lb/>
剛毅木訥質之近乎仁也力行學之近乎仁也若夫至<lb/>
　仁則天地為一身而天地之間品物萬形為四肢百<lb/>
　體夫人豈有視四肢百體而不愛者哉聖人仁之至<lb/>
　也獨能體是心而已曷嘗支離多端而求之身外乎<lb/>
　故能近取譬者仲尼所以示子貢以為仁之方也醫<lb/>
　書有以手足風頑謂之四體不仁為其疾痛不以累<lb/>
　其心故也夫手足在我而疾痛不與知焉非不仁而<lb/>
<pb n="KR4d0114_WYG_003-10b"/>
　何世之忍心無恩者其自棄亦若是而已<lb/>
一物不該非中也一事不為非中也一息不存非中也<lb/>
　何哉為其偏而已矣故曰道也者不可須臾離也可<lb/>
　離非道也修此道者戒慎乎其所不睹恐懼乎其所<lb/>
　不聞而已由是而不息焉則上天之載無聲無臭可<lb/>
　以馴致也<lb/>
君子之於中庸也無適而不中則其心與中庸無異體<lb/>
　矣小人之於中庸無所忌憚則與戒慎恐懼者異矣<lb/>
<pb n="KR4d0114_WYG_003-11a"/>
　是其所以反中庸也<lb/>
責善之道要使誠有餘而言不足則於人有益而在我<lb/>
　者無辱矣<lb/>
　　師語二<lb/>
理與心一而人不能㑹之為一<lb/>
仲尼元氣也顔子春生也孟子并秋殺盡見仲尼無所<lb/>
　不包顔子示不違如愚之學於後世有自然之和氣<lb/>
　不言而化者也孟子則露其才葢亦時然<hi>一作焉</hi>而已<lb/>
<pb n="KR4d0114_WYG_003-11b"/>
　仲尼天地也顔子和風慶雲也孟子泰山巖巖之氣<lb/>
　象也觀其言皆可以見之矣仲尼無迹顔子微有迹<lb/>
　孟子其迹著<lb/>
人心常要活則周流無窮而不滯於一隅<lb/>
老子曰無為又曰無為而無不為當有為而以無為為<lb/>
　之是乃有為為也聖人作易未嘗言無為惟曰無思<lb/>
　也無為也此戒夫作為也然下即曰寂然不動感而<lb/>
　遂通天下之故是動靜之理未嘗為一偏之説矣<lb/>
<pb n="KR4d0114_WYG_003-12a"/>
語聖則不異事功則有異夫子賢於堯舜語事功也<lb/>
孔子言語句句是自然孟子言語句句是實事<lb/>
論學便要明理論治便須識體<lb/>
蹇便是處蹇之道困便是處困之道道無時不可行<lb/>
孟子有功於道為萬世之師其才雄只見雄才便是不<lb/>
　及孔子處人須當學顔子便入聖人氣象<lb/>
父子君臣天下之定理無所逃於天地之間安得天分<lb/>
　不有私心則<hi>一本無天分不則字</hi>行一不義殺一不辜有所不<lb/>
<pb n="KR4d0114_WYG_003-12b"/>
　為有分毫私便不是王者事<lb/>
訂頑立心便達得天徳<lb/>
孔子儘是明快人顔子儘豈弟孟子儘雄辨<lb/>
孔子為中都宰知其不可為而為之不仁不知而為之<lb/>
　不知豈有聖人不盡仁知<lb/>
責上責下而中自恕已豈可任職分<lb/>
萬物無一物失所便是天理時中<lb/>
公孫碩膚赤舄几几<lb/>
<pb n="KR4d0114_WYG_003-13a"/>
為君盡君道為臣盡臣道過此則無理<lb/>
坤作成物是積學處乾知大始是成徳處<lb/>
孔子請討田恒當時得行便有舉義為周之意<lb/>
九二利見大人九五利見大人聖人固有在上者在下<lb/>
　者<lb/>
雖公天下事若用私意為之便是私<lb/>
唯上智與下愚不移移則不可知上之為聖下之為狂<lb/>
　在人一身念不念為進退耳<lb/>
<pb n="KR4d0114_WYG_003-13b"/>
居處恭執事敬與人忠充此便晬面盎背有諸中必形<lb/>
　諸外觀其氣象便見得<lb/>
天命不已文王純於天道亦不已純則無二無雜不已<lb/>
　則無間㫁先後<lb/>
不能動人只是誠不至於事厭倦皆是無誠處<lb/>
氣直養而無害便塞乎天地之間有少私意即是氣虧<lb/>
　無不義便是集義有私意便是餒<lb/>
心具天徳心有不盡處便是天徳處未能盡何緣知性<lb/>
<pb n="KR4d0114_WYG_003-14a"/>
　知天盡已心則能盡人盡物與天地參贊化育贊則<lb/>
　直養之而已<lb/>
鼓萬物而不與聖人同憂天理鼓動萬物如此聖人循<lb/>
　天理而欲萬物同之所以有憂患<lb/>
章外見之物含章可貞來章有慶須要反已<lb/>
敬義夾持直上達天徳自此<lb/>
舞射便見人誠古之教人莫非使之成已自灑掃應對<lb/>
　便上可到聖人事<lb/>
<pb n="KR4d0114_WYG_003-14b"/>
樂莫大焉樂亦在其中不改其樂須知所樂者何事<lb/>
乾坤古無此二字作易者特立此二字以明難明之道<lb/>
　以此形容天地間事<lb/>
易聖人所以立道窮神則無易矣<lb/>
孔子為宰則為宰為陪臣則為陪臣皆能發明大道孟<lb/>
　子必得賓師之位然後能明其道猶之有許大形象<lb/>
　然後為泰山許多水然後為海以此未及孔子<lb/>
夷惠有異于聖人大成處然行一不義雖得天下不為<lb/>
<pb n="KR4d0114_WYG_003-15a"/>
　與孔子同者以其誠一也<lb/>
顔子作得禹稷湯武事功若徳則別論<lb/>
文章成功有形象可見只是極致事業然所以成此事<lb/>
　功者即是聖也<lb/>
萬物之始皆氣化既形然後以形相禪有形化形化長<lb/>
　則氣化漸消<lb/>
中庸言無聲無臭勝如釋氏言非黄非白<lb/>
心有所存眸子先發見<lb/>
<pb n="KR4d0114_WYG_003-15b"/>
張兄言氣自是張兄作用立標以明道<hi>張兄一作横渠後同</hi>
乾是聖人道理坤是賢人道理<lb/>
易之有象猶人之守禮法<lb/>
　　師語三<lb/>
惟善變通便是聖人<lb/>
聖人於天下事自不合與只順得天理茂對時育萬物<lb/>
學原於思<lb/>
仁人此義宜此事親仁之實從兄義之實須去一道中<lb/>
<pb n="KR4d0114_WYG_003-16a"/>
　別出<lb/>
孔子言仁只説出門如見大賓使民如承大祭看其氣<lb/>
　象便須心廣體胖動容周旋中禮自然惟是慎獨便<lb/>
　是守之之法<lb/>
聖人脩已以敬以安百姓篤恭而天下平惟上下一於<lb/>
　恭敬則天地自位萬物自育氣無不和四靈何有不<lb/>
　至此體信達順之道聰明睿智由是出以此事天饗<lb/>
　帝故中庸言鬼神之徳盛而終之以微之顯誠之不<lb/>
<pb n="KR4d0114_WYG_003-16b"/>
　可揜如此<lb/>
博施濟衆非聖不能何曽干仁事故特曰夫仁者達人<lb/>
　立人取譬可謂仁之方而已使人求之自反便見得<lb/>
　也雖然聖人未有不盡仁然教人不得如此指煞<lb/>
鬼是往而不反之義<lb/>
天人本無二不必言合<lb/>
儼然即之温言厲佗人温則不厲儼然則不温惟孔子<lb/>
　全之<lb/>
<pb n="KR4d0114_WYG_003-17a"/>
節嗜慾定心氣即是天氣下降地氣上騰便和無疾<lb/>
看一部華嚴經不如看一艮卦<hi>經只言一止觀</hi>
論性不論氣不備論氣不論性不明二之則不是<lb/>
人自孩提聖人之質已完只先於偏勝處發<hi>或仁或義或孝或弟</hi>
自幼子常視無誑以上便是教以聖人事<lb/>
人之知思因神以發<lb/>
成已須是仁推成已之道成物便是智<lb/>
非禮勿視聽言動積習儘有功禮在何處<lb/>
<pb n="KR4d0114_WYG_003-17b"/>
去氣偏處發便是致曲去性上修便是直養然同歸於<lb/>
　誠<lb/>
不有躬無攸利不立已後雖向好事猶為化物不得以<lb/>
　天下萬物撓己巳立後自能了當得天下萬物<lb/>
地不改闢民不改聚只修治便了<lb/>
飢食渴飲冬裘夏葛若致些私吝心在便是廢天職<lb/>
凡物參和交感則生不和分散則死<lb/>
凡有氣莫非天凡有形莫非地<lb/>
<pb n="KR4d0114_WYG_003-18a"/>
二氣五行剛柔萬殊聖人所由惟一理人須要復其初<lb/>
有形總是氣無形只是道<lb/>
咸六四言貞吉悔亡言感之不可以心也<hi>不得只恁地看過更留心</hi>
存養熟後泰然行將去便有進<lb/>
艮卦只明使萬物各有止止分便定<lb/>
曽子疾病只要以正不慮死與武王殺一不辜行一不<lb/>
　義得天下不為同心<lb/>
卜筮在精誠疑則不應<lb/>
<pb n="KR4d0114_WYG_003-18b"/>
懈意一生便是自棄自暴<lb/>
勿忘勿助長必有事焉只中道上行<lb/>
天下之悦不可極惟朋友講習雖過悦無害兑澤有相<lb/>
　滋益處<lb/>
凝然不動便是聖人<lb/>
多驚多怒多憂只去一事所偏處自克克得一件其餘<lb/>
　自正<lb/>
人少長須激昂自進中年已後自至成徳者事方可自<lb/>
<pb n="KR4d0114_WYG_003-19a"/>
　安<lb/>
致知在格物物來則知起物各付物不役其知則意誠<lb/>
　不動意誠自定則心正始學之事也<lb/>
明徳新民豈分人我是成徳者事<lb/>
靜後見萬物自然皆有春意<lb/>
天之生物無窮物之所成却有別<lb/>
和平依磬聲玉磬聲之最和平者養心<lb/>
羊頭山老子説一稃二米秬黍直是天地和氣十分豐<lb/>
<pb n="KR4d0114_WYG_003-19b"/>
　熟山上便有山下亦或有之<lb/>
八十四聲清者極吹盡清濁者盡吹極濁就其中以中<lb/>
　聲上生下生<hi>以一作考</hi>
霜露星之氣異乎雨雪<lb/>
密雲不雨尚往則氣散<hi>先陰變風氣隨風散</hi>
苔木氣為水土始發<hi>始一作所</hi>
明善在明守善在誠<lb/>
復卦非天地之心復則見天地之心聖人無復故未嘗<lb/>
<pb n="KR4d0114_WYG_003-20a"/>
　見其心<lb/>
管攝天下人心收宗族厚風俗使人不忘本須是明譜<lb/>
　系世族與立宗子法<lb/>
周南召南如乾坤<lb/>
今之祭祀無樂今之樂又不可用然又却不見得緩急<lb/>
　之節<lb/>
孔子所遇而安無所擇自子路觀孔子孔子為不恭自<lb/>
　孔子觀吾輩吾輩便隘惟其與萬物同流便能與天<lb/>
<pb n="KR4d0114_WYG_003-20b"/>
　地同流<lb/>
技擊不足以當節制節制不足以當仁義使人人有子<lb/>
　弟衞父兄之心則制梃以撻秦楚之兵矣<lb/>
語黙猶晝夜晝夜猶生死生死猶古今<lb/>
鉛鐵性殊㸃化為金則不辨鉛鐵之性<lb/>
民須仁之物則愛之<lb/>
聖人緣人情以制禮事則以義制之<lb/>
息止也生也止則便生不止則不生<lb/>
<pb n="KR4d0114_WYG_003-21a"/>
不常其徳則所勝來復正常其理則所勝同化<lb/>
曽㸃漆雕已見大意故聖人與之<lb/>
顔子所言不及孔子無伐善無施勞是他顔子性分上<lb/>
　事孔子言安之信之懷之是天理上事<lb/>
心風人力倍平常將死者識能預知只是他不著別事<lb/>
　雜亂兼無昏氣<hi>人須致一如此</hi>
孔子之時事雖有不可為孔子任道豈有不可為魯君<lb/>
　齊君孔孟豈不知其不足與有為<lb/>
<pb n="KR4d0114_WYG_003-21b"/>
君實篤厚晦叔謹嚴堯夫放曠<lb/>
根本須是先培壅然後可立趨向也趨向既正所造有<lb/>
　淺深則由勉與不勉也<lb/>
人多昏其心聖賢則去其昏<lb/>
中説有後人綴緝之<lb/>
揚子之學實韓子之學華華則涉道淺<lb/>
祭而立尸只是古人質<lb/>
顔子簞瓢非樂也忘也<lb/>
<pb n="KR4d0114_WYG_003-22a"/>
庾公之斯取其不背學而已<lb/>
楊墨皆學仁義而流者也墨子似子張楊子似子夏<lb/>
孔子免匡人之圍亦茍脱也<lb/>
四端不言信信本無在在易則是至理在孟子則是氣<lb/>
仰之彌高見其高而未能至也鑽之彌堅測其堅而未<lb/>
　能達也此顔子知聖人之學而善形容者也<lb/>
義之精者須是自求得之如此則善求義也<lb/>
讀論語孟子而不知道所謂雖多亦奚以為<lb/>
<pb n="KR4d0114_WYG_003-22b"/>
湯既勝夏欲遷其社不可聖人所欲不踰矩既欲遷社<lb/>
　而又以為不可欲遷是則不可為非矣不可是則欲<lb/>
　遷為非矣然則聖人亦有過乎曰非也聖人無過夫<lb/>
　亡國之社遷之禮也湯存之以為後世戒故曰欲遷<lb/>
　則不可也記曰喪國之社屋之不受天陽也又曰亳<lb/>
　社北牖使陰明也春秋書亳社災然則皆是湯之不<lb/>
　遷始也<lb/>
古者百步為畝百畝當今之四十一畝也古以今之四<lb/>
<pb n="KR4d0114_WYG_003-23a"/>
　十一畝之田八口之家可以無飢今以古之二百五<lb/>
　十畝猶不足農之勤惰相懸乃如此<lb/>
古之時民居少人各就高而居中國雖有水亦未為害<lb/>
　也及堯之時人漸多漸就平廣而居水泛濫乃始為<lb/>
　害當是時龍門未闢伊闕未拆砥柱未鑿堯乃因水<lb/>
　之流濫而治之以為天下後世無窮之利非堯時水<lb/>
　特為害也葢已久矣上世人少就高而居則不為害<lb/>
　後世人多就下而處則為害也<lb/>
<pb n="KR4d0114_WYG_003-23b"/>
四凶之才皆可用堯之時聖人在上皆以其才任大位<lb/>
　而不敢露其不善之心堯非不知其不善也伏則聖<lb/>
　人亦不得而誅之及堯舉舜於匹夫之中而禪之位<lb/>
　則是四人者始懷憤怨不平之心而顯其惡故舜得<lb/>
　以因其迹而誅竄之也<lb/>
人無父母生日當倍悲痛更安忍置酒張樂以為樂若<lb/>
　具慶者可矣<lb/>
今人以影祭皆畫工所傳一髭髮不當則所祭已是別<lb/>
<pb n="KR4d0114_WYG_003-24a"/>
　人大不便<lb/>
今之税實輕於什一但斂之無法與不均耳<lb/>
有一物而相離者如形無影不害其成形水無波不害<lb/>
　其為水有兩物而必相須者如心無目則不能視目<lb/>
　無心則不能見<lb/>
古者八十絲為一升斬衰三升則是二百四十絲於今<lb/>
　之布為已細緦麻十五升則是千有二百絲今葢無<lb/>
　有矣<lb/>
<pb n="KR4d0114_WYG_003-24b"/>
古之學者為已今之學者為人古之仕者為人今之仕<lb/>
　者為已古之强有力者將以行禮今之强有力者將<lb/>
　以為亂<lb/>
方今有古之所無者二兵與釋老也<lb/>
言而不行是欺也君子欺乎哉不欺也<lb/>
汎乎其思不若約之可守也思則來捨則去思之不熟<lb/>
　也<lb/>
聖人之言逺如天賢者小如地<lb/>
<pb n="KR4d0114_WYG_003-25a"/>
天之付與之謂命稟之在我之謂性見於事業之謂理<lb/>
事君有犯無隠事親有隠無犯有時而可分<lb/>
治必有為治之因亂必有為亂之因<lb/>
視其所以觀人之大槩察其所安心之所安也<lb/>
子絶四毋自任私意毋必為毋固執毋有已<lb/>
居是邦也不非其大夫此理最好<lb/>
養親之心則無極外事極時須為之極莫若極貴貴之<lb/>
　義莫若極尊賢之宜<lb/>
<pb n="KR4d0114_WYG_003-25b"/>
發於外者謂之恭有諸中者謂之敬<lb/>
誠然後能敬未及誠時却須敬而後能誠<lb/>
無妄之謂誠不欺其次矣<lb/>
詩序必是同時<hi>一作國史</hi>所作然亦有後人添者如白華只<lb/>
　是刺幽王其下更解不去綿蠻序不肯飲食教載之<lb/>
　只見詩中云飲之食之教之誨之命彼後車謂之載<lb/>
　之便云教載絶不成言語也又如高子曰靈星之尸<lb/>
　也分明是高子言更何疑<lb/>
<pb n="KR4d0114_WYG_003-26a"/>
文王望至治之道而未之見若曰民雖使至治止由之<lb/>
　而已安知聖人二南以天子在上諸侯善化及民安<lb/>
　得謂之至其有不合周公之心固無此設若有不合<lb/>
　者周公之心必如是勤勞<lb/>
五世依約君子小人在上為政其流澤三四世不已五<lb/>
　世而後斬當時門人只知闢楊墨為孟子之功故孟<lb/>
　子發此一説以推尊孔子之道言予未得為孔子徒<lb/>
　也孔子流澤至此未五世其澤尚在於人予則私善<lb/>
<pb n="KR4d0114_WYG_003-26b"/>
　於人而已<lb/>
行之不著如此人多若至論雖孔門中亦有由而不知<lb/>
　者又更有不知則不能由<lb/>
送死天下之至重人心茍能竭力盡此一事則可以當<lb/>
　天下之大事養生人之常此相對而言若舜曽子養<lb/>
　生其心如此又安得不能當大事<lb/>
王者之詩亡雅亡政教號令不及於天下<lb/>
仁言為政者道其所為仁聲民所稱道<lb/>
<pb n="KR4d0114_WYG_003-27a"/>
不得於言勿求於心不可養氣以心為主若言失中心<lb/>
　不動亦不妨<lb/>
一言而可以折獄者其由也與言由之見信如此刑法<lb/>
　國人尚可信其他可知<lb/>
若臧武仲之知又公綽之不欲卞莊子之勇冉求之藝<lb/>
　合此四人之偏文之以禮樂方成聖人則盡之矣<lb/>
先進於禮樂質也後進於禮樂文也文質彬彬然後君<lb/>
　子其下則史孔子從之矯枉欲救文之弊然而吾從<lb/>
<pb n="KR4d0114_WYG_003-27b"/>
　周此止文一事又有不從處乗殷之輅<lb/>
中庸首先言本人之情性次言學次便言三王酌損成<lb/>
　王道餘外更無意三王下到今更無聖人若有時須<lb/>
　當作四王王者制作時用先代之宜世者今也法當<lb/>
　用周禮自漢以來用<lb/>
有愛人之心然而使民亦有不時處此則至淺言當時<lb/>
　治千乗之國若如此時亦可以治矣聖人之言雖至<lb/>
　近上下皆通此三句若推其極堯舜之治亦不過此<lb/>
<pb n="KR4d0114_WYG_003-28a"/>
　若常人之言近時便即是淺近去<lb/>
齊經管仲霸政之後風俗尚權詐急衣食魯之風俗不<lb/>
　如此又仲尼居之當時風俗亦甚美利漢尚言齊魯<lb/>
　之學天性只説風俗若謂聖賢則周公自不之魯太<lb/>
　公亦未可知又謂齊經田常弑君無君臣上下之分<lb/>
　也不然<lb/>
色難形下面有事服勞而言服勞更淺若謂諭父母於<lb/>
　道能養志使父母説却與此辭不相合然推其極時<lb/>
<pb n="KR4d0114_WYG_003-28b"/>
　養志如曽子大舜可也曽元是曽子之子尚不能<lb/>
在邦而已心無怨孔子發明仲弓使知仁字然舜在家<lb/>
　亦怨周公狼跋亦怨<lb/>
當孔子時傳易者支離故言五十以學易言學者謙辭<lb/>
　學易可以無大過差易之道惟孔子無大過<lb/>
詩書統言執禮人所執守<lb/>
賢者能逺照故能避一世事其次避地不居亂邦<lb/>
不愧屋漏則心安而體舒<lb/>
<pb n="KR4d0114_WYG_003-29a"/>
子曰君子博學於文約之以禮亦可以弗畔矣夫此非<lb/>
　自得也勉而能守也多聞擇其善者而從之多見而<lb/>
　識之知之次也以勉中人之學也<lb/>
經所以載道也器所以適用也學經而不知道治器而<lb/>
　不適用奚益哉<lb/>
今之學者岐而為三能文者謂之文士談經者泥為講<lb/>
　師惟知道者乃儒學也<lb/>
夫内之得有淺深外之來有輕重内重則可以勝外之<lb/>
<pb n="KR4d0114_WYG_003-29b"/>
　輕得深則可以見誘之淺<lb/>
　　師語四<lb/>
獵自謂今無此好周茂叔曰何言之易也但此心潛隠<lb/>
　未發一日萌動復如前矣後十二年因見果知未<lb/>
周公不作膳夫庖人匠人事只㑹兼衆有司之所能<lb/>
有田即有民有民即有兵鄉遂皆起兵<lb/>
禪學只到止處無用處無禮義<lb/>
槀鞂大羮鸞刀須用誠相副<lb/>
<pb n="KR4d0114_WYG_003-30a"/>
心要在腔子裏<lb/>
體道少能體即賢盡能體即聖<lb/>
孔子門人善形容聖人<lb/>
堯夫道雖偏駁然巻舒作用極熟又能謹細行<lb/>
虚而不屈動而愈出<lb/>
只外面有些隙罅便走了<lb/>
只學顔子不貳過<lb/>
忠恕違道不逺可謂仁之方力行近乎仁求仁莫近焉<lb/>
<pb n="KR4d0114_WYG_003-30b"/>
　仁道難言故止曰近不逺而已茍以力行便為仁則<lb/>
　失之矣施諸已而不願亦勿施於人夫子之道忠恕<lb/>
　非曽子不能知道之要捨此則不可言<lb/>
聖人之明猶日月不可過也過則不明<lb/>
愚者指東為東指西為西隨衆所見而已知者知東不<lb/>
　必為東西不必為西唯聖人明于定分須以東為東<lb/>
　以西為西<lb/>
邵堯夫猶空中樓閣<lb/>
<pb n="KR4d0114_WYG_003-31a"/>
兵法逺交近攻須是審行此道<lb/>
只是論得規矩準繩巧則在人<lb/>
莊子有大底意思無禮無本<lb/>
體須要大<lb/>
外面事不患不知只患不見自已<lb/>
人當審已如何不必恤浮議志在浮議則心不在内<lb/>
靜坐獨處不難居廣居應天下為難<lb/>
保民而王今之城郭不為保民<lb/>
<pb n="KR4d0114_WYG_003-31b"/>
事往往急便壞與奪翕張固有此理老子説著便不是<lb/>
孔子弟子少有㑹問者只顔子能問又却終日如愚只<lb/>
　理㑹生是如何<lb/>
靜中便有動動中自有靜<lb/>
灑掃應對與佛家黙然處合<lb/>
喪事人所不勉處酒人所困處孔子於中間處之得宜<lb/>
堯舜極聖生朱均瞽鯀極愚生舜禹<lb/>
開物成務有濟時之才<lb/>
<pb n="KR4d0114_WYG_003-32a"/>
禹不矜不伐至柔也然乃見剛<lb/>
九徳最好<lb/>
不學便老而衰<lb/>
不見其大便大<lb/>
職事不可以巧免<lb/>
雍置師内郡養耕外郡禦守<lb/>
兵能聚散為上<lb/>
把得地<hi>一作性</hi>分定做事直是不得放過<lb/>
<pb n="KR4d0114_WYG_003-32b"/>
韓信多多益辦只是分數明<lb/>
大凡長育人材且須緩緩<lb/>
兵陣須先立定家計然後以遊騎旋旋量力分外面與<lb/>
　敵人合此便是合内外之道若遊騎太逺則却歸不<lb/>
　得至如聽金鼓聲亦不忘却自家如何如苻堅淝水<lb/>
　一敗便不可支持無本故也<lb/>
坐井觀天非天小只被自家入井中被井筒拘束了然<lb/>
　井何罪亦何可廢但出井中便見天大已見天如此<lb/>
<pb n="KR4d0114_WYG_003-33a"/>
　大不為井所拘却入井中也不害<lb/>
致知但知止於至善為人子止於孝為人父止於慈之<lb/>
　類不須外面只務觀物理汎然正如游騎無所歸也<lb/>
即目所學便持吾斯之未能信道著信便是止也<lb/>
晉書謂吾家書籍當盡與之豈止與之當再拜而獻之<lb/>
病昏不為他物所奪只有正氣然猶有力知識逺過於<lb/>
　人況吾合天地之道安有不可<lb/>
須是無終日之間違仁即道日益明矣<lb/>
<pb n="KR4d0114_WYG_003-33b"/>
　　師語五<lb/>
傳不習乎不習而傳與人<lb/>
學則不固連上説<lb/>
有馬者借人乗之吾力猶能補史之闕文當史之職而<lb/>
　能闕疑以待後人是猶有馬者借人乗之也<lb/>
能言不怍者難<lb/>
君子義以為質四句只是一事以義為本<lb/>
可使之往不可陷以罔<lb/>
<pb n="KR4d0114_WYG_003-34a"/>
君子矜而不爭矜尚之矜<lb/>
南宫适以禹稷比孔子故夫子不答也<lb/>
果哉末之難矣果敢之果不知更有難事他所未曉輕<lb/>
　議聖人孔子擊磬何嘗無心荷蕢於此知之<lb/>
辟世辟言辟色非有優劣只説大小次第<lb/>
靈公問陳孔子遂行言語不相投<lb/>
不占而已有吉凶便占無常之人更不待占<lb/>
三代直道而行毁譽公<lb/>
<pb n="KR4d0114_WYG_003-34b"/>
踐迹如言循途守轍善人雖不循守舊迹亦不能入聖<lb/>
　人之室<lb/>
論篤是與言篤實時與君子與色莊<lb/>
魯衞之政兄弟也言相近也<lb/>
知及仁守莊涖動禮為政始末<lb/>
民之於仁甚於水火不肯為仁如蹈水火<lb/>
致逺恐泥不可行逺<lb/>
先傳後倦君子教人有序先傳以小者近者而後教以<lb/>
<pb n="KR4d0114_WYG_003-35a"/>
　大者逺者非是先傳以近小而後不教以逺大也<lb/>
吾其為東周乎東遷以後諸侯大夫强僭聖人豈為是<lb/>
　乎匏𤓰繫而不食匏𤓰無所為之物繫而不動<lb/>
子樂弟子各盡其誠實不少加飾故孔子知由之不得<lb/>
　其死<lb/>
性相近也生質之性<lb/>
小知大受不可以小知君子而可以當大事<lb/>
天下有道丘不與易也其誰以易之誰肯以夫子之道<lb/>
<pb n="KR4d0114_WYG_003-35b"/>
　易已所為<lb/>
佛肸召欲往而不往者何也聖人示之以迹子路不諭<lb/>
　九夷浮海之類<lb/>
周公謂魯公三句反覆説不獨不施其親又當使大臣<lb/>
　不怨至公不可忘私又當全故舊<lb/>
大徳小徳如大節小節<lb/>
雖有周親不如仁人至親不如仁賢<lb/>
因不失其親信本不及義恭本不及禮然信近於義者<lb/>
<pb n="KR4d0114_WYG_003-36a"/>
　以言可復也恭近於禮者以逺恥辱也因恭信不失<lb/>
　其所親近於禮義故亦可宗也如言禮義不可得見<lb/>
　得見恭信者斯可矣<lb/>
子張子夏論交子夏子張告人各有所以初學與成徳<lb/>
　者事不同<lb/>
貧與賤不以其道得之不去也不以其道得去貧賤如<lb/>
　患得之<lb/>
卿以下必有圭田祭祀之田也禄外之田也<lb/>
<pb n="KR4d0114_WYG_003-36b"/>
餘夫二十五畝一夫上父母下妻子以五口至八口為<lb/>
　率受田百畝如有弟是餘夫也俟其成家別受田也<lb/>
㕓而不征市宅之地已有㕓税更不征其物<lb/>
法而不㕓税有常法不以㕓故而厚其税<lb/>
㕓無夫里之布㕓自有税無此二布<lb/>
國有道不變塞所守不變所行不塞<lb/>
廣居正位大道所居者廣所位者正所行者大天下至<lb/>
　中至大之所<lb/>
<pb n="KR4d0114_WYG_003-37a"/>
配義與道浩氣已成合道與義道本也義用也<lb/>
集義所生者集衆義而生浩然之氣非義外襲我而取<lb/>
　之也<lb/>
　　師訓<lb/>
問文中子圓者動方者靜先生曰此正倒説了靜體圓<lb/>
　動體方<lb/>
問管仲設使當初有必死之理管仲還肯死否曰董仲<lb/>
　舒道得好惟仁人正其誼不謀其利明其道不計其<lb/>
<pb n="KR4d0114_WYG_003-37b"/>
　功<lb/>
問知崇禮卑曰崇的便是知卑的便是禮<lb/>
問充塞乎天地之間莫是用於天地間無窒礙處否曰<lb/>
　此語固好然孟子却是説氣之體<lb/>
因論持其志先生曰只這箇也是私然學者不恁地不<lb/>
　得<lb/>
問寢不尸曰毋不敬<lb/>
古者大享夫人有見賓之禮南子雖妾靈公既以夫人<lb/>
<pb n="KR4d0114_WYG_003-38a"/>
　處之使孔子見於是時豈得不見<lb/>
天且不違況於鬼神乎鬼神言其功用天言其主宰<lb/>
天下雷行物與无妄先天後天皆合乎天理也人欲則<lb/>
　偽矣<lb/>
古人善推其所為而已矣此特告齊宣云爾聖人則不<lb/>
　待推<lb/>
仲尼聖人其道大當定哀之時人莫不尊之後弟子各<lb/>
　以其所學行異端遂起至孟子不得不辨也<lb/>
<pb n="KR4d0114_WYG_003-38b"/>
嵗寒然後知松柏之後凋只取堅不變之義<lb/>
鼓萬物而不與聖人同憂聖人有為之功天地不宰之<lb/>
　功<lb/>
孔子之時周室雖微天下諸侯尚知尊周為美故春秋<lb/>
　之法以尊周為本至孟子時七國爭雄而天下不知<lb/>
　有周然而生民塗炭諸侯是時能行王道則可以王<lb/>
　矣葢王者天下之義主也故孟子所以勸齊之可以<lb/>
　王者此也<lb/>
<pb n="KR4d0114_WYG_003-39a"/>
初見先生次日先生復禮因問安下飯食穩便因謂君<lb/>
　子食無求飽居無求安顔子簞瓢陋巷不改其樂簞<lb/>
　瓢陋巷何足樂葢別有所樂以勝之耳<hi>伊川</hi>
問佛戒殺生之説如何曰儒者有兩説一説天生禽獸<lb/>
　本為人食此説不是豈有人為蟣蝨而生耶一説禽<lb/>
　獸待人而生殺之則不仁此説亦不然大抵力能勝<lb/>
　之者皆可食但君子有不忍之心爾故曰見其生不<lb/>
　忍見其死聞其聲不忍食其肉是以君子逺庖厨也<lb/>
<pb n="KR4d0114_WYG_003-39b"/>
　舊先兄嘗見一蝎不忍殺放去頌中有二句云殺之<lb/>
　則傷仁放之則害義<hi>伊川</hi>
敬以直内義以方外與徳不孤一也為善者以類應有<lb/>
　朋自逺方來充之至於塞乎天地皆不孤也<lb/>
伯夷孟子言其迹得聖人之清孔子言清而有量故曰<lb/>
　不念舊惡怨是用希又曰求仁而得仁又何怨若曰<lb/>
　餓於首陽之下但不食周粟貧且餓爾非謂不食周<lb/>
　粟至于采薇而食之如史遷之説也<lb/>
<pb n="KR4d0114_WYG_003-40a"/>
樂隨風氣至韶則極備若堯之洪水方割四凶未去和<lb/>
　有未至也至舜以聖繼聖治之極和之至故韶為備<lb/>
舜巡狩每五載一方<lb/>
仁在已讓不可也若善名在外則不可不讓<lb/>
管仲不死觀其九合諸侯不以兵車乃知其仁也若無<lb/>
　此則貪生惜死雖匹夫匹婦之諒亦不若也<lb/>
　<lb/>
　<lb/>
<pb n="KR4d0114_WYG_003-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游廌山集巻三<lb/>
</p>
<p>
</p>
  </div>
<div>
<head>游廌山集巻四</head> <lb/>
    <p>
<pb n="KR4d0114_WYG_004-1a"/>
欽定四庫全書<lb/>
　游廌山集巻四<lb/>
　　　　　　　　　　　　宋　游酢　撰<lb/>
　　論士風奏疏<lb/>
天下之患莫大于士大夫至于無恥則見利而已不復<lb/>
知有他如入市而攫金不復見有人也始則衆笑之少<lb/>
則人惑之久則天下相率而效之莫知以為非也士風<lb/>
之壞一至于此則錐刀之末將盡爭之雖殺人而謀其<lb/>
<pb n="KR4d0114_WYG_004-1b"/>
身可為也迷國以成其私可為也草竊姦宄奪攘矯䖍<lb/>
何所不至而人君尚何所賴乎古人有言禮義廉恥謂<lb/>
之四維四維不張國非其有也今欲使士大夫人人自<lb/>
好而相高以名節則莫若朝廷之上倡清議于天下士<lb/>
有頑頓無恥一不容于清議者將不得齒于縉紳親戚<lb/>
以為羞鄉黨以為辱夫然故士之有志于義者寧饑餓<lb/>
不能出門戸而不敢以喪節寧阨窮終身不得聞達而<lb/>
不敢以敗名廉恥之俗成而忠義之風起矣人主何求<lb/>
<pb n="KR4d0114_WYG_004-2a"/>
而不得哉惟陛下留意<lb/>
　　孫莘老易傳序<lb/>
易之為書該括萬有而一言以蔽之則順性命之理而<lb/>
已陰陽之有消長剛柔之有進退仁義之有隆汚三極<lb/>
之道皆原于一而㑹于理其所遭者時也其所託者義<lb/>
也其所致者用也知斯三者而天下之理得矣斯理也<lb/>
仰則著于天文俯則形于地理中則隠於人心而民之<lb/>
迷日久不能以自得也冥行于利害之域而莫知所向<lb/>
<pb n="KR4d0114_WYG_004-2b"/>
聖人有憂之此易之所為作也伏羲象之而八卦成文<lb/>
王重之而六爻具周公繫之辭仲尼訓其義自伏羲至<lb/>
仲尼則易之書不遺餘㫖矣葢將領天下於中正之塗<lb/>
而要于時措之宜也居則觀象而玩辭動則觀變而玩<lb/>
占以研心則慮精以應物則事舉天且助之人且與之<lb/>
而何凶咎之有故曰是興神物以前民用又曰因貳以<lb/>
濟民行此四君子之用心也孫公莘老少而好易常以<lb/>
是行已亦以是立朝或進或退或語或黙或從或違皆<lb/>
<pb n="KR4d0114_WYG_004-3a"/>
占於易而後行也晚而成書辭約而㫖明義直而事核<lb/>
又將與學者共之葢亦先聖之所期豈徒為章句以自<lb/>
名家而已此先生傳易之意也學者宜以是觀之<lb/>
　　家譜後序<lb/>
往酢從事於伊川程夫子之門謂儒者之道首在敦倫<lb/>
睦族謹書諸紳以誌不諠富哉言乎昔姬公陳詩以告<lb/>
孺子王必丕揚其祖徳非獨紹聞衣徳言亦以啓佑我<lb/>
後人也然而難言之矣宗族之壞每在數傳而後其間<lb/>
<pb n="KR4d0114_WYG_004-3b"/>
保無一二式微世世雷同附和者或高曽皆不可問舉<lb/>
一勲名爛然絶無干涉之人奉以為吾祖吾祖也恥孰<lb/>
甚焉獨吾族不然吾族於春秋時最顯粤我先人博物<lb/>
洽聞顯名於諸侯澤潤生民與東里子産並傳不朽如<lb/>
傳稱子太叔者是也迨伯度公佐魏卓卓著功業伯始<lb/>
公繼起風裁高峻節烈矯然世奉為日星河嶽葢亦後<lb/>
先濟美者矣再傳簡之公為唐南豐令多所膏澤及於<lb/>
民至今廟祀不衰自時厥後本朝太平興國間簪纓朱<lb/>
<pb n="KR4d0114_WYG_004-4a"/>
芾蟬聯至今巨族之稱由來尚矣酢膺祖父之休承乏<lb/>
俎豆而顧使先人之澤散佚無傳焉是誰之咎哉獨不<lb/>
敢少有侵假令支系混淆世次紊亂蹈雷同附和之譏<lb/>
是編之葺兄醇倡其事酢用成之則惟以別其流者澄<lb/>
其源庶無負乎敦倫睦族之訓也已若謂光前人之烈<lb/>
以垂裕後昆也則吾豈敢<lb/>
　　宣義胡公墓誌銘<lb/>
公諱淵字澤之姓胡氏其先江南人唐末避地於建州<lb/>
<pb n="KR4d0114_WYG_004-4b"/>
崇安之籍溪曽祖敏祖容皆率徳不耀父罕負氣節重<lb/>
然諾鄉鄰有競者不決於有司而聽其一言環左右數<lb/>
百家終嵗無訟資産本饒給羣從數數稱貸無所償以<lb/>
故致空匱怡然終不恨公生而聰敏蚤嵗能綴文及冠<lb/>
試於有司不與選而益務强識下至陰陽卜筮之書無<lb/>
不精究親老家貧於是往來授學江浙間嵗終度父母<lb/>
所須力能致者盡市歸以獻退無私焉丁外艱母有末<lb/>
疾不復逺遊里閈教生徒晨夕歸省祁寒暑雨不移晷<lb/>
<pb n="KR4d0114_WYG_004-5a"/>
毎諸生饋食有鮮肥悉持歸以佐母膳母憐其誠為之<lb/>
强進而疏食飲水躬自安之既永感晚寓江湖間而家<lb/>
焉嵗時追慕常欲歸省墳壠子孫以年高力諫止之公<lb/>
曰吾少不能致禄養一恨也晚以貧故不能處先廬終<lb/>
灑掃二恨也今雖七十筋力猶健得一歸上冢死且瞑<lb/>
目矣既歸表識阡原補植松檟徘徊顧瞻一慟而去行<lb/>
道為之惻楚以子通籍再封宣義郎宣和元年十一月<lb/>
壬子卒於所居之正寢子男五人二早卒安國朝奉郎<lb/>
<pb n="KR4d0114_WYG_004-5b"/>
新差權發遣提舉江南東路學士安止安皆幼女二<lb/>
人長適宿州教授范舜舉次在室孫男女四人完貢入<lb/>
太學方慶厯皇祐間書籍多未刋皆手傳公為兒童時<lb/>
父所傳書於同鄉仙洲吳居士之家居士閲其所寫論<lb/>
語字體謹慎終二十篇文無誤又視瞻凝審重歎賞之<lb/>
有女未嫁聰睿少倫讀書能探微㫖為擇對不輕許察<lb/>
公端慤特以妻之公既資純孝又得賢配相與竭力以<lb/>
事其親雖戹窮貧窶而閨門之内雍如也初安國典教<lb/>
<pb n="KR4d0114_WYG_004-6a"/>
荆州數與守忤公知其性峻促使求田問舎而夫人又<lb/>
每誡其子曰人患無徳義耳汝慎毋得以生事累其心<lb/>
公乃自為葺廬舎買田數頃語妻孥曰古者人有恒産<lb/>
故士不仰禄今之宦遊者率低徊餼廩以自負於義一<lb/>
招廢斥置父母妻子於飢寒恝然無念可乎居無何其<lb/>
子使湖外論薦隠士屬吏訴之以為所薦者黨人鄒公<lb/>
浩所囑而故相范公之門人也坐是除名歸而託於所<lb/>
葺之田廬安處無外營親舊乃知公識微而慮逺也後<lb/>
<pb n="KR4d0114_WYG_004-6b"/>
朝廷復其子官總益部而涉逺道歴險塗恐難以奉安<lb/>
輿將歸誠控聞又恐不知者隨而媒孽之以貽親憂躊<lb/>
躇未決公察其意乃曰世間禍福非人謀所及汝自擇<lb/>
於義可也卒聴其子棄官就養處約雖久訖無悔辭自<lb/>
其子入官盡斥其俸餘以贍兄弟之子又取其子而教<lb/>
之激其惰而揚其能必欲成就而後已臨終語安國曰<lb/>
儒者特立獨行不加少以為多汝當以古人自期言訖<lb/>
而逝次年庚子三月辛酉其子遵治命以公入夫人之<lb/>
<pb n="KR4d0114_WYG_004-7a"/>
兆將葬來請銘銘曰<lb/>
孰不為事事莫嚴於親孰不為守守莫先於身惟此兩<lb/>
者公得之於已而又以成其子之仁少也文詞發策上<lb/>
第壯也學行望隆縉紳而且惕然内省力久不息以要<lb/>
於古人則公之子也公誰與倫<lb/>
　　書明道先生行狀後<lb/>
先生道徳之高致經綸之逺圖進退之大節伊川季先<lb/>
生與門人高第既論其實矣酢復何言謹拾其遺事備<lb/>
<pb n="KR4d0114_WYG_004-7b"/>
採録云先生生而有妙質聞道甚早年逾冠明誠夫子<lb/>
張子厚友而師之子厚少時自喜其才謂提騎卒數萬<lb/>
可横行匈奴視叛羌為易與耳故從之游者多能道邊<lb/>
事既而得聞先生議論乃歸謝其徒盡棄其舊學以從<lb/>
事於道其視先生雖外兄弟之子而虚心求益之意懇<lb/>
懇如不及逮先生之官猶以書抵扈以定性未能不動<lb/>
致問先生為破其疑使内外動靜道通為一讀其書可<lb/>
考而知也其後子厚學成徳尊識者謂與孟子比然猶<lb/>
<pb n="KR4d0114_WYG_004-8a"/>
秘其學不多為人講之其意若曰雖復多聞不務畜徳<lb/>
徒善口耳而已故不屑與之言先生謂之曰道之不明<lb/>
於天下久矣人善其所習自謂至足必欲如孔門不憤<lb/>
不啓不悱不發則師資勢隔而先王之道或幾乎熄矣<lb/>
處今之時且當隨其資而誘之雖識有明暗志有淺深<lb/>
亦各有得焉而堯舜之道庶可馴致子厚用其言故關<lb/>
中學者躬行之多與洛人並推其所自先生發之也擢<lb/>
為御史睿眷甚渥亟承徳音所獻納必據經術事常辨<lb/>
<pb n="KR4d0114_WYG_004-8b"/>
於早而戒於漸一日神宗縱言及於辭命先生曰人主<lb/>
之學惟當務為急辭命非所先也神宗為之動顔㑹同<lb/>
天節宫嬪専獻奇巧為天子壽先生既言於朝又顧謂<lb/>
執政戒之執政曰宫嬪實為非上意也庸何傷先生曰<lb/>
作淫巧以蕩上心所傷多矣公之言非是執政辭遂屈<lb/>
是時有同在臺列者志未必同然心慕其為人嘗語人<lb/>
曰他人之賢者猶可得而議也乃若伯淳則如美玉然<lb/>
反復視之表裏洞徹莫見疵瑕先生平生與人交無隠<lb/>
<pb n="KR4d0114_WYG_004-9a"/>
情雖僮僕必託以忠信故人亦不忍欺之嘗自澶淵遣<lb/>
奴持金詣京師貿用物計金之數可當二百千奴無父<lb/>
母妻子同列聞之莫不駭且誚既而奴持物如期而歸<lb/>
衆始歎服葢誠心發於中暢于四肢見之者信慕事之<lb/>
者革心大抵類此先生少長親闈視之如傷又氣象清<lb/>
越灑然如在塵外宜不能勞苦及遇事則每與賤者同<lb/>
起居飲食人不堪其難而先生處之裕如也嘗董役雖<lb/>
祁寒烈日不擁裘不御葢時所巡行衆莫測其至故人<lb/>
<pb n="KR4d0114_WYG_004-9b"/>
自致力嘗先期畢事異時夫伍中夜多譁一夫或怖萬<lb/>
夫競起姦人乗虚為盜者不可勝數先生以師律處之<lb/>
遂訖去無譁者及役罷夫散部伍猶肅整如常初至鄠<lb/>
有監酒税者以賄播聞然怙力文身自號能殺人衆皆<lb/>
憚之雖監司州將不敢發先生至將與之同事其人心<lb/>
不自安輒為言曰外人謂某自盜官錢新主簿將發之<lb/>
某勢窮必殺人言未訖先生笑曰人之為言一至於此<lb/>
足下食君之禄詎肯為盜萬一有之將救死不暇安能<lb/>
<pb n="KR4d0114_WYG_004-10a"/>
殺人其人黙不敢言後亦私償其所盜卒以善去州從<lb/>
事有既孤而遭祖母喪者身為嫡孫未果承重先生為<lb/>
推典法意告之甚悉其人從之至今遂為定令而天下<lb/>
縉紳始習為常葢先生御小人使不麗於法助君子使<lb/>
必成其美又大抵類此先生雖不用而未嘗一日忘朝<lb/>
廷然久幽之操確乎如石胸中之氣沖如也所至士大<lb/>
夫多棄官從之學朝見而夕歸飲其和茹其實既久而<lb/>
不能去其徒有貧者以單衣御冬累年而志不變身不<lb/>
<pb n="KR4d0114_WYG_004-10b"/>
屈葢先生之教要出於為已而士之游其門者所學皆<lb/>
心到自得無求於外以故甚貧者忘饑寒已仕者忘爵<lb/>
禄魯重者敏謹細者裕强者無拂理愿者有立志可以<lb/>
修身可以齊家可以治國平天下非若世之士妄意空<lb/>
無追咏昔人之糟粕而身不與焉及措之事業則倀然<lb/>
無據而已也方朝廷圖任真儒以惠天下天下有識者<lb/>
謂先生行且大用矣不幸而先生卒嗚呼道之行與廢<lb/>
果非人力所能為也悲夫哭而為之贊曰<lb/>
<pb n="KR4d0114_WYG_004-11a"/>
天地之心其太一之體與天地之化其太和之運與確<lb/>
然高明萬物覆焉隤然博厚萬物載焉非以其一與陽<lb/>
自此舒陰自此凝消息盈虚莫見其形非以其和與夫<lb/>
子之徳其融心滌慮黙契於此與不然何穆穆不已渾<lb/>
渾無涯而能言之士莫足以頌其美與嗟乎孰謂此道<lb/>
未施此民未覺而先覺者逝與百世之下有想見夫子<lb/>
而不可得者亦能觀諸天地之際與<lb/>
　　祭陳了翁文<lb/>
<pb n="KR4d0114_WYG_004-11b"/>
嗚呼陳公萬夫之傑大虛無塵心疑知徹經綸大猷如<lb/>
挈裘領灼知幾先眇綿作炳慮逺而知者疑先危而弱<lb/>
者警蓍龜有稽可觀而省嗚呼陳公知事道而已不知<lb/>
鼎鑊之臨其顛也知殉國而已不知蹈穽之横其前也<lb/>
阨之白首而氣愈和蹙之死地而志愈堅處約彌久妻<lb/>
孥裕然畎畝念忠頂踵利物人疑其為墨平生拯飢任<lb/>
重一身吾知其為稷行道之人聞者心惻意者天將降<lb/>
之大任而空乏其身耶意者吾君將追念其篤誠發獨<lb/>
<pb n="KR4d0114_WYG_004-12a"/>
㫁而收之以澤斯民耶嗚呼孰謂流離川塗邅迴萬狀<lb/>
而淪于淮楚之濱耶嗚呼孰謂謀猷可以託心腹膂力<lb/>
可以任股肱而志願卒不伸耶浩浩元精慘不知其因<lb/>
耶嵗首之書後訃而達執書一慟骨驚心折嗚呼陳公<lb/>
葢將有哲人能盡知而賢之有志士能慷慨而言之有<lb/>
仁人能經紀其家而存之有良史能具載其實而傳之<lb/>
區區鄙詞曷足以涉其流而泝其源乎寓奠一觴聊薦<lb/>
悃愊東望傷懷淚落横臆尚饗<lb/>
<pb n="KR4d0114_WYG_004-12b"/>
　　跋陳居士傳<lb/>
昔揚子雲稱蜀人之賢以李仲元為畏人想見其人信<lb/>
順之氣積於中而暢於外葢黄叔度之流惟以生於逺<lb/>
方不聞於中原士大夫獨因雄書而名載於後世今陳<lb/>
居士含徳隠厚沈溟於七閩之下邑未有能知之者吾<lb/>
友中立為發其藴以紹其子孫吾知其與仲元俱不朽<lb/>
矣此于名教豈小補哉政和二年孟夏中澣書<lb/>
　五言律<lb/>
<pb n="KR4d0114_WYG_004-13a"/>
　　餞賀方回分韻得歸字<lb/>
邀客十分飲送君千里歸情隨緑水去目㫁白鷗飛松<lb/>
菊今應在風塵昔已非維舟後夜月能不重依依<lb/>
　　歸鴈<lb/>
天末驚風急江湖野思長悲鳴愁絶塞接翼冒風霜澤<lb/>
岸多矰弋雲間乏稻粱茫然棲息地飲啄欲何鄉<lb/>
　　感事<lb/>
世事浮雲薄勞生一夢長散材依櫟社幽意慕濠梁風<lb/>
<pb n="KR4d0114_WYG_004-13b"/>
急鷹鸇迅霜殘草木黄投閒如有約早晚問耕桑<lb/>
　七言律<lb/>
　　春日山行有感<lb/>
十里橋西別有天青山欲㫁翠雲連園林寂寂鹿為友<lb/>
野服翩翩儒亦仙風詠舞雩正此日雪飄伊洛是何年<lb/>
追尋往事頓成夢回首春光倍黯然<lb/>
　　游寶應寺<lb/>
崒嵂三峯帶白灣誰開蘭若翠微間竹牀雲懶禪心定<lb/>
<pb n="KR4d0114_WYG_004-14a"/>
草徑苔荒屐齒斑天入碧嵐成玉宇鳥飛青嶂出塵寰<lb/>
此中即是蘂珠境遮莫閒吟一解顔<lb/>
　　寶應寺讀書堂成因懷明道先生<lb/>
橋西積雪度新晴卜築茅堂快落成郁郁奇花鋪野趣<lb/>
關關好鳥和書聲春濃嵐色無邊景水淨天光徹底清<lb/>
記得程門窻草緑至今遐想每馳情<lb/>
　六言絶句<lb/>
　　山中即景<lb/>
<pb n="KR4d0114_WYG_004-14b"/>
翠靄光風世界青松緑竹人家天外飛來野鳥澗中流<lb/>
出桃花<lb/>
　七言絶句<lb/>
　　題河清縣廨<lb/>
小院閒亭長薜蘿鹿來穿徑晚經過夕陽蕭散簿書少<lb/>
窻裏南山明月多<lb/>
　　水亭<lb/>
清溪一曲繞朱樓荷宻風稠咽㫁流夾岸垂楊烟細細<lb/>
<pb n="KR4d0114_WYG_004-15a"/>
小橋流水即滄洲<lb/>
　　在潁昌寄中立<lb/>
絳帷燕侍每從容一聽微言萬慮空却愧猶懸三釡樂<lb/>
未能終此挹清風<lb/>
蕭條清潁一茅廬魂夢長懷與子居五里橋西楊柳路<lb/>
至今車馬往來疎<hi>龜山末句作可能鞭馬復來無</hi>
　　登歸宗巖<lb/>
奇冠南閩此最奇歸宗千古是誰歸至今來訪誰先至<lb/>
<pb n="KR4d0114_WYG_004-15b"/>
知是曹劉先我知<lb/>
　　誨子<lb/>
三十年前宿草廬五年三第世間無門前獬豸公裳在<lb/>
只恐兒孫不讀書<lb/>
　　御史游公墓誌銘　　　　　　　楊　時<lb/>
吾友定夫既没之明年其子某自歴陽涉大江詣予而<lb/>
告曰先君之友惟公為最厚今既葬而幽堂之銘無辭<lb/>
以刻恐遂湮没無傳焉敢以是請予告之曰如先公之<lb/>
<pb n="KR4d0114_WYG_004-16a"/>
明徳皎如日星雖奴隸之賤皆知之其流風餘韻足以<lb/>
師世範俗豈待予言而傳乎然昔在元豐中俱受業於<lb/>
明道先生兄弟之門有友二人焉謝良佐顯道公其一<lb/>
也三年之間二公相繼淪亡存者獨予而已追念生平<lb/>
觸事無一不可悲者今吾子以銘見屬舎予其奚之公<lb/>
諱酢定夫其字也建州建陽人初與其兄醇俱以文行<lb/>
知名於時所交皆天下豪英公雖少而一時老師宿儒<lb/>
咸推先之伊川先生以事至京師一見謂其資可與適<lb/>
<pb n="KR4d0114_WYG_004-16b"/>
道是時明道先生知扶溝縣事先生兄弟方以倡明道<lb/>
學為已任設庠序聚邑人子弟敎之召公來職學事公<lb/>
欣然往從之得其微言於是盡棄故所習而學焉其後<lb/>
得邑河清予往見之伊川謂予曰游君徳器粹然問學<lb/>
日進政事亦絶人逺甚其在師門見稱如此則所造可<lb/>
知矣公於元豐五年登進士第調越州蕭山尉用侍臣<lb/>
薦召為太學録改宣徳郎除博士公以食貧待次奉親<lb/>
不便就擬知河南府河清縣忠宣范公判河南待以國<lb/>
<pb n="KR4d0114_WYG_004-17a"/>
士事有疑議必與之參訂移守潁昌辟公自隨為府學<lb/>
教授未幾還朝復秉國政即除公太學博士已而忠宣<lb/>
罷政公亦請外矣除齊州簽書判官㕔公事用年勞改<lb/>
奉議郎丁大中公憂服除再調泉州簽判上皇即位覃<lb/>
恩改承議郎賜緋衣銀魚袋還召為監察御史磨勘轉<lb/>
朝奉郎出知和州嵗餘管勾南京鴻慶宫居太平州兩<lb/>
乞再任以八寶恩轉朝散郎磨勘轉朝請郎知漢陽軍<lb/>
磨勘轉朝奉大夫以親老再乞宫祠除提㸃成都府長<lb/>
<pb n="KR4d0114_WYG_004-17b"/>
生觀丁太碩人憂服除除知舒州移知濠州不數月㑹<lb/>
從官謫守衝罷歸寓歴陽因家焉宣和五年五月乙亥<lb/>
以疾終於正寢享年七十有一是年十二月丙午與夫<lb/>
人合葬於和州含山縣昇城鄉車轅嶺之原用治命也<lb/>
公自幼不羣讀書一過目輒成誦比壯益自力心傳目<lb/>
到不為世儒之習誠於中形諸外儀容辭令燦然有文<lb/>
望之知其為成徳君子也其事親無違交朋友有信莅<lb/>
官遇僚吏有恩意雖人樂於自盡而無敢慢其令者惠<lb/>
<pb n="KR4d0114_WYG_004-18a"/>
政在民戴之如父母故去則見思愈久而不忘筮仕之<lb/>
初未更事縣有疑獄十餘年不能決公攝邑事一問得<lb/>
其情而釋之精練如素官者人服其明比年以來編民<lb/>
困於征斂而修奉祠館市材調夫無虚月所至騷然公<lb/>
歴守四郡處之裕如雖時有興造民初不知而事集此<lb/>
在公特其粃糠耳無足道者故不復縷載若其道學足<lb/>
以覺斯人餘潤足以澤天下遭時清明不及用而死此<lb/>
士論共惜之非予一已之私言也曽祖尚祖禮之不仕<lb/>
<pb n="KR4d0114_WYG_004-18b"/>
父潛贈太中大夫娶吕氏封宜人有賢行事舅姑以孝<lb/>
聞友姊姒睦婣族人無間言公素貧不治生産夫人攻<lb/>
苦食淡能宜其家則内助多矣先公三年卒享年六十<lb/>
有六子男七人撝文林郎洪州司兵曹事卒官擬捄握<lb/>
皆蚤世損迪功郎前授歸州司兵曹事掞將仕郎拂未<lb/>
仕皆業儒世其家女一人歸時之子遹孫男三人女五<lb/>
人有中庸義一巻易説一巻詩二南義一巻論語孟子<lb/>
雜解各一巻文集十巻藏於家銘曰嗚呼天乎胡不憗<lb/>
<pb n="KR4d0114_WYG_004-19a"/>
遺方時清明哲人其萎道雖不行斯文未亡百世而下<lb/>
其傳有光<lb/>
　　年譜<lb/>
宋仁宗皇祐五年癸巳二月十五日午時公生於建寧<lb/>
　府<hi>隋立建安郡末改泉州唐建州宋初隸江南又隸兩浙尋以隸福建升建寧軍節度後升今名</hi>建<lb/>
　陽之長平<lb/>
至和元年甲午公二嵗<hi>改元首年俱書</hi>
嘉祐元年丙申公四嵗<lb/>
<pb n="KR4d0114_WYG_004-19b"/>
五年庚子公八嵗善屬文人稱神童<lb/>
英宗治平元年甲辰公十二嵗潛心孝經<lb/>
神宗熙寧元年戊申公十六嵗與兄質夫從族父執中<lb/>
　於家塾<lb/>
三年庚戌公十八嵗同葉敦禮施景明從江處中於集<lb/>
　公山<lb/>
五年壬子公二十嵗預鄉薦伊川先生見之京師謂其<lb/>
　資可與適道八月明道先生令扶溝召職學事<lb/>
<pb n="KR4d0114_WYG_004-20a"/>
六年癸丑公二十一嵗禮部試下第補太學生歸<lb/>
八年乙卯公二十三嵗預太學薦<lb/>
元豐元年戊午公二十六嵗<lb/>
四年辛酉公二十九嵗與楊中立謝顯道以師禮見明<lb/>
　道先生於潁昌録有明道先生語<lb/>
五年壬戌公三十嵗登黄裳榜進士<lb/>
六年癸亥公三十一嵗調越州蕭山尉三月長子撝生<lb/>
七年甲子公三十二嵗赴蕭山任<lb/>
<pb n="KR4d0114_WYG_004-20b"/>
八年乙丑公三十三嵗官蕭山用侍臣薦召為太學録<lb/>
　六月晦聞明道先生訃設位哭于寢門作行狀七月<lb/>
　次子擬生<lb/>
哲宗元祐元年丙寅公三十四嵗官太學録改宣徳郎<lb/>
　除博士<lb/>
二年丁卯公三十五嵗官博士以食貧待次奉親不便<lb/>
　就擬知河清縣<lb/>
三年戊辰公三十六嵗官河清四月三子拂生<lb/>
<pb n="KR4d0114_WYG_004-21a"/>
四年己巳公三十七嵗官河清是時忠宣范公判河南<lb/>
　待以國士有疑義與之㕘訂移守潁昌辟公自隨為<lb/>
　府學教授<lb/>
五年庚午公三十八嵗任教授五月四子損生<lb/>
六年辛未公三十九嵗任教授<lb/>
七年壬申公四十嵗任教授范公未幾還朝復秉鈞軸<lb/>
　即除公太學博士七月五子掞生<lb/>
八年癸酉公四十一嵗官博士偕友中立離河清以師<lb/>
<pb n="KR4d0114_WYG_004-21b"/>
　禮見伊川先生於洛録有伊川先生語<lb/>
紹聖元年甲戌公四十二嵗官博士六月六子捄生<lb/>
二年乙亥公四十三嵗官博士范公罷政公亦請外除<lb/>
　簽書齊州判官㕔公事十二月女生及笄適中立三<lb/>
　子遹<lb/>
三年丙子公四十四嵗官齊州十月丁父憂解官居制<lb/>
四年丁丑公四十五嵗在制葬大中升叔於寶應寺山<lb/>
元符元年戊寅公四十六嵗在制築草堂於廌山之麓<lb/>
<pb n="KR4d0114_WYG_004-22a"/>
　著論孟雜解中庸義<lb/>
二年己卯公四十七嵗正月服闋再調泉州簽判築水<lb/>
　雲寮於武夷之五曲為講論之所著易説詩二南義<lb/>
三年庚辰公四十八嵗赴泉州任十一月上皇即位召<lb/>
　還為監察御史<lb/>
徽宗建中靖國元年辛巳公四十九嵗官御史論士風<lb/>
　正月七子握生<lb/>
崇寧元年壬午公五十嵗官御史出知和州<lb/>
<pb n="KR4d0114_WYG_004-22b"/>
二年癸未公五十一嵗官和州<lb/>
三年甲申公五十二嵗官和州嵗餘管勾南京鴻慶宫<lb/>
四年乙酉公五十三嵗任鴻慶宫居太平州<lb/>
五年丙戌公五十四嵗仍太平<lb/>
大觀元年丁亥公五十五嵗仍太平<lb/>
二年戊子公五十六嵗仍太平<lb/>
三年己丑公五十七嵗仍太平<lb/>
四年庚寅公五十八嵗仍太平<lb/>
<pb n="KR4d0114_WYG_004-23a"/>
政和元年辛卯公五十九嵗仍太平兩乞再任知漢陽<lb/>
　軍<lb/>
二年壬辰公六十嵗官漢陽<lb/>
三年癸巳公六十一嵗官漢陽<lb/>
四年甲午公六十二嵗官漢陽以親老再乞宫祠除提<lb/>
　㸃成都府長生觀<lb/>
五年乙未公六十三嵗仍長生觀七月丁太碩人憂解<lb/>
　官居制<lb/>
<pb n="KR4d0114_WYG_004-23b"/>
六年丙申公六十四嵗在制<lb/>
七年丁酉公六十五嵗十月服闋除知舒州<lb/>
重和元年戊戌公六十六嵗官舒州<lb/>
宣和元年己亥公六十七嵗官舒州移知濠州<lb/>
二年庚子公六十八嵗官濠州不數月㑹從官謫守衝<lb/>
　罷歸寓歴陽因家焉<lb/>
五年癸卯公七十一嵗五月乙亥<hi>二十三日</hi>以疾終於正寢<lb/>
　十二月丙午用公治命與夫人吕氏合葬於和州<hi>戰國</hi>
<pb n="KR4d0114_WYG_004-24a"/>
　<hi>屬楚秦歴陽縣晉歴陽郡後齊和州隋唐或歴陽郡或和州宋因之</hi>含山縣車轅嶺之<lb/>
　原<hi>遂改名察院嶺</hi>文靖楊公誌其墓<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0114_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　游廌山集巻四<lb/>
</p>
<p>
</p>
  </div>
        </body>
</text>\m</TEI>
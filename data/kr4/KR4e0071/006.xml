<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繼志齋集巻六</head>
    <p>
<pb n="KR4e0071_WYG_006-1a"/>
欽定四庫全書<lb/>
　繼志齋集巻六　　　　　明　王　紳　撰<lb/>
　　序<lb/>
　　　張母黄恭人孝節詩序<lb/>
昔宋蔡忠恵公年十八舉進士名動京師後知泉福二<lb/>
州而二親尚無恙閩人不榮忠恵之貴而榮其親之有<lb/>
子其母夫人年九十飲食起居無異少時母子眉髪皤<lb/>
然命服煒煌自後閩人之為子必以夫人祝其親為父<lb/>
<pb n="KR4e0071_WYG_006-1b"/>
母者必指忠恵以教其子暨忠恵事仁宗以讜言正色<lb/>
為時名卿仁宗嘗曰有子如此其母之賢可知特賜冠<lb/>
帔以寵異之至今三百年人道之灼灼若前日事洪武<lb/>
戊寅予以非才召授國子博士始謁大司成寧陽張公<lb/>
顯宗瞻其氣宇魁岸文章議論磊落而閎逺未嘗不歎<lb/>
服之及退拜其母黄氏太恭人於堂上又獲觀其孝節<lb/>
之巻而有以知恭人事姑盡乎孝夫亡盡乎節嫠居孤<lb/>
苦而能保守門户以不墜且善教其子故公亦以進士<lb/>
<pb n="KR4e0071_WYG_006-2a"/>
三轉而典教於成均於是益羨閩母之多賢而仁宗之<lb/>
言為至論也恭人之行劉太史坦坦翁既為之傳自餘<lb/>
名公巨卿莫不喜聞而樂道之雍容長篇鏗鎗短韻殆<lb/>
且數十百首公慮其積久而散佚復俾紳為序作者之<lb/>
意以侈其美紳惟聖天子方隆孝治旌賢表徳之命日<lb/>
下如恭人之事寧使其終泯耶切意仁宗所以稱賞忠<lb/>
恵之母者聖天子將取之以加於恭人也若然則閩人<lb/>
之子欲祝其親親之欲教其子者吾知其捨逺而指近<lb/>
<pb n="KR4e0071_WYG_006-2b"/>
矣姑書予言以為其徴<lb/>
　　　送栁原素侍親序<lb/>
昔唐虞三代盛時所以室無愁歎之聲而比閭樂時雍<lb/>
之化者以其通人情順物理而舉世無不得其所也家<lb/>
有耄期之親子弟終歳勤動而不得其養者無之非其<lb/>
志而强委廹遣以求備其所不能者無之志於養也不<lb/>
必望其致君自信之明也不必責其果於忘世洩洩焉<lb/>
衎衎焉上以誠待下下以忠事上不自知其身之囿於<lb/>
<pb n="KR4e0071_WYG_006-3a"/>
泰和之中也皇上嗣膺厯服以来為治一本於古視民<lb/>
如傷即拳拳於發政施仁恐一夫之不獲其所即屈法<lb/>
伸恩以全民命復念天下之士有登名仕版而梏於令<lb/>
者或不得遂其情愫故凡以省視祭掃為訴必優容而<lb/>
遣之嗚呼何其通人情而順物理邪烏傷栁原素氏向<lb/>
承鄉邑以人材薦上名銓書亦既厯事臺部而以敏幹<lb/>
見稱矣方將任用遽上侍親之請既得㫖乃告别於予<lb/>
且求言以華其歸予昔嘗過原素之家見其墟落深䆳<lb/>
<pb n="KR4e0071_WYG_006-3b"/>
風俗淳厚繚屋皆良疇茂樹入山而樵泛水而漁其所<lb/>
資可不求以自足况栁氏奕世載徳至其祖仲徳處士<lb/>
其父良輔甫又皆以行義為一鄉善士人謂原素濡染<lb/>
家庭之訓出而用世豈不有過於人者而方且陟岵興<lb/>
懐重以吾斯未信為念懇懇請之故得翩然返其初服<lb/>
是行也上有以見朝廷方隆唐虞三代之治下有以見<lb/>
原素得盡人子之情雖然原素昔以才能而見擢今以<lb/>
情事而得免朝廷恩徳之深為何如哉今兹之歸宜率<lb/>
<pb n="KR4e0071_WYG_006-4a"/>
先鄉里子弟而益脩其孝悌忠信以為一家之政它日<lb/>
畢養而出移之於官吾見其駕輕車而就熟路決壅水<lb/>
以下長川也孰得而禦之哉<lb/>
　　　送戚文鳴歸省序<lb/>
余少時嘗往来武林道經會稽登塗山臨禹穴慨然思<lb/>
大禹功<hi>闕</hi>
<pb n="KR4e0071_WYG_006-5a"/>
</p>
<p>
<pb n="KR4e0071_WYG_006-6a"/>
</p>
<p>
<pb n="KR4e0071_WYG_006-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0071_WYG_006-7b"/>
太史公潛溪宋先生之門而獲師友乎今侍講希直方<lb/>
公當是時鄉里子弟以讀書業儒為諱吏胥一見人被<lb/>
章逢談文藝則拘執係紲强委以案牘焉少麗于法立<lb/>
致身家之虞余乃被短褐袖小冊晝入深密中讀誦或<lb/>
閉户夜就績燈以披閲途遇權貴人屏縮不敢近即近<lb/>
不敢吐一辭間以所得發為文若詩非神交心契者不<lb/>
敢使之知及佐教蜀郡始慨然與人論辨講説以詞翰<lb/>
相倡復今幸以虚名被召補職太學為國子師因以情<lb/>
<pb n="KR4e0071_WYG_006-8a"/>
事上陳于黼扆之前旋蒙聖恩渙頒贈官賜諡於是先<lb/>
公忠節久晦而復明而余區區自㓜所抱之志亦少酬<lb/>
其百一也嗚呼以余㓜之所遭也如此而長之所養也<lb/>
又如此今之所就固不敢望於古賢達士然猶克保先<lb/>
業而不失身於工賈之列者莫非祖宗遺澤流慶之所<lb/>
被也從子叔雍質美而氣温志専而行篤能念家學之<lb/>
不可墜思發憤讀書以擴所未至今年夏閔余萬里入朝<lb/>
亟来省於金陵留逾月懼子職久曠請别而去余欲其<lb/>
<pb n="KR4e0071_WYG_006-8b"/>
鼓勇勵志於學故以所經厯者為告今叔雍有慈母之<lb/>
足恃也有兄弟之可依也有財錢足以資其身無患難<lb/>
疾苦之窘廹而其年又可致力也則其所就當比余十<lb/>
倍矣然非力行以求其至不㡬於自棄乎書予言使歸<lb/>
掲於壁以為朝夕之警<lb/>
　　　送金華通判唐君序<lb/>
天下之事無常固有成於通而敗於泥者數車軌馬迹<lb/>
而行道吾知其非善御也按故方古法而投劑吾知其<lb/>
<pb n="KR4e0071_WYG_006-9a"/>
非善醫也昔漢武帝欲教霍去病以孫吳兵法去病謝<lb/>
曰顧方畧何如耳不至學古兵法而去病卒為漢名將<lb/>
世之談治道者必曰古之循吏某人可以為師某事可<lb/>
以為法區區模其形步其武而切倣之於是有徇名而<lb/>
失實得其末而遺其本者矣其不為去病之所哂者㡬<lb/>
希渠陽唐君克温自胄監擢通守於金華郡之士友牟<lb/>
彦正等與唐君為同舍相率邀文以贈予惟金華於浙<lb/>
左為上郡控數百里之提封總數十萬之編户自宋元<lb/>
<pb n="KR4e0071_WYG_006-9b"/>
以来為道學文章之淵藪故其俗淳而其政易以舉夫<lb/>
何近年為政之士談髙者或失於事實泥古者或短於<lb/>
適宜去髙古而志卑趨近者又溺於庸陋而専於漁獵<lb/>
煩擾之患求夫視民如赤子而以疾痛恫瘝為已責者<lb/>
十不一二焉以是政愈繁而民愈窮令愈嚴而訟獄愈<lb/>
不息噫豈獨邱民之罪哉自今聖天子嗣大厯服登庸<lb/>
俊良而畨易方侯以㢘明愷悌著譽先朝而為之守又<lb/>
有山東蔣侯以才幹周敏而為之貳於是振起廢墜脩<lb/>
<pb n="KR4e0071_WYG_006-10a"/>
眀典章而政聲之美已達于京畿矣今又得吾唐君為<lb/>
之倅夫唐君被服仁義之言淹貫乎致治之道者久矣<lb/>
使行其所學以佐貳侯之政吾知其同寅協恭隨時制<lb/>
宜而使七邑之民無怨歎之音老者得以養而鰥寡無<lb/>
告者得其情則足以副朝廷恵養元元之意矣何必蹈<lb/>
常襲故以為尚哉余雖官太學而家在義烏義烏為金<lb/>
華屬邑廼郡人也故於唐君之行不以頌而敢以規<lb/>
　　　送乗大車住持乾明禪寺序<lb/>
<pb n="KR4e0071_WYG_006-10b"/>
佛法之初入中國本出於一其後去古而源逺遂析為<lb/>
三曰教曰禪曰律教學之盛有南山之宗有瑜珈之宗<lb/>
有慈恩之宗有天台之宗有賢首之宗禪學之盛則有<lb/>
臨濟溈仰雲門法眼曹洞諸宗律學則有會正之宗資<lb/>
持之宗其派既分於是互相矛盾禪則譏教之滯於名<lb/>
相教則譏禪之溺於空寂至於律學雖為禪教之所共<lb/>
持而趨向取舍亦各不同為其學者師異㫖殊各立門<lb/>
户不相出入有若楚瘠之視秦肥邈乎其枘鑿之不合<lb/>
<pb n="KR4e0071_WYG_006-11a"/>
也嗚呼世之圓頂方袍者何限孰能會于一而歸其本<lb/>
哉余居京師既久一日大車乗上人相過於橋門覿其<lb/>
容冲冲焉聆其語犖犖焉與之談其道確乎其有源也<lb/>
沛乎其知所委也詢其所自出則晦堂暹禪師之上首<lb/>
而余里中子也其至金陵為善世首座宗門諸老皆愛<lb/>
而與進之近膺叢林薦剡而捧檄出住西安乾明禪寺<lb/>
將行求言以為别余自束髪志慕家學即潜心於聖賢<lb/>
之道刓精竭思鞠明究曛以至于顛髮種種而不得其<lb/>
<pb n="KR4e0071_WYG_006-11b"/>
涯涘尚何能知佛法之閫域哉然念大車年方壯而志<lb/>
鋭譬猶平地任載之器其輪圓其箱方其杼澤其轅輗<lb/>
軸轂之材既良而馬牛服駕之力又盛使去偏蹊曲徑<lb/>
而由乎九通八達之衢雖千里不難到也顧在大車力<lb/>
行何如耳吾冀大車勵其鞭辟儆䇿之志而環轍於二<lb/>
乗三派之間然後合衆説而底一會殊途以同歸俟他<lb/>
日倦遊而返方當舉吾儒之説以告之盖有所待也大<lb/>
車行矣余日望之<lb/>
<pb n="KR4e0071_WYG_006-12a"/>
　　　送樓教諭之瑞昌序<lb/>
赫赫之功易見而隂滋潜養之徳為難名雨澤遍天下<lb/>
世所共仰也而不知膚寸之雲有以致之耳目之能視<lb/>
聽手足之能持行人所習見也而不知元氣有以運之<lb/>
國家混一區宇以来内而侍御臺部外而連州厯郡大<lb/>
邦小邑莫不得才而其事以不廢得賢而其治以成人<lb/>
見賢才彬彬輩出皆黼黻太平之具而為邦家之光然<lb/>
不知所以致此者固在乎學校有以毓之也夫何世之<lb/>
<pb n="KR4e0071_WYG_006-12b"/>
論者視學校為不急之務而目校官為非要用之人甚<lb/>
而牧伯守令不識治教之相資固有挟勢而陵慢巧文<lb/>
以詆誣者矣於是居其職者自非深識卓見之士確然<lb/>
以師道自任安知斯職之重且貴哉同邑樓君宗逺以<lb/>
胄監生初授宜都教諭丁内艱服闋改授九江之瑞昌<lb/>
將行其友牟彦正徴余言以賁其行夫自皇上嗣大厯<lb/>
服勵精圖治即命廷臣各保所知以不次登用而校官<lb/>
多為識者所舉近之議者又謂此地為賢才所出之源<lb/>
<pb n="KR4e0071_WYG_006-13a"/>
不可以非人處之於是又重其選今吾宗逺束髪遊庠<lb/>
序之中壯而任庠序之職其耳濡目染者莫非斆學之<lb/>
事况其學足以眀體才足以適用其發於樂育之間固<lb/>
何施不可而待於余言哉雖然余猶慮夫習俗之弊視<lb/>
之為庸常故特推舉人情所易忽者以為告使世之為<lb/>
政者知賢才之出必本於此而不可以不重復欲宗逺<lb/>
知國家之所以任之者為非輕而尤不可以不自重也<lb/>
　　　送張士𢎞歸省序<lb/>
<pb n="KR4e0071_WYG_006-13b"/>
予向年宦遊西蜀見岷峨之山所産楩楠豫章其大十<lb/>
圍其長數仞倚嵌崖絶谷之中而不為匠石所睨見者<lb/>
莫不羨也後以情事未申上南滇道曲靖過黒松林長<lb/>
材巨榦森森數十百里不止切較其大者固足為棟為<lb/>
梁而小者亦不失為杗為闑茍非其居也得其所産也<lb/>
得其養縱不為斤斧之所戕亦安能致夫此哉因思士<lb/>
之為學何異於此是故士或生於偏州下邑無明師良<lb/>
友以為麗澤之資孤陋謏聞貿貿焉以自足者何限至<lb/>
<pb n="KR4e0071_WYG_006-14a"/>
於處都會之地日與賢俊眀哲為伍耳濡目染之所及<lb/>
雖欲無益不可得也太學生金華張士𢎞㓜以俊秀入<lb/>
邑庠為弟子員洪武丁丑春充貢升胄監未㡬奉朝命<lb/>
閲兵于廣東暨還會脩髙帝實録以選給書札於史館<lb/>
搢紳每延譽之今年沿例歸省其親同舍友牟彦正等<lb/>
相率詣館下徴余文以榮其行予方慨念士習之弊家<lb/>
居者或恃其抱負之髙而不求夫㑹同處大位者又不<lb/>
屑於下士而惟已見是用由是髙下乖隔聞見頗僻而<lb/>
<pb n="KR4e0071_WYG_006-14b"/>
士習為益陋尚幸太學者天下英才之所萃其猶楩楠<lb/>
豫章之産於岷峨松之長於曲靖居之既得其所産之又<lb/>
得其養是以棟梁杗闑之材無乎不備此豈偏州下邑<lb/>
之士欲望餘光而可得哉今士𢎞束髪陶鎔於鄉校業<lb/>
成而来游来歌視其所得固有以異夫孤陋謏聞者矣<lb/>
雖持此以為鄉榮可也然豈足為士𢎞之志哉必也行<lb/>
其所得而見於事功然後上不負國家樂育之恩下可<lb/>
以慰父母依依之望也書予所見以為贈庶使士𢎞知<lb/>
<pb n="KR4e0071_WYG_006-15a"/>
所自釋焉<lb/>
　　　贈龔員外序<lb/>
古昔治隆之世人見其化成于上俗美于下書于簡䇿<lb/>
又皆光明俊偉而可為天下後世法然豈偶然哉必其<lb/>
為君者負不世出之資而孜孜於圖治其為臣者自宰<lb/>
執庶尹百司郎署之屬無不賢且才君臣上下同寅協<lb/>
恭都俞吁咈于大廷之上而布其綱紀政令于海宇<lb/>
之間雖欲無治不可得也洪惟我朝髙皇帝以英武定<lb/>
<pb n="KR4e0071_WYG_006-15b"/>
天下三十餘年佐命元勲彫謝殆盡其壯强才濟之士<lb/>
猶彬彬也及乎今上新嗣大位又柬拔雋良搜羅遺逸<lb/>
列於庶位於是典章文物粲然可觀而民風士習亦皆<lb/>
思去浮薄入于淳厚而㡬于古矣吏部驗封清吏司員<lb/>
外郎天台龔君子輿為人沈毅周詳言不妄發發必中<lb/>
于理自少善詩極清竒而未嘗以自見在職三年事無<lb/>
遺失皆稱其賢才今年循例得追贈其考妣以五品爵<lb/>
於是疏請歸省先隴既得㫖其友監察御史鄭君叔貞<lb/>
<pb n="KR4e0071_WYG_006-16a"/>
徴言以贈且曰龔君吾子所知者夫自三代以還有願<lb/>
治之主而無致治之臣有致治之臣而不際願治之主<lb/>
上以求於下下以求於上恒鰓鰓然而不相遇以故治<lb/>
隆之世不數見也當今皇上以天縱之聖守盈成之運<lb/>
宵衣旰食恵養元元而在廷之臣又多以賢才自致若<lb/>
龔君者既以賢才見稱於先朝復以賢才見稱於今日<lb/>
可為千載之竒逢予故為序之使其鄉人知君之際遇<lb/>
非特為一家之榮乃所以為一鄉一邑之光也<lb/>
<pb n="KR4e0071_WYG_006-16b"/>
　　　送太學生姚伯尹歸省序<lb/>
太學生三年一歸省國朝盛典也行則有言以贈之師<lb/>
友之誼也膺國朝之盛典承師友之厚誼負吾心所得<lb/>
而慰父母違離之懐天下之樂其有過於此者哉處之<lb/>
松源姚伯尹氏以俊秀游邑庠充丁丑歳貢今年以例<lb/>
歸省其母其從父惟深實同上舍邀其友葉資仁詣余<lb/>
求言以華其行予謂之曰子獨不見夫垂棘之玉焉其<lb/>
性温其徳全其音清以越故玉人得之以為璜為琮為<lb/>
<pb n="KR4e0071_WYG_006-17a"/>
珩為圭為磬不事鏤畫而人無不以為寳也又不見夫<lb/>
荆氏之楸柏桑焉其質貞其理密其文彰故匠石得之<lb/>
以為輿為輪為几為榻為髙明之麗為禪傍不事髹朱<lb/>
而天下莫不以為美器也何則盖存于中者既足不待<lb/>
外物以飾之也今伯尹以至美之質而樂育於庠術之<lb/>
中猶垂棘之璧荆氏之楸柏桑既遇玉人匠石矣何事<lb/>
於予言哉雖然昔子路羣居講學其濡染於聖訓者非<lb/>
一日也及有他適則請言於顔子以為贈其亦以臨别<lb/>
<pb n="KR4e0071_WYG_006-17b"/>
之言意専而㫖約有為之語切要而意周者歟若然則<lb/>
余言不可以徒廢矣子行舟經吳江道秀水而過錢塘<lb/>
焉由錢塘而上抵金華厯永康而見括蒼焉錢塘為浙<lb/>
左之巨浸而括蒼為處郡之崇山其為巨浸者由其處<lb/>
卑而體虚故能納百川而不溢可為進學之方也其為<lb/>
崇山者由其居髙而積厚故能超羣峰而為一郡之具<lb/>
瞻可為脩徳之凖也伯尹其因之而致力焉無事予言<lb/>
以為華也若欲序行役之勤勞侈學業之富麗則有咏<lb/>
<pb n="KR4e0071_WYG_006-18a"/>
歌之什在而非予所能道<lb/>
　　　送太學生徐細觀序<lb/>
予以非才備員太學博士常旬考月試六館士第其髙<lb/>
下以砥礪激勸之在列者二三千人而東鄞徐生細觀<lb/>
以易經就業辨説隂陽變化之理甚有根據其才識見<lb/>
於䇿論中又善馳騁開闔有程度心喜之每取置前列<lb/>
去秋應試京闈果中式今年會試南宫又中副榜於例<lb/>
當得校官生曰吾年尚少未可以為人師願得復游成<lb/>
<pb n="KR4e0071_WYG_006-18b"/>
均以卒吾業未㡬廷議亦以副榜中年二十五以下願<lb/>
復入學者聽生忻然歸就諸生列六館師友益賢之他<lb/>
日以例得省其先墓助教黄季端先生為徴予言以贈<lb/>
之昔孔子使漆雕開仕開曰吾斯之未能信夫子嘗悦<lb/>
其篤志其視諸子之欲得國而治者或以干祿為學者<lb/>
相去逺矣夫鯤鯨有變化騰達之質必不棲身於沼沚<lb/>
鴻鵠存冲霄之志其肯局促於茅茨哉今生與天下之<lb/>
士羣居以肄其業出與天下之士角藝以見其所長自<lb/>
<pb n="KR4e0071_WYG_006-19a"/>
小夫曲士得之孰不喜形於外而揚溢於中哉顧乃慊<lb/>
焉若不足欿然而若虚此非自知之眀而不安於小成<lb/>
者不能也雖然卓爾之見工夫尤難一簣之功進止在<lb/>
我聖言在耳生歸而益求之自有所得焉予言毋足為<lb/>
生道也<lb/>
　　　送龔給事還鄉序<lb/>
人惟有卓立不移之志然後可以建事功垂聲譽以取<lb/>
異於人人茍隨俗浮沈與時髙下吾見其貿貿焉弊弊<lb/>
<pb n="KR4e0071_WYG_006-19b"/>
焉形拘氣役之不暇尚何能拔俗超常以致不朽哉昔<lb/>
年世俗不事讀書鄉里見有儒衣冠過者相與訕侮之<lb/>
或强委以案牘涉旬月則以事去人有子弟甘自棄於<lb/>
畊家以為得計之上同邑龔君叔安獨不然叔安居闤<lb/>
闠間能屏去紛華自束髪即出游邑庠人皆異之居數<lb/>
載領鄉薦入成均擢拜給事中叔安能以疏通特達之<lb/>
才濟之以問學於是名動縉紳間夫為學而承國家之<lb/>
樂育出仕而為天子之侍臣皆極天下之殊遇乃人之<lb/>
<pb n="KR4e0071_WYG_006-20a"/>
所願欲而不可以必得者也而叔安能兼得之非其志<lb/>
之卓然不移者能之耶人謂叔安蚤孤而其母夫人傅<lb/>
氏能秉節守義以教之故叔安之致位通顯皆奉慈訓<lb/>
之有自而非偶然而得幸然而致也今年叔安以母老<lb/>
請歸省詔許之戒行因徴余言以誌别余念與叔安居<lb/>
同里閈聲迹始相侔後余以虚名所驅行四方不相聞者<lb/>
四五年今以非才承乏太學未㡬又以薦者入史館朝<lb/>
退每相過從道舊故且期同謁告以展邱壠之誠余方<lb/>
<pb n="KR4e0071_WYG_006-20b"/>
以纂述事嚴未敢有請而叔安乃先我而去烏能已於<lb/>
言哉雖然當叔安歌鹿鳴而來鄉人固皆以事功聲譽<lb/>
期之今兹之囘親戚故舊迎候于道左者豈不嘖嘖歎<lb/>
曰士君子立身不當如是邪其視夫甘隱淪老死於山<lb/>
林者所得不亦多乎於是其母夫人安節教子之功與<lb/>
叔安揚名顯親之道政蘇長公所謂持左劵而交手相<lb/>
付也孰謂為學而可不立志哉<lb/>
　繼志齋集巻六<lb/>
</p>
<p>
</p>
  </div>
</body>
</text>
</TEI>
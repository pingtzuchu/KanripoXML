<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繼志齋集巻四</head>
    <p>
<pb n="KR4e0071_WYG_004-1a"/>
欽定四庫全書<lb/>
　繼志齋集巻四　　　　　明　王　紳　撰<lb/>
　　七言律詩<lb/>
　　　調絃江上夜坐<lb/>
冠盖相從覲九天扁舟孤下泊調絃月華散水金鎔冶<lb/>
霧氣横江練鎻川東望金華家咫尺西瞻錦里路三千<lb/>
此時無限相思意坐對江楓夜不眠<lb/>
　　　題延翠齋<hi>陳畊樂上清道士</hi>
<pb n="KR4e0071_WYG_004-1b"/>
十里煙蘿翠作堆道人家在石岩隈門涵碧落軒窻淨<lb/>
席擁青㝠圖畫開山雨欲来松竹潤嶺雲初去鶴猿猜<lb/>
誰能分我數椽地一洗襟懐亦快哉<lb/>
　　　遊善法堂<lb/>
我愛城南隱者家一泓流水碧桃花屋頭岩溜飛寒瀑<lb/>
門外晴嵐接晚霞地僻四時無過客山暄二月摘新茶<lb/>
嗟予擾擾勞行役直欲相從度歲華<lb/>
　　　贈進大道上人雲南<lb/>
<pb n="KR4e0071_WYG_004-2a"/>
三年犇走厭紅塵偏愛山中道趣真月轉祗園天不夜<lb/>
花生淨域地常春講經有理懐支遁問難無窮忝許詢<lb/>
情事未伸天罔極㡬思結杜扣良因<lb/>
　　奉教和資中八景<lb/>
　　　重龍晴嵐<lb/>
雨餘山水放清輝驚見輕嵐上翠微薄影漸因紅日淡<lb/>
餘氛猶逐白雲遲如綃漠漠籠僧寺似雨霏霏護石池<lb/>
底事往来岩壑上欲隨祥靄出明時<lb/>
<pb n="KR4e0071_WYG_004-2b"/>
　　　醮壇雲梯<lb/>
仙家咫尺隔塵凡寂寞當年古石壇蒼蘚重封層磴足<lb/>
白雲深鎻石梯端眼前日月彈丸急脚底煙霞圖畫閑<lb/>
欲訪安期問真訣置身此地杳㝠間<lb/>
　　　官渡春波<lb/>
憶惜當年此問津渡頭青草滿堤生行人日暮呼舟急<lb/>
稍子心諳蹴浪輕白石清泉明素志滄浪緑水濯塵纓<lb/>
因兹郤動西陵興㡬度思鄉夢不成<lb/>
<pb n="KR4e0071_WYG_004-3a"/>
　　　珠江夜月<lb/>
華月初生古渡頭氷輪出水未曽收行看尚覺光微動<lb/>
佇見方知影不流萬頃碧波眀午夜一泓清水占先秋<lb/>
當時誰有坡仙趣釃酒臨江重倡酬<lb/>
　　　盤峯暮雨<lb/>
薄暮蒼芒雨滿空開簾已失眼前峰歸鴉翅重飛還止<lb/>
别墅雲迷淡又濃牧子荷蓑愁日暝羣蠻含帽不頭童<lb/>
荒村燈火沈沈靜祇聽招提遞逺鐘<lb/>
<pb n="KR4e0071_WYG_004-3b"/>
　　　漁汀晚照<lb/>
欵乃歌聲酒力㣲蘆花汀上見斜暉囘光布彩隨流水<lb/>
返照依霞散古磯隱約漁燈猶未起蒼茫釣艇已先歸<lb/>
何當来作煙波侣共和漁汀晚照詩<lb/>
　　　靈岩泉韻<lb/>
靈岩聳拔接孤岑中有幽泉冽且深崖嘑逺来稱石髓<lb/>
<hi>闕</hi>
<pb n="KR4e0071_WYG_004-4a"/>
</p>
<p>
<pb n="KR4e0071_WYG_004-5a"/>
　<lb/>
　<lb/>
　<lb/>
　<lb/>
　<lb/>
　<lb/>
春滿川巴日正長龍橋麗色藹蒼茫江花擁雪舒晴白<lb/>
堤栁拖金裊嫩黄漁浦水生横舴艋沙洲日暖睡鴛鴦<lb/>
<pb n="KR4e0071_WYG_004-5b"/>
浩歌一曲無人和物候驚心謾慨慷<lb/>
　　　鴈塔秋聲<lb/>
崚嶒鴈塔倚蒼空猶自支撑瓦礫叢前代人名摩滅盡<lb/>
清秋天籟杳㝠中芳聲寂寂消秋雨餘韻沈沈托候蟲<lb/>
尚想慈恩舊遊處少陵遺興藹無窮<lb/>
　　　曲水流觴<lb/>
輕寒輕暖日舒遲勝賞隨心是處宜澗水引来應自曲<lb/>
羽觴流至不容辭山隂遺跡羲之往沂上風流㸃也知<lb/>
<pb n="KR4e0071_WYG_004-6a"/>
不是君王文治洽誰將往事樂明時<lb/>
　　　鐵峯聳翠<lb/>
安嶽名山號鐵峯層巒疊嶂聳重重雨過翠色排螺鈿<lb/>
雪後清姿見柏松竒秀堪為佳阜儷孤髙獨讓岱山宗<lb/>
何時能著謝公屐来與山靈一笑逢<lb/>
　　　簡袁公弼<lb/>
休政歸来席未温闗中父老總能論鑑湖一曲終須賜<lb/>
陶逕孤松喜尚存夜雨簡編窮歳月春風蘭蕙長兒孫<lb/>
<pb n="KR4e0071_WYG_004-6b"/>
閉廬僵卧家聲逺坐對岷峨雪滿門<lb/>
　　　丁丑除夜夢母舅養素先生<lb/>
歳華慘淡月朦朧夢入家中千萬重一世死生勞想像<lb/>
五更長短見形容壑舟不繫應長往蕉鹿無憑莫再逢<lb/>
囘首渭陽何處是城頭寒鼓起<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>鼕<lb/>
　　　挽安老先生二首<lb/>
儒林祭酒魯靈光白首専門杜濫觴千古文章懸皎日<lb/>
一生徳業簡賢王玉樓作記神先往丹旐書名夜正長<lb/>
<pb n="KR4e0071_WYG_004-7a"/>
喜有及門諸弟子肯令端木獨居塲<lb/>
　　　又<lb/>
晨星落落老儒宗佐政親藩道益崇車馬列陳稽古力<lb/>
君臣遭遇贊襄功訃聞當宁興長悼魄入佳城保令終<lb/>
莫嘆首邱歸未得二蘇遺塜汝城東<lb/>
　　　喜赦詩為憲臺諸公賦<lb/>
丹鳯銜書下紫宸覃恩深喜及無垠肖翹共覩乾坤大<lb/>
枯朽齊沾雨露均文景規模真足繼成康徳業已堪論<lb/>
<pb n="KR4e0071_WYG_004-7b"/>
烏臺諸相心如水日對岷峨道氣新<lb/>
　　　和吳原頥喜雪韻<lb/>
天皇昨夜駕雲車上苑璚林總散花石獸荒涼俄擁腫<lb/>
茅簷垂凍互聱牙欲尋東剡王公棹難覔西湖處士家<lb/>
賴有蘇公作司業酒錢頻與不須賖<lb/>
　　　和晏助教賜茵褥詩<lb/>
文茵新賜制平寛坐比臯比輭更安自是皇家崇聖教<lb/>
故令洪澤及儒官陽囘孔席春先暖雪積程門書<hi>缺</hi>
<pb n="KR4e0071_WYG_004-8a"/>
莫嘆廣文官獨冷當思機杼女工難<lb/>
　　　送周大慶歸省<lb/>
三月金陵花欲燃胡為歸興忽翩翩年来鶴髪久違養<lb/>
春滿雲衢未着鞭雨過匡廬千嶂淨風輕彭蠡片帆懸<lb/>
清秋桂子飄香日稳步蟾宫待子先<lb/>
　　　送王俊用監丞<lb/>
東海名邦應上台紛紛人物總賢才範模自足儀多士<lb/>
姓字相傳遍八垓日麗赤城斑袂舞雲横蒼嶺錦衣囘<lb/>
<pb n="KR4e0071_WYG_004-8b"/>
兒童不識先生面爭道朝中使客来<lb/>
　　　送劉宗上舍省親<lb/>
輕暖輕寒三月春鶯啼花發總精神獨憐太學青年客<lb/>
能念髙堂白髪親鍾阜山前揚去斾嚴陵灘上識歸津<lb/>
此行取道桐君里不老仙方問異人<lb/>
　　　送王僉事復任之成都<lb/>
日近瑶天雪乍融御溝氷解水溶溶豸冠久著風霜肅<lb/>
烏府重承雨露濃舟上瞿塘看灔澦春生錦里種芙蓉<lb/>
<pb n="KR4e0071_WYG_004-9a"/>
蜀中童白諳名姓竹馬相迎喜再逢<lb/>
　　　和無為張真人見寄韻<lb/>
當年躡屩上清中指㸃虚無問道宗㡬共五更聽夜雨<lb/>
長懐一月坐春風身遊璧水功名薄目斷耆山譽望隆<lb/>
千里椷詩勞問訊詞源决峽勢何窮<lb/>
學道多年覺有情㡬思發軔繼周程一經蚤授慚韋相<lb/>
三䇿將陳愧董生暑雨論心龍虎地春風握手鳯凰城<lb/>
何當解綬東歸去再向𤣥都問舊盟<lb/>
<pb n="KR4e0071_WYG_004-9b"/>
　　　送陳信歸省<lb/>
三年遊學寓金陵夜雨青燈萬里情雲起岷峨親在望<lb/>
雪消巴蜀水初生鳥啼花落俱成恨水逺山長莫計程<lb/>
樂育君恩深似海促裝母待斷機聲<lb/>
　　　再和張真人見寄韻二首<lb/>
坐看日月走壺中久識虚無是本宗瑶草香生璚署雨<lb/>
巖花影動石壇風衣冠奕世名何逺印劍傳家譽自隆<lb/>
長憶耆山舊遊日仙岩髙處興無窮<lb/>
<pb n="KR4e0071_WYG_004-10a"/>
世故悠悠不動情致身偶爾入雲程談𤣥每遇青牛客<lb/>
進諫徒懐白馬生鳴佩趨朝鍾阜月登臺吊古石頭城<lb/>
自知家學慙司馬空負山中歳晏盟<lb/>
　　　題徐子明雅淡軒<lb/>
蕭然一室僅環堵柏子銷時日過午古琴撫罷風滿簾<lb/>
深杯邀得月當户往来問卜無白丁過從談論皆鴻生<lb/>
俗態已忘世慮息雅淡中含太古情<lb/>
　　　題吳文質嵩陽雲樹<lb/>
<pb n="KR4e0071_WYG_004-10b"/>
延平自昔佳山水聞説嵩陽景更竒溪樹蔵煙隂欲雨<lb/>
嶺雲出岫霽無時輞川寂寞今誰在盤谷幽深隱者宜<lb/>
一自承恩居帝里披圖猶起考磐思<lb/>
　　七言絶句<lb/>
　　　題墨竹<lb/>
湘江春暮雨霏霏舟泊黄陵酒力微夜半開篷羣玉響<lb/>
天風吹下鳯凰飛<lb/>
　　　送稌東歸并示穆穰稔輩六首<lb/>
<pb n="KR4e0071_WYG_004-11a"/>
象鼻原頭萬本松清隂周匝護新封也知世澤應鍾此<lb/>
近歳多承雨露濃<lb/>
青岩山下石溪頭草屋柴門事事幽但奉歡娛養慈母<lb/>
榮名勢利不須求<lb/>
百畝山田繞敝廬近年豐歉竟何如諸郎若肯勤畊種<lb/>
甘㫖時供定有餘<lb/>
夜讀詩書朝出耕古人多此寄深情殷勤語汝諸兄弟<lb/>
好盡彛倫學董生<lb/>
<pb n="KR4e0071_WYG_004-11b"/>
五年滇蜀倦奔馳兩鬢蕭蕭齒亦稀宦業未成人漸老<lb/>
始知三十九年非<lb/>
湖海淹留歳月深蕭條苦乏滿籝金傳家幸有遺經在<lb/>
遲汝重来共寸隂<lb/>
　　　題墨竹<lb/>
瀟湘江上暮雲迷落日無人翠羽低<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>棹黄陵廟前宿<lb/>
一篷春雨鷓鴣啼<lb/>
　　　題小畫三首<lb/>
<pb n="KR4e0071_WYG_004-12a"/>
青蘿山下松濤室㡬度臨風憶舊遊今日畫圖看髣髴<lb/>
淡雲疎木不勝秋<lb/>
古樹森沈俯碧灣江花擁雪正澷澷海門潮落舟歸晚<lb/>
鐵笛㡬聲人倚闌<lb/>
三月桃花浪蹴紅繫船晒網夕陽中賣魚買得潯陽酒<lb/>
岩樹生隂坐晚風<lb/>
　　　龔給事家索菊<lb/>
長安門外禁垣西公館幽深帯小蹊滿圃黄花誰占得<lb/>
<pb n="KR4e0071_WYG_004-12b"/>
清香曽許我分携<lb/>
　　　題野航徐氏雙竹圖<lb/>
翛然谷口碧琅玕影落澄波夜正寒獨倚野航人寂寂<lb/>
月華浮水度雙鸞<lb/>
　　　送漢陽安知州之任<lb/>
太平不釣渭溪璜白首之官上漢陽鸚鵡洲中舊風月<lb/>
從今收拾到黄堂<lb/>
　　　題思萱堂<lb/>
<pb n="KR4e0071_WYG_004-13a"/>
手種萱花近北堂慈親相對百憂忘年来太學遊歌久<lb/>
一向春暉一斷腸<lb/>
　　　題畫梅<lb/>
憶昔黄昏訪老逋小舟乗月渡西湖暗香浮動人聲寂<lb/>
皓鶴飛来隻影孤<lb/>
　　　題墨竹三首<lb/>
瀟湘江上暮春時舟泊黄陵思欲迷夜半忽驚風雨作<lb/>
瀟瀟兩岸鷓鴣啼<lb/>
<pb n="KR4e0071_WYG_004-13b"/>
子猷宅畔尋常見蔣詡門前次第栽山館日斜無俗客<lb/>
清隂忽過短墻来<lb/>
嘅我居官歳月多每於紫陌聽鳴珂天風忽起王猷宅<lb/>
彷彿朝囘闕下過<lb/>
　　　寄章同吉三絶句兼柬范叔彝<lb/>
懐人萬里思悠悠清夢尋常到益州昨夜㝠鴻將信至<lb/>
開椷字字解予愁<lb/>
五更踏月候朝鐘退食詞垣旭日紅金匱玉函披閲遍<lb/>
<pb n="KR4e0071_WYG_004-14a"/>
從容無復舊時風<lb/>
范郎辭翰儘堪誇五色卿雲簉彩霞不寄冷官王仲子<lb/>
封題偏到繡衣家<lb/>
　　　題李白小像<lb/>
一自騎鯨去不囘風流千古數雄才至今采石江頭月<lb/>
猶共長庚燭九垓<lb/>
　　　寄叔雍舍姪三首<lb/>
百畝良田不間畦息耕亭畔曲江湄五年不踏江頭路<lb/>
<pb n="KR4e0071_WYG_004-14b"/>
明月清風午夜思<lb/>
長憶青岩舊草堂手栽松竹翠成行諸兒未了公私事<lb/>
三逕年来想就荒<lb/>
滿城風雨五更寒燈火趍朝夜未闌年少曽誇華冕貴<lb/>
老来方覺布衣安<lb/>
　　　題夹梅竹<lb/>
月白風清夜未央小窻人靜漏偏長翩翩翠鳥来何處<lb/>
隻影飛隨白鳯凰<lb/>
<pb n="KR4e0071_WYG_004-15a"/>
　　　題雪棹圖<lb/>
萬頃頑雲撥不開山河大地總皚皚懐人夜出山隂逺<lb/>
興盡何妨半路迴<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0071_WYG_004-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繼志齋集巻四<lb/>
</p>
<p>
</p>
  </div>
</body>
</text>
</TEI>
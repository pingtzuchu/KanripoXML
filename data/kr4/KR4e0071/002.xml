<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>繼志齋集巻二</head>
    <p>
<pb n="KR4e0071_WYG_002-1a"/>
欽定四庫全書<lb/>
　繼志齋集巻二　　　　　眀　王　紳　撰<lb/>
　　五言古體詩<lb/>
　　　夜坐呈正學方先生<lb/>
<hi>闕</hi>
<pb n="KR4e0071_WYG_002-2a"/>
</p>
<p>
<pb n="KR4e0071_WYG_002-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0071_WYG_002-3b"/>
　<lb/>
　<lb/>
　<lb/>
　<lb/>
　<lb/>
　<lb/>
簷傍流水栁巷夾荒堤燈火川上眀日落行人稀勝遊<lb/>
固足樂荒亡古所譏<lb/>
<pb n="KR4e0071_WYG_002-4a"/>
　　　題菜<lb/>
紛紛桃與李黙黙自成蹊繁花一消歇寂寞無人知孰<lb/>
若春園蔬生長在中畦至味存澹泊疎葉發華滋彼哉<lb/>
膏粱子但慕羶與肥不得此中趣百事安能為<lb/>
　　　原希命飲分韻得園字<lb/>
才庸困官職志僻厭煩喧今日適公暇遂爾叩衡門之<lb/>
子喜我至日夕羅盤飱江鱗入初饌檐花照清尊酒酣<lb/>
句益豪情投語自温顧此二三友夙昔道義存及此成<lb/>
<pb n="KR4e0071_WYG_002-4b"/>
嘉會歡樂難具論眀河横碧落疎鐸響城垣長嘯靈籟<lb/>
發皓月臨東園<lb/>
　　　留宋子夷夜飲分韻得重字<lb/>
浮雲翳原隰朔風號仲冬故人百里來握手一笑同豈<lb/>
惟會晤難感此契誼濃情真飲逾量不知尊缶空人生<lb/>
在行樂無為苦匆匆眀日灌陽道雲山千萬重<lb/>
　　　送鄒公瑾赴京<lb/>
滔滔大江水晝夜流無窮飄飄太空雲來往何定蹤雲<lb/>
<pb n="KR4e0071_WYG_002-5a"/>
出須致雨水流擬朝宗雲水亦何心物理自爾同媺人<lb/>
事真修業成譽彌隆譬彼瑚與璉合致清廟庸又若丹<lb/>
穴雛飛鳴際時雍今晨錦江上征帆飽西風執手不忍<lb/>
别離憂益忡忡陽回梅吐萼雪消山露峰盛年幸未艾<lb/>
令徳須更崇<lb/>
養鋭在西蜀發軔從古渝慷慨抱長策奮振登雲衢飽<lb/>
學期致用負才任所需丈夫弧矢志毋為事區區冬深<lb/>
江水落灔澦成坦途孤舟下如駛指日瞻皇都皇都英<lb/>
<pb n="KR4e0071_WYG_002-5b"/>
彦藪列肆羅璠璵廟堂重稷契閭巷謌唐虞年來益求<lb/>
賢行矣勿躊躇但當勵崇節善此千金軀<lb/>
　　　送史行可先生赴考<lb/>
宦遊三十年卑顯遍敭厯起家自東南禄食諳西北豈<lb/>
無桃與李繁華隨候易惟彼後凋姿不改嵗寒色保身<lb/>
匪無計存心任坦直儉約苦清修謹厚效𤣥黙自我客<lb/>
西川邂逅遂良覿歡然竟忘年傾倒譚在昔慨想冰雪<lb/>
心浩懐風雨夕亦欲長相親栖栖縛形役朅来錦江上<lb/>
<pb n="KR4e0071_WYG_002-6a"/>
重逢懐抱釋既續梁園賦每前賈生席啟沃協睿情諏<lb/>
咨動移刻如何嵗云暮束裝上京國賛畫謀猷多用夏<lb/>
變夷貊政成與計偕奈此簡書逼雲横棧道髙雪擁劒<lb/>
門窄萬里足翶翔乗風搏巨翼<lb/>
　　　送胡仲長分韻得游字<lb/>
當今逢掖徒正學稱冕旒及門二三子孰為夏與游英<lb/>
英古榮彦文彩珊瑚鈎又若九苞雛不與雞鶩儔江城<lb/>
嵗華晏朔風襲重裘陟岵復陟屺凄然翻百憂扣門來<lb/>
<pb n="KR4e0071_WYG_002-6b"/>
别我執袂不可留相送出崇墉攬轡心悠悠烏鳥啼逺<lb/>
林白雲被荒丘物情固所感正學宜繼修<lb/>
　　　題周子良梅谷<lb/>
季冬天氣肅百卉具巳腓靈根先太極侵寒自芳菲蹇<lb/>
蹇鐵石操皎皎冰雪姿疎花散空谷嵗晚疇能知幽人<lb/>
謝紛華託以同襟期影斜蒼澗側香度黄昏時邈哉逋<lb/>
仙子悵焉起遐思<lb/>
　　　同袁公弼飲吳邦輔家<lb/>
<pb n="KR4e0071_WYG_002-7a"/>
初陽布輕燠羣卉擢新芳良辰属嘉會煩囂滌中腸慨<lb/>
我二三友出處各異方遂合孰使然萃此君子堂珠璣<lb/>
溢篇帙肴核間壺觴情真飲逾量話洽心兩忘東隣陳<lb/>
綺筵珍羞燦輝光西舍列吳謳徽聲繞高梁豈知侈心<lb/>
蕩歡樂殊易央何如文字飲澹泊趣味長<lb/>
　　　題畫菜<lb/>
畦蔬有嘉種更藉雨露恩緑葉發華滋足可供盤飱伊<lb/>
誰慕清修志欲茹其根於焉寫幽貞宛宛生意存<lb/>
<pb n="KR4e0071_WYG_002-7b"/>
　　　夏日懐敬直先生<lb/>
天氣属清和幽齋淨於水端居仰聖眀俯探𤣥化理浮<lb/>
雲馳逺郊重隂䕃書几好鳥弄佳音閑花發竒卉蕭散<lb/>
有餘清煩襟蕩塵滓比隣有幽人相去不尺咫論心膠<lb/>
在漆談道宫協徴信宿不相逢離憂騁如駛大音本希<lb/>
聲髙懐曠知已斯文幸可徴殷勤望之子<lb/>
　　　送虞升善回京<lb/>
江梅遞清馨山雪照行色把酒錦江濆言送青雲客之<lb/>
<pb n="KR4e0071_WYG_002-8a"/>
子名賢孫早登君子門淵源既有自徳業難具論朅來<lb/>
奉朝命萬里行西蜀簡閱厯邉城計偕厪案牘今晨來<lb/>
告别握手不忍分匪為話别難亦欲致殷勤丈夫平生<lb/>
學惟存忠與孝二者百行源芳名簡編照<lb/>
　　　夏夜同劉仲美讀正學方先生文<lb/>
良宵塵事寂好月升前楹庭卉薦芳細松風入懐清故<lb/>
人百里來一見雙眼眀呼童具雞黍濁醪聊對傾山南<lb/>
文章伯雄論神鬼驚一自鈞天奏屏縮嘈唽鳴挑燈謾<lb/>
<pb n="KR4e0071_WYG_002-8b"/>
披閱口誦兼手謄煩襟頓蠲滌鄙恡無由生信知斯文<lb/>
妙能起薄俗情酒酣共忻賞疑義釋春冰<lb/>
　　　夜坐書懐簡仲美<lb/>
弱齡志問學屏慮息衆營道逺力駑下潦倒終無成摛<lb/>
辭希往哲談經對諸生谷空靈籟應候至悲蟲鳴感物<lb/>
成内省俯仰慚愧并故人適逺至使我懐抱傾薫風起<lb/>
脩竹微雨洒疎櫺悠然領斯趣新暑隨時清步屧頹簷<lb/>
下笑談到深更豈徒今夕樂庶得千古情<lb/>
<pb n="KR4e0071_WYG_002-9a"/>
　　　贈夏醫士<lb/>
灌陽有佳士迥與凡俗異擇術非自謀存心在濟利袖<lb/>
攜長生訣日啟軒岐祕表裏察隂陽刀圭起痼滯采苓<lb/>
岷山顛洗术灌水澨生理不妄營存畊有餘地橘井秋<lb/>
香清杏林春色媚往軌倘可逐髙風願君繼<lb/>
　　　懐鄭叔度二首<lb/>
人生水上萍往來無定根會合既難常有懐嘗苦辛髙<lb/>
人美風裁毓質孝義門温温富文學籍籍佳弟昆摛辭<lb/>
<pb n="KR4e0071_WYG_002-9b"/>
擷春葩抗志凌秋旻憶忝籍湜好切磋義彌惇夜踏麟<lb/>
溪月曉卧蘿山雲年來事分攜欲見邈無因長風蕩天<lb/>
末流水行逺津吳蜀隔萬里矯首嗟離羣<lb/>
塵事汨清興擾擾無己時偶兹休沐日暢焉起遐思骨<lb/>
肉日以逺故舊日己稀為學若望洋年華去如馳開嵗<lb/>
倐四十頗覺前事非𤣥髮己半改芳顔亦就頽歎此時<lb/>
序邁青春不再來日夕秉眀燭酌我杯中醨呼兒具紙<lb/>
筆細寫停雲詩<lb/>
<pb n="KR4e0071_WYG_002-10a"/>
　　　出郭言懐<lb/>
經時不出郭出郭多佳趣按轡故徐行庶以滌吾慮農<lb/>
唱發前村人家隠深樹溪流縈復折揭涉不辭屢忽驚<lb/>
白鷺起逺向青山去人生貴佳適是非安足預即景動<lb/>
遐思故山渺何處<lb/>
　　　讀李御史文藁<lb/>
栝蒼鬱嵳峩上與浮雲齊秀氣之所鍾每生超卓姿媺<lb/>
人抱奇才造就從碩師新詩追少陵雄文逐昌黎鳳鳥<lb/>
<pb n="KR4e0071_WYG_002-10b"/>
鳴髙岡祥物由来稀幸兹文眀世拭目一見之渴吻沃<lb/>
瓊液虛腹餐虀芝豈惟過所望體腋生光輝蜀道走驄<lb/>
馬夷民瞻繡衣邉情重當恤願言謹諏咨<lb/>
　　　病中述懐<lb/>
抱疢頽檐下嗒然徒自傷飢或恣所食熱或解我裳但<lb/>
適一時快豈顧今日殃至人謹天和動息皆有常保疾<lb/>
如保嬰肯使邪沴戕嗟予昧所守從欲不知防淹淹百<lb/>
病侵坐使鬚髮蒼一身自弗理欲恃藥石良茍居廟堂<lb/>
<pb n="KR4e0071_WYG_002-11a"/>
上曷致斯民康<lb/>
　　　别成都諸友<lb/>
竊禄居成都妨賢心獨恥徴書天上来詔許歸帝里倉<lb/>
皇不俟駕惕惕戒行李雖無懐土情寧不念知巳雄藩<lb/>
衆朋舊一一皆佳士出餞錦江湄芳情藹如醴話言始<lb/>
云洽吾事適有指方舟解維去咫尺川原異雲山杳茫<lb/>
茫契闊慨今始相期豈無言令徳在惇美<lb/>
　　　送鄭叔貞從駕巡邉三首<lb/>
<pb n="KR4e0071_WYG_002-11b"/>
時雨沐芳甸林木薦南薫賢王肅命駕廣道先清塵奔<lb/>
走給衆役呵護勞百神山川本自嘉徼塞須逺巡前驅<lb/>
盡褒鄂旁侍皆白申豈惟耀威武亦欲昭至仁馳驅匪<lb/>
云邈属車無停輪遥遥盼紅雲擬候廣漢濵<lb/>
鸞輿属巡幸奔走紛俊乂川光照征袍隰雲擁飛騎鄭<lb/>
子山澤癯逺自東海至許令沐清光執筆同近侍原野<lb/>
民物饒夷貊風俗異遊豫昭王度紀述擅才氣寸善且<lb/>
不遺至徳在詳記洗耳錦江濵好音為頻寄<lb/>
<pb n="KR4e0071_WYG_002-12a"/>
子長好逺遊為文時出奇子美遍渉厯窮達皆寓詩斯<lb/>
文千載事藉此清淑資羨子有深縁遭遇天人知薫陶<lb/>
飫令徳遊覽逢盛時坐使補衮手抽出獨繭絲蹇予類<lb/>
斥鷃卑卑守茅茨安得凌風翼與之相追隨<lb/>
　　　初度<lb/>
時序倐云邁隙駒快先馳四十在眼前回首百事非學<lb/>
術無寸進宦業亦何卑齒牙半衰豁種髮或染絲長恐<lb/>
成濩落老大無補裨朝夕惕以厲尚恨駑且疲晨興對<lb/>
<pb n="KR4e0071_WYG_002-12b"/>
東旻再拜雙淚滋誓言毋愧怍樹徳以為期<lb/>
　　　簡實即中法師<lb/>
歩屧西郭門炎埃集絺服夜投古招提共假禪房宿上<lb/>
人海上来清姿揭梧竹𤣥通道眼眀悟徹機鋒速内典<lb/>
既已充外學亦何足宗門二三老延頸深期属交誼薄<lb/>
烟雲贈言藹珠玉一見雙眼青相知恨不夙問徳識淵<lb/>
源論文究衷曲燈花吐清輝庭草薦新馥未結三生縁<lb/>
澹然念超俗<lb/>
<pb n="KR4e0071_WYG_002-13a"/>
　　　<hi>闕題</hi>
<hi>以下原闕</hi>
<pb n="KR4e0071_WYG_002-14a"/>
</p>
<p>
<pb n="KR4e0071_WYG_002-15a"/>
</p>
<p>
<pb n="KR4e0071_WYG_002-16a"/>
難常嘉會良足記<lb/>
　　　簡鄭叔貞<lb/>
前年抵西川今年發東越萬里豈不遥﨑嶇勞跋涉關<lb/>
河足游覽襟懐益軒豁雄文竟何如我目日以刮當宁<lb/>
久虛懐求賢若飢渴蜀道諒已諳重来馬蹄滑壯游當<lb/>
及時無為待華髮擬踏浣溪雲共看岷峨月<lb/>
　　　嘉猷以詩言志故亦本予志以答之<lb/>
憶昔盍簮日念子思有為投筆長歎息慨然賦新詩鴻<lb/>
<pb n="KR4e0071_WYG_002-16b"/>
鵠千里志浩浩不可羇況當盛眀世翺翔政其時自慙<lb/>
鷦鷯質栖栖戀茅茨豈不欲髙邁眀命那忍違錦江春<lb/>
色暮和風入羅衣援瑟皷復作尚嘆知音稀<lb/>
　　　送正學方先生<lb/>
交久情自篤道同誼彌深豈曰足可取偶契賢哲心樗<lb/>
樸産深谷莫為斤斧尋誤䝉匠石睨價比南州金鈞天<lb/>
絶遺響竽籟競哇淫孰識爨下質乃是稀世音物理固<lb/>
則然天命良足諶握手岐路側慨然發長唫<lb/>
<pb n="KR4e0071_WYG_002-17a"/>
　　　和鄒公瑾留别二首<lb/>
新陽被芳甸輕暑却餘寒時序有代謝形役何足歎縱<lb/>
浪比雲萍總囿大化間茍能篤情好意氣増巍山憶在<lb/>
渝水側握手成交歡乍離忽復合嗜好同醎酸幾回憑<lb/>
尺素寫此鐵石肝千里固匪遥心在㑹豈難<lb/>
有美蓬萊侣玉質何温其瓊琚以為佩雲霞以為衣翩<lb/>
然駕白鶴悵望將焉之岷山奇復髙渝水清且漪相望<lb/>
不咫尺何由共襟期佳音比金玉遺我可解頥<lb/>
<pb n="KR4e0071_WYG_002-17b"/>
　　　舟次瞿塘<lb/>
江空風力遒秋氣日已肅扁舟事東邁夜泊瞿塘宿先<lb/>
師太史公文章燦珠玉孤忠日月眀素行金石篤共談<lb/>
遭逢盛詎云基謗讟豈特黔戎行終成沅湘逐孤墳寓<lb/>
江濵培然欺豎牧宿草被荒阡寒烟迷拱木絮酒不忍<lb/>
奠拈辭詎堪讀矯首睇太蒼何以盡衷曲吾皇天地仁<lb/>
徳澤沛膏沐朽骨倘䝉恩當期不逺復<lb/>
　　　入峽<lb/>
<pb n="KR4e0071_WYG_002-18a"/>
世傳三峽險吾身適屢往蕩舟趨洄流驚濤漾輕槳㠝<lb/>
峯開復合青天細如掌浪急先期程谷空荅漁響囘顧<lb/>
上瀨人吾行若平壤日夕下夷陵祝酒相忻賞<lb/>
　　　送鼎上人還鄉<lb/>
青原有名緇戒行極嚴具一葦航大江飄飄隨所寓十<lb/>
月天雨霜木落林姿露翩然逸興發長歌賦歸去杖錫<lb/>
輕波濤袈裟入烟霧月照祇樹西相思渺何處<lb/>
　　　題終養堂<lb/>
<pb n="KR4e0071_WYG_002-18b"/>
散歩出平陸烏鳥啼北林矯首睇寥廓白雲飛逺岑感<lb/>
物易傷懐惕惕孝子心嚴親不待養嵗月何駸駸幸有<lb/>
堂上母亦已桑榆侵奉觴介眉夀春酒隨候斟亦有忘<lb/>
憂草樹之髙堂隂謂山固非髙謂海亦何深但願遂終<lb/>
養仰止損與參<lb/>
　　　題去思亭巻<lb/>
民情本無事帖然靜於水順性以道之自能臻至理縱<lb/>
觀古循吏視民如赤子旣去人見思芳名藹青史籍籍<lb/>
<pb n="KR4e0071_WYG_002-19a"/>
金郡侯存心多豈弟持節鎮全閩剖符當帝里旣敷延<lb/>
夀化且洽信臣治仁政方下孚宿瘼已如洗胡為北堂<lb/>
萱夜逐秋霜萎蓼莪遽興哀歸心疾於矢攀轅竟何為<lb/>
卧轍諒難止載歌甘棠詩庶以著侯美<lb/>
　　　寄宗思睿朱子建<lb/>
虛名被洪恩一官授國博才華非所任廩秩殊不薄抱<lb/>
經適𤣥妙志道忘澹泊朝對鍾阜雲夜聽石城柝懐人<lb/>
千里外惸然歎離索豈無停雲詩欲寫情思惡英英黙<lb/>
<pb n="KR4e0071_WYG_002-19b"/>
齋翁閎論抗寥廓矯矯丹溪英雄文擅述作參商忽三<lb/>
載髙誼諒如昨何時華川湄從容手重握<lb/>
　　　寄昂伏菴禪師<lb/>
弱齡厭喧囂雅志尚𤣥黙胡為中年來奔走倦形役一<lb/>
自服官箴出入不遑息雞鳴走風雨旅食困朝夕山中<lb/>
有髙人端居縳禪寂𠖇觀萬物表幽情寓泉石道機既<lb/>
云熟真源諒應滌不為塵鞅覊但恐坐詩癖話别華川<lb/>
湄寒暑忽屢易觀想三生縁寧念紅塵客<lb/>
<pb n="KR4e0071_WYG_002-20a"/>
　　　送睢州陳知州之任<lb/>
嵗晏霜雪零揚帆入烟霧赤手綰銅章逺向睢州去赫<lb/>
赫張許忠耿耿晏劉譽人逺跡可尋莫嘆來何暮<lb/>
　　　東郭草堂為姑蘇王仲逺賦<lb/>
草堂三兩間去郭十里餘門栽陶令栁架插鄴侯書漁<lb/>
樵足生計琹樽供晚娛未知杜陵宅風致更何如<lb/>
　　　稽古齋為晏彦文助教賦<lb/>
麟原有幽齋蕭然僅環堵疇其托真栖於焉號稽古鴻<lb/>
<pb n="KR4e0071_WYG_002-20b"/>
荒世已逺羲軒邈難覩至治論唐虞斯道集鄒魯人文<lb/>
既已開脉脉埀微緒不有博洽功精妙何能舉若人元<lb/>
獻裔家學紹伊祖搜羅極𤣥賾註述昭天序韋編窮嵗<lb/>
月青燈坐風雨但知巻中趣寧辭我心苦尚友惟聖賢<lb/>
騁懐隘寰宇坐此固非癖靈臺澹容與<lb/>
　　　寄叔盛叔雍叔叙諸姪<lb/>
余宗本名門厯年逾五百家世篤忠貞奕葉傳清白大<lb/>
父常山公舉代稱儒宗厥生子三人衍慶流無窮伯也<lb/>
<pb n="KR4e0071_WYG_002-21a"/>
實迺祖季也為叔父出處雖不齊辛勤植門户仲即我<lb/>
嚴君力學貫天人斯文紹前哲盛名天下聞余生蹇且<lb/>
劣髫年失怙恃蓼莪重興哀風木感劬瘁間關四十載<lb/>
無術周其身黽勉緝先業縷髮懸千鈞朅来被虛名萬<lb/>
里宦川蜀一官未云滿又竊太學禄太學賢俊關衿珮<lb/>
何珊珊李桓既雜遝陳杜相後先自從塵師席强顔僚<lb/>
寀後但恐賢路妨虀鹽甘所受敝裘雪霜裏孤燈風雨<lb/>
中芳顔日凋謝老醜形青銅故山渺東淛無由賦歸去<lb/>
<pb n="KR4e0071_WYG_002-21b"/>
骨肉不在眼夣寐常相晤昨朝鄉人来語我消息真喜<lb/>
汝兄及弟幸與詩書親富貴果何物有隆還有替譬若<lb/>
風中花時去即憔悴惟有積善者不啻日晷長雖然猝<lb/>
難見後嗣綿綿昌我願汝等賢背惡力趍善立徳須象<lb/>
先行道毋憚逺橋門適公退掩關綴新詩話言固覼縷<lb/>
庶寫長相思<lb/>
　　　寄幻泊上人<lb/>
束髮弄文翰鞠眀仍究曛汨此塵俗囂至道殊未聞凡<lb/>
<pb n="KR4e0071_WYG_002-22a"/>
縁如蝟毛擾擾集幻身疇能超物表悠然樂清真夜對<lb/>
靈谷月曉踏長干雲所思在咫尺可望不可親孤懐日<lb/>
已委一見自足陳終當重相過共説無生因<lb/>
　　　簡無為張真人<lb/>
昔在旃䝉嵗曽作清都遊尋幽探祕窟采真訪仙儔徜<lb/>
徉南華館宿留耆山陬話語幸相洽契誼殊已投既下<lb/>
陳公榻又買潯陽舟别来忽三載萍跡等浮漚聖皇啟<lb/>
文運萬國朝冕旒雙鳬忽来集劒影輝斗牛握手烏衣<lb/>
<pb n="KR4e0071_WYG_002-22b"/>
巷騁目白鷺洲重逢動深慨情意何綢繆<lb/>
　　　題墨竹<lb/>
娟娟盈尺素誰寫凌雲姿長梢拂霄漢羣鳳来參差坡<lb/>
仙久已往湖州不復追髙公有清致醉墨何淋漓<lb/>
　　　送匡廷憲僉事之任閩中<lb/>
靈雨下神皋春意溢皇都有客獨持斧出莅閩粤區繡<lb/>
衣炫晴旭驄馬馳逺途行矣勿遲留疲癃望來蘇<lb/>
　　　陪衍聖公宴集用鄭助教韻<lb/>
<pb n="KR4e0071_WYG_002-23a"/>
名教心夙歆束髪知所宗鑚瞻慨才劣出處忻時雍載<lb/>
惟素王道萬古天日崇欲語諒難名蕩蕩宇宙充睠兹<lb/>
神眀胄執徳全天衷由来服庭訓髣髴良且恭橋門多<lb/>
士集華宴一笑同倡賡託神契酬酢熈春融願言極兹<lb/>
樂嘉會難屢逢<lb/>
　　　送磐石張先生還蜀<lb/>
身居學省中心馳千萬里存養豈無方所念在知已憶<lb/>
與子托交情親若兄弟一旦成睽違此懐何日已浮雲<lb/>
<pb n="KR4e0071_WYG_002-23b"/>
起半山隂停鳳臺趾於我豈無關見之良足喜山川極<lb/>
悠邈日月迅流晷努力赴脩程去住各有指目送隔崇<lb/>
墉攬涕不能止人生大化内離合固難擬雲萍會有期<lb/>
皓首以為俟<lb/>
　　　送司業張先生代祀宣聖<lb/>
聖皇嗣丕祚舉禮秩無文幽眀既肸蠁大小齊駿奔況<lb/>
兹曲阜宅巍巍闕里尊神靈儼斯萃扵焉致眀禋肅將<lb/>
豈無人顧属耆徳臣精誠冀有托達此皇意惇軺車戒<lb/>
<pb n="KR4e0071_WYG_002-24a"/>
逺道宴餞及良辰雲山渺東魯歸途春正殷<lb/>
　　　和髙學士賀慶成詩二十韻<lb/>
鳳厯啟文運天心眷皇眀聖人嗣宸極君子揚王庭深<lb/>
仁被八埏至徳浹羣生民情盡敷洽穹厚埀休徴稽文<lb/>
舉殷禮遍秩及百靈胞翟且顒若小大懐至誠瑟彼瓉<lb/>
實鬯苾矣黍在盛綴兆萬舞舉抑按簫韶鳴濛鴻感肸<lb/>
蠁葳蕤絢光晶灌注既下格焄蒿隨上升維時夜初午<lb/>
斗柄中天横令儀雝且肅睿情悦以寧孰謂神道逺孚<lb/>
<pb n="KR4e0071_WYG_002-24b"/>
假如應聲雲軿倐囘馭鑾輿亦旋旌駿奔百辟走慶成<lb/>
列千卿祥烟擁仙仗天香靄餘馨侃侃玉堂仙當代稱<lb/>
才能顯相秉眀徳有事斯為榮倡酬紀盛典撝抑如不<lb/>
勝蕪詞謾貂續願言祝皇齡<lb/>
　　　竹窻小隠為羽士孔徳容賦<lb/>
嘉種分淇澳靈根毓清都子孫既繁衍枝葉何紛敷羽<lb/>
人抱髙志淡泊宗𤣥虛開窻翠靄入展席晴雲舒晝閒<lb/>
寂無事寶篆銷金爐手持長生訣心味靈筌書清風滿<lb/>
<pb n="KR4e0071_WYG_002-25a"/>
廣座眀月来鳳雛何時解覊鞅一造雲巢居<lb/>
　　　春暉堂為吳興魏弁作<lb/>
勾芒一司令旭日眀初陽沖融著大凷昭甦被羣芳仰<lb/>
惟亭毒意化育固其常洪纎囿機巧厥徳何洋洋東吳<lb/>
有孝子慈親夀且康白髮被兩髩報荅慙無方喜懼激<lb/>
衷懐春暉署髙堂持此寸草心偃仰存羮牆<lb/>
　　　柏臺餘思為陸廣平御史作<lb/>
柏臺有君子衷懐孰能知朝伸澄清志夕起追慕思所<lb/>
<pb n="KR4e0071_WYG_002-25b"/>
思何以見感此柏上烏烏雛未能飛烏母每哺之一朝<lb/>
雛逺舉返哺答母慈人生亦奚為成此長别離嚴親掩<lb/>
重泉欲見杳無期尚幸有阿祖逺在天一涯得禄弗得<lb/>
養痛此烏不如聞之重予感泫然雙淚埀作詩寫子悲<lb/>
扵焉寄吾私<lb/>
　　　重慶堂為廖以成作<lb/>
西川廖氏子樂育居成均口言重慶事積善由其門阿<lb/>
翁已見曽其子亦抱孫一堂萃四老油然樂天倫白髮<lb/>
<pb n="KR4e0071_WYG_002-26a"/>
照先後斑衣舞逡巡譬彼凌雲木厥盛由本根又若大<lb/>
江水其流自淵源廖氏集繁祉積累既有因作詩紀斯<lb/>
美庶勸薄俗敦<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0071_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　繼志齋集卷二<lb/>
</p>
<p>
</p>
  </div>
</body>
</text>
</TEI>
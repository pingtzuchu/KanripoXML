<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_014-1a"/>
河南先生文集卷之十四<lb/>
　誌銘<lb/>
　　故三班奉職尹府君墓誌銘<lb/>
　　故將作監主簿陳君墓誌銘<lb/>
　　故永安縣君李氏墓誌銘<lb/>
　　故夫人王氏墓誌銘<lb/>
　　故鄉貢進士謝君墓誌銘<lb/>
　　故朝奉郎行許州陽翟令贈太常博士趙君<lb/>
　　　墓誌銘<lb/>
　　故供僃庫使銀青光祿大夫檢校尚書兼御<lb/>
<pb n="KR4d0026_SBCK_014-1b"/>
　　　史大夫知覇州軍州兼管内勸農事上騎<lb/>
　　　都尉南陽郡開國公食邑三千八百户張<lb/>
　　　公墓誌銘<lb/>
　　故朝散大夫尚書刑部郎中直昭文館上柱<lb/>
　　　國賜紫金魚袋陳公墓誌銘<lb/>
　　故三班奉職尹府君墓誌銘<hi>并序</hi>
先君先夫人之第三子名湘字巨川年二十有四<lb/>
天聖五年五月九日以疾卒景祐五年十一月二<lb/>
十八日葬河南夀安仲兄洙泣而誌其壙曰巨川<lb/>
少予三嵗幼同游嬉稍長俱就師起居食飲無一<lb/>
<pb n="KR4d0026_SBCK_014-2a"/>
異然予好論議古今徃徃與先生辯是非巨川獨<lb/>
喜静不參一言人皆材予以謹厚名巨川年十七<lb/>
由大父廕得官初榷偃師酒又掌衛州牧馬與予<lb/>
别三年予在京師巨川以疾來告遽徃已不克見<lb/>
他日視篋中得手抄歴代史及兵家書總數百巻<lb/>
及觀所見邊事欲國家變五代襄制籍兵於農以<lb/>
紓用又以西北帶邊凢百餘堡戍兵寡敵至不足<lb/>
爲捍防不若省堡戍増屯要害如唐三受降城天<lb/>
德軍之比其言㴱切而著明其大要若此嗚呼名<lb/>
弟謹厚則信矣觀其材又能以重持之予何及哉<lb/>
<pb n="KR4d0026_SBCK_014-2b"/>
予何及哉先君先夫人諱氏官封已載墓表娶木<lb/>
氏一男一女木氏及女後巨川一年皆卒男名材<lb/>
謹慤不三氏葬此而後異其域弟之葬得與先君<lb/>
同域在地之丙周術之云<lb/>
　　故將作監主簿陳君墓誌銘<hi>并序</hi>
陳君名賡字仲雍鄴郡安陽人舉進士累上不中<lb/>
第自試其業曰始吾好夷吾書通其變能使國以<lb/>
富强期少用于世以盡其術念非進士無以進今<lb/>
數絀年且衰所藴蓄訖將不用其施吾家遂罷舉<lb/>
専治生業是時君母夫人在兄貫始有位于朝頼<lb/>
<pb n="KR4d0026_SBCK_014-3a"/>
君奉養日益充其治生用術至精年豐凶與物上<lb/>
下斂散急緩皆有宐日不為汲汲嵗較之則大有<lb/>
餘用是鄉里稱其長者以兄廕得試將作監主簿<lb/>
明道二年七月十八日以疾終于家年六十父芳<lb/>
贈尚書刑部郎中母解氏封福建縣太君娶劉氏<lb/>
温州防禦使平之女弟和順能持其家法後君二<lb/>
年卒生六男安仁安世安國安上安静安民一女<lb/>
尚幼安仁由世父廕補太廟齊郎安世試將作監<lb/>
主簿餘皆舉進士兄貫今為刑部郎中直昭文館<lb/>
君以景祐五年正月二十三日葬于河陽太平鄉<lb/>
<pb n="KR4d0026_SBCK_014-3b"/>
北門里先君之墓以夫人祔焉銘曰<lb/>
賢者以道進退無失得其次尚功名以術濟其用<lb/>
不則施其家以仁其宗要其歸異夫獨善者是不<lb/>
以無用廢有用乎<lb/>
　　故永安縣君李氏墓誌銘<hi>并序</hi>
夫人姓李氏濮陽人父獲累贈尚書令母劉氏追<lb/>
封齊國太夫人李氏世衣冠積産甚厚諸女雖幼<lb/>
皆預為嫁具禮器服必以稱及夫人笄仲兄今徐<lb/>
州丞相由進士貢數不中第貲少衰夫人持奩中<lb/>
物盡内於丞相曰兄以義氣為鄉里重寒士頗仰<lb/>
<pb n="KR4d0026_SBCK_014-4a"/>
給此以濟兄用丞相竒其識隂擇節士為之配是<lb/>
時丞相與鄴郡陳公交甚驩俱以名稱京師景徳<lb/>
中同年又科第夫人遂歸陳公陳氏官州縣十餘<lb/>
年丞相位通顯夫人未嘗以兄勢卑其夫族事先<lb/>
夫人能勤禮自待承顔下色無小怠先夫人年過<lb/>
八十多病食飲起居須夫人乃安陳公禄既豐或<lb/>
勸夫人厚玩服以自貴重夫人曰始吾生大家嘗<lb/>
以約自守及從吾夫為小官浣衣粒食裁自充然<lb/>
吾夫人不以貧自病者以吾安於約故也奈何敗<lb/>
吾素守耶夫人通釋氏書性慈恕不妄語言授封<lb/>
<pb n="KR4d0026_SBCK_014-4b"/>
永安縣君以某年某月日終於河内武陟之私第<lb/>
年四十四生子五人安石安定俱以廕補官女四<lb/>
人適某人公名貫會為刑部郎中直昭文館景祐<lb/>
五年正月庚申葬夫人於河陽太平鄉北闕里安<lb/>
石　與予善求文誌其墓壙銘曰<lb/>
不以財自私或失以侈能以約自持或病以嗇兼<lb/>
二者而無譏君子之難矧在婦惠夫進以顯子多<lb/>
而才雖奪之年孰為大哉<lb/>
　　故夫人王氏墓誌銘<hi>并記</hi>
夫人故樞宻使丞相王文康公之第七女年十七<lb/>
<pb n="KR4d0026_SBCK_014-5a"/>
嫁將作監主簿陳安石五年五月十二日以病終<lb/>
實寳元元年五月明年二月二日葬於河陽太平<lb/>
鄉北闕里夫人在丞相子為最幼尤為家人所敬<lb/>
重既笄以大臣女賜冠服嵗時得朝見中宫性至<lb/>
孝居丞相喪號呼不食中外姻族來弔者相與為<lb/>
寛辭以譬之夫人毁頓無生意弔者莫忍視更為<lb/>
之致哀夫人持法自約始終無違其容止皆充其<lb/>
徳焉安石鄴郡冠族父貫今為尚書郎守本郡安<lb/>
石及夫人之兄益柔皆與予游道夫人行實俾予<lb/>
次之繫之以銘曰<lb/>
<pb n="KR4d0026_SBCK_014-5b"/>
孝本乎性推之爲仁睦於夫氏由乎事親年弗與<lb/>
俱嗚呼夫人<lb/>
　　故鄉貢進士謝君墓誌銘<lb/>
君諱昌言字仲謨其先太原人父某贈大理評事<lb/>
始家河南爲大族君少好學屬文㴱沉有局量與<lb/>
人交不喜評論其短長然於賢已者必加厚焉舉<lb/>
止藴藉雖飲酒至醉猶不少失法度士君子與里<lb/>
閭小人俱以謹重目之故王丞相隋微時嘗依君<lb/>
家及其貴用以恩欲酬以官親黨咸勸當益自附<lb/>
結君不甚屈官亦終不及四由進士貢不得第以<lb/>
<pb n="KR4d0026_SBCK_014-6a"/>
景祐元年三月某日終於家母孫氏追贈永安縣<lb/>
太君初娶王氏繼室傅氏故忠武軍節度使潜之<lb/>
孫二子良臣良弼並舉進士女二一嫁太廟齊郎<lb/>
　通一尚幼寳元二年　月　日二子奉君之喪<lb/>
葬於北邙之原君母兄昌齡今官五品故先夫人<lb/>
皆得追命焉君之伯君先姊寔洙之大母君於洙<lb/>
大父之行也又嘗皆舉進士同硯席故詳其為人<lb/>
銘曰<lb/>
温温其淳矯矯其荘守學而固秉徳而嘗在家之<lb/>
聞寔士之良葬從先君刻此銘章既寧既堅以永<lb/>
<pb n="KR4d0026_SBCK_014-6b"/>
其藏<lb/>
　　故朝奉郎行許州陽翟縣令贈太常博士趙<lb/>
　　　公墓誌銘<hi>并序</hi>
公姓趙氏諱　字　幽州良鄉人祖　父　世<lb/>
以儒衣冠遇亂無顯者幽州陷虜二年公始生幼<lb/>
而孤鄉里少年率從虜教馳騁田獵頗以材勇自<lb/>
奮公獨褒衣從先生游讀書汎通大義馳射亦過<lb/>
人然不以能自名故得以文史進母嘗疾癰其呼<lb/>
聲不絶公吮其潰毒痛即少止母慮傷其意後頗<lb/>
隠其狀公視母色戚泣而吮焉數從虜師掌文記<lb/>
<pb n="KR4d0026_SBCK_014-7a"/>
得本縣主簿又為飛狐尉遷蔚州靈丘令雍熈中<lb/>
王師至其地得歸京師授河南偃師令累調江陵<lb/>
岐山義烏陽翟四令公性剛明尚義節其為吏遇<lb/>
事敢决無留獄所至以强辨稱在江陵遇蜀李順<lb/>
亂轉兵食自峽而上為羣吏先使者以狀聞制書<lb/>
褒諭罷陽翟歸偃師家居舊制縣令過七十居其<lb/>
官請老者得以東宫官致仕以是時年六十九居<lb/>
其官請老家人以精力尚强勸其再調一邑以五<lb/>
品還家公曰吾量力而止豈以虛名自役乎乃以<lb/>
疾請後十五年年八十四終於家夫人劉氏慈明<lb/>
<pb n="KR4d0026_SBCK_014-7b"/>
有賢行後公十七年而終四子偕企及布一女適<lb/>
進士張康世孫六人友文尚文子文温文秀文懿<lb/>
文公之退居也命偕主家政及舉進士公在及已<lb/>
登科兩佐使幕會為殿中侍御史再贈公為太常<lb/>
博士夫人授封夀安縣太君　之喪偕企無存者<lb/>
御　嗣子考吉卜葬公河南洛陽邙山北原夀<lb/>
安　君祔焉銘曰<lb/>
猗歟令人孝哉其淳厥艱在初和而不汙有美<lb/>
其終恬乎其充邙山之地茲焉寧體祭以大夫公<lb/>
卒有子<lb/>
<pb n="KR4d0026_SBCK_014-8a"/>
　　故供備庫使銀青光禄大夫檢校尚書兼御<lb/>
　　　史大夫知霸州軍州兼管内勸農事上騎<lb/>
　　　都尉南陽郡國開公食邑三千八百戸張<lb/>
　　　公墓誌銘<lb/>
公諱顯忠字盡節其先樂陵人祖奉超為横海軍<lb/>
大將顯名軍中父延斌國初以材武積功為捧日<lb/>
左廂都指揮使富州團練使贈左武衛大將軍公<lb/>
幼明慧語言拜起如成人七嵗得見　太宗皇帝<lb/>
畱邸及即位給事殿省補殿直供奉官皆以寄班<lb/>
冠其官稱汝隂有龍騎卒叛為盗命公捕之方合<lb/>
<pb n="KR4d0026_SBCK_014-8b"/>
闘為流矢所中拔去矢鏃摶衆益進遂破其黨以<lb/>
功遷内殿崇班自是凡七遷由内殿承制歴禮賔<lb/>
東染院西京左藏庫洛苑文思五副使至供備庫<lb/>
使其所任之職即全邵七州饒信等州都檢校使<lb/>
泗州天雄軍駐泊都監江淮都大提舉捉賊提㸃<lb/>
河東路刑獄公事再為西京水南巡檢知嵐憲霸<lb/>
三州事最後知霸州天聖九年十一月九日以疾<lb/>
終於任年六十公性重慎寡言雍熙後數奉使四<lb/>
方是時　太宗皇帝喜詢外事凡内臣使還見便<lb/>
坐與語移刻或以應對敏給亟被恩寵妄者頗摭<lb/>
<pb n="KR4d0026_SBCK_014-9a"/>
細微事期以中傷人公止以所使事上聞他無一言<lb/>
僚軰皆稱其長者然用是官亦稀遷天聖六年再<lb/>
為西京廵檢時莊獻明肅太后猶臨朝公因入辭<lb/>
自陳開寳末以童子入侍當時晉寺舊人今無居<lb/>
位者兩宫惻然問其官尚諸司副使遂命以正使<lb/>
授之公出入省闥暨領州任逾五十年唯此命及<lb/>
汝隂以功陞他皆用嵗勞或以例遷公泊然自守<lb/>
未嘗有冒進怠為政尚寛易所至民宐其治御家<lb/>
有法撫踈屬皆以恩知者尚其為人母安氏追封<lb/>
河内縣太君娶郭氏封太原縣君後公一年而終<lb/>
<pb n="KR4d0026_SBCK_014-9b"/>
二子長正臣左班殿直卒次正守右侍禁三女長<lb/>
適供奉官閣門祗候王宗慶次適前并州司法叅<lb/>
軍議汝賢次適供備庫副使彭再問孫三人長舉<lb/>
三班奉職次凖次尚幼寶元二年十月二十七日<lb/>
長孫舉奉公及太原君之喪葬於洛陽北邙山大<lb/>
樊原銘曰<lb/>
幼明而遇壯中而奮孝陞其族政試於郡持身以<lb/>
莊秉心惟慎爰初暨終弗顛弗進葬洛之陽兮考<lb/>
卜其順後世以嗣兮不隕令問<lb/>
　　故朝散大夫尚書刑部郎中直昭文館上柱<lb/>
<pb n="KR4d0026_SBCK_014-10a"/>
　　　國賜紫金魚袋陳公墓誌銘<lb/>
公諱貫字仲通其先鄴郡安陽人父芳葬河陽今<lb/>
為河陽人景徳二年中進士第累調杭州臨安秀<lb/>
州嘉興二主簿懐州河内令用知已薦授祕書省<lb/>
著作佐郎刑部詳覆官歴祕書丞太常博士為審<lb/>
刑詳議官監左藏庫判河南府知衛州事入尚書<lb/>
省為屯田度支兵部三員外郎知涇州事移利州<lb/>
路轉運使又為陕西河北河東三路轉運使三司<lb/>
鹽鐡判官由河東入為三司户部副使遷鹽鐡副<lb/>
使景祐四年授刑部郎中直昭文館知相州事寳<lb/>
<pb n="KR4d0026_SBCK_014-10b"/>
元二年罷州還過河陽寝疾以十一月二日終於<lb/>
家年七十二公少倜儻有異節通孫吴諸兵法喜<lb/>
議邊事咸平中大將楊瓊王榮喪師公詣闕上言<lb/>
前日不斬傅潜張昭允使瓊輩畏死敵而不威陛<lb/>
下法今不更其制後當益弛宐著令凡合戰而奔<lb/>
者大校悉戮之大將戰死禆將無傷而還與奔軍<lb/>
同軍衂城圍别部力足救而不救者以逗遛論執<lb/>
政以瓊輩已即罪議遂格又論形勢選將練卒三<lb/>
篇皆上之其形勢篇論兵法地有六害今北邊既<lb/>
失古北之險然自威虜城東距海三百里其地沮<lb/>
<pb n="KR4d0026_SBCK_014-11a"/>
澤墝埆所謂天隙非虜勢能入由威虜西極狼山<lb/>
不百里地廣平利馳突此必爭之地凢爭利之地<lb/>
先居則逸後趨則勞宐有以待之其選將篇昔李<lb/>
漢超守瀛州虜不敢犯關南尺寸地今將帥大槩<lb/>
用恩澤進雖以謹厚取信然卒與敵遇不知所以<lb/>
為方略故虜勢益張兵折於外者二十年此選將<lb/>
得失之故也其練卒篇論國家收天下材勇以僃<lb/>
禁旅皆頼賜與恬休息乆不知戰闘事當以衛京<lb/>
師不當以戍邊　莫若募其土人隷之大小軍<lb/>
又藉丁民為府兵使北兵扞狄西兵扞戎不獨審<lb/>
<pb n="KR4d0026_SBCK_014-11b"/>
練敵情習熟地形且皆樂戰闘無驕心及北方請<lb/>
盟公復上言虜數犯塞駈掠民數十萬今乗其初<lb/>
通宐出内府金帛以購之虜嗜利必歸吾民自河<lb/>
之北戴徳澤為無窮矣公既舉進士廷中唱第得<lb/>
同出身上顧其姓名曰是數上邊事者擢賜第二<lb/>
等及第公為吏尚嚴明持法不私所臨州奸慝無<lb/>
所貸嫉盗賊為最甚涇州有惡少輩畏公嚴相與<lb/>
為恐惟言期不敢犯及公遷去其父老遮道流涕<lb/>
曰願公畱三載使不肖子乆公化得終為善良其<lb/>
領財賦校簿籍有毫釐蔽欺必窮治之常曰吏視<lb/>
<pb n="KR4d0026_SBCK_014-12a"/>
官物如已物庸非忠乎在利州遇嵗饑葢以職田<lb/>
穀以賑民民有積穀以覬利者皆令自占其數計<lb/>
口以畱其領餘盡發之所濟萬餘人制書褒諭在<lb/>
陜西議罷塞上堡柵孤逺不足為鎮守者在河北<lb/>
請决徐鮑曹易四水以興屯田詔皆訓其利害焉<lb/>
靈夏之違命也公慨然曰吾四十年為　國家論<lb/>
邊事㑹天下乆承平謀説之不用今老且病忠力<lb/>
不効豈非命耶乃抗疏以為凡料敵勢患老大入<lb/>
而幸其不來者皆不足以計議大今所守之塞地<lb/>
敢董阻非弱戰之引若其驟至並客體異設伏出<lb/>
<pb n="KR4d0026_SBCK_014-12b"/>
奇則勝勢在我如虜不大入徒以游兵擾吾邊候<lb/>
則當益修守備師無還期財殫民勞其患滋大爲<lb/>
今之策宐誘之以利激之使怒軍法善戰者制人<lb/>
不制於人能使敵自至者利之也其文千餘言大<lb/>
抵類此又嘗著兵畧十巻識者悲其志焉公之在<lb/>
朝先君得以大理寺丞致仕累贈光禄少卿母夫<lb/>
人解氏封福昌縣太君夫人李氏兖州丞相之妺<lb/>
封永安縣君男子五人安石安守安期安道安禮<lb/>
安石安道皆將作監主簿之官安定河南登封尉<lb/>
而安期安禮俱皆太廟齊郎也有女四人適殿中<lb/>
<pb n="KR4d0026_SBCK_014-13a"/>
侍御史文彦博大理評事浦延熈將作監丞扈章<lb/>
一尚幼其年二月二十二日嗣子奉公之喪葬於<lb/>
河陽太平鄉北閻里永安君相焉而銘之曰<lb/>
逹於事不疑其用明之至盡其忠不隠於上誠之<lb/>
至壯嵗議邊白首益厲不以不試詘其言不以踈<lb/>
逺易其志推公此心豈専功名葢以治國未能去<lb/>
兵故兆謀於事先慮危於乆平壮哉遺文其沒猶<lb/>
生得非於用明而於上誠者哉<lb/>
<pb n="KR4d0026_SBCK_014-13b"/>
</p>
<p>
河南先生文集卷之十四<lb/>
</p>
<p>
</p>
  </div>
</body>
</text>
</TEI>
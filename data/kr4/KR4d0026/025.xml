<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_025-1a"/>
河南先生文集卷之二十五<lb/>
　申狀<lb/>
　　申宣撫韓樞密乞修安國鎭狀<lb/>
　　申四路招討司論本路禦賊狀并書<lb/>
　　分析公使錢狀<lb/>
　　申四路安撫使范資政乞于乾華州聽候朝<lb/>
　　　旨狀<lb/>
　　申宣撫韓樞密乞修安國鎭狀<lb/>
右某今相度到瓦亭寨地形窄隘兼本寨四面俱<lb/>
無戰地若駐大兵在彼如賊馬入冦以至却囘雖<lb/>
<pb n="KR4d0026_SBCK_025-1b"/>
見得可以襲逐又緣地勢難以出兵若賊馬自涇<lb/>
陽谷入來倒把定彈箏岐路則彼處兵馬進退不<lb/>
得兼頭囘時或却徃涇陽谷云亦無有扼其歸路<lb/>
以此駐劄大兵不爲穩便自本寨以西直至師子<lb/>
堡以來䀆在谷道及兩面來路頗多俱非控扼之<lb/>
處今蹈行到安國鎭堡子下而大川内西控瓦亭<lb/>
大路比當涇陽谷口自來太鎭雖有重壁又却在<lb/>
南坡上絶然高峻裡面又無人戸居止其居民皆<lb/>
在城外城下居住去年䀆遭燒蕩今復于上件大<lb/>
川内修建城寨一所將來如遇賊馬入冦即將昨<lb/>
<pb n="KR4d0026_SBCK_025-2a"/>
來預議指揮部署下瓦亭兵馬却移在此處即東<lb/>
西北三面俱出將兵馬如未欲出戰即足爲諸處<lb/>
聲援堅壁指重遏其奔衝如見得賊勢可以襲逐<lb/>
即自據勝地排布軍馬兼分擘㳺兵照管得北原<lb/>
上賊馬來路所有接應鎭戎德順兩處雖比瓦亭<lb/>
遠着四十里其如不拘困却兵勢可以遠作聲援<lb/>
況鎭戎德順壁堅固逐處戰守兵數與舊不同若<lb/>
且令固守即不妨分壁奇兵接次應援設使部署<lb/>
兵在瓦亭駐劄雖與逐處相近亦不可輕出天兵<lb/>
以此利害分明令寫畫到地圖并計科到功科狀<lb/>
<pb n="KR4d0026_SBCK_025-2b"/>
一本謹具狀申宣撫使<lb/>
　　申四路招討司論本路禦賊狀并書<lb/>
一沿邉弓箭手自來每遇賊馬入冦並各潰散葢<lb/>
緣逐地分各令守把多者不過一二百人當苗稼<lb/>
成熟之際此中鈔刼足能禦拜若遇賊兵大至則<lb/>
須至逃潰況今來已定正月則未能卒破求戰則<lb/>
不與之較旣勝負未分必無㴱入奔衝之理如使<lb/>
弓箭手及巡檢兵士防托守把若非迎戰敗衂則<lb/>
必望風驚潰自然成壘震惧大軍喪氣此亦取敗<lb/>
之一端欲乞更不降指揮諸處于邉壕守把防托<lb/>
<pb n="KR4d0026_SBCK_025-3a"/>
所貴不致敗<lb/>
一將來賊馬若的然于秦鳳路冦掠本路除合差<lb/>
那兵馬救援外緣山外與秦隴地里相接本路署<lb/>
將帶兵馬赴德順軍駐劄及差那驍勇將士與山<lb/>
外巡檢劉滬同于靜邉准僃賊兵頭囘覓便邀擊<lb/>
却今見令彭陽城駐劄<lb/>
一將軍馬赴瓦亭照應某上覆招討侍郞日近邉<lb/>
報益多慮恐必來入冦某輒有所見軍行利害數<lb/>
事雖與部署諸官熟議皆合緣皆是出戰官員今<lb/>
所議持重不戰即難爲連署謹附管内机宐右輅<lb/>
<pb n="KR4d0026_SBCK_025-3b"/>
詣節下乞賜詳酌早降處分<lb/>
　　分析公使錢狀<lb/>
准公文准都轉運司牒准敕據陜西都轉運司體<lb/>
量到洙前知渭州借過軍資庫錢糧等取問洙曾<lb/>
與不曾于省庫内支借著錢銀作何使用自後曾<lb/>
與不曾交還具逐件招承文狀者<lb/>
右具如前洙先於慶曆三年七月内奉敕差知渭<lb/>
州到任後取索到前知渭州王沿已後支用公使<lb/>
錢體例計度每年合使錢數及勘會到本州見管<lb/>
指使使臣及郡虞侯已上共六十餘人主兵官及<lb/>
<pb n="KR4d0026_SBCK_025-4a"/>
通判職官參謀等近二十人共八十餘人逐日例破當食<lb/>
納計錢共七貫每月計二百一十貫逐月五次聚食一次<lb/>
張樂共約錢三十貫文每季一次大排管設軍員二百貫<lb/>
非次專使撫問或教場内軍員喫食官員射弓及添助<lb/>
造酒糯米幷節辰送物逐季又約一百貫文每一季都計<lb/>
使錢一千貫文依此約度每年合用錢四千貫文王沿在任<lb/>
時支公使錢三十貫後來除依王沿例别給米麥外只支<lb/>
錢二千貫勘算毎年合少錢二千貫洙遂訪問勾當官<lb/>
吏等所少錢作何出辦其人等並言自來于諸處囘易可<lb/>
以得足洙遂體問到前來張亢在任日幷隣近州郡涇<lb/>
<pb n="KR4d0026_SBCK_025-4b"/>
州鄭戩慶州滕宗諒將銀往西川收買羅帛及買上京交<lb/>
鈔幷令人解州般鹽計三處囘易鄭戩布將銀于西川及秦<lb/>
州收買羅帛幷買上京交鈔亦是三處囘易即不令人<lb/>
于解州般鹽洙相度得差人解州般鹽委是不便其西<lb/>
川又緣地遠難以差人往彼只可于秦州買物及上京<lb/>
交鈔兩處囘易其勾當人兼言將銀入西川則利息甚<lb/>
多若只于兩處囘易恐支用不足洙即不曾聽從兼體<lb/>
問得諸處及本州自來並是於軍資庫或隨軍庫支<lb/>
撥係官錢作本囘易有此體倒洙以本州除逐季請撥<lb/>
公使錢外别無不係省錢若不于官庫支借即無由得<lb/>
<pb n="KR4d0026_SBCK_025-5a"/>
錢囘易實曾遂度印押頭子委勾當人于軍資庫<lb/>
支借錢銀徃秦州囘易及收買上京交鈔並係公<lb/>
用庫赤曆支收知州通判鹽官通桿即不一一記<lb/>
得貫伯兩數及支出月日今看詳陜西都轉運司<lb/>
奏狀稱借出錢二千貫銀五百兩委是洙在任日<lb/>
借出是實兼洙記得只二次令人將銀徃秦州收<lb/>
買羅帛一次令人將交鈔上京其秦州羅帛即是<lb/>
洙在任日買到令勾當官員使臣依市價賖買與<lb/>
諸色人共上京鈔交囘買到物帛即是洙離任後<lb/>
來有狄青程勘王素相繼知州即不知于何人任<lb/>
<pb n="KR4d0026_SBCK_025-5b"/>
内賖散與人兼陜西都轉運司己磨勘到見欠錢<lb/>
人計二百七十九戸即是已見得錢數歸着今乞<lb/>
令渭州勒勾當人錢析洙在任日所借到錢銀囘<lb/>
易到物色多少是元借本錢多少是收到利錢若<lb/>
干於洙任内收係若干於後來知州任内收係其<lb/>
軍資庫元供出本錢及銀于是何年月却于本庫<lb/>
送納即見得交還與未曾交還又緣洙于慶曆三<lb/>
年八月内到任九月後便値西界事宐緊切洙與<lb/>
主兵官員逐日隄僃略無暫暇雖累准　朝旨令<lb/>
凡有管設不得減削及許令囘易洙只是委管勾<lb/>
<pb n="KR4d0026_SBCK_025-6a"/>
當使官員及公人等一面主管囘易及支收使用<lb/>
其買到物帛亦不曾親自點檢所有上項分折每<lb/>
年合使用錢數並是小作納筭計仍乞取洙離任<lb/>
後逐月所支過公用錢數細定月分與洙所約度<lb/>
到費用數目比類方見使用的數所分析前項事<lb/>
理並皆詣實謹具狀申河東轉運司謹錄狀上<lb/>
　　申四路安撫使范資政乞於乾華州聽侯<lb/>
　　　朝旨狀<lb/>
某昨自潞州赴渭州制勘院照<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>公事至永興軍<lb/>
經陜西都轉運司陳狀爲先曾知渭州涇州將來<lb/>
<pb n="KR4d0026_SBCK_025-6b"/>
奏案後若在邉上州軍聽　敕切慮於事體不便<lb/>
及邠州永興軍又是前兩府知州亦難以在彼欲<lb/>
乞于乾華州聽候　朝旨如該合收禁亦乞依條<lb/>
貫施行自後即未知都轉運司曾與不曾聞奏洙<lb/>
已於六月十日蒙制勘院責保送渭州知在見在<lb/>
館驛内安下比至伺候　敕命須是一月以上切<lb/>
緣洙去年方離渭州即今本州官員多是某在任<lb/>
日到任舘驛内人有衆官安下常有官員徃還事<lb/>
體㴱屬不便伏望四路安撫資政特賜據狀僃錄<lb/>
開奏并詳某前于陜西都轉運司所陳事理早降<lb/>
<pb n="KR4d0026_SBCK_025-7a"/>
指揮伏候台旨<lb/>
<pb n="KR4d0026_SBCK_025-7b"/>
</p>
<p>
河南先生文集卷之二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_018-1a"/>
河南先生文集巻之十八<lb/>
　表疏<lb/>
　　乞坐范天章貶狀<lb/>
　　論命令恩寵賜與三事疏<lb/>
　　論朝政宐　務大體疏<lb/>
　　論朋黨疏<lb/>
　　進正觀十二事表<lb/>
　　論城水洛利害表<lb/>
　　乞坐范天章貶狀<lb/>
朝奉郎守太子中允充館閣校勘騎都尉臣尹某<lb/>
<pb n="KR4d0026_SBCK_018-1b"/>
右臣伏覩朝堂牓示范仲淹落天章閣待制知饒<lb/>
州勅辭内有自結朋黨妄有薦引之言臣知慮闇<lb/>
知嘗以其人忠亮有素義兼師友自其被罪朝中<lb/>
口語藉藉多云臣亦被薦論未知虛實仲淹若以<lb/>
他事被譴臣固無預今觀勅意乃以朋比得罪臣<lb/>
與仲淹義分既厚縱不被薦論猶當從坐況如衆<lb/>
論臣則負罪實㴱雖然國恩寛貸無所指名臣内<lb/>
省於心有靦面目況余靖自來與仲淹蹤跡比臣<lb/>
絶疎今來止因上言獲以朋黨被罪臣不可茍免<lb/>
願從降黜以昭明憲<lb/>
<pb n="KR4d0026_SBCK_018-2a"/>
　　論命令恩寵賜與三事疏<hi>至隴州上慶曆二年</hi>
四月日朝奉郎守太子中允集賢校理新差通判<lb/>
秦州軍州事上騎都尉賜緋魚袋臣尹洙昧死再<lb/>
拜上疏　皇帝陛下臣聞漢文帝盛徳之主賈誼<lb/>
論當時事勢猶云可為痛哭孝武帝外攘四夷以<lb/>
强主威徐樂嚴安尚以陳勝亾秦六卿簒晋為誠<lb/>
二帝不以危亂滅亾為諱故子孫保天下者十餘<lb/>
世秦二世時關東盜起或以反者聞二世怒下吏<lb/>
或曰逐捕今盡不足憂乃悦隋焬帝時四方兵興<lb/>
左右近臣皆隠賊數不以實聞或言賊多者輒被<lb/>
<pb n="KR4d0026_SBCK_018-2b"/>
詰責二帝以危亂滅亾為諱故秦隋之宗社數年<lb/>
為墟　陛下視今日天下之治孰與漢文威制四<lb/>
夷孰與漢武國家基本仁徳　陛下慈孝愛民誠<lb/>
萬萬於秦隋至於西有不臣之虜北有强大之隣<lb/>
非特閭巷盜賊之勢也自西虜叛命者四年旁塞<lb/>
數擾内地疲逺輸兵久於外而休息無期卒有乘<lb/>
弊而起兵法所謂智者不能善其後當此之時<lb/>
陛下當夙夜憂懼所以慮事變而塞禍源也<lb/>
陛下延訪邊事容納直言前世人主勤勞寛大未<lb/>
有能逺過者也然未知以宗廟為憂危亾為懼此<lb/>
<pb n="KR4d0026_SBCK_018-3a"/>
賤臣所以感憤於邑而不已何者今命令數更恩<lb/>
寵過濫賜與不節此三者戒之慎之在　陛下所<lb/>
行耳非有難動之勢也　陛下因循不革弊壞日<lb/>
甚臣是以謂　陛下未以宗廟為憂危亾為懼者<lb/>
以此夫命令者人主所以垂信於天下也異時民<lb/>
間聞　朝廷降一令皆竦視之今則不然皆相與<lb/>
竊語以為不久當更既而信然此命令日輕於下<lb/>
也命令輕則　朝廷不尊矣又聞羣臣有獻忠謀<lb/>
者　陛下始甚聽之後復一人沮之則　陛下急<lb/>
移矣忠言者以　陛下　能終頗自絀其謀以為<lb/>
<pb n="KR4d0026_SBCK_018-3b"/>
無益此命令數更之弊也夫爵賞　陛下所持之<lb/>
柄也近時外戚内臣以及士人或因緣以求恩澤<lb/>
從中下謂之内降臣聞唐氏衰政或母后專制或<lb/>
妃主擅朝樹恩私黨名為斜封今　陛下威柄自<lb/>
出外戚内臣賢而才者當與大臣公議而進之何<lb/>
必襲斜封之弊哉且使大臣從之則壞　陛下綱<lb/>
紀不從則沮　陛下徳音壞綱紀忠臣所不忍為<lb/>
沮徳音則威柄日輕臣又聞盡公不阿　朝廷所<lb/>
以責大臣今迺自以私昵撓之而欲責大臣之守<lb/>
正不私難矣此恩寵過濫之弊也夫賜與者國家<lb/>
<pb n="KR4d0026_SBCK_018-4a"/>
所以勸功也比年以來嬪御史伶官大臣之屬賜<lb/>
與過厚人間傳言内帑金帛皆祖宗累朝積聚<lb/>
陛下用之不甚愛卹今之所存無幾疎逺之人誠<lb/>
不能詳内府豐匱之數但見取於民者日煩即知<lb/>
畜於帑者不厚臣亦知國家自西方用兵用度寖<lb/>
廣帑藏之積未必皆爲賜予所費然下民不可家<lb/>
至而户曉獨見　陛下行事感動耳徃歲聞邊將<lb/>
王珪以力戰賜金則無不悅服或見優人所得過<lb/>
厚則徃徃憤歎人情不可不察此賜予不節之弊<lb/>
也臣所論三事皆人人所共知近臣從諛而不言<lb/>
<pb n="KR4d0026_SBCK_018-4b"/>
以至今日方今非獨夷狄之為患朝政日弊而<lb/>
陛下不寤人心日危而　陛下不知故臣願先正<lb/>
於内以正於外然後忠謀漸進綱紀漸舉國用漸<lb/>
足士心漸奮夷狄之患庶乎息矣伏惟　陛下㴱<lb/>
察秦隋惡聞忠言所以亾逺法漢主不諱危亂所<lb/>
以存日親盛徳與民更始則非獨賤臣幸甚實亦<lb/>
天下幸甚干犯鈇鉞臣無任戰汗激切俟命之至<lb/>
臣洙昧死再拜上疏<lb/>
　　論朝政宐務大體疏<hi>爲進奏院飲㑹事</hi>
十一月日朝奉郎起居舎人直龍圖閣知潞州軍<lb/>
<pb n="KR4d0026_SBCK_018-5a"/>
州事輕車都尉賜緋魚袋借紫臣尹洙昧死再拜<lb/>
上疏　皇帝陛下臣聞至治之本在於務大體不<lb/>
在乎任察也漢明帝察唐徳宗以察為明皆著<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>
前史非盛徳之論然則衆之好惡必察之臣下忠<lb/>
邪必察之非謂究發隱微作為聰明者也臣聞詔<lb/>
獄所治類多然士因醉飽之失發曖昧之罪臣竊<lb/>
以為過矣大抵士君子少長修飭始終如一者皆<lb/>
純固介特之士舉朝論之百不一二至於年位尚<lb/>
輕頗或疎縱及稍貴重始自矯厲而能建事功於<lb/>
世名節之効者不可勝紀此殆常人之情明主所<lb/>
<pb n="KR4d0026_SBCK_018-5b"/>
㴱亮也兹事雖徃臣所慮者上下相伺動輒得咎<lb/>
刻薄之風寖以成俗於盛明之卉所損不細非特<lb/>
謂二三子也又比年以來既行之恩尚或中寢既<lb/>
用之法罕䝉開釋豈搏擊之說易以進寛厚之論<lb/>
難為陳哉伏惟　陛下采漢臣窺私之誡鑒吴主<lb/>
校事之弊因慶澤之後發寛大之詔明諭凢臣下<lb/>
有纎介之惡非虧損教誼侵害民物者勿復以聞<lb/>
至若暴亂之萌驕僣之原誣罔朋比狥私滅公此<lb/>
王誅之所先願　陛下畱神聰察無志其細而遺<lb/>
其大則善者聳而惡者戒矣狂瞽之言惟聖明裁<lb/>
<pb n="KR4d0026_SBCK_018-6a"/>
擇幸甚臣洙昧死再拜上疏<lb/>
　　論朋黨疏<lb/>
十一月日朝奉郎起居舎人直龍圖閣知潞州軍<lb/>
州事輕車都尉賜緋魚袋借紫臣尹洙昧死再拜<lb/>
上疏　皇帝陛下臣聞知賢而不能任任之而不<lb/>
能終於治國之道其失一也去年朝廷擢歐陽修<lb/>
余靖蔡襄孫甫相次爲諫官臣知數子之賢且久<lb/>
一旦樂其見用又慶　陛下得賢而任之所慮者<lb/>
任之而不能終爾以　陛下知臣之明修等被遇<lb/>
之㴱豈有任之而不能終哉葢聞唐魏元成既薨<lb/>
<pb n="KR4d0026_SBCK_018-6b"/>
</p>
<p>
文皇親爲撰碑文以賜之後有言其阿黨者遂<lb/>
覆其碑近世君臣相得未有如唐文皇與魏元成<lb/>
者間言一入則存沒之恩不終臣未嘗不感憤歎<lb/>
息而不能已也以是而論則知任之為易終之實<lb/>
難可不慮哉屬聞歐陽修領使河北臣以邊事之<lb/>
重故不復以内外為疑今又聞蔡襄出福州未審<lb/>
襄以親自請為以過斥若以過斥豈當進其官<lb/>
秩若以親請則襄任京師不三四年已再省其親<lb/>
士大夫去逺方而任京師者孰不念其親豈獨襄<lb/>
得遂其私恩哉則襄之不當出明矣　陛下優容<lb/>
<pb n="KR4d0026_SBCK_018-7a"/>
諫臣在唐文皇上修等之才雖不媿古人然所施<lb/>
為未能少及於魏元成則間毁之言不必待其沒<lb/>
而後發也伏惟念知之之已明任之之已果而終<lb/>
之　甚難則天下幸甚然臣愛修等之賢故恤其<lb/>
去朝廷而不盡其才如　陛下待修等未易于初<lb/>
則臣有稱道賢者之美如其恩遇已移則臣負朋<lb/>
黨之責矣夫今世所謂朋黨甚易辯也　陛下試<lb/>
以意所進用者姓名詢於左右曰某人為某人稱<lb/>
譽必有<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>者曰此至公之論異日其人或以事見<lb/>
疎又詢於左右曰某人為某人營救必有<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>者曰<lb/>
<pb n="KR4d0026_SBCK_018-7b"/>
此朋黨之言昔之見用此一臣也今之見疎亦此<lb/>
一臣也其所稱譽與營救一也然或謂之公論或<lb/>
謂之朋黨是則公論之與朋黨常繫於上意不繫<lb/>
于忠邪此御臣之大弊也臣既為　陛下建忠謀<lb/>
豈復顧朋黨之責但懼名以朋黨則所陳之言不<lb/>
䝉先采此又臣之㴱慮也惟聖明裁察焉臣洙昧<lb/>
死再拜上疏<lb/>
　　進正觀十二事表<lb/>
朝奉郎起居舎人直龍圖閣知潞州軍州事輕車<lb/>
都尉賜緋魚袋借紫臣尹洙右臣聞聖人鑒治亂莫<lb/>
<pb n="KR4d0026_SBCK_018-8a"/>
如前代然於世易考于事易通則莫若世數之相<lb/>
近者故周書無逸厯陳啇王中宗高宗祖甲之徳<lb/>
不及虞夏臣以為方今憲法前古宐在有唐唐治<lb/>
之盛者在於太宗舊史具存爛然可述臣某誠惶<lb/>
誠恐頓首伏惟　尊號皇帝陛下詳延經生信尚<lb/>
儒術書契之所傳縉紳之所道無不該綜浹洽竆<lb/>
其淵源固足以順考古先憲章百代者矣竊惟聖<lb/>
心所慕當追三代之盛而諸儒稱頌亦謂比隆唐<lb/>
虞賤臣區區獨以爲政教威賞未臻乎正觀之治<lb/>
輒取唐史官吳兢所録正觀時事切于今者得十<lb/>
<pb n="KR4d0026_SBCK_018-8b"/>
二事以獻伏望<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>陛下畱神覧觀詳而思之勤而<lb/>
行之則正觀之治不難企及由正觀以復三代繇<lb/>
三代以至唐虞豈逺乎哉在勉於初克於終而已<lb/>
干冐旒扆臣無任瞻天望聖激切屏營之至<lb/>
　　論城水洛利害表知渭州時<lb/>
朝奉郎行右司諫直集賢院知渭州兼同管勾涇<lb/>
原路經畧安撫部署司公事上騎都尉賜緋魚袋<lb/>
臣尹洙右臣得招討司牒奉朝㫖修水洛城事臣<lb/>
前得招討牒見<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>朝廷罷修此城人人感悅今曽<lb/>
未逾月復此興建無不駭歎今興作之勞費用之<lb/>
<pb n="KR4d0026_SBCK_018-9a"/>
先臣且置而不慮者既城之後爲害滋大耳臣竊<lb/>
較計利害為　國家之害有四而無一利焉自賊<lb/>
昊擾邊王師屢屈非以地不廣大而不能抗者也<lb/>
雖用兵有工拙然大槪説者以衆寡之勢不相侔<lb/>
也今涇原一路之兵可以戰可以持重為聲勢者<lb/>
獨狄青所將之兵耳然不滿二萬其他則城寨屯<lb/>
防裁足自守不當更有動移此城既成必分兵戍<lb/>
之緩急賊至則所僃益多所用益寡所謂弱我兵<lb/>
而強敵勢此為害一也山外諸城本無税籍自西<lb/>
鄙用師大增屯兵今平糴入中數且不足猶令諸<lb/>
<pb n="KR4d0026_SBCK_018-9b"/>
郡輸送税粟僅有歲備單弱之民寖以愁困此城<lb/>
既建須益發近邊之民輸粟以給其用不獨勞苦<lb/>
且虞冦鈔之害倘復發兵援送則所費彌廣所謂<lb/>
重傷民力增損國費以事無用之地此為害二也<lb/>
且　朝廷命將出師勞弊天下禦之不能勝緩之<lb/>
不能伏為我之宼讐者賊昊而已西蕃種類與國<lb/>
家本無纎介之隙今無故攘其地而置城寨又前<lb/>
後誅斬首級亦已數百外不足揚威于賊昊内實<lb/>
樹怨於種落非計之得也臣觀古羗夷之為患多<lb/>
矣今西蕃種類居秦渭之間者十餘萬皆以仇怨<lb/>
<pb n="KR4d0026_SBCK_018-10a"/>
不相伏屬如一旦破仇合從則内屬之户附漢㝡<lb/>
㴱者必先被其擾我必以兵救之我出則彼歸我<lb/>
歸則彼出動之甚易安之甚難縱未能勞我大兵<lb/>
然於疆場侵冦之患是更生一昊也所謂爲國生<lb/>
事而無損於冦讐此爲害三也賊昊前冦山外獨<lb/>
黨畱麻氊部落氣數附虜爲虐不聞水洛種族籍<lb/>
虜勢爲邊患也今則通賂於虜事已明白此城若<lb/>
建凡此種類必召冦爲援爲之鄉導當是時少出<lb/>
外兵則不足以應虜多出兵勝敗之勢未決臣恐<lb/>
山外之危亾自兹而始此爲害四也然建謀者以<lb/>
<pb n="KR4d0026_SBCK_018-10b"/>
通秦渭之救兵爲國家之利此又失之矣夫救援<lb/>
之兵驟出不意或可以取勝今既城水洛虜知救<lb/>
兵必出於此當先據便地以待我師且救援之兵<lb/>
不過數千勞逸勢殊豈能與虜較勝負者哉臣以<lb/>
此知水洛既城秦渭之救兵必不從此而進所以<lb/>
謂之無一利者也縱使無前所陳四事城之猶且<lb/>
無益況分兵輸粟生事召宼四者之害較然可驗<lb/>
哉臣聞拓地廣塞鞭笞四夷葢以弭邊患而强中<lb/>
國未聞竭民力耗國用而以樹兵本兆禍階也臣<lb/>
識慮淺近然在邊累歲耳剽目睹事頗習熟又幸<lb/>
<pb n="KR4d0026_SBCK_018-11a"/>
得以諫名官豈容嘿嘿無所開陳伏望　聖慈博<lb/>
詢衆謀慎重兹役則不獨邊鄙幸甚亦天下幸甚<lb/>
謹具狀奏聞<lb/>
<pb n="KR4d0026_SBCK_018-11b"/>
</p>
<p>
河南先生文集巻之十八<lb/>
</p>
<p>
</p>
  </div>
</body>
</text>
</TEI>
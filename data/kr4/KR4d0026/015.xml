<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_015-1a"/>
河南先生文集巻之十五<lb/>
　誌銘<lb/>
　　故天水尹府君墓誌銘<lb/>
　　故福建路勸農使兼提點刑獄公事朝奉郎<lb/>
　　　尚書主客員外郎上輕車都尉耿公墓誌<lb/>
　　　銘<lb/>
　　故宣徳郎守大理寺丞皮君墓誌銘<lb/>
　　故夫人黄氏墓誌銘<lb/>
　　故永淸軍節度推官宣徳郎試大理評事知<lb/>
　　　河南府渑池縣事候君墓誌銘<lb/>
<pb n="KR4d0026_SBCK_015-1b"/>
　　故贈太常博士致仕何君墓誌銘<lb/>
　　故贈祕書丞左君墓誌銘<lb/>
　　故金紫光祿大夫檢校右散騎常侍降授右<lb/>
　　　監門衛將軍持節惠州諸軍事惠州剌<lb/>
　　　史兼御史大夫輕車都尉隴西郡開國侯<lb/>
　　　食邑一千七百户李公墓誌銘<lb/>
　　故天水尹府君墓誌銘<hi>并序</hi>
公諱節字守約其先代北人大父暉事後唐為清<lb/>
泰功臣嘗以節帥彰國軍普初以忠於舊君遇故<lb/>
人景延廣匿其三子君父其中子也得亡太原及<lb/>
<pb n="KR4d0026_SBCK_015-2a"/>
劉氏据其地以材勇隷帳下為禆校乾徳初劉氏<lb/>
大將有欲其地内屬者謀覺牽聫坐死君尚幼得<lb/>
小校張謙者持養數年歸於叔父讓讓為岢風軍<lb/>
使君往來河西以騎射名軍中從父兄繼倫立功<lb/>
河朔君徃依之補衙内都虞候將奏以官有善相<lb/>
者謂曰君名一職即死不則逼五十為豈家時相<lb/>
者言他事屢中君决信不復意仕繼倫卒始来河<lb/>
南因家焉君性剛决少長兵間樂散施以義氣自<lb/>
許與人游處勤懇持規規矩卑意謹甚以是當世<lb/>
貴人多與之接年五十六某年某月以疾終於家<lb/>
<pb n="KR4d0026_SBCK_015-2b"/>
始景氏所匿其長勲後貴顯繼倫其嗣也李即岢<lb/>
嵐軍使准君父亡他國與兄弟絶故闕其名君其<lb/>
郭氏治家訓子甚慈而法後君若干年而卒生伍<lb/>
子宗溥宗禮宗濟宗泳宗源宗溥宗禮皆早亡宗<lb/>
濟唐州團練推官宗泳給事政府宗源三班借職<lb/>
女三人長適尤氏次不嫁俱亡孫七人仲堪業進<lb/>
士仲芳太廟齋郎餘並幼景祐五年四月三十日<lb/>
諸子奉君及郭夫人之喪合葬於河南太尉鄉萬<lb/>
安山之原唐州從事君以誌文為請初予在樞宻<lb/>
王丞相府從事君其婿也與之為有舊後予親之<lb/>
<pb n="KR4d0026_SBCK_015-3a"/>
喪在外從事君助予奉之以歸是嘗徳且舊於其<lb/>
親之葬是宐為之銘銘曰<lb/>
嗚呼君之先或蹈大義或陷危國家再覆而嗣卒<lb/>
以存其艱甚哉及君之葬子孫寖以仕自進以興<lb/>
其家豈前史所謂有隂徳者歟<lb/>
　　故福建路勸農使兼提㸃刑獄公事朝奉郎<lb/>
　　　尚書主客員外郎上輕車都尉耿公墓誌<lb/>
　　　銘<hi>并序</hi>
公諱充從字徽之曾祖正祖思唐皆明經術居鄉<lb/>
以行稱父昭化始以通春秋傳取髙第為蜀州司<lb/>
<pb n="KR4d0026_SBCK_015-3b"/>
戸叅軍蜀盗起城破被擒賊將汚以官儕輩莫敢拒<lb/>
司户獨叱之且大罵至㫁手足死不屈　天子嘉<lb/>
之録其後公得同學究出身累調莫州任丘尉兾<lb/>
州司理叅軍㑹契丹入冦公率城中豪賈輸軍用<lb/>
下民被兵皆制次朝㑹及條理獄事與法力辨刑<lb/>
章常以議直取勝轉運使劉公綜强力自任於吏<lb/>
事少所推與獨器公才就薦天雄軍節度推官磁<lb/>
州民有競曰者逮繫百餘人累訢莫能决俾公按<lb/>
其事得實附曲者咸坐之既出無一異語知天雄<lb/>
軍王公承衍屢以功狀稱於朝授大理寺丞擢知<lb/>
<pb n="KR4d0026_SBCK_015-4a"/>
開封長垣縣事　天子東封泰山以置頓之勤就<lb/>
移通判利州事歷太子洗馬殿中丞國子博士通<lb/>
判濟州知鄭州事天禧中河决東郡詔環决河千<lb/>
里調蒭桔輸致之時河南諸郡乆無調發之勞詔<lb/>
暴下吏持之嚴民相驚動有自相驚動决死者公<lb/>
視賦版均其斂無毫釐過繆或貲表於故者强之<lb/>
勝者増也且威信素著史蓄縮承風㫖民　亦莫<lb/>
敢自欺郡中肅然事迎以集是時河陽孫公奭為<lb/>
政尚寛惠而公以嚴明稱安撫使劉公燁使還各<lb/>
以其績状聞　真宗顧曰使天下之郡守皆如二<lb/>
<pb n="KR4d0026_SBCK_015-4b"/>
臣何憂致治耶劉公因言公位卑宐奨任之於是<lb/>
擢為福建路勸農使兼提㸃刑獄公事遷尚書主<lb/>
客員外郎行部至河州感瘴癘歸以天禧五年終<lb/>
於福州之官署年四十三公少孤無兄弟事母甚<lb/>
謹故知雜御史王公濟以為常山通守一見以器<lb/>
幹許之遂以女歸焉及居官㢘直果斷不避貴勢<lb/>
所至無畱事卒以能稱其為人尚義節好施與有<lb/>
燕趙遺風初公既位於朝再贈司户君為太子中<lb/>
允夫人辛氏追入永樂縣太君王夫人封太原縣君<lb/>
夫人未嘗内食密使諜者訪其母兄十餘年散父<lb/>
<pb n="KR4d0026_SBCK_015-5a"/>
貲數百萬卒得母歸宗黨伏其孝二男長傳將作<lb/>
監丞次知節早亾二女長早卒次適緱氏主簿髙<lb/>
鼎寳元二年十月二十七日監丞君奉公及夫人<lb/>
之喪葬於河南緱氏唐興鄉解賈村之南原銘曰<lb/>
嗚呼朔野之氣節士之裔稟乎勁剛承厥志毅騁<lb/>
才而聞秉直而遂胡嗇其年弗克其志葬於河之<lb/>
南得子龜筮不殞家聲在公之嗣者也<lb/>
　　故宣德郎守大理寺丞累贈司封員外郎皮<lb/>
　　　公墓誌銘<hi>并序</hi>
公諱子良字漢公其先襄陽人曽祖日休避廣明<lb/>
<pb n="KR4d0026_SBCK_015-5b"/>
之難徙籍㑹稽及錢氏王其地遂依之官太常博<lb/>
士贈禮部尚書祖光業佐吴越國為其丞相父粲<lb/>
元帥府判官歸朝歴鴻臚少卿公初能屬辭淳化<lb/>
中以家集上獻初尚書以文章取重於咸通乾符<lb/>
世降及丞相鴻臚皆以文雄江東三世俱有編集<lb/>
總百巻餘至是悉以奉御得召試對便坐賜出身<lb/>
歴汾州介休并州榆次三縣主簿時靈夏用師仍<lb/>
嵗饋輓公當督其行不以嚴期暴民事亦以濟遷<lb/>
饒州録事叅軍無為軍巢縣令用知已薦授大理<lb/>
寺丞監筠州酒税大中祥符七年正月二十五日<lb/>
<pb n="KR4d0026_SBCK_015-6a"/>
以疾終於任年五十三公為吏尚寛平不煩教條<lb/>
所至民宐其治去必見思世為吴越顯族樂散施<lb/>
晚年窮匱仰俸入裁自充然均給踈屬終不少懈<lb/>
知者嘉其孝友夫人管氏賢明有法度二男長鏑<lb/>
早亡次仲客今為太常博士三女適曹經宿洪之<lb/>
張奎皆士人二孫公理公髙並幼上籍田嵗公以<lb/>
子五品得以某官若其第夫人封夀安縣太君明<lb/>
年太君以疾終寳元二年十月二十七日太博奉<lb/>
公之葬河南永安縣某鄉某里夀安縣君祔焉銘<lb/>
曰<lb/>
<pb n="KR4d0026_SBCK_015-6b"/>
皮氏擅名厥初襄陽後家於南再世以昌公事本<lb/>
朝其舊邦才奮而通命艱弗充公葬惟河南是成<lb/>
公志公有令子既孝既禮遂家河南為子孫始<lb/>
　　故夫人黄氏墓誌銘<lb/>
河南樂泳來致其父水部君書且自言曰泳母以<lb/>
賢行稱外氏以暨我家不幸早世不及封號以没<lb/>
藁殯者三十年今葬有日敢因父書求文以誌於<lb/>
壙予不得讓夫人姓黄氏世衣冠父慶長司勲員<lb/>
外郎母王氏新泰縣君夫人年二十一為水部配<lb/>
四十二以疾終興元之南鄭寳元二年正月六日<lb/>
<pb n="KR4d0026_SBCK_015-7a"/>
葬河南永安唐興鄉雙塔里樂氏自水部君之大<lb/>
父贈兵部侍郎諱史以文章為通儒其後世有顯<lb/>
人遂為河南大族夫人居世次為冡婦性寛裕言<lb/>
語動作為諸女法雖僮侍未嘗聞其厲辭通音律<lb/>
樂施與宗族踈近交稱其徳生四子滋進士中第<lb/>
今為著作佐郎浚早卒泳沖皆舉進士二女長適<lb/>
供奉官馮維禹次適太廟齋郎麻公授水部君名<lb/>
許國以材能為尚書水部員外郎其銘曰<lb/>
婦道治内潜徳弗章有子而才乃顯其光刻石墓<lb/>
門圗徽不忘<lb/>
<pb n="KR4d0026_SBCK_015-7b"/>
　　故永清軍節度推官宣徳郎試大理評事知<lb/>
　　　河南府澠池縣事侯君墓誌銘<hi>并序</hi>
君諱詠字可復其先西河人祖益事後唐武皇起<lb/>
太原軍中從荘宗定河南為中興功臣歷晉漢領<lb/>
兵鎮位至中書令以太子太師還第國初疾薨葬<lb/>
河南遂為河南人父仁浦舉進士早卒君少由進<lb/>
士貢一上不中第用門資得試將作監主簿調處<lb/>
州遂昌尉不赴官歴河中府河東孟州河隂二主<lb/>
簿遷虢州録事叅軍郡豪州趙室者殺人誣其庸<lb/>
使代死且賄吏以成其獄君辨状立岀之改武信<lb/>
<pb n="KR4d0026_SBCK_015-8a"/>
軍節度推官知河南府夀安縣事秩滿集吏部與<lb/>
濟輩見便坐有詔循一資吏部調君入蜀君永還<lb/>
所循質以侍親遂復以節度推官知大名府冠氏<lb/>
縣事又徙河南澠池明道二年八月十三日以疾<lb/>
終於任所年五十君生公侯家雖見全盛時然後<lb/>
昆弟或陪無錫封連姻王家尚有古時餘風君獨<lb/>
喜儒術與寒士同趨向私室用度委於家史匱豐<lb/>
無所省晚節貲益衰處之自若與人交淡然其乆<lb/>
愈固持論議不為貴勢屈知者尚其節初先君既<lb/>
終五月君始生母康氏普州刺史延澤之女明逹<lb/>
<pb n="KR4d0026_SBCK_015-8b"/>
人也教育以暨成立而君不克終養斯可悲已娶<lb/>
吴氏屯田員外郎祐之之女生二男紹曽紹復皆<lb/>
以廕補官一女嫁王繹　寳元二年九月丙午嗣<lb/>
子奉君之喪從葬緱氏原紹曽與予善狀君閥閲<lb/>
俾誌於壙且為之銘曰<lb/>
太師維祖父武功特起肇開厥家膺受繁祉降及<lb/>
禰廟祭以士禮君舊在初乃試於吏既恬乎中亦<lb/>
逺其志晩而益艱終則弗遂緱氏之原祔於先子<lb/>
誰復其始宐君之嗣<lb/>
　　故太常博士致仕何君墓誌銘<lb/>
<pb n="KR4d0026_SBCK_015-9a"/>
君諱某字某其先京兆咸陽人祖諱朗左司禦率<lb/>
府率葬河南新安遂為河南人考諱曮周顯徳上<lb/>
年進士第二人終著作佐郎集賢校理有名於時<lb/>
贈某官母髙氏追封以縣太君君三嵗而孤養於<lb/>
外氏能自樹立三十始舉進士五上得同進士出<lb/>
身受議州司理參軍再調開封祥符尉遷果東州<lb/>
團練州官又歴鳯翔彭州河中永興四幙最然居<lb/>
以永興軍節度判官兵考除太常博士致仕還洛<lb/>
七年年八十三康定二年六月六日終於家君性<lb/>
慈善談咲喜人和同然持身奉法不為强屈嘗與<lb/>
<pb n="KR4d0026_SBCK_015-9b"/>
上官争辨殺人獄終出之後得刼者衆益伏掌州<lb/>
庾吏襲故迹欲上下通為奸利憚君初至未有以<lb/>
致其賂以乃匿名書求君黜聰明并以金帛投於<lb/>
廨垣君曰是必某吏所為捕送之伏罪君㢘益以<lb/>
聞前後薦其行能者數十人至用選部循資格増<lb/>
廩禄而已流輩或驟為時用君聞之更有喜色及<lb/>
退居無分産以自資恬然不以歉其心體强無疾<lb/>
一日呼嗣子命以終制語頗詳悉起居猶平常自<lb/>
是三日而終即以明年四月某日葬於新安縣某<lb/>
鄉某里凡三娶兩李氏早亡向氏侍中拱之女封<lb/>
<pb n="KR4d0026_SBCK_015-10a"/>
某縣君一子令孫舉進士禮部嘗奏名孝謹有才<lb/>
稱四女適盧賁李宗孟皆明經宗世賢舉進士王<lb/>
宗諤為三班借職銘曰<lb/>
進而窒性焉益通處而貧心焉自充仁者固得其<lb/>
夀君子不謂之窮以勤為養以禮送終君實有子<lb/>
世其清風<lb/>
　　故贈祕書丞左君墓誌銘<lb/>
康定二年八月日屯田員外郎知華州事河南左<lb/>
君得告於朝来葬其先君於河南緱氏縣唐興鄉<lb/>
解賈里先事告同郡尹某曰予始孩先君教以經<lb/>
<pb n="KR4d0026_SBCK_015-10b"/>
藝寖爲辭章夙夜以戒　曰汝進於學齒於鄉士<lb/>
其以衣冠名吾家先君既没三年予取進士第又<lb/>
五年始有位於朝先君凡再追命爲祕書丞自沒<lb/>
距今十受有九年始得用五品禮葬庶幾以卒先<lb/>
志悲乎不及見予之有成也請予誌其墓君諱某<lb/>
字某其先自河中徙家河南爲大族其交結皆當<lb/>
世豪傑貴人及君乃折節厲學所依多賢士大夫<lb/>
信讓寛厚爲里中稱譽舉進士一不偶終於家年<lb/>
四十父諱欽母張氏凡三娶二王氏繼以韓氏兩<lb/>
王夫人各以福昌永寧太君告第皆祔於君韓氏<lb/>
<pb n="KR4d0026_SBCK_015-11a"/>
夫人今以萬年受封君六子長瑛及第四子未名<lb/>
早亡屯田君名瑋實第二子次珙玘琰孫子六人<lb/>
俱皆幼未名銘曰<lb/>
富而學不及以位子而才不逮其任追命既告朝<lb/>
服以禭養不克兮葬則備方磁刻兮孝子志<lb/>
　　故金紫光禄大夫檢校右散騎常侍降授右<lb/>
　　　監門衛將軍持節恵州諸軍事恵州刺史<lb/>
　　　兼御史大夫輕車都尉隴西郡開國侯食<lb/>
　　　邑一千七百户李公墓誌銘<hi>并序</hi>
公諱渇字師望其先西河人從祖顔郡為周廣順<lb/>
<pb n="KR4d0026_SBCK_015-11b"/>
功臣祖勲始家河陽終右監門衛將軍贈左驍衛<lb/>
將軍考遜終北部員外郎贈工部尚書妣杜氏追<lb/>
封馮翊縣太君公少舉進士景徳二年中第授許<lb/>
州臨頴縣主簿歴杭州仁和開封府陽武二尉皆<lb/>
以才能稱用知已薦除大理寺丞知華州華隂縣<lb/>
事移蜀州江原遷殿中丞乾興例恩遷太常博士<lb/>
先是河决東郡歴嵗未平公以治河十策為獻曾<lb/>
参知政事魯公宗道奉詔行河即奏同至東郡時<lb/>
言水利害者甚衆魯公獨是公策即換北作坊副<lb/>
使充修河都監樞宻院有不快魯公者摭公所議<lb/>
<pb n="KR4d0026_SBCK_015-12a"/>
與衆不合不復辨曲直罷為鄆州兵馬都監移知<lb/>
憲州又移鳯州階成二州接邊頗有内屬之户故<lb/>
鳯得以戎事制階成猶支郡前此屬户攻陷階州<lb/>
之沙灘寨公至郡馳請其所究治叛狀實司牧都<lb/>
校趙釗者擾知公即譴釗道州諭以恩信酋帥皆<lb/>
欵服修復故壘種落遂定以功遷軍器庫副使知<lb/>
原州事不滿嵗改環州遷香藥庫使公縁治河至<lb/>
是凡十年不得至京師天聖八年召歸奉使契丹<lb/>
始得對便殿陳畫邊事天子材之使還知慶州事<lb/>
明道三年詔近臣舉勇略在邊者公為樞宻直學<lb/>
<pb n="KR4d0026_SBCK_015-12b"/>
士李公諮所薦尋加恵州刺史益州路兵馬鈐轄<lb/>
是冬改元遷東八作使明年擢為西上閤門使旋<lb/>
改鄜延路兵馬鈐轄鄜延屬亡北他路為最强多<lb/>
寵以右職要官部下恣誅殺敢為不法異時主兵<lb/>
者頗務姑息或利其善焉求取無厭公至凡至饋<lb/>
獻一不納罪者繩以漢刑皆樂公之不擾然畏憚<lb/>
莫得自恣焉秩滿知延州郭公勸美公鎮静之績<lb/>
奏畱再其任又條其勞狀於政肅言甚切至詔就<lb/>
遷東上閤門使旋改四方館使始趙徳明内附先<lb/>
帝與之約令其入貢京師道必從鄜延文卷非鄜<lb/>
<pb n="KR4d0026_SBCK_015-13a"/>
延不得自是文牒徃返如隣州元昊祈襲爵上公<lb/>
即帥鄜延兵元昊雖桀驁嘗擾環慶戎落落然歸<lb/>
罷别種以為辭公為報不與之辨齊宗矩以慶州<lb/>
之兵敗於節義烽為虜所得公以文諭之虜即以<lb/>
宗矩来還　朝廷亦不發其罪寳元元年元昊大<lb/>
將山遇者率其族三十餘人来歸且言元昊不軌<lb/>
狀公與郭公議曰元昊猖獗之志由宗矩敗益彰<lb/>
非待山遇發也自徳明納貢四十年其長内附<lb/>
者未嘗納之　國家於徳明父子撫愛哺養如嬰<lb/>
兒豈有毫髪負者哉今若納其亡人使其取直以<lb/>
<pb n="KR4d0026_SBCK_015-13b"/>
為稱是中國大信　之子含容之徳由吾輩所<lb/>
虧損也即命境上絶之其年冬有郊輸不至年二<lb/>
月遺其黨稱所置偽官以乘公即拘其人於館亟<lb/>
以事聞且閲其表凾猶稱臣以冠其名公即與郭<lb/>
公議奏以夷狄僣中國名號誠不順然尚稱臣可<lb/>
漸以禮屈願與大臣熟議　天子方命帥臣經略<lb/>
事所奏忤㫖前此就移兼領鄜州至是降授尚食<lb/>
使知汝州事數月移磁州明年有上書訟公前絶<lb/>
山遇事者又降為右監門將軍白州兵馬都監乆<lb/>
之寢疾語諸子曰吾在西邊十餘年雖以罪去猶<lb/>
<pb n="KR4d0026_SBCK_015-14a"/>
願一見上陳當今制虜之宐死且不恨今不幸遂<lb/>
塞而不伸乎以康定二年四月一日終於官年六<lb/>
十有三自公再被黜典皆與郭公同命公既終一<lb/>
月　朝廷起郭公知鳯翔府事次子兟因遺奏特<lb/>
授守秘書省校書郎識者悼公之殁焉公初娶張<lb/>
氏封清河縣君繼崔氏封夀安縣君二子長曰兢<lb/>
東州節度推官次即校書皆勤學有才稱一女尚<lb/>
幼即以其年十二月十八日葬於河南府河南縣<lb/>
龍門鄉南五里銘曰<lb/>
自古四夷或侮或順以威以懐世其異論在公之<lb/>
<pb n="KR4d0026_SBCK_015-14b"/>
策羈縻示信躓而不復没有遺恨匪身之謀唯國<lb/>
之徇刻此銘章載其忠憤<lb/>
河南先生文集巻之十五<lb/>
<pb n="KR4d0026_SBCK_015-15a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_001-1a"/>
河南先生文集卷之一<lb/>
　皇雅十篇<lb/>
　　天監　西師　耆武　憲古<lb/>
　　大鹵　帝籍　庶工　帝制<lb/>
　　皇治　太平<lb/>
　律詩七首<lb/>
　　贈三鄕浮圖智聰一首<lb/>
　　和人過韓柱國廟一首<lb/>
　　過興平哭耿諌議喪呈經略副使韓密學一<lb/>
　　　首<lb/>
<pb n="KR4d0026_SBCK_001-1b"/>
　　舟次壽州寄濠州江少卿一首<lb/>
　　和河東都轉運施待制二首<lb/>
　　隨州聞劉易入終南山一首<lb/>
　　皇雅十首<lb/>
天監受命也自梁至于周兵難不息　宋受命統<lb/>
一萬方焉<lb/>
天監下民亂靡有定甚武且仁祚厥真聖仁實懷<lb/>
徠武以執競匪虔匪劉拯我大命自昔外禪月經<lb/>
日營令以挾制政以隂傾　帝初治兵志勤于征<lb/>
奄受神器匪謀而成淮潞弗虔卒汙叛迹戎輅戒<lb/>
<pb n="KR4d0026_SBCK_001-2a"/>
嚴皇威有赫彼宼詿民吾勇其百殄厥渠魁貸其<lb/>
反側　帝朝法宫左右宗公忮夫悍士以雍以容<lb/>
爾居爾室爾工爾農既息既養惟天子功<lb/>
　　天監四章章八句<lb/>
西師征蜀也<lb/>
主用西師岷梁弗賓匪曰負固實交晉人予訓予<lb/>
誓合我將臣正厥有罪無庸傷民矯矯虎士載摧<lb/>
其壁于嗟孟侯亦果其䇿迎師而降靡抗鋒鏑豈<lb/>
獨身謀完是宗國蜀都既平將臣失律此衆悍驕<lb/>
彼民危慄當塗呌呶合萬爲一匪懐則威　帝心<lb/>
<pb n="KR4d0026_SBCK_001-2b"/>
是恤　帝曰將臣予嘉乃庸廢命毒民爾弗有終<lb/>
邦典用疑惟罪惟功靡殛而削協于厥中　帝曰<lb/>
孟侯受封于楚淑旂琱戈僃物異數俾爾族姻及<lb/>
乃文武服在王庭靡不有序蜀民呼歌天子威靈<lb/>
保我者封暴我者刑匪功是私匪弱是陵天子惠<lb/>
民疇敢不承<lb/>
　　西師六章章八句<lb/>
耆武受俘也命將伐南海平金陵俘二王以獻<lb/>
耆定武功時惟二方淮服其義海南遂荒孰孱而<lb/>
盭孰暴而猖自底不譓乃終滅亾　帝戒二俘同<lb/>
<pb n="KR4d0026_SBCK_001-3a"/>
即爾誅予惟民無辜休息是圖時其輯矣寧威獨<lb/>
夫　帝嗟汙邦久罹于兵或暴下以征或敷虐以<lb/>
刑予命中典協于國經民服德音室家以寧<lb/>
　　耆武三章二章八句一章六句<lb/>
憲古令守臣也削其附庸以強帝室焉<lb/>
帝懷永圖治古是憲四方守臣惟屏惟翰在昔艱<lb/>
難弗惠訓典跨都連城髙牙以建有土有民肆乃<lb/>
征繕以息以容終焉叛換凡今帥臣杻厥聞見匪<lb/>
革亂原曷清多難　帝告庶邦式是典彝元侯顯<lb/>
父戚臣宗支正乃封圻予一人是毗凡曰附城罔<lb/>
<pb n="KR4d0026_SBCK_001-3b"/>
爾俾之畜兵厚賦靡爾得私毋㐫而國作福作威<lb/>
天子有命疇敢不祗子孫承承唯萬世規<lb/>
　　憲古二章章十六句<lb/>
大鹵王師討晉罪也<lb/>
冀州之疆粤惟大鹵俗忮而專地扼而固恊比幽<lb/>
都蕩揺邉圉三垂既夷兇威弗沮　帝御六師百<lb/>
萬貔虎剪其附庸至于城下鋒鏑始交梯衝如舞<lb/>
蠢爾孱王請附降虜我士奮揚願究吾武　皇帝<lb/>
曰吁念彼黎庶匪鯨匪鯢復爲王士晉郊既平九<lb/>
區以寧陳功太廟告假威靈在昔武王于商觀兵<lb/>
<pb n="KR4d0026_SBCK_001-4a"/>
維我　藝祖亦勤于征匪貸晉罪俟厥貫盈聖作<lb/>
聖繼巍巍相承皇矣　二后功莫與京<lb/>
　　大鹵二章一章二十二句一章十四句<lb/>
帝籍修故典也躳耕以劭農焉<lb/>
帝籍于郊典儀具陳務農以訓供祀以勤祀在于<lb/>
誠匪勤于人訓農以實匪訓以文　帝謹二物乃<lb/>
躳乃親公侯卿士暨厥庶民千甸有制飭哉惟寅<lb/>
帝賚髙年式宴且喜種種黄髪族立而議我生艱<lb/>
難暴亂以繼耳狃金鼔目狎戎器皇其我圖親講<lb/>
農事有子有孫力田孝悌鼔舞至仁薫焉如醉<lb/>
<pb n="KR4d0026_SBCK_001-4b"/>
　　帝籍二章章十四句<lb/>
庶工任賢也<lb/>
帝咨庶工疇其輔予俊乂以登厥勞乃圖匪忘舊<lb/>
勲非賢勿兪巍巍衮台盛德以居任賢伊何昌言<lb/>
是庸勉告爾猷罔恤廼躳豈無　辭怫于予衷子<lb/>
不爾疪爾無囬從始時從官　容揚揚今　帝左<lb/>
右儒冠煌煌朝廷以尊文物典章得人之盛奕世<lb/>
重光<lb/>
　　庶工三章章八句<lb/>
帝制北方請盟也<lb/>
<pb n="KR4d0026_SBCK_001-5a"/>
帝制萬邦㒺有弗賓蠻夷戎狄羈而勿臣威格三<lb/>
方稽顙獻珍單于革心願交使人　帝謀公卿列<lb/>
侯庶校咸曰彼心暴戾隂狡既擾我疆復利吾寳<lb/>
無若勵兵襲其還道　皇曰有衆予實念兹戰無<lb/>
必勝矧其歸師借曰大獲疇能䀆之益俾餘醜毒<lb/>
吾朔陲乃兪其盟北州以綏在漢世宗抗威北戎<lb/>
暴農筭商經用弗充中土震騷漢南始空降及後<lb/>
世猶稱厥功初穆　聖考德無與偕匪勤于兵北<lb/>
人遂來逮是三紀遠俗以懷生民休息嗚呼仁哉<lb/>
　　帝制五章四章八句一章十句<lb/>
<pb n="KR4d0026_SBCK_001-5b"/>
皇治恤刑也　帝仁于用刑在位者以寛恤爲治<lb/>
焉<lb/>
皇底其治欽哉惟刑在疑而宥㒺察爲明愛怒弗<lb/>
肆孰爲重輕毋一弗辜惟典之平前世理官倚法<lb/>
以刻匪彼爲仇葢曰任職令之蔽獄務正其辟鑒<lb/>
于前人繄我仁德皇德在仁寖而成風公侯卿士<lb/>
靡不率從麛卯萌生咸保厥終不鄙不天樂哉融<lb/>
融<lb/>
　　皇治三章章八句<lb/>
太平封祀告成功也<lb/>
<pb n="KR4d0026_SBCK_001-6a"/>
噫太平無象兮世烏得而知維盛德可迹兮其封<lb/>
祀之儀東岱宗兮西汾脽禮上帝兮賓地祗　皇<lb/>
有征兮吾民以嬉　皇有祈兮吾民是私天敷佑<lb/>
兮俾　皇之釐永世億寧兮無疆之基<lb/>
　　太平一章章八句<lb/>
律詩<lb/>
　　贈三鄉浮圖智聽一首<lb/>
伊昔相逢日于今二十年師隨安樂住我豈利名<lb/>
牽自笑真徒爾何如養浩然西門女几路未得賦<lb/>
歸田<lb/>
<pb n="KR4d0026_SBCK_001-6b"/>
　　和人過韓柱國廟一首<lb/>
隋氏一宇内三將皆勇夫賀公活以累楊素死有<lb/>
誅賢哉韓柱國身與功名俱廟食垂後世祀典誠<lb/>
有諸荒忽臨終言遂此惑庸愚<lb/>
　　過興平哭耿傳諌議喪呈經略韓密學<lb/>
去年使斾西征日一見稱君胆氣豪始信推心待<lb/>
國士能令視死如鴻毛從來拔筆輕文吏自此横<lb/>
尸貴爾曹槐里今朝逢輤旐依然舊館一長號<lb/>
　　舟次壽州寄濠州江鈞少卿<lb/>
雨漲灘頭沙已空一㠶西上快清風誰知去郡遲<lb/>
<pb n="KR4d0026_SBCK_001-7a"/>
遲意猶逐淮波日夜東<lb/>
　　和河東施待制二首<lb/>
已成沈約難并恨且奉陶公有限盃感事傷春多<lb/>
少意星星漸入鬂中來<lb/>
　　又一首<lb/>
千里觀風使節來百城舒惨繫行臺威嚴少霽猶<lb/>
知幸誰信芳罇鎮日開<lb/>
　　隨州聞劉易入終南山<lb/>
神驥渴死追無蹤离婁眩目迷虛空九衢懽㳺尚<lb/>
故處一日忽在終南峯附勢趨權徒擾擾生歌死<lb/>
<pb n="KR4d0026_SBCK_001-7b"/>
哭何悤悤人間萬事既能了莫教聲譽過關東<lb/>
河南先生文集卷之一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_023-1a"/>
河南先生文集卷之二十三<lb/>
　奏議<hi>代耿傳作</hi>
　　議攻守　用屬國　按地圖<lb/>
　　制兵師　僃北狄<lb/>
　　議攻守<lb/>
夫西戎之弗庭久矣自繼廷盜起羗胡覆沒靈夏<lb/>
四州常嚴兵戍寨民困於饋輓然　國家以至仁<lb/>
爲念誡乎黷武不<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>七州之地委以旄鉞之重侯<lb/>
王許其世及金帛豐其歲給恩賞旣厚虜志益驕<lb/>
葢嘗有恭順之心修職貢之事含容豢養四十餘<lb/>
<pb n="KR4d0026_SBCK_023-1b"/>
年迄于胡雛遂肆逆節自今春　朝廷選命將帥<lb/>
分守邉郡轉輸兵甲修峻城壁三秦之人已聞騷<lb/>
動荷宿兵塞下曠日持久守禦之僃雖嚴供饋之<lb/>
力必屈此則方今自守之害也若興兵度磧虜必<lb/>
遠遁求戰則不可得欲㱕則爲所乘此又蹈至道<lb/>
之師也切計爲元昊之謀者不過中國外叛之<lb/>
人與北方桀黠之虜耳彼知中國重于出師利在<lb/>
守境教元昊以輕騎擾必離然後疏爵賞以招<lb/>
其酋豪舉大軍而覆其巢穴第河湟之黎康復漢<lb/>
唐之封略可計日而得矣若徇悠悠之談以太平<lb/>
<pb n="KR4d0026_SBCK_023-2a"/>
旣久兵不可動但執保邉之說使邉城將師擁重<lb/>
兵據堅壘人人爲自固之謀臣恐數年之後財匱<lb/>
力屈恐　朝廷之憂不在元昊也謹上<lb/>
　　用屬國<lb/>
昔漢發羌胡之兵夷郅支之壘唐出廻鶻之師平<lb/>
幽陵之叛前世得夷狄之効者多矣乃者㓙渠旅<lb/>
拒方議問罪而唃厮囉者輸誠欵請加討伐　陛<lb/>
下講柔遠之略嘉憬俗之意爰詔有司撫納其使<lb/>
特假將鉞之重委以專征之任金幣溢于穹居官<lb/>
爵延于渠帥此誠得以夷狄攻夷狄之策然西戎<lb/>
<pb n="KR4d0026_SBCK_023-2b"/>
貪而無耻不可待以誠信況唃厮囉項在先朝僻<lb/>
處西裔自恃犬羊之衆復信立遵之祇嘗抗章陳<lb/>
請兾復舊號犯我亭障及天水之境自爲曹瑋所<lb/>
敗殺戮過半遂竄跡荒服幾三十載今者砥厲聖<lb/>
德廻首面内當於制馭之道思適權宐之要昨聞<lb/>
專遣使者來告戎㨗率多兵仗之類曾無俘馘之<lb/>
獻舊傳唃厮囉之牙去平夏僅三十里彼嘗與大<lb/>
邦爲讎豈有一朝翻爲　朝廷悉力而伐叛哉恐<lb/>
未得其誠効徒市虜以徼利耳爲䇿之要莫若擇<lb/>
朝臣之有材畧曉機事者由吐蕃使于廻鶻察其<lb/>
<pb n="KR4d0026_SBCK_023-3a"/>
情僞而與之爲約使其出兵俟有所俘斬然後計<lb/>
級以金帛賞之戎狄之性貪于財利理當奮命凢賊<lb/>
之入冦利在剽掠若敕邉郡險其走集遠其斥候<lb/>
使賊至野無所得城不可及而觀釁蓄銳發機擊<lb/>
之蔑不克矣保塞羌胡亦不減七八萬<hi>候塞羌胡謂折李三</hi>
<hi>族及明珠白馬部落之類</hi>常若邉臣之侵漁故屢有翻覆宐申<lb/>
敕鎭戎厚加撫馭賜堅甲絮衣利兵勁矢命諸矦<lb/>
監䕶使分路進討彼救左則攻右救右則攻左賊<lb/>
必疲于奔命且彼進無攻刼之利退有牽制之患<lb/>
數年之間兇黨必潰則可係大憨而戮藁街吿成<lb/>
<pb n="KR4d0026_SBCK_023-3b"/>
功而薦祖廟矣謹上<lb/>
　　按地圖<lb/>
昔始皇之謀六國銳求督亢之圖充國之制西羌<lb/>
首上金城之略漢光武每議發兵先按地輿唐賈<lb/>
躭芳爲名相亦以華夷著稱則知圖諜之典歷代<lb/>
爲重　國朝自繼迁之叛弃磧西之地年祀已遠<lb/>
圖書亾逸故其道里之迂直山川之險易世人罕<lb/>
有　詳悉者元昊七州之地兼黨須之衆計其兵<lb/>
不過十餘萬而僣竊大號敢抗天威必須分兵境<lb/>
上張攻城略地之勢以僃王師之誅討今傳聞㳂<lb/>
<pb n="KR4d0026_SBCK_023-4a"/>
邉諸州皆有賊名抄掠且北起天德西䀆儀渭合<lb/>
環十餘郡皆壓賊境賊兵不十萬不能布列諸路<lb/>
則其勢亦分矣　朝廷圖任詩書之將調發精銳<lb/>
之卒副以屬國羌胡邉城射士塞上之兵不下二<lb/>
三十萬然而限以流沙之<hi>阻山川</hi>囘遠莫敢進軍故<lb/>
未能拔朔方之城馘元昊之首使其㳺魂于疆塲<lb/>
之外者幾一年矣近者王文忠潘湜失利皆以不<lb/>
知山川險易爲其邀擊此不按地輿之失非戰士<lb/>
材武之劣也昨聞屯田員外郞劉復曾進西鄙地<lb/>
圖頗亦周僃平夏圖諜祕府及民間當有存者<lb/>
<pb n="KR4d0026_SBCK_023-4b"/>
伏望博加求訪命近臣叅較同異形于繪素而頒<lb/>
之于邉將俾其見利則按圖而出師冦出則分兵<lb/>
而守險此禦戎之急務也惟　陛下畱意焉謹上<lb/>
　　制兵師<lb/>
夫制軍詰禁有國之大事忘戰必危聖人之至訓<lb/>
故秦人以極武而喪天下穆宗欲銷兵而失河朔<lb/>
則軍旅之際係強弱之本可不務乎昔在上古井<lb/>
田之賦詳矣降及唐漢亦調民爲兵唐自天寳之<lb/>
亂法制始紊于是四方諸侯皆聚重兵以自封植<lb/>
五代不經粤有黥溫自兹爲兵者不復知農耕之<lb/>
<pb n="KR4d0026_SBCK_023-5a"/>
事惟坐而待食仰給縣官因㳂相襲迄今不易<lb/>
國家誕受天命光有萬國太平之運乘將百年然<lb/>
而食廩虛竭無豐羨之畜百姓凋弊有愁歎之聲<lb/>
究索其原皆兵之害計今四方廂禁諸軍殆至百<lb/>
萬其不可用者且半則穴食耗國固可知矣居常<lb/>
無事之際誠難更張今朔方不庭邉鄙聳動且契<lb/>
丹與元昊舅甥之族壤地相制勢同輔車又必連<lb/>
衡　朝廷亦當虞北虜之變而預爲之防今禁御<lb/>
重兵䀆戍西鄙若北虜伺隙竊發爲患不細方今<lb/>
之宐莫若于秦晉趙魏齊魯之間置土軍三十萬<lb/>
<pb n="KR4d0026_SBCK_023-5b"/>
度州縣版籍下民之數而分其部伍擇里富強武<lb/>
力之人而列爲將校每歲農隙督之講肄舉漢世<lb/>
故事命郡將臨試且農人勤力率皆壯健旣<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>戎<lb/>
籍服于訓練不日則䀆爲精兵無事則俾之力田<lb/>
有警則發之禦冦縣官無尺帛斗粟之費而享富<lb/>
國強兵之利矣夫聖人不能違時亦不失時今因<lb/>
戎狄之釁而制軍旅之法此其時也在　陛下施<lb/>
行而已臣料北虜之計以爲元昊之叛若數年之<lb/>
間兵革不解國家士馬疲于西鄙物力困于中原<lb/>
則必恐擁衆渝盟求逞其欲今若按民籍而科兵<lb/>
<pb n="KR4d0026_SBCK_023-6a"/>
當農閑而講事武威震于外財用豐于内雖使冐<lb/>
頓復出結贊載生亦無以施其略若以軍戎之事<lb/>
重于更張則宐分遣使臣䀆選廂軍之伉健者配<lb/>
隷禁旅仍詔郡國罷募此輩茲亦豐財節用之一<lb/>
術也前史有制人之談孫子著伐謀之說在於此<lb/>
耳謹上<lb/>
　　僃北狄<lb/>
夫戎狄爲患厥惟舊矣自黄虞而降迄于隋唐與<lb/>
時盛衰寇盜中國葢以生知騎射之方俗鍾貪悍<lb/>
之性樂于戰闘不知仁義故弱則降附強則侵叛<lb/>
<pb n="KR4d0026_SBCK_023-6b"/>
爲國者審其馭之之術而已馭之得其道則陵犯<lb/>
之謀寢失其道則陸梁之心生秦漢專尚武功生<lb/>
事先外不輟利害交相侵伐戎狄雖衰而中國亦<lb/>
困矣未爲䇿之善也夫善御戎狄者在乎任將帥<lb/>
訓士卒積金穀利器械無事則守有警則戰故守<lb/>
則有威戰則必克無他道也重威嚴僃而已漢宣<lb/>
帝之朝呼韓唐太宗之擒頡利皆俟其政令背錯<lb/>
上下乖亂然後取之未有無事而興兵時安而去<lb/>
僃也　太祖皇帝以聖姿承五代之弊僭僞之國<lb/>
棊布天下中州之地纔方千里西疆秦隴南封江<lb/>
<pb n="KR4d0026_SBCK_023-7a"/>
漢北不過潞惟東曁于海　太祖委任將帥奮揚<lb/>
武德十六年間未嘗有戎狄之憂因元係庸蜀之<lb/>
方開荆衡之域東平建鄴南拓畨禺廓海㝢之伏<lb/>
祲扳皇綱之解紐　太宗纘武吴越清吏乃親總<lb/>
六師問罪三晉一戎衣而天下大定于是覽禹貢<lb/>
之舊疆憫幽陵之汙俗屢遣良將喪行有城壁皆<lb/>
以郡縣爲名有民人皆以耕桑爲本雖引弓辮髮<lb/>
未䀆格于漢儀而紀號設官殆有殊于戎俗矣意<lb/>
者豈皇天將使臣屬于我俾自變其俗耶抑其君<lb/>
臣將革其政教謀戕害于我耶且　國家自雍熈<lb/>
<pb n="KR4d0026_SBCK_023-7b"/>
端拱之後迄于澶淵之盟未嘗得志于北虜今又<lb/>
其俗方改政令作法度竊觀其意似有貪漢之心<lb/>
焉夫北虜者易以威制難以德服其所由來尚矣<lb/>
而今之繼好弭兵逾三十載彼豈知仁義之方保<lb/>
盟誓之重或正以國家太平四方無事又歲貪金<lb/>
帛之厚賜耳合西戎不庭師旅于息不幸年穀凶<lb/>
歉民力虛困則虜必伺隙乘便畱我信使擁其腥<lb/>
羶之衆加以幽薊之師暴犯邉陲必爲㴱患矣夫<lb/>
僃預不虞武之善經也　國家得不思爲之僃者<lb/>
乎旣思爲僃則宐講求將帥之材制定兵戎之法<lb/>
<pb n="KR4d0026_SBCK_023-8a"/>
銛利器械儲積金穀俟其蔑弃信誓侵盜邊鄙奉<lb/>
辭則我直以戰則我壯是以激士卒之心折醜虜<lb/>
之勢然後皷之以　聖德臨之以兵鋒復全燕之<lb/>
舊疆述神宗之先志無易于此矣謹上<lb/>
<pb n="KR4d0026_SBCK_023-8b"/>
</p>
<p>
河南先生文集卷之二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_009-1a"/>
河南先生文集巻之九<lb/>
　書啟<lb/>
　　答秦鳯路招討使文龍圖書二首<lb/>
　　與四路招討司幙府李風田裴元積中書<lb/>
　　　二首<lb/>
　　與水洛城董士亷第三書<lb/>
　　與幙吏石輅李仲昌書一首<lb/>
　　答諫官歐陽舍人論城水洛書一首<lb/>
　　答秦鳯路招討使文龍圖書二首<lb/>
知受命即拜手啟以是不敢更具謝札伏承誨翰<lb/>
<pb n="KR4d0026_SBCK_009-1b"/>
乃有頒遺不任悚荷之至虜今秋亦聞㸃集近報<lb/>
舉數萬衆乃取屬户數百遂罷去未料其意所在<lb/>
也虜數動常以季秋及中春又因月盛時且不甚<lb/>
攻城異時也來未可必其如此何者我嘗逆與之<lb/>
戰今之爲謀大抵欲以不戰疲之安知其不能就<lb/>
我不戰而爲計哉觀今之爲備不過以故意行之<lb/>
是自訢以知變而不知虜之能應變也伏聞明公<lb/>
軍政甚治士氣亦振守禦人策必有多算敢冀指<lb/>
授庻奉尊教<lb/>
　　又一首<lb/>
<pb n="KR4d0026_SBCK_009-2a"/>
某頓首再拜承賜手教詢劉滬被繫始末城水洛<lb/>
利害早䝉責以不言某以元師主其事是時防邊<lb/>
方嚴懼於軍政處置益相戻所害不細獨欲遲畱<lb/>
以緩其事故黙黙無所發其實畏避誠足㴱愧適<lb/>
㑹中㫖罷其役雖愧亦頗自幸既而二月十九日<lb/>
得元帥牒云被　朝㫖驟舉此役於是抗章條其<lb/>
利害秋部署亦自削奏語尤切至二十二日見<lb/>
詔書罷四路是夕得　㫖令具興修利害條上於<lb/>
是知　朝廷前未有　㫖令舉此此役乃亟召許<lb/>
遷等還此劉滬者獨以所將兵與其役始以文諭<lb/>
<pb n="KR4d0026_SBCK_009-2b"/>
之不答差指使召之不若又命見㱕都監張忠代<lb/>
將其兵亦不受命某與狄議此而容之是節制不<lb/>
復行於下於是狄假以巡邊至山外命散其部兵<lb/>
然後滬就拘滬樂功名有膽要亦可惜然違戾如<lb/>
此無以貸也同年董士亷者老困可哀某以書三<lb/>
諭之令其㱕雍卒不見從遂同被繫然滬等所執<lb/>
文符皆鄭公罷後所發不知何謂也其平居好論<lb/>
議至於起獄以取直豈某心耶世路風波殊可駭<lb/>
畏竄身山林閉目氛埃無路可致耳今聞　朝廷<lb/>
命使定城水洛利害拓地廣塞亦古人之常但揆<lb/>
<pb n="KR4d0026_SBCK_009-3a"/>
已之才略度今之兵力若既城之後分兵而守輸<lb/>
粟以濟緩急冦來又當逺救懼以敗事耳如　朝<lb/>
廷果以城之為利某當乞移僻郡必有賢才見代<lb/>
城之而不保其利終不紛力較毫髪以取勝也未<lb/>
審　尊畫如何願早賜教答幸甚<lb/>
　　與四路招討司幕府李諷田裴元積中書二<lb/>
　　　首<lb/>
某啟某初到郡得前政所占民田不還直自今納<lb/>
税一事其决欲行之自念秩卑恐有司詰問益淹<lb/>
乆不便於民是以白於鄭公公大以為然尋出牓<lb/>
<pb n="KR4d0026_SBCK_009-3b"/>
諭民給其直且免其税此一事諸君盡知之及韓<lb/>
公來某臨郡已兩月所得民間不便事益多見訴<lb/>
尤不便者必告之曰韓公且來汝自訴之及韓公<lb/>
來以事自陳者千餘人韓公必盡覧之究其事理<lb/>
覆其報原或見詢於某或命他官參定然後行之<lb/>
其於事固已精且詳矣某豈私於此方之民哉亦<lb/>
由前日白鄭公給民直一事葢以公家之事苟利<lb/>
於民則韓公鄭公與其行之皆一也何必分彼此<lb/>
哉不意好事者以某附韓公為事多所更置未審<lb/>
言者以某附韓公為善耶為不善也若以所更<lb/>
<pb n="KR4d0026_SBCK_009-4a"/>
事為善則不當謂之附也若以所更事為不善則<lb/>
某前在涇州鄭公朝夕見延其於邊事無不詢也<lb/>
無不慮也獨獄事不與聞他則無細大皆徃覆究<lb/>
極於議論未嘗有隱未鄭公相顧之意始終若一<lb/>
是則某之論議有可采者也於邊事有所得者也<lb/>
苟一以不善贊鄭公則公必怒而絶之何能終始<lb/>
相顧如是也是果不以不善贊鄭公者也不以不<lb/>
善贊鄭公而專以不善贊韓公是厚於鄭而薄於<lb/>
韓則於好事者之言為不通也若以前日在涇為<lb/>
智今日在渭為愚又於有識之議為不通也此事<lb/>
<pb n="KR4d0026_SBCK_009-4b"/>
聞已乆疑之不甚信近日益有端緒然不知鄭公<lb/>
果如為信否鄭公為元帥某預掌一路兵寄若好<lb/>
事者言行則間隙日生苟有戎事某無所逃誅矣<lb/>
平凉去年經虜冦殘破之後　朝廷不以某不才<lb/>
擢當此任亦思有以自報朝夕勤事非公宴不邇<lb/>
聲妓受署殆今五月斷獄不過十數人皆歷歷可<lb/>
訊其營田䕶寨蠧於事者韓公盡以刷去之今獄<lb/>
訟益簡止以練兵為事爾諸君察某心豈主於榮<lb/>
官哉子發相知尚淺士規益之皆目見某謫官當<lb/>
時寜有歉於心耶古者刺史嚴明郡守有投劾解<lb/>
<pb n="KR4d0026_SBCK_009-5a"/>
印綬者某豈重去此一官哉幸諸君為某辨於鄭<lb/>
公公果不晤某立當解去且以終鄭公前惠又不<lb/>
使他日戎事之際使某憂疑自危措置顧失雖被<lb/>
大戮或敗國事願諸君畱意見答<lb/>
　　又一首<lb/>
得劉伯夀牒取王文政文牘尋以封送始文政等<lb/>
以罪配隷牢城保寧為兵㑹韓公來以舊獄訴於<lb/>
公公命覆其罪苟不至深切則移籍於廣鋭蕃落<lb/>
文政等皆在涇於是申上帥府呼此二人幙府不<lb/>
俾二人者來反令取其具獄就涇視之既而帥命<lb/>
<pb n="KR4d0026_SBCK_009-5b"/>
二人者來止云材弱射七斗弓箭不滿兩握其具<lb/>
獄則詳之矣於是衆議曰具獄徃而二人乃來此<lb/>
必審其初罪不為㴱切矣其言材弱射不中程者<lb/>
慮以廣鋭處之也蕃落舊等才五尺三寸近制短<lb/>
指者亦聼狄侯命二舊卒方之不少損又命以射<lb/>
彎九斗弓箭不滿二指在舊卒下等之上涇内地<lb/>
不知蕃落所用皆短箭故差繆相逺若必以長箭<lb/>
程之雖積功至大校其少且壯者亦不能應格矣<lb/>
又蕃落中有犯姦若盗如此比隷軍者甚衆决不<lb/>
復疑但喜得勝兵者二人遂易其籍帥府乃詢云<lb/>
<pb n="KR4d0026_SBCK_009-6a"/>
若二人者罪安得不爲㴱切然後乃知帥府之意<lb/>
不欲隷此二人於蕃落既已籍之無如之何乃荅<lb/>
曰其罪不至極於惡葢婉其辭所以恭上命也不<lb/>
圖又命劉伯壽覆其獄凡涇人之相厚者皆見責<lb/>
曰何乃不稟帥命某聞之甚駭其言若他事則不<lb/>
敢知如止此一事則非所以爲不禀也何者始本<lb/>
路索此二人於涇帥既不遣復命取具獄視之若<lb/>
果以爲巨慝則當下令曰此不足貸二人無可遣<lb/>
理獨㱕其具獄則某必審視其罪雖其可貸猶當<lb/>
奉承帥㫖奚必改籍此二卒耶且韓公非素得視<lb/>
<pb n="KR4d0026_SBCK_009-6b"/>
此二人具獄也命本路究其罪易其軍興不易皆<lb/>
繫於本路也不易不足為忤意易之不足為迎合<lb/>
且本路軍與民暨蕃酋以事自訴以功自理於韓<lb/>
公者多矣皆下其事於本路且命詳之其以事自<lb/>
訴得辨者十二三以功自理應格者十一二蕃酋<lb/>
所陳其可行者十不一二皆不以先入之言為主<lb/>
也文符盡在可取而覆視豈必以此一事為違戾<lb/>
耶兹事極㣲而某懇懇為言者誠以害於體為甚<lb/>
大也昨日經略司行某事其於法少礙而事當然<lb/>
者大吏持以前日王文政等無礙於法尚爾今此<lb/>
<pb n="KR4d0026_SBCK_009-7a"/>
恐見詰奈何某叱去之某謂狄侯曰異日此曹有<lb/>
言必請黜之雖異日黜之徒能制一吏如將校何<lb/>
將校必曰此一細事猶不得遂其行安能使我有<lb/>
畏哉吾獨知畏元帥耳此甚足為元帥憂也自某<lb/>
臨本路原州鎮戎軍决罪有不至死而特死者有<lb/>
當死而慘其刑者某與狄侯議皆不問其狀葢知<lb/>
其守將可任以事當申其權於下也又有卒犯罪<lb/>
反持其主校過失者某詰之曰若主校與汝共為<lb/>
隱隱汝懼累以言或主校濫罰汝不勝其虐以言<lb/>
吾皆聼汝理有罪者今汝自有罪當罰主校若貸<lb/>
<pb n="KR4d0026_SBCK_009-7b"/>
汝則過終不聞是使主校皆畏過莫敢笞其卒者<lb/>
此軍之大弊也狄侯暨諸將皆曰善然遂杖去之<lb/>
且大將與士卒非人人能督察撫循之也必有主<lb/>
校焉使軍中皆畏其主校則將無所事矣夫士卒<lb/>
不畏其主校則飲博自恣飲博自恣則卒至於貧<lb/>
竆卒至於貧窮則無所不至焉為主校者豈使反<lb/>
畏其下哉故為將者必察羣校之貪虐者首去之<lb/>
無使其下能持焉則卒皆有畏矣是則大將者不<lb/>
使士卒獨畏我而不畏其主校又不使屬郡之兵<lb/>
獨畏我而不畏其守將此治兵之大要也某秩雖<lb/>
<pb n="KR4d0026_SBCK_009-8a"/>
卑然於本路言之與狄侯皆大將之任也責任既<lb/>
重朝夕於邊事無不憂者聞士卒不畏其主校則<lb/>
小以為憂聞屬郡不畏其守將則大以為憂今將<lb/>
使一路之人不畏其大將則元帥安得而不憂耶<lb/>
故某所謂於事雖小而於體甚大者正以此某得<lb/>
以諌名官凡事之曲直猶當於　天子廷辯之今<lb/>
乃不能自辯於元帥反囁嚅於幙府豈畏懦耶葢<lb/>
元帥之體不當以事詘於部將是某凡辯論事可<lb/>
取直於天子不可取直於元帥幸諸君少畱意焉<lb/>
　　與水洛城董士亷第三書<lb/>
<pb n="KR4d0026_SBCK_009-8b"/>
近兩附書皆計上達殊不䝉體亮何所守之堅也<lb/>
水洛修與不修亦所見之異耳李文饒牛思黯争<lb/>
維州事是非至今有不同者亦何必不修為是修<lb/>
者為非但某與狄侯以才略之不廣兵衆之寡少<lb/>
不能逺為守備故建不修之議適㑹鄭公罷去逆<lb/>
䝉中㫖從本路之議行簡奮忠國之謀必以修之<lb/>
為便當辨之於　朝廷禀　詔者而來則本路從<lb/>
之亦有名矣幸行簡少思之水洛地果屬何路譬<lb/>
若治他人門内之事豈不為侵耶是行簡可以已<lb/>
其事本路不當變前議也行簡困<graphic n="KR2688" url="https://raw.githubusercontent.com/kanripo/KR-Gaiji/master/images/KR2688.png" mimeType="image/png"/>累年聞改官<lb/>
<pb n="KR4d0026_SBCK_009-9a"/>
朋友所共忻故前走書奉報誠亦私心所喜一官<lb/>
雖不足為行簡言然於　夫人之心豈不爲慰哉<lb/>
此事窮極某輩為守職行簡為侵官何不思之甚<lb/>
也試使某今日却以修之為便行簡以某為何人<lb/>
耶况狄侯强毅有守雖某言之亦必不從前書減<lb/>
裂故未䝉省察是以喋喋願熟慮之<lb/>
　　與幙吏石輅李仲昌書<lb/>
承從部署已至徳順軍所畱劉滬董士亷文字葢<lb/>
只苗徃諸處取索及徃長安文字不縁章奏既捕<lb/>
之即是罪人安得妄上文字眩惑　朝廷耶必若<lb/>
<pb n="KR4d0026_SBCK_009-9b"/>
其言吾輩隱匿即當徼上不可留也况汎汎妄自<lb/>
飾非但白部署且封起勿毁去即無害已行文字<lb/>
却取去不便兼且有迹反使不知者將謂不當留<lb/>
其文字唯存其人使盡辭於獄自免閉塞之議二<lb/>
君熟思之<lb/>
　　答諫官歐陽舍人論城水洛書<lb/>
某十九日至解州聞永叔舍人其日抵陜郡以數<lb/>
年之别相去才數千里不得一相遇悵然以為不<lb/>
幸然某方為奸人所擠<hi>名御</hi>虐百端舉朝莫與為辯<lb/>
若見永叔必極論是非其不知者將以某祈恩求<lb/>
<pb n="KR4d0026_SBCK_009-10a"/>
援於永叔此不獨重為某累又且以累知已故不<lb/>
得相見未為不幸也自天休見侵未嘗作京師書<lb/>
用此亦不敢修問左右䝉專遣脚力致手誨何朋<lb/>
友之顧厚也仍以某近喪長子為慰某始三男中<lb/>
男徃嵗多病㐮城道中物故者也㓜子三嵗美慧<lb/>
可念三月中在渭失之長男壯大與姪植皆門户<lb/>
所倚者一旦同逝人生孤苦至此處世復何聊頼<lb/>
永叔見哀之㴱誠知我者然謂晉慶不常為意似<lb/>
未見亮永叔尚爾况他人耶水洛事未易可言然<lb/>
事之利害人人各異見不必深咎今既城之則異<lb/>
<pb n="KR4d0026_SBCK_009-10b"/>
日自辯不足復論但天休既罷兵任若以城之爲<lb/>
利當論於　朝廷不當督涇原部將擅爲此役彼<lb/>
劉滬者爲涇原部將苟知城之爲利害當與天休<lb/>
合論於　朝不當數事耳幸賜炤亮<lb/>
河南先生文集卷之九<lb/>
</p>
<p>
</p>
  </div>
</body>
</text>
</TEI>
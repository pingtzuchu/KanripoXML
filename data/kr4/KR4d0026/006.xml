<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_006-1a"/>
河南先生文集卷之六<lb/>
　書七首<lb/>
　　上葉道卿舍人薦李之才書一首<lb/>
　　上陜倅尚屯田書一首<lb/>
　　荅黄祕丞書一首<lb/>
　　上京兆杜侍郎啟一首<lb/>
　　上吕相公書二首<lb/>
　　上陜西招討使夏宣徽小啟一首<lb/>
　　上葉道卿舍人薦李之才書<lb/>
某再拜八月初作書託鄭開封附去浙中後十有<lb/>
<pb n="KR4d0026_SBCK_006-1b"/>
餘日聞有西掖之召中外企望爲日已久雖有此<lb/>
拜固未足爲賀也恭惟甫至　都下尊體休勝某<lb/>
輒有私悃仰布左右惶恐惶恐孟州司法參軍李<lb/>
之才年三十九天聖八年同進士出身能爲古文<lb/>
章語直意邃不肆不窘固足蹈及前輩非某所敢<lb/>
品目其爲人敦朴真率不自矯厲安于卑位頗無<lb/>
仕進意故世人罕能知之　京師諸君有石曼卿<lb/>
者與之㳺曼卿獨喜其不汲汲榮利與已合耳之<lb/>
才母老無餘貲曼卿嘗勸之隱去使其無所歸于<lb/>
知似未䀆也之才又逹世務使少用于世其才過<lb/>
<pb n="KR4d0026_SBCK_006-2a"/>
人遠甚今幸其貧無資不能決其歸心知之者當<lb/>
共成之也近制吏部選人有保任者及五人得上<lb/>
其課之才未嘗干于人在上者或薦之今已四人<lb/>
十二月又當罷去念非明公無以成之者明公雖<lb/>
素未知其人然某被遇最㴱由知某而後知之可<lb/>
也之才在　朝廷無近親若其持身謹廉常吏皆<lb/>
能之故略其言事遽詞激㒺避詆訶倘蒙畱意恭<lb/>
候還教不任懇切<lb/>
　　上陜倅尚書田書<lb/>
某再拜某幸與執事同年得進士第又常得請見<lb/>
<pb n="KR4d0026_SBCK_006-2b"/>
左右雖未熟接語論䀆朋友之分然不爲無舊執<lb/>
事立言樹教以古聖賢爲師法某雖淺陋未能窺<lb/>
執事畛域然素有志于是亦得爲同道挾故舊契<lb/>
加之道同陜與洛相去不三百里而未嘗作書者<lb/>
非敢自疎誠以罪黜之迹懼他人見議以爲附同<lb/>
年之居高位者爲佞也近蒙復官爲令畿邑去陜<lb/>
益近自今或時拜書兼有近著文俟到縣中寫一<lb/>
通上呈今偶趙都曹見過云遽行謹奉手書少道<lb/>
萬一望恕簡率<lb/>
　　荅黄祕丞書<lb/>
<pb n="KR4d0026_SBCK_006-3a"/>
某再拜春初得所惠書以賤事未克裁荅尋承有<lb/>
延安之行秋中始還道塗登頓良苦自西師之興<lb/>
議者交語以爲執事　在邊帥幙府某獨謂近時<lb/>
上將猶不能專軍之命令幙府豈足容足下才邪<lb/>
近聞承詔當至都下一吐奇論䀆發胸中所藴使<lb/>
識者聞之知處置得失與軍之勝敗䀆係于人爛<lb/>
然無疑今不即用猶足警異時豈不壯哉願無辭<lb/>
此舉以慰朋執之望中間所稱河間民誠義烈士<lb/>
書中所錄自足傳信增之文辭非爲益也但當訪<lb/>
其名氏相見期不遠餘俟面敘<lb/>
<pb n="KR4d0026_SBCK_006-3b"/>
</p>
<p>
　　上京兆杜侍郎啟<lb/>
嚮者伏聞京兆之拜知者皆見慶以爲必應辟署<lb/>
之選頃之人有見語者曰公奏一不從且再上矣<lb/>
既而皆然恭惟明公更中外劇任將二十年門下<lb/>
吏被器使者百千人一日當辟士章未上人皆以<lb/>
某必應其選某豈賢於百千人哉誠由明公見<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>
之㴱數數稱道布聞於人故及此耳屢草謝記輒<lb/>
復中罷懼益章明公見私之恩非所以承奨拔之<lb/>
意也今或聞兩奏皆寢始得修問左右區區之心<lb/>
豈敢忘於大府哉惟祈早<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>柄用以允天下之望<lb/>
<pb n="KR4d0026_SBCK_006-4a"/>
使縉紳衆品皆被甄淑不特門下舊吏曲蒙厚恩<lb/>
感激所㴱實罄於此<lb/>
　　上吕相公書<lb/>
月日朝奉郎守太子中允新差簽署涇原秦鳯兩<lb/>
路經略安撫判官公事騎都尉尹某再拜獻言僕<lb/>
射相國申公閣下某謬爲　朝廷器使預參西方<lb/>
軍事向一至京師得以邉書陳於　上前退又以<lb/>
所陳白於執事非以夸辯而求合冀事之亟行耳<lb/>
會閣下以舊德入輔某以既辭天子不當久畱都<lb/>
下區區之說獨未聞於左右今輒條次所陳之要<lb/>
<pb n="KR4d0026_SBCK_006-4b"/>
以書自啟惶懼惶懼某以西夏用兵之害莫甚于<lb/>
大將兵少與法制不立此二事耳請先以大將兵<lb/>
少之害言之今涇州乃涇原大將治兵之所戰士<lb/>
才數千假使虜衆數萬來冦關壁則邑落誰撫出<lb/>
戰則鎮守孤危且衆寡不敵必召屬城之兵以爲<lb/>
自助之勢大將既已先擾外軍復無統一此必敗<lb/>
之理也大凡大將救屬城則易屬城救大將則難<lb/>
何以謂之易若虜刼冦吾境大將當以重兵守險<lb/>
或設伏要路或<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>其首尾又號令諸城使之合勢<lb/>
以逸待勞此大將救屬城之易也何以謂之難虜<lb/>
<pb n="KR4d0026_SBCK_006-5a"/>
入吾境大將既召屬城之兵以爲已援若兵在百<lb/>
里之内再日而至則吾之險阻已與虜共之矣若<lb/>
待數百里之外兵至則虜已据吾要害休其士衆<lb/>
待吾兵至逆而擊之援兵雖多其統不一此屬城<lb/>
救大將之難也雖戰守隨機大槩論屬城之兵主<lb/>
於守大將之兵主於戰唯能使之戰然後庇其屬<lb/>
城保其險固也今大將之兵與屬城均于自守俟<lb/>
虜至然後呼集屯戍迫以期會戰地戰日皆非案<lb/>
定此則自救不暇豈能決勝哉如某所計請增大<lb/>
將所治兵滿三萬騎五千屯戍不預其數可以戰<lb/>
<pb n="KR4d0026_SBCK_006-5b"/>
可以禦可以守也或者引前世用兵之法能以寡<lb/>
擊衆者此非通論其所計者數千之敵數萬十倍<lb/>
之衆耳凡臨事機應變出奇雖百倍之衆尚有以<lb/>
制之然未有預以寡少之兵而必十倍之勝也夫<lb/>
三千之禦三萬與三萬之禦三十萬其勢甚易三<lb/>
十萬之衆未必一其力三萬之衆敵不能見其形<lb/>
不一其力故將多者難爲辦不見其形故善用者<lb/>
能張其勢如此則勝負未分也三千之禦三萬則<lb/>
異乎此合而陳之則見其弱形彼氣吞之一也多<lb/>
爲奇兵則懼于勢分二也離去城壁以据要險則<lb/>
<pb n="KR4d0026_SBCK_006-6a"/>
慮其攻襲三也此三者雖善將者無如之何故云<lb/>
以寡擊衆未爲通論是大將之歩卒必以三萬騎<lb/>
必以五千然後可用也　明詔減去城柵可益大<lb/>
將兵而未聞䀆奉行也某知　京師某兵不當益<lb/>
出故獻募兵之法知募兵必以財故獻鬻爵之論<lb/>
此大將兵少之害可得而制也其次請以法制不<lb/>
立之害言之古者大將出師其下皆偏禆部曲莫<lb/>
不稟命於大將者也今諸路都監而上皆與大將<lb/>
均其所統雖名品至異然皆署事而同論非古制<lb/>
也不獨非古只以國朝殿前侍衞司軍制言之亦<lb/>
<pb n="KR4d0026_SBCK_006-6b"/>
異矣今殿前侍衞都虞侯乃都指揮使之貳其名<lb/>
品不甚相遠至于署事皆不得預豈非戎事尚一<lb/>
其下正當稟命邪今則不然凢臨事機得聯署者<lb/>
皆得預議議一而後可行請借論之若保安軍諜<lb/>
者言當有冦至邪帥臣若專爲保安之備則其下<lb/>
率從若帥臣有料敵者言賊聲言保安不必專爲<lb/>
之備又使某將備鄜州路又使環慶謹守備其下<lb/>
必有爭議者曰環慶隷我當速召之以爲已援柰<lb/>
何使之自守且諜言冦保安不當備鄜州以分吾<lb/>
兵雖爲大將者亦自計曰異日賊從鄜州路又非環<lb/>
<pb n="KR4d0026_SBCK_006-7a"/>
慶吾猶與諸將罪均若果從保安一蹉跌不勝則<lb/>
吾違諸將言獨被罪矣此不獨號令不行於下亦<lb/>
既衆人議之則自信者寡矣是則軍中之政有異<lb/>
見者當獻議而已不當必大將之從已也今同署<lb/>
而交議議一而後可行此法制不立之害也以某<lb/>
計之諸路大將外止署副貳者一員參署軍政别<lb/>
置主軍大將八員四員外守城鎮四員專隷麾下<lb/>
皆聽命于大將如身之使臂臂之使指無敢不從<lb/>
此法制不立之害可得而革也其募兵鬻爵與主<lb/>
軍大將名級皆别具咨目條陳某疎遠不識　朝<lb/>
<pb n="KR4d0026_SBCK_006-7b"/>
廷大體然竊思之今日之軍政非大更置之莫能<lb/>
成功　聖上憂勤兆民顒顒伏惟閣下上副陛下<lb/>
倚注慰中外之望則天下幸甚干凟威重伏俟嚴<lb/>
譴某再拜<lb/>
　　又一首<lb/>
四月日朝奉郎太子中允充集賢校理新差通<lb/>
判濠州軍州事騎都尉賜緋魚袋尹某謹再拜獻<lb/>
書于昭文僕射相國申公閣下自羌虜犯邉某嘗<lb/>
獻書論事又得陳說左右今年虜㓂平涼山外地<lb/>
王師挫衂某念前所論說其已驗者三其不效者<lb/>
<pb n="KR4d0026_SBCK_006-8a"/>
一某謂大將之兵必以歩卒三萬騎五千然後可<lb/>
以戰可以禦今任福所集諸將之兵始以萬一千<lb/>
人益以王珪趙律常鼎别屯之衆縱使合而統之<lb/>
才滿二萬是大將兵少且不得素撫其衆果以挫<lb/>
衂一騐也某謂兵家之制在乎統一欲使部曲分<lb/>
畫預有定名今諸將臨敵受命法制不立號令不<lb/>
明以致奔覆二驗也日者朝廷既擇用攻策相公<lb/>
復詢虜若先至何以禦之某逡巡仰<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>以既欲進<lb/>
攻不若養勇以縱之是某揆今之勢不見可禦之<lb/>
術故爲此<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>今禦之而卒敗三驗也相公又訪虜<lb/>
<pb n="KR4d0026_SBCK_006-8b"/>
所當來某雖泥言臨涇高平　穴相雜山外沃野<lb/>
居民富腴然最可備者保安胡繼諤族耳今繼諤<lb/>
兄害星某不能料虜之所先不效也自山外之敗<lb/>
議者歸咎諸將不能持重以取敗亾此知其末未<lb/>
究其本也諸將獨不用韓經略言分而趨利此一<lb/>
事可責耳假使合而爲一持重不戰其全師不過<lb/>
如王仲寶豈能制虜之俘掠以取勝哉仲寶壘去<lb/>
賊不十里賊去不能追然　朝廷不加罪者以任<lb/>
福輩戰敗耳倘福輩不進仲寶雖欲不戰不能也<lb/>
戰亦不免于敗矣何者彼逸我勞彼整我囂彼人<lb/>
<pb n="KR4d0026_SBCK_006-9a"/>
人自趨利我畏死有遁心又加以數倍之衆豈有<lb/>
不敗哉不獨向時之役是乃虜常勝而我常敗也<lb/>
難者必曰虜何得常逸我何得常勞夫虜之将來<lb/>
廣爲屯營使我疑其所向必多方以備之及其既<lb/>
來我大将之兵不滿萬人急召某將若干人又召<lb/>
某將若干人如是散召之以至三將五將有先期<lb/>
者後期者合而統之亦必越三萬必三百而後集<lb/>
則虜已據我要地休息其衆分擇精銳以鈔居民<lb/>
既因我糧復所費糗糒有餘速戰則氣盈緩追則<lb/>
逸去或曰俟其歸而擊之賊又有橐駞以載其重<lb/>
<pb n="KR4d0026_SBCK_006-9b"/>
我多歩兵又益器械糧糗之負以之追躡利害彌<lb/>
遠或者必謂俟其歸者非躡其後也阨其路而已<lb/>
且虜騎堅勁峻坂竆谷無所不馳無所不通其來<lb/>
也未嘗一路而至其去也何從而阨哉是以彼嘗<lb/>
逸我嘗勞也然而彼何得嘗整我何得嘗囂夫賊<lb/>
號令既一部分既定在塗而訓入境而誡此其整<lb/>
也我則不然冦至而會兵兵行以應敵諸將聚議<lb/>
不過頃刻教旗分陳之法施于倉卒此其囂也何<lb/>
謂彼則人人趨利我則畏死而有遁心夫賊得吾<lb/>
一卒奪其衣装足以自資此利近而易趨我衆力<lb/>
<pb n="KR4d0026_SBCK_006-10a"/>
戰者多死先遁者或免而無誅惡死而樂生人情<lb/>
之常凡此數者賊必勝之理其章灼如此某所謂<lb/>
未見禦之之策也又若内屬之户爲虜所取者固<lb/>
爲虜用矣其未取者虜一擾之則我疑之我疑之<lb/>
雖未爲虜用已失之矣何者外爲虜所擾内爲我<lb/>
所疑必持兩端以自固此與虜用等也今未爲虜<lb/>
擾者獨環慶諸族與保安胡繼諤耳不早圖之又<lb/>
將爲其所擾矣某前謂當謹備繼諤而虜不望者<lb/>
非繼諤之強能自支虜而莫敢犯也某自延州萬<lb/>
安鎮扺其部族以及慶州之平戎凡數百里居民<lb/>
<pb n="KR4d0026_SBCK_006-10b"/>
殆絶但有種落耳是虜取繼諤與侵延州之境不<lb/>
若取山外之境此特所利先後耳非可恃其不來<lb/>
也夫事四夷馳非王者事今　天子仁聖誠使虜<lb/>
不敢犯返復何求於虜哉此策之上也然未知何<lb/>
從而致此若如某前歲所陳大將可屯得以歩卒<lb/>
三萬騎五千部曲分畫各有定制此則有以待其<lb/>
來而制之亦策之次也不然驟集他路之兵備一<lb/>
月之餉嚴其部分明其金鼔輔之以屬户破其種<lb/>
落擾之因之有以俟其欵伏此又策之次也捨是<lb/>
止用今日備禦之策但慮屬户居民大罹其毒被<lb/>
<pb n="KR4d0026_SBCK_006-11a"/>
邉諸城䀆爲孤壘内地遠輸日益愁怨且虜以利<lb/>
舉苟外無所掠必將攻城日朘月削塞邉遂蹙當<lb/>
是時益兵之多調發之勞恐不止今日而已願相<lb/>
公㴱慮之某向欲以此陳畫聞于　上聽令以伏<lb/>
暮無狀被命南去地優事簡於身甚幸苟循黙無<lb/>
所建明則異時公議恐難獨免然某今日言之必<lb/>
以爲妄願畱置几桉向秌以暨來歳幸復視之必<lb/>
將數驗不然者則我之天幸有二虜長死一幸虜<lb/>
長不自將使他人分其兵來我驍將或能禦之二<lb/>
幸非此二幸或有成功則某不知也意激辭直不<lb/>
<pb n="KR4d0026_SBCK_006-11b"/>
避忌諱維相公與二三同德以天下大計畱意觀<lb/>
省察其至誠幸甚幸甚<lb/>
　　上陜西招討使夏宣徽小啟<lb/>
某才到慶州聞任福兵敗徑赴鎮戎軍有不曾稟<lb/>
候二日命專輒事伏已具公狀中葢事出倉卒所<lb/>
謂失火之家不暇白大人而救火以此加罪誠不<lb/>
敢辭伏望太尉原其初心少賜寛假則終始幸甚<lb/>
非久當詣幕府<lb/>
河南先生文集卷之六<lb/>
</p>
<p>
</p>
  </div>
</body>
</text>
</TEI>
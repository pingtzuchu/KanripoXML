<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_011-1a"/>
　　荅江休復學士書一首<lb/>
　　與京西轉運劉察院薦樊景書一首<lb/>
　　荅光化軍致仕李康伯率府書一首<lb/>
　　别南京致政杜少師啟一首<lb/>
　　荅計用章祕丞書<lb/>
數日中連得兩書㫖意甚厚兼以曽見鄙文過賜<lb/>
稱道閣下在某爲前輩於文髙于道淳者也宐有<lb/>
以指其疵瑕朂其未至以成朋友切劘之益今乃<lb/>
曲爲題品豈德隆者專譽人之長以誘其進耶不<lb/>
然何許與人之過也感愧感愧詢来介云已有嘉<lb/>
<pb n="KR4d0026_SBCK_011-1b"/>
州之命不知信否閣下以忠獲罪其為留滯亦久<lb/>
矣造物者得無留意人遽草草奉此為謝意殊不<lb/>
周<lb/>
　　答汝州王仲儀待制書<lb/>
郡校来䝉賜手教具審尊體寧裕兼以退解為寄<lb/>
意高理詣誠所欽伏然閣下謂進與退繫乎道之<lb/>
所在雖聖門達者無以為異也若論夫才與不才<lb/>
竊有惑焉葢才者容有小人而不才者不害為君<lb/>
子君子而才不至其進也於世不甚益亦不甚損<lb/>
小人才而進雖樹功立事其蠧益㴱閣下試思之<lb/>
<pb n="KR4d0026_SBCK_011-2a"/>
</p>
<p>
以為何如<lb/>
　　又一首<lb/>
辱賜書教承自至汝陽政簡訟稀尊體安適某到<lb/>
隨州城東得一僧居竹樹甚美頗有隠者之趣所<lb/>
愧者以罪来耳<lb/>
　　答鄧州通判韓宗彦寺丞書<lb/>
某被罪放逐於時之士大夫宐見擯棄不與為齒<lb/>
閤下無一日之雅惠然見過開懐論議與平居交<lb/>
游之舊者無少異閣下真篤於義者顧某無以承<lb/>
厚意唯欽仰令徳而已<lb/>
<pb n="KR4d0026_SBCK_011-2b"/>
　　又一首<lb/>
辱書曽道及鄙文今録近所作四篇附李丞適呈<lb/>
皆有為而成非立意如古文章之為也閣下方以<lb/>
才名為士林推重當世名卿鉅儒凡與游者其作<lb/>
為文章莫不通䕂聖功揚徳音如觀樂於宗廟和<lb/>
平嘽緩無不得其宐若夫廢放之人其心思以深<lb/>
故其言或窘或迂或激或哀異此則非本于情矯<lb/>
為之也譬諸急弦促軫烏足留大雅之聴哉惟閣<lb/>
下亮之幸甚<lb/>
　　答環慶經略使施待制書<lb/>
<pb n="KR4d0026_SBCK_011-3a"/>
某向領州得在部下官事未嘗相檢察笑語未嘗<lb/>
見疎外此閣下于某甚厚及某盛夏就獄閣下相<lb/>
視有不忍之色䕶視賤屬不啻骨肉逮及謫官盡<lb/>
室獲歸無少失所此又於某甚厚自見放逐平日<lb/>
遊舊罕有以尺紙見問者閣下方領兵貴重乃能<lb/>
數千里惠書勤勤見卹此又於某甚厚某接熟左<lb/>
右固未久然亟辱顧過宐何以為報惟祈益樹徳<lb/>
業早登公輔得為聲詩以道盛美此其望也<lb/>
　　與鄧州丁憂李仲昌寺丞書<lb/>
向者足下説南陽孫守言人之才皆有分定雖强<lb/>
<pb n="KR4d0026_SBCK_011-3b"/>
之不能有所益若徳者在人勉之而已足下質於<lb/>
僕徳果可勉耶僕就足下為吏而説曰毋矜已無<lb/>
盡法無報怨是足以為徳矣足下樂兹説語僕云<lb/>
願誦此以自儆此三者非於足下有所見也汎論<lb/>
為吏者當然耳足下乃能如是真好徳者也既相<lb/>
别因思足下之所未至者輒復奉規足下讀書觀<lb/>
古人之所為其好賢惡不肖甚明然於行已似有<lb/>
小異足下於今世所與游者賢不肖悉有之賢者<lb/>
果能親巳足下固親而厚之矣賢而適與已親不<lb/>
肖而適與已親足下雖能辨其賢不肖之異而皆<lb/>
<pb n="KR4d0026_SBCK_011-4a"/>
用其親疎而親疎之豈以人厚已棄之不祥不巳<lb/>
親而强附之為佞耶君子之親賢非以發其祿仕<lb/>
振其名譽葢将以立身而至於道者也故與君子<lb/>
處斯君子矣與小人處斯小人矣為長者折枝尚<lb/>
無愧焉有親賢而為佞乎若不肖者業與之厚不<lb/>
當絶之毋自昵焉可也世復有以附已者為賢異<lb/>
已者為不肖不獨置親疎其間又從而反其賢不<lb/>
肖之實此所謂朋黨者也幸足下不繆於此且勉<lb/>
於進放繼以盡言唯勉之又勉之未見其已<lb/>
　　答李伯昻祕校書<lb/>
<pb n="KR4d0026_SBCK_011-4b"/>
近令弟来辱示長牋以揚太博奉薦爲謝足下以<lb/>
名臣子在選部二十年能㢘幹任職監司自當以<lb/>
進賢塞公議豈必朋㳺爲先容耶不敢當不敢當<lb/>
　　荅張子立郎中書<lb/>
連得兩書皆以先文誌文事某於鄉里士人銘其<lb/>
先世者多矣其人於世不顯要其一事可傳即爲<lb/>
誌之况先文以宰相子致位三品樹立事功始終<lb/>
灼然爲人稱道者耶敢不承命<lb/>
　　荅謝景平監簿書<lb/>
嚮者過鄧承見訪以足下齒少語不及他止奉詢<lb/>
<pb n="KR4d0026_SBCK_011-5a"/>
宗門而巳今得所惠書辭縟而意厚感歎不巳始<lb/>
某辱先公顧遂與二昆接熟今又得足下何其昆<lb/>
弟多賢使某盡從而游也足下力文樹徳古之交<lb/>
友稱忘年者竊有慕焉<lb/>
　　答江休復學士書<lb/>
逓中兩得書并詩所云牙校附者書訪之不獲用<lb/>
是答不敢作書當見亮也自河南内之喪便有平<lb/>
涼之行盛夏就獄窮治百病端卒無毫髪自潤之<lb/>
汚遂得在外聴㫖只用不合貸與部将錢經赦不<lb/>
改正催収徒流三千里私罪當迨二官逐命漢東<lb/>
<pb n="KR4d0026_SBCK_011-5b"/>
之命至此聚族不至失所雖未得還鄉自便然亦<lb/>
無撓日讀書詩一篇了無仕宦意必素亮也<lb/>
　　與京西轉運劉察院薦樊景書<lb/>
某頃守郡嘗薦士其取之初不甚精以謂天下吏<lb/>
員甚衆官局小大各有所任拔十得三四亦不為<lb/>
失人又其異日無状已必預其罪以是無所愧負<lb/>
若薦人於朋友則必慎之重之葢不如所稱則為<lb/>
誣罔苟以貪墨取罪則已無所損預獨朋友坐之<lb/>
其為愧負萬萬於巳得罪竊見州學教授樊景年<lb/>
三十慶曆二年進士始家江南大父以策畫為開<lb/>
<pb n="KR4d0026_SBCK_011-6a"/>
寳功臣家襄今無仕於朝者景幼孤養於外祖高<lb/>
公慎交高公高潔尚名檢景㴱存外氏風某謫官<lb/>
與之比居為學未見其已其志篤於道者也所作<lb/>
文辭與今之名能者不相上下為學官通作尉三<lb/>
年矣今將以八月罷去近制郡掾與縣主簿尉三<lb/>
考用二人薦為縣令景始一人幸閣下成之某嘗<lb/>
與景論為政景以馭吏寛民為先是敏於政者然<lb/>
某見其志與行而未見其為政故詳其所見而略<lb/>
其所言使其為政不必後其志與行也某自見廢<lb/>
黜不喜道當世人過惡獨見人之善美不免有所<lb/>
<pb n="KR4d0026_SBCK_011-6b"/>
稱譽誠知向亦用此取罪然似發于天性雖重得<lb/>
罪不能自巳景雖従某游今之所稱皆其行實於<lb/>
景無錙銖加重是雖私啟其實公論閣下雖不識<lb/>
景果用某言是亦公薦之也異時景得見門下閣<lb/>
下自觀其才實将復薦之又薦之恐不止於兹一<lb/>
薦也則某不獨為景求知閣下亦於閣下知人之<lb/>
明不為無助豈止於無愧而巳<lb/>
　　答光化軍致仕李康伯率府書<lb/>
與閣下别久然心未始忘也某泊於風波自取放<lb/>
逐閣下齒髮未衰遺榮養髙同處兹世其識慮相<lb/>
<pb n="KR4d0026_SBCK_011-7a"/>
</p>
<p>
去何穹壤之異也何期未賜棄絶四致榮問雅意<lb/>
勤宻至慰至悚某留鄧俟房州叔父過當詣鄧待<lb/>
闕拜見不晚諸悃非面序莫盡<lb/>
　　别南京致政杜少師啟<lb/>
某自初春卧病聞拜新命欲俟稍安即修賀啟無<lb/>
何所患沈綿迄今未瘳生理固不可期若遂不能<lb/>
達誠左右則抱恨無已自念受恩門下三十年每<lb/>
聞相公一美事則咨嗟稱道為門生之光今年俯<lb/>
七十確然去位徳全道隆終始無玷懽忻抃躍異<lb/>
於常日某得罪本末更不復論及仇人欲以贓見<lb/>
<pb n="KR4d0026_SBCK_011-7b"/>
汚窮理百端卒無毫髪自潤自謂無愧于人然於<lb/>
相公不得言無愧嘗記頃年相公在監司怒次主<lb/>
吏月朔預取俸錢者俸錢尚不可預給况私用庫<lb/>
錢耶葢由久去左右滅裂教誨止知㢘身不能慎<lb/>
事故自謫官未嘗他尤但自咎而已惟於有位者<lb/>
不敢先作書問今相公致政還第方敢少露悃悟<lb/>
某雖伏枕累旬醫言據脈可療萬一有瘳庶幾再<lb/>
得請見門下不任依戀激切之至<lb/>
<pb n="KR4d0026_SBCK_011-8a"/>
</p>
<p>
河南先生文集卷之十一<lb/>
</p>
<p>
</p>
  </div>
</body>
</text>
</TEI>
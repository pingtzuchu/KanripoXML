<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_012-1a"/>
河南先生文集卷之十二<lb/>
　行狀碑<lb/>
　　故中大夫守太子賓客分司西京上柱國陳<lb/>
　　　畱縣開國侯食邑九百户賜紫金魚袋謝<lb/>
　　　公行狀<lb/>
　　故朝散大夫給事中知同州軍州事兼管内<lb/>
　　　勸農使上柱國隴西縣開國伯食邑五百<lb/>
　　　户賜紫金魚袋李公行狀<lb/>
　　故推忠恊謀同德佐理功臣樞密使金紫光<lb/>
　　　禄大夫行尚書吏部待郎檢校太傅同中<lb/>
<pb n="KR4d0026_SBCK_012-1b"/>
　　　書門下平章事上柱國太原郡開國公食<lb/>
　　　邑四千一百户食實封四百户贈太保中<lb/>
　　　書令文康王公神道碑銘<lb/>
　　中大夫守太子賓客分司西京上柱國陳畱<lb/>
　　　縣開國侯食邑九百户賜紫金魚袋謝公<lb/>
　　　行狀<lb/>
　　曽祖廷徽國子司業越州觀察判官<lb/>
　　祖懿文祕書郎杭州鹽官縣令<lb/>
　　父崇禮泰寧軍節度掌書記檢校左散騎常<lb/>
　　　侍累贈户部侍郎<lb/>
<pb n="KR4d0026_SBCK_012-2a"/>
　　本貫杭州富陽縣章嵓鄉赤松里謝濤字濟<lb/>
　　　之年七十四<lb/>
謝氏系譜自公七代祖已下官諱具存始居河南<lb/>
之緱氏至四代祖終衢州刺史葬嘉興因家江東<lb/>
及鹽官葬富陽縣遂為富陽人當錢氏制吴越故<lb/>
散騎而上三世不為朝廷官公始十一嵗嘗與父<lb/>
客談散騎私觀之見其辨對有成人風大為歎異<lb/>
學舍有説左氏春秋公十四嵗從之學歸輒與同<lb/>
輩伸其義必盡其師之所傳既冠寓居吴郡會汾<lb/>
晉平郡國當表賀吴士為奏者文體弱更數人皆<lb/>
<pb n="KR4d0026_SBCK_012-2b"/>
不能如郡将意公私草之為人持去郡将大稱惬<lb/>
吴中先生亦自愧不及故王黄州羅拾遺處約並<lb/>
為吴之屬縣長公與其游羅嘗與王書云濟之揚<lb/>
椎夫人葢吾曹之敵其為名流推重如此淳化三<lb/>
年舉進士上第除梓州榷鹽院判官明年盗發益<lb/>
部公以梓近益為大郡畏益强逼且利以自資攻<lb/>
之必亟盍大為守且時近郊多林木乃白郡守悉<lb/>
取之以完棚櫓且為薪蒸之備既而被圍百日樵<lb/>
採路絶城中賴焉公叅陳謀議公䕶塹壁及圍解<lb/>
於僚吏為最力就遷梓州觀察推官明年權知益<lb/>
<pb n="KR4d0026_SBCK_012-3a"/>
州之華陽蜀民流散之後田廬荒廢詔書凡入租<lb/>
占田有能倍入者斷以新籍於是豪右廣射上田<lb/>
貫民㱕者多亡其素産公曰此權時之制　欲就<lb/>
業耳芳利其倍租而使下民失業豈經制哉乃命<lb/>
盡還舊主所施行與　詔書異至道二年召㱕授<lb/>
著作佐郎　太宗面諭令通判大藩即通判夀州<lb/>
遷祕書丞又通判筠州知興國軍　真宗考籍有<lb/>
五年無過者特遷得改太常博士一日内中出朝<lb/>
士治績著者凡二十四人名付中書門下令召見<lb/>
即以景徳二年冬對長春殿賜五品服令通事舍<lb/>
<pb n="KR4d0026_SBCK_012-3b"/>
人焦守節送學士院試試之明日會邊奏警急降<lb/>
詔北任是時曹濮盗起又虜者分趨齊鄆東土頗<lb/>
騷　朝廷慎擇郡守　真宗面諭宰相昨日京東<lb/>
闕人奏曹州闕人謝濤可轉官知曹州遂除屯田<lb/>
員外郎曹之征賦舊分送睢陽倉公至郡會霖潦<lb/>
民車在道者不克進公曰自曹及宋陸行數百里<lb/>
平嵗致之不為易今泥淖益困吾民且江淮漕運<lb/>
日至睢陽城下曹有廣濟漕亦通京師使曹賦得<lb/>
增送京師睢陽自取江淮來未以直曹賦豈非便<lb/>
耶乃開廩盡収屬縣賦且上其利狀遂與轉運使<lb/>
<pb n="KR4d0026_SBCK_012-4a"/>
交奏　朝廷從公奏降　詔褒美未幾召還奏<lb/>
詔祈雨嵩岳祠畢雨澍因言岳瀆有請禱而無報<lb/>
謝意義或為闕　眞宗是之因　詔自今修報如<lb/>
禮是年西南有大星見占在蜀分　詔公巡撫益<lb/>
州西路入别受　詔與益州張公詠同議鑄大鐵<lb/>
錢利害於是考鐵價與舊錢更相均准故下不得<lb/>
盗用而物價長平蜀人至今便之使回舉三十餘<lb/>
人宰府疑其多公面陳諸吏幹狀願署連坐以冀<lb/>
必行奉使舉吏連坐自此始後所舉多踐臺省不<lb/>
調者猶為郡守四年授三司度支判官大中祥符<lb/>
<pb n="KR4d0026_SBCK_012-4b"/>
</p>
<p>
初出知秦州又知歙州改度支司封員外郎坐三<lb/>
司判官日舉榷茶官被罪奪司封五年復為度支<lb/>
通判河南府馮魏公罷居守薦公于朝召試授兵<lb/>
部員外郎直史館判三司理欠憑由司出為兩浙<lb/>
轉運使賜金紫遷禮部郎中判司農寺天禧五年<lb/>
兼侍御史知雜事乾興元年遷户部郎中永定陵<lb/>
駕將發少府治明器象物甚侈大山陵使奉　詔<lb/>
自京至陵凡城門民舍卑隘者壊之公上章言先<lb/>
帝封祀儀大物備尚不聞廢壊所過城舍今遺制<lb/>
務儉薄反以象物壊民居非先帝意願下有司裁<lb/>
<pb n="KR4d0026_SBCK_012-5a"/>
損章寢不報物議是之是年以疾求更歸除吏部<lb/>
郎中直昭文館知越州天聖中代還遷太常少卿<lb/>
判官太府寺登聞檢院以步履艱蹇求西京留司<lb/>
御史臺踰年改祕書監臺任滿就求分司明道元<lb/>
年轉太子賓客景祐元年十月三十日戊疾薨二<lb/>
年八月嗣子兵部員外郎直集賢院絳奉公之喪<lb/>
自京西㱕葬于富陽公生平不卹家事然友愛甚<lb/>
篤宗門有孤者収養嫁娶如巳子在　朝廷見貴<lb/>
勢無所降屈士子進見雖少賤對之肅然及交言<lb/>
則開懐無少隠故人皆憚其高而愛其誠況治郡<lb/>
<pb n="KR4d0026_SBCK_012-5b"/>
</p>
<p>
部吏有一善必孜孜稱薦或犯法雖甚惡之直其<lb/>
罪而巳未嘗有故刑故終身無二嫌怨者雅善品<lb/>
藻文章江夏黄叔才嘗作惕允恭墓銘甚負其文<lb/>
顧公曰能損益一字者我當辨之公削去二十一<lb/>
字叔才歎服不已西京被疾人有贄文者必讀之<lb/>
終篇或摘其詞之工者稱道之其愛奨士類如此<lb/>
初兩浙轉運使還朝議將以掌誥命會得疾逾旬<lb/>
不能無事遂寝素好脩煉藥術喜與方士談視榮<lb/>
利泊如也本朝圖書之府惟昭文史館集賢祕閤<lb/>
公與兵部同時分帖四職太府等實父子相代縉<lb/>
<pb n="KR4d0026_SBCK_012-6a"/>
紳榮之見于衣冠盛事録母夫人崔氏追封博陵<lb/>
郡太君夫人許氏封晉陵郡君初散騎五子皆以<lb/>
五行定名公次第炎有文稱終公安令館今為天<lb/>
台令果從方外教號安隠師坦左侍禁子三人長<lb/>
即兵部次約将作監主簿少以才敏知名季綺太<lb/>
廟齋郎約綺皆早亡女四人長適同出身周盛次<lb/>
適徳興令　堯臣次適延陵尉傅瑩次適吴縣尉<lb/>
楊士彦孫三人景初将作監主簿景温太廟室長<lb/>
景平試校書郎女孫四人並幼公才位徳美當列<lb/>
國史敢直紀行實以備史官之録謹狀<lb/>
<pb n="KR4d0026_SBCK_012-6b"/>
　　　某年七十六<lb/>
公之先三世傳春秋學至户部始以明經取科第<lb/>
公亦世其學端拱二年及第校解州安邑尉居官<lb/>
有能績秩滿再調京帥廷見日太宗省其勞状嘉<lb/>
之擢大理評事知邠州三水縣將靈武用師轉賦<lb/>
粟以餉軍再至積石皆在期先遷光祿寺丞通判<lb/>
雅州㑹盗據成都不逞者譁言以驚動旁郡公詰<lb/>
姦謹備郡境肅然事寜　制書褒諭遷大理寺丞<lb/>
通判寧州卒都進者謀亂事覺公懼連比者不能<lb/>
自明精意辨析全貸者衆移通判邠州遷太子中<lb/>
<pb n="KR4d0026_SBCK_012-7a"/>
舍殿中丞為開封府推官賜五品服未幾出為利<lb/>
州路轉運使先是户部舍老京師嘗墜馬大衢中<lb/>
人亟以告公朝服即步出府門趨其所頃之導從<lb/>
者皆至户部無他傷肩輿以歸或以事聞者及奉<lb/>
使入辭　真宗問曰卿父墜馬無傷耶因賜三品<lb/>
服是時臺郎御使史出領使任尚穿賜金紫公秩<lb/>
卑初被進用搢紳榮之至部會嵗歉奏賑饑之章<lb/>
未報出倉粟數萬石散之民無轉徙者遷國子博<lb/>
士入尚書省由主客金部司勲五遷至金部郎中<lb/>
歴三司鹽鐵判官京西京東淮南河東河北五路<lb/>
<pb n="KR4d0026_SBCK_012-7b"/>
轉運使京東淮南皆再主前在淮南開漕渠通廣<lb/>
陵市或有異議者罷知泉州後由淮南入為三司<lb/>
度支副使授光祿寺卿知筭州未行改太常少卿<lb/>
兼江南安撫使遷光禄卿充淮南制置發運使時<lb/>
東土大饑自淮轉粟五十萬濟青徐民俄授右諌<lb/>
議大夫知揚州徙知潞州代還授給事中知同州<lb/>
景祐五年八月二十五日以疾終於州公為政平<lb/>
易務爲静治不喜作為聰明部吏或犯法湏其自<lb/>
章然後置于理其用心寧失有罪不忍獄自巳發<lb/>
故所至有長者稱掌内外有三十年金粟羨盈累<lb/>
<pb n="KR4d0026_SBCK_012-8a"/>
千萬供億用度無一敗事不獨精敏故人以其聞<lb/>
見詳熟他吏難與比者樂薦士保任百餘人多至<lb/>
通顯母田氏追封某郡太君妻安氏仁夀郡君子<lb/>
五人熈載同學究出身早亡熈古進士第為屯田<lb/>
員外郎熈績衛尉等丞熈朝大理寺評事女四人<lb/>
長適屯田員外郎何日次適天章閣待制楊楷侍<lb/>
御史程戡屯田員外郎夏安期自適楊氏而下俱<lb/>
亡諸孫七人嗣子奉公之喪即以其年十一月二<lb/>
十八日葬河　内某鄉某里先公之墓次前葬録<lb/>
公世系官閥并其行事俾某次之将求作者以誌<lb/>
<pb n="KR4d0026_SBCK_012-8b"/>
其壙某詳載其實以<lb/>
　　　景祐五年十月日責授崇信軍節度掌書<lb/>
　　　　記朝奉郎試大理評事兼監察御史<lb/>
　　　　前監唐州洒税尹某狀<lb/>
　　協謀同徳佐理功臣樞宻使金紫光禄大夫<lb/>
　　　行尚書吏部侍郎檢校太傅中書門下平<lb/>
　　　章事上柱國太原郡開國公食邑四千一<lb/>
　　　百户食實封一千四百户贈太保中書令<lb/>
　　　文康王公神道碑銘<hi>并序</hi>
景祐元年秋八月壬戌樞宻使同中書門下平章<lb/>
<pb n="KR4d0026_SBCK_012-9a"/>
</p>
<p>
事王公薨于位<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>天子震悼翌日臨其喪廢朝三<lb/>
日以太保中書令告其第命鴻臚内侍通治國喪<lb/>
事賻物恤孤卒用其加等禮官考行諡曰文康即<lb/>
以其年十月葬河南府河南縣洛苑鄉魏封原舉<lb/>
二夫人祔焉公諱曙字晦叔其先太原人始王氏<lb/>
居太原為著姓其後有徙西河者公之先君能傳<lb/>
其世系之所從實隋世文中子之弟績之後績號<lb/>
東皋子東皋而下間有儒者然不大顯亦未嘗去<lb/>
河汾經亂亡其譜不復貫叙故後世唯祖東皋子<lb/>
至公始葬先君河南今遂為河南人曽祖傑祖崇<lb/>
<pb n="KR4d0026_SBCK_012-9b"/>
生兵間以義勇自許河東大将周徳威聞其名<lb/>
召補禆校徳威後帥燕軍以戰死失知巳功業不<lb/>
著以夀考終景純少客燕地感家世儒者不當用<lb/>
材武進乃南㳺嵩洛得佐嵩譚用之者為之友寖<lb/>
以文稱還太原至境上時劉氏方據其地嘆曰天<lb/>
下将定以區區一方支天下兵此危國也遂不入<lb/>
止上黨帥延致幙府府罷不復作吏購四方書或<lb/>
手抄之晚年書數千巻端拱中終京師及公之貴<lb/>
追榮三代曽祖太傅曽祖妣張氏韓國太夫人祖<lb/>
太師祖妣閻氏齊國太夫人考太師尚書令妣祁<lb/>
<pb n="KR4d0026_SBCK_012-10a"/>
氏魯國太夫人公少舉進士淳化三年上第釋褐<lb/>
河南府鞏縣主簿再調定國軍節度推官咸平中<lb/>
天子用古科目者方開之士工部尚書趙公昌言<lb/>
舉公賢良方正試入等授著作佐郎出知明州定<lb/>
海縣代還為群牧判官賜五品服遷太常丞受<lb/>
詔修傳燈録判三司憑由勾簿司考發開封貢士<lb/>
坐失實出監廬州茶税東封加恩遷博士通判陳<lb/>
州未至任　詔還務修册府元龜以工部員外郎<lb/>
充龍圗閣待制賜三品服従汾陽遷工部郎中改<lb/>
右諌議大夫河北轉運使部吏受賕失事劾罷知<lb/>
<pb n="KR4d0026_SBCK_012-10b"/>
夀州改淮南運使㱕期勾當三班院糾察在京刑<lb/>
獄權開封府事加樞宻直學士知益州坐開封府<lb/>
日保任祿吏犯法降授左司郎中尋復諌議大夫<lb/>
召爲給事中兼太子賓客天禧三年同知禮部貢<lb/>
舉所詘士或倡言被抑無行者從而譁之不復辨<lb/>
狀降爲諌議大夫俄復給事中同知通進銀臺司<lb/>
門下封駁事兼群牧使四年寇萊公被罪坐姻累<lb/>
罷學士知汝州乾興元年猶以前坐責授郢州團<lb/>
練副使天聖元年起爲光祿卿知襄州二年再知<lb/>
汝州四年復給事中知潞州六年遷工部侍郎知<lb/>
<pb n="KR4d0026_SBCK_012-11a"/>
河南府移永興軍七年入為御史中丞兼理檢校<lb/>
七月以工部侍郎參知政事明道元年六月朝入<lb/>
殿奏復舊著為定制先是禮部尚書張公詠再守<lb/>
成都蜀人懐之以為後無繼者及公去遂有前張<lb/>
後王之諺其臨他郡則因其俗而治之施其術若<lb/>
無窮然使人愛之如蜀人爲尤重獄訟無細大必<lb/>
精意處之上黨有殺人者公察情非是面訊其状<lb/>
其人以為不得真殺人者已無免理卒不自明僚<lb/>
吏亦言不足疑公密以物色捕殺人者得之作辨<lb/>
獄記以戒理官前在西部有中人建議廣旁陵屋<lb/>
<pb n="KR4d0026_SBCK_012-11b"/>
居僦之取利以薦園寝公上言神道尚静今亟有<lb/>
興作牟細利為家人煩䙝之薦非所以奉　祖宗<lb/>
意于時近倖方用土木取功賞書奏皆惮其守正<lb/>
任中　憲日屬玉清昭應宫災　詔以衛卒及掌<lb/>
事者付臺劾火起状時太后臨政謂公曰此人火<lb/>
非天災必戮守衛者公上疏曰昔魯桓僖宫災孔<lb/>
子以為御名僖親盡當毁者也漢遼東高廟及髙<lb/>
園便殿災董仲舒曰髙廟不當居遼東髙殿不當<lb/>
居陵旁故天災若謂此宫所建非應經義望以臣<lb/>
議下大臣苟不合故典籍請㱕田里時議者或云<lb/>
<pb n="KR4d0026_SBCK_012-12a"/>
官當廬未及對以疾還第即上章求解政仕七月<lb/>
授户部侍郎資政殿學士知陜州是冬改元推恩<lb/>
遷吏部二年夏徙知河陽秋再知河南府十一月<lb/>
被召加檢校太傅充樞宻使明年七月加同中書<lb/>
門下平章事未幾痬發下乎浸淫以至大病享年<lb/>
七十二公幼得先公所聚書讀之至周官春秋尤<lb/>
極其義故為文章必本制度臨政長于斷事雖天<lb/>
性通悟發為事業迹其源流葢有助焉景徳中<lb/>
天子嘗命近臣修書時楊文公在翰林公止太常<lb/>
屬丞制以二公並命論者以材名等夷非復爵位<lb/>
<pb n="KR4d0026_SBCK_012-12b"/>
差降也臨益部日會嵗饑衆心頗搖公曰徃時蜀<lb/>
擾非有豪傑為倡先特以攘寇不息驅而合之浸<lb/>
大耳今欲制其前莫若禁盗於是嚴盗法犯者一<lb/>
切皆死出金榖募告者又俾爪牙吏摘其囊橐畫<lb/>
謀者久必就拘或示慘刑蜀人股栗嵗中遂無盗<lb/>
用然他法皆寛平詿誤多貸免嘗有卒夜告其軍<lb/>
将亂公覆状立辨其偽斬之軍士皆感泣蜀舊以<lb/>
季春糴廩粟以濟民言利者増其直公抗修復大<lb/>
臣雖以財費不充沮之未有斥言不當建者及公<lb/>
援據經典辭頗切至　上及太后皆感悟薄前守<lb/>
<pb n="KR4d0026_SBCK_012-13a"/>
衛者罪修宫議亦寢明道中嵗旱公以成湯六事<lb/>
為言且云今一嵗四赦則政不節事也願㴱以五<lb/>
事為戒在河陽會遣使濟瀆祠醮公上言岳瀆山<lb/>
川自非時祀請罷勿祀以息擾下之弊公坐莱公<lb/>
去京師十年天下有宰相望士大夫惜公且老懼<lb/>
不克相延企者久之及晚節登用雖以東宫之舊<lb/>
上雅意所屬然亦公議有在焉嘗以人臣患不節<lb/>
儉㴱自虧損在京師居第隘甚起居常一室中廏<lb/>
唯二馬食無重肉處之泰然葢矯時之為也篤于<lb/>
朋友樂周其急治家甚嚴退居私庭諸子甥侄横<lb/>
<pb n="KR4d0026_SBCK_012-13b"/>
經侍席間命次子鼓瑟以自娱終嵗無絲竹之樂<lb/>
洛中營小園㱕意甚壯末年恩禮愈極終不得謝<lb/>
有志勿就良足悲巳初夫人石氏平原郡君次夫<lb/>
人寇氏馮翊郡君子二人益恭虞部員外郎孝謹<lb/>
温厚得其家法益柔右賛善大夫篤學好古善自<lb/>
樹立二孫慎言光祿寺丞慎行太常寺太祝女七<lb/>
人適校書郎陳勘将作監主簿趙士宗殿中丞孫<lb/>
瑜殿直楊舜臣唐州推官尹宗濟光祿寺丞張宗<lb/>
簡将作監主簿陳安石孫女四人並幼公母弟映<lb/>
試将作監主簿早世有子二人益謨左侍禁益沖<lb/>
<pb n="KR4d0026_SBCK_012-14a"/>
</p>
<p>
将作監丞公所著文集四十卷兩漢詔義四十巻<lb/>
周書音訓十二卷唐書備問三卷群牧故事六卷<lb/>
荘子指歸三篇列子指歸一篇再使北虜作戴斗<lb/>
奏使録二卷公既葬二年虞部君泣謂某曰先君<lb/>
素慎宻在中書樞府為上謀慮雖子孫莫得聞故<lb/>
嘉言宻論無一傳者在任他官多用章疏論事命<lb/>
従子益沖書之益沖宻留其藁今頗得存及諸行<lb/>
事皆世所睹者大惧失其傳子故吏當次之将刻<lb/>
石以示後世　不敢讓　以世系官閥總載之繫<lb/>
㕥銘云<lb/>
<pb n="KR4d0026_SBCK_012-14b"/>
惟君御臣勿貳勿疑知之厥艱惟臣事君曰進曰<lb/>
退處之惟難疇其知之公始庶士旅于外庭乃列<lb/>
從官乃賓東朝推　先帝明逮今　皇聖信之有<lb/>
初保之有終乃翊扆政乃冠内樞惟　皇之聰疇<lb/>
其處之公在中歲官嘗下遷不勉而和匪畏而䖍<lb/>
康常以堅亦既在位帝咨考成時唯典刑靡逸自<lb/>
居靡高自名竭忠以誠知臣處身匪厥艱難惟聖<lb/>
逮賢公實全德誦之刻之以永其傳<lb/>
<pb n="KR4d0026_SBCK_012-15a"/>
</p>
<p>
河南先生文集卷之十二<lb/>
</p>
<p>
</p>
  </div>
</body>
</text>
</TEI>
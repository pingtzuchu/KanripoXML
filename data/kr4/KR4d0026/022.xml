<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_022-1a"/>
河南先生文集巻之二十二<lb/>
　奏狀<lb/>
　　奉詔分析董士㢘奏臣不公事狀<lb/>
　　覆奏監察御史李京劄子狀<lb/>
　　軍制　鬻爵法　獲首級例<lb/>
　　奉詔分析董士廉奏臣不公事狀<lb/>
具衘臣尹某准中書劄子著作佐郎新差知蔡州<lb/>
確山縣事董士廉奏臣不公事奉　聖㫖令臣疾<lb/>
速分析詣實入馬逓聞奏臣今依准劄子内畫一<lb/>
分析如後<lb/>
<pb n="KR4d0026_SBCK_022-1b"/>
一韓琦尹某謀入界至好水川因任福妒功耿傳<lb/>
狂指致兵敗折數萬人尹某作閔忠辨誣文誑惑<lb/>
中外令李仲昌刻石掩韓琦惡今來尹某自知虛<lb/>
誑却毁弃刻石碑子<lb/>
臣今詳董士㢘所稱韓琦及臣起謀入界欲乞于<lb/>
中書樞宻院檢詳陜西經略司先奏攻守二䇿<lb/>
朝廷擇用攻䇿後來曾與未曾入界及好水川接<lb/>
戰因與不因起議入界致得敗衂所有憫忠辨誣<lb/>
二文臣實有此撰述以勸忠義乞檢㑹任福等敗<lb/>
衂事及韓琦先繳進任福下孔目官彭忠所收得<lb/>
<pb n="KR4d0026_SBCK_022-2a"/>
耿傳親書署朱觀名誡任福令持重文字與臣所<lb/>
撰二文照驗即知有無虚誑臣元不曽令人刻石<lb/>
今據傳冩刻本是處州判官李師錫刻石即不是<lb/>
李仲昌欲乞㑹問本州因何人立石後來于是何<lb/>
年月何人毁弃即知詣實兼臣見諸處尋求石本<lb/>
候尋詳别繳具連進呈次<lb/>
一尹某在渭州專擅將官錢數百貫入已使用并<lb/>
借官錢與官員還債并支出軍資庫錢落下赤曆<lb/>
都轉運使程戡曾差儀州華亭主簿王資磨勘見<lb/>
得侵欺官錢的實<lb/>
<pb n="KR4d0026_SBCK_022-2b"/>
臣勘㑹渭州應係官錢及公使錢各有監主及文<lb/>
曆拘官乞下本州勘㑹及將臣任内公使錢文曆<lb/>
驅磨即見得有無欺隠所有借錢與人還債臣初<lb/>
到任爲禮賓副使孫用曾于鄜延路在狄青手下<lb/>
使喚得力本人爲自軍職授官在京借却人錢物<lb/>
遂與狄青各借與公使錢會官與料錢内還納所<lb/>
有軍資庫自有通判録事㕘軍營勾臣即不知落<lb/>
下赤曆因依乞下本處勘㑹轉運司差官磨勘得<lb/>
見何人侵欺後來作何行遣即知詣實<lb/>
右謹具如前所分析並是詣實所有臣先撰憫忠<lb/>
<pb n="KR4d0026_SBCK_022-3a"/>
辨誣二文今抄録粘連在前謹具狀奏聞謹奏<lb/>
　　覆奏監察御史李京劄子狀<lb/>
准河東都轉運使差官准　敕取問臣前知渭州<lb/>
日借支過錢糧事并逓到監察御史李京劄子言<lb/>
竊聞韓琦罷樞宻副使因董士㢘疏論水洛城并<lb/>
處置邊機不當事伏縁韓琦之過自尹洙始今琦<lb/>
已罷柄任某則仍守舊官人言籍籍于理未順雖<lb/>
聞已降指揮令尹某分析人言事與韓琦不殊切<lb/>
慮别有指説遂至紛拏兼聽知魚周詢相慶囘日<lb/>
繳奏到邊民被害之家指論尹某文狀事甚明白<lb/>
<pb n="KR4d0026_SBCK_022-3b"/>
乞加臣峻典于言事之體皆未為失惟不當慮臣<lb/>
别有指説乞　朝廷便行處分且　聖明在上若<lb/>
臣實有過犯必不狥先入之言曲加譴責若的有<lb/>
罪狀豈容紛拏洋念茍免況京所言初亦切聞後<lb/>
云聽知則是未能決信于已也未能決信于已而<lb/>
欲決行於　朝廷其惑亦甚矣所頼　聖慈垂察<lb/>
許臣分析事狀䀆得辨明向若從京之言則賤臣<lb/>
被析固不足論然上損治體亦非細事臣聞歷代<lb/>
用代刑多有過濫　列聖臨御未嘗獨任威罰及<lb/>
于一臣　先朝建按刑之官凡罪無細大悉以審<lb/>
<pb n="KR4d0026_SBCK_022-4a"/>
究三代以還刑罰之慎未有如　皇世者也今京<lb/>
欲用偏至之辭塞辨治之實此原或開人無所措<lb/>
臣謂上損國體者以此而言也京又云魚周詢繳<lb/>
奏到邊民被害之家指論臣事臣不知周詢所言<lb/>
邊民縁何被害有無處所去年臣累奏乞　朝廷<lb/>
將臣與狄青廢罷水洛城因依令百官集議及乞<lb/>
下獄<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>辨未䝉省察縁當時狄青自邊上處置水<lb/>
洛城事囘已劉滬董士㢘等隨行人傳言被害人<lb/>
數甚多尋取責實處並不見得被害之人其周詢<lb/>
所言被害之家後來　朝廷必曽體量安卹及必<lb/>
<pb n="KR4d0026_SBCK_022-4b"/>
有居止去處若果縁臣處置乖張致令邊民被害<lb/>
即後來　朝廷轉臣起居舎人直龍圖閤此時京<lb/>
已任御史當極言論列　朝廷如察臣灼然有過<lb/>
即不當更霑　恩命若引董士㢘所陳之言不妄<lb/>
不復推較切為過矣且士㢘本非言事之臣只縁<lb/>
曾為水洛城事繫獄二十餘日以此挾恨捃摭雖<lb/>
忠信淳厚之人其言不免過實京待士㢘果為忠<lb/>
信淳厚之人亦當少原其情漸驗虚實今乃欲<lb/>
朝廷䀆從其言尤所未喻京又言所貴與韓琦行<lb/>
罰頗均臣聞　本朝機政大臣出入中外自有常<lb/>
<pb n="KR4d0026_SBCK_022-5a"/>
制今琦加資政殿學士制蕃復有褒言君臣之恩<lb/>
未為不厚謂之行罷罰理所未安臣又聞言事者<lb/>
主于言而已言之不從繼之可也伏閤請<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>可也<lb/>
不然解避其職皆爲得體若夫刑賞廢置乃　朝<lb/>
廷大柄非言事者得專之也今御史既得風聞言<lb/>
事又欲　朝廷不辨明而行罰是臣下進退皆懸<lb/>
于御史其權不亦過重哉嘗聞景徳初河北轉運<lb/>
使劉德上言供備庫使白守素武勇請正除刺史<lb/>
真宗謂近臣曰將帥有功列狀具聞可也酬勞分<lb/>
秩自有常典綜何與焉監司之居外猶御史之在<lb/>
<pb n="KR4d0026_SBCK_022-5b"/>
朝也　真宗持賞罰之柄不欲移于群下　聖意<lb/>
如此伏望　陛下稽法先訓咨詢故典察迎合之<lb/>
言革朋比之風則天下幸甚臣累䝉進擢班在侍<lb/>
從雖被論疏若已就勒劾即不敢與言事臣寮辨<lb/>
論曲直今旣䝉就問不當專爲申理以祈恩貸兼<lb/>
復建明事體庶裨　聖政伏望　聖慈特賜省覽<lb/>
謹具狀奏聞謹奏<lb/>
　　軍制<lb/>
臣竊見諸路兵馬自來分與諸將則統制不一臨<lb/>
時差撥則兵將不相諳練葢由節制不分名級末<lb/>
<pb n="KR4d0026_SBCK_022-6a"/>
辨是以難于處置臣聞有部分然後有號令有號<lb/>
令然後有賞罰今部分未立號令何由而舉賞罰<lb/>
何由而施以此用兵從古未有以臣愚見必若身<lb/>
之使臂臂之使指然後號令明而賞罰行今略定<lb/>
軍制件折如後<lb/>
　　逐路大將一人<lb/>
　　　本路兵馬進退戰守皆專制之敗衂則在<lb/>
　　　　其責<lb/>
　　副貳一人<lb/>
　　　大將所制之事皆佐之敗衂則從坐<lb/>
<pb n="KR4d0026_SBCK_022-6b"/>
　　列將十人<lb/>
　　　分掌本路之兵步騎相叅大率以五千為<lb/>
　　　准不必定其數大將量其才而授之專主<lb/>
　　　所將之軍其進退即禀命于大將一軍之<lb/>
　　　勝負大將上其狀以賞罰之本路處置即皆<lb/>
　　　不預<lb/>
　　隊將五十人<lb/>
　　　每列將一人各給隊將五人所主隊兵之<lb/>
　　　進退皆禀命于列將<lb/>
右臣所畫部分今略定名級伏乞　朝廷講議節<lb/>
<pb n="KR4d0026_SBCK_022-7a"/>
制頒下諸路仍乞不作臣寮上言所貴上禀　廟<lb/>
略謹具狀奏聞<lb/>
　　鬻爵法<lb/>
臣前次上殿奏乞召募邊兵其間合要例物及修<lb/>
葢官房須有所費竊慮三司未能應付臣欲乞<lb/>
朝廷剏定鬻爵之法封出空名爵牒散下州郡人<lb/>
入粟授爵今定爵二等<lb/>
　第一等爵許畜女使許使渾銀飲食器凡欲授<lb/>
　　第一等爵者如元係州府縣鎮城郭等第户<lb/>
　　即入粟一百石如不係户等即入五十石<lb/>
<pb n="KR4d0026_SBCK_022-7b"/>
　第二等爵許以珠金為婦女服餙如犯公罪許<lb/>
　　贖凡欲授第二等爵者入粟五百石<lb/>
右入粟每百石令入錢三十貫臣今約計授爵之<lb/>
數可得十萬家通兩等二數當得錢三百萬貫專<lb/>
充召募邊兵乞不别有支用其未有爵之人餘士<lb/>
族别無禁制外舉人曾經鄉貢并州郡牙校職員<lb/>
京百司人吏並與依第一等爵例將來　詔下諸<lb/>
州仍乞立近限如不願授爵者即任便變易若限<lb/>
外有陳告並科違制之罪其畜女使及銀器者賞<lb/>
錢三十貫所畜女使從良銀器沒官珠金賞錢百<lb/>
<pb n="KR4d0026_SBCK_022-8a"/>
五十貫珠金沒官所賞錢貫以犯事人家財物充<lb/>
内婦人無男夫及男女十五以下即不許人陳告<lb/>
所定爵名并更有合條約事件乞下中書門下叅<lb/>
酌施行<lb/>
　　獲首級例<lb/>
一諸處軍隊或五十人或二十五人或不及二十<lb/>
五人爲一隊凡獲賊首一級<hi>下准此擒生同</hi>
　依賞格所給管四等賜分與一隊將士如獲級<lb/>
　五分以上<hi>定不除折數准此並以田戰元數爲</hi>
　即前隊並與第五隊轉<lb/>
<pb n="KR4d0026_SBCK_022-8b"/>
一管押軍隊人員<hi>為竒伏亦以依例皆准此十將以下差管押十人或</hi>
　所管不滿五千人殺獲與輸折相當五級加一<lb/>
　等其二十級雖折相等亦第五等所管不滿百<lb/>
　人殺獲與折相等獲七等與第四等七級加一<lb/>
　等百人已上殺獲與折相當獲十級加一等其<lb/>
　獲四十級已上與第五等轉二百人獲十五級<lb/>
　加一等三百人已上加一等其獲六十級已上<lb/>
　雖輸折相當亦第五等轉<lb/>
一管押軍隊使臣<hi>所管十人依此即閤門祇矦已上</hi>
　不滿三百人殺獲與輸折相當十級與第五等<lb/>
<pb n="KR4d0026_SBCK_022-9a"/>
</p>
<p>
　轉十級加一等其二十級已上亦第五等所管<lb/>
　不過三百人所獲與輸折相當外十五級加一<lb/>
　等其獲四十級已上亦第五等轉不滿五百人<lb/>
　殺獲與輸折相當外獲二十級加一等其獲六<lb/>
　十級已上亦第五等轉<lb/>
一主兵官員所領千人已上<hi>千人依此例供奉官所領</hi>
　殺獲與輸折相當外五十級與五等轉五十級<lb/>
　加一等一百級已上亦第五等轉所領三千人<lb/>
　已上殺與折相當獲一百級加一等亦與第五<lb/>
　等轉<lb/>
<pb n="KR4d0026_SBCK_022-9b"/>
一使臣軍員親自用命所管將士别無輸折或輸<lb/>
　折相等者與五等轉不及所得者只給第四等<lb/>
　賜<lb/>
　　即違主將令取首級者自依軍法餘皆准此<lb/>
一如得主將命專取某人而能殺獲者與我四等<lb/>
　轉<lb/>
一殺獲賊中首領者與第五等轉如近上首領即<lb/>
　與加等轉若加至第三等即本管人員亦與第<lb/>
　五等轉若加至第一等即全隊及本營人員並<lb/>
　與五等轉<lb/>
<pb n="KR4d0026_SBCK_022-10a"/>
一軍陣所獲一百級須輸折相等已一除計首級<lb/>
　令轉人數外别許酬奬得力軍員使臣共三人<lb/>
　凡百級加三人<hi>上倍此數其十将以</hi>
一應非軍陣合戰有所斬獲者一級與第五等轉<lb/>
　一級加一等<hi>員軍陣例所管使臣人</hi>
河南先生文集卷之二十二<lb/>
<pb n="KR4d0026_SBCK_022-10b"/>
</p>
<p>
</p>
  </div>
</body>
</text>
</TEI>
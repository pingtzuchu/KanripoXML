<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0026_SBCK_010-1a"/>
　　答福州蔡正言書一首<lb/>
　　答張固太博書一首<lb/>
　　答河東宣撫叅政范諫議啟<lb/>
近捧教答所啟事皆䝉施行不任戴荷之極近聞<lb/>
蔡石皆外補又縁飲㑹事多斥善士去年　聖上<lb/>
奮然英斷登用明公暨韓富諸公天下翹首以望<lb/>
太平今明公未去位端士頗復見外世人用意如<lb/>
此言之可為於邑明公縱以邊事未還富公詎宐<lb/>
乆畱於外耶又況北虜四十年休息若一旦舉事<lb/>
其勢不小嚮將所傳與西賊相攻卒無實驗此謀<lb/>
<pb n="KR4d0026_SBCK_010-1b"/>
豈可測也自古夷狄之得志中國無若元魏元魏<lb/>
始從雲中得代郡太原然後取河北願明公㴱思<lb/>
根本為　國家謀長乆之算一堡一障不足以捍<lb/>
禦無或因循異時負天下之望某受遇素異直布<lb/>
所懐不避忤犯尊意死罪死罪<lb/>
　　答樞宻韓諫議書<lb/>
自使節還都不敢輙上牋記伏䝉㴱賜體亮將降<lb/>
手教兼以某兒姪喪亡曲加存慰不勝感涕姪植<lb/>
男朴俱為門户所託朴又嘗以文贄左右䝉　國<lb/>
士之顧本謂此兒終為門下之用何期不幸一至<lb/>
<pb n="KR4d0026_SBCK_010-2a"/>
於此某在秦所生一兒亦前此失之年將五十未<lb/>
有繼嗣未嘗不中夜撫心對客吁歎若使憂能傷<lb/>
人亦恐不復再奉顧盻矣樞筦事重伏望善調寢<lb/>
膳以副禱頌<lb/>
　　賀兖州杜相公書啟<lb/>
伏承相公亟解台司出鎮東土拜恩䖍恭即日上<lb/>
道雅懐素志固無少歉然士大夫之有知者相與<lb/>
切議　以相公居位日淺法制利澤未大施于下<lb/>
用是於邑某之鄙心更所未盡若於　朝廷於生<lb/>
民而言則不異衆説若以進退論之兹為全美伏<lb/>
<pb n="KR4d0026_SBCK_010-2b"/>
惟相公繇初仕以至顯重無一事不為人紀無一<lb/>
行不為人式天下之望唯恐不作宰相豈獨私於<lb/>
相公誠以有益於斯民也夫宰相之任道行則乆<lb/>
處而無嫌道黜則亟當去位然髙位大權人所顧<lb/>
籍於是被將禄保寵之譏蒙阿諛順㫖之議不獨<lb/>
今世前代名公所不能免恭惟識進退之體保初<lb/>
終之節全天下之望考於今日可謂無愧若以歳<lb/>
月則平時所履懼將大損某出入門下垂三十年<lb/>
區區之誠實在於此敢持此説為賀<lb/>
　　答河北都轉運歐陽永叔龍圖書<lb/>
<pb n="KR4d0026_SBCK_010-3a"/>
</p>
<p>
自承河朔之行意竊有疑何者正人在朝天下䝉<lb/>
福今雖總制一道然所施置不過千里其於重輕<lb/>
豈同日而道哉以是不敢為賀近日得都下信君<lb/>
謨守道悉以外補又以㑹飲㣲過多斥善士　聖<lb/>
上慈明永叔以忠亮被遇不當以外内易慮志懐<lb/>
本朝也范公既鎭兩撫則未能卒還富公何得乆<lb/>
留於外耶見河東使還所奏罷下等科率一事不<lb/>
謂留意文業乃得詳盡至是昔栁州見韓文公所<lb/>
作毛頴傳歎稱不已韓之文無不商者頗怪栁何<lb/>
獨如此為異見永叔所作奏記把玩駭嘆者累日葢<lb/>
<pb n="KR4d0026_SBCK_010-3b"/>
非意之所期乃爾益知栁言為過相别累年輙此<lb/>
稱道諒後見噱也<lb/>
　　又一首<lb/>
十一月中冩下手書㑹論奏部下事遂不欲通於<lb/>
左右今辱書承所履甚休兼其知某向所陳事某<lb/>
之心愛賢過于嫉惡不獨永叔知他人亦見信<lb/>
豈有心之所愛幸而共世不與之親且厚耶今之<lb/>
相知者多見戒曰當避形跡見踈者則相目以朋<lb/>
黨果如是顔子不幸得罪湏盗跖乃可言不然學<lb/>
聖人者皆顔氏黨也世態殊可憎然不足卹至于<lb/>
<pb n="KR4d0026_SBCK_010-4a"/>
勤事持身亦不敢懈見詢晉潞少時所㳺之樂今<lb/>
懽意都盡不惟年物之異直畏事耳嘗憶徃年送<lb/>
王勝之序云　聖朝方以文法治天下子其慎之<lb/>
當日亦偶為此言不謂遂驗闒葺輩唯欲摭人細<lb/>
過不可不慮也人還遽意殊不盡<lb/>
　　答鎮州田元均龍圖書<lb/>
向聞處置保塞事何事其精也兵乆驕遂至殺害<lb/>
守將若又貸之則無復法制矣明公行此一事使<lb/>
主威復立雖四夷之人功無以易此甚善甚善近<lb/>
聞京師以㣲過多斥善士蔡君謨石守道相次外<lb/>
<pb n="KR4d0026_SBCK_010-4b"/>
補未知其然否年來　朝廷凢所更置亦有所存<lb/>
雖高而事不下接者自非聖人未能無過至于進<lb/>
用皆天下賢士大夫抵治平之漸也　聖上聰明<lb/>
任人不疑而奸人忌前醜正務快已意其下思如<lb/>
此今勢尚㣲恐其漸熾所斥不止於蔡石也某豈<lb/>
私於數君哉所慮者讒勝賢絀則　國家憂患豈<lb/>
止於四夷哉方今言爲　上所信且重者無如元<lb/>
均願㴱畱意葢疎遠之疎謀雖陳懼其不見聽也<lb/>
范公既西撫之行富公何故乆畱于外耶某乆不<lb/>
作京師書亦不喜輙議時事數日聞此憤悒不已<lb/>
<pb n="KR4d0026_SBCK_010-5a"/>
㑹得明公書因以盡道所懐幸賜體亮<lb/>
　　與鄧州孫之翰司諫書<lb/>
與之翰别乆未嘗一日不來思直以徳度服人企<lb/>
仰之心不能暫忘耳今幸㑹而復别重以顧卹之<lb/>
意笑語之樂中懐悒鬱不啻向時乃知仰高之心<lb/>
與愴離之惜各是一事古語作惡數日此最得之<lb/>
到隨當别作書<lb/>
　　又一首<lb/>
與之翰别十年所與游處㴱相知者不數人其間<lb/>
不以踈近為間毁譽為疑同不為黨異不為嫌如<lb/>
<pb n="KR4d0026_SBCK_010-5b"/>
吾之翰者益難其比向觀之翰所論朋游其親若<lb/>
厚如其比者亦復無幾驟此相别以某奉思之心<lb/>
揆之翰相念之意詎有已耶<lb/>
　　上鄧州范資政啟<lb/>
某自謫官惟作報書當世公卿素相厚者未嘗輙<lb/>
上牋啟今明公鎮鄧鄧距隨不逺而李丞者專來<lb/>
相過時歸于鄧某又與李俱出門下若遂無尺紙<lb/>
以奉左右則何以逃簡慢之責某居此土風之善<lb/>
食物之同異情懐與樂否李皆悉之不暇一二談<lb/>
也恭惟解邊劇就安逸尊體甚休南陽舊邦春物<lb/>
<pb n="KR4d0026_SBCK_010-6a"/>
</p>
<p>
向盛不得陪高宴傾談宥用是為恨<lb/>
　　答揚州韓資政書<lb/>
鄧州附到七月三日所賜書不勝感忭某乆不上<lb/>
記亦如尊諭到隨賤屬多患瘧疾盡得平愈食物<lb/>
甚賤私用雖窘而不乏讀經書益有味體力亦無<lb/>
疲耗不煩賜念平日與人異同遂至争論不息葢<lb/>
國家事今既發放若復云云乃是懐私忿耳不惟<lb/>
絶之于口亦不萌之於心用是益以自適但恨地<lb/>
逺不得拜伏門下棲倚之心莫能具陳惟望善保<lb/>
台候以慰傾頌之懇<lb/>
<pb n="KR4d0026_SBCK_010-6b"/>
　　答福州蔡正言書<lb/>
自君謨在朝廷為言事之臣遂不作書逾三年矣<lb/>
忽辱手誨以家兄亡殁為慰感㴱涕無已因念家<lb/>
兄平日常以遠事見教而朋友之説多異于此某<lb/>
所亦以為家兄親愛當然朋友相成以義者也家<lb/>
兄没兩月某卒得罪使其尚存聞某就獄其亦憂<lb/>
而成疾矣故自謫官而來不以廢放自悼惟以負<lb/>
教為恨君謨於某兄弟皆厚故道此意漢東土風<lb/>
不惡寓家城東佛寺私用雖窘而不乏讀書日益<lb/>
有味不煩畱意君謨侍親多慶因人或惠問以慰<lb/>
<pb n="KR4d0026_SBCK_010-7a"/>
思渴<lb/>
　　答張固太慱書<lb/>
頃年在秦嘗見家兄稱道閣下之道人及來安定<lb/>
㑹軒車東還過郡始得請見則仰高之心有所從<lb/>
矣暨至平凉同僚議邊事有石若乘者數數論閣<lb/>
下之所施置無不得宐者益所歎伏近見孫之翰<lb/>
稱閣下之隱徳懿行足以慮今世故某奉接未數<lb/>
而仰聞盛美為日乆而且詳也謪官來止作報書<lb/>
雖欲通記左右顧不能致今辱書存卹至厚感愧<lb/>
無已又承别拜恩命即來知何日再接髙論不勝<lb/>
<pb n="KR4d0026_SBCK_010-7b"/>
區區之意<lb/>
<pb n="KR4d0026_SBCK_010-8a"/>
</p>
<p>
河南先生文集卷之十<lb/>
</p>
<p>
</p>
  </div>
</body>
</text>
</TEI>
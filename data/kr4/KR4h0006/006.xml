<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉臺新詠考異巻六</head> <lb/>
    <p>
<pb n="KR4h0006_WYG_006-1a"/>
欽定四庫全書<lb/>
　玉臺新詠考異巻六<lb/>
　　　　　　　　　　姚安府知府紀容舒撰<lb/>
　　呉均和蕭洗馬子顯古意六首<hi>春草可攬結一首藝文類聚作閨怨</hi>
　　<hi>賤妾思不堪一首藝文類聚作采桑案六朝遺集率鮮完書其存於今者大抵抄撮於諸書之中輾</hi>
　　<hi>轉相承文多訛異無由定其孰是今仍從宋刻書之</hi>
賤妾思不堪采桑渭城南帶减連枝繡髪亂鳯凰簪花<lb/>
舞依長薄<hi>依長宋刻作衣裳悞今從藝文類聚</hi>蛾飛愛緑潭<hi>蛾藝文類聚閨情部作鵝</hi>
<pb n="KR4h0006_WYG_006-1b"/>
<hi>悞其桑部所載仍作蛾</hi>無由報君此<hi>此樂府詩集作信藝文類聚閨情部作此桑部作信義可</hi>
<hi>兩存文苑英華作徳則信字傳冩之悞</hi>流涕向春蠶<hi>其一幾宋本毎首下註其  字然皆另跳</hi>
<hi>行葢六首文不相屬與秋胡行擣衣等篇不同</hi>
妾本倡家女出入魏王宫既得承雕輦亦在更衣中蓮<lb/>
花銜青雀寳粟鈿金蟲猶言不得意流涕憶遼東<hi>其二  遼</hi>
<hi>東二字未詳然諸本並同</hi>
春草可攬結<hi>宋刻作春草攏可結此從藝文類聚</hi>妾心正斷絶緑鬢愁中<lb/>
改紅顔啼裏滅非獨淚成珠亦見珠成血願為飛鵲鏡<lb/>
<pb n="KR4h0006_WYG_006-2a"/>
翩翩照離别<hi>其三</hi>
何處報君書隴右五岐路淚研兔枝墨<hi>兔枝二字未詳呉氏註謂當作</hi>
<hi>兔皮所引晁氏墨經支離不切當闕所疑</hi>筆染鵝毛素碧浮孟渚水<hi>孟疑作夢</hi>香<lb/>
下洞庭路應歸遂不歸芳春空擲度<hi>其四</hi>
妾家横塘北發豔小長干花釵玉腕轉珠繩金絡丸<hi>丸藝</hi>
<hi>文類聚作紈</hi>羃歴懸青鳯逶迤摇白團誰堪乆見此<hi>乆藝文類聚作</hi>
<hi>分悞</hi>含恨不相看<hi>其五</hi>
匈奴數欲盡僕在玉門關蓮花穿劍鍔秋月掩刀環春<lb/>
<pb n="KR4h0006_WYG_006-2b"/>
機鳴窈窕<hi>鳴藝文類聚作思</hi>夏鳥思綿蠻<hi>鳥文苑英華作木思藝文類聚作鳴</hi>中<lb/>
人坐相望狂夫終未還<hi>其六而狂字諸本並同然臨邊討敵  自稱狂夫於義無取疑</hi>
<hi>是征字以形似而訛耳  未文苑英華作不</hi>
　　與柳惲相贈答六首<lb/>
黄鸝飛上苑緑芷出汀洲日映昆明水春生鳷鵲樓飄<lb/>
颺白花舞瀾漫紫萍流書織回文錦無因寄隴頭思君<lb/>
甚瓊樹不見方離憂<hi>呉氏本毎首下亦各註其㡬字宋刻無之</hi>
鳴鞭適太阿連翩渡漳河燕姬及趙女挾瑟夜經過纎<lb/>
<pb n="KR4h0006_WYG_006-3a"/>
腰曵廣袖半額畫長蛾客本倦遊者箕帚在江沱故人<lb/>
不可棄新知空復何<lb/>
離君苦無樂<hi>君呉氏註本作居</hi>向暮心悽悽要塗訪趙使聞君<lb/>
仕執珪杜蘅色已發菖蒲葉未齊羃䍥蠶餌繭差池燕<lb/>
吐泥願逐春風去飄蕩至遼西<lb/>
白日隠城樓勁風掃寒木離析隔西東執手異凉燠相<lb/>
思咽不言洞房清且肅歳去甚流烟年來如轉軸别鶴<lb/>
千里飛孤雌夜未宿<lb/>
<pb n="KR4h0006_WYG_006-3b"/>
閨房宿已清<hi>宿疑作肅</hi>落月有餘輝寒蟲隐壁思秋蛾繞燭<lb/>
飛斷雲絶更合離禽去復歸佳人今何在迢遞江之沂<lb/>
一為别鶴弄<hi>馮氏校本謂弄字宋刻作弃今檢宋刻實作弄馮氏偶悞也</hi>千里淚沾<lb/>
衣<lb/>
秋雲静晩天寒夜方綿綿聞君吹急管相思雜采蓮别<lb/>
離未㡬日髙月三成弦蹀躞黄河浪嘶喝隴頭蟬<hi>六朝詩多</hi>
<hi>用蟬喝字陳張正見有秋蟬喝柳詩然終疑為唱字之訛好竒者曲為之説耳</hi>寄君蘼蕪葉挿<lb/>
著叢臺邊<lb/>
<pb n="KR4h0006_WYG_006-4a"/>
　　擬古四首<lb/>
嫋嫋陌上桑䕃陌復垂塘長條映白日<hi>映藝文類聚作繫</hi>細葉<lb/>
隱鸝黄<hi>隱文苑英華作影</hi>蠶饑妾復思<hi>饑宋刻作飽悞今從藝文類聚</hi>拭淚且<lb/>
提筐故人寧知此<hi>寧知文苑英華作去如悞</hi>離恨煎人腸<lb/>
　　　陌上桑<lb/>
咸陽春草芳秦帝巻衣裳<hi>帝呉氏註本作女於義為愜而未詳所本疑因太白詩而</hi>
<hi>以意改之</hi>玉檢茱萸匣<hi>匣文苑英華作帯</hi>金泥蘓合香初芳薰複帳<lb/>
<hi>薰文苑英華註一作動悞</hi>餘輝耀玉床<hi>玉文苑英/華作寳</hi>當湏晏朝罷<hi>晏文苑英</hi>
<pb n="KR4h0006_WYG_006-4b"/>
<hi>華註一作早又註此句一作湏臾朝晏罷</hi>持此贈華陽<hi>華樂府詩集作龍</hi>
　　　秦王巻衣<hi>按李太白集有秦女巻衣疑本為秦女而樂府傳寫作秦王爾</hi>
錦帯雜花鈿羅衣垂緑川問子今何去出采江南蓮遼<lb/>
西三千里欲寄無因縁願君早旋返及此荷花鮮<lb/>
　　　采蓮<lb/>
豔裔陽之春携手清洛濵鷄鳴上林苑薄暮小平津長<lb/>
裾藻白日廣袖帯芳塵故交一如此新知詎憶人<lb/>
　　　携手<lb/>
<pb n="KR4h0006_WYG_006-5a"/>
　　贈杜容成一首<hi>藝文類聚作詠燕</hi>
一燕海上來一燕髙臺息一朝相逢遇<hi>相宋刻作所悞今從藝文類聚</hi>
依然舊所識<hi>所藝文類聚作相</hi>問我來何遲關山㡬紆直<hi>關山藝文</hi>
<hi>類聚作山川</hi>答言海路長風多飛無力<hi>多藝文類聚作駛</hi>昔别縫羅<lb/>
衣春風初入幃今來夏欲晩桑蛾薄樹飛<lb/>
　　春詠<lb/>
春從何處來拂水復驚梅<hi>水宋刻作衣悞今從藝文類聚</hi>雲障青瑣闥<lb/>
<hi>障藝文類聚作彰悞</hi>風吹承露臺美人隔千里羅帷閉不開無由<lb/>
<pb n="KR4h0006_WYG_006-5b"/>
得共語空對相思杯<lb/>
　　去妾贈前夫<lb/>
棄妾在河橋相思復相遼鳯凰簪落髩蓮花帯緩腰腸<lb/>
從别處斷貌在淚中銷願君憶疇昔片言時見饒<lb/>
　　詠少年<lb/>
董生惟巧笑子都信美目百萬市一言千金買相逐不<lb/>
道參差菜誰論窈窕淑願言捧繡被來就越人宿<lb/>
　　王僧孺春怨<lb/>
<pb n="KR4h0006_WYG_006-6a"/>
四時如湍水飛奔競囘復夜鳥響嚶嚶朝光照煜煜厭<lb/>
見花成子多看筍為竹萬里斷音書十載異栖宿積怨<lb/>
落芳鬢長啼壊美目君去在榆關妾留住函谷惟對昔<lb/>
邪房如見蜘蛛屋獨與響相酬還將影自逐象床易氊<lb/>
簟羅衣變单複㡬過度風霜<hi>馮氏校本註過度一作度過</hi>猶能保煢<lb/>
獨<lb/>
　　月夜詠陳南康新有所納<lb/>
二八人如花三五月如鏡當簾一種色開户兩相映<hi>開户</hi>
<pb n="KR4h0006_WYG_006-6b"/>
<hi>藝文類聚作還將悞</hi>重價出秦韓髙名入燕鄭十城屢請易千金<lb/>
㡬争聘君意自能專妾心本無競<lb/>
　　見貴者初迎盛姬聊為之詠<lb/>
乆想專房麗未見傾城者千金訪繁華一朝遇容冶家<lb/>
本薊門外來戱叢臺下長卿幸未匹文君復新寡<lb/>
　　與司馬治書同聞隣婦夜織<lb/>
洞房風已激長廊月復清藹藹夜庭廣飄飄曉帳輕雜<lb/>
聞百蟲思偏傷一鳥聲<hi>鳥宋刻作息悞</hi>鳥聲長不息妾心復何<lb/>
<pb n="KR4h0006_WYG_006-7a"/>
極猶恐君無衣夜夜當窻織<lb/>
　　夜愁<lb/>
簷露滴為珠池水合成璧萬行朝淚㵼千里夜愁積<hi>積宋</hi>
<hi>刻作極馮氏校本註一作積今從之</hi>孤帳閉不開寒膏盡復益誰知心眼<lb/>
亂看朱忽成碧<lb/>
　　春閨有怨<lb/>
愁來不理鬢春至更攅眉悲看蛺蝶粉泣看蜘蛛絲月<lb/>
映寒蛩褥風吹翡翠帷飛鱗難託意駛翼不銜辭<lb/>
<pb n="KR4h0006_WYG_006-7b"/>
　　擣衣<lb/>
足傷金管遽多愴緹光促<hi>馮氏校本註曰近本此句下有露團池上紫風飄庭裏緑</hi>
<hi>二句宋刻無之今考藝文類聚有此二句則近本尚非無據然藝文類聚無下機四句則擣衣之意全脱亦於</hi>
<hi>義為短故今仍從宋刻</hi>下機騖西眺鳴砧遽東旭芳汗似蘭湯雕<lb/>
金辟龍燭散度廣陵音摻寫漁陽曲<hi>摻宋刻作操悞</hi>别鶴悲不<lb/>
已離鸞斷更續尺素在魚腸寸心憑雁足<lb/>
　　為人述夢<lb/>
已知想成夢未信夢如此皎皎無片非的的一皆是已<lb/>
<pb n="KR4h0006_WYG_006-8a"/>
親芙蓉褥方開合歡被雅歩極嫣妍含辭恣委靡如言<lb/>
非倐忽不意成俄爾及寤盡空無方知悉虚詭<lb/>
　　為人傷近而不見<hi>宋刻悞脱而字據藝文類聚補</hi>
嬴女鳯凰樓漢姬柏梁殿詎勝仙將死<hi>勝藝文類聚作過</hi>音容<lb/>
猶可見我有一心人<hi>我有藝文類聚作獨我</hi>同鄉不異縣異縣不<lb/>
成隔同鄉更脉脉脉脉如牛女無妨年一語<hi>末句藝文類聚作幽</hi>
<hi>幽寄一語</hi>
　　為何庫部舊姬擬蘼蕪之句<hi>藝文類聚作為何遜舊姬上山采蘼蕪案</hi>
<pb n="KR4h0006_WYG_006-8b"/>
　　<hi>梁書何炯曽為庫部移之何遜似悞</hi>
出門望蘭薰褰簾正逢君斂容才一訪新知詎可聞<hi>知藝</hi>
<hi>文類聚作人</hi>新人含笑近故人含淚隱<hi>含淚藝文類聚亦作含笑悞</hi>妾意<lb/>
在寒松君心逐朝槿<lb/>
　　在王晉安酒席數韻<hi>藝文類聚作咏姬人</hi>
窈窕宋容華<hi>宋藝文類聚作守悞</hi>但歌有清曲<hi>清藝文類聚作情悞</hi>轉盼非<lb/>
無以斜扇還相矚<hi>扇還藝文類聚作眉幸悞</hi>詎减許飛瓊<hi>詎藝文類聚作不</hi>
多勝劉碧玉何因送欵欵半飲杯中醁<hi>半宋刻作伴案詩在酒席已伴</hi>
<pb n="KR4h0006_WYG_006-9a"/>
<hi>飲矣不得更曰何因藝文類聚作半飲是杯酒而留半與之相憐相調情思並見較伴字為有致今從之</hi>
　　為人有贈<lb/>
碧玉與緑珠張盧復雙女曼聲古難匹長袂世無侣似<lb/>
出鳯凰樓言發瀟湘渚幸有褰裳便含情寄一語<lb/>
　　何生姬人有怨<lb/>
寒樹棲羇雌月映風復吹逐臣與棄妾零落心可知寳<lb/>
琴徒七弦蘭鐙空百枝顰容不足效啼妝拭復垂同衾<lb/>
成楚越異國非仳離<hi>仳宋刻作此悞</hi>
<pb n="KR4h0006_WYG_006-9b"/>
　　鼓瑟曲　有所思<lb/>
夜風吹熠燿朝光照昔邪<hi>昔文苑英華作辟誤辟邪獸名昔邪瓦松也</hi>㡬銷<lb/>
蘼蕪葉空落蒲萄花不堪長織素誰能獨浣紗光隂復<lb/>
何極望促反成賒知君自蕩子奈妾亦倡家<lb/>
　　為人寵姬有怨<lb/>
可憐獨立樹枝輕根易摇已為露所浥復為風所飄錦<lb/>
衾襞不卧端坐夜及朝是妾愁成瘦非君重細腰<lb/>
　　為人自傷<hi>藝文類聚作為姬人怨詩</hi>
<pb n="KR4h0006_WYG_006-10a"/>
自知心裏恨還向影中羞廽持昔慊慊變作今悠悠還<lb/>
君與妾珥<hi>珥藝文類聚作扇</hi>歸妾奉君裘弦斷猶可續心去最<lb/>
難留<lb/>
　　秋閨怨<lb/>
斜光隱西壁暮雀上南枝風來秋扇屏月出夜鐙吹深<lb/>
心起百際遥淚非一垂徒勞妾辛苦終言君不知<lb/>
　　張率相逢行<lb/>
相逢夕隂街<hi>街宋刻作階藝文類聚作街按三輔黄圖長安八街有夕隂街尚冠前街下句用尚</hi>
<pb n="KR4h0006_WYG_006-10b"/>
<hi>冠里則此句為夕隂街無疑宋刻誤也今從藝文類聚</hi>獨趨尚冠里髙門既如一<lb/>
甲第復相似憑軾日欲昏何處訪公子公子之所在所<lb/>
在良易知青樓出上路漸臺臨曲池堂上撫流徽雷樽<lb/>
朝夕施橘柚芬華實<hi>芬樂府詩集作分悞</hi>朱火燎金枝兄弟兩三<lb/>
人冠佩紛陸離朝從禁中出車騎並驅馳金鞍瑪瑙勒<lb/>
聚觀路旁兒入門一顧望鳬鵠有雄雌雄雌各數十<hi>十宋</hi>
<hi>刻及樂府詩集並作千悞門庭之内隙地㡬何而鳬鵠雌雄各數千此可以理斷者也今從藝文類聚</hi>相<lb/>
鳴戱羽儀並在東西立羣次何離離大婦刺方領中婦<lb/>
<pb n="KR4h0006_WYG_006-11a"/>
抱嬰兒小婦尚嬌稚端坐吹參差丈夫無遽起神鳯且<lb/>
來儀<lb/>
　　對酒<lb/>
對酒誠可樂此酒復能醇如華良可貴如乳更非珍何<lb/>
以留上客為寄掌中人金尊清復滿玉椀亟來親誰能<lb/>
共遲暮對酒及芳辰君歌當未罷却坐避梁塵<lb/>
　　逺期<lb/>
逺期終不歸節物坐將變<hi>物藝文類聚作華悞</hi>白露愴單衫<hi>衫宋刻作</hi>
<pb n="KR4h0006_WYG_006-11b"/>
<hi>棲案團扇单衫儷偶為切今從藝文類聚</hi>秋風息團扇誰能乆别離<hi>能藝文類聚作</hi>
<hi>將悞</hi>他鄉且異縣浮雲蔽重山相望何時見<hi>何時藝文類聚作不可</hi>
寄言逺行者<hi>行樂府詩集作期</hi>空閨淚如霰<lb/>
　　徐悱贈内<lb/>
日暮想清揚<hi>揚宋刻作陽案婉如清揚語本國風清陽無所取義今從馮氏校本</hi>躡履出<lb/>
椒房網蟲生錦薦遊塵掩玉床不見可憐影空餘黼帳<lb/>
香彼美情多樂挾瑟坐髙堂豈忘離憂者向隅心獨傷<lb/>
聊因一書札以代九回腸<lb/>
<pb n="KR4h0006_WYG_006-12a"/>
　　對房前桃樹詠佳期贈内<lb/>
相思上北閣徙倚望東家忽有當軒樹兼含映日花方<lb/>
鮮類紅粉比素若鉛華更使増心憶彌令想狹邪無如<lb/>
一路阻脉脉似雲霞嚴城不可越言折代踈麻<lb/>
　　費昶華光省中夜聞城外擣衣<hi>華光宋刻作華觀諸本並同惟藝文</hi>
　　<hi>類聚作華光按謝朓有為皇太子侍華光殿曲水宴詩劉孝綽亦有華光殿曲水宴詩則華光本齊</hi>
　　<hi>舊殿梁人因之故改從藝文類聚  聞藝文類聚作聽</hi>
閶闔下重關丹墀吐明月秋氣城中冷<hi>氣宋刻作夜今從藝文類聚</hi>
<pb n="KR4h0006_WYG_006-12b"/>
秋砧城外發浮聲繞雀臺飄響度龍闕宛轉何藏摧當<lb/>
從上路來藏摧意未已<hi>意藝文類聚作方</hi>定自乘軒里<hi>里宋刻作裏悞</hi>
<hi>今從藝文類聚</hi>乘軒盡世家佳麗似朝霞圓璫耳上照方繡領<lb/>
間斜衣熏百和屑髩挿九枝花昨暮庭槐落今朝羅綺<lb/>
薄拂席巻鴛鴦開幔舒龜鶴<hi>幔藝文類聚作緼悞</hi>金波正容與玉<lb/>
歩依砧杵紅袖往還縈素腕參差舉徒聞不得見獨夜<lb/>
空愁佇<hi>呉氏本此句下註其一字按獨夜以下文義相屬不得斷為二章今從宋刻削去</hi>獨夜<lb/>
何窮極懐之在心側<hi>側字義不可解詩紀作惻又與在字不應疑當作枉心惻宋刻在字</hi>
<pb n="KR4h0006_WYG_006-13a"/>
<hi>皆作枉與枉字所差毫髮耳</hi>階垂玉衡露庭舞相風翼瀝滴流星輝<lb/>
燦爛長河色三冬誠足用五日無糧食揚雲已寂寥今<lb/>
君復弦直<lb/>
　　和蕭記室春旦有所思<lb/>
芳樹發春煇蔡子望青衣水逐桃花去春隨楊柳歸楊<lb/>
柳何時歸裊裊復依依已映章臺陌復埽長門扉獨知<lb/>
離心者坐惜春光違洛陽逺如日何由見宓妃<lb/>
　　春郊望美人<lb/>
<pb n="KR4h0006_WYG_006-13b"/>
芳郊拾翠人廻袖探芳春<hi>探宋刻作掩今從藝文類聚</hi>金輝起歩摇<lb/>
紅彩發吹綸湯湯葢頂日<hi>湯湯二字未詳藝文類聚作陽陽葢頂日亦不可解</hi>飄<lb/>
飄馬足塵薄暮髙樓下當知妾姓秦<lb/>
　　詠照鏡<lb/>
晨輝照杏梁飛燕起朝妝留心散廣黛輕手約花黄正<lb/>
釵時念影拂絮且憐香方嫌翠色故乍道玉無光城中<lb/>
皆半額非妾畫眉長<lb/>
　　和蕭洗馬畫屏風二首<lb/>
<pb n="KR4h0006_WYG_006-14a"/>
日凈班姬門風清董賢館巻耳縁堦出反舌登牆喚蠶<lb/>
女桂枝鉤遊童蘇合彈拂袖當留客相逢莫相難<lb/>
　　　陽春發和氣<lb/>
佳人在河内征夫鎮馬邑零露一朝漙中夜兩垂泣氣<lb/>
爽牀帳冷天寒針縷澁紅顔本暫時君還詎相及<lb/>
　　　秋夜凉風起<lb/>
　　采菱<lb/>
妾家五湖口采菱五湖側玉面不關妝雙眉本翠色<hi>妝文</hi>
<pb n="KR4h0006_WYG_006-14b"/>
<hi>苑英華作翠翠文苑英華作青並悞</hi>日斜天欲暮風生浪未息宛在水中<lb/>
央空作兩相憶<lb/>
　　長門怨<hi>宋刻作長門后怨案樂府詩集長門怨乃相和歌辭楚調曲列柳惲詩第一昶此詩</hi>
　　<hi>第二五巻柳詩署長門怨則此后字悞衍也今從樂府詩集</hi>
向夕千愁起自悔何嗟及愁思且歸床<hi>愁藝文類聚作悲悞</hi>羅襦<lb/>
方掩泣絳樹摇風軟黄鳥弄聲急金屋貯嬌時不言君<lb/>
不入<lb/>
　　鼓吹曲<lb/>
<pb n="KR4h0006_WYG_006-15a"/>
巫山光欲晩<hi>晩樂府詩集註一作曉</hi>陽臺色依依彼美巖之曲寧<lb/>
知心是非朝雲觸石起暮雨潤羅衣願解千金佩請逐<lb/>
大王歸<lb/>
　　　巫山髙<lb/>
上林烏欲栖<hi>栖樂府詩集作飛悞</hi>長安日行暮所思欎不見<hi>見文苑英</hi>
<hi>華作已</hi>空想丹墀歩簾動憶君來雷聲似車度北方佳麗<lb/>
子窈窕能回顧夫君自迷惑非為妾心妬<lb/>
　　　有所思<lb/>
<pb n="KR4h0006_WYG_006-15b"/>
　　姚翻同郭侍郎采桑一首<lb/>
雁還髙柳北春歸洛水南日照茱萸領風摇翡翠簪桑<lb/>
間視欲暮閨裏遽饑蠶相思君助取相望妾那堪<lb/>
　　孔翁歸奉和湘東王教班媫妤一首<lb/>
長門與長信日暮九重空雷聲聽隱隱車響絶瓏瓏恩<lb/>
光隨妙舞團扇逐秋風鉛華誰不慕人意自難終<hi>誰不慕三</hi>
<hi>字未詳樂府詩集慕作暮藝文類聚末二句又作鉛華誰不見人意自難同亦均不甚可解</hi>
　　徐悱妻劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>答外詩二首<lb/>
<pb n="KR4h0006_WYG_006-16a"/>
花庭麗景斜蘭牖輕風度落日更新妝開簾對春樹鳴<lb/>
鸝葉中響戱蝶枝邊騖調瑟本要歡心愁不成趣良㑹<lb/>
誠非逺佳期今不遇欲知幽怨多春歸深且暮<lb/>
東家挺竒麗南國擅容輝夜月方神女朝霞喻洛妃還<lb/>
看鏡中色此艶自知非摛詞同妙好連類頓乖違智夫<lb/>
雖已麗<hi>呉氏註本疑智夫當作智瓊案令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>此篇乃答其夫徐悱對房前桃樹詠佳期贈内之作因贈</hi>
<hi>詩有方鮮比素二句以已為麗故以智夫雖已麗答之智夫葢以稱悱考禮記郊特牲曰婦人從人者也夫也</hi>
<hi>者以知帥人者也註訓知為材智則智夫之名本於經義呉氏牽引智瓊殊乖詩意</hi>傾城未敢希<lb/>
<pb n="KR4h0006_WYG_006-16b"/>
　　何思澂奉和湘東王教班媫妤<lb/>
寂寂長信晩雀聲愁洞房<hi>愁宋刻作哦樂府詩集作喧今從藝文類聚</hi>蜘蛛<lb/>
網髙閣駁蘚被長廊<hi>蘚文苑英華作蘇悞</hi>虚殿簾帷静閒堦花蕋<lb/>
香悠悠視日暮<hi>悠悠藝文類聚作愁愁</hi>還復拂空牀<hi>拂藝文類聚作守然不如</hi>
<hi>拂字之有致</hi>
　　擬古<lb/>
故交不可忘猶如蘭桂芳新知雖可悦不異茱萸香妾<lb/>
有鳯雛曲<hi>雛藝文類聚作皇</hi>非為陌上桑<hi>為藝文類聚作無按此二句上句用隴西</hi>
<pb n="KR4h0006_WYG_006-17a"/>
<hi>行語言已乃家中之健婦此句用陌上桑事言不比羅敷又自有夫作無為悞</hi>薦君君不御抱<lb/>
瑟自悲凉<lb/>
　　南苑逢美人<lb/>
洛浦疑廻雪巫山似旦雲傾城今始見傾國昔曽聞媚<lb/>
眼隨羞合<hi>眼宋刻作服羞宋刻作嬌並悞今從藝文類聚</hi>丹脣逐笑分風捲蒲<lb/>
萄帯日照石榴裠自有狂夫在空持勞使君<lb/>
　　徐悱答唐娘七夕所穿針<hi>馮氏校本謂徐悱及妻劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>詩俱見前此首</hi>
　　<hi>疑後人所攙入其説甚是至謂或悱字悞則不然觀孀閨絶綺羅句與令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>早寡語正相合檢諸書</hi>
<pb n="KR4h0006_WYG_006-17b"/>
　　<hi>亦皆作令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>詩葢宋刻誤脱一妻字耳</hi>
倡人助漢女靚妝臨月華連針學並蔕縈縷作開花孀<lb/>
閨絶綺羅攬贈自傷嗟雖言未相識聞道出良家曽停<lb/>
霍君騎經過柳惠車無由一共語暫看日昇霞<lb/>
　<lb/>
　<lb/>
　<lb/>
　玉臺新詠考異巻六<lb/>
</p>
<p>
</p>
  </div>
</body>
</text>
</TEI>
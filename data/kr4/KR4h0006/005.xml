<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉臺新詠考異巻五</head> <lb/>
    <p>
<pb n="KR4h0006_WYG_005-1a"/>
欽定四庫全書<lb/>
　玉臺新詠考異巻五<lb/>
　　　　　　　　　　姚安府知府紀容舒撰<lb/>
　　江淹古體<hi>文選李善註本作古離别五臣注本作古别離案文通雜擬三十首皆擬古之</hi>
　　<hi>作不應此首獨題古體檢藝文類聚收此詩題曰擬古雜體似誤以三十首之總題為第一首之本</hi>
　　<hi>題而本題反為佚去疑此書輾轉傳冩誤亦相同又省去擬雜二字遂但曰古體耳然宋刻業已如</hi>
　　<hi>是今姑從之而附識所疑於此</hi>
遠與君别者乃至鴈門關黄雲蔽千里遊子何時還送<lb/>
<pb n="KR4h0006_WYG_005-1b"/>
君如昨日檐前露已團不惜蕙草晩所悲道路寒君在<lb/>
天一涯妾心久别離願一見顔色不異瓊樹枝兔絲及<lb/>
水萍所寄終不移<lb/>
　　班媫妤<hi>文選題下有詠扇二字以下張司空休上人例推之是宋刻誤脱也</hi>
綾扇如團月出自機中素畫作秦王女乘鸞向烟霧彩<lb/>
色世所重雖新不代故竊悲凉風至<hi>悲凉風藝文類聚作愁秋凉誤</hi>吹<lb/>
我玉堦樹君子恩未畢零落委中路<hi>委文選及宋刻並作在今從藝文類</hi>
<hi>聚</hi>
<pb n="KR4h0006_WYG_005-2a"/>
　　張司空離情<lb/>
秋月映簾櫳懸光入丹墀佳人撫鳴琴清夜守空帷蘭<lb/>
徑少行迹玉䑓生網絲庭樹發紅彩<hi>庭宋刻作夜誤今從文選</hi>閨草<lb/>
含碧滋羅綺為君整<hi>羅綺句文選五臣本作延佇整羅綺</hi>萬里贈所思願<lb/>
垂湛露惠信我皎日期<lb/>
　　休上人怨别<lb/>
西北秋風至楚客心悠哉日暮碧雲合佳人殊未來露<lb/>
彩方泛艶月華始徘徊寳書為君掩瑶琴詎能開相思<lb/>
<pb n="KR4h0006_WYG_005-2b"/>
巫山渚悵里雲陽臺<hi>雲陽選詩補註作陽雲案史記司馬相如傳楚王乃登雲陽之臺孟</hi>
<hi>康註曰雲夢中髙唐之臺宋玉所賦者言其髙出雲之陽則陽雲為誤</hi>金鑪絶沈燎綺席<lb/>
偏浮埃桂水日千里因之平生懐<lb/>
　　丘遲敬酬栁僕射征怨<lb/>
新歌自言妍雅舞空僊僊耳中解明月頭上落金鈿雀<lb/>
飛旦逺近<hi>旦宋刻作且誤</hi>暮入綺窻前魚戱雖南北終還蓮葉<lb/>
邊惟見君行久新年非故年<lb/>
　　答徐侍中為人贈婦<lb/>
<pb n="KR4h0006_WYG_005-3a"/>
丈夫吐然諾受命本遺家糟糠且棄置蓬首亂如麻側<lb/>
聞洛陽客金蓋翼髙車謁帝時來下光景不可奢<hi>此句未詳</hi>
幽房一洞啓二八盡芳華羅裙有長短翠鬢無低斜長<lb/>
眉横玉臉皓腕巻輕紗俱㸔依井蝶共取落簷花何言<lb/>
征戍苦抱膝空咨嗟<lb/>
　　沈約登髙望春<lb/>
登髙眺京洛街巷紛漠漠<hi>紛漠漠藝文類聚作何紛紛案紛桓古音雖通然此四句</hi>
<hi>正以轉韻見妙今仍從宋刻</hi>回首望長安城闕鬰盤桓日出照鈿黛<lb/>
<pb n="KR4h0006_WYG_005-3b"/>
風過動羅紈齊童躡朱履趙女揚翠翰春風摇雜樹葳<lb/>
蕤緑且丹寳瑟玫瑰柱金羈瑇瑁鞍淹留宿下蔡置酒<lb/>
過上蘭解眉還復斂方知巧笑難佳期空靡靡含睇未<lb/>
成懽嘉客不可見因君寄長嘆<lb/>
　　昭君辭<hi>文苑英華作昭君怨</hi>
朝發披香殿夕濟汾隂河於兹懐九逝<hi>逝文苑英華作折案楚詞九章</hi>
<hi>有魂一夕而九逝語此正用之作折為誤</hi>自此斂䨇蛾沾粧疑湛露<hi>粧宋刻作莊今</hi>
<hi>從文苑英華疑文苑英華作如義可両存又註一作凝則又因疑字而誤</hi>繞臆狀流波<hi>臆文苑英</hi>
<pb n="KR4h0006_WYG_005-4a"/>
<hi>華作臉</hi>日見奔沙起稍覺轉蓬多胡風犯肌骨非直傷綺<lb/>
羅銜涕試南望關山欝嵯峨始作陽春曲<hi>陽文苑英華作傷誤</hi>終<lb/>
成苦寒歌惟有三五夜明月暫經過<lb/>
　　少年新婚為之詠<lb/>
山陰桞家女莫言出田墅丰容好姿顔便辟工言語<hi>辟宋</hi>
<hi>刻作僻誤</hi>腰肢既軟弱衣服亦華楚紅輪映早寒畫扇迎初<lb/>
暑錦履並花紋繡帶同心苣羅繻金薄廁雲鬢花釵舉<lb/>
我情已鬰紆何用表﨑嶇託意眉間黛申心口上朱莫<lb/>
<pb n="KR4h0006_WYG_005-4b"/>
争三春價坐䘮千金軀<hi>坐䘮二字未詳疑或有悞</hi>盈尺青銅鏡經寸<lb/>
合浦珠無因達往意欲寄䨇飛鳬裾開見玉趾衫薄映<lb/>
凝膚羞言趙飛燕笑殺秦羅敷自顧雖悴薄冠蓋耀城<lb/>
隅髙門列騶駕廣路從驪駒何慙鹿盧劍詎减府中趨<lb/>
還家問鄉里詎堪持作夫<hi>詎堪二字相承作詎不堪解此正如中郎枯桑知天風海</hi>
<hi>水知天寒句李周翰註訓知為豈知耳究為牽强疑詎字本是誰字以形近而訛乂姚寛西溪叢語謂六朝呼</hi>
<hi>妻為鄉里引南史張彪傳為證然此詩通首皆擬夫對婦之詞不應末二句忽脱語脉又令其夫問婦蓋郷里</hi>
<hi>指所出之田墅言我冨貴如斯可稱佳壻爾試還問郷中之人誰堪以我為夫乎言外有非爾與我不堪配偶</hi>
<pb n="KR4h0006_WYG_005-5a"/>
<hi>乃相矜相調之詞可不必别生𡵨解也但舊説相沿已久未敢輕改古書姑附識於此</hi>
　　雜曲三首<lb/>
捨轡下彫輅更衣奉玉牀斜簮映秋水<hi>斜古樂府作聨悞</hi>開鏡<lb/>
比春妝所畏紅顔促君恩不可長鵕冠且容裔<hi>古樂府作鵕冠</hi>
<hi>宋刻作鷄冠樂府詩集作鵁冠案雄鷄為冠但有子路一事斷乎無渉於艶情鵁鶄為冠更無出典呉氏註引</hi>
<hi>漢佞幸傳孝惠時侍中郎皆冠鵕䴊貝帶傅脂粉於義為近蓋鷄鵁皆以形近訛耳今從古樂府</hi>豈吝<lb/>
桂枝亡<lb/>
　　　携手曲<lb/>
<pb n="KR4h0006_WYG_005-5b"/>
西征登隴首東望不見家關樹抽紫葉塞草發青芽昆<lb/>
明當欲滿蒲萄應作花流淚對漢使<hi>流樂府詩集作埀</hi>因書寄<lb/>
狹邪<lb/>
　　　有所思<lb/>
河漢縱且横北斗横且直星漢空如此寜知心有憶<hi>有藝</hi>
<hi>文類聚作所</hi>孤燈曖不明寒機曉猶織<hi>曉猶藝文類聚作猶更</hi>零淚向<lb/>
誰道鷄鳴徒嘆息<lb/>
　　　夜夜曲<lb/>
<pb n="KR4h0006_WYG_005-6a"/>
　　雜詠五首<lb/>
楊桞亂如絲綺羅不自持春草黄復緑<hi>黄復宋刻作青復悞藝文類聚</hi>
<hi>作復黄亦悞今從呉氏註本</hi>客心傷此時翠菭已結洧碧水復盈淇<lb/>
日華照趙瑟風色動燕姬<hi>色宋刻作心悞</hi>襟中萬行淚故是一<lb/>
相思<lb/>
　　　春詠<lb/>
風來吹葉動風去畏花傷紅映已照灼况復含日光歌<lb/>
童暗理曲遊女夜縫裳詎减當春淚能斷思人腸<hi>後四句文</hi>
<pb n="KR4h0006_WYG_005-6b"/>
<hi>義不屬未詳其故</hi>
　　　詠桃<lb/>
月華臨静夜夜静滅氛埃<hi>下静字宋刻作靖悞今從文選</hi>方暉竟入户<lb/>
圓影隙中來髙樓切思婦西園遊上才網軒映珠綴<hi>文選</hi>
<hi>李善註曰網户朱綴刻方連下云緑苔此當云朱綴今並為珠疑傳冩之悞</hi>應門照緑苔洞<lb/>
房殊未曉清光信悠哉<lb/>
　　　詠月<hi>文選作應王中丞思逺詠月</hi>
輕陰拂建章夾道連未央因風結復解霑露柔且長楚<lb/>
<pb n="KR4h0006_WYG_005-7a"/>
妃思欲絶班女淚成行遊人未應去為此歸故鄉<lb/>
　　　詠桞<lb/>
江南簫管地妙音發孫枝殷勤寄玉指含情舉復垂<hi>復古</hi>
<hi>文苑作腹悞</hi>雕梁再三繞輕塵四五移曲中有深意丹誠君<lb/>
詎知<hi>誠古文苑作心</hi>
　　　詠篪<lb/>
　　四憶詩四首<hi>三言五言疑按四詩宜入九巻  亦竄入</hi>
憶來時的的上堦墀勤勤叙離别慊慊道相思相㸔常<lb/>
<pb n="KR4h0006_WYG_005-7b"/>
不足相見乃忘饑<lb/>
憶坐時㸃㸃羅帳前或歌四五曲或弄兩三絃笑時應<lb/>
無比嗔時更可憐<lb/>
憶食時臨盤動容色欲坐復羞坐欲食復羞食含哺如<lb/>
不饑<hi>哺宋刻作唯蓋字形相近而誤刋今從本集</hi>擎甌似無力<lb/>
憶眠時人眠强未眠解羅不待勸就枕更須牽復恐旁<lb/>
人見嬌羞在燭前<lb/>
　　十詠二首<lb/>
<pb n="KR4h0006_WYG_005-8a"/>
纎手製新竒刺作可憐儀縈絲飛鳯子結縷坐花兒不<lb/>
聲如動吹無風自裊枝麗色儻未歇聊承雲鬢垂<lb/>
　　　領邊繡<lb/>
丹墀上颯沓玉殿下趨蹡<hi>蹡宋刻作鏘悞</hi>逆轉珠佩響先表繡<lb/>
袿香裾開臨舞席袖拂繞歌堂所歎忘懐妾見委入羅<lb/>
牀<lb/>
　　　脚下履<lb/>
　　擬青青河邊草<lb/>
<pb n="KR4h0006_WYG_005-8b"/>
漠漠牀上塵中心憶故人故人不可憶中心長歎息歎<lb/>
息想容儀不欲長别離别離稍已久空牀寄杯酒<lb/>
　　擬三婦艶<hi>宋刻無艶字然諸本皆有之諸家所擬亦皆作三婦艶蓋宋刻悞脱</hi>
大婦拂玉匣<hi>拂玉匣宋刻作掃玉墀於義為短今從樂府詩集</hi>中婦結羅帷<hi>羅樂</hi>
<hi>府詩集作珠案羅帷不可言結楚詞蘇糞壤以充幃註幃佩囊也疑帷字或幃字之訛</hi>小婦獨無<lb/>
事對鏡畫蛾眉<hi>畫樂府詩集作理</hi>良人且安卧夜長方自私<lb/>
　　古意<lb/>
挾瑟叢臺下徙倚愛容光佇立日已暮戚戚苦人腸露<lb/>
<pb n="KR4h0006_WYG_005-9a"/>
葵已堪摘淇水未霑裳錦衾無獨暖羅衣空自香明月<lb/>
雖外照寜知心内傷<lb/>
　　夢見美人<hi>案起二句似是和人之作疑題有脱然諸本並同無從校補</hi>
夜聞長歎息知君心有憶果自閶闔開魂交睹容色既<lb/>
薦巫山枕又奉齊眉食立望復横陳忽覺非在側那惡<lb/>
神傷者<hi>惡字殊不可解疑為意字之訛</hi>潺潺淚霑臆<lb/>
　　效古<lb/>
可憐桂樹枝單雄憶故雌歳暮異棲宿春至猶别離山<lb/>
<pb n="KR4h0006_WYG_005-9b"/>
河隔長路路逺絶容儀豈云無我匹寸心終不移<lb/>
　　初春<lb/>
夾道覔陽眷佳人共携手草色猶自腓<hi>腓宋刻作非誤今從藝文類聚</hi>
林中都未有無事逐梅花空教信楊桞<hi>教宋刻作中藝文類聚作交並</hi>
<hi>誤今從初學記</hi>且復歸去來含情寄杯酒<lb/>
　　悼亡<lb/>
去秋三五月今秋還照房今春蘭蕙草來春復吐芳悲<lb/>
哉人道異一謝永銷亡屏筵空有設帷席更施張遊塵<lb/>
<pb n="KR4h0006_WYG_005-10a"/>
掩虚座孤帳覆空牀萬事無不盡徒令存者傷<lb/>
　　桞惲擣衣詩一首<lb/>
孤衾引思緒獨枕愴憂端深庭秋草緑髙門白露寒思<lb/>
君起清夜促柱奏幽蘭不怨飛蓬苦徒傷蕙草殘<hi>其一</hi>行<lb/>
役滯風波遊子淹不歸亭臯木葉下隴首秋雲飛<hi>雲藝文類</hi>
<hi>聚作蓬然梁書本傳亦作雲</hi>寒園夕鳥集思牖草蟲悲嗟矣當春服<lb/>
安見禦冬衣<hi>其二</hi>鶴鳴勞永歎<hi>呉顯令注曰鶴疑作鸛</hi>采菉傷時暮<lb/>
念君方逺遊<hi>遊宋刻作徭誤今從藝文類聚</hi>望妾理紈素<hi>望藝文類聚作賤案賤字</hi>
<pb n="KR4h0006_WYG_005-10b"/>
<hi>文義可通而不及望字從行人意中體出用意較深</hi>秋風吹緑潭明月懸髙樹佳<lb/>
人飾净容<hi>净疑作靚</hi>招携從所務<hi>其三</hi>歩欄沓不極離堂肅已<lb/>
扃<hi>堂宋刻作家誤今從藝文類聚</hi>軒髙夕杵散氣爽夜砧鳴瑶草隨歩<lb/>
響幽蘭逐袂生歭<graphic n="KR2152" url="https://raw.githubusercontent.com/kanripo/KR-Gaiji/master/images/KR2152.png" mimeType="image/png"/>理金翠容與納宵清<hi>其四</hi>泛艶回烟<lb/>
采淵旋龜鶴文凄凄合歡袖冉冉蘭麝芬不怨杼軸苦<lb/>
所悲千里分垂涕送行李傾首遲歸雲<hi>其五</hi>
　　鼓吹曲二首<lb/>
别島望風臺<hi>風樂府詩集作雲</hi>天淵臨水殿芳草生未積春花<lb/>
<pb n="KR4h0006_WYG_005-11a"/>
落如霰出從張公子還過趙飛燕奉帚長信宫誰知獨<lb/>
不見<lb/>
　　　獨不見<lb/>
長安倡家女<hi>長安宋刻作少長語不可解今從樂府詩集</hi>出入燕南陲<hi>出入二字</hi>
<hi>未詳疑為出自之訛</hi>惟恃德自美<hi>惟樂府詩集作與誤</hi>本以容見知舊聞關<lb/>
山逺何事總金羈妾心日已亂秋風鳴細枝<lb/>
　　　度關山<lb/>
　　雜詩<lb/>
<pb n="KR4h0006_WYG_005-11b"/>
雲輕色轉暖草緑晨芳歸山墟罷寒晦園澤潤朝暉春<lb/>
心多感動睹物情復悲自君之出矣蘭堂罷鳴機徒知<lb/>
遊宦是不念别離非<lb/>
　　長門怨<lb/>
玉壺夜愔愔應門重且深秋風動桂樹流月摇清陰綺<lb/>
簷清露溽網户思蟲吟歎息下蘭閣含愁奏雅琴何由<lb/>
鳴曉佩復得抱宵衾無復金屋念豈照長門心<lb/>
　　江南曲<lb/>
<pb n="KR4h0006_WYG_005-12a"/>
汀洲采白蘋日落江南春<hi>日落呉氏本註一作日暖然落字更有蒼茫望逺之神</hi>
洞庭有歸客瀟湘逢故人故人何不返春華復應晩不<lb/>
道新知樂且言行路逺<hi>且藝文類聚作空樂府詩集作只</hi>
　　起夜來<lb/>
城南斷車騎閣道覆清埃<hi>車樂府詩集作兵清樂府詩集作青並誤</hi>露華光<lb/>
翠網月影入蘭臺洞房且莫掩應門或復開颯颯秋桂<lb/>
響非君起夜來<hi>非古樂府作悲誤</hi>
　　七夕穿鍼<lb/>
<pb n="KR4h0006_WYG_005-12b"/>
代馬秋不歸<hi>代宋刻作黛誤今從初學記</hi>緇紈無復緒迎寒理夜縫<lb/>
<hi>夜文苑英華作衣誤</hi>映月抽纎縷的皪愁睇光連娟思眉聚<hi>藝文類聚</hi>
<hi>無的皪二句蓋類書莭本</hi>清露下羅衣秋風吹玉柱流陰稍已多<hi>流陰</hi>
<hi>句藝文類聚文苑英華並作流景對秋夕誤</hi>餘光亦難取<hi>末三字宋刻作欲難取藝文類聚作</hi>
<hi>欲難駐文苑英華作亦難取又註難取一作誰與今從文苑英華</hi>
　　詠席<lb/>
照日汀洲際摇風緑潭側雖無獨繭輕<hi>輕初學記作絲誤</hi>幸有<lb/>
青袍色羅袖少輕塵象牀多麗飾願君闌夜飲<hi>闌夜初學記作</hi>
<pb n="KR4h0006_WYG_005-13a"/>
<hi>蘭夜誤藝文類聚作夜闌亦誤</hi>佳人時宴息<hi>宴藝文類聚作安誤</hi>
　　江洪詠歌姬<lb/>
寳鑷建珠花<hi>建字未詳案續漢書輿服志曰簮以瑇瑁為擿長一尺端為華勝上為鳯凰爵以翡</hi>
<hi>翠為毛羽下有白珠垂黄金鑷然則古人亦以鑷為首飾疑建當作間以音近而誤也</hi>分明靚粧<lb/>
㸃<hi>粧宋刻作莊誤</hi>薄鬢約㣲黄輕紅淡鉛臉發言芳已馳復加<lb/>
蘭蕙染浮聲易傷歎沈唱安而險孤轉忽徘徊雙蛾乍<lb/>
舒斂不持全示人半用輕紗掩<lb/>
　　舞女<lb/>
<pb n="KR4h0006_WYG_005-13b"/>
腰纎蔑楚媛體輕非趙姬映襟闐寳粟縁肘掛珠絲發<lb/>
袖已成態動足復含姿斜睛若不盼當轉復遲疑何慙<lb/>
雲鶴起詎减鳯驚時<hi>驚宋刻作鸞誤馮氏校本註一作驚於義為近今從之</hi>
　　詠紅牋<lb/>
雜彩何足竒惟紅偏作可灼灼類蕖開輕明似霞破鏤<lb/>
質巻芳脂裁花承百和且傳别離心復是相思裹不值<lb/>
情幸人豈識風流座<hi>末句未詳</hi>
　　詠蔷薇<lb/>
<pb n="KR4h0006_WYG_005-14a"/>
當户種蔷薇枝葉太葳𬎼不摇香已亂無風花自飛春<lb/>
閨不能静開匣理明妃曲池浮采采斜岸列依依或聞<lb/>
好音度時見銜泥歸且對清觴湛其餘任是非<hi>其文前後不属</hi>
<hi>未喻其故</hi>
　　髙爽詠鏡<lb/>
初上鳯凰墀此鏡照蛾眉言照長相守不照長相思虚<lb/>
心㑹不采貞明空自欺<hi>欺字未詳疑為持字之訛</hi>無言此故物更復<lb/>
對新期<lb/>
<pb n="KR4h0006_WYG_005-14b"/>
　　鮑子卿詠畫扇<hi>藝文類聚作髙爽詩蓋歐陽詢編書之時此詩即從此書采出因與</hi>
　　<hi>髙爽相連偶然悞視耳</hi>
細絲本自輕弱彩何足眄直為發紅顔謬成握中扇乍<lb/>
奉長門泣時承柏梁宴思粧開已掩歌容隠而見但畫<lb/>
雙黄鵠莫畫孤飛燕<hi>下畫字藝文類聚作作</hi>
　　詠玉堦<lb/>
玉堦已夸麗復得臨紫微北戸接翠幄南路抵金扉重<lb/>
叠通日影參差蔵月輝輕苔染朱履微澱拂羅衣<hi>澱馮氏校</hi>
<pb n="KR4h0006_WYG_005-15a"/>
<hi>本註一作㶑案階非流水不得有㶑灧之紋爾雅澱謂之垽説文滓澱也此正指人行之處泥滓微迹作澱為</hi>
<hi>是</hi>獨笑崑山曲空見青鳬飛<lb/>
　　何子朗學謝體<lb/>
桂臺清露拂銅陛落花沾美人紅粉罷攀鈎巻細簾思<lb/>
君擊促織<hi>擊促織三字未詳呉氏註本作暫促柱於義可通而不言所本</hi>玉指何纎纎<lb/>
未應為此别無故坐相嫌<lb/>
　　和虞記室騫古意<lb/>
美人弄白日灼灼當春牖清鏡對蛾眉新花映玉手燕<lb/>
<pb n="KR4h0006_WYG_005-15b"/>
下拾池泥風來吹細桞君子何時歸與我酌尊酒<lb/>
　　和繆郎視月<lb/>
清夜未云疲細簾聊可發泠泠玉潭水<hi>泠泠宋刻作玲玲誤</hi>映見<lb/>
蛾眉月靡靡露方垂輝輝光稍沒佳人復千里餘影徒<lb/>
揮忽<lb/>
　　范靖婦詠歩摇花<hi>隋書經籍志梁征西記室范靖妻沈滿願集三巻則此婦有名</hi>
　　<hi>可考宜與鮑令暉一例書名</hi>
珠華縈翡翠寳葉間金瓊剪荷不似製為花如自生低<lb/>
<pb n="KR4h0006_WYG_005-16a"/>
枝拂繡領微歩動瑶瑛但令雲髻挿蛾眉本易成<lb/>
　　戯蕭娘<hi>蕭馮氏校本註一作繡按劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>有荅唐娘詩又有贈謝娘詩皆舉其姓盖六朝女</hi>
　　<hi>妓有此稱作繡悮也</hi>
明珠翠羽帳金薄緑綃帷因風時暫舉想像見芳姿清<lb/>
晨挿歩摇向晩解羅衣託意風流子<hi>託藝文類聚作記悮</hi>佳情詎<lb/>
肯私<lb/>
　　詠五彩竹火籠<lb/>
可憐潤霜質<hi>質太平御覧作雪悮</hi>纎剖復毫分織作回風苣<hi>苣藝文類</hi>
<pb n="KR4h0006_WYG_005-16b"/>
<hi>聚作縷義可兩存太平御覧作葛則字形相近之訛也</hi>製為縈綺文含芳出珠被<lb/>
耀采接緗裙<hi>采藝文類聚作緑悞</hi>徒嗟今麗飾<hi>今宋刻作金誤今從藝文類聚</hi>豈<lb/>
念昔凌雲<lb/>
　　詠鐙<lb/>
綺筵日已暮羅幃月未歸<hi>幃藝文類聚作帳</hi>開花散鶴采<hi>鶴藝文類</hi>
<hi>聚初學記並作鵠案劉子駿鐙賦曰惟兹蒼鶴修麗以竒負斯明燭躬含氷池庾子山七夕賦曰鶴熖初上羊</hi>
<hi>燈未安則作鶴為是</hi>含光出九微風軒動丹熖氷宇淡青暉<hi>青宋刻作</hi>
<hi>清誤今從初學記</hi>不吝輕蛾繞惟畏曉蠅飛<lb/>
<pb n="KR4h0006_WYG_005-17a"/>
　　何遜日夕望江贈魚司馬<lb/>
湓城帶湓水湓水縈如帶日夕望髙城耿耿青雲外城<lb/>
中多宴賞絲竹常繁㑹管聲已流悦絃聲復凄切歌黛<lb/>
慘如愁舞腰疑欲絶仲秋黄葉下長風正騷屑早鴈出<lb/>
雲歸故燕辭檐别晝悲還異縣夜夢在洛汭洛汭何悠<lb/>
悠起望登西樓的的帆向浦團團月隠洲<hi>月宋刻誤作日隠本集誤</hi>
<hi>作映據黄伯思東觀餘論改正</hi>誰能一羽化輕舉逐飛浮<lb/>
　　擬輕薄篇<lb/>
<pb n="KR4h0006_WYG_005-17b"/>
城東美少年重身輕萬億柘彈隨珠丸白馬黄金勒長<lb/>
安九逵上青槐蔭道植轂擊晨已喧肩排暝不息<hi>暝宋刻作</hi>
<hi>暗今從藝文類聚</hi>走狗通西望<hi>通古樂府作束誤</hi>牽牛亘南直相期百<lb/>
戲旁去來三市側象牀沓繡被玉盤傳綺食倡女掩扇<lb/>
歌小婦開簾織<hi>倡女古樂府作大姊小婦古樂府作小妹</hi>相㸔獨隠笑見人<lb/>
還斂色黄鶴悲故羣山枝詠初識烏飛過客盡雀聚行<lb/>
龍匿酌羽方厭厭<hi>方宋刻作前不甚可解今從古樂府</hi>此時歡未極<lb/>
　　詠照鏡<lb/>
<pb n="KR4h0006_WYG_005-18a"/>
珠簾旦初巻綺機朝未織玉匣開鍳形寳臺臨净飾對<lb/>
影獨含笑㸔花空轉側聊為出繭眉試染夭桃色羽釵<lb/>
如可間金鈿畏相逼<hi>畏宋刻作長呉氏本註一作畏今從之</hi>蕩子行未歸<lb/>
啼粧坐沾臆<lb/>
　　閨怨<lb/>
曉河沒髙棟斜月坐空庭窻中度落葉簾外隔飛螢含<lb/>
情下翠帳掩涕閉金屏昔期今未返春草寒復青思君<lb/>
無轉易何異北辰星<lb/>
<pb n="KR4h0006_WYG_005-18b"/>
　　詠七夕<lb/>
仙車駐七襄<hi>仙車複下句鳯駕且與七襄文義不諧車字襄字必有一訛藝文類聚作七驤尤不</hi>
<hi>可解</hi>鳯駕出天潢月映九微火風吹百和香來歡暫巧笑<lb/>
<hi>來歳時雜詠作逢誤</hi>還淚已啼粧<hi>啼文苑英華作沾</hi>依稀猶洛汭倐忽似<lb/>
髙唐别離不得見河漢漸湯湯<lb/>
　　詠舞妓<lb/>
管清羅薦合<hi>清藝文類聚作隨誤</hi>絃驚雪袖遲逐唱回纎手聽曲<lb/>
動蛾眉凝睛眄墮珥<hi>凝睛句藝文類聚作凝情顧眄墮誤</hi>微睇託含辭日<lb/>
<pb n="KR4h0006_WYG_005-19a"/>
暮留嘉客相㸔愛此時<lb/>
　　㸔新婚<lb/>
霧夕蓮出水霞朝日照梁何如花燭夜輕扇掩紅粧良<lb/>
人復灼灼席上自生光所悲髙駕動環佩出長廊<lb/>
　　詠倡家<lb/>
曖曖髙樓暮<hi>曖曖宋刻作皎皎今從藝文類聚</hi>華燭帳前明羅幃雀釵<lb/>
影寳瑟鳯雛聲夜花枝上發新月霧中生誰念當牕牖<lb/>
相望獨盈盈<lb/>
<pb n="KR4h0006_WYG_005-19b"/>
　　詠白鷗嘲别者<hi>藝文類聚無嘲别者三字</hi>
可憐雙白鷗朝夕水上遊何言異棲息雌住雄不留孤<lb/>
飛出渚浦獨宿下滄洲東西從此去影響絶無由<lb/>
　　學青青河邊草<lb/>
春園日應好<hi>日文苑英華作已</hi>折花望逺道秋夜苦復長抱衾<lb/>
靣空牀<hi>靣文苑英華作向</hi>吹樓下促節<hi>樓文苑英華作臺</hi>不言於此别<lb/>
歌筵掩團扇何時一相見絃絶猶依軫葉落裁下枝即<lb/>
此雖云别方我未成離<lb/>
<pb n="KR4h0006_WYG_005-20a"/>
　　嘲劉孝綽<lb/>
房櫳滅夜火牕户映朝光妖女搴帷出蹀躞初下牀雀<lb/>
釵横曉髩蛾眉艶宿粧稍聞玉釧逺猶憐翠被香寜知<lb/>
早朝客參池已鴈行<lb/>
　　王樞古意應蕭信武教<lb/>
朝取饑蠶食夜縫千里衣復聞南陌上日暮采蓮歸青<lb/>
苔覆寒井紅藥間青薇人生樂自極良時徒見違何由<lb/>
及新燕雙雙還共飛<lb/>
<pb n="KR4h0006_WYG_005-20b"/>
　　至烏林村見采桑者聊以贈之<lb/>
遥見提筐下妍翩實端妙將去復回身欲語先為笑閨<lb/>
中初别離不許覔新知空結茱萸帶敢報木蘭枝<lb/>
　　徐尚書座賦得可憐<hi>此賦可憐之態呉氏本註一作阿憐蓋誤以為人名也</hi>
紅蓮披早露玉貌映朝霞飛燕啼粧罷顧挿歩摇花<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
匝金鈿滿<hi>
                        <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>宋刻作溘誤</hi>參差繡領斜暮還垂瑶帳香燈照九<lb/>
華<lb/>
　　庾丹秋閨有望<lb/>
<pb n="KR4h0006_WYG_005-21a"/>
耿耿横天漢飄飄出岫雲月斜樹倒影風至水囘文已<lb/>
泣機中婦復悲牀上君羅襦曉長襞翠被夜徒薰空汲<lb/>
銀牀井誰縫金縷裙所思竟不至空持清夜分<lb/>
　　夜夢還家<lb/>
歸飛夢所憶共子汲寒漿銅瓶細絲綆綺井白銀牀雀<lb/>
出丰茸樹蟲飛瑇瑁梁離人不相見難忍對春光<lb/>
　<lb/>
　<lb/>
<pb n="KR4h0006_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉臺新詠考異巻五<lb/>
</p>
<p>
</p>
  </div>
</body>
</text>
</TEI>
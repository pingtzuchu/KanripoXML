<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉臺新詠考異巻三</head> <lb/>
    <p>
<pb n="KR4h0006_WYG_003-1a"/>
欽定四庫全書<lb/>
　玉臺新詠考異巻三<lb/>
　　　　　　　　　　姚安府知府紀容舒撰<lb/>
　　陸機擬古七首<lb/>
髙樓一何峻岧岧峻而安綺窻出塵㝠飛階躡雲端佳<lb/>
人撫琴瑟<hi>琴藝文類聚作瑶</hi>纎手清且閒芳氣隨風結<hi>芳氣宋刻誤作</hi>
<hi>芳草今從文選</hi>哀響馥若蘭玉容誰能顧傾城在一彈竚立望<lb/>
日昃躑躅再三歎不怨竚立久但願歌者歡思駕歸鴻<lb/>
<pb n="KR4h0006_WYG_003-1b"/>
羽比翼雙飛翰<lb/>
　　　擬西北有髙樓<lb/>
西山何其峻層曲鬰崔嵬零露彌天墜蕙葉慿林衰寒<lb/>
暑相因襲時逝忽如頹<hi>頽宋刻作遺誤今從文選</hi>三閭結飛轡大耋<lb/>
嗟落暉何為牽世務中心悵有違<hi>悵文選作若</hi>京洛多妖麗<lb/>
玉顔侔瓊蕤閒夜撫鳴琴惠音清且悲長歌赴促節哀<lb/>
響逐髙徽一唱萬夫嘆<hi>嘆宋刻作歡誤今從文選</hi>再唱梁塵飛思為<lb/>
河曲鳥雙遊豐水湄<lb/>
<pb n="KR4h0006_WYG_003-2a"/>
　　　擬東城髙且長<hi>文選作擬東城一何髙案文選載古詩十九首正作東城髙且</hi>
　　　<hi>長李善註城髙且長故登之以望也然則髙且長為定本而此首標題乃别本未及畫一也</hi>
嘉樹生朝陽凝霜封其條執心守時信歳寒不敢凋<hi>文選</hi>
<hi>作終不凋案終不凋則質本天生不敢凋則有拳拳自保之意故從宋刻</hi>美人何其曠灼灼<lb/>
在雲霄隆想彌年月<hi>月宋刻作時誤今從文選</hi>長嘯入飛颷<hi>飛颷宋刻作風</hi>
<hi>飄今從文選</hi>引領望天末譬彼向陽翹<hi>末句文選五臣註本作葵藿向陽翹語殊</hi>
<hi>板滯不及譬彼二字之生動李善本亦與宋刻同</hi>
　　　擬蘭若生春陽<lb/>
<pb n="KR4h0006_WYG_003-2b"/>
昭昭清漢暉<hi>清宋刻作天今從文選</hi>粲粲光天歩牽牛西北回織<lb/>
女東南顧華容一何綺<hi>綺文選作冶</hi>揮手如振素怨彼河無<lb/>
梁悲此年歳暮跂彼無良縁睆焉不得度<hi>睆宋刻作睨案睨字於義</hi>
<hi>可通而睆彼牽女實本經義故從文選</hi>引領望大川雙涕如霑露<lb/>
　　　擬迢迢牽牛星<lb/>
靡靡江離草<hi>離文選作蘺案楚詞江離字不從草今仍從宋刻後皆倣此</hi>熠熠生河<lb/>
側<hi>熠熠藝文類聚作熠爍</hi>皎皎彼姝女阿那當軒織粲粲妖容姿<lb/>
<hi>妖藝文類聚作嬌誤此字後來習見漢晉間人尚不甚用也</hi>灼灼美顔色良人遊不<lb/>
<pb n="KR4h0006_WYG_003-3a"/>
歸偏棲常隻翼空房來悲風中夜起歎息<lb/>
　　　擬青青河畔草<lb/>
歡友蘭時往迢迢匿音徽虞淵引絶景四節逝若飛<hi>逝宋</hi>
<hi>刻作遊誤今從文選</hi>芳草久已茂佳人竟不歸躑躅遵林渚惠風<lb/>
入我懐感物戀所歡采此欲貽誰<lb/>
　　　擬庭中有竒樹<lb/>
上山采瓊蘂穹谷饒芳蘭采采不盈匊悠悠懐所歡故<lb/>
鄉一何曠山川阻且難沉思鍾萬里<hi>鍾宋刻作鐘二字古亦通用然入詩</hi>
<pb n="KR4h0006_WYG_003-3b"/>
<hi>固自有分今從文選</hi>躑躅獨吟歎<lb/>
　　　擬渉江采芙蓉<lb/>
　　為顧彦先贈婦二首<hi>李善文選注曰集云為令彦先作今云顧彦先誤也且此</hi>
　　<hi>上篇贈婦下篇答俱云贈婦亦誤也案晉書顧榮字彦先令彦先别無所考二陸皆别有贈顧彦先</hi>
　　<hi>詩則作顧彦先似不誤士龍此題贈婦下有往反二字士衡此題亦必爾當是傳冩誤脱文選載士</hi>
　　<hi>龍詩題亦脱往反二字也</hi>
辭家逺行遊悠悠三千里京洛多風塵素衣化為緇循<lb/>
身悼憂苦<hi>循身文選作修身案循身即撫躬之意作修身非惟句格板拙且與憂苦感念俱不貫矣</hi>
<pb n="KR4h0006_WYG_003-4a"/>
感念同懐子隆思亂心曲沈歡滯不起歡沈難克興<hi>歡沈</hi>
<hi>劉坦之選詩補註疑作歡滯案此承上二句而倒具文劉氏誤也</hi>心亂誰為理願假歸<lb/>
鴻翼翻飛浙江汜<lb/>
東南有思婦長歎充幽闥借問歎何為佳人渺天末遊<lb/>
宦久不歸山川修且濶形影參商乖音息曠不達離合<lb/>
非有常譬彼弦與筈願保金石軀<hi>軀宋刻作志案作志乃冀不相負猶是恒</hi>
<hi>意作軀則憂念行人祝其無恙用意更為深至故從文選</hi>慰妾長饑渴<lb/>
　　周夫人贈車騎一首<hi>詩紀題首有為字</hi>
<pb n="KR4h0006_WYG_003-4b"/>
碎碎織細練為君作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襦君行豈有顧憶君是妾夫昔<lb/>
年得君書聞君在髙平今時得君書聞君在京城京城<lb/>
華麗所璀璨多異端男兒多逺志豈知妾念君昔者與<lb/>
君别歳律薄將暮日月一何速素秋墜湛露湛露何冉<lb/>
冉思君隨歳晩對食不能餐臨觴不能飯<lb/>
　　樂府三首<lb/>
榑桑升朝暉照此髙臺端高臺多妖麗洞房出清顔<hi>洞房</hi>
<hi>文選作濬房李善註引雍門周廣厦邃房之語頗為迂曲疑其初當為璿房士衡七徵名倡陳於璿房是其證</hi>
<pb n="KR4h0006_WYG_003-5a"/>
<hi>也其後訛璿為濬又以濬字難通改為洞字耳</hi>淑貌曜皎日惠心清且閒美目<lb/>
揚玉澤蛾眉象翠翰鮮膚一何潤秀色若可餐窈窕多<lb/>
容儀婉媚巧笑言暮春春服成粲粲綺與紈金雀垂藻<lb/>
翹瓊佩結瑶璠方駕揚清塵濯足洛水瀾靄靄風雲㑹<lb/>
佳人一何繁南崖充羅幕北渚盈軿軒清川含藻景<hi>景宋</hi>
<hi>刻作影案二字古本無别自葛洪加彡之後詞人所用亦畧區分形影字可以作景風景字則不可作影今從</hi>
<hi>文選</hi>髙岸被華丹<hi>岸文選作崖於上南崖為複</hi>馥馥芳袖揮泠泠纎指<lb/>
彈悲歌吐清音雅舞播幽蘭丹唇含九秋妍迹陵七盤<lb/>
<pb n="KR4h0006_WYG_003-5b"/>
赴曲迅驚鴻蹈節如集鸞綺態隨顔變沈姿無定源<hi>沈姿</hi>
<hi>二字未詳然諸本並同  定文選作乏</hi>俯仰紛阿那顧歩咸可歡遺芳結<lb/>
飛颷浮景映清湍冶容不足詠春遊良可歎<lb/>
　　　艶歌行<hi>文選作日出東南隅行</hi>
遊仙聚靈族髙㑹層城阿<hi>城宋刻作山誤今從文選</hi>長風萬里舉<hi>舉藝</hi>
<hi>文類聚作急誤</hi>慶雲鬰嵯峨宓妃興洛浦王韓起太華北徵瑶<lb/>
臺女南邀湘川娥肅肅霄駕動<hi>霄宋刻作宵文選李善註本作霄而註則引詩</hi>
<hi>肅肅宵征句案詩敘遊仙正指駕於雲霄之上作霄為是善註引詩蓋註肅肅字非註宵字也今仍從文選</hi>
<pb n="KR4h0006_WYG_003-6a"/>
翩翩翠蓋羅羽旗棲瓊鸞<hi>瓊宋刻作瑣誤今從文選</hi>玉衡吐鳴和大<lb/>
容揮髙絃洪厓發清歌獻酬既已周輕舉乘紫霞<hi>宋刻舉作</hi>
<hi>軒乘作雲今從文選</hi>總轡榑桑枝<hi>枝樂府詩集一作底誤</hi>濯足𤾉谷波清暉<lb/>
溢天門垂慶惠皇家<lb/>
　　　前緩聲歌<lb/>
江離生幽渚微芳不足宣被蒙風雨㑹移君華池邊<hi>君文</hi>
<hi>選樂府詩集並作居誤</hi>發藻玉臺下垂影滄浪淵<hi>淵樂府詩集作前誤文選作泉</hi>
<hi>則避唐諱也</hi>沾潤既已渥結根奥且堅四節逝不處<hi>逝宋刻作遊誤</hi>
<pb n="KR4h0006_WYG_003-6b"/>
<hi>今從文選</hi>繁華難久鮮<hi>繁華宋刻作華繁誤今從文選</hi>淑氣與時殞餘芳隨<lb/>
風捐天道有遷易人理無常全男歡智傾愚女愛衰避<lb/>
妍不惜微軀退但懼蒼蠅前願君廣末光照妾薄暮年<lb/>
　　　塘上行<lb/>
　　陸雲為顧彦先贈婦往反四首<lb/>
我在三川陽子居五湖陰山海一何曠譬彼飛與沈目<lb/>
想清惠姿耳存淑媚音獨寐多逺念寤言撫空襟彼美<lb/>
同懐子非爾誰為心<lb/>
<pb n="KR4h0006_WYG_003-7a"/>
悠悠君行邁焭焭妾獨止山河安可踰永路隔萬里<hi>路隔</hi>
<hi>宋刻作隔路今從文選</hi>京師多妖冶粲粲都人子雅歩嫋纎腰巧<lb/>
笑發皓齒佳麗良可羡<hi>義門讀書記羡作美蓋刋本之誤</hi>衰賤安足紀<lb/>
逺蒙眷顧言銜恩非望始<lb/>
翩翩飛蓬征郁郁寒木榮遊止固殊性浮沈豈一情隆<lb/>
愛結在昔信誓貫三靈秉心金石固豈從時俗傾美目<lb/>
逝不顧纎腰徒盈盈何用結中欵仰指北辰星<lb/>
浮海難為水遊林難為觀容色貴及時朝華忌日晏西<lb/>
<pb n="KR4h0006_WYG_003-7b"/>
城擅雅舞總章饒清彈鳴簧發丹唇朱絃繞素腕輕裾<lb/>
猶電揮雙袂如霞散<hi>霞文選作霧誤</hi>華容溢藻幄哀響入雲漢<lb/>
知音世所稀非君孰能讃棄置北辰星問此元龍焕時<lb/>
暮無復言華落理必賤<lb/>
　　張恊雜詩一首<lb/>
秋夜凉風起清氣蕩暄濁蜻蛚吟堦下飛蛾拂明燭君<lb/>
子從逺役佳人守焭獨離居幾何時鑽燧忽改木房櫳<lb/>
無行迹庭草萋已緑青苔依空牆蜘蛛網四屋感物多<lb/>
<pb n="KR4h0006_WYG_003-8a"/>
所懐沉憂結心曲<lb/>
　　楊方合歡詩五首<hi>馮氏詩紀别後三首為雜詩註其下曰樂府通前為合歡詩今</hi>
　　<hi>從玉臺案馮氏所據乃是明刻其宋刻正作合歡詩五首與樂府詩集相同藝文類聚合歡部收此</hi>
　　<hi>第五首題曰晉楊方合歡詩雖誤以為詠合歡花然可見當時此詩本題合歡乃有此誤也蓋此五</hi>
　　<hi>首皆屬寓言前二首極冩篤摯之忱第三首乃入暌違之感第四首言見而不親第五首言求之不</hi>
　　<hi>得詞雖不屬意實相承明人以前二首語相酬荅遂誤以比為賦而析後三首題曰雜詩輕改舊文</hi>
　　<hi>殊失古人之意今仍從宋刻</hi>
虎嘯谷風起龍躍景雲浮同聲好相應同氣好相求我<lb/>
<pb n="KR4h0006_WYG_003-8b"/>
情與子親譬如影追軀食共並根穗飲共連理杯衣用<lb/>
雙絲絹寢共無縫裯<hi>裯宋刻作綯誤今從樂府詩集</hi>居願接膝坐行願<lb/>
携手趨<hi>趨呉氏註本作遊蓋不知古音而以今韻臆改</hi>子静我不動子遊我不<lb/>
留齊彼同心鳥譬此比目魚情至斷金石膠漆未為牢<lb/>
但願長無别合形作一軀生為併身物死為同棺灰<hi>詩中</hi>
<hi>杯字灰字皆於韻不諧或疑其誤案古音虞尤相近漢樂府隴西行曰卻畧再拜跪然後持一杯談笑未及竟</hi>
<hi>左顧勅中厨陳琳桞賦曰有孤孑之細桞獨么枰而標殊隨枯木於㸑側將並置於土灰則是杯字灰字本與</hi>
<hi>虞部相諧故與尤部同押蓋漢晉間有此音非訛字也</hi>秦氏自言至我情不可儔<lb/>
<pb n="KR4h0006_WYG_003-9a"/>
磁石招長鍼陽燧下炎烟宫商聲相和心同自相親我<lb/>
情與子合亦如影追身寢共織成被絮用同功緜暑摇<lb/>
比翼扇寒坐並肩羶<hi>並宋刻作併誤今從樂府詩集</hi>子笑我必哂子慼<lb/>
我無歡來與子共迹去與子同塵齊彼蛩蛩獸舉動不<lb/>
相捐惟願長無别合形作一身生有同室好死成並棺<lb/>
民徐氏自言至我情不可陳<lb/>
獨坐空室中愁有數千端悲響答愁歎哀涕應苦言彷<lb/>
徨四顧望白日入西山不睹佳人來但見飛鳥還飛鳥<lb/>
<pb n="KR4h0006_WYG_003-9b"/>
亦何樂夕宿自作羣<lb/>
飛黄銜長轡翼翼回輕輪俯渉緑水澗仰過九層山修<lb/>
途曲且險秋草生兩邊黄華如沓金白華如散銀青敷<lb/>
羅翠彩絳葩象赤雲爰有承露枝紫榮合素芬<hi>合擬作含</hi>扶<lb/>
疎垂青藻<hi>疎垂樂府詩集作路重誤</hi>布翹芳且鮮目為艶彩廻心為<lb/>
竒色旋撫心悼孤客俯仰還自憐歭<graphic n="KR2152" url="https://raw.githubusercontent.com/kanripo/KR-Gaiji/master/images/KR2152.png" mimeType="image/png"/>向壁歎攬筆作<lb/>
此文<lb/>
南隣有竒樹承春挺素華豐翹被長條緑葉蔽朱柯因<lb/>
<pb n="KR4h0006_WYG_003-10a"/>
風吐微音芳氣入紫霞我心羡此木願徙著余家<hi>余家樂府</hi>
<hi>詩集作子家誤</hi>夕得遊其下朝得弄其葩爾根深且堅<hi>堅藝文類聚作</hi>
<hi>固</hi>余宅淺且洿移植良無期嘆息將如何<hi>歎樂府詩集作欲誤</hi>
　　王鍳七夕觀織女一首<lb/>
牽牛悲殊館織女悼離家一稔期一宵此期良可嘉赫<lb/>
奕元門開飛閣鬰嵯峨隠隠驅千乘闐闐越星河六龍<lb/>
奮瑶轡文螭負瓊車火丹秉瑰燭素女執瓊華絳旗若<lb/>
吐電朱蓋如振霞雲韶何嘈嗷靈鼓鳴相和停軒紆髙<lb/>
<pb n="KR4h0006_WYG_003-10b"/>
眄<hi>停宋刻作亭誤誤紆呉氏註本作佇</hi>眷予在岌峨澤因芳露霑恩附<lb/>
蘭風加明發相從遊翩翩鸞鷟羅同遊不同觀<hi>觀字疑歡字之</hi>
<hi>誤</hi>念子憂怨多敬因三祝末<hi>此句未詳</hi>以爾屬皇娥<lb/>
　　李充嘲友人一首<lb/>
同好齊歡愛纒緜一何深子既識我情我亦知子心燕<lb/>
婉歴年歳和樂如瑟琴良辰不我俱中濶似商參爾隔<lb/>
北山陽我分南川陰嘉㑹罔克從積思安可任目想妍<lb/>
麗姿耳存清媚音修晝興永念遥夜獨悲吟逝將尋行<lb/>
<pb n="KR4h0006_WYG_003-11a"/>
役言别涕霑襟願爾降玉趾一顧重千金<lb/>
　　曹毗夜聽擣衣一首<lb/>
寒興御紈素佳人理衣衾<hi>理衣衾藝文類聚作治衣襟</hi>冬夜清且永<lb/>
皎月照堂陰<hi>皎藝文類聚作皓</hi>纎手叠輕素朗杵叩鳴砧清風<lb/>
流繁節回颷灑微吟嗟此往運速<hi>往藝文類聚作嘉</hi>悼彼幽滯<lb/>
心二物感余懐豈但聲與音<lb/>
　　陶潛效古一首<lb/>
日暮天無雲春風扇微和佳人美清夜達曙酣且歌歌<lb/>
<pb n="KR4h0006_WYG_003-11b"/>
竟長太息持此感人多明明雲間月灼灼葉中花豈無<lb/>
一時好不久當如何<lb/>
　　荀昶樂府二首<lb/>
朝發邯鄲邑暮宿井陘間井陘一何狹車馬不得旋邂<lb/>
逅相逢值﨑嶇交一言一言不容多伏軾問君家君家<lb/>
誠易知易知復易博<hi>上二易字宋刻並作難誤今從樂府詩集  博者尋覔之意釋寳月</hi>
<hi>估客樂曰五両如竹林何處相尋博蓋六朝有此方言或疑為誤字非也</hi>南面平原居北趨<lb/>
相如閣飛樓臨名都<hi>名宋刻作夕誤今從樂府詩集</hi>通門枕華郭入門<lb/>
<pb n="KR4h0006_WYG_003-12a"/>
無所見但見雙棲鶴棲鶴數十雙鴛鴦羣相追大兄珥<lb/>
金璫<hi>璫宋刻作鐺誤今從樂府詩集</hi>中兄纓珠緌<hi>纓珠緌宋刻作振纓緌今從樂府詩集注</hi>
伏臘一來歸<hi>一宋刻作二誤今從樂府詩集</hi>隣里生光輝小弟無所作<lb/>
<hi>作樂府詩集作為</hi>鬭雞東陌逵大婦織紈綺中婦縫羅衣小婦<lb/>
無所作抰瑟弄音徽丈人且却坐梁塵將欲飛<lb/>
　　　擬相逢狹路間<lb/>
熒熒山上火迢迢隔隴左隴左不可至精爽通寤寐寤<lb/>
寐衾裯同忽覺在他邦他邦各異邑相逐不相及迷墟<lb/>
<pb n="KR4h0006_WYG_003-12b"/>
在望烟木落知氷堅升朝各自進誰肯相攀牽客從北<lb/>
方來貽我端弋綈命僕開弋綈中有隠起珪<hi>隠起珪三字未詳</hi>
長跪讀隠珪詞苦聲亦悽上言各努力下言長相懐<lb/>
　　　擬青青河邊草<lb/>
　　王微雜詩二首<lb/>
桑妾獨何懐傾筐未盈把自言悲苦多排卻不肯捨妾<lb/>
悲叵陳訴填憂不銷冶寒鴈歸所從半途失慿假壯情<lb/>
抃驅馳猛氣捍朝社常懐雪漢恥常欲復周雅重名好<lb/>
<pb n="KR4h0006_WYG_003-13a"/>
銘勒輕軀願圖冩萬里度沙漠懸師蹈朔野傳聞兵失<lb/>
利不見來歸者奚處埋旍麾何處䘮車馬拊心悼恭人<lb/>
零淚覆靣下徒謂久别離不見長孤寡寂寂掩髙門寥<lb/>
寥空廣厦待君竟不歸收顔今就檟<lb/>
思婦臨髙臺長想慿華軒弄絃不成曲哀歌送苦言<hi>送苦</hi>
<hi>宋刻作苦送誤今從文選</hi>箕帚㽞江介良人處鴈門詎憶無衣苦但<lb/>
知狐白温日暗牛羊下野雀滿空園孟冬寒風起東壁<lb/>
正中昏抱景自愁怨朱火獨照人<hi>此句宋刻在抱景句上案怨字本有平音</hi>
<pb n="KR4h0006_WYG_003-13b"/>
<hi>於韻未為不諧然先言朱火獨照而後言抱景愁怨其文較直先言抱景愁怨而後言朱火獨照其味較深故</hi>
<hi>從文選</hi>誰知心曲亂所思不可論<lb/>
　　謝惠連七月七日夜詠牛女<hi>宋刻脱夜字案詩語實屬夜作今從文選</hi>
落日隠櫩楹升月照房櫳<hi>房太平御覧作簾</hi>團團滿葉露析析<lb/>
振條風蹀足循廣除<hi>除宋刻作塗誤今從文選</hi>瞬目矖層穹雲漢有<lb/>
靈匹<hi>此句太平御覧作栩栩恒蝶夢以文義推之殊誤</hi>彌年闕相從<hi>彌太平御覧作終</hi>
遐川阻䁥愛修渚曠清容弄杼不成彩<hi>彩太平御覧作藻</hi>聳轡<lb/>
騖前蹤<hi>騖宋刻作驚誤今從文選</hi>昔離秋已兩今聚夕無雙傾河易<lb/>
<pb n="KR4h0006_WYG_003-14a"/>
回斡<hi>斡太平御覧作幹誤</hi>欵顔難久悰<hi>疑顔太平御覧作凝情</hi>沃若靈駕旋<lb/>
寂寥雲幄空<hi>寥太平御覧作寞</hi>留情顧華寢遥心逐奔龍沈吟<lb/>
為爾感情深意彌重<hi>藝文類聚初學記太平御覧皆無末二句語意殊不完蓋類書節本</hi>
<hi>不足為據</hi>
　　擣衣<lb/>
衡紀無淹度晷運倐如催白露滋園菊秋風落庭槐肅<lb/>
肅莎雞羽<hi>莎宋刻作沙誤今從文選</hi>冽冽寒螿啼<hi>冽冽宋刻作烈烈案魏文帝詩有冽</hi>
<hi>冽寒蟬吟句故從藝文類聚</hi>夕陰結空幕宵月皓中閨美人戒裳服<lb/>
<pb n="KR4h0006_WYG_003-14b"/>
端飾相招携<hi>宋刻裳作常飾作飭並誤今從文選</hi>簮玉出北房鳴金歩南<lb/>
階櫩髙砧響發楹長杵聲哀微芳起兩袖<hi>起藝文類聚作發</hi>輕<lb/>
汗染雙題紈素既已成君子行未歸裁用笥中刀縫為<lb/>
萬里衣盈筐自余手幽緘俟君開腰帶凖疇昔不知今<lb/>
是非<lb/>
　　代古<lb/>
客從逺方來贈我鵠文綾貯以相思篋緘以同心䋲裁<lb/>
為親身服著以俱寢興别來經年歳歡心不可凌㵼酒<lb/>
<pb n="KR4h0006_WYG_003-15a"/>
置井中誰能辨斗升合如杯中水誰能判淄渑<lb/>
　　劉鑠雜詩五首<lb/>
眇眇凌長道<hi>長宋刻作羡誤今從文選</hi>摇摇行逺之<hi>摇摇宋刻作遥遥文選李善本</hi>
<hi>亦作遥遥註引左傳逺哉遥遥惟五臣本作摇摇吕向註曰摇摇心不安貎案既曰長道又曰逺之再曰摇摇</hi>
<hi>未免太複不必以左傳為例也故改從五臣本</hi>回車背京里揮手於此辭堂上<lb/>
流塵生庭中緑草滋寒螿翔水曲秋兔依山基芳年有<lb/>
華月佳人無還期日夕凉風起對酒長相思悲發江南<lb/>
調憂委子衿詩卧㸔明鐙晦坐見輕紈緇淚容曠不飾<lb/>
<pb n="KR4h0006_WYG_003-15b"/>
<hi>飾宋刻作飭</hi>幽鏡難復治願垂薄暮景照妾桑榆時<lb/>
　　　代行行重行行<lb/>
落宿半摇城浮雲靄層闕玉宇來清風羅帳延秋月結<lb/>
思想伊人沈憂懐明發誰謂行客遊屢見流芳歇河廣<lb/>
川無梁山髙路難越<lb/>
　　　代明月何皎皎<lb/>
白露秋風始秋風明月初明月照髙樓白露皎元除迨<lb/>
及凉雲起行見寒林疎客從逺方至贈我千里書先敘<lb/>
<pb n="KR4h0006_WYG_003-16a"/>
懐舊愛末陳久離居一章意不盡三復情有餘願遂平<lb/>
生眷無使甘言虚<lb/>
　　　代孟冬寒氣至<lb/>
凄凄含露臺肅肅迎風館思女御櫺軒哀心徹雲漢端<lb/>
撫悲絃泣獨對明鐙嘆良人久遥役耿介終昏旦楚楚<lb/>
秋水歌<hi>呉顯令註曰秋疑作狄按孔子狄水之歌未聞被之絃管且尤於閨情無與作狄非是疑為緑</hi>
<hi>水之訛淮南子曰手㑹緑水之趣髙誘註緑水古詩也琴操蔡邕五弄亦有緑水一曲</hi>依依采菱<lb/>
彈<lb/>
<pb n="KR4h0006_WYG_003-16b"/>
　　　代青青河畔草<lb/>
秋動清風扇<hi>風宋刻作氛案氛不可言清亦不可言扇今從藝文類聚</hi>火移炎氣歇<lb/>
廣欄含夜陰髙軒通夕月安歩廵芳林傾望極雲闕組<lb/>
幕縈漢陳龍駕凌霄發誰云長河遥頗劇促筵越<hi>馮氏詩紀</hi>
<hi>此句作頗覺促筵悦案此句言長河雖遥倐忽可渡更㨗於促筵之時越席相接雖措語稍澁非竟不可訓釋</hi>
<hi>馮氏因其難解而以意改之於古無據今仍從宋刻又初學記藝文類聚皆載此詩而皆無此二句案上二句</hi>
<hi>言渡河下二句言曉别無此二句似非情事當是類書删本輾轉相承謝惠連七夕詩兩書亦皆無末二句其</hi>
<hi>明證也</hi>沈情未申冩飛光已飄忽來對眇難期今歡自兹<lb/>
<pb n="KR4h0006_WYG_003-17a"/>
没<lb/>
　　　詠牛女<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0006_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉臺新詠考異巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>玉臺新詠考異巻四</head> <lb/>
    <p>
<pb n="KR4h0006_WYG_004-1a"/>
欽定四庫全書<lb/>
　玉臺新詠考異巻四<lb/>
　　　　　　　　　　姚安府知府紀容舒撰<lb/>
　　王僧達七夕月下一首<lb/>
逺山斂雰䘲<hi>雰藝文類聚初學記並作氛</hi>廣庭揚月波氣往風集隙<lb/>
秋還露泫柯節期既已孱<hi>孱字未詳初學記作屏亦未詳</hi>中宵振綺羅<lb/>
來歡詎終夕收淚泣分河<lb/>
　　顔延之為織女贈牽牛一首<lb/>
<pb n="KR4h0006_WYG_004-1b"/>
婺女儷經星常娥棲飛月慙無二媛靈託身侍天闕閶<lb/>
闔殊未暉咸池豈沐髪漢陰不夕張<hi>夕宋刻作久案楚詞湘夫人曰與佳</hi>
<hi>期兮夕張王逸註張施也修設祭其夕早洒掃張施聚帷帳與夫人期歆享之也則夕張為是今從藝文類</hi>長<lb/>
河為誰越雖有促讌期方須凉風發虛計雙曜周空遲<lb/>
三星沒非怨杼軸勞但念芳菲歇<lb/>
　　秋胡詩一首<lb/>
椅梧傾髙鳯寒谷待鳴律影響豈不懐自逺每相匹婉<lb/>
彼幽閒女作嬪君子室峻節貫秋霜明艶侔朝日嘉運<lb/>
<pb n="KR4h0006_WYG_004-2a"/>
既我從欣願自此畢<hi>其一</hi>燕居未及歡<hi>歡選詩補註作好誤</hi>良人顧<lb/>
有違脱巾千里外結綬登王畿戒徒在昧旦左右來相<lb/>
依驅車出郊郭行路正威遲存為久離别沒為長不歸<lb/>
<hi>其二</hi>嗟余怨行役三陟窮晨暮嚴駕越風寒解鞍犯霜露<lb/>
原隰多悲凉迴颷巻髙樹離獸起荒蹊驚鳥縱横去悲<lb/>
哉宦遊子<hi>宦遊選詩補註作遊宦</hi>勞此山川路<hi>其/三</hi>迢遥行人逺<hi>迢樂</hi>
<hi>府詩集作超</hi>宛轉年運徂良時為此别日月方向除孰知寒<lb/>
暑積僶俛見榮枯歳暮臨空房凉風起坐隅寢興日已<lb/>
<pb n="KR4h0006_WYG_004-2b"/>
寒白露生庭蕪<hi>其四</hi>勤役從歸願反路遵山河昔辭秋未<lb/>
素今也歳載華蠶月觀時暇<hi>觀張元超古詩類苑作歡於義為愜然未詳所本</hi>
桑野多經過佳人從所務窈窕援髙柯傾城誰不顧弭<lb/>
節停中阿<hi>其五</hi>年往誠思勞<hi>誠思疑作思誠</hi>路逺濶音形雖為五<lb/>
載别相與昧平生捨車遵往路鳬藻馳目成南金豈不<lb/>
重聊自意所輕義心多苦調宻此金玉聲<hi>其六</hi>髙節難久<lb/>
淹朅來空復辭遲遲前塗盡依依造門基上堂拜嘉慶<lb/>
入室問何之日暮行采歸<hi>采選詩補註作來案此句乃言凡采桑者皆歸美人句乃</hi>
<pb n="KR4h0006_WYG_004-3a"/>
<hi>言其婦亦至若作來字則此句已指其婦下文複矣</hi>物色桑榆時美人望昏至慙<lb/>
歎前相持<hi>其七</hi>有懐誰能已聊用申苦難<hi>難選詩補註作艱</hi>離居<lb/>
殊年載一别阻河關春來無時豫秋至恒早寒明發動<lb/>
愁心閨中起長嘆<hi>起樂府詩集作夜誤</hi>慘悽歳方宴日落遊子顔<lb/>
<hi>其八</hi>髙張生絶絃聲急由調起自昔枉光塵結言固終始<lb/>
<hi>言樂府詩集作心誤</hi>如何久為别百行諐諸已君子失明義誰與<lb/>
偕沒齒愧彼行露詩甘之長川汜<hi>其九特案此詩宋刻訛舛  甚驗其字畫</hi>
<hi>此一板乃出補刻今從文選所載凡宋刻異同悉不註</hi>
<pb n="KR4h0006_WYG_004-3b"/>
　　鮑昭玩月城西門<hi>文選西門下有廨中二字</hi>
始見西南樓纎纎如玉鈎末映東北墀娟娟似蛾眉蛾<lb/>
眉蔽朱櫳<hi>二蛾字宋刻作娥櫳字宋刻作籠並誤今從文選</hi>玉鈎隔綺窻三五<lb/>
二八時千里與君同夜移横漢落徘徊帷幌中歸華先<lb/>
委露别葉早辭風客遊厭苦辛<hi>苦辛宋刻作辛苦於轉韻音節未諧今從文選</hi>
仕子倦風塵<hi>風宋刻作飄誤今從文選</hi>休澣自公日宴慰及私晨蜀<lb/>
琴抽白雪郢曲發陽春<hi>發宋刻作繞誤今從文選</hi>肴乾酒未闋<hi>闋宋刻作</hi>
<hi>缺案李善文選註訓為酒未止則本是闋字</hi>金壺啓夕淪<hi>宋刻作夕輪不可解文選作夕淪李</hi>
<pb n="KR4h0006_WYG_004-4a"/>
<hi>善註謂肴雖乾而酒未止金壺之漏已啓夕波義尚可通今從文選</hi>迴軒駐輕蓋留酌待<lb/>
情人<lb/>
　　代京雒篇<lb/>
鳯樓十二重<hi>樓藝文類聚作臺</hi>四户八綺窻繡桷金蓮華桂柱<lb/>
玉盤龍<hi>柱古樂府作樹誤</hi>珠簾無隔露<hi>露樂府詩集古樂府皆作路誤</hi>羅幌不<lb/>
生風寳帳三千萬<hi>萬樂府詩集古樂府皆作所</hi>為爾一朝容揚芬紫<lb/>
烟上垂綵緑雲中春吹回白日霜歌落塞鴻但懼秋塵<lb/>
起盛愛逐衰蓬坐視青苔滿卧對錦筵空琴筑縱横散<lb/>
<pb n="KR4h0006_WYG_004-4b"/>
<hi>筑樂府詩集古樂府皆作瑟</hi>舞衣不復縫古來皆歇薄君意豈獨濃<lb/>
<hi>豈古樂府作良誤</hi>惟見雙黄鵠千里一相從<lb/>
　　擬樂府白頭吟<lb/>
直如朱絲繩清如玉壺冰何慙夙昔意猜恨坐相仍人<lb/>
情賤恩舊世議逐衰興<hi>議宋刻作義誤今從文選</hi>毫髪一為瑕丘山<lb/>
不可勝食苗實碩䑕㸃白信蒼蠅鳬鵠逺成美薪芻前<lb/>
見凌申黜褒女進<hi>褒宋刻作裒誤今從文選</hi>班去趙姬升<hi>升宋刻作昇誤今從</hi>
<hi>文選</hi>周王日淪惑漢帝益嗟稱心賞猶難恃<hi>猶古樂府作同誤</hi>貎<lb/>
<pb n="KR4h0006_WYG_004-5a"/>
恭豈易慿古來共如此非君獨撫膺<lb/>
　　采桑詩<hi>按樂府相和曲有采桑此詩字疑衍</hi>
季春梅始落女工事蠶作采桑淇洧間還戲上宫閣早<lb/>
蒲時結陰晩篁初解籜<hi>篁樂府詩集作竹</hi>藹藹霧滿閨融融景<lb/>
盈幕乳燕逐草蟲巢蜂拾花萼<hi>萼宋刻作藥誤今從文苑英華</hi>是節最<lb/>
暄妍<hi>暄樂府詩集作喧誤</hi>佳服又新爍斂歎對迴途<hi>斂樂府詩集作欽誤</hi>揚<lb/>
歌弄塲藿抽琴試杼思薦佩果成託承君郢中美服義<lb/>
久心諾衞風古愉艶鄭俗舊浮薄虗願悲渡湘<hi>虚樂府詩集作</hi>
<pb n="KR4h0006_WYG_004-5b"/>
<hi>靈誤</hi>空賦笑瀍洛<hi>空樂府詩集作宓誤為瀍字未詳樂府詩集作景亦誤疑  濟字之訛</hi>盛<lb/>
明難重來<hi>明疑作時</hi>淵意為誰涸君其且調絃桂酒妾行酌<lb/>
　　夢還詩<lb/>
銜淚出郭門撫劍無人逵沙風暗塞起離心眷鄉畿夜<lb/>
分就孤枕夢想暫言歸孀婦當户歎<hi>歎宋刻作笑案此句在繅絲鳴機之</hi>
<hi>上作笑字不近事理馮氏校本註一作歎今從之</hi>繅絲復鳴機慊欵論久别相<lb/>
將還綺帷靡靡簷下凉朧朧窓裏煇刈蘭争芬芳采菊<lb/>
競葳蕤開奩集香蘇探袖解纓徽寐中長路近覺後大<lb/>
<pb n="KR4h0006_WYG_004-6a"/>
江違驚起空歎息恍惚神魂飛白水漫浩浩髙山壯巍<lb/>
巍波潮異往復風霜改榮衰此土非我土慷慨當訴誰<lb/>
　　擬古<lb/>
河畔草未黄胡鴈已矯翼秋蛩挾户吟<hi>挾宋刻作扶悞今從本集</hi>寒<lb/>
婦晨夜織去歳征人還流傳舊相識聞君上隴時東望<lb/>
久歎息宿昔改衣帶旦暮異容色念此意如何夜長憂<lb/>
向多明鏡塵匣中寳瑟生網羅<lb/>
　　詠燕<lb/>
<pb n="KR4h0006_WYG_004-6b"/>
雙燕戱雲厓羽翮始差池出入南閨裏經過北堂陲意<lb/>
欲巢君幕層楹不可窺沈吟芳歳晩徘徊韶景移悲歌<lb/>
辭舊愛銜淚覔新知<hi>淚宋刻作泥今從藝文類聚</hi>
　　贈故人<lb/>
寒灰滅更然夕華晨更鮮春冰雖暫解冬冰還復堅佳<lb/>
人舍我去賞愛長絶縁歡至不留時每感輙傷年<lb/>
雙劍將别離先在匣中鳴烟雨交將夕從此遂分形<hi>藝文</hi>
<hi>類聚無此二句蓋類書所引多莭文</hi>雌沈呉江水雄飛入楚城呉江深無<lb/>
<pb n="KR4h0006_WYG_004-7a"/>
底楚城有崇扄一為天地别豈直阻幽明<hi>阻藝文類聚作限</hi>神<lb/>
物終不隔千祀儻還并<lb/>
　　王素學阮歩兵體<lb/>
沈情發遐慮紆鬰懐所思髣髴聞簫管鳴鳯接嬴姬聨<lb/>
緜共雲翼嬿婉相携持寄言芳華士寵利不常期涇渭<lb/>
水清濁視彼谷風詩<lb/>
　　呉邁遠擬樂府四首<lb/>
可憐雙白鵠雙雙絶塵氛連翩弄光景交頸遊青雲<hi>遊文</hi>
<pb n="KR4h0006_WYG_004-7b"/>
<hi>苑英華作憇誤</hi>逄羅復逄繳雌雄一旦分哀聲流海曲孤呌出<lb/>
江濱豈不慕前侣為爾不及羣歩歩一零淚千里猶待<lb/>
君樂哉新相知悲矣新别離<hi>矣樂府詩集作來</hi>持此百年命<hi>持宋</hi>
<hi>刻作恃誤今從樂府詩集</hi>共逐寸陰移譬如空山草零落心自知<lb/>
　　　飛來雙白鵠<lb/>
百里望咸陽知是帝京域緑樹摇雲光春城起風色佳<lb/>
人愛景華流靡園塘側妍姿艶月映羅衣飄蟬翼宋玉<lb/>
歌陽春巴人長太息雅鄭不同賞那令君愴惻生平重<lb/>
<pb n="KR4h0006_WYG_004-8a"/>
愛惠<hi>此句英華作生重愛惠輕又註愛一作受均不可解</hi>私自憐何極<lb/>
　　　陽春曲<lb/>
生離不可聞况復長相思<hi>據本題疑思字當作離字</hi>如何與君别當<lb/>
我盛年時蕙華每摇蕩妾心空自持<hi>空文苑英華作長</hi>榮乏草<lb/>
木歡悴極霜露悲富貴身難老<hi>身文苑英華作貎</hi>貧賤年易衰<lb/>
持此斷君腸君亦宜自疑淮陰有逸將折翮謝翻飛<hi>折翮</hi>
<hi>句英華作折羽不曽飛</hi>楚亦扛鼎士出門不得歸正為隆凖公仗<lb/>
劍入紫微君才定何如白日下争暉<lb/>
<pb n="KR4h0006_WYG_004-8b"/>
　　　長别離<lb/>
晨有行路客依依造門端人馬風塵色知從河塞還時<lb/>
我有同棲結宦遊邯鄲將不異客子分饑復共寒煩君<lb/>
尺帛書寸心從此殫遣妾長憔悴<hi>遣樂府詩集作道於下一見句為複</hi>豈<lb/>
復歌笑顔簷隠千霜樹庭枯十載蘭經春不舉袖秋落<lb/>
寜復㸔一見願道意君門已九關虞卿棄相印擔簦為<lb/>
同歡閨陰欲早霜何事空盤桓<lb/>
　　　長相思<lb/>
<pb n="KR4h0006_WYG_004-9a"/>
　　鮑令暉擬青青河畔草<lb/>
裊裊臨窓竹藹藹垂門桐灼灼青軒女泠泠髙臺中明<lb/>
志逸秋霜玉顔艶春紅人生誰不别恨君早從戎鳴絃<lb/>
慙夜月紺帶羞春風<lb/>
　　擬客從逺方來<lb/>
客從逺方來贈我漆鳴琴木有相思文絃有别離音終<lb/>
身持此調歳寒不改心願作陽春曲宫商長相尋<lb/>
　　題書後寄行人<lb/>
<pb n="KR4h0006_WYG_004-9b"/>
自君之出矣臨軒不解顔砧杵夜不發髙門晝長關<hi>晝長</hi>
<hi>文苑英華作恒晝</hi>帳中流熠耀<hi>流文苑英華作浮誤</hi>庭前華紫蘭物枯識<lb/>
節異<hi>宋刻及藝文類聚文苑英華皆作物枯惟呉氏註本作楊枯於儷偶為切而未詳所據</hi>鴻來<lb/>
知客寒遊用暮冬盡除春待君還<hi>除春二字未詳文苑英華末二句作近取</hi>
<hi>暮秋盡餘思待春還亦不甚可解</hi>
　　古意贈今人<lb/>
寒鄉無異服衣氊代文練月月望君歸年年不解綖荆<lb/>
揚春早和幽冀猶霜霰北寒妾已知南心君不見誰為<lb/>
<pb n="KR4h0006_WYG_004-10a"/>
道路苦寄情雙飛燕形廹杼煎絲顔落風摧電<hi>杼煎絲風摧電</hi>
<hi>俱不甚可解然古語今不盡詳未敢必斷其誤當闕所疑</hi>容華一朝盡惟餘心不變<lb/>
　　代葛沙門妻郭小玉詩<lb/>
明月何皎皎垂幌照羅茵若共相思夜知同憂怨晨芳<lb/>
華豈矜貎霜露不憐人君非青雲逝飄迹事咸秦妾持<lb/>
一生淚經秋復度春<lb/>
君子將遥役<hi>遥宋刻作徭誤</hi>遺我雙題錦臨當欲去時復留相<lb/>
思枕題用常著心枕以憶同寢行行日已逺轉覺思彌<lb/>
<pb n="KR4h0006_WYG_004-10b"/>
甚<lb/>
　　丘巨源詠七寳扇<hi>藝文類聚扇上有閣字義不可解疑為團字之訛初學記作詠</hi>
　　<hi>七寳圖畫扇義亦未愜古詩類苑作詠七寳畫團扇似為近之</hi>
妙縞貴東夏<hi>首句初學記作妙貴經炎夏誤</hi>巧技出呉闉<hi>技宋刻作媛誤今從初學</hi>
<hi>記</hi>裁狀白玉璧縫似明月輪表裏縷七寳中銜駭鷄珍<lb/>
畫作景山樹圖為河洛神來延揮握玩入與環釧親生<lb/>
風長袖際晞華紅粉津拂眄迎嬌意隠映含歌人時移<lb/>
務忘故節改競存新巻情隨象簟<hi>巻初學記作眷誤</hi>舒心謝錦<lb/>
<pb n="KR4h0006_WYG_004-11a"/>
茵厭歇何足道<hi>歇初學記作歌誤</hi>敬哉先後晨<lb/>
　　聽隣妓<lb/>
披袵乏游術慿軾寡文才蓬門長自寂虚席視生埃貴<lb/>
里臨妝館東隣歌吹臺雲間嬌響徹風末艶聲來飛華<lb/>
瑶翠幄揚芬金碧杯久絶中州美從念尸鄉灰遺情悲<lb/>
近世中山安在哉<lb/>
　　王元長古意<hi>古文苑作和王友德元古意二首案王融獨書其字疑齊和帝名寳融當</hi>
　　<hi>時避諱而以字行入梁猶相沿未改鍾嶸詩品曰近任昉王元長等詞不貴竒競須新事又曰王元</hi>
<pb n="KR4h0006_WYG_004-11b"/>
　　<hi>長剏其首謝朓沈約揚其波是則齊梁之間融以字行之明証即此一節知此書確出梁代也</hi>
遊禽暮知反行人獨不歸坐銷芳草氣空度明月輝嚬<lb/>
容入朝鏡思淚㸃春衣巫山彩雲沒<hi>沒古文苑作合</hi>淇上緑條<lb/>
稀待君竟不至<hi>待古文苑作侍誤</hi>秋鴈雙雙飛<lb/>
霜氣下孟津秋風度函谷念君凄已寒當軒巻羅縠纎<lb/>
手廢裁縫曲髩罷膏沐千里不相聞寸心鬰氤氲<hi>氤氲古文</hi>
<hi>苑作紛藴</hi>况復飛螢夜木葉亂紛紛<lb/>
　　詠琵琶<lb/>
<pb n="KR4h0006_WYG_004-12a"/>
抱月如可明懐風殊復清絲中傳意緒花裏寄春情掩<lb/>
抑有竒態凄鏘多好聲芳袖幸時拂<hi>時拂初學記作拂持誤今從宋刻</hi>
龍門空自生<lb/>
　　詠幔<hi>古文苑作謝朓詩誤</hi>
幸得與珠綴<hi>珠古文苑作君誤</hi>羃歴君之楹月映不辭捲風來<lb/>
輙自輕每聚金爐氣時駐玉琴聲但碩置樽酒<hi>宋刻但作俱置</hi>
<hi>作致並誤今從古文苑</hi>蘭缸當夜明<lb/>
　　巫山髙<lb/>
<pb n="KR4h0006_WYG_004-12b"/>
想像巫山髙<hi>想像宋刻作響像古樂府作髣髴藝文類聚作髣象並誤今從樂府詩集</hi>薄暮<lb/>
陽臺曲烟霞乍舒捲蘅芳時斷續<hi>古樂府霞作雲蘅芳作猿鳥藝文類聚烟</hi>
<hi>雲作烟華蘅芳作行芳</hi>彼美如可期寤言紛在矚憮然坐相思<hi>憮然</hi>
<hi>句藝文類聚作無忘坐相望誤憮宋刻作撫亦誤今從樂府詩集</hi>秋風下庭緑<lb/>
　　謝朓贈王主簿<lb/>
日落牕中坐紅粧好顔色舞衣襞未縫流黄復不織蜻<lb/>
蛉草際飛遊蜂花上食一遇長相思願寄連翩翼<lb/>
清吹要碧玉調絃命緑珠輕歌急綺帶含笑解羅襦餘<lb/>
<pb n="KR4h0006_WYG_004-13a"/>
曲遽幾許髙駕且歭<graphic n="KR2152" url="https://raw.githubusercontent.com/kanripo/KR-Gaiji/master/images/KR2152.png" mimeType="image/png"/>徘徊韶景暮惟有洛城隅<lb/>
　　同王主簿怨情<lb/>
掖庭聘絶國長門失歡讌相逢詠蘼蕪辭寵悲團扇花<lb/>
叢亂數蝶風簾入雙燕<hi>雙燕文選五臣註本作飛燕案此句正以雙字互映見意作飛</hi>
<hi>為誤</hi>徒使春帶賖坐惜紅顔變平生一顧重夙昔千金賤<lb/>
故人心尚爾故心人不見<hi>此句文選李善註本作故人心不見誤</hi>
　　夜聽妓<lb/>
瓊閨釧響聞瑶席芳塵滿要取洛陽人共命江南管情<lb/>
<pb n="KR4h0006_WYG_004-13b"/>
多舞態遲意傾歌弄緩知君宻見親寸心傳玉腕<hi>腕宋刻作</hi>
<hi>鋺誤今從本集</hi>
上客光四座佳麗直千金掛釵報纓絶墜珥答琴心蛾<lb/>
眉已共笑清香復入襟歡樂夜方静<hi>歡宋刻作夜誤今從本集</hi>翠帳<lb/>
垂沉沉<lb/>
　　詠邯鄲故才人嫁為厮養卒婦<lb/>
生平宫閣裏出入侍丹墀開笥方羅縠窺鏡比蛾眉初<lb/>
别意未解去久日生悲顦顇不自識嬌羞餘故姿夢中<lb/>
<pb n="KR4h0006_WYG_004-14a"/>
忽髣髴猶言承讌私<lb/>
　　秋夜<lb/>
秋夜促織鳴南隣擣衣急思君隔九重夜夜空佇立北<lb/>
窓輕幔垂西户月光入何知白露下坐見前堦濕誰能<lb/>
長分居秋盡冬復及<lb/>
　　雜詠五首<lb/>
發翠斜溪裏<hi>溪宋刻作漢藝文類聚初學記並作溪今從之</hi>蓄寳宕山峰抽莖<lb/>
類仙掌銜光似燭龍飛蛾再三繞輕花四五重孤對相<lb/>
<pb n="KR4h0006_WYG_004-14b"/>
思夕空照舞衣縫<hi>舞初學記作無誤</hi>
　　　燈<lb/>
杏梁賓未散桂宫明欲沈煖色輕幃裏低光照寳琴徘<lb/>
徊雲髻影灼爍綺疏金恨君秋月夜遺我洞房陰<lb/>
　　　燭<lb/>
本生朝夕池落影照參差汀洲蔽杜若幽渚奪江離遇<lb/>
君時采擷玉座奉金巵但願羅衣拂無使素塵彌<lb/>
　　　席<lb/>
<pb n="KR4h0006_WYG_004-15a"/>
玲瓏類丹檻<hi>檻初學記作楹誤</hi>苕亭似元闕<hi>苕亭太平御覧作孤髙</hi>對鳯<lb/>
懸清冰<hi>懸清冰初學記太平御覧並作臨清水誤</hi>垂龍掛明月<hi>垂太平御覧作乘誤</hi>照<lb/>
粉拂紅粧挿花理雲髪玉顔徒自見常畏君情歇<hi>常畏太平</hi>
<hi>御覧作畏見</hi>
　　　鏡臺<lb/>
新葉初冉冉初蕋新霏霏<hi>上初字呉氏註本作何案此二句乃故作互文如上初字</hi>
<hi>作何下新字反為複矣</hi>逢君後園譙相隨巧笑歸親勞君玉指摘<lb/>
以贈南威用持挿雲髻翡翠比光輝日暮長零落君恩<lb/>
<pb n="KR4h0006_WYG_004-15b"/>
不可追<lb/>
　　　落梅<lb/>
　　陸厥中山王孺子妾歌<lb/>
如姬寢卧内班姬坐同車洪波陪帳飲林光宴秦餘歳<lb/>
暮寒颷及秋水落芙蕖子瑕矯後駕安陵泣前魚<hi>安陵當作</hi>
<hi>龍陽李善文選註中已辨之</hi>賤妾終已矣君子定焉如<lb/>
　　施榮泰雜詩<lb/>
趙女修麗姿燕姬正容飾粧成桃毁紅黛起草慙色羅<lb/>
<pb n="KR4h0006_WYG_004-16a"/>
裙數十重猶輕一蟬翼不言縠袖輕專歎風多力鏘佩<lb/>
玉池邊弄笑銀臺側折桞貽目成插蒲贈心識<hi>呉顯令注曰挿</hi>
<hi>當作㧞古詞㧞蒲曲與君同㧞蒲終日不成把</hi>來時嬌未盡還去媚何極<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0006_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　玉臺新詠考異巻四<lb/>
</p>
<p>
</p>
  </div>
</body>
</text>
</TEI>
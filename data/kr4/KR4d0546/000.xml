<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詠物詩</head>
    <p>
<pb n="KR4d0546_WYG_000-1a"/>
欽定四庫全書　　　　　集部五<lb/>
　詠物詩　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案詠物詩一卷元謝宗可撰宗可自<lb/>
　　　　稱金陵人其始末無考相傳為元人故顧嗣<lb/>
　　　　立元百家詩選録是編于戊集之末亦不知<lb/>
　　　　其當何代也昔屈原頌橘荀況賦蠶詠物之<lb/>
　　　　作萌芽于是然特賦家流耳漢武之天馬班<lb/>
<pb n="KR4d0546_WYG_000-1b"/>
　　　　固之白雉寳鼎亦皆因事抒文非主于刻畫<lb/>
　　　　一物其托物寄懷見于詩篇者蔡邕詠庭前<lb/>
　　　　石榴其始見也沿及六朝此風漸盛王融謝<lb/>
　　　　朓至以唱和相髙而大致多主于𨽻事唐宋<lb/>
　　　　兩朝則作者蔚起不可以屈指計矣其特出<lb/>
　　　　者杜甫之比興深微蘇軾黄庭堅之譬喻奇<lb/>
　　　　巧皆挺出衆流其餘則唐尚形容宋叅議論<lb/>
　　　　而寄情寓諷旁見側出于其中其大較也中<lb/>
<pb n="KR4d0546_WYG_000-2a"/>
　　　　間如雍鷺鷥崔鴛鴦鄭鷓鴣各以摹冩之工<lb/>
　　　　得名當世而宋代謝蝴蝶等遂一題衍至百<lb/>
　　　　首但以得句相誇不必縁情而作于是别岐<lb/>
　　　　為詩家小品而詠物之變極矣宗可此編凡<lb/>
　　　　一百六首皆七言律詩如不詠燕蝶而詠睡<lb/>
　　　　燕蝶不詠雁鶯而詠雁字鶯梭其標題皆纎<lb/>
　　　　仄葢沿雍陶諸人之波而彌趨新巧瞿宗吉<lb/>
　　　　歸田詩話曰謝宗可百詠詩世多傳誦除走<lb/>
<pb n="KR4d0546_WYG_000-2b"/>
　　　　馬燈蓮葉舟混堂睡燕數篇難得全首佳者<lb/>
　　　　其説信然四詩亦非出髙作顧嗣立録其四<lb/>
　　　　十首又摘其警句二十聨其中如筆陣之怒<lb/>
　　　　捲龍蛇雲霧泣長驅風雨鬼神驚則傷于麤<lb/>
　　　　豪螳螂簪之髩雪冷侵霜斧落髪雲低壓翠<lb/>
　　　　裳空則傷于凑砌亦未可言工緻特以格調<lb/>
　　　　雖卑才思尚艷詩教廣大宜無所不有元人<lb/>
　　　　舊帙姑存之備一體耳歸田詩話又曰曩見<lb/>
<pb n="KR4d0546_WYG_000-3a"/>
　　　　邱彦能誦宗可賣花聲詩一首百詠中不載<lb/>
　　　　葢性既喜此一格則隨事成吟非作此一集<lb/>
　　　　而絶筆彦能所誦殆出于此集既成之後歟<lb/>
　　　　乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
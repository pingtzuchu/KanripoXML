<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>江文通集巻一</head> <lb/>
    <p>
<pb n="KR4b0015_WYG_001-1a"/>
欽定四庫全書<lb/>
　江文通集巻一<lb/>
　　　　　　　　　　　　　梁　江淹　撰<lb/>
　　賦<lb/>
　　　學梁王兎園賦<hi>有序</hi>
或重古輕今者僕曰何為其然哉無知音則已矣聊為<lb/>
古賦以奮枚叔之製焉<lb/>
碧山倚巘﨑兮象海水碣石朝日晨霞兮赩紅壁仰望<lb/>
<pb n="KR4b0015_WYG_001-1b"/>
泬寥兮數千尺<graphic n="KR3699" url="https://raw.githubusercontent.com/kanripo/KR-Gaiji/master/images/KR3699.png" mimeType="image/png"/>硬嵺<graphic n="KR3231" url="https://raw.githubusercontent.com/kanripo/KR-Gaiji/master/images/KR3231.png" mimeType="image/png"/>汩淈成岫谽呀而窟竇哮碻<lb/>
<graphic n="KR3225" url="https://raw.githubusercontent.com/kanripo/KR-Gaiji/master/images/KR3225.png" mimeType="image/png"/>確紫蕪丹駮苔㸃綺縟若斷若續如此者百有十處<lb/>
奔水激集瀴溟絜渠潏湟吐吸跳波走浪濺沫而相及<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>漾長驚澆灌逺注無時息焉青樹玊葉彌望成林亦<lb/>
有輪囷磥硊一枝百頃萬葉共隂縹草丹蘅江離蔓荆<lb/>
酷郁交布原滿隰平於是金塘湎演緑竹被坂繚繞青<lb/>
翠近而復逺白砂如積雪者焉碧石如圓玦者焉水鳥<lb/>
駕鵞<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿鴻鴈上飛衡陽下宿沅漢十十五五忽合而<lb/>
<pb n="KR4b0015_WYG_001-2a"/>
復散乃有綺雲之館頳霞之臺其樂足以棄國釋位遺<lb/>
死忘歸也若夫墨翟商瞿之倫學兼師術才參道真方<lb/>
駕連軫于沼之濵乃射宿餌魴前繳鷫鷞青黏黄粱臛<lb/>
鼈胾羮臑㹠柘漿窮嬉極娛雲翺兮烟翔超然左覽蒼<lb/>
梧右睨鄧林崩石梧岸崱屴藏隂逮至山頂丹壁四平<lb/>
靈木夾道神草列生俯瞰太一下視流星既投冠而棄<lb/>
劍亦抗魄而盪靈於是大夫之徒稱詩而歸春陽始曉<lb/>
朱華未希卒逢邯鄲之女蕙色玉質命知其麗攅連映<lb/>
<pb n="KR4b0015_WYG_001-2b"/>
日綺裳下見錦衣上出雖復守禮令人意失遂謡曰碧<lb/>
玉作椀銀為盤一刻一鏤化雙鸞乃報歌曰美人不見<lb/>
紫錦衾黄泉應至何所禁妃因别曰見上客兮心厯亂<lb/>
送短詩兮懐長嘆中人望兮蠶既饑躞蹀暮兮思夜半<lb/>
　　　青苔賦<hi>有序</hi>
余鑿山楹為室有苔焉意之所之故為是作云<lb/>
嗟青苔之依依兮無色類而可方必居閒而就寂以幽<lb/>
意之深傷故其處石則松栝交隂泉雨長注絶磵俯視<lb/>
<pb n="KR4b0015_WYG_001-3a"/>
崩壁仰顧悲凹嶮兮唯流水而馳騖遂能崎屈上生班<lb/>
駮下布異人貴其貞精道士悦其迥<hi>一作廻</hi>趣咀松屑以<lb/>
髙想捧丹經而永慕若其在水則鏡帶湖沼錦匝池林<lb/>
春塘秀色陽鳥好音青郊未謝兮白日照路貫千里兮<lb/>
緑草深廼生水而揺蕩遂出波而沉滛假青條兮總翠<lb/>
借黄華兮舒金逰梁之客徒馬疲而不能去兎園之女<lb/>
雖蠶饑而不自禁至於脩臺廣廡幽閣<hi>一作闔</hi>閒楹流黄<lb/>
以織琴瑟且鳴户牖秘兮不可見履袂動兮覺人聲廼<lb/>
<pb n="KR4b0015_WYG_001-3b"/>
蕪階翠地繞壁㸃牆春禽悲兮蘭莖紫秋蟲吟兮蕙實<lb/>
黄晝遥遥而不暮夜永永以空長零露下兮在梧楸有<lb/>
美一人兮欷以傷若廼崩隍千仞毁冡萬年當其志力<lb/>
雄俊才圖驕堅錦衣被地鞍馬耀天淇上相送江南採<lb/>
蓮妖童出鄭美女生燕而頓死艶氣於一旦埋玉玦於<lb/>
窮泉寂兮如何苔積網羅視青蘪之杳杳痛百代兮恨<lb/>
多故其所詣必感所感必哀哀以情起感以怨來魂慮<lb/>
斷絶精念徘徊者也彼木蘭與豫章既中繩而獲夭及<lb/>
<pb n="KR4b0015_WYG_001-4a"/>
薜茘與蘪<hi>一作蘼</hi>蕪又懐芬而見表至哉青苔之無用吾<lb/>
孰知其多少<lb/>
　　　蓮花賦<hi>有序</hi>
余有蓮花一池愛之如金宇宙之麗難息絶氣聊書竹<lb/>
素儻不滅焉<lb/>
檢水陸之具品閲山海之異名珍爾秀之不定乃天地<lb/>
之精英殖東國之流詠出西極而擅名方翠羽而結葉<lb/>
比碧石而為莖蘂金光而絶色藕氷折而玉清載紅蓮<lb/>
<pb n="KR4b0015_WYG_001-4b"/>
以吐秀披絳華以舒英故香氛感俗淑氣參靈躑躅人<lb/>
世茵蒀祗冥青桂羞烈沉水慙馨於是生乎澤陂<hi>一作波</hi>
出乎江隂見綵霞之夕照覿雕雲<hi>一作龍</hi>之晝臨既翕赩<lb/>
於洲漲亦映曖於川潯奪夜月及熒光掩朝日與赩火<lb/>
出金沙而延曜被渌波而覃拖冠百草而絶羣出異類<lb/>
之衆夥故仙聖傳圖英隠流記一為道珍二為世瑞發<lb/>
青蓮於王宫驗竒花於陸地若其江淡澤芬則照電爍<lb/>
日池光沼緑則明璧洞室曜長洲而瓊文暎青崖而火<lb/>
<pb n="KR4b0015_WYG_001-5a"/>
質或憑天淵之清峭或殖疏圃之䝉宻故河北櫂歌之<lb/>
姝江南採菱之女春水厲兮楫潺湲秋風駛<hi>一作駃</hi>兮舟<lb/>
容與著縹芰<hi>一作菱</hi>兮出波擥湘蓮兮映渚迎佳人兮北<lb/>
燕送上客兮南楚知荷華之将晏惜玊手之空佇廼為<lb/>
謡曰秋雁度兮芳草殘琴柱急兮江上寒願一見兮道<lb/>
我意千里逺兮長路難若其華實各名根葉異辭既號<lb/>
芙渠亦曰澤芝麗詠楚賦艶歌陳詩非獨瑞草爰兼上<lb/>
藥味靈丹砂氣驗青㬦乃可棄劍海岫龍舉雲㟧畫臺<lb/>
<pb n="KR4b0015_WYG_001-5b"/>
殿兮霞蔚圖縑縞兮炳爍永含靈於洲渚長不絶兮川<lb/>
壑<lb/>
　　　丹砂可學賦<hi>有序</hi>
或<hi>一作咸</hi>曰金不可鑄僕不信也試為此辭精思云爾<lb/>
惟雲塲之少折乃人逕之多憂雖瑶笙及金瑟雜翠帳<lb/>
與丹幬吞悲欣於得失銜哀樂於春秋煥如星絶黯如<lb/>
火滅星絶難光火滅可傷故從師而問道冀幽路之或<lb/>
暘測神宗之無緩踐雲根<hi>一作極</hi>之不賒訊名山及石室<lb/>
<pb n="KR4b0015_WYG_001-6a"/>
驗青汞與丹砂撝五難之重滯擥九仙之輕華故抱魄<lb/>
寂處凝神空居冺邈深晝窈鬱重虚覘炫燿而可見聴<lb/>
泬寥而有餘於是乘河漢之光氣騎列星之綵色輟隂<lb/>
陽於形有傳變化於心識浮恍惚而無涯泛靈怪而未<lb/>
極架日月之精照騫蛟龍之毛翼遂乃氣穆肅而神奔<lb/>
骨窈窈而鬼恠綴葳蕤而成冠㸃雜錯而為珮出湎泫<lb/>
而遐騖貫濛鴻而上厲鳯之來兮蔽日鸞之集兮為羣<lb/>
左昆吾之炎景右崦嵫之卿雲爛七采之炤燿漫五色<lb/>
<pb n="KR4b0015_WYG_001-6b"/>
之氤氲<hi>一作烟煴</hi>非世俗之習見焉鬼神之嘗聞既而曖碧<lb/>
臺之錯落燿金宫之瓏玲幻蓮華於繡闥化蒲桃於錦<lb/>
屏赩丹光而電烻䬃翠氛而杳冥軒惝惘於長虹<hi>句從西銘</hi>
<hi>定本</hi>階侘傺於奔鯨惑龍宫之殿稱迷忉利之宫名故靈<lb/>
偃蹇兮姣服女嬋娟兮可觀秀青色之泯靡熳美目之<lb/>
波瀾襞日月之纂組襲星宿之羅紈百味酒兮靈之集<lb/>
河供鯉兮靈之安却交甫之玉質笑陳王之妙顔所以<lb/>
樂精𤣥於太乙妙宫徴於清都簫含聲而逺近琴吐音<lb/>
<pb n="KR4b0015_WYG_001-7a"/>
而有無奏神鼓於玉袂舞靈衣於金裾韻躑躅而易變<lb/>
律參差而難圖非南方<hi>一作風</hi>之能擬詎濮水之可摹於<lb/>
是流瀁不一遨曹無邊娥眉既散鐘鼓都捐乘綵霞於<lb/>
西海駟行雨於丹淵山差池而鏡壑水清明而抱天山<lb/>
含玊以永嵗水藏珪以窮年擬若木以寫意拾瑶草而<lb/>
悠然遂乃凝虛斂一守仙閉方智寂術盡魄兀心亡白<lb/>
生不能闗其説惠子無以挫其芒原其恥市朝之失道<lb/>
疾讒嬖之不祥却文綵之媱冶去利劒之鏗鏘懅生死<lb/>
<pb n="KR4b0015_WYG_001-7b"/>
於半氣惜百年於一光故以鑄金為器丹砂為漿慙吝<lb/>
既盡妖怨當忘吾師以為可學而公子謂之不良歟<lb/>
　　　靈丘竹賦<lb/>
登﨑嶇之碧巘入朱宫之玲瓏臨曲江之廻盪望南山<lb/>
之葱青鬱春華於石岸赩夏彩於沙汀逺亘紫林祕埜<lb/>
近匝玉苑禁坰<hi>一作垌</hi>於是緑筠繞岫翠篁緜嶺參差黛<lb/>
色陸離紺影上謐謐而留間下微微而停靖䝉朱霞之<lb/>
丹氣曖白日之素景故非英非蘂非香非馥而珍跨仙<lb/>
<pb n="KR4b0015_WYG_001-8a"/>
草寳踰靈木夾池水而檀欒繞園塘而橚矗既間霜而<lb/>
無凋亦中暑而増肅每冠名於華戎将擅竒於水陸况<lb/>
有朝雲之館行雨之宫窗崢嶸而緑色户踟蹰而臨空<lb/>
綺疏蔽而停日朱簾開而留風被箘簵之窈蔚結篠蕩<lb/>
之溟濛或産鳷鵲之右或居露寒之東此皆金輿之所<lb/>
出入瑶輦之所周通<lb/>
　　　空青賦<lb/>
夫赤瓊以炤燎為光碧石以葳蕤為色咸見珍於東國<lb/>
<pb n="KR4b0015_WYG_001-8b"/>
並被貴於西極况空青之麗寳挺山海之不測其所處<lb/>
則峻巘層石龜穴龍壁素岸成雲頳砂如磧外隠青苔<lb/>
丹草内伏玉枝瑪瑙銅鉛合生䃕磪堅英自非索嶮覓<lb/>
危乘鱟履螭倦春厭秋斲異鐫竒能得厠於軒㝢接君<lb/>
子之光儀於是寫雲圖氣學靈狀仙寳波麗水華峰艶<lb/>
山陽谷之樹崦嵫之泉西海之草炎州之烟銀臺之烏<lb/>
穆王之馬都廣之國番禺之野皆咫尺八極鏡見四荒<lb/>
雲烟始出日月既張若夫邃古之世汗漫窈微惟此青<lb/>
<pb n="KR4b0015_WYG_001-9a"/>
墨所以造之至乃翠燦軒室䓗鬱臺殿雜蛟龍之文章<lb/>
發麟鹿之炳絢騁神形於鐘簴舒怪物與雷電亦有曲<lb/>
帳畫屏素女綵扇錦色窈<hi>一作□</hi>鬱綺質蔓衍㸃拂濃薄<lb/>
如隠如見山水萬象丹青曲變咸百鎰之可珍亦千金<lb/>
而不賤雖楚之夏姬越之西施趙妃燕后秦娥吳娃溺<lb/>
愛靡意魂飛心離候青翳為藻飾方赩紅華與素儀冠<lb/>
衆寳而獨立信求之而無虧<lb/>
　　　赤虹賦<hi>有序</hi>
<pb n="KR4b0015_WYG_001-9b"/>
東南嶠外爰有九石之山乃紅壁<hi>一作塵</hi>十里青㟧<hi>一作萼</hi>
百仞苔滑臨水石險帶溪自非巫咸采藥羣帝上下者<lb/>
皆斂意焉於時夏蓮始舒春蓀未歇肅舲波渚緩栧汀<lb/>
潭正逢巖崖相炤雨雲爛色俄而雄虹赫然暈光耀水<lb/>
偃蹇山頂舄弈江湄廹而察之實雨日隂陽之氣信可<lb/>
觀也又憶昔登鑪峰<hi>西銘本作香鑪峰</hi>上手接白雲今行九石<lb/>
下親弄絳蜺二竒難並感而作賦曰<lb/>
迤邐碕礒兮太極之連山鰅鱅虎豹兮玊虺騰軒孟夏<lb/>
<pb n="KR4b0015_WYG_001-10a"/>
氤氲<hi>一作茵蒀</hi>兮荷葉承蓮悵何意之容與兮冀暫緩此憂<lb/>
年失代上之異人遲山中之虛迹掇仙草於危峯鐫神<lb/>
丹於崩石視鱣岫之吐翕看黿梁之交積於是紫霧上<lb/>
河絳氛下漢白日照餘碧雲巻半殘雨蕭索光烟豔爛<lb/>
水學金波石似瓊岸錯龜鱗之崚崚繞蛟色之漫漫俄<lb/>
而赤蜺電出蚴蚪神驤曖昧以變依俙<hi>一作稀</hi>不常非虚<lb/>
非實乍隂乍光赩赫山頂炤燎水陽雖圖緯之有載曠<lb/>
代識而未逢既咨嗟而躑躅聊周流而從容想番禺之<lb/>
<pb n="KR4b0015_WYG_001-10b"/>
廣野意丹山之喬峯禀傅説之一星乘夏后之兩龍彼<lb/>
靈物之詎幾象火滅而山紅餘形可覽殘色未去耀葳<lb/>
蕤而在<hi>一作生</hi>草映青葱而結樹昏青苔於丹渚曖朱草<lb/>
於石路霞晃朗而下飛日通曨<hi>一作籠</hi>而上度俯形命之<lb/>
窘局哀時俗之不固定赤舄之易遺乃鼎湖之可慕既<lb/>
以為騂鬐四毳之駕方瞳一角之人帝臺北荒之際弇<lb/>
山西海之濱流沙之野析木之津雲或怪綵烟或異鱗<lb/>
必雜虹蜺之氣隂陽之神焉<lb/>
<pb n="KR4b0015_WYG_001-11a"/>
　　　四時賦<lb/>
北客長欷深壁寂思空牀連流<hi>一作流連</hi>圭窬淹滯網絲蔽<lb/>
户青苔繞梁春華虛豔秋月徒光臨飛鳥而魂絶視浮<lb/>
雲而意長測代序而饒感知四時之足傷若乃旭日始<lb/>
曖蕙草可織園桃紅㸃流水碧色思舊都兮心斷憐故<lb/>
人兮無極至若炎雲峯起芳樹未移澤蘭生坂朱荷出<lb/>
池憶上國之綺樹想金陵之蕙枝若夫秋風一至白露<lb/>
團團明月生波螢火迎寒眷庭中之梧桐念機上之羅<lb/>
<pb n="KR4b0015_WYG_001-11b"/>
紈至於冬隂北邊永夜不曉平蕪際海千里飛鳥何嘗不<lb/>
夢帝城之阡陌憶故都之臺沼是以軫琴情動戞瑟涕<lb/>
落逐長夜而心殞隨白日而形削故秦人秦聲楚音楚<lb/>
奏聞歌更泣見悲已疚實由魂氣愴斷外物非救參四<lb/>
時而皆難况僕人之末陋也<lb/>
　　　别賦<lb/>
黯然銷魂者唯别而已矣況秦吳兮絶國復燕宋兮千<lb/>
里或春苔兮始生乍秋風兮暫起是以行子腸斷百感<lb/>
<pb n="KR4b0015_WYG_001-12a"/>
悽惻風蕭蕭而異響雲漫漫而竒色舟凝滯於水濱車<lb/>
逶遲於山側棹容與而詎前馬寒鳴而不息掩金觴而<lb/>
誰御横玉柱<hi>一作筯</hi>而沾軾居人愁卧怳若有亡日下壁<lb/>
而沉彩月上軒而飛光見紅蘭之受露望青楸之罹霜<lb/>
廵層楹而空掩撫錦幕以虚涼知離夢之躑躅意别魂<lb/>
之飛揚故别雖一緒事乃萬族至若龍馬銀鞍朱軒繡<lb/>
軸帳飲東都送客金谷琴羽張兮簫鼓陳燕趙歌兮傷<lb/>
美人珠與玉兮豔暮秋羅與綺兮嬌上春驚駟馬之素<lb/>
<pb n="KR4b0015_WYG_001-12b"/>
沬<hi>一作仰秣</hi>聳淵魚之赤鱗造分<hi>一作/攜</hi>手而銜涕咸<hi>一作感一作各</hi>
寂寞而傷神乃有劒客慙恩少年報士韓國趙厠吳宫<lb/>
燕市割慈忍愛離邦去里瀝泣共訣刎<hi>一作抆</hi>血相視驅<lb/>
征馬而不顧<hi>一作觀</hi>見行塵之時起方銜感於一劒非買<lb/>
價於泉裏金石震而色變骨肉悲而心死或乃邊郡未<lb/>
和負羽從軍遼水無極雁山參雲閨中風暖陌上草薰<lb/>
日出天而耀景露下地而騰文鏡朱塵之炤爛襲青氣<lb/>
之烟煴攀桃李兮不忍别送愛子兮沾羅裙至如一赴<lb/>
<pb n="KR4b0015_WYG_001-13a"/>
絶國詎相見期視喬木兮故里訣北梁兮永辭左右兮<lb/>
<hi>一作顧左右兮</hi>魄<hi>一作/魂</hi>動親賓兮<hi>一作視親賓兮</hi>淚滋可班荆兮增恨<lb/>
唯樽酒兮敘悲值秋雁兮飛日當白露兮下時怨復怨<lb/>
兮逺山曲去復去兮長河湄又若君居淄右妾家河陽<lb/>
同瓊珮之晨照共金爐之夕香君結綬兮千里惜瑶草<lb/>
之徒芳慙幽閨<hi>一作宫</hi>之琴瑟晦髙臺之流黄春宫<hi>一作閨</hi>
閟此青苔色秋帳含兹明月光夏簟青兮晝不暮冬釭<lb/>
<hi>一作缸</hi>凝兮夜何長織錦曲兮泣已盡迴文詩兮影獨傷<lb/>
<pb n="KR4b0015_WYG_001-13b"/>
儻有華隂上士服食還仙術既<hi>一作将</hi>妙而猶學道已寂<lb/>
而未傳守丹竈而不顧錬金鼎而方堅駕鶴上漢驂鸞<lb/>
騰天蹔逰萬里少别千年惟世間兮重别謝主人兮依<lb/>
然下有芍藥之詩佳人之歌桑中衛女上宫陳娥春草<lb/>
碧色春水緑波送君南浦傷如之何至乃秋露如珠秋<lb/>
月如珪明月白露光隂往來與子之别思心徘徊是以<lb/>
别方不定别理千名有别必怨有怨必盈使人意奪神<lb/>
駭心折骨驚雖淵雲之墨妙嚴樂之筆精金閨<hi>一作門</hi>之<lb/>
<pb n="KR4b0015_WYG_001-14a"/>
諸彦蘭臺之羣英賦有凌雲之稱辨有雕龍之聲詎<hi>一作</hi>
<hi>誰</hi>能摹暫離之狀寫永訣之情者乎<lb/>
　　　恨賦<lb/>
試望平原蔓草縈骨拱木斂魂人生到此天道寜論於<lb/>
是僕本恨人心驚不已直念古者伏恨而死假如秦帝<lb/>
按劒諸侯西馳削平天下同文共規華山為城紫淵為<lb/>
池雄圖既溢武力未畢方架<hi>一作駕</hi>黿鼉以為梁廵海右<lb/>
以送日一旦魂斷宫車晩出若廼趙王既虜遷於房陵<lb/>
<pb n="KR4b0015_WYG_001-14b"/>
薄暮心動昧旦神興别艶姬與美女喪金輿及玊乘置<lb/>
酒欲飲悲來填膺千秋萬嵗為恨難勝至如李君降北<lb/>
名辱身寃拔劒撃柱弔影慙魂情往上郡心留<hi>一作存</hi>雁<lb/>
門裂帛繫書誓還漢恩朝露溘至握手何言若夫明妃<lb/>
去時仰天太息紫臺稍逺闗山無極揺風忽起白日西<lb/>
匿隴雁少飛岱雲寡色望君王<hi>一作子</hi>兮何期終蕪絶兮<lb/>
異域至乃<hi>一作如</hi>敬通見抵罷歸田里閉闗却掃塞門不<lb/>
仕左對孺人右顧<hi>一作顧弄</hi>稚子脱畧公卿跌宕文史齎志<lb/>
<pb n="KR4b0015_WYG_001-15a"/>
沒地長懐無已及夫中散下獄神氣激揚濁醪夕引素<lb/>
琴晨張秋日蕭索浮雲無光鬱青霞之竒意<hi>一作念</hi>入修<lb/>
夜之不暘或有孤臣危涕孽子墜心遷客海上流戍隴<lb/>
隂此人但聞悲風汩<hi>一作䫻</hi>起泣下<hi>一作血下</hi>沾襟亦復含酸<lb/>
茹歎銷落湮沉若廼騎疊迹車屯軌黄塵匝地歌吹四<lb/>
起無不煙斷火絶閉骨泉裏已矣哉春草暮兮秋風驚<lb/>
秋風罷兮春草生綺羅畢兮池館盡琴瑟滅兮丘壟平<lb/>
自古皆有死莫不飲恨而吞聲<lb/>
<pb n="KR4b0015_WYG_001-15b"/>
　　　去故鄉賦<lb/>
日色暮兮隠吳山之丘墟北風㭊兮絳花落流水散兮<lb/>
翠莖疎愛桂枝而不見悵浮雲而離居廼凌大壑越滄<lb/>
淵茫茫積水<graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>
                    <graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>斷山<hi>一作沄沄積<graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>水横斷山</hi>窮隂匝海平蕪帶<lb/>
天於是泣故闗之已盡傷故國之無際出汀洲而解冠<lb/>
入溆浦而捐袂<hi>一作視</hi>聴蒹葭之蕭瑟知霜露之流滯對<lb/>
江臯而自憂弔海濱而傷嵗撫尺書而無悦倚樽酒而<lb/>
不持去室宇而逺客遵蘆葦以為期情嬋娟而未罷愁<lb/>
<pb n="KR4b0015_WYG_001-16a"/>
爛漫而方滋切趙瑟以横涕吟燕笳而坐悲少歌曰芳<lb/>
洲之草行欲暮桂水之波不可渡絶世獨立兮報君子<lb/>
之一顧是時霜翦蕙兮風摧芷平原晩兮黄雲起寜歸<lb/>
骨於松柏不買名於城市若濟河無梁兮沉此心於千<lb/>
里重曰江南之杜蘅兮色以陳願使黄鵠兮報佳人横<lb/>
羽觴而掩望撫玉琴兮何親瞻層山而蔽日流餘涕以<lb/>
沾巾恐髙臺之易晏與螻蟻而為塵<lb/>
　　　哀千里賦<lb/>
<pb n="KR4b0015_WYG_001-16b"/>
蕭蕭江隂兮荆山之岑北繞瑯琊碣石南馳九疑桂林<lb/>
山則異嶺竒峰横嶼帶江雜樹億尺紅霞萬里<hi>一作重</hi>水<lb/>
則逺天相逼浮雲共色茫茫無底溶溶不測其中險如<lb/>
孟門豁若長河參差巨石縱横龜鼉若乃夏后未鑿秦<lb/>
皇未闢嶄巖生岸迤邐成迹馳湍走浪漂沙撃石伊孟<lb/>
冬之初立出首夏以歸來自出國而辭友永懐慕而抱<lb/>
哀魂終朝以三奪心一夜而九摧徒望悲其何及銘此<lb/>
恨於黄埃於時<hi>一作是</hi>鴻雁既鳴秋光亦窮水黯黯兮蓮<lb/>
<pb n="KR4b0015_WYG_001-17a"/>
葉動山蒼蒼兮樹色紅思雲車兮沅北望蜺裳兮澧東<lb/>
惜重華之已沒念芳草之坐空既而悄愴成憂憫黙自<lb/>
憐信規行之未曠知矩步之已難雖河北之爽塏猶橘<lb/>
柚之不遷及年嵗之未晏願匡坐於霸山<lb/>
　　　待罪江南思北歸賦<hi>西銘本無待罪江南四字</hi>
伊小人之薄伎奉君子而輸力接河漢之雄才覽日月<lb/>
之英色絶雲氣而厲響負青天而撫翼徳被命而不渝<lb/>
恩潤身而無極何規矩之守任信愚陋而不肖愧金碧<lb/>
<pb n="KR4b0015_WYG_001-17b"/>
之琳琅慙丹雘之照曜樊天網而自離徒夜分而誰弔<lb/>
遭大道之隆盛雖草木而勿履誤銜造於逺國出顛沛<lb/>
之願始去三輔之臺殿辭五都之城市惟江南兮丘墟<lb/>
遥萬里兮長蕪帶封狐兮比<hi>一作上</hi>景連雄虺兮蒼梧當<lb/>
青春而離散方仲冬而遂徂寒蒹葭於余馬傷霧露於<lb/>
農夫跨金峰與翠巒涉桂水與碧湍雲清冷而多緒風<lb/>
蕭條而無端猨之吟兮日光迥狖之啼兮月色寒究烟<lb/>
霞之繚繞具林石之巑岏於是臨虹蜺以築室鑿山楹<lb/>
<pb n="KR4b0015_WYG_001-18a"/>
以為柱上暠暠以臨月下淫淫而愁雨奔水潦於逺谷<lb/>
汩木石於深嶼鷹隼戰而橧巢黿鼉怖而穴處若季冬<lb/>
之嚴月風揺木而騷屑𤣥雲合而為凍黄烟起而成雪<lb/>
虎踡跼而斂步蛟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蚭而失穴至江蘺兮始秀或杜衡<lb/>
兮初滋桂含香兮作葉藕生蓮兮吐絲俯金波兮百丈<lb/>
見碧沙兮來往霧葐蒀兮半出雲雜錯兮飛上石炤爛<lb/>
兮各色峰近逺兮異象及迴風之揺蕙天潭潭而下露<lb/>
木蕭梢而可哀草林離而欲暮夜燈光之寥迥厯隠憂<lb/>
<pb n="KR4b0015_WYG_001-18b"/>
而不去心湯湯而誰告魄寂寂而何語情枯槁而不反<lb/>
神飜覆而亡據夫以雄才不世之主猶儲精於沛鄉竒<lb/>
略獨出之君尚婉戀於樊陽潘去洛而掩涕陸出吳而<lb/>
増傷況北州之賤士為炎土之流人共魍魎而相偶與<lb/>
蠨蛸而為鄰秋露下兮㸃劒舄青苔生兮綴衣巾步庭<lb/>
廡<hi>一作蕪</hi>兮多蒿棘顧左右兮絶親賓憂而填骨思兮亂<lb/>
神願歸靈於上國雖坎軻而不惜身<lb/>
　　　泣賦<lb/>
<pb n="KR4b0015_WYG_001-19a"/>
秋日之光流兮以傷霧離披而殺草風清泠而繞堂視<lb/>
左右而不臑具衣冠而自涼默而登髙谷坐景山倚桐<lb/>
柏對石泉直視<hi>一作眡</hi>百里處處秋烟閴寂以思情緒留<lb/>
連江之永矣蓮欲紅南有喬木葉以窮心䝉䝉兮恍惚<lb/>
魄漫漫兮西東詠河兖之故俗眷徐揚之遺風眷徐揚<lb/>
兮阻闗梁詠河兖兮路未央道尺折而寸斷魂十逝而<lb/>
九傷欷潺湲兮沫袖泣嗚唈兮染裳若夫景公齊山荆<lb/>
卿燕市孟嘗聞琴馬遷廢史少卿悼躬夷甫傷子皆泣<lb/>
<pb n="KR4b0015_WYG_001-19b"/>
緒如絲詎能仰眎鏡終古而若<hi>一作如</hi>斯況余輩情之所<lb/>
使哉<lb/>
　　　知已賦<hi>有序</hi>　<hi>汪本缺</hi>
陳國之華者故吏部郎殷孚其人也博而能通學無不<lb/>
覽雅賞文章尤愛竒逸雖志隠巖石而名動京師矣才<lb/>
多深見氣有逺度雖安期千里不能尚焉始於北府相<lb/>
值傾葢無已僕乃得罪嶠外遐路窈然始還舊都㑹君<lb/>
尋卒故為兹賦以寄深哀<lb/>
<pb n="KR4b0015_WYG_001-20a"/>
順祗効寳瀆靈㑹昌時雨種祉山雲降祥承瑶葉之餘<lb/>
曖系金枝之末光聳孤韻以風邁騫逸氣以烟翔故學<lb/>
不常師而心鏡羣籍理不啟問而情炤諸密採圖辨緯<lb/>
逰璣訪厯潛志百氏沈神六經冥析義象該洽性靈儒<lb/>
不隠迹墨無遁形既含道潤亦發才華采耀秋月文麗<lb/>
冬霞有體有艶光國光家識包上仁義兼髙行如彼清<lb/>
波可挹可鏡又象沖室惟清惟淨氣擬北海情方中散<lb/>
風流未輟盛名猶纂英馳芬激譽流聲滿我筠心而松<lb/>
<pb n="KR4b0015_WYG_001-20b"/>
性君金采而玊相伊邂逅之未遇爰契濶於朱方丹瓊<lb/>
譬而非寳緑蘭比而無芳每賞矜其如契貴懐允而不<lb/>
忘亟閒席兮惆悵屢緩帶而從容論十代兮興毁訪五<lb/>
都兮異同談天理之開塞辨人道之始終罄龍圖及鳯<lb/>
書傾蒼冊與篆字儲西國之闕文採東京之逸記閲歆<lb/>
向之舊㫖闡鍾王之新意對楚漢之贍墨覽魏晉之鴻<lb/>
筞挍逺近之真假削古今之名實每齊韻而等逕輒同<lb/>
懐而共術吐情志而深賞忘年齒而隆眷擬余才兮前<lb/>
<pb n="KR4b0015_WYG_001-21a"/>
華比余文兮後彦余結袂於山石君憑神於寒霰何逺<lb/>
期之未從痛戢景其如電堂酒兮一塵暮燈兮萬春黛<lb/>
草兮永祕朱丹兮何晨聞瑶質兮可變知余采兮一奪<lb/>
唯華名與芳暉兮爭日月而無沫<lb/>
　　　傷友人賦<hi>有序</hi>
僕之神交者嘗有陳郡之袁炳焉有逸才有妙賞博學<lb/>
多聞才明敏而識竒異僕以為天下絶倫黯與秋草同<lb/>
折今不復見矣既而陳書有念横瑟無從雖乏張范通<lb/>
<pb n="KR4b0015_WYG_001-21b"/>
靈之感庶同嵇向篤徒之哀乃為辭曰<lb/>
泫然沾衣兮悲袁友之英秀系神緒而作氏𦙍靈枝而<lb/>
啟胄轢四代而式昌洎十葉而克茂友人之生川岫降<lb/>
明峻調迥韻慧<hi>一作惠</hi>志聰情倜儻逺度寂寥靈素文攀<lb/>
淵卿史類遷固譬如冬雪既潔将似秋月至徹乃上代<lb/>
而少雙故叔世而曠絶弔蕙若之暫芳慟琬琰之永闕<lb/>
余既好於斯友乃神交於一顧邈疇年之繾綣窈生平<lb/>
之遊遇既逰遇兮可尋乃協好兮契心懐愛重於素璧<lb/>
<pb n="KR4b0015_WYG_001-22a"/>
結分珍於黄金拾一代而笑淺訪古人而求深故髙術<lb/>
而共逕豈異褏而同襟爾挂情於霜柏我發意於冬桂<lb/>
擥千品之消散鏡百候之衰替帶瑶玉而爭光握隋珠<lb/>
而比麗披圖兮炤籍抽經兮閲史共檢兮雒書同析兮<lb/>
河紀既思逰兮百説亦窮精兮萬里愛詩文之綺發賞<lb/>
賦艶兮錦起罄古今之寳賮殫竹素之琛竒信朝日之<lb/>
徒昃屬夜星之空移覽秋實於西苑摘春華於東池蚤<lb/>
同嵗於上京未滿年於下國爾湘水兮深沉我前山兮<lb/>
<pb n="KR4b0015_WYG_001-22b"/>
眇黙惟音華與書酒伊楚越兮南北余結誼兮梁門復<lb/>
從宦兮朱藩何人遥而困阻而天道之匪存凋碧玉之<lb/>
神樹銷紫石之靈根永逺書於江澨結深痛於爾魂魂<lb/>
綿昧其若絶泣縈盈其若結吝妙賞之不留悼知音之<lb/>
已逝金雖重而見鑄桂徒芳而被折百年一盡兮貴揚<lb/>
蕤於後烈<lb/>
　　　傷愛子賦<hi>有序</hi>
江艽字𦙍卿僕之第二子也生而神俊必為美器惜哉<lb/>
<pb n="KR4b0015_WYG_001-23a"/>
遘閔涉嵗而卒悲至躑躅乃為此文<lb/>
惟秋色之顥顥心結縎兮悲起曽憫憐之慘悽痛掌珠<lb/>
之愛子形惸惸而外施心切切而内圯日月可銷兮悼<lb/>
不滅金石可鑠兮念何已緬吾祖之赫羲帝髙陽之𤣥<lb/>
胄惜衰宗之淪沒恐余人之弗構覬三靈之降福竚弱<lb/>
子之擢秀酷奈何兮𦙍卿那逢天兮不祐爾誕質於青<lb/>
春攝提貞乎孟陬謂比方於右列望齊英於前修遰髙<lb/>
行之美迹𢎞盛業之清猷白露奄被此百草爾同凋於<lb/>
<pb n="KR4b0015_WYG_001-23b"/>
梧楸憶朱明之在節顧岐嶷之可貴睨鑪帳而多怊瞻<lb/>
户牖而有慰奚在今之寂寞失音容之彷彿姊目中而<lb/>
下泣兄嗟季而飲淚感木石而變哀激左右而隕欷奪<lb/>
懐袖之深愛爾母氏之麗人屑丹泣於下壤傃慇憂於<lb/>
上旻視往端而擗慄踐遺緒而苦辛就深悼而誰弭歸<lb/>
末命兮何陳我過幸於時私爰守官於江潯悲薄暮而<lb/>
増甚思纁黄而不禁月接日而為光霞合雲而成隂霧<lb/>
籠籠而帶樹月蒼蒼而架林嗟奈何兮弱子我百艱兮<lb/>
<pb n="KR4b0015_WYG_001-24a"/>
是尋驗纖帶之夜緩察葆鬢之朝侵惟人生之在世恒<lb/>
懽寡而戚饒雖十紀之空名豈百齡之能要迅朱光之<lb/>
映夜湛白露之凝朝指兹譬而取免排此理以自銷然<lb/>
則生之樂兮親與愛内與外兮長與稚傷弱子之冥冥<lb/>
獨幽泉兮而永閟余無愆於蒼祇亦何怨於厚地信釋<lb/>
氏之靈果歸三世之逺致願同升於淨刹與塵習兮永<lb/>
棄<lb/>
　　　麗色賦<lb/>
<pb n="KR4b0015_WYG_001-24b"/>
楚臣既放魂往江南弟子曰玉釋佩解驂濛濛渌水<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>青衫乃召巫史兹憂何止史曰臣野<hi>賦楷無野字</hi>膠學蔽<lb/>
理臣之所知獨有麗色之説耳夫絶世<hi>一作代</hi>獨立者信<lb/>
東方之佳人既翠眉而瑶質亦盧瞳而頳脣灑<hi>一作鍱</hi>金<lb/>
花於<hi>一作及</hi>珠履颯綺袂與錦紳色練練而欲奪光炎炎<lb/>
其<hi>一作而</hi>若神非氣象之可譬奚影響而能親故仙藻靈<lb/>
艶金華玉儀其始見也若紅蓮映池其少進也如綵雲<lb/>
出崖<hi>一作衣</hi>五光徘徊十色陸離寳過珊瑚同樹價值瓊<lb/>
<pb n="KR4b0015_WYG_001-25a"/>
草共枝雖玊堂春姬石室素女張烟霧於海際耀光景<lb/>
於河渚乘天梁而浩蕩叫帝閽而延佇猶比之無色方<lb/>
之非侣於是彫臺繡户當衢横術椒庭承月碧幌延日<lb/>
架虬柱之嚴麗亘虹梁之峻宻錦幔垂而杳寂桂烟起<lb/>
而清溢女乃耀邯鄲之麗步媚趙北<hi>一作北里</hi>之鳴瑟若夫<lb/>
紅華舒春黄鳥飛時紺蕙<hi>一作穗</hi>初嫩頳蘭始滋不擥蘅<lb/>
帶無倚桂旗摘芳拾蘂<hi>一作藥</hi>含詠吐辭笑月出於陳歌<lb/>
感蔓草於衛詩故<hi>一作迨夫</hi>氣炎日永離明火中槿榮任露<lb/>
<pb n="KR4b0015_WYG_001-25b"/>
蓮華勝風後簷丹葵前軒碧桐笙歌畹右琴儛池東嗟<lb/>
靈王之心悦怨漢女之情空至乃西陸始秋白道月弦<lb/>
金波炤户玉露曖天網絲挂牆綵螢繞梁氣巳濕<hi>一作温</hi>
兮曉未半星雖流兮夜何央憶襍珮兮且一欷念錦衾<lb/>
兮以九傷及冴隂<hi>一作及乎沍隂</hi>凋時氷泉凝節軒疊厚霜庭<lb/>
澄積雪鳥封魚斂河凝海結紫帷鉿匝翠屏環合麝宻<lb/>
周彰燈爐重沓恥新臺之青樓想上宫之邃閣<hi>一作閤</hi>若<lb/>
乃水炤景而見底烟尋風而無極霧出吳而綺章雲堆<lb/>
<pb n="KR4b0015_WYG_001-26a"/>
趙而碧色露辭楚而容裔風去燕而悽惻莫不輟鏡徙<lb/>
倚擥琴心息於是帳必藍田之寳席必蒲陶之文館圖<lb/>
明月室畫浮雲春蠶度網綺地應紡秋梭鳴機織為褧<lb/>
衣象奩瓊盤神瀝仙丹雕柱彩瑟九華六出翠蕤羽釵<lb/>
緑秀金枝故言必入媚動必應規有光有豔如合如離<lb/>
氣柔色靡神凝骨竒經周<hi>一作秦</hi>厯趙既無其雙尋楚訪<lb/>
蔡不覿<hi>一作觀</hi>其容亦可駐髮還質驂星馭龍蠲憂忘死<lb/>
保其家邦非天下之至麗孰能預於此哉宋大夫耀影<lb/>
<pb n="KR4b0015_WYG_001-26b"/>
汰迹縈魂洒魄賞以雙珠賜以合璧拂巫盪祝永為上<lb/>
客<lb/>
　　　水上神女賦<lb/>
江上丈人逰宦荆吳首衛國望燕途厯秦闗出宋都遍<lb/>
覽下蔡之女具悦淇上之姝未有粉白黛黒鬼神之所<lb/>
無也廼造南中渡炎洲逕玉磵越金流路逶迤而無軌<lb/>
野忽漭而尠儔山反覆而參錯水遶<hi>一作澆</hi>灌而縈薄石<lb/>
五采而横峰雲千色而承萼日炯炯而舒光雨屑屑而<lb/>
<pb n="KR4b0015_WYG_001-27a"/>
稍落紫莖繞逕始參差紅荷縁水纔灼爍忽而精飛視<lb/>
亂意徙<hi>一作凌</hi>心移綺靡菱蓋悵望蕙枝一麗女兮碧渚<lb/>
之崖曖曖也非雲非霧如烟如霞諸光諸色雜卉雜華<lb/>
的的也象珪象璧若虛若實綾錦共文瑶貝合質遂乃<lb/>
紅唇寫朱真眉學月美目艶起秀色爛發窈窕暫見偃<lb/>
蹇還沒冶異絶俗竒麗不常青娥羞艶素女慙光笑李<lb/>
后於漢主恥西施於越王神飜覆而愉恱志離合而感<lb/>
傷女遂俯整玊軑仰肅金鑣或採丹葉或拾翠條守明<lb/>
<pb n="KR4b0015_WYG_001-27b"/>
璣而為誓解琅玕而相要情乍合而還散色半親而復<lb/>
嬌聳軿車於水際亭雲霓於山椒奄神祇之彷像共光<lb/>
氣而寂寥於時也綵霞繞繞卿雲縵縵石瓊文而翕赩<lb/>
山龍鱗而炤爛苔緑根而攢集草紅葩而舒散日炫晃<lb/>
以朧光樹葳蕤而葱粲無西海之浩蕩見若木之千尋<lb/>
非丹山之赫曦聞琴瑟之空音理洞徹於俗聴物驚恠<lb/>
於世心恨精影之不滯悼光晷之難惜閲有無於俄頃<lb/>
驗變化於咫尺視空同而失貌察倐忽而亡迹野田田<lb/>
<pb n="KR4b0015_WYG_001-28a"/>
而虚翠水湛湛而空碧廼唱桂櫂凌衝波背橘浦向椒<lb/>
阿硉矹木石洪漭蛟鼉顧御僕而情饒廵左右而怨多<lb/>
弔石渚而一欷悵沙洲而少歌茍懸天兮有命永離决<lb/>
兮若何退以為<hi>西銘本無此三字</hi>妙聲無形竒色非質麗於嬪<lb/>
嬙精於琴瑟尋漢女而空佩觀清角而無疋嬪楊不足<lb/>
聞知䕫牙焉能委悉何如明月之忌𤣥雲秋露之慙白<lb/>
日愁知形有之留滯非英靈之所要術也<lb/>
　　　娼婦自悲賦<hi>有序</hi>
<pb n="KR4b0015_WYG_001-28b"/>
漢有其録而亡其文泣蕙草之飄落憐佳人之埋暮廼<lb/>
為辭焉<lb/>
粤自趙東來舞漢宫瑶序金陳桂枝嬌風素壁翠樓明<lb/>
月徒秋歌聲忽散傷人復愁君王更衣露色未晞侍青<lb/>
鑾以雲聳夾丹輦以霞飛願南山之無隙指夀陵以同<lb/>
歸俄而緑衣坐奪白華卧進屑骨不憐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>金誰恡九重<lb/>
已閉<hi>一作閲</hi>髙門自蕪青苔積兮銀閣澁網羅生兮玊梯<lb/>
虚度九冬而廓處遥十秋以分居傷營魄<hi>一作魂</hi>之已盡<lb/>
<pb n="KR4b0015_WYG_001-29a"/>
畏松柏之無餘歸故鄉之末光實夫君之晩滋去柏梁<lb/>
以淹袂出桂苑而斂眉視朱殿以再暮撫巔<hi>一作嬪</hi>華而<lb/>
一疑於是怨帝闗之遂岨悵平原之何極霜繞衣而葭<lb/>
冷風飄輪而景昃御思趙而不顧馬懐燕而未息泣逺<lb/>
山之異峰望浮雲之雜色若使明鏡前兮碎孤鴈之錦<lb/>
翼廼為詩曰曲臺歌未徙黄壤哭已親玉玦歸無色羅<lb/>
衣㑹成塵驕才雄力君何怨徒念薄命之苦辛<lb/>
　　　江上之山賦<lb/>
<pb n="KR4b0015_WYG_001-29b"/>
潺湲<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>溶兮楚水而吳江刻劃嶃崪兮雲山而碧峰挂<lb/>
青蘿兮萬仞竪丹石兮百重嵯峨兮嵒㟧如斲兮如削<lb/>
嶤嶷兮尖出巖岍兮空鑿波潮兮吐納<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>峰兮積㳫鰅<lb/>
鱅兮赤尾黿鼉兮匼匝見紅草之交生眺碧樹之四合<lb/>
草自然而千花樹無情而百色嗟世道之異兹牽憂恚<lb/>
而來逼推爐炭於片景抱絲緒於一息每意逺而生短<lb/>
恒輪平而路仄信懸天兮窈昧豈繫命於才力既羣龍<lb/>
之咸疑焉衆狀之所極俗逐事而變化心應物而迴旋<lb/>
<pb n="KR4b0015_WYG_001-30a"/>
既歘翕其未悟亦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>繣而已遷伊人夀兮幾何譬流星<lb/>
之殞天悵日暮兮吾有念臨江上之斷山雖不敏而無<lb/>
操願從蘭芬與玊堅亂曰折芙蓉兮蔽日冀以盪夫憂<lb/>
心不共愛此氣質何獨嗟乎景沉<lb/>
　　　扇上綵畫賦<lb/>
臨淄之雅女宋鄭之妙工織素麗於日月傳畫明於<hi>一作</hi>
<hi>之</hi>綵虹洛陽之伎極江南之巧窮故飾以赤野之玊文<lb/>
以紫山之金空青出峨嵋之陽雌黄出嶓冡之隂丹石<lb/>
<pb n="KR4b0015_WYG_001-30b"/>
發王屋之岫碧髓挺青蛉之岑粉則南陽鉛澤墨則上<lb/>
黨松心山乃嶄巖鬱峍路必<graphic n="KR3723" url="https://raw.githubusercontent.com/kanripo/KR-Gaiji/master/images/KR3723.png" mimeType="image/png"/>㟿﨑嶔馭龍所不逺至<lb/>
駕鳯未之前尋乃雜族以為此扇為君翳素女與玊琴<lb/>
玊琴兮散聲素女兮弄情旻天兮舒縹暮雲兮含頳窗<lb/>
中暖兮露始滴池上凝兮月又明玊琴兮珠徽素女兮<lb/>
錦衣促織兮始鳴秋蛾兮載飛識桂莖之就罷知蘭葉<lb/>
之行衰願解珮而捐玦指黄墟而先歸重曰碧臺寂兮<lb/>
無人蔓丹草與朱塵度俄然如<hi>一作而</hi>一代經半景若九<lb/>
<pb n="KR4b0015_WYG_001-31a"/>
春命幸得為綵扇兮出入玉帶與綺紳<lb/>
　　　燈賦<lb/>
淮南王信自華淫命綵女兮餌丹砂而學鳯音紫霞沒<lb/>
白日沉挂明燈散𤣥隂顧謂小山儒士斯可賦乎於是<lb/>
泛瑟而言曰若大王之燈者銅華金檠錯質鏤形碧為<lb/>
雲氣玉為仙靈雙婉百枝艶帳充庭炤錦地之文席映<lb/>
繡柱之鳴<hi>一作鴻</hi>箏恣靈修之浩盪釋心疑而永平兹侯<lb/>
服之誇詡而處士所莫營也若庶人之燈者非珠非銀<lb/>
<pb n="KR4b0015_WYG_001-31b"/>
無藻無縟心不貴美器窮於樸是以露冷帷幔風結羅<lb/>
紈螢光别桂蛾命辭蘭秋夜如嵗秋情如絲怨此愁抱<lb/>
傷此秋期必丹燈坐嘆欲説忘辭至夫霜封園橘氷裂<lb/>
池蓀雲雪無際河海方昏冬膏既凝冬箭未度悁<hi>一作涓</hi>
連冬心寂厯冬暮亦復朱燈空明但為傷故乃知燈之<lb/>
為寳信可賦也王遂讚善澄意斂神屈原才華宋玉英<lb/>
人恨不得與之同時結佩共紳今子凝章挺秀近出嘉<lb/>
賔吐蘅吐蕙含瓊含珉摧<hi>一作推</hi>驂雕輦以愛國之有臣<lb/>
<pb n="KR4b0015_WYG_001-32a"/>
焉<lb/>
　　　井賦　<hi>汪本缺</hi>
穿重壤之千仞兮構玉甃之百節營之不日既汲既渫<lb/>
　　　金燈草賦<lb/>
山華綺錯陸葉錦名金燈麗草鑄氣含英若其碧莖凌<lb/>
露玊根升霜翠葉暮媚紫榮晨光非錦罽之可學詎瓊<lb/>
瑾之能方廼御秋風之獨秀值秋露之餘芬出萬枝而<lb/>
更明冠衆蘤而不羣既豔溢於時暮方照麗於霜分是<lb/>
<pb n="KR4b0015_WYG_001-32b"/>
以移馥蘭畹徙色曲池軼長洲兮杜若跨幽渚兮芳蘺<lb/>
映霞光而爍爚懐風氣而參差故植君玉臺生君椒室<lb/>
炎萼耀天朱英亂日永緒恨於君前不遺風霜之蕭瑟<lb/>
藉綺帳與羅袿信草木之願畢<lb/>
　　　翡翠賦<lb/>
彼二鳥之竒麗生金洲與炎山映銅陵之素氣濯碧磴<lb/>
之紅泉石錦質而入海雲綺色而出天峰岑嵒而蔽日<lb/>
樹靜瞑而臨泉霞輕重而成彩煙尺寸而作緒熱風翕<lb/>
<pb n="KR4b0015_WYG_001-33a"/>
而起濤丹氣赫而為暑對<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>流之蛟龍衝汶漻之霧雨<lb/>
耀緑葉於冬岫鏡朱華於寒渚斂慧<hi>一作惠</hi>性及馴心騫<lb/>
頳翼與青羽終絶命於虞人充南琛於祕府備寳帳之<lb/>
光儀登美女之麗飾雜白玉以成文揉<hi>一糅</hi>作紫金而為<lb/>
色専妙綵於五都擅精華於八極傳貴質於竹素晦深<lb/>
聲於百億嗟乎雞鶩以稻粱致憂燕雀以堂構貽愁既<lb/>
銜利之情近又遁害之無由今乃依赮火之絶垠出赤<lb/>
縣之紘州逺人迹而獨立擥天倪而為儔竟同獲於河<lb/>
<pb n="KR4b0015_WYG_001-33b"/>
雁不俱恕於海鷗必性命兮有當孰能合兮可求<lb/>
　　　石蜐賦<hi>有序</hi>
海人有食石蜐一名紫<graphic n="KR2134" url="https://raw.githubusercontent.com/kanripo/KR-Gaiji/master/images/KR2134.png" mimeType="image/png"/>蚌蛤類也春而發華有足異<lb/>
者戲書為短賦<lb/>
我海若之小臣具品色於滄溟既鑪天而鑄物亦噏化<lb/>
而染靈比文豹而無恤方珠蛤而自寜冀湖濤之蔽迹<lb/>
願洲渚以淪形故其所廵左委羽右窮髪日照水而東<lb/>
㫒山出波而隠沒光避伏而不耀智埋冥而難發何弱<lb/>
<pb n="KR4b0015_WYG_001-34a"/>
命之不禁遂永至於夭闕<hi>一作閼</hi>已矣哉請去海人之仄<lb/>
陋充公子之嘉客儻委身於玊盤從風雨而可惜<lb/>
　　　横吹賦<hi>有序</hi>
驃騎公以劒卒十萬禦荆人於外郊鐵馬煩而人聳色<lb/>
綵旄耀而士銜威軍容有横吹僕感而為之賦云<lb/>
北隂之竹兮百尺而不見日石硿礲而成象山㳫合而<lb/>
為一雲遥遥而孤去風時時而寒出木斂柯而攢抏草<lb/>
騫葉而蕭瑟故左﨑嶬右硱磳樹嵓㟧水泓澄鎮雄蛟<lb/>
<pb n="KR4b0015_WYG_001-34b"/>
及雌虺<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>獨鴟與單鷹白山顥赤山赩匝流沙經西極<lb/>
原陸窈灌莽深人聲絶馬迹沉寂然四顧增欷累吟雖<lb/>
欲止而不能禁此竹方可為器廼出天下之英音於是<lb/>
帶以珉色扣以瓊文潤如沉水華若浮雲赤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紫駮星<lb/>
含露分其聲也則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鬱有意摧萃不羣迢遥衝<hi>一作行</hi>山<lb/>
﨑曲抱津緜羃順序周流銜吕故西骨秦氣悲憾如懟<lb/>
北質燕聲酸極無已斷絶百意繚繞萬情吟黄烟及白<lb/>
草泣虜軍與漢兵於是海外之雲䖏䖏而秋色河中之<lb/>
<pb n="KR4b0015_WYG_001-35a"/>
雁一一而學飛素野黯以風暮金天赩以霜威衣袂動<lb/>
兮霧入冠弓刀勁兮馬毛寒五方軍兮出不及雜色騎<lb/>
兮往來還旃如雲兮幟如星山可動兮石可銘功一竪<lb/>
<hi>一作堅</hi>兮迹不奪魂既英兮鬼亦靈奏此吹兮有曲和歌<lb/>
盡而淚續重一命而若烟知半氣之如燭美人戀而嬋<lb/>
媛壯夫去而躑躅故感魂傷情獲賞彌倍妙器竒製見<lb/>
貴厯代所以韻起西國響流東都浮江繞泗厯楚傳吳<lb/>
故函夏以為寳飾京關以為戎儲至于貝胄象弭之威<lb/>
<pb n="KR4b0015_WYG_001-35b"/>
織文<hi>西銘刻本缺文字</hi>魚服之容鄞山錫刃耶溪銅鋒皆陸斷<lb/>
犀象水斬蛟龍載雲旗之逶迤扈屯騎之溶溶啾寥亮<lb/>
於前衡嘒陸離於後陣視眄眩而或近聴嘹嘈而逺震<lb/>
奏白登之二曲起關山之一引吐哀也則瓊瑕失綵銜<lb/>
樂也則鈆堊生潤採菱謝而自罷緑水慙而不進代能<lb/>
識此聲者長滅淫而何吝<lb/>
　<lb/>
　江文通集巻一<lb/>
</p>
<p>
</p>
  </div>
<div>
<head>江文通集巻二</head> <lb/>
    <p>
<pb n="KR4b0015_WYG_002-1a"/>
欽定四庫全書<lb/>
　江文通集巻二<lb/>
　　　　　　　　　　　　　梁　江淹　撰<lb/>
　　詔<lb/>
　　　北伐詔<lb/>
門下朕統厯馭政志包函夏庶惣文軌無思不服而逖<lb/>
焉狡虜久為邊虞及宋末不庭授筞乖律北州外淪威<lb/>
風内毁鑒彼隆替慨嘆盈懐冕旒濟河翦彼凶狄咸秩<lb/>
<pb n="KR4b0015_WYG_002-1b"/>
中岳望祀汾隂則聲教鬯矣猶以經綸惟始恩化甫洽<lb/>
勞民擾衆為政所重故方輟六師按經九伐今淮泗告<lb/>
驚羽書馳聞醜羯妖燼送死北陲<hi>一作垂</hi>徴天人之數撫<lb/>
自來之㑹無勞逺兵剿撲為易葢因兹大號蕩其巢藪<lb/>
可遣某官<hi>一作可遣使某官</hi>組甲十萬鐵騎千馬斜趣潁洛衝<lb/>
其要津某官某虎旅八萬舳艫數千沿淮長驅稜威青<lb/>
汴某官某舟師五萬直出淮淝某官控江右之鋭絡繹<lb/>
繼進某官某率羽林勁勇為水陸形援某官某甲等並<lb/>
<pb n="KR4b0015_WYG_002-2a"/>
率義勇之衆牙制<hi>一作盡</hi>犄觕<hi>一作椅角</hi>之機戎車戒路事宜<lb/>
惣一使持節都督南徐兖二州諸軍事後軍将軍南徐<lb/>
州刺史長沙王晃出次江都為衆軍節度驍雄競奮火<lb/>
烈風掃尅定中原肅清河洛便可内外纂嚴以時備辦<lb/>
　　　遣使廵行詔<lb/>
門下昔明王馭世廵嶽采政睿后司朝觀俗調化故生<lb/>
無鬱滯物獲修通釐風拯患於兹為急朕以輶薄昧於<lb/>
大道因璿璣之厯遵三徳之運緬鑒前哲寤寐永嘆思<lb/>
<pb n="KR4b0015_WYG_002-2b"/>
所以闢訪治蠧詢求民瘼才寡務殷若無津際故以情<lb/>
深危薄心疚夙夜矣可普遣大使分行四方推賢薦能<lb/>
問疾舉滯若其采野不闢犴訟有虧妨氓利害擾黷政<lb/>
經者具以奏聞如其讜言嘉話直士智才亦依名騰上<lb/>
隨事均量務取厥中朕将親覽以𢎞逺化<lb/>
　　　立學詔<lb/>
門下夫膠庠之典彞倫攸先所以昭振才端啟發性緒<lb/>
𢎞世字氓納之軌儀是故五禮之迹可傳六樂之容不<lb/>
<pb n="KR4b0015_WYG_002-3a"/>
冺朕自膺厯受圖志闡經訓且有司羣僚奏議横集以<lb/>
戎車屢警文教未敷思樂辟雍永言多慨今闗燧無虞<lb/>
時和嵗稔逺邇同風華夷慕義便可式遵前準修建斆<lb/>
學精選儒官廣延國胄<lb/>
　　　斷募士詔<lb/>
門下設<hi>一作詔</hi>募取将懸賞購士葢出權宜非曰經制頃<lb/>
者民罹氛藹世襲艱阻因時流故浸以成俗斯風蕩而<lb/>
未返<hi>一作還</hi>且滋長逋逸開罪山湖遂乃鯨刑不辱草竊<lb/>
<pb n="KR4b0015_WYG_002-3b"/>
無咎平政察治萌合甄革自今已<hi>一作以</hi>後可悉斷衆募<lb/>
　　　慰勞雍州詔<lb/>
皇帝謝鎮軍寜蠻二府雍州文武士庶等夫忠為令徳<lb/>
或感槩<hi>同慨一作慨</hi>殺軀信實美行或殉義蹈節而沈攸之<lb/>
小豎反覆稱逆西藩袁粲劉秉潛使相扇遂擁據石頭<lb/>
並圖廟社粲秉既從王憲蒼黎同慶攸之孤州蟻聚勢<lb/>
必燼滅刺史張敬義氣雲騰秣馬星驅全羽十萬殄兹<lb/>
氛鯨曾不旋踵彼州南陽白水将相遺風忠烈<hi>一作義</hi>之<lb/>
<pb n="KR4b0015_WYG_002-4a"/>
士霜戈電發但戎車暫動念原未寜冬寒卿皆無恙<lb/>
　　　賜赦交州詔<lb/>
門下交部昔值時詖負海不朝因迷遂往歸欵莫由今<lb/>
創制萬㝢烟煴造物原刑四裔澤浹中畿愍<hi>一作慜</hi>彼邊<lb/>
氓未均王化宣𢎞逺仁蕩以更始可曲赦彼州統内咸<lb/>
同曠泰李叔獻一人即撫南土其股肱文武詳材選推<lb/>
並遣大使宣揚朝㫖<lb/>
　　　曲赦丹陽等四郡詔<lb/>
<pb n="KR4b0015_WYG_002-4b"/>
門下朕興言民瘼昧旦求政所以庶存簡惠緝兹治道<lb/>
而玊燭未調祥風尚鬱京輔及三吳昔嵗水災秋登既<lb/>
罕今兹厲疾罹患者多納隍之嘆為矜良深可曲赦揚<lb/>
州所統丹陽吳興南徐州所統義興等四郡其遭水尤<lb/>
劇之縣自今年以前三調未充而虚例已畢官長局吏<lb/>
應共備償者雖即事為愆情在可亮外詳所除以𢎞優<lb/>
澤<lb/>
　　　大赦詔<lb/>
<pb n="KR4b0015_WYG_002-5a"/>
門下朕思𢎞風教而刑圄猶積永言前烈兢歎載懐今<lb/>
履端告始羣后執䞇治洽樂郊華夷同泰雖和慙撃石<lb/>
采愧卿雲然景業初基義深恒典慶動𤣥靈歡溢都縣<lb/>
憫彼幽黔猶隔兹澤思我兆民共熙至化<lb/>
　　　王儉為左僕射詔<lb/>
門下端貳樞祕實惟國禎緝典宣機所寄時彦尚書右<lb/>
僕射領吏部尚書南昌縣開國公儉器懐明亮風情峻<lb/>
逺業積珪璋才兼經緯况乃節亮帷幄譽敷端揆升授<lb/>
<pb n="KR4b0015_WYG_002-5b"/>
之宜蓋允具瞻可左僕射<lb/>
　　　王儉領太子詹事詔<lb/>
門下管司東朝厯代所重自非國華莫允斯任侍中尚<lb/>
書左僕射南昌縣開國公儉鑒識清贍理懐秀澈績亮<lb/>
朝端譽敷僉議贊業攸光物聴斯緝宜惣二官以穆彞<lb/>
序<lb/>
　　　王鎮軍為中書令右光禄詔<lb/>
門下綸言要密厯選為難優秩崇顯允在舊徳使持節<lb/>
<pb n="KR4b0015_WYG_002-6a"/>
都督江州豫州之新蔡晉熙二郡諸軍事鎮南将軍江<lb/>
州刺史延之業履沖約秉情閑素譽彰頻試績著累朝<lb/>
自居南服徽庸尅舉宜升寵章管兼樞祕<lb/>
　　　張令為太常領國子祭酒詔<lb/>
門下庠議既敷縉紳攸屬師氏之任宜歸儒素散騎常<lb/>
侍中書令驍騎将軍揚州大中正緒器識清簡理懐恬<lb/>
約譽洽朝聞聲緝民聴必能闡揚𤣥宗式範胄子兼掌<lb/>
宗伯望實惟宜<lb/>
<pb n="KR4b0015_WYG_002-6b"/>
　　　何詹事為吏部尚書詔<lb/>
門下官人之職實難其選所以弼諧彞品謨明庶績今<lb/>
思治惟急彌不可曠侍中太子詹事戢業履修平體識<lb/>
詳穩自升宫闥美譽咸聞必能無懈于位爕兹流序<lb/>
　　　王撫軍為東安吳興詔<lb/>
門下震澤殷奥撫馭須才都官尚書撫軍潯陽郡開國<lb/>
公敬則志幹貞烈秉情開敏忠勤之志形乎出内必能<lb/>
綏懐大邦尅隆美政可安東将軍吳興太守<lb/>
<pb n="KR4b0015_WYG_002-7a"/>
　　　王光禄為征南湘州詔<lb/>
門下衡岳名區荆湘奥壤自頃凋弊綏撫須賢侍中光<lb/>
禄大夫丹陽尹僧䖍徳履淹邃識局詳正沖素之品朝<lb/>
望攸歸厯職之庸載懐僉聴往任沅湘餘惠在民今宜<lb/>
重敷善政申此懿績<lb/>
　　　栁僕射為南兖州詔<lb/>
門下河兖衝要維扞中畿司牧之任宜詳其授後将軍<lb/>
領軍新除尚書左僕射溳陽郡國公世隆業體淹濟思<lb/>
<pb n="KR4b0015_WYG_002-7b"/>
情通敏功書王府績彰累任必能宣𢎞恩政威懐萬里<lb/>
雖哀疾毁頓而禮有權奪<lb/>
　　　王侍中為南蠻校尉詔<lb/>
門下荆楚殷曠任重寄深毗佐之選非良勿授侍中領<lb/>
祕書監驍騎将軍奐秉心貞元志局開亮績譽之美在<lb/>
公屢彰必能贊政南紀播惠西夏<lb/>
　　　王僕射加兵詔<lb/>
門下散騎常侍尚書左僕射太子詹事南昌縣開國公<lb/>
<pb n="KR4b0015_WYG_002-8a"/>
儉忠欵昭著任寄隆深既光朝猷允屬民聴宜増威飾<lb/>
以崇望實可加兵二百<lb/>
　　　禇侍中為征北長史詔<lb/>
門下蕃佐須才非良莫寄侍中領步兵校尉炫識業清<lb/>
悟思懐淹暢出内之譽日聞其美宜弼諧親屏以申茂<lb/>
績<lb/>
　　　封江冠軍等詔<lb/>
門下締基緯業序功攸急開厯闡祚酬庸為先故以式<lb/>
<pb n="KR4b0015_WYG_002-8b"/>
藹曩書載炳前軌文仲等或誠亮艱危効彰屯詖皆績<lb/>
幹兩宣勤圖兼立宜各分珪社酬厥勞謐<lb/>
　　　蕭冠軍進號征虜詔<lb/>
門下維翰之重實資名品使持節都督郢州司州之義<lb/>
陽諸軍事冠軍将軍郢州刺史南昌縣開國侯鸞體局<lb/>
𢎞濟器操端敏自蒞任夏首美政殷流必能聿宣國化<lb/>
以庇人瘼宜崇顯秩允兹聲望<lb/>
　　教<lb/>
<pb n="KR4b0015_WYG_002-9a"/>
　　　為建平王聘隠逸教<lb/>
府州國綱紀夫媯夏已沒大道不行雖周惠之富猶有<lb/>
漁潭之士漢教之隆亦見棲山之夫迹絶雲氣意負青<lb/>
天皆待絳螭驤首翠虬來儀是以遺風獨扇百代餘烈<lb/>
激厲後生斯乃王教之助古人之意焉吾税駕舊楚憩<lb/>
乘汀潭挹於陵之操想漢隂之髙而山川遐久流風無<lb/>
沫養志數人並未徴采善操将棄良用慨然宜速詳舊<lb/>
禮各遣纁招庶暢此幽襟以旌蓬蓽<lb/>
<pb n="KR4b0015_WYG_002-9b"/>
　　　建平王赦五刑教<lb/>
府州國綱紀吾謬紲朝組廼班恩命重渥華蕃踐寵懋<lb/>
甸永言政惠良攪清寐況舊楚地曠前郢氓殷水帶枉<lb/>
渚山匝魯陽自頃田邑榛故封井萊蕪財賦方屈犴獄<lb/>
實繁思所以厚風釐俗變瑟改調自五嵗刑以<hi>一作已</hi>下<lb/>
未送臺者一皆原遣文武彈坐亦悉復職主局依舊施<lb/>
散薄紓此懐<lb/>
　　　為蕭太傅東畊教<lb/>
<pb n="KR4b0015_WYG_002-10a"/>
三府二州綱紀夫寳農賤貨綵炤周縢廵畊去販光炎<lb/>
漢籙故能業滋都野産殷絃縣吾任屬𢎞寄思闡治源<lb/>
慮以晨感情以宵嘆今𤣥司調氣青祗佇節陳<hi>闕</hi>既柔<lb/>
服<hi>闕</hi>方秀電爍有期桐萌無逺便當躬速紺耦道先列<lb/>
辟事均暫勞迹在永豫可尅日備辦詳典施行<lb/>
　　　為蕭驃騎發徐州三五教<lb/>
府州綱紀沈攸之背慢靈極稽誅之日久矣況稱兵江<lb/>
漢之上圖釁廟闕之下惡熾罪盈民靈所絶朝廷以尅<lb/>
<pb n="KR4b0015_WYG_002-10b"/>
辰纂嚴令輿夙駕吾任先貴近義兼常慨挺刃投袂信<lb/>
見其時方當水斬龍蛟陸斷犀兕雖烈士銜志壯夫投<lb/>
槩然雲羅既舒宜廣威防所統郡縣便普三五咸依舊<lb/>
格以赴戎麾主者飛火施行<lb/>
　　　為蕭驃騎築新亭壘埋枯骸教<lb/>
府州綱紀夫汝南稱慈諒由掩胔廣漢流仁實存殯朽<lb/>
近築製兹營崇壘浚壍古墟曩𡑞時有湮移深松茂草<lb/>
或致刋薙憑軒動懐廵隍増愴宜並為收改勿毁奠祀<lb/>
<pb n="KR4b0015_WYG_002-11a"/>
主局詳辦施行<lb/>
　　表<lb/>
　　　拜中書郎謝表<lb/>
榮鬱兩臨恩儆交鏡悄然擥魂廼懼廼逝臣聞汝潁之<lb/>
金或揚采於四豪江淮之珠已馳光於七貴皆聲不妄<lb/>
美第豈虚立未有伎慙湘輿䝉送目之賞工謝綵輪竊<lb/>
歸風之價臣幼乏篆刻長暌圖史智罕効官志闋從政<lb/>
方遽求振風長憂凌雨不悟遭社鳴之屬際河清之㑹<lb/>
<pb n="KR4b0015_WYG_002-11b"/>
𤣥雲素霞必駕蓬萊白毳騂鱗咸䝉解遂仕通物任官<lb/>
登郎掾此實耀靈之私照而微臣之厚幸也仰惟皇衢<lb/>
大融氣品呈觀西傾棧山東鯷航海故竒士端威異人<lb/>
罄折皆相望北闕待詔南宫而臣學無利博文有忮害<lb/>
廼彯裾頓屣伏黄扉之右曵纓轉笏居青璅之前訪徳<lb/>
於姑射聞道於崆峒伊臣之願過為信矣昔望都才麗<lb/>
爵乏上班長岑聞靡身終下秩愚臣方古悠然已泰内<lb/>
燭徘徊眇不識届<lb/>
<pb n="KR4b0015_WYG_002-12a"/>
　　　拜正員外郎表<lb/>
臣邁鄉逺迹由學末徒不瑩雕龍之采寜照𤣥豹之飾<lb/>
自過被光私濫䝉恩幸屢度經冬亟移春序皇緯如紐<lb/>
慙飛塵之効璿基方峻謝寒露之勤故宜伏影軒間巻<lb/>
氣衡下猶䝉供事紫楹奉役丹殿廵魄擎概榮渥不晤<lb/>
震離徹邃阿景洞幽復昇官清閨列版嚴闥蕞識何算<lb/>
爰忝叔則之仕菲質焉樹廼謬仲容之職猥枉青艧増<lb/>
光空質心懅末塵情慙洞户佇首矯迹以銘以奏<lb/>
<pb n="KR4b0015_WYG_002-12b"/>
　　　為建平王慶明帝疾和禮上表<lb/>
臣聞慶動至𤣥則昌衢敦序教孚上雲則紫㝢交泰故<lb/>
祁寒溽暑無以變其和沴火凝隂不能徙其氣伏惟陛<lb/>
下至徳遐穆實天縱聖仁鑄蒼岳道括寰海故丹陵之<lb/>
君欵金泥而謝賢媯墟之后眷龍圖而慙徳頌聲蔽逵<lb/>
歌思匝道而望景暫虧輪光少曖玉櫺違和金幌輟念<lb/>
百祠未遑四嶽匪處吉蠲為慶神御方休瑞廣文齡祥<lb/>
深武日具惟涵教欣愉兼薦臣班戚奉慈實自慶舞不<lb/>
<pb n="KR4b0015_WYG_002-13a"/>
勝悦豫之情<lb/>
　　　建平王慶安城王拜封表<lb/>
麗采繩河映萼璿圃淑問夙孚令儀早晰撰告候辰昭<lb/>
膺輝序國維富禮皇塗凝衛具生屬慶懐識戴躍臣涵<lb/>
悦楚邊魂馳闗闕不任下情<lb/>
　　　建平王之南徐州刺史辭闕表<lb/>
臣過承寵靈閔㸃暇日徒抱皇慈無充横草而品第廼<lb/>
崇軒服逾峻顧兹靦躬彌覯荒昧今便奉官外甸巻迹<lb/>
<pb n="KR4b0015_WYG_002-13b"/>
徐山託慕宸嚴載惟感戀哀疾不獲詣闕不任窮鯁之<lb/>
情<lb/>
　　　建平王讓右将軍荆州刺史表<lb/>
茂寵廼臨炫奪彞典廵恩鏡飾攪情震慮<hi>中謝</hi>臣聞該秩<lb/>
詔序匪賢莫能孚其職端維裂陜非功無或濫其選所<lb/>
以輪鞅國典締結民紐五威咸平四精或訓者也臣踐<lb/>
行迷方試業敝緒徒以綴采宗莩承渥帝席執珪戴筆<lb/>
亟荷出内至乃曵組河縣蔑馴羽之化鳴環京轂謝擇<lb/>
<pb n="KR4b0015_WYG_002-14a"/>
鱗之政聲績兩無風化雙缺而龜紐未剔璽書頻降復<lb/>
改冊湘區分瑞衡服竟無賈琮交部之㢘終乏郭伋并<lb/>
壤之信固以雜㳫民明湫隘身諷不悟皇靈再煇河海<lb/>
重渥遂踰恒采妄賁異等荆門務要方城任積水交沅<lb/>
澧山通岷峨襟帶百縣縈抱七州上徳懋勲尠居斯地<lb/>
寜臣膠固所宜膺荷是以燋薄魂色驚廹心影謹刷睿<lb/>
情置露弱志伏願陛下停旒弛琪暫炤瑣曲則鑄才式<lb/>
𢎞練物惟逺王度既清䝉識以泰不勝慙懅屏營之情<lb/>
<pb n="KR4b0015_WYG_002-14b"/>
　　　為蕭驃騎讓封第二表<lb/>
臣某言寫瀝愚丹已續前表猥降前詔未垂鏡恕一省<lb/>
驚慙再悸魂府靜躬自察啓居匪地<hi>中謝</hi>臣聞日薄星迴<lb/>
昊天無以爽其節山盈川沖厚地不能虧其度豈不靈<lb/>
鑄有限神極無爽况世道恒淪人彞剽奪數滿必沿虚<lb/>
飾小故亂大臣才非古賢任鈞左戚祚開山河兼金疊<lb/>
組爵侈<hi>一作夸</hi>常班寵溢前達以榮以渥且慙且靦雖嘉<lb/>
銘鼎之恭更懼循墟之速矧乃三司業貴上将地崇惣<lb/>
<pb n="KR4b0015_WYG_002-15a"/>
録務廣河汾寄深珪㝢方啟劍衛増肅既驚朝野足震<lb/>
城邑殷周富士猶難其人漢魏多才亦罕兼職且麟閣<lb/>
之臣尚有位不及鉉全器之侯猶或任不並台名爵無<lb/>
假前世之雄規車旗勿濫中葉之英軌况鴻誥鬱集懋<lb/>
冊頓萃諒非虚薄輕所膺符今殷夏既聲封國式固故<lb/>
天地燀燿日月更輝陛下停若鏡之明流如雲之愛方<lb/>
求士於版巖宜思賢於屠肆而私臣以闈廟寵臣以帷<lb/>
鼎位兼文武職惣内外非所以發夢渭濱儲精河藪<hi>一作</hi>
<pb n="KR4b0015_WYG_002-15b"/>
<hi>嶽</hi>鐫金刻石既不可詮輿歌里頌<hi>一作誦</hi>其謂臣何仰縁<lb/>
大道方行蒼祗宅氣威靈所燭九功咸詠寜於庸臣獨<lb/>
隔恩耀誓守愚衷重扣雲日如䝉恩宥實生之幸不任<lb/>
慊欵之誠<lb/>
　　　為蕭驃騎讓封第三表<lb/>
臣某言臣再抽慊請辭為理屈側守圭漏伏望衷鑑而<lb/>
宸緯嚴祕襟悰徒懸優奬之降非復常㫖肅奉驚懅曛<lb/>
曉如失<hi>中謝</hi>臣炤冊訪古誦史稽昔以為敷道之寄管物<lb/>
<pb n="KR4b0015_WYG_002-16a"/>
成務惣録之重匡績毗風莫不下協河岳上踵光緯先<lb/>
王所以長世後睿所以字氓<hi>一作民</hi>纘<hi>一作讚</hi>金圖之要輔<lb/>
樞厯之機者也臣本瑣姿不慕聞達昔值英世頻遘時<lb/>
來感激光私未能自返烏可超乘厚任妄據髙圖天道<lb/>
既平鬼神好謙臣亦何人而獨斯處所以不恤色忤頻<lb/>
犯鴻威者正以方圓之景已滿丹彩之色難加政能緯<lb/>
俗匪務傍職坐而爕道必在其人若臣武未屬<hi>一作燭</hi>櫜<lb/>
鞬<hi>一作鞬櫜</hi>之分文不藹樽俎之間徳非時秀道乖物宗虚<lb/>
<pb n="KR4b0015_WYG_002-16b"/>
飾疲伍空貽上位則天變彰於飛流地眚見於震壓驚<lb/>
蕩民聴蕪沮物議綸言之出不追金石之謬已逺豈唯<lb/>
敗錦傷經毁鼎覆餗而已哉自非西京上績東都名勲<lb/>
河右羣賢江左諸彦寜有誣叨天爵以為已功者也昔<lb/>
南楚偏君鄢郢小政執珪柱國尚不輕授況車軌共文<lb/>
四溟同宅而以鄙蔽超居金鉉殊任鬱起臣心憂魄悚<lb/>
視丹如緑伏願陛下暫停冕纊少察愚實鑒臣靦情愍<lb/>
臣孤志廣天下之惠可匹夫之諒則國步永清門下永<lb/>
<pb n="KR4b0015_WYG_002-17a"/>
無謬悮不任憂駭之情<lb/>
　　　為蕭驃騎録尚書事到省表<lb/>
臣某言臣自妄䝉異寵輕荷殊爵晝昃猶聳夜艾方驚<lb/>
誠以設器瑶陛取監沖滿懸魄金波徴驗虧闕兹乃天<lb/>
數去盈人經好退后所以裁成萬品下所以各慎百司<lb/>
未有違才易貫克負永業者也且量力之誥實炯前書<lb/>
辭科之誨且昭昔牒况臣徒竭弱質忠貞未懟<hi>一作對</hi>猶<lb/>
叨今恩山岳非重故慙屬交喪頻煩表疏必謂廵崖之<lb/>
<pb n="KR4b0015_WYG_002-17b"/>
慊不忽俟河之清可期不悟皇明神邈鴻奨彌深雖守<lb/>
丹愚競絶蠲恕今輒燿纓上序鏘珮中軒徳輕施重左<lb/>
右生華志盡輸謝終愧報効不任下情<lb/>
　　　為蕭驃騎讓豫司二州表<lb/>
臣某言臣傾心駐氣不䝉睿感憂讋交鏡中寐再驚<hi>中謝</hi>
臣聞國厯惟燿則藩伯緝其才朝緯伊序則方率司其<lb/>
度用能璿紐弗虧民教可變者也臣自少器業無聞𢎞<lb/>
大誤變燕鼎超憑吴舟託翰負組假翼要瓊質圖𤣥素<lb/>
<pb n="KR4b0015_WYG_002-18a"/>
文寫青雘爵富諸公任髙羣彦銓梁既失輻誚所湊雖<lb/>
仄影毗道徇身贊徳朝徽不昭民聴具溢豈非性力知<lb/>
限鑒度有崖乘兹而處猶懼紊辱之恥况此以任何堪<lb/>
湧溢之賜且董督條興皆非盛古至乃河襄初授或體<lb/>
兼上才江表廣任或功為物首臣績陋於國不勤睿朝<lb/>
寵集若是非所克取終抱寸襟重露愚見伏願天鑄廣<lb/>
裁地靈厚載特垂蠲渥使不矜盈則藿質蓬性庶無矯<lb/>
奪不任匪晏之情<lb/>
<pb n="KR4b0015_WYG_002-18b"/>
　　　為蕭驃騎上頓表<lb/>
臣某言伏見明詔鑾輿便御親六師臣又謬惣羣帥竊<lb/>
聞金火告燿昏明代巻雲雷溉湊經綸相襲所以草昧<lb/>
縣㝢昭晰區宙况乃逆徒阻兵器掩西服雖蟻衆鼠竊<lb/>
勢必褫散然尋仞難貸原煙易滅臣受算内楹稜威外<lb/>
閫按甲視夕沾襟待旦翦此凶渠庶匪曠旬但遂玊輅<lb/>
躬臨雲蹕親駕悚慨交心實百常憤今便嚴率所統尅<lb/>
此月二十六日出次戎郊故巳望江源以軫嘆想荆山<lb/>
<pb n="KR4b0015_WYG_002-19a"/>
而増厲矣進止之宜更聴勅㫖不任悚企匪寜之心<lb/>
　　　為蕭驃騎謝慰勞表<lb/>
臣某言即日侍中祕書監臣戢至奉宣詔㫖慰勞便受<lb/>
轂中帷練甲外壘旍旄<hi>一作麾</hi>蔽景輿徒競氣人懐秋嚴<lb/>
士蓄霜斷晦魂已掩氛竪未懸稽鉞竚威寝興震慨今<lb/>
王<hi>一作玊</hi>人臨郊皇華降庭煇燿望實将激威武戴鶡之<lb/>
夫迎光蹀恩投石之師攀炤竦惠楚纊越醪方兹慙潤<lb/>
臣忝屬閫私彌抱渥洽不任下情<lb/>
<pb n="KR4b0015_WYG_002-19b"/>
　　　為蕭驃騎慶平賊表<lb/>
臣某言狂賊沈攸之棄天犯紀毁禮滅緯外陵南畿内<lb/>
奰西夏禀血涵氣咸百讎憤賴皇威遐制璿圖廣馭四<lb/>
海競順其㑹如林仰綴宗稷之靈俯輯士民之効故嚴<lb/>
勅裁交妖鋒折首凱期既届樂飲在晨斯乃紫厯方永<lb/>
蒼氓同慶臣備符寵私時深抃舞不任踴躍之情<lb/>
　　　為蕭驃騎解嚴輸黄鉞表<lb/>
臣某言逆沴電熾凶妖霧舒志大禋天情已類社故乃<lb/>
<pb n="KR4b0015_WYG_002-20a"/>
馳羽江郊騖燧山甸雖藏智審其黥戮涵識判其奔沮<lb/>
然兵扈難輕義險宜備故膺寵無辭奉鉞不讓今元凶<lb/>
既殪醜徒自紊朝靄方巻郢氛已廓樂琯登肆禮衣曵<lb/>
朝不宜復假殊服取缺彞則輒上還王府永戢祕館<lb/>
　　　為蕭驃騎讓油幢表<lb/>
臣某言奉詔賜車一乘竊以國容方穆旗章式序朝禮<lb/>
永清儀服咸貫故象革建鑣尚炯周圖朱箱𤣥蓋猶炤<lb/>
漢篆皆旌羽勿差功庸匪濫臣忝爵山重䝉榮海深襲<lb/>
<pb n="KR4b0015_WYG_002-20b"/>
恩祗冊已慙初筮浮禄素位方疚心路鑒古以惕廵世<lb/>
罔然不宜假文丹幰空飾皁轓仰思至道俯恤物僣伏<lb/>
願聖逺特停華渥書愚上請追深累懼不任下情<lb/>
　　　為蕭驃騎謝甲仗入殿表<lb/>
臣某言臣即日被勅賜給甲仗五十人入禁儀武殿飾<lb/>
冠疇典局荷此盛恩五情銘載臣聞國之利器在祀與<lb/>
戎蘭錡之設實允儲方故官騎辰居羽林天部瞰城龍<lb/>
塞言伏鬼方臣股肱之力不足以染丹青横草之勤寜<lb/>
<pb n="KR4b0015_WYG_002-21a"/>
可以鏤金石而魚服象弭一旦虚授誕錫金珪方兹為<lb/>
絢黄河如帶比今非賞故異寵之襲心魄共驚不世之<lb/>
服蒼祗同灼雖攀靈河漢駿奔明哲慙迹駭衷無情以<lb/>
處<lb/>
　　　為蕭驃騎讓太尉増封第二表<hi>一作第三表次此與下篇敘</hi>
　　　<hi>照西銘定本</hi>
臣某言以鉉司崇貴衮位淵嚴非徳非功無忝無溢故<lb/>
誓魂肆請舒衷仰謁不能曲流慈炤遂乃徒洽恩奨周<lb/>
<pb n="KR4b0015_WYG_002-21b"/>
覽未交靈爽以懼<hi>中謝</hi>臣厯古㳂圖循逺訪繪未嘗不麗<lb/>
選衮台妙簡槐采者也魯鄭之賢戚曹蕭之勲彦吳鄧<lb/>
之盛功王鍾之素業孔明之居蜀茂𢎞之在晉僉曰<hi>一作</hi>
<hi>皆僉曰</hi>伊人是以處無懦色臣官逢昌世運漸時明頻煩<lb/>
紫渥綢繆璿命身薄施厚感厲愈深遂負機繩之託猥<lb/>
集衡梁之任風軌不樹徽猷罕宣無以式翦冦兆載弭<lb/>
姦萌致虹沴阻於上京蜺妖扇於下國實賴藩伯鞠旅<lb/>
侯甸入守欃槍旬始煙祛霧巻故皇道威稜之由神緯<lb/>
<pb n="KR4b0015_WYG_002-22a"/>
昭昌之効臣豈有探夐察幽之智攻城野戰之力哉今<lb/>
迹無小功事貽大賞愧寤終朝慙夢流夜咨此庸弱何<lb/>
以任忝伏惟淮泗猶梗趙魏未賔中原久蕪神州方翳<lb/>
思樂盛猷願厲聲頌将陪雲驂以北狩扈朝服以濟師<lb/>
乃為少雪庸誠微謝天眷耳寜容遽竊茂爵輕頒鴻名<lb/>
者乎伏願聖渥遐覃賜以矜宥霈焉垂仁穆然惠徳血<lb/>
祈旦亮慊志夕滿雖蹈疵戾猶深抃躍<lb/>
　　　為蕭驃騎讓太尉増封第三表<hi>一無第三二字敘次在前表之</hi>
<pb n="KR4b0015_WYG_002-22b"/>
　　　<hi>上</hi>
臣某言撰心求私精衷請亮情不感神理無動天詔飾<lb/>
既降辭表是絶朱紱方臻金鉉未宥魄慮再馳詵然改<lb/>
席臣局志久戰淺槩已領具煩寸管備黷尺史曠旬浹<lb/>
景祈指遂宜猶謂設品分職實以仰銓璧緯列寵縣榮<lb/>
故乃俯酌瑶陛迹聨盈缺道協興降上睿所以僉舉前<lb/>
英所以詳能今若第隨私貴爵與私富紊蕩邦經斷折<lb/>
民紀豈可還風中葉逖聴遐代者也臣才乏往賢績謝<lb/>
<pb n="KR4b0015_WYG_002-23a"/>
古烈妖烽孽火将炎天地幸郊甸或靜江山以閟文軒<lb/>
華劒既榮既峻侯封桂食又盈又滿禄髙誚厚任重責<lb/>
深弱節兼誠誓思不淺伏願隆慈特垂明愍臣奉國猶<lb/>
家慮公若私秉軸之鈞心希在治不任懇懇之情<lb/>
　　　為蕭太尉上便宜表<lb/>
臣某言臣聞經邦緯治去華為急體國字民循素乃安<lb/>
聖誥遺風具騰丹冊賢言流沫備宣青史何嘗不翦削<lb/>
浮奢銷遺文繪然後頌音載興澤洽式廣楚駕百馬民<lb/>
<pb n="KR4b0015_WYG_002-23b"/>
雜國彫秦修萬騎教亡業墜刻桷丹楹禮有常序朱轓<lb/>
皁葢古無濫秩縹衣綸綬漢置前制竒服怪物周設常<lb/>
刑皆節俗約訓反樸還風肅政黎心釐一民志故禮奢<lb/>
寜儉宣尼之髙風以義止利孟軻之宏規若乃文彩利<lb/>
劍道鑒其元彫蟲篆刻世炤其淺雖儒墨異學名法各<lb/>
治至於遵本捨末其槩一也故荀韓之立典管晏之制<lb/>
書賈陸之鴻筆嚴徐之博辭食貨興志鹽鐵生論莫不<lb/>
異説而同儉乖議而共治然世淪物起道缺事遷葢源<lb/>
<pb n="KR4b0015_WYG_002-24a"/>
起西秦波被東漢一魏不變二晉未革所從來者逺矣<lb/>
洎髙祖武皇帝業髙縣㝢化格區宙菲躬謙度方追重<lb/>
華納麓之勤約情撝操乃取文命卑宫之義去金錦之<lb/>
巧無帷帳之飾唯修逺圖綏國之術祈勸力耕濟世之<lb/>
規是以政平刑偃紫階斯廓太祖文皇帝恭已明堂<hi>一作</hi>
<hi>臺</hi>之上聴政衢室之下九官咸靜萬績惟凝亦復務抑<lb/>
華詡思裁奓太輿馬翠翟之麗尠登乎外禁瑶碧綺組<lb/>
之玩罕設於内宫故大徳立而五路謐鴻名建而四民<lb/>
<pb n="KR4b0015_WYG_002-24b"/>
寜者也自頃政教日替敦教月虧誰惟厯稔亦曰淹紀<lb/>
至乃帝臺傾海外之寳王城盡天下之祕象席珠履一<lb/>
躡而即收鏤琴綵瑟再撫而已損褧衣隨塵而罷羅袂<lb/>
從風而棄百民染其聲奢萬姓被其馳蕩故闤闠之里<lb/>
富者竊梁楚之乘伎巧之家豪者襲王公之服於是有<lb/>
文靡虚麗驕邪不典之器精纖空飾妙蠱非常之玩農<lb/>
夫勤耨不充浮伎之資蠶女務織無給㸃刻之費将恐<lb/>
去實就華未知所届背源從流不識其止求國富兵强<lb/>
<pb n="KR4b0015_WYG_002-25a"/>
寜可得乎今江南所宅止漢魏兩州之地户口所檢裁<lb/>
文景三郡之民舊齊故魯鞠為茂草全趙盛魏豺狼所<lb/>
嘷陛下方欲鳴鑾中土朝服濟河不改斯術則未見其<lb/>
可也臣謬屬大任竊同憂泰日晏宵分實忘饑寝草治<lb/>
其莠職此為先輒具條便宜可以安邦利民者事事如<lb/>
右率以聞見謹簡聖聴若其咸允謹請勅付外施行<lb/>
　　　為蕭讓太傅揚州牧表<lb/>
崇絶之寵降自白日殊甚之禮墜於青雲祗畏驗盛若<lb/>
<pb n="KR4b0015_WYG_002-25b"/>
奪魂鑒廵席無容當軒改色<hi>中謝</hi>臣聞天地之大徳曰生<lb/>
聖人之大寳曰位将以啟廓靈緯崇樹神紀百司備列<lb/>
貴賤之分既炳九官咸贊升降之際可明故皇極不爽<lb/>
國步斯泰雖金媯各政姬華異治未有革序變倫而能<lb/>
流英發耀者也臣才慙右賢功愧上烈平趙夷魏之氣<lb/>
無宣於國書濟河登山之威未亮於左史既罕龍韜金<lb/>
匱之効又乏楹間帷中之績衛主寜謂提横流匡危不<lb/>
足生細民故小節時顯於艱難大勲無紀乎廊廟而乘<lb/>
<pb n="KR4b0015_WYG_002-26a"/>
軺服冕荷蕭張之賞開城裂域受曹鄧之爵不能翊教<lb/>
緝政釐濟氓隠贊邦𢎞化飾整朝輝是以徳少寵多輿<lb/>
人立規才薄位厚處士興議故玊燭未調道治猶鬱者<lb/>
臣之為媿也不悟陛下復停日月之華凝煙露之潤擢<lb/>
臣瑣姿鑒臣陋誠前恩未曠後寵已襲上公祕鉞聲振<lb/>
都鄙文劍雕舄禮殊軒殿深褒之逮方今為絶大賚之<lb/>
降比古為超臣亦何功當處斯忝伏願道邈先帝理鏡<lb/>
衆寂被氣順方涵生獲慶特輟策書時停鴻冊則人歌<lb/>
<pb n="KR4b0015_WYG_002-26b"/>
僉平物抱至歡<lb/>
　　　為蕭重讓揚州表<lb/>
臣某言臣以功狹賞峻世誥所讟才弱寵隆道經所諱<lb/>
故寫魂誓膽庶留天矚圖驕慮滿䕶守私吝不能青蘋<lb/>
引風陽燧要景復降綸冊徽采兼明影迹交戰水煙相<lb/>
薄竊聞周夏異章𤣥素各禮儒道二宗名墨兩教咸以<lb/>
裕俗為急僉以得人為寳於是尊官上品乃貽玉振之<lb/>
賢鴻等懋列為取金聲之彦或有濟世夷難之略煇燿<lb/>
<pb n="KR4b0015_WYG_002-27a"/>
内區導江疏山之勤纒結中㝢深徳衍溢大功振驚然<lb/>
後超居國右鬱處朝端故九職惟宣六典式序丹青所<lb/>
以傳其藹磬管所以揚其音也臣才蔽識淺非集譽於<lb/>
鄉曲榮降寵臻乃假翼於皇極遂事等話言之寄任鈞<lb/>
符<hi>西銘本遺此字</hi>負圖之重職惣表裏地聯機務位班昔良知<lb/>
闕前修居官不聞其風處秩焉見其政寰域之治未緝<lb/>
街縣之訟方興繒販之士無薦管庫之家寂寞四維不<lb/>
闡五教罕敷<hi>一作聞</hi>安可以底慎財賦交正庶土者也今<lb/>
<pb n="KR4b0015_WYG_002-27b"/>
輟和毗道仄身贊業尚據晦曉獲毗璇圖况異禮更飾<lb/>
褎命復崇<hi>一作從</hi>名超列辟爵擬羣后上仁居之猶涵慙<lb/>
徳臣實空儒伊何以勝既誣人文将黷𤣥緯凌厯飛流<lb/>
之眚懼失正和晦裂蜺霧之災且濫庶<hi>一作世</hi>物臣是以<lb/>
寤寐永嘆憂國慮私者也伏聞陛下裁天賦品制地平<lb/>
施使曠世之典不遂臻於末躬迥代之軌無頓被於兹<lb/>
日素心丹魄皦然靡疚矣不任憂廹之情<lb/>
　　　為蕭三讓揚州表<hi>一作後讓太傅揚州牧表</hi>
<pb n="KR4b0015_WYG_002-28a"/>
臣某言臣再辭非謙重讓靡飾實以爵髙中世厯古所<lb/>
難寵冠上台緜代誰易詳圖辨箴如鏡如水檢崖覽志<lb/>
匪雕匪文魂祈夢請駐心挂氣陛下猶降以璽書之榮<lb/>
被以丹碧之采頓然變容一慮九逝<hi>中謝</hi>臣以為寒暑繇<lb/>
乎平分晦明驗乎天道咎譽起於微薄得吝生於小疵<lb/>
故金衡既陳錯髪之異必縣銅墨咸設分撮之殊已傾<lb/>
聖哲不能爽鬼神莫由避况臣鄙槩早盈陋才久溢第<lb/>
超庶后禮絶羣班仰賛東序之賓平參北宫之政窮盈<lb/>
<pb n="KR4b0015_WYG_002-28b"/>
極滿於斯為甚鑒兹隆替淵氷非譬所以坐洞房而不<lb/>
悟下輕帷而嘆息也古之馭教當有道焉量能而受賞<lb/>
撰智而錫位深乃裂組逺故分珪前人以為稱首昔賢<lb/>
以為美詠自非上徳横乎天地髙績格於區宇烈譽馥<lb/>
於一時茂名鬱乎當世者豈有降今日而莫先哉臣爰<lb/>
䝉殊寄六稔遂交及荷惣任二燿<hi>一作耀通與曜同</hi>忽周未能<lb/>
塞謗生民獲免僮訟何盛勲之足題詎深烈之可銘乎<lb/>
而因委忝濫踰溢倫等朱軒躍馬光出電入貂冠紫綬<lb/>
<pb n="KR4b0015_WYG_002-29a"/>
寵靄霞炤臣聞闔宗奉國猶非報殉方将身侍鑾華雪<lb/>
齊魯之侵地手執羈勒騖燕趙之逺郊然後追迹范張<lb/>
濯纓汾射臣之志也華爵盛典非所敢寜伏炤古廵将<lb/>
流聖察無使匹槩血誠不諒於璿扆宏芬英猷遂蕪於<lb/>
里聴豈伊庸臣獨䝉其庇亦曰海隅咸被其利焉<lb/>
　　　為蕭拜太尉揚州牧表<hi>張本缺</hi>
𤣥文既降雕牒増輝禮謁前英寵華昔典仰震威容俯<lb/>
慙陋識心魂戰慄若殞若殯<hi>中謝</hi>臣景能驗才無假外鏡<lb/>
<pb n="KR4b0015_WYG_002-29b"/>
撰已練志久測内涯故讓不飾迹辭非謙距寸亮尺素<lb/>
頻觸瑶纊丹情實理備塵珠冕而宸居寂阻九重嚴絶<lb/>
徒懐漢臣伏闕之誠竟無魯人廻日之感所以廻懼鴻<lb/>
威後奔殊令者也既而永鑒隆魏緬思宏晉國之大政<lb/>
在功與位故治民紐亂不處輿臺之下去勲捨徳寜班<lb/>
衮司之上咸以休對性業裁成器靈詎有移風變範尅<lb/>
耀倫序者乎臣績不炤朝忠豈宜國名爵赫曦僶俛優<lb/>
忝陛下久超異禮之榮越次殊常之秩雖寢寐矜戰曲<lb/>
<pb n="KR4b0015_WYG_002-30a"/>
垂哀亮而璽冊沖正愈賜砥礪今便肅順天誥恭聞睿<lb/>
典審躬酌私必跋危撓將恐氓俗由此方擾軌訓以之<lb/>
交蕪臣豈不勉智罄忠也未知所以報奉淵聖輸感霄<lb/>
極取諸微躬長為慙荷<lb/>
　　　為蕭太傅謝侍中敦勸表<lb/>
臣某言即日侍中臣惠基給事黄門侍郎臣王僧珍至<lb/>
朱葢乘雲𤣥軒肅霧墜髙天之㫖集微臣之軀神爽矍<lb/>
然斂影無地<hi>中謝</hi>臣初長血心未啟素槩辭從意空言隨<lb/>
<pb n="KR4b0015_WYG_002-30b"/>
事盡不能降陛下一時之恩借俄頃之炤遂枉近侍貂<lb/>
簮軾庭臣自亮無庸何以集此退咎慊誠悲枉垂光進<lb/>
戒朝訓虧兹盛序感慮躑躅榮結夢寐臣檢古少例廵<lb/>
令逾疑豈有妄叨天功虛竊上賞近謬國華坐取隆貴<lb/>
人見其過外惜皇猷内畏私眚昔西京鼎秩漢世權家<lb/>
丹墀網户撃鐘連騎何嘗不以驕滿貽戾謙沖要福者<lb/>
哉臣不能遵煙洲而謝支伯迎雲山而揖許由激昂榮<lb/>
華之間沈潛珪組之内光飾既超寵靈亦逺江左已來<lb/>
<pb n="KR4b0015_WYG_002-31a"/>
罕見其倫今位冠朝端通侯萬户結象弭於前衝<hi>一作衡</hi>
奏金管於後陣都野宗其榮盛視聴敬其炎貴臣一旦<lb/>
居之誰以為不忝者乎而陛下猶崇以異禮者是増臣<lb/>
之戾也况復肅延華勸實深窘廹伏願俯矜單志賜遂<lb/>
前請則世寢横議臣䝉緩責<lb/>
　　　為蕭重讓尚書敦勸表<lb/>
臣某言臣五寫丹翹宜䝉凝炤一降王人遂無蠲察復<lb/>
遣尚書臣岱兼侍中臣奐等奉宣慈靈重賜勉誨鏡伏<lb/>
<pb n="KR4b0015_WYG_002-31b"/>
廻環憫黙失圖心魄交懅淵谷非譬<hi>中謝</hi>臣自初被詔迄<lb/>
於今時載慙載疑以悚以厲豈非深懼鴻典永憂末躬<lb/>
故琴瑟徒鳴不傳廣樂之響燈燼空舉焉續景星之耀<lb/>
何則卓乎小者不足以任大守於蔽者不可以語通臣<lb/>
器乏淵源識暗機務倫濟夷險每憑璿厯之逺龕折氛<lb/>
蜺輒資羣才之効臣寜有採竒鑒隠之能網國提民之<lb/>
功乎不謂過延渥洽謬攀河漢榮宗蒀葐寵華緯映藉<lb/>
聲探議共知其幸况傅保之崇殷周特貴牧司之寄魏<lb/>
<pb n="KR4b0015_WYG_002-32a"/>
晉稱重上昭妙徳次擬英勲有踰兹序尠不紊裂今陛<lb/>
下方闢金門之聴調繡扆之政何得去禮廢雅近於臣<lb/>
始既無前章孰表後世臣才孤位峻待罪無日矣情哀<lb/>
理感事盡於斯伏願一運天景微見藿心則物不逃形<lb/>
臣何恨焉不勝燋憂狼狽之至<lb/>
　　　為蕭太傅謝追贈父祖表<lb/>
臣某言即日兼謁者僕射姓名奉宣詔書追贈臣亡祖<lb/>
某太常卿亡父某為散騎常侍特進左光禄大夫寵煇<lb/>
<pb n="KR4b0015_WYG_002-32b"/>
泉扃恩凝松石奉渥銘心祗光慟慮<hi>中謝</hi>臣行阻祗𤣥躬<lb/>
早荼棘如創之痛昃日不遑終身之恤霜露彌慼雖慙<lb/>
曽輿喬木之敬實抱仲路華轂之哀自謬藉珪金空貽<lb/>
組紱爵侈於公禄盈於私何嘗不靜欷其結黙慕交深<lb/>
不悟睿孝動天昭性曠古惠被逺紀澤演慶世丹請靡<lb/>
諒峻冊愈凝大榮集身尚驚異施况寵洽山柏特振殊<lb/>
造銷骨瀝命猶不勝謝不任鯁泗荷珮之誠<lb/>
　　　為蕭讓劍履殊禮表<lb/>
<pb n="KR4b0015_WYG_002-33a"/>
臣某言近仰跼威靈辭移理奪故欲冒忝傳識必避殊<lb/>
禮不悟復凝令詔雕飾非常鏡睇未周金火交慮<hi>中謝</hi>臣<lb/>
聞寵以昭賢不濫才外之華榮以麗身豈謀分表之渥<lb/>
哲后所以僉授貞臣所以慎荷故行珪行玉尚無輕頒<lb/>
一爵一號猶宜詳品况劍舄升陛賛唱異儀殆為對越<lb/>
神體抗禮天極漢魏舊載唯斯稱重雖英衮簉朝賢武<lb/>
滿世蒙此典者乃曠古時降耳諒由功饒賞結名髙器<lb/>
深金蟬緑綬未足<hi>一作可</hi>藹其采瓊珮朱紱不足宣其榮<lb/>
<pb n="KR4b0015_WYG_002-33b"/>
方加以履殿優以勿趨雖至第為上公貴為皇王佇望<lb/>
兹禮猶邈如也臣何燀業寵兼昔人受以懼覆悔豈有<lb/>
及復聞殊㫖増其憂迮抱此愚欵以賔為請伏願天鑒<lb/>
順臣所守<hi>一作受</hi>則雖歿九幽傳榮萬葉矣<lb/>
　　　為蕭太傅讓前部羽葆鼓吹表<lb/>
臣聞國容軍禮旌羽昭其華品騎第乘鸞蕤藹其飾所<lb/>
以炎耀仙都崇麗神境世教以之垂彩民聴以之流文<lb/>
故勒岫銘海之功鞞革寫其詠龕難夷邦之業簫管凝<lb/>
<pb n="KR4b0015_WYG_002-34a"/>
其聲朱鷺𤣥雲既錫上徳華山芳樹以頒竒勲爰及台<lb/>
賢位髙藩戚名沿恩炤寵垂私賞皆為發吹後陣豈曰<lb/>
兼奏前軒兹典罕行此禮實曠臣竊服已𢎞叨光無限<lb/>
才局祑逺常銜炯耀安可二葆同整雙弄頓驚覽躬惕<lb/>
然特貽厚謬伏願明爍日月靡忘情鑒将停盛飾遂臣<lb/>
慊心則涵惠既饒恭錫多矣<lb/>
　　　為蕭太傅謝<hi>一作辭</hi>輿駕親幸表<lb/>
臣某言近以神輿将降昌啓丹辭重被還㫖未垂闓允<lb/>
<pb n="KR4b0015_WYG_002-34b"/>
謙尊彌光褒優愈臨慙疚既積敢忘謙請臣乘幸藉私<lb/>
豈曰無僭攀霞鏡月非復常所此必讓徳信在於兹但<lb/>
恩嚴交泊固守莫從免黙恭典伊榮加戚寜容爰枉鸞<lb/>
駕式驚臣府訪心驗已諒以不夷求物校迹誓無此義<lb/>
且古今異節紫青變禮取諸臣躬<hi>一作功</hi>未覿其安伏願<lb/>
陛下賜止冕輅時停雲駕則俗踐知方臣蹈厚泰<lb/>
　　　謝開府辟召表<lb/>
臣某言近被詔㫖賜令臣府自辟僚賢竊聞治以才為<lb/>
<pb n="KR4b0015_WYG_002-35a"/>
寳教以人為貴激風揚蕤實資山東之英凝華重馥良<lb/>
在關西之彦近以闡耀世經發麗朝序而州策郡聘兹<lb/>
禮尚堙台召鉉辟斯文亟曖豈非盛美難嗣故曠寂先<lb/>
芬者哉臣謬賛國機職宜氷鑒未能澄形炤藝薦品任<lb/>
官既乖覆業彌慼深寄仰屬皇心遥覃察政洞俗𢎞此<lb/>
懿典崇臣逺寵輒仰<hi>一作祗</hi>睿恩謹宣巖壑庶幽居之士<lb/>
蘿薜可巻竒武異文無絶於古<lb/>
　　　為蕭上銅鐘芝草衆瑞表<lb/>
<pb n="KR4b0015_WYG_002-35b"/>
臣某言臣聞象際𤣥通豈以明昧岨運幽崖遥鏡不以<lb/>
人靈異謀威書璧誥既信其綵緑鱗丹字彌驗其文是<lb/>
以業藹鴻經則煙露呈炤精昭景緯則川岳發華故寳<lb/>
鼎白雲瑞集軒世芝房赤雁祥委漢年𤣥石鴻鐘逺炳<lb/>
晉室玉璧彞器近耀皇宗自大明乘規泰始疊矩朱䰇<lb/>
素毳之至史不絶書竒葉珍柯之獻府無虛月今懋厯<lb/>
啓圖靈基再固頃嵗以來禎應四塞近獲豫州刺史劉<lb/>
懐珍解稱所統建寜郡建寜縣昌村民於萬山中採藥<lb/>
<pb n="KR4b0015_WYG_002-36a"/>
忽聞異響從石上得銅鐘一枚長二尺一寸逺象古鑄<lb/>
近乖今製又州界之内樹生連理二木隔澗縢枝相通<lb/>
越壑跨水合為一榦方之舊說彌復為貴宣城所統臨<lb/>
城縣山中獲草一株交柯攅莖紫葢黄裏貞潤暐曄自<lb/>
然天華採掇厯時質色不變<hi>下缺四字</hi>炳據有徴近獲吳興<lb/>
太守臣王奐云十一月二十九日解所統長城縣令臣<lb/>
張撝解稱其月二十五日甘露降縣東界下山之隂又<lb/>
東太守臣腦解所統武進令臣紀法宗云十一月十日<lb/>
<pb n="KR4b0015_WYG_002-36b"/>
解稱其月二十四日甘露降於彭山松樹至九日又降<lb/>
如初臣以祥緯雜㳫星燭波連斯乃靈迹深覃睿衷夐<lb/>
感理應寫順祗無涵祕稽往徴古僉欣升泰瑶光日闡<lb/>
玉繩永休謹拜表遣兼長史參軍臣姓名奉銅鐘芝草<lb/>
以聞<lb/>
　　　為蕭讓太傅相國齊公十郡九錫表<lb/>
備九錫之禮<hi>西銘定本無此句此句上疑有闕文</hi>非常之冊分天而降冠<lb/>
古之典開河而出遥然以慙魂交象魏<hi>中謝</hi>臣聞日月權<lb/>
<pb n="KR4b0015_WYG_002-37a"/>
輿二儀所以克靈君臣設極三統所以式固惟生與位<lb/>
謂之大寳辨諸文而尊卑既炳觀羣龍而貴賤可正雖<lb/>
復殷因於夏王資於帝至乎建侯分職體國經野其揆<lb/>
一焉是以二周之始山河愈廣兩漢之初封賞彌盛然<lb/>
表東海者實牧野之日瞻魯邦者乃負圖之辰西都英<lb/>
相信命世之功闗中上宰亦龕亂之力秬鬯彤弓本西<lb/>
伯之賞虎賁戎路又晉公之典若乃衣裳盟㑹九合一<lb/>
匡猶慙徳斯禮也臣實鄙才靡識大體徒以忠貞為槩<lb/>
<pb n="KR4b0015_WYG_002-37b"/>
而勞不足銘雖以丹素為誠而功無可勒豈有經天緯<lb/>
地之略探隠炤寂之智哉抑亦何術以堪盛休是以覽<lb/>
雲際而懐古憑軒榥而未寜也伏惟陛下神華馭世理<lb/>
無不鏡賜臣待謗今職守其私滿則天下有道庶人不<lb/>
議<hi>一作疑</hi>矣<lb/>
　　　為蕭讓九錫第二表<lb/>
臣某言臣近厲心罄辭冩情畢議眇望神藻鑒見丹襟<lb/>
而帝閽以祕綸誥方明中外巻容左右軫慮<hi>中謝</hi>臣以為<lb/>
<pb n="KR4b0015_WYG_002-38a"/>
麗天秉經君上之彞憲儀地執緯臣下之恒軌故皇極<lb/>
載凝庶士交慎昔者重黎効官裁居炎㝠之職羲叔能<lb/>
任方掌日月之序至乎御龍勤夏未聞冠俗之爵大彭<lb/>
翼商豈見超世之典以古先哲后如兹之慎賞也臣乃<lb/>
謬貽國寄志在靖難若夫野戰虹蜺伏順者易為威城<lb/>
攻鯨虺奉國者理必全雲氣薄蝕下民咸貴更明恃險<lb/>
輿馬舟中皆可異議故昌邑有歸邸吳楚無旋師斯激<lb/>
芬揚蕤物同其幸焚惡去醜世共其庇實為仰憑俯順<lb/>
<pb n="KR4b0015_WYG_002-38b"/>
之効臣亦何力之有焉竊謂禄為十郡必俟禹迹之勤<lb/>
錫以九命乃須周公之美况吕梁不鑿而器重𤣥珪越<lb/>
裳未獻而賦擬千乘京闗識其崇貴畿服知其忝冒鏡<lb/>
前修而慙形覿往徳而聳慮畏崖之請取譬深水審量<lb/>
之祈呈炤皦景伏願陛下逺牽雄範近覽英規憑霞停<lb/>
詔臨風輟恩豈伊愚臣方被昌化具日遺氓咸蒙其賴<lb/>
矣<lb/>
　　　為蕭謝百僚敦勸表<hi>一作被百僚敦勸受表</hi>
<pb n="KR4b0015_WYG_002-39a"/>
臣某言臣欵誠素履頻載縑翰天飾髙奨累降史筆即<lb/>
日尚書臣某等至重宣詔㫖猥辱百僚省睇未交心靈<lb/>
已悸<hi>中謝</hi>臣聞良宰謀朝不必借<hi>一作惜</hi>威貞臣衛主修已<lb/>
則足故驕滿之失取鏡函闗謙側之美見炤伊闕臣本<lb/>
庸人識無逺度值開闢之辰遭欃槍之運奸回内奰則<lb/>
戮力瓊都諸侯放命則抗節瑶祀秉號仗義幸不辱威<lb/>
皆為冕旒遥鑒之明羣士畫圖之助臣寜望伊摰叔旦<lb/>
之爵吕牙申甫之賞哉方欲謝簮東都濯冠汾陽不悟<lb/>
<pb n="KR4b0015_WYG_002-39b"/>
盛禮華典復臻於兹静黙廻環祗畏躑躅猶謂遇聰明<lb/>
之朝當時雍之世陛下詠堯風之化歌卿雲之詩日月<lb/>
華采萬方獲性疊慮仰祈必蒙題品而威嚴窈絶斯冀<lb/>
遂阻鑾輿玉駕復許敦幸重臣愆悔無地自安便當謹<lb/>
恭鴻命竭身為限<lb/>
　　　蕭相國讓進爵為王表<lb/>
臣結慮歸請三辰未鏡傾魂仰視九天彌阻重炳徽策<lb/>
再晰光誥理晦情震若涉嚴淵<hi>中謝</hi>臣業不出世績未逮<lb/>
<pb n="KR4b0015_WYG_002-40a"/>
古謬藉明政陳力就列艱多智寡翊賛罔樹若乃洪範<lb/>
不修鍾綴旒之日九黎亂政當摧軸之辰雖瀝命奉時<lb/>
禍提下亟防明之陋貽慙昔人杜險之蔽取愧前英故<lb/>
十萬之師無集稾街之邸千金之貴恒單白藏之府戈<lb/>
船發於江湖戎車出於石城然後雲徹席巻䖍劉巨禍<lb/>
臣實恧焉不悟上賞亟降華爵必集雖延首紫局翹意<lb/>
宸居執為守約之志既謝簡鑒避賢辭智之請終無開<lb/>
允故受任専征逺邇知寵肇封四履侯甸推禮昔虞思<lb/>
<pb n="KR4b0015_WYG_002-40b"/>
勤夏不列殊物之錫晉叔匡周豈頒上公之典燕藩懿<lb/>
親裁䝉衮舄之榮梁國戚屬方忝旌旗之貴而臣包括<lb/>
庶揆惣納儀刑葢出近古非三代之逺體也乃踰九命<lb/>
爰超五等域中之稱麗天作則探情顧抱豈所允安者<lb/>
哉伏願陛下一檢丹崖遂臣慊心無使怵廹深貽疵戾<lb/>
　　　為蕭相國拜齊王表<lb/>
臣無佐夏匡殷之功威晉服楚之績業不題於宗器聲<lb/>
靡記於彞典而超居上禮邈乘峻爵靜念隆替焦原非<lb/>
<pb n="KR4b0015_WYG_002-41a"/>
譬<hi>中謝</hi>臣以為衆官咸事帝謨所以式序羣后克讓王猷<lb/>
所以載穆况臣訪徳語勤未洎伊稷之能藉靈懐寵仍<lb/>
濫周召之秩故駐魂仰請瀝意歸聞理竭素牒事罄丹<lb/>
史具徽太微備簡玉繩而才輶志淺隔景絶炤朱輪之<lb/>
使<hi>一作史</hi>日月亟䊸金鑾之尊旦夕將拂廵情覽識豈伊<lb/>
寜處今便肅典内軒恭服外屏大夫有命古或無違王<lb/>
假有廟今臣為叨三省空懦震據於心<lb/>
　　　為齊王謝冕旒諸法物表<lb/>
<pb n="KR4b0015_WYG_002-41b"/>
臣王言以軒冕雲蹕既非常之飾宫懸玊戚乃配天之<lb/>
禮故呈襟効慮必期蠲亮重被還㫖芳訊愈越鏡伏殊<lb/>
私情影逺震<hi>中謝</hi>昔大啓營丘未脩<hi>一作備</hi>樹羽之賞光宅<lb/>
曲阜始兼龍旂之貴况道狹慶隆身薄器尊粉繡爭輝<lb/>
藻火競耀夫太常圖列星之彩華葢觀古人之情所以<lb/>
聳絶百縣崇隔萬㝢鳯閣因此而神瓊都由兹而麗故<lb/>
醜功慙徳<hi>一作慙徳愧功</hi>違議<hi>一作儀</hi>避榮誠不遥孚理無夐達<lb/>
遂貽嚴<hi>一作器</hi>誥爰斷辭表驚慄遲迴祈鑒何地便當肅<lb/>
<pb n="KR4b0015_WYG_002-42a"/>
對王休敬昭異寵佩服盛文以慨以懼<lb/>
　　　為齊王讓禪表<lb/>
陛下逺規唐虞永揖之典近謩漢魏髙謝之禮既覽金<lb/>
水昏明之數又協雲雷隆替之徴激風太上扇采至公<lb/>
聞命驚爽心靈殞越<hi>中謝</hi>臣聞天地草昧而樹之君所以<lb/>
平對二儀顯臨萬國膺符受厯惣明司幽軒轅陟祚首<lb/>
出庶物顓頊登庸作為民紀雖五徳迭興十代繼運非<lb/>
賢非睿莫預斯位若乃<hi>一作乃若</hi>與能之交禪錫之㑹豈伊<lb/>
<pb n="KR4b0015_WYG_002-42b"/>
虚薄所可遵<hi>一作尊</hi>擬昔傅巖佐商秩終上公磻溪翼周<lb/>
名極列伯臣才非若人<hi>一作半古</hi>功愧逺<hi>一作逮</hi>聖獄訟不往<lb/>
謳歌寜歸河乏馬圖之寳天無乘龍之錫元首股肱誓<lb/>
不可異而曠乘之軌忽臻於兹慙慨憂灼罔識其際伏<lb/>
願陛下遺舜禹之心臣守巢由之節則道耀<hi>一作燿</hi>日月<lb/>
澤浸飛泳聲震開闢仁動今古四三王而六五帝不亦<lb/>
休哉<lb/>
　　章<lb/>
<pb n="KR4b0015_WYG_002-43a"/>
　　　為始安王拜征虜将軍南兖州刺史章<lb/>
絢服騰炤懋冊凝芬夤對迷墜慙泣交集<hi>中謝</hi>臣職右南<lb/>
陽謝蒲鞭之政任重臨淄無遣獄之化自分金帝闕參<lb/>
風尹訟璧緯裁復圭露詎淹不悟旻靈拂采霄景汰色<lb/>
復交書河楚置傳江吴環章清潤旂文肅路寵艶内維<lb/>
榮炫外圉方梗名慮有陋莩識沖生靦氣安以輸謝不<lb/>
勝荒震屏營之情<lb/>
　　　為始安王拜征虜将軍丹陽尹章<lb/>
<pb n="KR4b0015_WYG_002-43b"/>
既耀軒禮涵蕤襲<hi>一作龔</hi>恩爽泗靦黙<hi>中謝</hi>臣少識猶晦哀<lb/>
辛方襲藉以毓采上霄摶華中漢飲惠延光偭爵假息<lb/>
不悟瑶離降映繩河低文遂翊言闗禁徙第京部進憲<lb/>
蒙淺塵紊徒盈還迷懅悚風製罔樹循伏憂欷滅慮燋<lb/>
衷不勝荷佩之情<lb/>
　　　為建平王拜右衛将軍荆州刺史章<lb/>
珪冊停徽車旗寫曜襲禮炫衷迎恩震色<hi>中謝</hi>臣聞爵以<lb/>
能委命以績降亦有𤣥雲結吹襃成燻之厚朱箱累轍<lb/>
<pb n="KR4b0015_WYG_002-44a"/>
崇試宰之髙而臣紐組頒守要玉備政績廢江區聲隘<lb/>
河部浮榮曠年叨光賖日諒以具察輿歌取鏡民誚不<lb/>
悟皇徳至凝亭物帷幄復使承官楚封祗秩漳土任班<lb/>
河冀事亞崤陜横術輻湊殷民訟積寜曰明哲疇克勝<lb/>
寄雖瀝丹局終懼蒙咎不任銘戴匪處之情<lb/>
　　　為建平王慶少帝登祚章<lb/>
上書皇帝陛下伏承肇嗣天震雲飛璿極戎夏歸服民<lb/>
靈以戴<hi>中謝</hi>臣聞黄旗紆藻瑞益於姬帝紫雲垂葢効異<lb/>
<pb n="KR4b0015_WYG_002-44b"/>
於劉后實乃深賜天衷廣映祗迹伏惟陛下騫英駕聖<lb/>
涵靈縱睿矩心明裁繩道喆時遥裔雒符雜㳫河紀是<lb/>
以膺符寳宫輯命珍殿誼洗雲密徳徽媯夏濬發鴻原<lb/>
長禘偉業方絢聲金圖騰華玊厯波渰下氓炎躔上漢<lb/>
臣㳂莩締寵誠兼親屏禮升之日守官楚甸不獲勉躬<lb/>
儲外奉顓行間魂泣江郊心泫京國不任悲仰哽慰之<lb/>
情<lb/>
　　　為建平王慶王太后正位章<lb/>
<pb n="KR4b0015_WYG_002-45a"/>
上書王太后殿下伏承以令日淑辰曽光樞景慶芬祗<lb/>
外禮蔚寰中<hi>中謝</hi>臣聞道懋第昌業廣祉盛藻秩攸臻憲<lb/>
章斯飾伏惟殿下柔明固天夙資龔懿芬惠<hi>一作蕙</hi>翔聲<lb/>
端簡散譽冠采摯姙騰燿太<hi>一作徽</hi>姒丹陵藴徳𤣥丘棲<lb/>
聖煙煴國牒衍溢民聴涵道席教且詠且洽臣忝任蕃<lb/>
圉無由隨例闕廷不勝荒情<lb/>
　　　為建平王慶江皇后正位章<lb/>
上書皇后殿下伏承以嘉月蕙時膺曜宸正翠珩炤品<lb/>
<pb n="KR4b0015_WYG_002-45b"/>
褕組在飾休遍函夏譽殷靈昧<hi>中謝</hi>伏惟殿下岳曜静徳<lb/>
式懐謙順升降圖傳左右書<hi>一作詩</hi>史夙鏡茂資早摛芳<lb/>
訓故以騰馥祕閨寫問中帷今靈緯載升崇正輝典衍<lb/>
教紫庭麗軌華屋聲激綺組風偃家邦黎𤣥湊仁雲祗<lb/>
宅慶逺邇有聞莫不傾渥臣限外任無由恭列軒屏不<lb/>
勝荒情<lb/>
　　　為蕭領軍拜侍中刺史章<lb/>
上書皇帝陛下即日詔書以臣為侍中驃騎大将軍開<lb/>
<pb n="KR4b0015_WYG_002-46a"/>
府儀同三司班劒三十人等持節都督如故峻命在庭<lb/>
光冊充軒虹驂聳服朱轓佇葢夤對以懅心影若傾<hi>中謝</hi>
臣功乏至道不足以題象魏績非振民無可以書廟閣<lb/>
半漏未晏中鐘而驚實忌微庸起乘盛服竊疑國寵頓<lb/>
萃末躬今寰海順典瓊都咸光調御惟新鎔製就始良<lb/>
宜整變獻經詮明典緯九河式耀三辰載晰不悟陛下<lb/>
皇靈曲溢大賚斯降而鴻賞之行廼於臣始非所以騰<lb/>
振遥風激昂品流輿人之誦具聞其黷頻露慊祈未叨<lb/>
<pb n="KR4b0015_WYG_002-46b"/>
鑒順今便䖍禮青軒謹躬丹墀憂符怵惕慙屬兼軫不<lb/>
任屏營之情<lb/>
　　　為蕭拜相國齊公十郡九錫章<lb/>
殊命寳典鬱降雲天采詔綺軒光流城禦震驚華禮神<lb/>
氣交越<hi>中謝</hi>臣才謝深英氣慙逺度進寡兵車召陵之盟<lb/>
退靡朝歌河内之㑹無束馬山戎之績懸車流沙之功<lb/>
故望寵未安踐榮加懼况納陛朱户事絶羣班金璽緑<lb/>
綬儀參鴻典聞命屏營以憂以墜近申微欵日月之鑒<lb/>
<pb n="KR4b0015_WYG_002-47a"/>
既阻方懼難慊蘭芳之㫖愈峻遂致百辟卿后踟蹰於<lb/>
衛闕鑾輅旗旂方幸於臣府悵然遥慮将<hi>一作知</hi>貽厚戾<lb/>
文章徒單迄無蠲省而天威咫尺丹懐罔固輒肅恭文<lb/>
物翹拜榮禮違距以深追増<hi>一作憎</hi>沐廹徳輶寵盛於斯<lb/>
為微非臣鄙虚所能酬對<lb/>
　<lb/>
　<lb/>
　<lb/>
<pb n="KR4b0015_WYG_002-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江文通集巻二<lb/>
</p>
<p>
</p>
  </div>
<div>
<head>江文通集巻三</head> <lb/>
    <p>
<pb n="KR4b0015_WYG_003-1a"/>
欽定四庫全書<lb/>
　江文通集巻三<lb/>
　　　　　　　　　　　　　梁　江淹　撰<lb/>
　　奏記<lb/>
　　　奏記南徐州新安王<lb/>
伏惟明公殿下列譽椒壁蜚聲沖漢爰求儒雅傍招異<lb/>
人削赤野之玉翦燕山之金至如淹者東國之徒步耳<lb/>
方歛影逃形匡坐編蓬之下遂遭烟露餘彩日月末光<lb/>
<pb n="KR4b0015_WYG_003-1b"/>
惟㤙知泰變色薰心淹聞齊石既撫無待巴人之唱柏<lb/>
臺巳構寧俟不才之木淹幼乏鄉曲之譽長匱芹藻之<lb/>
徳豈宜炫璞鄭氏獻鳯楚門哉願避職吏緩其召書<lb/>
　　牋<lb/>
　　　到主簿日詣建平王牋<lb/>
淹乃庸人素非竒士既慚鄒魯儒生之徳又謝燕趙俠<lb/>
客之節徒以結髪衛次暫聞仁義常欲永辭冠劒弋釣<lb/>
畎壑而身輕㤙重猥奉末光枉白璧之恵降黑貂之私<lb/>
<pb n="KR4b0015_WYG_003-2a"/>
因兹感激未能自反負金覊扵淮吳従後車<hi>一作軍</hi>扵河<lb/>
楚竟不能曜丹艧騰英聲絶白雲負蒼梧至可知矣不<lb/>
謂咸池再暉瑶光重照開高天之慈布厚地之施承命<lb/>
以驚巡走且失淹聞古人為報常有意焉至乃一說之<lb/>
効齊王動色一劔之感趙王解衣孤心迴槩有殞自天<lb/>
　　　被黜為吳興令辭建平王牋<lb/>
淹本遷徙之徒非有儒墨之能亦以轉命溝間待殯巖<lb/>
下誤得步脩榥循高軒伏層檻坐曲池承翠河之潤降<lb/>
<pb n="KR4b0015_WYG_003-2b"/>
璇日之光載筆奉后盛飾立朝扵山東百姓亦已殊甚<lb/>
雖蓐螻蟻拭黄塵不足以塞恵而小人狼狽為鬼為蜮<lb/>
山淵所容衣劒不貸黥赭幽圉皆非報責仰遭大道之<lb/>
行草木勿踐輟鑊歛火吹魂拾骨濯以江<hi>一作河</hi>漢之流<lb/>
曝以秋陽之景樷然黔首豈不戴天竊思伏皁九載齒<lb/>
録八年以春以秋且思且顧竟不能抑黑質揚赤文抽<lb/>
精膽報慈光而自為擁腫之異木卒成踴躍之妖金所<lb/>
謂孽由己作匪降自天猶沐造化餘靈宥以遐邑方䝉<lb/>
<pb n="KR4b0015_WYG_003-3a"/>
被霜露裹糧洲島缺鑿山楹為室永與黿鼉為羣猶蹶<lb/>
者不忘起盲者不忘視况罪溢朔方尚駐一等之刑咎<lb/>
過朱崖猶緩再重之施金石無知何以識答昔河濟荆<lb/>
吳必獲陪従京輔關轂長奉帷席徳音在耳話言如昨<lb/>
淹乃梁昌自投東極晨鳥不蜚遷骨何日一辭城濠旦<lb/>
夕就逺白雲在天山川間之眷然西顧涕下若屑<lb/>
　　　到功曹叅軍詣竟陵公子良牋<lb/>
竊惟明使君鉞下道耀神源徳鑄靈極誕涵天聴資河<lb/>
<pb n="KR4b0015_WYG_003-3b"/>
炤聖譽拂紘外芳激震中故衡梁孕秀璿璣流品變瑶<lb/>
光之暉贊玉燭之色功邁翊殷績起匡漢是以赤瑕瓊<lb/>
寳之文睇影而夐集青龍遺風之乘晞光而逺至如民<lb/>
者葢不足算所志不出繒販所學不遺祝筮業異儒墨<lb/>
行乖曾史既乏修短之術又慚啟塞之辨不能伏軾蹲<lb/>
衡驚燕趙之郊黄金横帶馳淄澠<hi>一作澠淄</hi>之幣語黙罕緒<lb/>
圓方靡樹謬以一氣之㣲邀百載之㑹躬奉英睿身䝉<lb/>
青艧故以潤厚累璧恩重兼金不悟懸黎降景靈河㵼<lb/>
<pb n="KR4b0015_WYG_003-4a"/>
潤復獲執羈蘭陳迎笏桂序漏越之琴竊莊文之價缺<lb/>
齧之劒盜頃襄之名心羞秦媵志慮楚犢抱魂<hi>一作魄</hi>踊<lb/>
躍憂集如熏鑴感何日銘報焉期<lb/>
　　啟<lb/>
　　　為建平王慶改號啟<lb/>
竊以皇衢永謐則玉厯惟禎國慶方夷則繩澤式茂故<lb/>
五鳯協年甘露應號况今道潤衍溢頌祉載繁嘉生蠲<lb/>
慶風雲瑞節既覯昭晨方鑄昌化延守一隅無以自届<lb/>
<pb n="KR4b0015_WYG_003-4b"/>
不勝荒情<lb/>
　　　為建平王讓鎮南徐州刺史啟<lb/>
臣言臣誓惟殃釁頻寫曲折慊慊狂愚冀䝉哀弔而聖<lb/>
㫖懸嚴便賜斷表神乖意失音影何地呑聲茹號情膽<lb/>
載絶臣荒昧神氣爰自幼禀分踰鼎貴秩高外州臣乏<lb/>
素能或所不任况在憂年必取黜辱特為開非常之恩<lb/>
借權製之義紊禮滅經實翦治本臣又能身祈命請一<lb/>
感天地躑躅表啟心容巳靦猶疑大道之行墨縗不興<lb/>
<pb n="KR4b0015_WYG_003-5a"/>
孝治天下通䘮獲遂陛下覆被仁明品物無漏豈扵㣲<lb/>
臣獨不蠲鑒燋鯁在躬輒復塵觸伏願暫輟聴覽少憐<lb/>
苫草則臣死之日猶生之年臨啟恍惚魂識無主不勝<lb/>
殞越怵息之心<lb/>
　　　為建平王謝賜石硯等啟<lb/>
臣言奉勑賜石硯及法書五巻天㫖又以臣書小進更<lb/>
使勤習敬閱籕篆側觀硯功張衛慚竒金瓊羞麗臣夙<lb/>
乏翰能素謝篇伎空賁恩輝徒隆慈飾方停烟墨永砥<lb/>
<pb n="KR4b0015_WYG_003-5b"/>
學玩仰結聖造伏銘私荷不任下情<lb/>
　　　為建平王謝玉環刀等啟<lb/>
奉勑賜玉環刀等五種珍器贐<hi>闕</hi>伏䝉猥降飾軼采朱<lb/>
跨影懸魂<hi>一作魄</hi>崑岡歸琛闗山慚寳謹襲緹素以充握<lb/>
睇垂光既深銘佩更積不任下情<lb/>
　　　為蕭領軍讓司空并敦勸啟<lb/>
臣某言臣沿心之請丹識以傾詔㫖沖挹便賜斷表伏<lb/>
聞當遣王人猥垂奬勸仰天光休俯増驚厲<hi>中謝</hi>臣以為<lb/>
<pb n="KR4b0015_WYG_003-6a"/>
槐鉉之任百王攸先具司是屬冠冕式瞻化曜昌煇連<lb/>
基政務事深崇替迹豫興衰故道富一時則風行明令<lb/>
才乏通權則山摧河泣既澆汩蒼祇將紊毁身國臣進<lb/>
退惟疑再三自顧實以陋情悲忘寵極但畏軼超疲伍<lb/>
迺叅鼎軸無徳而貴豈敢偷存才怯任重物所不恕故<lb/>
弱識褊槩頻布前辭枯木朽株永隔蠲恕豈特大車方<lb/>
塵小雅有廢而巳哉將據致㓂之悔取鑒扵兹矣且皇<lb/>
華之命居上之鴻私鳯舉之招為下之殊榮國勲必書<lb/>
<pb n="KR4b0015_WYG_003-6b"/>
史不謬牘况臣連牧圉岳董率職方既鑠近古垂耀中<lb/>
葉揆望揣實為泰巳甚而迺復降朱輪之使方枉青册<lb/>
之勸寤寐悁灼<hi>一作恂</hi>諒無以任輒重素誠冒覬神炤伏<lb/>
願皇靈特垂開愍賜停正台之職并免敦勸之使餘所<lb/>
榮沗誓不敢辭肅恭外屏祈迴恩授則扵臣慊欵復為<lb/>
恵造不任憂戴匪惶之情<lb/>
　　　為蕭太尉子姪拜領軍江州兖州豫州淮南黄<lb/>
　　　　門謝啟<lb/>
<pb n="KR4b0015_WYG_003-7a"/>
臣公言臣頻結崇寵亟延上爵休恩動俗烈榮振古鴻<lb/>
品清飾巳藹金圖秀鼎號銘共茂瑶篆永言戚慮鑒寐<lb/>
殷心况乃秩洽朝門慶霑國珮弱息臣諱嶷映晃等文<lb/>
不昭典武不定功出内帷閫升降貂綬或振迹領侯職<lb/>
賛禁錡或騰光江甸任鈞屏翼河兖衝要既濫北門之<lb/>
管淮豫險捍又謬西偏之寄兄子臣鸞忝守近畿嫡孫<lb/>
臣某載華省闥皆倐忽晷景頻煩升荷雖咸罄愚識<hi>一作</hi>
<hi>職</hi>恪居匪替豈足以少塞神渥裁酬皇眷囂黷一盈慙<lb/>
<pb n="KR4b0015_WYG_003-7b"/>
厲彌積談天之辨不能為臣陳辭雕龍之文無以為臣<lb/>
飾愧靜然肅念徘徊交集不任憂感沐浴之情<lb/>
　　上書<lb/>
　　　獄中上建平王書<lb/>
昔者賤臣叩心飛霜擊扵燕地<hi>一作市</hi>庶女告天振風襲<lb/>
扵齊臺下官每讀其書未嘗不廢巻流涕何者士有一<lb/>
定之論女有不易之行信而見疑貞而為戮是以壯夫<lb/>
義士伏死而不顧者此<hi>一作以此一無以此二字</hi>也下官聞仁不可<lb/>
<pb n="KR4b0015_WYG_003-8a"/>
恃善不可依謂徒虚語乃今知之伏願大王暫停左右<lb/>
少<hi>一作小</hi>加憐<hi>一作/矜</hi>察下官本蓬户桑樞之人<hi>一作民</hi>布衣<lb/>
韋帶之士退不飾詩書以驚愚進不買名聲<hi>一作賣聲名</hi>扵<lb/>
天下日者謬得升降承明之闕出入金華之殿何嘗不<lb/>
局影凝嚴側身扃禁者乎竊慕大王之義復為門下之<lb/>
賓備鳴盜淺術之餘豫三五賤伎之末大王恵以恩光<lb/>
顧以顔色實佩荆卿黄金之賜竊感豫讓國士之分矣<lb/>
<hi>一無矣字</hi>常欲結纓伏劒少謝萬一剖心摩踵以報所天不<lb/>
<pb n="KR4b0015_WYG_003-8b"/>
圖小人固陋坐貽謗缺迹墜昭憲身限幽圄履影弔心<lb/>
酸鼻痛骨下官聞虧名為辱虧形次之每一念來<hi>一作是以</hi>
<hi>每一念來一作每以一念來</hi>忽若有遺加以涉旬月廹季秋天光沈<lb/>
隂左右無色身非木石與獄吏為伍此少卿所以仰天<lb/>
槌心泣盡而繼之以血者<hi>一無者字</hi>也下官雖乏鄉曲之譽<lb/>
然嘗聞士<hi>一無士字</hi>君子之行矣其上則隱扵簾肆之間卧<lb/>
扵巖石之下次則結綬金馬之庭髙議雲臺之上次<hi>一作</hi>
<hi>退</hi>則虜南越之君係單于之頸俱啟丹册並圖青史寧<lb/>
<pb n="KR4b0015_WYG_003-9a"/>
當爭分寸之末競錐刀之利哉下官聞積毁銷金積讒<lb/>
糜骨逺則直生取疑扵盜金近則伯魚被名扵不義彼<lb/>
之二子猶或如是況在下官焉能自免昔上將之恥絳<lb/>
侯幽獄名臣之羞史遷下室至如下官當何言哉夫以<lb/>
魯連之智辭禄而不返接輿之賢行歌而忘歸子陵閉<lb/>
闗扵東越仲蔚杜門扵西秦亦良可知也若使下官事<lb/>
非其虚罪得其實亦當鉗口呑舌伏匕首以殞身何以<lb/>
見齊魯竒節之人燕趙悲歌之士乎方今聖厯欽明天<lb/>
<pb n="KR4b0015_WYG_003-9b"/>
下樂業青雲浮洛榮光塞河西洎臨洮狄道北距飛狐<lb/>
陽原莫不浸仁沐義昭景飲醴而下官抱痛圜門含憤<lb/>
獄户一物之㣲有足悲者仰惟大王少垂明白則梧丘<lb/>
之魂不愧扵沈首鵠亭之鬼無恨扵灰骨不任肝膽之<lb/>
切敬囙執事以聞此心既照死且不朽<hi>末二句本西銘定本他本缺</hi>
　　書<lb/>
　　　與交友論隠書<lb/>
淹者海濵窟穴弋釣為伍自度非竒力異才不足聞見<lb/>
<pb n="KR4b0015_WYG_003-10a"/>
扵諸侯每承梁伯鸞卧扵㑹稽之墅髙伯達坐扵華隂<lb/>
之山心嘗慕之而未能及也嘗感子路之言不拜官而<lb/>
仕無青組紫紱龜紐虎符之志但欲史厯巫卜為世俗<lb/>
賤事耳而彯然十載竟不免衣食之敗何則性有所短<lb/>
不可韋弦者有五一則體本疲緩卧不肯起二則人間<lb/>
應修酷嬾作書三則賔客相對口不能言四則性甚畏<lb/>
動事絶不行五則愚婞妄發輒被口語有五短而無一<lb/>
長豈可處人間耶知短而不可易者所謂輪椎分定也<lb/>
<pb n="KR4b0015_WYG_003-10b"/>
猶如雞鶩之有毛不能得鸞鳯之光采矣况今年巳三<lb/>
十白髪雜生長夜輾轉亂憂非一以溘至之命如星殞<lb/>
天促光半路不攀長意徒自欺取筋駑髓冷殊多災恙<lb/>
心頑質堅偏好冥黙既信神農服食之言久固天竺道<lb/>
士之說守清淨煉神丹心甚愛之行善業度一世意甚<lb/>
美之今但願拾薇藿誦詩書樂天理性歛骨折步不踐<lb/>
過失之地耳猶以妻孥未奪桃李須陰望在五畆之宅<lb/>
半頃之田鳥赴簷上水匝階下則請従此隱長謝故人<lb/>
<pb n="KR4b0015_WYG_003-11a"/>
若乃登峨嵋度流沙飱金石讀仙經嘗聞其驗非今日<lb/>
之所言也誰謂難知青鳥明之貴布筆墨然亦焉足道<lb/>
哉<lb/>
　　　報袁叔明書<lb/>
僕知之矣髙臯為别執手未期浮雲色曉悵然魂飛前<lb/>
辱贈書知命僕息心越地採藥稽山友人幸甚去嵗迫<lb/>
名茂才冬盡不獲有報引領扵邑情詎可及足下推僕<lb/>
者不一二談也僕聞狂士之行有三竊嘗志之其竒<lb/>
<pb n="KR4b0015_WYG_003-11b"/>
者則以紫天為宇環海為池倮身大笑被髪行歌其次<lb/>
則堅坐崩岸僵卧深窟朝飱松屑夜誦仙經其下則辭<lb/>
榮城市退耕巖谷塞逕絶賔杜牆不出然者皆羞為西<lb/>
山之餓夫東國之黜臣而况其鄉黨乎或有社稷之士<lb/>
入而忘歸則爭論南宫之前衛主扵邪伏身北闕之下<lb/>
納君扵治至乃一說之竒驚畏左右一劒之功震慄鄰<lb/>
國夫能者惟横議漢庭怒髪燕路且猶不數而况扵鄰<lb/>
里乎若僕之行止巳無可言矣材不肖文質無所直徒<lb/>
<pb n="KR4b0015_WYG_003-12a"/>
以結髪㳺學備聞士大夫言曰在國忠處家孝取與㢘<lb/>
交友義故拂衣扵梁齊之舘抗手扵楚趙之門且十年<lb/>
矣容貎不能動人智謀不足自逺竟慚君子之恩卒離<lb/>
饑寒之禍近親不言左右莫敎涼秋隂隂獨立閑舘輕<lb/>
塵入户飛鳥無迹命保琹書而守妻子其可得哉故國<lb/>
史小官也而子長為之執㦸下位也而子雲居之僕非<lb/>
有輕車驃騎之畧交河雲險之功幸以盜竊文史之末<lb/>
因循卜祝之間故俛首求衣歛眉寄食耳若十口之𨽻<lb/>
<pb n="KR4b0015_WYG_003-12b"/>
去為<hi>一作扵</hi>饑寒従疾舊里斥歸故鄉箕坐高視舉酒極<lb/>
望雖五侯交書羣公走幣僕亦在南山之南矣此可為<lb/>
智者道難與俗士言也方今仲秋風飛平原彯色水鳥<lb/>
立扵孤洲蒼葭變扵河曲寂然淵視憂心辭矣獨念賢<lb/>
明蚤世英華殂落僕亦何人以堪久長一旦松柏被地<lb/>
墳壟刺天何時復能銜杯酒者乎忽忽若狂願足下自<lb/>
愛也<lb/>
　　　勅為朝賢答劉休範書<lb/>
<pb n="KR4b0015_WYG_003-13a"/>
昔媯道鼎昌干羽未能戢姬徳昭宣長旌猶巻舒焚衣<lb/>
毁冕有自來矣皇宋靈武誕命聖道鬱宏三后連光四<lb/>
聖沓軌或經天緯地搆紫靈之符調風偃海隆黄旗之<lb/>
祚莫不頌滿金石聲彯宇宙者也暨我太宗明皇帝惟<lb/>
岳降聖重耀函夏延禮壁臺訪道衢室平陽之后巻迹<lb/>
慚靈空同之君歛功謝徳是以彩雲祥風之瑞布濩區<lb/>
中梯山棧火之俗欵徼請吏跨商軼夏洗周滌漢道澤<lb/>
優衍猶不道封禪遐靈在天餘恵無冺主上文明金相<lb/>
<pb n="KR4b0015_WYG_003-13b"/>
穆然玉色履璧之禎獲珪之應著在紀歲仁浸汙河恵<lb/>
愛秋草想亦君之所聞也重以先帝靈畧潛通英轡逺<lb/>
馭受話言必忠貞方肅之臣奉風聲必䖍恭匪懈之士<lb/>
明時琴瑟鼎鉉之盛且被扵寧世而忽覿來書以惋以<lb/>
慨君為齊梁楚越之主鼎貴一時金玉滿堂文馬千駟<lb/>
爵授湯沐冠葢扵道惟名尊崇誰與為雄而出言效尤<lb/>
吐音入戾舉旗類社志竊神禁稱兵歛衆遂窺外關今<lb/>
朝無闕政頓構凌上之節室無嬖豎坐生莫大之舋鴟<lb/>
<pb n="KR4b0015_WYG_003-14a"/>
梟赭衣號興徒黨主萃淵藪寧滋之甚不臧不軌不忠<lb/>
不義未有若斯者也宗枝之釁逺則吳楚見禽扵一璧<lb/>
盤石之嬖近則江荆面縳扵小將此成敗蘭艾之鑒又<lb/>
亦君之所知也聞彼虹飲䑕舞之異早見物徴河北隴<lb/>
上之謡巳露童詠所謂妖由人作孽不可逃然桓侯之<lb/>
患良助寒心今羽林黄頭絡繹爭引熊渠佽飛首尾電<lb/>
發伏波樓船掩江蔽汜渡遼甲卒充野布隰加以先天<lb/>
盖世之畧蕩海抜山之威任輔沛陳羽林鷁鵃露動龍<lb/>
<pb n="KR4b0015_WYG_003-14b"/>
驤精騎風驅然後六師雲起九軍星連蜺旌外江虹艗<lb/>
中水金甲映平陸鐵馬炤長原蹵南嶽而永慨瞰九派<lb/>
而懷恐伐罪弔民復驗扵兹甫刑三千惟此為大僕才<lb/>
等不覊志瀝丹欵故奏禍福行矣悵然袁禇劉蕭等疏<lb/>
　　符<lb/>
　　　尚書符<hi>起都官軍局符蘭臺</hi>　<hi>小注八字西銘定本缺</hi>
侍御史大夫尊冠賤履君臣斯位愛順惡逆成敗可曉<lb/>
未有憑凌我江郊侵軼我河縣而不流魂漂骨丹宗血<lb/>
<pb n="KR4b0015_WYG_003-15a"/>
祀者也沈攸之寂寥無文<hi>一作聞</hi>起自甲卒邀我百戰之<lb/>
軍乘彼一㨗之幸䥴山裂地紐紫要金擁旗藩伯便無<lb/>
北面之禮受符方屏即有専征之釁箕賦深歛毒被南<lb/>
郢枉墨矯繩<hi>一作刑</hi>害著西荆鬼怪其性故従始而遂終<lb/>
狼戾其志乃沿少而得老山陵不奔移殃為慶踐祚無<lb/>
賀按劍稱予遂乃闗馳逆書亭炤妖火此而可賒孰不<lb/>
可宥今遣陳承叔彭文之等敢勁三萬前驅電躍吕安<lb/>
國任侯伯垣崇祖曹虎頭等樓艦五萬射蛟中流茍元<lb/>
<pb n="KR4b0015_WYG_003-15b"/>
賔郭文孝程隠雋等輕舸二萬髙旗蔽日周盤龍張文<lb/>
嘉薛道淵等鐵馬五千龍驤後陣凡此諸帥莫不氣薄<lb/>
日月精變虹蜺或飲羽石梁或超踰門<hi>一作亭</hi>樓索鐵抜<lb/>
距孤視萬旅顧眄則前後生風喑嗚則左右激電然<hi>西銘</hi>
<hi>本然字下闕一字</hi>鑾戎薄臨驍虎百萬六軍徐軌五輅遲斾丹<lb/>
艦發炤素甲生波樓煩白羽投鞍成岳漁陽黑騎浴鐵<lb/>
為雲<hi>一作羣</hi>扵是髙山與深谷共湮紫芝與白艾同滅不<lb/>
亦惜乎符至之日幸加三省其驅逼寢手之人鋒陣塢<lb/>
<pb n="KR4b0015_WYG_003-16a"/>
壁之主若有投命軍門一無所問或能因罪立績賞不<lb/>
示私斬袪射袂惟功是與購募之科具列如上信如白<lb/>
水皦然無二臺明詳旨飛火普加宣下文書千里馳驛<lb/>
　　論<lb/>
　　　無為論<hi>并序</hi>
吾曾迴向正覺歸依福田友人勸吾仕吾志不改故著<lb/>
無為論焉<lb/>
有奕葉公子者聫蟬七代冠冕組望多素紈黼衣繡裳<lb/>
<pb n="KR4b0015_WYG_003-16b"/>
負長劒而耿耿佩鳴玉而鏘鏘時逰稷下或客扵梁間<lb/>
英雄而豹變聴利害以龍驤乃動朱履而馳寳馬振玉<lb/>
勒而曜金覊之無為先生之門問曰先生智徳光融嵩<lb/>
華無得以方其峻道義清逺溟海不足以喻其深無學<lb/>
不窺無事不達容儀閒靜言笑温雅至如釋迦三藏之<lb/>
典李君道徳之書宣尼六藝之文百氏兼該之術靡不<lb/>
詳其津要而採摭沖𤣥煥乎若覩扵鏡中炳乎若明扵<lb/>
掌内余聞天地之大徳曰生何以聚人曰財是故老耼<lb/>
<pb n="KR4b0015_WYG_003-17a"/>
以為柱史莊周以為園吏東方持㦸而不倦尼父執鞭<lb/>
而不恥寔萬世<hi>一作古</hi>之師範一時之髙士先生嘉遁巻<lb/>
迹養徳不仕乃列子之所待非通天下之至理雖江海以<lb/>
為榮實縉紳之所鄙先生倐爾笑而應之曰富之與貴<lb/>
誰不欲哉乃運而不通也夫忠孝者國家之急務也申<lb/>
生伍員不得志也懷道抱徳𤣥風之所尚揚雄東方其<lb/>
職未髙也其大學者不過儒墨亦栖栖遑遑多有不遂<lb/>
也子所引之士者情雖欲之志不行也憂喜不移其情<lb/>
<pb n="KR4b0015_WYG_003-17b"/>
故可為道者也過此以往焉足言哉吾聞大人降迹廣<lb/>
樹慈悲破生死之樊籠登涅槃之彼岸闡三乘以誘物<lb/>
去一相以歸真有智者不見其去來有心者莫知其終<lb/>
始使得湛然常住永絶殊塗無變無遷長袪百慮恬然<lb/>
養神以安志為業欲使自天祐之吉無不利舒巻隨取<lb/>
進退自然遁逸無悶幽居永貞亦何榮乎亦何鄙乎子<lb/>
其得之吾何失之塵内方外扵是乎著公子恧然而有<lb/>
慚徳逡巡而退<lb/>
<pb n="KR4b0015_WYG_003-18a"/>
　　傳<lb/>
　　　袁友人傳<lb/>
友人袁炳字叔明陳郡陽夏人其人天下之士幼有異<lb/>
才學無不覽文章俶儻清贍出一時任心觀書不為章<lb/>
句之學其篤行則信義恵和意罄如也常念䕃松柏詠<lb/>
詩書志氣跌宕不與俗人交俛眉暫仕歴國常侍員外<lb/>
郎府功曹臨湘令粟之入者悉散以贍親其為節也如<lb/>
此數百年未有此人焉至乃好妙賞文獨絶扵世也又<lb/>
<pb n="KR4b0015_WYG_003-18b"/>
撰晉史竒功未遂不幸卒官春秋二十有八與余有青<lb/>
雲之交非直銜杯酒而巳嗟乎斯才也斯命也天之報<lb/>
施善人何如哉何如哉<lb/>
　　　自序傳<lb/>
淹字文通濟陽考城人幼傳家業六嵗能屬詩十三而<lb/>
孤邈過庭之訓長遂博覽羣書不事章句之學頗留精<lb/>
扵文章所誦詠者盖二十萬言而愛竒尚異深沈有逺<lb/>
識常慕司馬長卿梁伯鸞之徒然未能悉行也所與神<lb/>
<pb n="KR4b0015_WYG_003-19a"/>
逰者惟陳畱袁叔明而巳弱冠以五經授宋始安王劉<lb/>
子真略傳大義為南徐州新安王從事奉朝請始安之<lb/>
薨也建平王劉景素聞風而恱待以布衣之禮然少年<lb/>
嘗倜儻不俗或為世士所嫉遂誣淹以受金者將及抵<lb/>
罪乃上書見意而免焉尋舉南徐州桂陽王秀才對策<lb/>
上第轉巴陵王左常侍右軍建平王主簿賔待累年雅<lb/>
以文章見遇而宋末多阻宗室有憂生之難王初欲羽<lb/>
檄徴天下兵以求一旦之幸淹嘗従容曉諫言人事之<lb/>
<pb n="KR4b0015_WYG_003-19b"/>
成敗每曰殿下不求宗廟之安如信左右之計則復見<lb/>
麋鹿霜棲露宿扵姑蘇之臺矣終不以納而更疑焉及<lb/>
王移鎮朱方也又為鎮軍叅軍事領東海郡丞扵是王<lb/>
與不逞之徒日夜搆議淹知禍機之將發又賦詩十五<lb/>
首略明性命之理因以為諷王遂不悟乃憑怒而黜之<lb/>
為建安吳興令地在東南嶠外閩越之舊境也爰有碧<lb/>
水丹山珍木靈草皆淹平生所至愛不覺行路之逺矣<lb/>
山中無事與道書為偶乃悠然獨徃或日夕忘歸放浪<lb/>
<pb n="KR4b0015_WYG_003-20a"/>
之際頗著文章自娛在邑三載朱方竟敗焉復還京師<lb/>
值世道巳昏守志閒居不交當軸之士俄皇帝始有大<lb/>
功扵四海聞而訪召之為尚書駕部郎驃騎竟陵公參<lb/>
軍事當沈攸之起兵西楚也人懷危懼高帝嘗頋而問<lb/>
之曰天下紛紛若是君謂如何淹對曰昔項强而劉弱<lb/>
袁衆而曹寡羽號令諸侯竟受一劍之辱紹跨躡四州<lb/>
終為奔北之虜此所謂在徳不在鼎公何疑焉帝曰聞<lb/>
此言者多矣其試為我言之淹曰公雄武有竒略一勝<lb/>
<pb n="KR4b0015_WYG_003-20b"/>
也寛容而仁恕二勝也賢能畢力三勝也民望所歸四<lb/>
勝也奉天子而伐逆叛五勝也攸之志銳而器小一敗<lb/>
也有威而無恩二敗也士卒解體三敗也搢紳不懷四<lb/>
敗也懸兵數千里而無同惡相濟五敗也故豺狼十萬<lb/>
而終為我獲焉帝笑曰君談過矣是時軍書表記皆為<lb/>
草具逮東霸城府猶掌筆翰相府始置仍為記室參軍<lb/>
事及讓齊王九錫備物凡諸文表皆淹為之受禪之後<lb/>
又為驃騎豫章王記室參軍鎮東武令參掌詔冊並典<lb/>
<pb n="KR4b0015_WYG_003-21a"/>
國史既非雅好辭不獲命尋遷正員散騎侍郎中書侍<lb/>
郎淹嘗云人生當適性為樂安能精意苦力求身後之<lb/>
名哉故自少及長未嘗著書惟集十巻謂如此足矣重<lb/>
以學不為人交不茍合又深信天竺縁果之文偏好老<lb/>
氏清淨之術仕所望不過諸卿二千石有耕織伏臘之<lb/>
資則隠矣常願幽居築宇絶棄人事苑以丹林池以緑<lb/>
水左倚郊甸右帶瀛澤青春爰謝則接武平臯素秋澄<lb/>
景則獨酌虛室侍姬三四趙女數人不則逍遥經紀彈<lb/>
<pb n="KR4b0015_WYG_003-21b"/>
琹詠詩朝露幾閒忽忘老之將至淹之所學盡此而巳<lb/>
矣<lb/>
　　墓銘<lb/>
　　　宋尚書左丞孫緬墓銘<lb/>
光靈維周肇祀伊衛炤分上代鏡華中世睿誕降明秀<lb/>
芳嗣烈學惟物範行實士節容與書林優逰史藝素巾<lb/>
俄冠朱紱累轍來訪詩逸入詢禮缺麗名文質齊影儒<lb/>
喆慶履匪舒沴氣遽結殯帷兮既晦泉火兮巳閉曖遺<lb/>
<pb n="KR4b0015_WYG_003-22a"/>
波扵遥緒颯流馨扵逺歲<lb/>
　　　宋安成王右常侍劉喬墓銘<lb/>
丹陽韞聖豐鄉降賢玉葉既積金徽方傳乃毓伊人克<lb/>
廣克宣騰芬中屬飛藻上年杳杳虚素永永沖闗雲意<lb/>
霜拍瓊立氷堅家寳以瑩國才未甄參錯報善茫昧雲<lb/>
𤣥歛魂幽石委氣空山膚若流波身如絶煙芳菲一逝<lb/>
美懋徒鑴<lb/>
　　　宋光禄大夫孫夐墓銘<lb/>
<pb n="KR4b0015_WYG_003-22b"/>
川祇効鏡岳祥獻明碧葉獨秀瑶源自清幼炳器譽夙<lb/>
燿才名體兼遷雲學備儒史紫閣咸趨朱軒既履貴交<lb/>
慕塵素逰企軌騰藻上京振彩下國如彼緑蘭秉芬四<lb/>
塞欷人逕之不平歎天路之㝠黙貴夫君之為美播靈<lb/>
均與正則<lb/>
　　　齊御史中丞孫詵墓銘<lb/>
筠以霜藹<hi>一作靄</hi>蘭以風薰深哉若人實好斯文系緒承<lb/>
胄激蘤驚芬才基魏粲學參漢雲覽志上載洽鏡前聞<lb/>
<pb n="KR4b0015_WYG_003-23a"/>
騰名冠俗揚采絶羣方勰明世式贊睿君如何不淑天<lb/>
道難分敢雕窆石永晰幽墳<lb/>
　　　齊司徒右長史檀超墓銘<lb/>
惟金有銑惟玉有瑶君實淵哉行為世標髙志洒落逸<lb/>
氣寂寥奥學内溢深文外昭嘉采籍譽登國振朝亦既<lb/>
有美筠傷蕙彫人邇運曠世促道遼永矣仁矣流芳無<lb/>
澆<lb/>
　　行狀<lb/>
<pb n="KR4b0015_WYG_003-23b"/>
　　　建平王太妃周氏行狀<lb/>
竊聞侯服之譽非黄冠能敷玉食之門寧皂衣所述諒<lb/>
畏褎虛美扵君后被空名扵鼎貴然有漢臣誄行晉史<lb/>
書德者亦云實而巳焉伏見國太妃稟靈惟岳集慶自<lb/>
逺世擅淮汝族冠疇代故以載曜聲書式炳縢牒矣太<lb/>
妃誕巽離<hi>一作離明</hi>之正和函雲露之中氣凝采齠歲賁章<lb/>
筓年若迺彤管女圖之學纂組綺縞之工升降處謙之<lb/>
儀柔靜居順之節莫不中道若性不嚴而成故譽滿闈<lb/>
<pb n="KR4b0015_WYG_003-24a"/>
閾聲聞軒殿以元嘉某年歸扵故司徒宣簡王既而第<lb/>
高恒倫秩踰外品青軒華轂用光國輝素壁丹墀實隆<lb/>
家貴具惟<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>娣靡不式瞻而居尊以簡訓卑以𢎞躬謹<lb/>
蘭閨身撝椒第若衛娥之炯行樊嬴之英操方之蔑如<lb/>
也大明二年宣簡王薨太妃藉悲用禮撫孤用慈柔懿<lb/>
之徳愈彰肅敬之問日被雖文伯之母言不踰閾莒相<lb/>
之主行存乎勤無以過也大明某年拜建平王太妃是<lb/>
時今王春秋方富徳業未隆藉兹金響終能玉播故綺<lb/>
<pb n="KR4b0015_WYG_003-24b"/>
襦出宰弱冠升朝者亦太妃劬勞之訓也謂天盖髙降<lb/>
年不永以太豫元年二月三日薨扵荆州之内寢凡厥<lb/>
逺邇以哀以嘆今祖行有期泉穸無逺素旂望路綵旌<lb/>
思歸所以垂宣徽容髣髴金石者謹詳牒行狀具以申<lb/>
言<lb/>
　　誄<lb/>
　　　齊太祖高皇帝誄<lb/>
日月鬱華風雲黯色傷動紫㣲悲匝璇極嗚呼哀哉粤<lb/>
<pb n="KR4b0015_WYG_003-25a"/>
夏四月辛卯將遷座扵泰安陵龍鑾既整羽衛以陳深<lb/>
酸舊物掩咽故臣嗣皇帝永訣丹掖呌號青墀攀神光<lb/>
之一絶慟逺邇之何期弓劒有慕纂徳冩辭僉曰若稽<lb/>
古聖璿圖靈鏡星驅發祥電光啟命誕惟弱齡恵志聰<lb/>
情如金如璧爰秀爰英於鑠冠歲騰華流藝允文允武<lb/>
克明克睿聿尚登學嚴道尊師宣敷五禮優㳺六詩上<lb/>
炫舊滯旁鏡前疑才罄艶采筆盡麗辭在友斯悌于親<lb/>
伊孝儉泰共色夷阻一貎遊情勰矩縦心蹈教鄉術式<lb/>
<pb n="KR4b0015_WYG_003-25b"/>
慕州閭是效業優登仕先哲攸懋矧乃寥廓淵䂓䆳構<lb/>
官府天地舟輿宇宙龍靜鳯戢歛竒揜秀昔在帝劉王<lb/>
室放命狡焉偽誕晦朔陵正鋒車北軼爟火南盛太祖<lb/>
時乗爰兹發迹塞井滅勲夷竈龕敵賞鏤王圖功蕤帝<lb/>
册乃厲中葉天未歛難兵百袁曹禍十楚漢呉地前崩<lb/>
越壤首亂街號燿盛火列金斷聚甲如陵獻俘為觀北<lb/>
楚倔强曽未屈膝雲屯被野魚麗亘日廟勇既消國圖<lb/>
方匱神册天開雄畧世出凶劍鱗沈醜戈羽逸隻騎不<lb/>
<pb n="KR4b0015_WYG_003-26a"/>
還踦輪無匹厥庸戾止離珮委他榮鬱閶闔寵重山河<lb/>
皇彛有文朝采方藹頻煩金紐左右緹葢毗戎肅禁叅<lb/>
輦侍斾譽馥區中道薆氓外河濟國險淮泗邦塵要藩<lb/>
重設匪賢則親亦既推軷擁土庇民聲稜絶俗威贍殊<lb/>
隣宋主陵遐紫殿遏宻話言之詔貽在英粹寅亮大寳<lb/>
敷綸妙秘世識機鑒物宗淵懿無夐匪鍊靡奥不洎三<lb/>
階既馴五精惟至彭蠡九江地盡襟製亦有劉範衣纓<lb/>
是絶躍馬山岫泛舟河澨縞鏑星流紅旗電結鴆翼競<lb/>
<pb n="KR4b0015_WYG_003-26b"/>
扇豺牙爭礪禍纒紫禁兵交丹衛瑶祀若旍金扆如綴<lb/>
朝野傾儀咸歸上徳實賴至公㵼家提國懷險實泰危<lb/>
亡必克機簉朝旦功定曛黑妙物更配具章重則深居<lb/>
撝外遥棲緜黙髙秩方臻元禮有序王曰念哉煇寵是<lb/>
與職褒宫閤任巻文武飾華麗貂縈金疊組宏猷溢俗<lb/>
曽芬冠古憬彼朱方亦惟宗秩陰圖食昴潜謀貫日征<lb/>
輪未誓偏旗銜律原燎既寂世囂伊謐爰崇爰貴以望<lb/>
以實雁縣告靜象郡無虞杳鬱逺域清麗瓊都國填氓<lb/>
<pb n="KR4b0015_WYG_003-27a"/>
負朝委事虚實翳哲相嶽曜神居功美既損道富去益<lb/>
再紐契訓重匡禹迹方同范張濯情汾射散簪山郊解<lb/>
珮松石頳霞拂朝蒼煙懵夕韻屬𤣥經恩流金液靈厭<lb/>
霸徳少帝告釁滅慈滅養抵仁抵信枉獄炎鑪滛刑霜<lb/>
刃刲忠翦義樊稚斵櫬惵惵萬民曰怨曰震妖蜺將崩<lb/>
災裂昊蒼况乃鼎國資滌資匡臨朝闡命遏昬立綱事<lb/>
緜毗漢義締翼商既綏地職亦懋天工權輿典緯俾作<lb/>
司空黼黻琱戈祐宇升庸徒賜先衮爰永渥沖實曰驃<lb/>
<pb n="KR4b0015_WYG_003-27b"/>
騎巻迹辭功寰㝢睦政畿甸綸風沈氏㴞天勃逆舊楚<lb/>
氣蹂黄池志轢柏舉裂禮紊度毁經棄序黑騎黔山朱<lb/>
旗頳渚短兵相接長鎩為羣顥如海岸矗似蒸雲合乃<lb/>
霧激離則霰分荆國既軼郢縣方焚袁劉二戾猋馳煒<lb/>
發聨謀制外儲兵襲内釁激瓊殿勢崩金闕志乗𤣥璽<lb/>
圖矯秘鉞鴻妖逝星髙祲棄月惟時諸侯上脫下競圖<lb/>
服淆蕩實綴仁聖煇燿國靈導揚主命曽䂓近晰深謩<lb/>
逺鏡左輪朱頳表裏斯定七徳飾歌九功綷詠乃陟上<lb/>
<pb n="KR4b0015_WYG_003-28a"/>
鉉寵文方輝誕錫有秩綵吹旌旗贊政瑶光翊教太㣲<lb/>
實曰太傅爰登相國緝民以禮綜祇以徳景福咸湊芳<lb/>
猷允塞羽泳式造紘縣是則金湯無險軌書攸同迥迥<lb/>
寵迹窈窈睿功寳珪黛壤俾王于東絢册是敷懋物既<lb/>
崇設業設簴丹懸碧鏞於穆顯相黎元時邕冰州炎徼<lb/>
來獻其琛雁海龍關亦柔好音梁黿棧鼉越險浮深逺<lb/>
戎皆覲上靈必臨山吐石青野降寳露瑞芝麗草珍柯<lb/>
爛樹人崩俗締𤣥緯幽數睠此妙徳跂我王度簉滯炎<lb/>
<pb n="KR4b0015_WYG_003-28b"/>
旻既變至公萎蕤媯華文祖受終大宋有訓高撝萬邦<lb/>
容豫慶雲遊衍南風正服寳位圓光玉繩御繡懷古負<lb/>
黼夙興丘礙必靜淵漪咸澄勛扆有作黔牖其義矜卑<lb/>
廣慈合賤兼愛綴機剟賊輕章削罰迹去繁奓情歸素<lb/>
一軒靡龍刻楹無丹宻越賤申椒楚輟靈橘陵寢起邑<lb/>
池藻誰縣遥館罕御離房空薦惇教路宫淹神正殿斟<lb/>
酌信義左右律禮瑩彼皇維煌兹國體胄業既樹璧流<lb/>
方啟漢求金岫吳寳銅塹寧若睿徳讓駟却劍實才為<lb/>
<pb n="KR4b0015_WYG_003-29a"/>
貴唯功是念火職咸允雲官亦熈既臯乃益匪稷伊夔<lb/>
無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>巡風寧竢辯詩玉燭調文𤣥英最節乗山呈瑞航<lb/>
海歸闕不曠景册靡空嵗月受緯機衡兼甄詩<hi>一作書</hi>史<lb/>
孫韓各辨莊墨異理昭政往藹洗鑠前軌逍遥星斗徙<lb/>
倚涼雲春飈方舞秋鴻初分式謡式詠載績載文邈哉<lb/>
我后淪泳賢聖罄品作號盡物歸政蒼黎汰歡𤣥靈刷<lb/>
慶永戩嘉祉方寅景命締詳有文颺沛將掩理昧人詖<lb/>
道懸世險夐略遺圖忌華徇儉文闇陳几翌明告漸蜺<lb/>
<pb n="KR4b0015_WYG_003-29b"/>
僪鬭食日月朏精矧在乗輿宇折宙傾祲纒鸞掖悲赴<lb/>
紫扃去璇臺之照襲珠殯之㝠嗚呼哀哉帷宫低景輦<lb/>
路巇光惻柏門之黯黯泣松帳之茫茫上宫擗而詔御<lb/>
咽羣后慕而侍衛傷攅靈既儼逺日以筮鬱鬯既奠龍<lb/>
酧方撤素月夜横翠<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>曉結摐虚金而下欷吟空簫而<lb/>
增絶嗚呼哀哉扵是颯天駕而従綺輿澁神行而撫文<lb/>
輦傍建春而南蹕徑宜陽而東踐尚葐蒀而未散乍𦕈<lb/>
黙而不轉睇千乗之共啜盼萬騎之相泫悲魏后之戀<lb/>
<pb n="KR4b0015_WYG_003-30a"/>
譙惻漢主之懷沛辭金陵之匪義降雲陽之杳靄風竒<lb/>
響而駐軒<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>異色而低斾怨街邑之綵驂弔原野之縞<lb/>
葢挽夫愴而征馬凝痛縈盈其如帶嗚呼哀哉複林油<lb/>
雲重山減日御房清淒神路㝠謐昭徒肅纛幽祗竦蹕<lb/>
攀光灑慟臨泉澍泗璪座長嚴雕宫永閟寂帳寂兮寂<lb/>
巳逺夜釭夜兮夜何邃嗚呼哀哉<lb/>
　　祭文<lb/>
　　　蕭驃騎祭石頭戰亡文<lb/>
<pb n="KR4b0015_WYG_003-30b"/>
咸告忠貞之魂曰義為行首雄寔士節嗟爾驍驚禀才<lb/>
蹈烈守玉不渝懷氷可折氣彰靡旗情皦亂轍高墉摧<lb/>
堅巨醜挫銳深痛克矜寃靈及雪隆恩殊悼臨爾以欷<lb/>
千秋同盡百齡一世魂而有知咸無逺邇嗚呼哀哉<lb/>
　　祝文<lb/>
　　　蕭太傅東耕祝文<lb/>
敬祝先穡曰攝提方春黍稷未華灼爍發雲昭燿開霞<lb/>
地煦景曖山艶水波側聞農政實惟民天競秬獻嵗務<lb/>
<pb n="KR4b0015_WYG_003-31a"/>
畎上年有渰疏潤興雨導泉崇耕巡索均逸共勞命彼<lb/>
倌人稅扵青臯羽旗衘蕤雄㦸燿毫呈典緇耦獻禮翠<lb/>
壇宜民宜稼克降祈年願靈之降解珮停鑾神之行兮<lb/>
氣為軷神之坐兮煙為葢使嘉榖與𤣥鬯永爭光而無<lb/>
沬哉<lb/>
　　頌<lb/>
　　　閩中草木頌十五首<hi>有序</hi>
僕一命之㣲遭萬代之幸不能鑴心礪骨以報所事擢<lb/>
<pb n="KR4b0015_WYG_003-31b"/>
翼驤首自致丹梯爰乃恭承嘉恵守職閩中且僕生人<lb/>
之樂久巳盡矣所愛兩株樹十莖草之間耳今所鑿處<lb/>
前峻山以蔽日後幽晦以多阻饑猨搜索石瀨戔戔庭<lb/>
中有故池水常決雖無魚梁釣臺處處可坐而葉饒冬<lb/>
榮花有夏色兹赤縣之東南乎何其竒異也結莖吐秀<lb/>
數千餘類心所憐者十有五族焉各為一頌以寫勞魂<lb/>
　　　　金荆<lb/>
江南之山連障連天既抱紫霞亦潄絳煙金荆嘉樹涵<lb/>
<pb n="KR4b0015_WYG_003-32a"/>
雲宅仙姱節詎及幽意誰傳<lb/>
　　　　相思<lb/>
竦枝碧澗卧根石林日月斷色霧雨恒隂緑秀八炤丹<lb/>
實四臨公子不至山客徒尋<lb/>
　　　　豫章<lb/>
伊南有材匪桂匪椒下貫金壤上籠赤霄盤薄廣結捎<lb/>
瑟曾喬七年乃識非曰終朝<lb/>
　　　　栟櫚<lb/>
<pb n="KR4b0015_WYG_003-32b"/>
異木之生疑竹疑草攅叢石逕森蓯山道煙岫相珍雲<lb/>
壑共寳不華不縟何避工巧<lb/>
　　　　杉<lb/>
桐梓舊麗松栝稱竒焉如兹品獨秀青崖羣木歛望雜<lb/>
草不窺長入煙氣永參鸞螭<lb/>
　　　　檉<lb/>
木貴冬榮檉實寒色停黛峯頂揷翠石側碧葉菴藹頳<lb/>
柯翕赩方陋筠檟逺笑荆棘<lb/>
<pb n="KR4b0015_WYG_003-33a"/>
　　　　楊梅<lb/>
寳跨荔枝芳軼木蘭懷蘂挺實涵黄糅丹鏡日繡壑炤<lb/>
霞綺巒為我羽翼委君玉盤<lb/>
　　　　山桃<lb/>
惟園有實惟山有叢丹蘤驚露紫榮繞風引霧如電映<lb/>
烟成虹伊春之秀乃華之宗<lb/>
　　　　山中石橊<lb/>
美木艶樹誰望誰待縹葉翠蕚紅華絳采炤列泉石芬<lb/>
<pb n="KR4b0015_WYG_003-33b"/>
披山海竒麗不移<hi>一作徙</hi>霜雪空改<lb/>
　　　　木蓮<lb/>
迸采泉壑騰光淵丘緗麗碧巘紅艶桂洲山人結侣靈<lb/>
俗共遊時至不採為子淹留<lb/>
　　　　石菖蒲<lb/>
藥實靈品爰乃輔性却痾衛福蠲邪養正縹色外姸金<lb/>
光内映草經所珍仙圖是詠<lb/>
　　　　黄連<lb/>
<pb n="KR4b0015_WYG_003-34a"/>
黄連上草丹砂之次禦孽辟妖長靈乆視驂龍行天馴<lb/>
鳯匝地鴻飛以儀順道則利<lb/>
　　　　薯蕷<lb/>
華不可炫葉非足憐㣲根儻餌棄劍為仙黄金共壽青<lb/>
艧爭年君謂無妄我驗衡山<lb/>
　　　　杜若<lb/>
山中杜若嘉爾翠質不竒不俗載華載實同衘夕露共<lb/>
炯朝日夷陂無二沈㝠如一<lb/>
<pb n="KR4b0015_WYG_003-34b"/>
　　　　藿香<lb/>
桂以過冽麝以太芬摧阻天壽夭折人文詎及藿香㣲<lb/>
馥㣲薰攝靈百仞養氣青雰<lb/>
　　讚<lb/>
　　　銅劍讚<hi>有序</hi>　<hi>汪本缺</hi>
永明初始造舊宫鑿東北之地皆平岡迤隴尤多古冡<lb/>
墓有人得銅劍長尺五寸余既借看歎其古異客有謂<lb/>
余曰古時乃以銅為兵乎其可得而聞不余笑而應曰<lb/>
<pb n="KR4b0015_WYG_003-35a"/>
此證據甚多殆不俟言卿既欲知輒具言之余按山海<lb/>
經曰昆吾之山其上多赤銅郭璞注曰此山出金如火<lb/>
以之切玉如割泥也周穆王時西戎獻之尸子所謂昆<lb/>
吾之劒也越絶書曰赤墐之山破而出錫若邪之谿涸<lb/>
而出銅歐冶鑄以為純鈎之劒又汲冡中得一銅劒長<lb/>
三尺五及今所記干將者亦皆非鐵明古者以銅錫為<lb/>
兵器也周書稱穆王時征犬戎得昆吾之劒火浣布長<lb/>
尺有咫又有鍊銅赤刀割玉如泥焉又左傳僖公十八<lb/>
<pb n="KR4b0015_WYG_003-35b"/>
年鄭伯始朝扵楚楚賜之金既而悔之盟曰無以鑄兵<lb/>
故以鑄三鐘杜預注云楚金利故也古者以銅為兵故<lb/>
禹貢云荆揚貢金三品余以為古者語質而難解今者<lb/>
語文而易了獨詩云元龜象齒其實象牙也書云厥包<lb/>
橘柚乃黄柑也金品上則黄中則赤下則黑黑金是鐵<lb/>
赤金是銅黄金是金黄金可為寳赤金可為兵黑金可<lb/>
為器韓子稱昔智伯繇之伐趙襄子初晉陽襄子金將<lb/>
盡問扵張孟談孟談對曰吾聞董安于治晉陽也公室<lb/>
<pb n="KR4b0015_WYG_003-36a"/>
悉以銅為柱質君可發而用之扵是發之有餘金矣謂<lb/>
此據盖可知焉又昔夏后氏使九牧貢金鑄九鼎扵荆<lb/>
山之下于昆吾氏之墟白若甘攙之地圖其山川竒怪<lb/>
以形于鼎使民知神姦不逢其害以定其祥鼎成三足<lb/>
而方不炊而自沸不舁而自藏不遷而自行九鼎既成<lb/>
定之國都桀有昏徳鼎遷扵商殷紂暴虐鼎遷扵周每<lb/>
人主休明鼎雖小而重其姦回昏亂雖大而輕及周顯<lb/>
王三十二年姬徳大衰乃淪入泗水秦始皇之初見扵<lb/>
<pb n="KR4b0015_WYG_003-36b"/>
彭城二十七年始皇東逰大發徒出之而不能得焉後<lb/>
漢武帝賔禮百神扵汾隂得大鼎時人以為九鼎其詳<lb/>
不可得而審也且荆軻刺秦王之日匕首擊銅柱銅柱<lb/>
火出則古者非直以銅為匕首亦以為殿柱也且始皇<lb/>
之世長狄十二見扵臨洮身長三丈足跡六尺扵是始<lb/>
皇歛天下之兵鑄而象之故西京賦云髙門有閌列坐<lb/>
金狄是也又造阿房之宫其門悉用鎡石鎡石噏鐵以<lb/>
防外兵之入焉以此推之明知春秋迄扵戰國戰國至<lb/>
<pb n="KR4b0015_WYG_003-37a"/>
扵秦時攻爭紛亂兵革互興銅既不充給故以鐵足之<lb/>
鑄銅既難求鐵甚易是故銅兵轉少鐵兵轉多年甚一<lb/>
年歲甚一嵗漸染流遷遂成風俗所以鐵工比肩而銅<lb/>
工稍絶二漢之世逾見其㣲及漢建安二十四年魏文<lb/>
帝為太子時鑄三寳刀二匕首天下百鍊之精利而悉<lb/>
是鑄鐵不能復鑄銅矣按張華博物志亦稱鑄銅之工<lb/>
不復可得惟蜀地𦍑中時有解者由此言之斯玅乆絶<lb/>
余謂不復能鑄銅者正當不能使利如霜雪光如雲霞<lb/>
<pb n="KR4b0015_WYG_003-37b"/>
陸斬犀兕水斷蛟龍豈復不能鑄銅鑪鋺燈耶然今太<lb/>
極殿前兩大銅鏡即周景王鑄也製作精巧獨絶晩世<lb/>
今之作必不及古猶今鏡不及古鏡今鐘不及古鐘矣<lb/>
昔余為吳興令鑿池又獲銅箭鏑數十枚時有人復扵<lb/>
彼山中伐木得銅斧一口古銅鑄為兵豈為一據故備<lb/>
言其詳以發子之䝉矣古貴銅賤鐵非獨此事按皇覽<lb/>
帝王冡墓記稱吳王闔閭冡銅槨三重汞池六尺玉鳬<lb/>
之流扁諸之劒三盤郢魚腸之劒在焉秦始皇冡亦以<lb/>
<pb n="KR4b0015_WYG_003-38a"/>
銅槨水銀為江河闗東賊發之至銅槨而取銅深大不<lb/>
可多得因此穴塞漢<hi>闕</hi>思王冡時奢侈皆生𦵏取愛幸<lb/>
奴婢蓄榖為銅牕以通殉𦵏者氣息兼以水火守冡給<lb/>
呼召數十年乃不復聞聲矣晩世之𦵏無復此例然猶<lb/>
自大奢大富大盛或傾一國之財或竭一家之寳或爭<lb/>
為宏麗或競相髙尚前漢奢扵後漢魏時富扵晉世中<lb/>
原既夷至扵江左時天下凋䘮制度日衰富貴之家猶<lb/>
或厚𦵏然論古論曩亦減損千萬倍矣世愈貧狹哀禮<lb/>
<pb n="KR4b0015_WYG_003-38b"/>
愈薄又往古之事棺皆不用釘悉用細腰其細腰之法<lb/>
長七寸廣三寸厚二寸五分狀如木秤兩頭大而中央<lb/>
小仍鑿棺際而安之因普漆其外一棺凡用細腰五十<lb/>
四枚大略如此亦可謂至巧矣其法既絶亦有銅釘銅<lb/>
釘之體皆如今柘釘形也銅釘既滑多被發掘自義熙<lb/>
以來乃以柘代銅爰及明器之屬亦多減省必不得巳<lb/>
乃用烏牙焉相與皆用素棺不得施漆及自棺之外一<lb/>
無所設既由貧富之懸兼以避患之及耳故為此讚以<lb/>
<pb n="KR4b0015_WYG_003-39a"/>
明古今銅鐵之兵刃𦵏送之事焉乃成讚曰<lb/>
悠悠開闢或聖或賢蚩尤鑄銅為兵幾年天生五才實<lb/>
此為先既古既曩誰測誰傳紛綸百代事無不異况迺<lb/>
金鐵國之利器風胡専精歐冶妙思扵昔則出扵今則<lb/>
秘聞之釋經萬物澹薄在古必厚在今必惡徒侈徒異<lb/>
徒鏟徒削聊舉一槩以明鴻畧<lb/>
　　　雲山讚四首<hi>有序</hi>
壁上有雜畫皆作山水好勢仙者五六雲氣生焉悵然<lb/>
<pb n="KR4b0015_WYG_003-39b"/>
㑹意題為小讚云<lb/>
　　　　王太子<lb/>
子喬好輕舉不待鍊銀丹控鶴去窈窕學鳯對㠝岏山<lb/>
無一春草谷有千年蘭雲衣不躑躅龍駕何時還<lb/>
　　　　隂長生<lb/>
陰君惜靈骨珪璧詎為寳日夜名山側果得金丹道憂<lb/>
傷永不至光顔如碧草若渡西海時致意三青鳥<lb/>
　　　　白雲<lb/>
<pb n="KR4b0015_WYG_003-40a"/>
紫煙世不覿赤鱗庖所捐白雲亦海外葐蒀起三山蕭<lb/>
瑟玉池上容裔帝臺前欲知青都裏乗此乃登天<lb/>
　　　　秦女<lb/>
青琴既曠世緑珠亦絶羣猶不及秦女十五乗綵雲璧<lb/>
質人不見瓊光俗詎聞願使洛靈往為我道音芬<lb/>
　<lb/>
　<lb/>
　<lb/>
<pb n="KR4b0015_WYG_003-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江文通集巻三<lb/>
</p>
<p>
</p>
  </div>
<div>
<head>江文通集巻四</head> <lb/>
    <p>
<pb n="KR4b0015_WYG_004-1a"/>
欽定四庫全書<lb/>
　江文通集巻四<lb/>
　　　　　　　　　　　　　梁　江淹　撰<lb/>
　　騷<lb/>
　　　遂古篇<hi>有序</hi>
僕嘗為造化篇以學古制今觸類而廣之復有此文兼<lb/>
象天問以遊思云爾<lb/>
聞之遂古大火然兮水亦溟涬無涯邊兮女媧煉石補<lb/>
<pb n="KR4b0015_WYG_004-1b"/>
蒼天兮共工所觸不周山兮河洛交戰寧深淵兮黄炎<lb/>
共鬭涿鹿川兮女岐九子為氏先兮蚩尤鑄兵幾千年<lb/>
兮十日並出堯之間兮羿迺斃日事豈然兮嫦娥奔月<lb/>
誰所傳兮豐隆騎雲為靈仙兮夏開乘龍何因縁兮傅<lb/>
説託星安得宣兮夸父鄧林義亦艱兮建木千里烏易<lb/>
論兮穆王周流往復旋兮河宗王母可與言兮青鳥所<lb/>
解路誠亶兮五色玉石出西偏兮崑崙之墟海此間兮<lb/>
去彼宗周萬二千兮山經古書亂編篇兮郭釋有兩未<lb/>
<pb n="KR4b0015_WYG_004-2a"/>
精堅兮上有剛氣道家言兮日月五星皆虚懸兮倒景<lb/>
去地出雲烟兮九地之下如有天兮土伯九約寧若先<lb/>
兮西方蓐収司金門兮北極禺强為常存兮帝之二女<lb/>
遊湘沅兮霄明燭光向焜煌兮太一司命鬼之元兮山<lb/>
鬼國殤為遊魂兮迦維羅衞道最尊兮黄金之身誰能<lb/>
原兮恒星不見頗可論兮其説彬炳多聖言兮六合之<lb/>
内心常渾兮幽明詭性令智昬兮河圖洛書為信然兮<lb/>
孔甲豢龍古共<hi>一作所</hi>傳兮禹時防風處隅山兮春秋長<lb/>
<pb n="KR4b0015_WYG_004-2b"/>
狄生何邊兮臨洮所見又何緣兮蓬萊之水淺於前兮<lb/>
東海之波為桑田兮山崩邑淪寧幾千兮石生土長必<lb/>
積年兮漢鑿昆明灰炭全兮魏開濟渠螺蚌堅兮白日<lb/>
再中誰使然兮北斗不見藏何間兮建章鳳闕神光連<lb/>
兮未央鐘簴生華鮮兮銅為兵器秦之前兮丈夫衣綵<lb/>
六國先兮周時女子出世間兮班君絲履遊泰山兮人<lb/>
鬼之際有隠淪兮四海之外孰方圓兮沃沮肅慎東北<lb/>
邊兮長臂兩面赤乗船兮東南倭國皆文身兮其外黒<lb/>
<pb n="KR4b0015_WYG_004-3a"/>
齒次裸民兮侏儒三尺並為鄰兮西北丁零又烏孫兮<lb/>
車師月支種類繁兮馬蹄之國善騰奔兮西南烏弋及<lb/>
罽賓兮天竺于闐皆胡人兮條支安息西海漘兮人跡<lb/>
所極至大秦兮珊瑚明珠銅金銀兮琉璃瑪瑙來雜陳<lb/>
兮硨磲水精莫非真兮雄黄雌石出山垠兮青白蓮華<lb/>
被水濱兮宫殿樓觀並七珍兮窮陸溟海又有民兮長<lb/>
股深目豈君臣兮丈夫女子及三身兮結胸反舌一臂<lb/>
人兮跂踵交脛與羽民兮不死之國皆何因兮茫茫造<lb/>
<pb n="KR4b0015_WYG_004-3b"/>
化理難循兮聖者不測况庸倫兮筆墨之暇為此文兮<lb/>
薄暮雷電聊以忘憂又示君兮<lb/>
　　　雜詞<hi>有序</hi>
予上國不才黜為閩山長吏待罪三載究識煙霞之狀<lb/>
既對道書官又無職筆墨之勢聊為後文<lb/>
　　　　構象臺<lb/>
曰上妙兮道之精道之精兮俗為名名可宗兮聖風立<lb/>
立聖風兮兹教生寫經記兮寄圖刹畫影象兮在丹青<lb/>
<pb n="KR4b0015_WYG_004-4a"/>
起淨法兮出西海流梵音兮至東溟綱紫宙兮洽萬品<lb/>
冠璇㝢兮濟羣生余汩阻兮至南國迹巳徂兮心未扃<lb/>
立孤臺兮山岫架半室兮江汀累青杉於澗構積紅石<lb/>
於林櫺雲八重兮七色山十影兮九形金燈兮江蘺環<lb/>
軒兮匝池相思兮豫章戴雪兮抱霜栽異木而同秀種<lb/>
雜草而一香苔蘚生兮繞石戸蓮華舒兮繡池梁伊日<lb/>
月之寂寂無人音與馬迹耽禪情於雲逕守息心於端<lb/>
石永結意於鷲山長憔悴而不惜<lb/>
<pb n="KR4b0015_WYG_004-4b"/>
　　　　訪道經<lb/>
百學兮異文錦派兮綺分珍君之言兮皦無際悦子之<lb/>
道兮迥不羣澹深韻於白水儼高意於浮雲軌賢豪於<lb/>
後學軼望識於前文兹道兮可傳可傳兮皓然挾兹心<lb/>
兮赴絶國懐此書兮坐空山空山隠轔兮窮翠㟧水散<lb/>
漫兮涵素壑海外隂兮氣曇曇江上月兮光灼灼東南<lb/>
出兮不一山西北來兮乃雙鶴池中蓮兮十色紅窗前<lb/>
樹兮萬葉落四壁深兮乃泬㵳左右虚兮如寂寞寂寞<lb/>
<pb n="KR4b0015_WYG_004-5a"/>
兮山室徳經兮道袠盪魂兮刷氣掩憂兮靜疾信若人<lb/>
兮先覺聊與子兮如一<lb/>
　　　　鏡論語<lb/>
巡青史之殘誥覽朱管之遺冊惟魯濱之一叟信銜道<lb/>
而探寂世艱險而多阻君英明而不革講業兮齊衞論<lb/>
精兮洙泗子之説兮義已祕成賈鄭之雄理考黄何之<lb/>
壯思惜古人之取才瞰青雲而靖意意惆悵兮有端才嶒<lb/>
崚兮可觀憲媯禹而析法襲仁誼而求安不嬿婉於戚<lb/>
<pb n="KR4b0015_WYG_004-5b"/>
施寧踸踔於馬蘭俾後生之庶士鑒明徳之音翰惟山<lb/>
中兮寂寞沈憂思兮無從石紅青兮百疊山濃淡兮萬<lb/>
重日下兮<hi>闕二字</hi>月出兮銅峰竹色兮拂户水氣兮繞窗<lb/>
味哲人之遺珍折片句兮忘老嘉石門之埋名憐栁子<lb/>
之躭道書吳伯於衣袖鏤顔子於心抱籌出處之叔仲<lb/>
酌言黙之多少若妙行與上靈非積學之所紹至游夏<lb/>
以升降幸砥心而勿夭<lb/>
　　　　悦曲池<lb/>
<pb n="KR4b0015_WYG_004-6a"/>
北山兮黛柏南江兮赬石赬峯兮若虹黛樹兮如畫暮<lb/>
雲兮十里朝霞兮千尺千尺兮緜緜青氣兮往旋桐之<lb/>
葉兮蔽日桂之枝兮刺天百谷多兮瀉亂波雜磵饒兮<lb/>
騖叢泉竟長洲兮匝東島縈曲嶼兮繞西山山巒岏兮<lb/>
水環合水環合兮石重沓林中電兮雨冥冥江上風兮<lb/>
木颯颯盟清泠兮適潺湲白雲起兮弔石蓮客子思兮<lb/>
心斷絶心斷絶兮愁無閑步東池兮夜未艾卧西窗兮<lb/>
月向山引一息於魂内擾百緒於眼前意春蘭與秋若<lb/>
<pb n="KR4b0015_WYG_004-6b"/>
願不絶於江邊<lb/>
　　　　愛逺山<lb/>
伯鸞兮已逺名山兮不返逮紺草之可結及朱華之未<lb/>
晩緤余馬於椒阿漾余舟於沙衍臨星朏兮樹闇看日<lb/>
爍兮霞淺淺霞兮駮雲一合兮一分映壑兮為飾綴澗<lb/>
兮成文碧色兮婉轉丹秀兮葐蒀深林寂以窈窈上猨<lb/>
狖之所羣羣猨兮聒山大林兮蔽天楓岫兮筠嶺蘭畹<lb/>
兮芝田紫蒲兮光水紅荷兮艶泉香枝兮嫩葉翡累兮<lb/>
<pb n="KR4b0015_WYG_004-7a"/>
翠疊非郢路之遼逺實寸憂之相接欷美人於心底願<lb/>
山與川之可涉若溘死於汀潭哀時命而自愜<lb/>
　　　應謝主簿騷體<lb/>
山櫺靜兮悲凝涼澗軒掩兮酒涵霜層風激兮綠蘋斷<lb/>
積石閉兮紫苔傷芝原寂少色筠庭黯無光沐予冠於<lb/>
極浦馳予珮兮江陽弔秋冬之巳暮憂與憂兮不忘使<lb/>
杜蘅可翦而棄夫何貴於芬芳<lb/>
　　　劉僕射東山集學騷<lb/>
<pb n="KR4b0015_WYG_004-7b"/>
含秋一顧𦕈然山中檀欒循石便娟來風木瑟瑟兮氣<lb/>
葐蒀石戔戔兮水成文摘江崖之素草窺海岫之青雲<lb/>
願芙蓉兮未晦遵江波兮待君<lb/>
　　　山中楚辭五首<lb/>
青春素景兮白日出之藹藹吾將弭節於江夏見杜若<lb/>
之始大結琱鱗以成車懸雜羽而為蓋草色綠而馬聲<lb/>
悲欷沿袖以流帶<lb/>
予將禮於太一乃雄劒兮玉鈎日華粲於芳閣月金披<lb/>
<pb n="KR4b0015_WYG_004-8a"/>
於翠樓舞燕趙之上色激河淇之名謳薦西海之異品<lb/>
傾東岳之庶饈乗文魚兮錦質要靈人兮中洲<lb/>
入橘浦兮容與心敞惘兮迷所識視煙霞如一色深秋<lb/>
窈以虧天上列星之所極桂之生兮山之巒紛可愛兮<lb/>
柯團團谿崎嶬兮石架阻䬀䬟颼兮木道寒煙色閉兮<lb/>
喬木橈嵐氣闇兮幽篁難忌蟪蛄之早吟惜王孫之晩<lb/>
還信於邑兮白露方夭病兮秋蘭<lb/>
石簁簁兮蔽泉雪疊疊兮薄樹車蕭條兮山逼舟容與<lb/>
<pb n="KR4b0015_WYG_004-8b"/>
兮水路愍晨夜之摧挫感春秋之欲暮征夫輟而在傍<lb/>
御者跼而載顧<lb/>
魂兮歸來異方不可以親蝮蛇九首雄虺戴鱗炎穴一<lb/>
光骨爛魂傷𤣥狐曵尾赤象為梁至日歸來無往此異<lb/>
方<lb/>
　　樂府<lb/>
　　　齊籍田樂歌二首<hi>永明四年籍田詔江淹造歌</hi>
　　　　迎送神升歌<lb/>
<pb n="KR4b0015_WYG_004-9a"/>
羽鑾從動金駕時遊教騰義鏡樂綴前修率先丹耜躬<lb/>
遵綠疇靈之聖之歲殷澤柔<lb/>
　　　　饗神歌<lb/>
瓊斚既飾繡簋以陳方燮嘉種永毓宵民<lb/>
　　　牲出入歌<lb/>
祝詳史具禮備樂薦有牲在陳有鼓在懸騰燭象星奔<lb/>
水類電郊燎夙戒駜彼乘駽以伺質明以佇神晏<lb/>
　　　薦豆呈毛血歌辭<lb/>
<pb n="KR4b0015_WYG_004-9b"/>
時恭時祀有物有則伊我上聖實抱明徳犧象交陳鬱<lb/>
尊四塞黍惟嘉穀酒惟𤣥黙薦通蒼祇慶覃黎黒願靈<lb/>
之降祚家祐國<lb/>
　　　奏宣列之樂歌舞<lb/>
殷崇配天周尊明祀瑞合汾隂慶同泰畤青幕雲舒丹<lb/>
殿霞起二曜惟新五精告始于以享之景福是履<lb/>
　　　齊鳳凰銜書伎辭<hi>宋世有此辭齊初詔中書郎江淹改</hi>
皇齊啟運從瑤璣靈鳳銜書集紫㣲和樂既洽神所依<lb/>
<pb n="KR4b0015_WYG_004-10a"/>
超商巻夏耀英輝永世夀昌聲華飛<lb/>
　　　銅爵妓<lb/>
武皇去金閣英威長寂寞雄劒頓無光雜佩亦銷爍秋<lb/>
至明月圓風傷白露落清夜何湛湛孤燭映蘭幕撫影<lb/>
愴無從惟懐憂不薄瑶色行應罷紅芳幾為樂徒登歌<lb/>
舞臺終成螻蟻郭<lb/>
　　　採菱曲<lb/>
秋日心容與涉水望碧蓮紫菱亦可採試以緩愁年參<lb/>
<pb n="KR4b0015_WYG_004-10b"/>
差萬葉下泛漾百流前高彩隘通壑香氛麗廣川歌出<lb/>
櫂<hi>一作趙</hi>女曲儛入江南絃梁黿非逐俗駕鯉乃懐仙衆<lb/>
美信如此無恨<hi>一作限</hi>在<hi>一作出</hi>清泉<lb/>
　　詩<lb/>
　　　侍始安王石頭<lb/>
緒官承盛世逢恩侍英王結劒從深景撫袖逐曾光暮<lb/>
情鬱無已流望在川陽平原忽超逺參差見南湘何如<lb/>
塞北隂雲鴻盡來翔擥鏡照愁色徒坐隠憂方山中如<lb/>
<pb n="KR4b0015_WYG_004-11a"/>
未夕無使桂葉傷<lb/>
　　　從征虜始安王道中<lb/>
秉笏從帷幕仄身豫休明君子未獲宴小人亦自營結<lb/>
軒首涼野驅馬傃寒城容裔還鄉櫂逶迤去國旌山氣<lb/>
亘百里山色與雲平喬松日夜竦紅霞旦夕生徒慙恩<lb/>
原<hi>一作厚</hi>槩空抱春施名仰願光威逺歲晏返柴荆<lb/>
　　　從冠軍建平王登廬山香爐峯<lb/>
廣成愛神鼎淮南好丹經此山<hi>一作峯</hi>具鸞鶴往來盡仙<lb/>
<pb n="KR4b0015_WYG_004-11b"/>
靈瑤草正翕赩玉樹信葱青絳氣下縈薄白雲上杳㝠<lb/>
中坐瞰蜿虹俛伏視流星不㝷遐怪極則知耳目驚日<lb/>
落長沙渚曾隂萬里生藉蘭素多意臨風黙含情方學<lb/>
松柏隠羞逐市井名幸承光誦末伏思託後旌<hi>選作旍</hi>
　　　從建平王遊紀南城<lb/>
恭承此嘉惠<hi>一作徳</hi>末官至南荆斂衽依光彩<hi>一作采</hi>端笏<lb/>
奉仁明再逢綠草合重見翠雲生江甸知禮富漢渚聞<lb/>
教清君王澹以思樹羽望楚城年積衣劒滅地逺宫館<lb/>
<pb n="KR4b0015_WYG_004-12a"/>
平錦帳終寂寞綵色祕音英丹砂信難學黄金不可成<lb/>
遷化毎如兹安用貴空名流巖慘中懐凝意方自驚願<lb/>
借若木景長照憂人情<lb/>
　　　望荆山<lb/>
奉義<hi>一作謁</hi>至江漢始知楚塞長南關<hi>一作閩</hi>繞桐柏西嶽<lb/>
<hi>一作途</hi>出魯陽寒郊無留影秋日懸清光悲風撓<hi>一作繞</hi>重<lb/>
林雲霞肅川漲嵗晏君如何零淚霑衣裳玊柱空掩露<lb/>
金尊坐含霜一聞苦寒奏再使艶歌傷<lb/>
<pb n="KR4b0015_WYG_004-12b"/>
　　　步桐臺<lb/>
客子畏霜雪憂至竟悠哉綺帷生網羅寳刀積塵埃思<lb/>
君出漢北鞍馬登楚臺嵗綵合雲光平原秋色來寂聽<lb/>
積空意凝望信長懐蕙芬自有美光景詎徘徊山中忽<lb/>
緩駕暮雲將盈階<lb/>
　　　秋至懐歸<lb/>
悵然集漢北還望岨山田沄沄百重壑參差萬里山楚<lb/>
闗帶秦隴荆雲冠呉烟草色斂窮水木葉變呉川秋至<lb/>
<pb n="KR4b0015_WYG_004-13a"/>
帝子降客人傷嬋娟試訪淮海使歸路成數千蓬驅未<lb/>
止極旌心徒自懸若華想無慰憂至定傷年<lb/>
　　　渡西塞望江上諸山<lb/>
南國多異山雜樹共冬榮潺湲夕澗急嘈噆晨鵾鳴石<lb/>
林上參錯流沬下縱横松氣鑑青藹霞光鑠丹英望古<lb/>
一凝思留滯桂枝情結友愛逺岳採藥好長生常<hi>一作當</hi>
畏佳人晩秋蘭傷紫莖海外果可學嵗暮誦仙經<lb/>
　　　赤亭渚<lb/>
<pb n="KR4b0015_WYG_004-13b"/>
呉江泛丘墟饒桂復多楓水夕潮波黒日暮精氣紅路<lb/>
長寒光盡鳥鳴秋草<hi>秋草一作草木</hi>窮瑤水雖未合珠霜竊過<lb/>
中坐識物序晏卧視歲隂空一傷千里極獨望淮海風<lb/>
逺心何所類雲邊有征鴻<lb/>
　　　渡泉嶠出諸山之頂<lb/>
岑崟蔽日月左右信艱哉萬壑共馳騖百谷爭往來鷹<lb/>
隼既厲翼蛟魚亦曝鰓崩壁迭枕卧嶄石屢盤迴伏波<lb/>
未能鑿樓船不敢開百年積流水千歲生青苔行行詎<lb/>
<pb n="KR4b0015_WYG_004-14a"/>
半景余馬以長懐南方天炎火魂兮可歸來<lb/>
　　　僊陽亭<lb/>
擥淚訪亭侯兹地乃閩城萬古通漢使千載連呉兵瑤<lb/>
磵夐嶄崒銅山鬱縱横方水埋金雘圓岸伏丹瓊下視<lb/>
雄虹照俯看綠霞明桂枝空命折烟氣坐自驚劍逕羞<lb/>
前檢岷山慙舊名伊我從霜露僕御復孤征楚客心命<lb/>
絶一願聞越聲<lb/>
　　　遊黄蘖山<lb/>
<pb n="KR4b0015_WYG_004-14b"/>
長望竟何極閩雲連越邊南州饒竒怪赤縣多靈仙金<lb/>
峰各虧日銅石共臨天陽岫照鸞采隂谿噴龍泉殘杌<lb/>
千代木廧崒萬古烟禽鳴丹壁上猿嘯青崖間秦皇慕<lb/>
隠淪漢武願長年皆負雄豪威棄劒為名山况我葵藿<lb/>
志松木横眼前所若同逺好臨風載悠然<lb/>
　　　還故園<lb/>
漢臣泣長沙楚客悲辰陽古今雖不舉兹理亦宜傷山<lb/>
中信寂寥孤景吟空堂北地三變露南簷再逢霜竊值<lb/>
<pb n="KR4b0015_WYG_004-15a"/>
寰海闢仄見圭緯昌浮雲抱山川遊子御故鄉遽發桃<lb/>
花渚適宿春風塲紅草涵電色綠樹鑠烟光高歌傃闗<lb/>
國微嘆依笙簧請學碧靈草終歲自芬芳<lb/>
　　　劉僕射東山集<lb/>
蕭蕭雲色滋惟愛起長思喬木嘯山曲征鳥怨水湄共<lb/>
惜玊樽暮願是<hi>一作使</hi>光隂遲紳裳視絶雲銜意方此時<lb/>
誦飾江皋駕終從海濱詩<lb/>
　　　陸東海譙山集<lb/>
<pb n="KR4b0015_WYG_004-15b"/>
杳杳長役思思來使情濃恒忌光氛度藉蕙望春紅青<lb/>
莎被海月朱華冒水松輕氣<hi>一作風</hi>曖長嶽雄虹赫逺峰<lb/>
日暮崦嵫谷參差綵雲重永願白沙渚遊衍遂相從丹<lb/>
山有琴瑟不為憂傷容<lb/>
　　　無錫縣歴山集<lb/>
愁生白露日思起秋風年竊悲杜蘅暮擥涕弔空山落<lb/>
葉下楚水别鶴噪呉田嵐<hi>一作瘴</hi>氣隂不極日色半虧天<lb/>
酒至情蕭瑟憑樽還惘然一聞清琴奏歔泣方留連况<lb/>
<pb n="KR4b0015_WYG_004-16a"/>
乃客子念直置<hi>一作視</hi>絲竹間<lb/>
　　　外兵舅夜集<lb/>
丹林一葉舊碧草從此空烟光拂夜色華舟盪秋風斂<lb/>
意悵何已極望情思中瑶瀾寂以晏若采能幾終暮心<lb/>
亦誰寄江臯桂有叢<lb/>
　　　貽袁常侍<lb/>
昔我别楚水秋月麗秋天今君客呉坂春色縹<hi>一作日媚</hi>春<lb/>
泉幽冀生碧草沅湘含翠烟鑠鑠霞上景懵懵雲外山<lb/>
<pb n="KR4b0015_WYG_004-16b"/>
涉江竟何望留滯空採蓮駐情光氣下凝怨琴瑟前珠<lb/>
貝性明潤蘭玉好芳堅不以宿昔岨懐愧期暮年<lb/>
　　　古意報袁功曹<lb/>
從軍出隴北長望隂山雲涇渭各流異恩情於此分故<lb/>
人贈寳劒鏤以瑶華文一言鳳獨立再説鸞無羣何得<lb/>
晨風起悠哉凌翠氛黄鵠去千里垂涕為報君<lb/>
　　　寄丘三公<lb/>
昔我學冠劒逢君在三川何意風雨激一訣異東西菊<lb/>
<pb n="KR4b0015_WYG_004-17a"/>
秀空應奪蘭芳幾時堅常恐握手畢黯如光絶天安得<lb/>
明月珠擥涕寄呉山<lb/>
　　　卧疾怨别劉長史<lb/>
四時煎日夜玉露催紫榮始懐未及歎春意秋方驚涼<lb/>
草散螢色衰樹斂蟬聲憑景魂且謐卧堂怨已生承君<lb/>
客江潭先愁鴻雁鳴呉山饒離袂楚水多别情金堅碧<lb/>
不滅桂華蘭有英無輟代上朝豈惜鏡中明但見一葉<lb/>
落哀恨方未平<lb/>
<pb n="KR4b0015_WYG_004-17b"/>
　　　燈夜和殷長史<lb/>
冬盡綵葉暮金石亦懐傷氷鱗不能起水鳥望川梁客<lb/>
子仿永叔寂寞幽意長卧歇丹丘采坐失曽泉光結眉<lb/>
慘成慮銷憂非羽觴此心兾可緩清芷在沅湘<lb/>
　　　贈鍊丹法和殷長史<lb/>
琹高遊㑹稽靈變竟不還不還有長意長意希童顔身<lb/>
識本爛漫光曜不可攀方驗參同契金竈鍊神丹頓捨<lb/>
心知愛永却平生歡玉牒裁可巻珠蘂不盈簞譬如明<lb/>
<pb n="KR4b0015_WYG_004-18a"/>
月色流采映歲寒一待黄冶就青芬遲孤鸞<lb/>
　　　從蕭驃騎新帝壘<lb/>
鯢妖毁王度虹氣岨王猷上宰軫靈略宏威肅廣謀據<lb/>
嶮冒戈堞乗嶠架烽樓燕兵歌越水代馬思呉州金笳<lb/>
夜一逺明月信悠悠雲色被江出烟光帶海浮開襟夾<lb/>
蒼宇拓逺局溟洲折日承丹谷總駕臨青丘仄待飈霧<lb/>
晏方從畎壑遊<lb/>
　　　惜晩春應劉祕書<lb/>
<pb n="KR4b0015_WYG_004-18b"/>
烟景抱空意蘅杜綴幽心心憂望碧葉涵影顧青林風<lb/>
光多樹色露華翻蕙隂水苔方下蔓石蘿日上尋霞衣<lb/>
已具帶仙冠不待簮徒為多委鬱精魄還自臨始獲瓊<lb/>
歌贈一㸃重如金山中有雜桂玉瀝乃共斟<lb/>
　　　秋夕納涼奉和刑獄舅<lb/>
蕭條晩秋景旻雲承景斜虚堂起青靄崦嵫生暮霞空<lb/>
居寂以欷左右自幽歌騎星謝箕尾濯髮慙陽阿年歇<lb/>
𤣥圃璧歲減天津波金簫哀夜長瑞琴怨暮多四時通<lb/>
<pb n="KR4b0015_WYG_004-19a"/>
信黯春風日夜過楚水徒有蘭憂至竟如何<lb/>
　　　郊外望秋答殷博士<lb/>
白露掩江臯青蒲平地蕪長夜亦何際銜思久踟蹰企<lb/>
余重蘭貝清才富金瑜獨豔始東山擅麗終西都雲精<lb/>
無永滯水碧豈暫濡屬我嵫景半賞爾若光初折麻異<lb/>
離羣紉蕙非索居頻贈既雅歌還懐諒短<hi>一作知</hi>書<lb/>
　　　冬盡難離和丘長史<lb/>
閒居深悵悵颸寒拂中閨寳禮自千里縑書果君題山<lb/>
<pb n="KR4b0015_WYG_004-19b"/>
川吐幽氣雲景抱長懐兹别亦為逺潮瀾鬱東西汀臯<lb/>
日慘色桂闇猿方啼擥意誰侘傺屑涕在心乖杜蘅念<lb/>
無沫石蘭終不暌兾惣歲暮駕遊衍蒼山蹊<lb/>
　　　池上酬劉記室<lb/>
戚戚憂可結結憂視春暮紫荷漸曲池臯蘭覆徑路葱<lb/>
蒨亘華堂葐蒀雜綺樹為此久佇立容易光隂度水館<lb/>
次文羽<hi>文羽一作久雨</hi>山葉下暝露懐賞入舊襟悦物覽新賦<lb/>
惜我無雕文報章慚復素<lb/>
<pb n="KR4b0015_WYG_004-20a"/>
　　　呉中禮石佛<lb/>
幻生太浮詭長思多沈疑疑思不慙炤詭生寧盡時敬<lb/>
承積刼下金光鑠海湄火宅斂焚炭藥草匝惠滋常碩<lb/>
樂此道誦經空山坻禪心暮不雜寂行好無私軒騎久<lb/>
已訣親愛不留遲憂傷漫漫情靈意終不淄誓尋青蓮<lb/>
果永入梵庭期<lb/>
　　　採石上菖蒲<lb/>
瑤琴久蕪没<hi>一作瓊琴久塵蕪</hi>金鏡廢不看不見空閨裏縱横<lb/>
<pb n="KR4b0015_WYG_004-20b"/>
愁思端緩步遵汀渚揚枻泛春瀾電至烟流綺水綠桂<lb/>
涵丹憑酒竟<hi>一作意</hi>未悦半景方自歎每為憂見及杜若<lb/>
詎能寛兾採石上草得以駐餘顔赤鯉儻可乘雲霧不<lb/>
復還<lb/>
　　　雜體三十首<hi>有序</hi>
夫楚謠漢風既非一骨魏製晉造固亦二體譬猶藍朱<lb/>
成采雜錯之變無窮宫商為音靡曼之態不極故蛾眉<lb/>
詎同貌而俱動於魄芳草寧共氣而皆悦於魂不其然<lb/>
<pb n="KR4b0015_WYG_004-21a"/>
歟至於世之諸賢各滯所迷莫不論甘而忌辛好丹而<lb/>
非素豈所謂通方廣恕好逺兼愛者哉乃及<hi>選無乃字及一作致</hi>
公幹仲宣之論家有曲直安仁士衡之評人立矯抗况<lb/>
復殊於此者乎又貴逺賤近人之常情重耳輕目俗之<lb/>
恒蔽是以邯鄲托曲於李竒士季假論於嗣宗此其效<lb/>
也然五言之興諒非夐古但闗西鄴下既已罕同河外<lb/>
江南頗為異法故𤣥黄經緯之辨金碧浮沈之殊僕以<lb/>
為亦各具美兼善<hi>選作合其美並善</hi>而已今作三十首詩斆其<lb/>
<pb n="KR4b0015_WYG_004-21b"/>
文體雖不足品藻淵流庶亦無乖商確云爾<lb/>
　　　　古離别<hi>一作別離</hi>
逺與君别者乃至鴈門闗黄雲蔽千里遊子何時還送<lb/>
君如昨日簷前露巳圑不惜蕙草晩所悲道里寒君在<lb/>
天一涯<hi>一作君行在天涯</hi>妾身長别離願一見顔色不異瓊樹<lb/>
枝兔絲及水萍所寄終不移<lb/>
　　　　李都尉從軍<hi>陵少卿</hi>
樽酒送征人踟蹰在親宴日暮浮雲滋握手淚如霰悠<lb/>
<pb n="KR4b0015_WYG_004-22a"/>
悠清川水嘉魴得所薦而我在萬里結髮<hi>一作友</hi>不相見<lb/>
袖中有短書願寄雙飛燕<lb/>
　　　　班婕妤詠扇<lb/>
紈扇如團<hi>選作圓</hi>月出自機中素畫作秦王女乗鸞向煙<lb/>
霧彩色世所重雖新不代<hi>一作似</hi>故竊愁涼風至吹我玊<lb/>
階樹君子恩未畢零落在中路<lb/>
　　　　魏文帝遊宴<hi>丕子桓</hi>
置酒坐飛閣逍遙臨華池神飈自逺至左右芙蓉披綠<lb/>
<pb n="KR4b0015_WYG_004-22b"/>
竹夾清水秋蘭被幽崖月出照園中冠珮相追隨客從<lb/>
南楚來為我吹參差淵魚猶伏浦聽者未云疲高文一<lb/>
何綺小儒安足為肅肅廣殿隂雀聲愁北林衆賓還城<lb/>
邑何以慰吾心<lb/>
　　　　陳思王贈友<hi>植子建</hi>
君王禮英賢不恡千金璧雙闕指馳道朱宫羅第宅從<lb/>
容氷井臺清池映華薄涼風盪芳氣碧樹先秋落朝與<lb/>
佳人期日夕望青閣褰裳摘明珠徙倚拾蕙若眷我二<lb/>
<pb n="KR4b0015_WYG_004-23a"/>
三子辭義麗金雘延陵輕寳劒季布重然諾處富不忘<lb/>
貧有道在葵藿<lb/>
　　　　劉文學感遇<hi>楨公幹</hi>
蒼蒼山中桂團團霜露色霜露一何𦂳桂枝生自直橘<lb/>
柚在南國因君為羽翼謬䝉聖主私託身文墨職丹采<lb/>
既已過敢不自雕飾華月照芳池列坐金殿側微臣固<lb/>
受賜鴻恩良未測<lb/>
　　　　王侍中懐徳<hi>粲仲宣</hi>
<pb n="KR4b0015_WYG_004-23b"/>
伊昔值世亂秣馬辭帝京既傷蔓草别方知枤杜情崤<lb/>
函復丘墟冀闕𬗟縱横倚棹汎涇渭日暮山河清蟋蟀<lb/>
依桑野嚴風吹若莖鸛鷁在幽草客子淚已零去鄉三<lb/>
十載幸遭天下平賢主降嘉賞金貂服𤣥纓侍宴出河<lb/>
曲飛蓋遊鄴城朝露竟幾何忽如水上萍君子篤惠義<lb/>
柯葉終不傾福履既所綏千載垂令名<lb/>
　　　　嵇中散言志<hi>康叔夜</hi>
曰余不師訓濳志去世塵逺想出宏域高步超常倫靈<lb/>
<pb n="KR4b0015_WYG_004-24a"/>
鳳振羽儀戢景西海濱朝食琅玕實夕飲玉池津處順<lb/>
故無累養徳乃入神曠哉宇宙惠雲羅更四陳哲人貴<lb/>
識義大雅明庇身莊生悟無為老氏守其真天下皆得<lb/>
一名實久相賓咸池饗爰居鐘鼓或愁辛栁惠善直道<lb/>
孫登庶知人寫懐良未逺感贈以<hi>一作還</hi>書紳<lb/>
　　　　阮步兵詠懐<hi>籍嗣宗</hi>
青鳥海上遊鸒斯蒿下飛沈浮不相宜羽翼各有歸飄<lb/>
颻可終年沆<hi>一作滉</hi>瀁安是非朝雲乗變化光耀世所希<lb/>
<pb n="KR4b0015_WYG_004-24b"/>
精衞銜木石誰能測幽微<lb/>
　　　　張司空離情<hi>華茂先</hi>
秋月映<hi>一作照</hi>簾櫳懸光入丹墀佳人撫鳴琴清夜守空<lb/>
帷蘭徑少行迹玉臺生網絲庭樹發紅彩閨草含碧滋<lb/>
延佇整綾綺萬里贈所思願垂湛露惠信我皎日期<lb/>
　　　　潘黄門述哀<hi>岳安仁</hi>
青春速天機素秋馳白日美人歸重泉悽愴無終畢殯<lb/>
宫巳肅清松柏轉蕭瑟俯仰未能弭尋念非但一撫衿<lb/>
<pb n="KR4b0015_WYG_004-25a"/>
悼寂寞怳然若有失明月入綺䆫髣髴想蕙質銷憂非<lb/>
萱草永懐寄夢寐夢寐復㝠㝠何由覿爾形我慙北海<lb/>
術爾無帝女靈駕言出逺山徘徊泣松銘雨絶無還雲<lb/>
花落豈留英日月方代序寢興何時平<lb/>
　　　　陸平原羈宦<hi>機士衡</hi>
儲后<hi>一作諸后</hi>降嘉命恩紀被微身明發眷桑梓永歎懐宻<lb/>
親流念辭南澨銜怨别西津驅馬遵淮泗旦夕見梁陳<lb/>
服義追上列矯迹厠宫臣朱黻咸髦士長纓皆俊民契<lb/>
<pb n="KR4b0015_WYG_004-25b"/>
濶承華内綢繆踰歲年日暮聊總駕逍遥觀洛川殂<hi>選作</hi>
<hi>徂</hi>殁<hi>選作没/一作役</hi>多拱木宿草凌<hi>選作/陵</hi>寒煙遊子易感慨<hi>選作</hi>
<hi>愾</hi>躑躅還自憐願言寄三鳥離思非徒然<lb/>
　　　　左記室詠史<hi>思太沖</hi>
韓公淪賣藥梅生隠市門百年信荏苒何用<hi>一作為</hi>苦心<lb/>
魂當學衞霍將建功在河源珪組賢君眄青紫明主恩<lb/>
終軍才始達賈誼位方尊金張服貂冕許史乘華軒王<lb/>
侯貴片議公卿重一言太平多懽娯飛蓋東都門顧念<lb/>
<pb n="KR4b0015_WYG_004-26a"/>
張仲蔚蓬蒿滿中園<lb/>
　　　　張黄門苦雨<hi>協景陽</hi>
丹霞蔽陽景綠泉涌隂渚水鸛巢層甍山雲潤柱礎有<lb/>
弇興春節愁霖貫秋序燮燮涼葉奪戾戾颸風舉高談<lb/>
翫四時索居慕儔侣青苕<hi>一作苔</hi>日夜黄芳蕤成宿楚歲<lb/>
暮百慮交無以慰延佇<lb/>
　　　　劉太尉傷亂<hi>琨越石</hi>
皇晉遘陽九天下横氛霧秦趙值薄蝕幽幷逢虎據伊<lb/>
<pb n="KR4b0015_WYG_004-26b"/>
余荷寵靈感激徇馳騖雖無六竒術冀與張韓遇寗戚<lb/>
扣角歌桓公遭乃舉荀息冒險難實以忠貞故空令日<lb/>
月逝愧無古人度飲馬出城濠北望沙漠路千里何蕭<lb/>
條白日隠寒樹投袂既憤懣<hi>一作滿</hi>撫枕懐百慮功名惜<lb/>
未立𤣥髮已改素時哉茍有㑹治亂就<hi>選作惟</hi>冥數<lb/>
　　　　盧侍郎感交<hi>諶子諒</hi>
大厦須異材廊廟非庸器英俊著世功多士濟斯位眷<lb/>
顧成綢繆乃與時髦匹姻媾久不虧<hi>選作虚</hi>契濶豈但一<lb/>
<pb n="KR4b0015_WYG_004-27a"/>
逢厄既已同處危非所恤常慕先達槩觀古論得失馬<lb/>
服為趙將疆場得清謐信陵佩魏印秦兵不敢出慨無<lb/>
幄中策徒慙素絲質羇旅去舊京感遇踰<hi>選作喻</hi>琴瑟自<lb/>
顧非杞梓勉力在無逸更以畏友朋濫吹乖名實<lb/>
　　　　郭𢎞農遊仙<hi>璞景純</hi>
崦山多靈草海濱饒竒石偃蹇尋青雲隠淪駐精魄道<lb/>
人讀丹經方士鍊玉液朱霞入窗牖曜靈照空隙傲睨<lb/>
摘木芝陵波采水碧眇然萬里遊矯掌望烟客永得安<lb/>
<pb n="KR4b0015_WYG_004-27b"/>
期術豈愁濛汜迫<lb/>
　　　　孫<hi>選作張</hi>廷尉雜述<hi>綽子荆</hi>
太素既已分吹萬著形兆寂動茍有源因謂殤子夭道<lb/>
喪涉千載津梁誰能了思乗扶搖翰卓然淩風矯靜觀<lb/>
尺棰義理足未嘗少冏冏秋月明憑軒詠堯老浪迹無<lb/>
蚩妍然後君子道領畧歸一致南山有綺皓交臂久變<lb/>
化傳火乃薪草亹亹𤣥思清胷中去機巧物我俱忘情<lb/>
可以狎鷗鳥<lb/>
<pb n="KR4b0015_WYG_004-28a"/>
　　　　許徵君自叙<hi>詢元度</hi>
張子闇内幾單生蔽外像一時排冥筌泠然空中賞遣<lb/>
此弱喪情資神任獨往採藥白雲隈聊以肆所養丹葩<lb/>
曜芳蕤綠竹<hi>一作草</hi>隂閒敞苕苕寄意勝<hi>一作勝景</hi>不覺凌虚<lb/>
上曲櫺激鮮飈石室有幽響去矣從所欲得失非外奬<lb/>
至哉操斤客重明固已朗五難既灑落超迹絶塵網<lb/>
　　　　殷東陽興矚<hi>仲文</hi>
晨遊任所萃悠悠藴真趣雲天亦遼亮時與賞心遇青<lb/>
<pb n="KR4b0015_WYG_004-28b"/>
松挺秀萼惠色留喬<hi>一作芳</hi>樹極眺清波深緬映石壁素<lb/>
瑩情無餘滓拂衣釋塵務求仁既自我𤣥風豈外慕直<lb/>
置忘所宰蕭散得遺慮<lb/>
　　　　謝僕射遊覽<hi>琨叔原</hi>
信矣勞物化憂襟未能整薄言遵郊衢總轡出臺省凄<lb/>
凄節序高寥寥心悟永時菊耀巖阿雲霞冠秋嶺眷然<lb/>
惜良辰徘徊踐落景巻舒雖萬緒動復歸有靜曽是迫<lb/>
桑榆歲暮從所秉舟壑不可攀忘懐寄匠郢<lb/>
<pb n="KR4b0015_WYG_004-29a"/>
　　　　陶徵君田居<hi>濳淵明</hi>
種豆在東臯苗生滿阡陌雖有荷鉏倦濁酒聊自適日<lb/>
暮巾柴車路闇光已夕歸人望烟火稚子候檐隙問君<lb/>
亦何為百年㑹有役但願桑麻成蠶月得紡績素心正<lb/>
如此開逕望三益<lb/>
　　　　謝臨川遊山<hi>靈運</hi>
江海經邅迴山嶠備盈缺靈境信淹留賞心非徒設平<lb/>
明登雲峯杳與廬霍絶碧障長周流金潭恒澄澈桐<hi>一作</hi>
<pb n="KR4b0015_WYG_004-29b"/>
<hi>洞</hi>林帶晨霞石壁映初晰乳竇既滴瀝丹井復寥泬嵒<lb/>
㟧轉竒秀岑崟還相蔽赤玉隠瑶溪雲錦披沙汭夜聞<lb/>
猩猩啼朝見鼯鼠逝南中氣候暖朱華凌白雪幸遊建<lb/>
徳鄉觀竒經<hi>一作探</hi>禹穴身名竟誰辨圖史終磨滅且泛<lb/>
桂水潮映月遊海澨攝生貴處順將為智者説<lb/>
　　　　顔特進侍宴<hi>延之</hi>
太微凝帝宇瑶光正神縣揆日粲書史相都麗聞見列<lb/>
漢構仙宫開天製寳殿桂棟留夏飇蘭橑停冬霰青林<lb/>
<pb n="KR4b0015_WYG_004-30a"/>
結冥濛丹巘被<hi>一作披</hi>葱蒨山雲備卿靄池卉具靈變重<lb/>
陽集清氛下輦降𤣥宴騖望分寰隧曬曠盡都甸氣生<lb/>
川嶽隂煙滅淮海見中坐溢朱組步櫩簉瓊弁禮登佇<lb/>
睿情樂闋延皇眄測恩躋愉逸㳂牒懵浮賤承榮重兼<lb/>
金<hi>選作榮重餽兼金</hi>巡華過盈瑱敢飾輿人詠方慙淥水薦<lb/>
　　　　謝法曹贈别<hi>惠連</hi>
昨發赤亭渚今宿浦陽汭方作雲峯異豈伊千里别芳<lb/>
塵未歇席涔<hi>一作零</hi>淚猶在袂停艫望極浦弭棹阻風雪<lb/>
<pb n="KR4b0015_WYG_004-30b"/>
風雪既經時夜永起<hi>一作豈</hi>懐思汎濫北湖遊苕<hi>一作岧</hi>亭<lb/>
南樓期㸃翰詠新賞開袠瑩所疑摘芳愛氣馥拾蘂憐<lb/>
色滋色滋畏沃若人事亦銷鑠子衿怨勿往谷風誚輕<lb/>
薄共秉延州信無慙仲路<hi>一作由</hi>諾靈芝望三秀孤筠<hi>一作</hi>
<hi>雲</hi>情所託所託已殷勤祗足攪懐人今行嶀嵊外銜思<lb/>
至海濱覿子杳未僝<hi>一作未僝聚</hi>欵睇在何辰雜珮雖可贈<lb/>
疏華竟無陳無陳心悁勞旅人豈遊遨幸及風雪霽青<lb/>
春滿江臯解䌫候前侣還望方鬱陶煙景若離逺末響<lb/>
<pb n="KR4b0015_WYG_004-31a"/>
寄瓊瑤<lb/>
　　　　王徵君養疾<hi>微</hi>
窈靄瀟湘空翠澗澹無滋寂歴百草晦歘吸鵾雞悲清<lb/>
隂往來逺月華散前墀鍊藥矚虚幌汎瑟卧遥帷水碧<lb/>
驗未黷金膏靈詎緇北渚有帝子蕩瀁不可期悵然山<lb/>
中暮懐痾屬此詩<lb/>
　　　　袁太尉從駕<hi>淑</hi>
宫廟禮哀敬枌邑道嚴𤣥恭潔由明祀肅駕在祈年詔<lb/>
<pb n="KR4b0015_WYG_004-31b"/>
徒登季月戒鳳藻行川雲斾象漢徙宸網擬星懸朱櫂<lb/>
麗寒渚金鋄映秋山羽衞藹流景綵吹震沈淵辨詩測<lb/>
京國履籍鑒都鄽甿<hi>選作萌一作氓</hi>謡響玉律邑頌被丹絃文<lb/>
軫薄桂海聲教燭氷天和惠頒上笏恩渥浹下筵幸侍<lb/>
觀洛後豈慕巡河前服義方無沫展歌殊未宣<lb/>
　　　　謝光祿郊遊<hi>莊希逸</hi>
肅舲出郊際徙樂逗江隂翠山方藹藹青浦正沈沈涼<lb/>
葉照沙嶼秋榮冒水潯風散松架險雲鬱石道深靜黙<lb/>
<pb n="KR4b0015_WYG_004-32a"/>
鏡緜野四睇亂層岑氣清知鴈引露華識猿音雲裝信<lb/>
解黻煙駕可辭金始整丹泉術終覿紫芳心行光自容<lb/>
裔無使弱思侵<lb/>
　　　　鮑參軍戎行<hi>昭明逺</hi>
豪士枉尺璧宵人重恩光徇義非為利執羈輕去鄉孟<lb/>
冬郊祀月殺氣起嚴霜戎馬粟不暖軍士氷為漿晨上<lb/>
城臯坂磧礫皆羊腸寒隂籠白日太谷晦蒼蒼息徒税<lb/>
征駕倚劒臨八荒鷦鵬不能飛𤣥武伏川梁鎩翮由時<lb/>
<pb n="KR4b0015_WYG_004-32b"/>
至感物聊自傷豎儒守一經未足識行藏<lb/>
　　　　休上人怨别<hi>惠休湯氏</hi>
西北秋風至楚客心悠哉日暮碧雲合佳人殊未來露<lb/>
彩方泛艶月華始徘徊寳書為君掩瑤琴詎能開相思<lb/>
巫山渚悵望陽雲臺膏鑪絶沈燎綺席生浮埃桂水日<lb/>
千里因之平生懐<lb/>
　　　學魏文帝<lb/>
西北有浮雲繚繞華隂山惜哉時不遇入夜值霜寒秋<lb/>
<pb n="KR4b0015_WYG_004-33a"/>
風聒地起吹我至幽燕幽燕非我國窈窕為誰賢少年<lb/>
歌且止歌聲斷客子<lb/>
　　　效阮公詩十五首<lb/>
歲暮懐感傷中夕弄清琴戾戾曙風急團圑明月隂孤<lb/>
雲出北山宿鳥驚東林誰謂人道廣憂慨自相尋寧知<lb/>
霜雪後獨見松竹心<lb/>
十年學讀書顔華尚美好不逐世間人鬭雞東郊道富<lb/>
貴如浮雲金玊不為寳一旦鶗鴂鳴嚴霜被勁草志氣<lb/>
<pb n="KR4b0015_WYG_004-33b"/>
多感失淚<hi>一作泣</hi>下沾懐抱<lb/>
白露淹庭樹秋風吹羅衣忠信主不合辭意將訴誰獨<lb/>
坐東<hi>一作高</hi>軒下雞鳴夜已晞總駕命賓僕遵路起旋歸<lb/>
天命誰能見人蹤信可疑<lb/>
飄飄恍惚中是非安所之大道常不驗金火毎如斯忼<lb/>
慨少淑貌便娟多令辭宿昔秉心誓靈明將見期願從<lb/>
丹丘駕長弄華池滋<lb/>
隂陽不可知鬼神惟杳㝠暫試武帝貌一見李后靈同<lb/>
<pb n="KR4b0015_WYG_004-34a"/>
情淪異物有體入無形賢聖共草昧仁智焉足明變化<lb/>
未有極恍惚誰能精<lb/>
若木出海外本自丹水隂群帝共上下鸞鳥相追尋千<lb/>
齡猶旦夕萬世更浮沈豈與異鄉士瑕瑜論淺深<lb/>
夏后乗兩龍高㑹在帝臺榮光河雒出白雲蒼梧來侍<lb/>
御多賢聖升降有羣才四時有變化盛明不徘徊高陽<lb/>
邈巳逺竚立誰語哉<lb/>
昔余登大梁西南望洪河時寒原野曠風急霜露多仲<lb/>
<pb n="KR4b0015_WYG_004-34b"/>
冬正慘切日月少精華落葉縱横起飛鳥時相過搔首<lb/>
廣川隂懐歸思如何常願反初服閒步潁水阿<lb/>
宵月輝西極女圭映東海佳麗多異色芬葩有竒采綺<lb/>
縞非無情光隂命誰待不與風雨變長共山川在人道<lb/>
則不然消散随風改<lb/>
少年學擊劒從師至幽州燕趙兵馬地唯見古時丘登<lb/>
城望山水平原獨悠悠寒暑有往來功名安可留<lb/>
擾擾當途子毁譽多埃塵朝生輿馬間夕死衢路濱藜<lb/>
<pb n="KR4b0015_WYG_004-35a"/>
藿應見棄勢位乃為親華屋爭結綬朱門競彈巾徒羨<lb/>
草木利不愛金碧身至徳所以貴河上有丈人<lb/>
華樹曜北林芬芳空自宣秋至白雲起蟪蛄號庭前中<lb/>
心有所思虚堂獨浩然安坐詠琴瑟逍遥可永年<lb/>
假乗試行遊北望高山岑翩翩征鳥翼蕭蕭松柏隂感<lb/>
時多辛酸覽物更傷心性命有定理禍福不可禁唯見<lb/>
雲際鵠江海自追尋<lb/>
夕雲映西山蟋蟀吟桑梓零露被百草秋風吹桃李君<lb/>
<pb n="KR4b0015_WYG_004-35b"/>
子懐苦心感慨不能止駕言逺行遊驅馬清河涘寒暑<lb/>
更進退金石有終始光色俯仰間英艶難久恃<lb/>
至人貴無為裁魂守寂寥唯有馳騖士風塵在一朝輿<lb/>
馬相跨躍賓從共矜驕天道好盈缺春華故秋凋不知<lb/>
北山民商歌弄場苗<lb/>
　　　就謝主簿宿<lb/>
季月寒氣重滋蘭錯無芳北風<hi>一作方</hi>漂夜色河凝暠如<lb/>
霜悵哉心神晩燭滅此深堂芰<hi>一作菱</hi>衣如可贈寧濕岨<lb/>
<pb n="KR4b0015_WYG_004-36a"/>
雲梁<lb/>
　　　無錫舅相送銜涕别<lb/>
心逺路已迥意滿辭未陳曽風漂别蓋北雲竦征人杯<lb/>
酒憐歲暮志氣非上春若無孤鳥還瀝泣何所因<lb/>
　　　當春四韻同王左丞<lb/>
雷萌山中草雲煦江上花流烟漾璇景輕風泛凌霞我<lb/>
有幽蘭念銜意矚里斜友人殊未還獨慰簷前華<lb/>
　　　感春氷遙和謝中書二首<lb/>
<pb n="KR4b0015_WYG_004-36b"/>
江皋桐始華斂衣望邊亭平原何寂寂島暮蘭紫莖芬<lb/>
披好草合流爛新光生氷雪徒皦潔此焉空守貞<lb/>
暮意歌上春<hi>一作眷</hi>悵哉望佳人擥洲之宿莽命為瑶桂<lb/>
因觀書術不變學古道恒真若作商山客寄謝丹水濱<lb/>
　　　詠美人春遊<lb/>
江南二月春東風轉綠蘋不知誰家子看花桃李津白<lb/>
雪凝瓊貌明珠㸃絳唇行人咸息駕爭擬洛川神<lb/>
　　　征怨<lb/>
<pb n="KR4b0015_WYG_004-37a"/>
蕩子從征久鳳樓簫管閒獨枕彫雲鬂孤燈損玊顔何<lb/>
日邊塵淨庭前征馬還<lb/>
　　　清思詩五首<lb/>
趙后未至麗隂妃非美極情理儻可論形有焉足識帝<lb/>
女在河洲晦映西海側隂陽無定光雜錯千萬色終歲<lb/>
如瓊草紅華長翕赩<lb/>
師曠操雅操延子聆竒音𤣥鶴徒翔舞清角自浮沈明<lb/>
琯東南逝精絲<hi>一作思</hi>西北臨白雲瑤池曲止<hi>一作上</hi>使淚<lb/>
<pb n="KR4b0015_WYG_004-37b"/>
淫淫<lb/>
秋夜紫蘭生湛湛明月光偃蹇靈芝采容裔紫華堂林<lb/>
木不拂蓋淇水寧漸裳倐忽南江隂照曜北海陽從此<lb/>
長往來萬世無感傷<lb/>
白露滋金瑟清風蕩玉琴空閨饒逺念虚堂生夜隂兹<lb/>
夕一何哀<hi>一作衰</hi>明月没西林世人重時暮道士情亦深<lb/>
願<hi>一作賴</hi>乗青鳥翼徑出玊山岑<lb/>
至徳不可傳靈龜不可侣草木還根蔕精靈歸妙理我<lb/>
<pb n="KR4b0015_WYG_004-38a"/>
學杳冥道誰能測窮巳須待九轉成終㑹長沙市<lb/>
　　　傷内弟劉常侍<lb/>
金璧自蕙質蘭杜<hi>一作桂</hi>信嘉名丹綵既騰迹華萼故揚<lb/>
聲伊余方罷秀歎息向君榮誰疑春光昃何遽秋露輕<lb/>
逺心惜近路促景怨長情風至衣袖冷况復蟪蛄鳴白<lb/>
露沿漢沼明月空漢生長悲離短意惻切吟空庭注欷<lb/>
東郊外流涕北山坰<lb/>
　　　悼室人十首<lb/>
<pb n="KR4b0015_WYG_004-38b"/>
佳人永暮矣隠憂遂歴兹寳燭夜無華金鏡晝恒微桐<lb/>
葉生綠水霧天流碧滋蕙弱芳未空蘭深鳥思時湘醽<lb/>
徒有酌意塞不能持<lb/>
適見葉蕭條已復花菴鬱帳裏春風盪簷前還燕拂垂<lb/>
涕視去景摧心向徂物今悲輙流涕昔懽常飄忽幽情<lb/>
一不弭守歎誰能慰<lb/>
夏雲多雜色紅光鑠蕤鮮苒弱屏風草潭拖曲池蓮黛<lb/>
葉鑑深水丹華香碧烟臨綵方自弔擥氣以傷然命知<lb/>
<pb n="KR4b0015_WYG_004-39a"/>
悲不絶恒如注海泉<lb/>
駕言出遊衍冀以滌心胸復值烟雨散清隂帶山濃素<lb/>
沙匝廣岸雄虹冠尖峯出風舞森桂落日曖圓松還結<lb/>
生不念楚客獨無容<lb/>
秋至𢷬羅紈淚滿未能開風光肅入户月華為誰來結<lb/>
眉向珠網瀝思視青苔髩局將成葆帶減不須摧我心<lb/>
若含烟葐蒀滿中懐<lb/>
䆫塵歲時阻閨蕪日夜深流黄久不織寧聞梭杼音涼<lb/>
<pb n="KR4b0015_WYG_004-39b"/>
靄漂虛座清香盪空琴蜻引知寂寥蛾飛測幽隂乃抱<lb/>
生死悼豈伊離别心<lb/>
顥顥氣薄暮䔩䔩清衾單階前水光裂樹上雪花團庭<lb/>
鶴哀以立雲雞肅且寒方冬有苦淚承夜非膏蘭從此<lb/>
永黯削萱葉焉能寛<lb/>
抒悲情雖滯送往意所知空座幾時設虚帷無久垂暮<lb/>
氣亦何勁嚴風照天涯夢寐無端際惝恍有分離意念<lb/>
毎失乖徒見四時虧<lb/>
<pb n="KR4b0015_WYG_004-40a"/>
神女色姱麗乃出巫山湄逶迤羅袂下鄣日望所思佳<lb/>
人獨不然戸牖絶錦綦感此増嬋娟屑屑涕自滋清光<lb/>
澹且減低意守空帷<lb/>
二妃麗瀟湘一有乍一無佳人承雲氣無下此幽都當<lb/>
追帝女迹出入泛靈輿掩映金淵側遊豫碧山隅曖然<lb/>
時將罷臨風返故居<lb/>
　<lb/>
　<lb/>
<pb n="KR4b0015_WYG_004-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江文通集卷四<lb/>
</p>
<p>
</p>
  </div>
        </body>
</text>\m</TEI>
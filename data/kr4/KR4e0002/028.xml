<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻二十八</head> <lb/>
    <p>
<pb n="KR4e0002_WYG_028-1a"/>
欽定四庫全書<lb/>
　文憲集巻二十八<lb/>
　　　　　　　　　　　　　明　宋濂　撰<lb/>
　　雜著<lb/>
　　　七儒解<lb/>
儒者非一也世之人不察也有游俠之儒有文史之儒<lb/>
有曠達之儒有智數之儒有章句之儒有事功之儒有<lb/>
道德之儒儒者非一也世之人不察也能察之然後可<lb/>
<pb n="KR4e0002_WYG_028-1b"/>
入道也威以制之術以凌之才以駕之强以勝之和以<lb/>
誘之信以結之夫是之謂游俠之儒上自羲軒下迄近<lb/>
代載籍之繁浩如烟海莫不賴其𤣥精嚅其芳腴搜其<lb/>
闕逸略其渣滓約其枝蔓引觚吐辭頃刻萬言而不之<lb/>
止夫是之謂文史之儒三才以之混也萬物以之齊也<lb/>
名理以之假也塗轍以之寓也雖有智者莫測其所存<lb/>
夫是之謂曠達之儒沈鷙寡言逆料事機翼然凝然規<lb/>
然幽然漆漆然逮逮然察察然獵獵然千變萬化不可<lb/>
<pb n="KR4e0002_WYG_028-2a"/>
窺度夫是之謂智數之儒業擅專門伐異黨同以言求<lb/>
句以句求章以章求意無高而弗窮無逺而弗即無㣲<lb/>
而弗探無滯而弗宣無幽而弗燭夫是之謂章句之儒<lb/>
謀事則鄉方略馭師則審勞佚使民則謹畜積治國則<lb/>
嚴政令服衆則信刑賞務使澤布當時烈埀後世夫是<lb/>
之謂事功之儒備隂陽之和而不知其純焉涵鬼神之<lb/>
秘而不知其深焉達萬物之望而不知其逺焉言足以<lb/>
為世法行足以為世表而人莫得而名焉夫是之謂道<lb/>
<pb n="KR4e0002_WYG_028-2b"/>
德之儒儒者非一也世之人不察也能察之然後可入<lb/>
道也游俠之儒田仲王猛是也弗要于理惟氣之使不<lb/>
可以入道也文史之儒司馬遷班固是也浮文勝質纎<lb/>
巧斵朴不可以入道也曠達之儒莊周列禦寇是也肆<lb/>
情縱誕滅絶人紀不可以入道也智數之儒張良陳平<lb/>
是也出入機慮或流譎詐不可以入道也章句之儒毛<lb/>
萇鄭𤣥是也牽合傅㑹有乖墳典不可以入道也事功<lb/>
之儒管仲晏嬰是也跡存經世心則有假不可以入道<lb/>
<pb n="KR4e0002_WYG_028-3a"/>
也道德之儒孔子是也千萬世之所宗也我所願則學<lb/>
孔子也其道則仁義禮智信也其倫則父子君臣夫婦<lb/>
長㓜朋友也其事易知且易行也能行之則身可脩也<lb/>
家可齊也國可治也天下可平也我所願則學孔子也<lb/>
今指三尺之童子而問之則曰我學孔子也求其知孔<lb/>
子之道者雖班白之人無有也嗚呼上戴天下履地中<lb/>
函人一也天不足為高地不足為厚人不足為小此儒<lb/>
者之道所以與天地並立而為三也司馬遷以儒與五<lb/>
<pb n="KR4e0002_WYG_028-3b"/>
家並立荀卿謂儒有小大揚雄謂通天地人曰儒者要<lb/>
皆不足以知儒也必學至孔子然後無媿於儒之名也<lb/>
然則儒亦有異乎曰有之位不同也三皇儒而皇五帝<lb/>
儒而帝三王儒而王臯陶伊傅周召儒而臣孔子儒而<lb/>
師其道則未嘗不同也雖然自有生民以來未有盛於<lb/>
孔子者也我所願則學孔子也<lb/>
　　　鄭氏名濓解<lb/>
余友鄭仲德氏閒叩余曰幸與子同名濓而論者屢病<lb/>
<pb n="KR4e0002_WYG_028-4a"/>
濂字之義無據子亦知有其說乎余謝之曰余固寡陋<lb/>
至於父命之名則豈容有弗知之理耶請得而略陳之<lb/>
按濓字始見於周禮之輪人其文曰雖有深沈亦弗之<lb/>
濓也鄭𤣥借作粘音注謂泥不粘輻是已許慎說文解<lb/>
字唐人所抄舊本則曰濓力簟反從水從兼或從亷薄<lb/>
氷也一云中繩小水又云淹也徐鉉所定新本則又曰<lb/>
濓力鹽反從水兼聲薄氷也一云中絶小水不言或從<lb/>
亷以余觀之氷必水字之誤繩必絶字之訛所謂濓則<lb/>
<pb n="KR4e0002_WYG_028-4b"/>
水之淺薄者爾由其淺薄小水故中絶也若試作繩作<lb/>
氷則於義難為訓矣雖曰郭璞山海經傳有山河無險<lb/>
四徹中繩及酈道元水經注有水自下通為繩之語終<lb/>
不若絶字為暢意者鉉見唐本之謬為之校定如此亦<lb/>
未可知也又按顧野王云溓與濓同里兼里忝含鑒三<lb/>
反薄也大水中絶小水出也其說與鉉正合豈鉉之所<lb/>
校定者實有本於此耶又按黄帝内經隂陽類論曰隂<lb/>
陽交期在溓水楊上善云溓者水静也七月水生時也<lb/>
<pb n="KR4e0002_WYG_028-5a"/>
細玩經之下文以石水盛水同喻則冬月水氷如石盛<lb/>
則雨雪皆解為水之時則溓之為義似與小水出之意<lb/>
粗同鉉之所定當益可信不誣矣至若晁說之謂溓字<lb/>
從兼亦本文亷字非兼并之兼者固不察兼乃諧聲之<lb/>
義而樓鑰所云字書無濂字林黄中疑後世所加若元<lb/>
結之唐峿浯者亦不考舊本或從亷及顧氏溓與濓同<lb/>
之說近者楊恒著書學正韻自負該博輒輕易改絶為<lb/>
統尤與小字之義不相合也然而溓字在周官則宜作<lb/>
<pb n="KR4e0002_WYG_028-5b"/>
力鹽反而以淹訓之其義亦通正不必借音戴侗溺於<lb/>
鄭說乃於六書故收粘音之溓而於亷音之濓則不收<lb/>
又可笑也矧此字本無深義特以濓溪周子而顯以濓<lb/>
名溪乃道州營道縣小澗去州城之西二十里而近初<lb/>
亦以小水得名胡珵云楚粤之間方言謂水小者為濓<lb/>
亦一證也周子家於是溪之上晚寓九江蓮花峰下不<lb/>
欲忘其初遂用故里之號亦以濓名溪黄庭堅作濓溪<lb/>
詩則謂溪名周子之所自取而濓為清亷之義則其説<lb/>
<pb n="KR4e0002_WYG_028-6a"/>
尤異於所聞也余老且多病舊學廢忘十至八九其言<lb/>
雖覼縷不輟未必可徵仲德尚求大雅之士而正焉不<lb/>
須病濓字之義無據而期師法濓溪其人斯可矣哉或<lb/>
者則曰韻書云亷儉也釋名云斂也皆有收縮之意釋<lb/>
字唯四聲最近濓之從亷其為薄水豈不昭然也哉此<lb/>
論頗有補於說文復繫之<lb/>
　　　調息解<lb/>
越西有僊華生遯跡林坰槁木其形儲思於𤣥元之域<lb/>
<pb n="KR4e0002_WYG_028-6b"/>
游神乎太清之庭然猶慮夫尸蟲未戢龍虎未攖金鼎<lb/>
未固流珠未明悵鶴駕其已逺羃行雲於紫城於是謁<lb/>
𤣥素先生而叩之曰吾聞粤之鎛秦之盧燕之函胡之<lb/>
弓車雖號淺藝皆承師資况以大道之奥百靈之腴琅<lb/>
笈有所秘瓊簡有不書先生葆乎𤣥則鍊乎真滋幸啓<lb/>
其隠為予詔之𤣥素先生曰上堪下輿二氣與俱漚鬱<lb/>
咇茀鴻絅偨池運行不已詘信以時日以里計九十萬<lb/>
餘茍諐其素灾異紛蕤維人之生法乾之樞肖坤之儀<lb/>
<pb n="KR4e0002_WYG_028-7a"/>
委清受寧發神吐奇晝動夜旋綿延若絲一萬三千五<lb/>
百有畸執神之麾斡精之羲其入則翕其出則嘘莽爾<lb/>
勿驅迅焉弗馳勿抗而崇勿按而庳純乎𤣥潛盎如春<lb/>
熙儻失其養朋慮所移焦火凝水淵淪天飛恣睢無際<lb/>
涉厯渺瀰斧斤日加貞陽則罷生方有志於𤣥學盍慎<lb/>
所之僊華生曰息之宜調則既聞命矣敢問其出果何<lb/>
所始乎𤣥素先生曰善哉問也夫千章之木紛溶箾篸<lb/>
上摩雲漢者以其根也百川之水宛潬膠盩東達滄瀛<lb/>
<pb n="KR4e0002_WYG_028-7b"/>
者以其源也息之在人也亦然離離豳豳如器斯盛旭<lb/>
旭許許如槖斯鼔不西不東宅于至中離形特立乃與<lb/>
道通不下不上混然無象潛與神符豐融肹蠁所謂太<lb/>
乙之晶中黄之扃水火之魂坎離之門神靈之所營太<lb/>
和之所蒸皆於是而大凝鄞鄂既立隂陽闔闢元嬰載<lb/>
皇與炎襄羊赤蜺如璊羾于𤣥門以九儀為車以六氣<lb/>
為轅策𤣥應而周流後天地而長存不亦侈且騫歟然<lb/>
而神有弗授人有所疑上智聞之力行弗隳下愚聞之<lb/>
<pb n="KR4e0002_WYG_028-8a"/>
斥以為非或流旁蹊忘彼九馗十架七棊八石六芝烹<lb/>
汞煎鉛嚥津茹脂有一于此命其殆而生宜法乎自然<lb/>
而守之以無為僊華生曰質具隂陽數分生死譬諸晝<lb/>
夜必然之理若如先生言毋乃與造化戾耶𤣥素先生<lb/>
曰子謂天地非隂陽耶曷為不見其終也人雖藐然與<lb/>
天地參一氣乗之並立而三天地久長人胡有死特所<lb/>
養者非其道爾西河薊公汝南爰支九息青谷三鍊赤<lb/>
須若斯人者皆閲世靈長而不變衰燎火遇風其消必<lb/>
<pb n="KR4e0002_WYG_028-8b"/>
疾𤣥石沈淵千齡不泐嗇則歸室久視弗忒生不見夫<lb/>
玉靈乎閉氣内食以存其息浮游迴光靡所傾側况有<lb/>
至靈而不物於物者乎生過矣生過矣僊華生曰先生<lb/>
之言固美矣至矣予竊聞之雨露之所潤功存庶彚君<lb/>
子之所志澤及黔黎先生懷負明德進用明時宜拓化<lb/>
原以乗政機使隂陽和而風雨若武功戢而文教施則<lb/>
其所調又不止一己之私若是何如𤣥素先生辴然而<lb/>
笑曰生言及夫物者也翩翩乎㫖哉僊華生退於是次<lb/>
<pb n="KR4e0002_WYG_028-9a"/>
第其語以書先生之軒<lb/>
　　　孔子廟堂議<lb/>
世之言禮者咸取法於孔子然則為廟以祀之其可不<lb/>
稽於古之禮乎不以古之禮祀孔子是䙝祀也䙝祀不<lb/>
敬不敬則無福柰何今之人與古異也古者將祭主人<lb/>
朝服即位于阼階東西面祝告利成主人立于阼階西<lb/>
面尸出入主人降立于阼階東西面此皆主人之正位<lb/>
也卒脀祝盥于洗升自西階主人盥升自阼階祝先入<lb/>
<pb n="KR4e0002_WYG_028-9b"/>
南面主人從戸内西面祝酌奠主人西面再拜稽首皆<lb/>
為几筵之在西也尸升筵主人西面立于戸内拜妥尸<lb/>
尸醋主人主人西面奠爵拜皆為尸之在西也漢晉春<lb/>
秋所載章帝元和二年幸魯祠孔子帝升廟西面再拜<lb/>
開元禮亦謂先聖東向先師南向三獻官皆西向是猶<lb/>
未失古之意也今襲開元二十七年之制遷神於南面<lb/>
而行禮者北面則非神道尚右之義矣古者造木主以<lb/>
棲神天子諸侯之廟皆有主卿大夫士雖無之大夫束<lb/>
<pb n="KR4e0002_WYG_028-10a"/>
帛以依神士結茅為菆無有像設之事開元禮亦謂設<lb/>
先聖神座於堂上西楹間設先師神座於先聖神座東<lb/>
北席皆以莞則尚掃地而祭也今因開元八年之制搏<lb/>
土而肖像焉則失神而明之之義矣古者灌用鬯臭鬰<lb/>
合鬯臭隂達於淵泉既灌然後迎牲致隂氣也蕭合黍<lb/>
稷臭陽達於牆屋故既奠然後焫蕭合羶薌蓋求神於<lb/>
隂陽也今用熏薌代之庸非簡乎古者朝覲㑹同與凡<lb/>
郊廟祭饗之事皆設庭燎司烜共之火師監之其數則<lb/>
<pb n="KR4e0002_WYG_028-10b"/>
天子百公五十餘三十以為不若是則不嚴且敬也今<lb/>
以秉炬當之庸非瀆乎古之有道有德者使教焉死則<lb/>
以為樂祖祭於瞽宗此之謂先師若漢禮有高堂生樂<lb/>
有制氏詩有毛公書有伏生之類也又凡始立學者必<lb/>
釋奠於先聖先師釋奠必有合有國故則否謂國無先<lb/>
聖先師則所釋奠者當與鄰國合若唐虞有䕫伯夷周<lb/>
有周公魯有孔子則各自奠之不合也當是時學者各<lb/>
自祭其先師非其師弗學也非其學弗祭也學校既廢<lb/>
<pb n="KR4e0002_WYG_028-11a"/>
天下莫知所師孔子集羣聖之大成顔囬曽參孔伋孟<lb/>
軻實傳孔子之道尊之以為先聖先師而通祀於天下<lb/>
固宜其餘當各及其邦之先賢雖七十二子之祀亦當<lb/>
罷去而於國學設之庶幾弗悖禮意開元禮國學祀先<lb/>
聖孔子以顔子等七十二賢配諸州但以先師顔子配<lb/>
今以雜寘而妄列甚至荀况之言性惡揚雄之事王莽<lb/>
王弼之宗莊老賈逵之忽細行杜預之建短喪馬融之<lb/>
黨附勢家亦厠其中吾不知其為何說也古者立學專<lb/>
<pb n="KR4e0002_WYG_028-11b"/>
以明人倫子雖齊聖不先父食久矣故禹不先鯀湯不<lb/>
先契文武不先不窋宋祖帝乙鄭祖厲王猶上祖也今<lb/>
一切寘而不講顔囬曽參孔伋子也配享堂上顔路曽<lb/>
㸃孔鯉父也列祀廡間張載則二程之表叔也乃坐其<lb/>
下淳祐初張居程上後因國子監集講再定張遂居程<lb/>
下顛倒彛倫莫此為甚吾又不知其為何說也古者士<lb/>
之見師以菜為摯故始入學者必釋菜以禮其先師其<lb/>
學官四時之祭乃皆釋奠今專用春秋亦非釋奠有樂<lb/>
<pb n="KR4e0002_WYG_028-12a"/>
無尸而釋菜無樂是二者之重輕係乎樂之有無也今<lb/>
則襲用魏漢律所製大晟之樂乃先儒所謂亂世之音<lb/>
者也其可乎哉古者釋奠釋菜名義雖存其儀注皆不<lb/>
可知唐開元禮彷彿儀禮饋食篇節文為詳所謂三獻<lb/>
各於獻後飲福即尸酢主人主婦及賔之義也今憚其<lb/>
煩唯初獻者得行之其可乎哉嗚呼學校者禮之所自<lb/>
出猶河瀆之宗瀛海也猶山嶽之祖崑崙也今乃舛繆<lb/>
若是則其他可知矣禮固非士庶人之所敢議有人心<lb/>
<pb n="KR4e0002_WYG_028-12b"/>
者孰能黙黙以自安乎雖然此姑言其略爾若夫廟制<lb/>
之非宜冕服之無章器用則襍乎雅俗升降則昧乎左<lb/>
右如此類甚多雖更僕不可盡也或者則曰子之言信<lb/>
辯矣建安熊氏欲以伏羲為道統之宗神農黄帝堯舜<lb/>
禹湯文武各以次而列焉臯陶伊尹太公望周公暨稷<lb/>
契夷益傳說箕子皆可與享于先王天子公卿所宜師<lb/>
式也當以此秩祀天子之學若孔子寔兼祖述憲章之<lb/>
任其為通祀則自天子下達矣茍如其言則道統益尊<lb/>
<pb n="KR4e0002_WYG_028-13a"/>
三皇不汨於醫師太公不辱於武夫也不識可乎昔周<lb/>
有天下立四代之學其所謂先聖者虞庠則以舜夏學<lb/>
則以禹殷學則以湯東膠則以文王復各取當時左右<lb/>
四聖成其德業者為之先師以配享焉此固天子立學<lb/>
之法也奚為而不可也<lb/>
　　　章服議<lb/>
歙儒有議章服之制者其言曰公之服龍山華蟲火宗<lb/>
彛五章在衣藻粉黼黻四章在裳五章則五列也四章<lb/>
<pb n="KR4e0002_WYG_028-13b"/>
則四列也四列之外雜以雲朶聞之禮官駁之曰九章<lb/>
之名則是也其謂五列四列則厯代之制無有也非也<lb/>
自軒轅氏肇為章服有虞氏從而明之各章或一或兩<lb/>
而已惡取所謂五若四哉假使其言可行則天無二日<lb/>
天子之服當繪三辰無乃有數日乎矧三辰者咸法天<lb/>
而成章雲亦天物也設用以間之無乃又益之以一章<lb/>
乎蓋曲說之無據者也是未可信也金華宋濓曰禮官<lb/>
之議皆傅經而辨善則善矣至謂厯代之制無有則不<lb/>
<pb n="KR4e0002_WYG_028-14a"/>
能有以降其心也竊按唐制衮冕之服衣繪而裳繡自<lb/>
山龍而下毎章一行為等毎行十二夫行猶列也天子<lb/>
之衣既云毎章分為十二則公之服似可以類而推但<lb/>
不知五四之分又别何所見也自山龍而下始然則日<lb/>
月星者必仍其舊而無所加强誣天子之章當有數日<lb/>
亦不能通矣又按宋制章服並織成間以雲朶而補其<lb/>
空地夫間以雲者不過藉為文章而周飾之亦非益之<lb/>
以一章也由是觀之歙儒其果有據乎無據乎若不待<lb/>
<pb n="KR4e0002_WYG_028-14b"/>
知者而後决所可憾者好奇之過舍先王之大法而循<lb/>
末代之彌文耳嗚呼自先王之法壞侈靡之習迨於六<lb/>
代極矣至有議畫鳳於衮以示差降飾圓花於裳而云<lb/>
於禮無礙者况於唐宋之世哉豈惟衮衣為然也冠冕<lb/>
之制古者以采藻為旒前後邃延延冕上覆也𤣥表纁<lb/>
裏後世則用龍鱗錦表綴玉為七星旁施犀瓶金絲網<lb/>
之屬又外作翠旒使碧鳳銜之古者以旒數為降殺極<lb/>
於十二而止後世則或増為二十四焉使歙儒舉以為<lb/>
<pb n="KR4e0002_WYG_028-15a"/>
言則羣起搤其吭矣不觀其㑹通而遽斥人以曲說亦<lb/>
不可哉然則將安從之曰章服當凖有虞氏之制古之<lb/>
人有是言也宜以禮官為正<lb/>
　　　治河議<hi>此係舊作</hi>
比嵗河决不治上深憂之既遣平章政事嵬名御史中<lb/>
丞李某禮部尚書台哈布哈沈兩珪有邸及白馬以祀<lb/>
又置行都水監專治河事而績用未之著乃下丞相㑹<lb/>
廷臣議其言人人殊濓則以為河源起自西北去中國<lb/>
<pb n="KR4e0002_WYG_028-15b"/>
為甚逺其勢湍悍難制非多為之委以殺其流未可以<lb/>
力勝也何也河源自吐畨朶甘斯西鄙方七八十里有<lb/>
泉百餘泓若天之列宿然曰鄂端諾爾譯云星宿海也<lb/>
自海之西又匯為鄂楞諾爾二澤又東流為齊必勒河<lb/>
而伊爾齊之水由西合呼蘭之水從南㑹伊拉齊之水<lb/>
復至自東南於是其流漸大詢之土人始名黄河也河<lb/>
水東行又岐為九派曰伊遜鄂羅木譯云九渡也水尚<lb/>
清淺可渉又東約行五百里始寖渾濁而其流益大朶<lb/>
<pb n="KR4e0002_WYG_028-16a"/>
甘之東北鄙有大山四時皆積雪曰伊拉瑪博囉又曰<lb/>
騰格哩哈達譯曰昆侖也自九渡東行可三千里乃至<lb/>
昆侖之南又東流過庫濟克特二地至哈喇伯勒齊爾<lb/>
與納琳哈喇河合又合竒爾穆蘇二水乃折流轉西<lb/>
至昆侖北既復折而東北流至奎騰州其地名必勒齊<lb/>
地自昆侖至此不啻三千里之逺又約行三百里至積石<lb/>
從積石上距星宿海蓋六千七百有餘里矣其來也既<lb/>
逺其注也必怒故神禹導河自積石至龍門南到華隂<lb/>
<pb n="KR4e0002_WYG_028-16b"/>
東下底柱及孟津洛汭至于大伾大伾而下釃為二渠<lb/>
北載之高地過洚水至于大陸播為九河趨碣石入于<lb/>
渤海然自禹之後無患水者七百七十餘年此無他河<lb/>
之流分而其勢自平也周定王時河徙砱礫始改其故<lb/>
道九河之跡漸至湮塞至漢文時决酸棗東潰金隄孝<lb/>
武時决瓠子東南注鉅野通于淮泗汎郡十六害及梁<lb/>
楚此無他河之流不分而其勢益横也逮乎宣房之築<lb/>
道河北行二渠復禹舊跡其後又疏為屯氏諸河河且<lb/>
<pb n="KR4e0002_WYG_028-17a"/>
入于千乗間德棣之河復播為八而八十年又無水患<lb/>
矣及成帝時屯氏河塞又决於館陶及東郡金隄泛濫<lb/>
兖豫入平原千乗濟南凡灌四郡三十二縣由是而觀<lb/>
則河之分不分其利害昭然又可覩已自漢至唐平决<lb/>
不常難以悉議至於宋時河又南决南渡之後遂由彭<lb/>
城合汴泗東南以入淮而向之故道又失矣夫以數千<lb/>
里湍悍難制之河而欲使一淮以疏其怒勢萬萬無此<lb/>
理也方今河破金隄輸曹鄆地幾千里悉為巨浸民生<lb/>
<pb n="KR4e0002_WYG_028-17b"/>
墊溺比古為尤甚莫若浚入舊淮河使其水南流復於<lb/>
故道然後導入新濟河分其半水使之北流以殺其力<lb/>
則河之患可平矣譬猶百人為一隊則其力全莫敢與<lb/>
争鋒若以百分而為十則頓損又以十各分為一則全<lb/>
屈矣治河之要孰踰於此然而開闢之初洪水泛濫於<lb/>
天下禹出而治之水始由地中行耳蓋財成天地之化<lb/>
必資人功而後就或者不知遂以河决歸於天事未易<lb/>
以人力强塞此迂儒之曲說最難成事者也濓竊憤之<lb/>
<pb n="KR4e0002_WYG_028-18a"/>
因備著河源以見河勢之深且逺不分其流决不可治<lb/>
者如此倘有以聞于上則河之患庶幾其有瘳乎雖然<lb/>
此非濓一人之言也天下之公言也<lb/>
　　　京畿鄉試策問<lb/>
問儒吏之分古無有也蓋儒守道藝吏習法律法律固<lb/>
不出乎道藝之外也奈何後世岐而二之岐而為二果<lb/>
始於何時歟然而儒之與吏各以才顯者亦衆矣以儒<lb/>
言之有以明經為郎出守河南而民以殷富者有以明<lb/>
<pb n="KR4e0002_WYG_028-18b"/>
經入仕刺舉無所避而加光禄大夫者以吏言之有以<lb/>
治獄才高而舉為侍御史者有以治律令而升封為博<lb/>
陽侯者其果何修而致此歟豈皆以儒術縁飾吏事者<lb/>
歟世道日降事寖非古為儒者不以明體適用為學而<lb/>
留情於章句文辭之間峩冠博帶論議衮衮非不可也<lb/>
及授之以政則迂闊於事為羣吏之所賣為吏者不以<lb/>
致君澤民為務而溺志於簿書期㑹之末承順以為恭<lb/>
奔走而效勞非不能也及察其所為則黷貨舞法為民<lb/>
<pb n="KR4e0002_WYG_028-19a"/>
之大蠧古之為儒為吏者其果若是歟誠使儒而不迂<lb/>
吏而不姦皆良材也不知何以擇而用之歟方今聖天<lb/>
子提三尺劍平定天下如漢高帝發政施仁孜孜圖治<lb/>
過唐太宗且以吏弊未除而為生民之害乃徵四方布<lb/>
衣之士畢升於朝命銓曹選而官之高者擢守令次亦<lb/>
不失為州縣之佐聖德至渥度越前代其所以然者欲<lb/>
使儒術革吏弊而臻夫太平之治也古語有之法如牛<lb/>
毛弊如蠭午革之之道果何先而何後孰緩而孰急歟<lb/>
<pb n="KR4e0002_WYG_028-19b"/>
考之周禮士多而府史少今世之吏數倍於前事繁政<lb/>
紊案牘紛然所以其弊為滋甚劉炫所謂老吏抱案而<lb/>
沒者也其可减去太甚而收良吏之績歟稽之漢世以<lb/>
四科取士若曰某以某才堪任某職初不專於一塗所<lb/>
以去弊興利具有其道董子所謂量才授官録德定位<lb/>
者也其可行之於今而收賢儒之效歟諸君子讀往聖<lb/>
之書負真儒之學生平立志耻與俗吏為伍其必講之<lb/>
有素矣當斟酌古今之宜逐問以對毋謄紙上之陳言<lb/>
<pb n="KR4e0002_WYG_028-20a"/>
一則曰在得人二則曰在得人<lb/>
　　　六經論<lb/>
六經皆心學也心中之理無不具故六經之言無不該<lb/>
六經所以筆吾心之理者也是故說天莫辨乎易由吾<lb/>
心即太極也說事莫辨乎書由吾心政之府也說志莫<lb/>
辨乎詩由吾心統性情也說理莫辨乎春秋由吾心分<lb/>
善惡也說體莫辨乎禮由吾心有天叙也導民莫過乎<lb/>
樂由吾心備人和也人無二心六經無二理因心有是<lb/>
<pb n="KR4e0002_WYG_028-20b"/>
理故經有是言心譬則形而經譬則影也無是形則無<lb/>
是影無是心則無是經其道不亦較然矣乎然而聖人<lb/>
一心皆理也衆人理雖本具而欲則害之蓋有不得全<lb/>
其正者故聖人復因其心之所有而以六經教之其人<lb/>
之溫柔敦厚則有得於詩之教焉疏通知逺則有得於<lb/>
書之教焉廣慱易良則有得於樂之教焉潔静精㣲則<lb/>
有得於易之教焉恭儉莊敬則有得於禮之教焉屬辭<lb/>
比事則有得於春秋之教焉然雖有是六者之不同無<lb/>
<pb n="KR4e0002_WYG_028-21a"/>
非教之以復其本心之正也嗚呼聖人之道唯在乎治<lb/>
心心一正則衆事無不正猶將百萬之卒在於一帥帥<lb/>
正則靡不從令不正則奔潰角逐無所不至矣尚何望<lb/>
其能却敵哉大哉心乎正則治邪則亂不可不慎也秦<lb/>
漢以來心學不傳往往馳騖於外不知六經實本於吾<lb/>
之一心所以高者渉於虛逺而不返卑者安於淺陋而<lb/>
不辭上下相習如出一轍可勝嘆哉然此亦皆吾儒之<lb/>
過也京房溺於名數世豈復有易孔鄭專於訓詁世豈<lb/>
<pb n="KR4e0002_WYG_028-21b"/>
復有書詩董仲舒流於災異世豈復有春秋樂固亡矣<lb/>
至於小大戴氏之所記亦多未醇世又豈復有全禮哉<lb/>
經既不明心則不正心既不正則鄉閭安得有善俗國<lb/>
家安得有善治乎惟善學者脱略傳註獨抱遺經而體<lb/>
驗之一言一辭皆使與心相涵始焉則戛乎其難入中<lb/>
焉則浸漬而漸有所得終焉則經與心一不知心之為<lb/>
經經之為心也何也六經者所以筆吾心中所具之理<lb/>
故也周孔之所以聖顔曽之所以賢初豈能加毫末於<lb/>
<pb n="KR4e0002_WYG_028-22a"/>
心哉不過能盡之而已今之人不可謂不學經也而卒<lb/>
不及古人者無他以心與經如氷炭之不相入也察其<lb/>
所圖不過割裂文義以資進取之計然固不知經之為<lb/>
何物也經而至此可不謂之一厄矣乎雖然經有顯晦<lb/>
心無古今天下豈無豪傑之士以心感心於千載之上<lb/>
者哉<lb/>
　　　隋室興亡論<lb/>
昔周室闇弱静帝㓜冲高祖以外戚之尊入握朝權都<lb/>
<pb n="KR4e0002_WYG_028-22b"/>
督諸軍遂假黄鉞開丞相府當是時宗藩大臣心志弗<lb/>
平五王連謀三方稱亂高祖咸得翦夷之始有輕睨周<lb/>
鼎之心自進爵隋王加九錫尋受周禪而即皇帝位於<lb/>
是脩明庶政綏撫逺夷經營四海至日昃不遑暇食高<lb/>
熲蘇威李德林之屬調馭于内楊素韓擒虎賀若弼之<lb/>
徒折衝于外䂓模日盛遂萌平陳之謀張皇六師直擣<lb/>
金陵陳人膽破叔寶斂手就擒天下自是歸於一統東<lb/>
㡳大海南撫交趾西連且末北極五原莫不禀受正朔<lb/>
<pb n="KR4e0002_WYG_028-23a"/>
願為臣妾開皇仁夀之間人物阜繁號為極治及煬帝<lb/>
嗣位藉承平之休運慕秦皇漢武之為人治宫室而務<lb/>
侈靡使絶域而勤逺略市武馬而困烝庶御龍舟而般<lb/>
遊無度自以為日月所照雨露所及孰敢不臣高句驪<lb/>
一島夷怒其不恭親總大兵一百十三萬分十二軍並<lb/>
發旌旗彌亘千里近古出師之盛未之有也意謂狼噬<lb/>
𤣥菟之野鴟張扶餘之境電掃襄平之墟未幾麥鐵杖<lb/>
死遼東宇文述敗蕯水而九軍先後陷焉曽不悔禍益<lb/>
<pb n="KR4e0002_WYG_028-23b"/>
務興戎府庫空竭頭㑹箕斂而民益不堪命由是盜賊<lb/>
蜂起王薄發長白張金稱聚河曲林士𢎞據九江杜伏<lb/>
威掠江淮翟讓出陽城似此之類不可勝計而海内四<lb/>
分五裂矣江都之幸猶自沈湎聲色惟日不足度其不<lb/>
免乃欲摩頸自斫卒至血濺御衣而身亦隨殞非天下<lb/>
之至愚孰能與於此哉當其指麾羣雄叱咤之間風駭<lb/>
雲流而混六合於一家何其雄也身死肉未及寒而邦<lb/>
國蕩覆子孫誅戮殆盡反不如𢎞農一布衣時又何其<lb/>
<pb n="KR4e0002_WYG_028-24a"/>
削也君子論禍敗之幾不起於煬帝之日而基於高祖<lb/>
之時何也蓋天下大物也可以德持不可以力競使高<lb/>
祖以德結人心雖煬帝昏荒之甚其敗亡未必若斯之<lb/>
速也夏有太康殷有雍已河亶甲周有幽厲而宗祀不<lb/>
絶者以禹湯文武之徳未斬也是故采章文物不足為<lb/>
之盛金城湯池不足為之固長鎗大劍不足為之利士<lb/>
馬精强不足為之勇玉帛充牣不足為之富其足以頼<lb/>
而長存永治者非德何以哉惜高祖不可語此徒以力<lb/>
<pb n="KR4e0002_WYG_028-24b"/>
競也悲夫<lb/>
　　　秦士録<lb/>
鄧弼字伯翊秦人也身長七尺雙目有紫稜開合閃閃<lb/>
如電能以力雄人隣牛方鬬不可擘拳其脊折仆地市<lb/>
門石鼔十人舁弗能舉兩手持之行然好使酒怒視人<lb/>
人見輒避曰狂生不可近近則必得奇辱一日獨飲娼<lb/>
樓蕭馮兩書生過其下急牽入共飲兩生素賤其人力<lb/>
拒之弼怒曰君終不我從必殺君亡命走山澤耳不能<lb/>
<pb n="KR4e0002_WYG_028-25a"/>
忍君苦也兩生不得已從之弼自據中筵指左右揖兩<lb/>
生坐呼酒歌嘯以為樂酒酣解衣箕踞拔刀寘案上鏗<lb/>
然鳴兩生雅聞其酒狂欲起走弼止之曰勿走也弼亦<lb/>
粗知書君何至相視如涕唾今日非速君飲欲少吐胷<lb/>
中不平氣耳四庫書從君問即不能答當血是刃兩生<lb/>
曰有是哉遽摘七經數十義叩之弼厯舉傳䟽不遺一<lb/>
言復詢厯代史上下三千年纚纚如貫珠弼笑曰君等<lb/>
伏乎未也兩生相顧慘沮不敢再有問弼索酒被髪跳<lb/>
<pb n="KR4e0002_WYG_028-25b"/>
呌曰吾今日壓倒老生矣古者學在養氣今人一服儒<lb/>
衣反奄奄欲絶徒欲馳騁文墨兒撫一世豪傑此何可<lb/>
哉此何可哉君等休矣兩生素負多才藝聞弼言大愧<lb/>
下樓足不得成步歸詢其所與游亦未嘗見其挾冊呻<lb/>
吟也泰定末德王執法西御史臺弼造書數千言袖謁<lb/>
之閽卒不為通弼曰若不知關中有鄧伯翊耶連擊踣<lb/>
數人聲聞于王王令𨽻人捽入欲鞭之弼盛氣曰公奈<lb/>
何不禮壯士今天下雖號無事東海島夷尚未臣順間<lb/>
<pb n="KR4e0002_WYG_028-26a"/>
者駕海艦互市于鄞即不滿所欲出火刀斫柱殺傷我<lb/>
中國民諸將軍控弦引矢追至大洋且戰且却其虧國<lb/>
體為已甚西南諸蠻雖曰稱臣奉貢乗黄屋左纛稱制<lb/>
與中國等尤志士所同憤誠得如弼者一二軰驅十萬<lb/>
横磨劍伐之則東西止日所出入莫非王土矣公奈何<lb/>
不禮壯士庭中人聞之皆縮頸吐舌舌乆不能收王曰<lb/>
爾自號壯士解持矛鼔譟前登堅城乎曰能百萬軍中<lb/>
可刺大將乎曰能突圍潰陣得保首領乎曰能王顧左<lb/>
<pb n="KR4e0002_WYG_028-26b"/>
右曰姑試之問所須曰鐵鎧良馬各一雌雄劍二王即<lb/>
命給與隂戒善槊者五十人馳馬出東門外然後遣弼<lb/>
往王自臨觀空一府隨之暨弼至衆槊並進弼虎吼而<lb/>
奔人馬辟易五十歩面目無色已而烟塵漲天但見雙<lb/>
劍飛舞雲霧中連斫馬首墮地血涔涔滴王撫髀驩曰<lb/>
誠壯士誠壯士命酌酒勞弼弼立飲不拜由是狂名振<lb/>
一時至比之王鐵槍云王上章薦諸天子㑹丞相與王<lb/>
有隙格其事不下弼環視四體嘆曰天生一具銅觔鐵<lb/>
<pb n="KR4e0002_WYG_028-27a"/>
肋不使立勲萬里外乃槁死三尺蒿下命也亦時也尚<lb/>
何言遂入王屋山為道士後十年終<lb/>
史官曰弼死未二十年天下大亂中原數千里人影殆<lb/>
絶𤣥鳥來降失家競棲林木間使弼在必當有以自見<lb/>
惜哉弼鬼不靈則已若有靈吾知其怒髮上衝也<lb/>
　　　録客語<lb/>
予養痾官舍有三客候予予命侍史速入環坐榻前甲<lb/>
客云近有奇事臨川浮屠曰法循者常行般舟三昧一<lb/>
<pb n="KR4e0002_WYG_028-27b"/>
夕示寂闍維心獨不化乃集熾火煆之俄出五色光屬<lb/>
天就視之獲佛像高三寸非金非石具顔面手足及衣<lb/>
之襞積若刻成者因取寘净<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>上次早觀之舍利己纍<lb/>
纍生矣乙客云惡有是爾搆虛飾偽者為之以欺世耳<lb/>
丙客云不然也某在瀫水時親覩一事與臨川正類有<lb/>
優婆塞負貶淮中遇異人授以禪觀之法逮歸不言不<lb/>
笑唯好同結廬山社者游死後火葬心内包觀自在像<lb/>
鸚鵡軍持皆具是未可非也三客言已復相質於予予<lb/>
<pb n="KR4e0002_WYG_028-28a"/>
不能了有佛之信否姑以所聞明之昔波斯人來閩相<lb/>
古墓有寶氣乃謁墓隣以錢數萬市之墓隣諱不與波<lb/>
斯曰汝無庸爾也此墓已無主五百年矣墓隣始受錢<lb/>
波斯發之見棺衾肌肉潰盡唯心堅如石鋸開觀之佳<lb/>
山水青碧如畫傍有一女靚妝凭欄凝睇蓋此女有愛<lb/>
山癖朝夕吐吞清氣故能融結至於如此嗚呼孰謂行<lb/>
般舟三昧者而無奇騐乎吾心之靈實參兩間無物弗<lb/>
該無理弗囿人能用志不分則上可致日星之變下可<lb/>
<pb n="KR4e0002_WYG_028-28b"/>
召物産之祥豈徒見諸身心而已哉第可憾者為物所<lb/>
移自塞自損而不能與天地同耳悲夫予故備録客語<lb/>
以為吾黨學聖賢之勸<lb/>
　　　録㪭人申鮮生辭<lb/>
龍門子傳周官將成鼔琴潛溪之上初調清角更轉黄<lb/>
鐘音節熙醇神氣恬康鼔已微歩其樂若洋洋者㪭人<lb/>
申鮮生舍罟而來揖龍門子曰先生何樂邪龍門子曰<lb/>
子試言之生曰今之人奮𬒮争秩嚼齒分名舚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>涎流<lb/>
<pb n="KR4e0002_WYG_028-29a"/>
迴繞神營濶略機穽企豔鼎纓許史聨鑣金張並旌而<lb/>
先生龍蛇相淆雅俗不形確守貞固刋落浮榮此固不<lb/>
足以累其情今之人雞號而奔日入弗息沈溺食貨罄<lb/>
竭籌筴火生目間電飛舌隟障簏自欺鎖核成惑而先<lb/>
生被毳荷旃温如繒帛飯糗羮藜甘若飴蜜此固不足<lb/>
以穢其跡今之人竦身鷹奮用志鳥頏舒翹燕趙振頴<lb/>
荆梁入關度轡三峽戒航悲歌弔古感慨成章而先生<lb/>
如雉三伏若龜六藏㝠情中閈息景菀桑此固不足以<lb/>
<pb n="KR4e0002_WYG_028-29b"/>
蕩其衷今之人肆情忘世耽詠碩薖曳索被裘拾穗服<lb/>
莎洗耳箕上種芝巖阿潔身亂倫傷義則那今先生乆<lb/>
藏巨器思拔人痾俟時而行與世委蛇此固不足以同<lb/>
其科若此數者皆非先生之所樂也先生之所樂者我<lb/>
知之矣經緯今古評隲文辭本根培壅柯條紛蕤大則<lb/>
苞八殥小則入一絲卑則抵重淵高則凌赫曦追邇轍<lb/>
者則或秦而或漢攀逺駕者則或殷而或姬揆序有度<lb/>
囊括無遺靡蹟弗探何罅不窺抑之則驚霜夏隕揚之<lb/>
<pb n="KR4e0002_WYG_028-30a"/>
則寒谷春熙開陽闔隂出神入奇譬諸圜鍾為宫主房<lb/>
星定卯位而樂奏可享於上帝鳥雲山兵棲岑峰觸盤<lb/>
石而武車可張於軍威迅霆出火喪匕筴燔喬木而天<lb/>
聲可震於魑鬽火龍黼黻戴日星挾藻粉而文采可華<lb/>
於巻衣且子雲思高而吐鳳士贊才澁以夢龜紹述海<lb/>
涵而地負退之横騖以川馳子夀輕縑而素練景先膩<lb/>
體以豐肌何莫不嗜於斯先生之所樂或在兹乎龍門<lb/>
子愀然曰子以我樂於治文乎哉何卑我之甚也在昔<lb/>
<pb n="KR4e0002_WYG_028-30b"/>
姬旦輔建太平分職設官陳紀立經八法著式三兆埀<lb/>
程揭其朗曜統此列熒秦燄既慘周典失明河間有獻<lb/>
考工是徵劉歆挺起博士始陞杜承鄭繼句凖文繩羣<lb/>
工異見衆說作朋瀆亂不騐隂謀從衡制淆新室禮亂<lb/>
詛盟攘斥不遺徒惑世聽前王大法信有足慿末世附<lb/>
離闢之則逞載疏載翦且損且乗浮翳將斂大明用昇<lb/>
編簡埀就樂寓於聲子不吾知乃以為悦於文耶抑吾<lb/>
聞之安絶潢者以天下之水無過其大而不知有渤澥<lb/>
<pb n="KR4e0002_WYG_028-31a"/>
之宏深尊培塿者以宇内之山無踰其高而不知有岱<lb/>
華之峻極溺觚翰者以古今之學無出於文而不知有<lb/>
經術之淵奥予雖不敏竊受教於君子矣方將寤寐於<lb/>
黄虞情思乎孔周重明一代之典以埀百王之憲子乃<lb/>
以文士况我不亦左乎於是漁父悵然顧予曰有是哉<lb/>
有是哉吾今而後不敢復相天下之士矣乃歌曰大素<lb/>
既雕兮日趨彌文五采絢爛兮以汨吾真中有一夫兮<lb/>
其色誾誾游心古初兮隨道屈申欲鼔芳風兮以扇游<lb/>
<pb n="KR4e0002_WYG_028-31b"/>
氛我將從之兮不知其門歌已負罟而去<lb/>
　　　楚客對<lb/>
宋子泛舟西上夜泊彭蠡褰篷而坐時長空無雲明月<lb/>
皎然孤照衆星環列一一可數同舟有楚客者忽指月<lb/>
問曰日月一也此何以有虧盈乎宋子曰不然也月圓<lb/>
如珠其體本無光借日為光背日之半常暗向日之半<lb/>
常明其常明者正如朢夕初無虧盈但月之去日度數<lb/>
有逺近人之觀月地勢有正偏故若有虧盈耳曰然則<lb/>
<pb n="KR4e0002_WYG_028-32a"/>
其有夜食奈何曰此為地影之所隔也月上地中而日<lb/>
居下地景既隔則日光不照其隔或多或寡故所食有<lb/>
淺有深蓋地居天内如雞子中黄其影不過與月同大<lb/>
地與月相當則其食既矣唯天之體廣漠無際然其圍<lb/>
徑之所及去地幾千萬里巧算者亦可以推之也客曰<lb/>
月之為說既聞命矣五星盈縮占者時有不合此何以<lb/>
無定論乎朱子曰五星從黄道内外而行考其盈縮則<lb/>
於分段距度最宜精審近代占天家於測景授時之法<lb/>
<pb n="KR4e0002_WYG_028-32b"/>
誠可謂度越前古至於星占則微有不同且如辛亥歲<lb/>
正月乙酉朔火當躔房五度彼則謂在房之一度二月<lb/>
辛巳火當入斗初度彼則謂在三月己丑正月己酉金<lb/>
木始當同度彼則謂在乙巳其後騐之天象所失昭然<lb/>
若論水星距日之度盈縮之間終不踰二十三度半之<lb/>
外彼則謂正月癸卯水躔斗十九度在晨疾段中較之<lb/>
日躔虛六度已距二十七度此尤所未解然天道未易<lb/>
言必得明理之儒如許衡者出正之可也客曰星厯之<lb/>
<pb n="KR4e0002_WYG_028-33a"/>
學儒者亦在所講乎宋子弗答趣侍史具衾入舟而寢<lb/>
　　　述𤣥<hi>為張道士作</hi>
天地之間有𤣥𤣥之道焉塞八區宰六幕茫乎大化莫<lb/>
見其迹窈㝠忽荒之中而有神以為之樞其神何如洞<lb/>
乎無象漠乎無形曕之弗覩聆之弗聞履氷弗寒炙日<lb/>
弗温故巍然高而不知其際邃然深而不知其止恢然<lb/>
大而不見其外藐然細而不見其内其施之于用也能<lb/>
覆能載能隂能陽能静能動能柔能剛能上能下能圓<lb/>
<pb n="KR4e0002_WYG_028-33b"/>
能方能舒能慘能翕能張毛者亦以之而趍羽者亦以<lb/>
之而翔甲者亦以之而出鱗者亦以之而行凡有血氣<lb/>
者莫不藉是以存所謂不依形而立不待力而强不以<lb/>
生而存不隨死而亡者也故古之聖人能養而全之守<lb/>
一處和若蟄龜然一故弗雜和故弗戾乆而行之其道<lb/>
乃至蓋懼其搖而散也乃嗇其精恐其勞而汨也乃定<lb/>
其神慮其躁而失常也乃寧其氣而弗攖精與氣合其<lb/>
神則凝然後駕太清以為輿指溟涬以為蓋荷日月以<lb/>
<pb n="KR4e0002_WYG_028-34a"/>
為輪運六氣以為轅化莽蒼以為馬直逺游乎無窮之<lb/>
門雖鬼神不能測其機而况於人乎人皆有之而不能<lb/>
之者則眼之精疲於五色耳之精没於五聲鼻口之精<lb/>
散於臭味四肢之精削於運用精既散矣氣隨竭矣神<lb/>
雖弗離將安傳之矣卒俯首就斃如慕光之趍火其亦<lb/>
可悲也歟嗚呼混淪在上者謂之天磅礴在下者謂之<lb/>
地中立兩間者謂之人天地不死而人皆死者何也不<lb/>
知有𤣥𤣥之道故也因本黄老氏餘論作述𤣥<lb/>
<pb n="KR4e0002_WYG_028-34b"/>
　　　讀宋徽宗本記<lb/>
徽宗爰自端邸入正宸極呼吸雷風舒慘陽隂赫然有<lb/>
為聞于天下於是叙復正人宏開言路意臻時雍之治<lb/>
以復祖宗之舊曽未旋踵卒改所圖委政姦囬托國閹<lb/>
豎鼎軸非據節鉞妄加狐狸嘷於闕庭鬼蜮潛於宫掖<lb/>
置編類之局樹黨人之碑倡言紹述擠陷忠良虐燄炎<lb/>
炎炙手可熱百僚側足四國寒心羣凶方為得志力陳<lb/>
豐豫之說開大晟府以制雅樂用魏漢律而鑄九鼎文<lb/>
<pb n="KR4e0002_WYG_028-35a"/>
飾太平詐言符瑞八寶誕受𤣥圭肇錫金芝出于蟾脊<lb/>
祥麟毓於牛腹由是侈心寖生邪欲轉熾大興土木之<lb/>
役創運花石之綱艮嶽排空絳霄凌漢殫極功藝之巧<lb/>
鈎致珍怪之物君臣酣飲上下荒淫俾晝作夜以亂為<lb/>
治至同臣庶之服恣行期門之事兼之妖人乗釁蠱惑<lb/>
帝聰天神降于坤寧璇宫通于寰宇𤣥科秘籙方崇醮<lb/>
祠之儀太虛金壇遂定道階之品其視法弊令乖民生<lb/>
塗炭將驕卒弛邊備摧落縱有耳而不聞雖有奏而弗<lb/>
<pb n="KR4e0002_WYG_028-35b"/>
鑒皇天震怒災異薦臻白眚見於禁籞赤氣犯於紫宫<lb/>
大水冐於都城妖狐升於御榻咸謂適然益開戎釁滅<lb/>
天祚而亡兄弟之國結完顔而進虎狼之隣卒啓狡謀<lb/>
遂成反噬張穀之降始受尼瑪哈之師已出旌旗蔽空戈<lb/>
㦸滿野肆其封豕之威如蹈無人之境蹂踐我檀薊侵<lb/>
軼我代朔攻擣我太原圍逼我京闕三鎮之割方急六<lb/>
賊之誅已緩勢至於此亦可醜矣及夫金兵再出力遂<lb/>
不支瓦解土崩魚爛河决宫闈淪辱宗室翦夷哭聲震<lb/>
<pb n="KR4e0002_WYG_028-36a"/>
天赤血滿地翠華北狩逺臻漠北之區父老見思徒洒<lb/>
山東之淚當是時也雖欲噬臍悔將何及自非義士集<lb/>
勤王之師謀臣建南渡之䇿則九廟神靈幾不血食矣<lb/>
不亦悲哉嗟夫成湯務德帝命式于九圍紂為不道身<lb/>
死周人之手其所感應捷於桴鼔聞以一人治天下未<lb/>
聞以天下奉一人奈何窮奢極侈而毒痡四海百萬生<lb/>
靈彼實何辜其身亡國破為萬世笑非不幸也宜也傳<lb/>
曰惟命不于常道善則得之不善則失之可不畏哉可<lb/>
<pb n="KR4e0002_WYG_028-36b"/>
不畏哉<lb/>
　　　太乙𤣥徵記<lb/>
金華宋濓賦質甚弱十日九疾生産作業之事皆力有<lb/>
所不任唯日學操觚造為文章精思弗得罷極就寢夢<lb/>
一老父白髮鬅鬙與雲鬬潔身被黄服手支青藜杖徐<lb/>
徐而前招濓謂曰若何疲思之甚邪吾乃太乙之精在<lb/>
皇漢時曽降天禄閣以洪範五行授劉向若今意有何<lb/>
圖第言之吾當有以處若也濓再拜曰下土蟣蝨臣不<lb/>
<pb n="KR4e0002_WYG_028-37a"/>
自料得接休光以沐浴神化亦既幸矣復不以臣之㣲<lb/>
賤使吐其情辭臣雖無知敢不精白一心以承靈貺臣<lb/>
受氣于天孱弱而䝉庚戌之歲律中應鍾日在于氐地<lb/>
寒以風母姙七月臣體即降生未五齡百疾交攻熱火<lb/>
欝木邪沴制陽肝氣動搖手牽目瞠謁醫視之謂為瘛<lb/>
瘲毒艾焮膚其苦莫膺雖脱于虎口筋骸弗彊有牛負<lb/>
軛有鎛在場力既弗任田卒薉荒幸有書一束塵齧蠧<lb/>
戕振拂敺剔以佩以藏以嘬以嘗以求其方疲精竭思<lb/>
<pb n="KR4e0002_WYG_028-37b"/>
攻為文章窮年矻矻恒不知變更太乙曰吾聞心有所<lb/>
溺者必有所甚樂也若之所嗜如是將樂之邪抑弗獲<lb/>
已也濓曰臣為文之時獨潛闔廬五官内守形若橜株<lb/>
凡慮既澄運思希夷上升層霄下入重壚絪緼庶彚彌<lb/>
布大區自形自色匪可數知一一攝之若禽在笯若獸<lb/>
在周阹縱健距捷羽曽不得離其範圍及夫意暢氣熙<lb/>
與神合機嶽盪河翻雷椎霆驅倐爾隂合歘然陽施鬼<lb/>
出電入載正載奇萬紾千變莫窮端倪雖身執台樞腰<lb/>
<pb n="KR4e0002_WYG_028-38a"/>
懸金魚饍羞熊蹯居飾璇題入則麗姝吹竹彈絲出則<lb/>
戎士負弩曳旂亦不足以踰其適臣實樂之初非有弗<lb/>
獲己也太乙曰若樂則樂矣古之人亦有業是者乎濓<lb/>
曰有之雖更僕不可盡也請陳其略昔有鉅儒曰太史<lb/>
遷豪氣孤鶱濶視無前執筆著書動數萬言秘之金匱<lb/>
及藏名山至今文光上燭九天董生三策揚雄太𤣥相<lb/>
如大人退之五原若修若軾若鞏之賢各有論著焜燿<lb/>
後先虎鳳騰躍韶鈞相宣汗瀾卓踔盤紆蟬連業之既<lb/>
<pb n="KR4e0002_WYG_028-38b"/>
專厥功乃全其功何居時磨研之耔之穫之湘之瀹之<lb/>
炊之酌之使心樂之一日不治若芒刺肌六氣昏昏精<lb/>
神不來由是觀之古之人所業其亦有以哉太乙曰嘻<lb/>
若言陋矣知冠角<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>胡之為象而不知弁冕纓緌之制<lb/>
知糗飯藜羮之為美而不知淳熬肝膋之味知吳歈楚<lb/>
豔之為曲而不知夏濩武勺之音若言陋矣濓於是憮<lb/>
然自失膝行而進俯首至地且拜且祈曰臣不佞竊受<lb/>
教於先生長者學文二十餘年自意已造其極不知猶<lb/>
<pb n="KR4e0002_WYG_028-39a"/>
未也夫井魚固不足以語大夏蟲固不足以語寒幸察<lb/>
臣之誠憐臣之愚授臣以要道使臣聞之雖即死無憾<lb/>
太乙愀然不答濓復殷勤致辭俯伏俟命厯一時之乆<lb/>
太乙三嘆而後言曰上堪下輿惟人中居厥初芒芠瞢<lb/>
未有知野鹿標枝蚩蚩狉狉聖人者出扶弼教基揭我<lb/>
日月燭我冥馗所謂建生民極立天地心者是不有其<lb/>
道歟道雖無形揆文可知典謨渾淳卦畫閎奇雅頌恢<lb/>
張禮樂威儀春秋謹嚴衮褒鉞誅不由於此去道逺而<lb/>
<pb n="KR4e0002_WYG_028-39b"/>
舍其根荄玩其葩葉而何以史遷諸子為且非文不行<lb/>
非文不章天子非文曷風四方諸侯非文莫守其邦卿<lb/>
大夫非文身鬰不揚士庶人非文卒遏于鄉故云文者<lb/>
乾坤之粹精也隂陽之靈龢也四時之衡石也百物之<lb/>
錧鎋也中國之采章也四裔之儀法也可不務乎彼辨<lb/>
博馳騁以邪奪正是誣世也卑辭甘言藉威取寵是媚<lb/>
權也佞墓受金是非舛繆是罔利也氣亡魄喪懨懨不<lb/>
振是萎薾也抽青嫓白眩人耳目是聾瞽也若此者弗<lb/>
<pb n="KR4e0002_WYG_028-40a"/>
可枚舉其文乎哉其文乎哉吾前之所謂文則異於是<lb/>
矣充於一身和順内積英華外發達于四國民物阜康<lb/>
政教鬯洽筆之於書則可為天下後世法傳曰有德者<lb/>
必有言若之志勤矣其亦慎所學哉言訖四方晦㝠飊<lb/>
風上行仰視天門如有火光反而顧之太乙巳亡濓驚<lb/>
而寤不知其為何祥也乃召日者占之日者端櫝出蓍<lb/>
左右揲之掛而扐之遇復之離曰是謂後得而先迷百<lb/>
折旁岐倀倀安歸雖車堅馬肥終九顛而一隮或道之<lb/>
<pb n="KR4e0002_WYG_028-40b"/>
於崇期載旌以驅厯國過都膳宰致餼司里授廬不亟<lb/>
不徐直抵夫𤣥聖之所居蓋復者不逺復也而重離又<lb/>
文明之象也此殆示子學文𤣥徵乎濓於是惕然悟悉<lb/>
燔毁筆硯取六藝燖温之未幾學果進<lb/>
　　　段干微<lb/>
段干氏問龍門子曰秦漢以來正學失傳至宋而復盛<lb/>
因願竊有聞也幸厯以告我金陵之學何如曰穿鑿聖<lb/>
經而附㑹已說甚者竊佛老之似以誣吾聖人之教學<lb/>
<pb n="KR4e0002_WYG_028-41a"/>
顔孟者固如是乎又其甚者一假功利以搖動天下利<lb/>
源一開魚爛河决而莫之禁如此尚可為國邪予嘗謂<lb/>
亡宋天下者自金陵始也曰然則無一髮可取乎曰確<lb/>
執堅信澹然不為位勢所動是則何可及也所惜者學<lb/>
之疵耳曰眉山之學何如曰其文辭氣燄有動搖山嶽<lb/>
之勢蓋其才甚高識甚明舉一世皆奔走之恨其壹徇<lb/>
縱横捭<hi>音擺</hi>闔之術而弗知先王之道士之輕佻浮誕者<lb/>
恒倚之以為重禮義亷恥則棄去而弗之恤使其得君<lb/>
<pb n="KR4e0002_WYG_028-41b"/>
其禍天下有不在金陵下也曰東嘉之學何如曰東嘉<lb/>
之學人或不同大扺尚經制而求合乎先王攻禮樂以<lb/>
振拔乎流俗二者亦一道也第其致力忘大本而泥細<lb/>
微而見諸行事者皆繳繞膠固而無磊落俊爽之意徒<lb/>
以辭章論議馳騁於一時蓋其所失也其立言純懿而<lb/>
弗背者傳之千百世可也曰永康之學何如曰氣豪而<lb/>
學偏者也使其當今之世也擁百萬兵馳騁於天下堂<lb/>
堂之陣正正之旗實有一日之長是何也其智數法術<lb/>
<pb n="KR4e0002_WYG_028-42a"/>
往往可馭羣雄而料敵情而剛烈之氣又足以震撼而<lb/>
翕張之其能成功宜也若論先王之道徳一怒而安天<lb/>
下之民則瞢乎未之見也曰金溪之學何如曰學不論<lb/>
心久矣陸氏兄弟卓然有見於此亦人豪哉故其制行<lb/>
如清天白日不使纎翳可干夢寐即白晝之為屋漏即<lb/>
康衢之見實足以變化人心故登其門者類皆𦂳峭英<lb/>
邁而無漫漶支離之病惜乎力行功加而致知道闕或<lb/>
者不無憾也曰横浦之學何如曰清節峻標固足以師<lb/>
<pb n="KR4e0002_WYG_028-42b"/>
表百世其學則出於宗果之禪而借儒家言以文之也<lb/>
儒與浮屠其言固有同者求其用處葢天淵之不相涉<lb/>
也其可混而為一哉金溪之學則又源於横浦者也攷<lb/>
其所言葢有不容掩者矣曰金華之學何如曰平原文<lb/>
獻之傳幸賴此不絶耳葢粹然一出於正稽經以該物<lb/>
理訂史以參事情古之善學者亦如是爾其所以尊古<lb/>
傳而不敢輕於變易亦有一定之見未易輕訾也當是<lb/>
時得濓洛之正學者鼎立而為三金華也廣漢也武夷<lb/>
<pb n="KR4e0002_WYG_028-43a"/>
也雖其所見時有不同其道則一而已葢武夷主於知<lb/>
行並進廣漢則欲嚴於義利之辨金華則欲下學上達<lb/>
雖教人入道之門或殊而三者不可廢一也嗟夫龍七<lb/>
虎逝而孽狐為之雄山摧嶽仆而培塿為之大氣宇厭<lb/>
厭四分五裂之弊今乃實蹈之矣寧不為鄉學之一嘅<lb/>
哉雖然學以存此心也心存則理之所存也前乎千萬<lb/>
世此心同此理同也逺而四海之廣此心同此理同也<lb/>
所謂東海有聖人出焉此心同此理同也西海有聖人出<lb/>
<pb n="KR4e0002_WYG_028-43b"/>
焉此心同此理同也南海北海有聖人出焉此心同此理<lb/>
同也吾何憂哉天之髙也吾不愧其覆也地之厚也吾<lb/>
不愧其載也心之𢎞也吾不愧其靈也吾何憂哉然則<lb/>
將何憂憂不如孔而已矣段干氏曰我未之聞也謹受<lb/>
教<lb/>
　　　删古嶽瀆經<lb/>
維禹治水三至桐栢山驚風迅雷石號木鳴五伯擁川<lb/>
天老肅兵雄干持旄龍鴻勅軒閼不能興禹乃震怒召<lb/>
<pb n="KR4e0002_WYG_028-44a"/>
集百霛蒐命䕫龍桐栢千君稽首請命罔不惟寅神令<lb/>
所射激如欃槍乃縻鴻䝉乃囚章商乃縶兠盧皇威載<lb/>
揚犂婁卒劉勢不敢爭彼無支祈力踰九象<hi>叶</hi>厥形肖<lb/>
蝯目有電光量淮度江辦捷從衡授之童律童律莫當<lb/>
授之烏木田木田<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>臧授之庚辰庚辰扼其亢絡以鐵<lb/>
繩讋如犬羊繫諸淮隂龜山之旁未鬽水精洞妖石祥<lb/>
奔號萬數若有䘮亡淮流湯湯入海既平民用靖康直達<lb/>
外方至于陪尾無壅弗通率惟厥常以昭于無疆<lb/>
<pb n="KR4e0002_WYG_028-44b"/>
　世傳元和九年李公佐游洞庭登包山與隠者周焦<lb/>
　君探林屋洞得古嶽瀆經第八巻今觀其文雖竒而<lb/>
　未醇竊意即公佐焦君所造以玩世者戲删潤其辭<lb/>
　集古鼎文寫之以寄呉君濬仲濬仲葢深於古學者<lb/>
　也鑄窳器與方乳曲文大鬲爭妍其自知不可哉丙<lb/>
　申冬十一月濂志<lb/>
　　書<lb/>
　　　　書劉生鐃歌後<lb/>
<pb n="KR4e0002_WYG_028-45a"/>
伯夷栁下恵飭身制行皆髙於當世然揆諸大中之道<lb/>
或不能無過故其流至於隘與不恭甚哉為師之難也<lb/>
近代以文章名天下者蜀郡虞文靖公豫章掲文安公<lb/>
先師黄文獻公及廬陵歐陽文公為最著然四公之中<lb/>
或才髙而過於肆或辭醇而過於窘或氣昌而過於繁<lb/>
故效之者皆不能無弊惟先師之文和平淵潔不大聲<lb/>
色而從容於法度是以宗而師之者雖有髙下淺深之<lb/>
殊然皆守矩蹈䂓不敢流於詭僻迂怪者先師之教使<lb/>
<pb n="KR4e0002_WYG_028-45b"/>
然也烏傷劉生剛從余學經為文頗久近製國朝鐃歌<lb/>
十二曲傳於逺邇士君子稱之顧予豈能使生至是哉<lb/>
實先師之遺教被人深且逺故耳余少於斯文葢有<lb/>
志焉及今尤真知之然後嘆先師之不可及也後之有<lb/>
志於學者非果有得於古人之法烏知余言為然哉<lb/>
　　　書畦樂翁事<lb/>
畦樂翁延名姓王其字為與齡廬陵人沂公七世孫也<lb/>
生平有逸趣當得意時物我齊㝠不知天地之為大日<lb/>
<pb n="KR4e0002_WYG_028-46a"/>
月之為明山嶽河海之為髙深也或登髙騁望或曳杖<lb/>
長歌或呼酒縱飲翛翛然自比於葛天氏之民如是者<lb/>
有年一旦忽卜居豫章東湖上欲起徐孺子與之游駕<lb/>
雙鳥犍衝雲而耕土脈壅起虛攢若積塵翁荷鍤經營<lb/>
析為九區伍伍相比皆斸成小窪取嘉蔬藝之新雨過<lb/>
緑甲浮頭如旋螺已而怒長翠光方勻凝望皆一色翁<lb/>
欣然自得曰二氣絪緼往過來續往者不知其所往來<lb/>
者不知其所來往者回陳來者復新新陳相因如環之<lb/>
<pb n="KR4e0002_WYG_028-46b"/>
循今吾畦之青萌孰知為黄之所基乎基者萌之始萌<lb/>
者基之終達人於此大觀終之始之始之終之非始非<lb/>
終惟始惟終可以一古今可以混彭殤可以同晝夜矣<lb/>
葢人生百齡萬中得一七十加竒千中得一或五六十<lb/>
固比比有之然不免於孩提致夭於襁褓者亦衆矣奈<lb/>
之何哉夀者自夀夭者自夭吾未嘗夀之夭之也憂樂<lb/>
之間寧知夫夭者不為夀而夀者不為夭耶今觀吾畦<lb/>
而日涉之一盛一衰則妙理悉具焉故其樂有不可得<lb/>
<pb n="KR4e0002_WYG_028-47a"/>
形容者矣藝蔬云乎哉藝蔬云乎哉翁言流聞四方有<lb/>
識者咸以為知道競謁翁問其故翁不得已示之曰勿<lb/>
小吾圃隂陽之理著焉勿小吾身心中具天地焉具天<lb/>
地於一心著隂陽於一圃六合雖廣孰加焉子若䂓䂓<lb/>
求於形迹之間則醯雞以甕中為天爾何暇與大方之<lb/>
外哉子休矣子休矣為説者曰吾聞江右有徐孺子者<lb/>
其清風隠操夐出千古見諸史册惜乎不載其言論風<lb/>
㫖無以探索其緒餘今聞翁之言察其行事其殆聞孺<lb/>
<pb n="KR4e0002_WYG_028-47b"/>
子之風而興起者歟然翁少負才氣客遊諸公間以文<lb/>
墨議論見稱譽度其志亦欲施諸事功者今若是其殆<lb/>
以時進退者歟以時進退則㡬乎道矣予故具列子篇<lb/>
以示知翁者<lb/>
　　　書陳思禮<lb/>
陳思禮字用和四明人世為士族思禮生七歲父徳祥<lb/>
歿母石氏誓以節自守夙夜勵思禮以學遇之極嚴雖<lb/>
大雪沒脛必使挾冊以往思禮或少懈輒對之泣曰爾<lb/>
<pb n="KR4e0002_WYG_028-48a"/>
父為名儒唯生一子吾所以忍死鞠育者欲爾取法也<lb/>
今柰何背之思禮惶懼却立若無從匿身俟母怒稍解<lb/>
輒去篝燈誦書自是不至夜分弗休母年五十五病卒<lb/>
思禮被髮狂號曰吾母何在吾母何在母所以辛勤萬<lb/>
狀而弗釋者為思禮也思禮加冠而母不待養尚何以<lb/>
生為不如相從於九泉之下魂魄茍有知猶可盡承事<lb/>
之禮不然縱夀百齡何益也乃操刃欲自剄家人奪之<lb/>
環守至旦共譬解之曰爾死則母之祀絶矣母雖死欲<lb/>
<pb n="KR4e0002_WYG_028-48b"/>
使母不死者移孝為忠以顯揚之也思禮收涕謝之服<lb/>
闋入郡庠從名師學明經期以科第起家見諸事功踰<lb/>
四三年思禮二十四矣初母未死時為擇配石氏至是<lb/>
欲成昬思禮掩耳不荅其婣其友執其袂而羣譟之思<lb/>
禮泣曰吾娶則詩書之業蕪矣即不蕪何以自給不與<lb/>
市魁賈竪相逐弗可得也他日何面目見吾母請緩之<lb/>
其師鍾士懋持之益急曰爾柰何失昬期也思禮不得<lb/>
已泣從之合卺之夕思禮屢誦蓼莪詩泣曰娶婦為養<lb/>
<pb n="KR4e0002_WYG_028-49a"/>
姑也吾母今不在寧不肝腸寸裂乎連泣七日夜不輟<lb/>
見者哀矜焉思禮既娶後學功愈自策不敢廢洪武六<lb/>
年春詔下郡國徵諸生思禮亦上名吏部已而奉㫖入<lb/>
成均為弟子員試藝中選升上舍生先是思禮既喪親<lb/>
夙夜不忘乃以如在扁其堂襲封衍聖公孔君希學為<lb/>
作隸古書之御史中丞誠意伯劉公基參知政事陶公<lb/>
凱暨中朝士大夫皆有詩若文贈之云<lb/>
史官曰予在詞林思禮時同諸生入謁每言及父母其<lb/>
<pb n="KR4e0002_WYG_028-49b"/>
淚滂然流予為惻然久之昔者李沆之父獨生沆待之<lb/>
甚嚴或勸之荅曰止以一子不可不爾也後沆卒為名<lb/>
臣石氏以一女婦乃能忍哀茹苦而以嚴教子以節自<lb/>
誓以潔白終其身可謂貞婦者矣思禮日夕兢惕惟恐<lb/>
有孤先志思欲以沆自勉不亦孝子之情也哉是皆有<lb/>
係於名教人紀之重不可不書也具列其事于篇<lb/>
　　　書萬安丞<lb/>
吉安萬安縣有豪民劉仲賢以攘牛殺鄒君瑞父子五<lb/>
<pb n="KR4e0002_WYG_028-50a"/>
人厯時已久鄒嫗始獲執牒訴諸縣懼不得屍弗錄嫗<lb/>
辭嫗哭於庭三日縣丞髙昌萬鵬舉錄之俄有大蜂五<lb/>
聚丞之案麾去復至如是者四三丞乃祝曰爾信為鄒<lb/>
之鬼邪明日再聚吾案如期蜂復集丞猶未之信連與<lb/>
蜂期咸如初丞乃上馬抵劉舍反覆蹤跡之總無所有<lb/>
忽見五蜂飛集竹坡丞亟令左右具畚鍤斸之四屍藏<lb/>
竹下如生唯孩童屍未獲蜂復導丞至榆木下環繞而<lb/>
悲鳴發之孩體已腐唯其首獨存獄具斬劉市中嗚呼<lb/>
<pb n="KR4e0002_WYG_028-50b"/>
人不得其死附物以暴寃者至如是夫昔予友楊觀尹<lb/>
漢川有蛙鳴躍履畔楊曰汝若有所訴當前我蛙即躍<lb/>
而去楊躡其後行二里所見一屍横焉楊捕逆旅氏一<lb/>
鞫即伏方疑無主名檢死衣得過所知為湖南賈人遂<lb/>
伏辜漢川人與予言予竊以載籍所見固有若斯者是<lb/>
殆未可信也今觀萬安丞事與之正類徵諸人人言不<lb/>
殊其將弗信矣乎因謹書以為世戒<lb/>
　　　書前定三事<lb/>
<pb n="KR4e0002_WYG_028-51a"/>
永嘉林君伯恭為濓言温生延祐丁巳八月八日至三<lb/>
歲父命名榮祖又十二歲更今名又十歲當至正辛巳<lb/>
以春秋經試江浙鄉闈温名第一董彞第四董朝宗第<lb/>
五朱公遷第二十八實殿榜後榜中孔暘王孔文髙祿<lb/>
鄉潘如珪四人皆再薦温上南宫不利以恩例置奉化<lb/>
州學正丁亥始之官㑹董彞亦為學正慶元交談之頃<lb/>
彞慨然曰吾父諱伯大嘗出應書大父得竒夢記諸籍<lb/>
云丁巳年九月七日夜夢林温作魁朱姓人鎖榜第四<lb/>
<pb n="KR4e0002_WYG_028-51b"/>
第五人連姓董内四名用朱筆㸃云是舊請舉者稽之<lb/>
於今無有不合其最異者温之生甫一月爾奉新王君<lb/>
文博復與濓言載夢與劉鑄到南昌經江西省署見放<lb/>
鄉貢進士榜諦視之髙懸朱牌十枚上書金字日光炫<lb/>
燿不可讀忽一隸卒前白曰第一名南昌熊誼汝居第<lb/>
六遥呼鑄曰爾名亦在後須㬰有紅英佩刀者十餘人<lb/>
自省中讙而出似相迫逐載驚寤明發與人言皆大笑<lb/>
當是時大都督朱公鎮南昌干戈方殷謂安有貢舉之<lb/>
<pb n="KR4e0002_WYG_028-52a"/>
事後八年為洪武庚戌始設科江西四十名額南昌占<lb/>
其十十名中熊誼冠首正符朱牌之數載却在通榜第<lb/>
六鑄居十九及試大廷載又中第二甲第六名一一皆<lb/>
驗濂聞此二事頗異之且言於金溪呉君伯宗伯宗曰<lb/>
豈惟是哉庚戌之夏五月二十二日臨川通判王黻夢<lb/>
城中作樂迎狀元黻甚訝之二十五日忽聞使者來頒<lb/>
科舉之詔其年秋伯宗濫充江西鄉試第一衆已為與<lb/>
夢叶至廷對之日復擢寘榜首鄉里至今以為美談濓<lb/>
<pb n="KR4e0002_WYG_028-52b"/>
觀傳記所載前定事如此類者甚衆未敢信也今親聞<lb/>
三君子之言其有不可信者乎姑書之以見人囿氣化<lb/>
中誠有一定之數不可以智求不可以計免也自修之<lb/>
外一聴於天而已<lb/>
　　　書劉真人事<lb/>
劉真人徳仁滄州樂陵人始生有光照其室及長讀書<lb/>
稍通大義㑹宋靖康之亂徙居䀋山太平鄉一日晨起<lb/>
有老叟乘犢車相過摭道徳經要言授之曰善識之可<lb/>
<pb n="KR4e0002_WYG_028-53a"/>
以脩身可以化人仍投筆一枝而去自是𤣥學頓進從<lb/>
之游者衆真人乃取所授書敷繹其義以示人一曰視<lb/>
物猶已勿萌戕害凶嗔之心二曰忠於君孝於親誠於<lb/>
人辭無綺語口無惡聲三曰除邪淫守清靜四曰逺勢<lb/>
利安賤貧力耕而食量入為用五曰毋事博奕毋習盜<lb/>
竊六曰毋飲酒茹葷衣食取足毋為驕盈七曰虛心而<lb/>
弱志和光而同塵八曰毋恃强梁謙尊而光九曰知足<lb/>
不辱知止不殆學者宜世守之金大定初詔居京城天<lb/>
<pb n="KR4e0002_WYG_028-53b"/>
長觀賜號東岳真人傳其道者幾徧國中且善於劾召<lb/>
之術趙氏為狐所祟真人劾之里中塋兆自焚狐數百<lb/>
鳴嘯赴火死人尤神之然其養毋如禮及亡喪祭一遵<lb/>
世教無愆度者後若干年追封無憂普濟開明洞微真<lb/>
人徳仁卒陳師正嗣師正㓜漁于河徳仁挈以入道能<lb/>
預知吉凶事師正卒張信真嗣有詩文數百篇號𤣥真<lb/>
集傳于世信真卒毛希琮嗣當金之亡兵戈俶擾希琮<lb/>
能以柔而存希琮卒酈希誠嗣元憲宗甚尊禮之賜真<lb/>
<pb n="KR4e0002_WYG_028-54a"/>
人號曰太𤣥名其教曰真大道仍給璽書䕶之希誠卒孫<lb/>
徳福嗣徳福卒李徳和嗣徳和卒岳徳文嗣徳文卒張<lb/>
清志嗣自徳仁至此世稱之為九祖云<lb/>
史官曰道喪千載諸子之言人人殊徳仁在宋金之間<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>髴老子遺意以化人人亦多從之者葢其清修寡欲<lb/>
謙卑自守力作而食無求於人實與天理合也天理人<lb/>
心所同固足以感召歟彼得之而此失之其亦有以也<lb/>
夫<lb/>
<pb n="KR4e0002_WYG_028-54b"/>
　　　書客言二首<lb/>
天台李某遇盜官為購捕之有刀鑷工出簪珥粥諸市<lb/>
市魁執送官工具言私於下東隣女得之官逮女問狀<lb/>
女戰栗不能言工曰爾母佯懼為也爾左乳有瘢可驗<lb/>
官覆之信然女恚自剄死死三月始得真盜初女童子<lb/>
時常用工薙髪故知女瘢工怒女嫁時不償其勞陷之<lb/>
黄巖少年嘗游於博徒一日飲市上市人㩦虛篋與博<lb/>
不勝馳而去少年慙其紿已躡至大澤中杖之仆地有<lb/>
<pb n="KR4e0002_WYG_028-55a"/>
一翁挾子過焉意其病厥也扶還其家未至而氣絶市<lb/>
人家縳翁父子入官子哀慟不伏翁謂子曰兒毋用苦<lb/>
吾老矣自度在世無幾願易兒也子聞之輒自陳殺市<lb/>
人狀甚悉官用縱翁歸翁念兒寃也自經死<lb/>
為説者曰漢張釋之為廷尉天下無寃民嗚呼今之從<lb/>
政者其釋之也哉<lb/>
　　　書白衢州<lb/>
三衢沈君持正來為烏傷文學掾予謁之持正盛稱其<lb/>
<pb n="KR4e0002_WYG_028-55b"/>
守白侯之賢予問之曰侯定科繇如何曰衢為州雖據<lb/>
東浙上游厥田惟下下入賦以斛計僅三萬三千有餘<lb/>
豪有力者兼并且善避役役多在貧人侯察其奸令民<lb/>
自實田以田定賦一州服其平侯律已何如曰侯清約<lb/>
甚飲衢水外一物不煩衢民毎旦徒行入府署野夫不<lb/>
識與爭道不問廷有鬭民立為疏直枉皆免冠叩頭謝<lb/>
長子自沔陽來越旬即遣歸唯一童給侍朝夕未㡬亦<lb/>
遣侯馭吏若隸何如曰吏抱案立左右唯侯言是裁不<lb/>
<pb n="KR4e0002_WYG_028-56a"/>
敢以意出入之隸人數不逾九凡冒隸名巡聚落以病<lb/>
人者悉罷去去年春藩府以善治聞天子嘉之遣使賜<lb/>
束帛衢人咸為侯榮予問已顧謂二三子曰此南陽白<lb/>
景亮明甫自征東行省譯曹掾起家四轉而來為是州<lb/>
甚有惠政昔予聞蘭溪吳徳基言若此今持正又盛稱<lb/>
其賢故予屢問之持正言與徳基同則白侯之賢信已<lb/>
使牧郡國者皆得如侯則下民之瘼庶幾其有瘳乎<lb/>
　　　荅郡守聘五經師書<lb/>
<pb n="KR4e0002_WYG_028-56b"/>
十一月二十七日承遣使者來山中賜以書幣强濂為<lb/>
五經之師聞命驚愕不知所云雖然執事之意則甚善<lb/>
也昔舒人文翁為蜀郡守招下縣年少者為學官弟子<lb/>
毎行縣益從學官諸生明經飭行者與俱蜀地大化比<lb/>
齊魯焉執事亦舒産是宜汲汲孜孜欲追躅於文翁也<lb/>
然而興學在乎明經明經在乎選傅得良傅則正鵠設<lb/>
而射志定土范齊而鑄器良聲流教溢俗轉風移反是<lb/>
則政墜矣此則執事不可不慎者也濂也不敏㓜即多<lb/>
<pb n="KR4e0002_WYG_028-57a"/>
病若藝黍稷與肇牽車牛逺服商賈之事皆力所不任<lb/>
靖自念之吾將何執以閲世乎適家藏古書數千巻因<lb/>
取繙閲習久成性遂不欲棄去然亦藉是以自遣耳非<lb/>
有所能也是故家庭之間未嘗以知經稱之豈直家庭<lb/>
哉至於鄉黨州閭亦未嘗謂其通經也執事者不之察<lb/>
一旦强儒之使服深衣大帶張拱徐趨於講堂之上吾<lb/>
恐人無不笑之而所笑者又恐不止於區區也執事何<lb/>
為欲强之乎況五經自孟氏後無兼通之者如施讐之<lb/>
<pb n="KR4e0002_WYG_028-57b"/>
易大小夏侯之書轅固韓嬰之詩尹更始之春秋慶普<lb/>
鄭興之禮各僅僅成家而已濂視數子之間曽不足負<lb/>
羈絏以從執事采浮華而忘本實但見耳目具者輒聘<lb/>
以為師執事倡之曰某可師也左右畏威莫敢諌白又<lb/>
從而和之曰某實可師也所以濫及於濂濂縱不顧清<lb/>
議曲㣘執事意而匍匐從之衿佩森如立竹執經問難<lb/>
欲屛之邪則所軄何事欲應之邪則環視其中枵然無<lb/>
所有其於窘迫實有不堪執事何為欲强之乎古之通<lb/>
<pb n="KR4e0002_WYG_028-58a"/>
經者非思騰簸口舌以聾瞽時俗實欲學為忠孝而孝<lb/>
者又百行之冠冕茍於孝道有闕則雖分析經義如蠺<lb/>
絲牛毛徒召辱耳陽城為學官時謂諸生曰凡學者學<lb/>
為忠與孝也諸生有不省親者乎其有不省親者即斥<lb/>
去之此古人龜鑑也濂嚴父年埀八十旦暮㺯雛親側<lb/>
以盡愛日之誠猶懼不足乃使棄之以臨諸生諸生將<lb/>
何以取法乎諸生尚不欲久去膝下況為師者乃可爾<lb/>
乎世豈無陽城將何面目以見之也執事何為欲强之<lb/>
<pb n="KR4e0002_WYG_028-58b"/>
乎師嚴然後道尊理勢然也濓以輕浮淺躁之資習懶<lb/>
成癖近益之以疎頑不耐脩飭亂髪被肩累日不冠時<lb/>
同二三友徒跣梅花之下轟笑竟日不然則解衣偃卧<lb/>
看雲出巖扉中有類麋鹿然見人至輒驚遁欲危坐一<lb/>
刻亦不可得自知獲罪名教痛思懲艾卒不可變此執<lb/>
事素所知非今日造此飾詞如此之人不棄絶則已安<lb/>
可使儀刑後進執事何為欲强之乎濂雖不能造文性<lb/>
樂之甚當操觚沈思時闔扉凝坐不欲聞步履聲雖犬<lb/>
<pb n="KR4e0002_WYG_028-59a"/>
猫不使之近即近輒拊几大呼人咸指為狂易傳以為<lb/>
笑儻章不能就擊磬遶室中行或使小蒼頭簡髮如捕<lb/>
蝨狀或摩搔膺腹使氣隆隆然降升乃已若一入城市衆<lb/>
人叢居又無邃房曲閣可下關牡未書半行狙伺猿<lb/>
視大鳴小噪敗人興趣寧失萬金之産乃不怨茍廢此<lb/>
樂不如無生執事何為欲强之乎平生樸戇視人世百<lb/>
為顛倒變幻動如神鬼或握手視肺肝乃宿刀劍之慘<lb/>
或鬭爭紛不可解則暗敦玉帛之好如此之類不一而<lb/>
<pb n="KR4e0002_WYG_028-59b"/>
足明以告我尚不能通曉況啓之以端欲使其揣摩測<lb/>
度邪自料決不能與此輩周旋茍與之相周旋寧免其<lb/>
見賣乎況兼目有短視疾雖月下可讀蠅頭之字距尋<lb/>
尺間白晝則不見人不相知者必以我為簡非挾人以<lb/>
濟如水母之目蝦必有禍我者素無所仰於人不知奚<lb/>
故而自求苦乃如此執事何為欲强之乎又自嬰禍患<lb/>
以來得怔忡疾見一夫負㦸而趨心輒驚悕若杵擊下<lb/>
上面無色澤口噤不能對人近年衰孱日甚酬荅稍煩<lb/>
<pb n="KR4e0002_WYG_028-60a"/>
則肩髀頽墜重如壓石急呼枕熟寐一二時然後漸復<lb/>
其舊自度亦不久在人世者所居之北有一峯峻甚俗<lb/>
以其如馮翊夏陽之山因號曰小龍門其間多閒曠之<lb/>
地思誅茆架草室三間以奉老親則志願畢矣此足一<lb/>
出衆事皆棄嘗日夜計之與執事相契亦驩甚初無不<lb/>
共戴天之讐執事何為欲强之乎昔者衛人有西乞牟<lb/>
問禇師睔曰世傳五鳯信祥徴乎曰有東方則發明南<lb/>
方則焦明西方則肅爽北方則幽昌其見或有孽焉唯<lb/>
<pb n="KR4e0002_WYG_028-60b"/>
中央號鳯凰乃至瑞耳曰可獲之乎曰否有徳則見岐<lb/>
山之陽爾非可以力致也禇師弗之信出千金號諸岐<lb/>
山之陽岐山民疑之羅彩鷮售焉禇師持歸誇諸人人<lb/>
皆笑之執事之所為無乃有類於是乎吾婺為東萊倡<lb/>
道之邦而龜山考亭之正宗又往往傳諸學者故閥閲<lb/>
之家多尊道徳而賤功利據案談經比比皆是執事不<lb/>
彼之即而獨此是强豈棄瑞鳯而愛彩鷮乎古人有云<lb/>
經師易得人師難遇執事於易得者尚不鑒其偽真況<lb/>
<pb n="KR4e0002_WYG_028-61a"/>
所謂難遇者邪竊為執事不取也雖然執事孜孜汲汲<lb/>
以興學為意何讓乎蜀之文翁但未能選良師傅其術<lb/>
為少疎耳今之為守牧者不為不多也而溺冠跨項亦<lb/>
有之矣如執事者又何可少哉又何可少哉濓非明經<lb/>
者愧不能成執事之意化吾邦如齊魯故歴疏鄙衰之<lb/>
不可强者如此惟執事采擇焉儻嬲之不置則黄冠野<lb/>
服負親而逃東海之上豈能悖性徇物亹亹隨人作上<lb/>
下邪禮幣隨使者還千萬情辭筆不可盡<lb/>
<pb n="KR4e0002_WYG_028-61b"/>
　　　荅董秀才論詩書<lb/>
濂白秀才足下承書知學詩弗倦且疑歴代詩人皆不<lb/>
相師旁引曲證亹亹數百言自以為確乎弗㧞之論濓<lb/>
竊以謂世之善論詩者其有出於足下乎敢然不敢從<lb/>
也濂非能詩者自漢魏以至乎今諸家之什不可謂不<lb/>
攻習也薦紳先王之前亦不可謂不磨切也揆於足下<lb/>
之論容或有未盡者請以所聞質之可乎三百篇勿論<lb/>
已姑以漢言之蘇子卿李少卿非作者之首乎觀二子<lb/>
<pb n="KR4e0002_WYG_028-62a"/>
之所著紆曲淒惋實宗國風與楚人之辭二子既沒繼<lb/>
者絶少下逮建安黄初曹子建父子起而振之劉公幹<lb/>
王仲宣力從而輔翼之正始之間嵇阮又疊作詩道於<lb/>
是乎大盛然皆師少卿而馳騁於風雅者也自時厥後<lb/>
正音衰微至太康復中興陸士衡兄弟則倣子建潘安<lb/>
仁張茂先張景陽則學仲宣左太沖張季鷹則法公幹<lb/>
獨陶元亮天分之髙其先雖出於太沖景陽究其所自<lb/>
得直超建安而上之髙情逺韵殆猶大羮充鉶不假䀋<lb/>
<pb n="KR4e0002_WYG_028-62b"/>
醯而至味自存者也元嘉以還三謝顔鮑為之首三謝<lb/>
亦本子建而雜參於郭景純延之則祖士衡明逺則效<lb/>
景陽而氣骨淵然駸駸有西漢風餘或傷於刻鏤而乏<lb/>
雄渾之氣較之太康則有間矣永明而下抑又甚焉沈<lb/>
休文拘於聲韻王元長局於褊迫江文通過於摹擬隂<lb/>
子堅涉於淺易何仲言流於瑣碎至於徐孝穆庾子山<lb/>
一以婉麗為宗詩之變極矣然而諸人雖或逺式子建<lb/>
越石近宗靈運𤣥暉方之元嘉則又有不逮者焉唐初<lb/>
<pb n="KR4e0002_WYG_028-63a"/>
承陳隋之弊多尊徐庾遂致頽靡不振張子夀蘇廷碩<lb/>
張道濟相繼而興各以風雅為師而盧昇之王子安務<lb/>
欲淩跨三謝劉希夷王昌齡沈雲卿朱少連亦欲蹴駕<lb/>
江薛固無不可者奈何溺於乆習終不能改其舊甚至<lb/>
以律法相髙益有四聲八病之嫌矣唯陳伯玉痛懲其<lb/>
弊專師漢魏而友景純淵明可謂挺然不羣之士復古<lb/>
之功於是為大開元天寶中杜子美復繼出上薄風雅<lb/>
下該沈宋才奪蘇李氣吞曹劉掩顔謝之孤髙雜徐庾<lb/>
<pb n="KR4e0002_WYG_028-63b"/>
之流麗真所謂集大成者而諸作皆廢矣並時而作有<lb/>
李太白宗風騷及建安七子其格極髙其變化若神龍<lb/>
之不可羈有王摩詰依倣淵明雖運詞清雅而萎弱少<lb/>
風骨有韋應物祖襲靈運能壹寄穠鮮於簡淡之中淵<lb/>
明以來葢一人而已他如岑參髙達夫劉長卿孟浩然<lb/>
元次山之屬咸以興寄相髙取法建安至於大厯之際<lb/>
錢郎逺師沈宋而苗崔盧耿吉李諸家亦皆本伯玉而宗<lb/>
黄初詩道於是為最盛韓栁起於元和之間韓初效<lb/>
<pb n="KR4e0002_WYG_028-64a"/>
建安晚自成家勢若掀雷抉電撑決於天地之垠栁斟<lb/>
酌陶謝之中而措辭窈𦕈清妍應物而下亦一人而已<lb/>
元白近於輕俗王張過於浮麗要皆同師於古樂府賈<lb/>
浪仙獨變入僻以矯豔於元白劉夢得步驟少陵而氣<lb/>
韵不足杜牧之沈酣靈運而句意尚竒孟東野隂祖沈<lb/>
謝而流於蹇澁盧仝則又自出新意而涉於怪詭至於<lb/>
李長吉温飛卿李商隠段成式專誇靡曼雖人人各有<lb/>
所師而詩之變又極矣比之大厯尚有所不逮況厠之<lb/>
<pb n="KR4e0002_WYG_028-64b"/>
開元哉過此以往若朱慶餘項子遷李文山鄭守愚桂<lb/>
彦之吴子華輩則又駁乎不足議也宋初襲晚唐五季<lb/>
之弊天聖以來晏同叔錢希聖劉子儀楊大年數人亦<lb/>
思有以革之苐皆師於義山全乖古雅之風迨王元之<lb/>
以邁世之豪俯就繩尺以樂天為法歐陽永叔痛矯西<lb/>
崑以退之為宗蘇子美梅聖俞介乎其間梅之覃思精<lb/>
微學孟東野蘇之筆力横絶宗杜子美亦頗號為詩道<lb/>
中興至若王禹玉之踵㣲之盛公量之祖應物石延年<lb/>
<pb n="KR4e0002_WYG_028-65a"/>
之效牧之王介甫之原三謝雖不絶似皆嘗得其髣髴<lb/>
者元祐之間蘇黄挺出雖曰共師李杜而競以已意相<lb/>
髙而諸作又廢矣自此以後詩人迭起或波瀾富而句<lb/>
律疎或煅煉精而情性逺大抵不出於二家觀於蘇門<lb/>
四學士及江西宗派諸詩葢可見矣陳去非雖晚出乃<lb/>
能因崔徳符而歸宿於少陵有不為流俗之所移易馴<lb/>
至隆興乾道之時尤延之之清婉楊廷秀之深刻范至<lb/>
能之宏麗陸務觀之敷腴亦皆有可觀者然終不離天<lb/>
<pb n="KR4e0002_WYG_028-65b"/>
聖元祐之故步去盛唐為益逺下至蕭趙二氏氣局荒<lb/>
頽而音節促迫則其變又極矣由此觀之詩之格力崇<lb/>
卑固若隨世而變遷然謂其皆不相師可乎第所謂相<lb/>
師者或有異焉其上焉者師其意辭固不似而氣象無<lb/>
不同其下焉者師其辭辭則似矣求其精神之所寓固<lb/>
未嘗近也然唯深於比興者乃能察知之爾雖然為詩<lb/>
當自名家然後可傳於不朽若體䂓畫圓准方作矩終<lb/>
為人之臣㒒尚烏得謂之詩哉是何者詩乃吟咏性情<lb/>
<pb n="KR4e0002_WYG_028-66a"/>
之具而所謂風雅頌者皆出於吾之一心特因事感觸<lb/>
而成非智力之所能増損也古之人其初雖有所沿襲<lb/>
末復自成一家言又豈䂓䂓然必於相師者哉嗚呼此<lb/>
未易為初學道也近來學者類多自髙操觚未能成章<lb/>
輒濶視前古為無物且揚言曰曹劉李杜蘇黄諸作雖<lb/>
佳不必師吾即師師吾心耳故其所作往往猖狂無倫<lb/>
以揚沙走石為豪而不復知有純和沖粹之意可勝嘆<lb/>
哉可勝嘆哉濂非能詩者因足下之言姑略誦所聞如<lb/>
<pb n="KR4e0002_WYG_028-66b"/>
此唯足下裁擇焉不宣濂白<lb/>
　　　擬荅吕相絶秦書<lb/>
昔我嬴秦實長西戎獻公不我鄙夷以伯姬歸我穆公<lb/>
穆公不敢忘獻公薨國内不靖羣公子出奔穆公懼大<lb/>
國社稷之隕㑹齊人納惠公于晉惠公許以河外列城<lb/>
五東盡號略南及華山内及解梁城言猶在耳乃即背<lb/>
之㑹晉薦饑來乞糶於我諸大夫惡惠公二三其徳也<lb/>
欲乘饑伐之穆公則曰其君是惡其民何罪於是乎輸<lb/>
<pb n="KR4e0002_WYG_028-67a"/>
粟于晉自雍及絳相繼不絶未㡬秦亦饑穆公又曰晉<lb/>
君其能恤我民矣乎遣使之晉惠公弗念穆公之施絶<lb/>
而弗與穆公不得已有韓原之師相從惠公而西雖然<lb/>
豈敢以至即改館饋七牢焉使歸于國及晉再饑穆公<lb/>
又餼之粟惠公薨懐公遣師軍于廬栁威靈所加孰不<lb/>
畏之我穆公忘已之怨使公子縶如晉師天誘其衷退<lb/>
軍于郇文公遂入曲沃朝于武宫吕卻畏偪將焚公宫<lb/>
以圖不軌穆公知之乃潛㑹文公于王城誘而殺之文<lb/>
<pb n="KR4e0002_WYG_028-67b"/>
公即位來逆夫人嬴氏穆公以晉國大臣未協俾三千<lb/>
人衛之以歸微我穆公惠文之能有國未可知也則是<lb/>
我有大勲于晉豈惟諸侯知之皇天后土實與聞焉文<lb/>
公常不忘我舊徳戮力同心以輔王室子帶之亂天王<lb/>
出居于鄭使左鄢父來告難亦使簡師父以告于晉我<lb/>
穆公左執鞭弭右屬櫜鞬親帥師屯于河上以遲文公<lb/>
文公恐我分其績也乃辭我師而下納王于成周殺太<lb/>
叔于隰城而獨受陽樊温原攢茅之田我穆公不敢言<lb/>
<pb n="KR4e0002_WYG_028-68a"/>
文公自是信宣於諸侯虞夏商周之𦙍莫不震疊相率<lb/>
而朝於晉非為秦也文公又以諸侯方睦欲脩舊怨于<lb/>
鄭穆公畏文公之威不能自寧急出師軍汜南鄭伯恐<lb/>
使燭之武來言曰君嘗為晉君賜矣許君焦瑕朝濟而<lb/>
夕設版焉君之所知也夫晉何厭之有既東封鄭又欲<lb/>
肆其西封若不闕秦將焉取之穆公聞其言而懼結盟<lb/>
而還文公薨襄公即位穆公有事於鄭未嘗以一矢犯<lb/>
晉疆場襄公蔑棄我穆公以墨衰即戎敗我于殽殄殱<lb/>
<pb n="KR4e0002_WYG_028-68b"/>
我卒徒係累我三帥我穆公亦不唯晉之怨乃自悔過<lb/>
誓告於羣臣然猶願徼靈於惠文以事我襄公襄公不<lb/>
察我之誠又帥宋陳鄭三國之師取汪及彭衙國中之<lb/>
人怒曰晉不報徳則已乃日事干戈是欲滕薛我也將<lb/>
悉敝賦以待于郊亦冀晉人遣一介行李之來修復舊<lb/>
好襄公唯力是恃又伐我圍邧新城襄公薨穆公亦即<lb/>
世晉人以國家之難欲立長君使先蔑士㑹如秦逆公<lb/>
子雍我康公唯穆公之事是傚多帥徒衛以納之晉人<lb/>
<pb n="KR4e0002_WYG_028-69a"/>
遽食前言而立靈公又敗我於令狐自時厥後又取我<lb/>
少梁又戰我于河曲康公薨共公即位靈公亦悔于厥<lb/>
心欲求成于我又不明言以侵崇急我我共公惡其詭<lb/>
道弗敢與成靈公薨景公即位景公不務撫綏秦民又<lb/>
廹我于輔氏景公薨君嗣厥位寡人謂二三大夫曰我<lb/>
兩國匪以玉帛相見而以興戎寡人之恥也盍行成乎<lb/>
君亦降心相從㑹于令狐而盟于河之東西口血未乾<lb/>
又使郤錡乞師于魯欲以伐我且以蔓辭以文致我罪<lb/>
<pb n="KR4e0002_WYG_028-69b"/>
寡人聞之困獸猶鬭況國乎君既有意督過矣寡人亦<lb/>
何愛一國士卒不與君周旋左右乎君若惠顧前好唯令<lb/>
狐之盟是申是尋亦唯命鍛乃戈矛備乃弓矢俾兩君<lb/>
相見于野亦唯命寡人敢帥西方之諸侯俯伏以聴<lb/>
唯執事其進退之<lb/>
　　　擬漢賜衛青璽書<lb/>
皇帝使謁者問大將軍青朕以𦕈身托於諸侯王上萬<lb/>
方嚮風唯匈奴未款塞且登我叛臣計謂漢兵不能度<lb/>
<pb n="KR4e0002_WYG_028-70a"/>
幕輕留數㓂邊民不得田作朕心靡寧今遣大將軍將<lb/>
四將軍出定襄驃騎將軍去病出代各將五萬騎步兵<lb/>
踵軍後數十萬人必深入赴利禽獮而草薙之且敵逐<lb/>
水草食聞大軍至多藏匿山中䇿其必有伏卒有伏何<lb/>
以制之將軍預為備跡捕山間敵且盡乃為便中國為<lb/>
敵所苦者日久將軍乘吏士鋭氣當一鼓而克勿延期<lb/>
敵土地寒苦漢馬不能冬功脱不蚤就進退惟艱爾當<lb/>
今智謀勇功誰復如將軍者即將軍不滅敵敵將孰滅<lb/>
<pb n="KR4e0002_WYG_028-70b"/>
哉間者敵入上谷殺略吏民將軍擊却之右賢王冦朔<lb/>
方將軍率六將軍圍之得禆王十餘人衆萬五千餘人<lb/>
畜數十百萬將軍屢建功髙即此行寧有不利耶朕已<lb/>
下丞相御史趣刻印俟幕府以功上使使者即軍中益<lb/>
封爵將軍勉焉驃騎將軍與將軍一體人也其立功有<lb/>
如將軍前將軍廣年耄且數竒毋令當單于秋向髙幕<lb/>
北風苦勁將軍强食慎兵事自愛<lb/>
　　　補范少伯辭越王書<lb/>
<pb n="KR4e0002_WYG_028-71a"/>
臣聞知足不辱知止不殆古之明戒也臣雖不佞竊嘗<lb/>
從事斯語敢白其私於下執事唯君王加察焉臣本南<lb/>
陽一布衣自謂衰賤未嘗世祿故飲食則甘天下之無<lb/>
味居則安天下之賤位被髪佯狂不與於世而君王待<lb/>
之過禮寘諸羣臣之列臣日夜心計之一介狂士而上<lb/>
辱君王之知如此當盡瘁以事國即於國事無所建白<lb/>
設有不幸誓伏劍結纓以報稱萬一言雖不出諸口上<lb/>
帝鬼神實鑒臨之夫椒之役夫差分其人民之衆以殘<lb/>
<pb n="KR4e0002_WYG_028-71b"/>
伐吾邦夷吾宗廟莽為空棘君王以餘兵五千保棲㑹<lb/>
稽下守溟海唯魚鼈是見困亦甚矣夫差不道復追而<lb/>
圍之大夫種膝行頓首請成夫差聴申胥讒毅然不許<lb/>
君王恚甚至欲殺妻子燔寶器觸戰以死臣時在左右<lb/>
憂懼不知所為亦屢思克踐前志所以未忍即死者將<lb/>
有所圖也幸賴先王之靈夫差悔過巻斾而旋君王既<lb/>
反國臣亦得效犬馬奔走與大夫柘稽為質于呉夫差<lb/>
畏君王之威不敢乆留臣遣之東歸君王因與臣及大<lb/>
<pb n="KR4e0002_WYG_028-72a"/>
夫種謀以復讐為事食不殺而饜衣服純素不袀不𤣥<lb/>
内飭其政外事諸侯如是者二十餘年始發習流二千<lb/>
教士四萬人君子六千人諸御千人有事于吳及其平<lb/>
而還後四年復往伐焉敗之於囿又敗之于郊又敗之<lb/>
於津如是三戰三北遂圍之棲夫差姑胥之山夫差使<lb/>
王孫駱肉袒膝行請成君王弗之許乃被五勝之衣帶<lb/>
步光之劍仗屈盧之矛瞋目大言以執之夫差懼太息<lb/>
四顧引劍而死君王乃北渡淮與齊晉諸侯㑹于徐州<lb/>
<pb n="KR4e0002_WYG_028-72b"/>
致貢于周周元王使人致胙命為伯當是時越兵横行<lb/>
江淮東諸侯畢賀初君王之在㑹稽其辱為已甚臣豈<lb/>
不知主憂則臣勞主辱則臣死其不能即死者為此事<lb/>
也藉君王之威武二三大夫之用命一雪其仇始願從<lb/>
㑹稽之誅君王憐臣之愚不賜臣以死乃欲與臣分國<lb/>
而治且臣聞之四時之序成功者去天之道也功成名<lb/>
遂身退明哲之事也持祿固位知進而不知退危亡之<lb/>
道也昔晉大夫祈奚為中軍尉請老而歸身名俱全人<lb/>
<pb n="KR4e0002_WYG_028-73a"/>
以為知分申侯有寵於楚鄭之君楚鄭之君唯其言之<lb/>
是聴非不可者卒致首領不保為天下萬世笑何也不<lb/>
能退也況臣起自布衣幸得侍衛左右何功於越而稱<lb/>
上將軍大名之下難以久居若戀執寵榮而沈溺不返<lb/>
不有人禍必有天殃君王幸察臣知止知足之志賜臣<lb/>
骸骨得乘扁舟出三江入五湖去畊東海之濱則志願<lb/>
畢矣唯君留意焉<lb/>
　<lb/>
<pb n="KR4e0002_WYG_028-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻二十八<lb/>
</p>
<p>
</p>
  </div>
</body>
</text>
</TEI>
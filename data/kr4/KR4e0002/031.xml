<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻三十一</head> <lb/>
    <p>
<pb n="KR4e0002_WYG_031-1a"/>
欽定四庫全書<lb/>
　文憲集巻三十一<lb/>
　　　　　　　　　　　　　明　宋濓　撰<lb/>
　　忠義<hi>凡二章</hi>
　　　宋攝松陽丞助教梅溶<lb/>
溶之死執禮嘗哭之曰吾從父一老儒生耳平日恂恂<lb/>
似不能言者乃能慨然守百里之地以蕞爾之軀膺虎<lb/>
狼之暴至於麋身弗顧執禮之言其真足信哉凡人外<lb/>
<pb n="KR4e0002_WYG_031-1b"/>
柔者内未必柔但視其所存為何如耳世槩以白面書<lb/>
生目之可乎哉可乎哉是故溶之死非儒弗能故又冠<lb/>
曰儒以見儒術之有功於名教也人主嘉其忠而旌賞<lb/>
如是可以勸矣故特志之<lb/>
　　　宋户部尚書梅執禮<lb/>
自宣和至靖康七年之間而梅氏一門殺身徇義者凡<lb/>
二人豈非難哉夫生者人之所甚樂而有家之私又人<lb/>
之不能遽忘彼豈甘於頸血濺地而自以為得計哉第<lb/>
<pb n="KR4e0002_WYG_031-2a"/>
以君上决不可背名教决不可負綱常决不可虧忠義<lb/>
一激雖泰山之高不見其形雷霆之鳴不聞其聲刀鋸<lb/>
在前不覺其慘鼎鑊在後不知其酷必欲得死然後為<lb/>
安也今去之雖數百載忠剛之氣充塞乎天地之間凛<lb/>
然如生非烈丈夫能如是乎使當時縱能屈膝受辱以<lb/>
保其首領受人唾罵受人賤惡雖生百年又何益也賈<lb/>
誼有言曰守圉捍敵之臣誠死城郭封疆梅溶以之法<lb/>
度之臣誠死社稷執禮以之<lb/>
<pb n="KR4e0002_WYG_031-2b"/>
　　孝友<hi>凡三章</hi>
　　　梁處士何千齡<lb/>
千齡當唐季人倫廢壊之時孝行推於友睦而禮遜之<lb/>
風數世不衰真所謂豪傑之士矣夫閭巷布衣之家雖<lb/>
其所為不足以驚世動俗有能修孝友之道者朝廷必<lb/>
下詔以旌之史官必求其實而書之脱或史官失書賢<lb/>
士大夫又必從而謹志之則其事往往反足以傳於後<lb/>
世豈非天經地義不可磨滅有非區區功名富貴者所<lb/>
<pb n="KR4e0002_WYG_031-3a"/>
可同也哉善乎魏徵之言曰雖或位登台輔爵列王侯<lb/>
禄積萬鍾馬踰千駟死之日曾不得與斯人之徒𨽻齒<lb/>
其言又豈不信然也哉嗚呼有志之士寧不於是重有<lb/>
感哉<lb/>
　　　宋處士鍾宅<lb/>
鍾宅一家剔肝刲股者三人亦皆出於廹切之誠或舉<lb/>
韓愈氏所論鄠人者非之非之誠是也較於親病不嘗<lb/>
藥者豈不有間歟書而列之非嘉宅也愚又聞之兄弟<lb/>
<pb n="KR4e0002_WYG_031-3b"/>
之不和每起於妻子之離間非丈夫有逺識則為其役<lb/>
而不自覺一家之内乖變生矣此文廣之出妻雖非至<lb/>
徳而亦甚難事也然則如之何而可嘗見逺識之人知<lb/>
婦女之不可諌諭而外與兄弟相愛常不失歡私救其<lb/>
所急私賙其所乏婦女不與聞焉亦可謂善處妻子兄<lb/>
弟之間者矣<lb/>
　　　明處士黄逢原<lb/>
鳴呼子壯而分婦姑反唇相稽秦之俗已然矣况去古<lb/>
<pb n="KR4e0002_WYG_031-4a"/>
日逺風氣日益漓黄氏能不染於末習卓然不變其恒<lb/>
度豈非真豪傑者耶浦陽以義居聞者二三人唯鄭綺<lb/>
之家已至十葉黄氏知感慕而興起進修益力烏知不<lb/>
綺若耶雖然許史之稱未足為貴也猗頓之貨未足為<lb/>
富也唯孝友積諸躬令名昭於時其為貴且富也大矣<lb/>
所謂特立兩間而無愧稽諸賢哲而有徴著之後世而<lb/>
可法何莫不由於斯黄氏孫曾可不思自朂哉<lb/>
　　政事<hi>凡七章</hi>
<pb n="KR4e0002_WYG_031-4b"/>
　　　漢尚書僕射楊琁<lb/>
嗚呼政事於人大矣操厚倫惇俗之具執舒陽慘隂之<lb/>
柄御賞善罰惡之權任出生入死之寄其在朝廷則四<lb/>
海被其澤其在一郡則一郡仰其賜其在一縣則一縣<lb/>
受其福茍得其人則上明下淳歌謠太平一或反是則<lb/>
流毒四境神怒民怨至有激成他變者其所繫甚重且<lb/>
難也葢如此人能以一善自效於官者豈可使之冺冺<lb/>
無聞乎縱曰往者之不可作寕不使來者之知勸乎嗚<lb/>
<pb n="KR4e0002_WYG_031-5a"/>
呼紀載之文其可少乎濓竊拳拳於此不可知者固已<lb/>
無如之何幸猶可以考見者輒不敢不書自楊琁至趙<lb/>
大訥凡十一人雖官有崇卑治有優劣其利吾民一也<lb/>
因盡録之<lb/>
　　　宋撫州刺史蔣邵　諸暨令張敦　鄂州刺史<lb/>
　　　傅柔<lb/>
洪遵撰東陽志書楊扶在蔣邵張敦傅柔之後且言邵<lb/>
厯洪撫二州刺史轉交州敦遷車騎大將軍柔亦刺鄂<lb/>
<pb n="KR4e0002_WYG_031-5b"/>
州扶東漢時人也遵既如此書則邵等宜在扶之前無<lb/>
疑矣濓不謂然漢朝之車騎將軍衛將軍左右前後皆<lb/>
位次上卿典京師兵衛則車騎固漢官也敦為扶前人<lb/>
亦未可知若洪在兩漢時名為豫章而撫之地𨽻焉鄂<lb/>
亦名為江夏郡並無稱洪撫鄂三州者及隋平陳始皆<lb/>
置之而冠以今號則邵柔疑隋以後之人也遵曾不考<lb/>
之是果何耶浦陽未置縣時地屬烏傷扶自曾祖茂来<lb/>
遷考其所居處實今縣地故扶之墓猶在縣西北十五<lb/>
<pb n="KR4e0002_WYG_031-6a"/>
里扶之子孫不見有别居之文遵獨據舊經以扶𨽻浦<lb/>
陽以扶之子喬璇𨽻烏傷其又何耶濓皆不得不正之<lb/>
　　　宋工部侍郎傅雩<lb/>
古語有之人才必臨事乃見豈非然哉雱之使金也制<lb/>
詞甚褒之至有庶爾一言之合為吾兩國之成之語則<lb/>
當時任寄之重可見矣雱亦竒男子哉<lb/>
　　　宋訓武郎黄仁環<lb/>
仁環者區區一劒之雄耳其初未必不鈔掠為人患亦<lb/>
<pb n="KR4e0002_WYG_031-6b"/>
復進之士君子之列何哉有過録善春秋之義也録之<lb/>
斯進之雖然當賊氣正鋭之時使仁環不急挫其鋒則<lb/>
數萬生靈血汚荒原矣<lb/>
　　　宋太常少卿王萬<lb/>
人之欲猶夫疾也聖賢之書猶夫藥也以藥治疾則疾<lb/>
瘳而體和以聖賢之書克欲則欲去而理明自然之勢<lb/>
也世顧玩之以為辭章之助雖日誦五車亦何補身心<lb/>
哉萬自聞季衍讀四書之一言潜思精索反以自治故<lb/>
<pb n="KR4e0002_WYG_031-7a"/>
其律已則義利截然表裏不欺治小民則忠厚粹和不<lb/>
事威斷人自感服居言官則不畏權奸擊之愈力言或<lb/>
弗行掛冠徑去嗚呼是可謂善讀者矣當時賢士交口稱<lb/>
譽或謂其如白圭振鷺玉尺氷壺或謂其振荒如朱熹<lb/>
先見如蘇洵呂獻可無實功者能之乎嗚呼是足以貽<lb/>
不朽矣視彼抽秘思騁妍辭而與庸人孺子同一澌盡<lb/>
者竟何為哉竟何為哉<lb/>
　　　元大學士吳直方<lb/>
<pb n="KR4e0002_WYG_031-7b"/>
天之生材欲振之張之以昌大其支必抑之歛之以培<lb/>
植其本譬之於物其榮腴流鬯於發生之日者皆出於<lb/>
嚴氷雷雪折摧之餘葢飬之不厚則發之不茂其勢然<lb/>
也公以惇龎宏碩之資藴康濟經綸之具司造物者特<lb/>
晦之於少齡而顯之於耄年其意亦猶是耳<lb/>
　　　元知永新州趙大訥<lb/>
丈夫之以功業自見者豈必藉祖父之勢哉藉祖父之<lb/>
勢而成者世豈無之終不足謂之丈夫必也奮自布衣<lb/>
<pb n="KR4e0002_WYG_031-8a"/>
卓然有立小或作州牧大或聞國政使徳澤簡在人心<lb/>
聲聞流於後世然後始無媿於斯名善矣哉吳趙之為<lb/>
何其近是耶雖然均名為人均生是邦均食粟衣帛而<lb/>
有能有不能焉稍知自勵者可以惕然而省矣<lb/>
　　文學<hi>凡十章</hi>
　　　宋屯田員外郎于房<lb/>
于房論文有曰陽開隂闔俯仰變化出無入有其妙若<lb/>
神何其言之善也葢文主於變變而無迹之可尋則神<lb/>
<pb n="KR4e0002_WYG_031-8b"/>
矣司馬遷班固韓愈之徒號為文章家其果能易此言<lb/>
哉冝其三世以文名也濓竊慕之歴求其文而不可多<lb/>
得近過左溪山見房之子正封所書碑字勢雄㧞如蛟<lb/>
螭虎豹盤拏後先慨然想見其為人登高遐望精神為<lb/>
之飛動嗚呼數百載之下能令人思之不置者必有以<lb/>
也夫<lb/>
　　　宋著作佐郎朱臨<lb/>
天聖慶厯間縣之能文章者唯于房父子為盛優於經<lb/>
<pb n="KR4e0002_WYG_031-9a"/>
學則臨一人而已臨之所傳有淵源意其所著必有大<lb/>
異人者今皆亡之惜哉濓㓜時尚見臨所受嘉祐告身<lb/>
於吳明孫家明孫葢朱氏外孫其亡亦已久今又不知<lb/>
何如也斯文存亡尚往往類是豈沉酣聲利者為可恒<lb/>
也哉<lb/>
　　　宋工部尚書錢遹<lb/>
四朝史有云瑤華失位而復也太母實詔之姑有遷婦<lb/>
之文母有改子之道播之天下合於至公誠哉是言也<lb/>
<pb n="KR4e0002_WYG_031-9b"/>
遹在當時孰謂其不知此理耶其意葢有所循焉爾執<lb/>
禮銘遹之墓嘆其剛方少圓死生負謗其厚於揚善者<lb/>
哉<lb/>
　　　宋太學生何敏中<lb/>
世之人掊克自恣剥膚及髓茍臨患難人將甘心焉如<lb/>
盗感敏中之恩庇百人而不殺者有之乎愚謂世衰道㣲<lb/>
士習日靡工文辭而茍利禄奔走乞哀於權倖之門惟<lb/>
恐不一售者有矣如敏中之以八行及遺逸薦而不受<lb/>
<pb n="KR4e0002_WYG_031-10a"/>
者有之乎朋友道䘮平時指天日為誓一旦臨小利害<lb/>
不引手一救反擠之下石者有矣如敏中鬻行槖而歸<lb/>
朋友之䘮者又有之乎<lb/>
　　　宋處士朱有聞<lb/>
揚雄有言曰君子純終領聞蠢廸檢押如敏中有聞二<lb/>
人是已議者以立傳之法必關大勸懲則書若二人者<lb/>
碌碌爾庸庸爾何必累簡編哉濓曰不然世之人掊克<lb/>
自恣剥膚及髓茍臨患難人將甘心焉如盗感敏中之<lb/>
<pb n="KR4e0002_WYG_031-10b"/>
恩庇百人而不殺者有之乎奔走州邑奴事上官望塵<lb/>
亟拜掃門求通唯恐不能一見如縣令丞欲謁有聞而<lb/>
不可得者又有之乎時非三代人有小善必取曾謂二<lb/>
人之行而可遺之乎激而書之知者當識之也<lb/>
　　　宋布衣倪朴<lb/>
宋自宣和之後國勢不振金人乗釁長驅而入破䧟太<lb/>
原侵軼真定攻擣汴京以致天子䝉塵生民暴骨當時<lb/>
臣僚謂冝枕戈待旦不共戴天以洗刷國恥以尅復土<lb/>
<pb n="KR4e0002_WYG_031-11a"/>
疆乃復割地議和頓首請命忠義之士雖欲有為每擯<lb/>
斥不用卒致淪亡而莫之救哀哉朴以一布衣之㣲非<lb/>
有爵號之榮禄賜之厚乃能赤心憂國吐其耿耿直欲<lb/>
叩帝閽上之雖其書不能進其視賈廷佐之二䟽陳亮<lb/>
之三書俊快朗烈照耀後先如朴者豈非人傑也哉使<lb/>
朝廷用之未必不能立竒勲柰何奸惡秉軸有志之士<lb/>
不獲洩其忠憤之氣推是言之亦不獨人謀之不臧也<lb/>
嗚呼王業終至偏安父讐終至不報必當有任是責者<lb/>
<pb n="KR4e0002_WYG_031-11b"/>
幸朴書猶存百世之下非惟使英雄灑淚肉食者聞之<lb/>
亦或知勸哉<lb/>
　　　宋處士黄景昌<lb/>
縣之立言之士名不著者三人宋元祐紹聖間有朱恮<lb/>
者師黄山薛大觀大觀得平陽孫復春秋之學恮悉傳<lb/>
之嘗著春秋羣疑辨若干巻宋季有蔡慶宗光逺者以<lb/>
春秋舉于鄉後以恩補官至武進丞亦著春秋集解若<lb/>
干巻有陳訥升之者通周易得先儒未發之秘亦著河<lb/>
<pb n="KR4e0002_WYG_031-12a"/>
圖易象本議八巻今皆散佚無存或僅存人亦鮮知之<lb/>
者竊意事功之實行難亡語言之空文易冺故致是爾<lb/>
然則世之傳者亦何往而非空文哉必繫其學之醇疵<lb/>
醇則習之者多疵則傳之者少也嗚呼信如是説古之<lb/>
荒誕不經之文縱横押闔之術可謂極疵矣至今熟在<lb/>
人口者又何其多耶是葢有不可曉者意亦有幸不幸<lb/>
存焉幸不幸天也天則非人之所知矣雖然人衆者勝<lb/>
天文之得傳與否實繫乎後之人天何預哉今觀景昌<lb/>
<pb n="KR4e0002_WYG_031-12b"/>
所著之書亦將散佚無存矣濓為此懼故得而備論之<lb/>
　　　元翰林待制栁貫<lb/>
公負瓌雄絶特之才畜峻大剛方之徳發而為文則沉<lb/>
雄而雅勁見于行則端重而遂直怠色不形于面媚言<lb/>
不出于口所學以聖賢為師而不戾俗以為異所至以<lb/>
教化為重而不阿世以為同起為人師入造胄子周旋<lb/>
禮樂之署統教吳楚之區晚歳就徴入掌帝制其于闢<lb/>
異端扶倫紀黜淫祀排勢臣勁氣直辭可輔彛訓危言<lb/>
<pb n="KR4e0002_WYG_031-13a"/>
卓行可激貪懦迨其退而燕處凛然神居屹然山峙喜<lb/>
怒不著語黙有恒可謂有徳君子矣<lb/>
　　　元處士吳莱<lb/>
濓嘗受學於立夫問其作文之法則謂有篇聨欲其脉<lb/>
絡貫通有叚聨欲其竒偶迭生有句聨欲其長短合節<lb/>
有字聨欲其賓主對待又問其作賦之法則謂有音法<lb/>
欲其倡和闔闢有韻法欲其清濁諧協有辭法欲其呼<lb/>
吸相應有章法欲其布置謹嚴總而言之皆不越生承<lb/>
<pb n="KR4e0002_WYG_031-13b"/>
還三者而已然而字有不齊體亦不一須必隨其類而<lb/>
附之不使玉瓚與瓦缶並陳斯為得之此又在乎三者<lb/>
之外而非精擇不能到也顧言猶在耳而恨學之末能<lb/>
因志諸傳末以謹其傳焉<lb/>
　　　宋潭州儒學教授張森　元翰林文字陳公舉<lb/>
　　　　明儒學教諭張端臣　翰林檢討鄭棠　清<lb/>
　　　逸處士鄭柏　中書舍人周<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　編修趙友同<lb/>
文學之士自古及今以之自任者衆矣然當以聖人之<lb/>
<pb n="KR4e0002_WYG_031-14a"/>
文為宗文之立言簡竒莫如易又莫如春秋序事精嚴<lb/>
莫如儀禮又莫如檀弓又莫如書書之中又莫如禹貢<lb/>
又莫如顧命論議浩浩而不見其涯又莫如易之大傳<lb/>
陳情托物莫如詩詩之中反覆咏歎又莫如國風鋪張<lb/>
王政又莫如二雅推美盛徳又莫如三頌有開有闔有<lb/>
變有化脉絡之流通首尾之相應莫如中庸又莫如孟<lb/>
子孟子之中又莫如養氣好辯等章嗚呼濓之所言者<lb/>
客爾以其所言推其所不言葢可知矣人能致力於斯<lb/>
<pb n="KR4e0002_WYG_031-14b"/>
得之深者固與天地相始終得之淺者亦能震盪翕張<lb/>
與諸子較所長於一世雖然此特論為文之體然耳若<lb/>
原其本則未也其本者何也天地之間至大至剛而吾<lb/>
藉之以生者非氣也耶必能養之而後道明道明而後<lb/>
氣充氣充而後文雄文雄而後追配乎聖經不若是不<lb/>
足謂之文也何也文之所存道之所存也文不繫道不<lb/>
作焉可也茍繫於道則萬世在前不謂其久吾不言焉<lb/>
言則與之合也萬世在後不謂其逺吾不言焉言則與<lb/>
<pb n="KR4e0002_WYG_031-15a"/>
之合也是故無小無大無外無内無古無今非文不足<lb/>
以行非文不足以傳其可以無本而致之哉浦陽雖小<lb/>
邑自宋以来以文知名者甚衆大抵據經為本有足貴<lb/>
者<lb/>
　　貞節<hi>凡二章</hi>
　　　宋節婦何道融<lb/>
詩曰無非無儀惟酒食是議釋之者曰有非非婦人也<lb/>
有善亦非婦人也唯議夫酒食而已葢婦人之行不出<lb/>
<pb n="KR4e0002_WYG_031-15b"/>
閨門在無事之時尚不欲以善自聞况當哀苦之餘稱<lb/>
之曰未亡人而顧以是自衒歟君子之論毎欲先之而<lb/>
不敢後者豈非憫其志之確而不少變歟抑將假是以<lb/>
勵其不能者歟世之材士大夫習爼豆攻詩書坐而堯<lb/>
言行而舜趨其自負誠不在古人後一旦受人家國之<lb/>
寄輙懐二心者有之矣况區區一女子所事不過織絍<lb/>
中饋之間反能守死自誓如秋霜烈日不可狎玩又可<lb/>
得而少之歟是故楚之貞姬梁之高行漢之桓嫠皆登<lb/>
<pb n="KR4e0002_WYG_031-16a"/>
於彤管之書者殆以是歟雖然貞節之昭風俗之偷也<lb/>
使當比屋可封之時果孰名其為貞婦貞婦之得名葢<lb/>
以世之不貞者衆也濓又豈得不為衰俗一慨也歟<lb/>
　　　明鄭節婦黄琇<lb/>
昔者孔子稱宓不齊之善而歸於魯國之多賢葢觀感<lb/>
而興非有資於賢者要亦未易以成徳也今鄭氏之家<lb/>
十葉聚食其䂓度整肅如嚴霜烈日可畏而可仰其徳義<lb/>
之㴠濡又如春風和氣之薰蒸不自知其入人之深故<lb/>
<pb n="KR4e0002_WYG_031-16b"/>
其化行教洽過其門者猶率徳勵行而乖戾之慮消况<lb/>
為其家之婦者乎冝守貞執節之堅而循禮之謹也傳<lb/>
曰一家仁一國興仁其理誠不誣哉<lb/>
　　琴操<hi>凡三章</hi>
　　　飛泉操<lb/>
浦陽𤣥麓山有飛泉濓與鄭原先生數觀之造飛泉操<lb/>
鼓之琴書諸崖石其辭曰<lb/>
飛泉兮瀏瀏洗耳固非兮誰飲我牛覆謂我汚兮移彼<lb/>
<pb n="KR4e0002_WYG_031-17a"/>
上流具人之形兮柰何忘人之憂<lb/>
　　　琴操二首<lb/>
余將有逺行道過雙溪之上中心隐憂未能釋去逢友<lb/>
琴生於麗澤精舍乃製穹霞洞林二操使彈之流宫含<lb/>
徴其聲泠泠然恍如坐青蘿山中時也生亦清俊士哉<lb/>
其辭曰<lb/>
有穹者霞其色楚楚朝冝弋於林暮汕於渚役車駸駸<lb/>
胡弗之休視彼江水彭然東流<lb/>
<pb n="KR4e0002_WYG_031-17b"/>
有洞者林其色隂隂可以樂飢可以洗心中有白雲藹<lb/>
其承宇我親之思我心之苦<lb/>
　　　含山操二解<hi>有序</hi>
含山操者為和陽王綱妻吳貞媛作貞媛遭兵亂乃能<lb/>
完節蹈水死其不有繫民經之大者乎辭曰<lb/>
含山有雲莫蔽我衣彼荷㦸者廹我以馳我馳我驅泣<lb/>
涕如雨仰視白日光不照下<hi>叶</hi>地不可穴天不可縁舍<lb/>
旃舍旃我尚何言<lb/>
<pb n="KR4e0002_WYG_031-18a"/>
含山有石其光差差石或可轉我節可虧我夫何之欲<lb/>
從無所舍彼黄泉無相見者<hi>叶</hi>誰謂淵深我視若陵我<lb/>
死得死中心之寧<lb/>
　　　琴操二首<lb/>
客有吏於海東者以能擊貪暴聞然終用是受誣嘔血<lb/>
死予友胡徴君為著哀辭一通予讀之甚悲竊取其意<lb/>
作哀海東傷妷女二操使善琴者彈而和之客之鬼或<lb/>
有知則其鬱鬱之氣庶幾少伸矣乎辭曰<lb/>
<pb n="KR4e0002_WYG_031-18b"/>
我哀東海而思之苦彼何人斯猛噬如虎我不擊之我<lb/>
民之憂縱不我與覆以我為仇蒼天雖高寃其有極非<lb/>
血之嘔曷明心赤泱泱大風沉沉寒泉舍旃舍旃我尚<lb/>
何言<lb/>
有妷者女顔如舜英詆我以醜我其何傷眩白為黒古<lb/>
亦多有自尤不遑敢誰之咎黄鵠飛来其音誾誾我心<lb/>
茍安何戚弗欣天上地下命也柰何命也柰何焉知其<lb/>
他<lb/>
<pb n="KR4e0002_WYG_031-19a"/>
　　鼓吹曲<hi>凡二十二章</hi>
　　　王國祀仁祖廟樂章<lb/>
　　　　迎神奏淳和之曲<lb/>
皇圖聿崇茅社受封禮分雖異孝思則同緬懐世徳源<lb/>
深流鴻報本有祀式昭神功<lb/>
　　　　奉牲奏慶和之曲<lb/>
王國之東清廟翼翼奉我皇祖享祀弗忒薦以牲牷敢<lb/>
曰充腯神其廸嘗純嘏是錫<lb/>
<pb n="KR4e0002_WYG_031-19b"/>
　　　　初獻奏保和之曲<lb/>
皇祖載徳既淳且仁弗耀其身委祉後人睠兹藩服典<lb/>
祀維寅清醴方薦歆其苾芬<lb/>
　　　　亞獻奏清和之曲<lb/>
穆穆靈宫庭燎有煒貳觴載升神其樂止其樂伊何錫<lb/>
我繁祉磐石之宗本支百世<lb/>
　　　　終獻奏成和之曲<lb/>
神兮下臨陟降在庭不見其形如聞其聲冷風蕭然達<lb/>
<pb n="KR4e0002_WYG_031-20a"/>
於兩楹禮成三終神保攸寧<lb/>
　　　　飲福奏咸和之曲<lb/>
神具醉止威儀孔肅曰爾孝孫來飲爾福介爾眉夀膺<lb/>
爾百禄子孫保之以引以續<lb/>
　　　　徹豆奏嘉禾之曲<lb/>
禮備樂舉祀事攸冝孰其尸之廢徹不遲皇哉神惠覃<lb/>
及我私靈氛將逝如何勿思<lb/>
　　　　送神奏徳和之曲<lb/>
<pb n="KR4e0002_WYG_031-20b"/>
杳兮忽兮神運無迹鸞馭上征星流飈疾其靈在天其<lb/>
主在室億萬斯年孝思無斁<lb/>
　　　宋鐃歌鼓吹曲<lb/>
臣聞真人應運而起旋隂轉陽協和神人剗革僣偽期<lb/>
底隆平於時五季之亂已極光嶽氣分河海怒溢強臣<lb/>
悍將割土分疆擅執節鉞倒持天柄敢拒帝命莫之敢<lb/>
制我太祖躬屬櫜鞬奉命四征赫聲濯靈所向輙克姦<lb/>
惡授首獻於太廟已而大功既茂天命攸歸乃受周禪<lb/>
<pb n="KR4e0002_WYG_031-21a"/>
即皇帝位璽書誕頒天日昭煥凡厥臣庶莫不翹足延<lb/>
頸以俟太平皇帝若曰皇天既畀我有家朕夙夜曷敢<lb/>
荒寧彼螢爝之㣲僅若一髪欲抗明於日月疇能置諸<lb/>
朕當剪其孽芽毋使滋蔓爾有衆尚克協乃心以底天<lb/>
之罰越建隆元年夏五月丁巳上親征澤潞六月辛巳<lb/>
克其城李筠赴火死冬十月丁亥又親征淮南十一月<lb/>
丁未傅其城未幾㧞之李重進亦赴火死乾徳元年春<lb/>
二月高繼冲遣客將王昭濟奉表稱臣而荆南平三月<lb/>
<pb n="KR4e0002_WYG_031-21b"/>
壬戌王師入朗州獲周保權以歸而湖湘又平三年春<lb/>
正月取劍州蜀主孟昶封府庫以降開寳三年秋九月<lb/>
己亥朔伐南漢四年春正月辛未次白田其主劉鋹素<lb/>
服出降七年冬十月王師伐南唐八年冬十一月乙未<lb/>
李煜奉表納降由是天威所加如雷如霆有觸之者靡<lb/>
不殞滅太祖既棄羣臣上游帝所太宗嗣厥大寳駸惠<lb/>
前烈文綏武戡唯日不足太平興國三年夏四月己夘<lb/>
平海節度使陳洪進以漳泉二州獻五月吳越王錢俶<lb/>
<pb n="KR4e0002_WYG_031-22a"/>
復盡獻其國所有地四年春二月甲子上親征太原夏<lb/>
五月甲申北漢主劉繼元率其官屬衘璧入朝自是海<lb/>
内羣雄皆為臣僕風氣宣通罔有限域東西幅員盈三<lb/>
萬里梯山航海獻贄奉琛委蛇而來上實天府戴白之<lb/>
叟埀髫之童皥皥熈熈莫知帝力於是宋興至是已二<lb/>
十年矣臣惟帝王之興自有貞符歴古以來史不絶書<lb/>
我太祖之生也祥光瑞彩流為精英異芳幽馥鬱為神<lb/>
氣所居之地紫氣隨之建纛而出白日為暈是葢上天<lb/>
<pb n="KR4e0002_WYG_031-22b"/>
著厥嘉貺以流耿光於無窮故自唐虞禪受之後鮮不<lb/>
以征誅而得天下其中豈無揖遜而紹位者皆陽予隂<lb/>
奪尋即廢之惟我太祖應乎天而順乎人陳橋之戴黄<lb/>
衣之加葢廹於甚不得已爾由是能大一統臣服四海<lb/>
用作神主聖徳神功巍巍堂堂傳至孫子億萬斯年跨<lb/>
漢唐而追三代何其盛哉然而短蕭鐃歌黄帝岐伯所<lb/>
以建威揚徳風勸敵士者也周制因之其在大司樂則<lb/>
王師大獻乃令奏愷樂在大司馬若師有功則愷樂獻<lb/>
<pb n="KR4e0002_WYG_031-23a"/>
于社大抵皆軍樂也古樂久已亡失至漢有朱鷺等十<lb/>
二曲列于鼓吹謂之鐃歌今尚可考見自時厥後代有<lb/>
其辭而唐栁宗元獨凖漢曲倣其篇數作鼓吹鐃歌以<lb/>
紀高祖太宗功徳及征伐勤勞之事臣雖不佞自㓜以<lb/>
文字為軄輙取法漢唐窮思畢精作為歌辭以侑戎樂<lb/>
治兵振旅之際得於馬上奏之焜耀鏗鍧震撼無際使<lb/>
有宋之成烈增光於後無讓於前臣死且不朽臣謹冒<lb/>
死上<lb/>
<pb n="KR4e0002_WYG_031-23b"/>
　　　太祖生洛陽甲馬營中神光滿室有香郁然經<lb/>
　　　宿不散此聖徴先見者也為啓聖徴第一<lb/>
啓聖徴兆載先炎精降爛以鮮破重隂爥層𤣥合之暢<lb/>
神必宣應昌期馭宰權天序叶地軌甄星游渚白帝延<lb/>
氣貫月永殷年質往牒無不然惟皇符熾且騫著成烈<lb/>
在不刋<lb/>
　　　　右啓聖徴曲凡二十二句句三字<lb/>
　　　太祖將北伐師次陳橋驛諸將以黄袍加上身<lb/>
<pb n="KR4e0002_WYG_031-24a"/>
　　　列拜庭中稱萬歳遂詣崇元殿行禪代禮為受<lb/>
　　　周禪第二<lb/>
受周禪崇靈基飛龍在天黄道開躬握乾衡鎮坤機蒼<lb/>
精喪木無支黑光盪日見重輝天人同厯數歸靈承帝<lb/>
祐流鴻滋嘉瑞章紛若敦神爵集肉角來垊灝灝俗恢<lb/>
恢昭皇威時赫戱<lb/>
　　　　右受周禪曲凡二十二句其十八句句三字<lb/>
　　　　四句句四字<lb/>
<pb n="KR4e0002_WYG_031-24b"/>
　　　昭義節度使李筠據澤潞弗服上御六師平之<lb/>
　　　為斮老雄第三<lb/>
斮老雄雄勢蹙連㓂師樹高纛襲邊城施蠆毒王赫斯<lb/>
怒誓加戮百萬貔貅若林矗行視嶕嶢勝平陸升城齊<lb/>
呼山嶽覆飛矢貫臂㧞其鏃雄斯窮畀炎熇朱鳥鳴反<lb/>
舌縮反舌縮四海服<lb/>
　　　　右斮老雄曲凡二十二句其十七句句三字<lb/>
　　　　五句句四字<lb/>
<pb n="KR4e0002_WYG_031-25a"/>
　　　淮南節度使李重進不庭憑恃江淮招集亡命<lb/>
　　　上親討之為長淮沸第四<lb/>
長淮沸沸若湯有蛟下潜石作房腥沬旁灑矛距四張<lb/>
欲鼓孽浪浸日光真龍出火鬛明炳暴髓焦毒吭殱厥<lb/>
凶醜如刺狼水安流若鏡平皇威洽濊澤滂建萬寓慶<lb/>
無疆<lb/>
　　　　右長淮沸曲凡二十句其十五句句三字五<lb/>
　　　　句句四字<lb/>
<pb n="KR4e0002_WYG_031-25b"/>
　　　上遣將討張文表假道荆南其主高繼冲懼奉<lb/>
　　　表稱臣為耀靈威第五<lb/>
耀靈威奄八夤如山壓卵飈嘘塵大帥率師手握<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>
                    <hi>渠巾</hi>
<hi>切矛炳也</hi>䇿馬飲江江水渾盪摩日月搖星辰孰敢奸命馘<lb/>
以狥蠻荆輿櫬稱妾臣剪拜柯條刖其根一朝坐鎮百<lb/>
粤門南荒帖帖絶妖氛<lb/>
　　　　右耀靈威曲凡二十句其十一句句三字九<lb/>
　　　　句句四字<lb/>
<pb n="KR4e0002_WYG_031-26a"/>
　　　師克南平趨朗州武安節度使周保權拒命討<lb/>
　　　獲之為鷹之揚第六<lb/>
我鷹之揚于彼南楚目城無全尚何有險阻虜周惛惛<lb/>
曾莫搆思仇孽既殄胡反噬我師裊騎厲華眊旋海水<lb/>
立霄旭昏殺氣回薄蓊若烟濯征斯克功無前王度逺<lb/>
引靡不肩<lb/>
　　　　右鷹之揚曲凡十八句其七句句三字九句<lb/>
　　　　句四字二句句五字<lb/>
<pb n="KR4e0002_WYG_031-26b"/>
　　　諸將伐蜀取劍州蜀主孟昶封府庫請䧏為巴<lb/>
　　　蜀平第七<lb/>
惟彼巴蜀務靡麗以夸金塊珠礫納政於邪於鑠王師<lb/>
如虎如彲㩋夷凶族使民氣以攄足不加首臂豈大於<lb/>
股啓關迎䧏崩角無敢後聲明宣流被區有百蠻来同<lb/>
孚至理上鄰二五皇徳羡且阜<lb/>
　　　　右巴蜀平曲凡十八句其二句句三字十一<lb/>
　　　　句句四字五句<lb/>
<pb n="KR4e0002_WYG_031-27a"/>
　　　南漢劉鋹據嶺南良將征之鋹教象為陣以禦<lb/>
　　　我集勁弩射之奔鋹遂詣轅門䧏為象斯奔第<lb/>
　　　八<lb/>
象斯奔擴南爝開重昏揭兩曜通粤海接閩徼虜初弗<lb/>
知跳踉以戱敢持厥鷇雛鬭與隼俱力索氣銷始就縛<lb/>
三早凱旋奏戎樂威神出自天顯彼帝畧千秋萬年烝<lb/>
庶和且延<lb/>
　　　　右象斯奔曲凡十八句其八句句三字七句<lb/>
<pb n="KR4e0002_WYG_031-27b"/>
　　　　句四字三句句五字<lb/>
　　　王師伐江南江南主李煜䧏時彗出栁歴輿兒<lb/>
　　　為彗出栁第九<lb/>
維彗出栁六合布新矧此彈丸何敢不臣<graphic n="KR4089" url="https://raw.githubusercontent.com/kanripo/KR-Gaiji/master/images/KR4089.png" mimeType="image/png"/>弓宛轉鐵<lb/>
騎叅潭天塹未度已無江堧帝詔將臣俟其來賓慎毋<lb/>
疾擊以病吾民長蛇成圍不異祥麟孱王既䧏市無驚<lb/>
塵大宣皇化覃于至仁<lb/>
　　　　右慧出栁曲凡十八句句四字<lb/>
<pb n="KR4e0002_WYG_031-28a"/>
　　　太宗既繼大統平海節度使陳洪進獻漳泉二<lb/>
　　　州為拓閩關第十<lb/>
閩關屹南紀上應牛女星南將窺瘴海東或帶滄溟五<lb/>
季失覊御藩鎮擅甲兵太阿既倒持僣竊瀆恒經誰歟<lb/>
據二州於此建節旌予奪自已出况復望来庭太宗嗣<lb/>
寳符渙號風霆行稽首歸厥命覆冒仰王靈鞮譯通絶<lb/>
域珪贄集明廷神猷杳難測穆穆臻泰清<lb/>
　　　　右拓閩關曲凡二十句句五字<lb/>
<pb n="KR4e0002_WYG_031-28b"/>
　　　吳越王錢俶見上威徳日盛盡獻其土地為吳<lb/>
　　　越歸之十一<lb/>
皇王握神契重華叶帝謩神兵從天下歘忽千萬餘揮<lb/>
戈日為囘投鞭海成枯奮擊八極間健疾飛電如錢氏<lb/>
最先覺方物乆内輸終知喬嶽尊邱阜欲何須登民獻<lb/>
天府不煩神戈誅帝徳統罔極萬國混車書<lb/>
　　　　右吳越歸曲凡十六句句五字<lb/>
　　　海内咸臣唯北漢假息湯釡上親征之其主劉<lb/>
<pb n="KR4e0002_WYG_031-29a"/>
　　　繼元素服紗㡌待罪臺下詔釋之為克戎逋第<lb/>
　　　十二<lb/>
汾晉十萬甲數葉僣為君蟠根欲弗㧞毒虐我烝民聖<lb/>
人攄武師威烈赫然振刀㦸夜生火出入動若神方將<lb/>
藏下地䀜已凌高旻有城皆作醢無甲不為塵戎逋膽<lb/>
已落舉族悉來臣羣氓如流魚挈置<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>海津自兹遂生<lb/>
育陶然履太淳阪泉著軒徳母浦明堯勛赫赫炎徳殷<lb/>
永世同不冺<lb/>
<pb n="KR4e0002_WYG_031-29b"/>
　　　　右克戎逋曲凡二十二句句五字<lb/>
　　四言古詩<hi>凡三章</hi>
　　　風樹亭詩<hi>有序</hi>
風樹亭者嘉禾潘孝子之所建也孝子之親沒每對人<lb/>
言輙嗚咽流涕然無以寓其罔極之思取韓詩外傳樹<lb/>
欲静而風不止之言表其墓亭嗚呼孝子之意至是為<lb/>
可悲矣夫人孰不欲養其親親則不子待也所以昔者<lb/>
臯魚立泣而死者孔子葢傷之也憫之也以其志為可<lb/>
<pb n="KR4e0002_WYG_031-30a"/>
悲而無所用其力也嗚呼若孝子者念念不忘乎兹其<lb/>
亦知沒齒慕親之道哉為之詩曰<lb/>
山有嘉樹油然發榮豈不欲静風撓之鳴我思我親顔<lb/>
貎日改子欲養之親不子待嗚呼噫嚱孔懐孔悲山高<lb/>
海深孰堪喻之内而九藏外而四體皆親之枝同一根<lb/>
柢根既撥矣而枝獨存夙夜哀號莫達九原白楊蕭蕭<lb/>
泉扃夜閟我親我思得無蕉瘁親不可見音容是求求<lb/>
之不得血淚交流作亭墓隅是曰風樹仰之瞻之心焉<lb/>
<pb n="KR4e0002_WYG_031-30b"/>
孔瘁<lb/>
　　　　右詩八章章四句<lb/>
　　　靈槐詩<hi>有序</hi>
四明史氏貴富光榮與南宋相終始非特人事也葢有<lb/>
天道焉元有國百年史氏以忠信文學稱於時者甚衆<lb/>
而禄位弗稱人事不冝然也是亦有天道焉元季兵亂<lb/>
槐生於史氏之庭史氏里人曰是必有異既而槐死於<lb/>
馬里人又曰是必有異未幾槐果復生南園中里人曰<lb/>
<pb n="KR4e0002_WYG_031-31a"/>
前之異者徴已往後之異者將來徴之史氏殆有顯者<lb/>
乎入國朝史氏諸孫靖可以才見推為中書舍人出為<lb/>
泰州守遷肇慶通判前之言者曰是其徴矣然而未也<lb/>
遂相與字槐曰靈槐而歌咏之靖可嘗與余兒璲同官<lb/>
謂余冝賦詩嗚呼天人之際逺矣觀於史氏又何其著<lb/>
明哉詩曰<lb/>
難諶惟帝厥命孔赫鑒于九有顯相有徳先宋九君既<lb/>
南而㣲㣲不遂傾世臣毗之世臣之家鄮山之下歳時<lb/>
<pb n="KR4e0002_WYG_031-31b"/>
來歸旗節車馬馮軾而趨衮衣珮璜其綬伊何將相之<lb/>
章雄城渠渠黎庶如雨相臣戾止耄倪咸喜豈無公侯<lb/>
孰能後昆三相二王國存與存誰其尸之其徳有始既<lb/>
受多祜又有孫子鉅海湯湯朔風荒荒不淪于危不顯<lb/>
其光孰云菑播而不有穫天將昌之嘉徴允灼崇堂有<lb/>
庭其左有槐匪植而生惟徳是培天實培之或戕于人<lb/>
人力雖勞其能勝天南園膴膴有萌期蘖其本如達靡<lb/>
有摧害始軋而卑忽㧞而穹其兆斯何冝卿冝公明明<lb/>
<pb n="KR4e0002_WYG_031-32a"/>
天子俊乂是使矧兹世家王公之嗣嗟爾君子天休汝<lb/>
膺何以占之靈槐在庭<lb/>
　　　贈閻希曾參政山東詩<hi>并序</hi>
國朝以魏晉以來立行臺省於外葢為征討權冝之計<lb/>
至唐末方鎮擅地遂以中書令同平章事命之至今相<lb/>
沿而不革非所以示悠久乃改為承宣布政使司設使<lb/>
一人左右參政各一人以協和庶政統馭人民河南閻<lb/>
希曽由鄉貢進士擢為起居注皇上愛其才俊俾肄業<lb/>
<pb n="KR4e0002_WYG_031-32b"/>
文華堂堂在禁中車駕時幸臨訓飭之尋除監察御史<lb/>
轉司文監令乃授山東承宣布政使左參政希曾名鈍<lb/>
仕學兩優者也因其嘗受經於予故其行也詩以贈之<lb/>
其詞曰<lb/>
山東鉅藩統府惟六民物阜蕃土地饒沃宸衷軫之百<lb/>
司碁布誰挈其綱政乃無斁乃詔近臣爾鈍爾往宣朕<lb/>
至懐叅佐其長臣鈍曰吁臣恐弗勝方嶽重鎮厥任匪<lb/>
輕帝曰俞哉爾毋固辭精白一心力行無疑鈍拜稽首<lb/>
<pb n="KR4e0002_WYG_031-33a"/>
即日啓行君臣一心共底隆平我知閻子有學有文<lb/>
五色燦然出類超羣子之往矣期建功勲貯見政績邁<lb/>
于古人古人有云盡瘁國事子尚勉旃服之毋忒<lb/>
　五言古詩<hi>凡二十七章</hi>
　　　雜體五首<lb/>
丹桃艷陽實移自武陵源柔風拂纎條鮮澤沃靈根吐<lb/>
葩當春茂結實俟秋蕃盈盈大如斚有色極華丹衛之<lb/>
不敢䙝期以奉君餐君餐發靈和神滋生玉顔無為升<lb/>
<pb n="KR4e0002_WYG_031-33b"/>
𤣥化𤣥黙即軒轅<hi>效顔平原</hi>
流幻百年中有如水中泡虛形本不實何以永今朝悟此造化意肆<lb/>
情常逍遥夜來風雨至南園秀芳條采之薦美酒斟酌樂陶陶斜川素<lb/>
心友叩關約遊遨相携步廣陌遂與品物交驚颸亂陵蟬<lb/>
墜照落巖猱歸徕枕肱卧遐思遡寂寥黄唐不我逮緬<lb/>
焉心煩勞<hi>效陶徴君</hi>
竹死不變節蕙焚尚餘馨秉性有恒操墆<hi>徒計切</hi>物非至<lb/>
情左崦結層構中園穿空㝠井花遙上白風影時獻青<lb/>
<pb n="KR4e0002_WYG_031-34a"/>
築竈試丹訣濡毫謄酒經一為纓笏累殊嗟神府扃事<lb/>
去慮將澹感来心已醒薨薨哀飢鳶累累嘆凍蠅逝將<lb/>
命脩駕薄言旋故坰㪺穠澆陽卉泛碧破隂苹觀化驗<lb/>
羣品褰襟咏三精情素諒已展爵服吾何營<hi>效謝臨川</hi>
周庭體王國漢制建神區環極法北辰𤣥筴應蘿圖綺<lb/>
殿祥飈轉丹闕寳氣浮象魏壓輦道獸環䘖金鋪宮花<lb/>
錦隊展御栁翠鑾圍長生臨宇縣億載握皇符琛贄九<lb/>
夷集梯航百蠻輸天開睿情懌道洽臣節孚奉觴鳷鵲<lb/>
<pb n="KR4e0002_WYG_031-34b"/>
殿奏䟽承明廬元功在獻替昌言列都俞殷勤宣大雅<lb/>
持用補嘉謨<hi>效顔特進</hi>
少年趨京洛京洛多繁華迅河日流駛崇芒鬱巍峩宛<lb/>
馬游龍行文軒流水過晨夕騁般樂張筵陳綺羅觀禊<lb/>
濯曾澗行酒上陽坡宛轉七盤舞縈環北里歌中有巗<lb/>
棲士如同顔闔家尋雲因剪木飲竇却搴蘿時盼城闕<lb/>
中流塵深如何自咤逸徳殷頗興賢達嗟及時不行樂<lb/>
長有好容華<hi>效鮑叅軍</hi>
<pb n="KR4e0002_WYG_031-35a"/>
　　　韶光將暮芳事未經托物念時濡毫成句<lb/>
入春已三月不見曜陽葩有足限户閾而能搴物華芳<lb/>
林<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>只尺幰車日来過縞李感明雪頳桃凝崇霞焱開<lb/>
通鸎使暉媚促䗬衙要友具嘉游豈乏玉鼻騧鈎白出<lb/>
川曲采緑向層阿行樂固云得將軍猶枕戈<lb/>
　　　憶山中<lb/>
平生絶俗尚幽期在一壑䘖巵周曲汜班坐䕃蘭薄日<lb/>
嫣花欲笑風迅燕飛弱䟽峰挺飛莖平楚下飢鶴厓傾<lb/>
<pb n="KR4e0002_WYG_031-35b"/>
石似行澗折泉如約何時脱塵鞅賦歸躡㯶屩<lb/>
　　　浩懐<lb/>
漆園欲齊物伯陽期守𤣥脩軌務絶絆冲志在潜淵夕<lb/>
隂㝠蕙幌晨陽暖石田外膠一以遣澹泊返自然五圖<lb/>
非謬記九籥有真詮青青林間雨勃勃谷竇烟松華行<lb/>
將熟米之釀紅泉<lb/>
　　　古辭四首<lb/>
步月空堦下蟋蝍廹人啼急扶卭竹杖越過畫樓西<lb/>
<pb n="KR4e0002_WYG_031-36a"/>
登樓望南山山峰如髻丫西頭雲起處定自故人家<lb/>
誰家採蓮女面如白玉盤相對悄無語風吹荷葉翻<lb/>
曉行秋川上無柰秋色何芙蓉難堪折却愁零露多<lb/>
　　　静室二首<lb/>
静室似僧廬絶與黄塵隔引雀喜留黍惜苔懶穿屐有<lb/>
時倚幽軒情境一何寂只有巗華飛隨風亦無迹<lb/>
明月出東山照見西林明龍蛇布滿地欲步還自驚試<lb/>
問夜何其鳥喧自知更誰探千載意寂黙乃其情<lb/>
<pb n="KR4e0002_WYG_031-36b"/>
　　　題亭上壁三首<lb/>
意隨流水行却向青山住因見落花空方悟春歸去<lb/>
花飛豈解愁愁之損年華請觀未蕋時何處得飛花<lb/>
山花招客笑山鳥喚人鳴相逢本偶爾花鳥亦何情<lb/>
　　　古曲<lb/>
思君不可見忽見堦下花此花君手植如見君容華嫣<lb/>
然索予笑不語意自佳花容方窈窕因君愈妍好見花<lb/>
情尚多見君將柰何<lb/>
<pb n="KR4e0002_WYG_031-37a"/>
　　　曉行<lb/>
荒雞一再號驅車事晨征寂寂秋風蕭况此華月明萬<lb/>
頃琉璃中着吾一身行肝膽盡冰雪毛髪亦含情超然<lb/>
鴻濛初頓覺百慮溟安得王子喬為言此時情<lb/>
　　　始衰<lb/>
四時相推斥行年五十過觸心若無悰况復值春華良<lb/>
節足游衍逝齡翻成嗟蹙眉拭花露按愁聆禽歌氣索<lb/>
怯縮風顔凋仰流霞倚林思寢䄄躧坡企行車志士惜<lb/>
<pb n="KR4e0002_WYG_031-37b"/>
墜景達人傷逝波寧不動靈襟澘然下涕多人生大化<lb/>
中飄蕭風中花百年終變滅感慨欲如何<lb/>
　　　寄逺曲<lb/>
淚盡愁難盡燕歸人未歸遙知君念妾似妾憶君時<hi>其一</hi>
憂心不可冩天際望歸舟江長望不極更上一層樓<hi>其二</hi>
妾有五字詩寄君君勿忘十朝成一字字字九囘腸<hi>其三</hi>
關河勞夢魂欲見杳難憑照君文繡帳相近不如鐙<hi>其四</hi>
　　　遣興<lb/>
<pb n="KR4e0002_WYG_031-38a"/>
鶉衣皆惡顔章紱無醜容容顔未嘗異人心自不同西<lb/>
鄰起高樓妖冶衒春穠玳筵陳圓方朝暮雜歌鍾東家<lb/>
席為門著書述軒農豈能望膏粱糠覈亦不充一門軒<lb/>
葢集一門<graphic n="KR2782" url="https://raw.githubusercontent.com/kanripo/KR-Gaiji/master/images/KR2782.png" mimeType="image/png"/>罔空是非千載定奚恤達與窮<lb/>
　　　川上夜坐約王子充同作<lb/>
四山動暝色紅日下䝉翳川光生夜明一白欲無地星<lb/>
斗可俯拾恍疑青天墜曠景與心涵直接溟涬際若非隔<lb/>
林鍜不知有人世<lb/>
<pb n="KR4e0002_WYG_031-38b"/>
　　　病懐<lb/>
人生老須至在我不敢辭老人多夀康我胡病擾之一<lb/>
從嬰弱痾筋力漸告疲凌晨頻攬鏡且復傷鬂絲固知<lb/>
非金石難可百年期如何未五十摧塌已不支豈非蒲<lb/>
栁質望秋輙先萎歴觀宇宙内氣化相推移試求古賢<lb/>
豪存者今為誰當知事必爾奚以嗟嘆為兒童種旅葵<lb/>
芳葉正參差南風一披拂流光欲生煇玩之百憂忘濁<lb/>
醪聊自持<lb/>
<pb n="KR4e0002_WYG_031-39a"/>
　　　望鍾山作簡周先輩<hi>有序</hi>
春旭載和鍾山在望道光泉之嫩碧冝嚥朱湖洞之飛<lb/>
丹可尋爰憶舊游輙形新咏不慚下側以豔高情云爾<lb/>
鍾山菀如沐綉巘孕春饒生黄歸灌棠駭緑亂陵苕谷<lb/>
沸桃雀集飈廻川景嬌兹今愧畜軫宿昔憶聨鑣陟峻<lb/>
鼻生火酣芳臉帶潮詩情霞間迥酒纈望中銷偏憐晴<lb/>
蘿思長麗凉月宵文園病渴吻沈生减圍腰江表周公<lb/>
子華采雙鳳翹逸興如遄舉相隨擷鞠苖<lb/>
<pb n="KR4e0002_WYG_031-39b"/>
　　　題方方壺畫鍾山隐居圖<lb/>
余十年不作詩見方壺子此圖不覺逸興頓生㑹仲脩<lb/>
求題忻然命筆第塵土襲人者久殊不能佳耳詩曰<lb/>
飄飄方壺子本是仙者倫固多幻化術筆下生白雲白<lb/>
雲縹渺間㧞起青嶙峋似是朱湖洞笙鶴遙空聞豈無<lb/>
許飛瓊烹芝噏華芬錬師從何来面帶山水文相期守<lb/>
規中結庵在雲村心游帝象先神棲太乙根我㖟上清<lb/>
訣衛以龍虎君内㴠𤣥命秘一氣中夜存行當去採藥<lb/>
<pb n="KR4e0002_WYG_031-40a"/>
共入無窮門<lb/>
　　　題新竹圖送張齊賢<hi>三章并序</hi>
齊賢鄉尊丈夫春秋之高今躋九十誠邦家之人瑞州<lb/>
里之禎祥也慶旦將臨預繪新竹圖于扇以為夀且侑<lb/>
以詩三章一章美其徳二章期其年三章願其後之華榮<lb/>
也里中子宋濓上<lb/>
猗猗淇園竹冩之紈扇中持以奉翁夀期翁如武公<lb/>
猗猗淇園竹閲歳常青青持以奉翁夀願翁逾百齡<lb/>
<pb n="KR4e0002_WYG_031-40b"/>
猗猗淇園竹本根蔚且蕃持以奉翁夀顯榮多子孫<lb/>
　　　答胡將軍<lb/>
將軍去征蠻軍氣如鷹揚寳劍白玉璏鐵馬青絲韁旌<lb/>
甲帶亮月笳簫激清商韓彭當後拒褒鄂作前行顧盼<lb/>
多姿態出入生容光奮迅東海濱海水為騰驤定如漢<lb/>
貳師去縳樓蘭王想見凱旋時横槊賦篇章椎牛饗壯<lb/>
士歌之侑行觴功勲名鼎鼐永世不能忘<lb/>
　　　示呂生<hi>有序</hi>
<pb n="KR4e0002_WYG_031-41a"/>
六經之後㡬無文矣近世學者専攻浮縟之章動以鼓<lb/>
吹六經為辭予實病焉因為吕生賦此以示能文者<lb/>
吕生家潯陽昻蔵若饑鴇持刺望門拜不復資介<lb/>
紹手持縹囊書蝇頭寫芒渺病眼花暈生力覽始能了<lb/>
詞鋒剛且鋭無異鏄斯趙汙萊盡媷劉糜芑植如旐風<lb/>
枝動姍姍秋實垂嫋嫋豈比稗與荑難復稱舂搗似爾<lb/>
才思多堪為世珍寳文華固交絢荒志咎非少憶當弱<lb/>
齡時頗亦躭葩藻精神應𠖇㑹合夢吞羅鳥射侯抗熊<lb/>
<pb n="KR4e0002_WYG_031-41b"/>
豻萬舞持皇翿五采染夏翟三就薦周繅自謂頗俊爽<lb/>
分得天孫巧俯視佔畢徒孤篁出叢葆有時被餘酒便<lb/>
指腹為藁䓇蹏薄如葉鴉蚓恣揮掃春苑集穠豔秋陵<lb/>
失乾薧下則陳姬周上復述軒皥古今萬沿革毫髪無<lb/>
不考終焉立門庭焉敢望<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>笑古聖制為經白日行黄<lb/>
道流行逮幽隐爛然天下曉誰騁螢爝㣲欲以鬭𤣥造<lb/>
若非靈臺昏致此明目𦕈昌以七尺軀不解分白皂末<lb/>
俗狂瀾奔湖江决隄堡郊原化巨浸何地有桑棗魚鼈<lb/>
<pb n="KR4e0002_WYG_031-42a"/>
舞神姦廬舍作洲島非加回障功未易就平燥秪縁正<lb/>
學㣲本末遂顛倒邇来深知非筆硯稍焚燎遺經寘枕<lb/>
傍寤寐事蒐討尚慚弓力㣲不足穿魯縞荏苒餘十齡<lb/>
晦朔幾朒朓不見宗廟美憂心惄如擣爾才十倍丕雅<lb/>
志復精曒當思不逺復改轍謝纒繞蒸沙豈樂飢裹糧<lb/>
足充飽光廬長山東結蘭以為橑非獨繁牙籖亦自饒<lb/>
魚稻念爾當何來相與探深窈躬行驗所知勿憚心形<lb/>
勦翻翻逐時移毋類風中繇皮革可登器所貴在柔鞄<lb/>
<pb n="KR4e0002_WYG_031-42b"/>
大羽金𤓰鏑亦務端其笴千里孰如遐舉足始一蹻煌<lb/>
煌作聖功湏知此其兆勉旃復勉旃勿謂吾言耄<lb/>
　　　送門生方孝孺還鄉詩<hi>并序</hi>
洪武丙辰予官禁林寧海方生希直以文為贄一覽輙<lb/>
竒之館寘左右與其談經歴三時乃去明年丁巳予蒙<lb/>
恩謝事還浦陽生復執經来侍喜動于中凡理學淵源<lb/>
之統人文絶續之寄盛衰幾㣲之載名物度數之變無<lb/>
不肆言之離析於一絲而㑹歸於大通生精敏絶倫每<lb/>
<pb n="KR4e0002_WYG_031-43a"/>
粗發其端即能逆推而底於極本末兼舉細大弗遺見<lb/>
於論著文義森蔚千變萬態不主故常而辭意濯然常<lb/>
新衮衮滔滔未始有竭也細占其進修之功日有異而<lb/>
月不同僅越四春秋而已英發光著如斯使後四春秋<lb/>
則其所至又不知為何如以近代言之歐陽少師蘇長<lb/>
公輩姑置未論自餘諸子與之角逐於文藝之塲不識<lb/>
孰為後而孰為先也予今為此説人必疑予之過情後<lb/>
二十餘年當信其為知言而稱許生者非過也雖然予<lb/>
<pb n="KR4e0002_WYG_031-43b"/>
之所許於生者寧獨文哉庚申之秋生以不見大母久<lb/>
將歸省焉予深惜其去為賦是詩既揚其素有之善而<lb/>
後朂以逺大之業云詩曰<lb/>
昔在詞垣時英材常駿奔水碧與金膏價重駭見聞終<lb/>
然無根蒂歛散空中雲方生海上来玉栗而春温袖携<lb/>
絺繡書面帶黼黻紋揖遜入禮域陳義陵秋旻同餐太<lb/>
倉米共勘典與墳潜將索幽邃穹欲攀嶙峋蹈雪忽言<lb/>
别涉險航江津梅花似相憐沿途慰孤顰湛恩來九天<lb/>
<pb n="KR4e0002_WYG_031-44a"/>
憫吾髪如銀特勑還故山許與烟霞親生聞抱經來處<lb/>
此寂寞濱莽蒼叩太始溟涬窮無垠宇宙所管攝載籍<lb/>
所敷陳鉅細鈎鉗之若大樂建均律呂按髙下宫商肅君<lb/>
臣鬯和免惉懘疊奏歸繹純桑濮俟揮斥滛哇竟何存<lb/>
黄鍾壓瓦缶庭燎滅荒燐似兹稽古力可敵龕定勲濡<lb/>
毫冩雄顥勢欲移峨岷漏洩混沌竅出入造化神變幻<lb/>
波起伏清温玉璘珣盡抽神竒秘不墮臰<hi>臭同</hi>腐塵所以<lb/>
日出之逾見光景新山鬼當灑泣湘靈且逡廵振古著<lb/>
<pb n="KR4e0002_WYG_031-44b"/>
作家後先胡繽紛豈知萬毛牛難嫓一角麟古今二千<lb/>
載有如星在辰豈意荒礫中獲此席上珍予生髪未燥<lb/>
立言鄙河汾結交一世士暮齒越七旬妍蚩與苦良入<lb/>
目無留痕自非病狂藥顛倒甲與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>渠巾切</hi>寧因一學徒<lb/>
諛辭浪云云大言心不怍秪為所見真生今有行期序<lb/>
飲松竹根笑摘黄金花起泛青瑶尊酒酣雙耳熱劇論<lb/>
如抽緍豈無贈别言有意湏當遵真儒在用世寧能滯<lb/>
彌文文繁必䘮質適中乃彬彬有虞號多士九官展經<lb/>
<pb n="KR4e0002_WYG_031-45a"/>
綸惟時亮天工外夷悉來賓不聞有著書鼓盪摩乾坤<lb/>
生乃周容刀生乃魯璵璠道貴器乃貴何須事空言孶孶<lb/>
務踐行勿負七尺身敬義以為衣忠信以為冠慈仁以<lb/>
為佩亷知以為鞶特立晲千古萬象昭無昏此意竟誰<lb/>
知為爾言諄諄無徒謂強聒一一冝書紳<lb/>
　　　送李生還四明詩<hi>有序</hi>
古者重徳教非惟子弟之求師而為師者得一英才而<lb/>
訓飾之未嘗不喜動顔色此無他天理民彛之不能自<lb/>
<pb n="KR4e0002_WYG_031-45b"/>
已也予以一日之長來受經者每有其人今皆散落四<lb/>
方黍稷雖芃芃不如荑稗之有秋者多矣晚得四明李<lb/>
生其為人也凝重而不遷於物頴鋭有以燭諸理間發<lb/>
為文如水湧而山出喧啾百鳥之中見此孤鳳凰云胡<lb/>
不喜越一年别去感慨今昔又云何弗思退朝之暇懸<lb/>
鐙黙坐因發於聲詩一十四章以送之末章用來字者<lb/>
冀負笈重至以迄于有成也詩曰<lb/>
北風何逶迤雪花大於手之子有逺役忍勸尊中酒<hi>一解</hi>
<pb n="KR4e0002_WYG_031-46a"/>
念子初來時才思若繭絲抽之已見緒染就五色衣<hi>二解</hi>
被之行儒林孰不生豔慕蹮蹮媚學徒三步亦回顧<hi>三解</hi>
余生老且至秋髪垂兩肩得之喜欲舞如獲寳璐然<hi>四解</hi>
素編躭清晝青燈坐深夜深𤣥欲忘寢薦味如啖蔗<hi>五解</hi>
一朝别我去何以釋離憂不禁秦淮水流子江上舟<hi>六解</hi>
但願逆風起吹舟不得往共穿鍾阜雲時㸔白石長<hi>七解</hi>
風本無情物豈能知我心事既不能諧贈言如贈金<hi>八解</hi>
須知九仞山功或少一簣學功隨日新慎毋中道廢<hi>九解</hi>
<pb n="KR4e0002_WYG_031-46b"/>
羣經耿明訓白日麗清天茍徒溺文辭螢爝欲争妍<hi>十解</hi>
姬孔亦何人顔囘了不異肯堕盆盎中當作瑚璉器<hi>十一解</hi>
不見金谷園瓊芳委塵沙泰山有喬松老幹凌蒼霞<hi>十二解</hi>
四海皆兄弟知已獨難遇伯樂儻弗逢塩車厄騏驥<hi>十三解</hi>
明年二三月羅山花正開登高日騁望遲子能重来<hi>十四解</hi>
　　　送黄伴讀東還故里<hi>并序</hi>
濓黄文獻公老門人也嘗恨無以報深恩一旦諸孫昶<lb/>
從余學經為之喜而不寐㑹其還家覲省賦詩十四章<lb/>
<pb n="KR4e0002_WYG_031-47a"/>
為贈然絶吟事者已十餘年矣詩曰<lb/>
我昔弱齡時輙侍而翁游經畬日耕概藝圃兼旁搜泰<lb/>
山一以頺欲往將安從豈意麒麟兒復出湖水東爾年<lb/>
踰二十文采昭清秋燦燦五色錦孰肯寘道周一朝捧<lb/>
貢凾羣彦讓先登氊墨新題處祥雲為之升南宮雖免<lb/>
試成均復漸摩庭中傳且葉幾見寒雨多天子坐法宮<lb/>
詔繙金匱書爾獨當青年執筆與之俱九年游降勑持<lb/>
經贊藩王出入禁闥中衣分泥水香有時獻新文跪誦<lb/>
<pb n="KR4e0002_WYG_031-47b"/>
黼扆前帝曰爾小臣才思何蟬聨聲名落人間一如潮<lb/>
水生蛟龍助氣勢坐使汀洲平雙親在烏傷不見今三<lb/>
年青宮為奏請即日乗舟旋顧我髮種種與爾㑹神京<lb/>
懸鐙青照夜不翅父子情别言不忍出况復為新吟吟成<lb/>
意莫盡一字一寸心别去明早來立業繼而翁翁名亘<lb/>
天地不見初與終持此贈爾行櫂發龍江麋官書有嚴<lb/>
程勿戀故山薇<lb/>
　　　贈劉俊民先輩<lb/>
<pb n="KR4e0002_WYG_031-48a"/>
劉君卓犖士出自詩書胄眉目儼如畫幽花眩晴晝踉蹡忽<lb/>
來謁進退頗温茂自言宅偃師家昔千金富大父名法從纍<lb/>
纍印懸綬文辭補元化求者輒奔走繼此簮纓餘矜莊事雕<lb/>
鏤無食不鳬翠有衣總文繡蘭舟盟津水蠟屐榖城岫或騎<lb/>
紫騮馬深林出從獸黄鬚年少兒執矢利先後一發巧中肋<lb/>
驩聲溢郊囿狼兎懸寳鞍歸來薦清酎燕姬白如雪時唱清<lb/>
角侑人意天上郎雌伏不敢雊一旦黄金盡其事乃大謬漁<lb/>
樵來争席傔媵或昂脰憤來氣屢絶十起九顛仆折節去讀<lb/>
<pb n="KR4e0002_WYG_031-48b"/>
書攻苦分句讀初如蛇入筒漸類雛脱鷇把筆學為文衆色<lb/>
紛来就又恐誤儒冠雜藝亦兼究雅奏辨宫商古文參篆籀<lb/>
六物推休祥八卦占爻繇更參九箴法俞穴别膚腠圍<lb/>
棊與握槊賭勝欲起鬭不覺疾聲呼有若熊虎豹最便<lb/>
結風舞唯恐技難售偶逢玳筵張肴核列飣餖酒酣兩<lb/>
耳熱徐起整衿袖文鸞側嚲翎皓鶴仰褰噣躡節盼盤<lb/>
鼓廻旋逐音奏雖得諸工憐不博兩眉皺使者天上來<lb/>
㑹合誠邂逅負書亟從之何翅杵投臼三河及幽并無<lb/>
<pb n="KR4e0002_WYG_031-49a"/>
地不馳驟登高或弔古感時更懐舊恨無息肩所若沉<lb/>
痾待灸前年往龍漠氣序異常候八月雪即飛一夜三<lb/>
尺厚今年度庾嶺熱氣甚蒸餾老梅雖未花鐵幹倚雲<lb/>
瘦欲俟喘息定隂厓聊宿留土虺長過竹矯首出嵌竇<lb/>
目光夾明鏡鑠我汗如漚閉目但待噬有術不暇呪性<lb/>
命鴻毛輕幾被山鬼蹂年來自懲創此險安可復俯思<lb/>
十載間行事賤如畜徒然召悲辛寸禄焉能就即將巢<lb/>
雲松終老友猿狖予聞心鼻酸宛若身在疚于時十月<lb/>
<pb n="KR4e0002_WYG_031-49b"/>
交日月㑹龍<graphic n="KR1280" url="https://raw.githubusercontent.com/kanripo/KR-Gaiji/master/images/KR1280.png" mimeType="image/png"/>霜風吹人急層衣悉穿漏百齡俱過隙<lb/>
胡不重棲宿須知學踐形庶不慚載覆勺水當離尊贈<lb/>
詩比糧糗歸歟勿久留吾言不能又<lb/>
　　　寄方編修以愚并簡徐大年<lb/>
方君足文史二十即决科州縣治文劇史館仍編摩須<lb/>
知軒冕榮莫換山水癖釣清一川舟攬翠千峯屐豈徒<lb/>
糜歲月且復註春秋書法嚴衮斧箋記分薰蕕雖然落<lb/>
湖江政自憶京輦雪盡馬蹄乾花簮貂帽淺十齡不能<lb/>
<pb n="KR4e0002_WYG_031-50a"/>
見一旦忽竒逢楚澤蛟龍雨秦淮鵰鶚風紅燈夢未殘<lb/>
明月家何處典衣沽酒别蹈雪騎驢去怱怱千里意沉<lb/>
沉三月餘可憐天邊鴈不帶山中書懐人隔秋水題詩<lb/>
冩山石若見徐徴君須言共相憶<lb/>
　　　游仙篇贈鄧尊師<hi>并序</hi>
往歳鄧尊師以高行道士被召至京寵遇優渥遂留主<lb/>
祈禜之事葢尊師通混元大道而尤加意九還寶丹之<lb/>
法數著竒驗役使鬼物特其餘技耳於是不還龍虎山<lb/>
<pb n="KR4e0002_WYG_031-50b"/>
中者頗久儀曺以其事上聞詔許之尊師來别且徴予<lb/>
片言夫道貴於無名奚假言宣哉予方温繹真誥輙擬<lb/>
羣真唱唪之體造一章以遺之方壺真人必囅然笑云<lb/>
是夫也何其狡獪之若此耶詩曰<lb/>
真人契𤣥冲翩翩泠風俱游行一氣中流耀周八區丹<lb/>
雀銜白環來授寳秘圖内感炎靈方欲采三素腴錬成<lb/>
赤明液鬱華凝黍珠蒼龍為濯氛上𤣥來辟非將期學<lb/>
真侶度之升紫虚自知滯塵凡何能應𤣥符頗聞琵琶<lb/>
<pb n="KR4e0002_WYG_031-51a"/>
峯肉芝發瓊荂玉掌如嬰兒烈日暴不枯定當分刀圭<lb/>
成此列僊儒<lb/>
　　　送黄尊師西還九宫山<hi>并序</hi>
雙井黄尊師中理文節公庭堅之八世孫也年弱冠以<lb/>
門資為光之固始尉尋患半身不遂棄官來歸有神師<lb/>
號金華君者謂曰吾能療而疾疾愈當為道士弗聴吾<lb/>
將去尊師曰儻能起廢疾為全人敢不受命金華君以<lb/>
帛粘其體焫燈徧灼之越七日起行尊師曰神師之言<lb/>
<pb n="KR4e0002_WYG_031-51b"/>
猶在耳也小子其敢忘乃去學老子法於欽天瑞慶宮<lb/>
宮在興國九宮山上即真牧張真君道清錬丹之所居<lb/>
十餘年遂主其徒凡一千人咸服其教恂恂有道待當<lb/>
皇上西平江漢尊師拜迎於鄂應對稱㫖後八年上思<lb/>
其人復召至南京所以寵勞者甚至既退命儀曹設宴<lb/>
享之薦紳家以為尊師幸逢盛際上簡主知龍光赫絶<lb/>
山中泉石當被餘輝而綽有喜色不可無咏歌以誇張<lb/>
盛美其西還也相率賦詩餞之而請金華宋濓予之詩<lb/>
<pb n="KR4e0002_WYG_031-52a"/>
曰<lb/>
崔崔九宮山翠蕤倚層青飛觀峙後先宸奎爛晶熒中<lb/>
有遯世翁霞衣佩葱珩仙徒一萬指執簡聴使令年來<lb/>
遘兵燹散走如流星翁獨牽青牛尋雲自躬耕翠華幸<lb/>
江漢扈從森幢旌俯伏黄鶴磯再拜陳中情天日下照<lb/>
臨簮裳受餘榮今又奉璽書翩然覲神京太官給珍膳<lb/>
法酒雙玉瓶祗因逢景運重瞻泰階平致使方外士恩<lb/>
寵霑鴻靈一旦賦歸歟行裾逐雲輕自言當弱冠緑袍<lb/>
<pb n="KR4e0002_WYG_031-52b"/>
佐山城風露感末疾離家煉黄寧藥烹日月鼎符參龍虎形<lb/>
經中氣象昭𤣥覽極窈㝠欲期起泥丸翀飛出孩嬰<lb/>
名花滿皇都春風語流鶯景氣非不饒歸思竟纒縈芳<lb/>
歳去如矢逝彼日堪驚純陽一銷鑠重隂遂相乗余聞<lb/>
重自媿顛毛類枯莖逐物尚役役棲身亦㷀㷀幸有一<lb/>
寸丹能與萬化并何時滴秋露相期註黄庭<lb/>
　　　俚詠寄義門鄭十山長叔姪追述嚴陵别意<lb/>
結髮與子交二十又五春手足雖殊體肝膽寔同身朝<lb/>
<pb n="KR4e0002_WYG_031-53a"/>
帷接觴翰夜幌抱衾裯殷勤忠欵意寂寞采真遊親暱<lb/>
物所忌一旦忽東西剛腸固無淚不覺萬行啼子時惜<lb/>
我出餞至□溪濆離家二百里不忍兩相分情深忘道<lb/>
逺猶謂咫尺間行將過嚴瀬勒轡子當還子方執手泣<lb/>
胡可便暌離中情一如河東流無止而流水到海止唯<lb/>
潮兩度來將心比潮水一日幾十廻欲别不成别背顔強<lb/>
登舟子騎白馬去十步九回頭出倚颿柱望望望苦逾<lb/>
濃馬首出復沒漸入烏龍峯峯高在天半未晚涵日車<lb/>
<pb n="KR4e0002_WYG_031-53b"/>
巖阿人已隐恨不鏟嵯峨身雖逐棹發魂則隨子征暝<lb/>
泊蘆花渚寤言呼子名迤邐向前馳徘徊宣歙間李白<lb/>
題詩處蹋蘚升孱顔升高欲為樂念子翻成愁想子已<lb/>
抵家伯仲聚綢繆自此積繁思思繁如棼絲柰何三月<lb/>
久不得子音徽客鴻未返塞夜鵲尚飛南俚辭冩中悁<lb/>
一歌百慮覃<lb/>
　　　題𤣥麓山八景<hi>有序</hi>
予不作詩者十年近尋蘭至𤣥麓山左泉右石争獻竒<lb/>
<pb n="KR4e0002_WYG_031-54a"/>
秀疑山靈欲鈎致新句故使人情思亹亹然也因賦詩<lb/>
八章用元漆書諸崖石别録其副以俟同然<lb/>
　　　桃花澗<lb/>
桃花滿靈澗樹老不計春白雲如可問為覔種桃人<lb/>
　　　鳯簫臺<lb/>
簫史去已逺朱鳥不下來幸有山頭月憐來入酒盃<lb/>
　　　釣雪磯<lb/>
釣雪立蒼磯入夜魚不食不食非水寒自是鈎大直<lb/>
<pb n="KR4e0002_WYG_031-54b"/>
　　　翠霞屏<lb/>
古石不改色絳緑自成圍誰裁一片霞為我製秋衣<lb/>
　　　飲鶴川<lb/>
渴鶴忽飛來愛此一勺清五湖非不多恐染鳬鶩腥<lb/>
　　　五折泉<lb/>
一汲復一汲有若歩雲梯終然投東意萬折不肯西<lb/>
　　　飛雨洞<lb/>
飛泉灑成雨洗盡塵土胷欲持青芙蕖去㴞赤鯶公<lb/>
<pb n="KR4e0002_WYG_031-55a"/>
　　　蕋珠巖<lb/>
吟上蕋珠巖詩成不敢寫疑有緑毛仙洗髄梅花下<lb/>
　　　别義門<lb/>
平生無别念念念只麟溪生則長相思死當復來歸<lb/>
　<lb/>
　<lb/>
　<lb/>
　<lb/>
<pb n="KR4e0002_WYG_031-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻十九</head> <lb/>
    <p>
<pb n="KR4e0002_WYG_019-1a"/>
欽定四庫全書<lb/>
　文憲集巻十九<lb/>
　　　　　　　　　　　　　明　宋濓　撰<lb/>
　　墓銘<hi>凡一十九章</hi>
　　　贈承事郎吏部侍郎張府君墓誌銘<lb/>
國朝之制凡官階自七品至於第四皆贈封其父母與<lb/>
妻上徳至渥也于時吏部侍郎張度官品居四從例贈<lb/>
其父某君吏部侍郎母林氏徳人命書既下度録其副<lb/>
<pb n="KR4e0002_WYG_019-1b"/>
楮焚祭墓下復請一介蟣蝨之臣待罪銓曹恩榮溥博<lb/>
逮及二親鸞綾金軸下賁泉壤度深懼無以侈上賜而<lb/>
埀示來裔莫堅匪石願吾子為文之濓謹按狀府君諱<lb/>
復禮字禮庭姓張氏廣之番禺人番禺有鄉曰黄岐角<lb/>
皆張姓環居之室廬櫛比當秋宵月白燈火連接而讀<lb/>
書之聲相聞宋紹興間有諱堮者始遷于禮園社堮生<lb/>
飛一通周易能㑹萃諸家之說而折衷之廣之士大夫<lb/>
推為宗師號曰黄岐張氏易歿葬社之南山配麥氏生<lb/>
<pb n="KR4e0002_WYG_019-2a"/>
二子彬甫鄰甫皆善傳父經既葬父晝夜念之弗置搆<lb/>
堂曰永思兄弟躬耕以奉歳時享事彬甫娶羅氏生丈<lb/>
夫子三其次即府君也府君薫炙家庭之教而于易學<lb/>
尤精發為大義頃刻千餘言出入朱程二氏無乖盭者<lb/>
漢儒拘泥不通或流于術數痛麾斥之當是時科目方<lb/>
盛行鄉人士咸謂府君爵禄可以引手致府君笑曰學<lb/>
易者為知吉凶悔吝而已何以官為獨念居處村疃諸<lb/>
子見聞孤陋乃築室都城中俾就名師儒㳺見其成立<lb/>
<pb n="KR4e0002_WYG_019-2b"/>
輒喜動顔色已而度舉茂才去而為肇慶路髙要縣學<lb/>
教諭迎養甫六齡而府君歿矣時至正二十一年辛丑<lb/>
四月二十三日也享年六十又一國朝洪武元年戊申<lb/>
十月十五日度奉柩葬于増城縣西之章山因遷家焉<lb/>
四年辛亥度受薦入朝拜監察御史以至今官風采凛<lb/>
然貪墨為之屛迹君子賢之府君四子長即度次輔次<lb/>
峻次熙輔峻俱蚤世孫男二曰原潔曰吉祥女五人昔<lb/>
人有云為善者譬猶藝禾世世能令嘉種不絶則其發<lb/>
<pb n="KR4e0002_WYG_019-3a"/>
育也益昌且碩矣信哉斯言也府君世為儒積善之聞<lb/>
播於海南實合於易積善成名之義今度位居法從其<lb/>
聲益大以宏是皆府君遺休埀祉之所致度方欲為親<lb/>
榮而府君不及見矣悲夫此墓門有碑其銘固不可不<lb/>
勒也銘曰<lb/>
一屈一伸其理孔神易道之門君子之攸遵宜文而彰<lb/>
乃韜其光不露而揚俾後𦙍之昌有命自天寵臨昭宣<lb/>
鬱葱而綿延是為張氏之阡<lb/>
<pb n="KR4e0002_WYG_019-3b"/>
　　　元故文林郎同知重慶路瀘州事羅君墓誌銘<lb/>
　　　　<hi>有序</hi>
嗚呼士君子立志孰不欲建功名埀竹帛哉或不能逢<lb/>
其時時逢矣或剛正忤物坎壈至死卒無以達其志志<lb/>
弗達矣使其名復寂寂無聞其鬼不靈則已脫稍有知<lb/>
未必不鬱悒於九泉之下操觚任紀載之責者寧不為<lb/>
一動心耶此余於廬陵羅君殊惻然也嗚呼君諱文節<lb/>
字仲正姓羅氏羅為江西右族唐肅宗時自洪都遷廬<lb/>
<pb n="KR4e0002_WYG_019-4a"/>
陵之秀川入宋以來家談仁義而人悅詩書以通經上<lb/>
南宫對大廷者㡬無虛歳朱紫相承照耀州里起綰郡<lb/>
章者四人而邑之令佐尤夥焉曽祖時誠祖宗權鄉貢<lb/>
進士父履泰字以通為元之鉅儒著書滿家春秋禮記<lb/>
周禮三經皆為之集解復衍河洛圗書之義列圗三十<lb/>
多前脩所未發出其餘力補正戰國䇿舛誤數百條且<lb/>
為年表以次其先後行丞相府聞其名署東湖書院山<lb/>
長蓋世號道齋先生者也君始能言其父抱就書室抽<lb/>
<pb n="KR4e0002_WYG_019-4b"/>
一巻授之祝其疾讀君指插架牙籖曰吾齒稍長雖盡<lb/>
通之未慊也其父驚喜暨肄小學輒以氣雄諸生莫敢<lb/>
與其齒後從宦東湖賢士大夫咸折輩行為㤀年交問<lb/>
學日進水湧而山出撫州判官燕君某辟為郡吏郡有<lb/>
獄疑不決守貳争以為問君厯階而升摘其案語曰如<lb/>
此則為直如此則為枉儕類大慙出竒計沮君㑹朝廷<lb/>
有詔造鹵簿器仗遣君至屬縣督其成君至樂安憇縣<lb/>
廨中羣吏更謁互諌以為鬼物所馮不宜居君笑曰惡<lb/>
<pb n="KR4e0002_WYG_019-5a"/>
有是乃酣飲而寢夜漏下十刻月色微明見丈夫長而<lb/>
青立與檐齊君奮起執之曰爾來矣爾來矣應時而滅<lb/>
黎明視之並廨有豫章穹隆而敷腴縣人祀以為神君<lb/>
曰其怪在爾矣厯數其罪用竹楔釘之未㡬豫章枯死<lb/>
怪遂息郡有織錦工嘗籍于官竟遁入武昌出入辨章<lb/>
温公門温勢燄熏灼莫敢誰何復嗾君捕之縣知之不<lb/>
敢受君牒君直訴辨章辨章曰爾胡不求之府公乎君<lb/>
如言而往府公揺手相戒亦不復出一語君怒洊走辨<lb/>
<pb n="KR4e0002_WYG_019-5b"/>
章門辨章厲色斥之曰業已屬爾矣復來何邪君曰工<lb/>
合應官繇府若縣謂其為社䑕城狐不能詰區區小人<lb/>
固不知何所指明公乃方嶽大臣不助半指之力如廢<lb/>
王法何辨章語塞即下令捕與之衆益譁曰是尚不畏<lb/>
温辨章其有我輩乎謀出之益急君懼禍及裹糧馳燕<lb/>
都燕都貴人亦忌君峭直髙門縣簿無可投足者遂入<lb/>
成均為弟子員一日方挾冊諷詠有相者謂君曰君兩<lb/>
顴入鬢當邊徼建功無以乆淹為也君遂用國子助教<lb/>
<pb n="KR4e0002_WYG_019-6a"/>
姚公登孫之薦上於集賢集賢移文雲南行中書署君<lb/>
昆明州學正秩滿陞授孟傑府君列蠻夷子弟曉之以<lb/>
君臣父子之懿辭氣激烈聽者聳然轉普定府知事㢘<lb/>
行彌厲大理金齒宣慰司辟為令史豪酋侵人疆畎持<lb/>
黄金數鎰為君夀乞君勿右愬者君麾之去酋怒曰君<lb/>
賽天赤邪乃不納吾金也賽天赤鎮雲南之名相云君<lb/>
卒奪田歸愬者乾崖湎里當賦金使者至蠻人納賂往<lb/>
往過所賦之數而金又不可免君至憫其愚反復開導<lb/>
<pb n="KR4e0002_WYG_019-6b"/>
之蠻人鼓舞于庭曰微使者之亷孰能恤我至是亟輸<lb/>
金而還俄入掾雲南行中書雲南馹騎皆官中給直官<lb/>
吏乾沒之以市馬責土酋君曰為天子牧元元者顧若<lb/>
是邪痛懲其弊朝廷以雲南在萬里外下吏部準循舊<lb/>
比行銓選之法使者至選君承其事君知積弊未去且<lb/>
曰王者無外敢不靈承上命以正其法乎獻五策於使<lb/>
者吏受民賄者官不稱職者廩藏不㑹者月日不登者<lb/>
居制未終者皆不調使者大恱悉從之倖門遂塞滇池<lb/>
<pb n="KR4e0002_WYG_019-7a"/>
有神蛇能興雲雨㑹大旱民屢走池上若無聞者君為<lb/>
檄責之片雲欻然興雨因霑足南韶海中積葑成淤而<lb/>
浮游水上夷獠耕稼之號曰葑田田如不繫舟西東無<lb/>
定人交相為盜君命紀字為號疏其歩畮及四畔所届<lb/>
上于官官為給劵使有所馮復植木<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>海岸嚴其畛域<lb/>
不相淆亂或海潮漂蕩有藉以為奸者俾出劵環證之<lb/>
竟歸其田夷獠指示子姓曰此羅掾所賜也否則人盜<lb/>
之乆矣監察御史至毎召君于庭事難定者必待君言<lb/>
<pb n="KR4e0002_WYG_019-7b"/>
而後決雲南王亦熟君行命陞為提控掾史提控掌六<lb/>
房之政人多畏縮不前君益淬礪弗少怠適中朝大臣<lb/>
喜意以失宰相意出參省事鋭意更張庶事悉心任君<lb/>
君知無不言言無不聼名聲翕然動蠻夷中先是蠻夷<lb/>
有鐵甲郎者負固不服至是驩曰天子遣賢輔臣至矣<lb/>
奈何不降帥未附者皆來歸君之功為多鎭戍萬夫長<lb/>
伯胡行事多不法憲府繩之急伯胡擁兵以叛累歳不<lb/>
能討曲靖宣慰使鬼宗亦蠻酋也助兵一萬夾攻之伯<lb/>
<pb n="KR4e0002_WYG_019-8a"/>
胡就縛幕府上功擢鬼宗參知政事將上省臣上下莫<lb/>
不與之君力争曰雲南親王臨蒞之地辨章而下多八<lb/>
座大臣何得有蠻酋位邪茍録其功使以參政之名自<lb/>
鎭其土足矣不然國體其謂何空一府咸曰微羅掾㡬<lb/>
失之矣鬼宗懼託君鄉人囊金以獻君怒曰腕可斷案<lb/>
不可署鬼宗恚而止君疾惡如仇讎聞部使者徳住貪<lb/>
暴賦虎神詩以為風徳住銜之賂西行臺御史以専權<lb/>
自恣劾君君走愬中臺遂擊徳住去之夷人大快君以<lb/>
<pb n="KR4e0002_WYG_019-8b"/>
常調除承事郎同知彌勒州事政成謁選吏部遇鄉友<lb/>
羅玉於逆旅乃勸君曰君以剛毅取嫉于人致齟齬一<lb/>
世秋髪已繽紛被肩何不謝事以佚老乎君慨然曰子<lb/>
言誠是也乃上乞骸骨之請以文林郎同知重慶府瀘<lb/>
州事致仕年僅六十三耳居數年中原道澀乃犯鯨波<lb/>
之險由海道至閩中而江西兵燄方亟遂不可還以至<lb/>
正二十六年十二月壬戌終于福州之民舍君未終謂<lb/>
其友曰此正吾死所也夫何憾時閩猶奉元正朔云其<lb/>
<pb n="KR4e0002_WYG_019-9a"/>
夀八十洪武五年冬君之喪始還明年某月日始祔𦵏<lb/>
先兆龜山之原君長身而瘠胸襟磊落如青天白日喜<lb/>
面折人過雖王公貴人無所避故有過者常畏君知亦<lb/>
有幸其知以自改者民事有屈而不伸君亷得其實忿<lb/>
忿見乎色必以告司法吏因得白者甚衆知識尤絶人<lb/>
每言某地當有兵變時承平人競指笑之其後果然始<lb/>
服其先見生平急患難重倫義族叔繼賢久居燕頗饒<lb/>
於貲與妻栁皆老而無𦙍嗣乃迎羣從子觀逺為後觀<lb/>
<pb n="KR4e0002_WYG_019-9b"/>
逺至甫七日而繼賢夫婦死其服役者羅參出而呼曰<lb/>
我嘗為子矣觀逺何人乃欲與吾事邪觀逺弱噤不能<lb/>
對君亟告公府逐參盡囊括其貲授觀逺且具舟車使<lb/>
扶二喪還江南不特此也凡遘疾疢貧窶及死喪無依<lb/>
流離不能歸者君必捐金倡義士周之初不知其為何<lb/>
如人也君娶劉氏子男二人長大紀有文學而剛介酷<lb/>
肖君次次炳贈畨禺縣主簿初次炳為奏差廣東宣慰<lb/>
府宣慰使釋迦班嘗招峒丁三千即遣征連州峒丁怒<lb/>
<pb n="KR4e0002_WYG_019-10a"/>
至清逺將為變衆憚弗敢往次炳請前峒丁彎弓相向<lb/>
次炳紿之曰宣慰命我來賞汝彎弓何為也峒丁退與<lb/>
清逺令斂繒帛散之乃率以往至連為冦所敗次炳被<lb/>
擒備極慘酷竟不屈而死致有今贈女三人長適郭滋<lb/>
蘭先卒次復為其繼室孫男一人儆曽孫男一人某君<lb/>
葬後二年大紀汲汲圗君於不朽以國史編脩趙君壎<lb/>
所為狀請譔墓門之銘嗚呼予昔總脩元史毎求剛正<lb/>
之士在下位而不伸者載焉盖以謂雖不能㧞之於當<lb/>
<pb n="KR4e0002_WYG_019-10b"/>
時聊使其暴白於後世庻㡬死者無憾而生者不媿惜<lb/>
乎有司不上君之事也於是徇大紀之請執筆而具書<lb/>
之百世之下必有因予文而知君者雖然予何人哉文<lb/>
之傳不傳固不可必也所可恃者世人豔君之行頗多<lb/>
多必則傚之則傚之必相與謹視之文其有不傳者乎<lb/>
信有人如君終至湮沒無聞則夫天理人心皦如出日<lb/>
者果為何說也嗚呼銘曰<lb/>
堪輿之間正氣烈烈在人為剛在物為鐵鐵尚可鎔剛<lb/>
<pb n="KR4e0002_WYG_019-11a"/>
則弗屈挺然常伸欲不可湼<hi>其一</hi>惟君之生能以志雄遵<lb/>
養以時日擴以充百壬所忌吾惟正從譬彼川流萬折<lb/>
必東<hi>其二</hi>古惟正人妖不敢干芃芃豫章變為枯菅誰鎮<lb/>
大藩乃復蔽奸我往折之聞者膽寒<hi>其三</hi>夷人何知椎結<lb/>
卉服宣厥彞經丕變其俗爾金我辭我直爾曲凡施惠<lb/>
利惟日不足<hi>其四</hi>威靈既震叛民來歸鐵甲侁侁棄戈而<lb/>
嬉有聲洸洸有澤輝輝有知即為不識位卑<hi>其五</hi>繡衣孔<lb/>
揚其貪若狼我斧我斨莫不加其亢形之聲歌庶懲而<lb/>
<pb n="KR4e0002_WYG_019-11b"/>
蘉覆謂我狂訾我以凉<hi>其六</hi>持此而行何適不艱坎壈其<lb/>
躬恬夷其顔胡不爾庸以豸為冠鷹隼一出狐䑕盡跧<lb/>
<hi>其七</hi>賢否易位曷以為政君亦何傷人為嗟咏禾黍離矣<lb/>
凉颸棘矣吉士亡矣何嗟及矣<hi>其八</hi>
　　　故處州路慶元縣儒學教諭張公墓誌銘<lb/>
濓當弱齡嘗㳺學郡城中時王教授雲卿方之官嚴陵<lb/>
忽持餞行巻示濓中有浦陽張公詩音律清麗而字體<lb/>
莊勁得八分之正心竊慕豔之後七年始獲拜公於月<lb/>
<pb n="KR4e0002_WYG_019-12a"/>
泉里第公風神峻潔眉目聳秀還而望之若玉井氷壺<lb/>
絶無一毫塵土意及聆其論議則纚然如貫珠退因私<lb/>
念前輩沈涵深固故其見於辭氣者有不及未嘗不自<lb/>
歎鄙吝粗穢而莫克攻勵之也方將為問道攷徳之圗<lb/>
居亡何而公亡矣又後十年公之子端臣件繫羣行為<lb/>
狀來金華山居請濓為之銘濓誠後死不可謂不知公<lb/>
者銘何敢辭公諱恕字如心姓張氏為婺之浦江人曽<lb/>
祖貴宋宣議郎祖祚承信郎父森湖南潭州路教公幼<lb/>
<pb n="KR4e0002_WYG_019-12b"/>
而穎悟取家中遺書晝夜研磨之雖暑爍金寒折膠不<lb/>
易其恒度迨長聲名藉藉起士林間逺近來學者户外<lb/>
之屨常滿已而用薦者教授常徳之武陵遷婺之東陽<lb/>
處之慶元公所至皆以興學為己任招集弟子員危坐<lb/>
堂上列羣聖人之書為之敷繹大義皆充然有得士風<lb/>
為之丕變尋以母夫人春秋髙歎曰孝者百行之冠冕<lb/>
吾母鶴髪埀領尚可宦遊而弗之止邪自是夷猶里閭<lb/>
日侍夫人之側當風日清美或杖藜行佳山水間如嗜<lb/>
<pb n="KR4e0002_WYG_019-13a"/>
飲食或勝友時集輙商略古今上下數千年事及爇沉<lb/>
瀹茗賦詩自娱有不知老之將至也公素患脾疾至是<lb/>
發寖劇遺命治喪勿用浮屠氏法當依朱子家禮從事<lb/>
遂瞑公生於咸淳辛未十一月乙亥卒於至正癸未六<lb/>
月乙卯夀七十三娶方氏有婦徳克配君子生子男六<lb/>
人虎臣端臣鼎臣稷臣純臣敬臣子女二于貞方元亨<lb/>
其壻也孫男五人僧家奴道童留孫復生憶祖僧家奴<lb/>
復生早卒孫女三人其年十月己亥窆公於縣東五里<lb/>
<pb n="KR4e0002_WYG_019-13b"/>
原先塋之側其所著書有詩集若干巻藏于家云夫自<lb/>
師道不立後生小子失其所依憑無以承藉其所休祉<lb/>
而甄陶其性情故蒞事制物動與理違深為識者之所<lb/>
慨歎有如公者惓惓以斯道淑諸人所以為世防而昭<lb/>
民能者實於是乎賴而公竟死矣雖然公之子皆業儒<lb/>
端臣博學而能文辭尤號最良者也横經邑庠中俊秀<lb/>
子弟皆環聼之公雖亡其不歿矣夫銘曰<lb/>
孰武其先公則式之孰牖其後公則廸之累世之儒聲<lb/>
<pb n="KR4e0002_WYG_019-14a"/>
華燁而况公之施三為校師衿珮逶佗左矩右規鑚石<lb/>
幽墟以昭以貽里中子宋濓謹譔<lb/>
　　　嘉議大夫泉州路總管朱公墓誌銘<lb/>
濓少時即見莆士朱公廷試文數篇已歎其不可及後<lb/>
二十年聞公官閩中所厯有聲尤慕服之及今又閱二<lb/>
十餘年公之孫潚以墓銘為屬間公之死已十七年而<lb/>
濓亦老矣嗚呼其何忍辭公諱文霆字原道姓朱氏九<lb/>
歳能文十三從進士林君岡孫學經每日暮須諸生出<lb/>
<pb n="KR4e0002_WYG_019-14b"/>
獨援疑義難其師其師驚歎之元至治癸亥以尚書舉<lb/>
進士丁外艱去至順壬申再舉遂上名南宫對大廷名<lb/>
列第十賜進士出身擢同知瑞安州事階承事郎改汀<lb/>
州路總管府推官轉承務郎調甌寧縣尹進奉訓大夫<lb/>
御史交薦于朝除福建宣慰司都事丁内艱起知瑞安<lb/>
以大臣奏授奉議大夫福建儒學提舉遷同知泉州路<lb/>
總管府事陞奉議為奉政至官引年辭歸遂以嘉議大<lb/>
夫泉州路總管致仕命未下以至正癸卯八月九日卒<lb/>
<pb n="KR4e0002_WYG_019-15a"/>
于家年六十九公同知瑞安大府檄公均瑞安平陽永<lb/>
嘉之役不為權沮財奪民服其平為甌寧行均役法上<lb/>
官以其舍人為屬請緩之公格不奉命上官怒誣搆公<lb/>
罪部使者亷其非辜獲免且以訟牒三百委公治之公<lb/>
從容剖答而退不能有言其知瑞安盜起旁境陷陶山<lb/>
天門諸堡募壯士攻破之斬其酋以徇颶風挾海水漂<lb/>
民廬舍公發官廩按行漂所賑之其提舉學士逐其茍<lb/>
職者易以儒儒悅之公孝友切至以父不迨禄養言輒<lb/>
<pb n="KR4e0002_WYG_019-15b"/>
涕泣事母惟恐咈其意撫五弟教而有恩居官無廢事<lb/>
公暇講授不輟學者因所居稱葵山先生嘗考閩浙江<lb/>
西三省士所取得美材為文本於理不為浮辭曲辨陳<lb/>
監丞旅稱之有集若干巻藏于家公之先建安人曽祖<lb/>
徳誠宋潭州駐泊祖治安元河南等處醫學提舉父世<lb/>
英始遷莆以公貴贈奉議大夫同知興化路事驍騎尉<lb/>
追封仙游縣子母林氏贈仙游縣君夫人池氏封如其<lb/>
姑年若干以丁酉某月日卒于瑞安是年十二月十六<lb/>
<pb n="KR4e0002_WYG_019-16a"/>
日歸葬常泰里雙牌山之原及公卒穿夫人之墓合葬<lb/>
焉甲辰七月二十一日也男一人鏞古田丞六女適校<lb/>
官林敏中漳州路同知王謹惠安尉胡顯祖及黄孔脩<lb/>
李某王某孫男一人即潚國朝鄉貢進士能世其家銘<lb/>
曰<lb/>
在元中世士患無位持經挾䇿就有司試試者為誰或<lb/>
哲或愚或以微纇棄照乘珠及其既獲爾州爾邑有所<lb/>
不通為吏侮執有美朱公洊薦而登左律右經吏駭且<lb/>
<pb n="KR4e0002_WYG_019-16b"/>
偵剔蠧平徭如衡稱物有撓之者正色不屈既典方州<lb/>
亦司儒臺黜士之贗誅盜之魁曷其致然維學知要學<lb/>
以為政天下猶小彼何弗思訾儒為迂刀筆拘拘視公<lb/>
何如公政在民無銘亦存銘匪銘公告其後昆於公是<lb/>
效公徳孔多尚食其報<lb/>
　　　故岐寧衛經厯熊府君墓銘<lb/>
熊君伯穎卒其友之仕者為之請銘余曰君與余善且<lb/>
才而文銘余所宜為後數年余致政歸衰老多病未暇<lb/>
<pb n="KR4e0002_WYG_019-17a"/>
具其事而為之請銘者亦亡余曰噫余可負吾友耶乃<lb/>
按故所書為銘君諱鼎字伯穎姓熊氏撫之臨川人世<lb/>
以尚書教授於鄉君少有敏質年十八從父受經義通<lb/>
之每私較試輒冠其鄉人鄉人推讓不敢與齒後六年<lb/>
為元至正七年領江西第九名薦書上燕京就禮部試<lb/>
文彩煜然動人偕試者竊視執筆不敢下衆咸以髙第<lb/>
期君有司以君議論竒竟棄不取君絶不為意曰第不<lb/>
第命也命可尤耶束書南歸當時名人若張文穆公起<lb/>
<pb n="KR4e0002_WYG_019-17b"/>
嚴余忠宣公闕李諭徳好文張承㫖翥危左丞素掲秘<lb/>
書汯黄助教罕皆重惜其去相率為文辭以餞君退而<lb/>
益脩其業十一年江西行中書省檄為吉安路龍溪書<lb/>
院山長龍谿故有田屬他邑前山長乆不理寖侵之君<lb/>
至問吏叱曰國家置田以養士田亡士將安食即檄所<lb/>
治徴索既具弟子員肄業如令月旦望𤣥端深衣據席<lb/>
講說程其良否而奬督之無賴徒陳小峯縱其子寧為<lb/>
直學握出内之抦毎與山長抗禮君按法黜之小峯噤<lb/>
<pb n="KR4e0002_WYG_019-18a"/>
不能吐氣以死郡守妻喪遇兵亂其子撤山長座將遷<lb/>
柩明倫堂上柩至門君叱止舁者寘諸别室復欲以浮<lb/>
屠祝屍浮屠方以鈴鈸至君怒撞壊之曰此吾孔子堂<lb/>
豈浮屠廬耶亟屛去勿汚我守聞嘉歎君而以書謝曰<lb/>
先生教我厚甚時江西冦漸起所在擾潰不可為職諸<lb/>
郡帥守知君練籌畧往往延問軍政君亦以拯民自任<lb/>
悉心力為之計贑郡帥全普庵薩里尤器君命君擇險<lb/>
隘為守禦備君於皇恐大蓼諸灘設坑穽建砦柵搆屋<lb/>
<pb n="KR4e0002_WYG_019-18b"/>
三千餘間結民兵自守田是贑獨完於他郡戍將三人<lb/>
坐戰敗將加誅君為救解出之㑹當大比他郡多以兵<lb/>
廢君獨請全舉行觀者以為異事吉安歳凶全與吉安<lb/>
守有隙禁吉民勿入糴民啼號于道君争曰盜之起者<lb/>
為饑寒所廹也今使君閉糴將開盜門脫吉民事亟生<lb/>
變贑能獨全乎全悟即罷前令君周旋兵間委曲為民<lb/>
皆此類十三年郡多君前績便宜擢君贑縣尹員外置<lb/>
君恥之辭不受未㡬以父喪歸服除兵部尚書黄昭江<lb/>
<pb n="KR4e0002_WYG_019-19a"/>
西㢘訪使吴當總兵出閩闗辟君參謀軍事君為昭畫<lb/>
策甚詳㑹昭與當罷兵柄䇿不行二十一年陳友諒僭<lb/>
號於九江用黄昭解觀等薦以君為太常卿俾守令踵<lb/>
門起君堅卧不赴既而國朝兵入江西武順寧河王鄧<lb/>
愈聞君賢下令徧索君强起揖王軍門王與君論事合<lb/>
大喜致帳中日夜咨以事一軍驚讙以為主將得師君<lb/>
見王寛裕誠大將材遂委身從之不去賛王取撫州兵<lb/>
不血刃賊酋鄧克明夜遁二十二年皇上親將兵入豫<lb/>
<pb n="KR4e0002_WYG_019-19b"/>
章州郡望風欵附九江亦下君得詔見慰勞甚至二十<lb/>
三年丁母夫人憂後三年以大臣薦徴至南京奉㫖偕<lb/>
諸儒摭古昔嘉言善行作公子書以訓貴戚子弟書成<lb/>
賜襲衣白金㑹初平浙西授湖州府徳清縣丞君招輯<lb/>
綏懐除剔宿蠧創三皇孔子廟建官吏廨署到官數月<lb/>
事治政平錢鶴臯反嘉興聲揺徳清民皆逃散君堅坐<lb/>
鎭之錢不敢入吴元年上將正位宸極召議禮儀除中<lb/>
書考功博士尋遷起居注承詔搜括故事可懲勸者書<lb/>
<pb n="KR4e0002_WYG_019-20a"/>
新宫廂壁時上精求禮樂之事嘗召翰林學士朱升等<lb/>
陳樂器于庭上擊磬命升辯五音升對忤㫖上大怒欲<lb/>
寘諸法君從容論解之上曰升毎謂審音顧不辯宫徴<lb/>
何邪君對曰石音難辯自古而然唐虞惟后䕫能和磬<lb/>
聲書曰於予擊石拊石百獸率舞上曰任此䜿儒治樂<lb/>
樂何繇和君具言樂之和由人所致人君能致中和則<lb/>
萬民和萬物和而樂音和矣上怒乃解釋升不問升既<lb/>
出謝曰非熊君吾屬㡬殆舍人耿忠奉使回奏廣信郡<lb/>
<pb n="KR4e0002_WYG_019-20b"/>
縣官多違法前所陳茶稅失實時新行赦上怒趣中書<lb/>
遣御史往亷狀丞相李韓公善長諌不聽御史已受詔<lb/>
丞相復諌不從君與給事中尹正諌曰朝廷新立將布<lb/>
大信於四方今肆赦之後復以細故而煩御史按問既<lb/>
失信且䙝國威上良乆乃曰止其追御史毋往上詔浙<lb/>
西民輸糧京師浙西<hi>闕</hi>不可泝江率五石致一石民甚<lb/>
苦之君叩頭曰國家都京陵以浙西為根本而遽困之<lb/>
農作方興而僕僕於道路茍一年不得耕害不淺矣上<lb/>
<pb n="KR4e0002_WYG_019-21a"/>
悅是日即詔罷之明年改元洪武上即皇帝位凡創制<lb/>
更革之典君多預聞上遇君厚毎字稱而不名立浙江<lb/>
提刑按察司以君為僉事階奉議大夫君分部台温二<lb/>
郡經方氏竊據之後全乖人道争訟以數百計君悉理<lb/>
其曲直而奏斷之凡威取田宅者歸業主得半直者中<lb/>
分之兩造無驗者籍之官豪胥猾𨽻六百餘户悉屏之<lb/>
别郡偽官悍將二百人其暴如虎狼君出竒計盡刮種<lb/>
類遷於江淮間民始安枕方氏居黄巖雖嘗簿録其家<lb/>
<pb n="KR4e0002_WYG_019-21b"/>
珠玉犀象金繒藏於姻家者動以萬計君皆搜索送諸<lb/>
官温有邪師曰大明教造飾殿堂甚侈民之無業者咸<lb/>
歸之君以其瞽俗眩世且名犯國號奏毁之官沒其産<lb/>
而馳其衆為農其地多倡家中朝使者以事至多挾娼<lb/>
飲有司罷於供應君下永嘉令籍娼户數千械送之京<lb/>
按使者以法鉤連其他贓罪杖流之偽萬户金甲奪三<lb/>
人妻其夫訟則更為娶婦君至三夫皆訴君論金棄市<lb/>
各以其婦歸之平陽軍校掠農妻五年君攝其妻至軍<lb/>
<pb n="KR4e0002_WYG_019-22a"/>
校恐抱二兒泣曰妻去兒孰與養願公憐我君命寘兒<lb/>
妻側兒避不肯近君曰此非其子詐也詰之果鄰家子<lb/>
罪校如律而斷其妻還于農於是軍中所掠婦數百皆<lb/>
相告語夜遣去一營㡬空平陽州吏目杜乙嗜財甚考<lb/>
滿入京謁御史中丞劉基基詰謁故杜惶駭不能對遽<lb/>
命執訊之杜自陳在州時斂民白金三十兩又受楊某<lb/>
金置殺人罪不問守與佐皆相搆為姦有㫖下君鞫之<lb/>
同知以下吏皆服罪獨知州梅鎰廷辯不已民數百遮<lb/>
<pb n="KR4e0002_WYG_019-22b"/>
司門外争知州信無辜君將聽之吏白曰今奉詔按獄<lb/>
而釋知州不治情則得矣如身受故出何君再進民詢<lb/>
之辭不變歎曰法以誅罪吾敢身畏譴而誅無罪人乎<lb/>
釋鎰以情聞上可其奏台臨海王參理妹有姿色許適<lb/>
嵊縣竺氏其内兄方敏覘其將嫁夜率衆刼至家逼為<lb/>
妻王詣永嘉侯朱亮祖訟事下邑方賄吏欲傅輕典君<lb/>
知有賄急逮吏治之吏具狀竟致方死罪而歸女竺氏<lb/>
兵克黄巖時州民乗亂報仇殺一家十餘人永嘉侯受<lb/>
<pb n="KR4e0002_WYG_019-23a"/>
辭令州捕鞫州初附假守捕殺人者十二人獄既成吏<lb/>
受賕釋之詭以死聞縱其餘黨不問君録囚㢘得十二<lb/>
人尚頸繫東郭民家即收掠問狀抵官吏以贓罪捕餘<lb/>
黨誅之黄巖官署毁于兵官寓尼寺中并儲糧其間君<lb/>
視糧過寺尼數人來謁皆美少年也問孰為主者則方<lb/>
氏女弟也君大驚跽州守通判以下切責之令逐尼歸<lb/>
俗而以寺入官州有宋杜清獻公墓杜氏有田若干畞<lb/>
入僧寺儲其租以奉祀僧挾與方氏連奪田以為己有<lb/>
<pb n="KR4e0002_WYG_019-23b"/>
復墾田侵墓下墓且蝕其孫回以書聞君執僧寘諸獄<lb/>
瘦殺之追田與回且令州立祠刻石以旌之寧海强民<lb/>
陳徳仲以憾支解黎異異妻屢訴無為白之者君受之<lb/>
一夕省黎事有青蛙立案上君曰蛙非黎異乎果異則<lb/>
止勿動吾復爾寃蛙果如君言明日逮陳誅之縣民馮<lb/>
輔卿至正中為亂與方氏連兵既而方氏追殺之且没<lb/>
其貲産而餘田百餘畞其豪奴呉自取之輔卿妻杜囚<lb/>
服迎拜馬前訴奴君為治奴罪奏以田還之台地産鹽<lb/>
<pb n="KR4e0002_WYG_019-24a"/>
鹽賤而米貴時官賣鹽一斤責米二十五合反貴於米<lb/>
數倍復輸於杭路險不可舟車民病欲死君上封事乞<lb/>
民得償錢民獲免轉輸之勞凡事之未便者君皆為奏<lb/>
之兩郡民灑然如更生始兩郡旱公所至輒雨民曰此<lb/>
熊使君雨也是年秋始立按察司於山東擇其人行新<lb/>
政上曰無如熊鼎矣遂仍前階改山東開治濟南濟南<lb/>
元有㢘訪司㕔事壯麗甲諸道臺檄君居之時汪丞相<lb/>
廣洋以叅政建行省其中僚吏請君以臺檄白省而復<lb/>
<pb n="KR4e0002_WYG_019-24b"/>
之君曰官在政事何如耳豈以公署之麗耶城北有庳<lb/>
陋室君就其中治事丞相聞君言戒其屬曰此真憲官<lb/>
也吾等慎毋犯之山東為齊魯之域其民敦樸少訟君<lb/>
鎭之以静而以保民為先時河北甫定濟南宿重兵兵<lb/>
肆暴侵民莫敢與校君移牒指揮司禁之黠軍數縱火<lb/>
刼人一家火則一市財皆殫君既申火禁督邑令庀火<lb/>
具為保伍相赴援復懸書通衢戢士卒士不戢坐所轄<lb/>
將火患頓息偏將有受部兵一繒者君收問連其黨獄<lb/>
<pb n="KR4e0002_WYG_019-25a"/>
之諸將大駭挾日出于庭數以黷貨罪准律贖金而縱<lb/>
之諸將又大喜由是莫敢横恣東平侯韓政鎭濟寧奉<lb/>
㫖按籍選壯强為兵東平東昌濟寧三郡民皆驚散將<lb/>
為變君急飛書行部僉事段明徳説韓侯止之分遣官<lb/>
屬招輯俾復業越三月民始定州縣官多失㢘平君隂<lb/>
風跡數十輩悉如法論罷之六郡肅清齊河有强盜刼<lb/>
商人布千疋縣求盜逸去吏索之村中遇王氏婦不得<lb/>
於姑出走吏見其色動執訊之婦曰我王六家人也吏<lb/>
<pb n="KR4e0002_WYG_019-25b"/>
因考箠使其誣服為盜訛為王六家兒且指平人三十<lb/>
餘人榜掠無完膚問王氏夫安在衆不勝苦詐云已殺<lb/>
之沉於河矣追所刼布及屍無一是者獄已具君盡得<lb/>
其情而王氏之夫故在君坐官吏以法而悉遣之君患<lb/>
官好致訟乃令郡若縣各置二厯日著所治獄訟錢粟<lb/>
之績一留郡縣一上之憲府遞更迭易月按厯而鈎考<lb/>
之凡所為事莫敢隠者後遵以為式大明律初頒吏莫<lb/>
能通君日坐堂上立六曹吏堂下條授之與之辯析俾<lb/>
<pb n="KR4e0002_WYG_019-26a"/>
各通其法名聲赫然著聞凡疑獄皆質焉上嘗廷稱曰<lb/>
聞熊鼎為政得體朕甚嘉之二年十月臺臣奏山東憲<lb/>
司缺副使上曰朕得之矣詔陞君為之三年四月封建<lb/>
親王擇王府臣僚上御奉天殿丞相以下咸侍上首問<lb/>
曰山東副使熊鼎稱是選乎衆皆曰賢上大書君姓字<lb/>
于几復問禮部尚書崔亮曰鼎何如對曰鼎誠賢上曰<lb/>
朕固以為足任也遂驛召君五月拜晉王相府右傅階<lb/>
中奉大夫㑹有事于方丘君受告導駕既齋宿習射苑<lb/>
<pb n="KR4e0002_WYG_019-26b"/>
中百官鴈行入上勅近臣以弓矢授君射君文臣素不<lb/>
諳習一發中鵠上喜勺湩飲以賜明日又射上詔君至<lb/>
榻前俯身御弓矢為射容以教君君跪受弓左執之右<lb/>
手指一矢鞬二矢向鵠三發連三中上嘉勞乆之將遣<lb/>
之國上御端門君及秦王相鄭乆成等以次就坐上敷<lb/>
揚治國之道逾數千言反覆奬諭甚至君等皆叩首謝<lb/>
賜食而退乘傳至晉陽議建王都城命工入山度材木<lb/>
治瓦甓四年大興衆築城作王宫君夙夜不懈七月奉<lb/>
<pb n="KR4e0002_WYG_019-27a"/>
相府賀生辰表詣闕至則車駕將幸臨濠勅從行數被<lb/>
召問恩寵有加九月辭於臨濠上倚馬詔以處將帥間<lb/>
協和之道且曰汝不善騎勿庸自來君還㑹徙沿邊諸<lb/>
襍羌萬餘入内地護卒弗嚴道亂奔散太傅徐魏公達<lb/>
發兵擒殱之事聞詔使詰責叅政曹興等併免君官左<lb/>
遷大同衛知事五年召還六月除晉王相府參軍以尚<lb/>
書授王復奉詔兼授秦王經翰林學士承㫖宋濓時兼<lb/>
太子贊善大夫復薦君說書皇太子前君於書最深毎<lb/>
<pb n="KR4e0002_WYG_019-27b"/>
以帝王心法之要陳之太子二王雅加愛重明年上御<lb/>
文華堂召君問曰秦漢以來諸侯王不肖者㡬何君謝<lb/>
未攷遂命之蘇州覈糧長罪狀君至擇其尤虐民者杖<lb/>
徙之鳯陽事畢復入王府七年三月上御西苑復以諸<lb/>
侯王事為問君復謝未遑改刑部主事奪參軍所受俸<lb/>
八年正月授岐寧衛經厯賜白金五十兩錢萬三千文<lb/>
上復念君在邊良苦遣使持手詔諭君詔上所親製辭<lb/>
意甚厚有狐裘纊袍毳襪之賜時朶兒只把雖降而持<lb/>
<pb n="KR4e0002_WYG_019-28a"/>
兩端君上書萬餘言言狀其畧謂西凉岐寧漢唐内地<lb/>
不可棄多爾濟巴勒非有歸向之誠特假我聲援脅服<lb/>
鄰邦為自安計朝廷宜思制之之道急之則必席卷而<lb/>
遁雖得其地而無民緩之則恐羽翼既成而䟦扈宜稍<lb/>
給種糧撫其遺民以安衆心而以良將參守之則朶兒<lb/>
只把特匹夫耳又將安往上覽書曰人謂熊鼎迂濶今<lb/>
不迂也九年四月乃徴君還次西凉府打班驛遇多爾<lb/>
濟巴勒叛兵擁君北行君力争不從遂與中使趙某等<lb/>
<pb n="KR4e0002_WYG_019-28b"/>
皆遇害時六月二十三日也夀五十有五後數日亂兵<lb/>
就擒獲君所佩囊中公牘始知君卒跡其骸骨葬于某<lb/>
地西凉衛以聞上感悼遣使弔祭命臨川恤其家其子<lb/>
某以某年月日至某地以其骨歸以某年月日葬于某<lb/>
山君學有應世材内行尤修飭仲弟渙為開封府延津<lb/>
縣主簿受誣以贓罷官死妻子漂流無依貧不能償其<lb/>
贓之半君以己俸代償之致其妻子于家諸姑適俞氏<lb/>
夫與子俱喪無所于食君成養之終其身喪葬之禮無<lb/>
<pb n="KR4e0002_WYG_019-29a"/>
闕者與人交誠樸不欺臨事善斷故居官必有名曽祖<lb/>
某祖某父某俱通經術母某氏有賢行娶某氏男若干<lb/>
人女若干人初君將之岐寧子某來見京師君口授所<lb/>
行事俾書之且曰我死生未可必或死我無累汝者當<lb/>
今惟翰林宋先生文可傳我嘗獲先生知汝以此拜乞<lb/>
銘先生必憐汝幸為我銘我無憾矣嗚呼余言豈足恃<lb/>
耶而君惓惓若斯尤可哀也銘曰<lb/>
天祐皇明以民授之必生其人俾左右之啟國之初俊<lb/>
<pb n="KR4e0002_WYG_019-29b"/>
才如雲其心之貞允惟熊君執筆載言侍帝黼扆從容<lb/>
論奏爛然可紀豈徒能言亦見于行繡衣直指以蘇<lb/>
南氓獮强剗穢洗濯積垢南氓稽首君我父母君車自<lb/>
南民望于東帝曰汝來唯民之從齊魯千里厥土薉荒<lb/>
君居二年化為畊桑帝謂相臣鼎也可恃不負吾民寧<lb/>
負吾子維晉巨國維傅大臣將終任之命則孔屯既入<lb/>
授經復出治戎狐裘毳衣唯帝念功封論邊事其䇿甚<lb/>
偉欲召用君君則道死天子聖神用無遺才天困其逢<lb/>
<pb n="KR4e0002_WYG_019-30a"/>
賢者所哀生有事功歿多孫子銘圗其傳以示千祀<lb/>
　　　元故累贈奉訓大夫温州路瑞安州知州飛騎<lb/>
　　　　尉追封樂清縣男林府君墓銘<lb/>
府君諱邦福字彦大姓林氏林出殷比干之後辟地林<lb/>
山因以地為氏子孫分居清河至漢太子太傅尊遷濟<lb/>
南晉太傅禮永康間又遷下邳永嘉之亂合浦太守禄<lb/>
又遷閩之温陵自是閩中多林氏唐貞元中莆有孝子<lb/>
攅為福唐尉棄官廬墓致甘露白鳥之祥詔立闕旌其<lb/>
<pb n="KR4e0002_WYG_019-30b"/>
門孝子五世孫諱某當五季時仕于唐及沒夫人執氏<lb/>
扶襯還閩道經温之瑞安值閩亂遂葬于縣之塔石村<lb/>
有馴鹿之祥人號鹿阡執氏卒合葬其地自後九世子<lb/>
若孫咸環葬左右其諱文慶者實夫人之九葉孫生古<lb/>
溪處士諱益甫復遷郡城生台州路總管府照磨諱桓<lb/>
實府君父也照磨君以孫常官七品當封父母援故事<lb/>
讓於祖贈從仕郎江浙等處儒學副提舉妣黄氏贈宜<lb/>
人府君局度孤鶱不為屑屑詭行弱冠出㳺蘇府公㢘<lb/>
<pb n="KR4e0002_WYG_019-31a"/>
其賢辟為史蘇之寓公多權要頥指氣使州縣皆唯唯<lb/>
不敢較府君毅然不為屈有請託者却不聼且曰國法<lb/>
何可以徇人積勞當調州之幕職江浙行中書以筦庫<lb/>
缺官借授處州松陽監稅改監紹興如坻倉府君釐革<lb/>
弊政出内皆有程顆粟弗私轉嘉興陶莊務副使時浙<lb/>
西大侵民嘯衆敓餱糧與抗者輒見殺上官檄府君攝<lb/>
尉事府君授以籌畧分遣弓箭手掩捕之未㡬皆獲議<lb/>
法者悉付重典府君走白部使者曰飢民無食雖萬死<lb/>
<pb n="KR4e0002_WYG_019-31b"/>
不顧何往而不為亂原其初情不過魚游釜中少活須<lb/>
臾之命如法家議無乃太過乎使者以為然免死者數<lb/>
百人轉饒處二州州之務居城闉稅課毎屈府君運量<lb/>
有法皆以最登秩滿監衢州常山務綘巾賊起沔陽江<lb/>
浙諸郡皆繹騷弗寧時浙省左丞髙昌公出鎭廣信専<lb/>
總戎事署府君常山尉府君集義旅數千淬礪戈矛使<lb/>
習坐作擊刺之法號令精明部伍整飭不亂狗鼠輩欲<lb/>
乘隙鈔掠者皆吐舌散去㑹子温登進士第擢休寧尹<lb/>
<pb n="KR4e0002_WYG_019-32a"/>
尋補江南行臺掾迎府君就養未㡬御史大夫子恣為<lb/>
不法人言沸騰温以親故未忍擿其姦日恒鬱悒不樂<lb/>
府君謂温曰吾能安吾貧慎毋以老身不行其志也明<lb/>
日温率同列謁大夫力斥其子之非大夫慙甚既退温<lb/>
即抗章辭去奉府君還鄉浙省左丞相康里公時承制<lb/>
得専封拜擢府君鄉郡知事郡民舉手加額曰吾州害<lb/>
與利林公知之我民庶有瘳乎適山冦竊發掠慈湖將<lb/>
窺城上下洶洶府君白于府曰事急矣奈何吾將以三<lb/>
<pb n="KR4e0002_WYG_019-32b"/>
寸舌却之乃單舸直走賊巢諭以禍福賊見府君至大<lb/>
駭争持白刄相脅府君厲聲叱曰朝廷何負爾輩乃敢<lb/>
弄兵反藉使州縣賦斂急或不能堪當訴之方岳大臣<lb/>
足矣今乃自麗刑憲官軍旦夕且大至舉族當作葅醢<lb/>
吾憐汝輩愚特來示以生道乃欲吾脅邪吾不畏死者<lb/>
任爾為之任爾為之賊衆愕眙相顧再拜謝曰明公言<lb/>
良是微公吾屬入鬼籙矣皆俯首退去為良民如初朝<lb/>
廷時遣近臣經畧江南官有異績者必超擢之有司方<lb/>
<pb n="KR4e0002_WYG_019-33a"/>
以功狀聞府君竟以疾卒夀六十又七府君明白坦夷<lb/>
不尚鈎距遇事曲直輒辯白無少讓人初難之終服其<lb/>
明斷性好施與人有急難振之唯恐不及處伯仲間無<lb/>
間言尤篤於訓子故卓然皆有成立既而温改福建行<lb/>
中書省管勾得請于朝封府君文林郎汀州路寧化縣<lb/>
尹夫人王氏贈宜人及温累陞員外郎加贈奉訓大夫<lb/>
温州路瑞安州知州飛騎尉追封樂清縣男夫人亦加<lb/>
樂清縣君府君卒之日至正十九年夏五月癸丑葬之<lb/>
<pb n="KR4e0002_WYG_019-33b"/>
日其年冬十二月甲申墓在永嘉縣建牙鄉先塋之側<lb/>
王夫人先十七年卒子男子四人長即温奉訓大夫福<lb/>
建等處行中書省左右司郎中次常從仕郎泉州路徳<lb/>
化縣尹次嘉福寧州知事次寧行宣政院宣使子女子<lb/>
一人適福州長樂稅課提領項昱孫男七人本秉東乘<lb/>
䇿某某女四人曽孫男二人某某女一人嗚呼天之生<lb/>
材也一元之氣既運無往而弗周譬諸木焉或可為棟<lb/>
梁或可為榱桷未嘗不具特人用之有違其材所以毎<lb/>
<pb n="KR4e0002_WYG_019-34a"/>
形君子之歎有若府君材信美矣乃使之淹回下列無<lb/>
以吐其胸中所藴及逢世亂則建䇿禦冦親往諭降卒<lb/>
使革心從化其氣量足以有為使之専城而居必有赫<lb/>
著愷悌之政奈何斵棟與梁而以榱桷用之嗚呼果誰<lb/>
之咎歟然而天定終能勝人府君固不遇矣有子以詩<lb/>
書起家為時名臣貤贈所及至於二千石之榮可無憾<lb/>
於九泉矣濓雖不及拜府君床下而幸與温游温以前<lb/>
進士孔克表狀走金華山中徴予銘義不得辭銘曰<lb/>
<pb n="KR4e0002_WYG_019-34b"/>
天之生材小大異宜用或倒施乃人之非恂恂林公厥<lb/>
材孔脩茍竭其藴可鎮方州闗市之征曷我溷之公笑<lb/>
曰嘻我斯受之料量既平出内無愆人或不足我則裕<lb/>
然山冦跳踉鋒蝟斧螗以敓以攘以撼大邦公乘單舸<lb/>
直入其阻威容言言其氣若虎賊黠而疑羣而趨之執<lb/>
刃圍之人為危之公聲如雷震破賊膽再拜稽首今則<lb/>
焉敢轉彼昏昏易為昭昭棄其戈矛爾黍爾苖古有薦<lb/>
士達諸巖廊孰持使節不發一章公雖不遇有子承家<lb/>
<pb n="KR4e0002_WYG_019-35a"/>
龍光炳煥泉壤増華建牙之鄉馬鬛其封史臣勒辭無<lb/>
愧於衷<lb/>
　　　元故湛淵先生白公墓銘<lb/>
嗚呼是惟湛淵先生白公之墓先生諱珽字廷玉白其<lb/>
姓也出於宋丞相時中之裔世居文水時中之從子翼<lb/>
扈蹕南渡官至防禦使生武畧大夫良輔食邑檇李因<lb/>
家焉武畧之後又至武功大夫顯始占籍於錢塘生修<lb/>
武郎必騰修武生通武郎嶸先生父也妣方氏先生本<lb/>
<pb n="KR4e0002_WYG_019-35b"/>
四明名儒舒少度遺腹子通武育以為嗣五歳能屬對<lb/>
八歳能賦詩十三受經太學習為科舉業轟然有聲塲<lb/>
屋間一時貴人争欲出其門下甫及壯元丞相巴延平<lb/>
江南聞先生賢檄為安豐丞辭不赴乃客授藏書之家<lb/>
晝繙夜誦燈墜花穴㡌不知也如是者一十七年程文<lb/>
憲公鉅夫劉中丞伯宣前後交薦之復以疾辭中歳嘗<lb/>
出游梁鄭齊魯厯覽河山之勝登臨弔古訊人物風土<lb/>
慨然有尚友千載之意及至燕王公貴人見輒賔禮或<lb/>
<pb n="KR4e0002_WYG_019-36a"/>
欲舉為東宫官者先生復引義固辭南北孤逺士久困<lb/>
逆旅則必昌言甄㧞之自是學益充文益富而家益貧<lb/>
宣慰都事鮮于公樞帥一時名士援杜甫邵堯夫故事<lb/>
共買屋使之居㑹李文簡公衎出將使指喟然歎曰有<lb/>
才如是坐視其窮可乎力挽起之授太平路儒學正先<lb/>
生不得已應命未㡬攝行教授事悉心官政修建天門<lb/>
采石二書院政成當時事例可貢行臺令史達官勸之<lb/>
行先生笑曰吾守章逢爾它何覬哉尋轉常州路儒學<lb/>
<pb n="KR4e0002_WYG_019-36b"/>
教授兵燹之後禮殿與堂廡皆廢弗治祭器載籍亦闕<lb/>
先生為完之且復侵疆三千餘畞俄再遷教授慶元未<lb/>
上翰林集賢兩院謀曰白先生淹回下列吾儕不啟齒<lb/>
一言可謂汗顔矣共剡薦之陞江浙等處儒學提舉司<lb/>
副提舉階將仕佐郎時鄧文肅公文原實為之長與先<lb/>
生志氣脗合舉刺得宜文化大行秩既滿銓曹有不知<lb/>
先生者署淮東鹽倉大使先生自以鹽筴非所諳習不<lb/>
俟終更即謝事養疴海陵逺近學徒擔簦相從者殆無<lb/>
<pb n="KR4e0002_WYG_019-37a"/>
虛月先生已六十又七及再遷從仕郎婺州路蘭溪州<lb/>
判官則不復有宦情矣日與韻朋勝友曳杖游衍銜杯<lb/>
賦詩唯恐日之易夕所居西湖有泉自天竺來及門而<lb/>
匯榜之曰湛淵因以自號晚歸老栖霞又號棲霞山人<lb/>
以天厯元年九月十五日卒年八十一其年十一月二<lb/>
日葬錢塘縣履泰鄉棲霞山之陽其子遵治命題曰西<lb/>
湖詩人白君之墓云先生性至孝母病刲股和藥起瀕死<lb/>
者再及歿號慟自擲嘔血至數升父感竒疾醫言必得<lb/>
<pb n="KR4e0002_WYG_019-37b"/>
兔屎可療先生踏氷雪縁崖穴求之三日不得父死抱<lb/>
屍哭絶而復蘇繼母虐不子厥子先生事之愈恭既而<lb/>
改適他氏無儋石之儲先生為營朝夕且負其避兵迄<lb/>
免於難然汲汲行義尤不顧家之窶孤嫠不能昏者嫁<lb/>
之死而無所歸者稾殯之道中拾遺珠待其人訪索審<lb/>
而還之或以質劑假金匱乏不獲償焚而慰之生平無<lb/>
驕辭怠色一以謙抑為事聞人善未嘗不豔慕見揚人<lb/>
過掩耳亟避去奉先之外不惑異端不諂凟鬼神疾疢<lb/>
<pb n="KR4e0002_WYG_019-38a"/>
憂患之來一委之於天自幼至老無一日廢問學故能<lb/>
長於詩文紫陽方公回稱其冠絶古今有英雄大丈夫氣<lb/>
剡源戴公表元謂其注波五經之淵披條百氏之畹廬<lb/>
陵劉公辰翁又言其不為雕刻苛碎蒼然者不惟極塵<lb/>
外之趣兼有雲山韶濩之音皆確論也翰墨雖其餘事<lb/>
亦有晉魏風酒酣命二童持紙懸筆一揮疾如雨風聲<lb/>
光翕然四達而先生素志丘壑以退為進故位不逮名<lb/>
君子惜之先生娶沈氏有賢行前二十七年卒子二賁<lb/>
<pb n="KR4e0002_WYG_019-38b"/>
文林郎南安路總管府經厯采温州路永嘉縣鎭海東<lb/>
寨廵檢女一歸常州路儒學正鄭禾孫四栩越東明皆<lb/>
蚤世孫女一適平陽宋允恒允恒由紹慶路儒學正陞<lb/>
授新州新興縣福縁寨廵撿賁以子夭命允恒仲子範<lb/>
為後範有學而文能繼其家者也範生子二弦<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>女三<lb/>
先生所著書曰詩曰文曰經子類訓曰集翠裘曰静語<lb/>
皆二十巻嘗鋟諸梓四方多傳誦嗚呼先生已矣濓也<lb/>
晚出雖不能識先生幸從鄉先生黄文獻公遊聽談杭<lb/>
<pb n="KR4e0002_WYG_019-39a"/>
都舊事有如淮隂龔公開嚴陵何公夢桂眉山家公之<lb/>
巽莆田劉公濩西秦張公楧虎林仇公逺齊東周公宻<lb/>
凡十餘人相與倡明雅道而先生齒為最少乃與羣公<lb/>
相頡頏南北兩山間其遺跡班班故在僅踰五十春秋<lb/>
而先輩風流遺韻弗可復見不亦悲夫嗚呼死者固不<lb/>
可作若并其言行而不彰將何以為聳善扶俗之勸於<lb/>
是徇範之請鉅細畢書之嗚呼先生之名其果待文而<lb/>
後傳哉銘曰<lb/>
<pb n="KR4e0002_WYG_019-39b"/>
虎林有善夫兮秉徳良優柔嗜義如嗜利兮避名如避<lb/>
讎指退以為進兮謙抑毎自脩知分中自定兮不假外<lb/>
物求天經况所惇兮血淚交頥流冠冕百行先兮倫品<lb/>
庶不偷發越見聲詩兮笙鏞間鳴球律吕素和恊兮八<lb/>
音交相繆雄章落四海兮虹氣日夜浮棲霞有名山兮<lb/>
草木光如油紀徳薦石章兮千古振諸幽<lb/>
　　　汪先生墓銘<lb/>
新安之婺源有隠君子曰汪先生諱炎昶字茂逺學聖<lb/>
<pb n="KR4e0002_WYG_019-40a"/>
賢之道不求聞於世年七十八以元重紀至元戊寅四<lb/>
月二十四日終於家初元既滅宋宋太學生孫公嵩悲<lb/>
哀不自勝歸隠海寧山中誓不與接發為賦咏以寄其<lb/>
無窮之思孫公同時進士許公月卿亦入婺源山中製<lb/>
齊衰服服之以識其終身哀宋之意此二公者皆新安<lb/>
之節義士先生受學於孫公而與許公門人交友故自<lb/>
少慨然無仕進志先生壯時元有天下已久宋之遺俗<lb/>
變且盡矣而先生衣冠動作語言禮度猶宋人也後生<lb/>
<pb n="KR4e0002_WYG_019-40b"/>
小子去宋逺無從徴之見先生咸以為前代之遺賢而<lb/>
先生亦曰吾古逸民也學者因稱之為古逸云先生少<lb/>
凝重記憶不能過人然刻苦専篤雖執匕據枕不廢誦<lb/>
習力乆思深該貫宏博遂無所不覽要其歸宿精索於<lb/>
六經而詳究於孔子孟軻曽參子思之言參之以伊洛<lb/>
大儒傳注之說絲析髪解日攻月較不故求為異而亦<lb/>
不茍為同其所自得既形於言雖不欲求人之知然人<lb/>
有辯其未至者必樂而從之終其身未嘗自以為是也<lb/>
<pb n="KR4e0002_WYG_019-41a"/>
其教人履庭躋級具有條序為文竒而不肆遇時觸物<lb/>
輒為詩以達其情婉切悽壯人傳誦之蜀郡虞文靖公<lb/>
集巴西鄧文肅公文原皆盛稱其才而先生志操之髙<lb/>
人莫之知也先生家貧事母能致其樂母年八十九先<lb/>
生亦老矣䕫䕫祗肅進食奉水必躬親之母為㤀其貧<lb/>
先生將終整冠坐命家具疏食少䬸置筯戒諸子以祭<lb/>
祠之禮言畢正身斂手而逝先生之曽祖諱沖祖諱天<lb/>
衢父諱季安裔出於唐越國公華娶江氏生三男子曰<lb/>
<pb n="KR4e0002_WYG_019-41b"/>
淮琛照乘棠金照乘為弟禹玉後一女適詹某其孫男<lb/>
三人曰某某某先生所著有四書集疏藏于家詩文凡<lb/>
若干巻先生卒時棠金已死淮琛貧未能葬命從子壡<lb/>
告于先生之門人趙君某請輯羣行為狀趙君以未葬<lb/>
辭既而淮琛亦卒後十九年至正丙申某月日壡始買<lb/>
地葬先生於黄京山髙路原又以為請趙君乃為狀屬<lb/>
余銘余諾之未獲為去葬之歳又二十四年余欲銘先<lb/>
生墓而趙君之死亦已乆矣於是撫几歎曰先生之卒<lb/>
<pb n="KR4e0002_WYG_019-42a"/>
今始四十餘年而先生之子及門人知其事者皆已亡<lb/>
矣使復越四十年其能有知者乎為善者固冀人知己<lb/>
然有善而不聞於來世後死者之責也乃本先生之志<lb/>
為銘以告世之知先生者銘曰<lb/>
朔風荒荒海水赤矣宗社為墟將安即矣冠履倒置命<lb/>
之忒矣髙蹈避世舍道焉適矣彼夸者子羣趨弱矣人<lb/>
之攸樂我心戚矣為陵為淵孰失得矣嗚呼先生千載<lb/>
是式矣<lb/>
<pb n="KR4e0002_WYG_019-42b"/>
　　　端木府君墓誌銘<lb/>
予友端君以善既卒之一年其子智衰絰踵門泣拜而<lb/>
請曰智也罪釁深重禍延先公以洪武癸丑三月乙卯<lb/>
卒于南京之官舍夀僅五十又三遂以是年某月某日<lb/>
葬于巉山東村之原竊惟先公自少有志事功其善政<lb/>
在人者今多能言之又十年則言之者或寡矣又十年<lb/>
則無人能言之矣此無它人逺者其言湮世易者其事<lb/>
晦亦恒理爾一念及兹寧不使人興懐乎然而託名文<lb/>
<pb n="KR4e0002_WYG_019-43a"/>
辭者可以埀之無窮千百歳猶夫一日也此為人子者<lb/>
所恃以無恐願先生進之按學子劉剛狀君諱復初以<lb/>
善其字也姓端木氏其先為衛人出於孔門弟子子貢<lb/>
之裔今獨以端稱氏者從省文也一遷於大梁再遷金<lb/>
陵烏衣巷三遷於溧水縣之巉山其詳備見譜圗記中<lb/>
曽祖時中祖安父邦達妣某氏君有逺志不肯寂寂落<lb/>
人後至正初以儒試吏江南行御史臺同列多貴逰子<lb/>
弟争事表襮君獨泰然不失其恒行乆咸畏服之俄遷<lb/>
<pb n="KR4e0002_WYG_019-43b"/>
書吏海右憲部君佐部使者行州縣彰善癉惡威聲獨<lb/>
著聞㑹四方兵動東南為尤甚君袖䇿言時政之急如<lb/>
此則可守如此則可戰否則有斂手就降而已上官聞<lb/>
之皆落落不合君仰天歎曰彼以吾發狂言耶時事從<lb/>
可知矣於是悵然有鄉土之思溧水道絶不能歸僑居<lb/>
金華日以書史自娛至正己亥皇上親御六軍取金華<lb/>
命常忠武王鎮之王聘君至幕下未㡬君辭去㑹有言<lb/>
於朝者癸卯三月召為徽州府經厯徽為江東大郡政繁<lb/>
<pb n="KR4e0002_WYG_019-44a"/>
而賦殷君悉力佐治百廢具舉功則歸於其長田賦乆<lb/>
不均民不堪命君即城東建局使民自實田集為圗籍<lb/>
覈盈朒驗虚實而定科繇吏民隂為欺弊痛謫之不數<lb/>
月而畢由是民無逋租官無横斂三皇孔子廟皆築臺<lb/>
門旅館之制亦廢君或葺或建咸中程式賦不及民皆<lb/>
若不知者丙午冬改通判吉州府吉俗尚譁訐素號難<lb/>
治公召父老子弟戒之曰予聞爾民尚豪侈樂訟鬬朝<lb/>
廷子惠元元春雨秋露無不霑濡爾盍為良民以報上<lb/>
<pb n="KR4e0002_WYG_019-44b"/>
徳寧梗化以自戕耶梗化弗祥天刑所不貸爾其識之<lb/>
民皆惴惴無敢執牒妄訴者丁内艱服除洪武辛亥春<lb/>
被召赴京除磨勘司丞時官署新立凡泉粟之出納刑<lb/>
法之是非物貨之變易無所不當讞君從本達支自流<lb/>
徂源勾稽隠伏纎芥軒露毎一奏對上輒廷譽之未㡬<lb/>
陞為令君嚴於限域人見輒畏不敢有所請託俄僚屬<lb/>
皆以貪墨敗磔首東市唯君能獨存清白之行益表見<lb/>
朝著間冬十一月超授嘉議大夫刑部尚書君之用刑<lb/>
<pb n="KR4e0002_WYG_019-45a"/>
本諸法律而持以平恕老於議法者咸以為允杭州馬<lb/>
甲飛糧事覺逮繫者百餘人詔君往治其獄分羣囚别<lb/>
所人各鞫之合其辭叅焉同多者情眞否則偽郡守以<lb/>
下皆服罪壬子春三月拜湖廣等處叅知政事階中奉<lb/>
大夫湖廣素號重鎮屬兵戈蹂踐之餘土曠民稀君首<lb/>
下屬州民復業者復其賦一年次閱官書凡糧儲轉輸<lb/>
錢幣出入與夫軍裝工役皆預為計畫且㑹官屬問事<lb/>
不集者其故何繇皆曰一省所轄府州縣二百有餘逺<lb/>
<pb n="KR4e0002_WYG_019-45b"/>
者在千里外毎官多闕其事因不集君奏請于朝擇在<lb/>
職賢良吏攝其政不數月無事不舉民驚以為神既而<lb/>
以事召還京師俄以疾卒先配石氏前卒繼王氏子四<lb/>
仁義禮智皆石産也仁先卒君天性甚孝自逰宦四方<lb/>
不能奉驩膝下心常慊慊然所得禄賜恒歸以娱親其<lb/>
奉己則泊如也母既卒一念及之輒澘然泣下居官能<lb/>
守貧嘗著座右銘曰為官實難貧然後安事有不可急<lb/>
中存寛义曰心契上天脚踐實地人謂其能自警云君<lb/>
<pb n="KR4e0002_WYG_019-46a"/>
狀貎秀偉美鬚髯音吐鴻暢或治政弗暇休夜則焚膏<lb/>
命諸子環侍取書之嘉言善行厯厯訓戒至夜分乃止<lb/>
故翰林學士朱升嘗謂君為人其謙退似懦夫其専謹<lb/>
似腐儒瞻視精悍似俠客掀髯談世事似辨士而其精<lb/>
神超越又似逸人仙者君子謂為實録予託交於君頗<lb/>
乆而著勲焯能固後死者之責銘烏乎辭然而年日已<lb/>
邁文日以衰無以應四方之求近因燔毁筆硯一切謝<lb/>
絶之而中心猶以為未慊也雖然智之所請則有不得<lb/>
<pb n="KR4e0002_WYG_019-46b"/>
而忘情者遂備采剛之所録而繫之以銘銘曰<lb/>
惟士也良有志則剛如挾干將始晦而夷出遇而熙一<lb/>
躍而飛筮仕府僚因賦定繇功而不驕轉佐方州革俗<lb/>
以媮訓言繭抽磨勘設曹蠶絲牛毛孰得而逃進領秋<lb/>
卿邦憲是經中乎凖繩往蒞大藩以執政原江漢乂安<lb/>
材長如河夀則弗多其如命何有子治經足繼簪纓縱<lb/>
死猶生巉山之原木古泉寒銘在不刋<lb/>
　　　故新昌楊府君墓銘<lb/>
<pb n="KR4e0002_WYG_019-47a"/>
越之新昌有大山曰彩烟與沃洲天姥鄰而彩烟尤為<lb/>
峻絶逺望之如雲霞繽紛天隙故名山之絶頂其平如<lb/>
掌沃野數千里桑麻蔚若犬鷄之聲相聞或者嫓之武<lb/>
陵源云大姓楊氏自隋末來居之閱數百年而書詩之<lb/>
澤有引弗替在宋之時父子兄弟至連舉於有司而嘉<lb/>
泰壬戌進士轟其仕為尤顯官終朝奉大夫知廣徳軍<lb/>
州事贈奉直大夫廣徳之從子佑祖亦由太學舉進士<lb/>
為婺之浦江丞浦江丞生旵旵生禔禔生府君諱居字<lb/>
<pb n="KR4e0002_WYG_019-47b"/>
温如生三月而其母梁氏亡父命乳母鞠之性穎悟八<lb/>
歳能賦詩及長聞天台于先生子惠傳伊洛性理之學<lb/>
執經而受其説乆之融通諸家言而貫以一致神暢心<lb/>
怡實欲起古人千載之上與之晤語既又以為言之不<lb/>
文不能以行逺復從同郡韓莊節公游取文章大家日<lb/>
研摩之其於分章遣辭之法辨其類不類尤嚴其界域<lb/>
時先師黄文獻公以文名當代府君撰長書贄見之公<lb/>
讀已嘖嘖賞愛更掲諸座右賔至則指以示之曰是豈<lb/>
<pb n="KR4e0002_WYG_019-48a"/>
非文耶公為人極慎許可其器重之若此府君嘗以春<lb/>
秋學應書鄉闈不利遂掩闗不出下帷而講授四方學<lb/>
子趨之者如雲府君日據髙座隨其性資而開導之如<lb/>
䝉大霧而行不自知其沾濡之至學成而去多著名于<lb/>
時人問之則曰我楊先生弟子也恩義隆洽不敢更名<lb/>
他師府君性至孝父有疾晝侍左右夜不敢解衣寢臨<lb/>
穴之日號絶于地良久而蘇歳時祭祀必預齋戒眡滌<lb/>
灌盛服拜跽儼如祖考之在乎上贍塋有田為豪民所<lb/>
<pb n="KR4e0002_WYG_019-48b"/>
據府君帥宗人白于官復之仍創庵廬以居守者府君<lb/>
介而通莊而能温未嘗妄言笑一動一静皆可為式程<lb/>
善古文辭尤長于詩騷亦有愛齋稿若干巻藏于家府<lb/>
君出處之際唯道之從視不義富貴真若浮雲臨財尤<lb/>
亷路拾遺金俟其主還之里有喪及饑餓者恒周之學<lb/>
者方自以為得師年六十六不幸以洪武九年丙辰冬<lb/>
十一月二十日卒于家明年丁巳春三月十九日窆於<lb/>
金山之原在家西四里而近娶同邑趙氏生男子四長<lb/>
<pb n="KR4e0002_WYG_019-49a"/>
宗學先卒次須學去為浮屠更為梵噩有聲叢林間次<lb/>
願學繼父之業次<hi>闕</hi>學女子一歸士族盛必勝孫男一<lb/>
自牧女一尚幼予聞之文者將以載道道與文非二致<lb/>
也自夫世教衰民失其正髙談性命者毎鄙辭章為陋<lb/>
習拘泥辭章者輒斥性命為空言互相譏訕莫克有定<lb/>
殊不知道與文猶形影然有形斯有影其可岐而二之<lb/>
乎是可歎也已府君以超卓之姿窮理攻文孜孜弗之<lb/>
倦務欲合而一之亦可謂知道者矣銘曰<lb/>
<pb n="KR4e0002_WYG_019-49b"/>
大道流行日用昭宣非文之載道孰與傳安可岐之徇<lb/>
於一偏迂夫曲士牢執弗遷擿埴索塗何往不顛有倬<lb/>
夫子式窺其全以彼校此孰為愚賢鐫石幽墟過者察<lb/>
焉<lb/>
　　　故朱府君文昌墓銘<lb/>
予居浙水東時得朱君好謙之文嘆其善於修辭惜未<lb/>
及與其交而好謙歿於兵及來京師又得好謙從弟文<lb/>
昌詩閱之沖澹類漢魏雄健如盛唐復嘆曰何朱氏一<lb/>
<pb n="KR4e0002_WYG_019-50a"/>
門之多賢哉未㡬國子助教曽君旦初同文昌冢子堅<lb/>
持知嘉定州事張<graphic n="KR3121" url="https://raw.githubusercontent.com/kanripo/KR-Gaiji/master/images/KR3121.png" mimeType="image/png"/>狀來謁墓道之銘盖文昌之死已<lb/>
四年矣予重違曽君之請不敢辭文昌諱嗣榮文昌字<lb/>
也姓朱氏出唐散騎常侍滿之後滿本歙人來徙金溪<lb/>
明暘里世為衣冠甲族宋道州營道丞登生太學上舍<lb/>
生恢之恢之生銓銓生貴清貴清生仲梓文昌父也元<lb/>
初避地桃峯復遷家焉文昌治舉子業甚精通毛氏詩<lb/>
訓故折衷於朱子之説毫分縷析唯恐不合情性之真<lb/>
<pb n="KR4e0002_WYG_019-50b"/>
下筆千餘言不休走試江西鄉闈立論與有司不合即<lb/>
棄去一假古律詩以自見厯代諸大家皆探微索隠必<lb/>
欲得其㫖趣而後已用工之深出語輒驚人然不特精<lb/>
於詩甚輕財仗義尤人不易及少時嘗以錢粟貸於人一<lb/>
旦自責曰蠅頭之利其能汨沒男子之志邪悉集受貸<lb/>
者於庭取其所留質劑而焚之其後家單無旦夕之儲<lb/>
恬不為怪人有憫其貧畀良田百畞者文昌疑其不義<lb/>
辭弗受鄉友罹患難屬文昌為之解紛餽白金一鎰為<lb/>
<pb n="KR4e0002_WYG_019-51a"/>
文昌夀文昌笑曰吾雖貧亦惡用是哉卒直其事而還<lb/>
其金至正壬辰江淮兵動里之無賴少年相挺為變其<lb/>
首禍者頗與文昌㳺乃來說曰公藏器于身不以此時<lb/>
取富貴尚何俟耶文昌叱之去遂與絶交未㡬竟敗沒<lb/>
文昌宗黨知事變不測椎牛釃酒起為堡障屹然孤立<lb/>
數年而羣冦不敢犯文昌之謀為多偽漢陳友諒犯南<lb/>
昌諸郡相繼陷文昌曰此非吾輩之力可支盍各逃死<lb/>
乎乃挈一族入閩中雖偹嘗險阻畧無怨悔意後五年<lb/>
<pb n="KR4e0002_WYG_019-51b"/>
國兵取江西州縣皆入職方文昌始還鄉里卜居澄源<lb/>
上遺落世故絶無毛髪縈心所不忘者唯詩耳因扁其<lb/>
室曰嘯雲軒云東平穆敬來為縣欲起文昌為縣學師<lb/>
文昌曰吾老矣唯逍遙林壑為宜耳横經講道豈所堪<lb/>
哉因固辭而去性愛佳山水自謂得堪輿家不傳之秘<lb/>
稍暇輒布韈青鞋登陟不少倦不幸以洪武七年二月<lb/>
十四日卒夀五十六所著書有政鑑若干巻燬于兵尚<lb/>
存詩詞三百餘首題之曰燹餘集娶王姜二氏王先十<lb/>
<pb n="KR4e0002_WYG_019-52a"/>
九年卒子二曰堅曰重堅即請銘者孫二曰振振曰繩<lb/>
繩孫女一某年月日卜葬明暘里長岡山文昌所自擇<lb/>
也夫詩之為教務欲得其性情之正善學之者危不易<lb/>
節貧不改行用捨與險夷一致始可以無愧於兹如君<lb/>
者蓋近之矣世之人不循其本而競其末往往拈花摘<lb/>
豔以為工而謂詩之道在是惜哉銘曰<lb/>
詩之為教著于禮經温柔敦厚本諸性情君子讀之豈<lb/>
惟多識玩其指歸感善懲逸我甑生塵我衣懸鶉非義<lb/>
<pb n="KR4e0002_WYG_019-52b"/>
之物弗取諸人如斯學經庶可無愧留連光景敢曰吾<lb/>
事彼蒼者雲其色可餐洗心滌慮是躋是攀髪猶未皤<lb/>
㗳然觀化何有外慕無晝不夜長岡之原桂老水寒魂<lb/>
魄未歸茲焉是安惇書爾銘詒爾孫子慶源方深其流<lb/>
瀰瀰<lb/>
　　　故温州路總管府判官宣君墓銘<lb/>
始濓游學諸暨時與烏傷樓君彦珍浦陽宣君彦昭鄭<lb/>
君浚常浚常之弟仲舒同集白門方氏之義塾塾師乃<lb/>
<pb n="KR4e0002_WYG_019-53a"/>
吴貞文公立夫蓋鄉先生也彦珍最先還而濓與彦昭<lb/>
浚常兄弟講學將一期當夜坐月白俟公熟寢輒攜手<lb/>
出歩月下時皆美少年不涉事競跳踉偃仆為嬉戲或<lb/>
相訾謷或角觝其力至不勝乃止獨濓樸戅易侮不敢<lb/>
時相逐為驩彦昭於其間尤號雄俊彦昭䫜目穹鼻須<lb/>
髯森然如㦸顔面鐡色類河朔間偉人見者莫不畏之<lb/>
已而各西東散去浚常仲舒之燕都客太傅右丞相家<lb/>
馴致顯仕浚常官至僉江東建康道肅政㢘訪司事仲<lb/>
<pb n="KR4e0002_WYG_019-53b"/>
舒累遷太常博士彦珍受太師徳王薦為玉龍千户所<lb/>
管民司長官彦昭知印行宣政院以年勞入選擢承事<lb/>
郎温州路平陽州判官轉本路總管府判官歳辛丑浚<lb/>
常早卒後九年己酉彦珍亦卒又四年壬子彦昭亦受<lb/>
誣以死其幸存而未死者唯濓與仲舒爾浚常彦珍之<lb/>
墓濓常為之銘仲舒謂濓不可獨後於彦昭嗚呼前後<lb/>
未五十年而世變不可知者已如此銘其可足恃耶雖<lb/>
然不敢辭也彦昭姓宣氏岊其諱也世為浦江人生長<lb/>
<pb n="KR4e0002_WYG_019-54a"/>
富家而不染綺紈之習别無嗜好唯購書不知休或請<lb/>
脫衣巾以償亦不靳入仕極清白凡所需之物必取給<lb/>
于家毫分不受於民在平陽時吏𨽻畏其不相容各去<lb/>
而更他業儒生有百畞之園為世家所侵雖屢訴有司<lb/>
輒以厚賄屬吏連年不決彦昭立斷還之儒生函金為<lb/>
謝彦昭叱去曰顧法當爾吾豈私汝者耶彦昭恐童奴<lb/>
隂受之陽縛就地持杖大聲曰儒生所送金何在童奴<lb/>
埀涕曰某實不受金彦昭釋之曰吾姑試汝爾後十日<lb/>
<pb n="KR4e0002_WYG_019-54b"/>
儒生畫菜一本裝潢成㡧入謝曰判官清苦敢以一菜<lb/>
為獻彦昭曰是雖微物終有私意存遂題識而歸之天<lb/>
大雨民與軍争簦民曰我物而軍取之軍之辭亦然絶<lb/>
無證左者彦昭命裂而為二並驅出使𨽻卒踵其後軍<lb/>
忿譟不已民曰汝自失簦於我何損耶𨽻卒以聞彦昭<lb/>
杖民令買簦償軍其在温府治聲如平揚㑹大俠起東<lb/>
海來攻府城戍將問計於彦昭彦昭曰此烏合之衆耳<lb/>
宜帥精銳大開城門搗退之冦果敗北自是屢戰屢捷<lb/>
<pb n="KR4e0002_WYG_019-55a"/>
戍將氣驕頗易之冦乘隙入城戍將被擒而彦昭亦受<lb/>
縛彦昭瞑目罵曰天子何負於汝乃搆亂邪冦怒欲兵<lb/>
之民翼蔽其背泣曰寧殺我毋殺我判官冦義之而止<lb/>
彦昭得解夜縋城而出請兵於方嶽連帥欲為殄滅之<lb/>
計無有聼之者彦昭知時事不可為歸卧孫井山中已<lb/>
而元亡大明受命有詔起江南文學之士而彦昭與焉<lb/>
上將官之彦昭辭以疾不受復還故山彦昭之兄財賦<lb/>
總管府知事彦髙風流醖藉為多士之冠彦昭與共論<lb/>
<pb n="KR4e0002_WYG_019-55b"/>
上下二千年治亂至抵几太息間操觚成詩酬答不已<lb/>
襟懐沖曠外物若不能擾之兄弟又善音樂遇風日和<lb/>
麗對坐海棠洞底取檀槽琵琶彈之侑以樂府新聲釃<lb/>
酒仰天而飲不至於醉不休㑹婚家乾沒里氓田氓撾<lb/>
登聞鼓訴寃誣彦昭闗通州縣以致事不直彦昭實不<lb/>
與聞也逮彦昭至刑部婚家引伏部吏并罪彦昭彦昭<lb/>
抗辭曰我實無罪奈何不為白行當於殿陛前辨之吏<lb/>
怒下獄幽之彦昭氣憤憤無所洩不食三日死口鼻出<lb/>
<pb n="KR4e0002_WYG_019-56a"/>
涎涕凝結鬚上成氷實洪武壬子正月某日也夀六十<lb/>
其子騏收骨歸葬於某鄉某山之原禮也彦昭曽大父<lb/>
某大父某父嗣良母某氏娶方氏生三子長即騏次駰<lb/>
次駱女一適洪某孫男三某某某嗚呼彦昭之事行其<lb/>
都凡如此濓謹為序之皆出於人心之所同不敢以私<lb/>
好變易其辭蓋期傳信於來世云復收淚而著銘曰<lb/>
非學之弗蘉胡軋之而使屯邪非才之不揚奈何不得<lb/>
以伸邪百齡㡬何孰為短長達人大觀其得喪固均邪<lb/>
<pb n="KR4e0002_WYG_019-56b"/>
墓草荒凉青而復黄寧不使余感舊而傷神涕涙而沾<lb/>
巾耶<lb/>
　　　故處州翼同知元帥季君墓銘<lb/>
元季之亂江南諸郡多陷于盗獨處州以士大夫倡義<lb/>
兵堅守而完及今上渡江始降其城邑故處稱善郡是<lb/>
時起兵之士麗水有葉君琛青田有劉君基龍泉有章<lb/>
君溢與三君並稱者曰季君汶亦龍泉人其舉謀興事<lb/>
不甚相逺其後三君在國朝為顯官故天下皆知其名<lb/>
<pb n="KR4e0002_WYG_019-57a"/>
季早致其事以歸是以其功不顯然其鄉人至今以之<lb/>
儗三君則不以其位也君諱汶字彦父氏為季元至正<lb/>
中率壯士從石抺忠愍公宜孫討賊數戰數有斬獲功<lb/>
授義兵萬户經畧使李國鳯承制改龍泉縣尹不就國<lb/>
兵破處州擢安南翼總管㑹賀李二將叛殺總制孫炎<lb/>
處大擾君勒部駐白岩出其不意攻之已而中書平章<lb/>
政事邵某亦引兵至左右夾擊遂誅賀李復其城事聞<lb/>
陞處州翼同知元帥賜白金盂文綺青田盜葉賢三燒<lb/>
<pb n="KR4e0002_WYG_019-57b"/>
浦城政和兩縣掠婦女畜産而南君告胡總制深伏兵<lb/>
平山嶺邀擊斬之出私財贖軍中所掠耄倪遣還其家<lb/>
民徳君肖像而祝者甚衆洪武元年上即位君入見于<lb/>
便殿辭疾乞骸骨上亦老君遂錫宴儀曹賜襲衣冠帶<lb/>
金帛遣歸居九歳以十年正月二十六日卒夀六十君<lb/>
少讀書多智畧事親孝服喪如古禮族人貧者買田以<lb/>
贍之不能學者延師以教之外王父無嗣為立其宗人<lb/>
之賢者且割田畀之祀鄉民老無以養者月予粟病則<lb/>
<pb n="KR4e0002_WYG_019-58a"/>
施藥死則給以槥櫝民苦嫁女育女多溺死君説以父<lb/>
子至理有育女者以粟六斛養之嘗出見羣嫗灌苖色<lb/>
飢甚遺以囊中金十兩而去其為人望之凛然與之語<lb/>
温然乆而知其為豁然長者也君曽大父諱泰來大父<lb/>
諱僅父諱鏡其先在宋時多顯者娶張氏先卒晚娶葉<lb/>
氏二男子榘槩槩為母弟漳後一女適張守成孫男四<lb/>
炳允頥允齊允中余與劉君基遊固聞君事及君卒榘<lb/>
復奉工部員外郎劉君狀趨京師請銘且言將以某年<lb/>
<pb n="KR4e0002_WYG_019-58b"/>
月日葬於劍池鄉大運里某山之原不可無銘乃為之<lb/>
銘銘曰<lb/>
元運將傾四方震驚海怪山妖執殳逞兵括有季君實<lb/>
竒壯士手麾義旌從者如水左捕右攘朱衣銅章卻而<lb/>
弗居以待真王真王之興雷轟風行孰戕守臣敢觸天<lb/>
刑長劍如林萬夫一心扼其咽喉執斧碪平帝念峻功<lb/>
賜金賜爵掃除東南㒺敢不恪飛龍御天虎拜陛前<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>
亂既息乞身林泉帝曰歸乎齒則既多大帶巍冠輝于<lb/>
<pb n="KR4e0002_WYG_019-59a"/>
鄉閭鄉閭有言君績孔偉死而弗朽不在太史揆行考<lb/>
勲以焯以宣遺徳在焉彌乆而傳<lb/>
　　　莆田陳府君墓銘<lb/>
君諱中立字誠中姓陳氏莆田之忠門人其先有名畟<lb/>
者宋紹聖間舉進士官奉議郎曽祖諱子文祖諱君保<lb/>
父諱髙有學行學徒私諡曰靖逸翰林侍講學士晉安<lb/>
張公以寧銘其墓母林氏君季父諱齊早死無子君以<lb/>
祖命後之少受經於温陵盧公琦公以文學著稱君聞<lb/>
<pb n="KR4e0002_WYG_019-59b"/>
其指授色承心解日鶱月邁莆士皆歎服之元至正間<lb/>
部使者行縣集經生試君輒魁諸生㑹張潞公翥以脩<lb/>
撰使莆見君文誦而竒之由是君名益著然就有司試<lb/>
即不利君語人曰我命薄故爾非吾文之罪也遂隠居<lb/>
不復有仕進意晚乃結廬壺山年五十有三以國朝洪<lb/>
武十一年正月十二日終于家君事先有禮毎諱日必<lb/>
素服悲哀至終身不怠初君之祖暨父欲營義塾以教<lb/>
里中子弟規制未備而歿君繼先志創廟建學學後為<lb/>
<pb n="KR4e0002_WYG_019-60a"/>
祠祀艾軒晦庵夾漈三先生復為祠廟右奉其師盧公<lb/>
之主講說有堂燕居有室凡學之制無所不完割祭田<lb/>
十餘畝以食為師者儲山園之利以資春秋之祭凡為<lb/>
淑人善俗之計者又咸極其慮君日陳經傳為學者剖<lb/>
析聖賢大㫖鄉人賴之嗚呼世之為士者其未遇也常<lb/>
以無位不足施其所學為憂及既得位則又顧畏怯縮<lb/>
為其身謀終無所益於人者衆矣夫豈知君子之為善<lb/>
固不在乎位之大小哉若君者一介之士未嘗受釜庾<lb/>
<pb n="KR4e0002_WYG_019-60b"/>
之䘵而汲汲焉以化其鄉人為心其亦異于懐位尸䘵<lb/>
者多矣君配國清林氏子男曰堂曰基女二長適郡人<lb/>
顧初幼在室皆林氏出堂將以是年某月日葬君于某<lb/>
山之原請銘于太史氏濓濓嘗銘君母墓聞君行宜銘<lb/>
銘曰<lb/>
維古之士不以位世降俗媮位斯貴貴而無能冠狗彘<lb/>
豈若夫君賤為庶居家孝友推以義闢廬建學躬訓蒞<lb/>
鄉髦如雲聆且肄少長齗齗類洙泗化嚚為良暴更懿<lb/>
<pb n="KR4e0002_WYG_019-61a"/>
醇儒為功斯小試嗟哉後人繼其志廟祀勿忘欽永世<lb/>
　　　故詩人徐方舟墓銘<lb/>
庚子之夏皇帝遣使者奉書幣起濓於金華山中時則<lb/>
有若青田劉君基麗水葉君琛龍泉章君溢同赴召遂<lb/>
出雙溪買舟泝桐江而西忽有美丈夫戴黄冠服白鹿<lb/>
皮裘腰綰青絲繩立於江濵揖劉君而笑且以語侵之<lb/>
劉君亟延入舟中葉章二君兢來讙謔各取冠服服之<lb/>
竟欲載上黟川丈夫覺之乃止濓疑之問於劉君曰此<lb/>
<pb n="KR4e0002_WYG_019-61b"/>
何人斯諸公乃愛之深耶劉君曰此睦之桐廬徐舫方<lb/>
舟也濓故聞方舟名亦起而鼓噪為驩共酌酒而别聲<lb/>
迹不相聞者久矣自時厥後葉君出守南昌歿于王事<lb/>
後五年章君為御史中丞以卒又後十年劉君亦官至<lb/>
御史中丞受封伯爵投老于家復以一疾不起又二年<lb/>
濓亦乞骸骨還山白髪埀領頽然成老翁矣今年冬來<lb/>
朝京師忽方舟之子膺持中書舍人史靖可之狀來謁<lb/>
遂速之銘則知方舟之死已厯一十二年嗟夫人生如<lb/>
<pb n="KR4e0002_WYG_019-62a"/>
寄石火電光真不堪把玩如此良可悲哉濓因語膺以<lb/>
舊事為之悽惻者乆之乃序述其事曰方舟故簪纓家<lb/>
自幼有俠氣好馳馬試劍兼善攻毬踘之戲視拘拘法<lb/>
度士如無物稍長幡然悔曰此豈君子道哉即從師受<lb/>
章句為進士業操觚為文輒爛然成章已而又悔曰是<lb/>
如蠧書蟫出入于故紙中何有終期哉人生貴適意曷<lb/>
習古歌詩以吟咏性情庶㡬少遂其願耳先是睦多詩<lb/>
人唐有皇甫湜方干徐凝李頻施肩吾宋有髙師魯滕<lb/>
<pb n="KR4e0002_WYG_019-62b"/>
元秀世號為睦州詩派方舟悉取而諷咏之鈢肝劌腎<lb/>
期起邁之乃已積之既久圎熟璀璨明珠走盤而玉色<lb/>
交映也方舟猶以為未足出遊江漢淮浙間與名士相<lb/>
摩切而詩道益昌江浙行省叅知政事蘇君天爵聞其<lb/>
賢力欲薦之方舟曰吾詩人爾其可縻以章紱耶竟避<lb/>
去築室江臯日苦吟於雲烟出没間翛然若與世隔因自<lb/>
號曰滄江散人天大雪乃泛舟釣江中終日戀戀若不<lb/>
忍舍去見者疑其非世間人元季兵亂益韜閉不出易<lb/>
<pb n="KR4e0002_WYG_019-63a"/>
為隠者服人莫知其蹤跡所在有瑤林滄江二集各若<lb/>
干巻唐詩通考若干巻藏于家云方舟平居喜怒不形<lb/>
于色無急歩無疾呼㒺測涯際性尚風義宛陵羅氏率<lb/>
五百指來避兵方舟衣且食之病者注藥死無所歸則<lb/>
擇地藏之久而弗懈事平具巨舟載其還家至正丙午<lb/>
正月九日方舟以疾卒夀六十八某年某月日葬于某<lb/>
縣霞川之原君子稽其自號題曰詩人滄江徐方舟墓<lb/>
表其志也方舟髙祖某宋四川制置使曽祖某某路提<lb/>
<pb n="KR4e0002_WYG_019-63b"/>
舉常平公事祖某始自淳安遷桐廬今為桐廬人父子<lb/>
竒元中順大夫平江路總管府治中致仕妣皇甫氏妻<lb/>
張氏有婦道前二十九年卒子三人長曰行蚤世次曰<lb/>
鼎次即膺以文學受薦授淮安桃源丞女二人適某某<lb/>
孫男九人曰某曰某云云孫女二人未行濓謂君子出<lb/>
處固立志之不同然亦有命焉當劉君之出也銜方舟<lb/>
以隠自髙數欲挽起之㑹有故而止方舟獲終老於山<lb/>
林亦豈偶然之故哉予思方舟其人而不可得俯念疇<lb/>
<pb n="KR4e0002_WYG_019-64a"/>
昔䀌然傷情乃厯序其故而銘之曰<lb/>
有才不施一發乎詩日星月露草木走飛人事變遷可<lb/>
愕可悲舉無遁情入我範圍咳唾所及皆成珠璣一旦<lb/>
觀化魂無不之非湧醴泉定生靈芝昭徳之符千載弗<lb/>
墟洪武丁巳冬十一月具官宋濓造<lb/>
　　　亡友陳宅之墓銘<lb/>
嗚呼吾宅之死矣銘非濓孰能為之初濓讀書浦陽江<lb/>
上宅之侍其舅氏吴徴君長卿來遊濂始識之徴君淵<lb/>
<pb n="KR4e0002_WYG_019-64b"/>
澄山聳發言不繁而咸中肯綮宅之氣象雍容揖讓合<lb/>
節鳯和鳴而玉鏘如也濓心異之進謁徴君退必與宅<lb/>
之言問其所從師則韓莊節公性黄文獻公溍也問其<lb/>
所學則治經為進士之業也濂時頗有志應舉相與詰<lb/>
難經義連日夕弗休迨别去猶依依南望至日落乃止<lb/>
自時厥後宅之聲譽日起大夫士唯恐内交之晚㢘訪<lb/>
使者行部舉為稽山書院山長宅之辭宅之意氣方豪<lb/>
謂朱紫可以引手致及試藝有司數上數不利乃撫几<lb/>
<pb n="KR4e0002_WYG_019-65a"/>
歎曰慈親年髙矣予髪亦種種安能逐三五少年競一<lb/>
日短長耶即退隠大山中朝夕親側不敢少離去濓聞<lb/>
而悲之至正戊戌濂避兵徴君家已而遷宅之之西軒<lb/>
濓攜室人賈専及仲子璲長孫慎三世為四人爾心膽<lb/>
戰掉若喪家之犬宅之煦嫗而軫存之視濂猶弟兄遇<lb/>
璲與慎有若子孫宅之内子蔣夫人亦視専如妯娌然<lb/>
濓安之百里之外忘其流離顛沛之苦者宅之夫婦力<lb/>
也浦陽既入職方濓挈妻孥而還庚子之夏朝廷遣使<lb/>
<pb n="KR4e0002_WYG_019-65b"/>
者來召濂趣裝上南京擢為王官與宅之别者閱十春<lb/>
秋其依依之懐猶浦陽南望時暨以病予告東歸思宅<lb/>
之之心逾切病間竟騎驢往見宅之大喜屐齒殆將折<lb/>
留連浹旬椎羊豕以為饗當夜半酒酣叙兵火離合語<lb/>
刺刺不能已既而掀髯髙歌聲調激烈一吐壯年不平<lb/>
之氣濓復悲其壯志雖不衰然亦頽然老矣居亡何濓<lb/>
復起脩元史進官禁林又將十年而璲同慎亦俱竊䘵<lb/>
于朝濓私自念皇明圗任黄髪以開文治如宅之者年<lb/>
<pb n="KR4e0002_WYG_019-66a"/>
縱邁豈丘壑所能淹將以其文行上聞璲慎咸争曰陳<lb/>
先生老矣得毋不可於意邪乃止洪武丁巳春濓蒙恩<lb/>
休致于家始知宅之之歿已五年矣欲如昔日一見有<lb/>
不可得矣追念今古不覺澘然出涕専亦思蔣夫人之<lb/>
切復念宅之固云歿而夫人尚無恙行當胥㑹以慰中<lb/>
心之懸懸近有自諸暨來者則又曰夫人之亡亦已三<lb/>
月嗚呼悲夫濓知宅之之深者宅之歿矣銘非濓孰堪<lb/>
為之宅之諱堂宅之其字也姓陳氏其先襄陽人十一<lb/>
<pb n="KR4e0002_WYG_019-66b"/>
世祖宋國子助教旦始遷于杭生餘姚知縣慤再遷諸<lb/>
暨陶朱里曽大父某大父琳承信郎提刑司幹辦公事<lb/>
娶吴氏吴居縣東之流子里生子曰燦宅之之父也仍<lb/>
娶于吴遂依女氏以居為流子里人宅之夀七十有七<lb/>
卒之日乃癸亥十一月六日閏月二十三日葬于戈溪<lb/>
之源娶黄氏夀六十前十五年卒繼配即蔣夫人有婦<lb/>
徳鄉人稱之夀七十四後五年卒子男四銕鋘鏞鎰鋘<lb/>
亦前五年卒女二適吴義吴鐩鐩徴君長孫孫男六濟<lb/>
<pb n="KR4e0002_WYG_019-67a"/>
温浦潤浩潽女二尚幼曽孫男四樟權梓橡宅之性雅<lb/>
飭行乎患難能以理自遣室廬蕩於兵燹亟遷别墅曽<lb/>
無㡬微見於顔色毎速故人飲酒賦詩以自適其詩韻<lb/>
度深婉一篇出人競持去閭井之間恒樂親之久而不<lb/>
厭徴君家將合族為義居宅之左右徴君為定科條以<lb/>
齊子姓至今守之嗚呼宅之已矣而徴君亦作土中人<lb/>
矣上距避兵之歳僅二十年人事變遷何所不有未知<lb/>
後二十年又為何如也唯有善名著于時述作傳於人<lb/>
<pb n="KR4e0002_WYG_019-67b"/>
雖歿猶不歿也如宅之者是已銘曰<lb/>
五彩弗施不如赭泥我哀乎宅之受才則丕其數則竒<lb/>
我哀乎宅之斂其奮飛發於聲詩我哀乎宅之墓門有<lb/>
碑太史勒辭尚足慰多士之思<lb/>
　　　金陵杜府君墓銘<lb/>
金陵有孝義之士曰杜君諱元字一元其先居吉之吉<lb/>
水與㑹稽正獻公衍同宗至君始逰江東樂金陵土俗<lb/>
遂居之而為金陵人君苦學有材氣能為詩元重紀至<lb/>
<pb n="KR4e0002_WYG_019-68a"/>
元中張文穆公起巖為江南行臺中丞見君詩願掾君<lb/>
君不可欲以茂材異等薦又不從年若干卒以布衣終<lb/>
君少時父患噩疾夜數驚君冠帶伏父榻傍父驚起輒<lb/>
抱持曰兒在斯父疾數月君目不敢瞑至愈乃已母沒<lb/>
服喪得古禮甚聲聞日起貴人賢士多樂與君游君未<lb/>
嘗以事干之及有罷黜失志者則為之力不怠行臺都<lb/>
事楊惠被劾去人莫造其門君獨持酒與飲而送之趙<lb/>
𢎞中為御史掾坐法罷君徒歩與俱行百餘里僦屋居<lb/>
<pb n="KR4e0002_WYG_019-68b"/>
之儒學教授張鉉以事黜君出金帛資其行其子四歳<lb/>
失母君命婦鞠之不異己子兵部主事常允恭家人夜<lb/>
失火允恭方醉臥衆怖懾散走無賴子利其貲將刼之<lb/>
君率少年數十輩為出其篋笥寳貨于外允恭泣謝曰<lb/>
微君吾其死乎隣人陳鼎舉室死于兵二兒匿舍側怨<lb/>
家復害其小者君曰脫并殺其兒則陳氏絶矣卒為抱<lb/>
匿它所以免吉之部運吏輸糧金陵不足者三千斛吏<lb/>
受笞榜號泣莫為計君憫之為貸於大賈以償吏徳君<lb/>
<pb n="KR4e0002_WYG_019-69a"/>
以物來謝君却之蔣山僧為御史所誣夜竄君室求救<lb/>
君藏之故人家僧獲全宋楊忠襄公邦乂廟在城南君<lb/>
以公吉人歳時率吉士游寓者具牲酒祭之君之為義<lb/>
多類此君嘗攻醫尤良於治證疾病造君者不問有無<lb/>
必予藥藥必擇精善者服之必瘳金陵大疫君和藥走<lb/>
給之不得食者以薪米餽之賴君以生者甚衆由是人<lb/>
多稱君美及兵亂士卒相戒不忍犯君卒於至正丙申<lb/>
七月九日以丁酉三月十日權厝金陵清凉山右國朝<lb/>
<pb n="KR4e0002_WYG_019-69b"/>
洪武壬子十二月九日復改葬南門外之鍾家山夫人<lb/>
劉氏祔焉君曽祖若海祖懋父文煜母周氏君二男子<lb/>
曰琪曰環琪早卒環承事郎晉相府録事賢而能文精<lb/>
於書得晉人筆意二女適蕭伯髙鄧世良孫男二某某<lb/>
孫女四人皆在室環與余交頗乆以銘為請余惑乎世<lb/>
之交友者利之所在則趨有小害則避去不肯留目一<lb/>
顧或道上相值輒引袂掩面陽為不識倘以事過其門<lb/>
䇿馬疾馳惟恐為所汙况望其拯䘏乎若君者可謂無<lb/>
<pb n="KR4e0002_WYG_019-70a"/>
讓於古君子矣烏可不銘之以為世勸乎君所為詩凡<lb/>
若干巻藏于家銘曰<lb/>
杜裔孔鉅支著吉水其在金陵則自君始君才既多胡<lb/>
不禄仕非不樂仕義不屈己養氣為文五色有煒孰非<lb/>
公卿接跡交軌彼徼其權權銷志沮吾守吾義夷險一<lb/>
揆章服之加鞶帶之禠所交者心加褫何與拯難濟危<lb/>
存孤起死匪名之求惟義所止兵戈如林白骨千里君<lb/>
若不知左孫右子斯豈人為天錫嘉祉天曷私君惟善<lb/>
<pb n="KR4e0002_WYG_019-70b"/>
之致貴有不聞賤有足恃刻文昭美以諗多士<lb/>
　　　臨海方府君墓銘<lb/>
君諱濬字徳明姓方氏台之臨海人五代時有以武顯<lb/>
者居臨海仙華山之東號東山方氏君其後也曽大父<lb/>
仲大父賢父奎母韓氏君少孤能自㧞擢超出流輩中<lb/>
誦書不求多解務見于用持身有威儀不妄譁笑儇薄<lb/>
子過其家蹐歩傾耳不敢出聲喜延攬賢士至則沽酒<lb/>
與飲取其歡忻不顧惜貲費人有過弗匿於心輒面折<lb/>
<pb n="KR4e0002_WYG_019-71a"/>
之遇流俗則不肯舉目視至門亦不與語是以所交皆<lb/>
台之有名者元季或薦名于朝授江浙等處儒學副提<lb/>
舉不赴㑹方左丞據海上賤儒多倚之求利䘵君獨避<lb/>
匿日與里中故老縁躋山水間歌吟忘返庭有鉅檜毎<lb/>
醉餘盤旋其下晚乃别號檜屏翁一旦得疾正衣冠危<lb/>
坐抗手與視疾者訣頃之乃逝年六十時至正二十六<lb/>
年二月十日也娶牟氏諱巽事姑孝宗族稱之年五十<lb/>
有八以今洪武二年二月二十一日終五年十二月九<lb/>
<pb n="KR4e0002_WYG_019-71b"/>
日合葬於仙華山之原四男子仁義禮本禮去為浮屠<lb/>
本以才薦擢起居注遷徽州府通判改知金壇縣事有<lb/>
政譽一女適董宏孫男六人組忠良桓金瑰女三人長<lb/>
適韓載二尚幼本為起居注時與余同朝屢以銘為請<lb/>
未果為及余致政朝京師本至自金壇重以為言退則<lb/>
自狀羣行使忠來速銘其辭文甚於是知君善教子也<lb/>
銘曰<lb/>
維蔓方氏本於方雷事軒與舜曰明曰回叔佐周宣功<lb/>
<pb n="KR4e0002_WYG_019-72a"/>
侔尚父紘在西漢始徙南土南土之方皆祖於紘派别<lb/>
支繁維歙為宗台之方氏始自歙分或昭或泯不大有<lb/>
聞君之先人嘗以武顯君隠不仕乃篤為善善積在人<lb/>
彰善者天其將熾然𦙍子孔賢<lb/>
　　　莆田黄府君墓銘<lb/>
莆田黄處士有良婿曰陳熙哀處士之早亡自狀其行<lb/>
千餘言走三千里來京師請銘且曰處士事繼母孝庶<lb/>
弟出後從父從父愛其女盡以腴田嫁之處士患弟貧<lb/>
<pb n="KR4e0002_WYG_019-72b"/>
割以私田之半族人以田來鬻處士不忍取乞以直而<lb/>
歸之不能為生者加衣食焉以貲多為閭里之正里中<lb/>
民買鹽于官及科繇不能庚者出私財代輸有受誣者<lb/>
諍之於縣庭得解乃已毎歳首縣次民貲力多寡定征<lb/>
斂之籍衆不能決處士發一言皆稱平争訟者來質是<lb/>
非告以理法舉酒飲之各謝而退藝田家歸粟入以小<lb/>
量遇凶歳則减賈以大量糶之初郡南有僻壤盜常狙<lb/>
伺以剽行旅處士搆廬棲僧夜則燃燈達曙盜散去復<lb/>
<pb n="KR4e0002_WYG_019-73a"/>
施貧死者棺三年至二百餘野無暴骨元末兵亂縣命<lb/>
處士帥兵扼險畫捕賊䇿陳于上民藉以安處士讀書<lb/>
有識待物恕以和其生也鄉人教其子俾取為法及其<lb/>
沒識之者無不弔弔者哭必哀至今言善人者稱焉熙<lb/>
又曰處士之善蓋多其類如此其使人感且化者不得<lb/>
而知亦不得而言也然其大者既不可言倘可言者又<lb/>
不得託文以傳焉則何以使為善者慕敢請余曰處士<lb/>
之行誠可傳矣余言之不文烏足以傳耶雖然不可辭<lb/>
<pb n="KR4e0002_WYG_019-73b"/>
也處士諱己字景陽自唐屯田員外郎潛之子朂不仕<lb/>
至審知始自光徙莆在宋稱書詩之族髙祖審再以進<lb/>
士舉于鄉與從兄某州通判君亮皆有名曽祖文子以<lb/>
五經為州學諭祖來鄉貢進士父元壯母陳氏繼母鄭<lb/>
氏俱名族處士娶林氏無子先二十年卒再娶李氏生<lb/>
子男四人興祖振祖光祖麒祖女三人長壻即熙其二<lb/>
適吴某王某孫男五人隆庸洪某某處士初為長女求<lb/>
壻富人争欲問名不聽聞熙儒士許妻之或謂熙貧非<lb/>
<pb n="KR4e0002_WYG_019-74a"/>
偶處士曰我志決矣卒妻熙熙今為連江儒學教諭有<lb/>
文名君子又多處士善處其女也處士年四十二卒元<lb/>
至正十八年八月廿九日後五年殯某山下廿七年十<lb/>
月十二日權窆山之西今洪武十一年十二月廿八日<lb/>
始克葬于白砂之原銘曰<lb/>
人不患財之弗贏而患善無可稱善集于身雖賤為恒<lb/>
氓厯千載而有聲身為鄙夫雖位居九卿溘既死而誰<lb/>
名維處士君足不出州里而化者衆身服乎韋布而徳<lb/>
<pb n="KR4e0002_WYG_019-74b"/>
可程斯之謂死而如生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻十九<lb/>
</p>
<p>
</p>
  </div>
</body>
</text>
</TEI>
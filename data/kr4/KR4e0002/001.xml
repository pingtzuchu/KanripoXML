<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0002_WYG_001-1a"/>
欽定四庫<lb/>
　文憲集巻一<lb/>
　　　　　　　　　　　　　明　宋濂　撰<lb/>
　　表<hi>凡五十八章</hi>
　　　進大明律表<lb/>
臣聞天生烝民莫不有欲欲動情勝詭偽日滋强暴縱<lb/>
其侵陵柔懦無以自立故聖人者出因時制治設刑憲<lb/>
以為之防欲使惡者知懼而善者獲寧傳所謂獄者萬<lb/>
<pb n="KR4e0002_WYG_001-1b"/>
民之命所以禁暴止邪養育羣生者也譬諸禾黍必刈<lb/>
稂莠而後苗始茂方於白粲必去沙礫而後食可飡苟<lb/>
梗化敗俗之徒不有以誅之雖堯舜不能以為治夫自<lb/>
軒轅以來代有刑官而五刑之法漸著其詳弗可復知<lb/>
逮魏文侯師於李悝始采諸國刑典造法經六篇漢蕭<lb/>
何加以三篇通號九章曹魏劉劭又衍漢律為十八篇<lb/>
晉賈充又㕘魏律為二十篇唐長孫無忌等又取漢魏<lb/>
晉三家擇可行者定為十二篇大㮣皆以九章為宗歴<lb/>
<pb n="KR4e0002_WYG_001-2a"/>
代之律至於唐亦可謂集厥大成矣洪惟皇帝陛下受<lb/>
億兆君師之命登大寳位保乂臣民孶孶弗怠其訓迪<lb/>
羣臣諄復數千言唯恐其有犯慈愛仁厚之意每見於<lb/>
言外是大舜惟刑之恤之義也矜憫愚民無知陷於罪<lb/>
戾法司奏讞輒惻然弗寧多所寛宥是神禹見辠而泣<lb/>
之心也唯貪墨之吏承踵元弊不異白粲中之沙礫禾<lb/>
黍中之稂莠也乃不得已假峻法以繩之是以臨御以<lb/>
來屢詔大臣更定新律至五六而弗倦者凡欲生斯民<lb/>
<pb n="KR4e0002_WYG_001-2b"/>
也今又特敕刑部尚書劉惟謙重㑹衆律以協厥中而<lb/>
近代比例之繁姦吏可資為出入者咸痛革之每一篇<lb/>
成輒繕書上奏揭於西廡之壁親御翰墨為之裁定由<lb/>
是仰見陛下仁民愛物之心與虞夏帝王同一哀矜也<lb/>
易曰山上有火旅君子以明慎用刑而不留獄言獄不<lb/>
可不謹也書曰刑期于無刑言辟以止辟而民自不敢<lb/>
犯也陛下聖慮淵深上稽天理下揆人情成此百代之<lb/>
凖繩實有易書之奥㫖行見好生之徳洽于民心凡日<lb/>
<pb n="KR4e0002_WYG_001-3a"/>
月所照霜露所墜有血氣者莫不上承神化改過遷善<lb/>
而悉臻雍熙之治矣何其盛哉臣惟謙以洪武六年冬<lb/>
十一月受詔明年二月書成篇目一凖之於唐曰名例<lb/>
曰衛禁曰職制曰户婚曰廐庫曰擅典曰盜賊曰鬬訟<lb/>
曰詐偽曰雜律曰捕亡曰斷獄采用已頒舊律二百八<lb/>
十八條續律百二十八條舊令改律三十六條因事制<lb/>
律三十一條掇唐律以補遺一百二十三條合六百有<lb/>
六分為三十巻其間或損或益或仍其舊務合重輕之<lb/>
<pb n="KR4e0002_WYG_001-3b"/>
宜云謹俯伏闕廷投進奉表以聞臣等誠惶誠懼稽首<lb/>
頓首謹言洪武七年月日具官臣等上表<lb/>
　　　進元史表<lb/>
伏以紀一代以為書史法相沿於遷固考前王之成憲<lb/>
周家有監於夏殷盖因已往之廢興堪作將來之法戒<lb/>
惟元氏之有國本朔漠以造家用兵戈以争强并部落<lb/>
者十世逐水草以為食擅雄長於一隅逮至成吉思之<lb/>
時大㑹斡難河之上始尊位號漸定教條既近取於乃<lb/>
<pb n="KR4e0002_WYG_001-4a"/>
蠻復逺攻於回紇渡黄河以蹴西夏踰居庸以瞰中原<lb/>
太宗繼之而金源為墟世祖承之而宋籙遂訖立經陳<lb/>
紀用夏變夷肆宏逺之規模成混一之基業爰及成仁<lb/>
之主見稱願治之君唯祖訓之式遵思孫謀之是遺自<lb/>
兹以降聿號隆平豐亨豫大之言鼓倡於天厯之世離<lb/>
析渙奔之禍馴致於至正之朝嬖幸蠱惑於中權姦蒙<lb/>
蔽於外漢網祗因於疎闊周綱遽至於陵遲風憲皆為<lb/>
不捕之猫將士盡成反噬之犬由是羣雄角逐九域𤓰<lb/>
<pb n="KR4e0002_WYG_001-4b"/>
分風波徒沸於重溟海岳竟歸於真主中謝欽惟皇帝<lb/>
陛下奉天承運濟世安民建萬世之丕圖紹百王之正<lb/>
統大明出而爝火息率土生輝迅雷鳴而衆響㣲鴻音<lb/>
斯播載念盛衰之故仰推忠厚之仁僉言實既亡而名<lb/>
亦隨亡獨謂國可滅而史不當滅特詔遺逸之士欲求<lb/>
議論之公文詞勿至於艱深事迹務令於明白茍善惡<lb/>
瞭然在目庶勸懲有益於人此皆天語之丁寧愈見聖<lb/>
心之廣大於是命翰林學士臣宋濂待制臣王禕儒士<lb/>
<pb n="KR4e0002_WYG_001-5a"/>
臣王克寛臣胡翰臣宋禧臣陶凱臣陳基臣趙壎臣曽<lb/>
魯臣趙汸臣張文海臣徐尊生臣黄箎臣傅恕臣王錡<lb/>
臣傅著臣謝徽臣髙啓分科修纂故上自太祖下迄寧<lb/>
宗靡不網羅嚴加搜采恐玩時而愒日每繼晷以焚膏<lb/>
故於五六月之間成此十三朝之史况往牒舛訛之已<lb/>
甚而它書㕘考之無憑雖竭忠勤難逃疎漏若自元統<lb/>
已後則其載籍無存已遣使而旁求俟續編而上進愧<lb/>
其才識之有限弗稱三長兼以紀述之未周殊無寸補<lb/>
<pb n="KR4e0002_WYG_001-5b"/>
臣濂忝司鈞軸幸覩成書信傳信而疑傳疑僅克編摩<lb/>
於嵗月筆則筆而削則削敢言褒貶於春秋仰塵一夜之<lb/>
觀期作千秋之鑑所撰元史紀三十八巻志五十三巻<lb/>
表六巻傳六十二巻目録二巻通計一百三十萬六千<lb/>
五百餘字謹繕寫成百二十册隨表上進以聞<lb/>
　　　致仕謝恩表<lb/>
翰林學士承㫖嘉議大夫知制誥兼修國史兼太子賛<lb/>
善大夫臣宋濂誠歡誠忭稽首頓首上言臣聞生世而逢<lb/>
<pb n="KR4e0002_WYG_001-6a"/>
真主仕宦而歸故鄉此人臣至榮而至願也臣本一介<lb/>
書生粗讀經史在前朝時雖屢入科塲曽不能沾分寸<lb/>
之禄甘終老於山林今幸遭逢聖主定鼎建業特勅省<lb/>
臣遣使者致幣起臣於金華山中俾典儒臺繼陞右史<lb/>
侍經東宫供奉翰苑去嵗欽蒙特除承㫖為文章之首<lb/>
臣而次子璲擢中書舍人長孫慎殿廷序班一門三世<lb/>
俱被恩榮近者又荷追封祖父親御翰墨寵以雄文粲<lb/>
然奎璧之光照耀霄漢且憐臣年老令致政還鄉又有<lb/>
<pb n="KR4e0002_WYG_001-6b"/>
冠服文綺寶楮之賜鴻澤滂沛不一而足其高如天其<lb/>
厚如地照臨如日月非筆墨可盡述臣誠懽誠忭稽首<lb/>
頓首欽惟皇帝陛下以布衣混一四海如漢髙祖以仁<lb/>
義化被萬方過唐太宗宵衣旰食孜孜圖治欲使天下<lb/>
蒼生無一夫不被其澤雖以臣之愚陋無尺寸之功亦<lb/>
䝉寵遇如此之至銘心鏤骨誓不敢忘自度無以效犬<lb/>
馬之誠唯朝夕焚香上祝千萬嵗夀及以忠勤教子孫<lb/>
俾世世無忘陛下深仁厚徳而已臣無任瞻天仰聖激<lb/>
<pb n="KR4e0002_WYG_001-7a"/>
切屏營之至謹奉表稱謝以聞臣濂誠懽誠忭稽首頓<lb/>
首謹言洪武十年二月十二日具官臣濂謹上表<lb/>
　　　致仕謝恩箋<lb/>
具官臣宋濂誠惶誠忭頓首頓首上言近者欽䝉聖恩<lb/>
追贈二代許臣致仕還鄉臣自正月初六日陛辭十日<lb/>
發舟二十七日至家二月初三日詣墓所祭告昭宣制<lb/>
命龍光烜赫下燭泉壤鄉里親朋一時畢㑹相與嘆慕<lb/>
以謂天朝待士如此之至莫不感激思奮此皆皇上之<lb/>
<pb n="KR4e0002_WYG_001-7b"/>
大徳殿下之深恩顧臣區區何以圖報於萬一臣聞古<lb/>
聖人有言曰為君難其所謂難者何也盖以四海之廣<lb/>
生民之衆受寄於一人敬則治怠則否勤則治荒則否<lb/>
親君子則治近小人則否其機甚㣲其發至於不可遏<lb/>
不可不謹也所以二帝三王相傳心法曰徳曰仁曰敬<lb/>
曰誠無非用功於此也治忽之間由心之存不存何如<lb/>
耳臣誠惶誠忭頓首頓首恭惟皇太子殿下仁孝温恭<lb/>
出言制行動合至道中外無不仰望而臣猶以二帝三<lb/>
<pb n="KR4e0002_WYG_001-8a"/>
王相傳心法為言者誠以為君之難也臣退居田里而<lb/>
忠愛之心彌切旦夕不忘於是敢貢芻蕘之言伏望殿<lb/>
下察臣所言而篤行之則天下幸甚臣無任瞻仰激切<lb/>
屏營之至謹奉箋申謝以聞臣濂誠惶誠忭頓首頓首<lb/>
謹言<lb/>
　　賦<hi>凡二章</hi>
　　　奉制撰蟠桃核賦<hi>有序</hi>
　　洪武乙卯夏五月丁丑上御端門召翰林詞臣出<lb/>
<pb n="KR4e0002_WYG_001-8b"/>
　　示臣桃半核盖元内庫所藏物也其長五寸廣四<lb/>
　　寸七分前刻西王母賜漢武桃及宣和殿十字塗<lb/>
　　以金中繪龜鶴雲氣之象後鐫庚子年甲申月丁<lb/>
　　酉日記其字如前之數亦以金飾之所謂庚子實<lb/>
　　宣和二年字頗疑祐陵所書既奉㫖撰賦埀誡方<lb/>
　　來臣濂謹案王母獻桃事詳見張華博物志第八<lb/>
　　巻史補類華言桃七枚大如彈丸遺帝五自食其<lb/>
　　二以今核觀之且十倍於彈丸則其實之如斗可<lb/>
<pb n="KR4e0002_WYG_001-9a"/>
　　知矣豈華出於傳聞而想像載之歟抑其言無足<lb/>
　　信而後之好事者假託傅㑹之歟不然漢武内傳<lb/>
　　所謂桃如鳬卵形圓而色青者又果何如歟復案<lb/>
　　蔡京所記尚庫有王母蟠桃核頗鉅京嘗相祐陵<lb/>
　　其見與今相衍事當可徴然則傳志所載誠有不<lb/>
　　可信者歟臣敢忘其固陋謹撰賦一篇俯伏丹陛<lb/>
　　以獻初則極其形容終則一歸於正其詞曰<lb/>
炎漢六葉實惟武皇闡坤符握乾綱祀汾隂建竹宫<hi>叶</hi>
<pb n="KR4e0002_WYG_001-9b"/>
仁獸在宫赤芝薦房西海獻續弦之膠弱水來燕卵之<lb/>
香慶諸福之畢集思騎龍於帝鄉幸靈桃之入口傳<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>
種於下方想其瑶階露寒彤庭秋迥銀燭未掩畫屏斜<lb/>
映啓承華之秘殿眄瑶池而神騁忽王母兮遥臨託青<lb/>
鳥以傳命鬱佳氣之葱蘢覿芳姿之妍靚於是玳席初<lb/>
延霞觴屢傳蘭辭吐兮襲人縹袂舉兮髙騫紫雲之輜<lb/>
軿暫駐九㣲之燈火猶燃乃啓錦幪乃濯翠籩乃出桃<lb/>
實獻于帝前味甘醇而如醴色含腴以不乾鸞刀割蜜<lb/>
<pb n="KR4e0002_WYG_001-10a"/>
神液流泉上滋華池身輕欲僊將懐核而種之斸上林<lb/>
之寒烟王母㣲笑塵世易遷儻花實之並見嵗屢閲於<lb/>
三千唯紫府之列真視滄海於桑田彼窺鳥牖之小兒<lb/>
尚奚測夫幽𤣥斯核也匪鑄而成匪陶而凝藉五行之<lb/>
亭毒資六氣以流形鄙瓠犀之脆薄並玉質之堅貞爪<lb/>
之不入叩則有聲知何年之中析存半璧之晶熒俯貼<lb/>
金盤巢蓮之龜仰承玉露常蒲之桮鋭首聳兮尖岑豐<lb/>
下橢兮<hi>吐火切狹長也</hi>墜星衆皺蹙背文之籀一窪暈面色之<lb/>
<pb n="KR4e0002_WYG_001-10b"/>
頳荷盤欲展蚌甲未扃藏仁之跡猶在含肌之罅如生<lb/>
函肉好之隠約圍合線之交層龜鶴軒翥兮顯象寳章<lb/>
絢爛兮金明鳯卣鸞彛同藏真於天府星形月魄挾灝<lb/>
氣於蓬瀛嗟夫自昔仙靈恍惚難憑出無入有變幻莫<lb/>
停橘類盎兮巴園棗如𤓰兮漢庭恣燕齊之方士騁詭<lb/>
辨之奔騰瞻雲路之咫尺恨凡骨之難登以雄才之盖<lb/>
世甘昏溺而不醒至若建章月淡甘泉風冷銅莖中峙<lb/>
仙掌髙擎望飊輪兮不來徒馳情於窈㝠苦白日之易<lb/>
<pb n="KR4e0002_WYG_001-11a"/>
短兮竟莫制於頽齡核雖存而人則逝兮悲秋風於茂<lb/>
陵矧宣和之繼軌兮慕鼎湖之龍升託青華之帝子設<lb/>
神霄之𤣥稱何殷鑒之不逺踵覆轍其相仍天啓皇明<lb/>
真人龍興順堪輿之大化調隂陽之至精道徳行兮即<lb/>
龍虎之丹顯忠信昭兮勝鉛汞之功𢎞以九州為仁夀<lb/>
之域儕兆民於喬松之朋神機流浹太和薫蒸指佞人<lb/>
兮草生屈軼齊氣朔兮階秀堯蓂視區區之遺核初何<lb/>
繫乎重輕此所以革往古之荒唐法唐虞以作程也誶<lb/>
<pb n="KR4e0002_WYG_001-11b"/>
曰桃有核兮大逾掌歴千齡兮多惚恍嘅靈仙兮勞夢<lb/>
思誰見崑丘兮紫芝長真人出兮海㝢寧禮樂為冠兮<lb/>
仁義作纓簫韶九成兮鳯凰鳴青鳥不敢徠兮幻説清<lb/>
千秋萬嵗兮永長生<lb/>
　　竊記徽宗本紀宣和元年己亥二月庚辰改元遂<lb/>
　　易宣和殿為保和殿至四年壬寅夏四月丙午詔<lb/>
　　録三館書置宣和殿及太清樓秘閣始重稱宣和<lb/>
　　今核上之字刻于二年庚子之甲申月乃不書保<lb/>
<pb n="KR4e0002_WYG_001-12a"/>
　　和而猶襲宣和之名此固不可不疑况丁酉日屬<lb/>
　　庚子嵗癸未月之終今復𨽻之於甲申月之首尤<lb/>
　　有不可得而致詰者頗意此核非漢武時物字亦<lb/>
　　非宋祐陵所書雜書所載海外之國多大桃雖不<lb/>
　　可盡信或者得其遺核特依倣而託之者歟然濂<lb/>
　　年已邁舊學皆廢忘未必其言之足徵也姑書之<lb/>
　　於此以俟後之君子云<lb/>
　　　崆峒雪樵賦<hi>有序</hi>
<pb n="KR4e0002_WYG_001-12b"/>
　　劉君宗弼家于贑之崆峒山陽學贍而文雄嘗擢<lb/>
　　進士第入教成均出仕浙江部使者之寄聲光已<lb/>
　　赫然矣君乃退然弗居方以崆峒雪樵自號其殆<lb/>
　　顯幽一致者歟非賢而有徳者盖弗能也君間請<lb/>
　　濂賦其事雕蟲篆刻之學老且忘去黽勉操觚雖<lb/>
　　用賦體而比物成義為多君之西還或歌於清泉<lb/>
　　白石間山靈聞之未必不囅然一笑也其辭曰<lb/>
伊崆峒之拔起兮鎮嶠南之靈區翠旓繽其蕩空兮播<lb/>
<pb n="KR4e0002_WYG_001-13a"/>
灝氣之蕤綏章貢挾以比流兮盎土脉之滋腴穴遥通<lb/>
於龍翕兮勢蟠亘於鬱孤信地維之奥宅兮為靈真之<lb/>
所都則有白鵞羽人黄唐丹士闢玉為房鑄金成黍仰<lb/>
青帝之布帷撥赤霞而啟笥悼下土之坌濁凌剛風以<lb/>
逕度惟彭城之僊子兮式爛柯之遺軌謂靈奕之可觀<lb/>
兮意翩翩而遐舉裘翦鹿肥之花屨約芝田之蕊巾割<lb/>
湘雲之枝鞶㸃彩鷮之尾傷胡麻之未飯愛白石之堪<lb/>
煮踰洞真之石扉借修月之寳斧期緱生之下臨兮庶<lb/>
<pb n="KR4e0002_WYG_001-13b"/>
緑文之可㖟于時𤣥冬届朔氣交水腹堅金莖高二鶴<lb/>
夜語獨烏晝韜莽六花之聚白合溟涬於空寥幻九清<lb/>
之秘景闢太素之神苞奪人目精兮若流水翻空而不<lb/>
定一白無定地兮如爛銀炫燿於霜臯瓊林玉樹疊頴<lb/>
聨條柯頓亡於春緑蘤巧綴于晴梢乃涉瑶磴乃依氷<lb/>
樾膚中寒而生鱗指屢僵而弗屈丁丁許許不遺餘力<lb/>
已枯成采方長不折玉屑隨聲而輕墮霜莖倚雲而初<lb/>
積束以九真之赤藤附以千年之苓魄既逍遥而永歸<lb/>
<pb n="KR4e0002_WYG_001-14a"/>
忘蕉鹿於今昔歌曰我采我樵兮大濛之野萬樹瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
兮玉光照夜孰能相從兮與霓旌而俱下於是築石竈<lb/>
繙金經養神火煉黄寧汞生水虎之窟鉛出火龍之扃<lb/>
液承太乙之珠機運元華之精憑乾坤之封劵植鄞鄂<lb/>
之丹城逮伐毛而洗髓致隂爍而陽凝種芝於瓊玉之<lb/>
山折桂於廣寒之庭領衿佩於橋門集鵷鷺於王庭白<lb/>
簡霜飛繡衣春明近一山而持斧使九夏之生氷迺乗<lb/>
風而來歸兮於瀛洲之先登隔人間之風雨兮遽真凡<lb/>
<pb n="KR4e0002_WYG_001-14b"/>
之異程至若西隣之子沈酣羶葷屏龜香曙笙火花春<lb/>
葆階舞楚銀館歌秦黄塵迷南華之夢弊屣嗤東郭之貧<lb/>
樂鍾鼎之遺豔厭烟霞之近醇尚父釣渭阿衡耕莘或<lb/>
封齊於東海或致君於華勛齊出處於一塗肯變志於<lb/>
屈伸世繽紛兮麗以新蠟代薪兮傷芳辰翻海水以為<lb/>
霖兮曽莫濯夫游塵孰不化為胡燕兮依華榱之飛文<lb/>
丹禽鳴夫空谷兮亦寥寥之一聞彈樵歌之逸響兮寄<lb/>
緑綺于秋旻歌曰若有人兮在蘭厓止白虎為使陟崇<lb/>
<pb n="KR4e0002_WYG_001-15a"/>
巇止皓毳迴飊敷天葩止虚白内朗絶纎瑕止仁斧義<lb/>
斨龍鏘鳴止鵜膏匪施痂弗形止剪彼薪樗扶松栢止<lb/>
養賢大鼎熟以烹止天下為公大道行止遡風屹立思<lb/>
盈盈止<lb/>
　　頌<hi>凡八章</hi>
　　　平江漢頌<lb/>
天命皇上為億兆生民主旌麾所向悉臣悉庭初以一<lb/>
旅之師興濠泗間遂撫淮南平江東攻浙東西下之版<lb/>
<pb n="KR4e0002_WYG_001-15b"/>
圖所入方數千里定都江左發政施仁戴白之叟埀髫<lb/>
之童涵泳至化皥皥熙熙如承平時于時陳友諒據有<lb/>
江漢之地僣居大號賊殺其主大修䝉衝虐驅烝黎如<lb/>
蹈水火不自度力又集蜂蟻之衆直窺豫章三月不解<lb/>
皇赫斯怒乃召羣臣于庭而告之曰陳虜不道敢屢予<lb/>
侮昔者蕩揺我邊方侵軼我姑孰伺偵<hi>恥慶切候也</hi>我金陵<lb/>
賴爾一二臣隣之力攻而敗之予亦親覆其穴巢中宵竄<lb/>
走假息武昌予不忍追殱之冀其悔禍以自逭於天刑<lb/>
<pb n="KR4e0002_WYG_001-16a"/>
癸卯之夏乃復圍我豫章是其凶徳無厭自取殄滅此<lb/>
天亡之時天之明威予不敢不順唯爾熊羆之臣不二<lb/>
心之士尚弼予以成厥功羣臣曰都於是右丞臣逹㕘<lb/>
知政事臣遇春帳前親兵指揮使臣國勝同知樞密院<lb/>
事臣永忠臣通海備厥戎器簡厥師徒以俟七月癸酉<lb/>
上躬擐甲胄禡<hi>師祭也</hi>纛龍江帥樓船數百蔽江而上陳<lb/>
虜大讋解圍而逃丁亥與我師遇鄱陽湖之康郎山戊<lb/>
子上分舟師為十二屯命逹遇春永忠突入虜陣呼聲<lb/>
<pb n="KR4e0002_WYG_001-16b"/>
動天地矢鋒雨集砲聲雷鍧波濤起立飛火照耀百里<lb/>
之内水色盡赤焚溺死者動一二萬流屍如蟻滿望無<lb/>
際己丑焚偽平章舟刈戮餘二千辛卯復酣戰虜將張<lb/>
定邊素號梟猛上親禦之將士皆死戰歴一二時遇春<lb/>
等左右夾擊殺士卒無算張中矢百餘而退潛保鞋山<lb/>
不敢吐氣我師亦據湖口扼彼喉衿列柵南北江岸置<lb/>
火筏中流水陸嚴戒以候其發八月虜食盡遣舟五百<lb/>
艘掠糧都昌又為我大將所獲壬戌虜計窮冒死突出<lb/>
<pb n="KR4e0002_WYG_001-17a"/>
將上趨九江上命諸將一時俱合其大戰如戊子自辰<lb/>
逹酉督戰益急友諒中飛矢斃于舟中癸亥降其衆五<lb/>
萬人上命釋之不戮一人凱歌而旋舳艫相銜旌旗飛<lb/>
翻不疾不徐委蛇而來萬姓歡迎俯伏道左山川草木<lb/>
皆有喜色告廟飲至行賞論功賜遇春田若干永忠田<lb/>
若干其餘將士賚金繒有差臣稽在昔曹操治水軍八<lb/>
十萬來攻孫權而周瑜黄蓋敗之扵赤壁苻堅發長安<lb/>
戎卒六十餘萬騎二十七萬以侵晉而謝𤣥謝石敗之<lb/>
<pb n="KR4e0002_WYG_001-17b"/>
於淝水然赤壁不過一焚而走淝水亦不過軍亂而奔<lb/>
初未嘗大戰也而史臣具書之以為千古美談矧今湖<lb/>
口之捷血戰累日天地為之晦㝠日月為之無光山河<lb/>
為之震蕩其神功駿烈炳耀鏗鍧與天無極較之二國<lb/>
未足多讓而歌詠不作非甚闕典歟臣謹備著其事撰<lb/>
為詞頌一通以流鴻績於無窮以俟太史氏之采録云<lb/>
其辭曰<lb/>
天眷有徳實為哲皇肆其神畧以靖冦攘義旄東指罔<lb/>
<pb n="KR4e0002_WYG_001-18a"/>
敢弗恭風烈虎嘯雲游龍驤長淮既歸江左攸屬浙之<lb/>
東西樹侯置牧乃建國家以奠南服以懐中原以控西<lb/>
蜀蠢爾小醜敢讎大邦集其兇頑鋒蝟斧螗輕涉我疆<lb/>
以跳以踉亦既剪刈僵骸覆江洊齊六軍直傾其穴釋<lb/>
而弗誅俾自懲刷闔胡不然復豕而咥翹其蟲臂當吾<lb/>
車轍皇明震怒厯告在廷是決不悛命將往征爾選舟<lb/>
師爾整甲兵漕爾糗糧各罄爾誠揺光在中夷則之月<lb/>
禡於江濱皇秉巨鉞以誓以戒以速其發紀律精明飊<lb/>
<pb n="KR4e0002_WYG_001-18b"/>
火奮激旟旐揚揚艂<hi>漢江切</hi>艭將將矛戈洸洸鎧胄明明<lb/>
載怒載厲載飛載揚雄威所吞已無荆湘既與虜逢大<lb/>
呼衝擊藥騰藜駁星流火㦸虐燄電奔巨轟雷劈殺氣<lb/>
㝠䝉不辨咫尺矢鋒所貫什伍聨聨縱横交紐命隕弗<lb/>
顛攅桅湊颿筍束蝟編流尸塞川舟行弗前虜魄既褫<lb/>
扶創而逸聚于湖奥僅存喘息我方植柵江之南北火<lb/>
筏在流掩蔽如翼越厯四旬飛走途窮將冒萬死以絶<lb/>
其衝我師見之干艫如龍似兎之走而鷹之從酣戰六<lb/>
<pb n="KR4e0002_WYG_001-19a"/>
時由辰逹酉僕姑<hi>矢名也</hi>一發殪此酋首貫睛及顱仆若<lb/>
枯栁大憝既除餘不能醜遞相告言我誠不扶我革我<lb/>
頑我歸至仁誰謂培塿可髙嶙峋再拜稽首來降來臣<lb/>
皇曰俞哉汝俘予受宥汝弗劉予汝父母汝凍予衣汝<lb/>
飢予哺昔何昏迷今始撤蔀奏凱而旋騎吹鬱揺形於<lb/>
樂歌節以鐲鐃飲至于廟頒賞于朝帛堆其家肉登其<lb/>
庖都人聚觀舉手加額或嘆或謡有聲嘖嘖干戈相尋<lb/>
匪一朝夕自今昇平可坐而筴惟皇神武動則克之羣<lb/>
<pb n="KR4e0002_WYG_001-19b"/>
䇿盡屈四方式之惟皇寛慈降則釋之義聲動盪疇能<lb/>
敵之惟皇明斷遇事即決洞見千里不隔一髪所以四<lb/>
征成此駿烈小大畢朝孰敢肆孽在昔赤壁洎乎合淝<lb/>
事以幸集尚傳䇿書况兹之功俊偉赫熹揆古無讓可<lb/>
無咏詩臣雖㣲賤文字是職對揚皇休并獻臣臆三代<lb/>
以還用仁興國皇宜遵行永作民極<lb/>
　　　膏露頌<lb/>
洪武二年冬十月十有三日甲戌膏露降于乾清宫後<lb/>
<pb n="KR4e0002_WYG_001-20a"/>
苑蒼松之上皇帝勅中官折示禁林諸臣光潤如酒凝<lb/>
結如珠肪白飴甘彌布松柯馨烈之氣鬯逹左右勃鬱<lb/>
淋漓薫涵太龢天休震動中外嘆嗟又明日丙子上御<lb/>
外朝左丞相宣國公臣善長帥羣臣稱賀上若曰甘露<lb/>
之降載在往牒然休咎之徵當以類應朕惡足以致斯<lb/>
卿等尚明為朕言之㕘知政事臣稼對曰聖人之徳上<lb/>
及太清下及太寧中及萬靈則膏露呈瑞陛下敬恭天<lb/>
地輯和人民故天不愛道而嘉祥徽顯也起居注臣觀<lb/>
<pb n="KR4e0002_WYG_001-20b"/>
對曰帝王恩及於物順於人而甘露降陛下誕寛民賦<lb/>
衆庶歡豫底于敉寧神應之臻職此故也翰林侍講學<lb/>
士臣素對曰王者敬養耆老則甘露降而松柏受之尊<lb/>
賢容衆則竹葦受之今露降于松則陛下養老之所致<lb/>
也宜以制幣䇿告宗廟頒於史館以永億萬年無疆之<lb/>
聞上情存損挹皆推而不居言既已丞相帥其班以退<lb/>
翰林學士臣濂竊伏自念氐北有星名為天乳若明而<lb/>
潤則膏露下焉王者徳格于上恩覃于下靈氛充牣秘<lb/>
<pb n="KR4e0002_WYG_001-21a"/>
貺斯甄此天人感應之常理也欽惟皇上興自臨濠匹<lb/>
馬渡江十五年間遂成帝業天瑞育滋不一而足彩霞<lb/>
成鳯卿雲聚繡赤烏飛翔白兔俯伏瑞蓮並□嘉禾孕<lb/>
文實皆天之所命非人力所致而自至者今又覩兹聖<lb/>
徴則其徳洞淪㝠功成不宰三瑞沓至千休滋彰有不<lb/>
期然而然者矣雖然傳有之受命不于天于其人休符<lb/>
不于祥于其仁所以孔子之作春秋祥瑞不書而有年<lb/>
則書豈不以天道𤣥逺難知而人事之為可徵者乎皇<lb/>
<pb n="KR4e0002_WYG_001-21b"/>
上以天縱之聖留神至治以得仁賢為瑞以五風十雨<lb/>
為祥視彼前代植金莖以承液夸嘉瑞以紀年者未嘗<lb/>
不指以為戒則其英明之識超絶之智卓冠百王為法<lb/>
萬世是宜美盛徳之形容播諸樂歌被之管絃以示聖<lb/>
子神孫於無窮云其辭曰<lb/>
上天降康甘露之襄於粲其英純乾發自陽以布於下<lb/>
方凝於休祥其祥伊何靈氣孔多有甘者液載仁惟澤<lb/>
潛靈是錫誕皇之徳天地相合鴻休翕集厭厭浥浥紛<lb/>
<pb n="KR4e0002_WYG_001-22a"/>
紛密密匪隨日以食兆厥聖徴如卿之雲如景之星如<lb/>
日之重輪冲和氤氲以文我太平惟皇之聖貞符自應<lb/>
不卑而流不高而迎茀禄之攸成惟皇之明貞符爾承<lb/>
不倚而傾不恢而盈茀禄之攸寧休慶之即四國之式<lb/>
有濯厥聲耀于千齡<lb/>
　　　嘉𤓰頌<lb/>
皇明式于九圍徳漸仁被和氣薫蒸靈物效祥乃洪武<lb/>
五年夏六月嘉𤓰生於句容張觀之園雙實同蒂圓如<lb/>
<pb n="KR4e0002_WYG_001-22b"/>
合璧竒姿分輝紺色交潤誠為曠世之産壬寅京尹臣<lb/>
遇林函以絲匭圖其形於上移文儀曹請以奏聞癸卯<lb/>
尚書臣凱等奉𤓰以獻時上御武樓中書右丞相臣廣<lb/>
洋左丞臣庸同知大都督府事臣英御史中丞臣寧翰<lb/>
林學士臣濂咸侍左右天顔怡愉重瞳屢囘良久乃言<lb/>
曰徴之往牒其事云何丞相奏言漢元和中嘉𤓰生于<lb/>
郡國唐汴州亦獻嘉𤓰禎祥之應有自來矣陛下勵精<lb/>
圖治超漢軼唐故天錫之珍符太平有象實見于兹上<lb/>
<pb n="KR4e0002_WYG_001-23a"/>
謙讓弗居然而靈貺之臻復不可不承乃詔内臣寘諸<lb/>
乾清宫翌日甲辰薦諸太廟臣濂退而思之夫𤓰蓏<hi>力果</hi>
<hi>切草實在地生</hi>之屬也其蔓逺引其葉阜蕃諸傳有之神𤓰<lb/>
合形表緜緜之慶此固兆聖子神孫享億萬載無疆之<lb/>
祉况𤓰之所出本於回紇中爾討而獲之故名為西方<lb/>
今皇上命大將軍統師西征甘肅西涼諸郡俱下而𤓰<lb/>
沙已入職方行見西域三十六國同心來朝駢肩入貢<lb/>
大顯叶瑞其又不在於兹乎然而異畝同頴周公作歸<lb/>
<pb n="KR4e0002_WYG_001-23b"/>
禾之篇三秀合圖班氏有靈芝之歌矧此嘉植含滋發馨<lb/>
昭宣我神應焜煌我王度寧可喑<hi>於金於甘二切帝極無聲</hi>黙而遂<lb/>
已乎顧臣駑劣不足以美盛徳之形容謹上其事願宣<lb/>
付史館以備實録復繫之以頌頌曰<lb/>
乾道載清坤維用寧保合太和發為休禎句容之墟物<lb/>
無疵癘神𤓰挺出殊實同蒂𤓰孰非單此合而生二氣<lb/>
毓質雙星降精蜜房均甘氷圭競美明月重輪仿彿堪<lb/>
象豈無賔連産於户東<hi>叶</hi>疇若兹𤓰協瑞聨祥亦有華<lb/>
<pb n="KR4e0002_WYG_001-24a"/>
平張翠作盖疇若兹𤓰交輝映彩其兆伊何蘿圖緜延<lb/>
西域既柔徳冒八埏羣臣曰都載拜稽首神休滋彰天<lb/>
子萬夀粤從啓運靈貺疊甄兩岐秀麥合柎<hi>方無切花萼足</hi>孕<lb/>
蓮矧此貞符近在輦轂王化自邇逺無不服帝曰吁哉<lb/>
朕猶慊然瑞當在人物胡得專使物為祥宜獻清廟自<lb/>
我先人積慶所召孰瑞不矜帝則弗居唯親是思我民<lb/>
之徒以實應天斯乃盛徳小臣作頌以示罔極<lb/>
　　　鳯陽府新鑄大鐘頌<lb/>
<pb n="KR4e0002_WYG_001-24b"/>
皇帝既正大統建都江表徳綏威讋萬邦咸臣用羣臣<lb/>
奏臨濠為龍飛之地賜名曰鳯陽南北民大和㑹百族<lb/>
錯居動十萬數然而物大而盛不假器齊一之無以嚴<lb/>
昏旦之禁乃詔江隂侯吳良監鑄大鐘以定衆志以禆<lb/>
治化侯之受詔遣使者至富春山中徵金工何成諭以天<lb/>
子明命即日帥其屬十六人以從相地鳯陽城東三里<lb/>
搏泥成範畫其銑角衡之度侈弇為良篆帶以方候其<lb/>
燥剛始穿一十又三錬青赤銅六萬五千斤筮以洪武<lb/>
<pb n="KR4e0002_WYG_001-25a"/>
乙夘冬十一月己巳蒞事厥明侯具法服以牛一羊一<lb/>
豕一祝告先冶之神禮既成槖籥咸興鼓動風氣炎光<lb/>
赫曦上貫霄漢絳液既澄氣憤雲洩循竇而入肅肅有<lb/>
聲陽施隂凝勁質斯具越二日辛未乃發復取牲血塗<lb/>
其釁隙以厭除不祥鐘高十六尺有五寸厚六寸徑十<lb/>
尺有五寸圍三十四尺有竒混融其輪圓煒煜其容輝<lb/>
信技殫於人巧妙奪於神功者也於是營構層臺副以<lb/>
簨簴聚千夫之力鉅絙而登之一杵之撞隠隠闐闐雷<lb/>
<pb n="KR4e0002_WYG_001-25b"/>
旋電奔震撼太虚遐邇聞者靡不聳愕㑹濂扈從青宫<lb/>
幸鳯陽親觀盛美侯遂請濂為之頌濂聞先王之世金<lb/>
部有七黄鍾乃樂之所自出而景鐘又為黄鍾之本所<lb/>
謂景鐘大鐘也其受至於九斛而止律吕由是而應隂<lb/>
陽由是而均夫豈細故也哉秦漢以來寖失古法小鐘<lb/>
或数尺大鐘或容千石皆不本於律度今我熈朝稽古<lb/>
右文定於中制宣導天地孚洽神人中和所致嘉瑞畢<lb/>
協増拓化原亦於是乎有賴非特嚴昏旦之禁而已濂<lb/>
<pb n="KR4e0002_WYG_001-26a"/>
待罪國史以文辭為職業義當揚發蹈厲以鳴國家之<lb/>
盛侯之有請不敢固辭頌曰<lb/>
維天穆清鼓以雷霆適昭天聲百物以生維帝濬哲法<lb/>
天之烈大鏞斯掲元氣噴洩睠于濠梁真龍飛翔乗陰<lb/>
御陽洗濯八荒神物攸起是為帝里從者如雨於焉萃<lb/>
止物大而豐往來憧憧節之以鏞罔敢弗恭乃飭鳬氏<lb/>
乃具爐錘乃烹乃鬻化金為水赤氣夜明如日之升流<lb/>
亟而頳入竇有聲彬彬斐斐功同神鬼不鈕不鋙輪圓<lb/>
<pb n="KR4e0002_WYG_001-26b"/>
順軌既啓其型敢愛斯牲塗釁禮成榮光如星千夫齊<lb/>
力臺搆懸植交扛孔奭載考載擊宅兮囷囷觸兮賁賁<lb/>
摩乾盪坤以警昕昏發攄靈氣昭融品彚物無疵癘年<lb/>
糓攸遂博碩而龎聲與天通拓美集祥熏于家邦惟皇<lb/>
建極福之敷錫制器有赫式和民則稽樂之原鐘實為<lb/>
先律吕以宣功埀不刋小臣作頌有美無諷爰咨于衆<lb/>
是傳是誦<lb/>
　　　擬晉武帝武功頌<lb/>
<pb n="KR4e0002_WYG_001-27a"/>
惟咸寧五年冬十有一月皇帝將舉兵徂征乃集多士<lb/>
于庭而訓之曰惟皇天孚佑有晉俾克君臨萬方爾萬<lb/>
方有衆罔敢有肆厥志朕猶夙夜祗<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>若將墜于深淵<lb/>
唯恐一夫不獲以越前王彞憲商書曰民非后罔克胥<lb/>
匡以生后非民罔以辟四方朕曷敢荒寧今孫氏皓舍<lb/>
我民弗靖唯酒暨色淫酗無厭大開苑囿起土山樓觀<lb/>
殫極工藝肆厥威如虎狼羣臣有正視者輒殺無赦人<lb/>
怨神怒皓有耳若罔聞知則亦弗畏天降威命上帝震<lb/>
<pb n="KR4e0002_WYG_001-27b"/>
怒集厥命于朕躬不敢不正敢用吉玉宣璧昭告于上<lb/>
天神后帥爾有衆底天之罰爾伸爾為王子國之休戚<lb/>
與爾同之爾督徐州諸軍以出涂中爾渾戮力王室簡<lb/>
在朕心爾督揚州諸軍以出大江之西爾預夙以嘉謨<lb/>
告朕朕極不忘爾尚克踐前言以成厥勲荆州諸軍爾<lb/>
其督之以出江陵爾濬爾作大艦欲有事於皓多歴年<lb/>
所今維其時非爾弗克終厥圖益梁諸軍爾其監之以<lb/>
下巴蜀爾彬帥其部曲以從爾奮爾戎世號忠貞各將<lb/>
<pb n="KR4e0002_WYG_001-28a"/>
爾師以出夏口以出武昌爾充為使持節假黄鉞大都<lb/>
督以冠軍爾濟副之嗚呼爾有衆修乃干戈峙乃糗糧<lb/>
齊乃卒伍勿喪厥紀律惟爾賢往敷朕威靈越厥君臣<lb/>
宜執俘之獻于太廟勿大肆殺戮惟爾賢嗚呼朕豈有<lb/>
愛于皓土疆閔我民罹辜誕以爾多方殄殱乃讎爾尚<lb/>
兢兢懐保若撫鷇雛兵戎所指弗使致厥傷俾朕膏澤<lb/>
布于下民時乃功爾不聽朕言朕則孥戮汝爾其念哉<lb/>
太康九年春安東將軍渾出横江所向皆克二月龍驤<lb/>
<pb n="KR4e0002_WYG_001-28b"/>
將軍濬克西陵鎮南大將軍預遣將渡江自進克江陵<lb/>
沅湘以南諸郡皆望風送印綬預分兵益濬建威將軍<lb/>
戎遣將與濬合攻武昌降之三月濬以舟師入石頭皓<lb/>
面縛輿櫬詣軍門降克州四郡四十三户五十二萬三<lb/>
千兵二十三萬夏四月賜皓爵歸命侯遣使行荆揚除<lb/>
皓苛政詔増充渾邑八千户進渾爵為公濬輔國大將<lb/>
軍預戎皆封縣侯諸將賞賜有差以伐皓之役實始於<lb/>
鉅平侯祜祜既卒䇿告其廟封其夫人為萬嵗鄉君食<lb/>
<pb n="KR4e0002_WYG_001-29a"/>
邑五千戸復詔博士臣某刻石紀功昭示萬世子孫以<lb/>
紹有晉無窮之基弗敢壊頌曰<lb/>
煌煌有晉寵綏下民欲俾萬方均囿至仁惟皓不恭據<lb/>
彼海瀕殘虐是逞若火四焚帝怒斯赫命將徂征龍盾<lb/>
虎旟照耀日星士氣如虹吞厥南土長江天塹一朝飛<lb/>
渡罔不震驚流汗浹背豈伊神武自天而墜帝命將臣<lb/>
汝戒汝師汝敵則劉降宜舍之皓既面縛餘敢不釋萬<lb/>
里雖逺天威咫尺青盖委蛇入于洛中夙發其祥昭此<lb/>
<pb n="KR4e0002_WYG_001-29b"/>
武功皇華載遣六轡耳耳誕布陽和以消陰曀旋乾轉<lb/>
坤六合一家文恬武嬉渾渾無涯有功者賞載盼載錫<lb/>
赤芾桓圭帝不之惜惟帝神武能屈羣䇿拓開蠻荒揭<lb/>
此日月帝徳流衍頌聲斯播授之樂師以薦郊廟<lb/>
　　　擬薛收上秦王平夏鄭頌<lb/>
粤武徳四年秋七月朔記室薛收頓首再拜言仰惟秦<lb/>
王殿下龍興晉陽佐我皇帝起義兵以龕定禍亂金鼓<lb/>
一振罔不臣順唯鄭王世充夏王建徳昧厥大命侵牟<lb/>
<pb n="KR4e0002_WYG_001-30a"/>
我邊陲刈劉我烝人抄掠我玉帛干戈之相尋殆非一<lb/>
朝一夕皇帝震怒詔王督諸軍伐鄭遂敗世充于穀水<lb/>
進圍洛陽建徳不思自靖凶徳㕘㑹將兵十萬來救王<lb/>
帥諸將酣戰破而擒之於是世充智窮援絶率羣臣詣<lb/>
軍門降王至長安獻俘於太廟行飲至禮詔斬建徳於<lb/>
市免世充為庻人徙于蜀中大赦天下天下萬姓驩欣<lb/>
舞忭以為皇帝之睿謨雄筭王之戎功駿烈皦皦乎不<lb/>
可尚已收備在戎行親瞻制勝料敵之竒進退擊刺之<lb/>
<pb n="KR4e0002_WYG_001-30b"/>
雄耳目怖駭若臨鬼神雖淺劣無識不可無歌詩以鋪<lb/>
張鴻休謹撰平夏鄭頌一通以獻庻幾昭示萬世以宣<lb/>
有唐之聲烈以著王業之艱難云其辭曰<lb/>
真王挺生宅靈孕竒天日之表龍鳯之姿嘘陽吹陰宰<lb/>
于化機精神所被物無不綏皇帝興兵以遏亂隋王左<lb/>
右之神運天施或獻竒謨食若元龜或賈棬勇力如虎<lb/>
貔雄吞八極易若拾遺如皷迅飊泱泱四來降燕帖魏<lb/>
踣秦以隳金鼓之下孰能慢台維此二豎曰夏暨鄭據<lb/>
<pb n="KR4e0002_WYG_001-31a"/>
河北南兵犀弓勁勢成鼎足力與我競夏陷黎陽思百<lb/>
其勝衛滑齊兖蹂踐莫定鄭取汴亳奪我藩屛封豕長<lb/>
蛇貪噬益横况於官城大設坑穽四周削起峻若甗甑<lb/>
忌則陷之毁宗滅姓怨氣塞天凝為祥眚人之孔哀其<lb/>
何能竟皇帝曰嗟我人何辜勅汝秦王汝亟是圖汝<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>
汝甲汝張汝<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>汝簡鋭驍東傅其都王拜稽首禡牙出<lb/>
徂旌旄飛翻士卒嘯呼曰爾萬寳爾疾而趨扼其龍門<lb/>
毋逭虜誅曰爾徳威視敵若無圍厥河内批其大軱曰<lb/>
<pb n="KR4e0002_WYG_001-31b"/>
爾君廓爾震鼓桴控彼洛口以絶餉輸屢戰屢克王乃<lb/>
向洛移軍青城壁壘星錯虜薄穀水栫以虎落王曰爾<lb/>
通爾急往角我引騎南以褫其魄靈威莫抗虜漸退却<lb/>
横㦸長追如䑕入槖掘塹而守朝鼓夕柝不日成擒以<lb/>
潤鼎鑊洪爐熾炭何金不鑠夏人卒狂稱兵黨惡其旅<lb/>
若林誠可怖愕王曰靖哉爾衆勿搖虜卒既惰虜將且<lb/>
驕虜命當傾決於今朝莫匪上天欲逸我勞使發一矢<lb/>
中此兩鵰咽喉之門實在虎牢吾往敓之短兵爾操且<lb/>
<pb n="KR4e0002_WYG_001-32a"/>
行且餌伏鋭于㘭伺虜深入乃與死鏖虜因大讋布屍<lb/>
滿皋進退維谷更動疊騷偵吾牧馬將襲而逃王乃濟河<lb/>
南臨廣武騋牝如雲留彼弗取虜果來迎列柵牛口我<lb/>
閉弗出自辰逹午虜氣既竭逡巡欲走王謂士及爾整<lb/>
部伍爾將梟騎突此羣醜矛進而翼截其兩肘㑹虜方<lb/>
朝顛倒失序震霆方驚不及掩耳擊刺從衡龍飛熊吼<lb/>
天日為黄塵起如霧正戰方酣王出以竒爾知節等巻<lb/>
斾而馳旁繞虜陣張我虎旗虜衆惶駭奔如流澌相彼<lb/>
<pb n="KR4e0002_WYG_001-32b"/>
酋首欲絶而西神槊一指顛若墜尸王叱武威執而縛<lb/>
之囚示鄭人鄭人曰噫我援已絶我力莫支我肉我袒<lb/>
牽羊以隨有餘者孽亦復來歸奉璽再拜冀免殱夷乃<lb/>
獲乃俘振旅而復王被金甲懸厥魚服逺而望之有光<lb/>
熠煜大將森衛後先聨屬鐵騎萬匹旁障羽纛鼓吹颯<lb/>
沓節以金鐲清廟有赫上與雲矗陳俎奠爵籩豆嘉肅<lb/>
既俘以獻且拜且祝祝已飲至列筵如竹醇酎川流精<lb/>
殽林簇鳧鷖既醉咏歌相續皇帝曰嗟竇實弗恭稔禍<lb/>
<pb n="KR4e0002_WYG_001-33a"/>
濟惡厥父用亢當梟其元以令醜兇充罪固殷悉衆禦<lb/>
攻待以不死徙寘蜀邦我人實煩轉輸是共或居遐裔<lb/>
久阻冦封惴惴自保息屏足重宜行給復式寛其庸復<lb/>
赦宇内以示大同丹鳯銜詔無逺不通𢎞宣睿澤丕昭<lb/>
仁功萬方有言如蔀斯撤昔也戰争連城蹀血蒿萊千<lb/>
里人跡殆絶今也恬嬉寧爾家室盡斂戈矛化為襏襫<lb/>
人和既滋天休當發山出器車庖形瑞萐騶虞在郊苞<lb/>
鳯巢穴黄龍舒采白鳥振潔無間朔南聲教孚浹視彼<lb/>
<pb n="KR4e0002_WYG_001-33b"/>
梁楚千鈞一髪定知來朝不煩斧鉞天生烝人常代傖<lb/>
囊必眷有徳以綏以攘簡䇿所紀更僕莫終徴之秦漢<lb/>
厥事孔明嬴政肆虐虎視域中踐華因河為固自防祠<lb/>
狐一鳴亂如沸羮六國復興各自立王籍起㑹稽中號<lb/>
最强喑啞叱咤萬夫膽喪劉季斬之不翅犬羊鉅敵一<lb/>
鋤寰宇乃康强隋比秦尤瀆天紀諸桀援戈聚如蜂蟻<lb/>
不有靖之代何能治惟帝明睿乘運而起惟王輔之以<lb/>
臨四海黄鉞白旄翦薙不軌無堅不磢無險弗砥夏鄭<lb/>
<pb n="KR4e0002_WYG_001-34a"/>
既夷治平可致揆之炎漢聨芳儷美赫赫神功可昭萬<lb/>
祀收在戎行躬瞻鴻偉敢揚頌辭以告太史<lb/>
　　　豫章鐵柱頌<lb/>
豫章郡鐵柱二旌陽令南昌許遜敬之鑄以鎮蛟者也<lb/>
郡地濵于江水蟲騁妖故民多江禍旌陽與西安呉猛<lb/>
世雲用正一斬邪三五飛步之術追殱其神於長沙復<lb/>
懼遺孽洊興使物治銕厭其窟宅一在西山雙領南堙<lb/>
沒已久一在牙城南井迄今猶存柱出井外㢙尺下施<lb/>
<pb n="KR4e0002_WYG_001-34b"/>
八索謂能鈎鎖地脈云唐咸通六年節度使嚴譔來為<lb/>
郡將發視之未及咫烈風雷雨江水暴溢譔恐而止其<lb/>
見於道家書者如此濂竊聞之周有壺涿氏掌取水蟲<lb/>
若欲殺其神則以牡<graphic n="KR2500" url="https://raw.githubusercontent.com/kanripo/KR-Gaiji/master/images/KR2500.png" mimeType="image/png"/>牛貫象齒而沈之則其神死淵<lb/>
為陵神謂龍罔象之屬也古盖有其術矣矧單陽則飛<lb/>
制以重陰乃伏而不動鐵陰而蛟陽者也斯柱之建其<lb/>
亦沈<graphic n="KR2500" url="https://raw.githubusercontent.com/kanripo/KR-Gaiji/master/images/KR2500.png" mimeType="image/png"/>象之遺意與於戲豫章之民與蛟不兩立㣲旌<lb/>
陽西安民其魚矣濂雖不敏謹徇郡守某之請勒文柱<lb/>
<pb n="KR4e0002_WYG_001-35a"/>
下以頌神功於億萬載頌曰<lb/>
吳楚合域翼軫分經南昌鉅都蛟孽所庭咮攓波譎脽<lb/>
運濤縈天誅黙驗腥遏僉徴沈竈鼃産蝕臭泓成靈伯<lb/>
應歴鬼憲宣刑嶽籙三辰斗劍七星揮斥電戰刉割霆<lb/>
升河眚黒廓川液紅星軌天設鎮冶金建楹祝融主燄<lb/>
閼伯司型八神錫羡五官儲精上旋圓樞下鍵方扃溟<lb/>
妃捧鑑淵后持衡飊笙鶴瀬月吹鳬汀仙旍迴紫童節<lb/>
流青𤣥勲潛沕素牒晶熒龜山鐵絙龍鼎文銘翊扶鴻<lb/>
<pb n="KR4e0002_WYG_001-35b"/>
宰斡運清寧泰山可礪靈柱勿傾<lb/>
　　　三老圖頌<lb/>
浦江鄭氏以孝弟為政一門五十餘室不别槃案而飯<lb/>
者埀三百年靈和充牣發為祥徴三夀作朋形於同氣<lb/>
孟曰伯陽父年七十有二叔曰仲徳父年視孟而縮其<lb/>
四季曰仲舒父年比叔又劣其五惟是三老人者身載<lb/>
明徳聿昭前聞天休滋錫精神熈康羣從子姓趨翼乎<lb/>
後先仁聲義聞流衍於倫類誠可謂備享百福而綏有<lb/>
<pb n="KR4e0002_WYG_001-36a"/>
遐齡者矣濂竊聞之南極有老人之星占者謂其光明<lb/>
潤則下多夀考是則天人之間氣化孚浹同流上下閲<lb/>
世靈長似若不偶然者况於孝弟之家通於神明者乎<lb/>
宜其人瑞之鼎立景貺之川臻也濂也不敏覽圖興嗟<lb/>
斯頌之所由作其辭曰<lb/>
維天降康其福穰穰斯夀之祥其祥何徴非景之星非<lb/>
雲之卿非三秀之榮鍾我夀朋大冠緇衣載肅其儀其<lb/>
神孔熈其樂孔皆<hi>叶</hi>燕居之耽時盍其簪如鼎之安如<lb/>
<pb n="KR4e0002_WYG_001-36b"/>
星之參協數于三孰不式且瞻旌門有恤孫子之飭有<lb/>
百斯集雅雅魚魚振振蟄蟄或馮或翼弗徐弗亟唯步<lb/>
武是式嵗時宴饗<hi>叶</hi>肆筵于堂籩豆大房曰殺羔羊其<lb/>
醪苾芳鐘鼓喤喤笙簧洋洋多士鏘鏘更獻夀觴祝鯁<lb/>
于前執酳于旁人士來觀有嘆有言維此旌門徳義之<lb/>
尊維此夀朋景福攸臻積之既蕃受之弗諼錫羡于後<lb/>
昆其羡之都孰侈孰舒孰形匪圖古亦有諸其年曰耆<lb/>
或至于期頤是繪是摹儷美而同趨九藍之山有石巖<lb/>
<pb n="KR4e0002_WYG_001-37a"/>
巖曰麟之水其流亹亹眉夀無有害與之同體夀俊之<lb/>
良髪素而眉龎茀禄具慶<hi>叶</hi>流榮于鄉匪榮于鄉實邦<lb/>
家之光洪武十年七月望日前具官宋濂述<lb/>
　　詔<hi>凡一章</hi>
　　　奉制諭安南國詔<lb/>
春秋大義亂臣賊子在王法之所必誅不以夷夏而有<lb/>
間也間者安南國王陳日煃薨我國家賜以璽書而立<lb/>
日㷂為王今觀所上表章乃名叔明詢諸使者日㷂為<lb/>
<pb n="KR4e0002_WYG_001-37b"/>
盜所逼悉自翦屠其羽翼身亦就斃此皆爾叔明造計<lb/>
傾之而成簒奪之禍也揆於大義必討無赦如或更弦<lb/>
改轍擇日㷂親賢命而立之庶幾可贖前罪不然十萬<lb/>
大軍水陸俱進正名致討以昭示四夷爾其毋悔<lb/>
　　誥<hi>凡五章</hi>
　　　給事中安統除兵部尚書誥<lb/>
兵部司馬之職尚書法從之官古不輕授今難其人盖<lb/>
戎務之出入馬政之弛張莫不繫焉非有奮厲之才練<lb/>
<pb n="KR4e0002_WYG_001-38a"/>
逹之知不足以奉揚威武毘賛機宻者矣具官安某粤<lb/>
自蚤嵗有志事功自北而南在朕左右及其給事内庭<lb/>
論思獻納之益亦時有焉夏官之選惟爾之能然以八<lb/>
座之貴朕非輕以畀人者也爾尚一乃心力以報朕所<lb/>
以見知之意嗚呼唯秉義守正則可以謹科條惟趨事<lb/>
赴功則可以行邦政尚思自勉服我訓辭<lb/>
　　　遥授李思齊江西行省左丞誥<lb/>
朕起布衣除暴亂救民於水火之中其有能知天命所<lb/>
<pb n="KR4e0002_WYG_001-38b"/>
在帥衆來歸者朕每嘉焉爾李某當元運之衰奮自汝<lb/>
南擁兵而守秦隴積年屯戍志在保民及我師入關乃<lb/>
西往臨洮已而率其士馬之衆納欵轅門去危而就安<lb/>
轉禍而為福視彼暗於事幾殘民以逞者相去逺甚可<lb/>
謂通時逹變之豪傑矣兹授左轄於外省列之朝班仍<lb/>
給其禄爾尚夙夜恪慎思保令名以稱朕優禮之意爾<lb/>
其懋哉<lb/>
　　　侍御史王居仁除山西行省㕘知政事誥<lb/>
<pb n="KR4e0002_WYG_001-39a"/>
國家之建行中書所以控制方面而布宣政令者也况<lb/>
河東山西之地古為雄藩所轄州郡不翅六十有餘版<lb/>
籍之廣民庶之繁其事亦云夥矣邇者鑄印開省未設<lb/>
丞弼先命近臣為㕘知政事奏辟官屬以行則是大小<lb/>
之務皆得専逹非止參預而已也與斯選者非得勲舊<lb/>
之臣曷足以重其任哉具官王某才足以匡時謀足以<lb/>
經逺自渡江以來委身事朕凡十五年踐揚中外多著<lb/>
勞烈執法中臺聲聞益著於是簡在朕心俾躋政府嗚<lb/>
<pb n="KR4e0002_WYG_001-39b"/>
呼陳紀立經爾尚膺藩宣之寄安邊靖國爾其盡撫綏<lb/>
之方往惟汝諧毋替朕命<lb/>
　　　同知臨洮府事班景道除陜西行省參知政事<lb/>
　　　　誥<lb/>
陜西在古為雍州之域三秦之地延袤一千餘里土廣<lb/>
物殷號稱難治朕嘗建行中書設㕘知政事以綜覈衆<lb/>
務以鎮安萬民然必得同寅協恭之臣共釐治之則事<lb/>
集而功成不難矣具官班某負倜儻之才抱經濟之畧<lb/>
<pb n="KR4e0002_WYG_001-40a"/>
朕嘗歴試其為人設施次第綽有可觀故自臨洮别駕<lb/>
特授以㕘預之職夫别駕四品之秩也較之㕘預之資<lb/>
實超十階豈不以爾韞此竒才故不次而用之乎爾尚<lb/>
夙夜惟勤思稱朕懐官政之有弊者爾當振而新之民<lb/>
瘼之未瘳者爾當撫而摩之則予一人汝嘉爾其欽承<lb/>
朕言不再<lb/>
　　擬誥命起結文<lb/>
　　　吏部尚書<lb/>
<pb n="KR4e0002_WYG_001-40b"/>
程能而議功定勲而頒爵此皆選部主之所以古者寘<lb/>
於五曹之右重其任也盖國家之治在於得人得人之<lb/>
盛繫乎銓衡者甄别其能否然則天官之選可不慎歟<lb/>
具官云云爾尚允釐百工以熈庶績名器之崇卑爾當<lb/>
慎其任授之方流品之清濁爾當展其激揚之志時惟<lb/>
稱職汝往欽哉<lb/>
　<lb/>
　文憲集巻一<lb/>
</p>
<p>
</p>
  </div>
</body>
</text>
</TEI>
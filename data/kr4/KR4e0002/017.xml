<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻十七</head> <lb/>
    <p>
<pb n="KR4e0002_WYG_017-1a"/>
欽定四庫全書<lb/>
　文憲集巻十七<lb/>
　　　　　　　　　　　　　明　宋濂　撰<lb/>
　　神道碑<hi>凡八章</hi>
　　　大明勅賜銀青榮禄大夫上柱國中書平章軍<lb/>
　　　　國重事兼太子少保鄂國常公贈翊運推誠<lb/>
　　　　宣徳靖逺功臣開府儀同三司上柱國太保<lb/>
　　　　中書右丞相追封開平王諡忠武神道碑銘<lb/>
<pb n="KR4e0002_WYG_017-1b"/>
洪武二年己酉秋七月七日銀青榮禄大夫上柱國中<lb/>
書平章軍國重事兼太子少保鄂國常公薨于軍中二<lb/>
十三日訃聞皇帝為之震悼罷朝在廷之臣莫不洒<lb/>
泣越明日詔中書定議贈翊運推誠宣徳靖逺功臣開<lb/>
府儀同三司上柱國太保中書右丞相追封開平王諡<lb/>
曰忠武八月朔日柩車至龍江上往臨奠慟哭而還親<lb/>
為擇地於鍾山草堂之原營建宅兆及棲靈之祠凡百<lb/>
須之具一給于官不以煩其家至冬十月九日始葬復<lb/>
<pb n="KR4e0002_WYG_017-2a"/>
推恩及其三代皆為王爵生榮死哀可謂至矣上猶念<lb/>
其功不置召臣濂于庭而謂之曰朕東撫髙麗西抵吐<lb/>
蕃北際沙漠南来交趾占城莫不稽首奉命計其開拓<lb/>
之功以十分而言王蓋居其七八朕今手錄戰伐次第<lb/>
以授爾尚為文勒諸豐石以著王之功於無窮焉臣濓<lb/>
受詔而退謹再拜序而銘諸幽王諱遇春姓常氏濠州<lb/>
懷逺人世為農家賦性剛毅膂力絶人嵗壬辰羣雄並<lb/>
起江淮為之鼎沸時王年二十有三為羣盜劉聚所得<lb/>
<pb n="KR4e0002_WYG_017-2b"/>
聚覩王狀貎竒偉㧞於行伍而信任之王毎出戰必鼓<lb/>
勇爭先聚深喜之王察聚所為終不能有成欲擇所依<lb/>
乙未聞上駐兵和州領衆數十人棄聚来歸居兩月餘<lb/>
請為前部先鋒上曰爾之来者為士卒糧絶故就食耳<lb/>
爾自有主我安得而留之王請之再三至於涕泣上曰<lb/>
爾姑従吾渡江俟克太平委身事吾未晚也夏六月上<lb/>
先抵采石磯元兵陣於磯上而磯下巨舟如織相距僅<lb/>
三丈餘猝難登岸王乘快舸相繼而至上麾之使前王<lb/>
<pb n="KR4e0002_WYG_017-3a"/>
即捨舟挺戈先登衆皆披靡遂㧞采石乘勝取太平従<lb/>
上守禦乃始授總管府先鋒冬十月陞管軍總管丙申<lb/>
春二月元中丞曼濟哈雅復以兵屯采石南北不通上<lb/>
慮將士雖渡江而其父母妻孥尚留淮西勢莫可致命<lb/>
王統兵攻之王至設疑兵以分其勢而以正兵與之合<lb/>
及戰别出竒兵擣敗之悉俘其精鋭自是元兵扼江之<lb/>
勢衰矣尋守溧陽攻建康功為諸將先三月従今大將<lb/>
軍右丞相徐公達克鎮江夏四月授承信校尉領軍先<lb/>
<pb n="KR4e0002_WYG_017-3b"/>
鋒秋九月再攻常州㑹青軍叛去與偽呉張士誠合徐<lb/>
公被圍於牛塘王與諸將力戰大敗其衆擒士誠梟將<lb/>
張將軍冬十有一月除統軍大元帥丁酉春三月遂克<lb/>
常州遷中翼大元帥夏四月従徐公下寜國秋八月克<lb/>
馬䭾沙冬十月取池州戊戌春擢江南行中書省都督<lb/>
馬歩水軍大元帥冬十有二月上親取婺州己亥夏四<lb/>
月轉鎮國上將軍同僉書江南等處行樞密院事守婺<lb/>
城尋命攻衢州降之冬十月陞僉院十有二月攻杭州庚子<lb/>
<pb n="KR4e0002_WYG_017-4a"/>
夏五月召還京師従徐公㧞安慶趙普勝之水寨時偽<lb/>
漢陳友諒揚言援安慶王策其必攻池州以羸弱守城<lb/>
伏鋭士於九華山眀日友諒兵果来攻城伏兵四合俘<lb/>
殺萬餘人六月友諒入太平犯龍灣王共謀擊敗之已<lb/>
而上整舟師襲友諒留王守京師軍民無敢譁辛丑春<lb/>
三月拜江南行中書省參知政事秋七月従上取安慶<lb/>
破江州囘守龍灣冬十有一月張士誠出兵寇長興上<lb/>
時駐九江聞報還京師命王往援士誠兵敗俘殺五千<lb/>
<pb n="KR4e0002_WYG_017-4b"/>
餘人壬寅春脩安慶城羅友賢搆亂據池州神山寨將<lb/>
與士誠通杭歙震動冬王往攻之癸卯春正月擒斬羅<lb/>
友賢餘黨悉平三月張士誠遣兵圍劉福通於安豐王従<lb/>
上擊之將戰王突入其陣三戰三勝敵兵大敗而去俘<lb/>
獲士馬無算遂同徐公圍廬州凡三月城將下適陳友<lb/>
諒攻南昌王解圍而還秋七月従上率諸將往援八月<lb/>
遇友諒師於彭蠡湖之康郎山王與之聨舟大戰呼聲<lb/>
動天地無不一當百縦火焚偽平章舟風急火熾十里<lb/>
<pb n="KR4e0002_WYG_017-5a"/>
之間湖水盡赤敵將張定邊素號梟猛奮前迎戰王射<lb/>
之定邊中矢走友諒乃退保鞋山諸將以友諒兵尚強<lb/>
請縦其去王獨不言及我師出湖口皆言江流湍急欲<lb/>
放舟而下上知其情命以舟扼上流王應之諸將乃遡<lb/>
流而上舟蔽江面控湖口者旬有五日友諒軍食乏出<lb/>
江求戰王遣火舟火筏禦之敵兵奔潰追北數十里與<lb/>
之酣戰自辰至未不解上所乘舟及王舟皆膠於沙王<lb/>
既脱御舟而已舟被圍復力戰而脱於是友諒中流矢<lb/>
<pb n="KR4e0002_WYG_017-5b"/>
死士卒十萬皆降未幾其臣立友諒之子理於武昌冬<lb/>
十月王帥師討之四面合圍甲辰春二月理銜璧出降<lb/>
荆湖之地望風皆附陞中書平章政事秋七月従徐公<lb/>
取廬州八月遂自將兵平臨江之沙坑麻嶺十洞牛陂<lb/>
諸寨進取贛州乙巳春正月克之悉定南安南雄韶州<lb/>
夏五月還兵取安陸襄陽冬十月従徐公克泰州丙午<lb/>
春三月復従克髙郵夏四月淮安濠泗徐宿安豐皆下<lb/>
秋八月諸將攻浙西師次太湖偽萬户尹義等逆戰王<lb/>
<pb n="KR4e0002_WYG_017-6a"/>
擒之直趨湖州之毗山與敵兵水陸鏖戰敵兵大潰遂<lb/>
抵城下塞其四門晝夜環攻之偽丞相張士信悉發境<lb/>
中兵為援屯於舊館出我師之背王統竒兵由大全港<lb/>
入結營東阡復出敵背且填壅溝港絶其歸路士誠知<lb/>
事急出親兵拒鬭王一鼓勝之士誠復遣其將徐義統<lb/>
赤龍船親軍来援王復擊敗於烏鎮冬十月舊館降得<lb/>
兵六萬十有一月湖州亦下遂進圍平江丁未圍之益<lb/>
急士誠收合餘燼猶背城百戰降其將士且盡秋九月<lb/>
<pb n="KR4e0002_WYG_017-6b"/>
始克之縛士誠来獻籍其兵二十有五萬乃加授中書<lb/>
平章軍國重事疏封鄂國進爵上公冬十月復授征虜<lb/>
副將軍同徐公奉命北伐戊申春正月上即皇帝位國<lb/>
號大明改元洪武王與徐公下山東諸郡遂攻汴梁守<lb/>
臣李景昌遁進攻河南敵兵五萬屯于洛水之北將出<lb/>
迎戰王布陣既定單騎執弓矢衝入其隊敵發二十騎<lb/>
攢槊刺王王一箭中其前鋒大呼殺入悉獲其衆而河<lb/>
南諸城先後皆平上幸汴京謀取燕都秋七月徐公與<lb/>
<pb n="KR4e0002_WYG_017-7a"/>
王渡大河河北諸郡又平八月二日燕都不戰而克元<lb/>
君北奔師次太原其守將庫庫特穆爾帥衆来禦其鋒<lb/>
鋭甚王與徐公謀曰我騎兵雖集而歩卒未至何以能<lb/>
戰莫若遣精騎夜刼其營其衆可亂衆亂主將可縛也<lb/>
徐公如王言庫庫特穆爾果中傷而遁己酉春正月進<lb/>
攻大同竹貞棄城走河東又平遂西入秦張良弼遁李<lb/>
思齊迎降奉元鳯翔鞏昌臨洮又平夏五月元將伊蘇<lb/>
兵侵通州有㫖命王以所部軍東還拒之遂擣永平過<lb/>
<pb n="KR4e0002_WYG_017-7b"/>
惠州獲江文清士馬以千計至大寜池速遁破開平元<lb/>
君又北奔追至北河俘其宗王三人及平章鼎珠等凡<lb/>
得軍士萬人車萬輛馬三千牛五萬全師還燕次柳河<lb/>
川得疾而薨享年僅四十爾王之為人守謙而不矜有<lb/>
功而無過運籌决勝之方不學而能其従大將軍東征<lb/>
西伐而能遵守節制及其自將兵則所至無不克捷由<lb/>
其智識明而材力雄故施之各得其宜嗚呼若王者可<lb/>
謂開國之殊勲者矣王之曽大父四三府君累贈銀青<lb/>
<pb n="KR4e0002_WYG_017-8a"/>
榮祿大夫柱國中書平章政事追封開平王諡莊簡妣<lb/>
張氏追封開平王夫人大父重五府君累贈儀同三司<lb/>
上柱國少保中書平章政事追封開平王諡安穆妣陳<lb/>
氏追封開平王夫人父六六府君累贈開府儀同三司<lb/>
上柱國太保中書右丞相追封開平王諡靖懿妣髙氏<lb/>
追封開平王夫人妻定逺藍氏封開平王夫人子男三<lb/>
人曰茂曰昇曰森皆上所賜名女三人長許為皇太子<lb/>
妃餘皆幼臣濂聞之昔日唐太宗起義兵而定天下當<lb/>
<pb n="KR4e0002_WYG_017-8b"/>
時有尉遲恭者棄劉武周仗劔来従其後輔成唐業而<lb/>
恭之功為多於是生有鄂國之封歿有忠武之諡今王<lb/>
之功非恭所可及上之所以遇王者封諡與之雖同而<lb/>
其王爵之加恩數優渥揆之于唐誠又過之史臣所謂<lb/>
君臣相遇千載一時者豈不異世而同符也哉是宜銘<lb/>
諸貞石傳之千萬世一以昭聖天子埀念功臣如此之<lb/>
至一以著王之勲烈於不朽云爾銘曰<lb/>
聖皇開天豪傑四従龍興而雲虎嘯而風義旗所指山<lb/>
<pb n="KR4e0002_WYG_017-9a"/>
嶽震動飈馳霆舂孰不神竦維忠武王其氣至剛仗劔<lb/>
来従飛渡大江無堅不摧無敵不碎席巻長驅易如拾<lb/>
芥平呉定越帖荆撫淮威聲所加小大畢来齊魯既寜<lb/>
汴洛亦定直指幽燕不戰而勝元君逺逝六軍倒戈本<lb/>
根既撥何有條柯乃收晉冀乃清秦隴乃徇遼海人百<lb/>
其勇茫茫朔漠灤河所經誓將剗滌邊塵弗驚王之忠<lb/>
精上貫天日煜其有光亘古不沒幅貟之廣漢唐莫過<lb/>
馬蹄所及王功為多十五年間百戰百捷備殫勤勞光<lb/>
<pb n="KR4e0002_WYG_017-9b"/>
輔帝業翊運之勲靖逺之威在古或罕于今見之大功<lb/>
埀成王忽長逝當宁興哀如失一臂爰加恩寵用鍚王<lb/>
封衮衣繡裳照耀泉宫天子曰噫未慊朕志其推爾爵<lb/>
上褒三世死生哀榮孰可比焉王雖云歿生氣凜然鍾<lb/>
山之陰隧道有石詞臣勒銘垂示千億<lb/>
　　　大明勅賜榮祿大夫同知大都督府事兼太子<lb/>
　　　　右率府使贈推忠翊運宣力懷逺功臣光祿<lb/>
　　　　大夫湖廣等處行中書省平章政事柱國追<lb/>
<pb n="KR4e0002_WYG_017-10a"/>
　　　　封蘄國公諡武義康公神道碑銘<hi>有序</hi>
皇帝即位之三載混一華夷聲教所被罔間遐邇梯山<lb/>
航海奉贄獻琛上念熊羆之士不二心之臣東征西伐<lb/>
宣勞有年方將胙土分茅以定功賞而都督康公薨于<lb/>
陕州上聞之嗟悼不已既勅有司穿土作室以寜體魄<lb/>
復欲昭其功勲於悠久詔翰林學士臣宋濂稽諸簡牘<lb/>
所書文於堅石以垂示於億萬載臣濂謹按公諱茂才<lb/>
字壽卿康其姓也世為蘄州人曽祖文廣皇贈中奉大<lb/>
<pb n="KR4e0002_WYG_017-10b"/>
夫中書參知政事護國追封京兆郡公祖徳懋皇贈資<lb/>
善大夫中書右丞上護軍追封京兆郡公父壽皇贈榮<lb/>
祿大夫同知大都督府事柱國追封蘄國公母蕭氏追<lb/>
封蘄國夫人公當元之季四方雲擾未幾蘄州陷公結<lb/>
義旅以捍蔽為務授以長官俄遷為鎮府同諸將復九<lb/>
江擣蘄水黄連寨轉蘄州路同知總管府事屯戍和之<lb/>
裕溪太平之采石使者考其功狀陞淮西宣慰副使同<lb/>
知元帥府事又陞宣慰使都元帥嵗乙未六月上帥師<lb/>
<pb n="KR4e0002_WYG_017-11a"/>
渡江將士家屬尚留于和州上慮公扼采石之衝弗獲<lb/>
渡時出兵挑戰公兵雖寡而以寛𢎞得士卒心故臨陣<lb/>
人多效死於是數戰不克後數月常忠武王遇春遣游<lb/>
兵虚撓之公連日發軍以應王度其力疲夜設伏兵質<lb/>
明殲其精鋭殆盡然猶收合潰散堅寨於天寜洲眀年<lb/>
二月上命諸將以襄陽大砲破其寨公奔行臺便宜陞<lb/>
淮南行省參知政事甫踰月上亦克金陵又奔京口舟<lb/>
師追及之公度天命有歸乃率所部餘兵三千解甲来<lb/>
<pb n="KR4e0002_WYG_017-11b"/>
附免冠頓首言前日戰各為其主今日屢敗天數也事<lb/>
至於此死生唯命茍得生全尚竭犬馬之力以圖報效<lb/>
上笑而釋之仍許統所部兵従征又眀年授秦淮翼水<lb/>
軍元帥守禦龍灣取江陰之馬䭾沙八月偽呉張士誠<lb/>
犯我疆境公驅兵逐之獲其樓船上賜名馬一疋黄金<lb/>
一錠嵗戊戌従廖楚公永安攻池州取趙雙刀之樅陽<lb/>
遷都水營田使兼帳前總制親兵左副指揮使眀年八<lb/>
月攻皖城偽將率樓船出戰公復獲之又眀年六月偽<lb/>
<pb n="KR4e0002_WYG_017-12a"/>
漢陳友諒傾國入寇攻陷我姑孰殺戮我吏民意將窺<lb/>
我南京上召公謂曰爾不疑我乎公復頓首謝上曰汝<lb/>
既不相疑宜作書遣使偽降友諒為内應招之速来仍<lb/>
紿告以虚實使分兵三道以弱其勢友諒果如所言暨<lb/>
至諸將同公奮擊大破之縛其士卒二萬有幣帛白金<lb/>
之賜嵗辛丑八月上怒友諒来寇率將士親征公領舟<lb/>
師行擊安慶破江州偽都友諒西遁遂下蘄州興國漢<lb/>
陽公沿流而下克黄梅某家寨十一月取江之瑞昌敗<lb/>
<pb n="KR4e0002_WYG_017-12b"/>
友諒八陣指揮友諒之勢遂衰遷帳前親兵副都指揮<lb/>
使明年九月復龍興又明年攻左君弼於廬州四月友<lb/>
諒圍龍興上親往援公與諸將皆従友諒聞上至亟解<lb/>
圍還七月大戰於彭蠡湖軍聲嘯呼湖水為之起立浮<lb/>
屍蠢蠢動至數十里友諒遂至敗亡又有幣帛之賜十月<lb/>
上親征武昌公従之嵗甲辰二月下之友諒之子理銜<lb/>
璧出降三月進金吾侍衛親軍都護府副都護四月従<lb/>
大將軍徐公達洊攻廬州七月下之八月㧞安豐繼取<lb/>
<pb n="KR4e0002_WYG_017-13a"/>
江陵及湖南諸州加賜幣帛眀年二月改神武衛指揮<lb/>
使五月進大都督府副使閏十月士誠兵犯江陰京口<lb/>
上帥大軍水陸並進公在行中及至鎮江士誠兵已遁<lb/>
又眀年正月追至巫子門擊敗其衆獲士卒三千公功<lb/>
為尤多四月搗淮安之馬邏港㧞其水寨復獲士卒與<lb/>
艨艟無算淮安平七月遂攻湖州十一月破之進逼姑<lb/>
蘇姑蘇士誠偽都即遣銳卒死迎鬭大戰尹山橋公持<lb/>
㦸督戰益力鋭卒盡覆乃進圍齊門刀劍林立飛鳥不<lb/>
<pb n="KR4e0002_WYG_017-13b"/>
敢下大將軍命諸將合攻之呉元年九月姑蘓平公取<lb/>
無錫州十月陞同知大都督府事兼太子右率府使進<lb/>
階榮祿大夫洪武元年上以江南之地既入版圖乃遣<lb/>
大將軍經畧中原公従定齊魯之地復由黄河取汴梁<lb/>
下洛陽駐師陕州規運饋餉造浮橋以渡大軍鎮河中<lb/>
善撫綏遺民為之立石頌徳絳解二州則公所招徕蔽<lb/>
遮潼關秦人不敢東向二年復従大將軍征漢中奉㫖<lb/>
還軍中道因疾而薨實八月之三日也年五十有七上<lb/>
<pb n="KR4e0002_WYG_017-14a"/>
下羣臣議贈公推忠翊運宣力懷逺功臣光祿大夫湖<lb/>
廣等處行中書省平章政事柱國追封蘄國公諡曰武<lb/>
義卜以九月二十一日葬於應天府上元縣鍾山鄉之<lb/>
幕府山上親臨奠而百司繼之祭幄相望聯絡原野時<lb/>
人以為榮公娶方氏追封蘄國夫人繼室田氏封蘄國<lb/>
夫人側室朱氏余氏子男三人鐸田氏出鑑朱氏出鎮<lb/>
余氏出公通經史大義事太夫人以孝聞輕財仗義意<lb/>
氣磊落而尤有志於事功值元祚將終其才弗克盡施<lb/>
<pb n="KR4e0002_WYG_017-14b"/>
然而真主龍飛於羣雄之中公即能識之巻甲韜戈率<lb/>
衆臣附坦然而不惑可謂上知天命下體人心者矣由<lb/>
是昭被寵眷倚之以心膂用之為爪牙十餘年間屢従<lb/>
征討茂績竒勲著稱當世存則安富尊榮加以爵位薨<lb/>
則疏封賜諡賁及九泉令名埀於竹帛重祿延於子孫<lb/>
公其可以不朽矣臣濂謹拜手稽首述辭于碑系之以<lb/>
銘深懼不足以稱上報功之意銘曰<lb/>
於赫大明受命于天如日之升照于八埏<hi>其一</hi>于時康公江險之<lb/>
<pb n="KR4e0002_WYG_017-15a"/>
恃大軍西來視如平地<hi>其二</hi>巨礮轟雷物莫敢攖何戰弗潰何<lb/>
守弗傾<hi>其三</hi>天人攸歸勢何敢抗知幾先來率衆内嚮<hi>其四</hi>皇帝<lb/>
曰嘻有附匪疏予開誠心遇爾不疑<hi>其五</hi>爾礪矛鋋爾部<lb/>
士卒助予四方以寜萬國<hi>其六</hi>公拜稽首賜死為生誓殫<lb/>
報効如無餘齡<hi>其七</hi>孰不為庭率師往討矯如翼如風馳<lb/>
電掃<hi>其八</hi>東呉西楚蹴陳駕張身經百戰兇豎始亡<hi>其九</hi>大<lb/>
將北伐同取汴洛出鎮于蒲恤其孤弱<hi>其十</hi>蔽遮河潼以<lb/>
義為關誰敢操戈睥睨其間<hi>其十一</hi>元龜負碑以頌遺愛<lb/>
<pb n="KR4e0002_WYG_017-15b"/>
民亦何心恩義斯在<hi>其十二</hi>従伐漢中迢迢西征有命班<lb/>
師中道而薨<hi>其十三</hi>帝念將臣血戰之苦將酬其勲錫以<lb/>
茅土<hi>其十四</hi>孰不壽考以樂承平公胡嬰疾隕魄泉扃<hi>其十</hi>
<hi>五</hi>帝情憫悼恩命絡繹穿山為堂畢兹窀穸<hi>其十六</hi>名埀<lb/>
於史祿延於家翩然而逝公復何嗟<hi>其十七</hi>史臣造文大<lb/>
書深刻以昭公勲有永無極<hi>其十八</hi>
　　　大明勅賜故懷逺大將軍僉江南等處行樞密<lb/>
　　　　院事贈榮祿大夫江西等處行中書省平章政事<lb/>
<pb n="KR4e0002_WYG_017-16a"/>
　　　　上柱國追封梁國公趙公神道碑銘<hi>有序</hi>
故懷逺大將軍僉江南等處行樞密院事趙公之薨距<lb/>
今已十寒暑褒䘏雖頒而墓隧之碑未樹其子懷逺將<lb/>
軍同知金吾右衛親軍指揮使司事獻請于大都督府<lb/>
移文中書中書下其事禮部於是尚書臣凱侍郎臣魯<lb/>
具以事聞上可其奏詔臣濂撰文而臣某書篆以賜之<lb/>
臣濂等受命震惕深懼不足以稱上意退考諸功狀而<lb/>
序之曰公初諱某今改賜徳勝姓趙氏濠之鍾離人曽<lb/>
<pb n="KR4e0002_WYG_017-16b"/>
大父小乙府君妣時氏大父省二府君妣王氏父諱仁贈<lb/>
懷逺大將軍同知指揮使司事輕車都尉追封天水郡<lb/>
侯妣李氏封天水郡夫人公世為良農家狀貎魁偉有<lb/>
膂力尤能馬上運槊捷疾如飛人不敢猝近嵗壬辰江<lb/>
淮俶擾州縣簡㧞梟鋭為義兵竒公勇悍選為羣隊長<lb/>
公年甫二十有八帥衆接戰必操蝥弧以爭先蹈湯赴<lb/>
火有不暇䘏敵人望而畏之然棲棲在下列無有旌其<lb/>
能功者乃走西營謁歸徳王莽格𨽻麾下稍久察其馭<lb/>
<pb n="KR4e0002_WYG_017-17a"/>
軍無律絶類兒戲又欲擇豪傑而依之倀倀未有所歸<lb/>
嵗甲午大明皇帝統領大將南征駐軍滁陽公聞母夫<lb/>
人在軍中秋七月戊寅遂棄其妻来従及見上轅門喜<lb/>
獲騎將遂賜以今名命為帳前先鋒已而従上取鐵佛<lb/>
岡攻三汊河口破張家寨克全椒後河六丈大樹諸寨<lb/>
尋出師援六合左股為流矢所中幾至危殆上親臨視<lb/>
焉嵗乙未之春閏正月剗鷄籠山羣盗與偽將韓溥酣<lb/>
戰直搗烏江下和州而含山次第平三月夜襲陳額森<lb/>
<pb n="KR4e0002_WYG_017-17b"/>
營戊申額森来侵力出鬭却之夏四月庚申㧞板門寨<lb/>
五月擊長官寨遂取儀真上錄公従戰之功超授忠勇<lb/>
校尉管軍總管府先鋒六月丙辰復従上渡大江時元<lb/>
兵屯牛渚劍槊如林常忠武王鼓勇先登而奪其營諸<lb/>
將乃下太平連攻蕪湖句容取之秋七月辛夘克溧水<lb/>
八月破溧陽公皆有功嵗丙申春二月元將曼濟哈雅<lb/>
闞大兵南渡擁兵建柵於采石磯以斷淮西之路維時<lb/>
將士家屬皆在淮西上毎慮其心動洊命忠武王帥師<lb/>
<pb n="KR4e0002_WYG_017-18a"/>
攻之公亦在遣中乃以疑兵分其勢然後出正兵與戰<lb/>
短戈方接竒兵遽起而乘之元將大敗而遁三月乙酉<lb/>
大破陳額森營於方山庚寅下金陵公之績為諸將先<lb/>
丁酉上命徐魏公取鎮江公副之破貓䝤軍水寨夏四<lb/>
月下丹陽金壇五月平宣城兵鋒所及勢如破竹而所<lb/>
向無前矣轉承信校尉領軍先鋒六月取廣徳秋七月<lb/>
破偽呉張士誠水寨九月復従忠武王攻毘陵㑹青軍<lb/>
叛與士誠合圍魏公於牛塘王與公大敗其衆擒其梟<lb/>
<pb n="KR4e0002_WYG_017-18b"/>
將張將軍嵗丁酉春三月壬午取毘陵時豪傑雄爭而<lb/>
民心無定向曽未幾何廣徳宣城叛公復取之夏六月<lb/>
戊辰取江陰秋七月丙子攻常熟張士徳出挑戰公麾<lb/>
兵而進士徳就縛士徳士誠之弟也遂征甘露望亭無<lb/>
錫諸寨嵗戊戌春二月公従大將攻湖州已而宜興叛<lb/>
秋七月公復取之嵗己亥夏四月擢懷逺大將軍中奕<lb/>
左副元帥五月攻池州取青陽石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當是時安慶實為<lb/>
荆楚咽喉之地勢不得不取秋八月公攻之已而取無<lb/>
<pb n="KR4e0002_WYG_017-19a"/>
為潛山冬十有二月復従大將征杭州嵗庚子春三月<lb/>
還南京㑹偽將朱暹来攻宜興公帥師為援即搗退之<lb/>
夏五月偽漢主陳友諒以重兵襲我太平境直犯龍江<lb/>
皇上震怒命諸大將分據險要授以成算而命公守虎<lb/>
口城虎口城龍江第一關也既而友諒兵大至兵陣既<lb/>
交殺傷相當而伏兵忽起山坳友諒兵大敗擒戮無算<lb/>
遂復太平秋八月下銅陵之臨山寨冬十月掠黄橋及<lb/>
馬䭾沙嵗辛丑春二月征髙郵夏四月陞後奕統兵元<lb/>
<pb n="KR4e0002_WYG_017-19b"/>
帥秋八月上親率六師伐偽漢以報龍江之役公従行<lb/>
道經安慶攻破其水寨遂乘風直泝小孤山抵九江九<lb/>
江偽漢都也距九江五里所友諒始知意謂神兵自天<lb/>
而下友諒宵遁遂克九江獲其玉硏華盖日月旗等物<lb/>
公復分兵攻黄梅廣濟冬十月克瑞富臨江安吉諸州<lb/>
復囘師攻安慶下之十有一月壬申進克撫州友諒既<lb/>
遁謀移都武昌公承命攻其沌口埧嵗壬寅春正月従<lb/>
上征南昌兵至彭蠡湖南昌降三月取新淦州已而祝<lb/>
<pb n="KR4e0002_WYG_017-20a"/>
某康泰據南昌叛殺守臣葉琛公率精甲従魏公復其<lb/>
城夏四月甲午城破公左肩為炮所傷久之乃瘳上壯<lb/>
其為人超授僉江南等處行樞密院事羅友賢據池州<lb/>
神山寨以叛冬十有一月公與忠武王平之偽漢餘黨<lb/>
建柵南昌之西山號為八陣指揮十有二月公從趙將<lb/>
軍破之俘獲三千餘人江右州郡雖已附往往觀望狐<lb/>
疑未即决嵗癸卯春三月臨江吉安富州三城叛公皆<lb/>
先後綂兵復之上以南昌實西江重鎮襟江帶湖控荆<lb/>
<pb n="KR4e0002_WYG_017-20b"/>
引粤非宗藩不足以授綏定之寄於是詔皇姪大都督<lb/>
授以節鉞往莅其地而公實統精兵受節制夏四月壬<lb/>
戌友諒帥強兵十萬攻圍南昌癸亥公統歩卒數千闢<lb/>
城門迎戰偽將金指揮操㦸直前公彎弧一發應弦而<lb/>
仆敵氣大挫而退明日復合自是晝夜環攻城友諒親<lb/>
督促之勢在必取公贊畫秘計分命諸將隨方應敵剪<lb/>
獲甚衆六月辛亥公廵城至東門敵發蹶張中其腰膂<lb/>
箭深入約六寸公即㧞出之且撫髀歎曰吾自壯嵗從<lb/>
<pb n="KR4e0002_WYG_017-21a"/>
軍傷於矢石屢矣其重無踰於此者豈命也夫然大丈<lb/>
夫死即死耳復何憾所恨者不能從主上掃清中原稍<lb/>
效微勲埀令名於竹帛爾丁巳遂薨於私第年三十有<lb/>
九軍中涕泣相弔上聞之悼惜不已遣使者来致祭冬<lb/>
十有一月其子獻䕶柩車至南京以内子葬于牛首山安徳<lb/>
鄉下堡之原上念其功復命典謁者<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>以布帛菽粟有<lb/>
差嵗甲辰春三月遂命獻代領其衆秋九月下中書議<lb/>
贈公榮祿大夫江西等處行中書省平章政事上柱國<lb/>
<pb n="KR4e0002_WYG_017-21b"/>
追封梁國公勅有司建廟南昌嵗時祭享嵗戊申正月<lb/>
乙亥上即皇帝位國號大明建元洪武追念開國元勲<lb/>
皆命配享仁祖淳皇帝廟廷公位居其八實異數也公<lb/>
為人沈鷙而簡黙剛明而質直馭下嚴肅一號令之加<lb/>
旗幟為之改色是以戰無不勝攻無不下及從大將征<lb/>
伐尤能恪守軍令不敢違尺寸君子以此多之生平雖<lb/>
未嘗讀書隨機應變其智如神動與古名將合兼之臨<lb/>
難不懾奮弗顧身而於孝友之道尤為篤至信所謂間<lb/>
<pb n="KR4e0002_WYG_017-22a"/>
氣所生之良將也公娶王氏因公来歸歿於軍追贈梁<lb/>
國夫人繼室朱氏先公若干年卒子男一人獻王氏出<lb/>
也臣聞之龍蛇起蟄山澤通氣與運相值有開必先此<lb/>
古今通義也惟我皇上龍飛臨濠建萬世不拔之基一<lb/>
時將帥大臣多其鄉里之俊如趙公者亦一人也蓋昊<lb/>
天有成命既生聰眀睿知為天下君必有賢臣經綸而<lb/>
翼衛之此意已定於冥冥之中久矣公自壯嵗從戎何<lb/>
役不隨何戰不與所以輝耀其威靈者亦云至矣使假<lb/>
<pb n="KR4e0002_WYG_017-22b"/>
之以年勲業炳朗當不止於斯惜乎不見海嶽大歸於<lb/>
一統也其亦命也夫然而聖恩滂沛追命錫爵既備極<lb/>
於寵榮有子能令亦足上承宸渥宿衛殿庭公之不沒<lb/>
者蓋有在矣古者諸侯計功稱伐書之于太常勒之於<lb/>
彛鼎以示其不忘是用上遵詔㫖備書公之勲績繫之<lb/>
頌聲以昭示承休於豐碑焉頌曰洸洸將軍川嶽之英<lb/>
捷如俊鷹金瞳鐡翎臨風一擊百禽震驚當元季世四<lb/>
海雄吞繽紛戰塵白晝翳昏執戈而興拏風躍雲真人<lb/>
<pb n="KR4e0002_WYG_017-23a"/>
龍飛届滁之陽單騎来歸願備戎行帝曰俞哉羣慝爾<lb/>
攘元有將臣牛渚駐師公揚靈旗隨帝殄夷㧞其水營<lb/>
雲散鳥飛于時羣豪割邑據都伐木建柵壅川為瀦視<lb/>
帝指呼是剪是屠孰為最強犬牙其中偽漢居西狂呉<lb/>
在東登我叛人軼我疆封無征弗從有戰必先斬將搴<lb/>
旗電逝飈旋敵人畏之縮衂莫前何彼㓙殘犯我龍灣<lb/>
公扼虎口屹為雄關六軍奮呼殺人如山帝乃誕怒肆<lb/>
行天誅公時在行勇若虎貔俘厥寳玉偽都為墟胡不<lb/>
<pb n="KR4e0002_WYG_017-23b"/>
爾思復攻豫章恃其氷山以凌太陽公亟出遏殪彼豺<lb/>
狼堂堂晝廵出其東門不虞飛矢竟斃其身軍中慟哭<lb/>
於夜亦聞天祐大明實生俊英琱戈淑旂統馭萬兵胡<lb/>
命止斯不觀厥成天聲四震漢踣呉摧中原既定四裔<lb/>
畢来使公之存績用益恢天子念功禮備褒旌錫爵上<lb/>
公配享廟庭命書絢爛榮賁泉城牛首之山有墓在原<lb/>
禮官奉詔表此武勲以鴻厥慶以示子孫<lb/>
　　　大明勑賜開國輔運推誠宣力武臣榮祿大夫<lb/>
<pb n="KR4e0002_WYG_017-24a"/>
　　　　柱國廣徳侯加贈特進榮祿大夫右柱國進封巢<lb/>
　　　　國公諡武莊華公神道碑銘<lb/>
自古興王之際天既生真人拯民塗炭之中必有如虎<lb/>
之將𢎞展其丕猷弼成其大業此如燭照而龜卜蓋無<lb/>
疑者以漢唐言之則雲臺二十八將凌烟閣二十四人<lb/>
是已洪惟皇帝當四海逐鹿之秋龍飛淮甸嘘陽吸陰<lb/>
反掌之間廓清八極夷荒蠻徼罔不臣妾當是時謀臣<lb/>
猛士效忠宣力其衆如雲若和陽華公亦其一人也歟<lb/>
<pb n="KR4e0002_WYG_017-24b"/>
公諱髙姓華氏字則未聞所謂和陽則其所居之郡也<lb/>
曽大父汝徳贈中奉大夫湖廣等處行中書省參知政<lb/>
事護軍追封武陵郡公曽祖妣張氏追封武陵郡夫人<lb/>
大父某贈資善大夫湖廣等處行中書省左丞上護軍<lb/>
追封武陵郡公祖妣張氏追封武陵郡夫人父徳新贈<lb/>
榮祿大夫湖廣等處行中書省平章政事柱國追封澧<lb/>
國公妣童氏追封澧國夫人公之生也挺然有英氣人<lb/>
見之者咸曰是子異日必亢厥宗及壯其材果超羣類<lb/>
<pb n="KR4e0002_WYG_017-25a"/>
不屑屈人下同黨多嚴憚之至正中天下大亂所在冦<lb/>
盗乘時為患害屠劉其黔黎蕩析其室廬剽敓其玉帛<lb/>
公慮蹙迫州境即於募居黄墩結集水砦召所強丁淬<lb/>
礪刀劍晝夜為禦侮計練閲有法暗合古之將略遐邇<lb/>
聞者多荷殳相從于時帝初起兵臨濠智勇之士雷動<lb/>
而霧集公遂帥衆而来𨽻于麾下及大兵飛渡長江進<lb/>
克采石繼攻蕪湖駐溧水而定建業擣京口而下江陰<lb/>
公皆從諸將建立竒勛㑹張士誠據有淮浙數州之地<lb/>
<pb n="KR4e0002_WYG_017-25b"/>
肆為不恭侵軼邊陲帝乃震怒遣大將出師討之公復<lb/>
在行摧敵於舊館陷城于姑蘇拓土于淮東其功號為<lb/>
尤偉蓋公自從軍授以先鋒之職八轉至榮祿大夫湖<lb/>
廣等處行中書省平章政事迨夫大統既集帝念將帥<lb/>
百戰之勞定功行賞上則公爵次則侯封各錫以鐡劵<lb/>
金書傳示子孫俾世其祿於是授公開國輸運推誠宣<lb/>
力武臣榮祿大夫柱國封廣徳侯食祿六百石公未及<lb/>
受劵請命往廣海巡視城陴整飭軍隊行次崖州以疾<lb/>
<pb n="KR4e0002_WYG_017-26a"/>
薨于官舍年五十有九實洪武四年三月二十七日也<lb/>
訃聞帝懷悼不已詔有司迎公之柩以是嵗六月某日<lb/>
還葬於黄墩先墓之次蔵劵墓中以慰公於九泉且進<lb/>
封巢國公諡曰武莊階加特進勲加右柱國褒崇之意<lb/>
無不備至公一子景春蚤世竟無嗣續其配澧國夫人<lb/>
蔣氏先薨至是與公合葬焉既葬禮部以聞帝若曰其<lb/>
令國子司業宋濂製為碑銘樹諸神道尚書臣陶凱即<lb/>
日傳命授臣臣不敢辭臣聞傳記所稱用世之士非才<lb/>
<pb n="KR4e0002_WYG_017-26b"/>
勇為難而炳於幾先者為難公當羣雄疊奮之時亦欲<lb/>
以扞障自效見帝之真即知天位之有在人情之所屬<lb/>
統其部曲驩然来歸非有先幾之識者能之乎其建樹<lb/>
功烈安享尊榮爵封上公位躋極品亦宜也雲臺凌烟<lb/>
之衆又豈得専美于前乎臣既厯序公之戰功次第於<lb/>
右復繫之銘辭曰<lb/>
士之所貴炳于幾先誠獲所依身名兩全當元之季王<lb/>
綱解紐羣雄虎爭鹿知誰手維武莊公家于和陽依水<lb/>
<pb n="KR4e0002_WYG_017-27a"/>
建砦以遏寇攘皇帝龍興知為真主仗劒相從率先多<lb/>
士帝曰俞哉爾兵我從即麾義旗同渡大江牛渚既殱<lb/>
于湖亦捷溧水洋洋視如一髮天兵載揚翔颷震霆秣<lb/>
陵南徐次第而平况此江陰勢如破竹兵鋒所向無強<lb/>
不衂鄰有勍豎據浙連淮来撼大樹何哉蚍蜉<hi>叶</hi>皇赫<lb/>
斯怒命將行伐鏟破連營洊除窟穴復勅雄師定淮之<lb/>
東載綏載寜載約其同凡斯諸役公無不與展力攄誠<lb/>
亦云備至天清地寜六合一家大統既定論賞有差黄<lb/>
<pb n="KR4e0002_WYG_017-27b"/>
金鏤書鑄鐡為劵作誓剖符千齡弗變皇恩下被將膺<lb/>
寵榮訃来海南聞者涕零宸𠂻憫惻為詔郡縣旋其柩<lb/>
車就鄉而窆崇階峻爵極于上公龍光有赫賁及幽宫<lb/>
儒臣作銘播揚嘉績百世之下視此貞刻<lb/>
　　　元故嘉義大夫禮部尚書致仕贈資善大夫江<lb/>
　　　　淛等處行中書左丞上䕶軍追封譙國郡公諡文<lb/>
　　　　節汪先生神道碑銘<lb/>
濂奉勅總脩元史凡忠義循吏之事天下郡縣悉上史<lb/>
<pb n="KR4e0002_WYG_017-28a"/>
官而宛陵汪先生獨闕既而先生族子克寛来與纂修<lb/>
始以其門人汪文炳所摭事狀相示濂既命史官刪削<lb/>
立傳克寛以為史乃一代成書其法當略墓文乃私家<lb/>
所譔其紀宜詳復致其孫徳垕之言請濂揭銘于隧上<lb/>
嗚呼先生之徳之盛海内孰不知而所讞錢珍之獄泰<lb/>
定實錄中嘗書之其可不備載以昭示方來乎先生諱澤<lb/>
民字叔志姓汪氏其先新安歙縣人自唐以來為官族<lb/>
五季之初兵馬使都虞候道安始自歙遷婺源之還珠<lb/>
<pb n="KR4e0002_WYG_017-28b"/>
里又厯八世至宋天禧己未進士祕書丞贈光祿少卿<lb/>
震生慶厯癸未進士都官員外郎贈中大夫宗顔都官<lb/>
生皇祐壬辰進士左奉議郎知漢陽縣贈少傅穀又自<lb/>
婺源遷饒州徳興之龍溪少傅生贈通奉大夫槃崇寜<lb/>
癸未進士正議大夫端明殿學士藻藻以文學政事為<lb/>
時名臣通奉生紹聖丁丑進士朝散大夫江西轉運使<lb/>
愷知合肥縣贈中散大夫慥又自徳興遷宣州之宣城<lb/>
子孫遂為宣城人中散生紹興庚辰進士通判隆興府<lb/>
<pb n="KR4e0002_WYG_017-29a"/>
鴻舉鴻舉之弟脩舉則先生髙祖也曽祖諱宰臣贈朝<lb/>
奉郎祖諱夢雷淳祐辛丑進士累官知靖州元贈翰林<lb/>
直學士亞中大夫輕車都尉追封新安郡侯父諱鼎新<lb/>
用父廕補將仕郎元贈嘉議大夫工部尚書上輕車都<lb/>
尉追封新安郡侯工部之兄鼎亨景定壬戌進士官池<lb/>
州大軍酒庫然自少卿至先生奕世科名蟬聯不絶先<lb/>
生自幼融通經史亦鋭然思繼承之㑹科目之法行遂<lb/>
領延祐甲寅江浙鄉薦上南宮不利有司用恩例署寜<lb/>
<pb n="KR4e0002_WYG_017-29b"/>
國路儒學正暨再舉遂擢戊午進士第授岳州路同知<lb/>
平江州事階承事郎時先生之母譙國郡夫人王氏春<lb/>
秋已髙先生以平江道逺不可迎養上書丞相府乞降<lb/>
一二階就銓鄰州不報竟奉太夫人之官州有健民曰<lb/>
張以利餌長吏持其陰私使不敢問遂視閭井民若蟣<lb/>
虱頤指氣使輒奔走不暇稍迕其意即繫送于官人懼<lb/>
呼為張雷公先生曰弗治我民將無生即發其姦屛諸<lb/>
蠻夷不使與良民齒李氏有兄弟者三素豐於貲季弟<lb/>
<pb n="KR4e0002_WYG_017-30a"/>
未有子而沒其婦傷季之夭也誓終身不再適孟仲利<lb/>
其財數設計撼之婦堅不動乃嗾亡賴男子誣以姦私<lb/>
婦不禁搒掠自引伏先生見其色有寃間行㢘察之悉<lb/>
得其情白而出焉轉承務郎南安路總管府推官戍將<lb/>
多爾濟䟦扈自用搤有司之掔俾不得詘信其婣家王<lb/>
某為郡府史藉其威尤䲭張無忌擅箠大庾縣令縣令<lb/>
訴諸府同官懼戍將之威相視以目無人發一辭先生<lb/>
毅然捕王下獄㑹監察御史行郡戍將結以厚賂御史<lb/>
<pb n="KR4e0002_WYG_017-30b"/>
召先生於庭詰其獄狀聲色俱厲先生徐曰王之姦賂<lb/>
人所知也御史欲屈法邪御史慙夜半馳馬去王卒伏<lb/>
罪居亡何戍將以贓敗部使者知其故檄先生推讞杖<lb/>
罪之廣州嵗祲民大饑疫癘洊臻死亡相枕藉其毒氣<lb/>
所薰蒸鮮有能生者江西行中書屬先生行振荒之政<lb/>
先生絶無所畏懾命大姓發廪以哺尫羸其病癘方熾<lb/>
者召醫注善藥親走其廬給之活者數萬先生暨從者<lb/>
亦無他虞將還送者讙曰我父母也奈何去之馬擁不<lb/>
<pb n="KR4e0002_WYG_017-31a"/>
能前湖州府判官錢珍挑推官梁楫妻劉氏不從誣楫<lb/>
冒糴官中米殺之獄中事連海比㢘訪副使劉安仁逮<lb/>
繫者二百人中書移問者凡六各懷顧忌事終不白先<lb/>
生讞之獄立具時珍已飲藥死詔戮其屍安仁坐受珍<lb/>
賂除名時朝廷遣奉使宣撫江西聞先生名命廵南安<lb/>
章貢二郡事得専决聲績尤著擢承直郎信州路總管<lb/>
府推官丁内艱不赴服除遷平江路總管府推官階承<lb/>
徳郎初浮屠甲與隣僧乙有隙久不相周旋衆約其輸<lb/>
<pb n="KR4e0002_WYG_017-31b"/>
平乙因邀甲飲酒至醉遂寢其室甲弟子沈安素苦甲<lb/>
鞭笞且期速紹其業幸甲宿于讎夜持刀徃殺之眀日<lb/>
訴諸縣乙虐於考訊輒誣服獄上先生閲其刀有鐡工<lb/>
氏名召工驗焉曰此沈安刀也逮安一訊即承脱乙械<lb/>
械之嘉定地瀕海朱管二姓為姦利於海中致貲鉅萬<lb/>
及以他事敗上下受其賂莫敢捕獄久不决先生與總<lb/>
管道童公適至徑縳以來竟籍其家及徴其帳厯備列<lb/>
省憲郡邑受賂之數惟先生及總管名下疏曰不受陞<lb/>
<pb n="KR4e0002_WYG_017-32a"/>
奉議大夫知濟寜路之兖州兼管本州諸軍奥魯勸農<lb/>
事磁陽負郭之縣也孔子廟學久不建先生以為風教<lb/>
所繫買地作之殿堂門廡及齋序之屬無不見飭襲封<lb/>
衍聖公職止三品先生以宣尼之胄不可以弗崇上疏<lb/>
請増其秩廷議韙之奏陞品為第二錫以銀章居一年<lb/>
政化大行絃誦之聲周達乎西東圜扇之間可設爵羅<lb/>
嘉禾生於縣郊瑞麥孕於洸水君子謂有漢循吏之風<lb/>
焉㢘訪使者行部將壓境還曰汪兖州在吾可無往矣<lb/>
<pb n="KR4e0002_WYG_017-32b"/>
至正癸未詔脩遼金宋三史拜先生朝列大夫國子司<lb/>
業俾分修兵志及宋理宗本紀史成有上尊束帛之賜<lb/>
已而除集賢直學士太中大夫未數月亟上納祿之請<lb/>
以嘉議大夫禮部尚書致其事先生既歸僦屋以居門<lb/>
生弟子援洛中諸賢故事為築室宛水之濱先生日督<lb/>
諸孫讀書以自娯不知其貧嵗壬辰蘄黄紅巾彭黨祖<lb/>
搆亂其餘孽自徽寇宣州江東部使者道童問策於先<lb/>
生先生語以收人心振士氣築城浚濠儲粮簡卒凡數<lb/>
<pb n="KR4e0002_WYG_017-33a"/>
十事寇再至再擊退之乙未夏六月長鎗叛帥𤨏南班<lb/>
程述等挾兵渡江欲犯宣城城中兵不滿數百或勸先<lb/>
生去之民曰先生忠孝人也天必相之當相與守城若<lb/>
果去之吾屬亦隨之爾部使者茂布實周伯琦二公復<lb/>
申民言以為請先生曰昔江萬里寓鄱陽大軍逼城衆<lb/>
皆走散猶坐守以為民望况宣民離合視吾去留吾何<lb/>
忍棄父母之邦乎時軍費不給加以嚴刑弗之集先生<lb/>
從容一言獲鈔一萬錠米二千斛民心翕然欲為固守<lb/>
<pb n="KR4e0002_WYG_017-33b"/>
計屢戰輒屢勝八月丁丑江浙行省參政吉尼哥兒遣<lb/>
兵來援城内恃援至戍守頗懈是夜三鼓長鎗軍攀堞<lb/>
而上城遂陷戊寅偽萬户丁堅使前鋒葛義執先生逼<lb/>
降不屈遂遇害將死罵猶不絶口𤨏南班雅敬先生名<lb/>
為具冠衾塟于某山之原得壽八十有三事上于朝贈<lb/>
資善大夫江浙等處行中書省左丞上護軍追封譙國<lb/>
郡公下太常定諡曰文節云先生娶戴氏累封譙國郡<lb/>
夫人先八年卒子男二人用敬以子貴封敦武校尉常<lb/>
<pb n="KR4e0002_WYG_017-34a"/>
州路宜興州判官用和國子生辟充侍儀司舍人不赴<lb/>
兄弟痛憤不食相繼卒女一人適劉士禮孫男五人徳<lb/>
宣以蔭資補官敦武校尉善盈庫副使徳垕國子生曲<lb/>
阜宣聖林廟司樂徳崇癸巳郷貢進士湖州路徳清縣<lb/>
學教諭徳正徳進孫女一人適呉愈曽孫男五人禧源<lb/>
𫝊源鳯源書源清源先生軀幹脩聳髙準疎髯風裁峻<lb/>
如也其為學本諸六經真知實踐無一不本於道義其<lb/>
奉親也丁工部公之憂則三年獨處於外弗御酒肉毎<lb/>
<pb n="KR4e0002_WYG_017-34b"/>
遇諱日悲慟不自勝至老不變事母夫人則板輿方舟<lb/>
迎侍之官熈熈承顔唯恐少違其意婺源三大墓為強<lb/>
家所侵辨理于有司經四十年必復之乃已其事君也<lb/>
一飯不敢忘懷保小民甚如赤子革弊除姦有知殆無<lb/>
不為然於律已則玉潔氷清毫髮之私又無自而入故<lb/>
其至也民戀愛之其去也民慕思之至有為生立祠者<lb/>
嘗重構美章亭於兖賊至不忍焚之且曰此汪公遺澤<lb/>
也嗚呼不知先生何以能致於斯哉由其立心之正不<lb/>
<pb n="KR4e0002_WYG_017-35a"/>
為勢利所誘擇術之精不為不義所屈忠孝大節所以<lb/>
暴白於天下揆古無讓於今無媿可謂不負於科目者<lb/>
矣先生為文不事絺章繪句而義理自足詩亦清婉有<lb/>
魏晉風尤以善書名家單紙片牘人咸藏弆為榮所著<lb/>
書有巢深燕山宛陵三藁傳之於學者當賓興之嵗江<lb/>
南三行省屢聘先生司其文衡士論尤服其精允至今<lb/>
人道之不忘也夫自壬辰之亂四方瓦解其能執節不<lb/>
回者往往於學士大夫見之如余闕之死於舒李黼之<lb/>
<pb n="KR4e0002_WYG_017-35b"/>
死於江台哈布哈之死於台尤號傑然者也有如先生無<lb/>
城郭封疆之守或保身於山澤君子亦未必深議之先<lb/>
生不以仕止為間孜孜汲汲思衛斯民於危亡之際遂<lb/>
及於難非事君無二心者能之乎使人人皆先生若國<lb/>
家其有敗亡之祻乎悲夫系之以銘曰<lb/>
仁皇建科璽書四布濟濟多士雲集川赴猗歟汪公游<lb/>
舉于鄉對揚大庭乃第奉常筮仕遐邦不遑將毋上疏<lb/>
廟堂願從近授孝聲載昭如水東馳公聞曰噫吾分之<lb/>
<pb n="KR4e0002_WYG_017-36a"/>
宜鋤強擊貪鷹隼横騖去之弗亟我民之蠧疊為理官<lb/>
為獄立平起彼朽骨化而為生魯有名邦待公為政瑞<lb/>
麥嘉禾發為祥應䇿書載登金匱啟封衮斧之寄有詔<lb/>
倚公尋教成均六館咸悦復直集賢進班邇列公曰止<lb/>
哉吾懸我車秩宗之加以華其歸擕笏看山宛水之涘<lb/>
遘時艱屯四郊多疊氓之蚩蚩非公疇依公茍我留執<lb/>
㦸以隨一鼔作氣爭相奮躍刈冦如麻血汚秋鍔孰援<lb/>
我兵夜柝不鳴彼乘吾懈遂無堅城毒霧四塞殺戮以<lb/>
<pb n="KR4e0002_WYG_017-36b"/>
逞執公使降白刃磨頸嚼齒大罵我實王官咄哉賊奴<lb/>
敢正之干公雖遇害之死弗屈孤忠凛然皦如出日事<lb/>
聞中朝當宁嘆嗟節恵易名恩寵有加所貴君子行為<lb/>
民望薄俗瀾奔障之東向非孝無親非忠無君凡百在<lb/>
位視公為人<lb/>
　　　勅賜開國輔運推誠宣力武臣榮祿大夫柱國<lb/>
　　　　淮安侯華君神道碑銘<lb/>
自古以來人臣事君始終一心以上承明徳所以保勲<lb/>
<pb n="KR4e0002_WYG_017-37a"/>
烈於不刋熙令譽於無窮此丹書所謂敬勝怠者吉是<lb/>
也其或遭時擾攘攀龍鱗而附鳯翼自赴於功名之㑹<lb/>
一旦封重爵享厚祿志盈氣驕唯欲之是從遂致壞法<lb/>
亂政蓋有其初而鮮克有終此丹書所謂怠勝敬者㓕<lb/>
是也嗚呼敬怠之間善惡之所由分禍福之所由繫臣<lb/>
某於淮安侯之事不能無深感焉侯諱雲龍字某姓華<lb/>
氏安豐人世為農家圖譜喪不知其先世遷移之詳三<lb/>
代皆以侯貴累膺贈典曽大父六二府君中奉大夫北<lb/>
<pb n="KR4e0002_WYG_017-37b"/>
平等處行中書省參知政事妣王氏夫人大父七二府<lb/>
君資善大夫北平等處行中書省左丞妣韋氏夫人考<lb/>
子中榮祿大夫北平等處行中書省平章政事妣陳氏<lb/>
夫人侯生二十年元季兵亂挈家避難倀倀無所之皇<lb/>
帝龍興臨濠四方豪傑荷戈雲從侯上謁轅門命為帳<lb/>
前小校當是時人心既歸踴躍用命上帥大軍取滁州<lb/>
元戍將遁去和與滁接壤聞之喪膽繼復取之遂大招<lb/>
舟師渡大江太平父老望旌旗迎降侯後先從征由千<lb/>
<pb n="KR4e0002_WYG_017-38a"/>
户進鎮撫陞萬夫長曽未幾何上攻金陵下之侯擒元<lb/>
將李將軍授總管之職尋隨諸將取廣徳洊擢統軍元<lb/>
帥偽漢陳友諒據九江為都時侵我邊陲嵗庚子傾國<lb/>
而東陷姑熟直犯我龍江上授諸將方略設伏于險赤<lb/>
幟一揮伏甲盡出大敗偽漢兵侯亦有助戰功後三年<lb/>
友諒弗悛舊惡攻圍我江西上親帥六師往討友諒恐<lb/>
退入彭蠡湖與大軍遇相持四十餘日其大戰凡三友<lb/>
諒受矢斃于舟中龍江彭蠡二役侯在行中復以功陞<lb/>
<pb n="KR4e0002_WYG_017-38b"/>
豹韜衛指揮使繼從伐荆州又同征江北郡縣而泰州<lb/>
髙郵淮安次第平轉淮安衛指揮使就留鎮之呉元年<lb/>
丁未大將軍徐達奉詔征中原侯復在行中齊魯既定<lb/>
河南之民簟食壺漿以迎王師暨入燕元君棄都而逃<lb/>
立北平等處行中書省授侯鎮國上將軍僉大都督府<lb/>
事分府北平拜資善大夫燕王府左相兼北平行省參<lb/>
知政事及天下大定論功行賞加開國輔運推誠宣力<lb/>
武臣之號官榮祿大夫勲柱國爵封淮安侯食祿一千<lb/>
<pb n="KR4e0002_WYG_017-39a"/>
五百石前職如故尋兼燕山衛都指揮使時北平新入<lb/>
職方非勲舊大臣不足以厭服之上以侯為鄰郡子且<lb/>
恩遇之深不翅骨肉至親必能為國宣力故特託以方<lb/>
面重任豈期侯昧於理動違邦憲據元丞相托克托大<lb/>
第居之凡元宮龍榻鳯䄄及金玉寳器非人臣可僭者<lb/>
皆用之弗疑已而以其第髙曠菑害屢生復役戰疲之<lb/>
士創殘之民唯新室是圖奢麗過制特甚此猶可也先<lb/>
是元故都破其達官之女多與我師為婚媾㓜主尚竄<lb/>
<pb n="KR4e0002_WYG_017-39b"/>
沙漠諜者因倚之偵我事情上眀照數千里外屢勅中<lb/>
書移文北平凢舊任於元者悉遣發江南毋使為民患<lb/>
害侯皆廢格不行及至征鹵副將軍李文忠北征獲間<lb/>
諜數人始知故宦之家有官兵馬司者相率構姦偽作<lb/>
文榜欲為變托姦人以為廵邏之職將焉禦寇此非侯<lb/>
之過歟上猶念其功不忍寘于法趣中書諭其盡遣侯<lb/>
仍弗之聽上怒詔内官往厯指其主名諭之侯始不得<lb/>
已奉詔侯自是益怠於政日從事歌舞燕飲遂得羸疾<lb/>
<pb n="KR4e0002_WYG_017-40a"/>
疾寖劇上召還南京以洪武七年六月二十八日卒享<lb/>
年四十又三娶繆氏累封淮安夫人子二人長曰忠次<lb/>
曰關住女一人以七月十日塟京城之西石灰山之陽<lb/>
上親御翰墨製文一通遣中官致奠焉惟侯奮起戎行<lb/>
出遇真人乘六龍御天從征西方粗著勞效初無獨建<lb/>
竒功駿烈照耀人之耳目然而封以大郡錫之侯爵寵<lb/>
恩之加不為不重矣奈何靡思補報狥欲敗度絶無憂<lb/>
國恤民之心乃知往古韓彭之流怙功自専卒至夷㓕<lb/>
<pb n="KR4e0002_WYG_017-40b"/>
皆其自取焉爾所賴聖天子推天覆地載之量保全功<lb/>
臣唯恐有毫髮不至故侯得令終于家享榮名歿世豈<lb/>
非幸歟故事生封侯者沒必加之以公於是勑止以侯<lb/>
禮聊示薄罰可謂仁之至義之盡者也臣濂奉勅撰神<lb/>
道之碑稽諸天理之正察乎人心之公不敢用昔人誌<lb/>
墓常法特取春秋直筆褒貶之義勒文穹碑以為千萬<lb/>
世人臣之勸戒云銘曰<lb/>
人臣事君兮猶如事天寅畏是將兮終日乾乾慎終如<lb/>
<pb n="KR4e0002_WYG_017-41a"/>
始兮曷敢弗䖍一或怠逸兮眀命在前侯起戎行兮有<lb/>
力如虎逄時繹騷兮擇歸真主四征弗庭兮無役弗與<lb/>
斬將搴旗兮所向披靡帝用嘉錫兮龍光日殷疏以侯<lb/>
爵兮作鎮北藩兵民二柄兮付之旬宣鞠躬盡瘁兮宜<lb/>
報國恩胡昧爾心兮動違國憲僭侈是崇兮羣生胥怨<lb/>
峻宇雕墻兮朝夕沉湎是非倒置兮大分莫辨皇仁如<lb/>
天兮覆之幬之錄其勛庸兮恤之崇之君恩固𢎞兮臣行或<lb/>
虧生弗為善兮死其忸怩春秋直筆兮善惡莫掩萬世<lb/>
<pb n="KR4e0002_WYG_017-41b"/>
取法兮納人于檢墓門有石兮可比琬琰史臣勒文兮<lb/>
以示褒貶<lb/>
　　　故資善大夫廣西等處行中書省左丞方公神<lb/>
　　　　道碑銘<lb/>
洪武七年三月某日資善大夫廣西等處行中書省左<lb/>
丞方公歿于京師鍾山里之私第既已喪事而墓門之<lb/>
石未有刻文九年冬十一月其子禮恐公懿行堙沒無<lb/>
傳請于大都督府移文中書中書下禮部於是尚書臣<lb/>
<pb n="KR4e0002_WYG_017-42a"/>
籌以其事聞制曰可遂勅翰林學士承㫖臣濂為之銘<lb/>
臣謹按留守都衛經厯天台詹鼎狀公之行曰公諱珍<lb/>
避廟諱更名真因字貞姓方氏其系分自莆田再遷台<lb/>
之仙居三遷於黄岩遂占籍焉公長七尺狀貌魁偉而<lb/>
身白如瓠有偉丈夫量未嘗宿怨識者已知其為貴人<lb/>
至正初李大翁嘯衆倡亂出入海島刼敓漕運舟殺使<lb/>
者時承平日久有司皆驚愕相視捕索久不獲因從而<lb/>
綏輯之劇盗蔡亂頭聞其事謂國家不足畏復效尤為<lb/>
<pb n="KR4e0002_WYG_017-42b"/>
亂勢䲭張甚濱海子女玉帛為其所掠殆盡民患苦之<lb/>
中書參知政事多爾渚巴勒發郡縣兵討蔡寇公之怨<lb/>
家誣搆與其通逮繫甚急公大恐屢傾貲賄吏尋捕如<lb/>
初公度不能繼且無以自白謀於家曰朝廷失政統兵<lb/>
者玩寇區區小醜不能平天下亂自此始今酷吏藉之<lb/>
為姦媒蘖及良民吾若束手就斃一家枉作泉下鬼不<lb/>
若入海為得計耳咸欣然從之郡縣無以塞命妄械齊<lb/>
民以為公民亡公所者旬日得數千久屯不解朝臣察<lb/>
<pb n="KR4e0002_WYG_017-43a"/>
其非罪奏為慶元定海尉使散衆各安其居自時厥後<lb/>
汝潁兵大起海内鼎沸齊國忠襄王李察罕保釐河洛<lb/>
晉冀李思齊張思道號令關陜陳友諒明玉真分有江<lb/>
漢荆益張士誠據淮淛公亦有慶元台温三郡之地同<lb/>
縣章子善者好從横之術走説公曰治亂有循環之運<lb/>
元數將極不待知者而後知今豪傑並起有分裂之勢<lb/>
足下奮襼一呼千百之舟數十萬之衆可立而待浙江<lb/>
而上則南北中絶擅餽運之粟舟師四出則青徐遼海<lb/>
<pb n="KR4e0002_WYG_017-43b"/>
閩廣甌越可傳檄而定審能行此人心有所屬而伯業<lb/>
可成也公曰君言誠是然智謀之士不為禍始不為福<lb/>
先朝廷雖無道猶可以延嵗月豪傑雖並起智均力敵<lb/>
然且莫若為主保境安民以俟真人之出斯吾志也願<lb/>
君勿復言子善謝去公自是其官累遷至江淛行中書<lb/>
參知政事㑹有詔徵兵討張士誠公遂出師士誠知公<lb/>
且至遣其將史文炳呂真統十將軍兵七萬禦公於崑<lb/>
山崑山去姑蘇七十里士誠之偽都在焉文炳真陳兵<lb/>
<pb n="KR4e0002_WYG_017-44a"/>
城中仍以歩騎夾岸為陣士誠命游兵往來旌旗數十<lb/>
里不絶氣勢甚盛公曰濱海之地非四達之衢乃復參<lb/>
用歩騎兵雖衆不足畏也公舟師僅五萬身率壯士數<lb/>
百趨奣子橋文炳真使十將軍薄水戰矢石如雨公戒<lb/>
其衆持葦席藉塗泥冒矢石急奮夾岸之軍以火箭亂<lb/>
射公燎及鬚鬢横刀大呼而入殺兩將軍及十餘人軍<lb/>
大潰若禽鳥散去公與壯士追擊趨其中堅文炳真接<lb/>
戰公出入陣中所嚮輒披靡橋左右水騎訖不得成列<lb/>
<pb n="KR4e0002_WYG_017-44b"/>
而岸上軍又敗北文炳真棄馬走亡十將軍溺死者萬<lb/>
計公乃次兵於岸明日又戰七戰七捷直至城下士誠<lb/>
得報遣使者送欵請奉元正朔公還遂以節鉞鎮淛東<lb/>
開治于鄞元之君臣多公之勲復數加爵賞俄至太尉<lb/>
江浙行省左丞相賜衢國公印章昆弟子姓賓客皆至<lb/>
大官當是時今上皇帝龍興臨濠定鼎金陵天戈所指<lb/>
無不簞食壺漿以迎王師上親取婺州而衢處相繼降<lb/>
公曰吾聞順天者昌逆天者亡今臨濠兵精甚所至無<lb/>
<pb n="KR4e0002_WYG_017-45a"/>
堅城此殆天命之所在也逆天不祥即遣子完入侍上<lb/>
喜曰自古英雄以義氣相許當如青天白日事成同享<lb/>
富貴何以質子為遂使完歸公復遣使者願守城邑如<lb/>
錢鏐故事嵗貢白金以給軍貲上許之然猶自海道輸<lb/>
粟元都時羣雄方爭上方勵志中原公獨屛蔽江海使<lb/>
者交于二境上唯求庇民而已苖軍劉震蔣英等叛婺<lb/>
州殺首帥胡大海持其首來曰願𨽻麾下衆皆賀獨公<lb/>
不許曰吾昔遣使效錢鏐言猶在耳今納其叛人是見<lb/>
<pb n="KR4e0002_WYG_017-45b"/>
小利而忘大信也且人叛主而歸我即他日叛我又安<lb/>
可必耶遂帥師擊之仲兄中流矢而沒上遣使臨祭且<lb/>
慰撫其遺孤越數載上詔大將軍徐魏公平姑蘇縛士<lb/>
誠獻京師公以久疾不視事又莫府賓客無所陳説失<lb/>
朝賀禮上怒大軍且壓鄞公憂懼不知所為乃封府庫<lb/>
具民數使城守者出迎躬挈妻孥避去海上使完奉表<lb/>
謝曰臣聞天無所不覆地無所不載王者體天法地於<lb/>
人無所不容臣荷陛下覆載生成之徳久矣安敢自外<lb/>
<pb n="KR4e0002_WYG_017-46a"/>
於天地敢一陳愚衷惟陛下裁幸臣本庸才處乎季世<lb/>
保境安民非有黄屋左纛之念曩者陛下霆擊雷掣之<lb/>
師至于婺州臣愚以為天命有在遣子入侍于時固已<lb/>
知陛下有今日矣所謂依日月之末光望雨露之餘澤<lb/>
者也而陛下開誠布公賜手書歸質子俾守郡縣如錢<lb/>
鏐故事十年之間與中呉角立皆陛下之賜戢也逮天<lb/>
兵下臨呉㑹臣嘗上書謂朝定杭越則暮歸田里不意<lb/>
今年以來老病交攻頓成昏昧而弟兄子姪志慮不齊<lb/>
<pb n="KR4e0002_WYG_017-46b"/>
致煩陛下興問罪之師方懷憂懼未能自明而大軍已<lb/>
至台温令臣計無所出雖遣使再三而承詔之師勢不<lb/>
容已是以封府庫開城郭以候王師之至然猶未免為<lb/>
浮海之計者昔有孝子於其親也遇小杖則受大杖則<lb/>
走臣之事適與相類雖然臣一介草莽亦安敢自絶於<lb/>
天地故每自思欲面縛待罪闕庭復恐陛下萬一震雷<lb/>
霆之怒天下後世議者不謂臣得罪之深將謂陛下不<lb/>
能容臣豈不累天地之大徳哉謹昧死奉表以聞俯伏<lb/>
<pb n="KR4e0002_WYG_017-47a"/>
候命上覽表趣公入覲公至京師上且喜且讓曰若來<lb/>
何晚也公即叩首謝罪上以公誠慤遇之特厚毎賜宴<lb/>
饗皆與功臣列坐未幾有廣西左丞之命俾奉朝請一<lb/>
日侍上燕坐不能興輿至第則成永疾矣上數遣中使<lb/>
賜問官其二子禮宣武將軍僉廣洋衛親軍指揮使司<lb/>
事完忠顯校尉虎賁衛千户所鎮撫令公得親見之也<lb/>
及公疾革上遣中使問所欲言公指使者中坐良久曰<lb/>
臣荷陛下厚恩無尺寸之功而子孫庸魯絶不知人間<lb/>
<pb n="KR4e0002_WYG_017-47b"/>
事臣所憂者獨此耳幸陛下以臣故曲加保全則臣感<lb/>
恩九泉為犬馬報陛下矣言畢而逝壽五十又六上聞<lb/>
哀憫之親御翰墨為文命官致祭皇太子暨親王亦如<lb/>
之中書省大都督府御史臺亦皆奉上㫖臨祭成禮而<lb/>
去先是公病時嘗屬諸子曰我即死毋歸葬海濱主上<lb/>
遇我過厚可求皇城外之地埋焉且使後人習於理義<lb/>
及是卜城東二十里玉山之原惟吉禮部為奏請上欣<lb/>
然可之於是以某年某月某日塟禮也公世為善人而<lb/>
<pb n="KR4e0002_WYG_017-48a"/>
其父尤柔良人弱之屢致侵蝕父咲曰吾諸子當有興<lb/>
者毋久苦我其後五子果貴顯元季以公之貴得屢贈<lb/>
三代曽祖天成榮祿大夫湖廣等處行中書省平章政<lb/>
事祖宙光祿大夫福建等處行中書省平章政事勲皆<lb/>
柱國爵皆封越國公父伯竒銀青榮祿大夫淮南等處<lb/>
行中書省左丞相上柱國仍追封越國公曽祖妣陶氏<lb/>
祖妣潘氏妣周氏妻兩董氏皆封越國夫人子男五人<lb/>
其二即禮與完其三曰本曰則曰安女五二適士族餘<lb/>
<pb n="KR4e0002_WYG_017-48b"/>
在室孫男六隋大業末海内紛紜汪華聚衆保民據有<lb/>
歙宣杭睦婺饒六州之境雖屢受隋爵及唐髙祖有天<lb/>
下遂封府庫籍民數以歸職方擢為歙州刺史殁于長<lb/>
安其事與公似無大相逺者蓋公以豪傑之姿庇安三<lb/>
路六州十一縣之民天兵壓境避而去之曽無一夫被<lb/>
乎血刅其有功於生民甚大然而天寵所被賜官丞轄<lb/>
享有祿食而二子皆列崇階赫奕光著視唐則有加焉<lb/>
於是歴序其故著為銘詩以宣朗國家之鴻烈而及公<lb/>
<pb n="KR4e0002_WYG_017-49a"/>
保民之偉績云爾銘曰<lb/>
元季紛紜羣雄相吞公據海濱志欲靖民黄屋左纛我<lb/>
非敢覬綏定一隅以候真主大明煌煌出自東方天威<lb/>
奮張孰敢不來王乃籍土乃封府庫大開城門委之而<lb/>
去皇帝詔還喜動龍顔卿能庇民朕數嘉嘆卿居海邦<lb/>
倚水為強旌旗揚揚武夫洸洸舳艫數千横行海中諸<lb/>
蕃畏威莫越其封炳乎幾先能順天命卒全黎元兵不<lb/>
血刅何哉暴強驅民鋒鏑酣戰弗禁身乃就殛以此較<lb/>
<pb n="KR4e0002_WYG_017-49b"/>
彼卿實為能爵之崇階祿給子孫天語褒嘉金宣玉奏<lb/>
公拜稽首天子萬壽惟公挺生人中之豪功在三府其<lb/>
恵孔昭華之保歙事與公類至今廟食春秋不廢公雖<lb/>
歿矣徳曷忘矣太史銘矣發幽光矣<lb/>
　　　明故資善大夫御史中丞兼太子賛善大夫章<lb/>
　　　　公神道碑銘<lb/>
嗚呼是為吾友龍泉章公之墓初予未識公時輒稔聞<lb/>
其名及公應聘而起同赴于南京同館于青溪同出入<lb/>
<pb n="KR4e0002_WYG_017-50a"/>
禁署以備顧問如是者四三年私竊以為生我者父母<lb/>
知我之志者唯公而已不知公何為棄予而遽死矣乎<lb/>
有善孰予相孰知我瑕疵而攻之乎神道之銘公之子<lb/>
特以為屬肝腸百裂其何能綴緝言辭乎相知之深者<lb/>
不為之則鋪張君子之休美不識當屬之誰乎因抆淚<lb/>
而序之曰公諱溢字三益姓章氏處之龍泉人逺祖有<lb/>
曰巖者仕宋以兵部尚書守泉州始家于南安至唐康<lb/>
州刺史及又自南安遷建之浦城及生福州軍事判官<lb/>
<pb n="KR4e0002_WYG_017-50b"/>
脩脩生光祿大夫檢校太傅西北面行營招討制置等<lb/>
使持節髙州諸軍事髙州刺史仔鈞娶練氏生子十五<lb/>
人其第三子獻誠仕南唐為銀青光祿大夫檢校司徒<lb/>
獻誠生文錫仕宋為秘書省校書郎文錫生都官郎中<lb/>
重又自浦城遷于龍泉子孫遂為龍泉人重生吉吉生<lb/>
順順生公琛公琛生世安世安生舉舉生宗宗生鄉貢<lb/>
進士輔輔生文義文義生用之用之生強宗強宗生煥<lb/>
文則公之髙祖也曽祖諱斯立祖諱格父諱遇孫母某<lb/>
<pb n="KR4e0002_WYG_017-51a"/>
氏公之始生其音如鐘父母疑為不祥幾棄不舉及成<lb/>
童嶷然莊重不習鄉井輕儇態諸兄出應科繇頗為儕<lb/>
類所侵苦公忿曰彼徒謂我弱爾吾不自厲豈為男子<lb/>
耶乃往受事縣官即有曲者舉正理直之衆始愧服比<lb/>
弱冠從鄉先生王叔剛游從事於正心修身之學既又<lb/>
聞金華為文獻之邦間出游以咨叩其統緒浙東憲使<lb/>
圖沁布哈請與語悦之已而改官陕西要公與俱至虎<lb/>
林心忽驚悸力辭而歸抵家父病已革越八日而逝人<lb/>
<pb n="KR4e0002_WYG_017-51b"/>
以為純孝所感至正壬辰蘄黄妖寇自閩犯龍泉公與<lb/>
從子存仁避亂山中而存仁為寇所執公心計曰吾兄<lb/>
止有一息不可使無後挺身出謂賊曰兒幼無所知我<lb/>
願代之賊聞公名方出重購以求及得公大喜賊帥欲<lb/>
問計公正色拒之曰若等皆有父母妻子顧為此滅族<lb/>
事耶賊怒繫之柱以刀磨其脅曰不降者且死公曰貪<lb/>
生惡死固人常情然吾終不為不義屈賊愈益怒曰汝<lb/>
誠不畏死耶公曰死即死何畏乎賊壯之不敢加害公<lb/>
<pb n="KR4e0002_WYG_017-52a"/>
夜紿守者乘間既脱歸乃集里民為兵不旬日擊却之<lb/>
處州府判官以兵來龍泉欲盡誅平民詿誤者舒穆嚕<lb/>
公宜孫實總兵政公走麾下説曰將軍知賊之由乎曰<lb/>
不知也公曰貧民廹於凍餒故相挻而從盜誠得一循<lb/>
吏招輯之民即平民耳今不出此而肆行剪屠是殆揚<lb/>
湯以止沸也不識可乎舒穆嚕公曰善微先生言事幾<lb/>
敗即檄判官毋擅殺舒穆嚕公服公器識留幕下與議<lb/>
軍事其平屬縣慶元及建寜之浦城松溪羣盗公有力<lb/>
<pb n="KR4e0002_WYG_017-52b"/>
焉上其功江浙行省丞相康里公承制授公將仕郎龍<lb/>
泉縣主簿辭不受海寇起黄岩掠沿海郡縣行省命石<lb/>
抹將軍守台城台之寜海民亦為變攻圍台城急舒穆<lb/>
嚕公飛檄召公為援公方退居田里得將軍檄即起曰<lb/>
吾邦非舒穆嚕公人且盡為枯骨今一旦有急正我報<lb/>
徳之秋也集趫勇少年數百人晝夜行至城下約内外<lb/>
夾擊賊遂潰海寇亦遁去寜海大饑豪民呉甲蔣乙積<lb/>
粟不糶公言於舒穆嚕公將軍因屬公行縣賑之公至<lb/>
<pb n="KR4e0002_WYG_017-53a"/>
縣即抵二豪罪發其粟賑餓夫其尤困者俾僧作糜食<lb/>
之公還龍泉龍泉亦嵗儉大家有粟髙其直且不發公<lb/>
先以私田易粟貸里人乃行勸分之政民受其恵為多<lb/>
隣邑青田潘惟賢為盜而龍泉監縣寳忽丁貪虐無狀<lb/>
民因導潘攻縣治寳忽丁棄印走公同其師王剛叔召<lb/>
豪傑與賊戰敗走之縣治遂復行省給銀幣為賞寳忽<lb/>
丁懼棄職獲罪而愧公有功乃謀害公公方贊元帥哈<lb/>
迪爾開府處城未敢發㑹帥府問寳忽丁罪遂結季溪<lb/>
<pb n="KR4e0002_WYG_017-53b"/>
惡少拒命首害剛叔于家帥府檄兵襲擊之寳忽丁遁<lb/>
去於是處之七縣盜皆蠭起行省移舒穆嚕公以行樞<lb/>
密院判官分治處州公謂舒穆嚕公曰松陽小醜不速<lb/>
平將養成大患舒穆嚕公曰唯君處之公乃遣千户曹勝<lb/>
安督兵授以方畧一戰盡降之分院上其功行省陞承<lb/>
事郎松陽縣尹又辭不受元帥葉君琛攻鄭寇於麗水<lb/>
屢為所敗分院調公及樞密院都事胡君深合討之公<lb/>
與胡君統軍至浮雲賊衆來逆戰並山為長陣兵既接<lb/>
<pb n="KR4e0002_WYG_017-54a"/>
我軍張左右翼夾攻之賊大敗直擣其巢穴賊望見公<lb/>
来拜乞曰我非為寇者待我殱此海蠻即降矣海蠻謂<lb/>
葉君所部海軍也公曰吾不知他特捕反者爾賊為内<lb/>
外二砦公麾兵踰外砦立壁或疑壁於兩砦間非利公<lb/>
曰非爾軰所知我既踰外砦則内砦疑其已降而外砦<lb/>
亦計其疑已二砦相疑破賊必矣壁未完賊突至相持<lb/>
未有勝負公麾竒兵横擊賊奔北即移兵圍内砦數重<lb/>
下令急攻遂陷之執鄭寘諸法外砦亦降行省復授福<lb/>
<pb n="KR4e0002_WYG_017-54b"/>
建行省檢校官尋又改除奉訓大夫處州路總管府判<lb/>
官皆不受南行臺治書侍御史特穆爾喇實分臺于婺<lb/>
長鎗軍叛迫其城治書遣從事楊迪徵師於公公勒所<lb/>
部軍就道長鎗聞公至輒引去省憲交章薦于朝除武<lb/>
徳將軍僉浙東都元帥府事又辭不受或疑為要名公<lb/>
曰吾所將皆鄉里子弟使其肝腦塗地而吾獨取功名<lb/>
弗忍為也青田賊呉英掠婺之金華永康東陽諸縣聚<lb/>
衆猖獗公議討之分院乃調兵屬公及胡君與賊屢戰<lb/>
<pb n="KR4e0002_WYG_017-55a"/>
皆敗之賊勢蹙縛其黨張貴李興甫等出降遂昌㓙右<lb/>
户閉糶土豪周天覺悉聚殺之元帥胡君往討天覺負<lb/>
固不服久之始請降公曰此賊不殄必貽後患胡君不<lb/>
聽受其降已而天覺果以復叛誅始天覺之未降也執<lb/>
其黨與三百人擊諸獄至是胡君欲盡坑之公執不可<lb/>
得生全者十六七時天下日入於亂公結廬匡山上自<lb/>
號曰匡山居士屬其子曰兵將至矣汝曹其保障州里<lb/>
乎己亥冬王師克處州公又避地入閩中今上皇帝遣<lb/>
<pb n="KR4e0002_WYG_017-55b"/>
使以束帛召公公乃幡然而起與青田劉君基麗水葉<lb/>
君琛金華宋濂同召至建業入見上問勞曰我為天下<lb/>
屈四先生耳然四海紛紛何時定乎對曰天道無常惟<lb/>
徳是輔惟不嗜殺人者能一之耳上曰卿等其留輔予<lb/>
矣亡何擢僉營田司事廵行江東兩淮之境田荒蕪及<lb/>
耕墾者皆分籍之差税賴之以便公以疾在身者久上<lb/>
時遣使存問及疾小愈即入謁上見其来喜曰疾其瘳<lb/>
乎何遽出也一日上忽念公詢于中書左司都事張來<lb/>
<pb n="KR4e0002_WYG_017-56a"/>
碩曰章溢日來康強否來碩對曰溢日夜念母不置而<lb/>
以主上遇之厚不敢以言鬱鬱成疾耳上即命公歸省<lb/>
賜以白金文綺而留其季子存厚于京師浙東始設提<lb/>
刑按察司即擢公僉其司事尋命還處州代總制胡君<lb/>
入朝而為存厚娶胡君女賜賚優渥且俾存厚入侍皇<lb/>
太子以示親信胡君出師溫州復詔公還守處州饋餉<lb/>
供億䂓措無缺而民不知勞及師旋即日以總制事付<lb/>
胡君而還其部王師平荆楚設湖廣提刑按察司遷公<lb/>
<pb n="KR4e0002_WYG_017-56b"/>
僉司事公入見上慰勞之曰紀綱之事今屬卿矣公既<lb/>
至覩荆襄多廢地遂建議分兵屯田且以控制北方計<lb/>
為便上曰所言甚善苐未暇耳湖廣行省鎮撫囘囘怙<lb/>
勢作威輕重人罪以為常公㢘得狀坐以法曽未㡬河<lb/>
内道按察司宋思顔以浙東憲吏事不白下獄而浙東<lb/>
按察使孔克仁僉事王璹亦以事被逮辭或連公公憂<lb/>
懼不知所為上遣太史令劉君基喻公曰予素知章溢<lb/>
守法令毋疑也既而胡君以兵入閩陷没處州之境皆<lb/>
<pb n="KR4e0002_WYG_017-57a"/>
動揺上命陞公浙東按察副使往鎮之平陽瑞安浦城<lb/>
福寜軍民等事皆𨽻焉公辭曰臣前任浙東無狀同列<lb/>
皆獲罪而臣獨䝉寛宥今若加陞擢則益重臣過疆塲<lb/>
之事臣身任之萬死且弗避副使之命臣不敢拜上重<lb/>
違其志命仍僉浙東按察司事比至山寨或已叛公宣<lb/>
布詔旨軍民皆感動乃誅其首叛者餘皆帖帖青田夏<lb/>
清聞胡君敗與福建參政范昌大合寇慶元龍泉時官<lb/>
兵盡戍浦城城中僅足自守公召舊部義兵使據要害<lb/>
<pb n="KR4e0002_WYG_017-57b"/>
列木柵為屯勢相聨絡别命元帥祁興季汶即龍泉縣<lb/>
治亦環植木城賊聞不敢犯公長子存道初以元帥戍<lb/>
浦城及是有㫖命存道提兵為逰擊而公即處城坐鎮<lb/>
之公謂父子相統於律不宜乃上奏請罷存道官不允<lb/>
兵戍浦城者以食不繼為病上以屬公洎浙東行省右<lb/>
丞李公文忠李公欲運處州粮餉公以為舟車不通而<lb/>
軍中所掠粮甚殷請拘入官而均給之兵食乃足青田<lb/>
税官金甲發其同僚白乙匿官課乙既誅死而甲恣為<lb/>
<pb n="KR4e0002_WYG_017-58a"/>
姦利公訊之甲善口給辨不置公曰汝罪狀已明奈何欲<lb/>
以口舌撓法乎其辭遂屈上知為公所鞫當不寃命斬<lb/>
之建寜守將阮徳柔遣使來納欵人咸以為詐公曰陳<lb/>
友定據全閩勢必不能容故徳柔為圖自全計非詐也<lb/>
以其事聞詔許徳柔以元官守本郡命比下徳柔果為<lb/>
友定所幷公因留其使厚存卹之溫州茗洋周遂卿恃<lb/>
山險常為寇鄰邑皆患之而郵傳之通平陽瑞安者亦<lb/>
為所要遮公命存道合平瑞總督孫安之兵擒斬遂卿<lb/>
<pb n="KR4e0002_WYG_017-58b"/>
中書命處州造海舟若干艘并僉溪船户為水軍其户<lb/>
凡一千既有領之者而又𨽻于軍府役繁而事擾公上<lb/>
奏設水軍千户所専統之處多山而少田軍需恒不足<lb/>
胡君為奏免唯輸硫黄白藤于朝而行省復有所科公<lb/>
屢以為言罷之水軍千户任惟淵朱仲欽共戍青田會<lb/>
寇至仲欽逆戰而惟淵走還仲欽以無援故敗公斬惟<lb/>
淵以狥遣指揮何世明擊寇走之惟淵乃胡君所任信<lb/>
者既伏誅部曲莫不股栗浙江行省參政朱亮祖總兵<lb/>
<pb n="KR4e0002_WYG_017-59a"/>
取溫州公調何世明以軍從溫州平公聞其掠人子女<lb/>
命鎮撫林理徵之各部送還其家海隅既寜公請朝京<lb/>
師上報曰吾知卿在邊良苦俟平呉當即召卿爾及浙<lb/>
西諸郡皆平上遣使召公且命分兵征八閩而存道守<lb/>
處州公既入見上嘉奬甚至上諭羣臣曰章溢雖儒臣<lb/>
父子宣力一方寇盜盡平其功誠不在諸將後公再拜<lb/>
謝不敢當明日上召問征閩諸將何如公對曰御史大<lb/>
夫湯和由海道進平章政事胡廷瑞自江西入此固必<lb/>
<pb n="KR4e0002_WYG_017-59b"/>
勝然閩中尤服浙江平章李文忠之威信若令文忠帥<lb/>
師徙浦城取建寜此萬全計也即日詔文忠出師如公<lb/>
䇿處州之粮其舊額一萬三千石有畸後以軍興加徵<lb/>
至十倍民不堪命公言之丞相丞相入奏上曰吾勞處<lb/>
民久矣詔従其舊溫州黄宗雲朱君達來附各處以元<lb/>
帥之職還守其土及我師征溫失利輒叛去溫既平君<lb/>
達又請降公曰何物小醜叛而復降納之是無法矣奏<lb/>
戮之浙江行省承詔作大舟入海徵輸巨材檄處州與<lb/>
<pb n="KR4e0002_WYG_017-60a"/>
諸府同公曰處婺之交限以峻險縦有水道何從出且<lb/>
凋敝之民曷以勝此公力言於省臣止之洪武元年正<lb/>
月上即皇帝位有事於太廟公與執事畢越翌日召公<lb/>
及劉君基入見上御奉天殿羣臣咸在上歴陳其功並<lb/>
拜御史中丞公辭不允尋兼太子贊善大夫公務存大<lb/>
體不屑屑於細故或以為言公曰憲臺百司之儀表居<lb/>
其職者當先養人以㢘恥使人避而不犯豈直恃搏擊<lb/>
為能哉上親祀社稷㑹大風雨還坐外朝怒儀曹議禮<lb/>
<pb n="KR4e0002_WYG_017-60b"/>
不合以致天變將殺之公奏曰風雨已連朝無足怪者<lb/>
縦禮官議有未盡陛下精誠自足以格神明願寛雷霆<lb/>
之怒上為之霽威上愛公甚嘗語公及劉君曰二先生<lb/>
年同耄恐感霜露致疾善自衛攝不宜早趨朝也存道<lb/>
部鄉兵萬五千從李公入閩閩平詔存道以兵從海道<lb/>
北征公持不可曰鄉兵農人耳始令征閩許以事平歸<lb/>
農今復調之是爽信也上不懌而罷公繼論奏曰兵已<lb/>
入閩者俾還州里昔嘗叛逆之民宜籍為軍使北征一<lb/>
<pb n="KR4e0002_WYG_017-61a"/>
舉而恩威著矣上喜曰孰謂儒者果迂濶哉非先生為<lb/>
朕一行無能成兹事者公受詔遂行比至處州母夫人<lb/>
已歿公馳還舍援例乞丁憂詔不允丞相李韓公復貽<lb/>
書導上眷倚之意而遣存厚還家公灑泣而出日治戒<lb/>
事惟謹鄉兵既稟命存道部領由永嘉浮海北行上章<lb/>
乞如律守制詔仍不允已而章再上上覽之為惻然曰<lb/>
吾固知其情不可奪矣但朕憲臺缺人耳遂可其奏存<lb/>
道至崐山走京師聽進止上諭之曰汝父事朕宣勞為<lb/>
<pb n="KR4e0002_WYG_017-61b"/>
多今汝又帥師北上尚勉立事功以無忝爾父則予汝<lb/>
嘉因授以處州衛指揮副使戍于上黨尋移平陽公自<lb/>
喪母夫人悲戚過度居常忽忽若無以自存者及營宅<lb/>
兆親負土石而感疾益深子女見之皆相顧悽愴曰勿<lb/>
憂也吾父母幸以安厝祖宗丘墓幸粗整飭嵗時薦饗<lb/>
幸有條序吾庶幾無憾第荷國厚恩未能報効此為歉<lb/>
耳臨終親友何濬來候曰當收斂此心毋有所執滯公<lb/>
曰吾久已知之遂薨於龍淵之私第實洪武二年夏某<lb/>
<pb n="KR4e0002_WYG_017-62a"/>
月某日也享年五十又六訃聞上甚憫悼乃親撰文遣<lb/>
官即其家祭之以其年某月某日塟于某山之原公娶<lb/>
陳氏勤儉恭淑克盡内助子男三人長即存道明威將<lb/>
軍處州衛指揮副使次存誠次存厚女二人長適陳某<lb/>
次在室孫男四人集慶集恭集善集正女二人公性篤<lb/>
於孝友父喪未塟而盜發里閈室廬被焚公稽顙籲天<lb/>
火至柩所而滅事母夫人備極孝養毎事必得其懽心<lb/>
與二兄别居已久既創第龍淵請二兄同居以奉母怡<lb/>
<pb n="KR4e0002_WYG_017-62b"/>
怡之情藹如也先世有墓祠曰標慶菴公起其廢一新<lb/>
之且益田供祀事而定祭享之禮命子孫世守之其於<lb/>
宗族里黨患其子弟無所於學則創龍淵義塾延碩師<lb/>
以教之患其死者無所於𦵏則以玉峰西岡為義阡聽<lb/>
其薶瘞焉又以王剛叔實鄉郡之賢者而石抹將軍能<lb/>
忠於所事即龍泉劍水之陽作祠宇祀之曰忠賢祠蓋<lb/>
凡可以聳善扶義者無不為也公狀貌宏偉器局夷曠<lb/>
而撫世酬物一本於誠一循乎禮義外若和緩而其臨<lb/>
<pb n="KR4e0002_WYG_017-63a"/>
大事則議論爭辨不避權勢必折𠂻於理而後已其與<lb/>
學士大夫談聖賢之道如味飴蜜尤篤尚伊洛之學嘗<lb/>
曰古人為學皆躬行實踐人倫日用之間無非學也今<lb/>
人以記誦詞章為務特學之末事耳故公於章句之習<lb/>
皆不以屑意而於綱常之大端有關於世教者恒切切<lb/>
為人言之生平務在濟人利物嘉言善行人皆能道之<lb/>
不可勝紀也余竊聞之章為東南著姓自五季以迄于<lb/>
宋代多顯者内則兩制八座外則州牧邑宰皆未嘗闕<lb/>
<pb n="KR4e0002_WYG_017-63b"/>
其人親提師旅捍衛鄉州能成其勲名唯太傅公為尤<lb/>
盛閩人至今道之公當元季紛擾羣盜四起磨牙吮血<lb/>
而桑梓為墟公談笑而起皆劓殄之無遺育處之民至<lb/>
今思之於是聲光流顯上致萬乘之知持節諸部執法<lb/>
中臺其功業視太傅公疑若過之此無他太傅之所遭<lb/>
者衰世公之所際遇者有道維新之朝也古人所謂能<lb/>
光前人者公其有焉予敢評隲公行勒諸堅珉以埀示<lb/>
永久於戲金或可銷也石或可<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>也公之功不可忘也<lb/>
<pb n="KR4e0002_WYG_017-64a"/>
銘曰<lb/>
五季之亂殺氣昏太傅隻手障南閩西巖結壘兵雲屯<lb/>
狗䑕偷竊方繽紛怒来欲以一氣吞陰功上聞帝為欣<lb/>
勅生蟄蟄千子孫白筍堆床如爛銀匡山繼之譽益振<lb/>
方頥疎髯目電焞㫖吐鴻鬯鍾在軒蚩蚩赤子扇妖氛<lb/>
額抹絳帕手握<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>嘯呼不異鬼鬽羣公起長驅汗且奔<lb/>
一障仡立無邊塵較之太傅功或殷重徽疊照絶等倫<lb/>
大明天子御紫宸濟濟萬國咸來賓束帛往聘東海濱<lb/>
<pb n="KR4e0002_WYG_017-64b"/>
加以祿爵恩寵新庸田使者勞徠勤繡衣行部照青春<lb/>
貪夫宵遁不待晨一朝南徼將星湮括山恍惚失嶙峋<lb/>
狐狸跳舞騁妖神帝曰汝溢汝老臣整汝戎斾旋汝轅<lb/>
公車戾止集吏民導宣威徳語復諄有叛命者馘以徇<lb/>
<hi>叶</hi>坐鎮鄉城如虎蹲大兒浙擊左右廵四郊帖帖多柔<lb/>
訓召還執法居誎垣長跪敷奏披逆鱗萱堂風慘逝驚<lb/>
魂上表陳情達帝閽哀號負土自築墳因劬致疢亟返<lb/>
真聞之孰不淚霑巾公知學術歸一原時㪺濂洛溉本<lb/>
<pb n="KR4e0002_WYG_017-65a"/>
根所以不剉枝葉繁文事武備道乃存黄膓題湊藏山<lb/>
樊大書遺行勒堅珉傳千百載期無諼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0002_WYG_017-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集卷十七<lb/>
</p>
<p>
</p>
  </div>
</body>
</text>
</TEI>
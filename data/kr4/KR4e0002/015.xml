<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻十五</head> <lb/>
    <p>
<pb n="KR4e0002_WYG_015-1a"/>
欽定四庫全書<lb/>
　文憲集巻十五<lb/>
　　　　　　　　　　　　　明　宋濓　撰<lb/>
　　箴<hi>凡四章</hi>
　　　陳思禮以其讀書像求題作讀書箴以告之<lb/>
古今千載天下萬理曷由知之存乎經史道散文繁歲<lb/>
益月増欲窮其全厥惟難能在昔先覺示我要㫖挈其<lb/>
宏綱衆目咸舉茍棄其本而披其枝力瘁心勞彌乆卒<lb/>
<pb n="KR4e0002_WYG_015-1b"/>
迷仁恕于民孝慈于家終身有餘道豈在多惟爾陳生<lb/>
嗜學克孝不形于言已達其要尚虛厥心以誠爾躬聖<lb/>
賢何人敢不慎恭<lb/>
　　　磨兠堅箴<lb/>
昔李侍郎敦立嘗掲磨兠堅三字于坐隅磨兠堅者古<lb/>
之慎言人也其善于自防者哉為著箴曰<lb/>
磨兠堅慎勿言口為禍門昔人之云磨兠堅人各有心<lb/>
山髙海深磨兠堅髙不知極深不可測磨兠堅言出諸<lb/>
<pb n="KR4e0002_WYG_015-2a"/>
口禍隨其後磨兠堅鐘鼓之聲因扣而鳴磨兠堅不扣<lb/>
而鳴必駭衆聼磨兠堅唯口之則守之以黙守之以黙<lb/>
是曰𤣥徳磨兠堅磨兠堅慎勿言<lb/>
　　　全有堂箴<lb/>
全有堂者何監察御史黄君鄰讀書之室也缺者全之<lb/>
反其謂之全者何無毫毛之不備也無者有之對其謂<lb/>
之有者何心中本具不假外求也其謂全有者何天徳<lb/>
也天徳之著也如鑑之明也萬理森然隨物而應之也<lb/>
<pb n="KR4e0002_WYG_015-2b"/>
既曰全有或乃斵之喪之以至弗完者何人偽之滋也<lb/>
人偽之滋非學不足克之也克之者何整爾甲礪爾戈<lb/>
力戰而勝之也是故生而能全之謂聖人修而復全之<lb/>
謂賢人棄而不知求全之謂愚人三者之不同奈何敬<lb/>
與怠之謂也黄君欲全其所有非敬將何以全之黄君<lb/>
以政學聞于時復遑遑自治不止其殆知求全者歟為<lb/>
之箴<lb/>
繄天扃顯性靈萬象森森炯以貞愚不縮智不贏毫末<lb/>
<pb n="KR4e0002_WYG_015-3a"/>
咸具天人并君子乾乾守以誠其有乃全百體寧<lb/>
　　　師古齋箴<hi>幷序</hi>
師古齋者予學子連江陳子晟讀書之所也子晟今人<lb/>
也其曰師古者何志所存也志之所存奈何事不師古<lb/>
則茍焉而已言之必弗詳也行之必弗精也弗精且詳<lb/>
則滅裂之弊生而頹惰之氣勝矣能師古則反是然則<lb/>
所謂古者何古之書也古之道也古之心也道存諸心<lb/>
心之言形諸書日誦之日履之與之俱化無間古今也<lb/>
<pb n="KR4e0002_WYG_015-3b"/>
若曰專溺辭章之間上法周漢下蹴唐宋美則美矣豈<lb/>
師古者乎子晟春秋方盛為古文辭水湧而山出薦紳<lb/>
先生交譽之予恐其或偏也為之箴曰<lb/>
爾欲師古古何所師法言大訓日星昭埀爾繹爾思志<lb/>
須刻苦欲禔其身必入其户中唐坦然由户及庭有宧<lb/>
有奥以次而升惟學亦然懼畫於淺日造其深所見乃<lb/>
逺人已兩盡方為極功毋局於文一偏之攻此謂師古<lb/>
古訓是式我作爾箴服之無斁<lb/>
<pb n="KR4e0002_WYG_015-4a"/>
　　銘<lb/>
　　　黄氏義門銘<hi>有序</hi>
天地之間有大防焉孝友之謂也水之始也濫觴爾茍<lb/>
無土以障之則必至於滔天火之初也螢爝爾茍非水<lb/>
以制之則必至於燎原人心感物而動不能無欲其端<lb/>
亦甚微不有孝友之人出為表式則淪胥以成風而彞<lb/>
倫斁矣昔者先王有見於斯雖委巷刺草之民能行之<lb/>
者必旌命之所以賛王治章人風而挽之於正也世之<lb/>
<pb n="KR4e0002_WYG_015-4b"/>
評唐史者且謂張公藝李知本劉君良孝行推於友睦<lb/>
數世不衰真豪傑之士嗚呼當是時金章盭綬之賢皂<lb/>
葢朱轓之英布列中外未嘗無之顧乃以豪傑歸於閭<lb/>
巷之士者以其不俟教令所加而後奮也嗚呼南陔白<lb/>
華之詩葢亦商之末世周之盛徳也斯民以孝友著稱<lb/>
君子可以觀其世矣浦陽黄氏其先與文節公庭堅同<lb/>
所自出有諱度者宋隆興癸未進士亦諸祖也元至正<lb/>
中傳至諱珪君生三子其二曰隆曰生隆生一子曰逢<lb/>
<pb n="KR4e0002_WYG_015-5a"/>
原生生二子曰逢吉曰逢昌逢吉兄弟亦各有子至十<lb/>
有餘人三世之間孝友無間言逢吉乃殫志竭慮設為<lb/>
教條鑱諸樂石復遣諸子宿請濓銘之嗚呼子壯而分<lb/>
婦姑反脣相稽秦之俗已然矣况去古日逺風氣日益<lb/>
漓黄氏能不染於末習卓然不變其恒度豈非真豪傑<lb/>
者耶浦陽以義居聞者二三人唯鄭綺之家已至十葉<lb/>
黄氏知感慕而興起進修益力烏知不綺若耶雖然許<lb/>
史之稱未足為貴也猗頓之貨未足為富也唯孝友積<lb/>
<pb n="KR4e0002_WYG_015-5b"/>
諸躬令名昭于時其為貴且富也大矣所謂特立兩間<lb/>
而無媿稽諸賢哲而有徴著之後世而可法何莫不由<lb/>
於斯黄氏孫曽可不思自朂哉能如濓言揆之張公藝<lb/>
之流他日可馴致矣詩有之風雨如晦鷄鳴不已濓於<lb/>
黄氏葢深有望焉銘曰<lb/>
浙河東疆地曰浦陽厥氏維黄雙井同枝科名陸離世<lb/>
復詩書有儒其冠以義為藩奕葉共餐視其齋庭左史<lb/>
右經踵武繩繩視其房除前絲後纑燈火與俱至和所<lb/>
<pb n="KR4e0002_WYG_015-6a"/>
形揖讓而升穆然無聲既衍而葩實而匪夸三代一家<lb/>
世道下趨子父割閨婦姑勃豀十室九衰瀾倒波頹萬<lb/>
夫莫回蠅聲方㝠忽聞怒霆孰不為驚植範建防翼法<lb/>
輔常斯惪之亢造端非難延裕維艱任重如山如為髙<lb/>
陵世益代増非人獨能如松之青故隕新承所以永貞<lb/>
古先與謀庻行之修其道曷由執敬為符夙夜䆒圗百<lb/>
世如初<lb/>
　　　浦陽深溪王氏義門碑銘<hi>有序</hi>
<pb n="KR4e0002_WYG_015-6b"/>
浦陽於婺為山邑唐天寳末始割義烏蘭溪富陽三縣<lb/>
地置之人生其中往往樸茂淳質力農務本恥於華言<lb/>
偽行而以士自命陳文毅公盛稱書傳所載古者禮義<lb/>
之俗殆不是過其言信不誣矣載稽其事梁貞明初縣<lb/>
人何千齡四代同居宋淳熙中鍾宅亦至三世何鍾二<lb/>
氏之間而冲素處士鄭綺奮然興起教子孫無别火而<lb/>
食志確見凝尤非二氏所能及故六傳至文嗣而家益<lb/>
昌元至大末旌其門閭而於力役之征俾無有所與宋<lb/>
<pb n="KR4e0002_WYG_015-7a"/>
元二朝國史皆為之立傳盖自建炎初迨今已厯十世<lb/>
踰二百五十春秋矣深溪王氏其先出於烏傷之鳯林<lb/>
有諱萬者字處一擢宋嘉定癸未進士第立朝謇諤凛<lb/>
然不可犯憸壬畏之為之斂迹終官太常少卿諡曰忠<lb/>
惠少卿之弟茇三傳至某生二子澄汶澄以忠厚為家<lb/>
州里之無告者煦之以仁人愛戴之不啻其父兄瀕終<lb/>
集家衆言曰汝曹能合族如同里鄭氏吾瞑目無憾矣<lb/>
言訖而逝澄生三子子覺子麟子偉子麟出為汶後皆<lb/>
<pb n="KR4e0002_WYG_015-7b"/>
善紹先志子覺生五子應念㦛慶聰子麟生一子憲子<lb/>
偉生二子懃恩而應之伯仲又各生子踰二十人矣子<lb/>
覺與子麟合謀召子姓謂曰一體之分散為九族痒疴<lb/>
疾痛舉切吾身收族而聚居是謂惇本離宗而自矜是<lb/>
謂乖義古之道也今吾家相傳四葉矣和孺之樂雖殷<lb/>
管攝之計未建庸非闕歟况吾父有遺言欲法鄭氏鄭<lb/>
氏於吾有連其成規具在吾將損益而行之何如於是<lb/>
應念帥諸弟踊躍承命請叅定家則一巻朝夕遵之唯<lb/>
<pb n="KR4e0002_WYG_015-8a"/>
恐有所失馭家之禮質文之兼至應物之務内外之齊<lb/>
飭薫蒸太和之中壹囿範圍之内鄉人士莫不感厲而<lb/>
歆艷之子覺且謂不可無以示來者既勒家則于碑而<lb/>
復徴濂文以紀其事昔者成周之世九夫為井井方一<lb/>
里而一夫受田百畞其家衆男為餘夫亦受二十五畞<lb/>
賦由斯而出夫由斯而定其勢不得不分當是時未聞<lb/>
有同居累世者也其相親相恤之政則有大小宗法存<lb/>
焉大宗譬則幹也小宗譬則枝也枝雖有千萬之不齊<lb/>
<pb n="KR4e0002_WYG_015-8b"/>
而其幹終一而已前王持世之微權盖不得不爾也自<lb/>
夫封建宗法之制壊九族之親漫焉不相統屬儼若秦<lb/>
肥之視越瘠仁人義士乃於服盡情遷之時綴之以食<lb/>
而弗殊事雖有異於古不猶行古之道乎哉浦江蕞爾<lb/>
之邑以義居聞者三人而子覺又不悖先訓蹶然而思<lb/>
繼焉古者禮義之俗誠豈有越於此哉文毅公之言至<lb/>
是益可徴矣子覺本名閥之後金華諸族亦同出於鳯<lb/>
林其顯融者項背相望而淳熙宰相為尤著宰相勢隆<lb/>
<pb n="KR4e0002_WYG_015-9a"/>
望重尚未能合族以居而子覺一韋布之士乃斷然行<lb/>
之斯可謂之賢也矣雖然靡不有初鮮克有終子覺之<lb/>
嗣人尚世守遺法而不墜他時將與鄭氏儷美而交輝<lb/>
聖朝以孝治天下旌異之典未必為子覺惜也龍光下<lb/>
燭行當煥煥於山川之間矣濓因不辭而記之又繫之<lb/>
以銘曰<lb/>
易著同人合乾與離上參于天火之赫熹類族辨物君<lb/>
子以之況我宗屬一氣之為譬猶單幹漸敷羣枝服雖<lb/>
<pb n="KR4e0002_WYG_015-9b"/>
少殺情或甚非物我相形矛盾迭馳借耰取箕誶語絲<lb/>
披所幸天衷亘古無虧不有人豪務克己私何能大公<lb/>
㧞其藩籬浦陽之江其流瀰瀰太樸未散民醇俗熙以<lb/>
義聞者接軫聨帷有美王氏裔出紳緌佩厥先訓如銘<lb/>
鼎彞大合其族嗜義若飴夙夜無諐竭其心思度物引<lb/>
類取式樹規鉅探浩渺細入宻微日約月㑹有文可稽<lb/>
耄倪同心一唱百隨孰為範防徴禮與詩以匡念慮以<lb/>
肅威儀如水斯瀦畚築以時涓滴弗戒不翅漏巵古云<lb/>
<pb n="KR4e0002_WYG_015-10a"/>
孝弟致家之肥匪間古今驗若蓍龜維彼崇構肇自築<lb/>
基既堅既飭棟宇翬飛維彼跬歩千里在兹行行不息<lb/>
其至無疑上慎旃哉勇毅自持誰謂華髙企其齊而太<lb/>
史造銘勒之豐碑<lb/>
　　　節婦唐氏旌門銘<hi>有序</hi>
皇帝恭膺天命誕敷文教凡有繫於民彞者輒加旌寵<lb/>
即書所謂表厥宅里樹之風聲者也粤洪武七年春三<lb/>
月姑蘓守臣某上言吴縣編氓張成妻唐妙堅生二子<lb/>
<pb n="KR4e0002_WYG_015-10b"/>
而成卒堅年二十有七廼忍貧鞠育指天自誓曰飛鴻<lb/>
尚不再偶况於人邪遂不施膏沐日處寒燈敗帷中或<lb/>
憐之欲奪其志毎涕泣以辭今五十又七二子頗有所<lb/>
成立州里稱之無異辭者里耆某言其狀于縣縣上于<lb/>
府監察御史加覆覈焉咸謂得表署其門如制令臣敢<lb/>
昧死上中書以聞制曰可於是符下有司行事并復其<lb/>
力役之征俾無有所與其子彦存竊以為龍光自天照<lb/>
耀下土不可無以宣布上徳以昭示悠久請大都督府<lb/>
<pb n="KR4e0002_WYG_015-11a"/>
照磨馬嗣能徴濓著銘鑱諸樂石濓惟夫為婦天大倫<lb/>
之攸繫故士昏禮有云下達納采用鴈釋者曰取其不<lb/>
再偶也盖有夫婦而後有父子有父子而後有君臣夫<lb/>
婦之道貞而天下可得而治矣聖皇在御持化機而制<lb/>
六合褒嘉貞節所以化行四方而作新斯民者也濓待<lb/>
罪國史法當備載其事且繫之以銘曰<lb/>
聖人御極惇叙天彞𢎞敷大訓隂執其機樹之風聲何<lb/>
物不動管攝人心邇赴遐聳有婦氏唐采歸于張克産<lb/>
<pb n="KR4e0002_WYG_015-11b"/>
二雛其夫遽亡泣涙既盡繼之以血相隨九泉乃我之<lb/>
節嗷嗷者雛匪親孰依忍死鞠之心唯天知寒颸蕭蕭<lb/>
燈青在壁月落參横猶聞夜織或憐其孤諷之改圗豈<lb/>
無甘薺何忍茹荼含淚陳辭鴻不重匹人為物靈敢弗<lb/>
之敵厥子既長頭角嶄然苦節之亨由持之堅牧守上<lb/>
言請加褒錫帝曰俞哉朕豈汝惜烏頭雙表有巋者門<lb/>
銀榜漆書其光焞焞皇匪爾私用為世勸推而達之民<lb/>
㒺不變子則盡孝臣宜竭忠三綱既建比屋可封國史<lb/>
<pb n="KR4e0002_WYG_015-12a"/>
造銘勒諸樂石奉揚鴻休以詔㒺極<lb/>
　　　忠孝堂銘<lb/>
忠孝堂者飛熊衛指揮使司僉事徐將軍之所建也將<lb/>
軍名桂字庭芳宿遷人也自幼負英氣稍長荷戈從軍<lb/>
開平忠武王北伐中原馮宋公南征西蜀太傅徐魏公<lb/>
逺討朔漢將軍皆在行間當戰陣之間勇氣百倍搴旗<lb/>
斬將奮不顧身近臣以其事聞皇上壯之自散騎舍人<lb/>
即陞為今官命既下將軍舉手加額慨然太息曰桂也<lb/>
<pb n="KR4e0002_WYG_015-12b"/>
遭逢盛際忝被官使方愧不能效犬馬之力一旦上承<lb/>
寵渥自八品超居第四雖天之覆燾地之持載莫可比<lb/>
喻私竊以為報君唯在乎忠凡於國事近則服勞禁籞<lb/>
逺則捍禦邊陲無一絲不盡于忠庶㡬少竭人臣之義<lb/>
然而五藏百骸從親所分鞠育訓廸之艱勤日擢髪而<lb/>
數之亦不足計其生全之徳事君固當忠養親其又可<lb/>
忘於孝乎桂得以忠孝二言揭為堂顔出入日見之日<lb/>
見之則心不忘之矣將軍言既畢復請濓為之銘濓聞<lb/>
<pb n="KR4e0002_WYG_015-13a"/>
忠孝者天地之間大經大法也為子克盡其孝為臣克<lb/>
盡其忠始合乎物則民彞之正無是者非人也古之聖<lb/>
賢多矣著之為經箋之為傳雖曰千萬言之多無非舉<lb/>
此以防民也將軍今知務此則先立其大者矣然言之<lb/>
非難行之實艱將軍尚思勉之能勉之異日為將為相<lb/>
亦宜也非僥倖也銘曰<lb/>
上下兩間參之者人若非孝忠能與之鈞其忠斯何務<lb/>
宣其力報國一誠皦如出日其孝伊何如事神明視聼<lb/>
<pb n="KR4e0002_WYG_015-13b"/>
之際先於形聲有能孜孜日新不匱覆載之中俯仰無<lb/>
愧一失其道是謂薄夫犬彘雖賤不食其餘洸洸徐君<lb/>
其力如虎談笑折衝疇敢予侮北伐南征靡役不從銳<lb/>
欲建功名徹九重遂從散騎超掌禁旅出入佩劒以資<lb/>
還衛帝徳如天罔敢弗欽何以報之終始一心髙堂有<lb/>
親况臨白髪愛日之誠於焉實切崇搆舒舒圗史紛如<lb/>
粉版𤣥書蟠蛟結螭是顧是瞻赫若明命毫絲弗愆壹<lb/>
純乎正孰謂二者不得而兼所施雖殊實本一源願守<lb/>
<pb n="KR4e0002_WYG_015-14a"/>
此心堅如鐵石太史作銘勒諸坐側<lb/>
　　　鮑氏慈孝堂銘<hi>有序</hi>
歙之鮑氏故衣冠家也其諱宗岩者身載明徳弗售于<lb/>
時人號為棠樾處士當至元丙子郡將李世達軍叛羣<lb/>
冦相挺而𧺫肆其屠劉歙民相驚皆風雨散去處士君<lb/>
與其子寶慶教授夀孫共伏大壑中未㡬冦嘯呼而至<lb/>
執處士君反接于樹抽刀將剚之教授出泣曰吾父耄<lb/>
矣不足以汚兵鋒願憐而勿殺即殺我請代之言畢引<lb/>
<pb n="KR4e0002_WYG_015-14b"/>
頸就刄處士君曰吾祗生此一兒死我猶可吾兒死則<lb/>
宗祀絶矣慎勿聼之相為讓者良久冦欲捨之或掌制<lb/>
於衆欲兵之又弗忍計未知所定忽有風渢渢𧺫林木<lb/>
間類鐵騎蹴踏聲冦相顧怖愕疑官兵將捕已亟相率<lb/>
東趨父子因得釋歙人士咸歎曰孰謂無天道哉使無<lb/>
天道處士君父子何為乎而弗死也其慈孝之報乎當<lb/>
處士君之受縛子但見其親而不識有身父但見其子<lb/>
而不知有已死生禍福尚不暇慮初不知何名為孝何<lb/>
<pb n="KR4e0002_WYG_015-15a"/>
名為慈乎脫使處士君曰我必如是乃為慈其子又曰<lb/>
我必如是方為孝不㡬參於人而不純其天乎嗚呼有<lb/>
若處士君父子足可為世勸矣然子為父死古之人多<lb/>
行之者固可為勸也若父欲存其子而自殞其生其可<lb/>
為勸乎曰非是之謂也處士君為存宗祀也為存宗祀<lb/>
孝之大者也不然則其宗為若敖氏之餒鬼矣用以為<lb/>
勸何不可之有哉予與鄭内翰子美游子美歙人也其<lb/>
談處士事甚悉予毎為之太息慨然遐思其為人今處<lb/>
<pb n="KR4e0002_WYG_015-15b"/>
士君曽孫任詣予請曰任之祖父嘗以慈孝名堂鄉先<lb/>
達程公已為造記先生能復銘之乎予因厯序其事而<lb/>
繫之以辭使任勒諸堂上子孫世守之以為式鮑氏之<lb/>
世其益昌矣乎任端恪有學行盖懿然君子人也銘曰<lb/>
父子之道一體而分天性昭然萬古無昏氣血感通㒺<lb/>
間毫髪伊誰梏之户庭胡越惟歙鮑氏世敦詩書子勉<lb/>
於孝父勉於慈宋鼎將移羣冦方熾不幸遭之反接于<lb/>
樹有子含淚長跽致辭刀劍在前目不見之無死我親<lb/>
<pb n="KR4e0002_WYG_015-16a"/>
我死則可親死子存千齡亦夭父謂其子我耄及之日<lb/>
月所照寧復㡬時冀子之生得存宗祀生生無窮孰謂<lb/>
吾死白刄可蹈難違者天若父若子何人弗賢冦雖匪<lb/>
人天嘏是錫疾飈西來褫盜之魄𤣥聖樹教重惟五倫<lb/>
五倫有愆曷名為人慶延于家繩繩孫子孝慈之報庶<lb/>
其在此有巋者堂掲以嘉名仰而瞻之如交神明為上<lb/>
或頑為下或悖來㳺來觀翻然自悔<lb/>
　　　黄氏悅親堂銘<lb/>
<pb n="KR4e0002_WYG_015-16b"/>
親可悅乎曰可悅之以道悅也非其道不悅也悅之之<lb/>
道奈何温與凊無爽也定與省勿諐也可也而未至也<lb/>
視於無形也聼於無聲也日用三牲之飬也可也而未<lb/>
至也寳厥身也若愛瓊珍也慎所履也如在淵氷也跬<lb/>
歩不忘乎孝也可也而未至也然則何為之至也身之<lb/>
顯也親名之彰也親名之彰也族婣之所艷也僚友之<lb/>
所願也州里之所榮也恱也然則斯悅也外也非内也<lb/>
是何言也是何言也外自内出也有諸内必形諸外也<lb/>
<pb n="KR4e0002_WYG_015-17a"/>
不可二之也建安黄居徳養親之堂題之曰恱親居徳<lb/>
以文辭致身為酆都尉其身將顯也予故援此以告之<lb/>
也孟氏所謂恱親也人習而察也予不敢勦說也銘曰<lb/>
恱乎親在顯乎身所以揚乎人人曰誰氏之子親譽因<lb/>
兹而有聞身者親之枝斯須不敢毁傷始為行之醇天<lb/>
經地義吾敢弗之惇嗚呼揚乎人顯乎身所以悅乎親<lb/>
　　　正心堂銘<hi>有序</hi>
元臨川監郡芒侯嘗名其燕息之堂曰正心侯既以此<lb/>
<pb n="KR4e0002_WYG_015-17b"/>
自治其身而化其民又推以教其子入國朝長子文縝<lb/>
司教成均思嗣侯徳不墜復以堂銘為請三代盛時凡<lb/>
有國有家者皆不敢不學其學未嘗不本於心譬之操<lb/>
權衡以制輕重持規矩以裁方圎凡有形者皆不能違<lb/>
是以事功成而習俗美先王之道既息居乎位者不知<lb/>
學學者不知所本竊竊焉欲以私智小數勝之而民卒<lb/>
不可得而治前代之事如此者多矣而元為甚芒侯生<lb/>
乎其時獨能取聖賢為學之道治其身其天性之過人<lb/>
<pb n="KR4e0002_WYG_015-18a"/>
逺矣文縝又能推之以淑諸人非善繼志者哉銘曰<lb/>
昭哉聖則厥要甚寡正其一心以對天下一心之量天<lb/>
容地深炯若日月孰不照臨其不正時日月方晦昏亂<lb/>
迷惑靡有攸届誠其始萌乃正之功知不周物思誠曷<lb/>
從維知克誠維誠克正正以持身㒺敢違令内以為家<lb/>
外以臨民明盡禮樂幽通鬼神世降道離人鮮由學徇<lb/>
其私心狙伺狙攫偉兹芒侯監于大邦揭聖明訓寘諸<lb/>
崇堂崇堂嚴嚴筵几具有邦人君子陳説古道孰詭孰<lb/>
<pb n="KR4e0002_WYG_015-18b"/>
端曷從曷違折以片言灼如蓍龜豈徒其名又能允蹈<lb/>
既政以施亦身以教侃侃嗣子先人是程緝其休聲亶<lb/>
為難能勿謂已逺千載一心聖謨炳然奚古奚今<lb/>
　　　正誼堂銘<lb/>
三代而下惟漢董仲舒最為醇儒其輔江都易王也告<lb/>
之以正誼明道之語千載之逺人猶誦而法之此無它<lb/>
慕之也長樂有士名時貢其姓亦董氏以文行入選亦<lb/>
充楚王府伴讀朝夕執遺經侍王開陳内聖外王之道<lb/>
<pb n="KR4e0002_WYG_015-19a"/>
遂慕仲舒之言取正誼名堂徴予銘銘曰<lb/>
惟仲舒氏其徳之醇其四方之所則傚其有間於越秦<lb/>
矧同出於己姓厥初亦一氣之分雖派别而枝殊比之<lb/>
異族而尤當親其所親親之伊何正誼是遵赫明命之<lb/>
在目思制事之有倫豈絲髪之敢私察天人之相因廓<lb/>
然大公一歸至仁此所以務為匡正鄙其詐力不足稱<lb/>
於大君子之門更生之許王佐斷不為失而孟堅之著<lb/>
論乃徒致於糾紛有美董生文行孔馴當侍經於帷幄<lb/>
<pb n="KR4e0002_WYG_015-19b"/>
日劘切於典墳茍拾級而漸升又安知不為王傅之<lb/>
尊名若同而實同將何愧乎古人彼峻者堂聳以華棻<lb/>
我銘其楹用代書紳<lb/>
　　　貞白堂銘<lb/>
古君子於治身之道詳矣而居室未嘗有名近世之士<lb/>
畧於自治至於居室之名則務極其美昭而日月風雲<lb/>
雨雪霜露大而江河山嶽林泉丘壑細而竹樹草卉鳥<lb/>
獸魚蟲凡可以託情而比徳者皆取以為名名則美矣<lb/>
<pb n="KR4e0002_WYG_015-20a"/>
於身何補哉誠能揭仁義道徳之要著之於目而存之<lb/>
於心禁邪而止慝服之以終身而不蹈流俗之弊此不<lb/>
猶得古君子之意乎臨川許仲孚篤志嗜古以貞白名<lb/>
其堂盖將矯夫側媚汙濁之弊以治其身是可謂善為<lb/>
學矣其友芒文縝來徴銘銘曰<lb/>
天不貞天柱傾地不貞地軸勝日月不貞乃蝕其明隂<lb/>
陽不貞寒暑僭行况伊人斯敢不貞有不貞者殞厥生<lb/>
天以白物㒺惑地以白庶物育日月以白四海昭燭隂<lb/>
<pb n="KR4e0002_WYG_015-20b"/>
陽以白民用弗忒人茍弗白為暗為僻彼何人斯敢弗<lb/>
白有弗白者戕身喪徳維許子學孔腴以貞白名堂隅<lb/>
豈銘爾堂將銘爾軀匪徒飾外宜銘諸心矢弗渝爾心<lb/>
之貞為道之樞爾心之白為徳之居勿側以欹勿湼以<lb/>
汙持之永久為聖之徒<lb/>
　　　雙椿堂銘<lb/>
三槐名堂預知顯融之兆五栁有傳式啓肥遯之趣盖<lb/>
縁辭以達志而其文特繁託物以明類而其義最切粤<lb/>
<pb n="KR4e0002_WYG_015-21a"/>
自前古以逮方今指意固殊塗轍則一有若右司都事<lb/>
某君器局凝逺識度迥卓篤愛日之誠隆悅親之道奉<lb/>
其仲父並於嚴君建一室之靚深掲雙椿以為號氣同<lb/>
於祖奚須類我之祝孝推乎親必盡搆堂之志稽之五<lb/>
倫十起之私阿新思繼之晚昭然軌跡莫擬光塵由是<lb/>
美聞流於縉紳永歌傳於緗簡不鄙狂瞽漫紹徽音其<lb/>
辭曰有雙者椿離植于庭脩莖並擢峻葉均青凉雰夕<lb/>
羃灝露晨零材非齊散夀比莊齡美兹華構託以嘉名<lb/>
<pb n="KR4e0002_WYG_015-21b"/>
雲聨遥户月澹鮮櫺中有二皓古之夀朋鶴髪齊素台<lb/>
背交升商宣宫奏柏茂松貞厥子能令省署蜚聲絳衣<lb/>
執板賢冠埀纓調陳五鼎飬或三牲簪裳生豔州里流<lb/>
榮雅辭振玉麗句雕瓊文犀作軸翠琰鐫銘禮敦民典<lb/>
孝篤天經名教所繫善俗攸興凡百君子宜鑑宜徴<lb/>
　　　連槐堂銘<hi>有序</hi>
人事無與於草木乎孝友之徴古多記之矣草木果符<lb/>
於人事乎則大舜閔曽之行未聞形於草木之祥也然<lb/>
<pb n="KR4e0002_WYG_015-22a"/>
則將何所定歟人之於天體異而氣同養吾氣以感之<lb/>
寒暑可自我而平日月可自我而明山川可自我而不<lb/>
震驚鳥獸可育四靈可至况草木乎然而有得有不得<lb/>
者變也物隨以應者常也變者天之權常者天之經天<lb/>
以經示人而以權教人以聖賢之惪盡為人之道固其<lb/>
職也雖勿報焉可也未至於聖賢而能不悖於道烏可<lb/>
以弗旌乎是權也或因物以著戒或設象以假義又權<lb/>
之教人者也茍逐逐焉而報之仍仍焉而見之智者可<lb/>
<pb n="KR4e0002_WYG_015-22b"/>
以理推愚者可以幸得則不足以為天矣天道之權吾<lb/>
於㑹稽周氏有徴焉周氏兄弟曰彞兌皆賢而文居新<lb/>
昌彩烟山中事母甚孝入其門少長秩秩有序其氣穆<lb/>
然若陽春然鄉人稱之為孝弟舍傍樹槐一章髙尺餘<lb/>
岐為二幹及肩交合為一左右之枝各三上挺然數尺<lb/>
再合而再交焉於是觀者咸歎其異以為彞兌孝友之<lb/>
徴乃以連槐字其堂其友王宗成來京師為之請銘槐<lb/>
之為音近於懐懐者思也所以旌其孝友而教其後人<lb/>
<pb n="KR4e0002_WYG_015-23a"/>
以思也後人視斯槐寧不有思乎其枝歲繁而時茂猶<lb/>
子孫之愈乆而多也子孫雖多其本於祖則一而已猶<lb/>
槐之衆枝本於幹也嗚呼周氏後人視於斯槐孝友之<lb/>
思其能忘乎此天之所以教也烏可以無銘銘曰<lb/>
周氏孝友惪斯植天旌厥槐世希覿巨本數圍去地尺<lb/>
岐為雙榦挺雄特及肩而交交復副既副羣枝合如織<lb/>
鄉氓里耄歎以嘖炯哉竒祥古未識吾知𤣥化彰爾惪<lb/>
俾爾後嗣思作則枝繁榦别勢莫抑同氣殊分麗千億<lb/>
<pb n="KR4e0002_WYG_015-23b"/>
槐枝可連人可析<lb/>
　　　持敬齋銘<lb/>
吏部員外郎翟君大年謂余曰大年頃詿于吏議繼蒙<lb/>
有宥預有禄食列于英俊之後追思舊愆未嘗不惕然<lb/>
惴慄因以持敬名所居齋庶或善其後也請為銘以自<lb/>
勵焉銘曰<lb/>
坦途不戒驥或蹶羊腸畏惴駑可越靈臺孔微役萬物<lb/>
物來不制昏以逸持之以敬志斯一古之明訓作自哲<lb/>
<pb n="KR4e0002_WYG_015-24a"/>
曰人敬勝怠則吉心不持敬中蕩潏四體不敬形縮瑟<lb/>
不敬而言支以怵行而不敬遭僨跌矧兹有職紛轇轕<lb/>
上有嚴臨下羣列茍或不敬衆爾咥鬼神遼哉㣚恍惚<lb/>
語之無聞㒺由詰敬以格之迅如馹况均為人視聼徹<lb/>
事之以敬寧弗悅告爾持敬久愈晰徳樹名彰底崇秩<lb/>
　　　時習齋銘<lb/>
時習齋者江南行臺侍御史秦公之所自名也公河南<lb/>
人名從龍字元之厯事五朝為時名臣年踰八十而猶<lb/>
<pb n="KR4e0002_WYG_015-24b"/>
挾册齋中玩而繹之濓間往見公聞其言皆經緯道徳<lb/>
壹歸之經傳則其澤被民物勲列太常者何莫不由於<lb/>
斯時習之功不既盛矣乎宜其年既耄而猶孜孜弗之<lb/>
懈公戒濓銘銘曰<lb/>
水之習坎積則盈君子法之徳乃恒<lb/>
　　　𤣥黙齋銘<lb/>
全椒孫仲善氏名其齋曰𤣥黙危學士蘇脩皆嘗遺之<lb/>
以文仲善復求余繼作脩史事嚴厯數月未能撰述仲<lb/>
<pb n="KR4e0002_WYG_015-25a"/>
善又更求之今因休沐之暇輒援筆為之銘夫𤣥黙者<lb/>
葆和之要道仲善能從事於斯則近道矣銘曰<lb/>
𤣥兮黙凝神於恍惚黙兮𤣥欲潛思於九淵曷若渺渺<lb/>
綿綿歸之自然一氣孔神超乎象先誰為之後孰為之<lb/>
前至矣哉此所謂鴻濛之根毓丹之田也久而行之與<lb/>
道周旋可以接韓終之袂可以拍洪崖之肩勉旃勉旃<lb/>
必守夫規中焉<lb/>
　　　介石齋銘<lb/>
<pb n="KR4e0002_WYG_015-25b"/>
金陵管君名豫以時順為之字以介石題其所居之齋<lb/>
皆取乎大易之義也盖管君嗜學弗懈既習儒家言又<lb/>
通天官之學當皇上龍飛定鼎江左材藝之士無不寵<lb/>
任之管君用薦者擢為厯官已而建太史監遂改春官<lb/>
之職管君益竭其知慮凡氣朔之盈虚氣度之遲疾或<lb/>
歩或推㒺有絲毫愆忒上嘉其勤㑹廷議易太史監為<lb/>
欽天監遂命管君為之令管君亦可謂至榮也已然其<lb/>
進學之心猶孳孳也且謂豫以恱樂為義易致沉溺必<lb/>
<pb n="KR4e0002_WYG_015-26a"/>
以中正自期介如石焉則能審其㡬微上下之交不至<lb/>
於諂瀆矣乃掇介石二言以自警嗚呼若管君者其知<lb/>
豫之時順之道乎雖然豫之彖辭有曰天地以順動故<lb/>
日月不過而四時不忒管君茍以順而測天其又有契<lb/>
於不過不忒之理乎大易之道無所不包故予發其意<lb/>
於傳注之外而復繫之以銘銘曰<lb/>
豫之為義動以順茍耽于逸爽其正節介如石剛且勁<lb/>
其㡬始兆見輒定自微而彰若龜鏡下不加䙝上弗佞<lb/>
<pb n="KR4e0002_WYG_015-26b"/>
如此進學徳將凝或𠖇或鳴戕厥性戒之初終制乃勝<lb/>
有齋肅如更嚴靚我銘其楹宜敬聼<lb/>
　　　古愚齋銘<lb/>
延陵韋侯彦芳吴中書僕射侍中𢎞嗣之四十七世孫<lb/>
夙以文學著聞亦既受薦於臨江别乘㑹二千石闕侯<lb/>
實行守事情孚化洽民宜之然猶不㤀進脩以古愚名<lb/>
其齋居侯殆有志古者乎志於古美矣古學之可法者<lb/>
頗衆奈何獨有取於愚乎有取於愚斯其所以為不愚<lb/>
<pb n="KR4e0002_WYG_015-27a"/>
也歟是宜銘銘曰<lb/>
唯古之愚如彀斯弩直矢一發奮往弗顧惟今之愚如<lb/>
履多岐詭秘變化曽不測其所之古故為疾今復非古<lb/>
致宣尼之所傷奈人偽兮旁午我情鬱紆曷日而攄豈<lb/>
惟賢不逮昔愚亦不如遡埃風而屹立懐媺人於千載<lb/>
不有君子善則誰采彼焉多詐睢睢盱盱心自以為智<lb/>
人觀則愚我愚我守直情徑行孰不愚我我智斯亨以<lb/>
愚而名豈無柳氏為激而過中同於自諡我將何從聖<lb/>
<pb n="KR4e0002_WYG_015-27b"/>
謨孔邇終日不違希顔則是<lb/>
　　　居易齋銘<lb/>
衢之常山有簪纓世族曰魯氏盖出於宋參知政事肅<lb/>
簡公貫之之後自亳而來遷舊藏玉刻傳宗印可驗其<lb/>
逺孫濬文念祖徳深長思繼承之甚力種學績文惟恐<lb/>
有弗逮州縣察舉其才貢之中書中書奏濬文才行雅<lb/>
飭擢為侍儀舍人遷秦王府典儀將行詣詞林請曰濬<lb/>
文讀書之齋名曰居易鄱陽周先生伯温為書三大篆<lb/>
<pb n="KR4e0002_WYG_015-28a"/>
掲之願以銘文為屬予謂居易乃素位而行外物之來<lb/>
一歸之於天君子進徳之方有出於此者乎是宜銘銘<lb/>
曰<lb/>
君子守分如守百職出位以思乃徳之賊銀黄三組庾<lb/>
粟萬鍾我合受之不以為豐衡門棲遲藜糢是食我則<lb/>
安之不見其嗇此非在我皆天所為天則孔邇我敢悖<lb/>
之或逆或順視之若一心以道寧不累於物徇而弗察<lb/>
非怨則驕惟外之願而中則揺觸類而推何往非正其<lb/>
<pb n="KR4e0002_WYG_015-28b"/>
正伊何安於義命侃侃魯生文獻之家夙夜以思揭徳<lb/>
振華齋居深沉蛟螭作篆前陳回谿右撑翠巘爾居爾<lb/>
易勿險與難上慎旃哉徳將不刋<lb/>
　　　茂承齋銘<lb/>
閩人鄭子尚世惇詩書為良士其父周可君尤能以道<lb/>
自娱所居曰至徳里並舍北南環植以蒼松鼓髯奮爪<lb/>
儼若蒼龍然嘗喟然歎曰始者拱把爾今則大將十圍<lb/>
人之種徳其亦有類於是乎御史鄭公過而嘉焉名之<lb/>
<pb n="KR4e0002_WYG_015-29a"/>
曰松庒云周可君既乘風御氣㳺神於冲漠之墟而松<lb/>
固無恙寒光凉翠益翹然發舒子尚日徘徊其下仰而<lb/>
慕俯而凝悵然其若思已而曰先子不可見矣倘能承<lb/>
繼之庶㡬其不死矣乎乃取詩所謂如松柏之茂無不<lb/>
爾或承之語扁其齋曰茂承盖萬物榮於春悴於秋各<lb/>
繫其逢惟松也舊葉將落而新葉已生所以四時而恒<lb/>
青子尚欲承父志無須臾間斷其將常茂而益榮者哉<lb/>
子尚亦善於取譬者己子尚以明經試天官歸教長樂<lb/>
<pb n="KR4e0002_WYG_015-29b"/>
鄉校其將行也介國子錄趙伯庸來徴予銘銘曰<lb/>
有松丸丸兮于彼郊坰來者既續兮往者始零衆悴黄<lb/>
霣兮其色獨青嘉名斯建兮象類之精父經能傳兮於<lb/>
粲其榮繼繼承承兮允有餘馨毋玩葩澤兮忽彼堅貞<lb/>
太史造銘兮勒於軒楹<lb/>
　　　宇定齋銘<lb/>
靖江府伴讀方生仲文崇安人以宇定名齋盖取莊周<lb/>
宇泰定者發乎天光之言釋者謂氣宇開泰則静定也<lb/>
<pb n="KR4e0002_WYG_015-30a"/>
既静定矣天光自發人見其人物見其物初無彼此膠<lb/>
葛之異懿哉斯言乎其衛生之說乎或者不察類以周<lb/>
多寓言輒泛引而非之周言固傷乎過髙若此者其有<lb/>
不可取乎茍不取不以人廢言之説果何指乎為著銘<lb/>
曰<lb/>
君子養生能兒子乎専氣致柔而肯傷於躁急乎雖終<lb/>
日嘷而嗌不嗄乎此謂太和坱圠而不由喜怒乎外物<lb/>
其能攖乎四體其有不順乎所以神之凝然氣之融然<lb/>
<pb n="KR4e0002_WYG_015-30b"/>
泰而安乎天光照耀物各付物而不淆亂乎夫若是天<lb/>
其天而不參於人乎芒乎忽乎熙熙乎其有出入乎無<lb/>
出入乎夀可至於廣成子乎予有疑乎無疑乎人讀予<lb/>
文有能察予之中情否乎<lb/>
　　　種學齋銘<hi>有序</hi>
姑蘓張君其名為田其字為芸已遂以種學號其齋居<lb/>
濓聞之而歎曰何芸已之善取義者歟盖其先人子昭<lb/>
君積書滿家而日讀之芸已又從而繼之非惟芸己也<lb/>
<pb n="KR4e0002_WYG_015-31a"/>
其子肯又能善承而勿使替之是張氏種學者三世矣<lb/>
因為著銘勒諸齋中一以昭種之之功一以為芸己父<lb/>
子朂也銘曰<lb/>
我有心田為寸者方何以種之以道徳為之秧其葉油<lb/>
油其本洸洸仁耕之而義耨之唯恐渉於歳荒俟彼西<lb/>
成於粲其箱可以續烝民之命脈可以佐至治之馨香<lb/>
此韓子之喻崔生所以欲久積而大昌肯舍己以從人<lb/>
不以禮而為防有美君子厥姓惟張通經而探乎𤣥髓<lb/>
<pb n="KR4e0002_WYG_015-31b"/>
掞文而煜乎星芒取種學而名齋欲孳孳而自彊史官<lb/>
作銘揭之中堂願是藨而是蓘終大迄於豐穰<lb/>
　　　黙齋銘<lb/>
陵川和君原徳以文行稱趙晉間嘗被薦入朝稱疾辭<lb/>
去結廬太行之顚題曰黙齋其友湯子上為之請銘銘<lb/>
曰<lb/>
昊穹上運𤣥壚下處風雨霜露得其平日月星辰得其<lb/>
軌江河山嶽以流以峙百物以生萬彚咸叙不發一言<lb/>
<pb n="KR4e0002_WYG_015-32a"/>
而莫敢失其恒職者以其本乎至誠之理也維人之生<lb/>
内則五性七情外則三綱六紀所以發於中而應乎事<lb/>
者欲其酬酢適宜辨析非是固不能歸之於一黙而已<lb/>
然茍無誠慤存乎心徒欲以三寸之舌取勝角靡上陳<lb/>
為諛下喻為詭隂謀規利邪說誇己其去道不亦愈逺<lb/>
矣乎昔者孔子嘗欲無言顔氏如愚亟譽其美彼由與<lb/>
賜佞口多言棄弗之取其所尚可知也絳灌不文外若<lb/>
拙鄙而功茂績偉晁氏之子號稱智囊卒啟戎兵身斃<lb/>
<pb n="KR4e0002_WYG_015-32b"/>
于市惟躬行之為貴何言語之足恃晉有和君力學未<lb/>
仕期實踐以自脩獨黙黙而無語此盖將矯便佞之陋<lb/>
習而庶㡬乎顔氏者非耶<lb/>
　　　恒齋銘<lb/>
考功丞李君名永永為恒久之義遂以守恒為之字復<lb/>
自號其藏修之所曰恒齋易有之恒乆也葢恒之為卦<lb/>
震上而巽下雷震風發二者勢必相須所以恒乆而不<lb/>
已也李君有學有守之人也既取是義為字與名又掲<lb/>
<pb n="KR4e0002_WYG_015-33a"/>
以命齋其篤於信道常而能久者歟為著銘曰天地之<lb/>
道恒而不窮剛柔相應雷動風從君子觀象隨時變易<lb/>
終始循環惟道之適茍執一塗子莫之中無權以行是<lb/>
謂眞凶日月在天旋運不息躔次所經㒺有差忒陽隂<lb/>
代謝寒暑迭更盪摩呼吸萬物乃成唯久故恒動有常<lb/>
則惟恒故乆静不留物聖有明訓樹此教基逐物而遷<lb/>
有愧巫醫侃侃李君所學淵奥立不易方大中是蹈彼<lb/>
不度勢獨浚之求或處非據無禽致羞孰正孰偏有若<lb/>
<pb n="KR4e0002_WYG_015-33b"/>
白黒愼而行之永保終吉<lb/>
　　　沖虚室銘<lb/>
沖虚二言廼𤣥門之闗鍵道學之符徴也嗣天師張公<lb/>
取以自號復名其齋居金華宋濓為掇其義而為之銘<lb/>
銘曰<lb/>
惟其沖足以全𤣥黄之功惟其虚可以斡造化之樞盖<lb/>
和氣盎於四體而空以涵夫中腴壹脗契乎自然曽弗<lb/>
爽於無為迎於先而不見其合推於後而不見其離雖<lb/>
<pb n="KR4e0002_WYG_015-34a"/>
恍惚其有物竟孰探其㡬微彼専氣如伏此抱一若嬰<lb/>
兒以大道之難言姑假象而示斯神明之胄為世𤣥師<lb/>
約萬言之喉衿貫一理之妙機瓊臺小史執筆受書掇<lb/>
三洞之隠文請掲之於座隅<lb/>
　　　陳彦正丹室銘<lb/>
陳君彦正家在浦陽大山間實與龍湫五洩為隣岩巒<lb/>
迴互林木薈翳絶不類人世彦正日走其下當夜静月<lb/>
白時輒登髙危坐𠖇然長思欲求古仙人與㳺而不可<lb/>
<pb n="KR4e0002_WYG_015-34b"/>
得毎天風翛翛作聲輒以為王子喬韓衆輩眞躡鳯吹<lb/>
簫而來也如是者數年一旦有貝君一黙者過之謂曰<lb/>
子若是甚無益也子欲求之盍學長生乎一氣孔靈凝<lb/>
之者神神之攸庭黄房窈𠖇綿綿若存是為天根子能<lb/>
有意於斯古仙人不難致也彦正樂其説之美乃稽首<lb/>
再拜膝行而前曰某不敏竊妄意浮㳺塵埃之外不自<lb/>
期凡質之未易化也先生不以為非而辱教之願終身<lb/>
服役為弟子敢問其所欲者何先貝君復曰吾道貴清<lb/>
<pb n="KR4e0002_WYG_015-35a"/>
静吾飬神丹鷄犬不可近子盍别為丹室以處我彦正<lb/>
欣然從之乃即所居之東若干歩作室一間中設一榻<lb/>
貝君與彦正對坐其中而鑰其所從之門外不可入内<lb/>
不可出前留一竅以納漿食後通一竇以傳便液盖將<lb/>
専一心志以絶外慕云室既成彦正録貝君之言以告<lb/>
濓曰子宜為我廣而銘之濓聞古仙人之往來多在霍<lb/>
廬五嶽金庭洞陽赤水仙都諸山攷之九微志可見已<lb/>
五洩處越水之濵固不足以附麗諸名山而齊之謝𤣥<lb/>
<pb n="KR4e0002_WYG_015-35b"/>
卿曽採藥其中後竟仙去濓嘗至其處乘風放歌便覺<lb/>
精神遐漂駕灝氣於溟涬莽蒼之間惜不得𤣥卿輩與<lb/>
之共語悵然而還今聞彦正結室其傍又得貝君為之<lb/>
依歸焉得無歆豔乎因不辭彦正之請而備書貝君之<lb/>
言廣其意而為之銘銘曰<lb/>
天地搆精日月撢持雌隂黄包雄陽𤣥施内有太虚明<lb/>
靈所都是謂規中執神之機超乎羣品不分精粗古之<lb/>
眞人日與之俱三筆生津五氣布基水虎斂魄火龍藏<lb/>
<pb n="KR4e0002_WYG_015-36a"/>
珠金華先倡白液後追闔闢泥丸天行空飛入火蹈水<lb/>
不<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>不濡或嬰霓幢或翳鳯輿杳然𤣥化莫知所如五<lb/>
洩之山蛟龍所居下有隠者山澤之臞乃連曲房乃列<lb/>
鼎爐浮㳺黄宫神光舒舒蠻君背劍鬼伯執殳以呵弗<lb/>
祥以衛不虞養爾神嬰出有入無定見金童手持簡書<lb/>
致上帝命召還玉樞尚慎旃哉勿亟勿徐我作斯銘勒<lb/>
之座隅<lb/>
　　　蒼雲軒銘<hi>有序</hi>
<pb n="KR4e0002_WYG_015-36b"/>
世皆稱嚴子陵不屈光武以為髙士之問學固求所以<lb/>
行之耳茍得賢君事之而行所志君子之所樂也况光<lb/>
武素知子陵哉子陵之不以隠為髙也審矣其隠盖有<lb/>
有所為爾人之志意材量明者能燭之於事為之先子<lb/>
陵光武少相友善使光武能任人可為盡力子陵何所<lb/>
苦而不出既出而決去哉盖光武察察自用其後宰輔<lb/>
多不以禮退子陵預知其如此故決然避去而不疑以<lb/>
全故舊之義此子陵所以為髙也茍徒以隠為髙孰不<lb/>
<pb n="KR4e0002_WYG_015-37a"/>
可為子陵哉子陵裔孫居餘姚者曰宗道取范文正公<lb/>
祠堂記蒼雲語名軒余恐其昧乎出處之義也告之故<lb/>
系以銘銘曰<lb/>
維士為學志大行于時孰肯樂隠屈而弗為卓哉子陵<lb/>
識時之㡬㡬不可以出甘耕釣以嬉此為百世之師茍<lb/>
時可行而飾隠以欺是棄其天而失時宜嗟吾子陵志<lb/>
豈在斯爾宜則之勿執固以違視時推移如雲在山何<lb/>
滯斂與施或不盈握或雨四垂庶乎于道之歸<lb/>
<pb n="KR4e0002_WYG_015-37b"/>
　　　韋軒銘<lb/>
閩有大儒曰朱公喬年自以性偏於剛效西門氏佩韋<lb/>
以為警因號其齋曰韋靖江府伴讀陳伯武亦閩人也<lb/>
有景行先哲之志用韋名軒所以禔其身者勤矣濓懼<lb/>
其矯枉而過正也為之銘銘曰<lb/>
韋之為義乃獸之皮可以束物枉戻而相違故其文上<lb/>
下為舛而中則從圍自非柔而熟之安能變生革而如<lb/>
脂古先君子佩之自隨盖戒夫剛悻以自好狠愎而為<lb/>
<pb n="KR4e0002_WYG_015-38a"/>
非矯其過固不宜不力若馴致於純柔純弱又必招削<lb/>
薄之譏嗚呼噫嘻大中之為物也微若神蓍坦若九逵<lb/>
何不洩洩于于濶歩而長趨近則入善人之室逺則為<lb/>
聖賢之歸不亦暢志乎而陳氏之子問學得師木漸者<lb/>
必上升膏蓄者必有輝指柔人以作極纂前脩之風徽<lb/>
予造銘而昭之竟不敢褒而以規<lb/>
　　　菊軒銘<lb/>
金華韓先生進之以耆年碩徳為州里後進所矜式文<lb/>
<pb n="KR4e0002_WYG_015-38b"/>
章問學既不獲用於世乃寄情於鞠華東籬之下環植<lb/>
之亡慮數十本盖以鞠有正色與先生所禀正性相符<lb/>
故當風露髙潔之時獨致其妍而非凡花豔卉之可同<lb/>
也濓四十餘年之老友也雖不能文為著鞠軒銘一首<lb/>
先生當與我刪之銘曰<lb/>
鞠有正色具中之徳君子法之以無頗與僻鞠有落英<lb/>
斯鞠其馨君子餐之期不爽厥眞菊兮君子兮合為一<lb/>
兮終無忒兮永為民則兮<lb/>
<pb n="KR4e0002_WYG_015-39a"/>
　　　篷軒銘<hi>有序</hi>
新安胡君寧之作室城東隅旁隘中寛翼以欄楯而其<lb/>
制類舟招弟子肄業其間楊内翰剛中曰是期以濟川<lb/>
者也宜名汝舟寧之之子英復搆軒於前以篷為字篷<lb/>
者舟之蔽也雍虞文靖公白野忠介公宣城汪文節公<lb/>
咸為賦詩壬辰兵變化為菑翳之墟英亦避地城北岐<lb/>
陽山及四海底寧英擇地山陽洊造書室而軒亦繼完<lb/>
書云若考作室既底法厥子乃弗肯堂矧肯搆古亦有<lb/>
<pb n="KR4e0002_WYG_015-39b"/>
是言矣今若英者能承先志而弗墜可不謂賢乎哉為<lb/>
作篷軒銘銘曰<lb/>
歙多大山下瞰平陸嶺接峯聨前奔後逐如瀛海内波<lb/>
濤起伏有美君子搆室山麓因水取象揭以汝舟功期<lb/>
濟川朂之進脩維舟之用視篷為急籍以葦蒲紉以靲<lb/>
䈼障除雨風奠安衽席豈無桂櫂艤河之洲亦有蘭橈<lb/>
載泛載浮匪篷斯完厥用焉求父唱于前子和于後兵<lb/>
燹之餘聿新良構寧事般㳺思學之懋學功伊何夙夜<lb/>
<pb n="KR4e0002_WYG_015-40a"/>
無諐極夫顛連如渉大川脫彼墊溺升諸堂筵誰無齋<lb/>
居乃名為舫以燕以娱以速官謗儆戒或怠其心則放<lb/>
斯堂暨軒閑閑言言有瑟有琴有典有墳春誦夏絃啟<lb/>
廸後昆凡厥弟子泳涵聖髓一葦杭之毋或中止大書<lb/>
軒楹銘者太史<lb/>
　　　耘庵銘<lb/>
良鄉丞陳謙益仲東甌人也嗜學弗倦慨然有志於事<lb/>
功陳翰林元達以飛白書其憇止之室曰耘庵夫耘之<lb/>
<pb n="KR4e0002_WYG_015-40b"/>
為義耨治蕪穢之謂也種而能耘黍苗芃芃然興矣益<lb/>
仲其知自治者哉作耘庵銘銘曰<lb/>
伊人之情譬彼良田嘉種誕布黍苖芊綿耘耔不加載<lb/>
蕪載穢既茁而軋長莫之遂我田我耘我苖日豐有實<lb/>
其同迄于穫功記禮之家人以為奥得奥斯理失則㒺<lb/>
效和其柔剛脩禮以耕陳義而種善道乃亨耨在講學<lb/>
去非存是合其所盛本仁以聚感之使堅播樂以安五<lb/>
者既至學功始完惟益仲氏孜孜好禮以耘名室義或<lb/>
<pb n="KR4e0002_WYG_015-41a"/>
取此古訓洋洋觸類而通毋拘一曲滯而不融太史作<lb/>
銘勒於坐側上慎旃哉服之無忒<lb/>
　　　三竒石後銘<hi>有序</hi>
三竒石後銘為吴士朱孟辨作孟辨獲石聚寳山間製<lb/>
為山𤣥膚玉芝朶斷雲角三名其友王䝉先生圗而銘<lb/>
之銘邃甚至不容繼孟辨强余述之信乎珠玉在側覺<lb/>
我形穢也其詞曰<lb/>
山𤣥膚割紫蕤星霣魄石抱腴蒼水使者珮失琚山鬼<lb/>
<pb n="KR4e0002_WYG_015-41b"/>
環守目睢盱内藏一升白龍酥餐之凌霄躡雙鳬奮迅<lb/>
八極逰清都山𤣥膚玉為徒　玉芝朶自天墮暈翠霞<lb/>
裁猗儺煅以九陽真澒火有聲泓噌玉之瑳不學三秀<lb/>
脆而夥韓終欲攓意仍叵青鳥傳信以需我玉芝朶青<lb/>
嫷嫷　斷雲角鬼斧琢秀稜稜文斮斮霓旌難攀泝寥<lb/>
廓手析祥氛㢙一握尚帶蛟龍氣旁魄神毎變幻資槖<lb/>
籥上衝牛斗香如濯斷雲角鎮書幄<lb/>
　　　詩塜銘<hi>有序</hi>
<pb n="KR4e0002_WYG_015-42a"/>
番有竒男子曰魯脩學詩李存先生先生以文雄江東<lb/>
獨才脩脩有詩朋十人皆縁情善賦番數罹兵燹脩懼<lb/>
其詩失傳埏埴為甓刻瘞芝山中瘞已請太史宋濓勒<lb/>
銘其上銘曰<lb/>
河清嶽明効坤之靈何蕤綏兮鳥文龍章於粲其英<hi>叶</hi>
昌厥辭兮𠖇智斂真返諸至神薶黄壚兮洩為醴泉三<lb/>
秀千眠合貞符兮番山可夷番川可移道如初兮<lb/>
　　　丹井銘<lb/>
<pb n="KR4e0002_WYG_015-42b"/>
海虞有虞山梁天監初漢天師十二代孫張道裕來隠<lb/>
其下建招眞之冶鑿丹井焉宋淳熙中道士李正則浚<lb/>
井得藏丹石䃭啟之化為雙紅鴿飛入上湖至今湖中<lb/>
丹光煜煜然邇年井且廢莫知其所周尊師𤣥眞窮日<lb/>
力尋獲之重加以甓構亭覆其上時皇明洪武元年也<lb/>
然僊家煉丹必以井故名山多有之其在今海虞者舊<lb/>
廢而新治豈𤣥學復興之徴與銘曰<lb/>
太隂委精自天一融而為液養萬物神丹浴之赤如日<lb/>
<pb n="KR4e0002_WYG_015-43a"/>
有夫𤣥巾發我室雙禽衝霞飛翐翐靈泉重噴甘逾宻<lb/>
飲焉夀與天地畢<lb/>
　　　了圜銘<lb/>
嗣漢天師張真人宇初築室龍虎山中脩鍊瓊丹動静<lb/>
兩忘已而神聚氣凝混含為一至和坱圠返乎太初真<lb/>
人既獲覩内景之秘因題其室曰了圜所以識也𤣥貞<lb/>
道士為原𤣥牝之㫖而勒銘曰<lb/>
髙上洞𤣥陽隂之根凝和攝真是謂崐崙中有三闗七<lb/>
<pb n="KR4e0002_WYG_015-43b"/>
𬎼守閽上絶霞表下淪洞𠖇遡而索之黄房絳庭靈明<lb/>
潛通空澄浄泓真人之居規中為城龍帔鳯舄靈裙飛<lb/>
翻左挾元英右衛白元仰睨太䝉嘘氣成雲化生萬神<lb/>
合妙為真昇眞玉虛朗氣洞清哀厥下士麄穢莫澄神<lb/>
隨形化降于北隂廼勅雷電指麾六丁授以赤書制魄<lb/>
攝魂還乎混混閉絶九門南陽熙真爽朗秀英三靈發<lb/>
曜八素啟瓊出入泥丸翺翔紫清羽葆先導颷臺後登<lb/>
與天為徒振古長存<lb/>
<pb n="KR4e0002_WYG_015-44a"/>
　濓既作是銘或謂假象取喻而多瘦辭曷若著明言<lb/>
　之嗚呼斯豈言之可明哉然而人身之内有至虚焉<lb/>
　絲絡之所羣凑命蒂之所由生不倚八偶巍然中居<lb/>
　此謂神之庭氣之母真息之根也人能存神於兹則<lb/>
　性自復養氣於兹則命自正神與氣未始相離分之<lb/>
　為二合之為一其殆化源也歟然欲了之則未易為<lb/>
　功也鳥之伏鷇不足以言温陶之烹瓦不足以言凝<lb/>
　鑑之照形不足以言明勝是三者庶㡬氣神混合自<lb/>
<pb n="KR4e0002_WYG_015-44b"/>
　然成真而猶未㤀乎迹也盖有非神之神而行乎九<lb/>
　天非氣之氣而超乎九地方所不能拘小大不能計<lb/>
　而了之名且不立矣了之名茍未冺如隔紗縠而觀<lb/>
　明月耳著明之言固無越於此然亦糟粕而已爾土<lb/>
　苴而已爾何足以言了哉或者一笑而去因不欲棄<lb/>
　而書諸銘後<lb/>
　　　五輪沙漏銘<lb/>
沙漏之制貯細沙於池而注於斗凡運五輪焉其初輪<lb/>
<pb n="KR4e0002_WYG_015-45a"/>
軸長二尺有三寸圍寸有五分衡奠之軸端有輪輪圍<lb/>
尺有二寸八分上環十六斗斗廣八分深如之軸杪傅<lb/>
六齒沙傾斗運其齒鈎二輪旋之二輪之軸長尺圍如<lb/>
初從奠之輪之圍尺有五寸輪齒三十六軸杪亦傅六<lb/>
齒鈎三輪旋之三輪之圍軸若此與二輪同其如初軸<lb/>
杪亦傅六齒鈎四輪旋之四輪如三輪唯奠與二輪同<lb/>
輪杪亦傅六齒鈎中輪旋之中輪如四輪餘輪側旋中<lb/>
輪獨平旋軸崇尺有六寸其杪不設齒挺然上出貫於<lb/>
<pb n="KR4e0002_WYG_015-45b"/>
測景盤盤列十二時分刻盈百斵木為日形承以雲麗<lb/>
於軸中五輪犬牙相入次第運益遲中輪日行盤一周<lb/>
雲脚至處則知為何時何刻也餘輪各有楹附度中輪<lb/>
則否輪與沙池皆藏几腹盤露几面旁刻黄衣童子二<lb/>
一撃鼓一鳴鉦亦運衍沙使之沙之進退則日一視焉<lb/>
此其大略也初灤陽水善氷雖爨鼎沃湯不能為漏新<lb/>
安詹君希元乃抽其精思以沙代之漏成人以為古未<lb/>
嘗聞較之郭守敬七寶燈漏鐘鼔應時而自鳴者殆將<lb/>
<pb n="KR4e0002_WYG_015-46a"/>
無媿乎浦陽鄭君永與希元㳺京師因知其詳歸而製<lb/>
之請余銘銘曰<lb/>
挈壺建漏測以水用沙易之自詹始水澤腹堅沙弗止<lb/>
一日一周與天似鄭君繼之制益美請惜分隂視斯晷<lb/>
　　　國史研銘<lb/>
濓為國史遂以官名硯勒銘于隂誕敷帝制宣人文赤<lb/>
光如虹燭乾坤後千百載傳愈新<lb/>
　　　銅雀瓦研銘<hi>有序</hi>
<pb n="KR4e0002_WYG_015-46b"/>
臨汾徐昭家藏銅雀瓦研獲於漳河中相傳逾百齡兵<lb/>
部員外郎許珪以使事過之遂購焉質貞而文黝盖眞<lb/>
物云太史金華宋濓為造銘曰<lb/>
埏埴成胎資氣母炎火一爍貞且夀禁雨迴風著勲乆<lb/>
何哉舞榭鹿爾踪天假漳河滌其醜出賛觚翰列左右<lb/>
虹光夜半上衝斗龍圗龜文首交紐要使遺文傳弗朽<lb/>
　　　海東石硯銘二<lb/>
形圎如日出海東五色寒芒貫當中發為人文亮天功<lb/>
<pb n="KR4e0002_WYG_015-47a"/>
毓至陽産榑桑玉之英人之章<lb/>
　　　硯銘三<lb/>
𤣥之胄静重故夀以墨為守勿輕售𢎞經演道爾則茹<lb/>
之掞葩揚藻爾則吐之如鐵之堅尚欲磨而穿况斯石<lb/>
也乎夜窮晝研翕坤闢乾期逺濟於聖域乎<lb/>
　　　婺溪石研銘<lb/>
歙之有研自唐開元中葉礪始礪獵師也因逐獸發之<lb/>
後為南唐元宗所賞愛名遂與端石齊其地在長城里<lb/>
<pb n="KR4e0002_WYG_015-47b"/>
之龍尾山山一名羅紋其下乃芙蓉溪研溪産者號為<lb/>
尤長濓嘗獲其一腹有刻文云李少微造少微元宗時<lb/>
硯官也制作絶工緻可寳已銘曰<lb/>
外雖黒内則白馬生角兮性乃易<lb/>
　　　濟源研銘<lb/>
濟源硯者李文簡公故物也濓銘之以遺龍舒學子李<lb/>
端銘曰<lb/>
持爾堅以尚爾𤣥毋為白也遷<lb/>
<pb n="KR4e0002_WYG_015-48a"/>
　　　日本硯銘<lb/>
夷而華四海一家此非文明之化邪<lb/>
　　　髪櫛銘<lb/>
髪有垢尚假爾治心有垢人胡不思<lb/>
　　　楷木杖銘<lb/>
客有遺予孔林楷木杖者横文如蛇腹節節可觀刻斯<lb/>
銘銘曰<lb/>
託根兮孔林有文横横兮如玉如金千載寂寥兮孰白<lb/>
<pb n="KR4e0002_WYG_015-48b"/>
爾扶持之心<lb/>
　　　栢杖銘<lb/>
用之則行舍之則藏嘉言孔彰懐允不忘<lb/>
　　　楷木杖銘<lb/>
生孔林承聖澤文庚庚光繹繹扶顚持危資爾徳<lb/>
　　　藤杖銘<lb/>
形之圎兮性之堅兮節之全兮吾與子周旋兮<lb/>
　　　惠香寺新鑄銅鐘銘<lb/>
<pb n="KR4e0002_WYG_015-49a"/>
浦陽有大蘭寺在白麟溪之濵者曰香嚴創建於東晉<lb/>
時年代遼邈所鑄之鐘或成或壊不能盡知其可知者<lb/>
宋寳元間繼隆大師實為之隆嘗走汴京得中宫賜銅<lb/>
為助而兵部侍郎胡公則力相其事至慶厯甲申鐘始<lb/>
成越七十有八年睦冦至毁焉時宣和辛丑之春二月<lb/>
也普照大師子文即帥其衆而繼為之至甲辰冬十月<lb/>
鐘復成越二百三十年寺災鐘又毁焉則今至正癸已<lb/>
之秋八月六日也沙門普照與同流六十有二人謀曰<lb/>
<pb n="KR4e0002_WYG_015-49b"/>
成壊之相勢常相因而鐘者所以警昬昕昭法度祛障<lb/>
蔽也吾等不可以不亟圗遂走告里之善士于君城城<lb/>
廼捐錢一千五百緡俾合餘燼而新之銅以斤計舊者<lb/>
三千八百有竒新者二百有竒至冬十二月二日鐘復<lb/>
成昔天台智者大師深𢎞法華之㫖未十餘傳其教㡬<lb/>
絶吴越國師徳韶為聞于錢忠懿王遣使航海求其書<lb/>
於髙句驪後卒盛行當時之人以國師與智者同族姓<lb/>
疑其乗願輪而再世焉今照之名與子文之號正同或<lb/>
<pb n="KR4e0002_WYG_015-50a"/>
後或先又皆以音聲為佛事較之國師其迹固殊所以<lb/>
昭前人之業使之貽永乆而弗墜者則一而已夫豈偶<lb/>
然哉雖然大圎覺海本無異同孰能分别後先形相若<lb/>
區區致泥於名迹之間亦惑矣必也自聲而生悟自悟<lb/>
以入道庶㡬無負於斯鐘之建也與濓近遷居寺東五<lb/>
里青蘿山中與僧崇侃㳺甚洽侃一旦來謂濓曰子盍<lb/>
銘吾鐘乎廼為之銘曰<lb/>
如來法門千差萬别孰方便故以一音攝有靈者鐘即<lb/>
<pb n="KR4e0002_WYG_015-50b"/>
廣長舌或震或鐘熾然而説<hi>其一</hi>五時所宣諸脩多羅無<lb/>
量妙意中無不包一厯耳根千刼弗磨夤緣入道莫此<lb/>
為多<hi>其二</hi>白麟溪濵有大蘭若是惟香嚴法器所舍鬱攸<lb/>
構災一夕而化畢竟有形終屬幻假<hi>其三</hi>寺之比丘咸作<lb/>
是言彼成壊相如風轉輪往過來續後先相因不有廢<lb/>
者吾何以興<hi>其四</hi>廼謁檀那廼咨鳬氏廼簡赤金以歸鑪<lb/>
錘侈弇中程薄厚隨軌外圎中虚與法為體<hi>其五</hi>若龍象<lb/>
衆暨諸鬼神胡跪作禮靡間幽明臺簴髙懸有聲鏗鍧<lb/>
<pb n="KR4e0002_WYG_015-51a"/>
如獅王吼如蛟龍鳴<hi>其六</hi>上徹諸天下入九地因聞生悟<lb/>
弗迷邪趣聲聲攝入曽無留礙盡轉如來大圎鏡智<hi>其七</hi>
我昔嘗聞此妙音聲不從鐘出不由耳生隨處充滿非<lb/>
减非増願咸諦聼同證真乘<hi>其八</hi>
　<lb/>
　<lb/>
　<lb/>
　<lb/>
<pb n="KR4e0002_WYG_015-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻十一</head> <lb/>
    <p>
<pb n="KR4e0002_WYG_011-1a"/>
欽定四庫全書<lb/>
　文憲集巻十一<lb/>
　　　　　　　　　　　　　明　宋濓　撰<lb/>
　　傳<hi>凡三十二章</hi>
　　　余左丞傳<lb/>
余闕字廷心一字天心唐古氏世居武威父錫拉卜藏<lb/>
布官合肥遂為合肥人母尹氏夢異人生闕闕生而髪<lb/>
盡白家貧年十三始能就學嗜欲甚淺不知有肉味惟<lb/>
<pb n="KR4e0002_WYG_011-1b"/>
甘六藝學若飴嗜之不厭與河南張恆游恆臨川吳澄<lb/>
弟子善談名理闕之學因絶出四方擢元統癸酉進士<lb/>
第授同知泗州事泗瀕淮民豪弗馴令蝕人土田官籍<lb/>
之多以誣去闕繩尤暴者數十不敢譁廖甲與舒乙競<lb/>
田廖焚舒廬舍舒婦偶母子同死遂寘灰燼中誣之闕<lb/>
為白其事泗無麥民以乏故事弗聞闕上之中書定為<lb/>
令凡無麥者減賦代還長老争進金為夀闕謝去後闕<lb/>
往桐城道逢故民皆羅拜馬首相隨信宿而别俄召入<lb/>
<pb n="KR4e0002_WYG_011-2a"/>
應奉翰林文字轉中書刑部主事三月之間疏滌寃滯<lb/>
獄五百上官忌其才議寖不合闕上宰相書言狀又不<lb/>
報投袂而歸居亡何復召修遼宋金三史拜監察御史<lb/>
上疏言守令最近民欲萬國治責守令反是政龎宜用<lb/>
殿最法力行之便上從之藩王府諸校白晝<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>金道上<lb/>
勢如狼闕鞭遣六十人上思治切議遣奉使廵察郡國<lb/>
闕言奉使恒無狀所至處食飲供張如事至尊曾不能<lb/>
宣上憂恤元元之意宜亟罷之後闕補外㑹奉使者亦<lb/>
<pb n="KR4e0002_WYG_011-2b"/>
至執闕臂曰誠如君言知闕忠亮不怨闕在位知無不<lb/>
言言峭直無忌人勸闕少辟禍闕曰吾縱惛豈不知批<lb/>
逆鱗為危委身事君身雖殺弗悔也改中書禮部員外<lb/>
郎闕議復古禮樂其言精鑿有徵聞者斥為迂濶弗用<lb/>
安西郭氏女受聘未行㑹夫卒郭自縊死有司請旌其<lb/>
門闕以過於中庸不可以訓格不下出為湖廣行省左<lb/>
右司郎中廣西多岐山負粟輸官者厄于道險費常倍<lb/>
闕命以為帛代輸右丞沙班怙權自用多錄其私人闕<lb/>
<pb n="KR4e0002_WYG_011-3a"/>
每抗辭沮之㑹莫猺蠻反當帥師又止不行無敢讓之<lb/>
者闕揚言于庭曰右丞當往受天子命為方嶽重臣不<lb/>
思執弓劍討虜乃欲自逸耶右丞當往沙班曰郎中語<lb/>
固是如芻餉不足何闕曰右丞第往此不難致也闕下<lb/>
令趣之三日皆集右丞行章宣慰巴延以婆律香贄闕<lb/>
闕覺重辟之香中果胎黄金章歎曰余贄達官多矣潔<lb/>
如氷壺唯余公一人復以集賢經歴召入預修本朝后<lb/>
妃功臣傳遷翰林待制出僉浙東道亷訪司事發姦摘<lb/>
<pb n="KR4e0002_WYG_011-3b"/>
伏聰察若神州縣聞闕至貪墨吏多解印綬去婺定賦<lb/>
無藝役小大各違度闕遴官履畝實之徭賦平衢士無<lb/>
養以没入田分𨽻學官郡長燕只吉台肆毒殘衢民民<lb/>
重足立闕鞫治之獄上行御史臺臺臣與其有連反以<lb/>
事劾闕闕歸青陽山已而丁尹氏憂闕日夜悲號有甘<lb/>
露降于墓君子以為孝感至正壬辰天下兵動平章政<lb/>
事鴻和爾布哈方統戎淮南承制起闕權淮西宣慰副<lb/>
使分治安慶安慶距城皆盜柵人争謂不可往闕毅然<lb/>
<pb n="KR4e0002_WYG_011-4a"/>
請行從間道入推赤心待人罷其苛賦轉粟以哺餓夫<lb/>
八社民翕然歸闕知民可用乃帥之破雙港砦砦甚固<lb/>
小路若髪闕被甲荷㦸直前賊空砦出鬭殺傷相當至<lb/>
日昃賊殊死戰鬭不勝退復收散卒誓曰死則死此爾<lb/>
何生為一鼓而進大破之諸砦畏威次第降闕益繕城<lb/>
浚濠礪矛戈分屯耕郊外田民懼不能者遣軍士䕶之<lb/>
耕賊來輒與戰一日賊四合旌旗蔽野鼓譟之聲震天<lb/>
地闕縱驍騎數十大喊而出賊勢披靡遣兵擊之斬首<lb/>
<pb n="KR4e0002_WYG_011-4b"/>
數千級當是時淮東西皆陷獨安慶巋然存賊來戰又<lb/>
數敗賊銜之偽作尺牘通城中諸大姓約期日反冀闕<lb/>
捕戮之闕曰我民安有是命悉焚去賊計窮復令闕故<lb/>
人衞鼎許大明以甘言説降闕命牽出以鐵椎擊碎齒<lb/>
頰懸其皮東門灊山有虎傷人闕造文檄山神使驅虎<lb/>
虎出境功上中書朝廷俾為真陞同知淮西宣慰副都<lb/>
元帥賜以上等及黄金束帶江西諸官軍動號數萬掠<lb/>
玉帛殺嬰兒寘㦸上以戲沿江州郡患苦之獨不敢近<lb/>
<pb n="KR4e0002_WYG_011-5a"/>
城下即近出師搗退之或服其義至有來歸充將校者<lb/>
溪河兵屯潯陽命使者帥壯士百輩腰刀直入脇主供<lb/>
億闕叱左右收縛付獄且上疏言貓䝤素不被王化其<lb/>
人與禽獸等不宜使入中國他日為禍將不細後竟如<lb/>
闕言轉淮南行省參知政事尋改右丞賜二品服闕益<lb/>
自奮誓以死報國立旌忠祠以勵將佐時集祠下大聲<lb/>
謂曰男兒生則為韋孝寛死則為張廵許逺不可為不<lb/>
義屈意氣慷慨甚丁酉冬賊大集諸部圍城戰艦蔽江<lb/>
<pb n="KR4e0002_WYG_011-5b"/>
而下樵餉路絶兵出數失利戊戌正月七日城陷闕猶<lb/>
帥衆血戰身中三矢賊呼曰余將軍何在吾將官之有<lb/>
生致者予百金闕㦸手罵曰余恨不得嚼碎汝肉吐餧<lb/>
烏鳶寧復受汝官邪賊怒舉長鎗欲刺闕闕遂自剄沉<lb/>
水死年五十六其妻耶卜氏聞之亦率其子得臣女福<lb/>
章赴水死諸將卒慟曰余將軍不負國我等可負余將<lb/>
軍邪從而死者千餘人朝廷知其忠贈闕榮祿大夫江<lb/>
浙行省平章政事諡曰忠愍追封夏國公闕為人剛簡<lb/>
<pb n="KR4e0002_WYG_011-6a"/>
有智無職不宜為為即有赫赫名所至薦賢旌孝義如<lb/>
恐後每解政開門授徒蕭然如寒士五經悉為之傳註多<lb/>
新意詩文篆𨽻皆精緻可傳<lb/>
　贊曰於戲闕真人豪也哉獨守孤城逾六年小大二<lb/>
　百餘戰戰必勝其所用者不過民間兵數千初非有<lb/>
　熊虎十萬之師直激之以忠義故甘心效死而不可<lb/>
　奪也雖不幸糧絶城陷以死而其精忠之氣烱烱上<lb/>
　貫霄漢必燦為列星流為風霆散為卿雲凝為瑞露<lb/>
<pb n="KR4e0002_WYG_011-6b"/>
　闕雖死而其不死者固自若也然而闕死於君而能<lb/>
　使妻死於夫子死於父忠孝貞節萃於一門較之晉<lb/>
　卞壼家又似過之矣於戲闕果人豪也哉余來江左<lb/>
　見其門生故吏言闕事多至泣下因想見戰守處江<lb/>
　流有聲而斷雲落日淒迷於莾蒼間猶足以動人悲思<lb/>
　因掇其行事成傳以示為人臣者<lb/>
　濓既作余廷心傳又見其門人汪河言當廷心死時<lb/>
　其妾滿堂生一子甫晬棄水濱有偽萬户杜某呼曰<lb/>
<pb n="KR4e0002_WYG_011-7a"/>
　此必余參政子是種也良不可殺竟捐所鈔諸物懐<lb/>
　子以去今三歲矣人或戲子曰汝父何在子横兩指<lb/>
　拂喉曰如此矣此一事也池州判官李宗可蘄人也<lb/>
　李嘗文身又號為花李善槊視賊欲吞廷心兄闑嘗<lb/>
　以女歸之及來舒命權義兵萬户統新軍守水砦前<lb/>
　後多戰功賊來破城李横槊入賊中殺死甚衆聞廷<lb/>
　心死馳馬還家聚妻孥謂曰余相公死國吾亦義不<lb/>
　屈汝等毋不死為人所魚肉拔劔無大小盡殺之出<lb/>
<pb n="KR4e0002_WYG_011-7b"/>
　解甲據胡牀中坐取酒飲至醉復衣甲自刎死此一<lb/>
　事也嗚呼仁者宜有後而義烈之士聲光可流於無<lb/>
　窮濓雖不文唯恐其失墜也故復附著于篇<lb/>
　　　白牛生傳<lb/>
白牛生者金華潛溪人宋姓濓名嘗騎白牛往來溪上<lb/>
故人以白牛生目之生軀榦短小細目而疎髯性多勤<lb/>
他無所嗜惟攻學不怠存諸心著諸書六經與人言亦<lb/>
六經或厭其繁生曰吾舍此不學也六經其曜靈乎一<lb/>
<pb n="KR4e0002_WYG_011-8a"/>
日無之則㝠㝠夜行矣生學在治心道在五倫自以為<lb/>
至易至簡或笑其迂生曰我其迂哉我若迂孟子則迂<lb/>
之首矣生好著文或以文人稱之則又艴然怒曰吾文<lb/>
人乎哉天地之理欲窮之而未盡也聖賢之道欲凝之<lb/>
而未成也吾文人乎哉或求學文生曰其孝弟乎文則<lb/>
吾不知也生不肯干祿或欲挽之使出生曰祿可干耶<lb/>
仕當為道謀干之私也生安於義命未嘗妄有所為或<lb/>
疑其拙生曰我契以天不合以人是乃巧之大者拙乎<lb/>
<pb n="KR4e0002_WYG_011-8b"/>
哉生慕孔顔之樂如聆鈞天之樂如獲褭蹏之金言及<lb/>
之手足舞蹈不已或以為狂生曰吾能知之恨未能允<lb/>
蹈之奚其狂生㓜多疢常行服氣法或誚其欲久生生<lb/>
曰盗跖甚夭顔子甚夀子知之乎或人不答生曰竊陰<lb/>
陽之和以私一已服氣矣運量元化節宣四時服氣乎<lb/>
生雖貧喜色常溢眉宇間或詰之生曰吾内足樂也内<lb/>
既足樂無人非無鬼責得亦樂失亦樂我何憂哉生御<lb/>
惡衣觕饌安之或慮其詐生曰錦衣與卉服雖異暖則<lb/>
<pb n="KR4e0002_WYG_011-9a"/>
一糟覈與淳熬固殊飽則均何詐為生不貴貴人不貧<lb/>
貧人或尤其無别生曰貴自貴爾於我何加焉賤自賤<lb/>
爾於我何損焉生遇物以誠三尺之童莫之敢欺或譏<lb/>
其同生曰我道葢如是同不同弗知也生不享外神唯<lb/>
事其先甚謹或謂其報本耶生曰非唯報本也以氣感<lb/>
氣吾先以之外人何預哉生多讀台衡賢守慈恩諸家<lb/>
書或謗其偏生曰我雖口之未嘗心之也何其偏生當<lb/>
情意調適輒懸特磬於簴親擊以鐵籈瞑目側耳而聽<lb/>
<pb n="KR4e0002_WYG_011-9b"/>
自以為達制樂之原或笑之生曰此蕢桴土鼔之遺聲<lb/>
也五音繁㑹則未矣生好着屐登山遇境勝處注目視<lb/>
弗釋或惡其癖生曰吾於巒容川色見三代之精華不<lb/>
忍舍也生年四十有六髪無白者日坐一室中澄思終<lb/>
日或執筆立言動以賢聖自期其中之所存者人固莫<lb/>
能識也適有畫史貌生之騎白牛者生大笑以為得其<lb/>
真故自疏其事如左曰白牛生傳云<lb/>
　贊曰生妄人也哉言其文弗能成章言其道則又邈<lb/>
<pb n="KR4e0002_WYG_011-10a"/>
　乎未之見也猶自語諸心曰我學古人我學古人不<lb/>
　亦悖且戾乎<lb/>
　　　鄭氏孝友傳<lb/>
鄭綺字宗文白麟二十一世孫也其先居滎陽凝道遷歙<lb/>
自牖遷睦淮遷浦陽今為浦陽感徳鄉人淮綺之祖也<lb/>
綺通春秋穀梁學撰合經論數萬言事父母孝父照以<lb/>
非罪繫獄當入死綺上疏郡守錢端禮請以身代端禮<lb/>
察之白其誣母張病風攣綺保持若嬰兒袒適厠必抱<lb/>
<pb n="KR4e0002_WYG_011-10b"/>
就之三十年不懈綺生聞聞生運運生政政生徳珪徳<lb/>
璋至元中仇家傾徳璋以死罪將械送揚州徳珪毅然<lb/>
代其行徳璋泣隨之争欲赴吏徳珪竟以詭計先死之<lb/>
徳珪生文嗣自綺至文嗣凡同居六世歴二百年咸如<lb/>
綺在時至大二年秋九月鄉老黄汝霖等言于縣縣上<lb/>
其事亷訪使加審按焉文達中書禮部四年春二月準<lb/>
式旌表門閭文嗣生鑑鑑生渭渭生挺皆善守合數千<lb/>
指無異心者重紀至元元年冬十二月太常博士柳貫<lb/>
<pb n="KR4e0002_WYG_011-11a"/>
與鄉校羣士又上狀請如故事復其家從之初文嗣既<lb/>
没徳璋子大和司家事嚴而有恩雖家庭中凛如公府<lb/>
子弟稍有過頒白者猶鞭之每遇歲時大和坐堂上羣<lb/>
從子皆盛衣冠鴈行立左序下以次進拜跪奉觴上夀<lb/>
畢皆肅容拱手自右趨出足武相衘無敢參差者見者<lb/>
唶唶嗟慕謂有三代遺風雖石奮之家亦所不及名聞<lb/>
天下自大丞相及臺院諸公卿多賦詩美其行部使者<lb/>
武威余闕行縣以其孝友七郡或莫之先書東浙第一<lb/>
<pb n="KR4e0002_WYG_011-11b"/>
家以褒嘉之皇太子在青坊聞其事而嘆曰此國家之<lb/>
祥瑞也復親御翰墨畀以鳳麟二大字翰林學士承㫖<lb/>
歐陽𤣥為之贊勒石以傳大和性正方不奉浮屠老子<lb/>
經像冠昏喪祭必稽朱熹家禮而行子孫從化孜孜孝<lb/>
謹不識廛市嬉戲事執親喪哀戚甚三年不御酒肉食<lb/>
食貨田賦之屬各有所司無敢私凡出納雖絲毛事咸<lb/>
有文可覆挾日則㑹不公則監視發之諸子晝趨功入<lb/>
夜輒坐棣萼軒中溫溫語笑至更餘始休雖多列顯仕<lb/>
<pb n="KR4e0002_WYG_011-12a"/>
或入侍經筵出持使節不敢挾此有一毫自驕意諸婦<lb/>
唯事女紅不使預家政宗族里閭以恩懐之各有差内<lb/>
外極嚴輿臺通傳不敢越堂限家畜兩馬一出則一為<lb/>
之不食人以為行義所感有家範三巻傳于世<lb/>
　贊曰史氏之言多有不足取信者濓少時嘗讀唐書<lb/>
　宰相世系表謂白麟之後不傳私竊信之及觀司空<lb/>
　圖滎陽記則曰白麟生師慎師慎生懐芬懐芬生鄑<lb/>
　鄑生斌卿斌卿生唐青州刺史庶庶生侍中徽徽生<lb/>
<pb n="KR4e0002_WYG_011-12b"/>
　大理卿鄘鄘生鱐鱐生給事中謩謩生宣州觀察使<lb/>
　回又觀鄭燮生遂安譜則曰回生𢎞𢎞生垣生倕倕<lb/>
　生子襲子襲生扈扈生宋歙縣令凝道凝道生殿中<lb/>
　侍御史自牖自牖生秘閣校理安仁安仁生淮淮生<lb/>
　照照生冲素處士綺綺即傳之所書者也其承傳次<lb/>
　第灼灼可信如此惡覩其所謂不傳者哉考徵不廣<lb/>
　而欲以一人之見聞定百載之是非難矣<lb/>
　　此傳作于至正初已刻浦陽人物記孝友篇中近<lb/>
<pb n="KR4e0002_WYG_011-13a"/>
　　板燬於火因重鈔於此以勵民俗云<lb/>
　　　吳徳基傳<lb/>
吳徳基者名履婺之蘭溪人也其父景奎故為儒鄉人<lb/>
師尊之酷好為詩游山澤間方苦吟而雨至雨濡其衣<lb/>
弗知也徳基少受學聞人先生夢吉學春秋俊邁有竒<lb/>
材長通諸史為文辭願學司馬遷班固最好書尤工行<lb/>
草得之者藏弆為榮元季教授鄉里名動一時國朝取<lb/>
婺李曹公文忠為浙東省左丞聘徳基為郡儒學正李<lb/>
<pb n="KR4e0002_WYG_011-13b"/>
公數與語知其才辟為掾稱疾而辭有司舉于朝為南<lb/>
康丞南康俗悍其民以為丞儒者也易之徳基自如數<lb/>
月皆周知其情偽有所發擿一縣驚伏徳基乃更以寛<lb/>
化之視民如子民有訴召使前與語弗加咄叱民有援<lb/>
丞裾相爾汝弗責也有徵調召其大姓坐之廡下好言<lb/>
誘之聽人人自説便否由是民愛丞如父而吏卒不能<lb/>
為姦民王瓊輝仇里豪羅玉成執其家人挾法笞辱之<lb/>
玉成兄子玉汝怒集少年千餘人圍王氏家刼奪家人<lb/>
<pb n="KR4e0002_WYG_011-14a"/>
歸且縛瓊輝連道箠之至家解衣箠殆死乃釋去瓊輝<lb/>
兄弟五人庭訴齚指出血誓與羅氏俱死徳基念成獄<lb/>
當連千餘人勢不便乃召瓊輝語之曰獨羅氏圍爾家<lb/>
邪對曰千餘人曰千餘人皆辱爾邪曰數人爾曰汝憾<lb/>
數人而累千餘人可乎且衆怒不可犯倘不顧死盡殺<lb/>
爾家而就逮雖有司有法汝悔何及邪瓊輝良久曰吾<lb/>
恨羅氏欲快吾憤爾惟明公所命徳基乃捕操捶者四<lb/>
人於瓊輝前杖數十血流至踵命羅氏對瓊輝引罪拜<lb/>
<pb n="KR4e0002_WYG_011-14b"/>
之事遂止兩家皆叩頭曰公弭我事徳甚宏咸願有所<lb/>
上獻徳基却去縣令周以中初至召民轉輸至郡不得<lb/>
躬至鄉召之一民逸去命卒笞之不肯伏走入山罵令<lb/>
曰官當在縣何以至此為令怒吏卒因以語動令欲誣<lb/>
一鄉民圖賄利獲六七人下獄扃鐍甚嚴卒方往捕未<lb/>
返鄉民大駴<hi>音駭</hi>徳基計民無罪自出廵獄叱卒釋之卒<lb/>
以它辭解徳基槌碎獄門遣之曰若無罪還告父兄無<lb/>
恐乃往告令令怒曰民無道衆辱我君乃釋之何輕我<lb/>
<pb n="KR4e0002_WYG_011-15a"/>
至是邪徳基曰犯使君者一匹夫爾其鄉人何罪且法<lb/>
乃天子法豈使君解怒具乎令意慚乃已其俗好淫祀<lb/>
有蛇出户限民怪之以為神至奔走祠之徳基罪神巫<lb/>
十人投其主江中為丞六年去知長沙之安化去三月<lb/>
他吏用法急南康民作亂命師討平之死者過半南康<lb/>
民泣曰我吳君在寧有此禍乎安化鄰古三苖其土豪<lb/>
多糾民為兵既盡降萬夫長易俊原獨恃驍勇與麾下<lb/>
數十人遁入山谷保險自固郡邑患苦之江陰侯吳良<lb/>
<pb n="KR4e0002_WYG_011-15b"/>
承詔求餘㓂已移檄旁縣兵且集召徳基計事徳基曰<lb/>
易氏未有反狀奈何激之使生變乎不若先以計致之<lb/>
果反用兵未晚也否則出兵無名民先受其害矣願君<lb/>
侯熟慮之侯曰令之言然吾為令徐之徳基乃屏吏卒<lb/>
步至山谷中抵俊原家家空一老人出對客徳基謂曰<lb/>
易俊原出見江陰侯則無事矣今不出大兵且至一縣<lb/>
民皆為韲粉然殺一縣父兄子弟者昜俊原非縣令也<lb/>
老人曰俊原必出惟明府哀憐之徳基謬曰俊原或未<lb/>
<pb n="KR4e0002_WYG_011-16a"/>
肯來得其子及麾下三四人先往可免矣明日其子及<lb/>
麾下至如徳基言兵止不發既而盡致其麾下惟俊原<lb/>
一人度兵勢孤乃招之曰君侯願與俊原相見俊原喜<lb/>
詣軍門請見遂縛送京師事平民按堵無擾江陰侯檄<lb/>
取故兵之為農者民咸自疑驚奔相告勢甚危徳基屬<lb/>
耆老諭民曰侯所取者兵民無與也籍其願為兵者數<lb/>
人而止長沙郡令造戎衣徳基力争曰吾邑民貧而俗<lb/>
暴思之且恐其叛去安可責以事功如他縣乎令格不<lb/>
<pb n="KR4e0002_WYG_011-16b"/>
奉命其罪小奉命而致亂其禍大决不敢辭小罪而蹈<lb/>
大禍也郡從之凡有徵徭皆不使之與越三歲入朝擢<lb/>
知萊之濰州事民畜官驢四十匹萊守核其孳息狀與<lb/>
籍不合曰驢當歲産駒今幾歲宜得幾駒乃何少也欲<lb/>
責欺㒺罪而徵其償諸縣皆已勒民買驢徳基獨戒民<lb/>
勿償守怒問徳基濰不償驢何辭也徳基曰民實不欺<lb/>
妄烏可責其償國家富極海内為吏者宜宣布徳澤為<lb/>
民除疾苦寧少數匹驢耶守語塞徳基因畫不便者數<lb/>
<pb n="KR4e0002_WYG_011-17a"/>
事守不敢復言并諸縣已償者皆罷之山東民願以羊<lb/>
牛代秋税者官從其言徳基與民計羊牛後有死瘠患<lb/>
不如納粟便獨收民粟他縣牛羊送陜西民驅走二千<lb/>
里皆破家郡以濰獨完令役千人部送鄰縣牛徳基列<lb/>
其不可曰有牛家送牛雖勞不敢怨使人代之脱道中<lb/>
牛死誰當代償耶力争不奉命徳基為吏不求威名以<lb/>
愛民為先尤重獄事凡有訟召受訟者面直之釋其怒<lb/>
乃已不忍置民於獄獄屢空當有追需于民不務速辦稍<lb/>
<pb n="KR4e0002_WYG_011-17b"/>
緩其期約故物價不湧民視他所費恒減十二三所至<lb/>
民樂其簡易而感之以為愛已居濰二年㑹改濰為縣<lb/>
召還濰民遮門抱其足泣拜曰自得吾父濰民膚無笞<lb/>
瘢今舍我去願得隻履事之以慰我思其得民心如此<lb/>
徳基至京師遂謝事歸將行辭其友翰林學士宋濓濓<lb/>
為徳基交甚狎時亦致仕將歸呼徳基謂曰若願受長<lb/>
者教乎徳基曰唯何以命之濓曰天子官汝五品秩乞<lb/>
骸骨歸恩甚大汝知保之之道乎徳基謝曰願卒教之<lb/>
<pb n="KR4e0002_WYG_011-18a"/>
濓曰慎毋出户絶世吏勿與交吾之教子無以加于此<lb/>
矣徳基至家如濓戒君子多其能受善言云<lb/>
　太史公曰世俗恒謂儒者少功顧非儒者爾湯之興以<lb/>
　伊尹周之興以周公此獨非儒者耶何其功之大也彼<lb/>
　世之儒者其號則同其誦説則同其所操守者異于伊<lb/>
　尹周公者多矣豈特少功哉謂之不足用可也然其間<lb/>
　有足用者不可誣也俗吏以嚴急督責為足用謂儒者<lb/>
　為懦緩僨事而不知得民者非儒不能也以予觀於吳<lb/>
<pb n="KR4e0002_WYG_011-18b"/>
　徳基恂恂不大聲色而衆庶安其政既去而思之視<lb/>
　世吏之督責者果孰多耶徳基之政固世俗之所笑<lb/>
　者而其心誠愛民有足取焉古所稱平易近民豈弟<lb/>
　君子非徳基之謂耶所謂難與俗人言其此類耶<lb/>
　　　朱環傳<hi>子元女夀</hi>
朱環字君玉婺之義烏人漢槐里令雲四十代孫也赤<lb/>
子時無兒啼聲仲父桂奇之養為子桂後生璧及定周<lb/>
因外環環益孝謹凡勞事皆服行不知有寒暑時境内<lb/>
<pb n="KR4e0002_WYG_011-19a"/>
多盗白晝出道上刼人財桂有金數百兩與璧謀瘞窖<lb/>
中璧夜發去反誣環所為桂怒褫環襦袴立之大雪中<lb/>
一日夜不使去環恂恂謝過無一言辨其寃桂猶日虐<lb/>
環五六年間瀕死者數四恒順受之不怒桂死遇璧益<lb/>
厚璧子慶多暴或遂嫁以殺人罪環憂不能食竭私財<lb/>
救之慶獲免環善讀書寶祐間嘗舉進士年八十六終<lb/>
于家子元女壽<lb/>
元字子初性警敏絶人至元末有盗數千起縉雲過永<lb/>
<pb n="KR4e0002_WYG_011-19b"/>
康置砦峽源山山抵元家甚邇盗將刼元父環及環兄<lb/>
遇魁為謀帥元聞遽歸告二翁速避㓂不聽復涕泣諫<lb/>
翁罵曰豎子不解事江南内附久誰敢叛耶設有㓂不<lb/>
過鼠竊狗偷何足病元自度賊若縛翁去則是翁從賊<lb/>
反官坐以法雖有百喙莫能白為今之計者孰若殺賊<lb/>
自明乃與役夫傅參謀執刄伏垣下或止之曰賊勢張<lb/>
甚汝不畏作𦵔醢耶元曰吾知有親爾若得白親以無<lb/>
罪雖萬死不恨㑹賊偵騎至竟斫殺二人梟首市中以<lb/>
<pb n="KR4e0002_WYG_011-20a"/>
血手入示翁負之北逃賊平翁竟無罪<lb/>
夀生有淑資年既長歸金華戚象祖台㓂楊鎮龍反西<lb/>
攻婺州宗王昻吉岱及浙東宣慰使史弼捕獲之械至<lb/>
州城將鞠其反狀夀父環有亡奴在械中奴嘗怨環撾<lb/>
傷欲連環出貲助鎮龍時史怒㓂甚凡獄辭所引必盡<lb/>
殺乃止環子元疾病不能起乃視夀泣夀曰昔緹縈能<lb/>
救父命我獨非人耶乃走告法曹掾馮耿賢曰妾父無<lb/>
罪亡奴欲誣以不道倘事不得直一家枉作泉下鬼聞<lb/>
<pb n="KR4e0002_WYG_011-20b"/>
君素長者獨不能相活乎言訖淚如雨馮怒曰此事豈<lb/>
汝女子所知夀哀祈益切馮為惻然良久揮夀去曰爾<lb/>
但歸吾知所處矣明日使吏椎碎奴口不果誑<lb/>
　贊曰昔尹吉甫子伯竒無罪為後母譖而見逐履霜<lb/>
　中野作履霜操其辭多怨傷濓竊謂伯奇不必爾也<lb/>
　父母惡之勞而不怨何假於辭哉今環之無罪與伯<lb/>
　奇同環臝身立大雪中則又非若履霜比也乃能順<lb/>
　受之而無怨不賢而能之乎古之所謂純孝者環葢<lb/>
<pb n="KR4e0002_WYG_011-21a"/>
　近之矣元為親故拔劔斫賊而不知有身夀雖女子<lb/>
　亦能脱父命於虎口皆環身教之然也人之行莫大<lb/>
　於孝孝有如環之父子可使無聞哉因具列之于篇<lb/>
　　　白鹿生小傳<lb/>
白鹿生者諸暨之人也風神峻爽翹然欲超羣其外族<lb/>
曰方建塾聘賢傅館四方遊學士生往受諸經領其𤣥<lb/>
㫖稍事文墨輒峻潔如淵珠衆譁曰生賦資絶倫非積<lb/>
功所可及盍遜其一席地聲光流婺越間煜煜能動人<lb/>
<pb n="KR4e0002_WYG_011-21b"/>
競要遮作州閭師數弗應浦陽江上有鄭氏一宗累三<lb/>
十室同案而饍戒子姓執贄致辭生躍然興曰是或可<lb/>
為也即日上道皐比中居以倡道為已責與諸生言必<lb/>
稱曰昔之人曰昔之人日摩月切操行有可觀歴十春<lb/>
秋自以精明不逮前時退居白鹿山戴梭冠披羊皮裘<lb/>
帶經畊烟雨間暇則吟風弄月傲睨萬象若不知古今<lb/>
之殊軌有識者莫能窮其際高郵欒鳳來為州牧獨造<lb/>
門拜曰鳳聞先生賢言行無悖古先哲人願為州學子<lb/>
<pb n="KR4e0002_WYG_011-22a"/>
師生牢讓不起鳳不得已令閭右子弟即其家問道州<lb/>
政有闕失鳳必移書諮訪生白以利病裨助恒多後若<lb/>
干載殿中侍御史唐鐸出守越欲辟起之生力辭如前<lb/>
鐸不敢强生性醇篤無銖髪矯偽與人語出肺肝相示<lb/>
耻為覆藏事乖名義峻言斥之弗少恕家無儋石儲臨<lb/>
財甚介山氓誤坐法當死生憫其惷愚謀諸鄉鄙活之<lb/>
氓輟烏犍為謝生拒之頓顙于地澘然隕涕生曰東作<lb/>
方興非牛何以畊俟三冬或可爾至期氓復來請生反<lb/>
<pb n="KR4e0002_WYG_011-22b"/>
覆譬曉之乃已州人士求連生族祝生持其成暨委禽<lb/>
致餼繼以金幣生笑曰孰謂君子而可以貨誘乎悉遣<lb/>
去人復譁曰是可以義取者生尚不之欲况其他乎於<lb/>
是鄉人教子者恒指生為法效學焉生名恒字本初姓<lb/>
楊氏白鹿生因其所居號之云<lb/>
　史官曰余與生游者三十年不可謂不相知者待罪<lb/>
　國史時遂白執政薦之入成均聞生不受州縣辟事<lb/>
　乃寢然其行義可法者不當使其泯泯因為造小傳<lb/>
<pb n="KR4e0002_WYG_011-23a"/>
　如右隠之與顯非所以論生也<lb/>
　　　王先生小傳<lb/>
王先生毅字剛叔其先自琅琊徙居處之龍泉至先生<lb/>
十有三世世為農初西鄰有王氏子事身奉神甚謹嘗<lb/>
斵木為拜其當額處成窪母某氏有妊夢王來而誕在<lb/>
赤子時頗異遇浴及手足露皆怖而哭姑懐之則止頭<lb/>
患瘍母惡其臭捲木葉掩鼻當乳時閉目弗之視痎疾<lb/>
大作身熱如火焮榻畔懸繩代椸無風繩自揺及能言<lb/>
<pb n="KR4e0002_WYG_011-23b"/>
備陳入浴時如蹈大海茫無津涯風入手足間痛若刄<lb/>
割姑衣有纊能覆之乃安木葉氣烈不可近熱弗能禁<lb/>
神出戲繩上下視一小兒僵卧心知其為已也熱退乃<lb/>
復還人咸奇之六歲知好書家單不能致每借市中一<lb/>
誦輒能記憶稍長所嗜益深父機命牧牛掛書牛角而<lb/>
讀之隨牛而東西行日入忘歸復使之視舂溪濱挾册<lb/>
坐轓車則米成粉不悟父怒逐之出世父與明憐之為<lb/>
代償其米且令聚徒教授束脩之上悉以購書積至萬<lb/>
<pb n="KR4e0002_WYG_011-24a"/>
餘巻精思疾讀唯恐其不盡夜分燈屢涸猶聞其吟諷<lb/>
聲或至達旦不寐因觀周子太極圖説嘆曰此升聖域<lb/>
之階梯也人心與上堪下輿同大局於一藝可乎會上<lb/>
饒鄭君原善來為郡錄事先生往質所疑鄭君甚器重<lb/>
之已而往謁許文懿公謙於金華山中公為詳陳理一<lb/>
分殊之㫖先生豁然如夢斯覺居久之絶淮泗泝黄河<lb/>
而覩泰山鳬繹之雄徘徊闕里悵然有千載之思遂北<lb/>
至京師薦紳先生若黄文獻公溍揭文安公徯斯翰林<lb/>
<pb n="KR4e0002_WYG_011-24b"/>
承㫖學士歐陽公𤣥參議中書危公素争相引重聲譽<lb/>
翕然至有薦為檢討經筵編修翰林者先生皆引分固<lb/>
辭俄南還鄉里益以躬行實踐為教其發明本心之學<lb/>
至利欲沉㝠處多有感泣者一邑化之雖大山長谷愚<lb/>
夫愚婦皆知畏慕革心從善縣饑先生告令曰民饑且<lb/>
死大夫其得奠枕而卧乎即語以勸分之法閭右之家<lb/>
計口賦之食餘粟盡乞貧民全活者以萬數父老見先<lb/>
生拜且泣曰我等皆白骨也而先生人之爾至正中荆<lb/>
<pb n="KR4e0002_WYG_011-25a"/>
襄兵起掠七閩直犯縣南鄙先生畫八䇿贊將軍石抹宜<lb/>
孫破之仍不逺萬里遣其徒上書行御史臺以明將軍<lb/>
之功未幾盗發青田揚言來攻縣長吏寶忽丁遁盗<lb/>
遂深入焚官舍汙人女婦剽鹵至雞犬先生召門人章<lb/>
溢季文謂曰吾豈忍以良民畀豺兕乎溢等曰唯先生<lb/>
命乃部勒鄉民為兵逐殺羣盗大府錄功賚之以金幣<lb/>
先生曰得選賢令以撫創殘民則毅拜賜侈矣謝不受<lb/>
俄部使者下令正丁罪丁恚集季溪惡少年據險阻以<lb/>
<pb n="KR4e0002_WYG_011-25b"/>
方命首害先生于家縣人無少長皆痛憤灑泣以復讐<lb/>
為事弟子胡深方參軍事鄱陽急馳歸與同門友告諸<lb/>
方伯連率帥師剪夷之越二年始平葬先生葢竹鄉之<lb/>
西山别建祠而尸祝之先生為學深見天地萬物一體<lb/>
之意視衆氓之顛隮如已病之茍力可救雖鈇鉞鼎鑊<lb/>
有不暇恤至於禽魚之微不得其所亦為蹙額弗寧思<lb/>
遂其生然疾惡如仇遇有賊民吏切齒扼腕流涕太息<lb/>
必疏其姦狀鋤而去之豪民制鉅量以入粟亦叱使減<lb/>
<pb n="KR4e0002_WYG_011-26a"/>
去以合常度小人不便為惡時欲加害賴上官察之獲<lb/>
免生平不食君祿其尊主庇民之念夢寐不忘武威余<lb/>
闕公持節浙水東亷知之謂其卓行不讓古人性不溺<lb/>
文辭歎曰當今之世何能文者如牛毛而植徳者若麟<lb/>
角盍亦知重輕乎人有求者揮毫立就亦淵然有竒氣<lb/>
可誦自㓜不茹葷肉雖强之食終弗能下咽閒居斂容<lb/>
澄坐多至夜中或倦極目瞑鼻息雷鳴坐客未寢者談<lb/>
辨蠭起晨興先生各能記其言而折衷之其神全而不<lb/>
<pb n="KR4e0002_WYG_011-26b"/>
亂如此殁時年五十二娶樓葉二氏無子以兄子彦荀<lb/>
為後扁書室曰木訥齋人因稱為訥齋先生云<lb/>
　太史氏曰昔者山陽殷子通以儒術教授里中人薫<lb/>
　為善良者衆及鄰境㓂作子通帥弟子起兵殱之長<lb/>
　吏惡攘其功使人殺子通門生毛術手刄殺者梟首<lb/>
　以甘心焉君子多其義其事與先生絶類雖然先生<lb/>
　以明體適用之學保障鄉縣使三十萬蒼生去危即<lb/>
　安非子通比也固不幸遇難而死諸生為師復讎兵<lb/>
<pb n="KR4e0002_WYG_011-27a"/>
　屯二年弗解卒尸鼠軰于市功比術為尤難祠宇之<lb/>
　建不建又在不論由是而言其義不益多歟嗚呼先<lb/>
　生道徳之化葢亦入人深矣<lb/>
　　　杜環小傳<lb/>
杜環字叔循其先廬陵人侍父一元游宦江東遂家金<lb/>
陵一元固善士所與交皆四方名士環尤好學工書謹<lb/>
飭重然諾好周人急父友兵部主事常允恭死於九江<lb/>
家破其母張氏年六十餘哭九江城下無所歸有識允<lb/>
<pb n="KR4e0002_WYG_011-27b"/>
恭者憐其老告之曰今安慶守譚敬先非允㳟友乎盍<lb/>
往依之彼見母念允恭故必不遺棄母母如其言附舟<lb/>
詣譚譚謝不納母大困念允恭嘗仕金陵親戚交友或<lb/>
有存者庶萬一可冀復哀泣從人至金陵問一二人無<lb/>
存者因訪一元家所在問一元今無恙否道上人對以<lb/>
一元死已久惟子環存其家直鷺洲坊中門内有雙橘<lb/>
可辨識母服破衣雨行至環家環方對客坐見母大驚<lb/>
頗若嘗見其面者因問曰母非常夫人乎何為而至於<lb/>
<pb n="KR4e0002_WYG_011-28a"/>
此母泣告以故環亦泣扶就坐拜之復呼妻子出拜妻<lb/>
馬氏解衣更母濕衣奉糜食母抱衾寢母母問其平生<lb/>
所親厚故人及幼子伯章環知故無在者不足附又不<lb/>
知伯章存亡姑慰之曰天方雨雨止為母訪之茍無人<lb/>
事母環雖貧獨不能奉母乎且環父與允恭交好如兄<lb/>
弟今母貧困不歸他人而歸環家此二父導之也願母<lb/>
無他思時兵後歲饑民各不相保母見環家貧雨止堅<lb/>
欲出問他故人環令媵女從其行至暮果無所遇而返<lb/>
<pb n="KR4e0002_WYG_011-28b"/>
坐乃定環購布帛令妻為製衣衾自環以下皆以母事<lb/>
之母性褊急少不愜意輒詬怒環私戒家人順其所為<lb/>
勿以困故輕慢與較母有痰疾環親為烹藥進匕筯以<lb/>
母故不敢大聲語越十年環為太常贊禮郎奉詔祠㑹<lb/>
稽還道嘉興逢其子伯章泣謂之曰太夫人在環家日<lb/>
夜念少子成疾不可不早往見伯章若無所聞第曰吾<lb/>
亦知之但道逺不能至耳環歸半歲伯章來是日環初<lb/>
度母見少子相持大哭環家人以為不祥止之環曰此<lb/>
<pb n="KR4e0002_WYG_011-29a"/>
人情也何不祥之有既而伯章見母老恐不能行竟紿<lb/>
以他事辭去不復顧環奉母彌謹然母愈念伯章疾頓<lb/>
加後三年遂卒將死舉手向環曰吾累杜君吾累杜君<lb/>
願杜君生子孫咸如杜君言終而氣絶環具棺槨殮殯<lb/>
之禮買地城南鍾家山葬之歲時常祭其墓云環後為<lb/>
晉王府錄事有名與余交<lb/>
　史官曰交友之道難矣翟公之言曰一死一生乃知<lb/>
　交情此非過論也實有見於人情而云也人當意氣<lb/>
<pb n="KR4e0002_WYG_011-29b"/>
　相得時以身相許若無難事至事變勢窮不能蹈其<lb/>
　所言而背去者多矣况既死而能養其親乎吾觀杜<lb/>
　環事雖古所稱義烈之士何以過而世俗恒謂今人<lb/>
　不逮古人不亦誣天下人哉<lb/>
　　　詹士龍小傳<lb/>
詹士龍字雲卿光之固始人父某宋開慶中都統勇勝<lb/>
軍守鄂以偏師廵渠巴諸州與元兵戰南平身嬰九創<lb/>
被執發憤不食卒元兵破鄂降其軍士龍生三歲同母<lb/>
<pb n="KR4e0002_WYG_011-30a"/>
胡氏北遷董忠獻公文炳以其父忠也鞠為子文炳長<lb/>
子名士選故命其為士龍飲食衣服一視諸子外人不<lb/>
能辨諸兄忌之罵曰虜子見幸乃同我輩耶士龍不知<lb/>
其故泣訴文炳文炳曰爾真吾子飛語慎毋聽也士龍<lb/>
哀祈益切文炳頗漏言士龍晝夜流涕欲復詹為姓受<lb/>
文炳卵翼恩深未敢言一日獵滹沱河遂陳前志文炳<lb/>
戲曰爾投石水中石浮吾當爾從也左右皆笑士龍仰<lb/>
天祝曰天若不絶詹氏石當浮因投石水中石盤旋急<lb/>
<pb n="KR4e0002_WYG_011-30b"/>
流中若沉浮者數四文炳以手拍鞍曰詹都統之靈其<lb/>
不死乎即令士龍復詹姓文炳薨為服齊衰三年歲時<lb/>
祭祀必先設神主率家人奠之士龍後用文炳弟文忠<lb/>
薦為高郵興化尹士龍修築捍海堰三百里數郡利之<lb/>
初發地獲范希文石記曰遇詹再修事葢前定云轉兩<lb/>
淮都轉運鹽使司判官改淮安路總管府推官拜江南<lb/>
行臺監察御史時姦臣柄國虐燄方熾士龍上章劾之<lb/>
未幾事果敗士龍退隠興化葺草堂徳勝湖上若將終<lb/>
<pb n="KR4e0002_WYG_011-31a"/>
身朝廷念其老成以廣西亷訪僉事起之居二年鬱鬱<lb/>
不樂乃移疾而歸年五十八卒子㴻岳州華容尹文炳<lb/>
妻以從女實因前好云<lb/>
　史官曰精誠之格將何所不至上致日星之應下召<lb/>
　物産之祥古則有矣今觀士龍投石之事其惡可不<lb/>
　信哉或者致疑天人之間視之若茫然不相通過矣<lb/>
　予總修元史時有司不以聞失於紀載因徇其孫婿<lb/>
　余文昇之請删其墓志為小傳一通以傳<lb/>
<pb n="KR4e0002_WYG_011-31b"/>
　　　孝子丘鐸傳<lb/>
丘鐸字文振汴之祥符人故御史中丞劉基先生弟子<lb/>
也通儒書兼習醫家言流聲動一時至正末父誠為湖<lb/>
廣等處儒學提舉鐸侍母馬夫人留吳越欲御車往從<lb/>
江右兵大起武昌陷江浙繹騷鐸憂懼不知所為急避<lb/>
地四明暨江南皆歸職方復奉母至南京每西向翹首<lb/>
曰武昌有來者庶幾知吾父之所在乎已而其父果至<lb/>
自武昌父子相見悲喜交集鐸賣藥市中以自給親驩<lb/>
<pb n="KR4e0002_WYG_011-32a"/>
然忘其貧曾未幾何母弟鈞擢㑹稽上虞廵檢鐸與父<lb/>
母皆同赴官夫人疾鐸晝夜泣禱上下神祗乞以身代<lb/>
及殁鐸哀慟幾絶卜葬鳴鳳山之原哭曰鐸生也咫尺<lb/>
不離吾母膝下今逝矣可委體魄於無人之墟乎乃結<lb/>
廬墓側朝夕上食如生時當寒夜月黒悲風蕭颼如臨<lb/>
鬼神鐸恐母岑寂也輒廵墓號曰鐸在斯鐸在斯其地<lb/>
多虎聞鐸哭聲輒避去故㑹稽人異之稱為真孝子云<lb/>
先是鐸在四明從祖父母居汴者八人貧不能自存鐸<lb/>
<pb n="KR4e0002_WYG_011-32b"/>
咸迎養之死皆返葬先塋人以為難其姑適河南匡氏<lb/>
者年十八夫亡誓不再適鐸義之養其終身凡二十年<lb/>
如一日然其制行峻絶它皆類此文不能盡載也<lb/>
　為説者曰予聞鳴鳳山當白馬上妃二湖間人跡罕<lb/>
　至白晝虎狼旁午鐸㷀然獨處心無畏懾者豈不以<lb/>
　親之體重於身乎然身者親之枝也可不敬乎敬其<lb/>
　身斯孝其親矣鐸情固迫切當知以禮自節哉當知<lb/>
　以禮自節哉<lb/>
<pb n="KR4e0002_WYG_011-33a"/>
　　　危孝子傳<lb/>
臨海孝子危貞昉字孟陽事親以孝聞其父孝先洪武<lb/>
辛亥進士擢官麟游丞再遷陵川坐法謫役浦江縣貞<lb/>
昉時為郡諸生聞之奔訴於郡守欲走代之守以其名<lb/>
𨽻學籍難其行貞昉號泣于庭曰人孰無父哉奈何獨<lb/>
沮於我也左右為之言獲如其請即日上道詣京師伏<lb/>
闕上疏曰臣父臨川丞孝先不幸絓吏議輸作大江之<lb/>
濱筋力向衰不能執事而大母范氏春秋復踰九十旦<lb/>
<pb n="KR4e0002_WYG_011-33b"/>
旦念之恐染霜露之疾無以遂其菽水之忱終天之憾<lb/>
或及其身臣犬馬之齒方殷願代父作勞使其歸養雖<lb/>
即死無恨聖天子以孝治天下惟哀矜焉疏奏上惻然<lb/>
從之貞昉乃解儒衣易短製欣然就役施施無難色然<lb/>
質體尫弱不勝負任之苦越七月病卒貞昉通周易兼<lb/>
能學唐人歌詩性剛直讀古忠孝事斂袵久之且曰使<lb/>
貞昉生其時亦當若是爾遇交友患難蹈湯火赴援不<lb/>
為利害惑卒時年二十八聞者皆悲之<lb/>
<pb n="KR4e0002_WYG_011-34a"/>
　為説者曰父子體殊而氣同者也故古之孝子不以<lb/>
　身自私非過激也宜也有如貞昉者詣闕上疏欲代<lb/>
　父受役毅然以死自誓唯知有父而不知有身其殆<lb/>
　近於古之孝子者非邪嗚呼死生於人大矣貞昉之<lb/>
　死於孝是有益於天衷民彞之重無愧於俯仰無慊<lb/>
　於神明奚翅足矣他尚何説哉彼悖徳犯上者亦曷<lb/>
　嘗不死其死也如敗豚腐鼠人孰稱道之觀吾貞昉<lb/>
　則若威鳳之翔千仭可望而不可即得與失又為何<lb/>
<pb n="KR4e0002_WYG_011-34b"/>
　如哉貞昉之名宜登國史以風厲四方予舊史官也<lb/>
　特為立傳使秉直筆者他日有采焉<lb/>
　　　瞿孝子傳<lb/>
瞿孝子嗣興字華卿蘇之常熟人父達元初為百夫長<lb/>
遷蘇州廵鹽大使兼管内六縣捕盗轉怯憐口提領母<lb/>
某氏孝子天性純慤依依親側若不忍斯須釋者母患<lb/>
癰癰潰當長夏臭穢不可近孝子燖湯洗滌執扇驅蚊<lb/>
蚋靡晝靡夜至月餘乃休既而又罹積氣疾衝擊下上<lb/>
<pb n="KR4e0002_WYG_011-35a"/>
百藥不治或授以刲股可療法祝刀于天俟刀躍方可<lb/>
用孝子頓顙流血刀弗動孝子情迫切强取刀刲股肉<lb/>
作羮以進母不食已五日忽盡啖之氣銷如失一旦母<lb/>
思芰食時芰始華孝子求諸市不獲凡川有芰者解衣<lb/>
入水歴覆其葉覔之雙脛皆赤腫孝子號呼曰神胡不<lb/>
相我乎俄得三芰水中人以為精誠所感然其宅心仁<lb/>
厚單窶者必思賑給而不欲使其知氊工王氏家無儋<lb/>
石儲且卧疾不能興雞初鳴孝子往其門以錢二十緡<lb/>
<pb n="KR4e0002_WYG_011-35b"/>
投窻隙而去民有告糴者鶉衣百結孝子受其直五千<lb/>
復陽問曰吾性多忘若欲糴十千耶遂如數與之鬻蔬<lb/>
翁過門孝子市錢五十文以楮幣五百文授翁令補餘<lb/>
錢翁慍而辭孝子曰汝第持去他日見還未晚也負販<lb/>
夫或來貿遷孝子一聽其言不與較家人怪之孝子曰<lb/>
彼竭汗血以逐什一之利寧能足吾欲乎歲大儉來相<lb/>
依者數十人孝子擇旁近舍舍之㑹厲氣作病者相枕<lb/>
藉孝子每晨躬攜粥藥撫視卒賴以全孝子朝出道中<lb/>
<pb n="KR4e0002_WYG_011-36a"/>
拾遺囊孝子悉歸求者一金不自私未幾又有亡契劵<lb/>
及白金者孝子蹙額曰白金固易致質劑乃資業所憑<lb/>
藉其必起争端乎密偵其人還之其人勢家奴因失主<lb/>
物畏懼幾欲死謝曰三尺微命孝子所賜也孝子雖不<lb/>
讀書其篤行類鄒魯士州里翕然稱之孝子年且耄見<lb/>
介子莊宦學有立洪武初擢禮部員外郎喜動顔色其<lb/>
後病且革言不及家事惟曰死生恒理爾煩語吾兒莊<lb/>
善事聖天子毋以老身為念也遂終<lb/>
<pb n="KR4e0002_WYG_011-36b"/>
　史官曰濓待罪禁林日與莊為同官莊念父在逺一<lb/>
　語及之涕泗澘然流濓因歎曰非誠心愛日者乎已<lb/>
　而蘇人來言孝子之賢絶於醜夷有未易追躡之者<lb/>
　濓又歎曰非是父焉能有是子傳所謂以身教者孝<lb/>
　子其庶幾乎是有關世教民彝之大故造瞿孝子傳<lb/>
　使圓冠方履者讀之必將惕然而自省矣<lb/>
　　　孫孝子傳<lb/>
孫孝子諱惟中字伯庸濰州昌邑人祖明父琳世為農<lb/>
<pb n="KR4e0002_WYG_011-37a"/>
孝子朝出耕夜歸讀古人書性雅愛宋名臣言行歴歴<lb/>
能道之凡所謀猷恒取以為則年及壯用推擇為寧海<lb/>
州史一年貢益都府瀕行㑹父卒皇皇如欲無生縣有<lb/>
漢昌邑王廢城舉柩葬城中結庵廬其側藉苫以居曠<lb/>
野無人深夜月冷哭聲依稀隨悲風逺聞人為泣下日<lb/>
啜淖糜二盂却酒肉弗御晨起無火掬雪頮面輒詣墓<lb/>
前拜久之手足皸瘃形容憔悴甚或勸其還哭而不對<lb/>
閭師韓泰亨帥闔巷民言于縣縣尹戴友諒弗之信將<lb/>
<pb n="KR4e0002_WYG_011-37b"/>
亷之伺夜半攜二蒼頭出風雪中抵庵廬而聽孝子聞<lb/>
足音遥問曰暮夜欲何為戴嘆息而去以為不讓古人<lb/>
亟上之府部使者加覆察如縣言請旌其門文達中書<lb/>
禮部不報孝子長身美髯善談古今事遇子弟若嚴師<lb/>
家法著于井落多效之娶劉氏從孝子之化居舅喪亦<lb/>
不近酒肉三載生三子尚志尚文尚徳尚志業為儒今<lb/>
禮部主客主事云<lb/>
　史官曰李璮據益都明被兵掠至洪溝去家三十里<lb/>
<pb n="KR4e0002_WYG_011-38a"/>
　年始十歲兵以其童也易之明夜遁倀倀亂行有老<lb/>
　父教之曰兒但從吾指以往即至家矣明如其言走<lb/>
　固隄鹽塲中草深滅頂而豺狼左右嘷明竟得還父<lb/>
　母亦避兵方歸舉燈索明不得相向哭燈忽作花復<lb/>
　自相慰曰我兒其返乎不然此花何徵也言未訖忽<lb/>
　聞叩門聲啟視之明也亟挽以入初父止生明今明<lb/>
　之子孫逾四十人而惟中又孝行卓卓如此天之不<lb/>
　絶孫氏者其有以哉其有以哉<lb/>
<pb n="KR4e0002_WYG_011-38b"/>
　　　周賢母傳<lb/>
周母王氏名妙貞括人祖徳潤父思齊辟為州縣吏生<lb/>
十齡見父有戚容問曰家業幸粗給大人當開口笑樂<lb/>
何乃自鬱鬱邪父曰此事非爾女子所知吾所掌獄案<lb/>
死者欲生之不可得故弗悦爾王氏曰名教自有樂地<lb/>
何不棄之復溫繹書詩邪父曰不意女子能發斯言吾<lb/>
之意正如此耳即日揖上官去人賢之瀕嫁父欲厚其<lb/>
裝環珥鞶帨之屬無所不飭王氏視之澹如出示二女<lb/>
<pb n="KR4e0002_WYG_011-39a"/>
弟恣其所取既歸事君舅君姑盡禮處娣姒之間恒欣<lb/>
欣然或主中饋身先之不專役媵人鄰有寒餓及喪禍<lb/>
輒周其急歲壬寅山㓂作避地魯峰顛惡少年欲來侵<lb/>
掠王氏偵得實遣人擿其姦盗驚而潰其母項因世亂<lb/>
來依極力奉之以悦豫其心王氏嘗嬰疾衆醫束手謂<lb/>
不療忽夢老父與易氣及覺氣騰騰從頂升挾日絶粒<lb/>
不食已而果元氣來復疾頓瘳識者謂為神助云其夫<lb/>
則周世英生男女各二女皆有所歸男曰荃曰茂茂有<lb/>
<pb n="KR4e0002_WYG_011-39b"/>
文學政事出仕矣王氏年今七十云<lb/>
　金華宋濓曰予嘗從史官之後遇人有善者必謹書<lb/>
　之將以誘民衷而樹世防也有如周母能成父志推<lb/>
　孝於尊章出其餘智亦足破雀鼠軰之姦其中必有<lb/>
　大過人者矣於戲賢哉賢而得書亦春秋之法也<lb/>
　　　二賢母傳<lb/>
瑞安有大姓曰吳氏世守禮度而嚴於昏婣柳州教授<lb/>
埏生子欽年近弱齡埏欲為之擇配久且未成或曰同<lb/>
<pb n="KR4e0002_WYG_011-40a"/>
郡胡節有容徳且達宦之後可室也乃遣行媒知名節<lb/>
之父悦焉六禮既備故節來歸於欽内外宗暨媼御而<lb/>
下宜之生子璟鞠育至長為娶縣人林亷亷名卿孫粗<lb/>
習書傳□□然勤翼翼然抑畏節愛之不翅若親女亷<lb/>
亦事節若母懐姙九閱月璟以病死未死執亷手涕泣<lb/>
惓惓以養親存孤為託亷諾之後三十日亷生一男子<lb/>
且悲且喜曰吳氏之宗其不為敖氏餒鬼乎未幾欽亦<lb/>
卒節與亷蓬首垢面自稱曰未亡人誓撫遺孤以不墜<lb/>
<pb n="KR4e0002_WYG_011-40b"/>
其家後六年元政日紊四方㓂盗蠭起市魁都伯各聚<lb/>
農為兵陽號保障陰則倚藉為姦有利吳氏多貲欲奪<lb/>
亷之志亷年二十有餘爾善自閉拒不可撼遂有謀殺<lb/>
其孤者亷懼棄家挾姑而遁擇鄰境大山匿焉艱難備<lb/>
嘗室如懸罄無絲毫怨懟意唯飭厲兒以學無有寒暑<lb/>
晝夜年三十九卒節撫棺哭泣竟欲無生益督兒事書<lb/>
詩勿怠又二年節亦卒兒名荃今為巨儒州人識與不<lb/>
識咸稱為吳氏二賢母云<lb/>
<pb n="KR4e0002_WYG_011-41a"/>
　太史公曰吳氏之系何其危哉當璟瀕亡時荃在母<lb/>
　腹男女未可知林氏毅然以存孤為諾非見義明如<lb/>
　皦日能然乎使林氏之足一移吳氏宗祀墜矣此其<lb/>
　功非再造其家者乎譬猶狂瀾東奔欲舉隻手以障<lb/>
　之抑難矣予謂林氏具五美焉其不畏强禦一也富<lb/>
　而能貧二也炳於幾先而不陷於虎口三也干戈紛<lb/>
　紜之中鬻環釧市書厲子以學四也終始一致不為<lb/>
　浮議所惑卒令終於牖下五也夫然故其能以節操<lb/>
<pb n="KR4e0002_WYG_011-41b"/>
　顯著者宜哉雖然不為之先孰為之後非胡氏挈綱<lb/>
　振維於上則林氏㷀㷀然無依矣是則胡氏者不為<lb/>
　尤賢乎賢哉二母如楚之雙璧光彩交映見者動容<lb/>
　如越之雙劍光芒閃爍不可狎玩誠可謂無愧於彝<lb/>
　倫者矣嗚呼女婦且爾則凡受人家國之寄委棄若<lb/>
　土梗者果何心哉<lb/>
　　　閩二婦傳<lb/>
賴道慈閩古田縣人歸同縣張文孫生一清十五歲而<lb/>
<pb n="KR4e0002_WYG_011-42a"/>
文孫殁於疫道慈甫年二十九黄華亂家又毁於兵羞<lb/>
服且弗完能確然守志弗渝人力撼之泣曰張氏自浮<lb/>
光遷閩其不絶如綫者唯此一子耳余奈何去之及一<lb/>
清成人為取婦廖氏生三子頥興埜而廖亡繼以陳道<lb/>
真道真亦古田右族既歸一清粥簮珥治財與道慈再<lb/>
植張門一清事道慈孝極㫖甘道真相之唯恐有不足<lb/>
而遇廖之子不翅已出道慈晚嬰末疾手足不能用道<lb/>
真與媵人余乙恒挾持以就虎子道慈體肥重疲力從<lb/>
<pb n="KR4e0002_WYG_011-42b"/>
事逾十春秋弗厭人難之道真生以寧年十餘日授書<lb/>
十三帙帙三紙道真夜宿火至四鼓自起爇燈呼兒誦<lb/>
書坐其旁以俟頃刻皆能暗記黎明命之出送至齋門<lb/>
乃還以寧愛書或忘食道真執匕餧之任其恣觀不輟<lb/>
二十七以春秋擢泰定丁夘進士第繇國子助教八遷<lb/>
而為翰林侍講學士秩二品累贈道慈道真皆清河郡<lb/>
夫人一清贈福建江西等處行中書省參知政事文孫<lb/>
贈禮部尚書閩人榮焉謂道慈之節道真之孝皆卓絶<lb/>
<pb n="KR4e0002_WYG_011-43a"/>
不可及殆天報之也道慈卒時年八十而道真則七十<lb/>
云傳有之婦道盡而天倫正有若二婦其所謂盡於婦<lb/>
道者耶<lb/>
　　　鄭節婦黄氏傳<lb/>
黄為浦江著姓自隋唐以來即有聞而宋隆興癸未進<lb/>
士度亦其族也其居辛山者曰徳清有女曰琇字守貞<lb/>
生賦淑姿不失故家遺範父母愛之為其選良配元至<lb/>
正己丑冬十二月歸同縣鄭氏瀛字仲容守貞年甫二<lb/>
<pb n="KR4e0002_WYG_011-43b"/>
十奉上接下無愆禮人稱其賢明年仲容髀患疽流注<lb/>
肌覈間一潰一興纍纍如連珠百藥弗驗守貞扶掖卧<lb/>
起附膏於紙而更敷之雖甚久無懈怠意又六年仲容<lb/>
殁守貞自矢不再適且曰生為義家婦死為義家鬼敢<lb/>
失節以玷旌門乎其志堅凝屢有撼之者不少動寒燈<lb/>
孤幌澹然能自安遂命仲容從子柎為其後守貞今四<lb/>
十九矣及見柎授室生二子熛煁朝夕受其孝養云昔<lb/>
者孔子稱宓不齊之善而歸於魯國之多賢葢觀感而<lb/>
<pb n="KR4e0002_WYG_011-44a"/>
興非有資於賢者要亦未易以成名也今鄭氏之家十<lb/>
葉聚食至大辛亥嘗旌其義門其規度整肅如嚴霜烈<lb/>
日可畏而可仰其徳義之涵濡又如春風和氣之薫蒸<lb/>
不自知其入人之深故其化行教洽過其門者猶率徳<lb/>
勵行而乖戾之慮消况為其家之婦者乎宜守貞執節<lb/>
之堅而循禮之謹也傳曰一家仁一國興仁其理誠不<lb/>
誣哉予官議曹時郡國多以節婦事行來上輒聞報下<lb/>
褒異其門閭觀風使者或以守貞為言其有不彰明之<lb/>
<pb n="KR4e0002_WYG_011-44b"/>
者乎異日烏頭雙表之樹與旌門後先輝映不亦一家<lb/>
之盛美哉予故輯其事為傳文一通衣冠之士儻有扶<lb/>
植彝倫為任者尚見諸賦咏以同其傳云<lb/>
　　　柳氏二節婦傳<lb/>
柳氏二節婦者上虞柳宗逺妻唐及其子桂之婦陳也<lb/>
初唐年二十三歸宗逺事其姑孝越二年生一子桂而<lb/>
宗逺卒或少唐恐其難寡居也以語試之唐忿曰吾喪<lb/>
夫命也婦不二醮義也命天使然義出於人心吾縱不<lb/>
<pb n="KR4e0002_WYG_011-45a"/>
畏天能昧吾心而負義乎且吾姑老吾子少吾去之將<lb/>
安求乎益苦心瘁力營粟帛以養姑命桂學詩書於鄉<lb/>
先生姑年八十餘乃終而桂長遂娶陳女為婦陳歸桂<lb/>
逾年桂亦卒陳年甫二十四或閔陳無子且少也勸其<lb/>
再配陳哭曰此豈人所言乎吾姑不負吾舅吾敢負吾<lb/>
夫乎吾寧即死柳氏牖下不願聞此語也乃去膏沐屏<lb/>
華麗與其姑相依以居姑食然後食姑寢然後寢家内<lb/>
外事必告而後行姑婦孝愛如母子歲時具殽醪祭柳<lb/>
<pb n="KR4e0002_WYG_011-45b"/>
氏亡人二婦㷀然拜階下輒涕泣不能相視後以某子<lb/>
某為桂後今唐年六十陳亦四十鄉人咸稱為二節婦<lb/>
云<lb/>
　史官曰夫婦者相扶以生者也相扶以生者人道之<lb/>
　常也不幸遇夭折臨患禍夫不獲婦其婦婦不得夫<lb/>
　其夫是豈人情所願也哉斯變故也夫人處平居無<lb/>
　事雖至闇劣皆可以勉事有出於難處者雖竒偉丈<lb/>
　夫時時猶有失焉况婦人哉若柳氏姑婦皆在少年<lb/>
<pb n="KR4e0002_WYG_011-46a"/>
　喪夫處人之所難堪以至于老余讀其事未嘗不為<lb/>
　之歎息也人常患後世俗不逮古是烏可槩言乎二<lb/>
　婦之所為儗之古賢婦何讓乎余因門人朱瑾請為<lb/>
　列其事使繼此執筆者有取焉<lb/>
　　　王節婦湯氏傳<lb/>
婦以節名非常也變也變而不失其正不亦善之善者<lb/>
乎若王節婦者是已節婦名慕貞姓湯氏世居武林施<lb/>
水坊父榮母戚氏慕貞生十七年同里王君暹聞有容<lb/>
<pb n="KR4e0002_WYG_011-46b"/>
徳俾其子常奠鴈納為室既歸三族媼御交譽之常字<lb/>
彦常少有逺游志既生女及男驥元至正乙未出商番<lb/>
禺已而之桂林後六年死焉慕貞二十七矣遥望南海<lb/>
淚眼無乾時上承舅姑米薪鹽醯之費靡不經度不足<lb/>
使蒼頭貿易以給舅姑忘其子之亡舅嘗患疽慕貞稽<lb/>
顙北辰乞以身代疾乃瘳舅有女兄二人年髦無所依<lb/>
慕貞迎還於家忠養同其姑夫之季弟曰暉娶史氏育<lb/>
二女貧不能嫁慕貞擇良婿治嫁具遣之暉與史旅死<lb/>
<pb n="KR4e0002_WYG_011-47a"/>
三衢慕貞不憚千里之逺取二喪藏諸先塋其訓驥尤<lb/>
切俾事賢傅受春秋三傳之學國朝洪武癸丑取浙江<lb/>
行省第六名文解貢入成均選授吳王府伴讀朝夕陳<lb/>
訓于王久之拜監察御史近以使事入閩過其家方嶽<lb/>
大臣洎部使者交謁于門問母夫人無恙人為慕貞榮<lb/>
慕貞不自樂也且曰我未亡人爾自意危如朝露不復<lb/>
有今日幸視驥加長歲時持一觴酒酹王家墳上庶他<lb/>
日九泉見彦常無慚色爵祿之有無皆天也奚暇計哉<lb/>
<pb n="KR4e0002_WYG_011-47b"/>
君子愈賢之嗚呼婦之青年喪夫最號多艱儻居貴富<lb/>
家有傔媵足以備驅役闔廬足以蔽風雨粟帛足以供<lb/>
衣食猶可自安茍或㷀㷀弔影室如懸磬忍寒夜織機<lb/>
聲與候蟲齊鳴達曙不休自非鐵心石腸未必不為之<lb/>
動也學士大夫讀四庫之書平日抗手論天下事何處<lb/>
更有豪傑一遇絲髪利害反眼若不相識視女婦未嘗<lb/>
知書者乃有所不及可勝歎哉濓於慕貞之事不得不<lb/>
為之紀載也夫移風俗美教化之道慕貞實有焉因具<lb/>
<pb n="KR4e0002_WYG_011-48a"/>
書之以厲為人婦者贊曰<lb/>
　婦以節名初非美稱唯王婦湯守變以貞心堅同石<lb/>
　操潔如氷太史作傳永揚休聲前翰林學士承㫖嘉<lb/>
　議大夫知制誥兼修國史兼太子贊善大夫金華宋<lb/>
　濓撰<lb/>
　　　周節婦傳<lb/>
節婦姓趙氏名淑宋燕懿王之裔安定郡王令詪九世<lb/>
孫也令詪從高宗渡江南居越諸暨遂為諸暨人父孟<lb/>
<pb n="KR4e0002_WYG_011-48b"/>
徳有文學生二女節婦長且賢尤愛之授論語孝經列<lb/>
女傳皆能通其義年十八求宜壻者得同邑周本恭歸<lb/>
焉始歸而姑卒既而舅及兄公姒氏亦相繼死兄公子<lb/>
顯宗尚㓜節婦相夫飭喪治葬咸盡禮育顯宗如子歸<lb/>
十一年生三男宗善宗祚宗政宗政始生時天下亂夫<lb/>
嬰疾甚恐不起顧節婦曰今兵革四興嗣子單弱如此<lb/>
我死爾能自保乎節婦囓指流血泣曰天在斯吾有不<lb/>
能保孤兒者天實誅之夫卒節婦年二十九髽跣號泣<lb/>
<pb n="KR4e0002_WYG_011-49a"/>
泣間含食哺諸兒不暫出户限明年國朝克諸暨與偽<lb/>
吳分邑拒戰兩兵交焚掠家貲無纎毫存節婦抱兒及<lb/>
顯宗從一媵出走匿惟持田籍以行深山窮谷間飢餓<lb/>
顛踣削木膚採藜藿以食或閔其艱勩勸之曰呱呱者<lb/>
何足恃奚為自苦耶節婦怒不與言剪鬢髪示之益自<lb/>
裁戢厲色峻辭使人莫敢近兵定而歸富民侵主其田<lb/>
殆盡節婦持田籍與辯卒賴以完知州田若賦高其行<lb/>
欲上其事于朝節婦曰宜然耳何足上聞力辭不願乃<lb/>
<pb n="KR4e0002_WYG_011-49b"/>
復其家節婦感泣日治麻縷為布帛以繼乏絶市詩書<lb/>
教諸子夜焚松脂于室坐諸子兩旁而口授之或怠睡<lb/>
首俯輒笞咄不少恕諸子皆凛然畏憚如嚴君覩其色<lb/>
變即惴恐莫敢舉目視及長遣從名師遊所友善士相<lb/>
過則喜為之置酒否則憤歎竟日節婦以兄公早殁惟<lb/>
宗顯存為之昏娶先於己子羞服與諸子同人不知辨<lb/>
諸子遜弟皆有士行宗祚入為太學生以文行稱人咸<lb/>
謂節婦善教所致云<lb/>
<pb n="KR4e0002_WYG_011-50a"/>
　史官曰世之傳節婦者多貴殺身為難能至於守義<lb/>
　不二者則畧而遺之余甚惑焉鋒刄之威迫于後湯<lb/>
　火在前有所不顧此人情所能勉至於困窮災變切<lb/>
　身凍餒顛踣而不渝其志存人之孤非篤於禮義者<lb/>
　其孰能之若周節婦是矣嗚呼此豈特賢於女婦而<lb/>
　已哉<lb/>
　　　謝節婦傳<lb/>
節義人性之所有也豈以所居而變哉南雄在嶺之南<lb/>
<pb n="KR4e0002_WYG_011-50b"/>
山毒海悍風氣與中州殊論者或從而訾其習俗其言陋<lb/>
矣若謝節婦者安可輕耶節婦謝氏女南雄人年二<lb/>
十八適郡士鄒永泰居四年生子忠甫十月永泰得疾<lb/>
危懼或死有父母存且子㓜莫為計以語覘婦曰吾旦<lb/>
夕死然吾家貧安敢以老親㓜子累爾哉婦流涕曰君<lb/>
豈病而狂易耶君萬一不幸養老撫孤妾職也妾一移<lb/>
足忍見鄒氏兒為人奴𨽻乎已而永泰卒窶愈甚甔盎<lb/>
無朝夕儲節婦躬力蠶織為布帛易粟以奉舅姑忠八<lb/>
<pb n="KR4e0002_WYG_011-51a"/>
歲使就鄉師學節縮服食以資束修禮其舅姑不知其<lb/>
貧及舅姑卒鬻所居廬以易槥櫝行喪治葬務合儀則<lb/>
或閔其艱勸其再事富人節婦曰我豈不知富人勝於<lb/>
鄒氏乎然鄒氏我所安也使我食他人八珍九鼎不若<lb/>
飲鄒氏杯水耳益自操守不少變教其子為儒節婦少<lb/>
嘗讀孝經小學書通達義理故能盡婦道云<lb/>
　史官曰嗜慾之性人孰能免哉能以禮義制之則不<lb/>
　入於邪僻矣婦之事夫當無恙時指天地神明誓生<lb/>
<pb n="KR4e0002_WYG_011-51b"/>
　死不相違棄及遇變故能如其言者葢鮮矣豈非不<lb/>
　達禮義使然耶若謝婦者夫死困厄幾不能為生而<lb/>
　處之欣欣然行其自誓之語如合符契非禮義淪於<lb/>
　心能致是耶嗚呼禮義足以治人也久矣<lb/>
　　　韓節婦傳<lb/>
節婦韓氏名惟秀開封人元四川行省左丞渙之女也<lb/>
年二十一歸耶律文正王四代孫養正養正時為劉莊<lb/>
場鹽司令甫六閱月没于官節婦行三年喪乃還父母<lb/>
<pb n="KR4e0002_WYG_011-52a"/>
家適其弟敏以疾卒二子肅寛俱㓜節婦與敏妻賈氏<lb/>
約曰吾聞古之烈女不更二夫吾與汝皆簮纓家子宜<lb/>
則效之茍或失思慮再醮於人縱死為鬼亦當有餘羞<lb/>
耳賈氏悦曰此妾之志也朝夕乎父母舅姑之側㫖若<lb/>
甘恐或不備也衣與衾恐或不完也教肅與寛又恐不<lb/>
知其方也左之右之同心弗少懈歲壬辰賈氏亡節婦<lb/>
哭之慟曰爾何遽去予而死乎予寧與爾俱亡乎不火<lb/>
食者三日已而又曰吾茍死其奈父母何遂割情忍泣<lb/>
<pb n="KR4e0002_WYG_011-52b"/>
奉尊撫卑如賈氏存時見寛以才學被選列官國朝再<lb/>
轉為侍議使節婦今年五十九其母則八十五云<lb/>
　史官曰易有之不節若則嗟若無咎又曰安節亨葢<lb/>
　不改其節則必能亨違節之道則哀嗟自己所致無<lb/>
　所怨咎矣聖人作易當無物不該推此以喻節婦庶<lb/>
　幾亦有合者乎節婦自耶律君没制行如白璧者三<lb/>
　十有八年使令名昭晰於無窮視彼夫骨未寒輒棄<lb/>
　之他適為人唾去而弗齒者果孰為亨而孰為不亨<lb/>
<pb n="KR4e0002_WYG_011-53a"/>
　乎况節婦無子可依毅然堅其苦志於母家此尤卓<lb/>
　異可書者故備列之然賈氏能與節婦同志卒以節<lb/>
　終亦賢婦也哉<lb/>
　　　趙節婦傳畧<lb/>
監修國史長史張君子長著趙節婦傳累辭至九百餘<lb/>
節婦之孫嗣鴻懼讀者莫得其要請濓删其辭為傳畧<lb/>
云節婦徐氏名定瑞婺蘭溪人年及笄歸金華趙時堯<lb/>
時堯父旰夫亦娶徐節婦姑也無子生二女時堯以再<lb/>
<pb n="KR4e0002_WYG_011-53b"/>
從子為其後二女以非己同出不相寧節婦相夫順受<lb/>
之母子以和時堯卒節婦年甫三十誓不再適養其姑<lb/>
終身撫弱子至於成人復三十年乃終若節婦者其無<lb/>
愧婦道者邪<lb/>
　　　王貞婦傳<lb/>
王貞婦名妙清㑹稽人年及笄歸同里可先樓君生二<lb/>
子叔仁澄叔仁始七歲澄僅四月而樓君亡貞婦毅然<lb/>
以節自誓朝虀暮鹽或不能給而貞婦安之從事殘燈<lb/>
<pb n="KR4e0002_WYG_011-54a"/>
敗杼夜參半猶隠隠聞伊軋聲人數有撼之者志如鐵<lb/>
石而弗可動舅姑亦憐其少欲俾更適人貞婦泣曰妾<lb/>
聞婦人於夫一與之醮終身不移妾何敢忘家縱貧得<lb/>
服勞於舅姑之側他日九泉之下當有以見吾夫儻舍<lb/>
之而去雖終日飲醲囓肥犬彘亦不食其餘矧人乎哉<lb/>
妾有死而已不能從也舅姑見其語剛而意不回復義<lb/>
之貞婦自是事舅姑益致其恭教二子從良師游皆成<lb/>
人知問學亦頗能盡孝見稱於士君子間貞婦夫死時<lb/>
<pb n="KR4e0002_WYG_011-54b"/>
年二十七而今已五十四矣<lb/>
　史官曰嗚呼若貞婦者豈不為難哉自陰教久不行<lb/>
　女婦不知書詩謨訓其所欲為鮮克由於禮者矣而<lb/>
　貞婦乃能矯然自異如勁松梃梃於蒿萊間是何可<lb/>
　及也嗚呼若貞婦者豈不為難哉<lb/>
　　　王貞婦傳<lb/>
貞婦名順榮字靜安姓王氏台之黄岩金沙里人性莊<lb/>
毅日處深閨人不見其面其父廣東元帥嗣竒之慎擇<lb/>
<pb n="KR4e0002_WYG_011-55a"/>
所配年十七歸同邑楊伯瑞伯瑞以才用世累官行樞<lb/>
密院斷事官階從四品得封貞婦河南郡君至正間貓<lb/>
䝤兵侵天台伯瑞帥師往扼之弗勝遂遇害貞婦時寓<lb/>
四明年二十又七生子慶夀始兩月聞夫亡躑躅欲求<lb/>
死親屬交相慰解遂䕶喪還葬于鄉屏鉛華弗御戴道<lb/>
家冠披鶴氅衣翛然如塵外人未嘗輕於笑語人誚之<lb/>
則曰我未亡人爾尚何心追逐世好耶鄉里小兒欲媚<lb/>
上官以貞婦美姿容嗾使聘之不從將以威刼其去貞<lb/>
<pb n="KR4e0002_WYG_011-55b"/>
婦遽引刀斷髪痛詈不少休事遂寢越三年有權貴人<lb/>
聞其賢强委禽焉貞婦度不免拊膺長號呼曰楊樞密<lb/>
何在楊樞密何在妾將相從于泉下因悶絶仆地媵人<lb/>
抉齒以藥灌之移時乃蘇俟間執慶夀手曰吾命婦也<lb/>
不敢虧節以辱汝父汝父亡我非不能死以汝年㓜將<lb/>
誰育之即不育歲時何人持巵酒以酹汝父墳乃忍死<lb/>
至今今汝已十齡吾復何憂我將死於汝父之墓言訖<lb/>
泣而行慶夀號訴從母林氏林亟往救貞婦以刀自剄<lb/>
<pb n="KR4e0002_WYG_011-56a"/>
不殊林奪刀挽之歸環守至旦稍解貞婦復斷髪如初<lb/>
權貴人曰此烈婦不可强之强之不祥嗚呼女婦之質<lb/>
甚弱耳扣盎足以駭走之今貞婦乃不為威武所屈若<lb/>
是非其秉志剛見義明有不能也世以丈夫自居者冠<lb/>
帶儼如步趨鏘如議論藹如人倘以女婦目之則頩然<lb/>
怒去及䆒其所為一遇小利害則甘心喪其所守似婦<lb/>
人女子之不若抑又何説哉然自兵亂以來婦人徇節<lb/>
而不屈者或自剄死或墜崖下死或赴水火而死固人<lb/>
<pb n="KR4e0002_WYG_011-56b"/>
之所難此特出一時義烈所激爾有如貞婦處孤燈敗<lb/>
帷間淒風蕭蕭然中人歲積月深必有甚不能堪者恒<lb/>
人之情寧不為之少衰貞婦之操則愈堅如鐵石百折<lb/>
不撓豈不尤人所難者乎使一鄉之得若人必有率徳<lb/>
而勵行者由是達之一邑一州無不皆然其於移風俗<lb/>
美教化之道有國家者葢有賴焉是宜為之傳以俟觀<lb/>
民風者<lb/>
　贊曰昔夏侯令女夫死不嫁遂致斷髪為信或蹙迫<lb/>
<pb n="KR4e0002_WYG_011-57a"/>
　之急乃割耳與鼻誓不欲類於人至今想其遺風猶<lb/>
　凛凛然可畏也今貞婦截髪絶人其厲操葢與令女<lb/>
　同若其持刄自刎比之割耳鼻者且欲并身而捐之<lb/>
　其志為益苦矣嗚呼令女不可見有若貞婦其所謂<lb/>
　異世而同符者非耶<lb/>
　　　徐貞婦鄭氏傳<lb/>
徐貞婦鄭名妙靜衢之西安人其父頥本簪纓家娶周<lb/>
無它男子惟産四女而貞婦居其三年十齡粗通孝經<lb/>
<pb n="KR4e0002_WYG_011-57b"/>
大義沉毅如成人諸女或與之狎輒厲聲叱之皆畏讋<lb/>
不敢近父竒之慎擇所歸聞同郡徐思誠乃宋忠莊公<lb/>
徽言之七世孫代有顯人而思誠又習進士業彬彬而<lb/>
文於是慨然許之及合卺成禮貞婦已十九矣時舅天<lb/>
祥與姑朱氏春秋皆高貞婦靡日靡夜事紡磚惟謹由<lb/>
是羞服備給上獲舅姑心凢遇賓祭亦悉意助集不足<lb/>
則質簮珥供事及其自奉疏食水飲甘之若飴舅殁貞<lb/>
婦出所畜布泉為含襚衰絰諸費始得成喪思誠出卜<lb/>
<pb n="KR4e0002_WYG_011-58a"/>
葬地舟覆溺死上航溪貞婦哭慟幾欲無生不憚勞勩<lb/>
葬舅與夫先塋之側養姑高堂日問起居察時燠寒為<lb/>
衣進之退撫二子謙貞俾從醇儒學而與勝己者交非<lb/>
其類者絶之雖寒燈凉幌人不能堪貞婦處之裕如父<lb/>
母及諸娣憫其年少欲使其更醮貞婦曰吾夫固亡有<lb/>
二子在斯不謂之亡矣脱若無子其如姑老何義亦不<lb/>
忍去也具人之形而犬彘其行妾肯為之乎即引交股<lb/>
刀截去髻誓不二夫聞之者懼不敢撼貞婦見二子成<lb/>
<pb n="KR4e0002_WYG_011-58b"/>
立謙以行義察舉為部使者掾以政事聞擢為瀧水丞<lb/>
貞婦喜曰吾今而後可以見吾夫地下矣謙當之官㑹<lb/>
恩例覃及於親受文綺細繒之賜貞婦益喜召謙至出<lb/>
白金盤八授之曰國家寵恩至矣爾居官宜氷蘖自守<lb/>
祿或不給則售此用之慎毋黷貨為也洪武二年知縣<lb/>
何忠以貞婦年三十夫亡寡居二十八年氷清玉潔可<lb/>
以厲民風乃上其事於府知府王珍加覆覈焉浙江按<lb/>
察僉事張思立復亷其非誣然後具牒上行中書以次<lb/>
<pb n="KR4e0002_WYG_011-59a"/>
達之中朝三年四月得旌表其門如令貞婦今逾六十<lb/>
又四康强無它疾嘗有田宅為强族所據屢訟不得直<lb/>
夫殁讓弗與競及宅轉鬻他姓貞婦贖居之識者謂貞<lb/>
婦知大體云<lb/>
　史官曰禮始夫婦者何葢有夫婦而後有父子有父<lb/>
　子而後有君臣三者雖殊其道一而已矣若使婦不<lb/>
　二其夫子不唇其親臣能忠於君天下其有弗長治<lb/>
　者乎奈何世教淪滑士大夫誦法先王往往或至於<lb/>
<pb n="KR4e0002_WYG_011-59b"/>
　悖君父有如一女婦之微不甚知書乃能抗節自守足<lb/>
　以增於五倫之重亦可慨也夫故余於徐氏之事特<lb/>
　為著傳文一通不少讓將以厲子職樹臣節重名教<lb/>
　非曰徒作也有來讀者毛髪將聳然而立矣<lb/>
　　　蔣貞婦傳<lb/>
蔣貞婦徳新世居歙之黄山自㓜莊靜父忠甫為之擇<lb/>
配鮮有當意者年二十有八始歸同郡羅宣明宣明鄂<lb/>
州刺史諸孫家法素謹貞婦奉尊章處先後咸底禮度<lb/>
<pb n="KR4e0002_WYG_011-60a"/>
中外稱之弗置至正壬辰蘄黄妖㓂起破州郡屠戮人<lb/>
如刈草菅蔓延將至歙宣明散家貲募兵保障鄉井己<lb/>
而兵大集歙城陷官軍復者再三宣明功為多癸巳夏<lb/>
四月元帥沙不丁治歙城以宣明慷慨仗義俾分築一<lb/>
百三十尺宣明之家索於用兵其計無所從貞婦盡售<lb/>
奩中物相之宣明忘其憂乙未冬十二月祁門黟縣惡<lb/>
少年搆浮梁劇盗來犯歙宣明謂貞婦曰我素負殺賊<lb/>
名賊必不貸我汝宜相從軍中如何貞婦曰婦人在軍<lb/>
<pb n="KR4e0002_WYG_011-60b"/>
中兵氣恐不揚子獨不聞之乎妾有兄弟在香山砦柵<lb/>
頗可守妾往依之君努力自愛勿以妾為念也遂灑泣<lb/>
而别丙申春正月歙城復陷宣明請兵江浙行中書賊<lb/>
聞宣明妻孥在香山攻之益力二月天雨雪寨破賊大<lb/>
肆焚掠初貞婦以宣明從征不忍茹酒肉至是炮炙行<lb/>
觴命左右醉飽以二子驢兒馬兒屬蒼頭奴詹寄詹勝<lb/>
寶曰事勢至此我誓不受辱一死决矣然不可使羅氏<lb/>
無後汝宜䕶二兒還主翁也言訖勝寶負驢兒出媵人<lb/>
<pb n="KR4e0002_WYG_011-61a"/>
挾馬兒繼之貞婦又繼之遇賊石崖上賊遂褫其衣貞<lb/>
婦力拒賊攫貞婦髪貞婦齧其臂爪其面出血罵曰死<lb/>
狗奴汝何不殺我賊怒斫其臂以刀舂之墜崖而死驢<lb/>
兒見母死哭罵曰賊賊争忍殺吾母他㓂曰何等小物<lb/>
敢爾耶横槊刺其背死勝寶遁寄不勝怒執木㦸擊傷<lb/>
數冦與媵人皆遇害日將夕冦退貞婦從姪蔣志道從<lb/>
積屍守緣崖下見貞婦屍如生傍有衣篋類有物窣窣<lb/>
然動啓視之馬兒在焉亟抱以歸宣明云<lb/>
<pb n="KR4e0002_WYG_011-61b"/>
　太史公曰喪亂之餘女婦以節著者有矣若歙之蔣<lb/>
　氏何其烈哉夫以柔脆之身竟欲抗如虎之盗自非<lb/>
　義激于中視死如歸其氣不如是之明也大抵故家<lb/>
　遺俗詩書之澤弗替宣明又能奮揚而飭導之使一<lb/>
　門之内婦死於夫子死於母而一蒼頭之微亦能為<lb/>
　其主捐軀此殆難以聲音笑貌為也然則宣明亦賢<lb/>
　矣哉賢者宜有後篋中之兒所以能獲全於今也<lb/>
　　　王媛貞阮傳<lb/>
<pb n="KR4e0002_WYG_011-62a"/>
王媛貞阮者名淑槀城人均州守阮容之子歴陽王瑀<lb/>
之妻也瑀故名閥淑亦出右族好禮而貞一陽和陰肅<lb/>
懿聞流三族間瑀以材起家為裨將當戍夫槩夫槩與<lb/>
敵土犬牙瑀將邏騎偵其營敵意勁兵壓境悉力迎戰<lb/>
瑀知不能免蹈白刄前邏騎皆逝瑀尋被執以不屈死<lb/>
淑慟曰夫者婦天也吾天傾矣尚何所仰哉遂蒙被泣<lb/>
卧不粒食媵人以食進淑麾曰去吾不食矣己而氣阽<lb/>
阽若絲先後僅屬媵人又以藥進淑復麾曰去吾不藥<lb/>
<pb n="KR4e0002_WYG_011-62b"/>
矣如此者七日竟終年甫二十三爾淑葬金華城北黄<lb/>
塢其顛有異𤓰生蔓一而四實其色光翠如沐者君子<lb/>
謂淑能知貞道矣貞道明則常倫定矣詩云髧彼兩髦<lb/>
實維我儀之死矢靡他此之謂也<lb/>
　頌曰翼翼貞阮執行有常夫戍而俘䀌然隠傷不食<lb/>
　以死其節煒煌𤓰瓞之生天旌厥祥<lb/>
　　　宋烈婦傳<lb/>
烈婦宋㜪<hi>音莘</hi>字新金華潛溪人美姿容㓜即讀書知大<lb/>
<pb n="KR4e0002_WYG_011-63a"/>
義搦管作字亦莊正可觀既長歸烏傷賈明善足不妄<lb/>
踰户閾雖家人弗聞其語笑聲一宗讙曰是端簡靜黙<lb/>
也賈氏有婦矣父母亦賢之不忍其逺去左右越一年<lb/>
令與夫來居潛溪烈婦孝養益謹見諸女讀古烈女事<lb/>
則慨然想其為人既而曰是亦不難為婦者當璧碎而<lb/>
潔無寧瓦全而穢也歲戊戌十月西兵擣蘭溪逺近大<lb/>
震烈婦不自安同夫避入浦陽城竇山中未幾鄉民嘯<lb/>
聚倡亂樹旌纛執劔殺人如刈草菅烈婦亡匿灌莾中<lb/>
<pb n="KR4e0002_WYG_011-63b"/>
為游卒所執乃抽銀條恱求解不聽將亂之烈婦以計<lb/>
紿曰吾有珠貝可直數千緡昨夕瘞山前坎中爾幸無<lb/>
急我急我我將死於爾何利不若導爾發之游卒悦其<lb/>
言從之行至深淵側竟躍入死焉時十一月十四日也<lb/>
其兄濓聞而哭曰天乎烈婦在家為淑女歸人為良婦<lb/>
既淑且良縱不備有胡福其豈不得考終于寢乎不知<lb/>
何為而遘兹兵禍也嗚呼自古莫不有死當是時執法<lb/>
之大吏秉鉞之將帥守土之二千石或有不能而烈婦<lb/>
<pb n="KR4e0002_WYG_011-64a"/>
獨能捐軀徇義死固死矣千載猶生視彼弗死而若死<lb/>
者何如也縱遘兵禍又何傷焉然而婦之守貞猶人子<lb/>
之當孝人臣之當忠也烈婦之死恒道爾何足深羡乎<lb/>
雖然是固恒道爾而亦非易致也人之所欲莫甚乎生<lb/>
茍所見一髪未盡則幸存之念興幸存之念興含辱忍<lb/>
垢何所不至哉想其臨淵之時貞剛之氣充塞上下天<lb/>
不足為高地不足為厚日月不足為明視區區微生直<lb/>
鴻毛輕耳不然何以能若是之烈也徵太平日所言當<lb/>
<pb n="KR4e0002_WYG_011-64b"/>
璧碎而潔毋令瓦全而穢者不亦允蹈也哉烈婦之事<lb/>
與軋之竇氏越之王氏無大相逺求之千百而不一二<lb/>
見焉濓因不避親摭其行實著為私傳一通所以白烈婦<lb/>
之志他日傳之竹帛詔諸海内良史氏職也非濓之所<lb/>
計也<lb/>
　　　謝烈婦傳<lb/>
謝烈婦芾婺之金華人年十三適蘭溪吳履奉尊章處<lb/>
宗族以禮性勤而剛事非義毅然執弗行鞠撫衆雛紉<lb/>
<pb n="KR4e0002_WYG_011-65a"/>
箴補綴常至夜分雖血貫指不自寧履貧而䆠游家政<lb/>
一聽芾能弗墜戊戌春三月西師破睦州游騎日壓境<lb/>
上芾懼急謂履曰妾聞西師鐵騎逾十萬數出則塵埃<lb/>
蔽天白日為黄既得睦必東窺婺謂其不至者妄也卿<lb/>
讀書號男子宜察知之妾衰瘦如鬼旦暮禍及决不能<lb/>
挈弱㓜逺遁曷若先買舟東下為上計否則歸妾母家<lb/>
母家南有池即有急以身餧魚鱉爾誓不受汚以病君<lb/>
也履重於行紿曰勿恐有履在也冬十月二日丁卯履<lb/>
<pb n="KR4e0002_WYG_011-65b"/>
出城南芾復申前言且祝履曰宜急旋稍緩噬臍無及<lb/>
矣履復答如初越四日辛未芾見潰軍被血衣東奔不<lb/>
絶謂媵人曰事急矣候雞再號裹糧挾季女以東媵人<lb/>
負小兒從明日壬申力憊甚芾猶手牽女且行且泣曰<lb/>
汝父不得復見矣吾與汝死即死耳身不可失也遂避<lb/>
入金華山中媵人後視芾不相及棄小兒道上亦泣去<lb/>
己而游兵四出赤幟徧山澤東西作呼嘯聲虜女婦無<lb/>
筭芾度不可免力疾捫蘿而上抱女投崖下死履歸求<lb/>
<pb n="KR4e0002_WYG_011-66a"/>
之夾日始得尸母與女相向其貌如生時嗚呼人極之<lb/>
所由建者三綱也使臣子之於君父皆如芾之弗畔其<lb/>
夫國家安有喪亂之禍哀哉嗚呼世之號士君子者平<lb/>
居暇日高自稱譽無不曰我學周公仲尼之道茍指為<lb/>
婦人女子則勃然怒去一旦君父有難輒或竄或伏不<lb/>
翅狐兎是婦人女子之弗如抑又何説也然自兵興以<lb/>
來女婦以節著者亦頗見之未有若芾之烈者也夫豈<lb/>
樂死惡生者哉誠以義塞于内與其生而抱愧寧若死<lb/>
<pb n="KR4e0002_WYG_011-66b"/>
而就安推其所志神明可通金石可貫衡嶽之層雲可<lb/>
開非細故也彞倫風教於是所係為甚重濓故為文道<lb/>
其事使濓言行人心或不亡者當自省矣嗚呼彼有家<lb/>
而奉箕箒者孰非人婦孰非人婦哉<lb/>
　贊曰戊戌之變濓女弟㜪亦以秉節沉淵死後烈婦<lb/>
　特三十有六日爾濓悲之淚落弗止聞有如㜪者必<lb/>
　謹叩之或歴其地以訪焉間嘗過金華山中問烈婦<lb/>
　投崖處悲風四集林木怒立猶凛凛有生氣豈其貞<lb/>
<pb n="KR4e0002_WYG_011-67a"/>
　魂烈魄猶足以感人耶烈婦雖死其弗死矣夫<lb/>
　　　張義婦傳<lb/>
義婦張氏濟南鄒平人年十八歸戍卒李午午同從子<lb/>
零出戍七閩未幾午死張獨事舅姑父母生養死葬無<lb/>
遺禮復痛夫死數千里外枯骨未知所歸乃往卧氷上<lb/>
呼天祝曰天乎妾夫何罪妾夫何罪生既不見父母死<lb/>
又不能歸葬父母之傍使無妾即已妾在敢愛死乎天<lb/>
若許妾取夫骨雖寒甚當得不死踰月竟不死鄉人異<lb/>
<pb n="KR4e0002_WYG_011-67b"/>
之為聞於縣給過所遣之至閩零猶在問夫葬地則榛<lb/>
莾日塞不可識張哀慟幾絶夫忽降于童與張語生前<lb/>
事甚悲且示骨在處張如其言發得之持骨祝曰爾信<lb/>
妾夫耶入口當融如氷雪黏如膠己而果然官義之為<lb/>
上于大府請復其家使零䕶喪歸濟南<lb/>
　金華宋濓曰濓聞長老言廬陵有趙應祥者父行賈<lb/>
　死利津亂葬叢塚間應祥求之慟哭七日夜不得乃<lb/>
　解髪繫馬鞍上祝曰天若有知行至父墓鞍即墮未<lb/>
<pb n="KR4e0002_WYG_011-68a"/>
　幾鞍墮發而視之果父也葬時所題名氏猶存此與<lb/>
　義婦之事頗類傳曰孝悌之至通於神明此之謂夫<lb/>
　　　貞婦郭丑小傳<lb/>
郭氏丑字道安六合人也美姿容其父彬授之書詩輒<lb/>
通大㫖母劉氏得疫疾諸弟妹尚㓜羞服無所倚賴道<lb/>
安上扶掖母氏起居下撫孩穉潄澣紉綴之事皆親之<lb/>
冬盛寒燈火蕭然持箴恒至夜半不休且不樂靡麗身<lb/>
衣紈素同綺繡女偕坐畧不動容目亦不注視至於纂<lb/>
<pb n="KR4e0002_WYG_011-68b"/>
組烹飪不經師授而悉精其能彬絶愛之不肯歸凡子<lb/>
同里鄭𤣥來求婚彬激曰爾能從師攻文辭即可爾𤣥<lb/>
乃力學道安年十九竟妻𤣥婦道甚修譽起一鄉間𤣥<lb/>
以古列女傳難之道安曰某女事如此某女事如彼一<lb/>
一舉之無漏文𤣥不能屈因加進學功其父讓不悦痛<lb/>
繩之𤣥悒悒不樂道安曰子但盡誠盡孝他非所知也<lb/>
瞽叟底豫之言豈猶不聞之耶𤣥釋然道安秉性堅貞<lb/>
彊暴欲侵凌道安厲色叱之去其人恃為尊屬屢見廹<lb/>
<pb n="KR4e0002_WYG_011-69a"/>
道安彈指出血曰父悞我矣父悞我矣不幸遇此唯有<lb/>
一死爾媵人勸曰何不告夫君知之道安曰吾茍白其<lb/>
故父子何面目相見耶曰此人倫之變宜走訴父母使<lb/>
其知所忌不敢肆道安曰秖揚惡聲耳無益也不若就<lb/>
死之為安日向中道安潛出沉于河時洪武十年七月<lb/>
十七日也彬聞之悲欲無生瘞于揚子西沙清水潭上<lb/>
一夕𤣥夢其來車馬儀衞甚都且曰妾今在長蘆水府<lb/>
掌鉤考人間善惡念子索居故一來耳不可久留也言<lb/>
<pb n="KR4e0002_WYG_011-69b"/>
畢颯然如雨風而去次夕其姑夢亦如之長蘆在六合<lb/>
城南二十五里云<lb/>
　史濓曰郭氏素稱詩禮之家婦人女子亦有異於人<lb/>
　彬之姊真適許士瞻生一女而士瞻死年始二十三<lb/>
　耳今埀五十而節操凛然而道安又貞烈如此誠可<lb/>
　為敬仰哉傳言忠節之人殁必為神明長蘆之事雖<lb/>
　近誣亦不敢謂决無是理也嗚呼新臺之什孔子删<lb/>
　詩而不削去者其埀訓也逺矣哉<lb/>
<pb n="KR4e0002_WYG_011-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0002_WYG_011-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集卷十一<lb/>
</p>
<p>
</p>
  </div>
</body>
</text>
</TEI>
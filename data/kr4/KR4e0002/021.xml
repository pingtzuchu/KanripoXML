<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻二十一</head> <lb/>
    <p>
<pb n="KR4e0002_WYG_021-1a"/>
欽定四庫全書<lb/>
　文憲集巻二十一<lb/>
　　　　　　　　　　　　　明　宋濂　撰<lb/>
　　墓誌銘<hi>凡十八章</hi>
　　　故江東僉憲鄭君墓誌銘<lb/>
奉訓大夫僉江東建康道肅政廉訪司事鄭君以辛丑<lb/>
之嵗夏五月十又六日卒于杭之寓舎江浙行省左丞<lb/>
相特穆爾達實公深用痛惻命左右司都事錢君用壬<lb/>
<pb n="KR4e0002_WYG_021-1b"/>
暨僉事君八都來治喪事秋八月十又一日權厝城西<lb/>
七寶山後五年丙午冬十二月二十四日還葬義烏石<lb/>
斛山其弟淇始請從兄承務郎温州路總管府經厯泳<lb/>
評隲諸行成書而授前史官宋濂請刻其墓碑曰君諱<lb/>
深字仲幾一字浚常鄭其姓也其先從陸來遷婺之浦<lb/>
江自建炎以迄于今同居者十世朝廷旌為義門曽大<lb/>
父徳池大父文泰文泰本青田尉徳璋子出為徳池後<lb/>
徳璋與兄徳珪罹難爭欲就死其事詳見宋史孝義傳<lb/>
<pb n="KR4e0002_WYG_021-2a"/>
中父鋭累贈奉訓大夫樞宻院判官驍騎尉追封浦江<lb/>
縣子母樓氏累封浦江縣太君君幼知讀書務了大義<lb/>
不能泥章句然負氣不羈嘗往外氏有以童視君者君<lb/>
不平出竒計紿之日者以六物推君休祥言君必凶于<lb/>
其家君恐祖父聞之或薄其愛大惡之居亡何他日者<lb/>
又至君迎謂曰我某年月日生也子幸譽我吾當厚報<lb/>
子否則戒悍奴辱子矣聞者皆大驚稍長氣益振見部<lb/>
使者行縣騶從甚都君嘆曰吾非夫也哉孰云異日不<lb/>
<pb n="KR4e0002_WYG_021-2b"/>
如之也人斥其誕獨從父欽竒之使游學京師久之㑹<lb/>
丞相博爾克布哈公出鎮南服命君從行杭城災連數<lb/>
萬家丞相趣吏具文書以聞君爭曰杭民無恒産若候<lb/>
報下振之則已大半為鬼矣汲黯發廩此非其時乎丞<lb/>
相悦令户賑之君曰户有小大必計口乃宜耳丞相從<lb/>
之俄辟君行宣政院宣使未及就丞相入中書君復從<lb/>
行丞相多君欲用為宣使俾理問官約爾珠召君約爾<lb/>
珠將别有所薦不白以丞相意率然問曰儒者可為行<lb/>
<pb n="KR4e0002_WYG_021-3a"/>
人之職乎君曰不可約爾珠反命謂君不屑就丞相怒<lb/>
而止君知為約爾珠所賣不復辨聞太師托克托公喜<lb/>
士即走見之時太師新解機務退居于豐謁入與語大<lb/>
悦遂留之君乗間問曰蘆蕩之利宜與江淮萬姓同之<lb/>
閣下専焉無乃不可乎太師曰向者之利悉歸豪右今<lb/>
嵗入不過什二餘皆編民物何云専邪君見太師語堅<lb/>
不敢强他日太師復自言意若怒君失辭者君從容曰<lb/>
在至元間魯王嘗取之矣上以其病民罷之且詔羣臣<lb/>
<pb n="KR4e0002_WYG_021-3b"/>
不得奏請閣下今復繼焉或者其違制書乎太師笑曰<lb/>
吾業已奏辭恐君言中變姑試君耳於是謂其子哈喇<lb/>
章曰鄭先生有道之士也爾往事之君教以書詩得師<lb/>
道甚太師稱譽弗置口至有聞于上者初皇太子鞠育<lb/>
太師家與哈喇章同卧起至是有㫖欲使之共學君力<lb/>
謝曰輔導皇太子厯代自有故事今若茍而行之是取<lb/>
譏于天下後世也太師入奏如君言上曰朕言已出必<lb/>
使一至卿家而返明日皇太子至君以孝經進喜見顔<lb/>
<pb n="KR4e0002_WYG_021-4a"/>
色因錫錦衣一襲明年太師以煩言出居西寧以哈喇<lb/>
章託君時訛言沸騰或促君亟去不去禍且及君曰人<lb/>
以孤託我而中道棄之不義孰甚焉且死生命也吾何<lb/>
所避弗聽丞相舊與太師有微隙又怒君不為宣使而<lb/>
客太師家將罪君復憐君才不忍發乃遣人鈎致君君<lb/>
曰丞相遇我厚我寧弗知之其去也特為理問所間爾<lb/>
今丞相幸用我然受人託而遽背之何以事丞相為丞<lb/>
相義之寘不問又明年太師還朝開太傅府奏君為長<lb/>
<pb n="KR4e0002_WYG_021-4b"/>
史階從事郎時至正八年秋八月也九年太師復拜右<lb/>
丞相叩君以民所最病事君曰皇慶初國用不足令民<lb/>
入貨取劵使受直于有司踰三十年弗償非惟民困欲<lb/>
死國家之信將何在焉太師即勒吏使給之鈔以緍計<lb/>
者八百五十萬有竒國子監所設管勾學正司樂之屬<lb/>
舊以監中諸生積分未貢者充薦者多濫有俟二十年<lb/>
之久者廷議患其弊復以諸生試禮部下第者别選為<lb/>
次榜補之斥去已薦者四十人蕭熙黄楧等號訴于太<lb/>
<pb n="KR4e0002_WYG_021-5a"/>
師太師以示君君曰法弊固當更然守以嵗月一旦斥<lb/>
去亦失物情若二者交參用之盡於所薦而止斯善矣<lb/>
太師奏行之太師在西寧時門下客盡散無敢履其庭<lb/>
者獨王架閣梅時過之君因數道其賢太師曰梅屢短<lb/>
君而君反賢之何也君曰賢之者以其知義爾若深所<lb/>
短梅正當言之能言之所以為益賢也太師欲選御史<lb/>
君又薦梅可用太師以君為長者鄉先達為臺臣所糾<lb/>
奪其誥命君言于太師復之及其來京師頗用人間將<lb/>
<pb n="KR4e0002_WYG_021-5b"/>
風御史劾君君畧不為動亦不自明未幾其子以廕入<lb/>
官君復白太師擢為崇文丞始大媿歎以為不可及十<lb/>
年春三月遷宣文閣授經郎階徵仕郎召見明仁殿上<lb/>
顧資政院使多爾濟巴勒曰此哈喇章師也教法肅甚<lb/>
朕今陞入宫庠矣俄中書奏君兼經筵譯文官君敷繹<lb/>
聖經啟沃深切上毎為之改容宣文在禁中宻邇端本<lb/>
堂日侍皇太子研席寵遇殊甚嘗問君家同居事屢嘆<lb/>
以為嘉瑞書麟鳯二字美之十四年夏四月轉宣文閣<lb/>
<pb n="KR4e0002_WYG_021-6a"/>
鑒書博士階儒林郎兼官如故上見君久益器之以新<lb/>
刻智永千文識以宣文閣寶賜焉君侍經帷教胄子者<lb/>
凡四載嵗錫燕者再頒金織紋幣者二皆有副扈從上<lb/>
京又予褚幣二千五百緍率以為常當是時君從弟國<lb/>
子助教濤方為經筵檢討權㕘贊官每進講殿中兄弟<lb/>
連翩而入及退均被上尊馬潼之賜人尤以為榮耀焉<lb/>
秋七月改中書吏部員外郎吏部月有選鄠縣丞張鼎<lb/>
年六十七吏以官期三年白君曰使如汝言當致其事<lb/>
<pb n="KR4e0002_WYG_021-6b"/>
矣何須入銓遴即上之闕畀之後者為例董甲雲南木<lb/>
邦人以任子當官貧不能賄吏遂以户册有異移符審<lb/>
之君曰京師距雲南萬里公牘往來動經一二載且其<lb/>
先人嘗官于朝豈無可稽者邪下架閣吏閲籍而注之<lb/>
永新尹趙大訥上休致之請時新例必經廉訪使者覆<lb/>
按而趙竟失之吏以為難君問例始何時吏以九年四<lb/>
月十七日對君曰趙之謝事乃是月二十一日永新僻<lb/>
在大江之西五日之間其能知有詔乎宜以例前行之<lb/>
<pb n="KR4e0002_WYG_021-7a"/>
同舎生先入仕籍見君未達頗使酒廷辱君君心甚銜<lb/>
之及是改官之文適至君曰彼積勞日久豈可以私憾<lb/>
而廢公法哉命擇良郡官之徐人周令尹家陷于冦獨<lb/>
周以智免及太師統兵平徐其女掠入太師騶奴家使<lb/>
之主汲力不任數欲赴井死周物色知之不敢言君將<lb/>
聞于太師人曰國家以徐叛殲之君言不脱吻而禍及<lb/>
其踵矣君弗顧卒白還周九月君以分部從太師征高<lb/>
郵至嶧州見民東西竄君追問之民曰軍奪民牛且擊<lb/>
<pb n="KR4e0002_WYG_021-7b"/>
翁嫗傷故逃耳君曰王師除暴禁亂乃令侵民耶吾若<lb/>
不言孰當言者急蹤跡之獲樞宻院吏王丙執詣太師<lb/>
寘于法冬十二月太師以讒去君曰天下自此多故矣<lb/>
遂移病弗視事十六年秋八月御史臺欲用君為御史<lb/>
君以母夫人年高辭已而除君僉江南浙西道肅政廉<lb/>
訪司事而中書同日奏君江西行中書省左右司郎中<lb/>
臺臣覆奏乃止君急欲南歸即入謝上皇太子聞之將<lb/>
留弗遣君對以其故復賜眉夀二大字君持歸以為親<lb/>
<pb n="KR4e0002_WYG_021-8a"/>
榮時中原道不通君浮海而還至菜州洋遇颶風擊旅<lb/>
舶壊深目而髯者六十人望君舟而號曰曷生我主舟<lb/>
者曰此泉南回紇氏精悍且持兵不殺將為亂言人人<lb/>
同君力屈羣議斂其兵刃而飯之暨升岸羅拜去浙西<lb/>
時屯重兵挾貓䝤軍勢强仆人廬舎以為薪上下惴惴<lb/>
莫敢何問君反覆鞫訊知𨽻平章政事慶童公帳下械<lb/>
送而請治之軍因不敢譁譯史桑葛憑藉憲使之威視<lb/>
僉事呼都克布哈如無人僉事欲黜之恐激怒其長乃<lb/>
<pb n="KR4e0002_WYG_021-8b"/>
自引退譯史愈鴟張無忌君劾之憲使持不下君怒曰<lb/>
彼且不有僉事何有於公哉叱出之憲使慚其庭中人<lb/>
以事誣君上行御史臺時平章為御史大夫罵曰鄭僉<lb/>
事剛介之士吾熟知之爾固不能容也擲其文于地事<lb/>
遂寢尋除今官未及上卒年甫四十有八娶同里周氏<lb/>
累封浦江縣君繼室義烏呉氏東平王氏封恭人皆先<lb/>
君卒無子少房高麗康氏生女曰棼未行今以弟之子<lb/>
某為君嗣君眉目疎豁軀幹魁梧雖沈敏多智數秉心<lb/>
<pb n="KR4e0002_WYG_021-9a"/>
慈恕而壹以正裁之人未出言已能窺測其肺腸故周<lb/>
旋南北間鮮自憤事然頗以師道自任授經宣文閣中<lb/>
皆勲戚大臣之子君戴星而出戴星而入孜孜以開物<lb/>
成務日迪導之學成而仕蔚為名臣與人交不以勢之<lb/>
崇庳而貳其心在朝公侯卿大夫亡慮數百人無不知<lb/>
敬愛君而翰林侍講學士豫章掲公傒斯翰林學士承<lb/>
㫖瀏陽歐陽公𤣥太子右諭徳東文李公好文司農少<lb/>
卿臨川危公素尤與君為文墨交而無間者也若君者<lb/>
<pb n="KR4e0002_WYG_021-9b"/>
可謂竒偉不凡之士矣濓長君僅四嵗負笈游立夫呉<lb/>
先生之門始獲與交君晝同食夜則共衾裯而寢穆穆<lb/>
然衎衎然其姓雖殊情實兄弟也君嘗指時之聞人謂<lb/>
濂曰某也操寸管入位館閣某也垂紳正笏立廟朝而<lb/>
弼成化功鄭生長雖不滿六尺行見錚錚然鳴矣濂見<lb/>
君言夸出峻辭戲君反覆相撑拄不已君益騁竒辨是<lb/>
非蜂起且曰子未可少吾後當然已而果然嗚呼君今<lb/>
已矣其不隨世磨滅者猶耿耿而在是亦足矣濂幸後<lb/>
<pb n="KR4e0002_WYG_021-10a"/>
死因焯君行而掲之以見有志之士其事終成且告修<lb/>
郡乘者録焉銘曰<lb/>
劔出豐城如龍蜿蜒風雲㑹之飛騰上天顯允鄭君才<lb/>
實類此利器在躬不試焉俟嚴嚴師臣四國是瞻佐其<lb/>
戎勲唯君則堪民生瘡痍我是用悼朝政粃糠我寧不<lb/>
告當宁聞之召入宫庠日照月臨承其寵光廣厦細氊<lb/>
從容論道載啟載沃有勤無惰其勤謂何堯舜吾君八<lb/>
荒熙然期囿至仁天子曰於爾學之博宜鑒朕書𢎞宣<lb/>
<pb n="KR4e0002_WYG_021-10b"/>
文鐸省臣交薦贊治銓曹冰清衡平物無遁逃出將使<lb/>
指繡衣赫赩嚴霜夏零邪輩不植凡人賦材此盈彼虧<lb/>
若君之為無適匪宜豈非義風淪肌洽髓大本既立孰<lb/>
踰其軌君器則𢎞功業可馴如持右券責報於人烏臺<lb/>
鳯池遲君遊衍泉臺莫晨有淚雙泫誰謂君亡視之若<lb/>
存清風凛然施及後昆烏傷之西溪石如斛石或可磨<lb/>
君名不没<hi>叶</hi>同門友金華宋濂文<lb/>
　　　大明浦江翼右副元帥蔣公墓誌銘<lb/>
<pb n="KR4e0002_WYG_021-11a"/>
君生於元之大徳戊戌十二月丁丑以有洪武二年己<lb/>
酉十有二月乙亥卒于家夀七十二是月乙酉葬于通<lb/>
化鄉長富之原其子㻑奉里人陳汭所為狀來謁銘乃<lb/>
叙其世次與出處之大方而系之曰君姓蔣諱鏞字可<lb/>
大其先湖之安吉人唐末自始祖守善來遷於婺之浦<lb/>
江其子徳邵顯為洪撫交三州刺史皆有徳於民自宋<lb/>
南渡有諱廷俊者宣教郎君之七世祖也有祖五人俱<lb/>
登仕版鄉人榮之君之曾大父吉京學登俊齋諭大父<lb/>
<pb n="KR4e0002_WYG_021-11b"/>
自祐早世不顯父頴有潛徳以行義服鄉里君自少長<lb/>
豪縱不羈喜結賔客嘗慷慨曰大丈夫不能致君於朝<lb/>
廷之上則當封侯於萬里外否則睦宗族安鄉里稱為<lb/>
良善人亦足矣時人未之許也及元之季也天下兵動<lb/>
且二十年而吾邦聮貫閩浙山川相繆烽燹之焰燭于<lb/>
天所至焚蕩為墟屠戮居民殆無噍類方是時君以七<lb/>
子有奮身之勇與鄉人保聚嵩山境内怙之老幼妻孥<lb/>
煦嫗相養居室雞犬無恙如平時遊卒抄擄相戒引去<lb/>
<pb n="KR4e0002_WYG_021-12a"/>
不敢犯曰嵩山有蔣君葢其畏憚有如此者及值聖朝<lb/>
廓清海宇天子躬擐甲胄親征南抵于蘭谿即以檄召<lb/>
君及詣轅門天子勞問洽至愛其才厚賞之惜其年曰<lb/>
卿老矣大將樞宻院僉院胡公薦之俾逐突冦常昌軍<lb/>
于義烏君率義兵數萬人大破之殲其渠帥梟首及獲<lb/>
俘馘以獻上嘉之與之符章為浦江翼右副元帥攝分<lb/>
閫事以治浦江軍肅民安明年樞宻院總其事伐越得<lb/>
諸暨又命移鎮諸暨與樞宻院判官為禆將又明年君<lb/>
<pb n="KR4e0002_WYG_021-12b"/>
以老告胡公為請于朝以職授其子珹君既歸遂休養<lb/>
田廬與鄉人父老還往里閈間恂恂若無能言者故感<lb/>
戴之曰是有徳于我者及是又十年竟以微疾談笑而<lb/>
卒非豪傑士哉娶郡城陳氏有子七人璋琮瑛瑀珹㻑<lb/>
理皆有室女一人璉適蘭谿陳寧道孫男一十八人銘<lb/>
曰<lb/>
桓桓蔣公萬夫之雄壯年有志嗇而未逢真人開天龍<lb/>
飛雲從進而知退不居其功佚老鄉邦克永令終長富<lb/>
<pb n="KR4e0002_WYG_021-13a"/>
新阡山氣鬱葱千嵗而下人曰是為蔣君之宫翰林學<lb/>
士承㫖中奉大夫知制誥兼修國史兼太子贊善大夫<lb/>
宋濂撰<lb/>
　　　元故翰林待制朝散大夫致仕雷府君墓誌銘<lb/>
府君諱機字子樞姓雷氏其先出萬春之後傳至五代<lb/>
時有諱鸞者由光州固始遷建寧之建安曽大父時宋<lb/>
太學内舎生大父龍濟鄉貢進士當宋之亡帥義師抗<lb/>
元兵遂殁于難父徳潤入元為福州路儒學教授積學<lb/>
<pb n="KR4e0002_WYG_021-13b"/>
庾之餘買田三百餘畮以給貧士昏喪老疾者號義士<lb/>
莊人為建祠學宫改將仕郎福州路長樂縣主簿未上<lb/>
卒後以子貴贈朝散大夫祕書少監母游夫人贈建安<lb/>
郡君夫人善書而有文無子黙禱于神夢黒熊行天遂<lb/>
有娠及生府君頴悟異恒兒九嵗能詩賦十嵗九經皆<lb/>
成誦十二著明經解題十七試論郡庠選為第一二十<lb/>
受大官薦為邵武縣學教諭二十五登延祐戊午進士<lb/>
第授福州路古田縣丞自詔行科目閩人擢第者從府<lb/>
<pb n="KR4e0002_WYG_021-14a"/>
君始未幾丁朝散公憂服除遷延平路總管府知事沙<lb/>
縣陳氏豐于財身没而子幼族有强暴者欲據其業賄<lb/>
于上下訟久弗能定府君下他廉吏鞫之竟白其事時<lb/>
經厯司獄二司暨照磨所皆闕官府君攝其印印置西<lb/>
樓几上夜有靈龜尾恕䑕潛伏几下不動若䕶之者浹<lb/>
旬始不見或以為瑞應改邵武路總管府經厯郡長官<lb/>
乃西域人恃與憲部有連其猛若虎與守議稍不合遽<lb/>
引杖擊之守俯首遁去府君獨不為屈每曰茍如此天<lb/>
<pb n="KR4e0002_WYG_021-14b"/>
子法將何在獄有不平抱案與之庭辯辭順理直雖怒<lb/>
形于色不敢沮調興化路興化縣尹有豪大姓數家陰<lb/>
持公府短長挾勢以戕民府君曰此猶苗之有螣不去<lb/>
苗將稿矣悉置於法燭見豪髮無遁情皆以雷神稱之<lb/>
闤闠之衢甃以如卵小石犖确不可行府君令諸浮屠<lb/>
鑿石為版易之人呼為雷公路先是賦役屢不均府君<lb/>
察知之率吏民焚香祝天曰為民定賦當以公有徇私<lb/>
撓法者神降酷罰無恕言已令民自實田隨其高下為<lb/>
<pb n="KR4e0002_WYG_021-15a"/>
定日選一吏主其官書每一鄉畢具其姓氏掲之民大<lb/>
悦仙游莆田二縣民訴於郡曰民苦賦不平者久願乞<lb/>
我雷侯録事司之民又訴於郡曰非雷侯不足以平吾<lb/>
民之役盍假之郡檄府君行凡三辭乃往民皆大悦舉<lb/>
手加額曰雷侯其豈弟君子矣乎游夫人嬰微疾府君<lb/>
聞之愀然不寧曰先君殁不得在左右致抱終天之恨<lb/>
母年耄矣忍縻好爵而不歸養乎即日抗章辭職民涕<lb/>
泣留之不從羅拜馬前而去歸僅五月丁游夫人憂服<lb/>
<pb n="KR4e0002_WYG_021-15b"/>
闋轉湖廣等處儒學副提舉府君招徠弟子員羅知名<lb/>
之士相與迪導之月書季考具有成法文風為之一振<lb/>
擢延平路總管府推官順昌舟師因利覆舟取人財獄<lb/>
成父子皆坐死府君以子從父令白部使者杖遣之尤<lb/>
溪有死獄株連者二十五人累嵗不得釋府君推罪之<lb/>
輕重亦杖遣之囚至感泣相聚僧坊誦佛書以為報沙<lb/>
縣織工子與張甲鬬鬭散子失足墮壍死吏入甲故殺<lb/>
罪府君出之南平浮屠殺其主寺僧浮屠之徒方九齡<lb/>
<pb n="KR4e0002_WYG_021-16a"/>
官以知情論死㑹朝廷遣使者宣撫入閩府君力言其<lb/>
非辜竟得釋府君患民不知教建義學鐔津延鄉貢進<lb/>
士陳竑願開之以五倫之學久之士有與鄉薦者羅天<lb/>
凌冦汀州汀境與屬邑尤溪接府君立堡栅數區以扼<lb/>
其險要招集强丁為禦守刁斗之聲達旦不絶盜聞不<lb/>
敢犯陞泉州路恵安縣尹恵安之民嗜勢利而少禮讓<lb/>
府君究心學校欲以變其俗兼立社學十所俾分教之<lb/>
縣西登科岩先賢盧瞻故宅也舊因宅為祠已廢府君<lb/>
<pb n="KR4e0002_WYG_021-16b"/>
為新之使民知所勸先是公田之入每斛收錢百緍民<lb/>
大病府君既至減其直之半居三嵗政通人和遂為諸<lb/>
邑之最部使者及良二千石争賓禮之或剡薦于朝及<lb/>
代還民悵悵若有所失走大府遮留者日以千數不可<lb/>
乃為生立祠樹碑以紀遺愛碑幾徧鄉井焉除汀州路<lb/>
總管府推官汀民强悍易為變府君與上官議築城開<lb/>
濠以為堡障且請躬董其役上官韙之府君為量功授<lb/>
期使民争趍民不擾而事成申屠公駉時為閩部僉事<lb/>
<pb n="KR4e0002_WYG_021-17a"/>
行郡至汀稔知府君之賢凡郡縣有赴愬者悉下之府<lb/>
君即為決治如律無不慊乎人心者已而不俟引年遽<lb/>
上休致之請朝廷以其廉退陞翰林待制階自將仕郎<lb/>
九轉至朝散大夫未幾卒于官實至正辛卯冬十月二<lb/>
十三日也享年五十有八府君軀榦魁梧方面美髯見<lb/>
者聳然起敬事親生能盡孝既死其葬祭之凡悉依朱<lb/>
子家禮從事居官尤盡心於獄事夜㕘半孤燈熒熒猶<lb/>
繙閲成案不休且曰人命至重吾可不盡心乎江西鄉<lb/>
<pb n="KR4e0002_WYG_021-17b"/>
闈試多士省府致書幣請持文衡府君之所甄拔皆通<lb/>
經藝者為人嚴而不苛和而不流稍暇集良朋嘯傲林<lb/>
泉間命壺觴以徑醉其視生産作業之事蔑如也所著<lb/>
文辭森嚴而演迤有龍津龍山鄞川環中黄鶴磯梅易<lb/>
齋碧玉環士藁共若干巻藏于家娶樵溪危氏諱淑馨<lb/>
字蘭玉宋禮部侍郎春山先生某之曽孫女元江西儒<lb/>
學提舉徹之孫女也贈建安郡君通書記作字有楷法<lb/>
善治家事不以煩府君人謂婦道母儀皆可無媿先十<lb/>
<pb n="KR4e0002_WYG_021-18a"/>
年卒男二人燧至正癸卯進士從仕郎大都路香河縣<lb/>
尹燦鄉貢進士㑹閩中亂起兵以助王師死之贈汀州<lb/>
路上杭縣主簿孫男五人燧之子伯埏至正丙午進士<lb/>
從仕郎福州都轉運鹽使司知事次仲垙仲堦燦之子<lb/>
仲墉仲堪府君之墓在縣之元祐鄉黄孫里龍山之原<lb/>
以至正壬辰四月某日葬危夫人祔禮也既葬十餘年<lb/>
燧自狀其行實謁濂為之銘濂在弱齡頗有事科目之<lb/>
學輒聞閩中雷氏兄弟以易經相傳授所為經之大義<lb/>
<pb n="KR4e0002_WYG_021-18b"/>
流布四方多取之以為法葢府君與仲弟杭皆第奉常<lb/>
而聲譽燦然久矣雖歆豔之有志弗强不及樞衣從府<lb/>
君游以折衷諸傳之是非迨今四十春秋顛毛種種尚<lb/>
忍執筆以銘府君之墓乎雖然聲光之盛僅著于當時<lb/>
文辭之載可勸于來裔有如府君道徳積於厥躬政教<lb/>
被於民人所至是愛所去見思揆之于前古儒宗吏師<lb/>
似無所讓理宜大書深刻表諸墓門使為士者知所勸<lb/>
蒞官者知所法不可以濂之蕪陋而遂廢也謹序而銘<lb/>
<pb n="KR4e0002_WYG_021-19a"/>
之曰<lb/>
閩有碩士雷作氏自幼學易探聖髓亦既決科拾青紫<lb/>
政行州邑平如砥鋤擊暴民仁懦起姦吏聞風潛若鬼<lb/>
獄命至重心盡爾一夫銜寃顙有泚漢之循吏當可擬<lb/>
𤣥龜䕶印曳其尾穿石序功文燁煒魂升魄降叶死矣<lb/>
四民㑹哭動成市遺文繽紛滿千紙虹光夜發𤣥笥裏<lb/>
孫子繩繩襲休美不信予言有如水<lb/>
　　　故寧國路推官劉君墓誌銘<lb/>
<pb n="KR4e0002_WYG_021-19b"/>
君諱畊孫字存吾姓劉氏其先世居永新至宋丞相楚<lb/>
國公沆始顯楚公三世孫相始遷衡之茶陵相生某某<lb/>
生文祥文祥生思允思允生邵邵生養正與須溪劉辰<lb/>
翁友日以詩道為倡酬養正生慤承事郎武岡路總管<lb/>
府經歴君之父也君家貧日督耕夜燃松為明挾册呻<lb/>
吟達曙遂通五經百家言年三十中天厯庚午進士第<lb/>
授承事郎桂陽路臨武縣尹臨武俗近蠻獠豪民持縣<lb/>
短長者四十有五家縣令長初至輒以利啗之指使如<lb/>
<pb n="KR4e0002_WYG_021-20a"/>
家奴皆憚君揺手相戒不敢出縣土不産茶而官征其<lb/>
利始額不過錢二百五十緍漸加至十倍民不堪命君<lb/>
上其事罷之鄰邑藍山羣獠大肆攻掠府遣使者諭降<lb/>
獠迎使者馬首曰儂苦縣官虐故為亂使得如劉臨武<lb/>
者撫儂儂即安矣調建徳路總管府推官丁母段夫人<lb/>
憂再轉徽州時經歴府君之官武岡至衡而疾作君棄<lb/>
官侍左右未幾府君卒君載柩以歸每遇風濤怒張即<lb/>
撫棺哀號風輒息距家五十里曰雲陽山河水秋涸舟<lb/>
<pb n="KR4e0002_WYG_021-20b"/>
膠焉君泣禱河神夜水陰起五尺柩至家水涸如故服<lb/>
除改瑞州騎驢赴官人不識其為君高安縣小𨽻徼民<lb/>
錢弗得及誣民毆之獄已具君捽𨽻問狀𨽻吐實君執<lb/>
法笞之府判官雖欲宥𨽻弗能奪也民有獨居者或偵<lb/>
其出夜入其室然燈照其物悉取以去縣當以劇盜法<lb/>
當斬君原其情杖遣之憲府因知君凡獄有疑者移君<lb/>
讞之臨江民陳松使酒與東家奴鬬陳歸中暍夜卒陳<lb/>
婦誣奴死其夫君訊之婦服其誣新昌由丙妻與惡少<lb/>
<pb n="KR4e0002_WYG_021-21a"/>
年通竊逃至畨禺生子矣由往訴官取之少年復相躡<lb/>
歸將殺由他男子與少年仇嗾由曰少年將殺汝盍先<lb/>
圖諸男子夜持刃約由伺少年出手刺之州若府俱以<lb/>
謀故論君謂男子死固當由妻與少年姦畨禺嘗有官<lb/>
書可驗由殺有罪惡得與男子同由得免死宜春李氏<lb/>
子兄没嫂寡利其多貲弗嫁時往父家為姦私李慚逆<lb/>
以歸途中遇疾寢劇及抵家李亟作食食之已而卒父<lb/>
揚言食中有毒李素懦以貨謝父父指貨為左驗言于<lb/>
<pb n="KR4e0002_WYG_021-21b"/>
官李竟誣服鞫連逮者咸曰吏持成案至但逼書名爾<lb/>
他弗能知也復引嫂媵婢問故其對如父言君問食有<lb/>
餘否婦人終不善訐對曰食且半妾與老嫗分食之君<lb/>
抵几曰脱使食有毒嫗輩何以得不死父知情得遽投<lb/>
環而絶李罪遂釋政成而歸方思飲水著書以自樂至<lb/>
正辛卯蘄黄妖冦陷武昌君傾貲募義兵築龍須壘周<lb/>
圍可十里民扶老幼來依者數萬人冦來掠茶陵君率<lb/>
衆持戈矛助官軍逐之復改宣州階至儒林郎時水澇<lb/>
<pb n="KR4e0002_WYG_021-22a"/>
為災飢民訴者日以千計君召豪右出粟而官與其直<lb/>
選廉吏均賦之且修城浚濠令民之就役者聽活者數<lb/>
萬乙未廬州潰兵為亂夏六月相率攻寧國縣江東憲<lb/>
府治宣州而寧國為其屬邑廉訪使實布沙知君賢説<lb/>
以悍禦之䇿太平郡丞哈尚引㓂焚南陵南陵民羅春<lb/>
擒之實布沙以其國族顧忌未決君勸斬以徇㓂復據<lb/>
水陽者三日水陽民張中帥勇敢士夜襲之縛其兇渠<lb/>
十人來獻捷下憲幕府議幕府銜張不賄已指張為間<lb/>
<pb n="KR4e0002_WYG_021-22b"/>
諜將白戮之君抗言曰民執冦至賞之猶恐不勸况殺<lb/>
之乎吾為執法吏不敢奉令卒如君言軍士利賞格每<lb/>
縛平民衣以赭衣詣轅門君解縛縱之亡慮千百俄冦<lb/>
勢愈熾君謂子頲曰吾委質為臣誓與此城同死生汝<lb/>
宜急去以存宗祀頲去未幾浙省㕘知政事齊農格爾<lb/>
統兵來援守兵久備恃援至酣寢夜四鼓冦引衆縁堞<lb/>
而上城陷焉君猶勒兵巷戰不勝遂被害時八月丙寅<lb/>
也君弟燾孫常寧州學正湖南陷常寧守臣棄城遁燾<lb/>
<pb n="KR4e0002_WYG_021-23a"/>
孫攝州事死之子碩江夏魯湖太使與君起兵援茶陵<lb/>
與冦大戰亦死之人以為君家教所致云君嘗四除推<lb/>
官治獄無寃民嘗自誦曰刑為天刑法為王法死生輕<lb/>
重當推以情使其人故殺吾不敢生之為枉於死者也<lb/>
設其人過誤吾不敢死之為枉于生者也不然則是執<lb/>
法者同殺之也執法而枉殺人尚何國法之掌乎世稱<lb/>
為名言嗚呼吾儒之效不顯於世久矣有若君者事親<lb/>
則為孝子治獄則為良吏臨患難則為忠臣君子得其<lb/>
<pb n="KR4e0002_WYG_021-23b"/>
一猶足以揚名天下後世况君兼之者乎君娶某氏子<lb/>
二人即碩頲也夀六十葬某山之原銘曰<lb/>
養之固發之純氣不讋名益振千載下徵斯文<lb/>
　　　故承務郎道州路總管府推官李府君墓誌銘<lb/>
東陽李思文從州縣辟舉試校官吏部吏部移禁林儀<lb/>
曹同命題試之既中選將歸莅教事謁濂成均再拜而<lb/>
起涕下如綆縻良久乃曰先府君之殁三十四年矣憂<lb/>
患之相仍金革之紛擾餬口四方曽無寧嵗今天地清<lb/>
<pb n="KR4e0002_WYG_021-24a"/>
寧六合一家幸重卜宅兆改葬先府君于高原之上而<lb/>
縣繂之碑未有刻文敢奉行狀以請子知先人者宜為<lb/>
銘濂諾之久未及為思文復貽書見速情辭愿欵讀之<lb/>
令人感動王事有嚴雞號即乗馬出逮還日已若懸鼓<lb/>
矣深慙有孤孝子之意於是爇燈牖下按狀而序之曰<lb/>
府君諱裕字公饒姓李氏其先自洛陽遷桐江九世祖<lb/>
著復自桐江遷婺之東陽著之孫悦字公瑜當宋宣和<lb/>
庚子方臘叛其黨來冦縣悦與兄匿灌莽中兄為盜所<lb/>
<pb n="KR4e0002_WYG_021-24b"/>
執欲兵之悦即趨出願以身代昆弟争相就死冦義悦<lb/>
之為荷戈而去及冦平越帥劉忠顯公統軍至欲悉誅<lb/>
從亂民悦時與莫府議諫止之活人數千悦生皓皓有<lb/>
六子十三孫皆惇尚詩書而簪纓蟬聮從此始其事詳<lb/>
載家乗此不書諸孫有諱大同者從朱文公吕成公游<lb/>
登嘉定癸未進士第仕至寶謨閣直學士通議大夫工<lb/>
部尚書君之高祖也曽祖諱自立淳祐辛丑進士通直<lb/>
郎通判慶元軍府事祖諱箎登仕郎監寧國府城下酒<lb/>
<pb n="KR4e0002_WYG_021-25a"/>
麫務父光逺值宋亡為元不屑仕後以府君貴贈承事<lb/>
郎同知汴梁路許州事妣某氏贈宜人府君幼失父母<lb/>
鞠於嫂氏事諸兄有若嚴君既就外傅即知家學相仍<lb/>
之盛確然思以踵其後發於聲詩皆中繩尺甫冠聞許<lb/>
文懿公講道於八華山中躡屐從之推明濂洛闗閩之<lb/>
學久之因喟然嘆曰學之所貴者明體適用茍不見諸<lb/>
用猶玉巵而無當未見其可也乃徑别親友杖䇿遊京<lb/>
師撰至治聖徳頌一篇詣丞相府上之丞相以聞英宗<lb/>
<pb n="KR4e0002_WYG_021-25b"/>
召見玉徳殿令宿衛禁中居無何翰林羣公以府君才<lb/>
藻清麗不當在持㦸之列遂奏為國子生㑹虞文靖公<lb/>
來為祭酒極器府君每有撰述輒瞑目倡言可書云云<lb/>
府君執筆次第書云云及文成朗誦於公前公遂指授<lb/>
以制作之故所謂篇章字句四法逐一縯繹之府君之<lb/>
學於是大進薦紳之家爭欲府君出其門下天厯己巳<lb/>
國子分監扈從上京嵗適當賔有㫖命就試府君領開<lb/>
平府薦送至順庚午擢進士上第授承事郎同知汴梁<lb/>
<pb n="KR4e0002_WYG_021-26a"/>
路陳州事上有朱衣象笏之賜初大河南決州民扶挈<lb/>
旄倪走旁郡流離道路倀倀無所歸及河復故道府君<lb/>
適至與民約曰爾亟返安爾妻孥治爾田廬科繇之事<lb/>
吾為爾緩諸民曰衆未敢還者正坐此耳相率而歸至<lb/>
數千人蔡河亘城北舊建橋以利涉者河水暴悍齧橋<lb/>
橋善圮府君重作之檄屬邑五長吏分程集事不日而<lb/>
功成倡優為戲劇以射民利晝夜聚觀皆廢所執業府<lb/>
君患之捕寘于法有挾權貴人勢欲脱去者府君持之<lb/>
<pb n="KR4e0002_WYG_021-26b"/>
愈急一城震悚俗尚鬼當嵗時之隙往往斬羊豕為牲<lb/>
使巫覡歌舞以樂鬼比屋相倣以為不若是則厲氣將<lb/>
作府君召閭師里胥語以鬼神情狀亹亹數百言遞相<lb/>
奔告其俗遂變市設駔儈本以求民平黠者反舞智病<lb/>
民畏其近官茹抑忍苦莫敢走白者府君擿發隠伏撻<lb/>
諸市而易之州有學久廢弗治府君往舎菜已周視後<lb/>
先皆傍穿上漏不足以障雨風慨然曰此教基也使其<lb/>
若是可乎即命更朽腐為堅良治丹堊而飾之復聘賢<lb/>
<pb n="KR4e0002_WYG_021-27a"/>
師儒使坐堂上申飭五倫之教民大悦部使者行郡嘉<lb/>
之舉府君可任臺察之職章上不報府君既滿秩遂謁<lb/>
選京師已而其子彪死于家君傷之鬱鬱成疾荏苒踰<lb/>
二年竟卒於旅邸時重紀至元戊寅正月癸丑也享年<lb/>
四十有五卒後一月中書始改承務郎道州路總管府<lb/>
推官命雖下不見拜矣府君配蔣氏將仕佐郎典用監<lb/>
知事吉相之女封宜人後一年卒子男五人長可道以<lb/>
府君廕任蘄州路黄梅縣税務大使次貫道至正甲午<lb/>
<pb n="KR4e0002_WYG_021-27b"/>
進士將仕郎饒州路鄱陽縣丞未上辟詹事院掾史後<lb/>
十九年卒次即彪次順道次思文入國朝為東陽縣儒<lb/>
學教諭即來請銘者女二人適趙古臣盧璡孫男七人<lb/>
思志思孝思恭思悌思禮思祖思儉府君既没貫道不<lb/>
逺五千里奉柩南還家徒四壁久不克襄事後十年為<lb/>
至正丁亥十二月某甲子始與蔣氏合葬西部鄉之錢<lb/>
塢堪輿家曰不利又二十年乃改葬懐徳鄉黄山之原<lb/>
去尚書公墓二里而近所謂重卜宅兆者其時則呉元<lb/>
<pb n="KR4e0002_WYG_021-28a"/>
年丁未十一月之癸巳也濂生也後少府君十有六嵗<lb/>
初識府君於婺城之南容儀秀潔如玉樹臨風皦然美<lb/>
丈夫也及讀府君之詩曰中行齋藁者姿態閑婉復類<lb/>
其為人心慕豔之願締忘年之交而九原不可作矣幸<lb/>
獲與府君之子貫道游同試藝於鄉闈貫道既先登濂<lb/>
竊以謂府君之家科目相繼起貫道是舉足以慰府君<lb/>
於泉下曽未幾何而貫道亦死矣嗚呼三十餘年之間<lb/>
而哭府君父子焉予髮欲頒白其尚可得邪銘曰<lb/>
<pb n="KR4e0002_WYG_021-28b"/>
嗚呼府君可止於斯楚楚其容儀衮衮其修辭其才又<lb/>
足以見諸設施使魯無君子者斯焉取斯嗚呼府君竟<lb/>
止於斯雖五尺之童麄有所知期必躋於膴仕亦不虞<lb/>
其若斯豈天道之不齊抑人事之有參差自古以來何<lb/>
莫不由於斯嗚呼府君其死孔悲年不踰於五十學僅<lb/>
克於一施則夫突梯而滑稽如脂而如韋夀享於耆頤<lb/>
好爵之是縻者彼何人斯彼何人斯<lb/>
　　　故泰和州學正劉府君墓誌銘<hi>有序</hi>
<pb n="KR4e0002_WYG_021-29a"/>
洪武四年春三月永豐儒臣劉干府君應誥來京閏月<lb/>
丙子皇上御外朝召見俾敷繹聖經賢傳府君據其章㫖<lb/>
而疏其㑹通上為首肯再三翼日丁丑復召見勅儀曹<lb/>
賜冠衣又明日戊寅復召見從容謂曰爾能任州邑之<lb/>
職乎府君俯伏歴陳其情素繼曰臣生于亂離幸際真<lb/>
人啟運獲見天日豈不知效奔走以竭愚衷第以犬馬<lb/>
之齒既衰顛毛種種自度不能有所為矣敢辭上熟視<lb/>
之曰爾誠老矣宜賦詩以見志君揮毫立就詩進上大<lb/>
<pb n="KR4e0002_WYG_021-29b"/>
悦命太官賜之酒放之還山五年春二月乙巳遘疾三<lb/>
月甲子正衣冠而逝春秋五十有五殁後之三日丁卯<lb/>
葬州東某里之巖坑八年春二月其子厚奉前監察御<lb/>
史丁節狀走南京徵濂為之銘當府君之召見也濂實<lb/>
侍上左右親見召被龍光及退食青溪寓舎府君又來<lb/>
謁揚眉吐氣論議頗英發濂意其必享上夀以終孰知<lb/>
别去僅一年遽作土中人矣世事不可料往往如此可<lb/>
不悲夫因不辭序而銘之府君諱干字允恭劉氏其先<lb/>
<pb n="KR4e0002_WYG_021-30a"/>
漢長沙定王之後定王生五子其一封宜春侯凡新淦<lb/>
清江之間有劉姓者皆侯之子孫也九世祖文自新淦<lb/>
遷吉之永豐曽祖洪祖弼父庭蘭皆業儒府君幼淵敏<lb/>
矻矻嗜學書室懸燈屋壁盡黒大父與客坐命羣從子<lb/>
弟賦詩府君應口成今體四韻語多驚人客為之動色<lb/>
年稍長以文謁虞文靖公集公深器之至正七年用春<lb/>
秋取鄉試第三名文解㑹試南宫不利十年復薦于鄉<lb/>
名在第二北上復不利無幾微不足之色獨謂親友曰<lb/>
<pb n="KR4e0002_WYG_021-30b"/>
中原亂將作乎風氣日漓而人心不固時皷邪説以蠱<lb/>
其中譬猶病者已在心腹間吾得瞑目不見之幸矣未<lb/>
幾果然時府君以下第恩例署泰和州學正之官未久<lb/>
而羣盜蠭起永豐亦為盜所據府君傷二親之陷徒步<lb/>
犯荆棘晝伏宵行出萬死中竟迎親以就禄養泰和當<lb/>
贛吉之衝時元綱解紐省憲之臣不相能用兵爭彊府<lb/>
君卒調解之民陰受其賜秩滿還鄉烽火猶未息府君<lb/>
潛遁岩穴幅巾杖屨追逐雲月未嘗以世故少嬰其念<lb/>
<pb n="KR4e0002_WYG_021-31a"/>
慮熙和夷冲若將終身焉國朝繼承大統遣使者四出<lb/>
徵辟賢能府君至京師以疾辭越二年薦至又固辭㑹<lb/>
科目之行歴考福建廣東二行省鄉試得士為多人至<lb/>
今稱之府君尚風義立心忠信伯兄蚤世撫諸姪如己<lb/>
出同年友聶克敬擢第而還無以給道塗費府君傾已<lb/>
槖濟之士人劉季恭值嵗儉困悴不能存府君養之於<lb/>
家與其同甘苦他行事多類此云娶王氏吉水士族也<lb/>
以婦道聞子男子四夀厚鼎正皆能繼其業而厚尤善<lb/>
<pb n="KR4e0002_WYG_021-31b"/>
文辭即來速銘者孫五善嘉義幹啟其所著詩文凡若<lb/>
干巻藏于家濂官儀曹時與曽侍郎魯為同僚侍郎府<lb/>
君友也備言府君嗜義如嗜利知無不為或以非理相<lb/>
干輒深閉固拒弗之從豳國忠宣公余闕亦竒其為人<lb/>
當還自燕南嘗作序贈之公極慎許與片言不以假人<lb/>
則府君之為人可知矣使天錫以耆年日坐左右塾陳<lb/>
説道徳令學者知所矜式雖曰老而不仕亦當有贊於<lb/>
邦治奈何死之奈何死之不識司化權者果為何如可<lb/>
<pb n="KR4e0002_WYG_021-32a"/>
不悲夫銘曰<lb/>
行潔而明玉之輝只文葩而則錦為姿只鶚方摩雲復<lb/>
退飛只經畬之藝日耘耔只逺探聖髓發樞機只渾以<lb/>
及物自邇推只有聲四達蔚為人師只烽火相連望絶<lb/>
庭闈只蹈彼虎口終全親以歸只名聞九天錫以冠衣<lb/>
只龍光炳朗照耀里閭只不有君子將孰依只一鑑之<lb/>
亡中心悲只太史勒銘鑽在幽墟只<lb/>
　　　故紹慶路儒學正栁府君墓誌銘<lb/>
<pb n="KR4e0002_WYG_021-32b"/>
浦陽栁府君諱鹵字致明宋迪功郎嘉興府崇徳縣主<lb/>
簿諱補之之曽孫忠翊郎高郵軍高郵縣令元贈奉訓<lb/>
大夫淮安路泗州知州飛騎尉追封浦江縣男諱金之<lb/>
孫翰林待制承務郎兼國史院編修官諱貫之子府君<lb/>
為兒時重遲不戲潛心於問學及壯益孳孳自治端凝<lb/>
簡靜若對嚴賔師待制公宦游中外者久家政悉寄府<lb/>
君能斬斬不紊撫世酬物即始而慮終一歸于誠内翰<lb/>
杜公本修撰張公樞極相推許且謂其不艷榮利有古<lb/>
<pb n="KR4e0002_WYG_021-33a"/>
逸民風浙西部使者聞其賢辟為書吏辭繼以薦者署<lb/>
紹慶路學正亦辭大布寛衣徜徉烟霞泉石間超然自<lb/>
得武威余忠宣公闕來僉浙東憲府行縣過其家深加<lb/>
敬畏退語人曰待制公有子矣元季兵亂府君抱先世<lb/>
遺文潛伏岩穴餘悉不問未幾家貲既于盜府君絶無<lb/>
憂色人慰之輒曰此亦命也徒憂將何為夀七十一以<lb/>
至正己亥十月甲子卒十二月甲申葬通化桐栢橋之<lb/>
東配東陽潘氏有賢行子二長秬夭次頴信之永豐尉<lb/>
<pb n="KR4e0002_WYG_021-33b"/>
贅居興賢女氏後七年卒次穆循循雅飭能繼家學者<lb/>
孫四士唯士忠士恕士魯孫女二適葛信方文烜曾孫<lb/>
男一本濂也不敏受業待制公門與府君交甚洽而濂<lb/>
兄之孫女㬊又歸府君從子穟今穆來徵銘乃造銘曰<lb/>
翁以文鳴發其和平化孚于家庭象賢惟明以繼以承<lb/>
以振其休聲<lb/>
　　　鄭府君墓誌銘<lb/>
鄭府君諱鑾字景和浦陽白麟溪人其先自睦遷曽祖<lb/>
<pb n="KR4e0002_WYG_021-34a"/>
政祖徳璋父文轟君家九世義居羣從子姪中而君最<lb/>
良婉婉怡怡周旋上下其和氣葢可掬也生平不以惡<lb/>
言加人人有干之示以一黙馭奴𨽻有恩君亡已久言<lb/>
之有霣涕者享年二十有八其配黄氏諱淑字延沖君<lb/>
亡時年始三十以節自守潔白如冰雪至六十一卒子<lb/>
二源溱源字仲本剛介有立好施與且通神仙家言溱<lb/>
夭孫一棣善屬文君卒於延祐七年十二月十五日黄<lb/>
氏卒於至正十一年八月二十日君先葬烏傷延夀山<lb/>
<pb n="KR4e0002_WYG_021-34b"/>
堪輿氏咸曰不利今以十四年十月二十六日遷于縣<lb/>
之靈泉鄉黄嵓山黄氏祔焉予少與重本為金石交遂<lb/>
以女<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歸其子既朋且有連棣來徵予銘義不得辭銘<lb/>
曰<lb/>
夫以義稱婦以節聞其何媿古之人<lb/>
　　　薛府君墓誌銘<lb/>
松陽薛益來浦陽江濵以鄉貢進士朱公遷狀謁予銘<lb/>
其先府君墓㑹浙東亂予隱去岩穴不能成篇牘後十<lb/>
<pb n="KR4e0002_WYG_021-35a"/>
年予游江表益復來申前請辭甚悽苦予因為之序曰<lb/>
薛為永嘉巨族宋南渡後有大儒生其間學術論議與<lb/>
閩潭抗衡人以東甌學名之松陽之薛實與同宗其諱<lb/>
堯章者自永嘉來知處州遂家松陽松陽處屬邑也堯<lb/>
章之𤣥孫某軍節度掌書記南通春秋學獨信遺經而<lb/>
不惑于傳注嘗著微意發端一篇謂春秋正名之書諸<lb/>
儒以一字為褒貶者皆非也論者韙之南之子沿江制<lb/>
置司幹辦公事殊行值宋改物泫然有古今之感賦詩<lb/>
<pb n="KR4e0002_WYG_021-35b"/>
見志終身不仕殊行生雅山處士必慶則府君之父也<lb/>
初處士娶項氏無子繼娶劉氏生府君已而處士與劉<lb/>
氏相繼亡項氏性格嚴馭府君如束濕髪雖頒白不能<lb/>
免譴訶他人無以堪府君惴惴懐畏不敢失尺寸唯其<lb/>
所命輒將迎之項氏酷嗜浮屠法欲割家之半以事施<lb/>
與府君欣然從之不翅若自已發者項氏不茹葷肉凡<lb/>
獲甘實疏材必畜之謂妻子曰爾等毋嘗之吾將奉吾<lb/>
母也或遇嵗時陳觴豆為夀帥子婦羅拜庭下項氏因<lb/>
<pb n="KR4e0002_WYG_021-36a"/>
大感悟喜見顔面且曰吾數之竒不能為薛氏生子念<lb/>
殁後魂氣無所托或為餒鬼每出涕不能禁今汝夫婦<lb/>
善事我若此即死目亦瞑及項氏卒府君居喪盡禮然<lb/>
素不惑佛氏之説以項氏之志不忍違竭力飯僧人憐<lb/>
其孝而不議其非府君幼喪父及長始畢葬事哀號扱<lb/>
踊如新喪時常以不逮事為恨築庵廬冢側遇諱日則<lb/>
衰絰往陳饋奠飲泣而返終其身不衰府君治家有法<lb/>
内外嚴肅叱咤之聲不及奴隷自念累葉以儒術振不<lb/>
<pb n="KR4e0002_WYG_021-36b"/>
屑為廢舉及刑名家學以詩書訓子孫親自程督而不<lb/>
少懈性簡澹不妄與人交人召之讌樂則辭遇賢士大<lb/>
夫共觴咏山水間酣嬉淋漓唯恐日之夕也至正癸未<lb/>
室灾府君無幾微見於顔面或來唁之則曰是有數焉<lb/>
可無憾所憾者先人手澤自予而不存耳已而作室如<lb/>
初後二年乙酉五月四日卒夀六十有三又三年戊子<lb/>
十有二月二十三日葬于北郭之原處士墓左府君諱<lb/>
溶字平川姓薛氏晚自號曰桂軒先配項氏生二女後<lb/>
<pb n="KR4e0002_WYG_021-37a"/>
配陳氏生益莊益通毛鄭詩尤工古文辭為時名儒即<lb/>
來請銘者二女歸項鏐葉寧道孫五圭堅増塤坤女一<lb/>
尚幼昔西河王延性至孝其母卜氏以延非己出遇之<lb/>
過嚴延小心翼慎卒能獲其驩心當時史臣嘉延之行<lb/>
列諸孝友傳中今府君之事與延頗相類州縣不以名<lb/>
通朝廷使之得立傳如延則序而銘之以詔後裔者庸<lb/>
非君子之責乎銘曰<lb/>
道貫三靈功包萬象孝之徳兮聖有明訓天經地義著<lb/>
<pb n="KR4e0002_WYG_021-37b"/>
民極兮建善致順以昭淳風為邦式兮有碩者宗奕葉<lb/>
能孝行淵塞兮府君紹之畏於無形益加飭兮事涉至<lb/>
難百爾順巽莫之拂兮易嚴為愛母子衎若保終吉兮<lb/>
天久乃定其機自旋非知力兮北郭之原太史列銘勒<lb/>
堅石兮粲粲將將千載之下如白日兮<lb/>
　　　魏府君墓誌銘<lb/>
惟魏氏逺有世序相傳出鄭國文貞公徵初居鉅鹿宋<lb/>
靖康之亂其諸孫某隨高宗南渡來知袁州遂家袁之<lb/>
<pb n="KR4e0002_WYG_021-38a"/>
萍鄉厯若干傳至諱某者生南金南夀父子同試荆湖<lb/>
漕司皆入高選南夀遷鄂之蒲圻遂為蒲圻人南夀生<lb/>
太學上舎天福天福生府君諱雲瑞字祥卿頴達善記<lb/>
問從鄉先生盧應奎講説經㫖毫分縷析弗之厭㑹延<lb/>
祐科試法行府君竭力從事下筆衮衮數百言盧君謂<lb/>
人曰此魏家千里駒也有司俾充貢鄉闈咸期府君先<lb/>
登俄疾大作不果赴試事既畢厥疾乃瘳府君拊髀曰<lb/>
不仕無義茍仕矣舎科第而之他非正也今乃以病而<lb/>
<pb n="KR4e0002_WYG_021-38b"/>
阻非命也邪於是一切棄去發為歌詩以自娯山顚水<lb/>
涯竟日留連忘返外舅宋氏當為從叔嗣或利其多貲<lb/>
競諸官宋貸金於府君彌縫下上期他日割産以償及<lb/>
事成所還不及十之五府君笑曰外舅之志遂矣吾何<lb/>
所望哉同里張甲命唐乙造券質田於府君府君信之<lb/>
弗疑二年不問其租入甲忽令乙來贖府君兄曰券未<lb/>
經稅竟奈何乙曰姑遲遲往嗾甲訴縣人勸府君税券<lb/>
曲之府君曰吾家昆弟斷不能作偽寧失其田無傷也<lb/>
<pb n="KR4e0002_WYG_021-39a"/>
縣令中其計以券為私使田歸甲而不酬其直甲不自<lb/>
安願入所逋税府君辭府君有牛豢于牧人舎為盜所<lb/>
竊牧人蹤跡知其處奔告府君曰牛在矣得十人與俱<lb/>
可奪而有也府君曰彼貧故為盜窮巷之犬迫則噬人<lb/>
矣不久必自覆爾姑待之豪右鄭仲淳挾宫中氣勢每<lb/>
魚肉民民不敢誰何間誘府君族子為券欲侵其土疆<lb/>
㑹省憲兩府交薦府君典教郡庠懼而不敢發其壻郭<lb/>
昇之曰吾何畏於彼哉竟踵鄭之為府君詣郭自言期<lb/>
<pb n="KR4e0002_WYG_021-39b"/>
以誠動之郭見府君容貌魁梧論議英發心甚服之已<lb/>
而請府君作大書府君揮灑如飛郭曰先生竒士也吾<lb/>
幾失之矣請以田劵還而不願受直也府君操心仁厚<lb/>
而能讋伏暴强類如此府君善學米南宫書得之者不<lb/>
翅拱璧尤喜著述有筆記若干巻藏於家他如先世決<lb/>
科諸文皆蠅頭細書裝潢成帙以示子孫其皦皦之志<lb/>
猶前日云延祐己未十月十二日卒於齊安郡上距所<lb/>
生至元戊寅十二月廿日得年四十又一至治壬戌十<lb/>
<pb n="KR4e0002_WYG_021-40a"/>
月某日權厝於某山祖塋之南後五十年為洪武辛亥<lb/>
某月某日始克卜葬於黄葢湖之原禮也府君娶宋氏<lb/>
子男三人長法孫蚤卒次己孫今名觀嘉議大夫國子<lb/>
祭酒次虎孫亦蚤卒孫男五人子仁子同子栗子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子<lb/>
樂子仁子同皆蚤卒孫女三人王克用熊彰毛藝才其<lb/>
婿也曾孫男三人思植思茂思誠曽孫女一人尚幼濂<lb/>
也不敏官翰林成均時幸與觀為僚友觀乃以祠部主<lb/>
事張孟兼所為狀來謁墓門之銘濂聞府君言行多可<lb/>
<pb n="KR4e0002_WYG_021-40b"/>
書要不止狀之所云而已府君一日方出見家人市物<lb/>
競其價之低昻府君叱曰彼非嗜錙銖之利肯樂於奔<lb/>
走耶何屑與之較也如其欲酬之大司徒歐陽文公𤣥<lb/>
名世鉅儒而每稱府君為賢其往復尺牘藏諸篋笥者<lb/>
墨尚濕也嗚呼俗偷民偽久矣有若府君之行之懿其<lb/>
不為聳善扶世之一助矣乎銘曰<lb/>
人偽方滋動隨欲萌錐刀之末奮襼而争温温吉人與<lb/>
物無營事機之來一接以誠豚魚可孚况乎冠纓懌然<lb/>
<pb n="KR4e0002_WYG_021-41a"/>
心服匪貌與形慶流後嗣學傳一經施於有政物無不<lb/>
平黄葢之原峯迴川縈以琢其珉以掇其英以昭其聲<lb/>
以告諸㝠<lb/>
　　　鄒府君墓誌銘<hi>代黄侍講</hi>
無錫鄒君以至順二年十一月二十六日卒元統元年<lb/>
九月某日葬後十有四年為至正七年其子師尹乃奉<lb/>
故禮部尚書宛平曹公所為行狀來徵銘謹序而銘之<lb/>
銘曰<lb/>
<pb n="KR4e0002_WYG_021-41b"/>
鄒氏之先世居晉陵宋有忠公以剛直稱正色立朝不<lb/>
震不懾元符三疏光于史牒子孫蔓延散處呉中遷居<lb/>
錫山家日以豐君之曽祖厥諱聞善祖諱成大再世不<lb/>
顯遇事有勇及物以仁人憚其嚴而懐其恩父諱仁聲<lb/>
始列仕籍將仕初階不有食禄恢其先業益厚於貲嗇<lb/>
已裕人遂大厥施君諱徳修字曰君永生而慧朗長而<lb/>
凝靜志學嚮方器識愈宏時無科目不以文鳴遺榮自<lb/>
適優㳺卒嵗持身清約不事侈麗人有衣服美錦纎絺<lb/>
<pb n="KR4e0002_WYG_021-42a"/>
君則弗御終身布韋人有室廬穹檐邃宇君則弗居取<lb/>
庇風雨推其所有恵于宗婣由近而逺恤其鄉鄰爾弱<lb/>
我扶爾匱我給力茍可為靡有弗及或觸機穽深憫其<lb/>
窮排難解紛不自為功青青者筠内虚外直以名吾軒<lb/>
用厲厥徳高蹈物表若與世違行孚于衆譽望所歸展<lb/>
也吉人宜膺多祉六十八齡云胡不起君配華氏子男<lb/>
一人是曰師尹有學有文其孫有七二男五女男侃與<lb/>
儼克肖其父女適顧璋暨錢允臣餘皆幼艾在室未婚<lb/>
<pb n="KR4e0002_WYG_021-42b"/>
泰伯之鄉崇徳之里為君宅兆其葬以禮君所結交時<lb/>
之豪雄知君最深莫如曹公謂君為人卓越醇厚其言<lb/>
有徵可垂不朽瞻彼佳城松栢丸丸有子承考謁辭圖<lb/>
堅顧慙不敏簉屬史氏畀以刻文昭示無止<lb/>
　　　方府君墓誌銘<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>槩有義士曰方府君鎰字子兼裔出𤣥英處士干干<lb/>
自新定隱鑑湖其諸孫教遂徙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>槩華山至府君十三<lb/>
世曽祖賀祖天與父堯卿宋季游太學以文鳴府君氣<lb/>
<pb n="KR4e0002_WYG_021-43a"/>
軒邁讀書志欲篤行不屑泥章句見裂載籍以綴文題<lb/>
者唾去與兄鐡甚相友人或皷簧言撼之久不能無動<lb/>
府君悟曰兄弟天屬也我何敢爾我何敢爾即造兄前<lb/>
且拜且泣金繒悉聽其所為弗問簞食豆羮非對案弗<lb/>
御間以論辯貽兄怒輒屏氣長跽伺怒霽方起嵗大祲<lb/>
人盎無斗儲大厲又頻行咸自度必死競操梃起為盜<lb/>
府君憂見顔面盡斥故藏易粟東陽郡椎牛驪酒享壯<lb/>
者使巡耄弱之廬口賦以食病者親注善藥環數十里<lb/>
<pb n="KR4e0002_WYG_021-43b"/>
無譁賊捕掾恒倚為聲援府君營腴田十二頃貯其嵗<lb/>
入為義莊凡宗族孤惸貧窶者月有給嫁昏有助死喪<lb/>
有棺槥及瘞薶之阡復設義塾一區中祀先聖先師旁<lb/>
挾六齋後敞正義堂招講師以六藝摩切諸生義聞烜<lb/>
䓇士有不逺千里至者業成多至大官侍御史馮翼欲<lb/>
上其事府君謝曰此無甚高事假是以徼寵名非人行<lb/>
也府君祭先甚謹牲牢必潔碩帥家人鴈鶩行進就位<lb/>
立不失尺寸升筵奠醴齊執祀者薦籩豆脯醢興俯拜<lb/>
<pb n="KR4e0002_WYG_021-44a"/>
跪穆然無聲治家内外斬斬與人交不設城府客至執<lb/>
觶興曰請以是為君夀連日夜不厭客辭去亦不復强<lb/>
也天厯戊辰三月丙寅以疾終得夀若干娶富春張氏<lb/>
子四澤哭府君過哀疽發卒汶饒州路樂平州儒學教<lb/>
授澧泗泗有徳有文者也孫四櫰樗槦栻曽孫二㷆煜<lb/>
其年夏四月庚申葬府君白門里鳯凰山下執紼者數<lb/>
千人皆出涕宗族者長及五尺之童至今言及府君輒<lb/>
呱呱泣天台項炯先生狀府君之行甚備泗持來謁予<lb/>
<pb n="KR4e0002_WYG_021-44b"/>
銘范希文有意振族貧不逮者二十年及為西帥登政<lb/>
府始有禄賜之入而終其志府君以布衣行之且建學<lb/>
焉豈非所謂豪特士哉庶幾可不朽者銘曰<lb/>
士之有施欲奮而飛卒韜其英養之沖沖振之隆隆唯<lb/>
積乃成有廩之充有學之豐益昭厥聲我䘏我宗寧匱<lb/>
我躬澤及孤惸皋比儼如矜佩鏘如左尺右繩百鳥紛<lb/>
紜西東成羣孤鳯之鳴儋爵析圭族有瘠羸亦聞之腥<lb/>
矧克教之以樹其彛以牖其誠不震其渰誰廓其潛後<lb/>
<pb n="KR4e0002_WYG_021-45a"/>
嗣曷程白門之陽有崔者岡尚勒斯銘<lb/>
　　　浦江戴府君墓誌銘<lb/>
濂弱齡時師事淵頴先生呉公於浦陽江上先生素有<lb/>
林泉之思以五洩七十二峰之勝特往游焉時某實侍<lb/>
杖屨之側未至五洩二十里日將莫乃抵戴府君之居<lb/>
宿焉府君大布冠衣風神峻潔超然有前代遺風設筵<lb/>
以饗先生直至夜分四座皆摧竭不能支府君危坐肩<lb/>
背竦直曽無搖動意濂竊異之因質於先生先生曰府<lb/>
<pb n="KR4e0002_WYG_021-45b"/>
君之行可稱譽者甚衆姑與爾一二言之當徳祐丙子<lb/>
之變惡少年相挻而起執白梃暮夜撃傷民咸不能自<lb/>
保府君用計安之卒能養厥父母無他虞府君往游浙<lb/>
水西或妄言府君道卒母夫人朱氏哭之喪明府君還<lb/>
念母不置衣露禱於天摘木葉曰冬青者浸水䑛之期<lb/>
年目復明人以為孝感所致朱氏既没其繼母傅氏生<lb/>
子恵方秉家政府君漫若不及知凡貲産一聽恵所取<lb/>
弗與之較恵與鄉井不相能人欲求隙加害府君資其<lb/>
<pb n="KR4e0002_WYG_021-46a"/>
逺仕閩嶠避之貧民有貸錢不能償者府君出質劑悉<lb/>
焚去婣族之無以自存者生使其能養殁使其自藏汲<lb/>
汲如不足從祖母盛氏張氏各生子而寡居府君養事<lb/>
之盡禮以全其節其子先長悉稽前人土田均予之此<lb/>
事尤卓異於人人者濂聞已竊謹識之後三年應書鄉<lb/>
闈識府君之子性中遂與性中定交又十年性中之子<lb/>
灝從濂學經於郡庠濂一一叩之其事皆如先生言則<lb/>
府君殁已久矣今年春濂有千里之役性中要濂於道<lb/>
<pb n="KR4e0002_WYG_021-46b"/>
且泣且言曰知先人之詳者莫過於吾子吾子倘不銘<lb/>
之孰宜銘之濂不敢辭府君姓戴氏諱珵字君玉世為<lb/>
婺之浦江人曽祖某祖某父子道府君享年八十有四<lb/>
咸淳丁卯某月日生至正庚寅某月日卒以某月日葬<lb/>
于上戴宅之原先配許氏生長明再配薛氏無嗣三配<lb/>
李氏生從善思誠性中用和孫男灝某某嗚呼若府君<lb/>
者可謂一鄉之善士哉為之銘曰<lb/>
其生也全其殁也安君子知其然而不知其所以然請<lb/>
<pb n="KR4e0002_WYG_021-47a"/>
視斯阡<lb/>
　　　戴府君墓誌銘<lb/>
府君諱胃字養和戴氏台之黄巖人其先在宋季以詩<lb/>
書家著稱嘗有顯者自府君曽祖敬老祖天鑑父開孫<lb/>
皆不仕府君生十年父稱古賢子事為訓府君指問其<lb/>
父曰此何如人耶父以賢者應之府君曰某以為神人<lb/>
耳固亦人耶其父異其有志既長闓毅通達學周易尤<lb/>
精推驗測究之法他若醫藥兵刑律厯皆習知之壯嵗<lb/>
<pb n="KR4e0002_WYG_021-47b"/>
嘗自竒其才走燕京謁元左丞特穆爾一見語相投留<lb/>
教其子府君時時以計干之左丞每稱善號之曰鵬飛<lb/>
先生言其才當逺致故云將薦于朝府君私歎曰吾以<lb/>
數推之中原將亂矣遂以老母辭歸益攻其舊學曰吾<lb/>
非不欲聞達吾才非不如人然而不得者有命也已而<lb/>
亂果起坦然不憂若素知之者年七十有三將卒速諸<lb/>
子具酒為樂引杯劇飲焚其所為文謂家人言死乃常<lb/>
事何以憂為凝坐而逝至正二十三年十一月廿七日<lb/>
<pb n="KR4e0002_WYG_021-48a"/>
也嗚呼可謂達生者矣府君娶李氏宋將仕郎應發之<lb/>
孫女子男二建心建則建心為某官女一適某孫男宜<lb/>
詵宜民葬在卒之明年二月廿有六日墓在靈山鄉霓<lb/>
奥大嶺之東銘曰<lb/>
孰掲其衷俾周以通孰閼其逢俾窶且窮始若有為而<lb/>
竟靡庸維其靡庸乃潔其躬乃洞其終惟𦙍嗣之隆<lb/>
　　　故田府君墓誌銘<lb/>
同郡田府君卒墓上懸繂之碑未有勒文其子洞命濂<lb/>
<pb n="KR4e0002_WYG_021-48b"/>
學子劉剛集諸行成書來請銘按書所載府君諱貞字<lb/>
子貞田氏田初李姓家杭之新城方臘陷杭有李基者<lb/>
避地婺永康田迪功家迪功無子唯育一女遂留基為<lb/>
贅婿基生子遂後田氏基字伯開府君五世祖也伯開<lb/>
生某某生某某生存理存理生瑞以富甲羣族府君實<lb/>
為冢子力佐家政應公府科繇櫛風沐雨皆不憚父既<lb/>
殁為諸弟授室茍可以致力者孶孶弗倦及諸弟求離<lb/>
居府君務盈其欲一髮無係吝人稱其賢府君辭曰兄<lb/>
<pb n="KR4e0002_WYG_021-49a"/>
弟同氣者也豈可競食貨以傷其心此分當然爾至正<lb/>
丁酉冦起縉雲鄉民奔竄巖穴且饑饉頻仍道殣相望府<lb/>
君出粟窖中賑之皆羅拜于庭曰我等姓氏已在鬼籍<lb/>
非公誰復生我儻有所役雖使蹈水火無恨府君遂結<lb/>
義旅使捍敵閭里處州守臣舒穆魯將軍及浙東廉訪<lb/>
使者皆材府君命攝巡徼之職辭嵗戊戌天兵下浙東<lb/>
諸郡而七閩地未入版圖福建省臣間道遣使持空名<lb/>
勅書授府君武義尹欲鈎致之府君知天命有歸遂縛<lb/>
<pb n="KR4e0002_WYG_021-49b"/>
使者焚告身絶之府君性剛介聞義勇為所内交皆端<lb/>
人凡憸卑媕娿輩咸唾去不顧建義塾一所聘文行儒<lb/>
為師集鄉子弟教之尤篤于訓子晝夜淬厲必欲其亢宗<lb/>
然見疾病癢痾者心惻然憐之手注善藥使服雖其請<lb/>
再三弗之厭晚年襟度益夷冲家事屬之諸子日磐桓<lb/>
佳山水門翛然不為塵土所染行年六十又六令終于<lb/>
家實洪武壬子正月二十六日也明年癸丑十一月某<lb/>
日葬縣之長安鄉金山之原府君配室徐氏以貞淑聞<lb/>
<pb n="KR4e0002_WYG_021-50a"/>
先七年卒子男子六旭洞遜溟奐廣遜溟夭洞通經而<lb/>
能文嘗貢于鄉取第十名文解已而銓曹授河南都衛<lb/>
斷事官遷湖州府通判焯有聲孫男三寅賓寅恭道同<lb/>
女四吾婺為文獻之邦風聲氣習莫非禮義之所涵濡<lb/>
以故人多士君子之操有若府君制行嚴謹恵利及于<lb/>
一鄉且明炳幾先灼知天命所凝而不惑非有超然卓<lb/>
絶之識不能致也嗚呼賢哉銘曰<lb/>
惟金華文獻邦教斯漸徳惟良猗君子制行方恤同氣<lb/>
<pb n="KR4e0002_WYG_021-50b"/>
有如傷出餘粟起羸尫結柴栅禦冦攘遏狂瀾作大防<lb/>
察天命知靡常縛間使絶外望歸有道誓為氓<hi>叶</hi>著先<lb/>
識播清芳滋遺𦙍以文昻佐方州仕寖昌金山原松檜<lb/>
蒼紀茂行薦石章<lb/>
　　　戴仲積墓誌銘<lb/>
余之同門友戴叔能有兄曰仲積君者戴氏之良也戴<lb/>
為其鄉望族子孫盛衍君分卑年少一日學識出諸父<lb/>
右而能敬讓自持不矜不揚啇事確理一族為之聳<lb/>
<pb n="KR4e0002_WYG_021-51a"/>
聽其待鄉黨接賔客不翕翕以附亦不鄙嗇以自足每<lb/>
有過從輒刲肴釃酒樂之雖庖𫝊屢空弗顧也然氣高<lb/>
性𥚹不肯脂韋屈下人彼或有挾以陵之則必剖條辨<lb/>
要求直於有司人皆始而忌終而敬且慕不復吐一辭<lb/>
以犯母夫人病久不瘳醫之知名者君悉迎致其藥餌<lb/>
之品多附子靈砂之屬錢動數萬計君營治懃悴而病<lb/>
益以増後遇烏傷朱君彦修始知其藥之非方圖改法<lb/>
而母病不可為君痛迫于心旦暮號泣幾不能終喪既<lb/>
<pb n="KR4e0002_WYG_021-51b"/>
而曰吾母不可復作而他人之有親也醫復持是殺之<lb/>
其禍不亦慘乎乃悉取素難靈樞甲乙太素等書讀之<lb/>
復奉幣彦修以質其疑問盡得金名醫劉完素張從政<lb/>
李果三家之説不數年來隱名動呉越間有不逺數百<lb/>
里來迎者君以脈證形色定人死生治不治輒先喻日<lb/>
期後僂指徵之百不失一二至是亦知母死之非命寤<lb/>
寐修省怨悔内積晝雖强顔與諸公接夜則咨嗟涕洟<lb/>
衾枕為之盡濡如是者十有餘年遂至陰消陽勝而痿<lb/>
<pb n="KR4e0002_WYG_021-52a"/>
痱之證作矣僅一載竟卒君自幼知讀書喜作唐古體<lb/>
詩工晉楷法至于陰陽家卜宅相墓之術亦往往精到<lb/>
然最善於醫故用是以名君諱士堯其字仲積婺浦江<lb/>
人生於大徳丁未八月十九日卒於至正己丑十一月<lb/>
十三日得年四十有三其配曰劉越諸暨人君在不虧<lb/>
婦徳君殁誨子女有母道後君十七年年五十六而終<lb/>
劉將屬纊時命其子思恭等曰汝父骨已朽我即死汝<lb/>
必穿父穴以合窆然冢上之石不立是汝掩父之徳而<lb/>
<pb n="KR4e0002_WYG_021-52b"/>
并忽忘於我也金華宋太史汝仲父所與遊而有文者<lb/>
也汝往求為銘則汝父與我皆可不朽矣於是思恭哭<lb/>
拜於門授君行狀及劉之言告以請余與君之季叔能<lb/>
交最久故君之平生皆知之甚習今思恭又能念父而<lb/>
致其母氏之言如此敢不諾而銘諸君曽祖諱錫祖諱<lb/>
濤父諱暄子男二人長即思恭次思温皆業醫成先志<lb/>
也女一人嫁諸暨倪道曽孫男二人曰宗儒曰宗儼墓<lb/>
在家北二里許全本之原其葬之時則明年庚寅十二<lb/>
<pb n="KR4e0002_WYG_021-53a"/>
月丙午云銘曰<lb/>
其行也孝其志也仁若可有施而不一伸維其靡羸以<lb/>
尚其嗣人<lb/>
　　　張府君墓誌銘<lb/>
無錫有卓偉倜儻之士曰張君飛卿身長七尺面如頳<lb/>
玉盤雙瞳炯炯照人鬚鬛奮張見者為之改容然氣岸<lb/>
孤騫不同一世側媚士雖當時貴人言不循理必面折<lb/>
不少貸或譏君疾惡太甚君曰天生我口所以出言也<lb/>
<pb n="KR4e0002_WYG_021-53b"/>
當言而反訥惡用口為元之季世偽呉張士誠據姑蘇<lb/>
而無錫相繼陷髠黥盜販之徒首纒綘帕手執戈矛巡<lb/>
門嘯呼民情洶洶恐旦暮有屠戮之慘君曰避冦路絶<lb/>
奈何捉筆大書邵堯夫聽天吟於屏曰上天生我上天<lb/>
死我一聽於天有何不可鄰曲來問計者君不答指以<lb/>
示之君子以為知命呉元年丁未皇明兵破姑蘇太傅<lb/>
徐魏公縛士誠送京師遣豫章侯胡公帥師圍無錫呉<lb/>
將莫天祐時號老虎猶欲聚土孽固守太傅再命使者<lb/>
<pb n="KR4e0002_WYG_021-54a"/>
諭降天祐俱殺之太傅怒傳令胡公曰即不下可屠其<lb/>
城君知事急率二三老父往見天祐揚言曰吾民不見<lb/>
天日十二年張氏已就縳縱負固自守將誰為况未必<lb/>
能守耶天兵如雷如霆膺之者無不齏粉一城生聚死<lb/>
生定在今夕願熟慮之天祐沈思良久擲帽於地曰誠<lb/>
如君言君乃縋南城而下走謁胡公胡公問所以來之<lb/>
故君進曰無錫亦良民安敢自外聲教不幸居割據之<lb/>
中咫尺雖近奚翅千里之逺耳目塗塞若罔聞知明公<lb/>
<pb n="KR4e0002_WYG_021-54b"/>
奉揚天威頓兵城下勢若泰山壓卵孰敢不懼今不避<lb/>
萬死特為生民請命惟明公加察焉胡公覩君氣貌非<lb/>
常言辭復慷慨喜曰君誠福人哉城不受兵宜也遂命<lb/>
君還君叩城門呼曰亟開吾事濟矣閽吏起闗而入天<lb/>
祐出降所活數十萬人胡公去民爭聫帛為帳賦詩詞<lb/>
餞之君皆為作行草書鳯舞鸞翔人以為不可及初君<lb/>
贅女氏沈福家沈賢而無子君養其夫婦終身而尤篤<lb/>
孝二親敦愛昆弟田宅悉讓與之弗問君有志事功當<lb/>
<pb n="KR4e0002_WYG_021-55a"/>
路忌其峭直不敢薦其大父居仁尤負氣不羈元至元<lb/>
中江南皆附有官福王府者以賣降授官出入騶從甚<lb/>
都㑹夜歸居仁適前行𨽻卒屢呵止之居仁張目叱曰<lb/>
斫頭賊斫頭賊既賣爾主矣尚敢爾耶反足蹴碎紗燈<lb/>
籠官恚甚執送縣令欲斃于獄縣令命吐辭欵驚曰此<lb/>
竒男子也釋之父顯有先人風隱居教授非類不敢近<lb/>
或者謂君之抱負濡染家庭為多君嗜學不倦酷愛孟<lb/>
軻氏養氣之説反覆為諸子誦之援毫為聲詩須臾成<lb/>
<pb n="KR4e0002_WYG_021-55b"/>
章皆有可觀而未嘗存藁生二子長籌温潤如玉博學<lb/>
工古文至正末連中鄉貢進士舉入于國朝用薦者應<lb/>
奉翰林文字累官禮部尚書次所安女一歸馮輔孫二<lb/>
訥與訦也君諱翼飛卿其字卒於洪武二年四月二十<lb/>
七日夀六十九以某月日葬恵山西南張山之原嗚呼<lb/>
傳有之活千人者其後必封君以剛明正直之才雖不<lb/>
為時用片言之間活數十萬生靈之命陰功在人者甚<lb/>
夥宜其嗣人位司喉舌而秩聮六卿也天之施報豈惟<lb/>
<pb n="KR4e0002_WYG_021-56a"/>
是哉貤封所及澤漏九泉不至於公侯吾未見其止也<lb/>
銘曰<lb/>
君子之學養氣為先氣之浩然其直如弦有若張君剛<lb/>
烈之姿嫉惡如仇白眼望之曷以致斯訓自祖父彼賣<lb/>
降者叱之如䑕干戈繽紛孰不禠魂死生聽之謂有命<lb/>
存十萬雄師自天而墮泰山壓卵城無不破何哉老羆<lb/>
猶欲跳踉大言讋之俾出就降乃縋南城乃謁轅門為<lb/>
民請命如救溺焚片辭之間竭盡始終漫漫殺氣變為<lb/>
<pb n="KR4e0002_WYG_021-56b"/>
春融昔焉嗸嗸懼為白骨今也嘻嘻冠衣有秩活我者<lb/>
誰咸言君功告厥子孫以傳無窮天道可徵君有賢嗣<lb/>
朱衣金魚出入禁御恵山之陽張山之原有蔚者阡英<lb/>
風肅然<lb/>
　　　故王府君墓誌銘<lb/>
余來讀書浦陽江上凡遇惇厚之善士必禮貌之又稍<lb/>
與之游縣之深溪有王府君系出義烏鳯林先世嘗有<lb/>
顯者府君雖肥遯不仕其為人也好善鄉人服之至不<lb/>
<pb n="KR4e0002_WYG_021-57a"/>
忍欺嵗儉出粟貸人不求其息或屢不能償又復稱貸<lb/>
府君亦從之人笑其迂府君曰吾誠迂彼豈有餘力而<lb/>
不我歸哉人有鬻産者必増其直以足其意鑿石鍊灰<lb/>
以腴稼者既即府君山復飲食之而始收其利窶人無<lb/>
田藝富民之田而中分其粟乏力者粟輒不登在他人<lb/>
必易藝者府君卒不變人笑其愚府君曰我誠愚教吾<lb/>
子孫為寛仁之人耳里中有池塘延袤可二十畮其二<lb/>
婚家力爭之數訟于有司不決府君慨然曰所貴為士<lb/>
<pb n="KR4e0002_WYG_021-57b"/>
者能為閭井解紛爾况與之有連乎乃取内子金條脱<lb/>
質錢若干緡刺羊豕以合之酒半酣捧錢而跪進之各<lb/>
驩然而忘其訟向之笑者至是咸服府君為有徳君子<lb/>
愧曰吾儕小人棼棼爾營營爾安足以窺其中哉予嘗<lb/>
與府君合飲香嚴佛祠既稔聞其善行數審視之其衣<lb/>
冠不詭于人其發言和而有則其飲酒至百觴不亂且<lb/>
執予手曰子文辭誠美矣惜不識酒中之趣耳予為之<lb/>
驚喜嗚呼此豈所謂惇厚之善士者非邪府君晚年以<lb/>
<pb n="KR4e0002_WYG_021-58a"/>
家事屬諸子幅巾杖屨夷游太山長谷間秋髪繽紛翛<lb/>
然如物外人年七十三忽嬰微疾呼家人謂曰吾將逝<lb/>
矣爾等當法我儉勤更效同里鄭氏九葉聚居吾瞑目<lb/>
泉下矣言畢形神乃離實元至正辛巳八月十五日也<lb/>
壬午十二月二十四日葬于大様山之原距家西三里<lb/>
而近府君諱澄字徳輝其姓王氏曽祖某祖某父某母<lb/>
某氏娶鄭周二氏子三人子覺子麟子偉皆周出也子<lb/>
麟出為仲父汶後孫八人應念憲㦛懃慶忩恩女三人<lb/>
<pb n="KR4e0002_WYG_021-58b"/>
義門鄭渙同里周資張侃其婿也曽孫二十人澤涇浙<lb/>
江温淇湝瀏溶瀾潛瀹溥潚㳘淦涯泓濠涓女五人未<lb/>
行嗚呼太樸之散久矣嗜利之徒唯思肥已而瘠人恨<lb/>
不搤其亢而盬其腦尚有如府君者乎勒石墓門用以<lb/>
為勸也銘曰<lb/>
行修於身恵洽於人名行乎薦紳天之報施裕其後昆<lb/>
合筵而食以孝義聞斯何愧於樊張之倫凡樂善者視<lb/>
兹刻文<lb/>
<pb n="KR4e0002_WYG_021-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0002_WYG_021-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻二十一<lb/>
</p>
<p>
</p>
  </div>
</body>
</text>
</TEI>
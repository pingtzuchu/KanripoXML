<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻三十二</head> <lb/>
    <p>
<pb n="KR4e0002_WYG_032-1a"/>
欽定四庫全書<lb/>
　文憲集巻三十二<lb/>
　　　　　　　　　　　　　明　宋濓　撰<lb/>
　　五言律詩　<hi>凡一章</hi>
　　　題李息齋竹<hi>方存雅題詩其上</hi>
别駕聲名遠先生節行尊百年耆舊盡二老典刑存已<lb/>
返遼城鶴難招楚客魂人間留翰墨不獨重璵璠<lb/>
　　五言長律　<hi>凡一章</hi>
<pb n="KR4e0002_WYG_032-1b"/>
　　　玉兔泉聨句<hi>有序</hi>
洪武五年秋九月十又五日日入酉予與仲子璲過張<lb/>
錄事孟兼於成均秉燭對坐孟兼方命侍史汲玉兎泉<lb/>
㵸茗俄熊叅軍鼎劉職方崧周虞部子諒皆集相與談<lb/>
詩至愜心處輒抵掌笑譁吕太常仲善聞之亦驩然來<lb/>
㑹既啜茗已孟兼出新造玉兎泉銘諷之且曰今夕何<lb/>
夕勝友如雲不可無以為娯請舉泉聨詩何如衆皆曰<lb/>
然予年有一日之長俾題其首句餘則以次而續鬪竒<lb/>
<pb n="KR4e0002_WYG_032-2a"/>
據勝閧閧弗能休至二鼔詩成各擁衾就榻逮雞再號<lb/>
風雨凄迷僕夫載塗官事有程皆不告而散予亦騎驢<lb/>
去朝天矣明日孟兼将屬璲作小楷繫詩於銘左徴余<lb/>
為之引於戲人事聚散如中風飛矢其回旋飄泊曷嘗<lb/>
有一定之跡今幸得與二三君子岸幘咏詩囅然而一<lb/>
笑豈非天哉然此七人之衆楚産者大半獨予父子與<lb/>
孟兼居越西相距僅半舍他時或後先投簪而歸支九<lb/>
節笻訪孟兼白石山房遡咏諸賢立霄漢上欲一見不<lb/>
<pb n="KR4e0002_WYG_032-2b"/>
可得取此巻閱之恍如聚首成均時寜不有慰於寂寥<lb/>
之鄉也邪孟兼子諒皆以字名熊君字伯頴劉君字子<lb/>
高予則南宫散吏金華宋濓也詩曰<lb/>
成均地何靈聖澤資灌沃<hi>濓</hi>兎奔兆竒徴井渫廢新劚<lb/>
<hi>鼎</hi>自非三窟深孰湛一川綠<hi>孟兼</hi>儲精本從金生色絶勝<lb/>
玉<hi>子諒</hi>霜毛蘸寒飲雪毳翻夜浴<hi>崧</hi>釀洌補酒經沐丹驗<lb/>
仙籙<hi>仲善</hi>杵樁蟾宫棄珠噴鱣堂觸<hi>璲</hi>孕月生隂精觀天<lb/>
漏晴旭<hi>濓</hi>氷澄毛骨䜿鑑徹鬚睂燭<hi>鼎</hi>㕙名徒自竒獪<lb/>
<pb n="KR4e0002_WYG_032-3a"/>
行穢難贖<hi>孟兼</hi>雖涵東郭狡難洗上蔡辱<hi>子諒</hi>引滿瓶未羸<lb/>
探幽綆頻續<hi>崧</hi>流罌滲銀牀出竇濺瓊粟<hi>仲善</hi>醉沃目暈<lb/>
花凍汲指連瘃<hi>璲</hi>濡毫乃自潤照影從人欲<hi>濓</hi>光沈天<lb/>
上魄祥啟地中躅<hi>鼎</hi>摛辭挹餘清盥薦侑嘉告<hi>子諒</hi>劍刺<lb/>
非貳師池移豈身毒<hi>孟兼</hi>燕支媿淫陳鹽鹵鄙富蜀<hi>崧</hi>不<lb/>
動疑窪雪頻揺笑風纛<hi>仲善</hi>天光一眼開雲影片鱗束<hi>璲</hi>
劇嚥覺瘮<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>蹶足想彳亍<hi>濓</hi>觱沸虎爪跑㪺吸猿臂數<lb/>
<hi>鼎</hi>潔士濯冠纓渇卒卸刀韣<hi>子諒</hi>精當昴君降液或井宿<lb/>
<pb n="KR4e0002_WYG_032-3b"/>
督<hi>孟兼</hi>誰知鍾宿分脉與伊洛屬<hi>崧</hi>錫名爾固嘉戰句吾<lb/>
何局<hi>仲善</hi>聨將指鼎比疾勝擊鉢促<hi>璲</hi>驚風落燈燼斜月<lb/>
墜檐曲靈源詎能窮<hi>闕</hi>
　　七言古詩　<hi>凡十五章</hi>
　　　題宗忠簡公誥<hi>王黼時為少宰書名誥上</hi>
青城妖祲連雲赭瞻烏靡止龍在野百年藝祖舊河山<lb/>
萬騎長驅若氷解京城留守一世豪仰天雪涕風蕭騷<lb/>
起扶白日照河北赤手欲障三秋濤義旂戞天天為泣<lb/>
<pb n="KR4e0002_WYG_032-4a"/>
四方猛士聞風集自期徇國與天通豈謂忠言反難入<lb/>
披肝上疏留至尊乗輿不顧東南廵拊牀三呌大星落<lb/>
非天棄宋良由人功業無成志可紀古來英傑多如此<lb/>
君侯心事漢武侯偉氣英聲冠千祀我來已恨王世遲<lb/>
不得親觀忠勇姿每過鄉邑髪猶豎綸誥况是當時為<lb/>
却憶前朝司馬死章蔡羣奸乘間起國雖未亂政先亡<lb/>
萬里蒙塵從此始吁嗟黼軰真奴臣賊君致㓂肥其身<lb/>
姓名汙眼尚欲嘔君侯在位能無嗔侯乎侯乎慎勿嗔<lb/>
<pb n="KR4e0002_WYG_032-4b"/>
誰使彼奴操國鈞君不見汴京禮樂正全盛江南杜宇<lb/>
啼天津<lb/>
　　　題李廣利伐宛圖<lb/>
貳師城頭沙浩浩貳師城下多白草六千鐡騎隨将軍<lb/>
風勁馬鳴髙入雲師行千里不畏苦戰士難敎食黄土<lb/>
上書天子引兵還使者持刀遮玉闗烏孫輪臺善窺伺<lb/>
宛若不降輕漢使璽書昨夜下敦煌太白高髙正吐芒<lb/>
戍甲重徴十八萬居延少年最翹健殺氣漫漫日月昏<lb/>
<pb n="KR4e0002_WYG_032-5a"/>
邊塵冉冉旌旗亂水工決水未絶流旄竿已掲宛王頭<lb/>
執驅校尉青狐裘牝牡三千聚若丘惜哉五原白日晚<lb/>
郅居水急㳺魂返<lb/>
　　　題段將軍征羌圖<lb/>
西域都䕶多男兒䕶羌校尉仍出師生羌八種來㓂塞<lb/>
白劍欲接雙龍飛凡亭山上血漂杵奢延澤中鬼應語<lb/>
至今有花皆成丹疑是當年血未乾<lb/>
　　　題花門將軍㳺宴圖<lb/>
<pb n="KR4e0002_WYG_032-5b"/>
花門将軍七尺長廣顙穹鼻拳髪蒼身騎叱撥紫電光<lb/>
射獵娑陵古塞傍一箭正中雙白狼勇氣百倍世莫當<lb/>
胡天七月夜雨霜寒沙莽莽障日黄先零先奴古黠羌<lb/>
控弦鳴鏑将跳踉将軍怒甚烈火揚寶刀雙環新出房<lb/>
麾却何翅驅牛羊平居不怯北風凉白氈為幄界翠行<lb/>
銅龍壓脊雙角張綵繩亘空若虹翔將軍中坐據胡牀<lb/>
熾炭炙肉泣流漿革囊桐酒葡萄香駝蹄斜割勸客嘗<lb/>
趙女如花二八强皮帽新裁繫錦鑲低把琵琶彈鳳凰<lb/>
<pb n="KR4e0002_WYG_032-6a"/>
半酣出視駝馬場五花作隊滿澗岡但道驩樂殊未央<lb/>
　　　題李太白觀瀑布圖<lb/>
長庚煜煜天之章精英下化為酒狂匡廬五老森開張<lb/>
銀河萬文掛石梁下馬傲睨立欲僵聳肩袖手神揚揚<lb/>
憶昔開元朝上皇宫中賜食七寶牀淋漓醉墨蛟龍襄<lb/>
人疑錦繡為肝腸麾斥力士如犬羊營營青蠅集於房<lb/>
金鑾不復承龍光并州可識郭汾陽不可丹陽逢永王<lb/>
大風吹沙日為黄狻猊哀啼聞夜郎蒼天欲使詩道昌<lb/>
<pb n="KR4e0002_WYG_032-6b"/>
頓挫萬物歸奚囊何處更覓延年方北海天師八尺長<lb/>
芙蓉作冠雲為裳授以蕋笈青琳琅蓬萊屹起瀛海洋<lb/>
羣仙遲汝相徊翔誰将粉墨圖縑緗顧我一見心倀倀<lb/>
詩成仰視天蒼茫夜半太白生寒芒<lb/>
　　　題李西山古木圖<lb/>
營丘雲昏朔風急老蛟墮地作人立震雷怒電破杳㝠<lb/>
山鬼野狐皆夜泣李侯城南射虎歸手裂生綃吞墨汁<lb/>
狂呼袒臂寫此圖雲霧晦𡨕元氣濕回㸔荒原萬枯樹<lb/>
<pb n="KR4e0002_WYG_032-7a"/>
顔色慘澹神盡戢乃知妙奪𤣥化功庸史如林豈能識<lb/>
當時二李如二龍<hi>謂西山父子</hi>俊氣英聲動都邑百年灾變<lb/>
不須臾驥去圖存安可縶君不見風流人物今已徂豈<lb/>
特丹青絶代無<lb/>
　　　題李易安所書琵琶行後<hi>有序</hi>
樂天謫居江州聞商婦琵琶抆淚悲嘆可謂不善處患<lb/>
難矣然其辭之傳讀者猶愴然况聞其事者乎李易安<lb/>
圖而書之其意葢有所寓而永嘉陳傅良題識其言則<lb/>
<pb n="KR4e0002_WYG_032-7b"/>
有可異者余戲作一詩正之於禮義亦古詩人之遺意<lb/>
歟其辭曰<lb/>
佳人薄命紛無數豈獨潯陽老商婦青衫司馬太多情<lb/>
一曲琵琶淚如雨此身已失将怨誰世間哀樂長相隨<lb/>
易安寫此别有意字字欲訴中心悲永嘉陳侯好竒士<lb/>
夢裏繆為兒女語花顔國色草上塵朽骨何堪汙唇齒<lb/>
生男當如魯男子生女當如夏侯女千年穢跡吾欲洗<lb/>
安得潯陽半江水<lb/>
<pb n="KR4e0002_WYG_032-8a"/>
　　　送錢允一還天台<hi>并序</hi>
皇帝即位之二年秋八月大将軍帥師取燕都西北州<lb/>
郡次第皆平而天下歸於一統越明年之冬上将親御<lb/>
衮冕郊祀天地大告武成復念開國諸臣勞烈之多錫<lb/>
以鐡劵以申河山帶礪之誓前一月下禮官議其制度<lb/>
近臣奏言唐和陵時嘗有賜於錢武肅王其十五世孫<lb/>
尚德實寶藏之上遣使者即其家訪焉尚徳既奉詔櫝<lb/>
劵及五王遺像上之上御外朝與丞相宣國公臣善長<lb/>
<pb n="KR4e0002_WYG_032-8b"/>
禮部尚書臣亮主事臣肅觀之皇情悅豫敇省臣宴尚<lb/>
徳于儀曹恩意有加焉已而尚德東歸陛辭之日命還<lb/>
其券與像以禮敦遣之予時待罪禁林尚徳以余知其<lb/>
事頗詳請序其故而繫之以詩夫錢氏寶有此劵已五<lb/>
百載宋淳化中杭之守臣嘗連玉冊進之元豐五年又<lb/>
進之宋季兵亂劵沈官渭水中者五十六年元至順二<lb/>
年漁人獲之而售於尚徳之父世珪迄今有道之朝而<lb/>
尚徳又進之是嘗三登天子之庭其間或顯或晦雖若<lb/>
<pb n="KR4e0002_WYG_032-9a"/>
類靈物訶䕶之亦其子孫之多賢始能保守而勿墜也<lb/>
歟抑余聞武肅之有國呉越同時據有一隅以專威福<lb/>
者若前後之蜀南北之漢以至呉楚閩唐南平號為十<lb/>
國計其士馬之精彊城邑之壯麗府藏之充牣意盛氣<lb/>
得亦可謂一時之雄曽未旋踵夕陽芳草凄然有餘悲<lb/>
矣况望其子孫保其故物於十餘世之後乎由是觀之<lb/>
錢氏之樹徳也深矣皇明肇造區夏比隆唐虞凡前代<lb/>
文獻之可考者莫不訪求之尚徳之家世載眀德且將<lb/>
<pb n="KR4e0002_WYG_032-9b"/>
出躋膴仕以佐明時斯劵之徴葢特為之兆爾予因不<lb/>
辭序而詩之于以見尚徳遭逢之盛未止於此而他日<lb/>
相遇必當以余為知言云尚徳字允一天台人詩曰<lb/>
大明天子開鴻基雄兵百萬皆虎貔東征西討十餘載<lb/>
變化不異雲雷隨功成治定四海一剖劵分符恩澤施<lb/>
前王遺制久已冺錢氏世寶猶無虧天使持書徃征取<lb/>
有翁槖負來丹墀鞠躬俯伏再拜起旋解韜籍重重披<lb/>
精鐵煆成大逾瓦中突傍偃形如箕又云𤣥獻剖其半<lb/>
<pb n="KR4e0002_WYG_032-10a"/>
一片𤣥玉誰瑕疵鑿寲填金文絢爛筆畫方整蟠蛟螭<lb/>
誓辭三百有餘字河山帶礪無嫌疑繼陳五王有真像<lb/>
髣髴猶是唐冠衣腰圍白玉金作銙吻角左右分三髭<lb/>
重瞳回光屢下照笑語逾覺天顔怡便敇大官給珍饌<lb/>
上尊法酒澆瓊巵憶初唐綱既解紐恣舞鰌鱓號狐狸<lb/>
斗牛王氣果凌厲豫章占術元非欺八都健卒猛如虎<lb/>
指揮不異丘嬰兒羅平鳥圖騁怪幻内黄外白跳狂癡<lb/>
龍劍一揮赴水死大勛星日同照埀因兹錫劵代牲歃<lb/>
<pb n="KR4e0002_WYG_032-10b"/>
彭城開府如三司衣錦城空嘉樹老共守尚有三樓危<lb/>
淳化元豐兩進入龍光曾受天王知炎精訖錄九鼎沸<lb/>
一旦失去官河糜豈伊神物欲變化相逐雷劒為龍飛<lb/>
孰知漁者一舉網所獲非鼈還非龜終然鬼物所訶䕶<lb/>
不使光彩埋荒陂泥塗沙礫幸免累寳玉大弓欣有歸<lb/>
我知天意寔有在武肅𢎞烈何堪微八州生靈數百萬<lb/>
拔出水火行中逵子孫食報豈終極政如稼穡隨年肥<lb/>
髙牙大纛入黄閣金章盭綬趨彤闈不知堆牀定幾笏<lb/>
<pb n="KR4e0002_WYG_032-11a"/>
但見肘印懸纍纍七世珥貂未足擬一門三㦸終前衰<lb/>
况翁文采爛五色嗜古不管頭如絲秦淮呼酒話離别<lb/>
遠盻官舸如星馳于時同雲羃四野勢欲釀雪增寒威<lb/>
行行若過表忠觀好剔蒼蘚㸔殘碑<lb/>
　　　灘哥石硯歌<hi>并序</hi>
朱舍人芾雅士也近見灘哥石硯禁中遂摹榻一本裝<lb/>
禠成軸懸之書齋命予作歌填其空處歌曰<lb/>
朱君嗜古米黼同三代彞器藏心胸灘哥古硯近獲見<lb/>
<pb n="KR4e0002_WYG_032-11b"/>
驚喜奚翅逢黄琮研煤敷紙巧摹榻訪我一一陳始終<lb/>
有唐四葉崇象教梵僧航海來番禺手持貝葉寫健相<lb/>
翻譯華堂談𤣥空辭義幽深衆莫識當時授筆唯房融<lb/>
硯中淋漓墨花濕助溟真乘誠有功愛其厚重為題識<lb/>
七月七日元神龍鬼工雷斧琢削古天光電影生新容<lb/>
袤將四尺廣踰半作鎮弗遷猶華嵩涉唐來宋歳五百<lb/>
但見寶氣浮晴虹南渡羣公競賞識氏名環列縈秋蟲<lb/>
朔元雖以實内府棄寘但使烟埃封方今聖人重文獻<lb/>
<pb n="KR4e0002_WYG_032-12a"/>
氊䝉舟載來江東風磨雨濯露精彩奉敕舁來文華宫<lb/>
宫中日昃萬㡬暇侍臣左右咸雲從紫端𤣥歙盡斥去<lb/>
欣然為此囘重瞳重瞳一顧光照日天章奎畫分<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>穠<lb/>
有才沉埋恨已久石如能語誇竒逢維昔成周全盛日<lb/>
兊戈徹衣并大弓藏諸天府遺孫子用以鎮國照無窮<lb/>
願将斯硯傳萬世什襲不下古鼎鍾上眀文徳化八極<lb/>
下書寛詔蘇疲癃君方執筆掌綸誥願以此言聞帝聰<lb/>
老臣作歌在何日洪武戊午當嚴冬<lb/>
<pb n="KR4e0002_WYG_032-12b"/>
　　　望僊引<lb/>
横塘風斷愁紅淺舊燕銜春香滿滿鶴馭遥空不可攀<lb/>
繡扆斜張香夢懶暖簫不到茱茰帳寶露空溥五雲盌<lb/>
風前白鬢幾人悲萬里青蘋一時晚銅僊含淚辭青𤨏<lb/>
渺渺空嗟西日短弱川無力不勝航騎龍難到白雲鄉<lb/>
玉棺琢成已三載欲𦵏神仙歸北卬<lb/>
　　　陶冠子折齒行<lb/>
陶冠先生家海堧玉作牙齒白且堅非惟硬餅似刀截<lb/>
<pb n="KR4e0002_WYG_032-13a"/>
左殽右胾咸能穿一朝怪事發坐側狂童酗酒步若顛<lb/>
手揮山斧作貍舞縱横奮擊何喧闐先生驚起急驅遏<lb/>
眼花落井無由悛當時月黒不辨色誤落兩齒聲鏗然<lb/>
先生大痛㡬欲絶吻角流血如流涎掀呀口中開穴竇<lb/>
唇齶一鼓風翩翩譬之連城列埤垷正陽雙玷功非全<lb/>
咀華從此憚强勁却愛芳脆柔於綿酒醺刺刺論世事<lb/>
宫徴未必能清圓東閭西井走相唁先生便可總煩悁<lb/>
跛足男兒尚節度折臂刺史居台躔但得錦心繡腸在<lb/>
<pb n="KR4e0002_WYG_032-13b"/>
何憂健翮難飛騫先生聞之只大噱誣辭奚用來如泉<lb/>
柔存剛缺古所戒昭晰不異明星懸余生𥚹廹與物忤<lb/>
藉此為鑒期無愆兩間分付妙不測神竒臭腐相縈縁<lb/>
但涉形形盡粗穢縣解定屬虛無先須知無趾别有趾<lb/>
外累皆撥蟲能天犢白人育寧足慮禍福相倚誠幽𤣥<lb/>
江城五月藕花發花氣蒸雨濃如烟且沽美酒對花飲<lb/>
正有三百青銅錢<lb/>
　　　凉夜曲<lb/>
<pb n="KR4e0002_WYG_032-14a"/>
紅爵緑疏囘曉光翠睂雪肌凝白肪蟬衫麟帶結寶璫<lb/>
呉絲蜀桐啼鳳凰盤龍蘭鼎生暖香桃生豹枕展曲房<lb/>
夫君不來凉夜長<lb/>
　　　鴛鴦離<lb/>
結髪成昏期白髪誰道鴛鴦中道拆妾身雖作土中泥<lb/>
妾䰟長與君同棲娶妻祇為多似續妾有三兒美如玉<lb/>
願君勿娶全兒恩一娶親爺是路人<lb/>
　　　病痁新起<lb/>
<pb n="KR4e0002_WYG_032-14b"/>
歳在彊梧大淵獻獨蟄衡門悲逝景瘧鬼胡為苦見讎<lb/>
使我枯腸益悽哽初疑筋骸稍鉗束引臂噓呵絶馳騁<lb/>
須臾顫掉力弗禁齒牙下上聲相並䝉戎雖有狐裘溫<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>冼何殊氷筋冷寒衰熱壯慘尤極百束薪蒸燃九鼎<lb/>
煆膏鑠髓無不到髙及頭顱卑脚脛四支似石下深潛<lb/>
一氣如塵寄寥逈自憐性命此日捐孰料平寧在俄頃<lb/>
起來盥濯把明鏡冠帶臨風且重整扶藜忽過百花園<lb/>
無限晴芳到隣杏燕支甕煖蠟凝春錦繡機翻紅暈影<lb/>
<pb n="KR4e0002_WYG_032-15a"/>
誰将生火鎔豔陽滿樹無烟光熲熲更疑神女㑹宓妃<lb/>
燕罷瑶池酒初醒血色羅裙尚舞風向人却妬晨粧靚<lb/>
對此閑愁盡歛藏有似投簪訪箕潁誰知鬒髪緑如雲<lb/>
轉目霜蓬已埀領多少東華塵土客營營至死無由省<lb/>
韋平荒冡生黍苖褒鄂枯髏宿蛙黽無花必用强追尋<lb/>
有酒何妨長酩酊題詩一笑鬼應聞定引川妃安溟涬<lb/>
　　　陽翟新<hi>聲同</hi>朱定甫賦<hi>四首庚辰春作</hi>
别苑蘼蕪㺯小花平洲赬蔗開輕牙春風如水極揺蕩<lb/>
<pb n="KR4e0002_WYG_032-15b"/>
流入天涯不識家網軒棲塵逺凝紙青鳥不來紅樹死<lb/>
雄鸞雌鵲此日分惜殺嬌䰟過遥渚隔簾花影望微月<lb/>
鸞橋似度龍綃韈倐無忽有情柰何淚灑杜鵑枝上血<lb/>
碧簫曲歇粉痕灰紅脚蛛絲結鏡臺望極官河斜雨外<lb/>
時時疑是翠車囘<lb/>
黄雀風長雨洗枝丹魚出水赤光肥遥天寥海絶行跡<lb/>
翠減紅銷知為誰曲閣香凝龍氣暖膩葉蟠花帶雲淺<lb/>
正是雙蛾巧喚愁欲斷應憑胡燕剪滴淚和泥封錦書<lb/>
<pb n="KR4e0002_WYG_032-16a"/>
書中一字一行啼莫恨鯉魚紅尾短隨波好送到遼西<lb/>
蹙衂雞頭徒若沸紺房蓮子光細細折蓮寄遠被絲牽<lb/>
舞鸞却識蓮中薏<lb/>
露漬銀牀金索冷明月不言星靨靨御街朝馬響纓鈴<lb/>
㡬樹梧桐鴉影淡暗拭衰紅出綺房無心宫額貼花黄<lb/>
秋裳未結鴛鴦縫交刀裁破一簾霜昔日翠翹今白葆<lb/>
可惜韶容鏡中老縱使青天不解愁凉榭芭蕉泣秋曉<lb/>
蘭燭啼紅愁夜闌江南清怨屬哀彈挑鬟斜凭玉欄干<lb/>
<pb n="KR4e0002_WYG_032-16b"/>
報道金籠鸚鵡寒<lb/>
鎮帷犀重鮮室溫白天碎碎玉花紛忩開雲母不知夜<lb/>
帳結流蘇散錦文盈盈小妾被流黄抱瑟升樓發浩倡<lb/>
銅龍漏極曙光動驩絶竟忘寒夜長祇恐愁紅向春死<lb/>
不死應須探春髓龍刀切紙印氷花貼在九華頳壁裏<lb/>
冉冉南光走冷圭梅含春影與雲齊青絲玉壺具顦顇<lb/>
井底生塵却解攜<lb/>
　　七言律詩　<hi>凡四章</hi>
<pb n="KR4e0002_WYG_032-17a"/>
　　　和王内翰見懐韻<hi>并序</hi>
余與王君子充舊同鄉逮入國朝同官翰林同總裁元<lb/>
史史成子充出使甘肅又使西南夷久而未還余尋以<lb/>
年髙納祿歸金華獨㳺山水間追數平生故人未嘗不<lb/>
深念我子充也去年其子紳以子充徃甘肅時道上寄<lb/>
余詩二章求和久未能成今聖天子敷大惠於四海與<lb/>
斯民更始蠻夷之長庻幾感化請罪闕下而子充亦殆<lb/>
将來歸耶此余之至願也次其韻以致斯意以示知子<lb/>
<pb n="KR4e0002_WYG_032-17b"/>
充者洪武十三年七月十一日同郡宋濓<lb/>
帝徳如天覆萬邦定期歸棹到龍江竒才不換金城百<lb/>
寵命當簪白筆雙喜極欲持如意舞醉來應使軟輿扛<lb/>
此情縱切何由遂吟對西南月滿忩<lb/>
才名老去愜休官聖澤髙深只自歡侍宴每容親繡衮<lb/>
從逰偏許近和鑾久知琛贄來殊俗漸喜寰區洽治安<lb/>
惟有張騫猶未返玉闗秋早節毛寒<lb/>
　　　王内翰詩附<lb/>
<pb n="KR4e0002_WYG_032-18a"/>
芙蓉峰下是鄉邦未許歸帆泝浙江天下文章寧有㡬<lb/>
斗南人物恐無雙心期久與三乘契筆力真能九鼎扛<lb/>
投老著書渾不倦頗聞中夜坐燈忩<lb/>
同門同里復同官心事相同每共歡衮斧並操裁玉牒<lb/>
絲綸分演直金鑾名齊伯仲吾何敢義重師資分所安<lb/>
重㑹定知頭更白肯令歳晏舊盟寒<lb/>
　　　和鄭博士見贈韻<lb/>
秋霜染得鬢成絲祗為烟霞勞夢思誰料杜陵埀白髪<lb/>
<pb n="KR4e0002_WYG_032-18b"/>
得同鄭老合襟期荷衣荇帶煩新製澗草巖花逞故知<lb/>
便欲從君同㸃檢歸裁氷繭寫成詩<lb/>
　　　走筆送金賢良<lb/>
飄零已覺二毛侵且向西風問苦吟蜃雨蠻烟十年夢<lb/>
龍韜豹略一生心星埀鍾阜知天近水入秦淮似海深<lb/>
不是秋帆連夜發典衣呼酒共登臨<lb/>
　　七言長律　<hi>凡四章</hi>
　　　思春辭<hi>丙申春作</hi>
<pb n="KR4e0002_WYG_032-19a"/>
美人别我城南去幾見樓頭凉月生南浦沈書尋素鯉<lb/>
東風將恨與新鸎丁香枝上同心結九曲燈前白髪眀<lb/>
花託芳䰟隨鵲夢草移愁色上簾旌物華半老燕脂苑<lb/>
春影輕籠翡翠城歌扇但疑遮月面舞衫猶記倚雲筝<lb/>
因彈别鸐心如剪為妬文鴛繡懶成宫燭不啼偏有淚<lb/>
湘桃無語自多情岩南樹密晨烏集江北潮囘暮渚平<lb/>
幸有夢中能聚首喚醒恨殺短簫聲<lb/>
　　　和鄭奉常先生讌集詩韻<lb/>
<pb n="KR4e0002_WYG_032-19b"/>
我生空負月臨奎<hi>余生辰月直奎宿占者為文學之神</hi>文學何曾遂昔期<lb/>
栁子未成非國語匡衡徒患作人師探珠赤水欣同調<lb/>
結屋青蘿得所依泉石要為中世托姓名豈料九重知<lb/>
東西御饌嘗分賜出入天門更不疑虎籞秋嚴威閃閃<lb/>
龍樓日轉影祁祁年華自覺隨流水造化誰言類小兒<lb/>
别夢屢形分講席歸田一似舊㳺時常隨采藥衣霑霧<lb/>
㡬度尋花屨帶泥投老幸知同臭味此生端不慕輕肥<lb/>
芳筵夜秩桮行數絳燭春融客醉遲一代耆英都在坐<lb/>
<pb n="KR4e0002_WYG_032-20a"/>
百年文獻欲還誰獨憐鄴下支離叟莫鬭長安絶妙辭<lb/>
頼有西風吹酒醒搔頭向月謾賡詩<lb/>
　　　和蘇編修㳺東明山詩<lb/>
東明勝槩實佳哉圖畫天然八面開雲影入簾紛似絮<lb/>
巒光染袂緑於苔學書猶憶臨池寫采藥曾經帶雨栽<lb/>
祗為魚龍期變化致令猿鶴互驚猜數莖白髪雖侵鏡<lb/>
百鍊丹心不作灰中使傳宣承顧問東朝進講每低徊<lb/>
月移禁掖藏書署花壓瀛洲視草臺豈意衰齡霑異渥<lb/>
<pb n="KR4e0002_WYG_032-20b"/>
因兹勝賞得重陪丁寧杉桂無竒句約束溪山屬駿才<lb/>
倚杖指林尋故跡賜衣濕雨借新焙名編逓玩叢如筍<lb/>
嘉卉當筵粲若杯松䑕沿忩行且偃山禽窺客去仍來<lb/>
但知笑齒時頻啟何事愁腸日九回寄語山靈休厭我<lb/>
㸔花莫待作詩催<lb/>
　　　和劉先輩憶山中韻<lb/>
憶昔山中鍊九陽山頭旭日正蒼凉鳳笙吹煖雲中火<lb/>
龍藥凝成鼎内霜靈戸啟扃森虎籞中房持㦸混桃康<lb/>
<pb n="KR4e0002_WYG_032-21a"/>
山分秋色侵𤣥氅蝸學天書篆敗墻五鳥花開呼鹿守<lb/>
千齡桃熟逓仙甞伐毛定欲追神女歌鳳誰能笑楚狂<lb/>
種得神𤓰如盎大養來瘦鶴似人長樓延虛顥殊庭上<lb/>
樹蝕蒼霞曲瀬傍劒氣尚堪吞鬼伯詩䰟端合起貛郎<lb/>
但求脫粟三升飯肯負眠雲六尺牀洞雪成漿烹日鑄<lb/>
海苔為紙寫風將舉頭便覺三山近小大俱㝠百慮忘<lb/>
　　七言絶句　<hi>凡八章</hi>
　　　題送别圖<lb/>
<pb n="KR4e0002_WYG_032-21b"/>
使星一㸃照閩堧驛舍春濃酒易乾官栁似知離别意<lb/>
故将翠縷拂雕鞍<lb/>
　　　題隱居圖<lb/>
樓臺倒影浸虛泓嘉樹擎寒不盡青何日過橋分半景<lb/>
傍雲同築草𤣥亭<lb/>
　　　題長牧溪五燕圖<lb/>
誰描乳燕落晴空筆底能廻造化功髣髴謝家池上見<lb/>
栁絲烟暖水溶溶<lb/>
<pb n="KR4e0002_WYG_032-22a"/>
　　　題長白山居圖<lb/>
滿地雲林稱隱居燕泥汚我讀殘書五更風急鳥聲散<lb/>
時有隔花來賣魚<lb/>
　　　題張子璿畫林泉幽趣圖<lb/>
翩翩公子實仙才<hi>天師之子</hi>筆下雲泉潑翠開若是人間逢<lb/>
此景定應呼作小蓬萊<lb/>
　　　宜興强如心避地而歸扁其居曰復初齋來徴<lb/>
　　　　余詩<hi>二首</hi>
<pb n="KR4e0002_WYG_032-22b"/>
昔日攙搶照五兵今時喜見泰階平春風緑酒扶殘醉<lb/>
斜立官橋聽早鶯<lb/>
避地歸來景物遷白烟凉草思凄然摩挲為問庭前樹<lb/>
不見蒼髯已十年<lb/>
　　　送葉明府之官郫縣<lb/>
文章才子之官去見說郫筒酒正醲飲罷細觀循吏傳<lb/>
莫縁山色憶芙蓉<lb/>
　　　哀王御史<hi>并序</hi>
<pb n="KR4e0002_WYG_032-23a"/>
鄉先達監察御史王公餘慶字叔善仕元至正間赫赫<lb/>
有聲持節廣州卒且𦵏之矣後為亂兵所發三衢徐煥<lb/>
自韶移守是州而東陽趙侃方知印廣東行中書於是<lb/>
合謀改𦵏城東悟勝寺之原寔洪武庚戌三月三日也<lb/>
予因從侃請大篆其爵位姓字刻之墓門復為詩哀之<lb/>
哀之所以歎鄉學之凋謝而斯文之無係也煥字炳文<lb/>
侃字希貢皆義士云詩曰<lb/>
剪紙難招御史䰟蠻烟瘴雨但空墳縱然有石題新篆<lb/>
<pb n="KR4e0002_WYG_032-23b"/>
誰守揚雄死後文<lb/>
　　四五言長短句<lb/>
　　　猗歟詩<hi>有序</hi>
猗歟美君子也君子謂奉常呉鎮卿鎮卿蚤以文顯使<lb/>
於金源不辱君命故作是詩也<lb/>
猗歟君子在括之陽餐然其章有玉其相厥聲孔揚聲<lb/>
之伊何如巖之峩峩不劌不頗屹立而弗阿塞庭逺而<lb/>
其勢綿如酣如連如貪噬我中區君子揚揚為天子使<lb/>
<pb n="KR4e0002_WYG_032-24a"/>
誕敷皇靈以讋其類彼何人斯是縶是維不虞其無知<lb/>
彼何人斯是維是縶不恤其無拂我金其躬我赤其𠂻<lb/>
我節之崇以迄於終皦爾之行孰能尤之真爾之剛孰<lb/>
能柔之㳺麟之冲冲兮鳴鳳之嗈嗈兮我思君子維邦<lb/>
之容兮　猗歟九章六章四句二章章三句一章五句<lb/>
　予謂作詩必本於三百篇自李陵專於五言歴代因<lb/>
　之鮮有復於古者晉魏之間雖有作者音節韻趣亦<lb/>
　有難於言矣方與劉先生伯溫同倡千古之絶學適<lb/>
<pb n="KR4e0002_WYG_032-24b"/>
　呉從善以其逺祖墓銘求題欣然援筆賦之從善有<lb/>
　文而又能不忘乎先如此其亦賢子孫也哉<lb/>
　　　雲寓軒詩<hi>并序</hi>
龍虎山錬師張君仲毓嗜學而攻詩尤善鼔琴嘗汗漫<lb/>
遊於湖江自謂若白雲出入空谷杳無定蹤遂以雲寓<lb/>
名其軒命弟子上官若冲來請余言夫膚寸而起倐然<lb/>
羃乎太虚者雲也英英份份資一氣之流行固凝而聚<lb/>
矣已而飄忽乎東西歛跡藏形類若不知所之此無他<lb/>
<pb n="KR4e0002_WYG_032-25a"/>
雲無心也方外有道之士茹术餐霞捐去塵俗之累翩<lb/>
翩然御風而逰𤣥間來無所縶去無所繫絶如雲之寓<lb/>
乎太空此無他亦無心也仲毓取寓雲以名軒不亦宜<lb/>
乎予聞至人不物夫物然後能齊於物仲毓自比於雲<lb/>
善矣而未免物於雲也物於雲則有礙有礙則不虛不<lb/>
虛則靈明不通矣我不為靜而動何形焉我不為動而<lb/>
靜何容焉是則動靜一如也我不為雲則夫巻也孰從<lb/>
而舒之舒也孰從而巻之是則巻舒亦一如也仲毓試<lb/>
<pb n="KR4e0002_WYG_032-25b"/>
澄心黙坐存神於鬱羅蕭臺間冲漠無朕而萬象森列<lb/>
其中而吾神未嘗形也未嘗形而雲果孰寓乎予當約<lb/>
仲毓逰金庭委羽之墟勺松華泉擘麟脯而食之且請<lb/>
仲毓出琴彈白雲之詩琴調清越羣仙或有驂鸞來聽<lb/>
者矣寓雲與否非所敢知其詩曰<lb/>
雲溶溶兮無根倐聚忽散兮不知其門變化罔測兮契<lb/>
乎道真龍虎名區兮列仙之倫剪雲製衣兮結雲以為<lb/>
神超然高潔兮日與雲而相隣步虛九天上兮不沾世<lb/>
<pb n="KR4e0002_WYG_032-26a"/>
氛水火交媾兮日月吐吞雲兮雲兮予寓爾以終其身<lb/>
　　五七言長短句　<hi>凡四章</hi>
　　　蛟門春曉圖歌<hi>并序</hi>
句章王君景行嗜學好修之君子也其所居曰蛟門正<lb/>
臨大海巨濤舂撞頃刻萬變平旦東望霞光燭天紅日<lb/>
大如簁<hi>想里切竹器也</hi>冉冉上升誠海東第一偉觀也王高士<lb/>
叔明為作蛟門春曉圖景行出以示予使人飄飄然有<lb/>
凌三山跨十洲之意故為賦長歌一篇而於神仙之事<lb/>
<pb n="KR4e0002_WYG_032-26b"/>
獨多云其辭曰<lb/>
瀛海無垠波濤吐吞涵浴日月叅契鬼神怪山如雲自<lb/>
天墜萬丈壁立蛟為門南有金雞之俯啄北有猛虎之<lb/>
雄蹲值獰飈兮奮揚束怒潮兮騰奔擲玉毬兮干霄灑<lb/>
輕霧兮飛塵雪山氷崖之可怖可愕兮帆檣簸蕩不可<lb/>
遏恍疑下上於星辰晨雞一鳴海色白層霞絢彩光如<lb/>
璊縱横閃鑠縛不定海神推上黄金盆靈境飄揺在世<lb/>
外髣髴直至扶桑村何人結屋於其間云是甬東才子<lb/>
<pb n="KR4e0002_WYG_032-27a"/>
開瓊闗雲間吹簫雙鶴下坐聆環佩聲珊珊有時共談<lb/>
三十六洞之秘笈緑文赤字可以鐫蒼頑猿拾花兮春<lb/>
片魚泳晝兮晴灣日媚嫣紅桃㸃點風入凉翠松翻翻<lb/>
中襟濯盡萬斛之黄埃兮不知聲利是何物便思紫府<lb/>
躋真班黄鶴山人列仙儒九霞為冠青綃裾手提五色<lb/>
珊瑚株幻出一幅真形圖令人毛骨動颯爽思乘灝氣<lb/>
超清都清都中有十二樓徃來盡入瓊姬儔金符玉節<lb/>
錦臂韝白台度曲彈箜篌雙成按拍歌莫愁我愁正孤<lb/>
<pb n="KR4e0002_WYG_032-27b"/>
絶我興欲飛越矯首東望神光發蓬壺春殘瑶草殷麟<lb/>
洲芝生翠環結我愛仙人蕚緑華面如蓮花雙鬢鴉幾<lb/>
年相期飯胡麻至今不來雲路遐何須龍虎鼎中求丹<lb/>
砂何須天河穩泛牛斗槎但令坎離交媾翻三車氣毋<lb/>
不動生黄芽我賦蛟門歌細看銅狄時摩娑長繩孰為<lb/>
覊羲娥白石應泐金還磨不學長生将奈何不學長生<lb/>
將奈何<lb/>
　　　東雒山房詩<hi>并序</hi>
<pb n="KR4e0002_WYG_032-28a"/>
東雒山房者上清羽客周君雒之隱居也雒字彦博而<lb/>
能文其先居伊雒之上故彦博以雒為名而又以東雒<lb/>
扁其居不忘乎本也葢彦博之先南遷廣信者多歴年<lb/>
所矣雖然彦博學神仙之道者也他日披丹霞乘青鸞<lb/>
北升嵩高之顛而俯瞰舊鄉寧不重丁令威之所感乎<lb/>
金華宋濓賦㳺仙之歌使書山房之素壁云歌曰<lb/>
東雒山人羽為衣腰懸寶劍光陸離超然乘天㳺曠蕩<lb/>
八極隨飈馳俯視嵩髙三十六一一秀出紫金翠羽之<lb/>
<pb n="KR4e0002_WYG_032-28b"/>
華芝中有少室八百六十丈顛倒元氣涵晨霏毿毶緑<lb/>
毛仙濯足清泠淵見人不肯折腰拜手擲綠黍散作天<lb/>
花旋天花旋舞連娟玉女從東來頭戴雲翹足跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>試<lb/>
持秋帛擣寒石中夜靈響凄緊如霜絃不知龍穴有石<lb/>
髓太乙月鼎将同煎勞生任飄忽誰復相留連天雞一<lb/>
鳴天下白齊州九㸃凝青烟朝㪺瀍澗之靈泉夕潄伊<lb/>
洛之寒川雖知城郭尚依舊華表鶴淚應千年大江東流<lb/>
浴龍虎丹光掩月夜吞吐故鄉何處久不歸人間一笑<lb/>
<pb n="KR4e0002_WYG_032-29a"/>
成今古三素雲高不可攀仰見羣仙出沒於其間勿使<lb/>
明鏡凋朱顔顧我魁礧徒無由扣瓊闗我不能鼻息吹<lb/>
虹霓頓挫萬物歸新題我不能白晝兀坐惜居諸時翻<lb/>
枯竹除白魚但得三寸舌赤如蓮花凈於雪髙談蕊珠<lb/>
經旦夕聲不絶聲不絶造𤣥徽芙蓉峯前金虎要人騎<lb/>
山人當相求飛飛騰太微共持瑶華玉管凌雲吹<lb/>
　　　贈虎髯生詩<hi>有序</hi>
至正壬辰春勾椉張辰謂余曰虎髯生者白鳳山中人<lb/>
<pb n="KR4e0002_WYG_032-29b"/>
也呉姓鉞名頰有髯類虎髯人爭稱為虎髯生生自幼<lb/>
有大志讀書不為章句大義通而已作詩出竒語驚人<lb/>
至壯氣愈髙岸忽無所憚不事事與世多不合常慕古<lb/>
豪傑為人遇邑中大繇役隂以兵法部勒見髙山大澤<lb/>
便指畫為扞禦之規鄉里小兒衆相揶揄之先達士則<lb/>
曰此固狂生可進有為者也然以禮自守為順子為悌<lb/>
弟悉無慚色尤善近師友道在是不復計其年之崇卑<lb/>
便折節相尊事以故士類稍歸之時中原兵動東郡李<lb/>
<pb n="KR4e0002_WYG_032-30a"/>
侯辟為行軍司馬使者凡再返生送使者曰為予謝李<lb/>
將軍方天下多故莫府得十倍才功猶半之我素疎加<lb/>
以闇劣即偕使者去無益萬分豪幸勿復來明當入深<lb/>
山矣無幾有言生於行丞相府丞相屬以徼廵之職且<lb/>
召與語生自度丞相決不用其言乃不受更製竹皮冠<lb/>
服大布衣以自隱暇日窣窣然行松風中遇酒輒飲飲<lb/>
少亦醉醉便擊節自歌人莫識其所存何如也辰既為<lb/>
之傳生聞先生以文章名欲求一詩以自張幸勿為生<lb/>
<pb n="KR4e0002_WYG_032-30b"/>
靳予笑謂辰曰有是哉雖然辰不妄人也其言良信援<lb/>
毫賦虎髯生詩詩曰<lb/>
虎髯生鐡鑄形金鑄聲雙睛閃爍如怒鷹東飛欲盡三<lb/>
韓地西飛要絶康居城刺刺論世事滿口吐甲兵於焉<lb/>
栫長圖於焉建交營地聨大牙霜月苦天控虎口䨧雲<lb/>
㝠若笑我言狂我醉勿復醒十萬生靈定虀粉夜半鬼<lb/>
燐燒空青南方大諸侯聞之心膽驚便遣使者持弓旌<lb/>
招之至麾下洩此氣崢嶸生出謝使者人言慎勿聽逃<lb/>
<pb n="KR4e0002_WYG_032-31a"/>
入積翠巢崚嶒身衣鹿皮明首冠竹籜撑窣窣起向松<lb/>
風行虎髯生狂似李麄似彭何不執取紅氂丈二鎗<hi>叶</hi>
搴旗斬將聲谹谹<lb/>
　　　鑷白髪<hi>二首</hi>
白髪如青草剪已竟還生草青能變白髪白不復青人<lb/>
生須知㑹有盡紫馬䭾錢沽酒傾<lb/>
昨日花如繡今朝花作塵人身一如花何為長苦辛古<lb/>
今富貴皆黄土唯有青山解笑人<lb/>
<pb n="KR4e0002_WYG_032-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻三十二<lb/>
</p>
<p>
</p>
  </div>
</body>
</text>
</TEI>
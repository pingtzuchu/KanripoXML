<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻二十六</head> <lb/>
    <p>
<pb n="KR4e0002_WYG_026-1a"/>
欽定四庫全書<lb/>
　文憲集巻二十六<lb/>
　　　　　　　　　　　　　明　宋濂　撰<lb/>
　　雜著<hi>凡二十三章</hi>
　　　文說<lb/>
明道之謂文立教之謂文可以輔俗化民之謂文斯文<lb/>
也果誰之文也聖賢之文也非聖賢之文也聖賢之道<lb/>
充乎中著乎外形乎言不求其成文而文生焉者也不<lb/>
<pb n="KR4e0002_WYG_026-1b"/>
求其成文而文生焉者文之至也故文猶水與木然導<lb/>
川者不憂流之不延而恐其源之不深植木者不憂其<lb/>
枝之不蕃而慮其本之不培培其本深其源其延其蕃<lb/>
也孰禦聖賢未嘗學為文也沛然而發之卒然而書之<lb/>
而天下之學為文者莫能過焉以其為本昌為源博也<lb/>
彼人曰我學為文也吾必知其不能也夫文烏可以學<lb/>
為哉彼之以句讀順適為工訓詁艱深為竒窮其力而<lb/>
為之至於死而後已者使其能至焉亦技而已矣况未<lb/>
<pb n="KR4e0002_WYG_026-2a"/>
必至乎聖賢非不學也學其大不學其細也窮乎天地<lb/>
之際察乎隂陽之妙逺求乎千載之上廣索乎四海之<lb/>
内無不知矣無不盡矣而不特乎此也反之於身以觀<lb/>
其誠養之於心而欲其明參之於氣而致其平推之為<lb/>
道而驗其恒蓄之為徳而俟其成徳果成矣視於其身<lb/>
儼乎其有威確乎其有儀左禮而右樂圓規而方矩皆<lb/>
文也聴乎其言溫恭而不卑皎厲而不亢大綱而纎目<lb/>
中律而成章亦皆文也察乎其政其政莫非文也徵乎<lb/>
<pb n="KR4e0002_WYG_026-2b"/>
其家其家莫非文也夫如是又從而文之雖不求其文<lb/>
文其可晻乎此聖賢之文所以法則乎天下而教行乎<lb/>
後世也今之為文者則不然偽焉以馳其身昧焉以汨<lb/>
其心擾焉以乖其氣其道徳蔑如也其言行棼如也家<lb/>
焉而倫理謬官焉而政教泯而欲攻乎虚辭以自附乎<lb/>
古多見其不察諸本而不思也文者果何由而發乎發<lb/>
乎心也心烏在主乎身也身之不修而欲修其辭心之<lb/>
不和而欲和其聲是猶擊缶而求合乎宫商吹折葦而<lb/>
<pb n="KR4e0002_WYG_026-3a"/>
冀同乎有虞氏之簫韶也決不可致矣曷為不思乎聖<lb/>
賢與我無異也聖賢之文若彼而我之文若是豈我心<lb/>
之不若乎氣之不若乎否也特心與氣失其養耳聖賢<lb/>
之心浸灌乎道徳涵泳乎仁義道徳仁義積而氣因以<lb/>
充氣充欲其文之不昌不可遏也今之人不能然而欲<lb/>
其文之類乎聖賢亦不可得也嗚呼盛矣今之人惑也<lb/>
聖賢之為學自心而身自身而家其為事亦多矣而未<lb/>
嘗敢先乎文今之人未暇及乎他自幼以至壮一惟文<lb/>
<pb n="KR4e0002_WYG_026-3b"/>
焉是學宜乎今之文勝於古之聖賢而終不及者豈無<lb/>
其故邪不浚其源而揚其瀾不培其本而抽其枝弗至<lb/>
於槁且涸不止也然則何為而後可為文也盖有方焉<lb/>
聖賢不可見矣聖賢之為人其道徳仁義之說存乎書<lb/>
求而學焉不徒師其文而師其行不徒識諸心而徵諸<lb/>
身小則文一家化一鄉大則文被乎四方漸漬生民賁<lb/>
及草木使人人改徳而易行親親而尊尊宣之於簡冊<lb/>
著之於無窮亦庻幾脩道而立教輔俗而化民者乎嗚<lb/>
<pb n="KR4e0002_WYG_026-4a"/>
呼吾何由而得見斯人於斯世也吾何為而不思夫聖<lb/>
賢之盛也虎林王生黼年甚少讀春秋而好為文問法<lb/>
于予予美其有志也以其大者語之<lb/>
　　　河圖洛書說<lb/>
或問於宋濓曰闗子明云河圖之文七前六後八左九<lb/>
右洛書之文九前一後三左七右四前左二前右八後<lb/>
左六後右邵堯夫云圗者星也厯紀之數其肇於此乎<lb/>
方者土也畫州井地之法其昉於此乎是皆以十為河<lb/>
<pb n="KR4e0002_WYG_026-4b"/>
圖九為洛書唯劉長民所傳獨反而置之則洛書之數<lb/>
為十河圖之數為九矣朱子發深然其說厯指序其源<lb/>
流以為濮上陳摶以先天圖傳种放放傳穆修修傳李<lb/>
之才之才傳邵雍放以河圖洛書傳李溉溉傳許堅堅<lb/>
傳范諤昌諤昌傳劉牧修以太極圖傳周敦頤敦頤傳<lb/>
程顥程頤其解易大傳大概祖長民之意至于新安朱<lb/>
元晦則又力詆長民之非而遵闗邵遺說且引大戴禮<lb/>
書二九四七五三六一八之言以證洛書以為大傳既<lb/>
<pb n="KR4e0002_WYG_026-5a"/>
陳天地五十有五之數洪範又明言天乃錫禹洪範九<lb/>
疇則九為洛書十為河圖夫復何疑其說以經為據似<lb/>
足以破長民之惑臨卭魏華父則又疑元晦之說以為<lb/>
邵子不過曰圎者河圗之數方者洛書之文且戴九履<lb/>
一之文其象圓五行生成之圖其象方是九圓而十方<lb/>
也安知邵子不以九為圖十為書乎朱子發張文饒精<lb/>
通邵學而皆以九為圖十為書朱以列子為證張以邵<lb/>
子為主乾鑿度張平子傳所載太乙下行九宫法即所<lb/>
<pb n="KR4e0002_WYG_026-5b"/>
謂戴九履一者則是圖相傳已乆安知非河圗也及靖<lb/>
士蒋得之著論以先天圖為河圖五行生成數為洛書<lb/>
戴九履一圗為太乙下行九宫華父則又以為劉取太<lb/>
一圖為河圗誠有可疑先天圖卦爻方位縝密亭當乃<lb/>
天地自然之數此必為古書無疑乃僅見於魏伯陽叅<lb/>
同陳圖南爻象卦數猶未甚白至邵而後大明得之定<lb/>
為河圖雖未有明證而僕亦心善之則是華父心疑元<lb/>
晦之說而亦無定見也新安羅端良嘗出圗書示人謂<lb/>
<pb n="KR4e0002_WYG_026-6a"/>
建安蔡季通傳於青城山隠者圖則隂陽相合就其中<lb/>
八分之則為八卦書則畫井文於方圈之内絶與前數<lb/>
者不類江東謝枋得又傳河圗於異人頗祖於八卦而<lb/>
坎離中畫相交流似於方士抽坎填離之術近世儒者<lb/>
又有與太極圗合者即河圗之說又有九十皆河圗而<lb/>
有一合一散之異洛書既曰書而決非圖之說夫圖書<lb/>
乃儒者之要務若數者之不同何也濂應之曰羣言不<lb/>
定質諸經聖經言之雖萬載之逺不可易也其所不言<lb/>
<pb n="KR4e0002_WYG_026-6b"/>
者固不強而通也易大傳曰河出圖洛出書聖人則之<lb/>
書顧命篇曰河圖在東序論語子罕篇曰河不出圖其<lb/>
言不過如是而已初不明言其數之多寡也言其數之<lb/>
多寡者後儒之論也既出後儒宜其紛紜而莫之定也<lb/>
夫所謂則之者古之聖人但取神物之至著者而畫卦<lb/>
陳範茍無圖書吾未見其止也故程子謂觀兎亦可以<lb/>
畫卦則其他從可知矣初不必泥其圖之九與十也不<lb/>
必推其即太乙下行九宫法也不必疑其為太乙圗也<lb/>
<pb n="KR4e0002_WYG_026-7a"/>
不必究其出於青城山隠者也不必實其與太極圖合<lb/>
也唯劉歆以八卦為河圖班固以洪範初一至次九六<lb/>
十五字為洛書本文庻幾近之盖八卦洪範見之於經<lb/>
其㫖甚明若以今之圖書果為河洛之所出則數十載<lb/>
之間孰傳而孰受之至宋陳圖南而後大顯邪其不然<lb/>
也昭昭矣或曰子之所言善則善矣若鄭康成據春秋<lb/>
緯文所謂河以通乾出天苞洛以流坤吐地符河龍圖<lb/>
發洛龜書感河圖有九篇洛書有六篇者将果足信乎<lb/>
<pb n="KR4e0002_WYG_026-7b"/>
濂曰龜山楊中立不云乎聖人但言圖書出於河洛何<lb/>
嘗言龜龍之兆又何嘗言九篇六篇乎此盖康成之陋<lb/>
也此所以啓司馬君實歐陽永叔之辨而并大傳疑非<lb/>
夫子之言也或云揚雄覈靈賦云大易之始河序龍馬<lb/>
洛貢龜書長民亦謂河圖洛書同出於伏羲之世程子<lb/>
亦謂聖人見河圖洛書而畫八卦然則孔安國劉向父<lb/>
子班固以為河圖授羲洛書錫禹者皆非歟濂曰先儒<lb/>
固嘗有疑於此揆之於經其言皆無明驗但河圖洛書<lb/>
<pb n="KR4e0002_WYG_026-8a"/>
相為經緯八卦九章相為表裏故蔡元定有云伏羲但<lb/>
據河圖以作易則不必預見洛書而已逆與之合矣大<lb/>
禹但據洛書以作範則亦不必追考河圖而已暗與之<lb/>
符矣誠以此理之外無復他理也不必寘疑於其間也<lb/>
或曰世傳龍圖序謂出於圖南若河圖由圖南而傳當<lb/>
以龍圖解河圖可也而容城劉夢吉力辨其偽焉何哉<lb/>
濂曰龍圖序非圖南不能作也是圖南之學也而非大<lb/>
易河出圖之本㫖也八卦之設不必論孤隂與寡陽也<lb/>
<pb n="KR4e0002_WYG_026-8b"/>
不必論已合之位與未合之數也或曰然則易之象數<lb/>
舍河圖将何以明之濓曰易不云乎大衍之數五十其<lb/>
用四十有九又曰乾之策二百一十有六坤之策百四<lb/>
十有四此固象數之具於易然也不必待河圖而後著<lb/>
也或者無辭以對濂因私記其說而與知易者証焉<lb/>
　　　鑽燧說<lb/>
宋子閒居見家人夏季改火不用桑柘取赤檆二尺中<lb/>
析之一剜成小空空側開以小隙一劀圓大與空齊稍<lb/>
<pb n="KR4e0002_WYG_026-9a"/>
銳其兩端上端截竹三寸冒之下端寘空内以細綯纏<lb/>
其腰别藉卉毛於隙下左手執竹右手引綯急旋轉之<lb/>
二檆相軋摩空木成塵烟輒起塵自隙流毛上候其烟<lb/>
蓊葧以虚掌覆空<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>之則火燄燄生矣宋子嘆曰火在<lb/>
木中不鑽則火不見萬善具於人性不學則善不明人<lb/>
何可不學哉<lb/>
　　　撲滿說<lb/>
撲滿貯錢陶器也状類甖口通一錢錢入不可出滿乃<lb/>
<pb n="KR4e0002_WYG_026-9b"/>
撲去故名濂因是未嘗不悲石荆州之為人也荆州俠<lb/>
士刼逺使商客致富至與貴戚爭豪以鐵如意擊碎珊<lb/>
瑚非金多不能然卒用是以殺其身嗚呼荆州亦撲滿<lb/>
歟傳曰仁者以財發身又曰積而能散然則聚財而不<lb/>
散者不可哉<lb/>
　　　寧山續說<lb/>
兵部尚書單公徳夫濠梁之人也其與濂交嵗行将一<lb/>
周及再㑹京師公以寧山巻示濂曰名之有字固周道<lb/>
<pb n="KR4e0002_WYG_026-10a"/>
之彌文也字之外又有所謂號焉不幾於彌文之尤者<lb/>
乎此盖昉於晉流於唐極於宋秦漢以前無是也雖然<lb/>
行之既乆孰能廢之吾以寧山為之别稱意将取安靜<lb/>
之義臨川先生既為之說矣子幸為余重言之濂曰昔<lb/>
之人有劉彦冲者所居在屏山之下人因號之曰屏山<lb/>
又有孫明復者家於泰山之陽故人亦號之曰泰山焉<lb/>
皆從其地而實之非徒為是虚稱也今有峰名荆寳氣<lb/>
夜浮而矗起濠之西有山名杏靈氛<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>蟠而平峙乎濠<lb/>
<pb n="KR4e0002_WYG_026-10b"/>
之北公欲取以為號盍於是乎求之然皆不彼即而獨<lb/>
致意於無形之寧山者豈故與古相戾耶公曰子言固<lb/>
善矣而吾則别有意焉夫自䘮亂以來淮楚先被其害<lb/>
崖非不髙也谷非不深也亦罹其蹂踐剪伐之苦盡失<lb/>
其故態古所謂山川鬼神莫能自寧者無甚於斯時也<lb/>
上帝震怒乃命皇上出而平之黄鉞一揮四海底定非<lb/>
惟齊民之安至于邱陵草木皆克保其恒性予驅馳戎<lb/>
馬之間十有餘年冒霜露而衝雨風無斯須之寧今幸<lb/>
<pb n="KR4e0002_WYG_026-11a"/>
列仕熈朝軄司喉舌埀紳正笏委委蛇蛇囘視昔日之<lb/>
為果何如耶號之以寧山所以志也山且寧民物其有<lb/>
不寧者乎雖然名固寓也字之而又號之寓之寓者也<lb/>
且夫地之載物嶄絶而屹立者人因呼之為山山初不<lb/>
知其名為山也名之為山山且不能自知况山之上又<lb/>
加其名曰某曰某者乎山既無定名吾不知孰為寧山<lb/>
而孰不為寧山乎濠梁之間吾廬在焉環吾廬之青翠<lb/>
如沐者皆山也不止荆杏二峰而已也吾茍以寕山加<lb/>
<pb n="KR4e0002_WYG_026-11b"/>
之山亦豈能拒予者哉吾収山之名而不求山之形盖<lb/>
欲全其天者爾嗚呼我則人也非山也山則山也非人<lb/>
也人今謂山為我又安知山不謂我為山乎若謂我為<lb/>
山則山與我一矣我與山一則物我齊矣物我既齊而<lb/>
奚虚實之有何當與子游於莽蒼之區鴻濛之都招亡<lb/>
是公而談齊物者可乎濂矍然而謝曰公所見幾於道<lb/>
矣濂尚何言哉作寧山續說<lb/>
　　　蟠松說<lb/>
<pb n="KR4e0002_WYG_026-12a"/>
昔人之言喬木必繫於故家者何哉盖故家者非一世<lb/>
之謂其封培也有其素保衞也有其道所以能上千九<lb/>
霄下蔽萬牛撼雷風而弗驚沐雨露而常新者也嗚呼<lb/>
此亦自承平之時言云爾若夫當戎馬繽紛之際無澤<lb/>
不竭無山不童人之屋廬且不能自保其有鬰鬰芊芊<lb/>
巋然而獨存者乎盖必無也理之所必無而今或見之<lb/>
者是豈人之所能哉非人之所能則天而已矣中書左<lb/>
司郎中劉君明善居武昌之咸寧其先塋之在崇陽者<lb/>
<pb n="KR4e0002_WYG_026-12b"/>
有松暢茂成林其一最巨者枝柯縈盤勢若長蛟角鬛<lb/>
備具而爪距奮張尤為可觀者焉當汝潁變作蔓延至<lb/>
武昌愚氓起而應之相與建營結柵山之有木者剪刈<lb/>
無餘而崇陽之蟠松巋然獨存人過之者皆彷徨嘆息<lb/>
指而言曰是蟠松者出於平麓非有絶壑懸崖人跡之<lb/>
所不到也何為能免斧斤之厄乎且其形質與恒松等<lb/>
爾非鑄鐵以為枝柯也又何為能自全而不損毫髪乎<lb/>
嗚呼我知之矣持之以智力者不足以禦人事之變感<lb/>
<pb n="KR4e0002_WYG_026-13a"/>
之以慶祥者誠可以俟天命之定劉君武昌故家累世<lb/>
積善之深故天之報施俾其喬木在墟墓間者不異承<lb/>
平時其意若曰善人者天所厚也茍謂天不厚善人盍<lb/>
於蟠松徵之亦如是而已矣雖然天将雨而礎潤潮将<lb/>
生而飈興家将蕃而林木有輝理之常也今蟠松出於<lb/>
百剪刈之餘蒼然而弗渝充然而含滋得不為劉君之<lb/>
家盛大之兆乎矧劉君以濟世之學厯仕熈朝出持憲<lb/>
節入位郎官聲譽翕然動於中外其融顯方日進而未<lb/>
<pb n="KR4e0002_WYG_026-13b"/>
己也蟠松之祥又當於是乎徵之昔人又有言曰樹徳<lb/>
如樹木木之成材可資於一時徳之榮身可被於後裔<lb/>
劉君當益務乎徳哉某幸與劉君交於是推原其故作<lb/>
蟠松說<lb/>
　　　人虎說<lb/>
莆田壺山下有路通海販鬻者由之至正丁未春民衣<lb/>
虎皮煅利鐵為爪牙習其奮躍之態絶類乃出伏灌莽<lb/>
中使偵者縁木而視有負囊至者則嘯以為信虎躍出<lb/>
<pb n="KR4e0002_WYG_026-14a"/>
扼其吭殺之或臠其肉為噬齧状裂其囊抜物之尤者<lb/>
餘封秘如故示人弗疑人競傳壺山下有虎不食人唯<lb/>
吮其血且神之已而民偶出其婦守巖穴聞木上嘯聲<lb/>
急意必有重貨乃蒙皮而搏之婦人質脆柔販者得與<lb/>
抗婦懼逸去微見其蹠人也歸謀諸鄰譟逐之抵穴獲<lb/>
金帛無算民竟逃去嗚呼世之人虎豈獨民也哉<lb/>
　　　猿說<lb/>
武平産猨隕毛若金絲閃閃可觀猿子尤竒性可馴然<lb/>
<pb n="KR4e0002_WYG_026-14b"/>
不離母母黠不可致獵人以毒傅矢伺母間射之母度<lb/>
不能生灑乳於林飲子灑已氣絶獵人取母皮向子鞭<lb/>
之子即悲鳴而下斂手就制每夕必寝皮乃安甚者輒<lb/>
抱皮跳擲而斃嗟夫猿且知有母不愛其死况人也耶<lb/>
　　　章氏三子制字說<lb/>
龍泉章史君有三文夫子孟名存道仲名存誠季名存<lb/>
厚既皆冠矣嘗有為其字者而其配名之義有未盡焉<lb/>
三子者以其父命請予為更之予竊自念加冠制字乃<lb/>
<pb n="KR4e0002_WYG_026-15a"/>
大賔之責衰朽之餘精神遐漂安能與聞于斯雖然不<lb/>
敢辭也予聞天道付予實有恒則唯正是将本無頗僻<lb/>
君子修之是之謂徳請字存道曰允徳何如人道之務<lb/>
惟在乎誠衆善之源随物以形其欲致之必由於明請<lb/>
字存誠曰允明何如地道所貴既厚且大深重弗遷宏<lb/>
博無際無所不負是曰能載請字存厚曰允載何如夫<lb/>
允之為言信也三子者信能察之則無媿于名若字者<lb/>
矣雖然未也學貴能辨辨則不戾視徳為虚𤣥而不驗<lb/>
<pb n="KR4e0002_WYG_026-15b"/>
之於實徳者其所謂徳非吾之所謂徳求明于寂黙而<lb/>
不著之於民用者其所謂明非吾之所謂明也視載為<lb/>
易足而不本之於龎鴻者其所謂載非吾之所謂載也<lb/>
三子者慎之哉雖然未也辨貴乎行不行猶馬之無足<lb/>
隼之無羽也𢎞其中廓乎使有容制乎外無使其沛作<lb/>
其欲不逺而復遏絶其未然而其天始全汨焉其若虚<lb/>
肅然其若拘統焉而有樞如此方能入於君子之塗矣<lb/>
三子者朂之哉雖然未也而家自太傅公以來以詩書<lb/>
<pb n="KR4e0002_WYG_026-16a"/>
禮樂衣被於子孫極盛而休其章紱之蟬聨勛業之煇<lb/>
煌溢于史冊而播於士大夫之口者先後相屬也而父<lb/>
史君尊崇理性之學嗜善如飴厲行如金石而三子者<lb/>
又各有士君子之操或提義旅以鎮捍鄉邦或攄所蘊<lb/>
以著澤物之仁或酣志書詩以纘其先緒亦既綽有令<lb/>
譽而予猶諄諄為是言者進學之功無已而繼志之責<lb/>
不易也必使上不媿天中不媿人下不媿地斯善矣三<lb/>
子者勉之哉雖然未也薛氏有三鳳焉才非不髙也而<lb/>
<pb n="KR4e0002_WYG_026-16b"/>
徳則鮮也賈氏有三虎焉位非不榮也而徳則鮮也宋<lb/>
氏有三絶焉才非不多也而徳則鮮也非三子者之所<lb/>
樂聞也三子者之所樂聞其殆聖賢之學乎予之有望<lb/>
於三子者可謂逺也已矣三子者其懋敬之哉其懋敬<lb/>
之哉<lb/>
　　　傅幼學字說<lb/>
四明傅君其名曰行而字曰幼學問其字之說於余余<lb/>
告之曰子學後世之學歟将三代之學也後世之學士<lb/>
<pb n="KR4e0002_WYG_026-17a"/>
有以理財為學者矣有以聴訟為學者矣有以治兵為<lb/>
學者矣有以文章為學者矣有以訓詁為學者矣然皆<lb/>
非所謂學也夫辨章析句剔抉細碎若馬鄭之流訓詁<lb/>
之學也研精極深融理放辭若栁劉之類文章之學也<lb/>
貴變務竒奮智鼓勇若孫吳曺操治兵之學也以察為<lb/>
明以刻為公若商鞅韓非聴訟之學也箕斂口稅不遺<lb/>
毫釐若桑𢎞羊之徒理財之學也是皆得一而遺十或<lb/>
不適於用或用之而不足以致治故君子弗貴焉且夫<lb/>
<pb n="KR4e0002_WYG_026-17b"/>
聖人之所學者大可叅乎天地而小不遺乎事物妙可<lb/>
以贊化機而近不離乎云為其本仁義其具禮樂政治<lb/>
其說存乎經而學之存乎人人皆知學之而不能行之<lb/>
者惑於後世之學故也後世之學譬猶稊稗然藝之易<lb/>
成而穫之不可以食食必有霍亂泄嘔之疾人恱其易<lb/>
而不顧疾之在後不亦惑乎聖人之道猶粟菽也用之<lb/>
於身則氣充而體安用之於家則家裕國用之則治天<lb/>
下用之則四夷格而庻物育而後世未嘗大行者或有其<lb/>
<pb n="KR4e0002_WYG_026-18a"/>
人而無其時或遇其時而不能盡其才通患然也幼學<lb/>
材敏而色和志篤而有容庻乎學聖人之道者矣而又<lb/>
生乎今之世其殆将有合乎夫不學道而妄行者無他<lb/>
責也學道而不以行者自賊其心也得乎君而不以斯<lb/>
道事之者欺其上者也是恒人之所不敢為况幼學之<lb/>
名若字出於父師之訓者乎幼學盍自勉焉他日佐朝<lb/>
廷有以經術致治者吾知必幼學也夫<lb/>
　　　說𤣥凝子<lb/>
<pb n="KR4e0002_WYG_026-18b"/>
𤣥凝子密人往來吳越間人問姓名不答迫之以指就<lb/>
案畫𤣥凝子字人因稱之曰𤣥凝子云初凝年十三時<lb/>
牧猪東海上有道士佩劒過之授藥一丸赤如火吞之<lb/>
即棄猪随道士去涉瞿塘上灔澦入青城山坐白龍洞<lb/>
中洞前大雪髙三四尺凝居之若溫時下山敲氷濯足<lb/>
澗中戯折澗竹竅而吹之學鳳皇鳴道士聞之咲曰孺<lb/>
子之駭一至此乎未幾道士去三神山採藥凝欲從不<lb/>
可獨處洞一年或三月不食即食不過黄精石芝嘗劚<lb/>
<pb n="KR4e0002_WYG_026-19a"/>
芝鬼城下有白虎向南行凝往執其尾躍上虎脊趍一<lb/>
里所舍去反白月射洞底秋風四鳴因思故鄊菊花酒<lb/>
且熟遂還密人見凝眼有碧燄意其已仙而凝弗是也<lb/>
人見凝者輒贈詩運筆如風字或類霆書鬼篆不可識<lb/>
俄道士復至與飲琅琊臺上大醉竟同去不知所之道<lb/>
士眉長八九寸雙目深髯怒張如㦸人疑為古仙人云<lb/>
為說者曰齊地自古多方士争言有禁方能神仙而少<lb/>
翁欒大尤善惑雖漢武雄才亦所不免今凝固齊産也<lb/>
<pb n="KR4e0002_WYG_026-19b"/>
豈其山川之靈有以致之歟嗚呼使上之人有好凝者<lb/>
其不少翁欒大也寡矣先王之世以左道惑衆者必拘<lb/>
殺於司冦必有㫖哉必有㫖哉<lb/>
　　　蘿山遷居志<lb/>
余世居金華孝善里之潛谿其地在縣東七十里禪定<lb/>
院側溪之東即入義烏境元重紀至元元年乙亥正月<lb/>
十五日授經浦江義門鄭氏乆之以其家九葉同居乃<lb/>
願卜鄰焉相地於仁義里孝門橋之上其地直縣東三<lb/>
<pb n="KR4e0002_WYG_026-20a"/>
十里有山曰青蘿至正六年丙戌十月二十七日於山<lb/>
趾建寝室三楹間繚以周垣前敞小門十年庚寅二月<lb/>
十五日攜家自金華來遷掲其扁曰潛谿示不忘本也<lb/>
十四年甲午十二月八日再搆前軒如寝室之數東西<lb/>
榮之屬以次告完扁軒曰青蘿山房因舊山而志新築<lb/>
也十八年戊戌六月十八日國兵取浦江遂避入諸暨<lb/>
兵雖定浦江當戎馬之衝不可居十九年己亥三月十<lb/>
五日還潛谿故廬越九載始重葺治於是復來遷時國<lb/>
<pb n="KR4e0002_WYG_026-20b"/>
朝吳元年丁未四月一日也惟古人最重遷以墳墓在<lb/>
斯親戚在斯不敢輕於棄去或去之必出於勢之不得<lb/>
已今予豈有他哉特欲薰漸孝弟之風以朂我後人爾<lb/>
然蘿山之望潛谿朝發而夕至非若别郡千百里之逺<lb/>
宗屬之胥㑹先塋之展省固未嘗廢其與弗遷者初何<lb/>
異哉余既來遷偶閱宋嘉定末官給地券所居左右曰<lb/>
宋公園園與予姓同亦似不偶然者豈其數或前定歟<lb/>
予子孫居於此者毋析爨毋為不義毋侵蝕比隣日衣<lb/>
<pb n="KR4e0002_WYG_026-21a"/>
被乎詩書耕則為良農學則為良儒庻幾不負予之志<lb/>
也<lb/>
　　　五洩山水志<lb/>
五洩山在婺杭越三州境上北距富春南據勾無東接<lb/>
浦陽其山水最號竒峭齊謝𤣥卿嘗以採藥深入其中<lb/>
而宋刁景純吳處厚亦頗游焉自西坑嶺入過遇龍橋<lb/>
北行二十歩始入西潭前横一溪水甚寒履之如氷由<lb/>
溪而前徑小潭旁有礁石突起類大甕斜覆乃捫石而<lb/>
<pb n="KR4e0002_WYG_026-21b"/>
登一失足輒墜又行二里所地稍夷曠怪石四瞰峰巒<lb/>
環列獻状其紋縈縈然類神工鬼斧所雕刓者山多猴<lb/>
逰人或恐之撒石亂下如雨又前行半里所泉自石竇<lb/>
中出瀏瀏作聲若琴若笙竽泉西流滙為小窪瑩澈泓<lb/>
徵毫髪不隱鯈魚數尾洋洋往來如行琉璃瓶中見人<lb/>
至潛去窪左大樹離立極怪偉倒影入水中如畫又前<lb/>
行五千步大石閼道相傳有岩角肖鷹喙忽夜大雷雨<lb/>
喙崩下聲聞二十里又行三十歩榛篠成林翠光浮映<lb/>
<pb n="KR4e0002_WYG_026-22a"/>
衣袂成碧色山蟲崕虺奔遶後先瞬目失所在至此則<lb/>
氣象隂幽絶不類人世如升蓬嶠坐水晶宫生平烟火<lb/>
氣消盡又自山腰縁葛而前竹籜覆地厚足動輒仆又<lb/>
過十歩許抵小潭小潭上曰西潭流水傾沫成白簾濶<lb/>
可七八尺冉冉下注滑而無聲兩傍石崖峭立苔蝕蘚<lb/>
暈時有水珠毶毶滴下嵗旱鄊民禱龍於此遇禱水或<lb/>
湧取蜥蜴入瓶盂中持以歸多驗自遇龍橋至此約可<lb/>
五六里皆蛇盤磬折路行若窮又復軒敞其中勝致難<lb/>
<pb n="KR4e0002_WYG_026-22b"/>
得具記或言潭上有石河從石河至三臺塔人跡罕至<lb/>
莫詳也尋故路而出斜迤而東過香爐峰峭拔上有石<lb/>
類香爐故名香爐北有峰圓而童名鉢孟峰或曰肖東<lb/>
甌鴈蕩又名雁蕩峰由雁蕩而南時有白雲覆於谷者<lb/>
曰雪峰屹然人立者名玉女峰嶄嶄勢欲柱天者名天<lb/>
柱峰其他諸峰星聨肺附登名圖籍者盖七十有二焉<lb/>
復從崕東折度略彴橋趍三學院院唐靈黙禪師道場<lb/>
師嘗降龍於此遺跡尚存由院北深入又百餘歩至東<lb/>
<pb n="KR4e0002_WYG_026-23a"/>
潭上飛瀑可二十丈瀑怒叅倒擊崕窽中若運萬斛雪<lb/>
從天擲下白光閃閃奪人目睛至潭底輒復逆上有聲<lb/>
如輥雷人咲語咫尺不能辨猶聞甕中聲居人云每天<lb/>
風一號四山林木震撼欲折黑雲下罩杳不知昏曉嵗<lb/>
多投龍者其多驗如西潭復北折而西泝潭之源登響<lb/>
鐵嶺度紫閬山村人多舎篁葦間有平皋數百畝可耕<lb/>
概傍㳂石河又行一里所地名石鼔足頓之鼕鼕鳴越<lb/>
十步至第一潭潭如井睨之正黑投以小石鏘若佩環<lb/>
<pb n="KR4e0002_WYG_026-23b"/>
又越十餘歩至第二潭圓如錡釡面廣而底敞大水驅<lb/>
亂石聚其内迨滿復洩去潭下石壁百餘尺險不可寘<lb/>
足從其石懸藤墜下至第三潭潭甚深以線縋之下不<lb/>
見底其形方狹而長天向隂常有雲氣從中起疑有蛟<lb/>
龍潛其下人恒以幽悄為病第四潭咸不敢往或以綯<lb/>
圍腰繫巨杙俯崕而瞰潭左右皆楓木其形大概如第<lb/>
二潭而廣袤倍之側有晉劉龍子墓相傳龍子常釣於<lb/>
潭得驪珠吞之化龍飛去後人為壘石作塚或云龍子<lb/>
<pb n="KR4e0002_WYG_026-24a"/>
之母塟焉世逺不可辨又其下至第五潭即東潭因其<lb/>
水五級故名之為洩云噫造物之委形山水者其竒峭<lb/>
有是哉<lb/>
　　　刪烏城志<lb/>
元至正七年冬嘉禾城西有烏數千營巢於地圍八尺<lb/>
崇五尺晝夜弗休類有物督迫之者未幾大盜弄兵海<lb/>
上紅巾繼起江淮皆繹騷朝廷遂詔州郡築城築城自<lb/>
嘉禾始亦異哉唐貞元中田緒境内烏銜木成城其崇<lb/>
<pb n="KR4e0002_WYG_026-24b"/>
則緒五之二其圍則至數里之廣所以徳宗有播遷之<lb/>
禍今元亦馴致䘮亡先儒謂杜宇啼天津橋南方地氣<lb/>
先應亦是類歟吳僧本誠著烏城志五百餘言余愛其<lb/>
文特刪之以附集中本誠字道原以能文名<lb/>
　　　志釋寄胡徵君仲申<lb/>
華容孝廉與廣平文學遇于神明之臺孝亷問曰予締<lb/>
子交已越二紀其貌固狎其志則未之聞也子能為我<lb/>
揚㩁古今而釋之乎文學曰走也不敏長自嵓穴鶴毳<lb/>
<pb n="KR4e0002_WYG_026-25a"/>
編襦土芝縕食動趾踉蹡發辭<graphic n="KR1996" url="https://raw.githubusercontent.com/kanripo/KR-Gaiji/master/images/KR1996.png" mimeType="image/png"/>吃忽挾緗縹去厯都<lb/>
邑見者大噱指為木刻錯愕周章無地寄迹獨孝廉煖<lb/>
我以溫顔前我以重席迪我以三古之芳猷期我以九<lb/>
能之至域拜孝廉之貺厚矣孝㢘有問敢對以臆寓形<lb/>
霄壤不翅蠛蠓時幻嵗遷電滅鳥空唯極所適其樂則<lb/>
鴻出游大澤才騫氣雄鼻尖出火耳後生風金張前驅<lb/>
許史後從牽黄臂蒼箙矢韔弓仰落雙鵰俯搤長熊毛<lb/>
血旁灑塵坌四封入㨿<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>館廷實惟供罍尊旁午豆俎<lb/>
<pb n="KR4e0002_WYG_026-25b"/>
衡從肉腴含春酎暈移童器周八音律合六同部分立<lb/>
坐筵布西東緑華白台南威紫衝靨輔寄牙瓌質姣容<lb/>
歌㗋撼塵舞袖翩龍其有事固日新而弗足也竊有志<lb/>
焉孝㢘能許之乎孝㢘曰欲敗度縱敗禮古人所戒子<lb/>
豈宜蹈之願聞其他文學曰班生投毫令名煌燿終童<lb/>
請纓其齒甚少不有熖熖孰潛其爝非勒銘於燕然必<lb/>
建標於絶徼軒冕以之蟬聨紳笏以之姱嫽衛霍擁軨<lb/>
樊陳執纛公子掃門王孫媚竈霜露係乎吹嘘予奪視<lb/>
<pb n="KR4e0002_WYG_026-26a"/>
其慍笑其銳也若孟勞之出魯橈其重也如天球之鎮<lb/>
周廟天下學士揮汗為雨聨袂成帷莫不仰遺光而企<lb/>
末照其視處環堵厄藜藿擊壺而越吟倚柱而吳嘯卑<lb/>
卑南陽之耕落落滋泉之釣口心共語影形相弔不亦<lb/>
大有徑庭乎孝㢘曰功髙者身危位隆者名䘮此衆人<lb/>
之所嗜而君子之所慎也文學曰神封靈壤作鎮下方<lb/>
㑹稽衡華沂岱嶽常霍及毉閭分布九疆總三條於中<lb/>
區限兩界於外邦他若滄漲蕩浮青瀚混茫包天裹地<lb/>
<pb n="KR4e0002_WYG_026-26b"/>
循環相通<hi>叶湯</hi>其間怪偉靡可數詳天孫岳長水伯瀆宗<lb/>
<hi>叶荘</hi>昴宿寶符之貴𤣥龜青鯉之章金篋玉策之探日月<lb/>
珪璧之藏或隱而晦或露而彰走将簡徒御戒樓航濯<lb/>
足於咸池晞髪於塼桑豁氛埃於人瑕發忠信於天光<lb/>
蒼水之使稷邱之君庻一問之望鼎湖而想遺弓履河<lb/>
洛而思聖勲也孝㢘曰山川形勝固足以廓子耳目昌<lb/>
子文辭然非至焉子毋徒取則於太史遷也更請大之<lb/>
文學曰去聖逾逺學術紛披控名責實禮度是師上下<lb/>
<pb n="KR4e0002_WYG_026-27a"/>
有叙禮殺異宜苛察繳繞弗失絲釐貴儉兼愛上賢右<lb/>
鬼採椽不斵型簋唯土嗇然自奉與孔齊軌權事制宜<lb/>
詭行遁辭移隂轉陽入神出竒變化闔闢有目莫窺秉<lb/>
要執本立為經制法無常形事無成勢洞究羣情為萬<lb/>
物主儀節忒愆峻刑弼之肅如晨霜犯者裂肌伅鞅非<lb/>
到挾之以馳因彼天時以施教令若儀若象測度以定<lb/>
紀綱載明是謂大順食天所寓邦本所資山澤平地相<lb/>
厥攸宜八政之首著于經彛揣摩國紀宣明帝治或合<lb/>
<pb n="KR4e0002_WYG_026-27b"/>
或兼本末畢具凡有猷為㒺越憲制若是喧豗泣猋訊<lb/>
雷震撼乎四極充斥乎九垓渢渢乎海水起立而應龍<lb/>
天飛也戔戔乎五兵雜陳而神授握機也芒芒乎曠野<lb/>
萬里而列井布棊也是故徧索其說而試之不識可乎<lb/>
孝㢘曰夫子沒而微言絶諸子百氏人人殊未有能一<lb/>
之者也文學曰勘定惟武亦國之程其書漫衍四類是<lb/>
繩隂陽權謀伎巧勢形其目臚列繙繙繽繽九宫八門<lb/>
六甲五神軍軌兵鈐星式雷經金鷄玉狗風角鳥情制<lb/>
<pb n="KR4e0002_WYG_026-28a"/>
器尚精動合神機胄鎧羅陳戈㦸交施渠荅距堙鶩㝠<lb/>
扶胥象車雀杏行馬飛鳬武衡大櫓驩耳長芟雲火萬<lb/>
炬渾脫全驅䇿全器良其用益張營察六形旂按五方<lb/>
天地定位風雲流行龍虎騰趠鳥蛇翼驤正正竒竒巍<lb/>
巍堂堂赫赫赩赩稜稜璜璜以守則固以擊則揚或追<lb/>
北於函谷或喋血於太行或徇地於臨菑或陷壑於昆<lb/>
陽是亦英雄之壮觀也走竊樂之不知飢渇之在已也<lb/>
孝㢘曰兵者不祥之器聖人不得已而用之子服儒衣<lb/>
<pb n="KR4e0002_WYG_026-28b"/>
談儒書又焉用爾為文學曰粤厥軒轅游心太初上超<lb/>
鴻沆下入渺瀰有竊其餘亦神其軀文賓履生師皇馬<lb/>
毉玉柱丹砂騎鳴龍師木羊葛由神泉鹿皮折足山圖<lb/>
赭衣服閭女丸素書赤斧碧鷄朱璜瘕脫𤣥俗質虚心<lb/>
存冲寥跡入佹竒五性既絶九患亦除三階有嚴七嚴<lb/>
無虧身升紫宫位紀琳書隂隆伏骨目炯四規執東象<lb/>
之玉文契九赤之班符御躋虚之龍韈服太極之麟芝<lb/>
入火不爇入水不濡入石不閡入木不拘雲卧天行神<lb/>
<pb n="KR4e0002_WYG_026-29a"/>
潛靈飛是盖與天為徒又不特致治於無為也當闢我<lb/>
石室寝我世機服我胎息殺我蟲尸洗伐我毛髓銷解<lb/>
我膚肌覩銅狄而摩娑約令威而來歸不知能成其志<lb/>
否乎孝㢘曰聖人不師仙使其可為則周孔為之矣文<lb/>
學曰荒荒遺文或偽或真學徒巧辨或正或舛先出者<lb/>
堙從出者存何老生怨尤而異師是嗔藏之名山編簡<lb/>
乃完何傳授有緒而魚魯或殘汲冢一啓蟲書再覩何<lb/>
怪言放紛而不齊于古緯侯相傳内學是尊何列國寶<lb/>
<pb n="KR4e0002_WYG_026-29b"/>
書而盡閱其文僭辭竊義聾俗簧世日新月巧動莫之<lb/>
制衡錯摛瑩方州部家何立言浩深而莫究津涯始生<lb/>
終通生育及資何其象不一而數皆九為原熒丱冢名<lb/>
性氣體何圖指佹殊而重摹迭儗觸類而言何莫非此<lb/>
沾沾動喙徒見其鄙走将鉤其龎鴻掠其纎微懸空明<lb/>
之金鑑俾無遁於妍媸能若是是亦足矣孝㢘曰此粗<lb/>
近之然滯於傳註童習白紛若華蟬死生其間亦奚益<lb/>
哉文學曰孟軻氏歿世乏真儒師師萌庻倀倀奚歸孰<lb/>
<pb n="KR4e0002_WYG_026-30a"/>
廓我矇孰砭我愚羣言孔多契真者誰欲操腐艦以泛<lb/>
其區欲絡盲象以駕鼔車縱有智巧寧不殆而嗚呼噫<lb/>
<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>一何寥乎九聖之神於昭於天九聖之心存之於文<lb/>
又何昭乎嗚呼噫<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>薋葹盈室何有芳蓀繁星爛宵孰<lb/>
知朝暾寧不使我怡怡而愮愮乎帝降民衷徳與天一<lb/>
胡不自貴葩藻是溺顛倒首足淆混白黑棄其瓚槃寶<lb/>
厥瓦鬲拊膺自傷淚血交積誓劀俗穢以剗末習駕舂<lb/>
陵以為舟鼓闗洛而為檝張武夷以為颿期洙泗之可<lb/>
<pb n="KR4e0002_WYG_026-30b"/>
涉夙興夜寐偟偟業業凛然如上帝之在目睫若是何<lb/>
如孝㢘曰此僕素昔之所究心者也幸與子同之於是<lb/>
執手降臺相視而笑笑已繼之以歌曰真儒不生世隂<lb/>
隂兮擿植索塗愈幽深兮炯其靈根無古今兮超彼九<lb/>
𤣥離濁氛兮攀淵追鶱乘赤麟兮文之興䘮負以身兮<lb/>
任重道逺何時而止兮朝斯夕斯相期於沒齒乎<lb/>
　　　續志林小引<lb/>
志以林名者何言多也所謂林者豫章䑕梓檆桂棫榎<lb/>
<pb n="KR4e0002_WYG_026-31a"/>
之屬皆在焉通曰林而不别言之何明所志之不一也<lb/>
所志不一其言續者何昔之君子嘗掇以名書續之所<lb/>
以繼也繼則繼矣其不同者何一以資多識一以牖民<lb/>
衷所以異也文埀世行逺者彬彬然諧彪彪然炳斯可<lb/>
矣子直而不婉奈何天文之昭也地文之著也人文之<lb/>
烜也我則不敢知今之所書其事核其辭質其理足為<lb/>
天下勸如斯而已矣吾聞古者左史記言右史記事職<lb/>
也故國無小大皆有之子職非史也其躐而僭之何史<lb/>
<pb n="KR4e0002_WYG_026-31b"/>
官失職乆矣國乎史曷若家乎史國私而家公也使天<lb/>
下之人家得史之人庻乎知法戒也奚僭為然則子所<lb/>
書皆善也勸矣如懲何善惡備書史也舍惡録善志也<lb/>
善者勸惡者懲矣曷為而不可也斯志也其言或不能<lb/>
盡徴者何所見異辭所聞異辭所傳聞異辭信其信疑<lb/>
其疑可也<lb/>
　　　旌義編引<lb/>
浦江鄭氏世居縣東二十五里鄊名感徳里曰仁義其<lb/>
<pb n="KR4e0002_WYG_026-32a"/>
逺祖冲素處士綺自宋建炎初至今同居已十世歴二<lb/>
百五十餘年守詩書禮樂之教弗墜宋元二史俱載孝<lb/>
義傳中然其持守之規前録五十八則六世孫龍灣稅<lb/>
課提領太和所建後録七十則續録九十二則七世孫<lb/>
青槤府君欽江浙行省都事鉉所補皆已勒碑鋟板當<lb/>
時公卿大夫士所遺詩文亦累為麟溪集二十二巻刊<lb/>
示後昆今八世孫太常博士濤復以為三規閱世頗乆<lb/>
其中當有随時變通者乃率三弟泳澳湜白於二兄濂<lb/>
<pb n="KR4e0002_WYG_026-32b"/>
源同加損益而合于一其聞諸父之訓曾行而未登載<lb/>
者因増入之總為一百六十八則文辭之屬選有繫於<lb/>
事實者則録之釐為三巻通名曰旌義編既刻板可模<lb/>
印請言其故於篇端予與源為姻家濤為同門友而泳<lb/>
等又皆執經從余學義不容辭嗚呼是編之行其于厚<lb/>
人倫美教化之道誠有益哉<lb/>
　　　非非子縣解篇引<lb/>
非非子廬於仙華山下幼不嗜書讀魯論未終篇棄去<lb/>
<pb n="KR4e0002_WYG_026-33a"/>
尋學鍊金碧九還寶丹斵丹房如方榻中僅容膝而述<lb/>
古仙人辭於四周澄坐其間身如槁木不動或睡睫不<lb/>
能禁輒下榻僵立達旦如斯者七嵗凡堪輿氣化之原<lb/>
事物盈虧之數神鬼幽顯之祕似不能越其範圍又乆<lb/>
之若有物鯁其中芒角森然膠刺肺腑必吐去乃暢於<lb/>
是濡毫著書炳然成文老生宿儒或有所未及而其藻<lb/>
思之奮發若山下出泉涓涓而不斷若獨繭之抽愈出<lb/>
而不窮既成書自號之曰非非子縣解云金華宋濂讀<lb/>
<pb n="KR4e0002_WYG_026-33b"/>
而疑之曰子自稱為非非孰非之耶以為人之非子耶<lb/>
則子為非而人為是以為子之非人耶則子為是而人<lb/>
為非非者固非而非之者不尤非非耶是故有是則有<lb/>
非無非則無是是其所非非其所是非其是是是其非<lb/>
非是是者固二而非非者果能一耶辟諸髹几焉人以<lb/>
其文墨墨也而不知其質皦皦也皦皦者謂之白如其<lb/>
墨墨者何墨墨者謂之黑如其皦皦者何惟黑惟白惟<lb/>
白惟墨惟白而黑黑非白乎惟黑而白白非黑乎亡白<lb/>
<pb n="KR4e0002_WYG_026-34a"/>
白則黑黑有有黑黑則白白無欲黑白而黑黑寧黑白<lb/>
而白黑也雖然此猶以迹言也吾本為白而黑何加焉<lb/>
吾本無黑而白何形焉是謂白黑忘矣白黑忘而有亡<lb/>
齊矣有無齊而是非泯矣是非泯而非非者絶矣非非<lb/>
者絶則天與人凝而合矣此之謂葆純此之謂熈神此之<lb/>
謂物㝠若是者何如非非子咲曰始吾學道物我而我物<lb/>
也繼而唯我我在今則吾䘮我矣我我且不我又何有<lb/>
非非者乎子言良信也濂亦莞爾一咲為繫其說於篇<lb/>
<pb n="KR4e0002_WYG_026-34b"/>
端非非子鄭姓源名婺浦陽人生貴人家能堅厲入道<lb/>
大夫士服其操行竒勁云<lb/>
　　　贈浩然子叙引<lb/>
交神明有道乎曰有無妄而已矣然則所謂無妄者何<lb/>
也曰其中有物非思慮膠葛之可揺奪也非聲利沉酣<lb/>
之可變易也至虛而神與道合真放之無垠収之則存<lb/>
歴代以來恒有其人也今之近於此者其唯吾浩然子<lb/>
乎浩然子與余同姓其名為宗真遂以其稱浩然者為<lb/>
<pb n="KR4e0002_WYG_026-35a"/>
之字學道於京城報恩光孝觀得靈寳而能知鬼神之<lb/>
情状嗣天師知其賢號為體𤣥妙道純素法師提㸃觀<lb/>
事㑹朝天宫虛席中書以為言上召見奉天殿命太官<lb/>
賜饌俾之住持時洪武五年秋七月也又明年正月十<lb/>
五儀曺奉常同傳㫖諭之曰凡有事郊社及山川百神<lb/>
當令宗真帥其徒十人前期<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>芳香潔豆籩以俟臨事<lb/>
之日仍令宗真被法服與祭浩然子拜命唯謹盖以其<lb/>
精潔而於敬恭神明為宜浩然子由是簡在上心屢蒙<lb/>
<pb n="KR4e0002_WYG_026-35b"/>
召對且賜白玉真仙像二十餘軀以鎮山中龍光赫奕<lb/>
光動林谷采真之士無不欣艶之余嘗見浩然子於冶<lb/>
城山風度凝簡執謙而有容澹然無所累其心所謂其<lb/>
中有物不為思慮聲利之所惑者誠近之此所以遭逢<lb/>
盛際而眷遇有加焉然而忠君親上臣子之職也浩然<lb/>
子益宜振拔精明傾竭誠慤以頌禱國祚於無疆非特<lb/>
敬恭明神而已誠如是雖身居方外而乃心王室被法<lb/>
服以與朝紳之列非僥倖也實宜也浩然子其尚朂之<lb/>
<pb n="KR4e0002_WYG_026-36a"/>
洪武六年冬十有一月金華宋某序<lb/>
　　　顔率求鼎難<lb/>
秦興師臨周而求九鼎周王患之以告顔率顔率曰大<lb/>
王勿憂也臣請正大義以却其軍率乃詣秦君長揖言<lb/>
曰周之與秦勢雖若敵國其分則君臣也率聞君伐臣<lb/>
則有之矣自非弑逆未聞以臣伐君也不知君之興師<lb/>
而涉邦畿也何故天子謹使使臣以問諸左右秦君曰<lb/>
無他意也寡人竊聞九鼎四海之厚寶也誠願得一觀<lb/>
<pb n="KR4e0002_WYG_026-36b"/>
焉然恐周之執事不察敵國之情乃盛陳師衛以備不<lb/>
虞耳寡人人臣也豈敢稱亂率曰率意君忘其為人臣<lb/>
也今幸弗忘甚善率嘗適蔡蔡人有事其主者其主有<lb/>
龍淵之劒蔡人操刃與㦸逐而奪之或諫曰此汝主也<lb/>
汝何得乃爾獨弗畏不義之名乎蔡人曰吾見龍淵不<lb/>
見主也彼猶不見主故肆行而無忌憚君今知為人臣<lb/>
而興師求九鼎焉何也君不聞齊晉之事乎齊地方千<lb/>
里帶甲數十萬天王嘗賜太公履東至于海西至于河<lb/>
<pb n="KR4e0002_WYG_026-37a"/>
南至於穆陵北至於無棣五矦九伯皆得専征迨桓公<lb/>
之興平宋折鄭帖服荆楚威行諸侯天下莫强焉尚欵<lb/>
欵以尊周為事未嘗敢求九鼎也晉地亦方千里帶甲<lb/>
亦數十萬掎以太行之髙起以首陽之雄迤以黄河之<lb/>
深靡以大陸之廣所謂表裏山河之固晉實有之文公<lb/>
籍累世之盛侵曺伐衛大戰于城濮而楚師敗績列國<lb/>
畏威無敢不從然猶一曰尊王室二曰尊王室亦不敢<lb/>
求九鼎也今君欲行霸術不思法桓文而乃惟不軌是<lb/>
<pb n="KR4e0002_WYG_026-37b"/>
圖率恐諸侯有以議君也且君有不義者三以臣帥兵<lb/>
而刼天子不義一也鼎乃先王重器而敢睥睨之不義<lb/>
二也肆虎狼之威志在邱墟宗廟不義三也六國怨秦<lb/>
之虐日夜共謀洹水之上恨無其名以興師設知君有<lb/>
爾韓必遣三將軍出宜陽趙魏與韓唇齒之邦必注強<lb/>
弓蹠勁弩助之燕雖稍弱勢不能以獨寧四國合一精<lb/>
兵當不下三百餘萬齊為山東大國亦必驅其衆西向<lb/>
殽函嘗見諸侯並起其雄吞之志益暴又必急趍擣武<lb/>
<pb n="KR4e0002_WYG_026-38a"/>
闗君雖有百二之險舉六豹而噉一牛不至血肉狼藉<lb/>
不止也率竊為君危之夫鼎者又以昭夫徳也茍無其<lb/>
徳雖得之必亡之昔夏之盛也貢金九牧鑄鼎象物百物<lb/>
而為之備使民知神姦用能協于上下以承天休桀有<lb/>
昏徳鼎遷于商商紂暴虐鼎遷于周周徳雖衰天命未<lb/>
改君尚可力求之耶楚荘之强君之所聞也因伐六渾<lb/>
之戎遂來問鼎之重輕王孫滿一言却之輒俛首莫敢<lb/>
吐氣者豈力有不足哉誠畏負不義之名也君世有功<lb/>
<pb n="KR4e0002_WYG_026-38b"/>
於天王今其所為可不如蠻荆之長乎為吾君計莫若<lb/>
告於衆曰寡人不敏昧厥君臣大分帥爾有衆欲求鼎<lb/>
于周周之大夫弗以寡人為不榖肫肫然喻之矣寡人<lb/>
雖至愚竊已藏之中心矣爾衆宜解甲韜戈從寡人寡<lb/>
人幸至于廟當悔解自罰復告于太史書之以旌寡人<lb/>
之過君能如此則改過不吝之成湯又見於今日也君<lb/>
徳孰加焉秦君聞之赧然謝顔率曰子之言良是也即<lb/>
日罷兵西還<hi>鼎周鼎也故借周天子立論</hi>
<pb n="KR4e0002_WYG_026-39a"/>
為說者曰秦師求鼎之事雖急率以是大義折之秦縱<lb/>
暴必能退師初不待陳臣思将兵以救之也既不能然<lb/>
復以八十二萬人輓鼎誑齊率真小人哉嗚呼大義不<lb/>
明乆矣豈獨率一人之為然哉嗚呼大義不明乆矣<lb/>
　　　擬漢使諭郡國共擊邯鄲檄<lb/>
惟髙皇帝提三千卒起自豐沛赤幟一揮而天下底定<lb/>
累洽重熙至于孝平皇帝藐在幼冲委制新都侯莽乆<lb/>
秉國鈞遂致潛萌異圖僭奸天位四海豪傑怨怒切骨<lb/>
<pb n="KR4e0002_WYG_026-39b"/>
至有枕戈待旦而弗寐者義旗始竪持劒之士動以萬<lb/>
數不一二年直搗長安衆共誅莽天地為之開明日月<lb/>
為之宣昭神祗為之<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>舒爾吏民之所共知賊王郎者<lb/>
本邯鄲卜筮之家乘海内弗靖詐稱成帝子子輿以惑<lb/>
爾吏民趙魏亡賴男子遂立為帝徇下幽冀漢與賊決<lb/>
不兩立義将剪屠之今大司馬劉公将城頭子路刁子<lb/>
都兵百萬衆從東方來軍容之盛煇赫震蕩如雷如霆<lb/>
攖其鋒者無不殞滅爾吏民皆漢舊臣當不忘二百年<lb/>
<pb n="KR4e0002_WYG_026-40a"/>
子養元元之澤帥爾子弟執爾戈矛鼓行而西相與成<lb/>
大功漢法具在陷陣却敵者受上賞搴旗斬将者次之<lb/>
執俘獻馘者又次之爾吏民随所擇焉前之大将軍建<lb/>
立殊績埀名竹帛者亦夫人也曾謂爾吏民弗能之乎<lb/>
亦在朂之而已其有不知順逆之辨甘為賊虜敢持兵以<lb/>
拒我者必草薙而禽獮之盡根株痛斷乃止耳爾吏民<lb/>
姑昧昧思之新莽篡立已十四年置百官有司謀臣甲<lb/>
士雄天下尚頸血濺地節解臠分王郎以新集之衆假<lb/>
<pb n="KR4e0002_WYG_026-40b"/>
名烏合遇戰則鳥獸散其能與漢兵敵乎漢徳在人心<lb/>
者未泯海内謳吟思之雖五尺童子日夜矯首以望赤<lb/>
帝旌旗之至故一叱咜間破昆陽之圍斬司徒之首拔<lb/>
武闗之險降宛城之兵下河北之衆星流電掃若神兵<lb/>
自天而下皆爾吏民目所親覩此無他天命所在固不<lb/>
可易也昔髙皇帝嘗刑白馬盟諸侯王非劉氏而王者<lb/>
天下共擊之况王郎僭厥帝號反易天常罪決在不赦<lb/>
爾吏民上察天命下度人心尚傳相告語戮力以誅無<lb/>
<pb n="KR4e0002_WYG_026-41a"/>
道使他日祀漢配天不失舊物爾吏民榮名無窮焉不<lb/>
然漢兵且至其無悔<lb/>
　　　擬孝武南巡金石刻文<hi>按水經注及十道四蕃志所載而補之</hi>
皇帝臨御撫有四極上與神通行幸雍郊親祠五畤白<lb/>
麟顯異如厥汾隂后土效靈地祗元光五年之冬行南<lb/>
巡狩至于盛唐望祀虞舜九疑<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>葱天柱用登上凌峻<lb/>
極直薄太清眺望汪洋遂自潯陽下浮大江射蛟水中<lb/>
輯江淮物㑹大海氣以合岱宗上天報享著厥靈貺民<lb/>
<pb n="KR4e0002_WYG_026-41b"/>
用平康協氣自順灾害不作利澤攸長在昔神禹刻石<lb/>
紀功百世彌章羣臣從行請勒遺制昭示萬方<lb/>
　　　廣薛季㫤對張柬之語<lb/>
神龍元年春正月秋官侍郎張柬之天官侍郎崔𤣥暉<lb/>
中臺右丞敬暉司刑少卿桓彦範相王司馬袁恕已舉<lb/>
兵討武氏之亂張易之昌宗伏誅中宗復位洛陽長史<lb/>
薛季㫤乗間言于柬之曰侍郎舉義兵剪除奸雄匡復<lb/>
帝室使四海蒼生再見唐家日月其事甚偉而季㫤無<lb/>
<pb n="KR4e0002_WYG_026-42a"/>
一語以為賀者侍郎亦知其意乎柬之曰不知也季㫤<lb/>
曰僕亦為侍郎不知也侍郎若知則其所設施當不止<lb/>
此侍郎幸聴僕僕請披肝瀝膽為侍郎言之昔我髙祖<lb/>
提三尺劍起晉陽輔以太宗之神武将帥之忠烈然後<lb/>
能縛世充於東都戮建徳於河朔剪黑闥於山東収李<lb/>
密於黎陽誅蕭詵於江陵晝不得息夜不得寐蟻蝨生<lb/>
於鎧胄之間盖出萬死一生百戰而有天下此無他欲<lb/>
為聖子神孫建萬世不拔之業耳今武氏以妾媵之㣲<lb/>
<pb n="KR4e0002_WYG_026-42b"/>
黜奪帝位斷王皇后蕭淑妃手足投酒甕中囚諸宗室<lb/>
朝明堂恣行殺戮御則天樓大赦天下革唐號為周易<lb/>
服色置社稷立宗廟身被衮冕手秉大珪自稱曰天冊<lb/>
金輪大聖皇帝南面而朝羣臣自天地始分以至于今<lb/>
未嘗有也侍郎竪義旗以復辟為辭但殺二張而釋武<lb/>
后弗圖是捨豺狼而問狐狸何以厭服天下人心僕竊<lb/>
為侍郎弗取也侍郎若聴僕計集百辟卿士執武后獻<lb/>
諸太廟數其過惡取太宗黄鉞斬之以謝天下凡武氏<lb/>
<pb n="KR4e0002_WYG_026-43a"/>
之在中外者無小大皆盡殺無赦庻幾少慰先帝在天<lb/>
之靈而侍郎髙義亦不在伊尹周公下侍郎能留意乎<lb/>
柬之曰吾業與𤣥暉等謀亦嘗如長史言但武后倒持<lb/>
魁柄二十有一年生殺廢置皆自其手出三公九卿惟<lb/>
知有武氏勇将精兵亦惟知有武氏萬邦黎庻亦惟知<lb/>
有武氏脫有一人號於衆曰天后且爾将何所寘吾屬<lb/>
乎則吾作虀粉矣季㫤曰不然武后負滔天之惡海内<lb/>
雖畏其威忠義之心人孰無之其専制之初李司馬起<lb/>
<pb n="KR4e0002_WYG_026-43b"/>
兵揚州奮臂一呼得勝兵十餘萬山東豪傑皆蒸麥為<lb/>
粮挿鋤為兵以俟南軍之至當時天下尚憤惋如此况<lb/>
今日乎侍郎朝𤣥武門而入不過羽林兵五百人耳誅<lb/>
二張如殺狐兎無一人敢動者則人情可知也侍郎即<lb/>
誅武后天下有不帖帖者當使鐵鈎鈎吾舌懸於長安<lb/>
城上以為亂言者之戒柬之曰漢之吕后與武后無大<lb/>
相逺平勃雖将南北軍未聞誅之豈不以誅之為弗是<lb/>
耶季㫤曰武后之罪浮于吕后萬萬吕后雖殺孝恵子<lb/>
<pb n="KR4e0002_WYG_026-44a"/>
盡封諸吕為王未嘗敢移漢鼎今武后肆行不道賴皇<lb/>
天后土未絶唐祚使侍郎得竭忠其間不然其天下非<lb/>
復唐有欲持一巵酒滴獻陵土且不可得侍郎尚欲同<lb/>
之乎柬之曰武后母也今天子子也以子罪母縱快忿<lb/>
一時如萬世公義何季㫤曰傳有之人臣無将将則必<lb/>
誅設有人焉招納亡命而欲睥睨神器侍郎必盡殺之<lb/>
乃已是何也亂臣賊子决不可赦也武后於唐大義已<lb/>
絶不過一亂賊耳二三大臣為國家討賊宜從先帝之<lb/>
<pb n="KR4e0002_WYG_026-44b"/>
法豈上所得預聞當此之時宗廟社稷為重武后為輕<lb/>
能殺之乃所以伸公義也柬之曰吾為唐家大臣即旦<lb/>
暮死恨無以藉手見先帝於地下今幸誅二凶復國號<lb/>
曰唐便當上章乞骸骨歸老故山他固不敢識也季㫤<lb/>
見柬之不能聴其言氣怒甚目光如炬大聲謂柬之曰<lb/>
此事姑寘之二凶雖誅諸武封建如舊日夜切齒恨不<lb/>
碎嚼侍郎之骨况三思又得辛於上儻白上罷政事矯<lb/>
制殺侍郎等若反掌耳侍郎尚不知動念乎柬之曰大<lb/>
<pb n="KR4e0002_WYG_026-45a"/>
事已定彼猶几上肉耳無相能為上素勇烈當使自誅<lb/>
之以張天子之威耳長史固不必過慮也季㫤退彈指<lb/>
嘆曰唉吾以柬之為天下人豪故往告之乃若是乃若<lb/>
是吾不知死所矣二月上命三思為司空五月賜柬之<lb/>
等王爵罷其政柄二年六月各貶為逺州司馬未幾皆<lb/>
為三思所殺如季㫤言<lb/>
　<lb/>
　<lb/>
<pb n="KR4e0002_WYG_026-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻二十六<lb/>
</p>
<p>
</p>
  </div>
</body>
</text>
</TEI>
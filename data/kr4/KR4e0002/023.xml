<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻二十三</head> <lb/>
    <p>
<pb n="KR4e0002_WYG_023-1a"/>
欽定四庫全書<lb/>
　文憲集巻二十三<lb/>
　　　　　　　　　　　　　明　宋濓　撰<lb/>
　　墓碣<hi>凡二十章</hi>
　　　太初子碣<lb/>
宋之徳深逺矣暨其衰微不振人能取其國而不能絶<lb/>
其子孫百餘年間顯官名士森布於天下當世稱多才<lb/>
者歸趙氏此豈人力乎非天曷能致此乎吾於浦江得<lb/>
<pb n="KR4e0002_WYG_023-1b"/>
太初子諱良本字立道其裔出於周王元儼至太初子<lb/>
十世矣太初子六世祖士翮為處州兵馬鈐轄髙宗時<lb/>
來遷睦卒贈武節大夫武節之子武義郎不玷復自睦<lb/>
徙浦江髙祖武經郎善近曽祖武翊郎汝沮祖崇徯父<lb/>
必俊自祖以下始不仕皆以儒名至太初子尤異焉太<lb/>
初子少時好讀書從學於鄉先生吳貞文公萊通經史<lb/>
大畧不喜専精為章句有得諸心輒見於行事其言纚<lb/>
然可聴其為家以禮取友必君子凡所友者善譽惡諷<lb/>
<pb n="KR4e0002_WYG_023-2a"/>
終身不變也妺歸樓氏䘮夫二子楨楠㓜樓氏族利其<lb/>
貲欲以計奪分之楨愬官未報夭死長老有憫是婦子<lb/>
者為言于縣縣擇可托孤者皆曰莫賢於太初子且其<lb/>
兄也可任縣籍其貲具土田付太初子主之太初子視<lb/>
孤甥如子既長授以其籍絲髮無所私太初子行方嚴<lb/>
有度柔仁者咸慕與親剛愎者惴惮不敢過其門翰林<lb/>
待制桞文肅公貫太初子父友雅愛太初子為人命從<lb/>
朱先生震亨㳺朱先生老儒通醫術最嚴毅不許可庸<lb/>
<pb n="KR4e0002_WYG_023-2b"/>
俗士獨樂太初子盡傳以其術太初子謂吾欲及物而<lb/>
患其無道今乃得之遂發其術濟病者窶人來問藥與<lb/>
畢麾去不取賈監察御史聞太初子精於醫薦于朝授<lb/>
以醫學正太初子笑不就而太初子之嫡亦且長於是<lb/>
太初子謂曰兒善治而家吾将休矣遂闢一室以居研<lb/>
摩養生之説朝夕粥一器不御醯鹽蔬蓏盛暑不箑浴<lb/>
烈寒不附火踰三十年無懈意至老鬚髪不少白人望<lb/>
之以為真神仙人而太初子亦若有所自得人莫測也<lb/>
<pb n="KR4e0002_WYG_023-3a"/>
洪武六年太初子卒年七十先卒之一日坐牀上謂人<lb/>
曰明日良吾将歸矣顧稚子取筆與簡預書斂葬儀曰<lb/>
衣我楮衣屨我繩屨屨二量宜用敝者毋華侈汙我至<lb/>
日晨興冠衣正坐啜一食斂手瞑目撼之則逝矣二月<lb/>
十五日也三十日葬于華表山之原夫人戴氏先四年<lb/>
卒合葬焉太初子嫡曰友昌孫曰季昇季昱曽孫曰同<lb/>
璿同珪同璣濓交太初子翁季間最久法當銘銘曰<lb/>
人之将寐昏氣乗之形憊神疲不能自持矧惟死生世<lb/>
<pb n="KR4e0002_WYG_023-3b"/>
之大事誰能兩忘談笑而去猗太初子脱然天游與道<lb/>
始終知命不憂曷由致斯其欲甚寡形且頓忘孰不可<lb/>
舍世之鄙夫雄傑一時疾病之臨䑕伏狐悲太初之道<lb/>
匪神匪僊充乎兩間無後無先<lb/>
　　　劉府君碣<lb/>
烏傷劉君大音字韶父凝貌寡知撫世一以誠人至於<lb/>
不忍欺當四筵合座囂聲撼屋居處其間黙如也或出<lb/>
一言輒中肯綮而萬理皆解且才識敻絶人多嗜腴田<lb/>
<pb n="KR4e0002_WYG_023-4a"/>
設巧穽期必獲焉君一不舉目睨之世咸以病君君曰吾<lb/>
将利吾𦙍耳子奈何欲陷之邪未㡬多田夫苦賦斂繁<lb/>
荷械走氷雪中咤曰劉君其智人也哉嵗祲盜夜半入<lb/>
君舍攫金以去君揣知其人帥子姓蹤跡于野遥見一<lb/>
家燈熠熠紅君曰此是已隔虎落偵之盗方轟飲昧爽<lb/>
縛送于官盜為裒止即欲盗齚舌相戒曰劉家翁在何<lb/>
地容吾屬乎族人瀕死子方乳以業券泣授君曰非君<lb/>
仁厚不足以保此有子與無子同願為盡心焉君藏劵<lb/>
<pb n="KR4e0002_WYG_023-4b"/>
篋衍候子長召而觴之枚數以還祖揆弗逮事父訓復<lb/>
蚤世君每思之必澘然飲泣奉母李夫人唯懼有咈其<lb/>
志君之弟晉繼於别宗夫人愛之甚泉若布君縱其欲<lb/>
弗敢靳其焚劵周急拯難嫁娶又不一而足嗚呼非古<lb/>
之所謂吉士者邪君之傳裔有家牒中奉大夫公亮五<lb/>
世祖也家嘗顯矣君雖不登仕版其行無歉者娶余生<lb/>
誠剛魯道四男子及女二賈叔文宋慎其壻也卒以洪<lb/>
武辛亥十二月三日葬以癸丑十二月某日夀七十三<lb/>
<pb n="KR4e0002_WYG_023-5a"/>
墓在潚溪黄垣之原從先兆也剛既從予學經有文聲<lb/>
而君女又歸于冡孫義當銘銘曰<lb/>
玉孕于山其木華滋淵産靈珠水則有輝鄉有吉士俗<lb/>
醇而熙一旦死矣吁其悲<lb/>
　　　進賢朱府君碣<lb/>
先王之法不行於後世道隠民散仁鄙夀夭貧賤强弱<lb/>
為吏者多弗暇問於斯時也百里之邑茍有忠信之士<lb/>
聳善扶誼以禆助於政教不亦空谷跫音之可喜乎如<lb/>
<pb n="KR4e0002_WYG_023-5b"/>
府君者誠可銘己府君諱志同字與可姓朱氏進賢朱<lb/>
方里人曽祖仁無嗣其妺適宋某年進士豐城袁某生<lb/>
梓梓遂來為仁後府君之祖也父粹中字㓜純漕貢進<lb/>
士有材畧徳祐世變能聚兵立堡以衛一鄉冦鋒不敢<lb/>
近府君天資亮直尤好赴人之難科繇或不平視其力<lb/>
单者佽助之閭右作威福鉗刼細民不敢少吐氣府君<lb/>
奮然為直於上官人人敬畏不敢作非義事縣大夫聞<lb/>
之嘆曰是剛介不羣者也是有補政教者也遇以賓禮<lb/>
<pb n="KR4e0002_WYG_023-6a"/>
民間利病必一一詢之府君為之傾盡邑以治最聞天<lb/>
厯已已大儉民有菜色部使者行縣延府君于庭叩以<lb/>
勸分之䇿府君曰進賢雖小邑其藏粟者何翅百家計<lb/>
其飽妻孥外有餘則輸于官分給餓夫使者一謦咳間<lb/>
所活數十萬不難也然示之以至仁布之以大公衆将<lb/>
樂於從化願力行之行之當自志同始使者曰君言是<lb/>
也命即為之三百里間無填溝壑者府君義聞彰著監<lb/>
察御史有嘉其能者首以茂才薦府君自度不能隨俗<lb/>
<pb n="KR4e0002_WYG_023-6b"/>
浮湛力辭不就築室白湖嶺之隂鑿池種樹若将終身<lb/>
掲文安公為扁堂曰真村文白先生范公亦為賦詩江<lb/>
右學者多傳頌府君篤於訓子闢館舍聘名師使其子<lb/>
渙就學族婣子弟貧而無資者悉聴已而渙學大進如<lb/>
水湧山出復使裹糧逺遊以充其學識束脯装錢之費<lb/>
雖鬻産給之無倦色不幸渙早世府君嗚嗚而泣復召<lb/>
諸孫夢炎訓之如訓渙夢炎晝夜奮勵雖寐不敢忘學<lb/>
既成登至正辛夘進士第奉觴為夀府君喜曰爾不負<lb/>
<pb n="KR4e0002_WYG_023-7a"/>
吾所屬矣元季兵起夢炎奉府君辟地南昌之蜀溪未<lb/>
㡬以疾終癸巳春正月某日也夀六十六秋八月某日<lb/>
始自蜀溪奉柩還葬白湖嶺之白楊阬初府君愛白楊<lb/>
風氣回旋有卜藏兆之意及是見夢於人曰吾将寧魄<lb/>
此地矣衆咸異之府君性耿介人有過必詰責之雖面<lb/>
頸發赤不少恕家政嚴肅闔門千指罔敢有違教條其<lb/>
於勢利紛華之欲則澹然無動於中鼓琴吹簫酣咏水<lb/>
光山色間有不知老之将至也娶臧溪吴氏子男二長<lb/>
<pb n="KR4e0002_WYG_023-7b"/>
即渙卒時年三十五能古文辭虞文靖公甚器重之遺<lb/>
藁若干巻其門人袁鏕鍥梓以傳次紹信後府君四月<lb/>
亦卒女二舒某胡某其婿也孫男六曰和曰夢炎通厯<lb/>
代文獻之學如指諸掌禮樂家頼之曰良曰厚曰碩曰<lb/>
恵曽孫九則以進以任以武以應云云也府君葬後二<lb/>
十五年濓待罪國史夢炎官于儀曹實與之同朝夢炎<lb/>
自狀府君行持来告曰李翺有云先祖有美而不知不<lb/>
明也知而不傳不仁也夢炎竊為此懼願吾子有以畀<lb/>
<pb n="KR4e0002_WYG_023-8a"/>
矜之墓門有石亦既琢而礲之矣濓不敢辭銘曰<lb/>
剛腸斥邪勁弗折一見未語心已惕庶㡬今逢古遺直<lb/>
義聞如泉漸洋溢勸分有䇿昭厥績繡衣使者加薦辟<lb/>
堅卧不起志非激膏肓久矣縈泉石少㣲星昏風夜黒<lb/>
白楊有祥閟𤣥室孰不霣涕何嗟及有孫文章成五色<lb/>
君子於兹觀世徳<lb/>
　　　南澗子包公碣<lb/>
烏傷縣西四十里為南澗子所居其鄉曰智者里名脩<lb/>
<pb n="KR4e0002_WYG_023-8b"/>
政南澗子生於宋咸淳乙丑九月三十日眉目秀整讀<lb/>
書學文皆過人年五嵗見伯父記飲中八仙及大厯十<lb/>
才子名隨記隨失南澗子牽衣問曰翁何健忘耶兒雖<lb/>
耳聞已熟於心矣因厯數以對翁大驚及長鋭然尚友<lb/>
古人朝負耒出耕稍暇輒躬親杵臼井竈之事及入夜<lb/>
方懸燈挾冊琅琅聲不絶終能暗誦春秋左氏傳三十<lb/>
巻一字不遺名動遐邇閭右之族争聘致為弟子師南<lb/>
澗子専以講解章㫖為第一義且曰自先世逮吾凡十<lb/>
<pb n="KR4e0002_WYG_023-9a"/>
世皆以教授學徒為業其所相傳不過如此而已弟子<lb/>
遵其教者皆不悖師説為良士性嗜酒雖至百觴不亂<lb/>
當酣適之際岸巾獨坐髙歌八韻律賦抑揚髙下音節<lb/>
極可聴聞者猶能識前進風致濓之祖太常府君與南<lb/>
澗子相友善嘗延於家塾俾諸孫師事之而濓甫十二<lb/>
齡亦預其列操觚賦詩動輒十餘首南澗子酷愛之既<lb/>
而濓以家单稍不事觚翰南澗子移書於先君尚書公<lb/>
曰公之子終成偉器豈可使嬰世利而志不専耶外物<lb/>
<pb n="KR4e0002_WYG_023-9b"/>
去来猶春花之開落唯問學乃身中之至寳耳先君深<lb/>
悟其言命擔簦逺游至今幸忝簪纓之末皆助𨗳之功<lb/>
也南澗子無機心撫世酬物洞逹出肺腑相示人無賢<lb/>
不肖皆樂親之夀七十二以重紀至元丙子二月十二<lb/>
日卒瀕卒危坐賦詩有脱胎換骨之句俄頃而逝其年<lb/>
十二月二十四日葬于家後五十歩祔祖塋也南澗子<lb/>
諱廷藻字文叔自號南澗姓包氏出合肥孝肅公拯之<lb/>
裔公之子綬生夀年夀年生執中初遷天台執中生通<lb/>
<pb n="KR4e0002_WYG_023-10a"/>
直再遷金華之松溪通直生冀之冀之生昶三遷於今<lb/>
里昶生凱凱生震震生文煥南澗子父也母盧氏望江<lb/>
丞殷之女繼邢氏南澗子娶史氏生五子士瑞士祥士<lb/>
安士梁士華孫五人文貞文星文旺文彬文賢士梁有<lb/>
學行善繼父業與濓丱角締交間以墓文為屬濓游宦<lb/>
南京二十年久不克為今年春䝉恩致政而歸士梁<lb/>
復竭蹷而来以申前請近嘗謁拜墓下寒草凄迷徒増<lb/>
古今之感乃書其所知者以授士梁不待状之所具也<lb/>
<pb n="KR4e0002_WYG_023-10b"/>
銘曰<lb/>
師道之立善人斯多奕葉傳經無敢訛才良俗善資漸<lb/>
摩何以表之銘澗阿<lb/>
　　　故紹興路總管府治中金府君墓碣<hi>并序</hi>
濓来浦江聞縣有先逹之士金公厯官多異政時公歿<lb/>
未久也㑹邑令長請修圖經縣之人物法當登載文下<lb/>
七鄉徴其實㑹公家有故不以事来上其詳無從知之<lb/>
詢于大夫士情之好惡不同言人人人殊不能聴但畧<lb/>
<pb n="KR4e0002_WYG_023-11a"/>
附公氏名他傳至今以為恨後十有五年公之子昌祖<lb/>
始具治行蹐門泣拜且謁銘濓因得備序之掲諸墓上<lb/>
且使續縣志者有采焉公諱徳潤字君澤姓金氏世家<lb/>
彭城五世祖碩徳始遷婺之浦江曽祖載祖文興父定<lb/>
字正甫雅好施貸而不償則裂<hi>或作併</hi>劵棄之以公貴累<lb/>
贈奉議大夫婺州路總管府治中上騎都尉追封大興<lb/>
縣子程文獻公鉅夫為銘其墓妣吴氏累贈大興縣君<lb/>
公少有大志不屑事耕稼視其手曰吾掌腴且厚如此<lb/>
<pb n="KR4e0002_WYG_023-11b"/>
肯浮沉田間乎年二十餘逺遊湖南入憲府學書獄客<lb/>
東廡下中設木榻旁鍑釡之屬寢食於是繙案牘於是<lb/>
終日危坐休沐未嘗出時踈齋先生盧公摯為部使者<lb/>
每見人散後唯公獨留心録其勤選為潭州府史公辭<lb/>
曰明公不以徳潤為不肖俾吏于潭然潭之户口踰五<lb/>
十萬事必劇甚非長才不足以任之若區區者得一閒<lb/>
曠之所稍讀律焉則明公之賜也大矣盧公尤嘉之如<lb/>
其請移桂陽越三年補湖南道憲府書吏久之遷湖北<lb/>
<pb n="KR4e0002_WYG_023-12a"/>
贊使者發姦伏聲逹湖廣行中書辟理問所提控案牘<lb/>
以年勞及格授台州路録事判官階将仕佐郎豪卒質<lb/>
人珠人贖焉卒愛珠潔意将乾沒之紿曰汝何多忘珠<lb/>
已歸汝矣其可再乎人訟于官公訊之卒諱如初因去<lb/>
卒巾跪于庭使人持去謂卒妻曰汝夫令索珠恐汝不<lb/>
信特以此為驗妻視之果夫巾也啓櫝還之卒大慚服<lb/>
薛記擊陳源死薛行賕上下以勢扼諸孤亟藁葬其屍<lb/>
寃莫能伸公白發之厯二年屍僵如生抵薛于辟辟浙<lb/>
<pb n="KR4e0002_WYG_023-12b"/>
東道宣慰司令史考滿擢将仕郎平江路總管府知事<lb/>
未上江南行御史臺辟令史以病足辭尋之官平江轉<lb/>
承事郎常州路宜興州判官新學宫築社稷壇壝架長<lb/>
橋民頼之州多盜公閲盗冊察其尤嚚狡者<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>左右趾<lb/>
役于官三年之間外户不閉建文會以激攻科目者文<lb/>
既集請名進士第其髙下賞之有差公去日民為立遺<lb/>
愛碑改承務郎嘉興路總管府推官屬嵗大水禾不登<lb/>
道殣相望其壮者謀曰吾儕等死耳飽死可乎乃羣詣<lb/>
<pb n="KR4e0002_WYG_023-13a"/>
富人貸粟弗從竟囊之而奔諸聚落皆然縣州坐以强<lb/>
敚案且具公原其情悉傅以輕典脱死者六百人民感<lb/>
泣曰推官生我推官生我拜而去已而足疾寖劇遂上<lb/>
疏乞骸骨以奉議大夫紹興路總管府治中致其事公<lb/>
為人忠靖而慤勤讀書至老不釋巻當入吏時操觚或<lb/>
不能成字後解屬文詠詩論議出入經史蝉聨不少休<lb/>
自以性𥚹躁摭古之有容徳者成類各贊以詩號曰紀<lb/>
忍之書趙文敏公孟頫虞文靖公集皆深有取焉生<lb/>
<pb n="KR4e0002_WYG_023-13b"/>
平無他嗜好視貨泉如土梗唯愛聚書多至七千巻居<lb/>
家謹禮度劇暑鑠金不冠帶不見諸子奉先恭甚月旦<lb/>
十五日必帥家人謁拜先祠下撫婣族有恩嫁娶不足<lb/>
者助之遇嵗儉割秩禄濟之每思效范希文買義田為<lb/>
經久計有志不就其莅官則清心寡欲禄或不給取貨<lb/>
于家以繼其用惡豪强之蠧良弱極力鋤剗所至皆屏<lb/>
迹人呼為健吏云公娶王氏累贈大興縣君重配何氏<lb/>
封大興縣君子四人長曰夀祖以公廕授昌化尉次即<lb/>
<pb n="KR4e0002_WYG_023-14a"/>
昌祖通儒術能紹家學者也次曰紹祖次曰光祖夀祖<lb/>
光祖皆相繼卒女一人歸姑蘇鄭善孫九人曰教化曰<lb/>
不花曰珤曰琥曰剛曰忠曰聰曰滿曰茅孫女六人其<lb/>
一適張輝餘未行年六十六以至順四年二月十五日<lb/>
卒于家十二月某日𦵏于後金之原嗚呼公起于烝庶<lb/>
不從貨取不從權勢而致不從奔競阿附而獲直以累<lb/>
積勞烈緜厯嵗時而躋五品服卒使澤加於民聲流於<lb/>
時榮號寵賁于先人誠可謂難能者已銘曰<lb/>
<pb n="KR4e0002_WYG_023-14b"/>
健翮維隼兮寧不奮飛㨗足維驥兮千里以馳豈皁櫪<lb/>
之可淹兮而縧鏦之足羈吁嗟夫子兮其類是為翩然<lb/>
髙舉兮物莫能翳之命服斯皇兮終易布韋聲號赫赫<lb/>
兮如飈四馳雖宰木之已拱兮芬烈匊而未除掲徽行<lb/>
於隧道兮尚来者之可期<lb/>
　　　故承事郎漳州府漳浦縣知縣張府君新墓碣<lb/>
　　　　銘<hi>並序</hi>
張之為著姓尚矣自軒轅第五子青陽生揮為弓正觀<lb/>
<pb n="KR4e0002_WYG_023-15a"/>
弧星始制弓矢因姓張氏厯代以来勲賢軒冕未嘗乏<lb/>
人其居饒之徳興吳闡里者諱鵬仕唐為節度使至五<lb/>
季時子孫猶授節鉞宋天聖中龍圖閣直學士燾嘗同<lb/>
文潞公諸賢為洛社耆英之㑹暨還饒見旁縣安仁有<lb/>
山名若嶺林樾蒼潤靈氣迴合因移居其下五世孫一<lb/>
清中特科進士第一與同邑湯文清公最相友善推究<lb/>
經傳反覆詰難必得肯綮乃已自時厥後族日以蕃讀<lb/>
書之聲琅琅乎西東擢上第者凡十預薦送者二十又<lb/>
<pb n="KR4e0002_WYG_023-15b"/>
七薦紳以為榮一清若干傳至宣義郎某宣義生某舉<lb/>
進士上南宫厯斥時政之弊有忤執政遂下第某生英<lb/>
肥遯終身飲水著書以自樂有春秋屬辭若干巻藏於<lb/>
家英之兄國學上舍某當宋籙将訖帥安仁義師從謝<lb/>
枋得勤王及戰敗家遂為墟英子禹受方在㓜最號孤<lb/>
貧後能遵廢舉之術大振其宗田貨悉逾於前人初無<lb/>
嗣育仲兄某之子璵為後年四十七始生府君府君諱<lb/>
理字玉文十嵗通經史十五能屬文父悦曰吾宗書種<lb/>
<pb n="KR4e0002_WYG_023-16a"/>
弗絶矣為築義湖精舍於室之南偏聘明經老生為師<lb/>
遐邇之士鼔箧而来咸食飲之由是游從者日衆而府<lb/>
君聞見益廣縣令長嘉之旌其里曰儒賢云府君以累<lb/>
世科名欲起而踵其後復往從廬陵王君充耘習為程<lb/>
試之學較藝江浙鄉闈不中遂學詩於翰林學士承㫖<lb/>
張公翥張公見府君襟度沖曠深器之悉授以詩家之<lb/>
法府君寤寐不忘虞文靖公集覽其所賦擊節嘆賞不<lb/>
少置至正壬辰蘄黄妖冦相挺為亂破饒州已而安仁<lb/>
<pb n="KR4e0002_WYG_023-16b"/>
繼陷殺戮到雞犬府君攜家避去臨川時江浙行省左<lb/>
丞羅羅公江西行省丞相亦憐直班公屯兵信之弋陽<lb/>
營壘相望府君遣張世英請檄起兵遂同弟瑑間道歸<lb/>
安仁聞外孫陳政養甲士三百以自衛府君召政與計<lb/>
事命伏兵於户内椎牛釃酒誘偽帥二十四人醉飲於<lb/>
庭縛送於官斬之復諭其部曲曰爾帥已成擒即宜改<lb/>
圖稍緩成葅醢矣衆翕然歸乃研墨汁署其衣曰興安<lb/>
義兵二日之間得健兒四千金溪白砂盜周謙入境鈔<lb/>
<pb n="KR4e0002_WYG_023-17a"/>
掠府君命瑑将健兒往逐斬首數百尋殱之白砂盜平<lb/>
丞相出兵平饒號一十萬至貴溪瑑以兵迎一鼓而安<lb/>
仁復瑑受命攝縣事偽将軍彭浩擁七萬衆逼丞相於<lb/>
團湖丞相兵欲退瑑部騎卒執麾前驅丞相遽下令出<lb/>
戰浩大敗斬首三萬級積屍如山瑑𨗳丞相前進復饒<lb/>
州軍士乏食且重以疫癘府君率縣大姓輸糧一萬二<lb/>
千斛散之時冦盜充斥南通閩北適燕唯安仁為便使<lb/>
者乗傳而来絡繹不絶皆仰給府君家為之貧江西劇<lb/>
<pb n="KR4e0002_WYG_023-17b"/>
盗黄廉舉猖獗不可制左丞和爾齊公檄瑑共平之府<lb/>
君授瑑計焚其窟穴賊遁去别據岩險為拒守設伏於<lb/>
道瑑乗勝深入賊突起而蹴之瑑力鬭而歿府君失聲<lb/>
哭曰折吾右臂矣吾當上告方伯以復爾仇下命介子<lb/>
以奉爾祀庶幾盡吾心爾遂急攻亷舉亷舉懼别降江西<lb/>
行中書未幾復叛府君與王伯美夾攻大敗之殺其兄亷<lb/>
靖亷舉夜走菘溪吳友文械送府君獻諸幕府屍于市且<lb/>
求殺瑑者五人烹之而以中子為瑑後里嵗儉人多相<lb/>
<pb n="KR4e0002_WYG_023-18a"/>
食府君移粟以振仍禁山谷氓勿出鈔道商賈懋遷如<lb/>
承平時四方辟地者三百餘家皆依府君以為安五年<lb/>
之間號為小康辛丑嵗八月天兵取九江九江與旴江連<lb/>
府君知天命有所屬往贊其守臣王公溥以全城内<lb/>
附皇上召府君至南京擢知徽州黟縣事黟在萬山中<lb/>
自近代來髙陵鉅壑皆有賦民不堪命㑹部使者至府<lb/>
君力陳之言與淚俱使者以其事聞下營田司核實惟<lb/>
田輸糧餘皆置不問黟民得以少舒秩滿改知漳州漳<lb/>
<pb n="KR4e0002_WYG_023-18b"/>
浦縣及行民争擁馬埀泣而送之漳浦接連溪洞民善<lb/>
亂舊於其地置汀漳屯田萬户府及入職方詔徴屯<lb/>
田軍赴京萬户吴世榮遂叛府君集民兵攻世榮戮之<lb/>
具上奏中朝免其徴海冦林仲明鄭惟明鄭君長恃<lb/>
能出入海濤先後為背叛漳州衛兵雖嘗剪除而渠魁<lb/>
逸不可捕府君悉用謀致之磔裂以徇民畏威不復敢<lb/>
為亂俗尚妖術呪物食人久則成形於腹中物動人輒<lb/>
死云役其魂為奴府君亷知之毁其淫祠數十區其害<lb/>
<pb n="KR4e0002_WYG_023-19a"/>
遂熄邑多良田其隄防為潮水所齧鞠為草菜之區府<lb/>
君修築之百里之間皆化為沃壤土豪羅季二族黨與<lb/>
甚衆恒持官府短長府君徙其家逺方事始帖帖府君<lb/>
且謂蠻夷不知禮義無善教以牖其良心爾乃為修學<lb/>
聘師集子弟而誨飭之三年之間政教大治府知事孫<lb/>
希顔嘗有求而弗獲及以贓墨敗誣府君以白金百二<lb/>
十銖為贄刑曹逮府君坐以不宜與事已釋将趣装南<lb/>
還忽遘心疾恒怦怦若絃目不暇瞑遂卒實主於江寧<lb/>
<pb n="KR4e0002_WYG_023-19b"/>
欒氏其時則洪武五年三月五日壬子也年五十九同<lb/>
門友夏君通為稱貸襲斂以某月日權厝於聚寳山府<lb/>
君娶臨川王氏出荆國文公之後吉水州判官某之孫<lb/>
女也先七年卒子男尚徳次九徳即為瑑後者次報徳<lb/>
女常徳適臨川許觀孫男三人桐木東府君天性孝友<lb/>
父病亟夙夜籲天祈以身代仍刲股和藥以進疾乃瘳<lb/>
後二年卒事兄璵唯恐弗獲其驩心然操履剛介不諧<lb/>
於流俗而非義之財絲髪不取故居官之日命其子負<lb/>
<pb n="KR4e0002_WYG_023-20a"/>
販以自給及其歿也槖無一錢識者頗哀焉濓為左史<lb/>
時見府君清溪上府君方以意氣自豪醉墨淋漓有鸞<lb/>
翔鳯翥之勢頗異其為人自是數與之游暨别去為縣<lb/>
聲跡不相聞者六七年遇與府君交者輒詢之皆不能<lb/>
道其詳今年夏忽有衰絰踵門者則府君之子尚徳也<lb/>
驚而問焉府君死且殯已逾月矣嗟夫十數年来朋舊<lb/>
凋落殆盡如府君康强者亦復棄去人間世則夫沉酣<lb/>
聲利自恃以為久長者果何如也因為泣下數行既而<lb/>
<pb n="KR4e0002_WYG_023-20b"/>
尚徳将奉柩歸故鄉以某月日𦵏於某山之原持夏君<lb/>
所状羣行請為文勒墓上濓府君之友也不為之銘孰<lb/>
宜為之銘銘曰<lb/>
維其文五色絪緼揚葩而吐芬維其武扼彼妖旅退縮<lb/>
莫予侮維才孔臧曷施弗良維邑之試變劇如易維澤<lb/>
之滂然維民之龎然維聲之鏘然維神之難言胡不永<lb/>
其延吁嗟乎賢吁嗟乎賢<lb/>
　　　故龍南一峰先生鍾府君墓碣銘<hi>有序</hi>
<pb n="KR4e0002_WYG_023-21a"/>
府君諱柔字元剛姓鍾氏其系出於魏侍中繇繇之十<lb/>
代孫紹京字可大事親孝自為童時凡得𤓰果必先進<lb/>
最工書人號為小鍾盖以繇為大鍾也嘗直鳯閣後從<lb/>
唐𤣥宗平内難拜中書侍郎始居贑其諸孫曰某游宦<lb/>
龍南復為龍南人傳至諱伷字少游者擢元豐五年進<lb/>
士第厯二廣轉運使以功烈聞性尤至孝父歿哀慟擗<lb/>
踊聲不絶於口羣烏助之哀鳴人為建感烏堂府君則<lb/>
其裔孫也曽祖淳祖徳賢皆抱道潛耀以自樂父克俊<lb/>
<pb n="KR4e0002_WYG_023-21b"/>
在宋之季補國學上舍生聞三宫北遷糾集義旅為勤<lb/>
王之舉勢既不可為乃登贑之馬祖岩遥望中原白雲<lb/>
渺瀰而翠華不可復見悲歌激烈聞者涕下已而痛憤<lb/>
益深誓不食元之粟賦詩壹章有自許有身埋漢土終<lb/>
憐無淚哭秦庭之句遂赴龍頭江而死其忠義之志盖<lb/>
皦然云府君生甫一嵗宋初改物兵燹猶未息祖母吴<lb/>
氏與其母劉夫人挾之走南雄艱難險阻莫不備厯府<lb/>
君幸既長俾歸從鄉先達雷州推官劉公震游夫人日<lb/>
<pb n="KR4e0002_WYG_023-22a"/>
自程督之府君性既頴抜復知以紹述為事昩爽即興<lb/>
挾冊映簷光而讀至夜漏下二十刻亦弗休由是融貫<lb/>
於經子史集諸家握筆為决科之文頃刻千餘言長風<lb/>
驅濤而雷電與之相後先也夫人喜曰吾有子如是吾<lb/>
夫子為不亡矣夫人或與府君語及龍頭江事府君輒<lb/>
長號弗輟㡬欲無生及祖母與夫人相繼而逝府君竭<lb/>
誠於𦵏祭之禮觀者咸曰鍾氏世有孝子感烏堂之作<lb/>
不得専美於前矣府君初娶田州判官凌君昌任之女<lb/>
<pb n="KR4e0002_WYG_023-22b"/>
生一子而卒興<hi>闕</hi>尹馬君良竒府君之為人復以女妻<lb/>
之遂同之官凡馬君之善政所以鋤姦扶懦滌寃疏滯<lb/>
者皆府君有以發之廣東帥閫及海北亷訪使者聞府<lb/>
君學行之懿交薦之署為雷州路學正府君以海濱非<lb/>
久處之地力辭而歸下簾講授從者數百人咸共推尊<lb/>
之號曰一峯先生云府君儀觀偉然終日正襟危坐人<lb/>
莫能窺其際晚益刋落英華窮極根柢所居僅蔽風雨<lb/>
所入僅足饘粥而處之怡然至於赴人之急雖蹈水火<lb/>
<pb n="KR4e0002_WYG_023-23a"/>
有不暇顧者君子尤稱之府君生於至元丁亥正月某<lb/>
甲子歿於重紀至元辛巳十月某甲子得夀僅五十又<lb/>
五瀕卒無佗言唯屬子力學厲行毋墜家聲而已所著<lb/>
書有諸經纂説易書詩衍義弊帚集若干巻藏於家府<lb/>
君凡三娶初凌氏生一子即恕字以行至正癸巳鄉貢<lb/>
進士署濓溪書院山長不赴次馮氏無子次凌氏生二<lb/>
女一早世一適凌徳曽孫男三人曰肅曰緝曰熙女一<lb/>
人適某曽孫女二人尚㓜府君之卒也𦵏於龍山之南<lb/>
<pb n="KR4e0002_WYG_023-23b"/>
洪武庚戌秋八月某甲子再遷於仙女湖之西與凌氏<lb/>
合𦵏焉實縣南之五里也惟府君生於忠孝之門耳濡<lb/>
目染已能立乎其大者及求諸六經驗諸躬行所見益<lb/>
真切所獲益粹凝雖不見用於時而弟子從之者皆知所<lb/>
謂孝悌忠信其有功名教甚多是亦為政也中州君子<lb/>
恒言䖍南為遐荒之地賢才鮮少有若府君者其裔胄<lb/>
之悠乆家學之盛著文行之隆蔚初亦何减於中州人<lb/>
之好論議往往如是是重可嘆也因按鄱陽董先生之<lb/>
<pb n="KR4e0002_WYG_023-24a"/>
状大書以銘府君之墓庻㡬白府君潛徳於逺邇䖍南<lb/>
之士讀余文者亦當有所奮勵而興起焉銘曰<lb/>
<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>人之班班乎而忠信以為冠乎而佩純知而鞶華文<lb/>
乎而光彩之如璊乎而長才詘而弗信乎而敶政令而<lb/>
屏奸乎而柔之立而强之刓乎而臯比設而師道尊乎<lb/>
而反澆凉而為龎惇乎而一鄉之善士質其玉温乎而<lb/>
岐有鳴鳯魯有祥麟乎而天之生賢無方何暢復何屯<lb/>
乎而勒銘墓門乎而庶昭昭其永聞乎而<lb/>
<pb n="KR4e0002_WYG_023-24b"/>
　　　故樓景元甫墓碣<lb/>
禮有之凡有道者有徳者使教焉死則以為樂祖祭於<lb/>
瞽宗此之謂先師若漢禮有髙堂生樂有制氏詩有毛<lb/>
公書有伏生之類是已嗚呼古禮不行久矣今之所謂<lb/>
鄉先生者得不近之歟鄉先生謂誰烏傷竹山里有樓<lb/>
君景元以書詩教於其鄉景元日坐臯比申飭五倫之<lb/>
教亹亹不自休受其學者攝其觕踈歸於宻微必充然<lb/>
有得而後止父既師之其子又繼之其孫又執經從之<lb/>
<pb n="KR4e0002_WYG_023-25a"/>
先後埀六十年環境之内外率皆其弟子矣於是相與<lb/>
謀築書齋一區以為講授之地暨歿而𦵏號泣而執紼<lb/>
者數百人咸曰吾先生亡矣何所受業而辨惑哉觀者<lb/>
歎慕而去初景元之父玉汝翁習六藝而文景元㓜服<lb/>
家庭之訓長益自振厲從淵頴先生吳公立夫為科目<lb/>
之學未㡬棄去而専攻羣經間發於詩亦首尾開闔皆<lb/>
中矩度名著逺近縣大夫或出鄉咸望閭欵謁詢以民<lb/>
間利病必懇懇縷陳之乃已景元性淵慤事親能盡其<lb/>
<pb n="KR4e0002_WYG_023-25b"/>
養親死經紀䘮事不以煩諸兄諸兄性方嚴景元承事<lb/>
惟謹迨至分田唯受磽瘠者不辭其後兄子有黜其業<lb/>
者為贖而歸之且曰烏可使其無食也遇族婣故舊壹<lb/>
以誠相接無一毫狎昵態晚嵗頗好神仙家言杖䇿游<lb/>
江東登龍虎名山騁目逺望翛翛然獨立物表意謂古<lb/>
仙人或可見云洪武七年甲寅十月十一日以疾卒於<lb/>
家年七十九臨啓手足無他言唯戒諸子以守詩書之<lb/>
澤使勿墜九年丙辰正月六日奉柩𦵏於梅口山先塋<lb/>
<pb n="KR4e0002_WYG_023-26a"/>
之次景元諱光亨景元字也姓樓氏樓故為宦族宋嘉<lb/>
定癸未進士通判吉州元齡其四世從祖也曽大父炎<lb/>
大父建中父有成無為路儒學錄即玉汝翁也娶劉氏<lb/>
有婦徳濓嘗為銘其墓男子四人女子四人孫男三人<lb/>
孫女四人名皆具前銘中兹不書濓今春䝉恩致政<lb/>
而還蘿山景元季子仁夀縣主簿璉件繫羣行而來請<lb/>
曰先夫人之終辱先生賜之銘甫及二載而先君又卒<lb/>
先君平日嘗言知我者唯太史公宋君我死若求文鎸<lb/>
<pb n="KR4e0002_WYG_023-26b"/>
墓上吾目瞑矣用是不避譴呵重有所瀆願先生進之<lb/>
濓之先廬與景元宻邇而景元長濓僅一十四嵗相與<lb/>
論文甚驩聞景元死涕落不能收近雖老病四方求文<lb/>
者類多峻辭其於景元可得而忘情乎若吾景元生能<lb/>
執詩書之業以淑諸人誠無愧於鄉先生者死雖未及<lb/>
祭之於社銘以列之豈過也哉銘曰<lb/>
一巻之書必立之師牖民孔易斯徳所歸懿哉樓君侃<lb/>
侃令儀執經據座析分毫絲環而聴者肅其冠衣聚精<lb/>
<pb n="KR4e0002_WYG_023-27a"/>
㑹神臻於泰熙春融天衷蟬脱人私俗變淳龎寔由於<lb/>
兹生服明訓歿寓哀思有素者冠溢於中逵彼位崇階<lb/>
澤不下施人孰無舌不一道之太史造銘公厥是非觀<lb/>
者宜式知無愧辭<lb/>
　　　故諸暨陳府君墓碣<lb/>
惟陳氏逺有世序其先居襄陽之宜城有諱璿者生磐<lb/>
磐生斌斌生甸甸生宋國子助教旦始自宜城徙杭之<lb/>
萬松嶺旦生慤字公寔有文學一時名人如范元卿陸<lb/>
<pb n="KR4e0002_WYG_023-27b"/>
務觀辛棄疾咸與之游論者謂其氣節度量有郭元振<lb/>
之風官至承事郎知餘姚縣復自杭徙諸暨陶朱里慤<lb/>
生樵樵生載又自陶朱里徙開元横山之西載生國子<lb/>
監主簿瑞瑞生嶨嶨生清清生徳興字克明從子洙嗜學<lb/>
如不及克明資之使受經名師食或告絶躬事杵臼市<lb/>
米以遺之卒成鉅儒克明娶曹氏生府君諱大倫字彦<lb/>
理自㓜岐嶷學易於洙既而更春秋年甫踰冠敷繹義<lb/>
例揮毫輒雲煙滿紙自度功名易如拾芥屢試藝場屋<lb/>
<pb n="KR4e0002_WYG_023-28a"/>
不能中繩尺恚曰吾文視舉進士者何逺今不與之並<lb/>
驅造物困予矣将何言於是棄絶益攻古文辭浦陽淵<lb/>
頴先生吳公萊以奥學雄文知名當代府君從之講學<lb/>
下及秦漢以來諸文章大家章有其法句有其㫖青燈<lb/>
夜懸或至逹旦不寐府君之學大進逺近歆豔之交聘<lb/>
為家塾師留富春山中者最久富春右族多負氣善鬬<lb/>
府君周旋其間每以訟終凶為戒言辭悃愊無華聞者<lb/>
皆心醉俗為丕變馮士頤将合族為義食不問耄倪一<lb/>
<pb n="KR4e0002_WYG_023-28b"/>
聴府君言府君量其可行者樹規約如干則防範甚宻<lb/>
其家頼之狂士吳子中文而好訐斂怨於鄉羅山人集<lb/>
亡頼男子縛致幽室将樸殺之府君徑趨山人家揚言<lb/>
曰爾曹欲殺吳子中邪子中無大罪豈可以嫌隙之細<lb/>
遽害之具耳目者恐不為也吾當白之於官山人聞之<lb/>
懼解縛與其俱來伏地謝罪府君諭遣之子中因得不<lb/>
死元季兵亂江浙行中書徴兵儲於饒饒之判官方沂<lb/>
實部其凡及押運吏入江為敵人所襲上官将致辟於<lb/>
<pb n="KR4e0002_WYG_023-29a"/>
沂逮捕甚急沂潛往見府君泣訴其故抽刃欲自刎府<lb/>
君奪其刃藏沂山澤間且解之曰兵儲之失罪在押運<lb/>
吏判官何與焉尋獲免沂見府君跪而語曰生死肉骨<lb/>
之恩隕身不足以為報府君張目大言曰方判官乃以<lb/>
市道交我乎沂不敢復言府君知時事不可為遂絶意<lb/>
仕進時江南行御史臺移治㑹稽中丞吳鐸監察御史<lb/>
督烈圖王偲競欲挽府君於州縣文學掾府君力以疾<lb/>
辭且䇿西師旦夕必大至決不暇安居乃遁鄰縣之東陽<lb/>
<pb n="KR4e0002_WYG_023-29b"/>
已而果然諸暨下髙郵欒鳯來為州與李㕘軍希白謀<lb/>
迎還府君以事師之禮事之州兵為變鳯與希白皆被<lb/>
害府君又避入流子里流子里在州東長谷中府君當<lb/>
兩山夾澗作晚香亭三楹閒日與賓客暢飲為樂酒酣<lb/>
府君捉筆咏詩脱帽髙歌擊几案為節座人每為絶倒<lb/>
或氣候和適戴華陽巾服寛博布衣支笻行古石細路<lb/>
間遇泉石佳處游目思視意若與之相忘人問其故府<lb/>
君嘆曰吾生平無他嗜唯攻文成癖孳孳矻矻垂四十<lb/>
<pb n="KR4e0002_WYG_023-30a"/>
年昔之人如此者何限今皆安在哉每搔首自傷但得<lb/>
適意時竟與萬物齊㝠當不計有明日也識者服其曠<lb/>
逹後三年以疾卒於家實吴元年十一月二十一日享年七<lb/>
十十二月十八日𦵏於某鄉吕塘之原府君娶樂氏生<lb/>
二女適傅某胡驥繼配張氏生一子曄善古文辭能紹<lb/>
家學者孫男五可牧可蕘可漁可農可仕府君長身美<lb/>
髯性坦夷吐言露肝膽雖髪已斑白手不釋巻天文地<lb/>
理老釋氏之書莫不攬其英華尤善冩竹樹蕭蕭有蒼<lb/>
<pb n="KR4e0002_WYG_023-30b"/>
勁之意寫已競取為清玩所著書有春秋手鏡尚雅集<lb/>
各若干巻尚雅盖府君之自號也府君歿其友張辰既<lb/>
状其行復慟然謂人曰府君之才之美設用於時當無<lb/>
適不宜奈何斂財操勢者銖黍不合度輒斥而不取遂<lb/>
俾甘心丘壑老死而不悔甚可為當世有司弔若府君<lb/>
者無榮無辱全其所有而歸於造化奚翅足矣尚復何<lb/>
説哉曄持状來徴銘濓雖素知府君未必有加於辰之<lb/>
言也謹備識之而為之銘銘曰<lb/>
<pb n="KR4e0002_WYG_023-31a"/>
天之夢夢孰得而論賦才孔多乃卒堙淪偘偘夫君纓<lb/>
蕤之門風措孤鶱所凝者神五彩成章隨氣吐吞其光<lb/>
爛然可燭翳昏鬱而弗施結為氤氲彼狂者生取尤於<lb/>
人将扼殺之不翅孤豚奮襼一呼兇徒裭魂有友阽危<lb/>
逮者星奔将蹈白刃誰欲命存匿之山樊慰言複諄平<lb/>
脱其生矢不以恩少見事為己復有聞假使大用何物<lb/>
不春惜丁亂離戎馬紛紜鶚書雖上荷衣莫焚笑咏煙<lb/>
霞傲晲乾坤時命所拘有志弗伸七尺之墳吕塘之原<lb/>
<pb n="KR4e0002_WYG_023-31b"/>
昭懿廓潛太史有文<lb/>
　　　故廬陵張府君光逺甫墓碣銘<lb/>
皇上即位之五年朝廷清明百揆時叙乃開文華<lb/>
堂禁中妙揀英才詔詞林羣公分教之車駕幸臨閲<lb/>
其所業文親定優劣上徳至渥也時江西張唯流寓<lb/>
河南以尚書領首薦㑹試南宫未㡬除國史編修仍俾<lb/>
肄業於堂余見唯有雋才特請於上録為弟子員唯<lb/>
執經日久忽歔欷流涕言曰唯父抱竒節不幸沒於盗<lb/>
<pb n="KR4e0002_WYG_023-32a"/>
手今體魄入土而墓石無文一念及兹将欲無生惟先<lb/>
生矜而畀之余按亡友吏部員外郎周子諒状君諱逺<lb/>
字光逺姓張氏吉安永豐人氣岸豁逹不徇於小物當<lb/>
元之季大盗起沔陽蔓延江右陷吉安既而州兵搗走<lb/>
之盜所過井落民皆相挻為變殺掠巨室慘酷不忍聞<lb/>
君怒髪上指日夜建竒策剪冦其友羅惟逺者尚氣節<lb/>
遣人夜致之列酒炙於庭脱冠酣飲夜将半屏左右跽<lb/>
而告之吾州素號文物之邦一旦盗蹂踐将無遺義不<lb/>
<pb n="KR4e0002_WYG_023-32b"/>
與賊俱生然非公不足濟吾事今郡守梁使君出督兵<lb/>
境上公宜往請師吾隂立部署以候斫賊無難者羅抵<lb/>
掌於几曰子誠竒男子吾縱無他能敢不從命議既君<lb/>
冡子庸猶未知君乃叩寝門令出拜復語之故庸曰羅<lb/>
先生若迎官兵至庸持大斧盡殺狐鼠輩不留一人羅<lb/>
舉觴賀君曰大兄有如此豪傑兒事不患不成也未發<lb/>
冦諜知之帥衆執羅去祼而鞭之且問曰誰與汝造謀<lb/>
羅罵曰死狗奴吾憤汝不道自欲殺汝何暇與人謀哉<lb/>
<pb n="KR4e0002_WYG_023-33a"/>
賊怒愈鞭之仍授紙筆使冩首謀者名羅瞋目視之大<lb/>
書一死字賊反接羅於樹剖其腹作小竅日増加之羅<lb/>
嚼齒大詈三日而後氣絶将絶罵聲猶含糊在口君幸<lb/>
得脱走吉水及冦勢稍戢君還故里冦有知君遣羅事<lb/>
者縶之至營賊競來指曰是嘗欲殺吾屬者君顔色自<lb/>
若從容語賊曰我纓緌之家决不畏死䘮節殺即殺<lb/>
何以多言為遂遇害賊黨忿猶未平并欲屠君次子賢<lb/>
渠魁執不可慨然嘆曰彼固忠義人也寧可使其不血<lb/>
<pb n="KR4e0002_WYG_023-33b"/>
食耶為具棺斂使歸𦵏里之桐塘聞者莫不霣涕君博<lb/>
通經史篤風義事親以孝聞豪右以科繇困之君奉親<lb/>
避去旁郡不逺百里負米以為養暨沒號慟㡬絶者數<lb/>
四然疾惡如仇閭師有貸粟多取息者勢横甚君面斥<lb/>
其非直於州縣閭師恚欲夜擊死君聞州里萬口交譽<lb/>
不忍發而止賓客至門傾有無相接劇談古今事變二<lb/>
千年間如玉貫珠聨客為之傾聴忘日之夕且曲盡物<lb/>
情三尺童子上謁亦以禮受未嘗少忤性不嗜貨殖或<lb/>
<pb n="KR4e0002_WYG_023-34a"/>
勸為孫子計君嘆曰能守先業亦足矣何以多為君子<lb/>
稱焉夀五十四遇害於至正戊戌之正月其日不可復<lb/>
知自桐塘改𦵏於大塍之原則洪武辛亥八月某日也<lb/>
君配劉氏輕財重義亂離後家单每鬻釵鈿助夫賓客<lb/>
費後君五年卒子三長即庸次即賢有膂力能馳馬奮<lb/>
槊千人中後十一年亦卒季乃唯新擢今官女三俱適<lb/>
士族孫三憲文昌女二在室曽孫一祺君之系出自唐<lb/>
曲江公九齡九齡𤣥孫洪州都督叅軍景重始來江西<lb/>
<pb n="KR4e0002_WYG_023-34b"/>
叅軍曽孫簽判處州洪字宏淵復遷永豐之杏園代多<lb/>
顯官至君曽大父元升大父瑞伯父亨雖曰不仕咸能<lb/>
世儒業云嗚呼士氣弗振久矣當楚氛膠葛之時為二<lb/>
千石者曽不一舉手障之冦至輒俯首遯去日行百里<lb/>
惟恐不疾誠女婦留鬚鬛者也有如君者藐然一布衣<lb/>
無社稷人民之寄乃能建策殺賊不幸事不成雖肝腦<lb/>
塗地而不悔豈非烈丈夫也哉羅氏能從君謀身可殺<lb/>
而志不可奪亦可謂慷慨之士取反之端又於君見之<lb/>
<pb n="KR4e0002_WYG_023-35a"/>
嗚呼智莫大於殄冦義莫重於捐生此而不銘惡乎銘<lb/>
銘曰<lb/>
元政陵夷盜起楚區絳巾嘯呼毒氣所侵蠱其良心棄<lb/>
鋤握<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>
                    <hi>叶</hi>睠兹廬陵羣邪沸騰千里血腥有夫桓桓髪<lb/>
上指冠誓除暴殘夜則枕矛血淚交流同志之求酣歌<lb/>
慨慷舞劔欲狂惟籌之良彼何昏昏漏師弗懲賊我良<lb/>
朋正氣凛然雪為不寒欲膾盗肝君亦被拘詈盗益竒<lb/>
以死徇之雙璧焜煌如星吐芒照耀四方君名岩岩重<lb/>
<pb n="KR4e0002_WYG_023-35b"/>
如泰山一死亦安史官造辭鑽於幽墟後世是師<lb/>
　　　傅守剛墓碣<lb/>
自焚屍沈骨之俗成雖纓弁之家亦靡然從之魚爛河<lb/>
决不可救藥君子每為之太息有若傅守剛之事其可<lb/>
不表之以厲人人乎守剛之父歿其諸兄具棺斂已舁<lb/>
出中野縱火而爇之守剛勢不能止哭踊将絶爇已編<lb/>
荆成筐實以象泉拾遺骸以歸守剛欲夜半持去㑹守<lb/>
者嚴不果明日諸兄捧筐至大澤而投清泠之淵守剛<lb/>
<pb n="KR4e0002_WYG_023-36a"/>
尤痛憤之深俟諸兄還舍解衣入淵中且泣且拾堆寘<lb/>
沙上脱所服緼𫀆裹之奔告於先子尚書府君府君命<lb/>
留間房中設几筵使其父之友賈明善徴木造小櫝藏<lb/>
之適堪輿家趙翁自城南來憫守剛之志為擇地一所<lb/>
守剛傭書而買之負土成墳手藝松栢於四周其兄怒<lb/>
以其辱先也欲發而出之予仲父文友君将挈守剛訴<lb/>
縣乃懼而止至今松栢盖鬱然成林云守剛諱致柔守<lb/>
剛其字余之所命也傅氏金華好善里人曽大父某大<lb/>
<pb n="KR4e0002_WYG_023-36b"/>
父某父肖説皆農家守剛年十二始入小學時牧牛山<lb/>
澤間輒挾書誦不輟洎長登貞文先生吴公立夫之門<lb/>
當是時來受業者多貴人家子車馬焜煌冠服鮮麗燦<lb/>
然如神人守剛麻衣菲屨厠其間怡然無難色日受公<lb/>
教學識益凝定出言必思力踐盖粹然儒者也間出為<lb/>
詩若文亦光潤可觀父病守剛往致醫溪漲不可渡守<lb/>
剛立水濱終日望天而泣或憐之以大綆貫腰挾之以<lb/>
渡醫見其情辭悃欵惻然與之還脉已曰此天相孝子<lb/>
<pb n="KR4e0002_WYG_023-37a"/>
也稍緩一夕疾不可為已藥之瘳守剛諸兄不知書競<lb/>
割户自私先業恣其取不與較守剛貧無所於歸出為<lb/>
閭族童子師久漸能自存遂娶天台王教授某之女為<lb/>
配年過四十生男鵬鵬絶愛之頃刻不見鵬鵬意輒不<lb/>
懌時撫鵬鵬頂曰吾之命其繫於此乎吾即死不為餒<lb/>
鬼矣余家潛谿抵守剛所居僅三里每遇正月一日必<lb/>
來謁數年之間風雪不易也家人每具饌以俟且曰傅<lb/>
守剛其将来乎言未既守剛坐㕔事作謦欬聲矣為之<lb/>
<pb n="KR4e0002_WYG_023-37b"/>
失笑守剛忽謂余曰致柔老且死鵬鵬眉娟好似能讀<lb/>
父書果如是目瞑九泉下矣予自後移家浦陽青蘿山<lb/>
出仕於朝入翰林為學士久不知守剛死生洪武十<lb/>
二年冬余還金華省先墓忽有白面少年拜於庭問其<lb/>
姓名曰我鵬鵬也曰爾何為服衰麻乎曰先人不幸以<lb/>
今年春二月朔死矣問夀㡬何曰六十又七矣曰𦵏乎<lb/>
未也曰死後一月權厝家西東阜之原曰爾今同處者<lb/>
何人曰先母卒二十年女弟鸞亦歸童某今獨侍繼母<lb/>
<pb n="KR4e0002_WYG_023-38a"/>
章氏以居且曰汝頗知學乎乃袖出詩文一鉅軸及用<lb/>
經史事賡李翰䝉求三帙以進予讀之見其遣辭豐縟<lb/>
而考事綜博嘆曰守剛有子矣余既歸蘿山鵬鵬持其<lb/>
父門人童徽所為状來請曰先人制行一出於誠慤聞<lb/>
人善不翅若已出見人為惡輒攢眉而避并日一炊啜<lb/>
白水以代羮若享太牢鄉人咸以為賢部使者潘公黼<lb/>
聞而薦之先人以疾辭卒落魄不偶以死臨死執鵬鵬<lb/>
手泣曰吾生無功於時死當擇不食之地埋我宋先生<lb/>
<pb n="KR4e0002_WYG_023-38b"/>
最相知得一銘勒諸冡上不翅足矣言訖而終唯先生<lb/>
憐而遺之嗟夫若守剛者安可不表之以厲人人乎為<lb/>
之銘曰<lb/>
守也篤特立乎獨不受變於俗是謂踵君子之躅<lb/>
　　　故裕軒先生墓碣銘<hi>并序</hi>
烏傷之赤岸有望宗曰朱氏出於漢槐里令雲槐里七<lb/>
世孫晉臨海太守汎實自平陵來遷臨海之孫東陽太<lb/>
守恒東陽之孫金威将軍禮亦皆仕於晉至金威之曽<lb/>
<pb n="KR4e0002_WYG_023-39a"/>
孫㓜始事齊厯守髙辛平昌潯陽三郡轉揚州刺史揚<lb/>
州十四世孫某有四丈夫子生十八孫知其後必蕃而<lb/>
患無以為之徴周廣順間迺冶鐵作羅漢像人授其一<lb/>
俾散居州境中若今赤岸則其一族也七𫝊至三府君<lb/>
良佑益以建善惇業繼其宗府君生宋鄉貢進士中鄉<lb/>
貢生元贈朝列大夫同知台州路總管府事騎都尉追<lb/>
封沛郡伯杓沛郡之子則朝列大夫婺州路總管府治<lb/>
中致仕叔麒也初縣之先逹徐文清公受業於新安朱<lb/>
<pb n="KR4e0002_WYG_023-39b"/>
文公而鄉貢君乃文清之高弟子三世父子逓相傳授<lb/>
辨析名理宻於牛毛治中君兼以文辭馳騁於當<lb/>
時人讀之者若窺古鼎鐘雲雷之文不覺改容易視公<lb/>
諱同善字性與沛郡君之孫治中君之子也賦質迥㧞<lb/>
日涵濡過庭之訓學識所至如春芽怒長月異而嵗<lb/>
不同宿學之士皆讓莫敢與為敵時鄉先正文懿許公<lb/>
講道東陽八華山復執經往從焉文懿之學上承文公<lb/>
五傳之緒味道之腴尤為饜飫公質其異同統宗㑹元<lb/>
<pb n="KR4e0002_WYG_023-40a"/>
凡天人性命之本禮樂刑政之原古今治亂得失之迹<lb/>
莫不洞該而㕘貫逮其所自得神融心悟不翅酣飲上<lb/>
尊而行吟春風之中也㑹科目法行有司强起公以應<lb/>
書不合輒棄去遂倣太史遷為汗漫游渉大江泝黄河<lb/>
東厯齊魯之郊北抵燕薊所過古遺跡必徘徊曕慕而<lb/>
不忍去或發為嘯歌扣轅為節以和之暨至京師諸公<lb/>
貴人争相邀致而越王聘之益力遂授經於其府中久<lb/>
之思南歸同邑黄文獻公時為國子博士留之不可檄<lb/>
<pb n="KR4e0002_WYG_023-40b"/>
公補廣東憲府掾弗赴僉宣徽院事濟南韓公尤器公<lb/>
之才行辟為两淮屯府幕屬赴官未數月復謝去還隠<lb/>
丹溪之濱逺近生徒嚮風奔附户外之屨常滿公隨其<lb/>
齊量左右翕張各使之充足而去既老涵養之功愈宻<lb/>
四體不待羈而自協清明在躬播為大和薫蒸所及物<lb/>
無悖戾迨将終也絶無怛化之意咏詩二章夷然而逝<lb/>
春秋六十九實乙巳嵗春二月三十日也夏四月九日<lb/>
遂窆於鳯林山原禮也公篤於倫品事親從兄撫姻族<lb/>
<pb n="KR4e0002_WYG_023-41a"/>
接僚友皆可以無愧晚復繕治諸冢舍而刻家乗成書<lb/>
以傳然其局度凝恪處事寛舒而自然中於肯綮畧無<lb/>
窘澁之態學者因稱之為裕軒先生云娶卜氏先二十<lb/>
九年卒或勸公更娶公笑而不言蕭然一榻人不能堪<lb/>
公安之教二子世濓世沅為佳士世濓問學蔚茂文燄<lb/>
燦燦起東南間以薦者授釣臺書院山長女文楣適前<lb/>
承務郎温州路總管府經厯浦陽鄭泳亦以文學鳴嵗<lb/>
時來㑹公坐堂上子若壻旁侍問荅經義金舂玉應聴<lb/>
<pb n="KR4e0002_WYG_023-41b"/>
者欣欣忘倦君子歆豔之孫棟亦嶄然見頭角某在㓜<lb/>
先治中君羣從兄弟宋季以進士起家者八人聲名文<lb/>
物見重於一時議者以公所藴方之盖甚無忝者顧獨<lb/>
潛處而弗耀咸嘖嘖痛惜不少置殊不知世都重位天<lb/>
也而身載明徳亦天也位能澤物固顯矣徳則可以淑<lb/>
人心可以善來學庸非顯之尤者耶天之於公厚矣仕<lb/>
不仕不足為公憾濓游公之翁季間者久何敢讓知世<lb/>
濓以墓文為屬乃序次而銘焉銘曰<lb/>
<pb n="KR4e0002_WYG_023-42a"/>
大道磔裂士習汙只尋聲接迹曲且紆只考亭之學闢<lb/>
九衢只前徐後許直以趨只機籥啓秘皦不誣只日月<lb/>
行天耀經畬只誰其繼者丹溪有朱只重徽疊照契徳<lb/>
符只公生其後類神駒只振迅千里流電徂只視彼蹇<lb/>
乗徒崎嶇只終日不越州與閭只揚颿大江渉青徐只<lb/>
泰山髙峙河流殊只𤣥化紛緼塞八區只仰觀俯察理<lb/>
則孚只歸來故居恒著書只直自闗洛窺泗沂只下視<lb/>
利禄乃其粗只少㣲星隕人嘆吁只著辭較徳勒碔砆<lb/>
<pb n="KR4e0002_WYG_023-42b"/>
只白石可泐其名弗渝只<lb/>
　　　北麓處士李府君墓碣<lb/>
處士姓李諱士華字庭實北麓其自號也其先家廬陵<lb/>
唐開元中逺祖徳靈仕為撫州長史因居屬縣之崇仁<lb/>
髙祖昻宋太學上舍生曽祖緘以春秋舉進士至某官<lb/>
祖适父元徳母盧氏處士賦才瓌異音聲如鐘㓜䘮父<lb/>
母二兄亦蚤世時當宋季亡頼男子學㺯兵於村疃暮<lb/>
夜擊人門鈔掠其貲財以去稍與抗直剚以刄處士能<lb/>
<pb n="KR4e0002_WYG_023-43a"/>
自衛卒免其患會宋亡為元更易方笠窄袖衫處士獨<lb/>
深衣幅巾翺翔自如人競以為迂處士笑曰我故國之<lb/>
人也義當然爾府君善治生未㡬家大穰遂以貲雄鄉<lb/>
里積粟嵗至數千廩遇饑則平價出之飢餓不能出户<lb/>
者計口而周之活者恒百餘人宗婣無業班財以為饋<lb/>
死則給棺槨衣衾𦵏之善地且䘏其遺孤唯恐不及負<lb/>
逋不能庚者茍有所乞輒再與未嘗有靳色或以田廬<lb/>
為償處士正色責之曰先人之業何可廢壊逋尚可紓<lb/>
<pb n="KR4e0002_WYG_023-43b"/>
也慰而遣之伻有盗廩粟者矜其貧益之使去識與不<lb/>
識咸目之為仁厚長者云㑹朝廷有鬻爵之命富家兒<lb/>
多競奔處士恬不以為意客以空名告身來售處士曰<lb/>
吾愧不能以文學干禄位而渉銅臭之譏雖貴奚益哉<lb/>
府君性純孝能事繼母如親母雖其性剛嚴不可近必<lb/>
下氣婉容得其驩心而後止常以不及終養二親語或<lb/>
臨之輒嗚咽流涕晨昏必展謁先祠遇初度之日號慟<lb/>
抵暮家人不忍見因諱言之訓諸子以學親自督視不<lb/>
<pb n="KR4e0002_WYG_023-44a"/>
至夜分不休也為人豁逹大度不少貶以狥流俗見假<lb/>
巫鬼惑人者力斥去鄉人鬬争齗齗然正讙折以片言<lb/>
則免冠頓首謝嘉賓欵門倒屣出迎驩然無倦容雖不<lb/>
解飲必使盡醉而去元至正十一年辛未正月五日以<lb/>
無疾終夀八十六後二十二年當國朝洪武五年壬子<lb/>
𦵏於縣之大龍山之原娶郝陳二氏子四人彬鎬鏞蕃<lb/>
鎬以文行舉於朝擢國子正女三人丁師周晉戴尚徳<lb/>
其壻也孫三人雝家奴寳定孫女三人尚㓜曽孫二人<lb/>
<pb n="KR4e0002_WYG_023-44b"/>
宜夀普蘭曽孫女二人在室自夫仁厚之俗衰學者慨<lb/>
想三代之盛猶神龍游於𤣥間欲一見之而不可得嗚<lb/>
呼豈其然哉人有古今心無古今有如處士之行如前<lb/>
所載茍謂之三代之民孰不謂然處士不可作矣予故<lb/>
特表出之以勵夫人人然而仕之與否是有命也不必<lb/>
為處士惜也銘曰<lb/>
祥麟威鳯隠而弗彰茍一出焉是為希世之祥謂之有<lb/>
邪則固不能以亟見謂之無邪則簡䇿所紀何為其周<lb/>
<pb n="KR4e0002_WYG_023-45a"/>
且詳吾謂處士為三代之民亦是類耳世之人無徒委<lb/>
之於渺茫緬懐徳人中心孔傷今其已矣何日而忘<lb/>
　　　故務光先生張公墓碣銘<lb/>
公諱明卿字子晦姓張氏其先出於晉公族解張因其<lb/>
字張侯故後人以字為氏譜家謂軒轅之裔為弓正而<lb/>
賜姓為張者殆非也子孫家於臨濮世有聞人至宋龍<lb/>
圖閣直學士燾位望尤顯元豐中退居於洛時年七十<lb/>
同太尉文潞公司徒富鄭公為耆英之㑹洛中相傳以<lb/>
<pb n="KR4e0002_WYG_023-45b"/>
為盛事龍圖之弟正議大夫煜建炎初扈蹕南渡遂為<lb/>
天台人煜生武節大夫埏埏生竹山尉鉅鉅生某官滺<lb/>
滺生某官述述生某官伯熾雖三世仕不甚顯而皆與<lb/>
有祿食伯熾生菜菜生莘夫字某隠約田里間能以詩<lb/>
書自振逮入元朝用薦者為鄉郡儒學正則公之父也<lb/>
公始成童而學正君卒即知家學是荷朝磨夕淬期以<lb/>
自立弦齋林氏素心邵氏皆鄉先生行公執經往從之<lb/>
反覆詰難愈出愈新二氏方毅靳推與咸曰張氏有子<lb/>
<pb n="KR4e0002_WYG_023-46a"/>
矣至大間有詔求直言公慨然為政事書一巻将渡大<lb/>
江凌黄河以獻於朝既而嘆曰吾為生民計耳不知我<lb/>
者以其為干禄乎盍止之於是南還而教授里中終日<lb/>
儼坐不窺户庭鄉之人士至有父子執經於門者傍縣<lb/>
慕其為人聘致為子弟師公亦不辭然天性嚴重有挾<lb/>
貴而驕及習鄙䙝事者公叱之或不能悛輒令束書以<lb/>
歸人曰先生不已甚乎公曰我之道盖如是也鄧文肅<lb/>
公嘗受業於學正君及為亷訪使者屢遣使致書起公<lb/>
<pb n="KR4e0002_WYG_023-46b"/>
公謝不往公好施與㑹銅錢法廢有人行哭甚哀公問<lb/>
之則曰父䘮在淺土吾銖兩而積得錢若干欲藉之以<lb/>
襄事今不用奈何公曰爾勿憂也出楮幣八十緡易之<lb/>
不問其姓名而去甲寅嵗惡道殣相望公嵗暮自黄巖<lb/>
還逢飢者輒予錢至家則其囊枵枵空矣公恬然不以<lb/>
為意唯見官政有病於民每憤形於色走公府具白之<lb/>
雖不見聴士君子稱焉生平不嗜榮名築幽齋於智山<lb/>
列圖書左右又甃石為山蒔花藝竹遇嘉賓之至抵掌<lb/>
<pb n="KR4e0002_WYG_023-47a"/>
劇談釃酒賦詩望之者猶世外人纎毫塵土盖不足涴<lb/>
也作為文章珠貫玉聨有臺閣之風時逰戱翰墨筆法<lb/>
穠逸可玩兼善畫竹石韻度清洒頗近文湖州此皆公<lb/>
之餘事至論其學術則一以考亭朱子為宗毫分縷析<lb/>
洞見其肯綮著之事為不易心於賤貧不屈節於名勢<lb/>
綽然能任人師之重是以登其門者皆彬彬雅飭諒而<lb/>
不頗其兄聖卿識見敻異以辭章自豪雖與公友恭無<lb/>
間獨於論辨稍不相合必面頸發赤不明不措公長身<lb/>
<pb n="KR4e0002_WYG_023-47b"/>
䟽鬛衣冠整嚴昻然如出林之鶴見者畏而愛之因公<lb/>
所自號務光而稱之為務光先生云其所著有言志藁<lb/>
四巻六藝編六巻存養録十二巻尚友編五巻世運畧<lb/>
八巻家傳一巻政事書一巻皆藏於家公娶謝氏後公<lb/>
若干年卒子男四人曰公昌大寧路儒學正曰公顯滁<lb/>
州儒學正博學而能文辭曰公福曰公良女三人皆適<lb/>
宦族王良佐王環趙永其壻也公夀五十有四至順壬<lb/>
申七月某甲子卒之日也公卒時諸孤尚㓜逮至正某<lb/>
<pb n="KR4e0002_WYG_023-48a"/>
甲子十月某甲子始克奉二柩合窆於臨海磧嶺之原<lb/>
既已成禮公顯乃奉公同門友于君演之状來乞銘予<lb/>
聞天台為靈越奥區所謂金庭玉室璚樓璿臺咸在焉<lb/>
故其下多清修隠居之士若任次龍庾子真是已九原<lb/>
莫作有如公者其殆任庾之流亞歟雖然彼長往山林<lb/>
藐人世如秕穅視公著書立言以衣被於來世者又為<lb/>
何如也孰得孰失必有能辨之者銘曰<lb/>
既有以麗之曷從而蔽之既有以致之曷從而避之胡<lb/>
<pb n="KR4e0002_WYG_023-48b"/>
熙辰之遘而大耋是遺詘伸雖人顯晦則時乃浚洛伊<lb/>
乃達泗沂乃牖夫民彛磧嶺崔白石如脂太史勒辭尚<lb/>
知為務光先生之碑<lb/>
　　　故黄府君墓碣銘<lb/>
予從烏傷黄文獻公游識公仲子仲華甫進承公話言<lb/>
退與仲華磐桓華川上温潤如瓊瑶使人不忍厭去公<lb/>
薨世大變甲兵滿天地東西各不相聞及真人起臨濠<lb/>
廓清六合予入侍講禁林㑹浙江行中書新貢士至有<lb/>
<pb n="KR4e0002_WYG_023-49a"/>
黄昶者來叙世契問之實仲華諸孫復叩仲華何如則<lb/>
作土中人五年矣為太息者久之昶尋從予入史局㡬<lb/>
一載間自撰仲華行状涕泣請銘仲華名橒仲華字也<lb/>
自㓜嶷然有立出與羣童敖歩武有度不失尺寸鄉先<lb/>
達韙之暨長撫世酬物悉中權度州里譁然稱之曰能<lb/>
父兄素儒懦疆畎為豪右兼并仲華奮厲致家之肥悉<lb/>
納金贖還自是益敦仁厚行貧而貸泉者不責其息稍<lb/>
弗能庚焚劵示之或有忿鬭者赴愬於仲華聴已指曰<lb/>
<pb n="KR4e0002_WYG_023-49b"/>
爾言曲爾言直皆心服去且曰得黄公片言賢於縣令<lb/>
長十人避兵石門山一婦疲卧荒榛時游騎已迫仲華<lb/>
命媵女扶以奔與諸婦同寝食冦退詢其家歸之然終<lb/>
不識其面性至孝親疾進藥劑無時夜不遑甘寢及沒<lb/>
衣襚棺竁之費咸出於私不忍煩諸兄文獻公剛介子<lb/>
弟鮮得懽心仲華曲盡其承酣觴笑談煦煦如陽春親<lb/>
屬有使酒難近者且愎諫仲華從容白其利害卒至改<lb/>
行仲華行事多類此他不能悉書仲華卒於吴元年三<lb/>
<pb n="KR4e0002_WYG_023-50a"/>
月十一日其月某日𦵏於崇徳鄉平洋原先墓之次夀<lb/>
六十七世系遷移之詳文獻公已見諸圖記曽大父堮<lb/>
宋承節郎元贈嘉議大夫禮部尚書上輕車都尉追封<lb/>
江夏郡侯妣徐氏追封江夏郡夫人大父鑄贈中奉大<lb/>
夫江浙等處行中書省叅知政事輕車都尉追封江夏郡<lb/>
侯進封公妣童氏追封江夏郡夫人父漙妣喻氏仲華<lb/>
配室傅氏生子三璨琥瓚女一適劉如珪孫男四永昶<lb/>
庚敏予惟閥閲之家鮮克由禮有若仲華閒雅整飭抱<lb/>
<pb n="KR4e0002_WYG_023-50b"/>
齊魯諸儒至行孰謂非賢邪予故特銘之以為聳善之<lb/>
助使人人取則仲華其不為三代之民矣乎銘曰<lb/>
中恬而熙外亷而隅惟義之是隨大振厥家尚質去華<lb/>
肫肫乎無涯有巋者山有冽斯泉靈氣之鬱芉體魄斯<lb/>
安繼以永年<lb/>
　　　故巾山處士林君墓碣銘<lb/>
予來南京索文者接踵而至多以衰耄力辭一日有持<lb/>
隴上白雲槀相示者勉强一視之彬彬乎卿雲也英英<lb/>
<pb n="KR4e0002_WYG_023-51a"/>
乎巖花靘妍也泠泠乎若幽人狷士飲氷而嚼雪也予<lb/>
亟問之斯何人之詩也持者跽而答曰宗之先子所賦<lb/>
也先子諱茂濬字顯之姓林氏世為天台望族生平酷<lb/>
嗜吟上自漢魏下逮唐宋諸家無不漱其芳腴挹其真<lb/>
醇積而後發發必竭盡其興趣雖雕胃琢腎弗顧也嘗<lb/>
搆一室深廣尋丈内外以堊塗之白色晃眩若積雪初<lb/>
霽月光穿漏雖赤日如火凉氣亦翛翛然生先子澄坐<lb/>
其中而吟事益暢遇嘉朋至焚香啜茗談古今事上下<lb/>
<pb n="KR4e0002_WYG_023-51b"/>
三千年玉貫珠聨絶纚纚可聴或取雅琴鼓一再行起<lb/>
歩白雲縹緲間逺近望之以為神仙中人晚年頗嗜金<lb/>
丹之學取周易叅同契與二三友講之嘆曰一氣孔神<lb/>
無為之根水火交搆載其營魂浮游規中存之又存粗<lb/>
穢既澄游神九門奈之何捐棄之邪乃調息致修取心<lb/>
一物一道一之説自呼為三一子通𤣥之士多竒之集<lb/>
賢院聞其操行清絶不樂仕進因其所居巾山以巾山<lb/>
處士號之先子弗欲也吴元年丁未九月二十八日夜<lb/>
<pb n="KR4e0002_WYG_023-52a"/>
漏下三刻大兵下台城先子亟出沒於河年六十又三<lb/>
洪武八年乙夘某月日𦵏於臨海縣興國鄉慶善里龜<lb/>
溪之原惟先子素行敦飭親仁善鄰具有恩意而所謂<lb/>
白雲槀者尤為時所傳誦墓門有石不肖願圖文鐫之<lb/>
㣲顯闡幽在先生一揮翰間耳敢再拜以請嗚呼予為<lb/>
文所累㡬欲燔毁筆硯若而翁者其事有可書如此又<lb/>
安能靳一辭耶遂序其事而繫之以銘處士曽祖某祖<lb/>
某父某母某氏先配杜氏生珤繼室章氏生宗即來速<lb/>
<pb n="KR4e0002_WYG_023-52b"/>
銘者以學行舉於朝授南陽府同知鄧州事遷太原府<lb/>
通判女二杜元昭金仲徳其壻云銘曰<lb/>
不豔於榮不徇於聲一以詩名弭其人麄發其天倪龍<lb/>
虎功齊寄情五絃羽衣蹁蹮望之若仙尸解于河其幻<lb/>
則那夀何少多邈哉紫虚有鶴來歸千載之思<lb/>
　　　故姜府君墓碣銘<lb/>
君諱澤字潤甫姓姜氏其先居蘭溪之髦賢祖某父思<lb/>
齊以貲雄於鄉環其居五里所凡山若田皆克有之及<lb/>
<pb n="KR4e0002_WYG_023-53a"/>
君之生其父已五十餘越三年父卒又三年母時氏亦<lb/>
卒貪夫欺君之孤弱挾黠𨽻為姦内蠱而外蝕之并吞<lb/>
㡬盡君之女兄道真時已歸金華楊某矣間一歸視君<lb/>
撫君頂泣曰姜氏之世不絶者僅有此息爾茍或凶豎<lb/>
欲去之以滅口則宗祀必絶為若敖氏之餒鬼矣夫豈<lb/>
可哉區區貲産有不足計也急挾之以歸楊氏鞠育之<lb/>
如己子稍長俾從鄉先生楊夢斗王月溪趙松坡董覺<lb/>
齋游志慮淵冲而識見迥抜遂白於縣大夫復其先塋<lb/>
<pb n="KR4e0002_WYG_023-53b"/>
若干所田若干畞雖僅存十一於千百鄉之人士無不<lb/>
謂君為能者已而女兄命贅於同里之王氏君不忍釋<lb/>
之而去遂舍於女兄西偏挾王同居事之如母與姑每<lb/>
得嘉味必先進不進不敢先食及生子若孫嵗時相率<lb/>
坐女兄中堂羅拜於庭不知者以為真其母姑也君既<lb/>
受女兄卯翼之恩所以思報之者備悉志慮及女兄䘮<lb/>
夫而無子為立從子恢道為後而躬扶持之其門頼以<lb/>
不墜雖楊氏之婣黨無不以孝弟忠信淑𨗳之有悖戾<lb/>
<pb n="KR4e0002_WYG_023-54a"/>
者懼之以法令亦翕然聴從君再從姪𢎞道被造偽鈔<lb/>
者所誣𢎞道初不識其人千夫長帥州官逮繫之從者<lb/>
百餘人君聞之大恐走州中愬其故官寘𢎞道稠人中<lb/>
命造鈔者執之乃妄曵他男子以前事遂釋丁未嵗祲<lb/>
人相食君往糴七閩時流民所往成羣動以數百計乗<lb/>
間鈔道莫敢何問君獨以計脱卒致白粲來歸六親頼<lb/>
之以濟君頗通刑名家書於新令尤所練習或有致訟<lb/>
者質之為言其利害訟為衰止君晚命仲子遷城中往<lb/>
<pb n="KR4e0002_WYG_023-54b"/>
來嬉遊以書史自娱因以盤隠自號一旦有疾度不能<lb/>
以生因泣謂二子曰吾非女兄不克至於是誓将奉窀<lb/>
穸之事庶㡬少盡心焉奈何今且先之爾等他日當有<lb/>
以慊吾志遂暝時至正壬午十月三日也夀六十又一<lb/>
是年十一月十二日𦵏於西山先塋之側配王氏後二<lb/>
十三年卒遂合𦵏焉二子曰明道曰懋某孫五人曰焴<lb/>
曰䕃曰溥曰繼曰善焴能積學為名儒以薦者為婺州<lb/>
路儒學録尋舉進士擢永平延安丞孫女二人長適黙<lb/>
<pb n="KR4e0002_WYG_023-55a"/>
成先生七世孫潘思明次適陳仁曽孫三人曰麟曰堪<lb/>
曰増嗚呼金華為文獻之邦氣習之所移風聲之所被<lb/>
往往人多士君子之行有如君者不幸遭門衰祚薄之<lb/>
餘乃能聳然自異不踣其家復樂道人以為善而攄急<lb/>
報恩之志尤寤寐不忘夫豈無其故哉傳曰大河東流<lb/>
九里餘潤此盖從古而然也濓不敏幸與焴同出於聞<lb/>
人先生之門墓文之屬有不得辭其責第深愧者文彩<lb/>
衰弱不足以昭幽廓潛然亦自謂據事直言而無所憾<lb/>
<pb n="KR4e0002_WYG_023-55b"/>
也銘曰<lb/>
孰畀之隆而閼於逢其非天耶一髪之存卒續厥門其<lb/>
非天耶無徳弗酬得與善為逑其非天耶發迹詩書有<lb/>
孫為儒其非天耶生遂死安松阡鬱蟠其非天耶卓哉<lb/>
善人延裕於後昆其非天耶<lb/>
　　　故葉夫人墓碣銘<lb/>
山西提刑按察司僉事張孟兼請余銘其大母葉氏之<lb/>
墓凡三年矣予時供奉詞林日以文墨事上竟弗暇為<lb/>
<pb n="KR4e0002_WYG_023-56a"/>
今䝉恩休致家居而孟兼亦予告省親道過予門又復<lb/>
以前事為屬其言極慘戚予何忍不為孟兼一銘之乎<lb/>
孟兼之言曰大父年逾六袠而未有孫及生孟兼具牢<lb/>
醴饗賢士大夫且曰吾衰矣不意埀歿之年獲抱孫焉<lb/>
於是賢士大夫咸起舉觴為夀未㡬大父亡大母見孟<lb/>
兼輒泣尤愛憐之孟兼病創瘍浸滛被體晝夜啼不休<lb/>
大母與乳母范鞠諸房中親為傅藥節宣其食與衣見<lb/>
其學歩學言每為喜動顔色已而嘆曰恨不令汝大父<lb/>
<pb n="KR4e0002_WYG_023-56b"/>
見之年十九禮宜授室始離大母左右逰學城南師事<lb/>
聞人先生辯析六藝采刺為篇章久之乃歸大母喜倍<lb/>
於前已而復嘆曰恨不令汝大父見之嵗乙巳朝廷下<lb/>
詔求賢以圖治安州縣不以孟兼為不敏交章薦之孟<lb/>
兼将赴京大母執孟兼手泣而言曰汝大父念汝甚唯<lb/>
寐忘之不幸不見汝之成立汝今欲入官當夙夜盡心<lb/>
以奉公上庶㡬不辱於前人老身雖即瞑目無憾已孟<lb/>
兼謹佩服之弗敢違既至䝉恩擢國子録轉主事儀曹<lb/>
<pb n="KR4e0002_WYG_023-57a"/>
遷丞奉常凡厯八春秋屢思謁告覲省動有物尼之洪<lb/>
武五年十一月二十日嚴君以書來曰汝大母以今日<lb/>
終臨終無他言唯曰吾年七十又四分當死百無所歉<lb/>
於中獨惜不與吾孫一相見耳孟兼讀已五内分裂恨<lb/>
不即死相從於地下禮部尚書陶公白於丞相府遂以<lb/>
上聞獲還哭於墓次時大母祔𦵏大父徐山兆域距卒<lb/>
時已三十四日矣自時孟兼出為今官尋陞山東提刑<lb/>
按察副使痛念禄足以充養而大母遽捐館舍䀌然傷<lb/>
<pb n="KR4e0002_WYG_023-57b"/>
心然非辭章無以白大母之行而洩孟兼無窮之悲焉<lb/>
所以不避譴呵而頻瀆於執事者職是故也予聞之亦<lb/>
為之愴然嗚呼余何忍不為孟兼一銘之乎葉氏諱某<lb/>
杭之仁和人父信母某氏世以種善聞年三十歸浦陽<lb/>
張府君鎮初府君娶同縣陳氏無子葉氏來為之側室<lb/>
性慈恵柔順事陳氏如事姑復好施與逢单窶無倚者<lb/>
捐所有物資之弗靳三族翕然稱其賢生一子垕二孫<lb/>
長即孟兼次善一孫女一某四曽孫鈞朝幹全予自少<lb/>
<pb n="KR4e0002_WYG_023-58a"/>
齡恒得驚風疾數渉阽危頼祖妣金淑人保抱携持以<lb/>
全性命竊禄熙朝位躋法從常思有以發揚潛徳而一<lb/>
時故老號稱能文辭者先後凘盡竟無從求之方戰惕<lb/>
不自寧而孟兼乃惓惓徴銘弗懈亦可謂知其所重而<lb/>
竭報本之誠者予頗愧焉嗚呼余何忍不為孟兼一銘<lb/>
之乎雖然孟兼以文章政事著聞當世繡衣直指威讋<lb/>
暴彊其大父母雖不獲見亦足以慰九泉之望銘與不<lb/>
銘未足深議也銘曰<lb/>
<pb n="KR4e0002_WYG_023-58b"/>
君子抱孫以其繼宗也斯勤斯恩奚暇計其瘝恫也珠<lb/>
之藏槖玉之藴璞寳之俾有終也為盤為敦光燭於外<lb/>
大顯厥庸也樂石勒銘樹之林塋馬鬛其封也<lb/>
　　　故鄭夫人夏氏新阡碣銘<lb/>
至正三年夏五月予來讀書浦陽東明山翻閲之倦因<lb/>
黙坐木榻上忽鄭君濤䘮冠絰帶揖予而言曰濤妻夏<lb/>
邕字伯熙生十九年即與濤為配又七年不幸以疾終<lb/>
所遺一小兒曰枋始三嵗未能勝薦奠保母掖至柩前<lb/>
<pb n="KR4e0002_WYG_023-59a"/>
教之俛伏枋雖未解事念母不見亦仰首作嗚嗚聲濤<lb/>
見之雖欲以禮制哀不自知涕之從出也言訖泣下數<lb/>
行良久又曰夏氏家本虎林世有顯人邕之曽大父天<lb/>
瑞正議大夫泉州路總管大父若木奉議大夫建徳路<lb/>
總管府治中父應孫承事郎兩浙都轉運鹽使司黄岩<lb/>
場監司令司令君娶永嘉陳夫人陳生二女伯即邕季曰<lb/>
穆字叔熙司令君以泰定末來尉浦江遂許以邕配濤<lb/>
以穆配濤之再從弟永後十年二女寔來濤家去年十<lb/>
<pb n="KR4e0002_WYG_023-59b"/>
月朔穆既先逝今年五月初二日邕復以一病不起胡<lb/>
天之降㐫於濤家者若是忍也邕屢有娠不乳及得枋<lb/>
酷愛之至數易乳嫗猶未慊其意聞兒啼聲中心怦怦<lb/>
然自是遂得驚疾疾既劇㑹司令君卒黄嵓邕復哭之<lb/>
哀迨穆之䘮但能悲惋已無力出聲猶日使人視枋惟<lb/>
謹考其行事固無有大異人者然其小心畏慎未嘗一<lb/>
日少懈濤家義聚九世族屬之衆㡬二千指邕壹以禮<lb/>
遇之族屬之人咸以端荘静懿稱其賢邕今已矣将以<lb/>
<pb n="KR4e0002_WYG_023-60a"/>
十二月初三日窆於穆之墓北車馬塢濤獨憫其以念<lb/>
子之故而致疾幸先生賜之銘使枋粗有知或謁墓下<lb/>
而讀焉則念母之心将油然而生是先生教枋以孝也<lb/>
言訖復泣下嗚呼邕之事誠若過矣世之人誠以父母<lb/>
愛子之心愛其親庸不謂之孝乎是宜銘之以厲吾徒<lb/>
且以警枋也銘曰<lb/>
母愛之由天衷子報之胡不同倘有人心當省厥躬過<lb/>
是墓者寧不為之改容<lb/>
<pb n="KR4e0002_WYG_023-60b"/>
　　　節婦朱夫人墓碣<lb/>
節婦朱夫人諱則中鄱陽人年十五歸同里句容縣教<lb/>
諭劉斗鳯生三子炳煜燮一女旭貞而劉亡夫人年三<lb/>
十二又二十四年乃終夀五十六夫人自劉歿悉屏脂<lb/>
澤弗御益力家政晨起坐堂上更列傔媵於堂下令之<lb/>
曰爾為某汝為某晚各㑹其成無爽期者然樂於振急<lb/>
遇嵗儉及大雨雪必散粟雖䟽材之細亦多藝分給之<lb/>
人有斗升之糴主廩者慵於啓鑰難之夫人罵曰爾飽<lb/>
<pb n="KR4e0002_WYG_023-61a"/>
矣豈知彼懸鍑待炊耶嵗壬辰夫人家燬於兵童御散<lb/>
盡炳提義旅隨大将軍上饒燮又死於厲旭貞適浮梁<lb/>
張子明未㡬煜亦為仇家所害夫人間闗出萬死獨抱<lb/>
炳子玉珊往依張使玉珊衣垢敝服雜蕘兒牧豎中卒<lb/>
有急令竄山澤夫人身先之每撫其頂泣曰我一家兵<lb/>
禍極矣汝父存亡未可知劉氏一宗若髪懸弗墜者頼<lb/>
汝在爾奈何虎豹又窺伺未巳耶鬼神有知得持汝以<lb/>
見汝父我含笑入地矣言訖衣袂盡濕後四年炳從間<lb/>
<pb n="KR4e0002_WYG_023-61b"/>
道回見夫人相與抱持哭絶而復蘇夫人指玉珊曰吾<lb/>
所以不死者有此故爾炳因迎養新安復遷浮梁竟以<lb/>
疾卒張舍實某年月日也以某月日𦵏縣東發京鄉之<lb/>
史源銘曰<lb/>
史源之山楊若曵旌有巋者藏太史是銘過者式焉知<lb/>
為節婦之塋<lb/>
　<lb/>
　文憲集巻二十三<lb/>
</p>
<p>
</p>
  </div>
</body>
</text>
</TEI>
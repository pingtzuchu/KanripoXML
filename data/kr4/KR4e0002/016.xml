<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻十六</head> <lb/>
    <p>
<pb n="KR4e0002_WYG_016-1a"/>
欽定四庫全書<lb/>
　文憲集巻十六<lb/>
　　　　　　　　　　　　　明　宋濓　撰<lb/>
　　碑<hi>凡二十三章</hi>
　　　金谿孔子廟學碑<lb/>
金谿縣令李子敬脩建孔子廟學成廟之殿及㦸門皆<lb/>
仍其舊罅漏者補葺之䵝昧者丹堊之學之論堂廟之<lb/>
西東廡與夫肄業之舍皆新作之論堂為間者三崇二<lb/>
<pb n="KR4e0002_WYG_016-1b"/>
十又二尺縱視崇而弱其二尺横視縱而强其十尺肄<lb/>
業之舍為間者左右各三兩廡視舍其數各再倍之經<lb/>
始於洪武七年八月至十月訖功嗚呼元季兵亂邑廬<lb/>
盡毁而廟學巋然獨存是固有相之道而賢大夫復能<lb/>
汲汲為此可謂知化原者矣助其成者縣丞楊乾主簿<lb/>
劉祺典史喬思道子敬既相率釋奠已使教諭曽易徴<lb/>
文於濓濓序其故而系之以詩廟學縁起及三遷之詳<lb/>
則舊記存焉詩曰<lb/>
<pb n="KR4e0002_WYG_016-2a"/>
金谿之山翔躍猶龍下有學宫靈氣所宗篤生大賢惟<lb/>
我陸子究明本心逺探聖髓其道朗融白日青天纎塵<lb/>
不驚萬象著懸矧兹鄉學可不亟圗孰其興之實邑大<lb/>
夫機動籟鳴泉赴川増其從之者緝緝繩繩三月之間<lb/>
用幣告成龍礎鳯甍文梲丹楹氣象改觀焕乎聲明人<lb/>
亦有言有詩有書有齋有廬式寧其軀匪居之為娱前<lb/>
軌是趨念此小邦文物則衍其氣夜𤼵電流虹轉學子<lb/>
翩翩期文之願匪文之為勔惟形是踐我作我詩為勸<lb/>
<pb n="KR4e0002_WYG_016-2b"/>
甚力聖謨孔彰萬古一日有赫其臨敬之無斁<lb/>
　　　蘇州重修孔子廟學之碑<lb/>
蒲坼魏公守姑蘇之明年鋤暴樹良無令弗肅上下洽<lb/>
和百廢具興惟孔子廟學弗治棟楹傾敧丹堊䵝昧若<lb/>
不能支旦暮者公顧瞻良乆愀然弗寧乃登僚寀縣令<lb/>
丞暨尚義之士咸集于庭喟然歎曰皇帝以神武定四<lb/>
海即大興文治詔以明經六藝之科頒示郡邑使選弟<lb/>
子員肄講明體適用之學將以人文化成天下今敝陋<lb/>
<pb n="KR4e0002_WYG_016-3a"/>
至是非所以靈承帝意予先捐俸為倡爾二三君子幸<lb/>
相與圗之穹殿邃廊䖍奉明禋靈星之門神道所繇其<lb/>
役為最吳江葛徳潤爾其葺之論堂有嚴兩廡相嚮復<lb/>
挾以六齋以通于前門吴江寗璇汝其修之亭號采芹<lb/>
下臨康衢來㳺來歌多士攸宜崑山張庸爾其整之公<lb/>
言未已吴江令許茂進曰邑有八士曰李庚等頗有意<lb/>
乎書詩尊經之閣先賢諸祠游息三亭以至庖湢橋梁<lb/>
之屬茂率其承之長洲丞丁師尹復進曰許令然矣師<lb/>
<pb n="KR4e0002_WYG_016-3b"/>
尹獨不可為乎若止善堂及中廊達于閣者當諭羣儒<lb/>
使賦金俾里耆唐晟視其役焉公大恱唯周垣四千八<lb/>
百尺未有所屬僚若佐遂以罰布佽助而吴縣令曽輔<lb/>
驩然趨功役邑夫畚粘土繩繩而來事因大集始事於<lb/>
洪武六年二月戊辰而訖功于十二月某甲子如翬斯<lb/>
飛如雲斯凝如濤斯湧深沉而潔清宏麗而静宻一還<lb/>
承平舊觀公帥其屬執豆籩具脯醢以成功告觀者如<lb/>
堵牆莫不嗟歎自兵興以來學宫所在蹂踐為墟而姑<lb/>
<pb n="KR4e0002_WYG_016-4a"/>
蘇幸僅存非公之至㡬何不與之俱廢乎教授貢穎之<lb/>
既宣力於始終復使訓導張田請記其事以埀不朽惟<lb/>
蘇之有學實始於范文正公盖公景祐初出守鄉郡擇<lb/>
南園之地奏請于朝而建是學為其師者則安定胡文<lb/>
昭公也計當時人物固嘗盛矣數百載之下仰其聲光<lb/>
慕其風烈毎使人發不可企及之歎自時厥後雖有賢<lb/>
愚而學之興廢靡常而二公過化之地流風遺俗終未<lb/>
冺也况今遭逢有道之朝而得良二千石為之師帥豈<lb/>
<pb n="KR4e0002_WYG_016-4b"/>
徒然哉然公興學之志不下於范公者也則夫坐臯比<lb/>
而談經藝者其必將取法於文昭乎明體適用之學吾<lb/>
知駸駸然向盛矣茍不務出此而摘英搴華為譁世取<lb/>
寵之具非區區所敢聞請以是刻諸麗牲之碑庶㡬蘇<lb/>
之人士知所自朂哉公名觀字把山通周易為人䟽達<lb/>
無凝滯如八牕玲瓏見義勇為雖千萬人不可遏所至輒<lb/>
烈烈有聲同知府事李權通判徐弼推官超霖皆號一<lb/>
時之選與公道合故成事無難者碑為修學作前代興<lb/>
<pb n="KR4e0002_WYG_016-5a"/>
造各自有記皆不書唯當書者不敢拘於文體而不致<lb/>
其詳焉系之以詩曰<lb/>
姑胥之墟有川滮滮折趨南園匯而東流靈氛中啓渙<lb/>
爛弗收自非聖師疇協其休昔有哲人出綰郡章乃搆<lb/>
學宫乃建廟堂廟堂章章學宫將將衿佩洋洋來翺來<lb/>
翔盛衰相因揆理則然風摧雨蝕上漏旁穿矧丁艱虞<lb/>
烽火相連誰舉一臂持危扶顚大明當天九服攸同<hi>叶</hi>
欃槍斂翳奎壁吐芒睠我魏公來蒞大邦屢形於言我<lb/>
<pb n="KR4e0002_WYG_016-5b"/>
敢怠遑既率部封復登府僚分勞授事具乃教條曽不<lb/>
一朞厥功孔昭化此朽腐鬱為岧嶤孰敦化原孰築教<lb/>
基孰牖民彞匪學曷為我語蘇人公豈爾私耳目茍具<lb/>
必致其思思之如何法孝與忠二者無媿行將天通震<lb/>
澤有石其堅比銅史官勒辭用昭無終<lb/>
　　　胡越公新廟碑<lb/>
丈夫之遇于時也生使人懐之歿使人思之且建廟食<lb/>
於其土必其徳澤入人之深堅如金石而弗渝信如四<lb/>
<pb n="KR4e0002_WYG_016-6a"/>
時而弗爽照如日星而不忒然後足以厭乎人心而合<lb/>
乎輿論也嗚呼豈易致哉若今之胡越公者其庶㡬無<lb/>
愧於此乎自辛夘兵興天下大亂民遭溺焚倀倀無所<lb/>
棲止皇帝手秉黄鉞起而救之屯兵滁陽公杖䇿謁轅<lb/>
門一見語合遂居前鋒以佐揚天威乙未春二月王師<lb/>
取和州夏六月下太平丙申春三月平金陵攻京口丁<lb/>
酉春三月又㧞毗陵公皆列戎行或搴旗斬將或操蝥<lb/>
弧以先登前後屢建竒功乃授右翼統軍元帥使宿衛<lb/>
<pb n="KR4e0002_WYG_016-6b"/>
帳下夏四月又從破宣城上命行樞宻院判官鄧愈戍<lb/>
宣公副之秋七月遂同諸將攻徽州㧞之元將楊完者<lb/>
聚兵十萬欲復其城公自婺源兼程以進横槊而前大<lb/>
呼殺人衆皆披靡而遁戊戌春三月諸將克嚴州公又<lb/>
偕往降溪洞兵二萬以功遷行樞宻院判官公謂蘭溪<lb/>
去嚴為甚邇蘭溪下則斷婺之右臂矣冬十月乃下蘭<lb/>
溪十有二月王師取婺州陞公僉書行樞宻院事公益<lb/>
思有以自效己亥春正月攻陷諸暨州十有一月又平<lb/>
<pb n="KR4e0002_WYG_016-7a"/>
處州庚子夏五月又㧞信州信方絶糧人皆勸公還師<lb/>
公曰此閩楚喉衿地也可棄之乎乃築城浚隍為堅守<lb/>
計辛丑夏五月上憫公之勞且以婺為海右大藩通甌<lb/>
引越非宿將重臣有以控制不可乃授公江南等處行<lb/>
中書省參知政事屯戍於婺壬寅春二月溪洞兵叛而<lb/>
西歸公遂遇害知公之死者莫不哀慟流涕如喪厥父<lb/>
母上聞之亦震悼弗置親御翰墨作文以祭且命有司<lb/>
塐公像配享卞忠貞公廟庭甲辰冬復降㫖贈光禄大<lb/>
<pb n="KR4e0002_WYG_016-7b"/>
夫浙東等處行中書省平章政事柱國追封越國公先<lb/>
是公歿之明年公之部曲與境内之民悵然遐思若不<lb/>
能勝其情乃相率即城中作新廟一區十越月而廟成<lb/>
堂門庭廡咸具及是寵褒之命下復羣謁於金華宋濓<lb/>
部曲進曰公之號令素嚴人無違禁賞非無功罰非無<lb/>
罪使我等攻必克戰必勝而丕冐於寵靈之内者公之<lb/>
賜歟我之病也孰知而起之我之凍且餒也孰察而周<lb/>
之其能親自裹創注藥及安於食且衣者非公之賜歟<lb/>
<pb n="KR4e0002_WYG_016-8a"/>
公之徳我何以將之境内之民又進曰吾婺之民凋瘵<lb/>
殊甚公専心撫摩之昔也奔走西東歲無寧居今也長<lb/>
幼一堂愉愉雍雍非公之賜歟昔也商賈不通布榖不<lb/>
登今也市區充溢百貨具集非公之賜歟昔也厄於暴<lb/>
强莫敢何問今也攘一莖茅公亦使償之如承平時非<lb/>
公之賜歟公之徳我亦何以將之兹者龍光下被爵登<lb/>
上公人神洽熙雲日潤明卉木動搖如有喜色適新廟<lb/>
告成願為我詳紀公之功徳以埀示於無窮是用合辭<lb/>
<pb n="KR4e0002_WYG_016-8b"/>
以請濓竊觀古之名將出戍邊域者矣茍得甲士之驩<lb/>
心則耕田鑿井之氓必至於弗寧使斯民稍得以遂其<lb/>
生則持㦸荷戈者必不免於愁歎孰有能兩全者哉若<lb/>
公者可謂尤賢乎已公嘗自誦曰我不知書然吾行軍<lb/>
唯有三事而已不殺人不虜人女婦不焚人廬舍故其<lb/>
軍一出逺近之人皆争趨附之盖公處心以仁蒞事以<lb/>
威惟其仁也故不言而民化惟其威也故不待戒而兵<lb/>
自不敢犯昔者祭征虜制御士心不越法度所在吏民<lb/>
<pb n="KR4e0002_WYG_016-9a"/>
不知有軍及其死也人為立祠享之較之於公其事固<lb/>
無大相逺也廟而祠之其誰曰不宜初公之未薨嘗夜<lb/>
出人見其兩目煜煜有光若燈及其既薨敵人數擾我<lb/>
邊陲公降祥異或見夢於人或覩靈火滿野洶洶聞人<lb/>
馬聲洎出師輒大㨗似實有隂兵來助者是則公之英<lb/>
魂烈爽下上於星辰之間固未嘗亡也因併及之使知<lb/>
天之生公有非偶然者公姓胡氏諱大海字通甫泗之<lb/>
虹縣人詩曰<lb/>
<pb n="KR4e0002_WYG_016-9b"/>
聖皇啟運四方攸同升龍在天飊狂雲從中有一人萬<lb/>
夫之雄其人謂誰時維越公<hi>其一</hi>凛凛越公勁氣横騖手<lb/>
荷鐵殳其粲若鑪彼趫以馬我㨗以歩陷陣如飛逢者<lb/>
必仆<hi>其二</hi>天兵四出靡弗在行瞠目疾視前無堅城有聲<lb/>
洸洸敵人震驚土疆既拓大勛以凝<hi>其三</hi>皇帝曰都爾主<lb/>
羽翼婺維雄藩爾鎮其域爾參政府解爾宥宻爾勞爾<lb/>
徠以盡乃職<hi>其四</hi>公既受命分閫建牙威讋化孚莫敢或<lb/>
譁汝顛汝掖汝疢汝摩化汝呻吟而為謳歌<hi>其五</hi>視彼郊<lb/>
<pb n="KR4e0002_WYG_016-10a"/>
原其耕釋釋視彼闤闠其通繹繹視彼室廬其居奭奭<lb/>
何以致斯伊公之力<hi>其六</hi>我民無禄俾公棄捐精神上㳺<lb/>
固合化權民之云思其何舍旃匪廟曷祀非祀曷䖍<hi>其七</hi>
乃簡甓材乃端術徑乃差榖辰視星之定林衡奔事班<lb/>
倕禀令紫梲星錯素階玉瑩<hi>其八</hi>邃清有寢嚴衛有門旁<lb/>
夾有廡四繚有垣肖像中居威神騰軒隂風肅如髣髴<lb/>
若存<hi>其九</hi>維公顧綏時著靈響幽火東騖鐵騎西上赤幟<lb/>
一揮無敵不磢孰不生畏孰不景仰<hi>其十</hi>生為名臣死為<lb/>
<pb n="KR4e0002_WYG_016-10b"/>
明神䇿書所列指可縷陳矧公之英貫乎屈伸幽明有<lb/>
殊神人則均<hi>其十一</hi>公實惠我弗間弗貳人之依公如旌<lb/>
繫旞登我稼穡遏我妖沴歆我明祀欽于世世<hi>其十二</hi>
　　　景祐廟碑<lb/>
景祐廟者宋殿前司統制祖公廟也公諱琙字真夫其<lb/>
先閩人後徙明奉化之松溪公有文武才建隆中以剛<lb/>
毅稱居鄉黨遇歳飢發私廩以賑餒夫所活以千計里<lb/>
有昏喪貧不能成禮出財帛周助之子弟不能學者為<lb/>
<pb n="KR4e0002_WYG_016-11a"/>
招師儒使就學焉邑人咸徳之既沒皇祐二年遂作廟<lb/>
于忠義鄉之福慶里有故必相率趨禱滅火愈疾屢著<lb/>
竒徴元祐中漁者鄧祺徐寳泛海值風舟起立者數四<lb/>
懼死呼神求救公忽見于空中應之俄而火光如斗墜<lb/>
檣下風頓息起視所在舟已至公廟下矣建炎四年髙<lb/>
宗南奔御舟至﨑頭金人將舟師追其後將及見赤旗<lb/>
數萬蔽海上金人沮懼而退是夕提領海舟張公裕夢<lb/>
神人虎䩨魚服奏對上前自稱官位姓名公裕以聞髙<lb/>
<pb n="KR4e0002_WYG_016-11b"/>
宗多公之績制封文惠侯賜廟額為景祐元大徳十二<lb/>
年大疫死者相枕民禱公公降于人指廟東井命民飲<lb/>
病者飲水立愈明年蝗發境上官督民捕蝗日以斗斛<lb/>
徴之民泣訴于公頃之蝗飛積廟前髙數丈民取以輸<lb/>
遺蝗亦皆自投于海禾不為災至正十一年海盜起將<lb/>
剽掠邑民㑹大風揚沙晝晦不可辨盜迷失道而退後<lb/>
盜復至鈔民財無所得怒欲火廬舍至廟若聞絃誦聲<lb/>
驚駭相顧卒不敢犯二十二年有巨蝶集里巷螫民膚<lb/>
<pb n="KR4e0002_WYG_016-12a"/>
即死民神事之迎置于廟公復降于廟巫手撲殺之耆<lb/>
耋卓在明汪敬行等列其事聞于朝二十六年加以昭<lb/>
烈之號皇上有天下以為凡神之封爵宜命于天非人<lb/>
所敢與洪武四年乃詔儀曹易公號為故義士祖公之<lb/>
神毎歳季春縣用剛鬛行祀事著為恒制敬行之弟敏<lb/>
學復謂公自宋初至于今四百年功烈及于民者甚乆<lb/>
而未有文辭昭靈焯美埀之無極甚非事神之道乃遣<lb/>
從子正來請傳其事于碑夫公以一將之微其生也非<lb/>
<pb n="KR4e0002_WYG_016-12b"/>
有公侯之貴萬鍾之富而獨能惠其鄉既死數世復能<lb/>
濟其君于艱難而保鄉邑之民於無窮非烈丈夫能然<lb/>
哉是可歎也已其詩曰<lb/>
斗牛之南大海堧羣山嵂崒植翠<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>乾靈坤秀鬱不宣<lb/>
篤生祖公維俊賢虎眉虬髯髙兩顴右握寳刀左屬鞬<lb/>
指揮豼貅立殿前晚辭天子歸林泉傾萬金貲振顚連<lb/>
聞人急難刺在肩有弗能拯食不咽曰生施惠靡遑年<lb/>
死為明神參化權鬱攸肆虐焚氓㕓揮唾沃之不敢煽<lb/>
<pb n="KR4e0002_WYG_016-13a"/>
颶風掀浪欲拍天漁舟葉出立以旋火燄如日墮檣端<lb/>
手提白骨出重淵鑾輿狩南濟大川追者十萬犬羊羶<lb/>
身率以君將樓船赤幟塞島虜愕然璽書褒忠禮彌䖍<lb/>
坐秉躬圭冠貂蟬癘鬼跳浪民告瘨以藥投井飲輒痊<lb/>
飛蝗被野禍夫田神氣一嘘舞翩翩如蛾赴火積成山<lb/>
立使凶歲為有年海盜操矛口埀涎揚沙撲面懾以還<lb/>
退奔相蹂行蹁躚鉅蝶為妖大如鳶家趨巷祭陳豆籩<lb/>
以掌擊之民害蠲邑民戴公綏以安歳時扶攜謁廟門<lb/>
<pb n="KR4e0002_WYG_016-13b"/>
清酤在觴几蒸豚鐘宣鼓考雜管絃公騎蒼麟手執鞭<lb/>
龍旂獸盾衛者千來如旋風止如烟顧民欲去不忍言<lb/>
民拜願公毋我捐俾禾如茨黍蛇蟠疾害不作福祐綿<lb/>
公名不朽同坤乾<lb/>
　　　重建寳婺觀碑<lb/>
婺之寳婺觀祠婺女星始作於唐武徳四年初在郡城<lb/>
西北吴越有國時刺史錢儼徙於子城上西南陬宋淳<lb/>
熙十三年以知州事洪邁請賜今額元九十年燬于火<lb/>
<pb n="KR4e0002_WYG_016-14a"/>
者再皆官作之國朝洪武五年秋觀復災主觀道士楊<lb/>
道可與其徒同姑者徳生徳清謀謂祠星所以休民興<lb/>
役而出於官是厲民也厲民弗祥乃持厯走境内告于<lb/>
衆庶各出貨泉相厥事而屬劉仲謀等十餘人司出納<lb/>
之任伐木於大山長谷乘流而致于城下僦匠傭工甓<lb/>
城増址作正殿五楹間其南為重閣三間殿與閣之中<lb/>
搆為飛亭亭之後先聨屋以合庭霤三門舊在閣南正<lb/>
直通塗今遷閣東三十歩由門循廊西上抵𤣥武神祠<lb/>
<pb n="KR4e0002_WYG_016-14b"/>
又折而西始升於閣三門之右别庭𤣥壇廟餘若齋居<lb/>
賔館之屬各以次就緒而星之像猶未具先是杭州衛<lb/>
都指揮使徐君司馬嘗出鎭於婺屢徼靈于星祠其在<lb/>
杭也夢有所見遣使者問所須以像闕告因命斵沉水<lb/>
香為像名其閣曰靈華而奉像置其上道可復迎其教<lb/>
所嚴事者共祠焉工始於災之明年越六春秋至十二<lb/>
年冬始成盖役夫糜錢以鉅萬計而有司不知州民懽<lb/>
忻趨謁以為有所憑依不可無以示來者於是道可持<lb/>
<pb n="KR4e0002_WYG_016-15a"/>
幣走告于濓曰婺以星名州星之澤州民者甚大宋宣<lb/>
和三年方臘反睦將陷郡統領劉光世討之兵次蘭溪<lb/>
未敢進夢霞冠羽衣神趣之行且以病指告劉至盜黨<lb/>
就禽及謁星祠其像如夢中一指將墜開禧三年大水<lb/>
先期告守土吏為備民不漂溺景定四年武義山冦為<lb/>
亂來犯城屯於溪南遇媪鬻屨長數尺盜怪問之媪曰<lb/>
城中人屨皆若是耳盜驚散去元至元十三年郡既降<lb/>
復守元將髙興怒欲屠城夢神諭以勿殺明日以火矢<lb/>
<pb n="KR4e0002_WYG_016-15b"/>
射觀矢返墮軍中見巨人坐城上濯足城南水中大駭<lb/>
遂下令風民降不敢戮一人至正十六年沿海翼兵自<lb/>
蘭溪夜叛還謀襲郡城神化婦人導叛兵食𤓰田間食<lb/>
已皆昏迷失道至城而天已曙官兵有備遂伏誅此皆<lb/>
彰灼可徵之大者而疾癘旱澇之禱為尤驗固未易悉<lb/>
數也今觀事幸復乎故皆神靈之所致願并記之濓曰<lb/>
婺女之於兹郡猶參之於晉陽辰之於商丘固宜祠而<lb/>
祭之然惟有國者得祭禮也民之祭者情也先王之教<lb/>
<pb n="KR4e0002_WYG_016-16a"/>
謹禮而不違民之情一乎禮則拘専乎情則濫在人折<lb/>
衷焉耳且田祖先嗇民以其有功一執匕猶思之祭之<lb/>
况昭回于天恃賴以為司命者乎說者乃謂自南斗十<lb/>
五度至婺女七度為星紀吴越之分皆屬焉何獨婺之<lb/>
人得専祠婺女乎是不然吴越之分固廣而斗牛女之<lb/>
所該亦廣茍以躔度細推之郡之墟正上直於婺爾星<lb/>
之降祥焉可誣也道可等劬躬焦思而盡力於神無非<lb/>
為民祈福濓如其請特載星之威靈不測者為詳所以<lb/>
<pb n="KR4e0002_WYG_016-16b"/>
起州民之瞻敬而俾繼承於無窮豈止述起廢之功乎<lb/>
道可字南峯郡人也沖黙而契道嗣天師畀以崇真明<lb/>
逺宏道法師之號云繫之以詩曰<lb/>
帝居㝠漻天中央宰制萬有仰隂陽經乾緯坤翕以張<lb/>
百靈環衛燦文章交參洞射下土方州分國列奠厥疆<lb/>
須女下流婺適當赤光熊熊吐寒芒名州建官自隋唐<lb/>
厯年百千氣愈亢神宫巍然逼𤣥蒼彤楹文户紫檀房<lb/>
髙閣飛甍穆煌煌神君之來天門黄電母雷師翼兩旁<lb/>
<pb n="KR4e0002_WYG_016-17a"/>
麒麟駕軿虹霓幢羽衣絳裘雲錦裳凍雨灑道塵不揚<lb/>
清氛襲人靈始降即之若無視洋洋山君海王脩典常<lb/>
執玉來覲歳相望奉帝威令俾勿爽鯨鯢戮死魑魅藏<lb/>
耆耋有時告雨暘麾箕舒飈畢沛滂源多黍稷隰有秔<lb/>
地寧天清民樂康誰其尸之神降祥嗟爾黎庶徳是蘉<lb/>
善錫鴻慶慝被殃神靈秉握帝紀綱帝有正命莫敢禳<lb/>
禳之以私帝所戕神理恍惚誰能詳史臣作詩匪昧荒<lb/>
金石可渝斯不亡<lb/>
<pb n="KR4e0002_WYG_016-17b"/>
　　　温忠靖王廟堂碑<lb/>
歳在閼逢涒灘斗杓直寅其日某家子東家道士儲祥<lb/>
㬢新作温忠靖王廟成後十有一年太史氏濓為之記<lb/>
曰太虚之間一降一升而能槖籥於無窮者非氣母也<lb/>
邪氣母之所孕其出無根其入無門而其應也甚神人<lb/>
能察乎隂陽之變而不凝滯于物者其知鬼神之情狀<lb/>
矣乎王姓溫氏名瓊字永清温之平陽人父民望嘗中<lb/>
明經甲科年耄無嗣與妻張道輝晝夜籲于上帝一夕<lb/>
<pb n="KR4e0002_WYG_016-18a"/>
張夢一神手擎火珠自天門而來謂曰吾乃大火之精<lb/>
將降胎為人張覺赤光被體中猶喜喜然因有姙以唐<lb/>
長安二年五月五日午時生其左腋有霆篆二十四右<lb/>
半之七歳習禹歩為罡十四通五經百氏及老釋家言<lb/>
二十六舉進士不第乃拊几歎曰吾生不能致君澤民<lb/>
死當為泰山神以除天下惡厲耳復制三十六神符授<lb/>
人曰持此能主地上鬼神言已忽幻藥义象屹立而亡<lb/>
蜀葉天師後用其符禜除沴氣之為人菑者彷彿見王<lb/>
<pb n="KR4e0002_WYG_016-18b"/>
衣赭袍握寳劍乗追風駿下之劾召之家遂皆祠王以<lb/>
祈靈響焉王初封翊靈昭武將軍正佑侯其曰正福顯<lb/>
應威烈忠靖王則宋季之累加也王之行事見於傳記<lb/>
者如此自薦紳先生言之可謂怪神之極殊不知氣母<lb/>
之所孕入竒出神靡所不有蜚龍感而異人生𤣥象應<lb/>
而神蹟著盖不可一二計惟夫偏盭或足以病民故必<lb/>
降剛明方直者而祛斥之此亦天之恒道非所謂怪也<lb/>
古之聖神體天以訓民鑄鼎象物使民知神姦故入川<lb/>
<pb n="KR4e0002_WYG_016-19a"/>
澤山林鬼魅魍魎莫能逢之奈何氣漓俗微御隂陽通<lb/>
神明之術不傳方士之徒遂得竊其機權而用之世之<lb/>
昧者不知出於古聖神遺法咸歸諸道家往往鄙其譎<lb/>
誕不經嗚呼是果譎誕不經者邪非邪系之以詩曰<lb/>
南離有赫大火神下上六氣凌三辰靈龍桀軿輔以雲<lb/>
被髮下降瘴海濵帝出乎震物以伸約束百鬼主地門<lb/>
神往從之勢翩幡豹鞬絳衫紫䌳巾七斗直劍火暈輪<lb/>
嶽祇瀆鬼争駿奔厲或憑人叱使冺弼賛𤣥化歸一鈞<lb/>
<pb n="KR4e0002_WYG_016-19b"/>
東嘉之山翠嶙峋作宫翼翼鸞鳯鶱牲牢充腯酒鬱煴<lb/>
挺然正氣扶乾坤山明澤媚日曣㬈<lb/>
　　　獅子山徐將軍廟碑<lb/>
帝王受天命而興黙運𤣥化施陽斂隂日月為之却行<lb/>
山嶽為之震疊川君水伯咸聽其命令而效職獻靈理<lb/>
勢則然也今皇帝之都金陵伐亂討逆遣將出師旌旄<lb/>
所向鉦鼓所戒巨城大邑無不降順時則有若徐將軍<lb/>
者亦著神功將軍烏程人晉時行賈江淮間道廬之巢<lb/>
<pb n="KR4e0002_WYG_016-20a"/>
湖溺死死而為神巢民奉之甚謹上初度江諸將多祀<lb/>
神舟中所向克㨗或以事聞于上歲戊戌某月命南安<lb/>
侯俞某即龍江盧龍山為廟祀焉擇清脩道士汪與權<lb/>
駱徳輝徐善誠三人主其事及既登大位之六年為洪<lb/>
武癸丑九月大駕幸盧龍時與權已化去詔徳輝葺廟<lb/>
室樹名木且勅改盧龍為獅子山徳輝等承詔奉祀益<lb/>
恭甲寅某月復相與建祠奉其教所謂𤣥武神于廟左<lb/>
殿堂門廡畧具咸以為斯廟與國同興將軍之功格知<lb/>
<pb n="KR4e0002_WYG_016-20b"/>
帝主耿耿不誣其本始固不宜無考而𤣥武之祠威靈<lb/>
日著亦宜牽聨書乃來請銘其銘曰<lb/>
帝興江淮賢豪景從叱咤而雷麾斥而風豈惟人同鬼<lb/>
神争助水伯川君㒺不來赴維巢有湖神之所都隂翊<lb/>
王師鼉鼓龍旟敵城頟頟大將攸克示以神兵暗褫其<lb/>
魄軍聲如霆目無全城一日十勝蘄冦率平帝詢將臣<lb/>
成功孔速疑有神助使之順伏將臣有言非惟戰功維<lb/>
巢有神實張兵戎帝曰異哉何以勸賞爵非所安俾其<lb/>
<pb n="KR4e0002_WYG_016-21a"/>
廟享龍江之陽山廻岡翔作鎭于京以綏四方有廡有<lb/>
堂有筵有几神之戻止冷風如水都人來觀天子聖仁<lb/>
天子褒功及于鬼神都人來言神之威武洞于㡬微以<lb/>
佐明主上天埀象龜蛇合形佑我下民功尤難名並洞<lb/>
實宜精神上通合慶同體以賛化工時清歲康烽燧不芒<lb/>
都人薦奠粢稷豆觴人神相依其徳弗慆於千萬年彌<lb/>
乆彌昭<lb/>
　　　温州横山仁濟廟碑<lb/>
<pb n="KR4e0002_WYG_016-21b"/>
記禮者曰能禦大菑則祀之能捍大患則祀之先王之<lb/>
制非惟崇徳報功以埀勸於方來亦所以達幽明之故<lb/>
而察鬼神之情狀盖受氣之剛大者決不隨物澌盡其<lb/>
能警勸威靈以錫羨萬民乃其理之所有學者多疑於<lb/>
鬼神遽絶謂無之夫豈可哉有若横山廟神之事其明<lb/>
效可覩已神諱凱字公武姓周氏世居臨海郡之横陽<lb/>
生而雄偉身長八尺餘髪埀至地善擊劍能左右射博<lb/>
文而彊記家雖貧躬耕以養父母及司馬氏平吳與陸<lb/>
<pb n="KR4e0002_WYG_016-22a"/>
機兄弟入洛張華薦之神知晉室將亂獨辭不就時臨<lb/>
海屬邑曰永寧曰安固曰橫陽地皆瀕海海水沸騰蛇<lb/>
龍雜居之民罹其毒神還自洛乃白于邑長隨其地形<lb/>
鑿壅塞而疏之遂使三江東注于海水性既順其土作<lb/>
乂永康中三江逆流颶風挾怒潮為孽邑將陸沉民咸<lb/>
懼為魚神奮然曰吾將以身平之即援弓發矢大呼衝<lb/>
潮而入水忽裂開電光中見神乗白龍東去但聞海門<lb/>
有聲如雷而神莫知所在矣俄而水勢平江禍乃絶邑<lb/>
<pb n="KR4e0002_WYG_016-22b"/>
長思其功號其里曰平水且建祠尸祝之祠初在城之<lb/>
西郊及更永寧為永嘉郡郭璞相土遷之於西洋遐邇<lb/>
徼靈者無虚日神功益用赫著陳至徳間閩冦章大寳<lb/>
侵分水嶺其氣勢張甚民争遁逃神見天兵於雲間戈<lb/>
甲耀日盜驚而潰唐武徳中輔公柘為亂其黨入冦民<lb/>
依華盖山築城而拒守之時當嚴冬神降大雨雹冦弗<lb/>
敢近城因得不陷天寳中河決澶州怒暴不可制神見<lb/>
黄旂驚濤間河復故道光化末天台大饑神化形為商<lb/>
<pb n="KR4e0002_WYG_016-23a"/>
載米貸人已而投杖于江變成赤龍騎而升天宋景徳<lb/>
初契丹同其母蕭氏南侵丞相冦準殿前指揮使髙瓊<lb/>
奉眞宗親征車駕過河幸北城天際見力士數萬旌旗<lb/>
上髣髴有平水王字虜懼請盟而退大中祥符初詔營<lb/>
玉清昭應宫取材于温之樂成使者以重山不可致走<lb/>
禱於神忽風霆凌厲龍湫震盪巨石皆起立大木斯㧞<lb/>
蔽江流而下神之靈異或見諸紀載或相傳父老之口<lb/>
如此者盖不一而足今則粗舉其槩而已神初封于唐<lb/>
<pb n="KR4e0002_WYG_016-23b"/>
為平水顯應公尋陞王爵賜衮冕赤舄宋累加通天護<lb/>
國仁濟之號從祀郊壇兼賜仁濟以為廟額元復加威<lb/>
惠進封大和冲聖帝遂易廟為宫逮入國朝壹以誠事<lb/>
神以為數加溢美之辭非所以敬恭明神詔禮官定議<lb/>
為横山周公之神至於廟宇之建脩皆郡守任其責可<lb/>
考見者自陳毛喜逮元左答納失里凡一十三人云昔<lb/>
者大禹當洪水横流之時隨山刋木奠髙山大川民始<lb/>
得平土而居千載之下覩河洛者必思禹功而弗忘天<lb/>
<pb n="KR4e0002_WYG_016-24a"/>
衷民彞其不可冺也如此若神之為憫生民之昏墊奮<lb/>
身而興捍患禦菑蚩蚩之氓得遂桑土既蠶而不混為<lb/>
魚鼈者果誰之力歟夫禹之功在天下神之澤則被乎<lb/>
一州雖有小大之殊其惠利萬民之心則一而已廟而<lb/>
祝之誠合先王制禮之義孰謂非宜州人士永嘉教諭<lb/>
許士宏訓導張升恐無以示來者介鄉友秦王府紀善<lb/>
林君温徴濓文勒諸樂石濓既為序其事復作歌一篇<lb/>
使邦人歌以祀神其佐神張鉉字子元郡人由右科進<lb/>
<pb n="KR4e0002_WYG_016-24b"/>
士仕至閤門宣賛舍人剛烈正直嘗上疏言事忤史嵩<lb/>
之被斥而歿既歿而顯靈太守吴泳因并祠之法當附<lb/>
書文中歌曰<lb/>
東甌之地大海濵止斥鹵噴蝕成荒堙止有時魚龍或<lb/>
怒嗔止蹴翻鉅浪髙嶙峋止懐襄勢殷莽無垠止惟神<lb/>
我憫眉屢顰止帥衆疏鑿不憚勤止夜役隂兵直達晨<lb/>
止三江順流若拖紳止盡化魚鼈為衣巾止一旦颶風<lb/>
號秋旻止江流逆上波挿雲止城廬沉溺在逡廵止神<lb/>
<pb n="KR4e0002_WYG_016-25a"/>
知事急如救焚止彎弓注矢肯顧身止眼不見水唯見<lb/>
民止衝濤直入勇絶倫止海水壁立左右分止赤電飛<lb/>
射光相燉止神乘白龍赴海門止虩虩似聽驚雷奔止水<lb/>
禍頓弭神具欣止有室堪居田可耘止民言曷以酬大<lb/>
勛止有廟肇祀西洋濆止漸周吴越洎七閩止神功彌<lb/>
盛海㝢聞止天兵建隊向空陳止旌旗上著鳥篆文止<lb/>
虜氣讋盡去解屯止况兹狗鼠視欲吞止河道遄復流<lb/>
沄沄止投杖化龍靈迹存止疏封直至帝王尊止冕旒<lb/>
<pb n="KR4e0002_WYG_016-25b"/>
衮衣佩㻞璘止神之正氣塞乾坤止下上日月摩星辰<lb/>
止𤣥化沕穆合神人止甌民戴神忱且恂止遐邇奔凑<lb/>
川之臻止如見靈旂降繽紛止牲牷肥腯酒苾芬止驅<lb/>
斥厲鬼黍稌蕃止太史造文勒堅珉止後千百載期無<lb/>
諼止<lb/>
　　　淵穎先生碑<lb/>
浦陽江之上有大儒曰淵穎先生吴公以精深𤣥懿之<lb/>
學發沉雄竒絶之文闔隂闢陽出神入鬼縱横變化其<lb/>
<pb n="KR4e0002_WYG_016-26a"/>
妙難名生雖弗克顯融以伸其志既沒而言立浩浩穰<lb/>
穰其書滿家信一代之偉人足以播芳猷於弗朽者也<lb/>
先生諱萊字立夫姓吴氏其先毗陵人一遷于番再遷<lb/>
于睦三遷婺浦江之新田唐乾寧初有諱公養者又遷<lb/>
縣西之吴溪實徳政鄉尊仁里也髙祖諱聞贈中奉大<lb/>
夫福建道宣慰使護軍追封渤海郡公妣盛氏追封渤<lb/>
海郡夫人曽祖諱蕃累贈資善大夫太常禮儀院使上<lb/>
護軍追封渤海郡公妣沈氏追封渤海郡夫人祖伯紹<lb/>
<pb n="KR4e0002_WYG_016-26b"/>
累贈翰林學士承㫖榮禄大夫柱國追封渤國公妣金<lb/>
氏追封渤國夫人父諱直方集賢大學士榮禄大夫致<lb/>
仕妣盛氏初盛夫人懐娠始七月翰林公忽夢西域神<lb/>
人飛空而來直止夫人之寢心異之越翼日先生遂生<lb/>
因名曰來夫人頗知書年四歳授以孝經論語春秋榖<lb/>
梁傳隨口成誦七歳善屬文有奴僕命騷之言嵓南先<lb/>
生方公鳯見而竒之曰此邦家材也取南山有臺詩中<lb/>
語更今名族父幼敏家素多書先生時出與羣童敖私<lb/>
<pb n="KR4e0002_WYG_016-27a"/>
挾一編以歸盡夜讀竟又復往易或以聞于幼敏廹而<lb/>
觀之乃班固漢史也幼敏指谷永杜鄴傳謂曰爾竊觀<lb/>
吾書能記是當不爾責先生琅然誦之至終篇一字不<lb/>
遺㓜敏以為偶熟此卷三易他編其誦皆如初乃盡出<lb/>
所藏書畀之讀嵓南益異之許以孫女妻焉且授易書<lb/>
詩三經義暨秦漢而下詩文章大家先生一覽即悉其<lb/>
指趣嵓南退謂人曰明睿如吳某雖汝南應世叔政不<lb/>
足多也自是以來先生博極羣書至於制度沿革隂陽<lb/>
<pb n="KR4e0002_WYG_016-27b"/>
律厯兵謀術數山經地志字學族譜之屬尤無所不通<lb/>
矣時朝廷將有事于四夷即自奮曰此小醜耳何必上<lb/>
勤王師使某持尺書諭之足矣因撰疏論其事㑹病不<lb/>
果上延祐間貢舉法行有司以先生名上豫章熊公朋<lb/>
來巴西鄧公文原及吾郡胡公長儒主去留士此三數<lb/>
公輩行老成學術淹貫自非博古該今明體適用咸懼<lb/>
不得在兹選而先生與焉於是東經齊魯梁楚之郊北<lb/>
抵燕毎遇中原竒絶處輒瞪然長視平岡灌莽一望千<lb/>
<pb n="KR4e0002_WYG_016-28a"/>
里昔人歌舞戰争之地壹皆前迎後却畢在塵沙霜露<lb/>
中遂與當塗李翼餘姚方九思臨川傅斯正貰酒髙歌<lb/>
天寒風急毛髪上豎自謂綽有司馬子長遺風尋以論<lb/>
議不合於禮官退歸田里出游海東洲厯蛟門峽過小<lb/>
白華山登盤陀石著觀日賦以見志還寓同縣陳士貞<lb/>
家士貞之居與龍湫五洩鄰榛篁蒙羃似不類人世先<lb/>
生日嘯詠其中暢然自得或至暮忘返㳺覽之暇不廢<lb/>
纂述重取春秋傳五十餘家各隨言而逆其意一以理<lb/>
<pb n="KR4e0002_WYG_016-28b"/>
折衷之譬猶法家奏讞傳逮爰書既得其情而曲直真<lb/>
偽無所隠至若繁露釋例纂例辨疑微㫖折衷權衡意<lb/>
林通㫖之類皆有論著復謂孟子乃亞聖之大才司馬<lb/>
遷不當使與鄒衍淳于髠慎到荀卿墨翟尸佼長盧同<lb/>
傳因刪去諸子益以萬章公孫丑之徒作孟子弟子列<lb/>
傳古今樂府不同郭茂倩不當但取標題無時世先後<lb/>
就其所次辨其時代使各成家名樂府類編古之賦學<lb/>
専尚音律必使宫商相宣徴羽迭變自宋玉而下唯司<lb/>
<pb n="KR4e0002_WYG_016-29a"/>
馬相如揚雄柳宗元能調恊之因集四家所著名楚漢<lb/>
正聲其他著述若此者衆不能殫舉也四方學士慕其<lb/>
聲光多負笈從之游先生遇之恒若撫子姓羞服有不<lb/>
給者周之監察御史許君克學行部浙東以茂才薦署<lb/>
饒州路長薌書院山長未行而疾作裏風挾沴其血交<lb/>
襲顔面壅黒兩脛罷孱不可越户限重紀至元六年先<lb/>
生年四十四棲遲衽席愈不自振忽夢作童汪踦賛覺<lb/>
謂人曰汪踦殤者也予自嬰疾以來何藥不嘗而勢革<lb/>
<pb n="KR4e0002_WYG_016-29b"/>
若此今歳殆不起邪夏四月九日竟卒于家遺命治喪<lb/>
不用浮屠法諸生胡邦翰鄭銘等來相治後事二子士<lb/>
諤士謐以至正九年十一月二十四日奉柩窆鄉之盉<lb/>
塢去家南五里而近及門之士以其經義𤣥深而文辭<lb/>
貞敏也私諡曰淵穎先生郡太守縣大夫復各祠之於<lb/>
學宫云先生自少有大志専思澤物不欲以文士名毎<lb/>
慕張宣公為人推明義利雖一毫不茍取表裏一致與<lb/>
人㳺驩然有恩愈乆愈固身雖羸弱若不勝衣雙瞳碧<lb/>
<pb n="KR4e0002_WYG_016-30a"/>
色爛爛如岩下電見者改容鑑裁精絶人以古詩文試<lb/>
之先生察其辭氣即知其為某代某人所作當其賦詠<lb/>
㨗如雨風一日於故人家見几上堆剡紙數十畨戯為<lb/>
長歌頃刻而盡屬對嚴巧文采縟麗觀者驚以為神謂<lb/>
非人所能及所著書有尚書標說六巻春秋世變圗二<lb/>
巻春秋傳授譜一巻古職方錄八巻孟子弟子列傳二<lb/>
巻楚漢正聲二巻樂府類編若干巻唐律删要若干巻<lb/>
文稾六十巻别如詩傳科條春秋經説胡氏傳攷誤未<lb/>
<pb n="KR4e0002_WYG_016-30b"/>
完夫自文氣日卑士無真識往往倚人之論以為低昻<lb/>
其惟古之作者則曰雄渾贍富唯有漢之文為然淳質<lb/>
雅奥亦唯有漢之文為然今之從事藝文者如之何可<lb/>
及也嗚呼豈其然哉茍以先生諸作寘之司馬遷相如<lb/>
劉向王褒之間吾知其未必有媿也第以數與時違弗<lb/>
沾一命以至於死不大顯白于世所幸雄篇鉅册彪炳<lb/>
烜著有如日星尚當藏諸名山以俟後世之知揚子雲<lb/>
者銘曰<lb/>
<pb n="KR4e0002_WYG_016-31a"/>
大火焞焞司于南辰重明宣昭神之伸也有赫厥靈郁<lb/>
紛輪囷敷為至文降于人也斧藻交横黼黻斯皇變化<lb/>
凌厲動無方也雲流猋行品彚咸亨於燁其光寂無聲<lb/>
也胡積之腴不顯其施返于混茫朱鳥之區也騎箕之<lb/>
精上為列星發天之符合地眞也石室之藏雄文吐芒<lb/>
鬼神呵衛禁不祥也泰華嶙峋長河奫沄永世有耀與<lb/>
之俱存也<lb/>
　　　吴先生碑<lb/>
<pb n="KR4e0002_WYG_016-31b"/>
元國子博士吴先生既卒三十有七年其子今翰林待<lb/>
制沉告于太史宋濓曰先君學行海内靡不聞之然知<lb/>
而尤詳者莫如鄉人鄉人知者衆矣好道而諒直者宜<lb/>
莫如子圖其傳俾乆弗忘非子之屬而誰屬濓於先生<lb/>
固弟子行幸執筆從士列咸餘教所暨且與沉友老矣<lb/>
寧敢卒辭先生吴氏諱師道字正𫝊婺之蘭溪人少勇<lb/>
於學不督而勤始為文辭輒驚駭長老未冠讀真文忠<lb/>
公書大悔初所為非是即以聖賢自師時許文懿公以<lb/>
<pb n="KR4e0002_WYG_016-32a"/>
朱子之學淑學者先生持所悟識造文質難許公甚禮<lb/>
敬之授以所受心領意繹日開歳化斂戢充擴刻削就<lb/>
規矩燁然有聞於時至治元年舉進士登科授髙郵縣<lb/>
丞階將仕郎漕渠決泛原陸漕不通先生集工隄之三<lb/>
年以外艱歸服除改寧國録事轉從仕郎天厯元年徴<lb/>
江淮兵過郡將弗檢下兵白晝揮刀㦸走市怖人敓貲<lb/>
貨不與繫楊道上縱火焚廬舍横甚自郡守以下皆畏<lb/>
噤不敢治視民慼若不知先生曰兵無狀賊天子民不<lb/>
<pb n="KR4e0002_WYG_016-32b"/>
治且不可制索馬從數卒行市捕得縛市門榜掠令衆<lb/>
衆譁操仗呼曰何錄事乃敢爾吾曹死耳不忍為人辱<lb/>
必殺録事先生聞之獨出喻其衆曰録事儒者易殺敢<lb/>
殺者來録事不汝禦也衆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙不敢有言退相戒曰他<lb/>
人易凌慎勿犯吴録事明年飢先生平價勸分得粟萬<lb/>
餘石食城中民既而宣城民仰縣官食者三十三萬口<lb/>
亷訪使者以先生能吏檄攝縣賑飢悉召大姓第其家<lb/>
為九等出粟有差得三萬七千六百石飢者以不殣死<lb/>
<pb n="KR4e0002_WYG_016-33a"/>
又明年春未麥先生白亷訪使者請諸朝發官廪十萬<lb/>
計使者亦遣掾吏出貸旁縣復獲鈔數萬定選亷察吏<lb/>
賑民先生任三之二籍民為曹伍以次呼名受錢粟襁<lb/>
負充庭中若無一人然有既受而易服重至者先生目<lb/>
吏取其人於衆中詰之具伏左右相顧疑為神明居五<lb/>
載條教脩完事治姦息亷訪使者薦於朝以疾引歸重<lb/>
紀至元之初遷文林郎池州建徳縣尹新孔子廟堂廣<lb/>
學舍豪氓侵郡學田七百畞郡下先生問狀按圗繩豪<lb/>
<pb n="KR4e0002_WYG_016-33b"/>
民歸諸學建徳非茶區民苦茶稅先生言不便報减稅<lb/>
民賴之中書左丞吕公思誠侍御史孔公思立薦先生<lb/>
經明行髙宜為人師召入為國子助教階承務郎踰年<lb/>
陞博士進儒林郎先生聲著中朝者乆士子聞先生至<lb/>
喜曰是婺吴先生邪相率持所疑揖問開以機鑰皆歎<lb/>
服去先生因推所聞陳說誨誘端簡嚴肅經義一本朱<lb/>
子排斥異論有詆朱子者惡絶弗與言初許文正公衡<lb/>
在成均時宗朱子以為教其法具在先生守不變學者<lb/>
<pb n="KR4e0002_WYG_016-34a"/>
信嚮如文正時禁林近臣復薦先生才任脩史未報至<lb/>
正三年先生以内艱南還明年江浙行省中書當大比<lb/>
聘先生去取士疾作不能行上書請致其事八月十七<lb/>
日卒于家夀六十二既卒命書下以奉議大夫禮部郎<lb/>
中致仕五年九月十七日葬銅山鄉中徐之原先生之<lb/>
先居信安四世祖把徙蘭溪曽祖輝祖儒宗宋國子進<lb/>
士考<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>世父辛無子以考命後之辛贈應奉翰林文字<lb/>
從仕郎妣龔氏贈宜人先生娶徐氏封如龔氏二男子<lb/>
<pb n="KR4e0002_WYG_016-34b"/>
長深先卒次沉也一女適徐虎臣孫男若干人先生於<lb/>
書無時不觀故無所不熟涵畜淵邃不可涯涘為文務<lb/>
自理出暢而不繁崇而不矯有蘭溪山房類稿二十巻<lb/>
易書詩皆有雜說通十巻戰國䇿校注十巻絳守居園<lb/>
池記校注一巻敬鄉錄二十三巻自聖賢之學不傳篤<lb/>
信者失之拘而不適於用喜功者失之詭而不合乎義<lb/>
二千年間非無豪傑之士而功烈不少見於世者不以<lb/>
斯邪宋之君子後先繼出推明闡抉疏闢扶樹理無不<lb/>
<pb n="KR4e0002_WYG_016-35a"/>
章事無不備雖聖賢復生為後世計無以加矣然而卒<lb/>
未有繇其説而大有為於天下者豈非有志者鮮哉先<lb/>
生蚤有所聞尊而行之守道而不遺乎事致用而必本<lb/>
於道施其緒餘於郡邑已足以震耀當世使假之以髙<lb/>
位而獲大行被其潤澤者夫豈細哉卒止於斯謂之天<lb/>
也非耶雖然觀其所自立不既偉矣夫銘曰<lb/>
聖學之傳猶日麗天光華赫如照被八埏有足者行有<lb/>
目者覩致用成功咸以日故使日自明明不照物雖曰<lb/>
<pb n="KR4e0002_WYG_016-35b"/>
行天何取於日其或善燭而不能遐如膏與薪厥功㡬<lb/>
何道積于躬用見乎世微之一毫大之無外在聖有作<lb/>
佐商造周天包地含嶽立川流區區霸功實悖於道卑<lb/>
曲偏岐膏薪之耀厯世二千濓洛擴之有支而南考亭<lb/>
拓之夷其榛荒亦有車馬有駕而行可盡天下彼惛不<lb/>
由狹徑是趨殫其智能陷於泥塗惟婺有傳考亭之適<lb/>
先生是承孔武且力涵而俾深植而俾成濯其光晶有<lb/>
燁其明始奮而仕不辭下位道無觕精崇卑一致繩豪<lb/>
<pb n="KR4e0002_WYG_016-36a"/>
鋤彊煦其弱羸父嚴母慈亦作之師廷臣咸言其道可<lb/>
斆帝曰汝來掌我邦教有肅威儀有秩詩書大帶𤣥端<lb/>
開陳聖謨使陟而升可澤四海世方仰之曷為不待不<lb/>
顯者身道則不亡遺書滿家百世彌章世觀其書將考<lb/>
於為勿謂易知斯道在斯<lb/>
　　　黄文獻公祠堂碑<lb/>
星辰之昭乎上者天之文河嶽之列于下者地之文經<lb/>
緯乎兩間而丕昭至道者人之文人之文雖若有不同<lb/>
<pb n="KR4e0002_WYG_016-36b"/>
或得之者亦足以配二儀而常存後萬物而弗凋盖以<lb/>
長庚之精峨眉之神皆降而為命世之人所以能軋摩<lb/>
日月扶植鴻化以震盪乎一世故雖其魄已喪其神不<lb/>
亡乘一氣於太虚間鼓舞變化隨雨露風霆而著形焉<lb/>
尸而祝之實有不得不然者矣有若烏傷黄文獻公其<lb/>
殆庶㡬乎公之方姙母夫人夢大星煜煜然墜于懐及<lb/>
其生也繡川之水為之一清是盖星靈川祥所融凝而<lb/>
成者故公遂以文章鳴一時侍講經筵闡明聖學掌宣<lb/>
<pb n="KR4e0002_WYG_016-37a"/>
皇制黼黻太平昭回雲漢之章衣被乎草木人文化成<lb/>
之效於斯為盛是則公雖薨而其耿耿不沒者固將游<lb/>
神太清在帝左右而祠之不設非甚缺典歟濠梁胡侯<lb/>
惟信來為縣剛明正直不可干以私行之既乆政通人<lb/>
和屢謁公之墓下凉颸動木悵然而有遐思即下令禁<lb/>
其樵採復輯公之遺文刻梓傳世侯猶謂未足以交神<lb/>
明乃請于上官築祠於繡川之濵堂庭穆如門廡清謐<lb/>
象設有嚴丹雘焜耀落成之日侯具牲酒盛服致祭公<lb/>
<pb n="KR4e0002_WYG_016-37b"/>
之孫子邦之羣彦咸從侯後精誠格孚契乎沖漠焄蒿<lb/>
悽愴如將見之祭畢而燕籩豆静嘉肴核維旅鴻休誕<lb/>
昭秩秩雝雝四方之士來㳺來瞻僉以為侯之為政知<lb/>
所風厲而公之靈爽永有攸棲矣或者則曰人死則其<lb/>
氣斯盡古者祭鄉先生于社不過崇徳報功為人勸爾<lb/>
子曰其神不亡無乃渉於誕耶曰嗚呼是未知鬼神之<lb/>
情狀者也世之强夫志士用物精多尚能昭著靈響廟<lb/>
食百世况鍾天地靈長之氣而發為文章之英者乎其<lb/>
<pb n="KR4e0002_WYG_016-38a"/>
不隨世而磨滅者決矣至若庸人凡氓其徳不顯其鬼<lb/>
不靈則當如此言爾初祠之成同門友王君褘既為紀<lb/>
其歳月公之子梓從子橒從弟楧謂侯是舉有闗於名<lb/>
教之重而非私於一家又請濓詳文其事於石以昭侯<lb/>
之善與此祠相為終始濓按春秋書事之法辭有重復<lb/>
而不殺者因竊取斯義而為之記復繫之以詩曰<lb/>
大星煜煜流光晶川后斂滓若鏡澄發為五色文章英<lb/>
上騎日月薄太清呼吸雨露鞭風霆在帝左右持文衡<lb/>
<pb n="KR4e0002_WYG_016-38b"/>
交龍降升藻火明生色燦爛丹鳳翎萬物承被流華榮<lb/>
一氣闔闢不可名𤣥功斂迹歸杳㝠其魂雖離神則形<lb/>
炯炯直與元化并有祠翼然妥幽靈陽烏髙鶱聳觚稜<lb/>
庭宇沕穆森巨楹歳時奠祭輸精誠牲牷肥腯酒潔馨<lb/>
倐陽忽隂誰使令有神來下風泠泠若乘𤣥麟紫霞軿<lb/>
降爾百福響然憑鄒魯禮樂當洊興春秋報事埀千齡<lb/>
門人前史官金華宋濓撰<lb/>
　　　官巖院碑<lb/>
<pb n="KR4e0002_WYG_016-39a"/>
浦江縣東南三十五里有山穹然㧞起於衆峯之間者<lb/>
曰康侯山又曰官巖山俗以其形蹲踞如獅子又稱之<lb/>
曰獅子岩從岩趾斜入六百餘歩崖木回環最號幽邃<lb/>
有古招提在焉梁大同間比丘尼元净始建院岩北石<lb/>
洞前號曰安和後更名兠率至唐㑹昌之季燬于火其<lb/>
故基至今猶存咸通初祖燈大師自越之上虞飛錫而<lb/>
來遂縛禪岩内㑹歳旱獨上絶頂祈請隕身投崖下而<lb/>
卒俄頃大雨火化得五色舍利民感之就岩之西為建<lb/>
<pb n="KR4e0002_WYG_016-39b"/>
今院八年丁亥因山賜額為官岩云燈之事備載洪遵<lb/>
郡志中而比丘之經始則出於縣民蔣氏之所私紀年<lb/>
世遼逺莫考其詳所可考者宋大中祥符癸丑重建釋<lb/>
迦寳殿天福己未刻木為諸菩薩護法神王諸像景定<lb/>
庚申妙空大師智印嘗出主杭之旌徳顯慶教寺以衣<lb/>
盂之資命其徒六人造經鐘二樓暨圎通堂方文三門<lb/>
兩廡之屬復聞于朝以奉仁烈皇后楊氏神御院益増<lb/>
重國朝延祐丙辰院僧宗勝建普賢大士閣明年丁巳<lb/>
<pb n="KR4e0002_WYG_016-40a"/>
宗尚悉易殿之楣楹新其四檐而加闢焉復搏土益舊<lb/>
木像礲石為牀座而妥寘之使與殿稱至順壬申景輝<lb/>
作潮音堂于殿之北墉至正癸未畢光寳閣成越三年<lb/>
丙戌集僧之堂又成明年丁亥香積之室又成其費一<lb/>
出於衆僧唯閣之役頗殷賴邑大姓洪君榮助之而始<lb/>
就榮之二弟盛興復為創鷲峯潛碧兩亭自是院之規<lb/>
制一如大伽藍四方人士來觀來游但見穹樓傑閣飛<lb/>
動於蒼烟凉翠間恍若登耆闍崛山親逢如來法㑹之<lb/>
<pb n="KR4e0002_WYG_016-40b"/>
未散莫不驩欣賛咏得未曽有比丘普安曽不以是為<lb/>
既完且謂自祥符癸丑至今厯三百四十有三年其中<lb/>
更㡬世㡬人始克致有于是茍不圗文刻諸貞珉則後<lb/>
來者何以知其艱哉乃以烏傷朱君烈所述顚末走青<lb/>
蘿山中而求濓為之記濓所居距岩不十里而近一出<lb/>
户輒望見之當天朗氣清時嘗同二三子捫蘿攀葛而<lb/>
上俯瞰縣北岩坑仙華諸峯如萬馬東行或駐或躍而<lb/>
浦陽江之水蜿蜿蜒蜒又如白龍南飛一瀉數十里遶<lb/>
<pb n="KR4e0002_WYG_016-41a"/>
岩腹而去周圎原野星羅棊布諸池沼厠其中直小甌<lb/>
耳方呼酒放歌天風自東北起四山鱗甲一時皆動同<lb/>
游或戰掉不能留誠天地間勝絶之地也宜為有道浮<lb/>
屠之所都而興仆補壊代不乏人也濓因弗辭而為之<lb/>
記系之以詩曰<lb/>
獅子之岩不瞰巨江涵靈茹龢吐隂納陽<hi>其一</hi>不有大雄<lb/>
曷擅竒絶平地湧成琉璃宫闕<hi>其二</hi>誰操化機寂我鼓鐘<lb/>
若龍若象遯棲無蹤<hi>其三</hi>有大導師飛錫而至以清净身<lb/>
<pb n="KR4e0002_WYG_016-41b"/>
化為甘雨<hi>其四</hi>我民咸言盍報有年一彈指頃樓閣現前<lb/>
<hi>其五</hi>厯年四百何以弗墜世有長材愈作愈麗<hi>其六</hi>陽烏四<lb/>
鶱觚稜髙翔金浮翠流煇煇煌煌<hi>其七</hi>觀者如登妙莊巖<lb/>
域見種種光暨種種色<hi>其八</hi>惟世間相起滅弗停中不滅<lb/>
者永刼猶存<hi>其九</hi>矧是有為俱繫虚妄當悟以心毋取于<lb/>
相<hi>其十</hi>若事若理本無二門茍渉分别即非一真<hi>其十一</hi>我<lb/>
述我文鐫諸堅石後千萬年與山無極<hi>其十二</hi>
　　　神仙宅碑<lb/>
<pb n="KR4e0002_WYG_016-42a"/>
處士之州並城三里所有山曰少微山之下有觀曰紫<lb/>
虛觀之南一峯巉然挺出曰眉巖西南諸山拱挹周衛<lb/>
而二水蜿蜒起伏來匯其下登髙望之萬象呈露儼若<lb/>
天開圗畫不知者以為真蓬壺員嶠之絶景也宋南渡<lb/>
後仙翁章思亷自遂昌紫極夀光宫來隠觀中蓬首垢<lb/>
面日初升輒東向吐納凝然澄坐乆之絶粒唯日飲水<lb/>
一盂形神分合人莫測其變幻乾道丙戌冬沐浴坐蛻<lb/>
肌膚柔潤如生弟子瘞諸眉岩下後有見於濤江之濵<lb/>
<pb n="KR4e0002_WYG_016-42b"/>
手攜一舄飄飄然遡風而行衆異其事啟棺視之唯隻<lb/>
履存焉先是主觀事者嘗作亭墓前壊於風雨道士王<lb/>
有大日徘徊其間悵然有上清笙鶴之思歸與其師梁<lb/>
惟適謀自墓左開曲徑一千餘尺直至巖顛誅榛翦荆<lb/>
造祠宇七楹間名之曰神仙宅中祠處士星及仙翁諸<lb/>
像東室曰芸香藏書其中西室曰橘樂為娱賔奕棋之<lb/>
所宅之前二石岩㧞起其蟠若龍其踞若虎各搆亭其<lb/>
上左曰來鶴右曰留舄而山之景愈勝矣經始於至正<lb/>
<pb n="KR4e0002_WYG_016-43a"/>
丙午春三月某甲子落成於其年夏六月甲寅賛其功<lb/>
者楊一寧王性存也惟適復捐腴田若干畞歲收其入<lb/>
度子弟世守之介同郡吴府録事吴從善徴予為之記<lb/>
予聞括之名山上直少微天文家所謂處士之星也靈<lb/>
輝下燭凝粹敷和脩鍊者居之去滓穢而來清虛雖曰<lb/>
内功之加要亦山川淑靈所助為多也今以紫虛言之<lb/>
徧游海内名山招白鶴而翩然化去豈無盧仲璠者乎<lb/>
道遇至人授以游戲翰墨之法卒吹鐵笛與之同往豈<lb/>
<pb n="KR4e0002_WYG_016-43b"/>
無徐虚寂者乎不止仙翁一人而已且琳宫秘館無處<lb/>
無之何少微所照而超然霞舉之士至三人焉當有不<lb/>
言而喻者矣仙翁靈迹固不可不表見于世自非惟適<lb/>
父子篤志𤣥學孰肯一顧於寒煙衰草之墟哉化荒曠<lb/>
而為居處功亦大矣脩真之士當世繼之俾勿壊可也<lb/>
嗚呼塵坌膠葛予不知秋髪之被肩安得攀仙翁之逸<lb/>
駕共吸沆瀣於寥陽之上耶惟適麗水人宋户部尚書<lb/>
汝嘉諸孫有大青田人亦簪纓家能文辭及𨽻書皆髙<lb/>
<pb n="KR4e0002_WYG_016-44a"/>
士云系之以詩曰<lb/>
少微之星煜煜埀芒降魄名山充鬱沛<graphic n="KR1480" url="https://raw.githubusercontent.com/kanripo/KR-Gaiji/master/images/KR1480.png" mimeType="image/png"/>結為靈和其<lb/>
中含黄覔之無形發休吐祥孰其尸之有道之士來涵<lb/>
清寧度世不死皦出東方其大如簁我啄其精以洗吾<lb/>
髓錬虚凝真惚恍若神冠劍既藏神游江濵豈伊幻化<lb/>
身外有身出入河嶽下上星辰靈蹤猶存木老亭仆芳<lb/>
草離離誰復來顧有巋者士父子同慕皓鶴不來馳情<lb/>
雲輅乃陟崇椒乃建瓊宫羽盖飈輪庶或一逢靈風泠<lb/>
<pb n="KR4e0002_WYG_016-44b"/>
然白月正中溟涬無際遐思何窮况乎遥矚境與心㑹<lb/>
羣峯攅藍二水縈帶萬象燦然如列珠貝一歗歌間夐<lb/>
超物外巖巖者山匪仙不名不有𤣥搆曷棲其靈水火<lb/>
有鼎龍虎有經疇非采真浮游黄庭神君捧劍鬼伯持<lb/>
㦸呵衛弗祥固此仙宅法古為碑麟廻鳯翼太史勒辭<lb/>
式昭㒺極<lb/>
　　　風門洞碑<lb/>
神者變化不測之謂也凡不測之所必有神司之天之<lb/>
<pb n="KR4e0002_WYG_016-45a"/>
髙且明不可測也地之廣且厚不可測也故天有帝地<lb/>
有祗嶽鎮海瀆其崇深幽險曖昧惚恍不可測也故皆<lb/>
有神為之主名山經所載五千三百七十山其神有龍<lb/>
身而馬首者有牛身而足四二首而馬尾者有身如蛇<lb/>
鳥而豹尾虎齒者雖譎誕難徴然不可測之所其神亦<lb/>
變怪無常要不可以常理論也金華縣東南五十里有<lb/>
山曰風門山有石洞洞之户可入二人其内晦如漆人<lb/>
怖不敢往以石投之有聲礲礲然莫測其所底止風蓬<lb/>
<pb n="KR4e0002_WYG_016-45b"/>
然從中出襲人毛髪盡豎鄉民異之意其必有神歲時<lb/>
禱祠之多應因號之曰風門洞神乆而神與人益習因<lb/>
降于巫言生四子皆為神民信之遂即洞西一里所西<lb/>
溪之原為祠以像神及所謂四子者其來盖已乆元至<lb/>
正丙午夏旱民皆走祠下争舁其像以歸像至之鄉雨<lb/>
隨以至否則咫尺不相及民益大驚不敢慢而琴山里<lb/>
浦二處之民事神尤謹惟恐失其意初里浦民嘗有神<lb/>
次子像靈甚至是歳琴山民迎禱之得雨而里浦不雨<lb/>
<pb n="KR4e0002_WYG_016-46a"/>
里浦人曰我神也奈何澤琴山而遺我乎遂欲舁去琴<lb/>
山民亦曰我神也神澤我我未有以報請緩之相持者<lb/>
頗乆不能止則與之盟曰天雨則以神歸我已而里浦<lb/>
果雨歳以大穰乃還神於琴山於是琴山之民思報神<lb/>
惠復刻木為次子别像而請邑士王閑碑神之休烈植<lb/>
之祠下明年琴山有秋而西溪螟為災西溪民疑新像<lb/>
與碑不利也怒沉像於水而碎其碑沉像之歳西溪民<lb/>
大疫死者十七八神降言將盡殛西溪民民惶懼殺牲<lb/>
<pb n="KR4e0002_WYG_016-46b"/>
叩首請為像以贖辜治具將樹碑而文已毁琴山士愈<lb/>
慶乃來言其故請文刻之噫斯事亦異於常理矣然非<lb/>
果異也木石之怪乆而不散且能為災警讋人况大山<lb/>
穹谷之靈乎其能出雲雨為休神不可測度固其常也<lb/>
民祗奉之至於為祠設像亦事之必致耳夫豈不可哉<lb/>
或與之抗則過矣凖禮山川能澤物者則在所祭如神<lb/>
者澤兹邑之民而享其奉非濫也宜也為之民者烏不<lb/>
敬乎系之以詩曰<lb/>
<pb n="KR4e0002_WYG_016-47a"/>
風門之山蔚穹窿羣峯左右翼且宗勢若萬驥環一龍<lb/>
帝恐地軸膠不通為鑿巨竅貫其胸復驅后祗叱豐隆<lb/>
手鼓大塊嘘雄風至今山竅如截筒有風泠然出其中<lb/>
下深不測上無窮幽怪宜為神所宫惟神受命于祝融<lb/>
身騎赤虬揺緑總四子夾馳乘四熊川君水伯扈以從<lb/>
或珥青蛇持兩鏦或撼鼉鼓或震鏞欻隂倐陽互㝠䝉<lb/>
喜則吐雲怒流虹山民駭瞻増敬崇殺牲奠酒陳微衷<lb/>
願施霈澤回秋豐伐山築祠溪水東彩楹畫棟扉則彤<lb/>
<pb n="KR4e0002_WYG_016-47b"/>
縣民歳時來㑹同攜孩扶耋如聚蠭蒲伏祼獻㒺不恭<lb/>
有不恭者殃厥躬神為帝臣秉大公願恢至仁綏九農<lb/>
聖經國典祠有功功髙施博名必鴻鐫辭廟門𤣥碑穹<lb/>
著祥昭異警羣聾千秋萬祀為神雄<lb/>
　　　惠州何氏先祠碑<lb/>
英傑之士立大功而享爵位者非其先之基仁累善何<lb/>
能自致哉然其先有徳而子孫不知報祀者有矣知報<lb/>
祀其祖而棄蔑其祖之子孫者有矣是皆不達禮義之<lb/>
<pb n="KR4e0002_WYG_016-48a"/>
弊也若山東行中書省參政何公其篤於禮義者乎公<lb/>
名真字邦佐世居廣之東莞至公始遷惠州祖諱發藻<lb/>
元贈中奉大夫廣東道宣慰使都元帥護軍追封盧江<lb/>
郡公父諱叔賢贈資善大夫江浙等處行中書省左丞<lb/>
上護軍追封盧江郡公祖妣鄒氏母葉氏皆封盧江郡<lb/>
夫人公祖暨父世有潛徳鄉稱善士公生八年而喪父<lb/>
母夫人守志不奪慈鞠嚴教少偉然有志當元至正中<lb/>
中原兵起廣民王成亦搆亂公為小官即請而討之已<lb/>
<pb n="KR4e0002_WYG_016-48b"/>
而解惠州之圍逐叛將黄常復思州㑹賊陷廣州公以<lb/>
兵復之由衛州府判五遷為江西等處行中書省左丞<lb/>
階資善大夫分省治廣公弟廸以從征功擢中奉大夫<lb/>
廣東道宣慰使都元帥兼僉樞宻院事遂推恩封其二<lb/>
代後合福建江西為一省改拜公資徳大夫江西福建<lb/>
行中書省左丞仍治廣州歳乙巳九月賊挾亷訪司副<lb/>
使廣寧等叛圍廣公禦之踰十月部將與賊通絶糧道<lb/>
公出避城陷丁未五月復克之明年制授公榮禄大夫<lb/>
<pb n="KR4e0002_WYG_016-49a"/>
自左丞陞右丞未拜而皇明兵平江西詔至諭公公舉<lb/>
廣東之籍以降上嘉公保民順命之績授中奉大夫江<lb/>
西等處行中書省參知政事洪武庚戌移山東行省越<lb/>
七年以老致其政初公追思顯榮之盛由於先世既於<lb/>
東莞率族人建祠置田以祀羣祖復與弟廸謀悉以其<lb/>
先所遺田儲租入以祭其禰公猶未慊於心乃以惠州<lb/>
城西之私第為義祠并所有私田百餘頃為義田世俾<lb/>
宗子主祀事恐族人不知學也有塾以教之恐其羞服<lb/>
<pb n="KR4e0002_WYG_016-49b"/>
或乏也有粟帛歳賑之嫁娶喪葬有以助之疾病疲癃<lb/>
有以養之懼其乆而失其意也為書以訓之俾嗣弗壊<lb/>
而來請銘嗚呼先王所以親民善俗之道逺矣賢人志<lb/>
士欲推之於世而勢有所不能欲退而惠一族化一鄉<lb/>
而力有所不逮者有之至於勢足以為而不為力可以<lb/>
至而不至者亦有之此所越數十世而其事曽不一二<lb/>
見也惟公奮自韋布夷盜保民鎮寧南服致位尊顯卒<lb/>
能識㡬效順戢斂干戈為民請命使粤南之民不易市<lb/>
<pb n="KR4e0002_WYG_016-50a"/>
肆推本反始孝于祖宗惠及族人所踐所言允可為法<lb/>
其於富貴可謂不茍處矣視彼恃險而賊民私厥身而<lb/>
忘其所自者其賢豈不多哉是宜紀行載勲著之樂石<lb/>
以為後嗣式其銘曰<lb/>
維昔至正徳否亂生海沸山崩靡人不兵頟頟粤南在<lb/>
嶺之外猖豎嘯呼民罹其害何公曰嗟我民何辜告于<lb/>
大藩請行天誅廼戈廼殳廼糗廼糧大斾脩斨人莫敢<lb/>
當叛將肆凶賊我守邦鞭門疾呼鼠拱以降曷以褒功<lb/>
<pb n="KR4e0002_WYG_016-50b"/>
躋于左轄巨鉞良弓左旄右節豈惟其身錫爾祖考峻<lb/>
爵崇勲以顯忠孝祖考榮矣子弟孔多寳帶銀章威儀<lb/>
甚都邦人聚觀拜伏稽首按轡徐驅詢其耆老耆老有<lb/>
言大哉公勲元衰不君公其我臣公曰吁哉我志已定<lb/>
待彼有徳為汝請命赫赫大明洸洸仁聲震于南溟勢<lb/>
無全城公束干戈載封版籍錦韜龍函獻于京國帝嘉<lb/>
厥功不勞我師錫燕彤庭重瞳屢回大江之西岱宗之<lb/>
東禄食十年執政廟堂寅畏恭勤髯鬢盡白詔優老臣<lb/>
<pb n="KR4e0002_WYG_016-51a"/>
勿勞以職公歎謂人我徳何為祖考之惠幸以弗隳豐<lb/>
湖之西有第奕奕𤣥楹文牖既蠲且侐亦有土田被隰<lb/>
包原重穋荐年歳登百千我第以祠我田以祀祖考之<lb/>
休敢恤吾嗣池有穹魚圃有嘉蔬以醢以葅丹荔清酤<lb/>
刲豕擊羊來蒸來嘗孫子咸臻有雝鴈行或授以罍或<lb/>
奠以斚登降肅然莫敢叱咤數具禮全陳几布筵孰為<lb/>
弟昆孰為子孫公曰族人亦孔之夥揆本追原咸由於<lb/>
祖祖病在指四體靡寧奈何一身曽莫胥矜爾餒爾寒<lb/>
<pb n="KR4e0002_WYG_016-51b"/>
我有粟帛爾昧弗通我學爾廸爾有災害我則戚之或<lb/>
有燕私則慶樂之我有爵禄我祖之故不私吾身𢎞祖<lb/>
之祜豈無鄙夫爵禄是荷惟家之肥遑恤其他維公克<lb/>
仁仁以保民惟公克孝尊祖睦親嗟爾後人惟公是師<lb/>
繼承無忘公有訓辭<lb/>
　　　臨濠費氏先塋碑<lb/>
皇帝登天位之三年覩四方之既平嘉諸將之勲烈廼<lb/>
十一月丙申大封功臣為公侯錫以鐵劵俾傳諸子孫<lb/>
<pb n="KR4e0002_WYG_016-52a"/>
於是臨濠費侯自僉大都督府事進開國輔運推誠宣<lb/>
力武臣榮禄大夫柱國平源侯既而復謂賢豪之生基<lb/>
徳累仁必繇于其先乃推榮其三世侯之曽大父五一<lb/>
府君贈驃騎將軍都指揮使護軍追封靈璧縣子大父<lb/>
六三府君贈鎮國將軍僉大都督府事護國追封江夏<lb/>
伯顯考七五府君贈榮禄大夫同知大都督府事柱國<lb/>
追封平源侯曽祖妣季氏祖妣及妣兩何氏皆從其夫<lb/>
爵邑為夫人命書既下侯用牲醴詣五河告祭于先塋<lb/>
<pb n="KR4e0002_WYG_016-52b"/>
榮光赫然照燭泉壤山雲宰木飛揚燁奕皆有異氣自<lb/>
是歳時奉祀惟恭侯間謂余曰吾世齒恒氓至于吾躬<lb/>
遭時遇主奮自戎行奉命克敵或専或禆凡十八年始<lb/>
于江淮中於閩浙至於定中原舉關陜皆與諸將之列<lb/>
取城邑以數十計其艱且勤亦至矣藉聖主之徳念録<lb/>
微勞爵為列侯名載册書人臣之榮無所與比顧豈吾<lb/>
材之能致哉實我祖考遺休餘澤之所及也惟我祖考<lb/>
皆有厚徳為鄉邦所稱宏址深源誕啟厥後恩數之加<lb/>
<pb n="KR4e0002_WYG_016-53a"/>
允稱不虛兹欲歌頌先徳敷揚聖恩樹石墓道俾後嗣<lb/>
知所自出非子孰宜余嘗待罪國史撰次功臣勞烈知<lb/>
侯為人仁勇有智畧事上御下以忠以誠今又弗忘其<lb/>
先以顯著遺徳為事可謂知所先後善為臣子者矣侯<lb/>
名聚字士英其詩曰<lb/>
帝乗六龍起江淮東濠泗之間為漢沛豐維時費侯貙<lb/>
吼虎雄壯馬長矛為帝股肱既定泗濵遂剗靈璧維滁<lb/>
及和一舉而踣孰謂大江可限南北萬馬飛渡不以羽<lb/>
<pb n="KR4e0002_WYG_016-53b"/>
翼巍巍建業扼江而城既入其郛帝庸作京廣徳既綏<lb/>
遂平長興軍聲轟轟四方震驚蠢彼偽吴假息于蘇愚<lb/>
弗量能自干天誅將命以行以翦以刳獲其大醜歸寘<lb/>
質鈇帝徳如日愈久而晰孰倚氷雪以詫弗㧞何閩何<lb/>
浙何勍何劣如朽之折如藩之撤閩浙既清載征中原<lb/>
巨壘連營望風而奔或奔或降追則其根中原卒平萬<lb/>
方來臻帝嘉治平曰誰之功鐵劵丹書錫爵命邦矯矯<lb/>
費侯平凉是封豈惟其身榮迨祖宗侯有峻爵上推於<lb/>
<pb n="KR4e0002_WYG_016-54a"/>
父維祖甚仁伯于江夏江夏之先靈璧是子旁及其嬪<lb/>
咸有爵土費侯曰咨小子無良祖考之休積厚而昌既<lb/>
有土田又蕃牛羊維曰薦奠以致孝享大登如几牲碩<lb/>
酒㫖費侯莅祀陳豆奠斚擊鼓駭駭焚幣煒煒費侯克<lb/>
孝祖考咸喜濠民謂侯勇不失身委質聖君為社稷臣<lb/>
濠民謂侯貴不遺親玉佩貂冠為賢孝孫四海既同爵<lb/>
勲既崇曷以承之維孝與忠忠以于朝孝以于家繼徳<lb/>
無愆茀禄是荷<lb/>
<pb n="KR4e0002_WYG_016-54b"/>
　　　天台顧氏先徳碑<lb/>
顧氏之系出江左其後遷金華尋復由金華徙天台相<lb/>
傳以為顧歡之後歡梁之隠君子也故其地有顧儒嶺<lb/>
有歡溪然世逺宗堙莫能知其詳矣至宋南渡後有諱<lb/>
知言者字孚先通黄帝内經之學人有疾注藥起之無<lb/>
靳色㑹疫癘大興孚先裹良劑日廵户而與之鄉人感<lb/>
其賜有搏土肖像以為夀者以子貴累贈宣教郎生商<lb/>
卿周卿商卿字方子用薦者為鄉郡學官遂以明經講<lb/>
<pb n="KR4e0002_WYG_016-55a"/>
授從之者皆為純篤君子出言制行能使人慕豔不置<lb/>
閥閱家綦氏伯仲争以門資叙爵㡬至破家方子片言<lb/>
喻之輒頓首謝過以官讓其兄周卿字成子擢嘉定癸<lb/>
未進士第官至朝奉郎奉國軍僉判初娶貴族施氏貲<lb/>
裝甚豐成子夜讀書隠几而臥施戲泚筆塗其面及覺<lb/>
大怒曰合卺未旬日乃敢爾邪所謂相敬如賔者何在<lb/>
坐以待旦斥出之再配楊氏無子抱方子之子育之乳<lb/>
因有湩方子孫玉文字温夫咸淳甲戌武舉第一人授<lb/>
<pb n="KR4e0002_WYG_016-55b"/>
秉節郎殿前司同正將徳祐丙子元兵入台執其父申<lb/>
欲殺之温夫抱父頸而號曰寧殺我寧殺我無害吾父<lb/>
温夫被創而免因以跛廢初温夫議娶應氏已納采忽<lb/>
折其脛衆勸之改圗温夫不聼曰言猶在耳焉敢背之<lb/>
彼體雖虧而行未嘗虧何傷乎應後得婦道甚為一家<lb/>
之師從兄<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>翁死以孤子託之温夫授經納配不翅已<lb/>
出者温夫子鎔字可範年十三試藝鄉校頃刻而就人<lb/>
目為神童丞相吴公堅以孫女妻之大母葉氏與其母<lb/>
<pb n="KR4e0002_WYG_016-56a"/>
春秋皆髙可範先意承顔唯恐有不及兄鎬早世諸孤<lb/>
呱呱然無依羞服昏姻皆可範主之然自宣教府君以<lb/>
下族屬頗衆正月之吉與日長至大合其族行聚拜之<lb/>
禮親之近者浹旬則一㑹飲酒哦詩情文藹如也有不<lb/>
至者罰及之凡遇疾疢死喪輒遑遑往視蹙額弗舒旦<lb/>
暮必謁先祠大寒暑不易人取以為法焉家畜二猫皆<lb/>
孕一既産出為人所縶未産者往乳之及其歸也同一<lb/>
窟而哺子人以為和氣之應鄉井服可範之化茍有赴<lb/>
<pb n="KR4e0002_WYG_016-56b"/>
愬不之公府而惟其言是聼皆恱服而去里有陽歸堰<lb/>
溉田萬畝當農功將興可範必繕築以利民糧書之脩<lb/>
閭師並縁為姦利可範履畝而覈其實鄉鄰徳之可範<lb/>
性端恪子姓有不善面折不恕然其律身尤嚴日抵暮<lb/>
輒懸燈書其言行于籍不可書則不為年九十二忽無<lb/>
疾而卒惟天台素為文獻之邦如南塘陳茂卿謙齋吴<lb/>
清之直軒吴直翁慥堂鄭景温是四君子者皆與聞濓<lb/>
洛闗閩之學故其鄉邦之間金舂而玉應宫奏而商宣<lb/>
<pb n="KR4e0002_WYG_016-57a"/>
所以咸有士君子之操如顧氏一門是已然其嘉言善<lb/>
行多可書已見墓文固可傳諸不朽其或聞之父老之<lb/>
口者厯年滋多恐日就冺冺族孫石樓縣令碩乃件繫<lb/>
之請予為之記嗚呼世之求文者奚翅數百㒺不欲譽<lb/>
已之善而於其先徳則未嘗少留意焉碩乃能一反其<lb/>
所為得非知識度越於人哉因不欲辭而書以遺之使<lb/>
碩之後人庶㡬有所徴焉奉議大夫國子司業金華宋<lb/>
濓撰<lb/>
<pb n="KR4e0002_WYG_016-57b"/>
　　　龍泉章氏世系碑文<lb/>
章氏本出姜姓世居于汴至宋兵部尚書巖永嘉初來<lb/>
守泉州始家于南安唐康州刺史及又自南安遷建之<lb/>
浦城及生福州軍事判官脩脩生仔鈞深沉有大度年<lb/>
踰四十尚晦跡弗仕當唐之季藩鎮争强各欲致賢才<lb/>
以自輔有遣使來召者力辭不起乾寧四年福建觀察<lb/>
使王潮卒其弟審知代立即奉表脩貢效臣子之職朝<lb/>
廷嘉之以福州為威武軍拜審知節度使累遷同中書<lb/>
<pb n="KR4e0002_WYG_016-58a"/>
門下平章事封琅琊王仔鈞以審知尚知有唐乃往謁<lb/>
之投以戰攻守三䇿審知大喜執仔鈞手曰何相見之<lb/>
晚邪遂表聞于朝辟授仔鈞髙州刺史檢校太傅西北<lb/>
面行營招討制置使選歩騎卒五千命屯戍浦城西巖<lb/>
山南唐盧將軍假道過山下忽鼓譟來攻壘仔鈞堅守<lb/>
弗與戰遣二校邊鎬王建封求援兵建安仔鈞既退盧<lb/>
兵二校失期尚不至當處以軍法其妻越國夫人練氏<lb/>
諌曰世道方艱若二校者安知其不建功以靖亂邪仔<lb/>
<pb n="KR4e0002_WYG_016-58b"/>
鈞曰如廢法何練氏曰法固不當廢不若縱之使自逸<lb/>
耳仔鈞仁其言而許之練氏使諸子喻二校曰宜急去<lb/>
毋受戮于市復以金條脫遣其行二校望拜感泣仰天<lb/>
誓曰夫人之恩茍不報有如日遂去南唐晉天福末審<lb/>
知子大閩皇曦與弟富沙王延政治兵相攻互有勝負<lb/>
延政遂稱帝于建州國號殷閩中大亂南唐闖其隟遣<lb/>
樞宻院使查文徽及待詔臧循發兵取之時二校已貴<lb/>
顯為行營招討封為先鋒橋道使共攻建州城陷議屠<lb/>
<pb n="KR4e0002_WYG_016-59a"/>
之時仔鈞已死練氏之子有官建安幕府者練氏因家<lb/>
城中二校入城銜練氏舊恩獨以兵衛其門練氏曰汝<lb/>
今見報獨活我家耳豈足為義邪闔城之人不下十萬<lb/>
未必皆有罪汝能全之乃為報吾恩不然妾不能獨生<lb/>
也二校聼之一城生聚悉賴以完仔鈞生一十八子皆<lb/>
登顯仕其第三子銀青光禄大夫檢校司徒仁燧仕于<lb/>
南唐賜名曰獻誠慷慨有大節不屑細故思繼先緒若<lb/>
執玉奉盈唯恐墜仁燧生祕書省校書郎文錫當宋之<lb/>
<pb n="KR4e0002_WYG_016-59b"/>
初屯練民軍捍禦鄉郡盜不敢侵境時四方未寧名門<lb/>
右族各風雨散去不相繫屬文錫一門二千餘指獨能<lb/>
聚居人稱為東南第一文錫生都官郎中重性髙簡超<lb/>
然不羣時伯仲列仕中外以百十數朱紫烜赫重獨棄<lb/>
官歸隠一旦獵于龍泉西寧鄉見山川明秀樂之復遷<lb/>
居焉重生告介㓗不欲仕如其父告生順奉親極其孝<lb/>
諸弟從官各一方順獨戀戀居膝下蹞歩弗離親沒葬<lb/>
祭能中節順生公探與從弟知潁州衡尤厚善衡毎招<lb/>
<pb n="KR4e0002_WYG_016-60a"/>
公探仕不應衡或强之輒曰使一家之道盡即為政爾<lb/>
何必御朝署閱詞諜乃名為政乎遇二弟友甚聲孚氣<lb/>
洽如奏塤篪晚立祠以奉仔鈞神主帥宗人歳時薦饗<lb/>
士論多之公探生世安其友恭如其父建標慶庵于公<lb/>
探冡側中設仔釣位而以公探配之世安生舉當文明<lb/>
極盛之世鼔琴誦詩優游自樂人或讓其獨善舉曰羣<lb/>
賢在朝海晏而河清矣奚必舉之出哉或仕或止各安<lb/>
夫天分爾舉生宗氣貎容偉能以寛柔之徳被於人人<lb/>
<pb n="KR4e0002_WYG_016-60b"/>
宗生鄉貢進士輔履仁蹈義作事可為師法輔生聞義<lb/>
聞義生用之父子益雄於貲聞義所搆室廬亭館甲于<lb/>
一州時具壺觴集大夫士其中共談古今治亂用之尤<lb/>
善述事動静循矩彠不諐于度用之生强宗學該而文<lb/>
贍好購書籍凡四庫之目多蒐采貯藏子孫得以資其<lb/>
學業强宗生煥文愛施與寒沍之時憂閭伍艱食升樓<lb/>
遐望有晨烟不起者常召與粟與物交無忤意從弟某<lb/>
負氣毎媒怨於人煥文晝寢其池亭怨家意從弟也持<lb/>
<pb n="KR4e0002_WYG_016-61a"/>
斧入欲斫之忽池魚躍水濺煥文面急驚起怨家流涕<lb/>
謝曰㡬誤害善人從弟之難因藉之以解踰數年煥文<lb/>
復遷錦州依婦翁以居煥文生斯立通象緯堪輿家書<lb/>
及素問靈樞之學日以利濟為務醇熙和比絶無怨惡<lb/>
於人其言呐然若不出諸口而徳容充浹見者驩然親<lb/>
之斯立生格局度凝廓壹以儒術自娱自入國朝益斥<lb/>
屏聲利髙蹈物表白髪蒼顔衣冠偉如亦多注善藥以<lb/>
濟疾病疕傷者誓不求償父老踰八十不良于行雖傔<lb/>
<pb n="KR4e0002_WYG_016-61b"/>
媵之多格朝夕扶持左右未嘗逺去父既歿奉其愛姬<lb/>
如母近屬有利格多金者數至豪奪格咸弗與競居亡<lb/>
何又倚官中勢鉗刼之格曰君何必爾欲金當持去又<lb/>
弗與較乃大慚服不敢復有所侵格生遇孫燕居危坐<lb/>
肩背不傾側雖不務榮進與人解患之志耿耿自信有<lb/>
赴愬者懇惻為陳利害理即曲頓首免冠請自新旱澇<lb/>
疾疫必身禱禱輒應鄉人士服其言行稱之曰長者其<lb/>
嗜文學孝弟事如嗜厚味弗之厭毎舉以厲人遇孫生<lb/>
<pb n="KR4e0002_WYG_016-62a"/>
珪璋溢珪璋皆有隠行溢多雄才下傖囊之時集兵以<lb/>
退羣冦縣賴以安尤尚伊洛之學病閭井子弟不知所<lb/>
教建龍淵義塾聘碩師陳其說以開來裔葺標慶庵捐<lb/>
田入之定為祭規一十五則以示宗族家雖異爨乆忽<lb/>
慨然曰兄弟手足爾其何分乎遂合食焉立義約若干<lb/>
條教子孫守之弗易其制行粹凝臨事剛毅有不讓古<lb/>
之賢者嗚呼何章氏之多賢子孫哉濓竊觀之世家巨<lb/>
室能使遺裔蟬聨而弗之絶者皆其先徳之所敷遺譬<lb/>
<pb n="KR4e0002_WYG_016-62b"/>
如良疇之種至秋而必穫嘉禾之植逢春而必榮其理<lb/>
實可徴不誣也昔者王翁孺為繡衣御史能活萬人論<lb/>
者識其後昆之當興鄧仲華自謂將百萬之衆未嘗妄<lb/>
殺一人君子知其來葉之必大况乎練氏能全一城之<lb/>
命較兹二者實過之矣宜乎子孫代有名人其出而列<lb/>
仕則秉鈞輔位法從綰郡縣之章項背相望功惠既已<lb/>
有加于民其處而沉晦則被服仁義篤志書詩雅雅彬<lb/>
彬譽望隆蔚又能不殞厥世矧今迓續芳猷踵承遺烈<lb/>
<pb n="KR4e0002_WYG_016-63a"/>
者吾未見其止也君子之澤古之所謂汪洋而衍裕者<lb/>
寧有既邪濓乆與溢交而其子存厚又從濓學治經於<lb/>
是知其系緒為詳序而勒之石以為世之勸讀兹文者<lb/>
尚當有所興起也哉系之以詩曰<lb/>
天道維仁法之者昌隂施陽報厥理用章理將孰樞命<lb/>
之攸定有如灰籥氣至而應卓哉章氏曰太傅公建節<lb/>
駐兵以靖鄉邦其配練氏生而肉髪沉㡬先知物不踰<lb/>
越二校失期在法當刑練氏止哉聽其間行校仕南唐<lb/>
<pb n="KR4e0002_WYG_016-63b"/>
帥師攻建城陷將屠銜徳㒺變十萬之氓已登鬼庭片<lb/>
言之加易死為生孫子繩繩多躋膴仕水湧山出未見<lb/>
其止或膺郡寄或坐廟朝照耀後先聨組疊貂沉潛自<lb/>
晦亦振厥徳俎豆詩書是攻是食遺澤迄今世象其賢<lb/>
有光赫然如虹貫天龍泉之宗光康且懿益衍以承允<lb/>
亢其世人亦有言養自蘖牙蔚如車輪大掲其華彼不<lb/>
暢者非沮而遏荒如薉如其本斯撥豈無簪纓或淪皁<lb/>
臺視彼徳門其髙崔嵬天亦何為盛衰頓異居髙聽卑<lb/>
<pb n="KR4e0002_WYG_016-64a"/>
心焉是視稽諸古訓善積慶餘何以引之勿忘其初太<lb/>
史造文勒于貞石尚告嗣人服膺無斁<lb/>
　　　上虞縣重修柯韓二牐碑<lb/>
上虞有湖名夏蓋延袤一百餘里縣東北衆水經上妃<lb/>
白馬二陂匯于湖釃為三十六渠支分絡聨以達于田<lb/>
凡溉一十三萬畮有畸渠之下流建二石牐視時溢乾<lb/>
而留洩之歳恒無凶者近代農官失政畚土成塍取給<lb/>
一朝不旋踵而圮傍縣亡賴男子當旱暵時又夜半決<lb/>
<pb n="KR4e0002_WYG_016-64b"/>
防以去然湖並于海鹵水或乘潮入善禍稼舊嘗造隄<lb/>
捍其衝潮汐齧蝕至是亦暴潰民憧憧告病矣乃洪武<lb/>
四年冬臨淮唐侯鐸自殿中侍御史出守㑹稽上虞㑹<lb/>
稽屬縣人士羣走白侯侯愀然弗寧行海上視決堤與<lb/>
民共約度田以㑹粟因口以賦庸鑿石為隄自蓮花池<lb/>
至纂風合萬有三千尺始與故石隄屬侯斬牲饗海神<lb/>
已登民謂曰隄幸成二牐無難者㑹侯召入為卿奉常<lb/>
遂命僚屬集事其柯家牐廣二十有四尺深如廣之數<lb/>
<pb n="KR4e0002_WYG_016-65a"/>
而贏其一先築土樹橛櫛比星攢度乆且不壊方敷以<lb/>
石兩翼四隅咸斂甃如法中峙石楹左右皆有副鍥坎<lb/>
陷版以為縱閉復隨土形崇卑疏級為五以瀉水上駕<lb/>
石梁以便行者橜以章計者九百八十有五灰以斛量<lb/>
者三百六十又四石以丈數者七百三十有八匠以日<lb/>
考者一千三百其韓家牐廣减前牐之半深比廣倍之<lb/>
石楹唯二級道則减其一仍冠以石梁餘皆同其工物<lb/>
視前匠損四百石損五百灰損六十八橜損二百八十<lb/>
<pb n="KR4e0002_WYG_016-65b"/>
一始事洪武甲寅秋七月訖工於冬十有二月此其大<lb/>
凡也有道浮屠雷峯净昱乃具事狀介太史氏朱君右<lb/>
徴濓文記其成予聞成周之時稻人掌稼平地以瀦畜<lb/>
水以防止水以溝蕩水以遂均水以列舍水以澮瀉水<lb/>
其為法甚備其為利至乆也然而溝澮之屬所可考者<lb/>
其深廣自四尺至八尺或至於尋仭各二先王豈不知<lb/>
害地而廢稼以為不若是則水性失其常溢則有溺患<lb/>
乾則禾將菑矣古制不可復見有能設瀦防以惠民者<lb/>
<pb n="KR4e0002_WYG_016-66a"/>
得不謂之賢哉昔者曽文定公之為齊州州城西北有<lb/>
湖疏為水門遇流潦暴集則取荆葦為蔽納土於門以<lb/>
防外水之入公為易之以石其深八十尺廣三十尺視<lb/>
水髙下而閉縱之而禁障宣通皆得其節人無後虞今<lb/>
唐侯之為牐也其事與之頗相類世言古今人不能相<lb/>
及果足信之與是可書已相其成者通判府事吴敬知<lb/>
縣張翼營度督視不憚勞勩者主簿史文郁也司其出<lb/>
内則邑大姓徐某余某法宜牽聨得書海堤别自有記<lb/>
<pb n="KR4e0002_WYG_016-66b"/>
兹可畧云系之以詩曰<lb/>
維夏蓋湖百川所瀦在彼海邦<hi>其一</hi>釃為通渠行水委蛇<lb/>
溉稻與秔<hi>其二</hi>制水有牐因時闢闔其法孔臧<hi>其三</hi>農政斯<lb/>
缺惡壤為竭水失厥防<hi>其四</hi>侃侃唐侯爰諮爰諏中心盡<lb/>
傷<hi>其五</hi>曰是弗脩民焉有秋敢視為常<hi>其六</hi>乃登乃屬乃謀<lb/>
乃告乃輯其長<hi>其七</hi>畮㑹其粟工來以族筮日奏功<hi>其八</hi>琢<lb/>
石于山樹橜于灣以楗以梁<hi>其九</hi>決塞有闗既堅且完若<lb/>
首有肮<hi>其十</hi>昔何怒突今乃順則弗隳我疆<hi>其十一</hi>行彼赤<lb/>
<pb n="KR4e0002_WYG_016-67a"/>
日清流潏潏黄茂芃芃<hi>其十二</hi>食為民天非稼無年民用<lb/>
卒爽<hi>其十三</hi>伊誰我憐五馬翩翩朱衣葱珩<hi>其十四</hi>成周之<lb/>
制有溝有遂維畫維良<hi>其十五</hi>古法寖廢河渠興利其效<lb/>
則章<hi>其十六</hi>漢吏曰循惠孚烝民唯此之蘉<hi>其十七</hi>矧乎鉅<lb/>
津北枕海濵澤被五鄉<hi>其十八</hi>侯治之棘行龎心惻不翅<lb/>
父兄<hi>其十九</hi>越石可泐越川可竭侯功勿忘<hi>其二十</hi>
　　　義烏重濬繡川湖碑<lb/>
義烏有繡川湖在縣西一百五十步廣袤九里三十歩<lb/>
<pb n="KR4e0002_WYG_016-67b"/>
舊設東西中三管稽其户田之數以均水利其所溉凡<lb/>
八百九十五畮後加疏瀹之功其利愈博以畮計者至<lb/>
於一千五百而贏東南各有斗門釃以二渠東渠循堤<lb/>
折行㑹於南又折而東疏為三以達于田然而衆流行<lb/>
潢洿間挾之入湖其勢易致塡閼在宋紹興甲子知縣<lb/>
董爟請湖為放生池嘗一濬之淳熙戊戌縣丞吴沃以<lb/>
春夏暴漲而淫管不能宣洩始更為牐視贏縮而司啟<lb/>
閉仍架石橋其上人因以吴公名之開禧丙寅縣丞胡<lb/>
<pb n="KR4e0002_WYG_016-68a"/>
衍景定甲子知縣林桂發復皆重濬之自後無繼之者<lb/>
一遇亢陽為沴水輒涸田遂不稔曲阜孔侯來為縣之<lb/>
三年政通人和百廢具興乃躬履湖濵愀然而嘆曰無<lb/>
湖是無田也兹非縣令之責乎歸與僚佐謀集八鄉二十<lb/>
八里之民量地定繇分鄉授事各植小幟以别其界域<lb/>
使之不相淆亂嚴示期約責其成功於是畚鍤齊舉有<lb/>
不戒而趨之意侯恐其過於勞也趣承水利之家具酒<lb/>
漿葅醢以食之勸相既頻功緒日就湖之北故為官道<lb/>
<pb n="KR4e0002_WYG_016-68b"/>
水齧蝕且盡因築而廣之湖南沿隄亦有曲逕以通人<lb/>
行居民侵塞且及湖百尺皆斥而復之雜藝花栁映帶<lb/>
左右復聚土為山於花島之後經始於今洪武戊午正<lb/>
月十五日至三月十八日湖之濬已及三之二以東作<lb/>
方興遂輟其功其深約五尺有竒役工三萬二千有竒<lb/>
自興是役晝恒晴夜或雨雪迨夫遂事淫霖夕不止君<lb/>
子謂侯愛民之所感是歳婺七縣大旱並湖之田獨獲<lb/>
有秋縣人士懐侯不能㤀援昔人名橋故事既名土山<lb/>
<pb n="KR4e0002_WYG_016-69a"/>
為孔公墩以識侯功復來謁予文為記欲示後之為令<lb/>
者俾嗣濬之余觀載籍之中有民社者能脩陂渠之政<lb/>
則屢書之而不厭其詳此無他以民食之所繫故特用<lb/>
是以為勸也昔者史起之為鄴令大興水利以利民至<lb/>
有舄鹵生稻梁之謡逮今五尺之童亦有能知其賢者<lb/>
世之為令者茍能如起之愛民其脩名有不埀於無窮<lb/>
者乎繡川湖縣之巨浸一方之所倚賴自景定甲子以<lb/>
迄乎兹已閱一百十五春秋佩銅章墨綬者不知其㡬<lb/>
<pb n="KR4e0002_WYG_016-69b"/>
人皆漠然不以為意而孔侯獨能行之可謂無愧昔賢<lb/>
者矣因備書之勒於金石非惟永侯之文抑亦勸來者<lb/>
使亦效之也侯名克源字敦夫孔子五十五代孫系之<lb/>
以詩曰<lb/>
華川之墟衆水所趨其勢回旋匯而為湖黄流奔衝歲<lb/>
受洿濁不有濬之化為平陸孰為其先澤我甫田孰為<lb/>
其後維今之賢其賢為誰裔自曲阜我煦我育不翅召<lb/>
父百齡絶響曰吾繼之民食攸繫何敢弗思乃程土功<lb/>
<pb n="KR4e0002_WYG_016-70a"/>
乃集徒旅畚鍤齊興其來如雨森之綢綢斥之絿絿翕<lb/>
之鳩鳩離之休休窊者既深壅者斯戢建牐築防節其<lb/>
出入潦水時行納之若虚猶如東瀛注於尾閭亢陽為<lb/>
沴靡神不格徒爾號呼土毛盡赤我行我野黍苗芃芃<lb/>
亦有流泉其聲潨潨人力勝天遵古之義胡不是脩索<lb/>
諸茫昧彼歳遘凶我年獨豐拊几而思曰誰之功功在<lb/>
不刋非文莫紀采而書之敢告惇史<lb/>
　　　趙氏族葬兆域碑銘<hi>有序</hi>
<pb n="KR4e0002_WYG_016-70b"/>
金華趙君古愚篤學而好脩以其先世造家孔艱歿者<lb/>
多塗殯於郊乃與二弟古怡古忱謀黜衣殺裳厯十年<lb/>
之乆始克族葬於縣之慶雲鄉青岡山之原鄉先達衢<lb/>
州教授胡公翰既為撰文表諸阡古怡復以為昭示後<lb/>
嗣辭不厭其繁力請濓申言之濓以古怡存心愿慤行<lb/>
義如古人不欲重違其意頗諾之自時厥後竊禄于朝<lb/>
徒以未成之學操觚染翰無以應求文者之紛紜由是<lb/>
不及為者蓋八年于兹矣古怡又介宗叔嗣泰請之愈<lb/>
<pb n="KR4e0002_WYG_016-71a"/>
堅遂案其圗狀而序之趙氏於宋有屬籍廣陵康簡王<lb/>
徳雍實魏悼王之第四子五傳至太中大夫堅之始自<lb/>
汴徙于衢古愚七世祖也特遷之於中穴餘則分左右<lb/>
而序列焉右則髙大父遂昌令盱夫大父永濟倉副使<lb/>
若磬伯父嗣淇嗣鴻叔父嗣淵也左則曽大父時堯叔<lb/>
祖父若降父某州路學録嗣滋及弟某縣某處廵檢古<lb/>
恒也太中公碩人田氏髙祖母曽祖母二徐氏祖母陳<lb/>
何李三氏叔祖母童氏母葉氏叔母張氏嫂張氏皆祔<lb/>
<pb n="KR4e0002_WYG_016-71b"/>
從夫穴而太中公之子常熟丞公傳常熟之子長溪丞<lb/>
彦鉷皆不遷以長溪君窆蘭溪常熟君葬衢者久也今<lb/>
所葬者始自太中公即繼以遂昌君者遂昌長溪之子<lb/>
也八世之中凡二十喪昭穆惟叙尊卑不亂厲限有截<lb/>
羨道中度神靈載寧人道朂順鄉之大夫士過之者咸<lb/>
相與慕咏而去盖大江以南拘泥於堪輿家謂其水土<lb/>
淺薄無有族葬之者他未遑深論雖以父子至親其兆<lb/>
域相去近或十里所逺乃至於踰百夫以一氣所生喘<lb/>
<pb n="KR4e0002_WYG_016-72a"/>
息之相通魂神之相依乃使之曠絶疏逺如此豈人心<lb/>
天理之所安哉周官有墓大夫掌凡邦墓之地域為之<lb/>
圗令國民族葬而掌其政令正其位掌其度數使皆有<lb/>
私地域釋者曰位謂昭穆也度數謂爵等之大小也古<lb/>
者萬民墓地同處分其地使各有區域得以族葬嗚呼<lb/>
它姓尚爾况同族同氣者乎何為離而異之何為離而<lb/>
異之古愚兄弟一即乎義理之正而弗蹈夫流俗之失<lb/>
不亦行古之道哉行古之道可謂君子者矣抑聞之趙<lb/>
<pb n="KR4e0002_WYG_016-72b"/>
氏既家衢常熟君又遷蘭溪副使君又遷婺城人遂為<lb/>
金華府人其世徳宗系各見公所述墓銘其族葬之時<lb/>
則洪武戊申歳冬十月壬午日也銘曰<lb/>
人之生也聚族而居朝焉暮焉胥㑹於堂序之上冠衣<lb/>
濟濟而笑語嘻嘻奈何其歿也則異而藏之設其有知<lb/>
也未必能瞑目於泉下若其無知已揆諸人情而胡乃<lb/>
忍為自堪輿家倡為禍福之論舉世紛紛遂瀾倒而波<lb/>
隨縱曰其理之所必有徇利而忘孝亦昔賢之所嗤况<lb/>
<pb n="KR4e0002_WYG_016-73a"/>
渉於茫昧恍惚弗能使智者之無疑不有君子孰覺其<lb/>
非今昭穆有序塋域具宜其安死者如生又惡知不順<lb/>
夫秉彛予所以取之而樂道之者亦中心深有感慨乎<lb/>
而噫<lb/>
　　　麗水陳孝女傳碑<lb/>
陳孝女妙珍處之麗水人父南溪為神祠祝史蚤夭母<lb/>
某氏更適他族妙珍依大母林氏以生林嬰末疾妙珍<lb/>
刲股雜淖糜以進疾遂瘳或告之曰此若女孫股肉之<lb/>
<pb n="KR4e0002_WYG_016-73b"/>
功也林悲泣曰吾耄矣死固當然何用苦若耶疾復如<lb/>
初妙珍倀倀如有失賣衣走浮屠氏作諸禳禜事皆不<lb/>
應林忽昏眩妙珍解髪相糾纒哀號良久乃甦自是氣<lb/>
益弱僅有一絲相屬妙珍計無所出燃香右臂上稽顙<lb/>
籲天乞以身代復不應至正四年四月壬申夜夢一丈<lb/>
夫冠烏紗巾服青布袍來告妙珍曰爾勿憂能剔肝食<lb/>
之則愈矣妙珍問曰欲剔將焉從丈夫指右脇示之且<lb/>
俾吞紅藥半丸吞已遂覺甲戌妙珍乃具湯沐浴露禱<lb/>
<pb n="KR4e0002_WYG_016-74a"/>
上下神祇時空中雨墜妙珍之身獨不霑濕若有張蓋<lb/>
覆之者妙珍益喜持刀視脇下見紅痕如縷長可三寸<lb/>
許就痕上割之血滂然流再割之了無所見妙珍懼乃<lb/>
擲杯珓卜於神逮俯身拾之而肝忽出懸亟刄之寘几<lb/>
上爇香自誓云大母倘得生終身持菩薩戒不復適人<lb/>
矣尋取肝聶而切之雜竹萌烹之大母食纔下咽其疾<lb/>
頓愈妙珍懲前事戒左右勿漏言然創鉅甚㡬至危殆<lb/>
復夢神人語之曰無傷也宜錬紙作灰傅之妙珍從其<lb/>
<pb n="KR4e0002_WYG_016-74b"/>
言果愈時年十四耳後三年林以夀終妙珍造塔瘞之<lb/>
復然頂申前誓棄家為優婆夷前進士永嘉髙明來官<lb/>
郡録事為上其事部使者大名髙履復按得實以聞次<lb/>
于朝詔有司具烏頭雙表之制旌表其門仍月給粟一<lb/>
斛養其終身時八年春二月也郡守固始黄某以其事<lb/>
有渉名教也命儒學教授鄭汝原為記其事于石云<lb/>
史官曰人子之於親本宗一氣茍可以死生者勢當共<lb/>
之肯以形體既分而視之有異耶當親有疾時呼號天<lb/>
<pb n="KR4e0002_WYG_016-75a"/>
地鬼神遑遑求索茫昧中力有可致雖萬死弗之顧又<lb/>
奚暇毁傷絶滅之計耶或者作□人對痛斥之余不知<lb/>
其何所見耶夫忠孝無二道忠臣肝腦塗地世未嘗指<lb/>
以為非顧獨於孝子而疑之耶此決非韓子之文其依<lb/>
倣而託之者耶余聞之慈溪黄東發之言如此因造陳<lb/>
孝女傳故備論之<lb/>
　　　重建龍徳大雄殿碑<lb/>
佛法之入中夏始於漢明帝永平八年此說殆非也中<lb/>
<pb n="KR4e0002_WYG_016-75b"/>
夏知有佛盖已乆矣周穆王時西域有化人來能出入<lb/>
水火王為築中天之臺列禦冦之書所載西方有大聖<lb/>
人不治而不亂不言而自信不化而自行雖不明言其<lb/>
為佛其事固皆佛也况乎天竺室利房等持經來秦而<lb/>
始皇謝去之漢武帝詔霍去病討匈奴獲休屠王祭天<lb/>
金人祠之甘泉成帝命劉向校書天禄閣往往多見佛<lb/>
書哀帝遣景憲使大月氏得其王口授浮屠經而還是<lb/>
則明帝以前經之與像中夏皆有焉至於永平以後而<lb/>
<pb n="KR4e0002_WYG_016-76a"/>
其教法始恢𢎞耳然而中州之人奉佛者雖多江南塔<lb/>
廟則自吴大帝赤烏四年康僧㑹所造建初寺始婺之<lb/>
浦江從仙華山降勢而下其東支蜿蜒而來曰龍峯峯<lb/>
之麓龍徳寺在焉乃法瓌禪師道塲初名乾元宋大中<lb/>
祥符元年更今名嘉定中寧宗親書寺額以賜之寺無<lb/>
碑碣可徴不知何時建立相傳為赤烏中予竊惑之僧<lb/>
㑹之化方行建業而浦江在千餘里外何縁遽有興蘭<lb/>
若事乎乾元乃唐肅宗紀年以年名寺其殆或肇于唐<lb/>
<pb n="KR4e0002_WYG_016-76b"/>
歟寺廢將圯元大徳九年住持僧善興及其徒永鎮悉<lb/>
撤其舊而新之先是龍峯之上有塔七成宋天聖三年<lb/>
僧咸若募兵部侍郎胡公則捐錢五十萬所建至是亦<lb/>
一新之且造塔院一區湧殿飛樓雄麗華焕為一郡佛<lb/>
宫之冠歳時祝釐縣之諸浮屠悉萃焉元末兵亂一夕<lb/>
皆為煨燼寺之二比丘至徳守約衋然傷心乃合謀曰<lb/>
前人之功吾儕不可不繼也而力未能徧及宜先其大<lb/>
者以為衆倡樂善之士豈無從而和之者乎於是黜衣<lb/>
<pb n="KR4e0002_WYG_016-77a"/>
縮食重剏大雄殿五楹間其廣一百一十尺深比廣閷<lb/>
二十尺崇比深復閷其四十尺經始於洪武九年之十<lb/>
月落成於十三年之三月匠以日計者八千米以石計<lb/>
者一千錢以貫計者五千而所就之夫弗與焉二比丘<lb/>
以成功之孔艱也欲使嗣人知所保護介予學子吴誠<lb/>
來請記嗚呼乆逺刼來諸佛出世其化度前後固不可<lb/>
以詳知而先儒則謂穆王之世中夏已昉見之越一千<lb/>
六十餘年至明帝法始盛行又越一百七十餘年至吴<lb/>
<pb n="KR4e0002_WYG_016-77b"/>
大帝江南方知有佛秘藏之莫顯至道之難聞亦已甚<lb/>
矣今也祗園梵林交接乎東西琅函玉笈充牣於左右<lb/>
則其證脩宜若易易然者而闡提之人猶日衆多自非<lb/>
増崇其像變宏侈其實坊何以新其瞻視而袪其疑妄<lb/>
者哉此二比丘所以協力起廢而不敢緩也真如妙智<lb/>
含生本具當有繼軌轍而興事功者不數年間一復大<lb/>
徳舊觀予安敢謂無其人哉故因作記特稽佛法縁起<lb/>
而歎其不易遭逢意將起人之敬信茍謂泛引而續言<lb/>
<pb n="KR4e0002_WYG_016-78a"/>
之非知予者也系之以詩曰<lb/>
西方大聖天人師降本埀迹攝羣機五色神光貫太微<lb/>
九龍行水香襲衣六齡寂黙和天倪明星一出絶去來<lb/>
大音演法寳華埀像教東漸自蒼姬秘藏弗顯昧若黟<lb/>
後千餘歳寖光煇白馬䭾經息鴻盧從此祠廟覃夏夷<lb/>
仙華名山如曳旂青龍東逝勢欲飛穹塔為角卉木鬐<lb/>
掩映樓觀聳巍巍髣髴兠率中天移刼火洞熾風皷威<lb/>
盡化丹雘為荒椔二士見之心酸嘶欲符西土化人為<lb/>
<pb n="KR4e0002_WYG_016-78b"/>
彈指勿使神鬼窺四阿凌虚截絳霓一倡當知百和隨<lb/>
千楹萬礎列参差行㸔規制踰昔時調御丈夫示𢎞慈<lb/>
擿埴索塗哀世迷手擎日月耀九馗疾歩長趨絶險巇<lb/>
厯刼難值心勿疑浦陽長江流渺瀰江水可竭道無虧<lb/>
興作起壊屬之誰尚告繼者徴斯碑洪武十三年夏四<lb/>
月八日前翰林學士承㫖嘉議大夫知制誥兼脩國史<lb/>
兼太子賛善大夫縣人宋濓撰<lb/>
　文憲集巻十六<lb/>
</p>
<p>
</p>
  </div>
</body>
</text>
</TEI>
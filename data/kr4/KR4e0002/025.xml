<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻二十五</head> <lb/>
    <p>
<pb n="KR4e0002_WYG_025-1a"/>
欽定四庫全書<lb/>
　文憲集巻二十五<lb/>
　　　　　　　　　　　　　明　宋濂　撰<lb/>
　　行状<hi>凡四章</hi>
　　　故集賢大學士榮禄大夫致仕吳公行状<lb/>
　　曾祖諱聞皇贈中奉大夫福建道宣慰使䕶軍追<lb/>
　　封渤海郡公<lb/>
　　妣盛氏追封渤海郡夫人<lb/>
<pb n="KR4e0002_WYG_025-1b"/>
　　祖諱蕃皇累贈資善大夫太常禮儀院使上䕶軍<lb/>
　　追封渤海郡公<lb/>
　　妣沈氏追封渤海郡夫人<lb/>
　　父諱伯紹皇累贈翰林學士承㫖榮祿大夫柱國<lb/>
　　追封渤國公<lb/>
　　妣金氏追封渤國夫人<lb/>
　　本貫婺州路浦江縣徳政鄉尊仁里年八十二<lb/>
公諱直方字行可姓吳氏初名佐孫後避十世祖諱而<lb/>
<pb n="KR4e0002_WYG_025-2a"/>
更以今名其先出自毘陵毘陵吳之延陵乃季子之家<lb/>
邑也自時厥後一遷於鄱陽再遷於嚴陵三遷於婺之<lb/>
浦陽浦陽北鄙有里曰新田去今縣治二十餘里吳氏<lb/>
之先祖家焉其冢猶在大樓山之原厯三傳有一翁始<lb/>
生六子其介子公養唐乾寧初又遷縣西吳溪上公養<lb/>
生伯勝伯勝生文昌文昌生承倚承倚生佐佐生崇崇<lb/>
生子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生嗣明嗣明生元禮元禮生景行景行生<lb/>
璣璣生宣慰公聞世隱於農而能以誦詩讀書為務委<lb/>
<pb n="KR4e0002_WYG_025-2b"/>
祉埀休有自來矣聞生太常公蕃字衍之以貿遷有無<lb/>
稍出游梁楚間晚而無子以三從兄迪功郎英之季子<lb/>
伯紹為之後伯紹實承㫖公一名寶字伯玉公之父也<lb/>
公生四嵗而渤海郡夫人沒七嵗而渤國夫人卒十嵗<lb/>
而太常公亦捐館舍公獨與承㫖公居承㫖公寛厚長<lb/>
者強宗右姓時侵苦之奪其土田承㫖公莫能誰何益<lb/>
衰削不振公時雖在童孺痛徹心髓仰天自誓曰彼之<lb/>
陵轢我者利其孤幼也予稍長不能揚眉出一語白人<lb/>
<pb n="KR4e0002_WYG_025-3a"/>
豈丈夫也哉遂自力於學宗人幼敏家多納名士大夫<lb/>
鄉先生方公鳳粤謝公翺括吳公思齊咸寓與處或談<lb/>
名理及古今成敗治亂或相與倡酬歌詩公每出侍側<lb/>
聞其言有㑹心處輒記之終身不忘入坐書塾凝然如<lb/>
癡也至晚各散去猶執巻呻吟弗輟偶嬰蠱疾諸醫不<lb/>
能療數至困殆如是者十年人為公危有相者謂公曰<lb/>
子貌廣貴甚疾且亡害何不游學以暢其懐乎能如吾<lb/>
言病不藥而自已公然之乃入郡城習吏事祝帥閫不<lb/>
<pb n="KR4e0002_WYG_025-3b"/>
數月其疾早瘳聞錢唐為東南都㑹而行中書莅焉一<lb/>
時人物之所萃復謀往游居數年而莫有用之者公歎<lb/>
曰王侯将相寧有種耶吾殆俟時也此而不遇豈别無<lb/>
其地乎於是不告戚婣交友直走京師日與貴公卿接<lb/>
所見益恢宏而所守益凝定第困於在下而峻登樞要<lb/>
者又諱問布衣隻影翩翩於五千里外惡衣菲食或不<lb/>
能繼凡厯二十有六年而落魄益甚矣其剛勁不屈之<lb/>
氣初不肯少貶以徇流俗或憫公勸其南歸公笑曰生<lb/>
<pb n="KR4e0002_WYG_025-4a"/>
為寄死為棄何分冀北與江南乎掉頭去不顧大徳中<lb/>
㑹有㫖粉黄金為泥書毘盧大蔵經禮部選筆札端謹<lb/>
者充公在選中以勞當得一官未幾罷延祐初明廟在<lb/>
潛邸用大臣薦入備說書已而出幸北藩又罷去泰定<lb/>
元年奉省檄為上都儒學正迨之官已為代者所先時<lb/>
太師徳王曼濟台留守灤京聞公氣宇恢廓延而與之<lb/>
語大恱以為南陽諸葛孔明亦不是過因聘入賔館使<lb/>
教其二子長則中書右丞相托克托次則御史大夫額<lb/>
<pb n="KR4e0002_WYG_025-4b"/>
森特穆爾公遂留徳王家後徳王日益貴顯事有難决<lb/>
者必質問而後行如卜蓍龜無少爽者徳王益敬之遇<lb/>
休沐自必與公對語終日徳王曰吾與他儒生語輒欠<lb/>
伸思睡今與君言有若聆鈞天廣樂終日而不知倦君<lb/>
誠竒士哉語已熟視公連稱賽銀者再賽銀華言所謂<lb/>
好也元統二年丞相方執法中臺以公在先朝有講說<lb/>
之勞言於上命為江浙等處儒學提舉與對品階中宫<lb/>
難之擬副提舉階将仕佐郎未及上重紀至元二年御<lb/>
<pb n="KR4e0002_WYG_025-5a"/>
史臺改授将仕郎海北廣東道肅政亷訪司承發架閣<lb/>
兼照磨而公年已六十一矣三年遷宣政院架閣管勾<lb/>
四年至官僅三月陞本院長史公盡心弗懈出納惟允<lb/>
中宫數有白金束帛之賜逺國遣使欲獻羣馬以徼求<lb/>
厚價同列以為利爭言之公揣其道塗所經屢涉海洋<lb/>
非二年不可到縱到馬亦病死不能多力却去之六年<lb/>
丞相之從父秦王巴延方秉鈞軸恃其有定策功専權<lb/>
自恣悉變亂舊章出入擁重兵以自衛中外危疑上深<lb/>
<pb n="KR4e0002_WYG_025-5b"/>
患之丞相時為御史大夫乃召之問計丞相以謀於家<lb/>
為對公曰大夫失言幾事不密則害成矣丞相驚曰謀<lb/>
将安出公曰宜亟黜之以謝天下丞相以親嫌辭公曰<lb/>
傳有之大義滅親大夫知有朝廷耳家國不宜恤丞相<lb/>
曰事不成奈何公曰事不成天也一死復何惜即死亦<lb/>
不失為忠義耳丞相頓足曰吾意決矣乃入奏乆之未<lb/>
敢動適秦王侍皇太子出獵栁林丞相欲發公曰皇太<lb/>
子在軍中脫挟之以生他變何以處之丞相悟急白太<lb/>
<pb n="KR4e0002_WYG_025-6a"/>
后𫝊㫖趣以歸閉京城自守遣使持詔散遣諸軍出秦<lb/>
王為河南行省丞相一反舊政民大悦上多公協贊功<lb/>
召對便殿慰諭甚至㑹内臣以玉盤進饌輟以食公特<lb/>
超一十餘階授公集賢直學士亞中大夫七年改本院<lb/>
侍講學士進階中奉大夫復召入龍光殿錫以黄金束<lb/>
帶丞相亦自是進位台司國有大事上命必定於公公<lb/>
亦慨然以澤被斯民為己任有知無不言言之丞相無<lb/>
不行天下翕然比後至元之治於前至元之功居多然<lb/>
<pb n="KR4e0002_WYG_025-6b"/>
公謙抑未嘗與人言故人不可知所可知者其與議中<lb/>
書時一二事而已科舉廢已乆公力言丞相曰科舉之<lb/>
行未必人人食禄且縁此而家有讀書之人人讀書則<lb/>
自不敢為非其有繫於治道不小丞相因奏復之二浙<lb/>
民食鹽病民為甚其直漸增至數倍民不堪命公為言<lb/>
之減其額而下其估他如楮幣銅錢相榷之宜有司公<lb/>
田多科之擾官寺建設之冗繁江南顧役之長利公咸<lb/>
一一建白多己見於行事拜集賢學士階資善大夫居<lb/>
<pb n="KR4e0002_WYG_025-7a"/>
亡何以年乆謝事上章乞骸骨遂以集賢大學士榮禄<lb/>
大夫致仕食俸賜終身俄又賜田一千九百餘畆尋謝<lb/>
不受先是御史言公躐進官階奪其誥命至是察官辨<lb/>
其誣復之公生於宋徳祐己亥十一月二十四日庚寅<lb/>
薨於今至正丙申七月十二日庚寅享年八十有二以<lb/>
薨後一月葬於徳政鄉後吳山徐塢承㫖公之墓左實<lb/>
八月十二日庚申也公前娶盛氏先十七年卒後娶金<lb/>
李二氏金氏累封渤國夫人子男二長萊字立夫九嵗<lb/>
<pb n="KR4e0002_WYG_025-7b"/>
善屬文博通經史百家衆流之言蔚為儒宗文師延祐<lb/>
庚申以春秋預鄉薦後用御史察舉為饒州路長薌書<lb/>
院山長四方學者尊之私諡曰淵穎先生亦先十七年<lb/>
卒次志道崇文監承奉訓大夫孫男三長士諤婺州路<lb/>
金華縣儒學教諭㳄士謐次存仁曾孫男三長中次平<lb/>
次弇曾孫女一申公讀書欲通大義務在力行不屑為<lb/>
區區章句之學其於魯論言忠信及事君能致其身之<lb/>
語尤深有契悟終身言必思踐至於國家有急輒欲忘<lb/>
<pb n="KR4e0002_WYG_025-8a"/>
軀徇之而不以為難經史格言可以斷大事決大疑者<lb/>
皆謹記之故其臨事未嘗少惑善評文詞詞林宗工與<lb/>
公遊者以所草詔令示之公為指其瑕疵極中事情人<lb/>
皆嘆服性尚風義徳王夫婦薨公年已八十不憚鯨波<lb/>
之險親往京師行弔祭之禮尤人情之所難公深沉有<lb/>
謀絶不事表暴人但見其堅凝醇篤有若懦愞不知遇<lb/>
事快利若風鶻掠林健颿挟舟以飛也承旨公薨墓碑<lb/>
未立丞相欲為奏勅詞臣撰文以遺之公曰先君隐約<lb/>
<pb n="KR4e0002_WYG_025-8b"/>
田間少見於事為若挾天子威命以彌文夸侈之固無<lb/>
不可是非以誠遇先君也卒辭之乃自疊巨石十五成<lb/>
為碑大書所封官號復列幼時辛苦艱難與其自誓之<lb/>
意刻諸石隂且謂内曰此吾所以酬素志也公家食将<lb/>
十年跬歩不妄出終日正衣冠危坐或至夜分未嘗有<lb/>
惰怠容賓至則相與劇談當世之務玉貫珠聨聞者解<lb/>
頤方岳重臣仰慕聲光遣使執饋食之禮州縣大夫俯伏<lb/>
迎拜唯恐不恭四海之内雖愚夫愚婦亦皆能道公名<lb/>
<pb n="KR4e0002_WYG_025-9a"/>
字而公初無自驕之色遇鄉黨有如貧賤時官府事一<lb/>
髮不相涉僕從或以惡言加人輒縛致有司杖之生平<lb/>
不惑於堪輿家誑誕無驗之說遺言随地而𦵏但毋使<lb/>
土親膚又以無大功業不必乞銘於人以為識者之所<lb/>
訕鄙乃自序厯官世第而系之以辭曰余生雖艱其有<lb/>
所覬漫游京華旅食三紀際時休明偶膺禄仕位躋極<lb/>
品恩封三世儒者之榮於斯為至報上一誠如水東注<lb/>
樹碑自銘以詔來裔人以為實録云夫天之生材欲振<lb/>
<pb n="KR4e0002_WYG_025-9b"/>
之張之以昌大其支必抑之斂之以培植其本譬之於<lb/>
物其榮腴流鬯於發生之日者皆出於嚴氷霜雪摧折<lb/>
之餘盖養之不厚則發之不茂其勢然也公以惇龎宏<lb/>
碩之資蘊康濟經綸之具司造物者特晦之於少齡而<lb/>
顯之於髦年其意亦猶是爾故公之施於用也篤固而<lb/>
不揺勇鷙而善斷雖職居散地實密贊化機一反掌之<lb/>
頃國勢尊安權姦自是而屏跡政治自是而康乂古之<lb/>
所謂社稷臣者於公殆庻幾矣然自聖元混一四海埀<lb/>
<pb n="KR4e0002_WYG_025-10a"/>
及百年大江之南韋布之士品登第一而以勞烈自見<lb/>
者豫章程文憲公文海吳興趙文敏公孟頫長沙歐陽<lb/>
公𤣥及公為四人或以文章顯融或以政事著稱事固<lb/>
有殊道則一也其沒而不返者既皆有所論述以表見<lb/>
於世公其可獨少乎公之子志道及其孫士愕恪奉先<lb/>
戒不敢乞銘於人以濂嘗受業淵頴先生之門而志道<lb/>
又從濂學最乆因以事状惓惓為請濂也不文幸獲受<lb/>
知于公雖契家子姓特容以賓禮見義固不敢辭謹采<lb/>
<pb n="KR4e0002_WYG_025-10b"/>
天下之人所嘗言者為文一通附諸家乗之末不敢抗<lb/>
之以為髙按之以從卑唯務稱其實而已他時執史筆<lb/>
者尚有攷於斯焉至正丙申八月将仕郎翰林國史院<lb/>
編修官金華宋濂述<lb/>
　　　故翰林待制承務郎兼國史院編修官栁先生<lb/>
　　　行状<lb/>
　　本貫婺州路浦江縣通化鄉胡塘里<lb/>
　　曾祖蘊<lb/>
<pb n="KR4e0002_WYG_025-11a"/>
　　妣童氏<lb/>
　　祖補之宋迪功郎嘉興府崇徳縣主簿<lb/>
　　妣金氏<lb/>
　　考金宋忠翊郎髙郵軍髙郵縣令元贈奉訓大夫<lb/>
　　　淮安路泗州知州飛騎尉追封浦江縣男<lb/>
　　妣俞氏追封浦江縣君<lb/>
先生諱貫字道𫝊姓栁氏其先出於有熊至展禽仕魯<lb/>
為士師食采栁下因以為姓自後子孫寖盛世家河東<lb/>
<pb n="KR4e0002_WYG_025-11b"/>
宋建炎中先生七世祖鑄始從趙忠簡公鼎自河東遷<lb/>
杭子森復自杭遷婺之浦江森三傳至蘊生崇徳縣主<lb/>
簿補之崇徳生髙郵縣令金髙郵先生父也先生素有<lb/>
異質雖未成人時即不茍取嘗随髙郵遊神祠拾人所<lb/>
遺金珠可值萬緡宻伺其求而還之髙郵驚異甫及冠<lb/>
遣受經於蘭溪仁山金公履祥仁山逺宗徽國朱文公<lb/>
之學先生刻意問辨即能究其㫖趣而於微辭奥義多<lb/>
所發揮既又從鄉先生方公鳳與粤謝公翺括吳公思<lb/>
<pb n="KR4e0002_WYG_025-12a"/>
齊游厯攷先秦兩漢以來諸文章家大肆於文開闔變<lb/>
化無不如意先生曽不自以為足復裹糧出見紫陽方<lb/>
公囘淮隂龔公開南陽仇公逺句章戴公表元永康胡<lb/>
公純長孺兄弟益咨叩其所未至諸公皆故宋遺老往<lb/>
往嘉先生之才無不為之傾盖隆山牟公應龍得太史<lb/>
李心傳史學端緒且諳勝國文獻淵源之懿儀章官簿<lb/>
族系如指諸掌先生又往悉受其說自是先生之學絶<lb/>
出而名聞四方矣國朝大徳四年庚子先生年三十一<lb/>
<pb n="KR4e0002_WYG_025-12b"/>
始用察舉為江山縣學教諭至大元年戊申遷昌國州<lb/>
學正江山乃大山窮絶之境昌國則邈焉雲海島嶼中<lb/>
先生皆以詩書變其俗考滿至京中書左丞張公思明<lb/>
一見輒器重俾諸子師事之當時號為名公卿者爭相<lb/>
延譽如恐弗及吳文正公澂嘗語人曰東陽栁君卿雲<lb/>
甘雨也天下士将被其澤程文憲公鉅夫以墨一丸授<lb/>
之曰文章正印今屬子矣延祐四年丁巳先生年四十<lb/>
八銓曺以士論所歸特除湖廣等處儒學副提舉未上<lb/>
<pb n="KR4e0002_WYG_025-13a"/>
六年己未改國子助教階将仕佐郎至治元年辛酉陞<lb/>
博士轉将仕郎諸生敬之如神明其後散之四方幾千<lb/>
餘人去為良御史名監司者甚衆泰定元年甲子先生<lb/>
年五十五遷太常博士陞徵仕郎時方承平稽古禮文<lb/>
之事次第並舉遇有所討論先生為權準古今敷繹詳<lb/>
緻廷議莫不多之勲戚大臣請諡者三百餘人文移山<lb/>
積先生為之質行定名三月而畢臨江守李侯倜為部<lb/>
使者所劾他使者力辨其誣後官至集賢侍講法應得<lb/>
<pb n="KR4e0002_WYG_025-13b"/>
諡其子欲入金沒臨江事先生辭之卒明其非罪柄國<lb/>
者欲以其祖配享孔子廟禮官承望風㫖唯恐有忤先<lb/>
生毅不可事遂寝有神降于洛郡長吏列上儀曺請錫<lb/>
封爵中書下其事先生以為神姦能鼓民不治将亂請<lb/>
檄所部禁戢之沅陵嵗貢包茅四十餘匭茅輕舟揺押<lb/>
行吏多沉江死先生建言請損其三之二附他以輸浙<lb/>
東西每三嵗更造漕舟民甚苦之舟一滲輒棄不視先<lb/>
生白相臣建船司以修治之其當新者聴給沒入贓吏<lb/>
<pb n="KR4e0002_WYG_025-14a"/>
錢毋病民㑹有力沮者不行監察御史馬公祖常薦先<lb/>
生堪任風憲章再工弗報三年丙寅先生年五十七以<lb/>
文林郎出為江西等處儒學提舉龍興郡學乆廢不治<lb/>
先生請宰府新之延聘名儒孫轍為學者師士風為之<lb/>
復振他書院不籍於禮官者亡慮數十其出納布粟從<lb/>
提舉署主領一貟司之有力者常行貨求檄至則乾沒<lb/>
為奸先生盡罷遣分𨽻所在學官提舉朝夕饍嵗進米<lb/>
凡八十石皆取於諸餼廪中先生謝不受後來莫有敢<lb/>
<pb n="KR4e0002_WYG_025-14b"/>
追襲其弊者黄冠師建三靈廟以侵學地浮屠據東湖<lb/>
書院田二百二十畆而贏先生皆為復之葺漢先賢徐<lb/>
孺子墓立宋髙士蘇雲卿祠古碑碣所紀有闗於名教<lb/>
者必訪求而重刻之凡可以扶世導民者無不為也豐<lb/>
城學徒挟姦以持教官短長時主教者又不知以職自<lb/>
振每用計相傾先生各坐以其罪聞者心服南康倉吏<lb/>
坐飛糧株連逮繫者百餘家省憲二府檄先生讞其獄<lb/>
先生為鈎摘隱伏所平反者甚多滿秩而歸杜門不出<lb/>
<pb n="KR4e0002_WYG_025-15a"/>
者十餘年完廬數間僅蔽風雨而饘粥或不繼先生處<lb/>
之裕如也先生雖居嵓壑海内仰之猶如魯泰山作鎮<lb/>
海隅莫不以其出處為斯文隆替之候風紀行部必過<lb/>
門承問而去至正元年辛巳先生年七十二朝廷更化<lb/>
徵用老成臺閣近臣有以先生名聞于上者於是有㫖<lb/>
以翰林待制承務郎兼國史院編修官起先生于家先生<lb/>
即冠帶見使者退謂人曰吾今幸親禁近得陳堯舜之<lb/>
道以贊太平之治死不恨矣㑹貢舉法復行江浙行中<lb/>
<pb n="KR4e0002_WYG_025-15b"/>
書留主文衡二年壬午夏五月至官僅七閱月竟以一<lb/>
病不起實冬十一月九日而先生年七十三矣省臺樞<lb/>
府而下皆來歸賻館閣之士至於灑泣集賢大學士吳<lb/>
公直方國子博士吳公師道與經筵檢討危公素共經<lb/>
紀䘮事御史中丞張公起巖在成均為同僚友至是哭<lb/>
之尤哀冢孫頴奉靈輀南還諸公相與陳奠東門見者<lb/>
皆咨嗟隕涕三年癸未冬十二月二十一日與夫人盛<lb/>
氏合𦵏通化鄉荆山之阡盛氏累封浦江縣君先十二<lb/>
<pb n="KR4e0002_WYG_025-16a"/>
年卒子男三鹵同因孫男三秬穎穆秬夭女一所著書<lb/>
有文集若干巻金石竹帛遺文若干巻近思録廣輯三<lb/>
巻字系二巻藏於家先生局度凝定燕居黙坐端嚴若<lb/>
神即之如入春風中乆與之處未嘗見疾言遽色雖有<lb/>
桀驁者瞻其徳容莫不氣奪而意消孝友本乎天性季<lb/>
弟實出為人後遇之有恩不翅在家者生平以奨進人<lb/>
材為已任諄諄勸誘至老不倦人有一善播之唯恐不<lb/>
亟士類咸樂歸之讀書博覽強記自禮樂兵刑隂陽律<lb/>
<pb n="KR4e0002_WYG_025-16b"/>
厯田乗地志字學族譜及老佛家書莫不通貫國朝故<lb/>
實名臣世次言之尤為精詳善楷法工篆籀京兆杜公<lb/>
本謂其妙處不減李陽冰為文章有竒氣舂容紆餘如<lb/>
老将統百萬雄兵旗幟鮮明戈甲焜煌不見有喑嗚叱<lb/>
咤之嚴若先生者庶㡬有徳有言為一代之儒宗者矣<lb/>
先生既沒同門友戴良既著哀頌一篇以洩無窮之悲<lb/>
復恐先生之羣行湮沒無以顯白於來世俾濂状之濂<lb/>
雖不敏受先生之教為深因不讓而蒐羅缺逸評隲成<lb/>
<pb n="KR4e0002_WYG_025-17a"/>
章以附家乗之後雖言之不文幸無媿辭他日太常特<lb/>
為定諡史官特為立傳尚有采於此云謹状至正五年<lb/>
十月日門人金華宋濂状<lb/>
　　　故翰林侍講學士中奉大夫知制誥同修國史<lb/>
　　　同知經筵事金華黄先生行状<lb/>
先生諱溍字晉卿姓黄氏黄為婺名族至宋太史公庭<lb/>
堅族望尤著太史之從父昉生景珪俱來浦江景珪生<lb/>
琳娶忠簡宗公澤之女弟始遷於義烏琳生中輔力學<lb/>
<pb n="KR4e0002_WYG_025-17b"/>
尚氣節當秦檜柄國士有議已者輒捕殺猶奮然題樂<lb/>
府太平樓上有劒欲斬佞臣頭之語人至今誦之晚以<lb/>
轉運使薦當得官命垂下而卒中輔生紹祖紹祖生伯<lb/>
信於先生為髙祖迪功郎累贈朝散大夫妣宗氏忠簡<lb/>
公四世諸孫女累封安人曾祖夢炎淳祐十年進士仕<lb/>
至朝散大夫行太常丞兼樞密院編修官兼權左曺郎<lb/>
官以朝請大夫致仕妣陳氏累贈宜人繼方氏祖堮方<lb/>
出也以進納恩補承節郎入國朝弗仕今累贈嘉議大<lb/>
<pb n="KR4e0002_WYG_025-18a"/>
夫禮部尚書上輕車都尉追封江夏郡侯妣徐氏淳祐<lb/>
七年進士奉議郎兩淮宣撫大使司幹辦公事彬之女<lb/>
今追封江夏郡夫人父鑄以朝請府君遺澤補将仕郎<lb/>
今累贈中奉大夫江浙等處行中書省叅知政事䕶軍<lb/>
追封江夏郡公妣童氏承信郎監嘉興府鮑郎鹽場伯<lb/>
永女今追封江夏郡夫人夫人姙先生時夢大星煜煜<lb/>
然墜於懐厯二十四月以至元十四年冬十月一日始<lb/>
生甫晬即自免乳徐夫人抱而育之比成童不妄踰户<lb/>
<pb n="KR4e0002_WYG_025-18b"/>
閾授之以詩書不一月皆成誦迨學為文下筆頃刻數<lb/>
百言常著弔諸葛武侯辭前太學内舍劉君應龜朝請<lb/>
府君之外孫也見而嘆曰吾鄉以文辭鳴者喻叔竒兄<lb/>
弟爾是子稍加工不其與之抗衡乎因留受業弱冠西<lb/>
遊錢唐前代遺老與鉅公宿學先生咸得見之於是益<lb/>
聞近世文獻之澤暨還故居從仙華山隱者方君鳳游<lb/>
為歌詩相倡和絶無仕進意其友葉君謹翁力挽之出<lb/>
天徳五年舉教官七年舉憲吏就試皆中其選已而復<lb/>
<pb n="KR4e0002_WYG_025-19a"/>
退隱于家延祐元年貢舉之法行縣大夫又強起先生<lb/>
充貢鄉闈時古賦以太極命題塲中作者往往不脫陳<lb/>
言獨先生詞致淵泳綽然有古風特寘前列二年上春<lb/>
官復在選中及奉大對惓惓以用真儒行仁義為言辭<lb/>
甚剴切讀巻者以其頗涉於激綴之末第奉上㫖賜同<lb/>
進士出身主選吏以為白身補官散階當下二等上命<lb/>
特與對品階授将仕郎台州路寧海縣丞僅踰再期㑹<lb/>
有詔改鹽法江浙行中書承制遷兩浙都轉運鹽鐵使<lb/>
<pb n="KR4e0002_WYG_025-19b"/>
司石堰西場監運事聞命仍舊階居其職閱四載以功<lb/>
超一資陞從事郎紹興路諸暨州判官至順二年用故<lb/>
御史中丞馬公祖常之薦入為應奉翰林文字同知制<lb/>
誥兼國史院編修進階儒林郎丁外憂去官服闋轉承<lb/>
直郎國子博士經六年之乆請補外换奉政大夫江浙<lb/>
等處儒學提舉至正三年春先生始六十有七不俟引<lb/>
年亟上納禄侍親之請絶江徑歸俄有㫖命預修遼金<lb/>
宋三史丁内憂不赴除服以中順大夫秘書少監致仕<lb/>
<pb n="KR4e0002_WYG_025-20a"/>
居四嵗故湖廣行省平章公多爾濟巴勒今中書左丞<lb/>
相太平開府公力交薦之被上㫖著致仕仍舊階除翰<lb/>
林直學士知制誥同修國史同知經筵事進階中奉大<lb/>
夫九年夏四月洊上章求歸田里不俟報而行上聞之<lb/>
遣使者追及武林驛敦迫還京復供前職十年夏四月<lb/>
始得謝南還行中書為言於朝給以半俸終身公牘已<lb/>
具而未及上十七年秋七月今江浙左丞相金紫公達<lb/>
實特穆爾方承制司黜陟之柄移書起先生咨議省事<lb/>
<pb n="KR4e0002_WYG_025-20b"/>
以疾力辭閏九月五日薨于繡湖之私第享年八十有<lb/>
一學士大夫聞之俱流涕曰黄公亡矣一代文章盡矣<lb/>
門弟子劉㳙王禕宋濂傅藻等咸來相治後事以是月<lb/>
十八日塟于縣東北三里崇徳鄉東埜之原距嘉議府<lb/>
君之墓僅十歩娶王氏嘉熈二年甲科進士從事郎昭<lb/>
慶軍節度掌書記困金之曽孫文林郎監沿江制置副<lb/>
使司造船塲沂之孫将仕郎桂之女今累封江夏郡夫<lb/>
人先一年卒及是始合塟焉子男一人梓用䕃入官初<lb/>
<pb n="KR4e0002_WYG_025-21a"/>
授忠顯校尉紹興路同知餘姚州事女一人適惠州學<lb/>
正陳克讓俱先卒孫男四人瑄琛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珣所著書有日損<lb/>
齋初稿三巻續藳三十巻義烏志七巻筆記一巻傳學<lb/>
者先生在寧海時縣地瀕于鹽塲而亭戸恃其不統于<lb/>
有司肆毒害民民不敢正視編氓之𨽻漕司洎財賦府<lb/>
者亦謂各有所凴横暴尤甚先生皆痛繩以法吏懼以<lb/>
利害白弗顧也有後母與僧通而酖殺其夫者反誣夫<lb/>
前子所殺獄将成先生變衣冠隂察之具知其姦偽卒<lb/>
<pb n="KR4e0002_WYG_025-21b"/>
直其寃逺近以為神明巡兵捕鹽販者急遂沈鹽于河<lb/>
帥衆以拒巡兵怒乃取他私販事以實之民有在盜籍<lb/>
者謀為刼敓未行邑大姓執之以圖中賞格初無獲財<lb/>
之左驗事皆乆不決先生為之疏剔以其獄上各論如<lb/>
本條免死者三十餘人部使者董君士恒行縣㢘知先<lb/>
生有治状事悉諉焉先生為黜其以賄敗者上百戸一<lb/>
人縣吏二人在官無禄者四十餘人愚民以婚田鬪競<lb/>
往訴咸下其状多至數十百先生錄其當問者即不當<lb/>
<pb n="KR4e0002_WYG_025-22a"/>
問者遣之先生明習律令世以法家自専者有弗如也<lb/>
凡經其論定翕然畏服不敢重有辭嵗大旱禱于靈湫<lb/>
有白龍蜿蜒見湫中已而黑雲四興大雨如注縣以有<lb/>
年在石堰視亭塲為尤囏居是官者常以秤盤拆閱及<lb/>
不能檢防私鬻被譴先生規措有法無毫分入於吏議<lb/>
在諸暨其俗素號難治先生不加鄙夷一導以善政民<lb/>
多從化捕盜司屋壞撒而改作無敢後期巡海官舸例<lb/>
以三載一新費出于官而責足於民有餘則總其事者<lb/>
<pb n="KR4e0002_WYG_025-22b"/>
私焉先生適莅是役撙節浮蠧以餘錢還之爭驩呼而<lb/>
去奸民以偽鈔鈎結黨與脅攘民財官若吏聴其奸挾<lb/>
之以往新昌嵊縣天台寧海東陽諸縣株連所及百餘<lb/>
家民受禍至惨郡府俾先生鞠治一問皆引伏獄具官<lb/>
吏除名同謀者各杖之有捕盜卒隂寘偽鈔板於良民<lb/>
家乃白于官往索之惡少年持梃從者百餘人先生遇<lb/>
於野詰從吏曰弓卒額止三十安得此曺耶可縳送于<lb/>
州聞者遁走有盜繫錢唐縣獄游民賂獄吏私縱之假<lb/>
<pb n="KR4e0002_WYG_025-23a"/>
署文牒發兵來為向導逮捕二千餘家先生疑而訊焉<lb/>
悉得其情以正盜宜得重議持偽文書來者又非州民<lb/>
俱械還錢塘誣者自明奉省檄監稅杭州先生御之以<lb/>
寛商旅四集僅閱三月增錢十二萬緡有竒在成均視<lb/>
弟子如朋友未始以師道自居輕納人拜而人來受學<lb/>
者滋益恭業成而仕皆有聞于世時人欲増設禮殿配<lb/>
位四配位合東坐而西向學官或議分置於左右同列<lb/>
不敢爭先生獨面折之其人恚甚日坐堂上以危語相<lb/>
<pb n="KR4e0002_WYG_025-23b"/>
加御史惡其無禮逐去之乃克如先生言在禁林㑹修<lb/>
本朝后妃功臣𫝊先生為條陳義例多所建明士類服<lb/>
其精允進經筵者三十有二經筵無専官曰領曰知咸<lb/>
宰執近臣講文之述率屬先生訂定非有闗於治道之<lb/>
大者不敢上陳其啓沃之功為多上嘉其忠數出金織<lb/>
紋段賜之始先生嘗預考江浙江西上都鄉試江浙則<lb/>
三往而一主其文衡至是被上㫖考試禮部尋又為廷<lb/>
試讀巻官前後所甄㧞者盡知名之士先生天資介直<lb/>
<pb n="KR4e0002_WYG_025-24a"/>
絶不事造請逢覃官者一減資者五銓曺或失於収叙<lb/>
亦不自言在州縣間唯以清白為治一錢不受於民所<lb/>
至無圭田月俸弗給每鬻産以佐其費及升朝行挺立<lb/>
無所附足不妄登鉅公勢家之門君子稱其清風髙節<lb/>
如氷壺玉鑑纎塵不汚先生性篤孝于親親歿營塚於<lb/>
三釡山有乳虎馴狎之異山去所廬十里月旦朢必展<lb/>
省大暑寒不易先世遺文嵗乆或有殘缺極力搜訪補<lb/>
綴成編家居不談米鹽細務與公府短長邑長吏來謁<lb/>
<pb n="KR4e0002_WYG_025-24b"/>
鄉鄰有急覬得片言為援輒峻却之尤不輕於薦引或<lb/>
譏其絶物先生諭曰公朝爵禄将以待賢者豈為吾私<lb/>
親設哉先生貴而能貧雖位至法從蕭然不異布衣時<lb/>
又寡嗜欲甫臨强仕之年即獨榻于外給侍于左右者<lb/>
二蒼頭而已遇佳山水則觴咏其間終日忘去其冲曠<lb/>
簡逺之情使人挹之鄙吝頓消與人交任真無鈎距不<lb/>
事矯飾以為容恱而誠意獨懇至然剛中少容觸物或<lb/>
弦急霆震若未易涯涘不旋踵間煦如陽春曾不少留<lb/>
<pb n="KR4e0002_WYG_025-25a"/>
礙焉先生之學博極天下之書而歸于至精有問經史<lb/>
疑難古今因革與夫制度名物之屬旁引曲證語蟬聨<lb/>
不能休至於剖析異同讞决是非多先儒之所未發見<lb/>
諸論著一本乎六藝而以羽翼聖道為先務然其為體<lb/>
布置謹嚴援據精切俯仰雍容不大聲色譬之澄湖不<lb/>
波一碧萬頃魚鱉蛟龍潛伏而不動淵然之色自不可<lb/>
犯中統至元以來如先生者二三人而已故凡國家典<lb/>
冊詔令及勲賢當得銘者必命先生為之海内之士與<lb/>
<pb n="KR4e0002_WYG_025-25b"/>
浮屠老子之流以文為請者日集于庭力麾之而弗去<lb/>
一篇之出家傳人誦雖絶徼殊邦亦皆知所寶愛雅善<lb/>
真草書人有得其片幅者必藏弆以為榮世之評議者<lb/>
謂先生為人髙介類陳履常文辭溫醇類歐陽永叔筆<lb/>
札峻逸類薛嗣通識與不識僉無間言於呼先生生當<lb/>
六合混一之時鍾河嶽英靈之氣積之既厚所用亦宏<lb/>
仁皇肇開科舉之初即以儒學自奮厯仕五朝晚乃入<lb/>
侍今天子掌述帝制勸講經帷嶷然獨任斯文之重天<lb/>
<pb n="KR4e0002_WYG_025-26a"/>
下學士咸所師法遂使有元之文章炳燿鏗鍧直與漢<lb/>
唐侔盛先生之功固不細矣至於出處大節尤人所難<lb/>
能者年未七袠而謝事暨羣公力薦起之俄復控辭上<lb/>
方眷待之深再召還朝未幾又辭其難進易退之風真<lb/>
足以㢘頑而立懦揆之古聖賢之道葢無愧也若先生<lb/>
之所自立者豈不綽綽可傳於後哉先生之薨在法當<lb/>
錫諡立傳某從先生游埀二十年知先生為㝡深因輯<lb/>
任官行事為書一通上干太常國史然巨細詳記不敢<lb/>
<pb n="KR4e0002_WYG_025-26b"/>
效古書法為簡嚴者欲其事之白以俟芟摭也謹状至<lb/>
正十年十月一日門人金華宋濂状<lb/>
　　凝熙先生聞人公行状<lb/>
公諱夢吉字應之以諱行姓聞人氏相傳出於漢太子<lb/>
舍人通其後裔遷居於蜀有諱韶者為婺之金華縣令<lb/>
遂為婺人縣令生逸孫以儒學教授溫州娶王先生詵<lb/>
之女生子號桂山翁翁生始三嵗而教授君亡王後去<lb/>
適項氏翁鞠於其家因從其姓及長娶劉侍郎諸孫女<lb/>
<pb n="KR4e0002_WYG_025-27a"/>
而生公乃以公還氏聞人云初鄉先達定菴魯齋二王<lb/>
公崇尚伊洛之學金鳴而玉應宫奏而商宣倡明道學<lb/>
號為極盛翁往來咨叩而得之定菴者為㝡深翁知公<lb/>
有異質父子自為師友晝夜飭厲之公亦上承翁志不<lb/>
出郊坰者十年一日有約遊城南者所藏黑履乆弗御<lb/>
革底為穿故凡七經傳疏悉手抄成帙義理所在深體<lb/>
密察㣲如蠶絲牛毛剖析靡遺積之既乆神㑹心融訓<lb/>
詁之說有紛拏不定于一者公别其是非如辨黑白四<lb/>
<pb n="KR4e0002_WYG_025-27b"/>
方學徒或執諸經問辨公為厯陳衆義而折衷之不煩<lb/>
餘力譬猶屠牛坦一朝解十二牛而芒刃不頓君子稱<lb/>
之泰定丙寅公以尚書舉于鄉上禮部不利公無幾微<lb/>
見于顔面益進修弗懈時有司以解額太嚴不足厭士<lb/>
論别選文理優者為副榜公後連中焉海右憲府知公<lb/>
學行欲辟書吏公辭重紀至元初山東李公絅持部使<lb/>
者節來浙東知公不可吏乃薦為校官初授處學録轉<lb/>
衢之西安縣學教諭昌國州學正名上銓曺改泉州路<lb/>
<pb n="KR4e0002_WYG_025-28a"/>
學教授某郡李君國鳳方經畧江南得承制專封拜君<lb/>
嘗從公游知位不稱其徳擢為福建等處儒學副提舉<lb/>
公力辭朝廷尋以年乆當陞除慶元路總管府知事未<lb/>
上以壬寅嵗三月丁未卒于永康之寓舍上距所生癸<lb/>
巳之年凡七十載娶胡夫人無嗣以弟之子亨享為後<lb/>
二女長曰貞適唐夀道說齋之五世孫次曰艮適胡裕<lb/>
夫人之姪也以是年八月一日權厝于合徳鄉之原禮<lb/>
也公之學一以誠為本涵養既馴内外一致故其氣貌<lb/>
<pb n="KR4e0002_WYG_025-28b"/>
類𤣥文之玉溫潤而澤絶無纎瑕而孚尹煥發于外者<lb/>
燁如白虹能令人愛戀弗厭下帷講授前後授學者數<lb/>
逾二十各随其資而裁輔之多有躋膴仕者性行恬冲<lb/>
公卿之家意欲邀致每避謝弗往門庭之間草積不剪<lb/>
雖當鑠金之暑折膠之寒正襟危坐淵然若有思終日<lb/>
未嘗傾側其誨學者必先道徳而後文藝故於辭章若<lb/>
不經意時而出之文義深鬱亦粲然可觀江左名士鄧<lb/>
某以儒者之學自任尤知愛公謂公門弟子曰今時學<lb/>
<pb n="KR4e0002_WYG_025-29a"/>
子徳未能立而溺志修辭組織華彩沽釣聲譽實徳且<lb/>
病矣如吾夢吉誠髙世之軌範哉人以為知言公既沒<lb/>
及門之士以公執醇弗變而含和有耀也私諡曰凝熙<lb/>
先生仍告郡太守祠公於學宫前原道書院吳履前進<lb/>
士仁和丞唐元嘉從公為甚乆猶患粹行不昭于世條<lb/>
而列之俾濂銓次成書鍥梓以傳某實無似曩因張教<lb/>
授繼之拜公於函丈公一見遇之如子姪所以整攝其<lb/>
威儀礲磨其問學者無不至也第以患難相仍業不加<lb/>
<pb n="KR4e0002_WYG_025-29b"/>
修有悖於公之所教又安能道盛徳之什一哉雖然不<lb/>
敢辭也謹用刋落葩藻直序事蹟以俟傳儒林者<lb/>
　　諡議<hi>凡四章</hi>
　　　深褭先生吳公私諡貞文議<lb/>
斯文天地之元氣得其正者其文醇得偏者其文駁世<lb/>
之治也正文行乎上則治道修而政教行世之亂也正<lb/>
文欎乎下則學術顯而經義章斯文之正非謂其富麗<lb/>
也非謂其竒佹也非謂其簡澁渙漫也本乎道輔乎倫<lb/>
<pb n="KR4e0002_WYG_025-30a"/>
理據乎事有益乎治推之于千載之上而合叅之於四<lb/>
海之外而準傳之乎百世之下而無弊若是者其惟文<lb/>
之正者乎文茍得其正則窮泰何足以累之浦陽深褭<lb/>
先生吳公天賦絶人精識邁古咀嚌六經以其道饜飫<lb/>
百家以盡其用貫穿該博洞視當世瑰瑋宏大不愧前<lb/>
古其陳理也明而嚴其叙事也精而當其道情也周而<lb/>
婉其賦物也深而遒年未弱冠志意廓然憤東鄙之不<lb/>
恭則欲蹈北庭而陳說覽時政之多僻則欲告時君以<lb/>
<pb n="KR4e0002_WYG_025-30b"/>
仁義以聖人之志莫顯於春秋也則排異説而務得褒<lb/>
貶之中以三代之政莫著于書詩也則畧傳注而務得<lb/>
理事之實以亞聖莫盛於孟子也則斥史遷之妄而傳<lb/>
之以詞賦之祖莫忠於離騷也則法而式之以古樂府<lb/>
之作随三代而升降也則撰而次之搜抉隱伏擿糾訛<lb/>
謬神行電逝川流石止傑乎雄哉先生之於文可謂貞<lb/>
而有則矣先生既不喜仕後用薦者為長薌書院山長<lb/>
而終史臣嘗附于元之列傳門人私以淵頴易名或竊<lb/>
<pb n="KR4e0002_WYG_025-31a"/>
病其未稱於是更謚曰貞文先生庻使來者知浦陽之<lb/>
文自先生始大盛而貞文之不遇可為當時惜也<lb/>
　　　故翰林待制栁先生私諡文肅議<lb/>
天地之運隂陽之化置大和於生物之地置大肅於成<lb/>
物之時盖鬯達茂遂之極非濟之至嚴則盛者不堅實<lb/>
者不確而發育於春夏者終不足以有成故降之以霜<lb/>
露沍之以氷霰使昔之驕虐暴溢者一旦収斂縮閉折<lb/>
挫而無遺寓深愛于至畏之中萬物莫知其由然故肅<lb/>
<pb n="KR4e0002_WYG_025-31b"/>
者天地之所以為教也惟人也亦然導之以柔恵誘之<lb/>
以慈良俾人見之而化者春之和也臨之以儼恪以搉<lb/>
其惰慢之氣持之以介正以格其邪僻之心不怒而威<lb/>
不言而厲者秋之肅也育才莫善於和成徳莫善於肅<lb/>
嚴肅之君子其猶霜露之教乎元故翰林待制浦陽栁<lb/>
公先生負瓌雄絶特之才畜峻大剛方之徳發而為文<lb/>
則沉雄而雅勁見之於行則端重而遂直怠色不形於<lb/>
面媚言不出於口所學以聖賢為師而不戾俗以為異<lb/>
<pb n="KR4e0002_WYG_025-32a"/>
所志以教化為重而不阿世以為同起為人師入造胄<lb/>
子周旋禮樂之署統教吳楚之區晚嵗就徵入掌帝制<lb/>
其於闢異端扶倫紀黜淫祀排勢臣勁氣直辭可輔彝<lb/>
訓危言卓行可激貪懦迨其退而燕處凛然神居屹然<lb/>
山峙喜怒不著語黙有恒可謂有徳君子矣先生既卒<lb/>
而元亦亡時異典湮節恵之禮未舉門人咸喟歎而稱<lb/>
曰士有易名况先生嘗有位者乎惟先生之文天下靡<lb/>
不聞知以徳配之於義為稱先生之徳宏深博大兹不<lb/>
<pb n="KR4e0002_WYG_025-32b"/>
敢擬議然表見而易覩者非曰肅乎請遵古者私諡之<lb/>
例以文肅定諡如何衆咸曰允哉遂諡曰文肅云洪武<lb/>
十年春三月己卯朔前某官同縣門人宋某謹議<lb/>
　　　淵頴先生私諡議<lb/>
傳曰物生而後有象象而後有滋滋而後有數數成而<lb/>
文見矣是則文者固囿乎天地之中而實能衛翼乎天<lb/>
地品裁六度叶和三靈敷陳五彞開道四徳何莫非文<lb/>
之所為而所謂文者非他道而已矣故聖人載之則為<lb/>
<pb n="KR4e0002_WYG_025-33a"/>
經學聖人者必法經以為文譬之于木經其區幹者歟<lb/>
文則其柯條者歟安可以岐而二之也自史氏失職以<lb/>
訓詁列之儒林以辭章書之文苑雖欲昭後世之弊而<lb/>
失之古義益逺矣有如長薌書院山長吳公先生丰裁<lb/>
峻明才猷允茂漱六藝之芳潤為一代之文英纂述之<lb/>
勤汗簡日積于詩書則科分脉絡而標其凡於春秋則<lb/>
脫畧三傳而發其蘊於諸子則研覈真偽而極其精於<lb/>
三史則析分義例而嚴其斷藻繢所及無物不華汪如<lb/>
<pb n="KR4e0002_WYG_025-33b"/>
長江峻如喬嶽激如雷電和如春陽其妙用通于造化<lb/>
其變通莫拘若應龍之不可羈觀其所志直欲等秦漢<lb/>
而上之凡流俗剽竊無根之學孱弱不振之章皆不足<lb/>
闖其藩垣而逐其軌轍者也嗚呼盛哉門人學子僉曰<lb/>
經義元深非淵而何文辭貞敏非頴而何於是私諡曰<lb/>
淵頴先生云門人金華宋濂等謹議<lb/>
　　　凝熙先生私諡議<lb/>
太和之氣絪縕盤薄於堪輿間沛為甘澤凝為卿雲發<lb/>
<pb n="KR4e0002_WYG_025-34a"/>
為三秀醴泉産為祥麟威鳳及其鍾於人也為慈祥豈<lb/>
弟之君子足以儀世而導俗足以敦薄而還淳其為邦<lb/>
家之華道術之寄盖甚不細也有若金華聞人先生以<lb/>
惇龎之姿卓絶之識屏去流俗凡近之見期造正大髙<lb/>
明之庭言其植志則以三徳六行為本原而凉偷之事<lb/>
弗為也言其講學則以四書五經為標凖而非聖之學<lb/>
不習也言其攻辭則以文字從職為載道之用而斥鈎<lb/>
章棘句為非學也言其訓人則以真實不欺為凝道之<lb/>
<pb n="KR4e0002_WYG_025-34b"/>
端而指出口入耳為小夫也由其淵源深而培養厚故<lb/>
其功用茂而運量宏教鐸所臨衿佩翕集得諸觀感之<lb/>
際丕冒薰蒸之中由是沖鬯其性情由是陶鎔其氣質<lb/>
粹矣成徳之彦歸諸果行之功若非碩學之敷施曷収<lb/>
醇儒之效騐如此也以此觀之其守道之篤獨立弗遷<lb/>
不亦凝乎其光輝昭著由内達外不亦熙乎謹用合辭<lb/>
私諡曰凝熙先生庻幾可以景行先哲而嘉惠方來云<lb/>
爾門人同里宋濂吳履等謹議<lb/>
<pb n="KR4e0002_WYG_025-35a"/>
　　雜著<hi>凡七章</hi>
　　　弔忠文<lb/>
弔忠文者為豫章新建黄君翊作也夫人臣盡忠事君<lb/>
之常經也忠其可弔乎使忠可弔則世之不忠者有可<lb/>
憾焉矣黄君字孟翔翊其名也通春秋工於屬文每以<lb/>
奕葉為儒錚錚思自見㑹進士科罷去作江西部使者<lb/>
屬亡何又棄去司計廬陵學官滿一考冀可循例補校<lb/>
官廷議改法以錢粟吏不可為人師更辟大府掾君不<lb/>
<pb n="KR4e0002_WYG_025-35b"/>
得已受事廬陵郡君性剛勁不可囘撓事礙於法輒抱<lb/>
案厯階而升摘其語與上官議反覆相鉤連上官怒斥<lb/>
之屹立不少動已而卒如君言安成土豪暴甚州縣畏<lb/>
之如鬼一旦殺人上下相目莫敢逮同列嫌君木强嗾<lb/>
君行豪樹柵自固君命拔去抵其門惡少年數十執刃<lb/>
譁而出君叱曰爾欲反邪少年曰反則不反汝足稍前<lb/>
即刳汝腸矣君曰爾主自殺人何與爾事顧乃同族滅<lb/>
耶少年色動君挺身呼而入曰爾即殺我爾即殺我少<lb/>
<pb n="KR4e0002_WYG_025-36a"/>
年皆投刃走君趍坐堂上索豪豪知事急出見君求解<lb/>
且誘以重賂君陽諾之與其俱來寘諸法人見君咸㦸<lb/>
手指曰此健吏不可犯也至正壬辰大盜起蘄黄将及<lb/>
郡郡二千石與官屬皆雲散鳥逝君獨止孔子廟堂盜<lb/>
獲之知其為府掾强之仕使行官書君罵曰死狗奴我<lb/>
死即死其能官於賊耶盜怒反接于樹厯一日意其自<lb/>
悔抽刀礪頸曰從則禄汝不從則血涴吾刀矣君大罵<lb/>
愈於初賊斫首而去嗚呼事君竭忠固以死繼之然亦<lb/>
<pb n="KR4e0002_WYG_025-36b"/>
視其位之何如耳當是時統制閫外者宜死之專城而<lb/>
居者宜死之荷戈禦侮者宜死之然皆未嘗死君以一<lb/>
府掾之㣲可以不死也即不死物議當不及乃能瞋目<lb/>
罵賊視死如歸使其當前三者之任其激揚奮厲足以<lb/>
有為可知矣此不為而彼為之悲夫君之子載以文學<lb/>
擢第奉常間拜予泣道君事請為文然君之死孰不以<lb/>
為忠至其從容就義則鮮有察其詳者予因造文一首<lb/>
托之楚聲纒綿悲愴以白君之情君雖在九泉必當以<lb/>
<pb n="KR4e0002_WYG_025-37a"/>
予為知己使世之不忠者讀焉其亦有所媿夫君之友<lb/>
廬陵蕭彞翁鄉貢進士也叅謀軍事於省府偽漢陷廬<lb/>
陵赴井死婦弟同縣鄧椿為臨江府吏臨江府陷椿集<lb/>
廬陵義軍千百濟以舟偕萬夫長楊瓛等與賊大戰城<lb/>
下三日兵潰投江死其志與君同俱人傑也法宜牽聫<lb/>
得書文曰　繄委質以事君兮秉忠貞而不隳斯天經<lb/>
與地義兮位無間於尊卑當海嶽之塵昏兮鼓腥風於<lb/>
干戈譬巨瀦之失防兮泛揺揺之大波悲何山之不懐<lb/>
<pb n="KR4e0002_WYG_025-37b"/>
兮復何陵之不襄舞魚龍而跳象㒺兮孰舉手以遏其<lb/>
狂倚長劍於天外兮豈予力有不任曕九闗之莫通兮<lb/>
誰屬予以三軍矧秘計之屢出兮復掩耳而不余聴婦<lb/>
人難與圖謀兮徒有淚以沾膺慟哭而叩蒼旻兮予倀<lb/>
倀而安之或危蹙而無所騁兮将誓死以為期胡妖氛<lb/>
之日熾兮絳帕首而狂呼冠切雲而佩葱珩兮棄堅城<lb/>
而長逋予雖賤為府史兮頗嘗與於禄食縱一粟其亦<lb/>
君恩兮敢曰職卑而莫䘏毁車殺馬而遐逝兮人孰得<lb/>
<pb n="KR4e0002_WYG_025-38a"/>
而非予君有急而臣背去兮其自揆為焉如彼王蠋本<lb/>
齊民兮雖君禄有不享尚一死以報君兮植後世之大<lb/>
防况予結髪而好修兮聞聖謨於父師臨難而求茍免<lb/>
兮非禽獸而須眉予豈異夫人人兮甘惡生而樂死唯<lb/>
殺身以成仁兮免君子之所鄙巍煌之宫墻兮實宣尼<lb/>
之秘祠亟攝衣以從之兮依嘉樹之㠁嵯中心皎如白<lb/>
日兮即萬死其奚惜與淵騫游於地下兮亦予情之深<lb/>
懌瞋目而罵賊兮經百折而弗變卒從容以就義兮誠<lb/>
<pb n="KR4e0002_WYG_025-38b"/>
遺言之堪踐爾死固若傷夭兮凛萬世而猶生較䘮節<lb/>
而乆存兮厯百齡其何榮吾知爾精魄之攸化兮下醴<lb/>
泉而上卿雲之二物固為休禎兮豈爾心之所訢必震<lb/>
盪為風霆兮叱列缺以施鞭殛不忠而為虀粉兮使天<lb/>
威之昭宣嗟鄧蕭之二生兮眼見義而不見水宜與爾<lb/>
為三忠兮享百世之明祀悼余生之蹇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮力不足以<lb/>
振之悲風蕭蕭而四來兮謾含哀而陳辭<lb/>
　　　蔗菴述夢文<hi>為東陽胡先生作</hi>
<pb n="KR4e0002_WYG_025-39a"/>
龍集壬申瑶光西指火烏戢羽鬱華罷御明河埀兮近<lb/>
人秋影髙兮在樹時有東白仙人弄丸餘暇下蘭庭登<lb/>
雲榭遡凉風燕芳瀣望太濛兮何極發雅歌于清夜歌<lb/>
曰絳節兮白舫神津布兮流漿隔秋水兮渺予懐招美<lb/>
人兮翠瓔房歌已就寝遥天未曉白間吐影霓屏微妥<lb/>
襲瓊露之方溥謝缸花之半墮何蟬蛻於泥丸兮慿風<lb/>
馬而遐遊随明月於華胥兮𦍑孰蝶而孰周指帝清之<lb/>
廓落兮俯銀漢於下流䀜弭節於山椒兮神怳怳而莫<lb/>
<pb n="KR4e0002_WYG_025-39b"/>
予留則有洞靈之館真游之府四玦薦芬五芝浮礎彩<lb/>
入綺疏丹開曼宇壁借堊兮流霜程方潤兮靈雨圍八<lb/>
角之流蘇障九翎之葆羽中有室之嚴密兮蔚元䕃之<lb/>
紛蕤積浩翠於清空疑或有而或無禽藏文於五苞樹<lb/>
潛魄於三珠錫芳題於蔗菴懸粉榜之舒舒彼瀛洲之<lb/>
神人粲𤣥冠與縞衣施長盤兮凝藍挾雙佩兮瓊琚勢<lb/>
繽繙其並徠持白雲以贈予指殊庭以相告謂君子之<lb/>
攸居言訖而逝剛籟遄舉虚灝中肌神爽開寤耿銀燈<lb/>
<pb n="KR4e0002_WYG_025-40a"/>
之猶青見蟾華之在戸欲重往以覔之兮杳不知其所<lb/>
止茍遽舍以為幻兮又予目之所覩心狐疑以至旦兮<lb/>
竟不識為何祥也爰有事于玉靈兮乃吉繇之所彰也<lb/>
稽嘉植之孔芳兮毓火精于南離絶玉文之瓶棗蹴紺<lb/>
澤之氷圭泰尊初泛霜肥漢液寶刀新割艶動吳腴潄<lb/>
華池之香涎流丹齶之甘滋潰文園之渇城沃虎頭之<lb/>
痴脾樹明徳以及物兮将𤣥應以朂之安晚節于穆貞<lb/>
兮若茹醴而含飴於是嘉名立曲房闢縹帙敷青氊列<lb/>
<pb n="KR4e0002_WYG_025-40b"/>
麟室曉移洛塵春寂但同符於昔夢任仙凡之迥隔茍<lb/>
心目之若存即異境之超絶何實何虚非存非滅聆簷<lb/>
馬之夜語恍芳卿之下謁宜収視于三庭生皓英於神<lb/>
白吹鳳笙兮歸來風翛翛兮将夕擲萬彚于一幻兮曾<lb/>
何間乎今昔羽衣化而鶴翀兮埜蕉迷而鹿失世何往<lb/>
而非夢兮咲倚琴而秋泣雖不變者之長存兮恨飛鴻<lb/>
之遺跡亂曰噫碧藍無塵夜向闌仙子持節來姍姍靈<lb/>
泉濯翠色可餐冷光逼人粟花漫何以錫之紫琅玕琅<lb/>
<pb n="KR4e0002_WYG_025-41a"/>
玕有節不可屈食之素瀋甘如蜜仙人之夀同金石只<lb/>
此長生便有期却勝人參五葉齊<lb/>
　　　誥皓華文<lb/>
龍門生閒居累日弗懌雖深自寛辟卒未能釋去頗聞<lb/>
道家之言肺神皓華者實主憂因假為問對作誥皓華<lb/>
文文曰<lb/>
上章困敦在旦之月火雲不移積氣焮熱時龍門生黯<lb/>
慘弗恱顔面腫噲情神鬰勃䫙文九折麋梁雙閼首不<lb/>
<pb n="KR4e0002_WYG_025-41b"/>
暇冠足何能襪其友亡羊先生哀之謂匡山君曰龍門<lb/>
生病矣為祅為嬖矣其中枵枵神䘮守矣匡山君曰花<lb/>
妖媚武圊祟惑赤仇鐸投繯苟伯赴溺移昭入幽倒白<lb/>
作黑不遄其逐卒霣靈魄龍門生之所罹殆此疾也邪<lb/>
亡羊先生曰不然也彼自外入有隙斯窒此自内出無<lb/>
罅可遏昔者元靈錫真黄苞承鈞<graphic n="KR2763" url="https://raw.githubusercontent.com/kanripo/KR-Gaiji/master/images/KR2763.png" mimeType="image/png"/>
                    <graphic n="KR2763" url="https://raw.githubusercontent.com/kanripo/KR-Gaiji/master/images/KR2763.png" mimeType="image/png"/>者人分為五神<lb/>
守靈威明龍烟育嬰或喜而眉揚或怒而色頳或恐而<lb/>
湮淪或思而纏縈各𨽻攸司别域異扃中有皓華其字<lb/>
<pb n="KR4e0002_WYG_025-42a"/>
虛成西方之英白虎之精於時為秋揫斂華榮於音為<lb/>
商肅殺之聲於行為金厥徳為刑於藏為肺百憂所城<lb/>
察之無迹迫之不驚歘爾水集忽焉雲凝眊矂䵝昧哫<lb/>
訾竛竮乆而弗革或爽厥貞余嘗遇河上文人於龍都<lb/>
之山九陽之庭授我以帝青之録示我以赤水之經劾<lb/>
召五鬼麾斥三靈動為山合怒為霆崩即将召皓華而<lb/>
訊之不亦可乎匡山君曰子計誠良矣亡羊先生乃仗<lb/>
七星之劒曵三辰之精灌酒于茅焫膋上升禹歩成罡<lb/>
<pb n="KR4e0002_WYG_025-42b"/>
拔髮為兵左叱右顧潛聴于㝠涉炊五斗黍頃迴飇怒<lb/>
旋冷氣四興幻陽變隂弄晦閃明勃律媻卒如見其形<lb/>
有媺一夫素裳彯纓衛以刀㦸載以輜軿踉蹡而前嘑<lb/>
謂亡羊先生曰我皓華之神也與夫子人鬼異程曷召<lb/>
我為亡羊先生曰龍門生之疾爾奈何祟之吾之召爾<lb/>
非茍然也寓形兩間為生幾何擊石火起流陽電過俄<lb/>
頃歇滅不樂則那既有良朋相與嘯歌上下角逐東西<lb/>
戛摩筵陳笙磬尊列象犧酣嬉淋漓屢舞傞傞鷄䖝失<lb/>
<pb n="KR4e0002_WYG_025-43a"/>
得鴟鳳少多棄而不辨遑恤其他孰不志舒孰不顔酡<lb/>
孰不鬯遂孰不婆娑爾何使龍門生慼慼沕沕媕媕娿<lb/>
娿委榻弗振如蝕沈疴爾當攄情以對其辭若直吾将<lb/>
爾為式辭或不能良我劒有鋩皓華聞已頩然怒曰夫<lb/>
子藝周載籍心統人天在古無上在今無前電生目底<lb/>
雷捲舌間雄章谹議彈壓神姦夫子宜先天下憂而憂<lb/>
乃欲自樂耶惟昔尼父任道為宗上畏天命下悲人窮<lb/>
雖不得位唯世是從敢曰自佚以疚厥躬子幸我聴請<lb/>
<pb n="KR4e0002_WYG_025-43b"/>
竭始終民吾同類綏之匪易遑遑齊魯栖栖宋衞樹伐<lb/>
蒲圍絶糧不繼車轍周環曾莫少避欲興東周拯我民<lb/>
悴是謂世憂夙夜㒺替天下為公道紀攸繫魚爛已成<lb/>
河決安治傷麟曷來嘆鳳不至舍瑟長吁反袂拭涕述<lb/>
為彝經表我王制是謂道憂唯恐淪墜夫子法尼父者<lb/>
也宜為二者深憂乃欲自樂耶况今六合雄吞矛縱㦸<lb/>
横千里蕭條土絶播畊屍胔如山悲風往還鳥鳶見人<lb/>
飛集樹端夫子不為之長慟日欲開口笑樂一何惑乎<lb/>
<pb n="KR4e0002_WYG_025-44a"/>
亡羊先生囅然笑曰爾望吾以聖人之事我病未能若<lb/>
謂生民遘屯則有肉食者存吾亦何知焉古今一馬天<lb/>
地一指死生一轍彭殤一軌溟涬無末恢落無始神光<lb/>
下燭人麤将弭内已若忘外憂自止我額弗慼我齒長<lb/>
啓我神孔寧于胥樂只爾固欲反之将有說耶抑㒺我<lb/>
也皓華曰大道陵夷始有聃周放言如雲彌布八邱蛟<lb/>
龍驣驤搏之無由狎聖侮賢漫漶弗収欲齊夫物强名<lb/>
弗憂夫子取之人将見尤且吾聞之王公弗憂四國不<lb/>
<pb n="KR4e0002_WYG_025-44b"/>
治侯伯弗憂庻政用隳子男弗憂名毁身随士庻人弗<lb/>
憂菑害是罹是憂者羣善之原衆徳之基修之則安悖<lb/>
之則危故曰生於憂患死於安樂而君子終身以之夫<lb/>
子奈何棄諸粤自古初有天皇焉斡運日月輨轄坤乾<lb/>
司執神機主宰帝權懼民多欲志因物遷特遣天老命<lb/>
厠五官蹈陽金徳専主憂患以助人極以拓化原夫子<lb/>
辱我以祟並觀如此尚有識耶亡羊先生曰爾言固善<lb/>
古之聖賢有無憂者矣有知命樂天者矣有遯世無悶<lb/>
<pb n="KR4e0002_WYG_025-45a"/>
者矣若是彼皆非歟皓華曰夫膠柱不可以調瑟刻舟<lb/>
不可以求劒尚矣事雖有常易貴變通苟執于一子莫<lb/>
之中憂樂有異時勢不同使古聖賢生於當今其有隠<lb/>
憂又将何如也言既畢化為白氣其長如虹昬昏蒙蒙<lb/>
歸于太空亡羊先生退謂匡山君曰皓華之辭良直吾<lb/>
敢不敬承以為式於是攢眉入室睫淚欲滴撫物傷懐<lb/>
終宵太息<lb/>
　　　咨目童文<hi>有序</hi>
<pb n="KR4e0002_WYG_025-45b"/>
走也病目視不及尋簡禮越度速諐招刺乃抽隱思引<lb/>
物嫓義作咨目童文文曰　咨爾童子我目之精凝媾<lb/>
五神配合三靈素質西皓圎暈東青南丹注眥北𤣥孕<lb/>
睛約束臉胞黄中之英氣幾内動藏系外徵啓闢人牖<lb/>
通洩天明聚為根蒂敷為華榮衆咸允賴爾獨失貞孰<lb/>
不若電洞觀八紘爾於咫尺不分五牲誰不如月照徹<lb/>
七經爾䫙凑几僅辨一丁此明而執孰眎弗迎彼不面<lb/>
識反揖而承頰或自泚顔常發頳辟如水母藉蝦始征<lb/>
<pb n="KR4e0002_WYG_025-46a"/>
又如野狼挾狽則逞皆爾弗職以玷我形童子曰噫何<lb/>
言之戾賦授自天初無恒制堯眉八彩岳黄以毳聃耳<lb/>
無輪慎額斯贅尼口類海敦陿且銳澤鼻如蝎欽直而<lb/>
細四者猶殊目胡不異或牟其叅表厥明叡或角而方<lb/>
遐舉長世或瞭而揚或眵而翳壹囿于𤣥我則何繫矧<lb/>
子淫書膏焚晷繼摛掞辭藻搜剔文藝肺鏤肝雕心鉥<lb/>
腎劌我劀我揉我斵我弊八廓注邪五輪受厲靡精弗<lb/>
䘮有明益瘞我合子躬如左右契子榮我尊我<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>子盭<lb/>
<pb n="KR4e0002_WYG_025-46b"/>
豈圖子玷成此左計咨爾童子爾辭固臧傅以正理則<lb/>
涉于凉形雖異賦爾宜自强何取其窳乃釋其良書滛<lb/>
所致尤墮意量冬映雪席夏乗螢囊刺股流血懸髻於<lb/>
梁未聞其目遽縮晶光是謂遁辭君子所襄星野有舍<lb/>
雲漢成章測歩幽渺挈度機祥為爾之故不知低昻三<lb/>
條占限兩戒畫疆氣勢旁魄民物浩穰為爾之故足不<lb/>
及行述此二端餘可類詳尚飾巧言陳法列方孰為曲<lb/>
直敢矯而亢童子曰噫士貴自謀匪姣足恃惟道是遒<lb/>
<pb n="KR4e0002_WYG_025-47a"/>
考亭有熹廬陵則修厥視惟短所履孔優一紹道緒上<lb/>
遡魯鄒完經翼𫝊衣被九邱一昌其辭出孔入周有光<lb/>
赫赩昭若叅游子不此即而反我仇椒蜂彌豹豈無炯<lb/>
眸鼓辭樂禍腥聞不収偃瞻文眇世所嘲咻内美之章<lb/>
玉瓚黄流子苟弗悟自貽大郵何河而厄何漆以休何<lb/>
青以謗何肉而囚子勿寘思棼若繭抽遺形全智與造<lb/>
化游我雖俚言實為逺猶毋慚墨墨成此絿絿童子言<lb/>
已我心之疚蒙倛既寝斷菑亦陋植鰭太纎削𤓰匪秀<lb/>
<pb n="KR4e0002_WYG_025-47b"/>
號尊聖哲名亘宇宙非形之妍惟徳之茂况目在形賓<lb/>
筵一豆雖眊非瞽物亦云覯縱瞽焉尤有用輒售朦腴<lb/>
三品備予樂奏國語成書事明若晝矜察秋毫或速殃<lb/>
咎潛曜自将神腴内富五色免惑一誠自守幸遂遵養<lb/>
庻絶馳驟禍福倚伏理嘗易究所憂忘荒如醟四酎本<lb/>
實不培枝葉巧凑弗别莠禾徒煩薅耨童習固動白紛<lb/>
㒺就千古居前萬世在後虚生其間冠裳猨狖自今伊<lb/>
始啓矇撤覆責躬靡遑敢目之詬我道之凝我學之懋<lb/>
<pb n="KR4e0002_WYG_025-48a"/>
上慎旃哉吾言不又<lb/>
　　　逐鷏文<lb/>
蚊害物蟲也凡有血氣者恒病焉然其所化不一江南<lb/>
有孑孑生洿水中好屈伸水上見人泳去乆則蛻為蚊<lb/>
此蟲化也塞北有蛟母草草楙而蚊變嶺南有蚊子木<lb/>
實如盧橘熟則綻蚊出實空此草木化也江東有蟁母<lb/>
鳥生池澤茹藘中形類烏<graphic n="KR1410" url="https://raw.githubusercontent.com/kanripo/KR-Gaiji/master/images/KR1410.png" mimeType="image/png"/>而大黄白雜文鳴如鴿每<lb/>
鳴吐蚊一二升此禽化也爾雅淮南子李肇唐史補陳<lb/>
<pb n="KR4e0002_WYG_025-48b"/>
藏器本草注頗載其事以予觀之四類之中唯蟁母出<lb/>
蚊特夥蟁母鷏也予因作逐鷏文使鷏可逐也則人之<lb/>
胎禍戕物者其知所警也夫文曰　來汝鷏上堪下輿<lb/>
萬物並育各全其生以蕃以族<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飛繽繙蝡動蹙䘐鱗<lb/>
介潛淵毛蹄藏陸文華璀璨形模繚曲游泳同嬉喊呀<lb/>
相逐既拘於氣曷禁夫欲大或啗小衆将壓獨唯類之<lb/>
求於人敢觸來汝鷏相度汝生厥形甚微賦質䵝昧樂<lb/>
生穢草啄磔蠡蛤捕索鼃魚含蓄佹反軒露掘竒非疢<lb/>
<pb n="KR4e0002_WYG_025-49a"/>
噦嘔無疾唾洟産醜衒惡朝息夕孳不胎而凝憑化而<lb/>
馳不卵而孕與涎相依初若蠢萌漸則奮飛來汝鷏爾<lb/>
腸刀鏃爾胃芒刺不爾之虐所出曷異鳴如雷殷聚若<lb/>
雲翳縁撲凑肌噆嘬口咡投間抵隙潛察黙覷體如粟<lb/>
眇吻若錐利中有豹脚勢尤可畏髙沙斃女西洋死吏<lb/>
艾熏徒力羽扇不避我人尚然矧彼物類來汝鷏物豈<lb/>
無嘔與爾不同兎口出子一氣之從驢嗌吐絲局厥異<lb/>
封鳥能𠻳金昆明所鍾鷄或懸綬色眩黄紅惟爾肆孳<lb/>
<pb n="KR4e0002_WYG_025-49b"/>
胎此禍<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>草木所化洿水是宫無若汝慘厥害則鴻予<lb/>
今逐爾欲滅爾蹤嗚呼我挺之将兮其長嫓矛爾鷏我<lb/>
逐兮亟去勿留往彼北荒兮其土幽幽鬼物披攘兮豺<lb/>
兕咿嚘爾宜吐蚊兮齧彼若仇胡宅中土兮自貽大郵<lb/>
我逐爾鷏兮下民用休鷏既逐兮梧桐昁昁鳳皇下來<lb/>
兮鳴聲噦噦<lb/>
　　　文原<lb/>
　余諱人以文生相命丈夫七尺之軀其所學者獨文<lb/>
<pb n="KR4e0002_WYG_025-50a"/>
　乎哉雖然余之所謂文者乃堯舜文王孔子之文非<lb/>
　流俗之文也學之固宜浦江鄭楷義烏劉剛楷之弟<lb/>
　柏嘗從予學已加以道為文因作文原二篇以貽之<lb/>
其上篇曰人文之顯始於何時實肇于庖犧之世庖犧<lb/>
仰觀俯察畫奇偶以象陽隂變而通之生生不窮遂成<lb/>
天地自然之文非惟至道含括無遺而其制器尚象亦<lb/>
非文不能成如垂衣裳而治取諸乾坤上棟下宇而取<lb/>
諸大壮書契之造而取諸夬舟楫牛馬之利而取諸渙<lb/>
<pb n="KR4e0002_WYG_025-50b"/>
随杵臼棺槨之制而取諸小過大過重門擊柝而取諸<lb/>
豫弧矢之用而取諸暌何莫非粲然之文自是推而存<lb/>
之天衷民彝之叙禮樂刑政之施師旅征伐之法井牧<lb/>
州里之辨華夷内外之别復皆則而象之故凡有闗民<lb/>
用及一切彌綸範圍之具悉囿乎文非文之外别有其<lb/>
他也然而事為既著無以紀載之則不能以行逺始托<lb/>
諸辭翰以昭其文略舉一二言之禹敷土随山刋木奠<lb/>
髙山大川既成功矣然後筆之為禹貢之文周制聘覲<lb/>
<pb n="KR4e0002_WYG_025-51a"/>
燕享饋食昏䘮諸禮其升降揖讓之節既行之矣然後<lb/>
筆之為儀禮之文孔子居鄉黨容色言動之間從容中<lb/>
道門人弟子既習見之矣然後筆之為鄉黨之文其他<lb/>
格言大訓亦莫不然必有其實而後文随之初未嘗以<lb/>
徒言為也譬猶聆衆樂於洞庭之野而後知音聲之抑<lb/>
揚綴兆之舒疾也習大射於矍相之圃而後見觀者如<lb/>
堵墻序㸃之揚觶也茍踰度而臆決之終不近也昔者<lb/>
游夏以文學名謂觀其㑹通而酌其損益之宜而已非<lb/>
<pb n="KR4e0002_WYG_025-51b"/>
専指乎辭翰之文也嗚呼吾之所謂文者天生之地載<lb/>
之聖人宣之本建則其末治體著則其用彰斯所謂乗<lb/>
隂陽之大化正三綱而齊六紀者也亘宇宙之始終類<lb/>
萬物而周八極者也嗚呼非知經天緯地之文者惡足<lb/>
以語此其下篇曰為文必在養氣氣與天地同茍能充<lb/>
之則可配序三靈管攝萬彚不然則一介之小夫爾君<lb/>
子所以攻内不攻外圖大不圖小也力可以舉鼎人之<lb/>
所難也而烏獲能之君子不貴之者以其局乎小也智<lb/>
<pb n="KR4e0002_WYG_025-52a"/>
可以搏虎人之所難也而馮婦能之君子不貴之者以<lb/>
其騖乎外也氣得其養無所不周無所不極也攬而為<lb/>
文無所不叅無所不包也九天之屬其髙不可窺八柱<lb/>
之列其厚不可測吾文之量得之䙺燬魄淵運行不息<lb/>
基地萬熒纒次弗紊吾文之燄得之崑崙元圃之崇清<lb/>
層城九重之嚴邃吾文之峻得之南江北瀚東瀛西溟<lb/>
杳渺而無際涵負而不竭魚龍生焉波濤興焉吾文之<lb/>
深得之雷霆鼔舞之風雲翕張之雨露潤澤之鬼神恍<lb/>
<pb n="KR4e0002_WYG_025-52b"/>
惚曾莫窮其端倪吾文之變化得之上下之間自色自<lb/>
形羽而飛足而奔潛而泳植而茂若洪若纎若髙若卑<lb/>
不可以數計吾文之随物賦形得之嗚呼斯文也聖人<lb/>
得之則傳之萬世為經賢者得之則放諸四海而準輔<lb/>
相天地而不過昭明日月而不<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>調燮四時而不愆此<lb/>
豈非文之至者乎天徳湮㣲文氣日削騖乎外而不攻<lb/>
其内局乎小而不圖其大此無他四瑕八㝠九蠧有以<lb/>
累之也何謂四瑕雅鄭不分之謂荒本末不比之謂斷<lb/>
<pb n="KR4e0002_WYG_025-53a"/>
筋骸不束之謂緩㫖趣不超之謂凡是四者賊文之形<lb/>
也何謂八㝠訐者将以賊夫誠橢者将以蝕夫圜庸者<lb/>
將以混夫竒瘠者将以勝夫腴觕者将以亂夫精碎者<lb/>
将以害夫完陋者将以革夫博昧者将以損夫明是八<lb/>
者傷文之膏髓也何謂九蠧滑其真散其神糅其氛狥<lb/>
其私滅其知麗其蔽違其天昧其幾爽其貞是九者死<lb/>
文之心也有一於此則心受死而文䘮矣春葩秋卉之<lb/>
爭麗也鴟號林而蛩吟砌也水湧蹄涔而火炫螢尾也<lb/>
<pb n="KR4e0002_WYG_025-53b"/>
衣被土偶而不能視聴也蠛蠓死生於甕盎不知四海<lb/>
之大六合之廣也斯皆不知養氣之故也嗚呼人能養<lb/>
氣則情深而文明氣盛而化神當與天地同功也與天<lb/>
地同功而其智卒歸之一介小夫不亦可悲哉<lb/>
　予既作文原上下篇言雖大而非誇唯智者然後能<lb/>
　擇焉去古逺矣世之論文者有二曰載道曰紀事紀<lb/>
　事之文當本之司馬遷班固而載道之文舍六籍吾<lb/>
　将焉從雖然六籍者本與根也遷固者枝與葉也此<lb/>
<pb n="KR4e0002_WYG_025-54a"/>
　固近代唐子西之論而予之所見則有異於是也六<lb/>
　籍之外當以孟子為宗韓子次之歐陽子又次之此<lb/>
　則國之通衢無荆榛之塞無蛇虎之禍可以直趍聖<lb/>
　賢之大道去此則曲狹僻徑耳犖确邪蹊耳胡可行<lb/>
　哉予竊怪世之為文者不為不多騁新竒者鉤摘隠<lb/>
　伏變更庸常甚至不可句讀且曰不詰曲聱牙非古<lb/>
　文也樂陳腐者一假場屋委靡之文紛糅龎雜不見<lb/>
　端緒且曰不淺易輕順非古文也予皆不知其何說<lb/>
<pb n="KR4e0002_WYG_025-54b"/>
　大抵為文者欲其辭達而道明耳吾道既明何問其<lb/>
　餘哉雖然道未易明也必能知言養氣始為得之予<lb/>
　復悲世之為文者不知其故頗能操觚遣辭毅然以<lb/>
　文章家自居所以益摧落而不自振也今以二三子<lb/>
　所學日進於道聊一言之<lb/>
　　　畫原<lb/>
史皇與蒼頡皆古聖人也蒼頡造書史皇制畫書與畫<lb/>
非異道也其初一致也天地初開萬物化生自色自形<lb/>
<pb n="KR4e0002_WYG_025-55a"/>
總總林林莫得而名也雖天地亦不知其所以名也有<lb/>
聖人者出正名萬物髙者謂何卑者謂何動者謂何植<lb/>
者謂何然後可得而知之也於是上而日月風霆雨露<lb/>
霜雪之形下而河海山嶽草木鳥獸之著中而人事離<lb/>
合物理盈虚之分神而變之化而宜之固已達民用而<lb/>
盡物情然而非書則無紀載非畫則無彰施斯二者其<lb/>
亦殊途而同歸乎吾故曰書與畫非異道也其初一致<lb/>
也且書以代結繩功信偉矣至於辨章服之有制畫衣<lb/>
<pb n="KR4e0002_WYG_025-55b"/>
冠以示警飭車輅之等威表旟旐之後先所以彌綸其<lb/>
治具匡贊其政原者又烏可以廢之哉畫繪之事統於<lb/>
冬官而春官外史專掌書令其意可見矣况六書首之<lb/>
以象形象形乃繪事之權輿形不能盡象而後諧之以<lb/>
聲聲不能盡諧而後㑹之以意意不能以盡㑹而後指<lb/>
之以事事不能以盡指而後轉注假借之法興焉書者<lb/>
所以濟畫之不足者也使畫可盡則無事乎書矣吾故<lb/>
曰書與畫非異道也其初一致也古之善繪者或畫詩<lb/>
<pb n="KR4e0002_WYG_025-56a"/>
或圖孝經或貌爾雅或像論語暨春秋或著易象皆附<lb/>
經而行猶未失其初也下逮漢魏晉梁之間講學之有<lb/>
圗問禮之有圗烈女仁智之有圖致使圖史並傳助名<lb/>
教而益羣倫亦有可觀者焉世道日降人心寖不古若<lb/>
往往溺志於車馬士女之華怡神於花鳥蟲魚之麗游<lb/>
情於山林水石之幽而古之意益衰矣是故顧陸以來<lb/>
是一變也閭吳之後又一變也至於闗李范三家者出<lb/>
又一變也譬之學書者古籕篆𨽻之茫昧而唯俗書之<lb/>
<pb n="KR4e0002_WYG_025-56b"/>
姿媚者是躭是玩豈其初意之使然哉雖然非卓然拔<lb/>
俗之姿亦未易言此也南徐徐君景暘工書史善吟古<lb/>
今詩信為才大夫也旁通繪事有士韻而無俗姿一時<lb/>
賢公卿皆與之游名稱籍甚有薦于朝者景暘以母老<lb/>
不仕予尤愛景暘者於其别去故作畫原以贈焉嗚呼<lb/>
易有之聖人有以見天下之賾而擬諸形容象其物宜<lb/>
是故謂之象然象之事又有包乎隂陽之妙理者誠可<lb/>
謂至重矣景暘其亦知所重乎哉<lb/>
<pb n="KR4e0002_WYG_025-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0002_WYG_025-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻二十五<lb/>
</p>
<p>
</p>
  </div>
</body>
</text>
</TEI>
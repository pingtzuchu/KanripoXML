<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻二十四</head> <lb/>
    <p>
<pb n="KR4e0002_WYG_024-1a"/>
欽定四庫全書<lb/>
　文憲集巻二十四<lb/>
　　　　　　　　　　　　　　　明　宋濓　撰<lb/>
　　墓版文<hi>凡十章</hi>
　　　故封承事郎給事中王府君墓版文<lb/>
惟王氏所岀不一有姬姓者二族有媯姓子姓者各一族有<lb/>
蕃姓者析四族餘未暇論述然姬姓二族皆出於周其一始<lb/>
於王子晉之子司徒宗恭其後則太原瑯瑯為尤盛其一始<lb/>
<pb n="KR4e0002_WYG_024-1b"/>
於畢公髙之子畢萬其後則京兆河間為龍蕃二者皆以其<lb/>
王族故氏之為王云太原之族自秦漢以至於唐最多顯著<lb/>
與清河之崔隴西之李滎陽之鄭范陽之盧天下號為五姓<lb/>
載於史牒者班班可考也太原之裔有分居光之固始者自<lb/>
東晉南渡來遷泉之晉江温陵里圖牒䘮不知其為幾世至唐<lb/>
協律郎普又自晉江遷黄陽之延興里協律生宋大理評事<lb/>
文郁大理生校書郎訥校書生大理評事保隆評事生莆<lb/>
田縣尉仁暅縣尉生睿睿生連連生籲籲生鄉貢進士贈<lb/>
<pb n="KR4e0002_WYG_024-2a"/>
奉直大夫國光進士生給事中晞亮給事生長溪東尉<lb/>
桂東尉生奉直大夫潤之奉直生禮部侍郎太冲禮部<lb/>
生知南海縣事應麟知縣生元莆田縣典史子春則府<lb/>
君父也母任氏府君諱公穀字徳良生三年而典史君<lb/>
亡及稍長問其母曰吾父何在母曰若父死已久墓木<lb/>
今將拱矣府君擗踊號慟即製斬衰絰帯追行三年䘮<lb/>
事兄最樂先生朝有如其父絲毫不違其教今先生時<lb/>
號名儒以古文著聞亦盡心於府君鞠育導廸無不備<lb/>
<pb n="KR4e0002_WYG_024-2b"/>
至羣族内外姻皆稱之府君𨽻業郡庠精勤越流軰夜<lb/>
將半鄰齋燈火盡滅府君獨焚膏挾册兀坐如枯株自<lb/>
是能通一經發為大義亦整比可觀郡慱士命題招弟<lb/>
子郡試於堂府君特居首列㑹歳當大比同舍生皆踊<lb/>
躍入家狀期赴鄉闈府君獨漠然若無聞或勸之府君<lb/>
泣曰予生髪未燥先公棄捐一念及兹肝膽為之析裂<lb/>
雖幸母夫人存鶴髮鬅鬙而疾疢撓之恨不化一刻為<lb/>
一朝尚忍斯須離膝下乎杜門不出日以色飬為事及<lb/>
<pb n="KR4e0002_WYG_024-3a"/>
夫人卒葬祭一遵禮度哀號不暫舍性好施家雖單窶<lb/>
聞人飢凍輒解衣减食濟之不然夜不得甘寢君子以<lb/>
為賢元季政大亂七閩之豪挾兵威以擅生殺割土疆<lb/>
徃徃致書交辟之府君度其無成皆峻辭已而亂愈亟<lb/>
府君挈妻孥避地仙遊山中曳杖盤桓而烟霞泉石日<lb/>
與之相親及皇明御厯六合載清而府君則頽然老矣<lb/>
乃謂其長子寅曰不仕無義吾非不知也第廹於親老<lb/>
且病耳爾當力學淬行以繼其門寅遂以尚書中鄉貢<lb/>
<pb n="KR4e0002_WYG_024-3b"/>
第九名上南宫未及㑹試擢為給事中尋兼靖江相府<lb/>
録事階承事郎朝廷推恩封府君承事郎給事中府君<lb/>
之配陳氏先卒已十年至是亦贈孺人寅方攝監察御<lb/>
史按劾山西忽官書至驛言府君已殁寅匍匐奔還南<lb/>
京詣予哭曰寅罪逆深重禍延先子以洪武八年十月<lb/>
三十日長逝壽僅五十又八寅將馳歸擇地縣南香山<lb/>
里白石峯之原以九年某月日襄兹大事而起母孺人<lb/>
之骨合塟焉惟先生職在太史中朝名公卿之墓無不<lb/>
<pb n="KR4e0002_WYG_024-4a"/>
藉雄文傳信于世敢奉楚府伴讀陳子晟狀再拜以<lb/>
請惟先生畀矜之予聞閩多故族雖厯年千餘而其<lb/>
文獻猶有足徴者府君善承家學豈不思出就功名<lb/>
之㑹獨以親故不敢蹞歩捨去則其敦厲孝行絶於<lb/>
人逺甚孝為百行冠冕所闗彝倫者甚大此而不銘<lb/>
烏乎銘寅能汲汲孜孜顯露潛徳惟恐人之不聞府<lb/>
君亦可謂有子矣府君六子長即寅次曰同曰驥曰<lb/>
祥曰載曰龍同驥載龍夭女一未行孫一陵生銘曰<lb/>
<pb n="KR4e0002_WYG_024-4b"/>
人所貴者身身之所本曰親呼吸相通實一氣之分<lb/>
乃或委而去之南則之越西則去秦能敦本而厚倫<lb/>
者豈不在於斯人豈不在於斯人<lb/>
　　　贈承事郎工部主事劉府君墓版文<lb/>
濂家食時嘗如烏傷其校官劉君浩卿來見浩卿諱<lb/>
演美容儀晢白如冠玉有鵠峙鸞停之狀聆其谹議<lb/>
推闡王霸欲見之開物成務建瓴注而健鶻飛也求<lb/>
所著文閲之氣充而聲雄風雨晦冥雷電恍惚若鬼<lb/>
<pb n="KR4e0002_WYG_024-5a"/>
神之出入也濂甚豔其人數與之游盖浩卿受經玉<lb/>
山鄭錄事明善錄事精通伊洛之學望重當世浩卿<lb/>
獲其傳為多濂意浩卿非文墨可羈必騰迅以升已<lb/>
而浩卿秩滿去濂亦潜伏大山長谷聲迹絶不聞㑹<lb/>
元籙告終而皇明御極濂應聘而起累遷入禁林浩<lb/>
卿之子彬亦典儀晉王府既胥㑹亟問浩卿安否則<lb/>
墓木拱矣濂失聲哭曰浩卿止於是耶不覺為潸然<lb/>
出涕彬才猷日著轉承事郎工部主事改員外郎間<lb/>
<pb n="KR4e0002_WYG_024-5b"/>
謂濂曰彬幸藉先子明訓忝任官使近得援例贈先<lb/>
子如彬官母葉氏亦贈孺人先子卒時年五十又四<lb/>
乃元至正癸巳三月九日後七年己亥十月二十二<lb/>
日始塟麗水縣孝行鄉之桐嶺原迄今洪武丙辰盖<lb/>
已八載而懸棺之石無文非不孝歟願先生畀矜<lb/>
之言訖泣下既而又曰先子之行多可書彬不能<lb/>
記其詳先子事父孝生能盡養暨没廬墓左者三<lb/>
年廉訪使者遂以孝亷舉教諭義烏移龍泉興補<lb/>
<pb n="KR4e0002_WYG_024-6a"/>
百廢孳孳如嗜欲陞明善書院山長以母耄辭先子性<lb/>
謹飭非大寒不襲重裘雖暑鑠金正衣冠而坐挾冊諷<lb/>
詠終日與人期在百里外風雨必赴之一日行桃山中<lb/>
見涕淚赴溺者先子止問之曰吾母亡未塟質先廬得<lb/>
錢二十千今遺之欲生奚為先子陽謂曰爾勿憂誠吾<lb/>
拾之爾力挽歸家償錢如其數其人知非真拜受感泣<lb/>
而去先子瀕殁謂彬曰金華宋先生最知我我死當以<lb/>
墓文相累彬敢銜哀以請願先生畀矜之言訖復泣下<lb/>
<pb n="KR4e0002_WYG_024-6b"/>
濓曰濓實知爾父爾父有經濟才志不獲施以卒耆舊<lb/>
凋落宜爾不能詳濓故掇其概言之繫之以銘劉氏世<lb/>
居括曽祖某祖桂好施與州里歳儉亦賴之父徳澤好<lb/>
施如先人母葉氏子男子三長師曽南康都昌丞次師<lb/>
夏即彬次師雍孫男子一煇女子四梁松朱某湯謹其<lb/>
婿也一未行銘曰<lb/>
丹穴之鳳五色離褷不髙翔於千仞乃戢翼而威蛇命<lb/>
也奈何振古如兹噫<lb/>
<pb n="KR4e0002_WYG_024-7a"/>
　　　故浦江義門第八世鄭府君墓版文<lb/>
浦江義門其第八世主家政者曰鄭渭字伯陽宋龍㳺<lb/>
丞徳珪之曽孫東埜處士文佩之孫元贈中書禮部郎<lb/>
中鑑之子年七十二以洪武十年九月十九日終於家<lb/>
十一月二十四日葬於縣東三十里杉栢墓之原其子<lb/>
梃桷與其孫炯勲合辭請銘於太史氏濓濓乃為之銘<lb/>
曰<lb/>
維伯陽父自㓜頴發佐諸父齊家才超然自見也泉布<lb/>
<pb n="KR4e0002_WYG_024-7b"/>
出納及米塩細務一一鈎校使無所漏也更繇之繁身<lb/>
獨任之載星徃來踰三十春秋不憚煩也辭意懇欵壹<lb/>
本諸誠無纎毫人偽也化行鄉邦三尺之童卒皆信服<lb/>
呼之為長者也縣之大夫踵門問政告之以利病民隂<lb/>
受其賜也方嶽重臣嘉其篤純欲辟為從事辭不為也<lb/>
上繩祖武下儀孫曽循蹈規矩晝夜兢兢自惕也大田<lb/>
以祭嚴若祖考之臨勒石示訓戒勿質鬻之也合爨一<lb/>
世中更亂離左抗右禦卒使危復安也羣從同樂熈熈<lb/>
<pb n="KR4e0002_WYG_024-8a"/>
然如春風和氣襲人見者革面也宅心忠厚不動聲氣<lb/>
寧人加已誓不先人也國初定賦郡田一斛驟増其半<lb/>
白於當路而蠲之也姻家析貲陳之以秉彛不以已之<lb/>
親踈為厚薄人服其均且平也宗族有早孤者收而鞠<lb/>
之斂其租入逮長而悉歸之也有盗持斧斤之林僮徃<lb/>
禦之反為盗所毆僮妻徃䕶之失足墜塹死禁僮勿訟<lb/>
反遺之槥櫝也職此之故聞其捐館一郡為之出涕貴<lb/>
賤賢愚無間然也其妻吳裕字曰静安能通詩書為一<lb/>
<pb n="KR4e0002_WYG_024-8b"/>
家女師是以配君子也嗚呼世不逮古夫妻相虐而兄<lb/>
弟為仇比比皆然也有若伯陽父實中流之砥柱彛倫<lb/>
賴以扶樹名教賴以増重奈何去昭昭而就㝠𡨕也青<lb/>
山不移流泉不竭而形容不可復覩茍可贖之當人百<lb/>
其身也嗚呼勒銘斯阡言有盡而情無窮過者讀之不<lb/>
為之涕泗汍瀾非仁人也<lb/>
　　　鄭彥宏甫墓版文<lb/>
鄭彥宏甫諱鉅浦江人也其家十世聚居諸父平山府<lb/>
<pb n="KR4e0002_WYG_024-9a"/>
君文泰才雄志鋭盖以義亢其族特善彦宏彦宏毎侍<lb/>
左右操其權度以裁小大之政府君没從兄青慩居士<lb/>
欽有才如府君日恢宏之其宗愈光茂亦惟彦宏是友<lb/>
盖彦宏凝慤而夷冲其與物交範防至密諳練甚精而<lb/>
於羣從之間傾誠以相周旋故得其驩心其考文轟蚤<lb/>
世奉妣黄夫人盡孝及夫人亡出寢於外二年弗近酒<lb/>
肉哀慟無晝夜幾傷其生居亡何彦宏以次長其家確<lb/>
守成法如執玉捧盈唯恐有媿前人然所見一定雖羣<lb/>
<pb n="KR4e0002_WYG_024-9b"/>
言沸騰終不可揺奪由是内外政皆治㑹遭兵難法無<lb/>
少爽性好施與天大雪有童子凍餓道路彦宏亟温以<lb/>
酒且治纊衣之使養於家喜注善藥起人夜半有告急<lb/>
者即應之亦無留難一日以事適鄰邑忽有拜馬前者<lb/>
彦宏曰吾不汝識今拜欲何為拜者曰吾家四三人病<lb/>
滯下欲死賴公藥乃生食公之徳久不報幸一見不自<lb/>
知其䫙之頓地也彦宏笑遣之彦宏壽六十七以某年<lb/>
月日卒卒後一月某日塟於左溪山西源娶周氏先十<lb/>
<pb n="KR4e0002_WYG_024-10a"/>
八年卒生子男三演淵洧演夭淵洧皆恂恂善繼而淵<lb/>
通經藝以古文辭知名於時用薦者為月泉書院山長<lb/>
女一歸江蓮孫男四楷檉櫟檀檉夭女三人皆在室彦<lb/>
宏遇人煦煦有㤙意迨没人思之弗置至今有涙落者<lb/>
昔唐張公藝李知本劉君良皆以孝友聞史臣稱之以<lb/>
謂此三人者孝行推於友睦而禮遜之風數世不衰皆<lb/>
在元魏齊隋之際眞所謂豪傑之士雖無文王猶興者<lb/>
今較以彦宏之家君子咸言過之而彦宏諸行又跬歩<lb/>
<pb n="KR4e0002_WYG_024-10b"/>
不越於繩榘非傑然自立者能若是乎南陔白華商之<lb/>
季世僅見之夫子刪詩特存其聲而弗削况於後世者<lb/>
乎濓與彦宏㳺凡三十年知之為至於是造文表諸墓<lb/>
以風示人人庶幾有來取則者<lb/>
　　　故章府君墓版文<lb/>
章府君姓也遇孫名也宗覲字也浦城西邨康州刺史<lb/>
及自南安來遷也今居龍泉康州五世孫都官郎中重<lb/>
再遷也又十一世至煥文三遷縣西之錦川也煥文生<lb/>
<pb n="KR4e0002_WYG_024-11a"/>
斯立斯立生格皆潛耀岩穴而善利覃於鄉邦此府君<lb/>
曽祖祖父也當唐之季逺祖仔鈞受唐命官至檢校太<lb/>
傅西北面行營招討制置使勲名著於一時其妻越國<lb/>
夫人練氏懿徳隂暢能全建州一城生聚生子一十五<lb/>
人其後多榮號登進士第者幾百人若郇國文簡公得<lb/>
象以清忠致位台輔若寶文閣待制衡以文辭卓冠多<lb/>
士若忠恪公誼立朝論事務存大體若莊簡公楶建功<lb/>
涇原而夏童不敢東牧盖章章者其他位法從典大藩<lb/>
<pb n="KR4e0002_WYG_024-11b"/>
者項背相望此府君世澤也持身凝簡超然百為之外<lb/>
而毅肅之氣洽於倫類望之如大山中居莫不尊而仰<lb/>
之然耿介無阿私臨事定議則曰某為囘邪某為謇諤<lb/>
凛凛不少貶此府君恒性也凝坐一榻自明至曛未嘗<lb/>
去衣冠發言必想踐未踐則終日若思遑遑不少寧族<lb/>
婣比閭三尺童子來見必以禮接弗敢慢且諄諄然戒<lb/>
曰惇爾孝弟引翼爾文學毋隕乃祖乃父聲聞以為爾<lb/>
家羞人稔其徳事不得直亦上謁而求平焉從容諭之<lb/>
<pb n="KR4e0002_WYG_024-12a"/>
輒中其肯綮誓勿煩有司旱暵疫癘泣禱於上下神祗<lb/>
不獲應不止此府君馴行也甲子三百六十有六府君<lb/>
所享年也至正三年五月六日没之年月日也窆之年<lb/>
月若日則十四年二月十一日也縣之西寧鄉玉峯山<lb/>
之陽葬之地也宋兵部架閣張公宏女府君配也曰珪<lb/>
曰璋曰御史中丞溢子男子也妻縣人士陳師大者子<lb/>
女子也曰存仁曰存質曰某元帥存道曰存誠曰存厚<lb/>
曰存禮孫也件繫羣行而為之狀者青田劉先生基也<lb/>
<pb n="KR4e0002_WYG_024-12b"/>
譔次其事而樹文於墓門者溢之同志友宋濓也銘曰<lb/>
維章受氏出自東海曰齊之姜也奕葉蟬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>施於北南<lb/>
於煜其光也玉象降徴疊笏成陵爛然有章也府君承<lb/>
之凝簡而昭淵慤以莊也左矩右繩周旋敕慎納於危<lb/>
防也不詭而隨不肆而卬不尨而凉也含真葆熈脗合<lb/>
至𤣥莫吐耀芒也何以嫓之龍劍在襓神珠韞房也茍<lb/>
鬯所施物罔非吉胡斂不張也有子繼志曰隠曰顯各<lb/>
惟其常也棲心奥區三秀孕竒或發休祥也執法中司<lb/>
<pb n="KR4e0002_WYG_024-13a"/>
曰簡巖巖凛為飛霜也玉峯之阡冲和固結其氣靈長<lb/>
也太史勒銘鐫諸樂石百世而弗忘也<lb/>
　　故愚庵先生方公墓版文<lb/>
嗚呼自我齊國文公紹伊洛之正緒號為世適益衍而<lb/>
彰傳道受業者幾徧大江之南而天台為極盛時則有<lb/>
潘子善氏林叔恭氏趙幾道氏兄弟以及杜仲良氏如<lb/>
此者不能徧舉皆見而知之推原體用之學敷化𢎞治<lb/>
而風動於四方重徽疊照於斯為至流風遺俗汔今猶<lb/>
<pb n="KR4e0002_WYG_024-13b"/>
有未冺若我愚庵先生方公其殆聞而知之者歟先生<lb/>
諱克勤字去矜姓方氏其裔出睦州𤣥英處士于宋初<lb/>
十五世祖廿四府君某始遷寧海侯城里曽大父重桂<lb/>
鄉貢進士大父子野父烱元鄞縣儒學敎諭母葉氏宋<lb/>
丞相夣鼎從曽孫女也先生㓜而端凝五歳知讀書自<lb/>
辨章句十歳暗記五經諸老先生嘖嘖愛賞目為神童<lb/>
年埀弱冠徧窮濓洛闗閩遺書及尋鄉先達授源委凡<lb/>
渉性命道徳之秘窮研探索寢食為之幾廢因喟然嘆<lb/>
<pb n="KR4e0002_WYG_024-14a"/>
曰為學必合天人而後可舍是非學也至正甲辰嘗一<lb/>
踐塲屋言國家利害峭直無所顧忌有司不敢取飄然<lb/>
東歸益閉戸潛心于一卦一爻必欲驗諸事為至於天<lb/>
文地形禮樂刑政及制度名物之屬亦辨析歸於至當<lb/>
如指諸掌㑹海民為變江浙行中書檄吳江同知金剛<lb/>
奴募民為水兵先生詣金剛奴謂曰民計窮而為盜未<lb/>
為盜者亦挻挻欲動奈何授之以兵是謂増盜非禦盜<lb/>
也金剛奴怒不荅既而水兵果於中道殺䕶吏逃去從<lb/>
<pb n="KR4e0002_WYG_024-14b"/>
盗金剛奴踰垣走折一足始悔曰吾不從方先生言以<lb/>
至於此未幾侍御史左荅納失里至郡招諭劉都事基<lb/>
為之副先生上書陳勦殄之畧不宜姑息都事韙其言<lb/>
而不能用遂致郡縣陷没民罹塗炭先生發憤入山谷<lb/>
採松栢食之累日不返當路延先生入幕府先生謝曰<lb/>
我辟穀久矣弗足與人間事也吳元年冬大明兵取台<lb/>
州先生欣逄真主之出乃大有為之時疏舉賢才安<lb/>
人心黜豪强除暴斂明敎育十餘事將上之未果洪武<lb/>
<pb n="KR4e0002_WYG_024-15a"/>
二年詔立郡縣學以訓導辟先生樂於育才即起應命<lb/>
負笈來從者至百餘人先生據經陳義曲暢旁通幾無<lb/>
毫髮遺憾聞者皆淪肌浹髓薫為善良俄以母夫人春<lb/>
秋髙力辭而歸諸生追之者踵相接學舍為空四年夏<lb/>
朝廷聞先生賢欲致之部使者袁君宏以書幣來徴先<lb/>
生以母老不忍離左右辟去旁縣郡承使者風㫖雜逮<lb/>
婣連督索之先生上京師兩詣執政固辭執政竒先生<lb/>
材命就銓曹試考覈入格名列第二上特命知濟寧府<lb/>
<pb n="KR4e0002_WYG_024-15b"/>
事階朝列大夫錫之冠帯以行先生至官為書一通懸<lb/>
於康衢諭上愛養元元之意民有所不平詣府自言禁<lb/>
吏胥不得呵問日引耆耄坐語訪以得失郡學舊有孔<lb/>
子廟堂頽圮聘前進士為師弟子員有未備者選補之<lb/>
役浮屠以葺廟堂南鑿為泮池傍列兩序闢射圃於廟<lb/>
北造弓矢樹正鵠日一再視學親為正句讀較中否屬<lb/>
縣之内社各立學學凡數百區學子繫籍者二千人兵<lb/>
後號為最盛始有詔民闢廢田者閱三載乃稅吏徼近<lb/>
<pb n="KR4e0002_WYG_024-16a"/>
功不侯期斂之復以田定起科繇民益惰田不増闢先<lb/>
生與民約定為簡書列為丁産為上中下三等等復析<lb/>
為三毎有徴發恒視書為則吏不敢並縁為姦歳且暮<lb/>
轉戎衣于燕時有令役民舟者有誅别郡以牛車從事<lb/>
天雨雪牛僵死于道破産者十八九民請以舟就役僚<lb/>
佐畏令難之先生曰吾知從民便抵法非所辭也即載<lb/>
以舟具白山東行中書省省義不問郡倉絶糧省檄民<lb/>
七百里青州民病不能適漕運者自淮安輸濟南道出<lb/>
<pb n="KR4e0002_WYG_024-16b"/>
郡境先生欲就輸郡倉而使濟南致青州告于行省弗<lb/>
聽即以聞户部戸部奏可行省臣愧之郡城壊故事築<lb/>
以兵指揮使挾貴人勢當五六月聚民萬餘治之民不<lb/>
得田哀號而即工聲聞數里先生奮曰民病不救惡用<lb/>
二千石為宻聞中書同官疑且得罪不敢署名先生獨<lb/>
署之胡丞相惟庸以聞即日詔罷先是不雨先生袒跣<lb/>
徧禱羣祠涕泣卧祠下誓不雨不還至是詔下民驩呼而<lb/>
散大雨如注是嵗五穀俱熟民歌曰孰罷我役使<lb/>
<pb n="KR4e0002_WYG_024-17a"/>
君之力孰成我黍使君之雨使君勿去我民父母自是<lb/>
連二歳三禱皆有年五年秋隣境盡蝗先生省愆變食<lb/>
稽首告天夜聞空中薨薨聲燭之乃飛蝗蔽天而過郡<lb/>
獨有年民有赴愬者隨事則决大者笞辱小者諭遣之<lb/>
不留案牘尤慎於庶獄月録日省不使乆淹或文有未<lb/>
具時作糜徧食之夏秋之税毎命斛卒持概髙下出其<lb/>
手或至累旬不收民兢指倉為穽先生令民自概斛卒<lb/>
斂手不敢出氣遇將西成預移文與民期民争來輸不<lb/>
<pb n="KR4e0002_WYG_024-17b"/>
遣一吏而税常先登江西浙西二行省運粮百萬濟寧<lb/>
水陸數千里先生視如部民不使有錙銖怨懟舊比毎<lb/>
斛益四升以禆蠧耗先生憫其道遠言于朝蠲之府召<lb/>
州縣官屬皆役皂𨽻徃徃索賂無厭先生下信符置郵<lb/>
無敢不至者信符之籍以印識而中分之吏托月日稽<lb/>
違以媒利先生私藏之緩急有程一自己出復行其法<lb/>
於封内壹以信符召民民得竟并力耕桑襁負來歸者<lb/>
相望于道初赴官時戸僅三萬税萬餘石三年之後税<lb/>
<pb n="KR4e0002_WYG_024-18a"/>
以石計者十四萬四千七百戸亦増至六萬有竒二州<lb/>
二十縣家有積粟野無餓莩羊牛鷄犬散被郊坰富庻<lb/>
充實如承平之世至於社稷山川諸祀先生脩崇壇壝<lb/>
嚴飭器服或樹名木於周垣之外一如儀制無有所闕<lb/>
水驛在西門内庳陋汚濕居者弗寧先生料揀材木候<lb/>
農之隙更作於城南庭堂室房𢎞敞逾昔冬寒河凍驛<lb/>
舟不行令舟人伐木為炭穿土穴蔵氷因其餘力以成<lb/>
事功泗水經郡城南通淮江北引河濟地勢髙瀉搆石<lb/>
<pb n="KR4e0002_WYG_024-18b"/>
為牐而時畜洩之魯橋棗林二牐厯歳乆壞石填河中<lb/>
舟道難之役牐丁絙壊石治灰而甓之故以葦囷庤糧<lb/>
火屢為災教民為陶瓦營屋百餘間申戒火令編民居<lb/>
為曹伍逓相救恤其患遂止大將軍魏國徐公達副將<lb/>
軍曹國李公文忠統士馬十萬之燕駐郡稍乆要官勢<lb/>
吏争索糧芻相膠葛于前先生依序酬決無不如意一<lb/>
軍稱能永嘉侯朱公亮祖將舟師數百艘北征河水涸<lb/>
舟膠不可動脅先生曰即趣五千夫浚河否則以軍法<lb/>
<pb n="KR4e0002_WYG_024-19a"/>
論日且暮先生不忍煩民泣禱於天夜二皷天雨黎明<lb/>
水起數尺舟竟去莫有言者先生為政以風化為急<lb/>
務以徳勝佐貳始雖倨慢先生委誠待之卒愧服武<lb/>
夫悍將不知禮久亦化戢在官縱無事終日冠衣坐<lb/>
堂上召諸吏授以書詩法律或公牘堆几羣辨方譁<lb/>
先生片言折之各心悦而去性不喜近名常自誦曰近<lb/>
名必立威立威必至害人吾不忍為也府庭之間不<lb/>
陳杻械革鞭懸楹間示不妄罰省憲考績為六府最<lb/>
<pb n="KR4e0002_WYG_024-19b"/>
八年春入朝皇上以為善治民錫燕儀曹使踐其舊職<lb/>
瀕行奬諭有加且曰政成當顯用卿秋八月知曹縣事<lb/>
程貢嘗以不職被笞心銜之上封事言狀詔御史楊某<lb/>
亷按楊為程故人恐程坐誣罪易民服潛索先生過事<lb/>
踰兩月無所得乃捕府中卒吏盡繫之榜掠無完膚無<lb/>
一可問者楊更與其吏謀誣先生用倉中灰葦時十月<lb/>
固未嘗附火而葦則苫公宇垣實無私用者先生不與<lb/>
辯遂就逮民號呼填道隨行百餘里者將千數先生次<lb/>
<pb n="KR4e0002_WYG_024-20a"/>
子孝孺上書政府大臣願以身為軍贖父罪不報竟謫<lb/>
役江浦㑹空印事起吏又誣及之孝孺復草䟽將伏闕<lb/>
上訴而先生殁於京師九年冬十月二十四日也壽僅<lb/>
五十又一孝孺與兄孝聞奉柩東歸十年春二月二十<lb/>
四日窆於縣東北深灣章施山之原禮也先生妻林氏<lb/>
諱姬婦道為一族冠先十五年卒至是合塟生子二人<lb/>
即孝聞孝孺孝聞年十三居母之䘮不肉食至服除人<lb/>
以純孝稱之女一人再娶王氏諱在生女一人未彌月<lb/>
<pb n="KR4e0002_WYG_024-20b"/>
而王卒少房董氏育之董氏生子一人曰孝友二女皆<lb/>
在室未行先生靣白如玉鬚眉秀整不妄笑語動容周<lb/>
旋必合禮法兵亂負母逃入深谷兩踵血流遇二弟訓<lb/>
育備至終身未嘗失色與人交率真任質不事表襮不<lb/>
以久近為冷熱立談之頃洞見肝膈南冠過郡者必以<lb/>
米醪饋之不能歩者僦舟車送之萊蕪丞陳川欲迎母<lb/>
為養厄於無貲出錢五千助之同列以事奪禄買布帛<lb/>
給其用且日延之對食久而不衰脱逢其飲醉投案大<lb/>
<pb n="KR4e0002_WYG_024-21a"/>
詬而去待之益恭及酒解來謝陽若不知者曰昔之夜<lb/>
吾亦醉矣不識君何謝也生平奉養簡素不服紈綺御<lb/>
一布𫀆數年載不易日不再肉不治官事輒却肉不食<lb/>
所守亷甚絲毛不取諸人毎行縣以物自隨杯湯不肯<lb/>
受兖州守因童進二木瓜笞童十召州吏還之鄉人有<lb/>
為饒陽令者以燖雁侑書力却去乃已初至官時祿米<lb/>
一斛可易金三兩以軍食告乏月取十斗為食餘悉儲<lb/>
于倉或尤其迂不恤也晚年益加畏慎晝所為之事夜<lb/>
<pb n="KR4e0002_WYG_024-21b"/>
則白於天俯仰皆無愧怍榮辱利害恒視之若一坦然<lb/>
不疑古所謂體道成徳之人先生誠庻幾焉其為文章<lb/>
質而不華平而中理有汗漫集若干巻傳學者云濓私<lb/>
自念齊國文公之薨始一百七十又九年而其學寖㣲<lb/>
希世取寵者徒剽掠為談辯誇多鬭靡者務組織為篇<lb/>
章文公所以扶世教淑人心者率棄為空言故其臨事<lb/>
之際仰攫俯拾唯恐利不入槖至有庸夫賤䜿之不屑<lb/>
為者嗚呼可嘆也已有如先生聞風而興乃能誠求實<lb/>
<pb n="KR4e0002_WYG_024-22a"/>
踐參前倚衡儼若上帝鑒臨涵養既純發舒自異仁<lb/>
民善俗之政至今人人能道之夫命雖止於斯而其率<lb/>
性㑹道無愧於文公者尚皦然弗誣也孝孺久從濓受<lb/>
經頗知先生行事之詳於是厯叙其故而繫之以銘銘<lb/>
曰<lb/>
堂堂齊公命世之雄伊洛正傳實為大宗入天出人完<lb/>
傳翼經有遏必䟽無幽不明疇不皷篋千里來過燦如<lb/>
聚星惟台獨多流光所及寧有翳昏揭彼日月輝于天<lb/>
<pb n="KR4e0002_WYG_024-22b"/>
門逝者沄沄滅景銷聲不有人豪聞風孰興猗歟先生<lb/>
行知尊聞養氣弗餒充乾塞坤實孚名隨上徹九天鶴<lb/>
書翩翻降於丘園爰自布韋專城以居象笏朱衣於赫<lb/>
其儀寵㤙之加其廣無垠曷以報之誓不顧身敷宣帝<lb/>
仁達于齊氓以煦以嫗以致其亨民或勞只如魴之頳<lb/>
乃平更繇俾遂其生黠胥舞文其貪若狼乃障乃防而<lb/>
扼其亢人相告言久嬰亂離父母孔爾我胡弗歸十百<lb/>
為羣其來如雲操厥耰鋤以播以耘我行其原萬桑沃<lb/>
<pb n="KR4e0002_WYG_024-23a"/>
然俯瞰于隰黍苗芊眠鄰多孽煌刺天而飛避不入境<lb/>
絶類有知真儒之效小試則殷誰曰漢吏專美其循太<lb/>
龢薫蒸郁紛輪囷自此而升何澤弗臻大命止斯傷如<lb/>
之何視天方髙淚如懸河我文傒嘆數竒則然中心無<lb/>
慊生順死安善人殄瘁斯道之衰顧瞻無依胡寧不哀<lb/>
崔崔者岡𣺌𣺌者陂其中有墳千載之悲<lb/>
　　　故一鄉善士張府君墓版文<lb/>
浦陽江之上有大姓曰張府君天錫字君與懿然篤厚<lb/>
<pb n="KR4e0002_WYG_024-23b"/>
人也自成童時輒知孝敬日趨大父母父母側問衣燠<lb/>
寒而進退之年既長益推錫類之仁九族有弗振者時<lb/>
卹其匱乏復懼族逺情疏築堂南山麓為序拜旅飲之<lb/>
所長㓜之節粲然不紊其於惇愛廣順之道有所賴焉<lb/>
然不是以為足寒食十月朔汛掃先世諸塋必厯告嗣<lb/>
人曰此為某府君其名行若何支系若何本末如連珠<lb/>
已而泣曰吾髮種種矣茍不言爾等當不知土中為何<lb/>
人慎識之勿使牛羊踐履其上平居正襟危坐終日不<lb/>
<pb n="KR4e0002_WYG_024-24a"/>
妄動即動足跡亦有恒度撫世酬物一以誠有犯之者<lb/>
任其轇轕兩耳如無聞尤不喜以疾言厲色加人人愈<lb/>
愛慕之雖傔媵亦從化俯首趨功驩欣如也及殁不問<lb/>
賢不肖皆歎惋悼惜有至淚下者至今語及府君猶舉<lb/>
手加額稱之曰長者長者云府君之裔初自清河遷已<lb/>
厯十有三世曾大父維大父夢龍湖之儒學正父一寧<lb/>
妣方氏府君生於某年月日殁於某年月日壽若干以<lb/>
某年月日塟於縣西通化鄉施禮山原配室朱氏婦道<lb/>
<pb n="KR4e0002_WYG_024-24b"/>
克修前卒竟合葬焉子三坦泰祐女三石某朱某樓鐵<lb/>
其婿也孫五瑶福驥某某曽孫五某某昔漢之萬石君<lb/>
家以孝謹聞於郡國雖齊魯諸儒質行咸自以為不及<lb/>
若府君為人實有石氏之風奈何士習不古文有餘而<lb/>
行不逮尚有愧於齊魯諸儒又何敢望君之藩垣哉是<lb/>
可嘆已坦等遣從孫大常丞丁徴濓勒銘墓門濓聞至<lb/>
正初宗藩賢王有竒府君才者辟為營田總管府治中<lb/>
府君辭不赴今故不以為稱而題之曰一鄉善士張府<lb/>
<pb n="KR4e0002_WYG_024-25a"/>
君墓并感其事而銘之銘曰<lb/>
生之温守之仁發之淳行之新以飭其身以伉其門以<lb/>
壽其子孫<lb/>
　　　上海夏君新壙銘<lb/>
國朝有天下患吏之病細民公卿廷議以為吏它郡人<lb/>
與民情不孚又多蔽於黠胥宿豪民受其病固無怪莫<lb/>
若立巨室之見信於民者為長使主細民土田之税而<lb/>
轉輸於官於是以巨室為糧長大者督糧萬石小者<lb/>
<pb n="KR4e0002_WYG_024-25b"/>
數千石制定而弊復生以法繩之卒莫能禁是時惟蘇<lb/>
之沈氏以奉法稱天子親召與語賜之酒食時减免其<lb/>
田賦名聞四方而上海有夏君者尤畏謹好禮繇賦皆<lb/>
先時而集不煩徴索愛恤細民銖兩無所妄取民咸悦<lb/>
而徳之聨事者皆以為則其所為盖無愧沈氏而名未<lb/>
若沈氏之顯者聞於上則勢隆而易彰鬰於下則雖善<lb/>
而莫著此余因夏氏之請而欲揚之者也君諱宗顯字<lb/>
叔眀自其曾祖㕘祖駟父祥皆居華亭君年十五六喪<lb/>
<pb n="KR4e0002_WYG_024-26a"/>
母以達禮聞服終請于父出從傅朱學數年學有名逰<lb/>
上海樂其土俗遂之長人鄉置田宅徙家以居既而家<lb/>
日殷富益敦行義兄及孀姊老而窶嵗時奉粟帛養之<lb/>
葬其䘮而䘏其子撫異母弟有恩事外舅姑盡子壻禮<lb/>
聘名士為師故人子就學者飲食之旦則冠帶坐堂上<lb/>
子孫盛服入揖立兩序俯首聽教命君各授以事㑹食<lb/>
遣去至夕取古今事可為法戒者辨析講説勉以為善<lb/>
子孫恭謹愿慤不敢嬉遨譁縱凶嵗鄉里皆從君乞粟<lb/>
<pb n="KR4e0002_WYG_024-26b"/>
帛藥餌嫁娶䘮災者取資焉故巨室之以長厚稱者必<lb/>
曰夏氏見君者慕其善與君逰者服其才聞君卒者莫<lb/>
不痛惜之也初君年未四十即穿壙為冢於舍西北若<lb/>
干步及年六十有六而卒遂葬焉君之卒以洪武十二<lb/>
年正月二十一日葬以二月九日娶王氏二男曰應炎<lb/>
應霖三女長適趙志學次適趙以仁一在室孫男三人<lb/>
翟彪麟女三人曾孫男一曰緜緜銘曰<lb/>
周法既壊經界隳羣氓相啖䑕與狸吏庸俗澆邈不知<lb/>
<pb n="KR4e0002_WYG_024-27a"/>
赤子顛踣吁可悲聖神造謨立治䂓俾大育小勢相維<lb/>
孰嚚戻法肆攘欺利猶在吻身已離惟呉夏君懲衆非<lb/>
畏慎奉上仁以綏凶嵗發廩賙困飢帛寒藥疾棺載尸<lb/>
居家孝友此其推子姓愿謹習禮儀鄉閭愛戴莫敢違<lb/>
為富好仁曷能追天錫爾𦙍當蕃兹嗟哉巨室宜相師<lb/>
欲考令徳徵銘詩<lb/>
　　　樓母婁氏墓版文<lb/>
義烏樓璉詣余禁林且哭且拜曰璉也不才幸獲厠名<lb/>
<pb n="KR4e0002_WYG_024-27b"/>
銓曹擢主大同宣寧縣簿歸與母夫人别夫人慘然若<lb/>
不能勝情整璉衣出門涕涙闌干被頰璉恐重傷夫人<lb/>
之意忍泣而徃之官僅五月而訃音至矣蒲伏歸伏草<lb/>
土今服既闋吏部用常例别調行有日痛念先母遺徳<lb/>
未白舊幸灑掃門庭執弟子之禮敢以墓版文為累按<lb/>
璉自為狀諱慶字静嘉婁氏考某妣某氏夫人年二十<lb/>
歸同里樓君光亨婦道修飭甚其姑童氏御家屬以嚴<lb/>
纎芥有失輒鬱鬱不樂冡介間鮮有獲其驩心者唯夫<lb/>
<pb n="KR4e0002_WYG_024-28a"/>
人能之處先後唯以柔勝有恃强壓之者夫人俛首避<lb/>
去久之咸愧赧夫人亦自如樓君隠居教授州里多宗<lb/>
之每懸燈覽書直至鷄號夫人侍左右不敢先寢困睫<lb/>
或不可擘必奮迅自力習以為常嘉朋至備物以饗雖<lb/>
截髪弗暇計其遇族婣不為翕翕而趨不為淹淹而舍<lb/>
始終有恒學者多不及也一旦病痰厥喉吻上下隆隆<lb/>
作聲已而蘇明日復卒夀七十八其時則洪武辛亥九<lb/>
月十七日又明年癸丑某月日藏于竹山里先塋之次<lb/>
<pb n="KR4e0002_WYG_024-28b"/>
子男子四玓瓅珍璉璉以明經試吏部入官今為成都府<lb/>
仁夀縣主簿階將仕佐郎子女子三環瑜珥俞盛方錫<lb/>
呉祐其壻也孫男三致中致和致剛孫女四貞娟婉媛<lb/>
皆㓜世恒謂隂教不行天下無良婦有若婁氏豈非婦<lb/>
之良者耶奈何輕言之讀予銘者尚有所厲也銘曰<lb/>
無非無儀維婦之常不有以昭之孰知其良余銘婁氏<lb/>
之藏百世之下遹有耿光<lb/>
　　　瑞安呉門三貞母墓版文<lb/>
<pb n="KR4e0002_WYG_024-29a"/>
温之呉荃不逺千里踏赤日而衝黄埃謁予於浦陽江<lb/>
上既入容貌慘沮弗悦問其故輒嗚咽流泣而後言曰<lb/>
荃之先世初家鄱陽再遷㑹稽唐諫議大夫畦又自㑹<lb/>
稽徙温之瑞安世有宦蹟至宋兵部侍郎洸某州教授<lb/>
瀹兄弟連擢某年進士第聲聞益著兵部幾世孫連江<lb/>
主簿朝宗無嗣以兄通判汀州泰來仲子諱埏君為之<lb/>
後君元栁州教授荃之曾大父也種學織文名播于邇<lb/>
遐其配金部郎中張公聲道之孫諱淑真柔婉静專奉<lb/>
<pb n="KR4e0002_WYG_024-29b"/>
尊章能盡其禮曾大父方四十一不幸蚤世張夫人少<lb/>
九齡誓冰雪自潔卵翼其子至於有成夀七十二以至<lb/>
正元年辛巳八月辛酉卒五年乙酉二月癸未葬州之<lb/>
廣化鄉其子諱欽荃之大父也娶胡夫人諱節宋瓊州<lb/>
安撫使尚賢之孫大父學行如其先人念家世之多艱<lb/>
奮然欲有為寤寐不忘生一子諱璟荃之父也嗜學如<lb/>
嗜利罔有怠心及其冠也擇松江府判官林公天麟之<lb/>
孫諱亷為之室林夫人瀕行父以上腴田三十畆畀之<lb/>
<pb n="KR4e0002_WYG_024-30a"/>
林夫人曰兒聞女子之行父母有命戒之言不聞其他<lb/>
也敢辭暨去動静具合節文三族翕然稱其賢荃父始<lb/>
二十一嵗不幸又以疾不起時林夫人多二齡荃在遺<lb/>
腹中甫九月荃父臨卒語林夫人曰吾家宗祀不絶如<lb/>
縷者在吾一身今病革若是柰之何哉然吾祖父無凉<lb/>
徳生男或可期爾能保嬰惸而養吾二親吾死為不死<lb/>
矣林夫人仰天泣曰所不如君言者有如日言終而卒<lb/>
卒一月而荃生生一月而大父繼卒大父年方四十而<lb/>
<pb n="KR4e0002_WYG_024-30b"/>
胡夫夫少一齡二孀母相依為命抆涙治事晝夜更抱<lb/>
持荃嘗指曰呉氏三世惟頼此一孫耳嗚嗚對泣不能<lb/>
仰視逮荃六嵗天下繹騷大俠聚兵隂竊生殺之權者<lb/>
甚衆慕吾母豐於財争欲聘之不聽更以危言震撼復<lb/>
不聽因説之曰當此亂世有力如虎者尚朝不謀夕以<lb/>
孱弱之婦不翅一輕塵乃欲保三尺孤耶知者頗竊笑<lb/>
於後矣為汝之計莫若托身勢家而心存呉氏顧不足<lb/>
隂持之耶林夫人剪髪長號曰吾聞烈婦不再嫁此義<lb/>
<pb n="KR4e0002_WYG_024-31a"/>
或乖禽犢不若也吾但不知負其天遺孤之保與否則<lb/>
天也吾言止斯茍或迫之有死而已其説既不行遂謀<lb/>
勒兵而强委禽焉林夫人聞之與姑言曰事急矣不可<lb/>
以不去即挾荃夜走平陽冒險阻履荆棘茹苦如茹甘<lb/>
呉故大家傔人媵女滿庭頤指得如意至是皆散盡林<lb/>
夫人躬操杵臼以執爨事食或不充攻絲枲以貿易之<lb/>
然猶市書教荃從名人游脱簪珥以代束脩且曰家雖<lb/>
廢學不可廢也事姑尤孝謹姑多疾畢志竭慮以事巫<lb/>
<pb n="KR4e0002_WYG_024-31b"/>
醫忽夢神人謂之曰炰鱉飼之即差已而果然人以為<lb/>
孝感州大夫朱文霆賢之欲請于朝旌表其門閭林夫<lb/>
人固辭乃止林夫人居平陽十二春秋當至正二十二<lb/>
年壬寅十二月己丑林夫人不幸殁夀三十九胡夫人<lb/>
哭之慟曰上天罰我如是之酷耶老者存而少者先逝<lb/>
耶荃時二十三矣胡夫人由是日夜程督愈勤唯恐荃<lb/>
之怠也又七年為洪武元年戊申荃始還瑞安故廬以<lb/>
十二月庚辰葬林夫人與吾父同穴又二年胡夫人亦<lb/>
<pb n="KR4e0002_WYG_024-32a"/>
卒實三年庚戌九月辛亥也夀七十三葬以五年壬子<lb/>
二月甲申其穴亦與大父同所葬之地皆祔張夫人云<lb/>
惟我呉氏寡祐禍及三世幾致隕厥宗其克底於今者<lb/>
二貞母是頼前延後引靡遺餘力志節之著堅如金玉<lb/>
而不變屹如丘山而不移稽諸古史傳所載殆不是過<lb/>
不肖孤惸然在疚深懼不能負荷而先徳之卓絶者又<lb/>
不白於世一念及兹涕泗汍瀾而不自知敢以墓文為<lb/>
請惟先生畀矜之言訖拭涕再拜濓因譬曉之曰荃無<lb/>
<pb n="KR4e0002_WYG_024-32b"/>
以憂為也一詘一伸天道之常荃之家其困瘁極矣涵<lb/>
蓄之久惡知不大發於後也栝人有林氏者當宋之訖<lb/>
籙家廢於兵婦姑挾三嵗兒奔走戎馬間幸而得全二<lb/>
母鞠之成兒擢高科而其子孫文墨彬彬多列膴仕其<lb/>
事與荃諸母頗類而酸辛則過之譬如木焉收閉華澤<lb/>
於沍寒之日暢達光榮於和煦之時理則然也頗聞荃<lb/>
汲汲好修而能古文辭薦紳先生咸器重之爵禄之至<lb/>
孰能禦之哉荃又有二子昆昱矣其𦙍系之滋亦將自<lb/>
<pb n="KR4e0002_WYG_024-33a"/>
斯焜煌朗烈上繼兵部公之步武似不難致也荃無以<lb/>
憂為也濓故為白其三母之行樹石墓門以志子孫他<lb/>
時融顯之所自後之讀者當以濓為知㣲之士云銘曰<lb/>
海東名區有氏曰呉世為簪纓起家則儒仁漸義摩上<lb/>
浹下孚隂教有翼大義鑑如卓哉三母貞徳弗渝一延<lb/>
于前備涉艱虞誓竭肝膽以樹門閭二引其後丁時毒<lb/>
痛同扼猛兕以保孤雛正如鼎足損一則欹代有懿哲<lb/>
庶亡阽危荼蓼雖操冰雪自持中心所涵其氣吐霓白<lb/>
<pb n="KR4e0002_WYG_024-33b"/>
石可泐我志弗移黄金可銷我節肯隳卒紹三世免隊<lb/>
一絲粤稽於天厥理匪誣碩果不食其發必腴修幹入<lb/>
雲濃隂鬱敷欲搆明堂疇忍舍諸誰家鬼妻朝麻為衰<lb/>
夫骨未寒背而他之君子疾視何翅蟲蛆有人心者請<lb/>
觀銘詩<lb/>
　　表<hi>凡八章</hi>
　　　先大父府君神道表<lb/>
惟我大父府君卒于重紀至元丁丑十二月己夘後四<lb/>
<pb n="KR4e0002_WYG_024-34a"/>
年當至正辛巳十月壬申葬于金華縣東七十里東烏<lb/>
之山又六年丁亥十一月己未而大母夫人繼卒是年<lb/>
十二月丙申合葬府君之穴又十二年介孫濓始自譔<lb/>
文勒諸墓上不孝之戻其將何逃然自兵興以來潛伏<lb/>
草莽支綴餘息不敢使墜其宗及夫驚悸稍定欲求鴻<lb/>
儒畯生以論譔先徳而故老凋落盡矣斯固區區不能<lb/>
自力之過亦遭時孔艱心與事背無以遂其犬馬之私<lb/>
失今弗圖恐終無以示子孫輒忘其固陋而一言之初<lb/>
<pb n="KR4e0002_WYG_024-34b"/>
府君生於宋季宋未巳而官政先亂諸惡少年緝紙為<lb/>
鎧剪筡為欔斬牲以祭社神唯務相屠劉睚眦之怨即<lb/>
蟻附蠭聚求饜其欲而後止府君亦多怨家能以智馭<lb/>
之獨能脱禍及江南入國朝法制未定州縣吏舞文以<lb/>
盬民府君因毁其家與夫人棲遲小室室中僅容榻案<lb/>
夫人設竈於戸外朝㩦釡出炊暮復持入御紡磚直至<lb/>
四鼔目稍瞑即起敲冰為盥𠻳又復從事由是家用頗<lb/>
紓大徳丁未嵗惡人相食府君出糴于杭亡頼男子結<lb/>
<pb n="KR4e0002_WYG_024-35a"/>
為隊伍夜半椎人門稱相公殺戮鹵掠呼號相聞里中<lb/>
惴惴不自保時嚴君侍夫人之側夫人與定計以物紿<lb/>
羣盜私走告捕賊掾部里兵襲之盡殱其衆府君聞其<lb/>
事自杭馳還見夫人悲喜交集且曰吾意爾母子作魚<lb/>
肉矣尚在邪已而傳酒相慰慶鄉鄰咸頓首謝曰㣲君<lb/>
家吾屬入鬼録久矣府君性忠信啟口露肝膽不肯作<lb/>
世俗軟媚無實語與人交無二諾友愛尤篤與兄共執<lb/>
里役州家或有科繇至挺身獨任之曰毋以煩諸兄也<lb/>
<pb n="KR4e0002_WYG_024-35b"/>
府君年五十以家傳於諸子晴檐獨坐拄頰看山世間<lb/>
升沈榮辱了若不相闗又二十八年乃終黄文獻公為<lb/>
表其墓曰吉士云夫人粹然如玉而亷隅不可犯婦道母<lb/>
儀可為女中師傅行事暗合古烈女者甚衆齊家壹以<lb/>
禮法雖細微事皆遵矩度入其庭上下祗肅無敢大聲<lb/>
疾呼者嵗時出坐堂上羣子姓捧觴上夀夫人厯以畏<lb/>
天為戒復證以近事曰某也善孫子繩繩多某也不善<lb/>
人已犂其庭矣從子有蚤孤者宗人利其貲多欲潛害<lb/>
<pb n="KR4e0002_WYG_024-36a"/>
之夫人與府君卵翼至成人為之納室而返其貲半髪<lb/>
不私夫人端明而有容其謙損不足之色津津見眉宇<lb/>
間卒享耆夀以終其年視府君又加七焉濓之生也與<lb/>
府君同月日府君特憐愛之四五嵗時府君坐置膝上<lb/>
以手循其髪而祝曰吾祖實寛厚長者生平好施與不<lb/>
求人知吾父孝弟如古人應物務以柔勝亦以恤貧之<lb/>
故致家之索及吾唯先訓是式毎衡於心而勿敢忘承<lb/>
吾之利者列于前紛紛也今耄矣恐旦暮死不能有以<lb/>
<pb n="KR4e0002_WYG_024-36b"/>
詔汝汝固㓜幸聽吾言即聽吾言期樹善於無窮言訖<lb/>
潸然而泣濓時雖無所識知頗能記府君之言嗚呼府<lb/>
君之為人其心厚於仁者乎濓也不敏學不加修不能<lb/>
使府君之名光輝震耀於來世兢兢惕惕若履淵冰所<lb/>
幸秪奉誨言立身行已頗無愧怍於人庶幾弗悖於府<lb/>
君之教者唐李翺為皇祖實録有云先祖有美而不知<lb/>
不明也知而不傳不仁也府君之美濓既知之矣雖不<lb/>
能工為文辭不可縁是以自陷於不仁之域於是以特<lb/>
<pb n="KR4e0002_WYG_024-37a"/>
牲告于神道列府君之言行而附見夫人之事貽諸孫<lb/>
子使繼夫為善之志歴百世而毋怠云府君諱守富字<lb/>
徳政姓宋氏金華潛溪人父諱溥徳母周氏夫人姓金<lb/>
氏諱妙圓父諱溥榮母謝氏生四男一女十三孫其世系<lb/>
之詳己見於翰林學士承㫖歐陽公所述刻諸石矣不<lb/>
書懼瀆也前史官介孫濓自製<lb/>
　石刻載府君世系今録于左其文曰宋氏世居京兆<lb/>
　唐大理丞憲武徳間遷呉興憲字秉彛為易講師弟<lb/>
<pb n="KR4e0002_WYG_024-37b"/>
　子數千人生有嚴有嚴生邠邠生綏綏生𤣥熊𤣥熊<lb/>
　生忻忻生嬴嬴生戣戣生宗㨗宗㨗生服服生僎僎<lb/>
　生循循生伯旒伯旒生榮周廣順中遷義烏覆釡山<lb/>
　榮字體仁通尚書春秋私諡文通先生生甫宋雍熙<lb/>
　末遷根溪之宋村甫字師杜生訓訓生帳帳生祥祥<lb/>
　以弟海子阜後阜生偘從榮至偘七世皆為鉅儒偘<lb/>
　生永敷柏嘉定初同遷金華潛溪柏字秉操以兄永<lb/>
　敷子溥徳後溥徳子即府君諱守富字徳政履仁蹈<lb/>
<pb n="KR4e0002_WYG_024-38a"/>
　義類古篤行者妻金妙圓賢甚一言一行可為女中<lb/>
　師法生文昭文囿文馨文隆文昭一名朝字文霆有<lb/>
　隠徳朝廷賜號曰蓉峰處士生淵濓淵義烏醫學教<lb/>
　諭濓博極羣書自布衣召入史館為編修官著孝經<lb/>
　周禮傳龍門子數十萬言元至正中遷浦江孝門橋<lb/>
　上文囿生澄渭沁涫澤潤文馨生溗汶瀛文隆生潚<lb/>
　淵生瑛濓生瓚璲澄生琦瓛溗生理沁生珠瓊瑗瑛<lb/>
　生性怡瓚生慎愷恂澄瑛瓚璲皆儒噫府君誠吉士<lb/>
<pb n="KR4e0002_WYG_024-38b"/>
　哉何其孫子之賢且多也史官歐陽𤣥述<lb/>
　　　先府君蓉峰處士阡表<lb/>
嗚呼惟我顯考府君之殁既窆白石山阡與顯妣夫人<lb/>
同穴於是距顯妣卒且葬時已二十春秋顯妣壼儀幸<lb/>
見諸登述而顯考之隧有石無辭輒泣而書之曰顯考<lb/>
之生也宋方内附官府新建黠胥騁奸家道因之陵遲<lb/>
鹽醯至有所不繼祖妣夫人與顯考鞠躬盡瘁誓勿蹶<lb/>
其門祖妣營度於其内顯考則隨物順成應之於外嵗<lb/>
<pb n="KR4e0002_WYG_024-39a"/>
增月衍頗有成緒祖考府君崇高節不肯屈人下䑕軰<lb/>
或加侵暴顯考於左右之使得以懲其非己而繇役繁<lb/>
興州司臨門急於星火顯考每躡屫而徃雖暴露於外<lb/>
櫛風沐雨戒勿使二親知或憫其勞顯考曰在外亦差<lb/>
樂耳不知勞也嵗丁未大祲民散為盜夜持刀入人舍<lb/>
貨錢羊牛聴其所攘稍不從即見殺顯考時役官中用<lb/>
計安盜私聞于公府集社兵禽戮之鄉人徳焉雖在事<lb/>
為叢沓中雅志書詩見濓頗知學驩然曰予家自文通<lb/>
<pb n="KR4e0002_WYG_024-39b"/>
先生以來世多巨儒深懼詩禮之澤或絶以為君子羞<lb/>
心惄焉弗寧雖夢寐弗忘之汝宜從名人游毋殞厥宗<lb/>
人恒市腴田搆華居以遺子孫曾不旋踵隳廢不存者<lb/>
有之予不能也其自號有知者則令逺附權貴人之門<lb/>
藉威靈以徼榮寵雖稍與仕籍而貪墨弗之戒至身辱<lb/>
家覆者有之吾又不能也予所望汝者為孝子為悌弟<lb/>
為良師儒雖貧至骨無憾但得州里之人咸指曰宋氏<lb/>
有子矣吾之深願也大抵門不欲其髙惟其徳之崇有<lb/>
<pb n="KR4e0002_WYG_024-40a"/>
子不欲其侈惟欲其業之脩汝謹識之嗚呼濂也將何<lb/>
脩以承明訓邪顯考明白坦蕩不設機穽三尺童子亦<lb/>
遇之以誠有上謁者整冠巾起揖之婣朋過從不以富<lb/>
貧為之重輕人與其處愛戀不忍舍凡見之行事每相<lb/>
謂曰是宋處士邪斯人無偽言偽行當信之弗疑達公<lb/>
顯卿慕其有隠徳或逺致牢餼或升堂而拜顯考一以<lb/>
禮接而以義辭翰林侍講學士黄公游浦陽之仙華山<lb/>
約顯考偕行一見之頃顧謂濂曰而翁其有徳之人歟<lb/>
<pb n="KR4e0002_WYG_024-40b"/>
容貌辭氣何其與流俗相去萬萬也集賢大學士呉公<lb/>
尤稱顯考之為人嘗贊其像曰形雖臞臞心則舒舒盖<lb/>
執謙以泛應而樂静以自娯所以小人之干自不能近<lb/>
君子之譽東西翕如若人者豈非孟氏所謂一鄉之善<lb/>
士者與議者不以其言為過嗚呼濂也將何修而有以<lb/>
紹先徳耶顯考分在丘壑不嗜仕進至正初有上其名<lb/>
于朝者賜號曰蓉峰處士顯考曰是符吾志也生平無<lb/>
厚嗜衣取蔽體食取充口不見有憂愠之色晚年尤不<lb/>
<pb n="KR4e0002_WYG_024-41a"/>
嬰世事盤回夷猶陶然得世外之適間取古今事可喜<lb/>
可愕者閱之以治其情年八十一耳聰目明無所苦一<lb/>
旦得㣲疾猶能起坐食飲如平時越翼日即亡臨終一<lb/>
語不亂逺近聞者嗟悼不置省憲二府遣使者致祭七<lb/>
邑及隣郡之士咸來弔哭或撰哀輓之詞動盈巻軸時<lb/>
隂雨連月當塟之日白日杲杲塟甫畢雨復如初衆尤<lb/>
嗟異焉嗚呼顯考稟質粹冲凡所謀為自然中乎繩尺<lb/>
孜孜以好善為務遇有戕賊人者則為之蹙額良久嘆<lb/>
<pb n="KR4e0002_WYG_024-41b"/>
曰人形而豹虎行曾不自省邪故上下咸以為有鄒魯<lb/>
上賢之至行人無異詞如濓不肖雖戰兢自守無所愧<lb/>
怍于人尚恨不足敬承明戒克紹先猷年踰五十猶持<lb/>
無用空文出應時湏淟涊汨没而實徳且病矣毎一念<lb/>
之顔面發頳不能自己因摭拾顯考言行以表諸阡以<lb/>
志濓之自咎以告後世子孫知所取法焉<lb/>
　　　滁陽蔡氏道山阡表<lb/>
祠部主事蔡秉彞詣濓請曰彛之曾大父諱某姓蔡氏<lb/>
<pb n="KR4e0002_WYG_024-42a"/>
初居趙川因官于滁遂家焉娶胡氏無子唯育一女懼<lb/>
蔡氏之不血食也乃命季氏子冬後冬負氣自豪殺人<lb/>
亡命竟不知所終遂以女歸來安之許氏許氏諱清字<lb/>
士亷讀書有賢行平居寡言以儉徳自將曾大父愛之<lb/>
曰是類我者也命以為子不聽久之乃相從實彛之大<lb/>
父也不幸為高氏子誣搆以死罪留圜扉者二年貲産<lb/>
咸廢而大父無愠容大父復無子亦生一女先是句容<lb/>
龍潭人孔氏有諱善者字國寳㓜失怙恃唯二兄存頗<lb/>
<pb n="KR4e0002_WYG_024-42b"/>
虐之依仲父以生一且告仲父曰兄若弟一氣所鍾也<lb/>
茍戀區區貲業使兄被不義之名人其謂我何請避之<lb/>
仲父為之汍瀾出涕且曰吾在子勿憂於是竟决去無<lb/>
留意行至滁大父見之嘉其知彛倫之理與其語又輕<lb/>
財仗義有特達丈夫志亦以女妙静妻之刲羊豕大饗<lb/>
婣朋焚香祝天曰吾再世無嗣蔡氏之傳將遂微矣是<lb/>
子其克荷負吾家乎乃後之實彛之父也不數年盡復<lb/>
大父所䘮土田人有曲行面直之鄉黨稱其賢生四子<lb/>
<pb n="KR4e0002_WYG_024-43a"/>
長即彛次𤣥童次夀童次慶真及一女至正甲午三月<lb/>
二十九日滁陷于兵先母與女素英抱節赴水死𤣥童<lb/>
慶真皆不知所徃獨先人與彛間闗渡大江而居金陵<lb/>
先人因憂憤成疾死時八月十八日也彛娶王氏生一<lb/>
子名繼宗嘗念三世皆以異姓為後雖於先王之禮有<lb/>
所未合原其情之所至豈得已哉彛家素積善天必福<lb/>
之異日子孫或衆多各俾一人承蔡許之祀而彛復姓孔<lb/>
氏則於禮為得矣然大父之年僅五十七大母復少四<lb/>
<pb n="KR4e0002_WYG_024-43b"/>
嵗而終父視大母之年又少十嵗母之年則如其父焉<lb/>
四䘮皆於黄道山以昭穆序葬山在州東北十五里曾<lb/>
大父兆域之所在也墓石皆無文願子為通書諸碑以<lb/>
示後人天地開闢厥初生民何嘗知有所謂姓氏聖人<lb/>
者出惡其無貴賤親踈少長之别也於是因生賜姓胙<lb/>
土命氏以至於以字以諡以官以邑而族系漸繁矣蔡<lb/>
本姬姓許本姜姓皆以國氏者也孔本子姓以王父字<lb/>
為氏者也而三者何可同乎雖然凡有姓氏莫非神明<lb/>
<pb n="KR4e0002_WYG_024-44a"/>
之胄而出於炎黄之世所謂二十五宗一十四姓者尤<lb/>
多流雖殊而源則一遽謂之不同亦未見其為可也然<lb/>
彛之為孔氏固為不刋之論彼二氏者豈可忘其所付<lb/>
託而為若敖氏之鬼哉誠令子若孫繼之一如彛所言<lb/>
亦出於禮之變耳嗚呼氏族之不傳其淆亂無别亦難<lb/>
明矣使彛不自言數世之後惡知有所謂孔氏者哉昔<lb/>
人有云人有姓氏猶衣服之有冠冕裂冠毁冕雖有帶<lb/>
裳幅舄不足以被飾其身其任不為不重矣其任為甚<lb/>
<pb n="KR4e0002_WYG_024-44b"/>
重人仄視以為輕有如彛者豈非有識之君子乎某與<lb/>
彛友既久若異姓昆弟然故因其請為表著先塋之碑<lb/>
使後世有考焉彛字秉彛為人慷慨疏通其從政也難<lb/>
集之事談笑而成之人號為長才㓜鞠同里王時中家<lb/>
遂婿焉已而襲其姓時中既有後今請于朝仍氏於蔡<lb/>
云<lb/>
　　　故天台朱府君霞塢阡表<lb/>
孝子之於親曷嘗有紀極哉唯恐其嘉謨懿行不暴白<lb/>
<pb n="KR4e0002_WYG_024-45a"/>
於後世也件繫羣事既有狀矣足以昭于人人又有𤣥<lb/>
堂之銘銘此狀著矣又有阡上之表焉葢辭之重複者<lb/>
事必著甚哉孝子之心其有所慎乎仙居朱府君之卒<lb/>
多厯年所其子公立既請縣大夫前進士魏俊民為之<lb/>
銘其二孫木棐猶以為未足復來徴予文表於墓門揆<lb/>
於古義合矣予乃按狀而書之曰府君諱嗣夀字得仁<lb/>
姓朱氏世居台之臨海宋殿中侍御史希述其逺祖也<lb/>
殿中君六世祖友直仕為宣撫司某官始遷仙居之東<lb/>
<pb n="KR4e0002_WYG_024-45b"/>
門至府君又六世矣府君之生岐嶷而深沈豐厚而敏<lb/>
慧自為童子時風㟁孤鶱昻然野鶴之在鷄羣見者莫<lb/>
不異之及游鄉校嚅嚌羣經食芳而潄腴充然若有所<lb/>
得且曰古者為學精神心術一寓之於事為或慮其有<lb/>
不正也必資體驗擴充之功所以皓首窮經不敢輕寘<lb/>
之若拈華摘豔鉥心劌腎於辭章間陋之陋者也自是<lb/>
撫世酬物一出於正而異端無實之説了若不經意事<lb/>
父母輒盡其孝奉異母之兄甚於同母者凡事必咨稟<lb/>
<pb n="KR4e0002_WYG_024-46a"/>
而後行遇弟有恩及其蚤捐館舍諸孤貧䘮不得入土<lb/>
府君泣曰兄弟同氣也死而不葬吾心其安乎即命堪<lb/>
輿家卜地而藏焉夫妻尤相敬如賔自委禽至髪白無反<lb/>
目之失教諸子力田孝弟不許事紛華靡麗遂名堂曰<lb/>
順徳且賦詩以示意待族姻廬井曲盡人情不以貴富<lb/>
貧賤而為薄厚疏數春秋祭其先儀文並循家禮升降<lb/>
跪拜如將見聞其容聲人取以為法治家甚嚴子孫朝<lb/>
夕冠帶承候顔色拱聽訓飭不命之退不敢退也晚年<lb/>
<pb n="KR4e0002_WYG_024-46b"/>
築室東園藝菊花數十本當秋高氣清金錢纍纍然布<lb/>
柔條間府君熟玩不忍釋去或對之酣觴清詠終日且<lb/>
謂人曰菊誠吾良友吾殆托之以逃名乎達忠介公兼<lb/>
善時出鎮于台聞府君有賢行將剡薦于朝府君謝曰<lb/>
仕將以得禄養親也親亡以仕何為哉達公亦不敢彊<lb/>
未幾遘疾府君度不能起召子若孫訓之曰吾晝夜兢<lb/>
兢業業以克至于今日非為仰不媿俯不怍抑且可以<lb/>
見祖宗於地下汝等守爾孝弟篤爾忠信蹈爾禮義厲<lb/>
<pb n="KR4e0002_WYG_024-47a"/>
爾廉恥庶幾不陷於有過之域吾雖死將含笑入地矣<lb/>
已而遂卒時至正乙未十月二十一日也享年六十又<lb/>
九府君曾祖懋宋鄉貢進士祖智父元豪補武學生妣<lb/>
應氏金氏府君金出也娶同縣吕氏先十三年卒子男<lb/>
子二公立公成公成先四年卒子女子一適楊𢎞祖孫<lb/>
男六木松棠棐棣楫木棐即來謁文者孫女一歸吕志<lb/>
尹卒後當某年月日葬于縣東一里馬裊山霞隖之原<lb/>
禮也嗚呼士君子之立身也其功名烜赫於世則登名<lb/>
<pb n="KR4e0002_WYG_024-47b"/>
於國史其次焉則書諸郡志又其次焉則藉薦紳之立<lb/>
言者以傳及其久也未嘗不與史志相為頡頏有若府<lb/>
君之行斥乎澆漓葆乎醇熙一本乎真誠而弗事乎詭<lb/>
隨此所謂一鄉之善士非歟是宜掲之崇阡以為聳善<lb/>
扶世之計而所愧者予非其人也雖然予久居禁林海<lb/>
内名公卿及賢士大夫所銘者多矣鮮有徴文於十九<lb/>
年之後者而木與棐有焉則其乆不忘乎親可知矣予<lb/>
雖欲辭之而烏乎辭之若木與棐者亦可謂之孝孫矣<lb/>
<pb n="KR4e0002_WYG_024-48a"/>
乎是為表<lb/>
　　　祝母葉氏隖門阡表<lb/>
姑蔑祝君應昇謁濓金陵備列其先母之行丐濓為表<lb/>
掲墓上嗚呼濓也安能表而母乎夫表者所以焯徳著<lb/>
美為之庸何傷而濓以弗能者非過激也葢有所感也<lb/>
私竊自念吾先妣之棄諸孤越十三春秋矣縣繂雖有<lb/>
其石而至今無文方思俯伏薦紳先生之門以求發其<lb/>
幽輝而一時故老凋落盡矣曕望昊天䀌然傷心嗚呼<lb/>
<pb n="KR4e0002_WYG_024-48b"/>
濓也安能表而母乎雖然應昇之請力矣濓或遏而絶<lb/>
之則應昇將有同濓之感頗聞之君子不以病於己者<lb/>
病夫人於是因應昇之言而經緯之應昇之言曰先母<lb/>
諱了心姓葉氏世為衢人年二十二來居先君之少房<lb/>
其事正室汪夫人寅畏謹敇有過無弗及焉自先君殁<lb/>
與汪夫人同帷帳者埀三十齡情意欵洽無乖忤之色<lb/>
每子婦進飲食或一味之珍必叩之曰汪夫人已食乎<lb/>
子婦應曰然始敢下筯非惟事長之有禮也其加厲於<lb/>
<pb n="KR4e0002_WYG_024-49a"/>
應昇者惟恐弗率于理時立應昇於前而語之曰吾不<lb/>
暇汎引古今事以詔汝姑即汝家言之汝目擊焉或耳<lb/>
聞焉效之宜若易易也爾祖南劒教授君與鄉先達徐<lb/>
公友善徐既卒二子析田不能平由爾祖片言而决各<lb/>
受田萬畆二子徳爾祖之靖其争也請以畆二千為夀<lb/>
爾祖力却之踰年二子强之益切乃納其閒田五畆辭<lb/>
多而受少今人所難爾當效爾祖之介當爾祖之殁爾<lb/>
世父甫三嵗爾父方在姙後三月始生爾祖母江夫人<lb/>
<pb n="KR4e0002_WYG_024-49b"/>
冰雪自守寡母孤子相依為命凄然於寒杼苦鐙之間<lb/>
卒能再植厥家爾當效爾祖母之勤爾父由儒補郡吏<lb/>
從衢調婺台二州遷建平縣典史遇刑獄之有疑者必<lb/>
傳經典其無辜坐繫者必察其狀理而出之以故所至<lb/>
人咸稱其賢也爾當效爾父之仁爾祖若父其善行葢<lb/>
不止是吾耄矣不能詳也以吾之所言則其所不言者<lb/>
宜以意逆之也初江夫人聘我以事爾父我至則江夫<lb/>
人殁久矣我不及侍養也所不深恨者幸而有爾也爾<lb/>
<pb n="KR4e0002_WYG_024-50a"/>
當聽吾言籍而佩之他日有所成立使人謂江夫人有<lb/>
孫是吾志也嗚呼應昇何從而能受先母之托乎先母<lb/>
頗涉獵傳記每見書紙在地必掇拾付之水火雖入糞<lb/>
溷中亦固取之人問其故則曰倉頡造書時鬼尚夜哭<lb/>
可賤而蹂之耶性尤巧慧凡紉製縷結之事極其工緻<lb/>
諸女多師之經其指授者皆合繩尺然鬢毛種種未嘗<lb/>
少自暇逸所御衣衾或當漱澣必躬親作之子婦女𨽻<lb/>
求執其勞弗從也生於某年月日卒於某年月日夀七<lb/>
<pb n="KR4e0002_WYG_024-50b"/>
十二以某年月日葬於西安縣靖安鄉大隖門山之原<lb/>
男一即應昇孫三曰士成士同士寧先君諱化孫前若<lb/>
干年卒其墓既别有誌惟先母之葬已久未有刻文吾<lb/>
子幸畀之非惟有以慰幽靈於泉壤抑將以昭示子孫<lb/>
使服膺慈訓於無窮也先是應昇為浦江校官濓獲與<lb/>
之游嘗為記其夀諼堂者堂葢為母作也備聞其母賢<lb/>
甚因為表其墓曰詩之有無非無儀説者曰婦人無所<lb/>
專於家事有非非婦人也有善亦非婦人也斯言也豈<lb/>
<pb n="KR4e0002_WYG_024-51a"/>
曰婦人不宜有善哉以其行不出閨門謂雖有善人無<lb/>
從而知之耳世之婦女賢者非不昭然明也頗求其故<lb/>
皆其子孫有以揚之故令聞煒煜不隨時而泯没也然<lb/>
則隧石之文其可不亟圖之乎嗚呼應昇能之而濓有<lb/>
弗能焉其可怍也已其重有所感也已<lb/>
　　　故孝友祝公榮甫墓表<lb/>
濓嘗奉詔總修元史凡天下有闗史事者下郡國長吏<lb/>
博加采輯悉上送官徃徃吏非知書者以致龎雜淆亂<lb/>
<pb n="KR4e0002_WYG_024-51b"/>
不足以取徵孝友之人動至數千皆溢浮辭而乖實行<lb/>
濓令史官高啟撰次成編而親為筆削之唯存一百六<lb/>
人皆灼然可以勵世惇俗者而處之祝公榮亦其一焉<lb/>
婺與處雖連壤不知公榮之詳後七年公榮之子崑持<lb/>
所狀羣行求文表諸墓道葢公榮之殁已十八年矣狀<lb/>
之稱述皆傳中所略者遂次第而序之公榮諱大昌公<lb/>
榮字也居處之麗水官橋里姓祝氏祝出軒轅氏之後<lb/>
至周武王時封彭祖逺孫光為祝侯子孫為齊所并故<lb/>
<pb n="KR4e0002_WYG_024-52a"/>
以祝為姓厯代多有顯人且載家牒可徴也五季初有<lb/>
諱實字茂之者自信安來為處州判官遂遷焉夀九十<lb/>
二以殁葬宣慈杉坑塘之原實生中奉大夫縝縝生朝<lb/>
議大夫儒儒生承議承議生允懐允懐生况况生宋紹<lb/>
聖進士建州司理叅軍奕奕生公冕公冕生份份生武<lb/>
學教諭天祐天祐生潭州司户叅軍䛬䛬生之琦之琦<lb/>
生紹紹則公榮之父也公榮孝友出於天性其在父母<lb/>
側容色穆穆以和父母意有所欲先候知之不待出言<lb/>
<pb n="KR4e0002_WYG_024-52b"/>
而事已集一日不見心惶惶焉若亡重寳得一甘味雖<lb/>
在百里外必歸薦之然後敢食母病晝夜錬藥奉淖糜<lb/>
以進衣久不脱蟣蝨叢生其間已而疾勢革走謁於羣<lb/>
神且泣且禱語不成聲見者為之揮涕及母殁擗踊無<lb/>
筭屢至殞絶其於復襲揳綴斂殯奠祔之禮悉遵古制<lb/>
而不墜流俗之陋煬人不戒火起竈突間烟燄漲天公<lb/>
榮於急遽中力不能救乃伏棺而悲號且曰天乎吾母<lb/>
在斯幸天有以祐之天茍不祐我將與母俱焚誓不獨<lb/>
<pb n="KR4e0002_WYG_024-53a"/>
存也其火忽自滅州里嘆異曰昔蔡順伏母棺而火滅<lb/>
不意今日於公榮見之公榮既葬母朝夕翹首如有望<lb/>
而弗至既而曰是終無以解吾憂也乃命工摶土肖二<lb/>
親像於堂朝夕事之如事生焉公榮敬兄公亮如其父<lb/>
家政大小必闗白而後行公亮出仕公榮不敢中席而<lb/>
坐恒若公亮之臨乎上其弟公直亡公榮奔視遂頻仆<lb/>
于地良久乃蘇抱弟屍而大呼曰吾弟去吾而何之乎<lb/>
悲悼過甚髪為之早白撫弟遺孤逾於己所生公榮孳<lb/>
<pb n="KR4e0002_WYG_024-53b"/>
孳以同爨為政請于公亮建家範數十則令子姓分任<lb/>
諸事視其勤惰而懲勸之每旦序食堂上氣象雍肅若<lb/>
不聞人聲三世之間愉愉如也或者欲間之説其分財<lb/>
公榮勃然變色曰此言何為至於我哉必吾不睦于家<lb/>
不敦友恭之道故爾昔張公藝尚九世同居况親昆弟<lb/>
乎茍計利而害義犬彘當不食吾餘因撫膺長慟言者<lb/>
赧然而退故處之人士言孝友者一則曰公榮二則曰<lb/>
公榮至今無間言云公榮風㟁偉特善談史上下二千<lb/>
<pb n="KR4e0002_WYG_024-54a"/>
年治忽幾㣲如指諸掌聴者忘倦尊賢重傅未嘗有毫<lb/>
毛䙝慢意平心率物好惡無所偏徇而尤好施與故舊<lb/>
貧窶者周之死而不能棺者給之或丁嵗儉出粟估糶<lb/>
之青田盜阻行舟民不能鹽食公榮出所儲鹽惠宗族<lb/>
親婣以及於閭井人皆徳之當元之末四方用兵蕃閫<lb/>
大臣多鈎致豪傑而布衣之士有談笑取將帥者聞公<lb/>
榮之賢辟書交至公榮笑而辭江浙行中書左丞相方<lb/>
承制行事署為處州路儒學教授亦辭乃築室南野而<lb/>
<pb n="KR4e0002_WYG_024-54b"/>
隠居焉不幸以至正二十年庚子正月一日卒夀五十<lb/>
又八二十一年辛丑某年月日葬於武川飛鳳山下禮也<lb/>
公榮凡三娶先配同縣王氏次東甌王氏次閩中陳氏<lb/>
皆簪纓大族子男子三人曰山曰崑曰豳皆好學尚義<lb/>
崑即來速銘者子女子三人常涓王逹其壻也一未行<lb/>
嗚呼孝者百行之根柢萬事之綱紀也執一術而百善<lb/>
至百邪去唯斯道則然所以化民成俗者汲汲焉是務<lb/>
而莫敢忽也近代之制文臣自少卿監以上武臣自正<lb/>
<pb n="KR4e0002_WYG_024-55a"/>
刺史以上實録方為立傳而能行孝友之政者雖在韋<lb/>
布中亦必登名與之齊行其治化之權衡於是亦可覩<lb/>
矣有若公榮之行之美豈可使其泯泯無傳哉嗚呼古<lb/>
之人有云位登台輔也爵列公侯也禄積萬鍾也馬踰<lb/>
千乘也殁之日曾不得與斯人之徒並稱此無他以風<lb/>
教所闗為甚重也濓雖不敏其於公榮之行一一銘之<lb/>
石以為世道之勸孰曰非宜銘曰<lb/>
孝友之根實出降衷金石堪貫神明可通古之君子<lb/>
<pb n="KR4e0002_WYG_024-55b"/>
資之出治因其秉彞牖民孔易雖在布衣彤筆登名<lb/>
其意斯何樹之風聲誾誾祝君愛親靡舍朝斯夕斯<lb/>
肯離膝下親既云亡塗殯在庭臨風泣血哀不自勝<lb/>
煬人勿戒火起曲突有烟勃起上不見日伏棺悲號<lb/>
誓與俱焚誰謂天髙邈若不聞若勢方升熾不可遏<lb/>
不待反風虐焰隨滅家政之修法古名門毫髮敢私<lb/>
唯義之敦嚴布科條各授以事一門雝雝罔有乖戾<lb/>
辟書交飛君笑而嘻我有我政奚暇外馳古有篤行<lb/>
<pb n="KR4e0002_WYG_024-56a"/>
照耀方䇿以今較之孰為優劣埃風𣺌瀰徳化耰鋤<lb/>
况曰善事不忘厥初飛鳳之山林水葱蒨勒文墓門用<lb/>
為世勸<lb/>
　　　故太和蕭府君墓表<lb/>
大江之西蕭為著姓而居太和之後街者為尤盛唐開<lb/>
元間有從浙水東來為縣遂家焉譜圖闕逸不知其名<lb/>
而相傳且二十九世矣自時厥後擢進士第於奉常者<lb/>
後先相望宋氏南渡有為國子祭酒諱某者實生秘書<lb/>
<pb n="KR4e0002_WYG_024-56b"/>
監清伯秘書生南甫某年進士進士生四子長宗聖次<lb/>
宗陽皆以儒學入仕宗聖則臨江府教授宗陽則太和<lb/>
縣校官也次宗孟漕貢進士次則宗元府君然自秘書<lb/>
而下名皆忘今以其字書府君諱夢得元齋其自號也<lb/>
生四嵗而孤鞠於母夫人倪氏年七嵗夫人使之從師<lb/>
即知樂學九嵗善屬文同肄業者皆畏而愛之已而與<lb/>
翰林侍制楊君景行師事鄉先生達觀楊氏於是益潛<lb/>
心諸經而於易學尤精至元庚寅詔定江南版籍適部<lb/>
<pb n="KR4e0002_WYG_024-57a"/>
使者李公行縣李集多士於庭試以經義中者始得預<lb/>
士籍蠲其科繇府君遂升首選時倪夫人已老府君不<lb/>
復有出仕意科目法行雖舊日同門之友多躋膴仕府<lb/>
君澹然若無營或問之則曰吾母日薄西山吾尚欲逺<lb/>
游乎郡二千石及縣大夫數欲剡薦之皆不聽㝷與漕<lb/>
貢君於縣西二十里創甘竹别業奉夫人居焉夫人性<lb/>
好施遇内外族婣之急者必思周之府君家雖貧能一<lb/>
如夫人之志女弟及甥女未有所歸府君備貲裝配于<lb/>
<pb n="KR4e0002_WYG_024-57b"/>
名族夫人悦而安之及夫人病府君不解衣者數月死<lb/>
則廬墓左三年然後返逺近學者慕府君文行咸願執<lb/>
經為弟子學成而去若同里楊升雲若永新吴從彦若<lb/>
吉水周通若嘉禾俞鎮皆為名進士其燄燄於北方者<lb/>
尤多不能悉舉也府君雖不及仕其仁民愛物之心旦<lb/>
旦不忘縣之賦役無藝强有力者脱籍而使窶夫弱子<lb/>
承焉府君毅然曰是奚可哉乃走白上官稽其物産而<lb/>
甲乙之編為義役三年人以為允川梁有敝壞者勉有<lb/>
<pb n="KR4e0002_WYG_024-58a"/>
力葺治之鄉鄰有訟者及相鬭者是非方糾紛能以片<lb/>
言决之不幸以至正甲午八月十一日卒于家夀七十<lb/>
又七以乙未十二月某日葬於家東某山之原妻邱氏<lb/>
子男一人飛女一人歸廬陵易子韶孫男三人曰執曰<lb/>
安曰鳯執鄉貢進士今選為國子録孫女一人同里呉<lb/>
所與其壻也曾孫男四人曰珠曰韶曰規曰忠府君所<lb/>
著書有易學旁通若干巻燬于兵無復有者府君之葬<lb/>
周通集羣行為狀進士顔成子據之撰銘納𤣥堂中禮<lb/>
<pb n="KR4e0002_WYG_024-58b"/>
略備矣執復來請曰願有以表諸墓道嗚呼爵位可致<lb/>
也貨泉可有也聲問可長也唯世惇書詩不可必也蕭<lb/>
氏自祭酒世傳經于家至於府君尤能繼其志而不墜<lb/>
其静也于于其動也徐徐不衒鬻而進趨每深藏而自<lb/>
腴殘膏賸馥霑丐於人者亦足以獲多士之譽斯不亦<lb/>
君子之儒也歟是為表<lb/>
　　　先母夫人陳氏墓表<lb/>
先母陳夫人諱賢時金華潛溪人大父諱静惠父諱道<lb/>
<pb n="KR4e0002_WYG_024-59a"/>
閑母金氏諱信夫人年二十來嬪蓉峰處士處士大雅<lb/>
君子生平不識偽言偽行與夫人偕如鼔琴瑟生二子<lb/>
淵濓一女㜪以至正丙戌正月十七日卒夀六十有三<lb/>
其年三月五日即窆于白石山在潛溪西十里夫人淑<lb/>
茂柔明及行尤有聞于六親相處士建家備極勞勩晝<lb/>
趨事夜紉綴諸子衣大暑夕蚊蚋翳擈乃燒燈坐帳中<lb/>
久之帳色如潑墨處士嘗謂夫人曰吾不解市美田宅<lb/>
遺兒教之通一經足矣夫人深然之至賣簪珥使游學<lb/>
<pb n="KR4e0002_WYG_024-59b"/>
逺方夫人早䘮母事父甚孝雖在夫家懸懸慕之如飢<lb/>
但得食頗美亟遣人遺之不遣不敢先食夫人春秋未<lb/>
高見淵以醫學鳴用薦者為義烏教諭濓亦自布衣召<lb/>
入史館㜪適儒士賈明善皆有孫矣居亡何不幸殁世<lb/>
濓追痛罔極魄隕心䘮深懼懿徳不顯於後忍死而書<lb/>
之曰潜溪有賢母焉厥質郁如厥行潔如厥聲蔚如白<lb/>
石之山發徵畜腴其體魄之所寧歟是為表<lb/>
　　辭<hi>凡二章</hi>
<pb n="KR4e0002_WYG_024-60a"/>
　　　故丹谿先生朱公石表辭<lb/>
丹谿先生既卒宗屬失其所倚藉井邑失其所依慿嗜<lb/>
學之士失其所承事莫不方皇遙慕至於灑涕濓聞之<lb/>
中心尤摧咽不自勝葢自加布于首輒相親於几杖間<lb/>
訂義質疑而求古人精神心術之所寓先生不以濓為<lb/>
不肖以忘年交遇之必極言而無所隠故知先生之深<lb/>
者無踰於濓也方欲聚厥事行為書以傳來世而先生<lb/>
之子玉汝從子嗣汜忽蹐濓門以先生從弟無忌所為<lb/>
<pb n="KR4e0002_WYG_024-60b"/>
狀請為表以勒諸墓上濓何敢辭先生諱震亨字彦修<lb/>
姓朱氏其先出於漢槐里令雲之後居平陵至晉永興<lb/>
中臨海太守汎始遷今婺之義烏子孫蟬聨多發聞於<lb/>
世郡志家乘載之為詳當宋之季有東堂府君者諱良<lb/>
祐懿然君子人也葢以六經為教以𢎞其宗府君生某<lb/>
某生迪功郎桂迪功生鄉貢進士環先生之大父也父<lb/>
諱元母某氏先生受資爽朗讀書即了大義為聲律之<lb/>
賦刻燭而成長老咸器之已而棄去尚俠氣不肯出人<lb/>
<pb n="KR4e0002_WYG_024-61a"/>
下鄉之右族或陵之必風怒電激求直于有司上下搖<lb/>
手相戒莫或輕犯時鄉先生文懿許公講道東陽八華<lb/>
山中公上承考亭朱子四傳之學授受分明契證真切<lb/>
擔簦而從之者亡慮數百人先生歎曰丈夫所學不務<lb/>
聞道而唯俠是尚不亦惑乎廼摳衣徃事焉先生之年<lb/>
葢已三十六矣公為開明天命人心之秘内聖外王之<lb/>
微先生聞之自悔昔之沈㝠顛隮汗下如雨由是日有<lb/>
所悟心扃融廓體膚如覺增長每宵挾册坐至四鼓潛<lb/>
<pb n="KR4e0002_WYG_024-61b"/>
驗黙察必欲見諸實踐抑其踈豪歸於粹夷理欲之闗<lb/>
誠偽之限嚴辨確守不以一毫茍且自恕如是者數年<lb/>
而其學堅定矣嵗當賔興先生應試秋闈幸沾一命以<lb/>
驗其所施再徃再不利復歎曰不仕固無義然得失則<lb/>
有命焉茍推一家之政以達於鄉黨州閭寧非仕乎先<lb/>
是府君置祭田三十餘畆合為一區嗣人遞司穡事以<lb/>
陳時薦然有恒祭而無恒所先生廼即適意亭遺址建<lb/>
祠堂若干楹以奉先世神主嵗時行事復考朱子家禮<lb/>
<pb n="KR4e0002_WYG_024-62a"/>
而損益其儀文少長咸在執事有恪深衣大帶以序就<lb/>
列宴私洽此不愆於禮適意亭者府君所造以延徐文<lb/>
清公之地先生弗忍其廢改創祠堂之南俾諸子姓肄<lb/>
習其中包銀之令下州縣承之急如星火一里之間不<lb/>
下數十姓民莫敢與辨先生所居里僅上富氓二人郡<lb/>
守召先生自臨之曰此非常法君不愛頭乎先生笑曰<lb/>
守為官頭固當惜民不愛也此害將毒子孫必欲多及<lb/>
民願倍輸吾産當之守雖怒竟不能屈縣有暴丞好諂<lb/>
<pb n="KR4e0002_WYG_024-62b"/>
瀆鬼神欲修岱宗祠以徼福懼先生莫己與以言嘗之<lb/>
曰人之死生嶽神實司之欲治其宫孰敢干令先生曰<lb/>
吾受命于天何庸媚土偶為生死計耶且嶽神無知則<lb/>
已使其有知當此儉嵗民食糠覈不飽能振吾民者然<lb/>
後降之福耳卒罷其事賦役無藝胥史高下其手以為<lb/>
民奸先生集同里之人謂曰有田則科徭隨之君等入<lb/>
胥史餌而互相顧非䇿之上也宜相率以義絜其力之<lb/>
朒嬴而敷之衆翕然從每官書下相依如父子議事必<lb/>
<pb n="KR4e0002_WYG_024-63a"/>
先集若苛斂之至先生即以身前辭氣懇欵上官多聽<lb/>
為之損裁縣大夫勸耕于鄉將有要於民先生懼其臨<lb/>
境邪幅扉履徃迎于道左大夫驚曰先生何事廼爾邪<lb/>
先生曰民有役于官禮固應爾大夫曰勸耕善乎先生<lb/>
曰私田不煩官勸第公田生青芻耳是時圭田賦重種<lb/>
戸多逃亡故先生以此為風大夫一笑而去鄉有蜀墅<lb/>
塘周圍凡三千六百步溉田至六千畆而嬴堤壞而水<lb/>
竭數以旱告先生倡民興築置坊庸鑿為三竇時其淺<lb/>
<pb n="KR4e0002_WYG_024-63b"/>
深而舒洩之民食其利後十年山水暴至堤又壞先生<lb/>
命再從子漳力任其事以嗣其成縣令長或問决獄得<lb/>
失先生必盡心為之開𨗳東陽郭氏父子三人虐毆小<lb/>
民幾斃又貫鍼鰌腹逼使吞之事移義烏鞫問當其子<lb/>
父皆死先生曰原其故殺之情亦一人可償爾二子從<lb/>
父之令宜從末減若皆殺之無乃己重乎事上從先生<lb/>
議張甲行小徑中適李乙荷任器來幾中甲目甲怒拳<lb/>
其耳而死甲乙皆貧人甲又有九十之親先生曰貰甲<lb/>
<pb n="KR4e0002_WYG_024-64a"/>
罪則廢法徇法甲必瘐死親無以養亦死乙屍暴於道<lb/>
孰為藏之不若使竟其葬薶且慰其親徐來歸獄服中<lb/>
刑耳或曰甲或逃奈何先生曰若以誠待之必不爾也<lb/>
縣如先生言後㑹赦免細民有斬先生丘木者先生訊<lb/>
之民弗服先生聞于縣將逮之人交讓民曰汝奈何犯<lb/>
仁人邪民曰計將安出人曰先生長者也急舁木還之<lb/>
當爾貸民從之先生果寘而不問先生客呉妙湛院尼<lb/>
刻木作人形以為厭蠱館客陳庚得之欲發其事尼懼<lb/>
<pb n="KR4e0002_WYG_024-64b"/>
甚先生知之以計紿陳出碎其木刻陳歸怒且詈先生<lb/>
徐曰君乃士人獲此聲於呉楚間甚非君利儻乏金吾<lb/>
財可通用勿憂也尼後輦金帛為謝先生吻而去方嶽<lb/>
重臣及亷訪使者聞先生名無不願見既見無不欲交<lb/>
章薦之先生皆力辭唯民瘼吏弊必再三蹙額告之不<lb/>
啻親受其病者覃懷鄭公持節浙東尤敬先生以尊客<lb/>
禮禮之衆或不樂競短其行於公公笑曰朱聘君盛舉<lb/>
諸公之長而諸公顧反短之何其量之懸隔邪皆慙不<lb/>
<pb n="KR4e0002_WYG_024-65a"/>
能退初先生壯齡時以母夫人病脾頗習醫後益研䃺<lb/>
之且曰吾既窮而在下澤不能至逺其可逺者非醫將<lb/>
安務乎時方盛行陳師文裴宗元所定大觀二百九十<lb/>
七方先生獨疑之曰用藥如持衡隨物重輕而為前却<lb/>
古方新證安能相值乎於是尋師而訂其説渡濤江走<lb/>
呉又走宛陵走建業皆不能得復囘武林有以羅司徒<lb/>
知悌為告者知悌字子敬宋寳祐中寺人精於醫得金<lb/>
士劉完素之學而旁叅於李果張從正二家然性倨甚<lb/>
<pb n="KR4e0002_WYG_024-65b"/>
先生謁焉十徃返不能通先生志益堅日拱立於其門<lb/>
大風雨不易或告羅曰此朱彦修也君居江南而失此<lb/>
士人將議君後矣羅遽修容見之一見如故交為言學<lb/>
醫之要必本於素問難經而濕熱相火為病最多人罕<lb/>
有知其秘者兼之長沙之書詳於外感東垣之書詳於<lb/>
内傷必兩盡之治疾方無所憾區區陳裴之學泥之且<lb/>
殺人先生聞之夙疑為之釋然學成而歸鄉之諸醫始<lb/>
皆大驚中而笑且排卒乃大服相推尊願為弟子四方<lb/>
<pb n="KR4e0002_WYG_024-66a"/>
以疾迎候者無虚日先生無不即徃雖雨雪載途亦不<lb/>
為止僕夫告痡先生諭之曰疾者度刻如嵗而欲自逸<lb/>
耶窶人求藥無不與不求其償其困阨無告者不待其<lb/>
招注藥往起之雖百里之逺弗憚也江浙省臣徃討閩<lb/>
㓂深入瘴地遂以病還錢塘將北歸先生脉之曰二十<lb/>
日死使道經三衢時召吾可使還燕然亦不能生之也<lb/>
如期卒於姑蘇驛權貴人以微疾來召危坐中庭列三<lb/>
品儀衛於左右先生脉已不言而出或追問之先生曰<lb/>
<pb n="KR4e0002_WYG_024-66b"/>
三月後當為鬼猶有驕氣耶及死其家神先生之醫載<lb/>
粟為夀先生辭之一少年病熱兩顴火赤不能自禁躁<lb/>
走于庭將蹈河先生曰此隂證也製附子湯飲之衆為<lb/>
之吐舌飲已其疾如失先生治療其神中若此甚多門<lb/>
人類證有書兹不詳載先生孤高如鶴挺然不羣雙目<lb/>
有大小輪日出明雖毅然之色不可凌犯而清明坦夷<lb/>
不事表襮精神充滿接物和粹人皆樂親炙之語言有<lb/>
精魄金鏘鐵鏗使人側耳聳聽有蹶然興起之意而於<lb/>
<pb n="KR4e0002_WYG_024-67a"/>
天人感應殃慶類至之説尤竭力戒厲反覆不厭故其<lb/>
教人也人既易知昏明强弱皆獲其心老者則愛慈祥<lb/>
㓜者則樂恭順莫不皆知忠信之為美固未能一變至<lb/>
道去泰去甚有足觀者或有小過深掩密覆唯恐先生<lb/>
之知凡先生杖履所臨人隨而化浦陽鄭大龢十世同<lb/>
居先生為之喜動顔面其家所講冠昏䘮祭之禮每咨<lb/>
於先生而後定葢先生之學稽諸載籍壹以躬行為本<lb/>
以一心同天地之大以耳目為禮樂之原積養之久内<lb/>
<pb n="KR4e0002_WYG_024-67b"/>
外一致夜寐即平晝之為暗室即康衢之見汲汲孜孜<lb/>
耄而彌篤每見誇多鬭靡之士輒語之曰聖賢一言終<lb/>
身行之弗盡奚以多為至於拈英摘豔之辭尤不樂顧<lb/>
且以吾道蟊賊目之及自為文率以理為宗非有闗於<lb/>
綱常治化不輕詅也居室垣墉敦尚儉朴服御唯大布<lb/>
寛衣僅取蔽體藜羮糗飯安之如八珍或在豪姓大家<lb/>
當其肆筵設席水陸之羞交錯於前先生正襟黙坐未<lb/>
嘗下箸其清修苦節能為人之所不能為而於世上所<lb/>
<pb n="KR4e0002_WYG_024-68a"/>
悦者澹然無所嗜惟欲聞人之善如恐失之隨聞隨録<lb/>
用為世勸遇有不順軌則者必誨其改事有難處者又<lb/>
𨗳之以其方晚年識見尤卓嘗自括蒼還道過永康謂<lb/>
人曰青田之民嚚悍值此法弛令乖之時必依險阻嘯<lb/>
聚為亂已而果然又嘗告親友曰吾足跡所及廣矣風<lb/>
俗澆漓甚垂髫之童亦能操狡謀罔上天怒已極必假<lb/>
手殱之盍力善以延其𦙍乎時方承平聞者咸笑先生<lb/>
之迂言未幾天下大亂空村無烟火動百餘里先生所<lb/>
<pb n="KR4e0002_WYG_024-68b"/>
著書有宋論一巻格致餘論若干巻局方發揮若干巻<lb/>
傷寒論辨若干巻外科精要發揮若干巻本草衍義補<lb/>
遺若干巻風水問答若干巻凡七種微文奥義多發前<lb/>
人之所未發先生嘗曰義禮精微禮樂制度吾門師友<lb/>
論著已悉吾可以無言矣故其所述獨志於醫為多先<lb/>
生生於至元辛巳十一月二十八日卒于至正戊戌六<lb/>
月二十四日瀕卒無他言獨呼嗣汜謂曰醫學亦難矣<lb/>
汝謹識之言訖端坐而逝享年七十有八娶戚氏道一<lb/>
<pb n="KR4e0002_WYG_024-69a"/>
書院山長象祖之女先三十五年卒子男二嗣衍玉汝<lb/>
嗣衍亦先三年卒女四適傅似翁蔣長源吕文忠張思<lb/>
忠孫男一文椐女二一適丁榆一尚㓜其年十一月日<lb/>
始塟先生于某山之原卒後之五月也先生所居曰丹<lb/>
溪學者尊之而不敢字故因其地稱之曰丹溪先生云<lb/>
夫自學術不明于天下凡聖賢防範人心維持世道之<lb/>
書徃徃割裂掇拾組織成章流為譁世取寵之具間有<lb/>
注意遺經似若可尚又膠於訓詁之間異同紛拏有如<lb/>
<pb n="KR4e0002_WYG_024-69b"/>
聚訟其視身心皆藐然若不相闗此其知識反出於不<lb/>
學庸人之下於戲秦漢以來則或然矣然而靈豸不鳴<lb/>
孽狐之妖弗息黄鍾不奏瓦缶之音日甚天開文運濓<lb/>
洛奮興逺明九聖之緒流者遏而止之膠者釋而通之<lb/>
一期闓廓其昏翳挽囘其精明而後已至其相傳唯考<lb/>
亭集厥大成而考亭之傳又唯金華之四賢續其世𦙍<lb/>
之正如印印泥不差毫末此所以輝連景接而芳猷允<lb/>
著也先生少負任俠之氣不少撓屈及聞道徳性命之<lb/>
<pb n="KR4e0002_WYG_024-70a"/>
説遽變之而為剛毅所以局量𢎞而任載重寤寐先哲<lb/>
唯日不足民吾同胞之念湏臾莫忘雖其力或弗支茍<lb/>
遇惠利少足以濡物必委蛇周旋求盡其心應接之際<lb/>
又因人心感發之機而施仁義之訓觸類而長開物成<lb/>
化所謂風雨霜露無非君子之教者要亦不可誣也致<lb/>
思於醫亦能搜隠抉祕倡明南方之絶學嬰疢之家倚<lb/>
以為命先生一布衣耳其澤物有如此者使其得位于<lb/>
朝以行其道則夫明効大驗又將何如哉嗚呼先生已<lb/>
<pb n="KR4e0002_WYG_024-70b"/>
矣其山峙淵澄之色井潔石貞之操與其不可傳者弗<lb/>
能即矣徒因其遺行而誦言之見聞不博惡能得十一<lb/>
於千百之間哉雖然舍是又無足以求先生者敢摭狀<lb/>
之概叙而為之銘曰<lb/>
濓洛有作性學復明考亭承之集厥大成化覃荆揚以<lb/>
及閩粤時雨方行區萌畢達世𦙍之正實歸金華緜延<lb/>
四葉益煜其葩辟諸上尊寘彼逵路隨其志分不爽其<lb/>
度有美君子欲振其竒血氣方剛疇能侮予七尺之軀<lb/>
<pb n="KR4e0002_WYG_024-71a"/>
忍令顛越壯齡已踰亟更其轍更之伊何我笈有書負<lb/>
而東遊以袪所疑非刻非厲曷圖曷究豈止惜陰夜亦為<lb/>
晝昔離其罿今廓其朦始知人心與宇宙同出將用世<lb/>
時有不利孚惠家邦庶亨厥志勤我祠事以帥其宗况<lb/>
有書詩以陶以礲以暢其施期夀夫物茍躬可捐我豈<lb/>
遑恤仁義之言繩繩勿休昭朗道真釋除欲仇上帝有<lb/>
赫日注吾目天人之交間不容粟聽者聳然如聞巨鏞<lb/>
有聲鏗鍧無耳不聰旁溢于醫亦紹絶躅開闡𤣥微功<lb/>
<pb n="KR4e0002_WYG_024-71b"/>
利尤博斂其豪英變為毅𢎞所以百為度越于人呫呫<lb/>
世儒出入口耳競操鬭華析門殊軌以經為戲此孰甚<lb/>
焉不有躬行其失曷鐫世塗方㝠正資揚燎夢夢者天<lb/>
使埋其耀精神上征定為長庚與造化遊白光焞焞表<lb/>
徳幽墟遵古之義僉曰允哉是祠無愧<lb/>
　　　諸暨方孝婦石表辭<lb/>
嗚呼是惟孝婦方氏之墓夫孝未易稱余獨歸之孝婦<lb/>
而不靳者將以媿為人婦之不孝者也孝婦姓方氏諱<lb/>
<pb n="KR4e0002_WYG_024-72a"/>
迎越之暨陽人生二十七嵗歸同里楊君敬敬有母何<lb/>
氏孝婦左右就養惟恐違其志何病腑道澁不能親御<lb/>
偃溷孝婦浸之湯盆中以指探出之積嵗之久手文皆<lb/>
龜裂而孝婦未嘗有倦色昔人有為親浣厠牏者史臣<lb/>
尚以為難載之於策考孝婦之事尤人所難者耶人之<lb/>
所難者且若是則孝婦其他之行弗問而可知也嗚呼<lb/>
是尚不得為孝婦矣乎使如此而不得為孝則夫勃谿<lb/>
而不恭者乃足為孝乎予自成童時讀劉向所傳古孝<lb/>
<pb n="KR4e0002_WYG_024-72b"/>
婦事以為斯世何為無此人心雖未敢必其無然歴三<lb/>
十餘年卒不能一逄嗚呼余豈意今於暨陽乃見之也<lb/>
暨陽距予金華僅二百里予昔嘗兩至其處而不知有<lb/>
孝婦至今始得知之嗚呼予又意世之如孝婦者夫豈<lb/>
少哉特以不遇于君子故湮滅草萊而人弗聞之耳其<lb/>
弗聞者予固無如之何其幸而得聞者可不大書掲之<lb/>
崇阡以媿人婦之不孝者耶非惟媿人婦也抑將愧人<lb/>
子也孝婦性儉慈頗知讀書嘗粥田教子父徳在母張<lb/>
<pb n="KR4e0002_WYG_024-73a"/>
皆宦族年六十一生二子恒慧其卒以至正二年九月<lb/>
五日其葬於馬鞍山以三年十二月二十二日云<lb/>
　　誌<hi>凡二章</hi>
　　　故成穆貴妃壙誌<lb/>
成穆貴妃孫氏諱某其先世居陳州父和卿仕元朝因<lb/>
家江南毘陵母晁氏妃稟性賢淑聰慧過人父母既亡<lb/>
長兄楧治家事值元末天下大亂妃年十三隨次兄範<lb/>
避兵揚州遇青軍陷城一時離散範不知所在元帥馬<lb/>
<pb n="KR4e0002_WYG_024-73b"/>
世熊妻遂育妃為義女年十八未聘上聞其有容徳詔<lb/>
納宫中及至言行皆有禮法如古賢女嘗請於上訪求<lb/>
楧得相見上即位册為貴妃位居衆妃之首妃益小心<lb/>
恭謹上甚至有儆戒相成之助佐皇后以理内治宫壼<lb/>
肅雍上下咸無怨者侍上十有五年生四女其第二女<lb/>
蚤卒洪武七年秋九月癸未妃得疾至庚寅薨年三十<lb/>
有二上為之感悼詔諡成穆復縁人情定議命東宫親<lb/>
王持服一朞勑有司營葬具甚厚念其無子賜田租三<lb/>
<pb n="KR4e0002_WYG_024-74a"/>
百石令楧供嵗時祭祀之費卜日未得吉停柩宫中者<lb/>
兼旬至十月己酉始權厝京城朝陽門外禇岡之原禮<lb/>
也塗殯有期謹奉勅書其卒葬嵗月納諸壙中嗚呼哀<lb/>
哉<lb/>
　　　故檢校孔君權厝誌<lb/>
故奉議大夫湖廣等處行中書省檢校官孔公諱瀛字<lb/>
世表宣聖五十三世孫初家曲阜四十七世曰傳始遷<lb/>
衢故事孔子之後得補文學掾公年二十有司以名上<lb/>
<pb n="KR4e0002_WYG_024-74b"/>
署昌國州學正教授岳州湖北亷訪使者辟為書吏除<lb/>
江浙等處儒學副提舉階將仕郎間乘馬出道逄宣政<lb/>
使騶從甚都公直前不避使使人讓之公曰我真聖人<lb/>
之裔官乃偽浮屠豈應相避耶政成以入廣例陞尹海<lb/>
陽改浣江二邑民安之湖南亂公供億軍中朝廷録其<lb/>
勞授以今官尋以使事入蜀議連兵殄㓂至蜀蜀亂公<lb/>
間闗巴峽間久之復經雲夢汎洞庭囘鄂鄂又亂妻張<lb/>
子思樵溺死傔媵散盡唯繼室高昌氏及爨下兩丁嫗<lb/>
<pb n="KR4e0002_WYG_024-75a"/>
存公度鄂不可居航彭蠡直趨豫章尋自豫章下九江<lb/>
九江又亂百具咸没公被垢衣倀倀走持孔氏南北譜<lb/>
唯恐失之見者或曰迀人哉或曰此知本者也公一弗<lb/>
顧轉徙來金陵依富川族孫克仁居㑹高昌氏生子頗<lb/>
自慰曰得是亦足矣越三月子死竈嫗亦亡公旦暮淚<lb/>
不收衢抵金陵路餘一千耳思還衢未行適衢人至言<lb/>
其家廟蕪不治田若廬為戍兵所據益鬱鬱弗能解血<lb/>
出隂中藥之劇或具牲幣請禜鍾山神公罵曰死生命<lb/>
<pb n="KR4e0002_WYG_024-75b"/>
爾神安能制哉急去毋汙我迨疾革召克仁謂曰克仁<lb/>
克仁吾出千萬死至此意能歸正丘首豈知死於道路<lb/>
以鬼事累汝語已目視霄漢者久之克仁亦凄然不能<lb/>
對夜漏下二十刻卒時壬寅五月二十有一日夀六十<lb/>
三公生紈綺家遇風日佳時必張樂設燕為樂趙歌燕<lb/>
舞交錯乎後先公頽然自放其中適甚末路顛連孑孑<lb/>
作寒窶士然生平俠氣時時見眉宇間識者憐之性頗<lb/>
嚴介子姓侍側終日不交一語多憚不敢近及是旅死<lb/>
<pb n="KR4e0002_WYG_024-76a"/>
無為主後者唯高昌氏擁鼻號聲不忍聞克仁雖貧力<lb/>
為具棺斂擇不食之地於石子岡距金陵城南三百步<lb/>
以卒後三日舁公柩權厝焉濓與公皆浙水東人故數<lb/>
造公公喜執濓臂曰吾見子殆欲忘食也未卒十五日<lb/>
與㑹稽梁君元亨㑹飲克仁家公居筵端劇談至日西<lb/>
下飲酒雖稍减精神浮動猶津津然不意公之遽亡也<lb/>
嗚呼人孰無患難未有甚如公者妻子死欲盡流挫困<lb/>
踣無所不極似可已矣若俾令終于鄉薶骨從先人復<lb/>
<pb n="KR4e0002_WYG_024-76b"/>
何害亦竟霣魄於此其甚可哀也夫公生神明之胄歴<lb/>
仕四十年又得中夀以死死且得禮葬視血染刀劍身<lb/>
膏草莽者又何如在公可以無憾雖然後嗣弗續古人<lb/>
所深悲公不幸蹈之人歟天也使公有知目决不瞑於<lb/>
泉下柰之何不哀乎濓聞公死哭之慟克仁請志其事<lb/>
因收涙以書其略若公羣行之詳則有俟於撰銘文者<lb/>
　<lb/>
　文憲集巻二十四<lb/>
</p>
<p>
</p>
  </div>
</body>
</text>
</TEI>
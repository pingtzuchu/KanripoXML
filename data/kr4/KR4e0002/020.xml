<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集卷二十</head> <lb/>
    <p>
<pb n="KR4e0002_WYG_020-1a"/>
欽定四庫全書<lb/>
　文憲集卷二十<lb/>
　　　　　　　　　　　　　明　宋濓　撰<lb/>
　　墓銘<hi>凡一十七章</hi>
　　　故奉訓大夫僉提刑按察司事王府君墓銘<lb/>
濠梁王佐其先府君之歿越六年矣今奉工部主事杜<lb/>
君環狀來徴墓門之銘不覺為之愴然而悲蓋當皇上<lb/>
飛龍淮甸定鼎江表弓旌四岀旁招俊乂濓時應聘而<lb/>
<pb n="KR4e0002_WYG_020-1b"/>
起擢典儒臺而府君亦仗䇿轅門思以勛業自砥礪薦<lb/>
紳之士多劀目禮之濓雖不泛與人交聞府君崇論宏<lb/>
議亦未嘗不傾耳而聽及退毎自愧自歎以為弗能及<lb/>
自後離合靡常迨濓再召入禁林府君已作土中人載<lb/>
感疇昔銘欲不作可乎按狀府君諱濓字習古濠州定<lb/>
逺人曽大父某大父某皆肥遯丘園人號善士父子良<lb/>
敏給而多智定逺令酷愛之俾為書佐未㡬補吏尉司<lb/>
遷霍丘縣以積勞升安豐府史達官知其能辟為河南<lb/>
<pb n="KR4e0002_WYG_020-2a"/>
行省理問掾未命而終母蔣氏府君嗜讀書知彞倫大<lb/>
義習為聲詩音節韻趣皆有法推擇為定逺縣吏出謀<lb/>
發慮皆中肯綮令長以賔禮遇之元季政乖豪傑並起<lb/>
府君附髀歎曰事急矣保宗社以拯黎民可也乃走潁<lb/>
亳說其軍帥曰民罹虐政不得已起為亂矣當思有以<lb/>
靖之䖍劉人以逞所謂如水益深如火益熱者也無乃<lb/>
不可乎軍帥聞其言以為才交薦之擢萬夫長五轉至<lb/>
工部尚書非其所好也當是時盜稱名字者皆烏合之<lb/>
<pb n="KR4e0002_WYG_020-2b"/>
衆散漫無統所經之處唯務焚掠千里為荒墟府君察之<lb/>
度必無所成謂所親曰區區豈欲從戎哉奮不顧身出<lb/>
編虎鬚者志欲生烝民也今若是猶魚游釜中耳竈火<lb/>
已燃尚自謂得計耶吾聞真主已建都金陵寛仁愛人<lb/>
四方之民争引領望之不去禍將及於是乘間挈家南<lb/>
渡府君之婦兄太師李韓公善長時已在上左右亟言<lb/>
之召見於青龍殿與語大悦㑹新設執法議理司方將<lb/>
選人以授遂詔為執法官府君悉心詳讞務恊厥中人<lb/>
<pb n="KR4e0002_WYG_020-3a"/>
稱為平允丹陽令白齊因公致罪當棄市府君以情可<lb/>
矜恕敷奏上前得貸死知應天府王子謙坐事械繫者<lb/>
乆府君惜其材議從末减由是上簡注之深陞為中書<lb/>
貟外郎轉遷提刑按察司事階奉訓大夫府君廵行郡<lb/>
縣見貪墨蠧民者必擊去之唯恐弗亟餘則務存大體<lb/>
觀風宣化而已一日天大風晝晦上下詔求直言府<lb/>
君厯述災傷之病民竟為之罷徴俄得末疾家居者<lb/>
乆之以洪武三年四月二十七日卒于京城之寓舍夀<lb/>
<pb n="KR4e0002_WYG_020-3b"/>
五十又七以九年二月日葬于某山之原娶李氏子男<lb/>
二人伯曰驥先十八年卒仲曰佐即來徴文者篤學好<lb/>
古凡法帖名畫多能鑒定且善虞世南書以才選充忠<lb/>
顯校尉飛熊衛千户所鎮撫女二人適魯某孫志逺髙<lb/>
某孫男一人寧安府君軀幹昻聳而容貎潤澤恂恂儒<lb/>
者也或共其論議輒掀眉吐氣指方畫圎衮衮數千言<lb/>
不休臨大事之際神采精𦂳毅然有不可奪之色與人<lb/>
交愈乆愈敬遇急難必蹈湯赴火援之若行事有過差<lb/>
<pb n="KR4e0002_WYG_020-4a"/>
復面折不少恕性又慈惠凡貸泉布者不納息弗能庚<lb/>
則皆寘不問遇凍餒者如身受其病思輟粟帛濟之乃<lb/>
已其在戎行耑務以不殺為勸且導人辟兵之方賴以<lb/>
生者數百人至於事親盡孝奉意承顔唯恐毛髪有遺<lb/>
故鄉邦尤稱之咸曰孝如王習古庶㡬無愧嗚呼為士<lb/>
者内行脩于家外行有以澤諸人可謂不負所志者矣<lb/>
銘曰<lb/>
民吾同胞不幸亂離屠劉之何為我務生之海㝢載清<lb/>
<pb n="KR4e0002_WYG_020-4b"/>
式簪且纓正色立於庭我竭其誠嗚呼唯行之腴契道<lb/>
之符不亟不徐循序而詳趨其亦有識之吉士也歟<lb/>
　　　元故行宣政院照磨兼管勾承發架閣鄭府君<lb/>
　　　　墓銘<lb/>
至正乙未十二月二十五日故行宣政院照磨兼管勾<lb/>
承發架閣浦陽鄭府君卒年五十六歲以是月二十九<lb/>
日即葬縣東二十五里大樊山中去白麟溪三百歩而<lb/>
近越四年己亥七月六日夫人吳氏亦卒年視府君踰<lb/>
<pb n="KR4e0002_WYG_020-5a"/>
四歳越一十五日而少房勞氏又卒年視夫人而少一<lb/>
十四歳其祔葬府君之穴夫人則是月十一日勞氏則<lb/>
一十五日也府君二子漠沂以架閣君既棄捐今半月<lb/>
間二母又相繼卒慟哭將欲無生請從兄温州路經厯<lb/>
泳狀其羣行來徴銘府君諱銖字彦平其先出於鄭遂<lb/>
以國氏自公子友受封至今世系皆可考詳見世譜録<lb/>
中其由滎陽徙歙者則宋歙縣令凝道也由歙遷睦者<lb/>
則殿中侍御史自牖也自睦徙婺之浦陽白麟溪者則<lb/>
<pb n="KR4e0002_WYG_020-5b"/>
淮也淮字巨淵於府君為八世祖淮生照照生綺綺生<lb/>
聞聞生運運生政政生徳璋處之青田縣尉府君之大<lb/>
父也父文厚母葛氏府君自幼輒失怙恃鞠於世母周<lb/>
氏府君事之以孝聞年十六善為廢舉之術未㡬家大<lb/>
穰府君自綺以來八世同爨朝廷嘗表為義門子姓之<lb/>
多至數千指府君與兄欽營田八百畝有畸建嘉禮莊<lb/>
以給婚婣之用俄撫髀唶曰太阿在室孰知其有剸犀<lb/>
刺象功丈夫不能用世亦猶是爾予將為萬里游當必<lb/>
<pb n="KR4e0002_WYG_020-6a"/>
有所遇即弗遇歸老丘壑亦未晚耳於是戒行李與親<lb/>
舊揖别從以三蒼頭上馬徑去迨至京師諸公貴人争<lb/>
相引重時托克托道濟公入秉鈞軸日以致太平為務<lb/>
一才一藝無不甄㧞見府君儀觀偉飭器之奏為行宣<lb/>
政院照磨宣政蓋統治江南諸道浮屠氏事權至重浮<lb/>
屠以幣交者府君絶弗復通門庭肅如江浙行省右丞<lb/>
相多爾濟公以元勲碩徳方領院事察知府君之亷命<lb/>
持檄行浙東西一髪無所取諸浮屠嘆曰凡受檄來者<lb/>
<pb n="KR4e0002_WYG_020-6b"/>
恒欲得重賄不奉命則禍立見聞其還也錢積至數萬<lb/>
今鄭君槖中蕭然空耳其亷吏也哉由是院之推亷吏<lb/>
者一則曰鄭君二則曰鄭君云轉松江等處稻田提領<lb/>
所大使嘉定華亭上海之交有田二十頃餘既𨽻所中<lb/>
而都水使者洎江淮財賦府復重賦之民日困甚府君<lb/>
為聞于朝免之先是徵民無藝歳有羨糧以斛計者萬<lb/>
餘上下共利之習以為常府君至獨曰是安可哉命給<lb/>
還於民吏争以無主名為解弗聼乃計種家口數分之<lb/>
<pb n="KR4e0002_WYG_020-7a"/>
望門而拜者日以千數稻田所素號米貨之府而為之<lb/>
使者又總攬其綱他人靡不思遂其欲府君日糴于市<lb/>
處之猶貧人然㑹從子洵來省覲一夕病卒府君哭之<lb/>
慟且曰人生不翅朝露何以官為即日解印綬而歸居<lb/>
亡何亦以一疾不起府君性精宻不妄嬉笑遇事各有<lb/>
條理不可越尺寸聲嗟氣歎之間諸奴畏之甚於鞭箠<lb/>
吴氏諱雙字齊祺生女曰潤歸義烏縣丞洪士濓勞氏<lb/>
諱觀漠沂蓋其所出也吴性平恕而誠慤宰物必均寧<lb/>
<pb n="KR4e0002_WYG_020-7b"/>
己劣於人府君出游京師日禱于上下神祇及有疾猶<lb/>
扶憊東面叩頭再拜遇漠沂慈甚媵人報其安寢目乃<lb/>
瞑不得報輒輾轉至旦勞氏亦奉承惟謹同處三十年<lb/>
穆如也次女曰潾許適黄育其母曰珊奴嗚呼府君在<lb/>
家能孝居官復以亷聞可謂賢也已銘曰<lb/>
厲行於門一何哲也出而用世又何潔也烝烝兮能順<lb/>
皎皎兮弗涅也斷斷兮知止凝凝兮有發也懿哉若人<lb/>
名不㓕也攷行造文勒此圎碣也<lb/>
<pb n="KR4e0002_WYG_020-8a"/>
　　　元封從仕郎江浙等處行中書省左司都事鄭<lb/>
　　　　彦貞甫墓銘<lb/>
嗚呼大同之世人不獨親其親不獨子其子貨不必藏<lb/>
於己力惡其不出於身自大道既隠情偽日滋此尼父<lb/>
所以有不及見之歎雖然秉彞天性亘萬古猶一日時<lb/>
縱有汚隆而其道則未嘗泯滅有若浦江鄭氏非一家<lb/>
之三代而其七葉之長彦貞君非三代之英乎彦貞諱<lb/>
鉉彦貞字也其家自宋南渡初即合食為義門迄今已<lb/>
<pb n="KR4e0002_WYG_020-8b"/>
厯十世宋元二朝國史皆為立傳家教脩明有遺範二<lb/>
巻俾奕世守之彦貞嗣主其政益匑匑畏謹正己以蒞<lb/>
物或行其所未至或補其所不足家人翕然遵化一堂<lb/>
之上雅雅雍雍動逾千百指愛無不均也情無不一也<lb/>
不知孰為親而孰為疏也視其貨泉則錙銖皆聚於公<lb/>
且曰我惡敢私也察其事功則羣趨而競赴又曰此吾<lb/>
分當然也爾何與哉雖甚勞弗懈義浹仁孚和氣充牣<lb/>
四海之廣莫不聞知過其門入其庭者神暢心怡而鄙<lb/>
<pb n="KR4e0002_WYG_020-9a"/>
吝之萌銷沮無餘退而有言僉謂昔之義居如樊楊張<lb/>
李之流誠所不及而益重彦貞君之善繼先志也彦貞<lb/>
自幼沈毅端慤屹然如成人雖朋舊不敢狎侮語一近<lb/>
䙝輒白眼望之聞人有輕己之言自責自勵唯恐如其<lb/>
料及壯主貨財倡家意其易惑百端傾誘之毎正色叱<lb/>
之使去倡大詫曰此鐵心石腸人也彦貞事父盡孝父<lb/>
病在枕席其妻卒彦貞不敢哭强顔乾笑以奉湯藥竟<lb/>
不使之知後八日父亦卒彦貞哀慟㡬絶水漿不入口<lb/>
<pb n="KR4e0002_WYG_020-9b"/>
者三日鬚髪為之盡白及至終喪張外舅必慶憫諸甥<lb/>
㷀㷀無依力勸其更娶彦貞謝曰鉉見後母肆虐戕賊<lb/>
骨肉者多矣忍令吾兒陷之邪不聼彦貞年未四十君<lb/>
子義之時天下承平衣冠萃于燕都翩然出游以充其<lb/>
見聞掲文安公傒斯在禁林黄文獻公溍居成均二公<lb/>
以文辭鳴當世皆折行軰與彦貞交論文談詩或至達<lb/>
旦不休一時士大夫見彦貞方嚴皆敬憚之或酣酒放<lb/>
歌聞履聲即斂容正坐不敢吐氣自時厥後彦貞仲子<lb/>
<pb n="KR4e0002_WYG_020-10a"/>
泳與從子深同講授托克托太師家彦貞為書數千言<lb/>
陳時政之弊令進于太師太師多采而行之彦貞尚風<lb/>
義舊與叅政呼都克婁斯游其子為武義宰免官留武<lb/>
林貧不能自存彦貞延其家十口來浦江給衣食三十<lb/>
餘年鄰瞽者跛者彦貞憫其顛連養之終身毎夙興告<lb/>
飢者填門彦貞積餘飯親攜簞分餉之至老不厭元季<lb/>
兵起州郡俱繹騷大將數統兵入境服義門名皆戒士<lb/>
卒毋敢犯樞宻判官阿勒呼木帥軍五萬一夕驟至奪<lb/>
<pb n="KR4e0002_WYG_020-10b"/>
民廬舍以居二十里之内鷄犬牛羊盡敝彦貞說之曰<lb/>
明公非太師之偏禆乎太師征髙郵尚以無罪去國况<lb/>
明公之士卒恣行不道乎脫有一人言於朝不識明公<lb/>
將何以處之阿勒呼木愕然曰業已如此為之奈何彦<lb/>
貞曰為明公計者甚不難浙東據山阻海其民頗柔馴<lb/>
易制明公誠能撫定而綏輯之俾他兵不敢東向執政<lb/>
柄者尚敢以嚧咳相驚乎行且録明公之功矣阿勒呼<lb/>
木不覺屈膝曰非公不能聞此言命左右致束帛為謝<lb/>
<pb n="KR4e0002_WYG_020-11a"/>
明日下令啟行一軍肅然曽未㡬何國朝大兵取婺州<lb/>
彦貞攜家避入諸暨流子里時李曹公文忠統兵來過<lb/>
歎曰此義門也今世罕見之躬為扄鐍而去事平遣帳<lb/>
前先鋒率民兵二千護其家歸浦江人以為彦貞積善<lb/>
之報云彦貞年七十以甲辰之歳四月十四日終于家<lb/>
某月二十八日葬于諸暨州桐山鄉宣山之原家庭内<lb/>
外不問服之有無咸嗚嗚哭哭則盡哀一縣之中若宗<lb/>
黨若婣連若三農百工若鄉士大夫皆素冠拜哭哭亦<lb/>
<pb n="KR4e0002_WYG_020-11b"/>
盡哀傍邑之賢者聞之亦竊哀之曰是家實無愧於三<lb/>
代使尼父生於此時未必不樂道之今其七世之長亡<lb/>
矣薫漸之益吾屬將何望乎嗚呼此可以聲音笑貎為<lb/>
之哉彦貞之致是者必有在矣彦貞之先自歙遷睦又<lb/>
自睦來遷其詳見諸譜圖記同居初祖諱綺字宗文宋<lb/>
乾道中賜號沖素處士朝請郎郎中晏穆為銘其墓父<lb/>
文泰植志不屈人下設施運量大能昌其宗文泰乃青<lb/>
田尉徳璋子出為伯父徳池後徳池之父致則處士曽<lb/>
<pb n="KR4e0002_WYG_020-12a"/>
孫也妻張澄有婦徳敬夫如賔沒齒無一言相加遺男<lb/>
子五人長漢才優識精雖不大聲色弟子莫不畏之量<lb/>
入為出而其致用恒裕如也次即泳通經而有文累官<lb/>
從仕郎温州路總管府經厯得封彦貞江浙等處行中<lb/>
書省左右司都事階亦從事郎次湜東陽丞人謂才如<lb/>
長兄次渶江浙行省宣使次漴庶出也女子一人歸東<lb/>
陽蔣嘉亨男孫十人楨棫榦樞模格棠□杗柯女孫八<lb/>
人其二適嘉亨之子昭及其從子明其一嫁同邑張宗<lb/>
<pb n="KR4e0002_WYG_020-12b"/>
餘皆未行曾孫男八人燾爟炎樵熒熉光燄濓也不敏<lb/>
與彦貞有連而彦貞子若孫又皆從濓授經其相知實<lb/>
深然而逰宦南京彦貞之歿斂不得憑棺窆不得臨穴<lb/>
將何以釋其悠悠之思唯紀載羣行鐫之樂石可以埀<lb/>
聲光於不朽貽矩則於方來是猶可為也於是不敢讓<lb/>
姑徇漢等之請而為之銘銘曰<lb/>
大道之行天下為公風氣敦龎臻于太康異體同心情<lb/>
無不通此謂醇熙三代之英世遷俗殊道徳淪喪紾臂<lb/>
<pb n="KR4e0002_WYG_020-13a"/>
借耰秦法之凉肝膈充窒形骸閉藏愾我寤嘆涕泗沾<lb/>
裳彼美鄭君沈毅自强上承奕葉合族共煬内教云飭<lb/>
外政復蘉規重矩疊遹有耿光曷以致兹曰率其常或<lb/>
斂而舒或翕而張有子將將有婦洋洋無間戚疏萃於<lb/>
一堂孰為尊卑誰為父兄至龢丕冐奚有畛封儻渉其<lb/>
庭煦如春陽浹人肌髓薫為善良人亦有言此為世坊<lb/>
非君之賢莫襲其芳襲之斯何既柔且剛以仁為食以義<lb/>
為漿翳能使昭枯堪再榮百鳥喧啾忽見鳯凰宜覽徳<lb/>
<pb n="KR4e0002_WYG_020-13b"/>
輝西東翺翔豈意鎩翮竟歸㝠茫載者亡車渡者失航<lb/>
瞻望弗及䀌然感傷仙華卭卭浦汭湯湯緬懐徳人何<lb/>
日而忘<lb/>
　　　故朝列大夫浙江行省左右司都事蘇公墓銘<lb/>
　　　　<hi>有序</hi>
洪武十一年四月二十五日元朝列大夫浙江等處行<lb/>
中書省左右司都事蘇公卒郡之夀俊與旁州之賢凡<lb/>
知公者無不澘然流涕然公以政事聞于時享年至八<lb/>
<pb n="KR4e0002_WYG_020-14a"/>
十三而終五男子嘗與仕版七孫亦嶄然見頭角皆可<lb/>
以無憾顧乃哀之弗置者誠以一時遺老日就凋謝而<lb/>
公又云亡古今文獻將何從而徴之邪其子祖允等以<lb/>
其年某月日葬公於某山之阡乃命弟伯衡踵門請製<lb/>
墓上之銘濓公之里中子其哀公尤切於他人固不宜<lb/>
以不文為辭初公之生也不聞啼聲視之唯紫胞在地<lb/>
而臍帶縈絡之乳嫗撥開兒始啼識者已知為祥徴及<lb/>
長學經於許文懿公以才推擇充府史尋入閩海憲府<lb/>
<pb n="KR4e0002_WYG_020-14b"/>
為奏差憲使以亷直為同官所忌嗾御史劾之章未下<lb/>
即命奪使印公毅然持不可使亦攟拾同官之過欲訟<lb/>
繫之公諍曰兩虎共鬭其勢不俱生明公奈何類之已<lb/>
而皆止汀冦謀襲臨障公往督長吏為備長吏欲籍民<lb/>
為兵公曰民不知兵乆矣一旦籍之必大致紛紜此非<lb/>
禦盜是増盜也長吏曰計將焉出公曰吾知所處矣閱<lb/>
兵籍得放逸者二千使帥之撃賊竟獲其首禍者廣東<lb/>
部使者聞公賢稽其年勞辟為書吏南海畨禺二縣輸<lb/>
<pb n="KR4e0002_WYG_020-15a"/>
恒賦之外復有所徴號稅外錢以給上官燕私之須小<lb/>
民怨讟盈道路公聞白罷之朝廷毎頒新鈔諸郡部使<lb/>
者必監焚舊鈔此故事也時使者與廣州守有隙恚不<lb/>
往司鈔吏積十五年不得調公復白而焚之俄再入閩<lb/>
補令史於宣慰司聲稱藉藉行宣政院延公為掾久之<lb/>
趙郡蘇君天爵來叅江浙省政極才公復挽之入省公<lb/>
遜與舒常弗之從蘇君遂兩用之公以蘇君知己遇事<lb/>
失當輒諍凛然有峭直風蘇君敬憚視之異他掾海漕<lb/>
<pb n="KR4e0002_WYG_020-15b"/>
之糧歳不下三百萬漕官多强取贏無錫州獨不與乃<lb/>
誣其糧惡不宜上供省臣怒欲加罪公命覆核之事獲<lb/>
免海盜起省發官粟募民舟載軍捕之舟未盡發而盜<lb/>
請降省逮民歸粟公曰言猶在耳惡可背之况民得粟<lb/>
必已食之既今將焉徴即徴唯徴未發者可爾省臣從<lb/>
其言蘄州紅巾搆亂陷於潛昌化犯杭州省臣皆遁叅<lb/>
政樊君執敬獨坐堂上以死自誓公說樊君曰明公以<lb/>
身死國義則得矣如一城生聚何今城中健兒不下數<lb/>
<pb n="KR4e0002_WYG_020-16a"/>
十萬公庫金帛以萬計與其委諸盜賊曷若募民使戰<lb/>
邪戰而不勝就死何晚也樊君不能從上馬迎戰而死<lb/>
公與掾李樞謀以蘇李署號召民殺賊殺一人即攜首<lb/>
受錢二百五十緡民持刀争奮數日之間獻馘者充庭<lb/>
未㡬辦章教化君復杭州公絶口不言功考滿謁選銓<lb/>
曹中書叅議汝中栢聞公名家子欲引為右曹掾公察<lb/>
其威權太横力辭南還擢紹興路蕭山縣尹蕭山民詭<lb/>
名匿其田賦科繇不能均一公令其自實田輯為冊書<lb/>
<pb n="KR4e0002_WYG_020-16b"/>
凡有徴發皆視書重輕之兵興以來縣糧輸衢處二州<lb/>
民憚逺征往往皆屬吏吏並縁為姦利糧不時集主運<lb/>
者妻孥恒坐繫公釋之而罪吏期月咸足且為立法毎<lb/>
鄉置督運一人趣民各以糧赴江濵仍驗糧寡多賦錢<lb/>
僦舟以行民大便之縣為吴越要衝師旅經從無虚月<lb/>
誅索芻茭少不愜則侵掠居民民畏之甚於鬼公儲峙<lb/>
既豐有犯者擒寘於法士卒入城如見大將不敢出語<lb/>
相誰何㑹歳儉弛湘湖之禁以利民不足啟常平倉以<lb/>
<pb n="KR4e0002_WYG_020-17a"/>
活餓者僚屬力沮之公大言曰發天子粟活天子民有<lb/>
何不可儻有譴責吾自任之民賴以生者以數萬計帥<lb/>
閫以元日至檄縣市殽核諸物公發視恚甚執筆書檄<lb/>
尾曰四郊多壘正臣子痛心疾首之時奈何襲太平故<lb/>
態飲酒為樂邪聞者愧服府公韙公之為有難決之獄<lb/>
移公訊之諸暨知州袁元以散耆年帛不明將搆以贓<lb/>
墨公推其情乃吏與里胥為濫元但不躬給爾公各坐<lb/>
以其罪元致白金為夀公曰吾知執法爾豈私爾邪卒<lb/>
<pb n="KR4e0002_WYG_020-17b"/>
却之歳餘改本路總管府經厯不上階自承事郎轉文<lb/>
林郎行樞宻院照磨偽吴張士誠據姑蘇既降公持詔<lb/>
書往湖州責其戍將潘允明行郊迎禮禮成允明欲西<lb/>
向坐公公正色曰以爵則我幕僚雖相向坐亦以為過<lb/>
然我所持者詔書君敢與詔使抗禮邪挾胡床中席而<lb/>
坐允明懼服臨發贐米百斛錦二十端公笑辭曰君謂<lb/>
使者而可以貨取邪時士誠新授淮南平章政事開省<lb/>
蘇州士誠聞之請于康里丞相曰詔使四出唯蘇照磨<lb/>
<pb n="KR4e0002_WYG_020-18a"/>
㢘介士願得為幕屬君恥之不往復超今官叅政石抺<lb/>
君宜孫分省于處請公與青田劉君基從石抺君方以<lb/>
討賊自任浙東倚之為重毎事必謀於公公勸其禮賢<lb/>
下士安輯流亡招徠羣盜撫之以恩石抺君始從之衆<lb/>
心翕然歸後好自用幕下士多散去部將胡君深章君<lb/>
溢亦擁兵觀望公獨左右之不變復移書胡君等惓惓<lb/>
以共濟國事為戒石抺君多用故人攝縣棄行省丞制<lb/>
所用者公曰今朝廷不通事當一出行省奈何違之石<lb/>
<pb n="KR4e0002_WYG_020-18b"/>
抺君愧謝越部書佐李伏喜誇誕石抺君賢之薦授員<lb/>
外郎位居公上數狎侮公人為之不平公不與校既而<lb/>
伏以反覆受賂覺石抺君械繫之公解之曰叅政始薦<lb/>
之今乃囚之古之以禮進退人者其亦如是邪伏因得<lb/>
引去經畧使李君國鳯循行至處乆留不去以十羊授<lb/>
公牧公曰某以非才為省屬天使命之牧羊固當然大<lb/>
敵壓境天使能出竒計殱之雖日烹百羊何害否則某<lb/>
亦不保首領欲乆為天使牧羊得乎李君黙然元季處<lb/>
<pb n="KR4e0002_WYG_020-19a"/>
多盜征行吏多受盜金既降而復叛公秋毫無所犯大<lb/>
溪吴誠七成擒官簿録其家得帳籍驗之幕府官無不<lb/>
受賂者獨無公名已而浙水東諸郡悉入皇明版圗而<lb/>
七閩猶未附怨家告公長子仕閩宜謫徙滁陽公就徙<lb/>
無難色丞相李韓公憫公無辜欲奏而官之者再公以<lb/>
年耄力辭遂歸卧金華某山中左圗右史超然自得越<lb/>
十二春秋乃終未終一日精神如常時忽不晡食越翼<lb/>
日瞑目端坐至夜諸子進問所欲公曰静以俟命無所<lb/>
<pb n="KR4e0002_WYG_020-19b"/>
欲也漏下四鼓撼之則逝矣是夜大風雨居民見士馬<lb/>
雜遝前籠絳紗燈訶叱東去民叩後來者云接蘇伯䕫<lb/>
君子以為異公性敦恪尚風義孳孳務行及物之政唯<lb/>
恐有受其害者至於脩水利興學校皆具有成績然識<lb/>
量堅凝不為威武所遷嘗從大司農受海盜降分比其<lb/>
衆冦不悅嘯其部曲大譟轅門下衆皆相顧失色公獨<lb/>
進曰天子以爾等本良民廹於不得已為盜故遣使者<lb/>
諭爾降爾果欲反不畏十萬横磨劒邪俱逡巡而退復<lb/>
<pb n="KR4e0002_WYG_020-20a"/>
從樊君督海漕事用牲牢祀天妃廟始降神冦舟突而<lb/>
入陪祀官解散公謂樊君曰事不可中輟成禮而退神<lb/>
色自若與人交緩急可倚藉部使者有託其妻子者使<lb/>
者亡公禮之益厚避兵登舟逢故人兄弟徬徨走水濵<lb/>
亟呼與共載行數里所又見婦女羣泣亦其友母妻也<lb/>
命舟迎之或止公曰舟重不能前追兵且及遑恤他人<lb/>
邪公曰死生有命吾不忍獨濟也公之善行如此類者<lb/>
甚夥姑取其著者書之餘不盡載公諱友龍伯䕫字也<lb/>
<pb n="KR4e0002_WYG_020-20b"/>
人稱之曰栗齋而不敢字其先居眉州眉山縣文定公<lb/>
轍之長子宋吏部侍郎徽猷閣待制贈少傅遲來知婺<lb/>
州因家金華歿葬蘭溪之紫巖鄉遂為金華人少傅生<lb/>
龍圗閣直學士廣南東路經畧使贈少保簡少保生江<lb/>
東提刑祕閣脩撰大理鄉諤大理生吏部郎中江西提<lb/>
刑林吏部生朝奉大夫顯謨閣待制知貴州熙貴州生<lb/>
通直郎兩淮轉運司幹辦公事圭運幹生從政郎淮安<lb/>
縣主簿鎮淮安君娶潘氏無子以三從弟太學生鎬之<lb/>
<pb n="KR4e0002_WYG_020-21a"/>
次子為後即公是也上距文定公蓋九世矣公娶宗氏<lb/>
忠簡公澤七世孫柔順惠嘉為一鄉婦儀子男子六人<lb/>
四仕于元一仕皇朝一蚤卒祖允將仕佐郎浦城縣主<lb/>
簿師道廣東宣慰使司奏差繼兄肖徳後伯衡前鄉貢<lb/>
進士今自國子正擢翰林國史院編脩官文辭雄麗較<lb/>
之小坡斜川集有過無不及焉思誠夭止善東陽縣尉<lb/>
崇徳將仕郎行樞宻院管勾子女子三人長適俞坦道<lb/>
餘皆天孫男七人恒悟悅恢愷忭忻孫女五人歸曹源<lb/>
<pb n="KR4e0002_WYG_020-21b"/>
宗涵徐道餘在室嗚呼蘇氏之世非惟以文學忠孝著<lb/>
稱而為政及物之美亦代不乏人有若少傅奏减吾婺<lb/>
市羅之額二萬八千有竒民為立祠少保厯典大郡所<lb/>
至以遺愛見思而大理之樹善剗姦吏部之忠厚敦俗<lb/>
奕葉之間簪笏相映公又起而繼之聲名烜赫亦丕昭<lb/>
於前烈何其一姓之皆賢哉嗚呼自奮於榮名者易為<lb/>
力而能纉先緒於弗墜者難為謀非天欲報功俾之世<lb/>
濟其美吾知未必能爾也嗚呼是則然矣婺之蘇氏其<lb/>
<pb n="KR4e0002_WYG_020-22a"/>
積累深長實自少傅始後人因引而伸之公之仁民之<lb/>
功可謂侈矣其子若孫烏有不振㧞者乎當知後之視<lb/>
公者亦猶今之視少傅也夫何疑哉伯衡與濓有文字<lb/>
之雅故竭蹷來山中請文遂厯序其事而歸之銘曰<lb/>
眉山蘇氏稱三文光芒萬丈爥乾坤少傅守婺政以仁<lb/>
紫巖生氣凛然存珠明玉潤多後昆簪紱繽紛絢朝暾<lb/>
貴而尸位玉之珉能守家法斯足珍維公挺生嘉兆甄<lb/>
鳴岐彩鳯瑞世麟從事大府厯粤閩其職雖卑氣益振<lb/>
<pb n="KR4e0002_WYG_020-22b"/>
峭直猶如古諍臣得失利害輒屢陳聞民有病眉則顰<lb/>
浙垣招充幕中賔孰知蘄冦紅為巾嘯聚山澤動作屯<lb/>
犯我屬部窺大藩用姓給號令編民殺賊如殺狐兔羣<lb/>
有功黙黙不自言大官受降東海濵忽爾跳踉欲舞<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>
一叱鼠伏不敢嗔身佩縣章魚懸銀煦嫗扞禦一以恩<lb/>
設心不讓漢吏循㧞彼水火脫溺焚錯之華榱藉錦茵<lb/>
叅賛宥宻待咨詢手持璽書諭嚚昏中坐以示王人尊<lb/>
噉我以利耳不聞括氓搆亂奔狂瀾障遏勿使成瀰漫<lb/>
<pb n="KR4e0002_WYG_020-23a"/>
海桑既變光嶽新攜書歸卧丘壑雲執節不仕為全人<lb/>
庶㡬不負名家孫春秋之髙踰八旬翛然觀化只逡廵<lb/>
大風挾雨來掀翻士馬雜遝向東奔絳紗籠燈光吐吞<lb/>
騶卒前呵肅靈氛生為良臣死明神丈夫如斯世罕倫<lb/>
白石可磨嫓瑶琨史濓造銘焯墓門石從可泐名弗諼<lb/>
　　　故韶州路儒學教授曾府君墓銘<lb/>
府君諱順字至順姓曾氏郕國公四十九代孫郕國家<lb/>
於魯十四傳至都鄉侯據始避新室之亂徙豫章子孫<lb/>
<pb n="KR4e0002_WYG_020-23b"/>
日盛大江之南言曾氏者皆宗焉又六傳至畧遷於臨<lb/>
川又十二傳至唐沂州刺史可徒生司空洪立司空生<lb/>
散騎常侍延鐸常侍又遷于南豐生四子長曰仁暠生<lb/>
志及文照南唐時又同遷臨江新淦縣之吉陽里文照<lb/>
舉童子科生乾度宋淳化三年進士仕至大常少鄉贈<lb/>
刑部尚書志生易用易用生侃侃生髙安丞斧擢元祐<lb/>
六年進士第又遷縣之髙元里屏山之下生用先用先<lb/>
生嶽嶽生愿正愿正生翊翊生汝舟汝舟生兼善能傳<lb/>
<pb n="KR4e0002_WYG_020-24a"/>
黄文肅公榦之學為時名儒生軍器監簿天麒天麒倜<lb/>
儻有大志常居文信公天祥幕府义從賈丞相餘慶等<lb/>
奉使於元竟全節而歸則府君之父也府君性警敏自<lb/>
幼輒有聞時信公之弟文惠公璧來為郡招府君與其<lb/>
子文莊侯陞共學陞既秀穎府君能與之競爽其師胡<lb/>
君端一亟目之為二俊當宋初改物遺黎故老猶有存<lb/>
者監簿君日開尊共飲劇談先代文獻府君從旁聽之<lb/>
有疑則問唯恐其不傾盡諸老為之嘖嘖愛賞元至正<lb/>
<pb n="KR4e0002_WYG_020-24b"/>
中程文憲公鉅夫奉詔求賢江南欲薦府君才可用監<lb/>
簿君止之曾未㡬何部使者趙君孟迎以茂才舉署饒<lb/>
州路儒學録改袁州陞南雄州儒學正士皆服其化而<lb/>
為率徳勵行之歸㑹科目詔行府君欣然應書不利退<lb/>
而歎曰吾能損所學以徇時好哉因不復踐塲屋鄉友<lb/>
范文白公椁清脩之士也極慎許與憫府君官不充其<lb/>
才㑹御史銓選廣中力薦之於是板授韶州路儒學教<lb/>
授未及上吏部已别選遂止賢公卿多稔府君行欲强<lb/>
<pb n="KR4e0002_WYG_020-25a"/>
起之府君辭已而長子受辟為校官季子以春秋舉于<lb/>
鄉取第五名文解府君喜曰吾何以仕為乃陶然自放<lb/>
清泉白石間與髙人逸士相遊樂府君被服儼雅揮麈<lb/>
談笑皦然如霞外人世間塵土不可得而侵也善鑑定<lb/>
古器物暨法書名畫毎傳玩以為適或取琴鼓一再行<lb/>
焚香黙坐超然與造物者游一旦遘疾預告終期召婚<lb/>
友入榻前與之言别意甚懇懇介婦方歸寧命趣之還<lb/>
既至正衣冠起坐撫幼孫頂曰吾遲汝乆矣復東首而<lb/>
<pb n="KR4e0002_WYG_020-25b"/>
卧翛然而逝實至正七年春三月某甲子也夀七十有<lb/>
五斂之日風雨晦㝠室廬之後大木俱㧞君子異之九<lb/>
年春正月壬寅奉柩葬于屏山麓堪輿家謂不利以某<lb/>
年月日改葬同里夏方之原府君孝友天至監簿君得<lb/>
痞疾甚劇府君泣禱上下神祇夜夢三士告之曰服二<lb/>
附湯當瘳已而果然厯十餘年方沒監簿君沒大母陳<lb/>
夫人年埀九十府君懼夫人之哀夙夜祗奉唯恐少咈<lb/>
其意夫人安之曰吾子雖亡不沒矣季弟甫齓出為伯<lb/>
<pb n="KR4e0002_WYG_020-26a"/>
氏後仲姊生四子而夫亡子絶幼茫不知所為計從父<lb/>
兄孤子凡三倀倀無所依府君皆鞠養教訓之使至成<lb/>
立且歸其産所入毫毛不以私其與人交一裁之以義<lb/>
郡守李章肅公倜聞府君為佳士禮下之李公後以誣<lb/>
免官其門可羅雀府君事之益勤别駕髙翔其知府君<lb/>
不下於李公及改守浮梁欲一見府君走書速之府君<lb/>
即日命駕既相見勞苦甚勤未㡬徑上馬出城去翔聞<lb/>
之大驚追餞十數里且曰公能遠來何遽往如是邪府<lb/>
<pb n="KR4e0002_WYG_020-26b"/>
君曰既見君子不還將焉求翔歎息而去性尤仁慈振<lb/>
貧䘏匱毎不遺餘力臨川姜肅長沙譚志仁盱江王旭<lb/>
皆顛沛流離數瀕於危亡府君能振之是三人者徳之<lb/>
謂殺身亦不能報云府君容貎魁梧須髯如㦸為文辭<lb/>
不務鈎章棘句而壹以理勝當是時若吴文正公澄虞<lb/>
文靖公集皆海内師表毎稱府君之賢不少置則府君<lb/>
信賢矣初監簿君著史學統紀一巻未及成而沒府君<lb/>
補完之府君所著詩文若干巻因自號唯庭遂以名藁<lb/>
<pb n="KR4e0002_WYG_020-27a"/>
吴公為序作者之意今藏於家府君娶義門劉氏克盡<lb/>
婦道前三十一年卒子男子三人長曰紹唯平陽州儒<lb/>
學教授次曰斯季曰魯承事郎祠部主事博極羣書而文<lb/>
辭龎蔚學者師之子女子一人分宜縣儒學教諭聶景<lb/>
堂其壻也孫男七人曰垕曰基曰壡曰均曰埴曰塾曰<lb/>
圭女六人長歸某餘未行曾孫男六人曰某曰某曰某<lb/>
曰某曰某曰某女四人在幼嗚呼聖賢之裔自北而南<lb/>
者若孔氏之於衢顔氏之於蘇於閩曾氏之於豫章皆<lb/>
<pb n="KR4e0002_WYG_020-27b"/>
多子孫而曾氏為尤盛紆朱拖紫以顯融于時在在而<lb/>
是常侍五傳至文定公鞏兄弟者出遂以辭章名天下<lb/>
何曾氏之多賢邪府君之先蓋與文定公同出于常侍<lb/>
奕世以詩書亢其宗府君雖不獲大用屢司教鐸蔚為<lb/>
經師達賢大官亟稱交薦可謂無負於家學者矣府君<lb/>
之葬翰林待制杜公本國子司業曾君堅既為前後撰<lb/>
銘刻諸幽室而魯嘗與濓同脩元史夤縁交誼復來求<lb/>
隧上之文濓聞較徳焯勤在古者不厭其詳故為表其<lb/>
<pb n="KR4e0002_WYG_020-28a"/>
行而益之以銘銘曰<lb/>
郕國傳道自孔門遺澤滂濊苖裔蕃有如大江從西奔<lb/>
支流雖千㑹一原重珪疊組光燉燉著勲昭徳裕後昆<lb/>
夫君繼之如玉温嶄然頭角譽彌敦目為二俊起繽繙<lb/>
三為人師教道尊書詩俎豆習禮文鄒魯其俗澆為淳<lb/>
自内而外本則存大木斯㧞風霆掀人琴俱亡海氣昏<lb/>
學子攬涕為招魂刻文墓石揚清芬<lb/>
　　　葉仲貞墓銘<hi>代栁待制作</hi>
<pb n="KR4e0002_WYG_020-28b"/>
桐廬李驤龍嘗與武林葉禎交禎年三十時從父某來<lb/>
桐廬為釣臺山長山長君死禎貧不能歸驤龍為合錢<lb/>
予之使賣藥市中以自給禎風神蕭爽不能随世沈浮<lb/>
毎遇月白風清輒同驤龍買舟泛桐江而下驤龍善洞<lb/>
簫禎歌古辭扣舷而和之或至忘返蓋飄飄然游於物<lb/>
外者埀二十年而不知老之將至也禎一日病革憂戚<lb/>
莫知所為驤龍顧禎曰君非念後事乎有驤龍在君何<lb/>
憂禎喜力疾起拜曰此膝未嘗下人今不覺為君屈也<lb/>
<pb n="KR4e0002_WYG_020-29a"/>
竟不能食三日死驤龍為具棺斂買地葬焉後一年驤<lb/>
龍亦卒驤龍之從弟懋哀禎不娶而無子復合禎之所<lb/>
遺財市田二畝有竒入華林僧院俾立主以奉禎初禎<lb/>
善為學不治章句頗喜以詩自鳴翰林學士貫公甚器<lb/>
重之稍長習吏於浙西憲府部使者欲辟為屬不就天<lb/>
厯中有詔粉黄金為泥書大藏經禎以善書應募法當<lb/>
得儒學官亦不就蓋禎氣岸多豪一言不合輒徑去故<lb/>
卒無所成名禎字仲貞武林人無他族屬其世系禎未<lb/>
<pb n="KR4e0002_WYG_020-29b"/>
嘗言今皆不可知享年五十有四以重紀至元五年五<lb/>
月二十六日卒明年三月三日葬于玉塢山原去驤龍<lb/>
之墓不二百歩葬後四月懋復為伐石來請銘昔粤謝<lb/>
翺以善詩來游吴越間吾鄉岩南先生方公鳯實與之<lb/>
交翺死無所歸公為率一二友生葬翺于釣臺傍且刻<lb/>
碑志之其事與驤龍兄弟正相類豈聞公之風而興起<lb/>
者耶非耶先聖人嘗有言曰死於我乎殯驤龍兄弟蓋<lb/>
近之矣是宜銘之以詔後之人銘曰<lb/>
<pb n="KR4e0002_WYG_020-30a"/>
吁嗟葉生胡不恤汝家吁嗟葉生胡不就汝實而斂汝<lb/>
華使千載之祀一朝而墜豈汝之不自力抑命爾耶幸<lb/>
有仁人既殯且薶汝已歸骨於此矣予尚何嗟<lb/>
　　　吴子善墓銘<lb/>
濓之友吴中子善世家婺之東陽自曾祖某祖某父某<lb/>
咸為儒至子善益務讀書從里之大儒陳樵先生游初<lb/>
濓謁先生太霞洞中先生曳杖微笑出迎坐濓於海紅<lb/>
花下俄呼酒酌濓先生自歌古詩奮袖起舞子善侍先<lb/>
<pb n="KR4e0002_WYG_020-30b"/>
生側目濓引滿以成先生之樂濓自是得與子善交後<lb/>
三年再謁先生復見子善時先生年耄重聼或有所問<lb/>
子善從旁書濓言以對及濓辭先生還子善送至山髙<lb/>
水長處坐石共語依依弗忍去自時厥後乆不見子善<lb/>
聞子善獨奉母某氏居陋巷間雖無儋石之儲曽不少<lb/>
戚戚動于中毎遇明月之夕輒鼓琴以自娱琴已復把<lb/>
筆咏詩弗輟濓竊悲之人往往窮則失守有若子善之<lb/>
為造物者必能昌之今年秋復求子善而謁焉則子善<lb/>
<pb n="KR4e0002_WYG_020-31a"/>
之死已三年矣嗚呼天者豈易知耶子善之固窮如是<lb/>
乃復使之早夭是果何理耶嗚呼悲夫子善通周易諸<lb/>
家説屢就試有司不中家益貧年過三十不能娶有一<lb/>
妾為生二子長某五歲幼某三歳子善母死未㡬而子<lb/>
善又死二子蓋惸然可念子善之友張良金韋編蔣偉<lb/>
器率諸好義者既買棺以斂子善復用羨財贍其諸孤<lb/>
子善得年四十生於皇慶壬子某月日卒於至正辛夘<lb/>
某月日以某月日同母葬於縣南二里姜原蓋潘逵所<lb/>
<pb n="KR4e0002_WYG_020-31b"/>
指地也葬一年偉器來謂濓曰子與子善頗交乆盍為<lb/>
銘嗚呼濂尚忍銘吾子善邪昔孟郊殁貧無以葬其友<lb/>
樊宗師為告諸嘗與往來者經營喪事且以餘貲給其<lb/>
遺孀昌黎韓文公與交遊甚洽實為銘其墓今觀子善<lb/>
之事固不能盡同其交友之所盡心者則蔑古今之異<lb/>
也濓雖無昌黎之文又可無一言慰子善於地下也嗚<lb/>
呼悲夫銘曰<lb/>
孰使子材孰使子窮又孰使子年之不豐彼蒼者天曷<lb/>
<pb n="KR4e0002_WYG_020-32a"/>
其夢夢一氣悴榮或繫其逢我作銘詩以弔其凶以哀<lb/>
其終以掲其封<lb/>
　　　鄭仲涵墓銘<lb/>
嗚呼自道廢民散之後世之為師弟子者朝離書帷夕<lb/>
若秦肥之視越瘠比比而是有如仲涵之於予義則師<lb/>
友情如父子也仲涵之死予寧得不哀乎仲涵初年學<lb/>
舉子業把筆為文春葩滿林色澤明鮮而生意津津敷<lb/>
暢予思仲涵必先登再踐塲屋皆不合有司繩尺仲涵<lb/>
<pb n="KR4e0002_WYG_020-32b"/>
歎曰吾惡用是為哉乃棄去益潛心秦漢以來諸文章<lb/>
大家無所不窺亦無所不辨畜之既深發之亦盛商敦<lb/>
周彞藉以五采五就陳列天禄石渠間人見之者雙目<lb/>
輒暈眩仲涵復歎曰吾惡用是為哉又棄去取羣聖人<lb/>
之經而燖温之窮其道徳性命之秘質於濓洛闗閩之<lb/>
説乆之充然如有所得仲涵復歎曰車成矣輪轅美矣<lb/>
不行何以渉於遠道乎益思明體而適諸用母夫人病<lb/>
逾年仲涵保抱扶持終日不離側夜則泣禱于天請以<lb/>
<pb n="KR4e0002_WYG_020-33a"/>
身代忽臋患惡疽不能坐跪鍊藥劑以進膝為生胝夫<lb/>
人病革思食西域𤓰既食而卒仲涵見𤓰終身弗忍食<lb/>
因懸懸念母不置氣鬰結弗舒遂得瞶疾迨居父喪拊<lb/>
膺悲號絶而再蘇者數四杖而後起服雖闋凡遇諱辰<lb/>
却酒肉弗御者七日至期哭奠如初喪癸卯之夏諸暨<lb/>
戍將謝再興以城叛浦陽與諸暨鄰壤訛言冦且至羣<lb/>
從兄弟皆避地東陽或移金華是年冬冦壓東陽囊橐<lb/>
皆無遺仲涵時在金華聞之泣盡持所服衣衾往分之<lb/>
<pb n="KR4e0002_WYG_020-33b"/>
雖身罹寒沍不䘏也從弟澧與妻蚤夭三女傫傫然無<lb/>
依仲涵鞠育盡道各選名胄而配供張之豐逾於己女<lb/>
仲涵家義居十世族屬頗衆或有疾不擇疏戚夜必四<lb/>
三起視遇有死喪急難不顧利害身任之至於周旋事<lb/>
為之間條理粲然必期於集且不與人較曲直或以非<lb/>
理相讓但俯首黙受而已其在内之行如此達之於其<lb/>
外者尤夥也蘄春王烈家燬於紅巾帥其族五十乞食<lb/>
浙河之右仲涵館之數月而後去同縣騷人貧不能養<lb/>
<pb n="KR4e0002_WYG_020-34a"/>
母來愬於仲涵仲涵曰吾何無母可養邪厚周之仲涵<lb/>
負笈從師道遇十餘人襁負其子且行且泣試叩焉則<lb/>
山水暴溢室廬漂沒欲求給縣大夫不食者日再周矣<lb/>
仲涵亟傾篋中錢與之村氓王氏患多男子仲涵至其<lb/>
家聞兒啼聲甚悲蓋氓將溺之於水仲涵為陳父子至<lb/>
情且惠以粟氓大感悟生之並舍三里所溪流湍悍遇<lb/>
雨則人蹤絶仲涵造舟渡之金華洞溪其悍為尤甚舊<lb/>
有石梁久壊而弗葺仲涵捐白金八百一十銖為倡衆<lb/>
<pb n="KR4e0002_WYG_020-34b"/>
翕然而和未㡬而梁成當夏五六月赤日流金道多病<lb/>
暍者仲涵設湯茗濟之冬大雪仲涵晨出見寒士衣不<lb/>
掩脛齒相擊下上仲涵呼酒飲之爇火温之乃解自衣<lb/>
纊裘為贈又嘗禱於廟寡嫗困卧廟門無衣愈於寒士<lb/>
仲涵與妻周雋謀製衣一襲與之凡納交仲涵者無不<lb/>
曰此古仁人也或又曰其内外行如一者哉仲涵自試<lb/>
藝不中遂不復有仕進意有薦為玉泉書院山長者仲<lb/>
涵辭不就及入國朝㑹求賢之詔下郡府絡繹致請仲<lb/>
<pb n="KR4e0002_WYG_020-35a"/>
涵輒以耳瞶為辭已而部使者趙君夀奉㫖蒐材浙水<lb/>
東以薦紳交譽力廹仲涵就道仲涵冠帶謁君辭意悃<lb/>
欵君察其誠也不敢强仲涵禀賦孱弱雖癯然若不勝<lb/>
衣而其精神𦂳峭矩度峻整人莫不親而愛之其於倫<lb/>
品之間驩然相聚睦然相惇有如春氣流浹不知泰和<lb/>
之襲人也性雖好施與絲毫事必咨禀於長者不敢私<lb/>
奔走兵燹中人見其袖二書以行頃刻弗少離及事平<lb/>
還家取而視之乃宗譜家範也仲涵所著書有遂初齋<lb/>
<pb n="KR4e0002_WYG_020-35b"/>
稾十巻續文類五十巻藏于家嗚呼仲涵之死予安得<lb/>
不哀乎初予讀書浦陽山中仲涵即從余游先後十有<lb/>
餘年予初無益於仲涵而仲涵之相助余者恒多時予<lb/>
執經山長吴公待制栁公侍講黄公之門仲涵毎侍予<lb/>
往拜三公見其文亦以逺大期之自時厥後人事不齊<lb/>
不聚首者數載及予赴召總脩元史與仲涵約曰子非<lb/>
青年矣予春秋亦漸髙行當俟汰而歸與子婆娑一丘<lb/>
一壑間聖賢心學之祕尚相與窮之史事雖畢復待罪<lb/>
<pb n="KR4e0002_WYG_020-36a"/>
禁林留南京者四年仲涵忽不逺千里來見且申前言<lb/>
予諾之而未及踐豈意仲涵先予而逝乎仲涵之子楷<lb/>
自為狀來求冢上之銘其詞纒綿悲愴尤足以動予之<lb/>
哀思毎一讀之淚澘然下所以乆而不能成文雖然予<lb/>
於仲涵忍不抆淚而言乎昔者徐仲車以孝行著稱惜<lb/>
以聾廢而仕不大顯君子以節孝諡之今仲涵之事無<lb/>
媿仲車者也宜私謚以貞孝處士勒石墓門而埋予文<lb/>
墓中庻㡬少慰仲涵於九泉之下乎仲涵姓鄭氏淵其<lb/>
<pb n="KR4e0002_WYG_020-36b"/>
名也其先世遷徙之詳見譜圗記曾祖徳璋宋青田尉<lb/>
祖文轟父鉅母周氏配室即周雋生一子楷也以文學<lb/>
稱女二一適吕堂一未行孫一燿生於元泰定丙寅九<lb/>
月十三日卒於今洪武癸丑正月十一日夀四十八以<lb/>
其年某月日葬某山之原禮也銘曰<lb/>
質珪璋兮絺繡文既姱麗兮又栗温宜參雅樂兮獻明<lb/>
庭胡淪巖穴兮鏟其英匪進則退兮道之常保家肥兮<lb/>
譽彌章民同胞兮勢弗殊使我心惻兮軫寒與饑少微<lb/>
<pb n="KR4e0002_WYG_020-37a"/>
煌煌兮雲掩之隂雲英英兮又不能霖前何古兮後何<lb/>
今思美人兮涕泗沾襟<lb/>
　　　東陽貞節處士蔣府君墓銘<lb/>
府君諱𤣥字子晦别字若晦姓蔣氏初周公庶子伯齡<lb/>
受封于蔣子孫氏其國在漢居杜陵者最著兖州刺史<lb/>
詡尤有名詡四世孫山亭鄉侯澄徙居義興之陽羨澄<lb/>
七世孫樞仕晉為吴郡太守復南徙台之仙居唐末五<lb/>
季之亂樞裔孫勛避地婺之東陽仕吴越錢氏為金紫<lb/>
<pb n="KR4e0002_WYG_020-37b"/>
光禄大夫檢校司空兼御史大夫遂家焉府君蓋其後<lb/>
也曾祖諱天廙宋紹定中入粟佐邉授廸功郎祖諱沐<lb/>
元南康路建昌縣主簿父諱吉相少俶儻負氣嘗事仁<lb/>
宗于東宫擢典用監知事出為襄陽路榖城縣尉以卒<lb/>
府君生于燕都兒時嶷嶷嶄聳不妄狎笑八齡就師讀<lb/>
書終日據案端坐未嘗旁顧其師竒之使察諸生怠肆<lb/>
者諸生畏憚斂戢莫敢譁年十六侍榖城之官杜門絶<lb/>
賔客不交晝夜攻學母夫人閔其勞節膏油不多與俟<lb/>
<pb n="KR4e0002_WYG_020-38a"/>
母寢以衣衾蔽牖而誦夜參半乃已榖城莅官剛嚴府<lb/>
君因事進諌多所匡補出遇其吏民恂恂退抑人不知<lb/>
其為尉子也既冠而歸時許文懿公謙以道徳為學者<lb/>
師府君從而受其說識悟過人辨析精確内涵外飭日<lb/>
超月異先輩皆自謂不及然府君務見躬行以禮齊其<lb/>
家奉先祠謁拜祀奠取朱子所脩儀文行之歳時率族<lb/>
人祭始遷祖墓祭畢序長幼列坐告之親睦之道屬之<lb/>
近者朔望必㑹貧者歳周以兩月之粟脩建昌所創義<lb/>
<pb n="KR4e0002_WYG_020-38b"/>
塾延師教其子姓至於鄉人毎歳冬至殺牲置酒㑹長<lb/>
老俊乂行鄉飲禮府君為之講説嘉謨偉行使聽之曰<lb/>
為父兄子弟當如是鄉民莫不化服細民窶者貸以粟<lb/>
不取其贏待以炊者常數十家東陽多宋貴臣族民藝<lb/>
其田者既入粟半復畝徴其絲民頗苦之府君倡其鄉<lb/>
人曰君子以養野人奈何厲之遂罷不徴人用是徳府<lb/>
君稱其善不虛口遇事無大小皆立決不形於謀議所<lb/>
為輒出人意表初延祐中惡少結邏卒誣平民為偽鈔<lb/>
<pb n="KR4e0002_WYG_020-39a"/>
破其家意府君儒生可侮以語撼之冀得賂乃止府君<lb/>
怒走白大府逮惡少寘于法害遂絶由是宿豪文吏搖<lb/>
手相戒不敢過其門府君益刻苦為條法使後嗣可守<lb/>
室廬械器皆預為數世計各極其精善人服其才而惜<lb/>
其不獲施于世也府君饒於貲産脫去華靡習聚書萬<lb/>
巻致力其中著四書箋惑大學章句纂要四書述義通<lb/>
若干巻治平首䇿二巻學則二十卷韻原六十巻府君<lb/>
懲士習日趨流俗獨製古冠衣服之揖讓歩趨必以禮<lb/>
<pb n="KR4e0002_WYG_020-39b"/>
法人望之神情夷朗如逸民髙士及即之則雍然和與<lb/>
之語出仁入義愈久而愈無窮年四十有七以至正四<lb/>
年六月辛酉終于家學者私諡貞節先生十二月壬申<lb/>
葬縣南乘驄鄉御史里馬塢之原娶葛氏宋叅知政事<lb/>
端獻公洪之𤣥孫子男四人大同興宗嘉亨允升女四<lb/>
人適葛實李觀及東陽儒學教諭李思文其一蚤卒孫<lb/>
男十人昭暉旭曄昇昱昺昻景杲孫女二人適許益亨<lb/>
鄭格曽孫男五人鈞鑾鎕鎮某女三人允升嘗從黄文<lb/>
<pb n="KR4e0002_WYG_020-40a"/>
獻公溍逰有文用薦者授慶元路儒學正早死而二次<lb/>
子亦繼卒獨大同存善承其家學以故國子祭酒許元<lb/>
狀來請銘余未壯時嘗拜府君于家炙其言語儀貎儼<lb/>
然成徳人也蓋今四十年而余亦老矣銘烏敢辭銘曰<lb/>
栢之丸丸或朽于山堂之巖巖或病于顛天産其良不<lb/>
需其完人愠以咨我恬以安探聖之源揚道之瀾不諧<lb/>
一時千載之傳<lb/>
　　　鄭檝墓銘<lb/>
<pb n="KR4e0002_WYG_020-40b"/>
浦陽鄭檝少凝慤寡言能暗誦易詩書論語孟子稍出<lb/>
為詩歌可觀先生長者能之為加布其首字曰叔通年<lb/>
二十至正丁酉三月辛巳以病熱亡四月癸酉葬仁義<lb/>
里三角山其父濓哭之慟來謂予曰檝也幸從先生遊<lb/>
先生謂為可教竊意其能亢吾宗今不幸死矣先生儻<lb/>
不死之盍為銘予聞亦哀不自勝為著銘曰<lb/>
父母生子孰不欲望其成矧如檝之秀穎者乎今未出<lb/>
弱齡而遽霣魄泉下可悲也哉可感也哉<lb/>
<pb n="KR4e0002_WYG_020-41a"/>
　　　唐思誠墓銘<lb/>
嗚呼吾思誠其死矣乎吾婺稱東南文獻之邦十數年<lb/>
來故材已霣而新秀未茁所以承前而引後者當有其<lb/>
人而思誠其可死矣乎嗚呼初濓年十九時來書游城<lb/>
南識思誠於𤣥暢樓上思誠長濓僅三歳濓見其斂容<lb/>
端坐辨嚴光陶潛優劣厯舉傳語而以義裁之衮衮五<lb/>
千餘言濓雖慕之意思誠或致力於斯故知之為獨詳<lb/>
他固不能皆然也自是以來日與思誠親當風氣曣㬈<lb/>
<pb n="KR4e0002_WYG_020-41b"/>
賔客滿坐或觸其談鋒而思誠岸幘傾吐愈詰難愈見<lb/>
不可窮有來求詩若文者肆筆而成不事塗竄如春雨<lb/>
方滋宿葩雜芳不擇地而發思誠未始有自矜意且曰<lb/>
文以達吾言何以工為濓益慕之然猶謂思誠信竒士<lb/>
世之敏洽者將能之而未知其充積於己者果何如也<lb/>
後五年濓從淵穎吴公游越而思誠以亷訪副使暢公<lb/>
之聘講授淮隂思誠搜剔經髓意融而言隨之聞者争<lb/>
聽户外之屨常滿一時寓卿若辨章左公翰林承㫖張<lb/>
<pb n="KR4e0002_WYG_020-42a"/>
公叅知政事韓公皆忘其勢與思誠交聲華張甚及思<lb/>
誠自淮隂還㑹濓客錢塘上思誠竭蹷來訪濓欣甚出<lb/>
醇酧與思誠飲爇火夜宿相與辨諸子是非凡九十種<lb/>
餘及僻隠緯候之書又數十家濓時血氣未衰尚能記<lb/>
憶思誠各厯舉疑以問濓頗厯誦其文而對思誠抵掌<lb/>
於几曰君之精博一至此乎吾毎見君言呐然不能出<lb/>
諸口又何善自閟藏而文采不露乎吾之彊記不下於<lb/>
君第恨無書可誦陳氏書録之所記者吾唯能了其三<lb/>
<pb n="KR4e0002_WYG_020-42b"/>
之二耳濓聞思誠言遂以所疑者反質於思誠思誠答<lb/>
之如撞巨鐘隨叩隨應嗚呼自科舉之習行為士者趨<lb/>
辦目前一遇有問舌拄齶不得發孰有髣髴如思誠者<lb/>
乎而思誠方恥以自名又曰吾學不徒博徒博陸澄之<lb/>
書厨爾吾則藉之以窮理而施諸事也濓極慕之始知<lb/>
思誠之學期明體以達用而非獵襲以給談辨者也後<lb/>
十年濓既歸隠小龍門山飲水著書以樂先王之道不<lb/>
復與世接而思誠用部使者之薦擢金華縣教諭丁外<lb/>
<pb n="KR4e0002_WYG_020-43a"/>
艱不赴再遷衢州路學録亦未及上忽創發下體大熱<lb/>
如蒸焚已而増劇遂卒時至正丁酉八月十七日也濓<lb/>
方避兵勾無山南思誠之没不及知暨知之而思誠之骨<lb/>
已入土乆矣濓奔走西東弗能絮酒一酹墓下思誠之<lb/>
弟懐敬奉門人徐孳狀以墓銘為請嗚呼濓其尚忍銘<lb/>
思誠乎思誠幼而穎悟未就師傅已略能誦詩既長受<lb/>
業于文懿許公不出户者十有餘年而所造極深六經<lb/>
百家之說無不究之雖名物度數之微亦皆訂覈其同<lb/>
<pb n="KR4e0002_WYG_020-43b"/>
異大抵其學以濓洛諸儒為宗故粹然一出於正武威<lb/>
余公持節海右深慕思誠之學特傾下之余公善大篆<lb/>
或請書揚雄九州箴者余公不知所出思誠曰此載在<lb/>
古文苑即援筆寫之後覆以其書不差一辭余公為之<lb/>
驚服思誠天性孝友處己接物簡易平直無矯情之行<lb/>
自幼至老劬書不厭善字學得虞伯施之法嘗手録諸<lb/>
家異書亡慮數百巻又凡所讀之書輒撮其諸凡而附<lb/>
之以論辨名曰破萬總録録一千巻外有六經問對若干<lb/>
<pb n="KR4e0002_WYG_020-44a"/>
巻鉤𤣥集若干巻書學指南若干巻存齋雜稿若干巻<lb/>
皆藏于家思誠諱懐徳思誠其字也姓唐氏唐為金華<lb/>
著姓宋南渡後擢進士第者十有七人其與鄉貢舍選<lb/>
及曹試童子科者莫可勝數而傑然出乎其間者世稱<lb/>
說齋先生先生諱仲友天分絶人書經目輒成誦遂以<lb/>
學行名天下由紹興甲戌進士中博學宏詞科召試館<lb/>
職累遷著作郎迭守名藩更秉使節終官朝議大夫思<lb/>
誠先生七世從孫也人竊意思誠問學之富似無忝於<lb/>
<pb n="KR4e0002_WYG_020-44b"/>
先生君子之澤其未艾也當於思誠乎徴之孰知一文<lb/>
學掾之䘵有不能食况望如先生烜著于時乎此濓反<lb/>
覆嗟悼而不能自己者也雖然先生之名其埀之於今<lb/>
者以學不以位也位勢之隆可行志于一時學術之殷<lb/>
則遺芳於千載今思誠雖死於困窮而其所著書具存<lb/>
其不與形俱亡者固自若也惡知後之人不以稱先生<lb/>
者稱思誠乎濓又何悼焉姑厯序相知之次第以告世<lb/>
之知思誠者思誠曽祖欽祖津父琰孫皆不與仕籍卒<lb/>
<pb n="KR4e0002_WYG_020-45a"/>
年五十有一娶金氏五丈夫子升賁晉恒震女二申戍<lb/>
汪道演其壻也孫男三道堅無逸梓材墓在縣北婺女<lb/>
鄉之陽岡以其年十月某日葬銘曰<lb/>
孰為嶢嶢而不昭昭孰為詵詵乃復焞焞二氣糺紛莫<lb/>
知其門有遺者文煜乎霞氛訇乎霆奔不泐以堙不軋<lb/>
以髠後千百齡其永存<lb/>
　　　徐夫人墓銘<lb/>
婦徳以柔順為美然以之處常可也茍無堅凝之質事<lb/>
<pb n="KR4e0002_WYG_020-45b"/>
變臨之其能自立者鮮矣故持之以堅貞行之以柔順<lb/>
斯足以為賢婦偏一則有虐妄縱佚之失焉若徐夫人<lb/>
者其備婦徳者乎夫人姓余氏衢之開化人年二十適<lb/>
邑士徐君安越十三年生四子徐君死舅姑皆老家莫<lb/>
為主貲産頗傾蝕夫人日奉羞饍升堂問體安否退則<lb/>
率媵妾治絲縷麻枲歲時機杼之聲聞于鄰里衣服諸<lb/>
子務臻華好青褎綵衿少長嶷<hi>闕</hi>　人不知其為孤年<lb/>
七八歳委之於學慈嚴兩至責其成績由是諸子咸為<lb/>
<pb n="KR4e0002_WYG_020-46a"/>
善士而家迄以成舅姑相繼夀終治喪葬以禮鄉人暴<lb/>
强者皆畏其能莫敢凌犯教女語婦必以夫人為則年<lb/>
七十有八以洪武九年九月七日卒于家二十三日葬<lb/>
于清源里西村之原三男曰禄可詵一女適某孫男五<lb/>
人𤣥孫林璣桂生以國子生擢給事中來請銘銘曰<lb/>
柔順為徳斯婦常濟之堅貞家乃昌執偏或墮弱與强<lb/>
二者維全保無爽猗徐夫人婦之良喪夫秉志事尊章<lb/>
内外屹然禮義防躬親織紝靡怠荒家政浸修貲大穰<lb/>
<pb n="KR4e0002_WYG_020-46b"/>
男治書詩女衣裳夀彌徳備名譽彰孝孫刻銘闡幽光<lb/>
卓哉婦則埀無疆<lb/>
　　　故朱夫人戚氏墓銘<lb/>
夫人姓戚氏諱某字某婺金華人宋朝奉郎知袁州事<lb/>
如琥之曽孫從政郎廣徳軍司法參軍宋祥之孫貞孝<lb/>
先生紹之女年若干歸義烏朱君元踰若干年喪其夫<lb/>
三子皆幼時宋亡為元盗起旁縣焚廬舍剽刼家單甚夫<lb/>
人艱勤悲悴事舅姑無怠容遇諸子有恩而嚴少子嘗<lb/>
<pb n="KR4e0002_WYG_020-47a"/>
戲取人一雞卵夫人怒曰是乃所當取耶笞而責還之稍<lb/>
長遣從許文懿公游督教愈於夫在時粥釵釧資之俾<lb/>
無勌懈父老病殊殆迎以就養烹藥進食不寐者三月<lb/>
留十年乃終不以喪葬累兄弟出私貲為具女兄歸朱<lb/>
氏蚤死夫人育其三孤兒長兒亡又撫循其男女為擇<lb/>
名族嫁娶族女貧不能行者必以貨助窶家得子多溺<lb/>
死以倫理訓誘俾勿溺資以粟帛里中人徳夫人如慈<lb/>
母夫人與娣姒和視娣姒子猶己子御媵婢仁而威聞<lb/>
<pb n="KR4e0002_WYG_020-47b"/>
夫人謦欬咸肅畏譁者止惰者執業以俟乆而知其可<lb/>
事多終身不忍去夫人春秋既髙三子冠裳翼然須髪<lb/>
頒白升堂奉觴以次為夀諸婦孫男女數十人列侍左<lb/>
右懽愉竟日年八十時婣連賔客慶問者以千計夫人<lb/>
讀書史為人言皆有詞采可稱述夀八十有七猶康彊<lb/>
不衰旦起盥櫛召子孫來前曰吾殆死矣就枕熟寐日<lb/>
晡遂卒至正丙戌五月九日也十二月某日遷朱君之<lb/>
柩合葬某里東山之原三子長曰震亨有學行人尊之<lb/>
<pb n="KR4e0002_WYG_020-48a"/>
曰丹溪先生次曰巽亨次曰䝉正皆善士孫男五人嗣<lb/>
衍嗣洪嗣紀嗣湜玉汝孫女十人皆為巨室妻曽孫男<lb/>
二人文栢文椐女子三一適人其二在室夫人卒三十<lb/>
五年嗣紀以狀拜泣曰夫人於朱氏為賢母宜得銘余<lb/>
曰嘗聞丹溪言信然丹溪學可師法觀丹溪可知夫人<lb/>
賢觀夫人其子之賢益可徴余奚讓銘曰<lb/>
詩稱賢知多本母氏史傳子輿三遷是紀仁猷義訓與<lb/>
性皆成導之為善川赴木升少閼其端愈長滋戾曷若<lb/>
<pb n="KR4e0002_WYG_020-48b"/>
夙教圗難於易有儒丹溪行介徳方匪惟師承惟母之<lb/>
良祗率慈惠具有典則尊章歎咨遐邇遵式黄髪朱顔<lb/>
眉夀樂康環珮紳緌秩其盈堂善慶孔多澤則在後後<lb/>
人勿忘碩儒之母<lb/>
　　　故王母何夫人墓銘<lb/>
門人王綬喪其母夫人何氏衰衣稽顙求造墓隧之文<lb/>
予與綬之父翰林待制君學為同師官為同朝揆義不<lb/>
可辭夫人諱妙音婺之義烏人大父仁父智母傅氏父<lb/>
<pb n="KR4e0002_WYG_020-49a"/>
早世傅厄于窮重醮金華俞氏俞故名閥夫人隨母鞠<lb/>
其家逮長大父器之撫其頂曰是女柔嘉其凡子儷耶<lb/>
時同里初齋王府君良玉家居講授受業者百人大父<lb/>
為夫人擇配環視諸弟子心自計曰無有出王禕右者<lb/>
禕即待制君府君之仲子也府君揣其意乃命行媒相<lb/>
知名片言成姻夫人既歸事君舅君姑甚恭待娣姒壹<lb/>
以和勝三族競誦其賢待制君方從黄文獻公學絶不<lb/>
為家謀夫人挺身任之不以一髪貽其憂待制君能以<lb/>
<pb n="KR4e0002_WYG_020-49b"/>
文辭鳴海内者夫人之助為多待制君出佐方州入官<lb/>
禁林恒挾少房與俱夫人安之謂世之當然自後待制<lb/>
君持節諭西南夷六載不返夫人攻苦食淡㷀㷀然與<lb/>
二子綬紳居歳時具牢醴祭王氏祖若襧奉巵酒前酹<lb/>
命二子拜後曰我王氏老主婦也禮則宜然聞者為悲<lb/>
之夫人訓二子成人且為授室抱二女孫宜定宜亦許<lb/>
適予孫恂夫人猶日治絲枲不廢經畫内政斬斬中度<lb/>
雖偉丈夫有所不能由是家寖裕然以待制君乆未還<lb/>
<pb n="KR4e0002_WYG_020-50a"/>
積憂成疾羣醫不可藥紳䀌為心傷亟刲股作糜以進<lb/>
竟不愈洪武十年二月十一日遂沒夀五十六其年十<lb/>
一月二十八日葬于縣南崇徳鄉青巖里之象鼻岡禮<lb/>
也嗚呼若夫人者其盡為人婦為人母之道者乎銘曰<lb/>
夫學方𢎞婦徳維貞同聲而相應也鷄號而興絲枲作<lb/>
朋克勤於内政也青燈宵明顧影惸惸能安於義命也<lb/>
國史著銘焯行幽扃欲其辭之稱也<lb/>
　　　故金母翟氏夫人墓銘<lb/>
<pb n="KR4e0002_WYG_020-50b"/>
洪武乙卯七月三日故金母翟氏夫人以疾卒于南京<lb/>
之寓舍夀七十六卜以其月二十四日奉柩還葬故居<lb/>
無為州巢縣之槖臯鎮其子朝興既備書卒葬歲月刻<lb/>
石以寘𤣥堂復介予友錢顒狀其羣行請立銘於墓門<lb/>
按狀夫人世居無為州城偃月池上今遷於槖臯父大<lb/>
成巢縣稅務副使母徐氏夫人自幼温醇莊重嶷然如<lb/>
成人父母有命毫髪不敢違事姊若兄亦盡其愛敬之<lb/>
道故一家竒之皆言慎擇所居不可與凡子年十六始<lb/>
<pb n="KR4e0002_WYG_020-51a"/>
歸同縣金君斗輔今封鎮國將軍僉大都督府事夫人<lb/>
既歸孝養舅姑甚至婉愉其容色唯恐有咈其意晝食<lb/>
之間未饋食不敢先飯或遇有疾具鼎烹藥齊嘗而後<lb/>
獻其於四時祭祀之禮尤謹祭器必親滌濯瀕祭心存<lb/>
目著儼乎若有覩者助鎮國公以節儉植家凡為伉儷<lb/>
者六十年相敬如一日未嘗以片言相加遺人以為難<lb/>
遇諸内外婣族一循禮節若鄰曲若傔媵亦皆有惠恩<lb/>
故稱夫人之徳者無間言生子男四人長温次良次恭<lb/>
<pb n="KR4e0002_WYG_020-51b"/>
皆先卒季即朝興驍勇而有謀當元季兵亂四海鼎沸<lb/>
歳乙未從皇上渡江與諸將削平江東取淮淛下湖湘<lb/>
定中原收西蜀十五年間與有勞烈遂由同知振武衛<lb/>
親軍指揮使司事陞為本衛指揮使階昭勇大將軍改<lb/>
鎮國將軍僉大都督府事於是司勲援例上聞夫人致<lb/>
有今封鸞誥賁臨人皆為夫人榮不幸以一疾終嗚呼<lb/>
夫人其飭躬也儉其奉上也孝其事夫也敬其廸子也<lb/>
嚴其使下也惠五者備矣其無愧婦道母儀者乎銘曰<lb/>
<pb n="KR4e0002_WYG_020-52a"/>
葆貞則兮循天經<hi>叶</hi>篤孝敬兮奉尊章親滌濯兮慎烝<lb/>
嘗事夫以敬兮終身不爽<hi>叶</hi>子為武臣兮從征四方斬<lb/>
將搴旗兮紀功太常鸞誥自天兮煜其寵光夫人雖殁<lb/>
兮令名不亡槖臯之原兮山秀水明<hi>叶</hi>太史作銘兮薦<lb/>
此石章<lb/>
　　　故寧海郭君妻黄氏墓銘<lb/>
天地之間為人倫之綱者有三曰君也父也夫也君統<lb/>
臣父統子為綱固宜妻與夫齊亦以繫之者何蓋夫者<lb/>
<pb n="KR4e0002_WYG_020-52b"/>
婦之天婦能尊夫夫能統妻則倫紀脩明而家政嚴飭<lb/>
不然則反目之禍作而斁諸之事起矣其有生能敬夫<lb/>
如賔歿而服喪若父者孰不謂之賢哉予於寧海黄夫<lb/>
人之事不能無所感也夫人諱珍生有淑質父某與其<lb/>
母王氏絶愛之年十八歸同里郭君仁夀夫人尊之甚<lb/>
異動静必遵禀而行毫末不敢欺内外諸政率皆親蒞<lb/>
雖甚勞勩弗憚君好賔客朝夕酣觴淋漓談辨以為適<lb/>
家單不能備物夫人極意營集不使知窘澀之狀君一<lb/>
<pb n="KR4e0002_WYG_020-53a"/>
日入台城歿於旅邸夫人聞之慟絶者數四及靈車至<lb/>
庭撫棺一號遂暈眩仆地㡬欲無生以湯藥灌之移刻<lb/>
乃蘇治喪一循古禮布苫柩側取石為枕不解衣而卧<lb/>
者三月石有稜當枕處肌肉成創創液浸淫其子泣争<lb/>
欲以木易之不許三年弗御酒肉柴毁骨立與人言則<lb/>
曰未亡人未亡人未嘗有愉色或曰孝子之喪父其有<lb/>
過於夫人者乎或曰夫人之事夫固至矣其於君舅君<lb/>
姑殆有過無弗及焉事舅姑固孝矣其在家也善奉父<lb/>
<pb n="KR4e0002_WYG_020-53b"/>
母亦有過無弗及焉其後父母無子而終相夫卜宅兆<lb/>
瘞之哀慕至老不衰若夫人者豈古之所謂無愧人道<lb/>
者非邪嗚呼位極三旌有不足榮也禄盈萬鍾有不足<lb/>
貴也名傳四裔有不足多也此權勢者可僥倖而致也<lb/>
惟夫制行可以厚人倫可以移風俗古今人莫不多之<lb/>
貴之榮之亘天地始終而不可泯也其不可泯者非有<lb/>
増三綱九法之重者乎夫人之事烏可使之不傳乎夫<lb/>
人夀五十六卒於洪武己未正月二十三日以其年某<lb/>
<pb n="KR4e0002_WYG_020-54a"/>
月日塟於某山生子四彌逺濬俊女一適𫝊士常孫三<lb/>
女二予在京師濬為太學生嘗從予游以文學知名于<lb/>
時濬來請銘銘曰<lb/>
振其綱萬目乃張卑尊而有常庶各循乎降衷<hi>叶</hi>茍反<lb/>
于斯維家之殃懿哉夫人厥徳允臧可以重彞倫而樹<lb/>
世防彤筆煒煌特以昭其藏<lb/>
　　　陶先生妻喻氏墓銘<lb/>
嗚呼是惟當塗陶夫人之墓夫人馴徳淑行自幼出天<lb/>
<pb n="KR4e0002_WYG_020-54b"/>
性父母異之曰是女也良非凡子配也慎選乆之始嬪<lb/>
同郡陶先生安姑徐氏方毅以禮束羣下不可越尺寸<lb/>
鷄始鳴夫人往候起居察顔色薦羞能獲姑心姑病皇<lb/>
皇不自寧力茍可致無弗及者暨卒先生適以使事留<lb/>
淮夫人襲斂殯奠無違度晝夜慟㡬至傷生人稱為孝<lb/>
婦先生沈涵道藝以千載自期夫人恐以家汩其志凡<lb/>
内外政皆身服之不以勤先生先生之名聞于江南者<lb/>
夫人有助焉先生舉進士州人士無少長咸賀夫人不<lb/>
<pb n="KR4e0002_WYG_020-55a"/>
喜色或怪之夫人曰夫君所滋者徳爾名非所急也及<lb/>
為校官問道考徳者接武而至夫人則館之如未嘗貧<lb/>
春秋之祀盛服事滌濯不役媵御及祭升降周還精誠<lb/>
廹至若欲見之恒居不施丹鉛不服金鈿翡翠綺綉物<lb/>
後其家雖盛夫人處之猶前貧時女弟四皆適閭右族<lb/>
歳時來歸各為靡曼飾相夸漫夫人唯御常服充充無<lb/>
歉容喻宗譁曰是祗専静嘉者也諸婦今得師矣人稱<lb/>
為令妻訓二子動静必以學稍渉豫怠正色訶勵之偶<lb/>
<pb n="KR4e0002_WYG_020-55b"/>
見奕器于匭怒曰此牧猪奴戲耳汝為名家子亦復爾<lb/>
邪畀之火二子因惴慄自持遂以學聞人稱為淑母先<lb/>
生將移家秣陵夫人不忍獨其母且虞有兵禍力迎與<lb/>
俱母以耄年辭夫人泣曰世道方棘唯髙城深池可倚<lb/>
耳母從之其族果及於難人又服其有先識云夫人諱<lb/>
徳常字可貞姓喻氏喻為當塗名門曽祖某祖某父汝<lb/>
政母梅氏二子則晟昱也孫一墉夀四十七以某年月<lb/>
日卒卒後十日權厝江寧縣陶家山之原嗚呼自先王<lb/>
<pb n="KR4e0002_WYG_020-56a"/>
之教不行公卿大夫多凉徳以名勢相衒以利禄相媒<lb/>
頹波滔滔日流而弗返况所謂女婦乎有如夫人羣行<lb/>
之美可為女師可為女範蓋於古而無愧者又何可少<lb/>
也昔劉向傳列女八篇一事之善唯恐冺沒無傳使夫<lb/>
人生丁其時名有不著者邪銘曰<lb/>
夫人之行柔且則饋祀㓗齊家政飭補紉澣濯亦盡職<lb/>
紛華弗御食儉徳内外順治夷以懌栗而能剛類圭璧<lb/>
羣女從之視為式夀年不遐聞者惻先生禄位日䓇赩<lb/>
<pb n="KR4e0002_WYG_020-56b"/>
玳首錦櫜書五色龍光當臨賁幽室史氏作銘示㒺極<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻二十<lb/>
</p>
<p>
</p>
  </div>
</body>
</text>
</TEI>
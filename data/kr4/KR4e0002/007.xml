<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文憲集巻七</head> <lb/>
    <p>
<pb n="KR4e0002_WYG_007-1a"/>
欽定四庫全書<lb/>
　文憲集巻七<lb/>
　　　　　　　　　　　　　明　宋濂　撰<lb/>
　　序<hi>凡三十四章</hi>
　　　詹學士文集序<lb/>
往時湖湘間材士大夫多以辭賦稱若江夏詹先王同<lb/>
文其一也葢同文襟韻瀟灑濟以宏博之學故體物瀏<lb/>
湸鏗鏗作金石聲及歸我熙朝遂以文鳴一時當勝友<lb/>
<pb n="KR4e0002_WYG_007-1b"/>
如雲酒酣耳熱有執巻來求者同文振衣而起捉筆四<lb/>
頋文氣絪緼從口鼻間流出頃刻盈紙爛爛皆成五色<lb/>
觀者從傍鼓譟且謂萬言倚馬可待者将無大相逺自<lb/>
是有問奇俊士僉曰同文同文云予與同文交且久而<lb/>
同官翰林初見之甚驚後屢見之竊自歎賦才暗劣規<lb/>
規方圓中日蹈古人軌轍不敢奮迅吐一奇崛語雖見<lb/>
諸簡牘者近一二千篇奄奄如無氣人作文固當如是<lb/>
耶去年之秋京畿試鄉貢士今年南宫試天下士同文<lb/>
<pb n="KR4e0002_WYG_007-2a"/>
皆持文衡區區亦與聞末議見同文考五經巻朗讀數<lb/>
行輒操觚書云云書已復讀又書云云予視之析理精<lb/>
緻如漢廷老吏議法是非重輕卒不可掩人以文辭稱<lb/>
同文固未見其衡氣機如同文者其何可及邪其何可<lb/>
及邪韓退之稱李杜文章光焰萬丈少陵之作頓挫沈<lb/>
鬱髙不可攀深不可探謫仙之辭飄飃然㳺戲璇霄丹<lb/>
臺吹鸞笙而食紫霞絶去人間塵土思此無他精華發<lb/>
為光耀縱横交貫不自知其所止退之言當不誣同文<lb/>
<pb n="KR4e0002_WYG_007-2b"/>
之能致是者豈無其故哉然予聞太史公周覽名山川<lb/>
故作史記奕奕有奇氣同文他日西還予将相隨泛洞<lb/>
庭浮沅湘登大别九疑之山吸風吐雲一洗胸中穢濁<lb/>
使虚極生明明極光發然後揮毫以尾同文之後萃靈<lb/>
鳳之彩毛擷天葩之奇馨或者當有可觀同文果以為<lb/>
何如邪同文以文集授予序神思揺蕩急展牘書之懼<lb/>
共凌空飛去是為序<lb/>
　　　歐陽文公文集序<lb/>
<pb n="KR4e0002_WYG_007-3a"/>
文辭與政化相為流通上而朝廷下而臣庶皆資之以<lb/>
達務是故祭享郊廟則有祠祝播告寰宇則有詔令胙<lb/>
土分茅則有册命陳師鞠旅則有誓戒諌諍陳請則有<lb/>
章疏紀功燿徳則有銘頌吟詠鼓舞則有詩騷所以著<lb/>
其典章之懿敘其聲明之實制其事為之變發其性情<lb/>
之正闔闢化原推拓政本葢有不疾而速不行而至者<lb/>
矣然必生於光嶽氣完之時通乎天人精微之藴索乎<lb/>
厯代盛衰之故洞乎百物榮悴之情覈乎鬼神幽明之<lb/>
<pb n="KR4e0002_WYG_007-3b"/>
賾貫乎中外離合之由舉其大也極乎天地語其小也<lb/>
則入夫芒秒而後聚其精魄形諸篇翰渢渢乎泱泱乎<lb/>
誠不可尚已世有與於斯者其惟大司徒楚國歐陽文<lb/>
公乎公諱𤣥字原功潭之瀏陽人其先家廬陵與文忠<lb/>
公脩同出于安福令萬之後公幼岐嶷十嵗能屬文逮<lb/>
弱冠下帷數年人莫見其面經史百家靡不研究伊洛<lb/>
諸儒原委尤為淹貫遂擢延祐乙夘進士第厯官四十<lb/>
餘年在朝之日殆四之三三任成均而兩為祭酒六入<lb/>
<pb n="KR4e0002_WYG_007-4a"/>
翰林而三拜承旨蓋當四海混一之時文物方盛纂脩<lb/>
實錄大典三史皆大制作兩知貢舉及讀巻官凡宗廟<lb/>
朝廷雄文大册頒示萬方制誥多出公手金繒上尊之<lb/>
賜㡬無虚月海内名山大川釋老之宫王公墓隧之碑<lb/>
得公文辭以為榮片言隻字流傳人閒咸知寳愛文學<lb/>
徳行卓然名世羽儀斯文黼黻治具公之功為最多君<lb/>
子評公之文意雄而辭贍如黑雲四興雷電恍惚而雨<lb/>
雹颯然交下可怖可愕及其雲散雨止長空萬里一碧<lb/>
<pb n="KR4e0002_WYG_007-4b"/>
如洗可謂奇偉不凡者矣非見道篤而擇理精其能致<lb/>
然乎嗚呼自宋迨元三四百年之間文忠公以斯道倡<lb/>
之於其先天下學士翕然而宗之今我文公復倡之於<lb/>
其後天下學士又翕然而宗之雙璧相望照耀兩間何<lb/>
歐陽氏一宗之多賢也不亦盛哉初虞文靖公集助教<lb/>
成均其父井齋先生汲亦教授于潭見公文大驚手封<lb/>
一帙寄文靖謂公他日必與之並駕齊驅由是文靖薦<lb/>
公升朝聲譽赫赫然相埒卒符於井齋之言文靖之文<lb/>
<pb n="KR4e0002_WYG_007-5a"/>
已盛行公薨之十四年其孫佑持公集二十四巻來謂<lb/>
濂曰先文公之文自擢第以來多至一百餘册藏於瀏<lb/>
陽里第皆燬於兵此則在燕所錄自辛夘以至丁酉七<lb/>
年之作耳聞有見于金石者隨附入之子幸為文序之<lb/>
以傳濂也不敏自丱角時即知誦公之文屢欲裹糧相<lb/>
從而不可得公嘗見濂所著潛溪後集不我鄙夷輒冠<lb/>
以雄文所以期待者甚至第以志念荒落學術迂疎不<lb/>
足副公之望况敢冒昧而序其文乎雖然公文之在霄<lb/>
<pb n="KR4e0002_WYG_007-5b"/>
壤中上則為徳星為卿雲下則為朱草為醴泉光景常<lb/>
新而精神無虧亘萬古猶一日也序之與否尚何暇論<lb/>
㢤佑字公輔問學精該議論英發無愧于家學者也<lb/>
　　　曾學士文集序<lb/>
翰林直學士臨川曾先生既殁其子中衛經厯仰發其<lb/>
平日所著望周山金石齋青華閩海昭回從政丙午居<lb/>
賢前後編凡九槀及逾海逾遼二志通類為若干巻介<lb/>
其同年進士雷燧徵濂序其首濂時竊祿詞林脩史事<lb/>
<pb n="KR4e0002_WYG_007-6a"/>
嚴雖諾之而未暇為後三年仰之弟儕復走南京申前<lb/>
請為尤切濂将焉辭惟曾氏出于郕國公自都鄉侯據<lb/>
南徙代有顯人至于文定公鞏文肅公布文昭公肇起<lb/>
於南豐遂以文章名天下文定之製熛鷙奔放雄渾瑰<lb/>
偉文昭之作簡嚴平實温潤雅馴最為學者之所同慕<lb/>
不翅景星之與卿雲而文肅之子司農少卿紆固守家<lb/>
法亦以辭章稱君子謂如魯殿秦碑見者珍惜自可孤<lb/>
行於二君之後司農從孫季貍蚤從吕居仁徐師川㳺<lb/>
<pb n="KR4e0002_WYG_007-6b"/>
又能大肆於文其文言質而義正乾道淳熙間羣公多<lb/>
畏敬之自時厥後作者繼軌要不可以一二數嗚呼何<lb/>
南豐曾氏之多賢㢤先生之裔分自南豐父祖皆宋進<lb/>
士書詩之業逺有端緒先生既承家庭之訓又出從元<lb/>
夫鉅儒游鑽研六經孳孳唯恐弗力聞吳文正公講道<lb/>
華葢山裹粮往叩之胸中疑難一旦氷釋自是達之於<lb/>
文奮迅馳騁皆足以如其志至正辛巳嘗舉於鄉明年<lb/>
試禮部報罷當路惜之連薦為校官皆不赴後十四年<lb/>
<pb n="KR4e0002_WYG_007-7a"/>
甲午始擢進士第助教國子脩撰翰林出任江西行省<lb/>
郎官入成均為丞遂升司業進詳定<hi>闕</hi>副使拜監察御<lb/>
史已而復為副使改今官而殁先生名位既顯海内求<lb/>
文者接踵而至凡得片言隻簡不翅拱璧之貴蓋先生<lb/>
之文刻意以文定公為師故其駿發淵奥黼藻休烈起<lb/>
伏斂縱風神自逺王良執御節以和鑾而驅馳蟻封也<lb/>
朱絃疏越太音希聲而一唱三歎也濤起阜湧飈行雲<lb/>
流力有餘而氣不竭也擅一代之英明作四方之楷則<lb/>
<pb n="KR4e0002_WYG_007-7b"/>
先生其有之矣濂也不敏幸識先生於建業欲以古文<lb/>
辭就正焉而先生亡矣故因仰之求文厯序南豐曾氏<lb/>
世學相仍之盛書于首簡使讀之者知先生無忝前人<lb/>
則為先生之子若孫必将感激奮勵期無媿于先生者<lb/>
矣先生名堅子白其字也剛明正直政事多可書已見<lb/>
其婣家危公素所撰墓銘兹不書<lb/>
　　　郭考功文集序<lb/>
國家當興王之運其人才必超出常倫訏謨定命足以<lb/>
<pb n="KR4e0002_WYG_007-8a"/>
創業而埀統奉将天罰足以威加乎海内至于文學侍<lb/>
從之臣亦皆博習經藝彰露文綵足以備顧問資政化<lb/>
所以竭其彌綸輔翼之責作其發揚蹈厲之勇攄其獻<lb/>
替贊襄之益致其黼黻藻繪之盛此皆天也天意已定<lb/>
於𡨕𡨕之中楚生材而晉實用之撥亂世反之正昭宣<lb/>
人文而風動四方夫豈細故也哉洪武七年秋濂侍皇<lb/>
上升武樓賜坐其側從容問曰天下雖定朕猶埀意宿<lb/>
學之士卿能知其人乎濂對曰會稽有郭傳者其字為<lb/>
<pb n="KR4e0002_WYG_007-8b"/>
文逺寄迹釋氏法中其學有淵源其文雄贍新麗而精<lb/>
魄焜燿其議論崇谹皆根據乎六經波瀾相推若不知<lb/>
其所窮誠一代奇才也上頷之未㡬復召濂謂曰郭傳<lb/>
之文卿可持至朕將親覽焉時文逺偶以文一巻來貺<lb/>
因即以進上覽已笑曰誠如卿言會丞相御史大夫來<lb/>
朝命内使出示之且褒嘉至再即日召見於謹身殿奏<lb/>
對稱㫖詔銓曹擢為應奉翰林文字於是文逺日侍左<lb/>
右以備顧問賜予便蕃不一而足每命題俾撰文若詩<lb/>
<pb n="KR4e0002_WYG_007-9a"/>
輒見賞愛文逺自以受知之深精白一心以承休徳凡<lb/>
可以獻替者咸無隠情已而升修起居注遷考功丞而<lb/>
眷注益隆矣今年春濂蒙特恩謝事東歸将與文逺别<lb/>
文逺盡出所為文請濂序其首嗚呼古今辭章之士未<lb/>
嘗乏人第患知之者鮮爾州里中知之已聊足自慰况<lb/>
扵卿大夫乎卿大夫知之則聲聞漸著亦可表見于世<lb/>
況扵諸侯乎諸侯知之則光輝四達十百之中僅一二<lb/>
見焉人且豔之曰是夫也為人不翅足矣况上簡聖天<lb/>
<pb n="KR4e0002_WYG_007-9b"/>
子之知而屢見褒辭者乎然聖人之言即天也文逺之<lb/>
文天且知之矣則其際遇有道之朝恭承寵靈可謂千<lb/>
載一時者矣昔宋之孝宗嘗於禁中觀蘇子瞻文史臣<lb/>
書之以為至榮此異世尚爾今文逺親受知扵聖明其<lb/>
為榮輝又當何如㢤他日文逺道益行文益顯史臣必<lb/>
為立傳與經國諸臣同載簡册以見興王之運人材之<lb/>
出皆非細故豈不為盛典與濂也不敏齒日衰而學日<lb/>
落縱曰以文自娱其視文逺殆猶土鉶之於殷敦序諸<lb/>
<pb n="KR4e0002_WYG_007-10a"/>
首簡能不自愧乎雖然濂知文逺之文者也相知者不<lb/>
一言疇将言之因不敢牢讓文逺宐删正焉也<lb/>
　　　莆陽王徳暉先生文集序<lb/>
給事中王寅敬伯詣濂玉堂之署殷勤請曰寅之伯父<lb/>
最樂翁諱朝字徳暉莆田人也其學出于同安尹陳公<lb/>
仁伯莆田之先達有二陳焉一則仁伯一則國子丞衆<lb/>
仲皆以文鳴於時實兄弟也其學又出于南塘趙氏之<lb/>
孫袐書公伯暐袐書公二陳之外王父也翁之所學淵<lb/>
<pb n="KR4e0002_WYG_007-10b"/>
源既正而其支流之相承遇奔石怒崖則噴薄如雷霆<lb/>
及至演迤平曠則煥然成文若綺縠之乍舒一翕一張<lb/>
類有物以司其柄者養之深而積之厚期大振扵時奈<lb/>
何其數之奇再試鄉闈皆不利竟以布衣教授州里以<lb/>
終遺文散落於兵燹十不存一寅懼其泯没而不傳也<lb/>
求得詩文若干首釐為十巻翁之友方君炯門人陳君<lb/>
虚中将刻梓以傳願先生為之序濂受而讀之詩則森<lb/>
嚴踔厲有蒼淵之色文多簡古峭奥而其有餘不盡之<lb/>
<pb n="KR4e0002_WYG_007-11a"/>
意恒見于言表人能玩繹之久方始得之其淵源有自<lb/>
誠如敬伯所言不宐以無傳頗求翁之致是者亦由其<lb/>
養氣之充積學之宏乎葢翁家甚貧或併日一炊每揚<lb/>
揚有喜色臨財甚介毫髪不茍取所見一定屹如丘山<lb/>
力撼弗能動儻涉非義舁金遺之不遷也唯游心古初<lb/>
思欲起聖賢而與之周旋故甞以性分為樂人叩其自<lb/>
得則曰守陰之宅蹈陽之庭風行雨集金舂玉鳴庫非<lb/>
吾窒崇豈我榮夷夷于于而獨適其適不亦可乎嗚呼<lb/>
<pb n="KR4e0002_WYG_007-11b"/>
翁之所見若此其殆有徳必有言者乎濂未冠輒受經<lb/>
學文於鄉先達若淵穎吳公立夫内翰栁公道傳文獻<lb/>
黄公晉卿皆天下名士悉得供洒掃之役其淵源非不<lb/>
正也第以受資平凡無以深詣而逺到年周甲子而逾<lb/>
六齡猶不能自振視翁之作不㡬於有愧哉雖然濂不<lb/>
能文而評文恐未有先之者世之骫骳萎弱之文不脫<lb/>
場屋之故態者反足以襲取髙位而翁卒于布衣戴章<lb/>
甫衣逢掖者不知果有公議否乎濂特徇敬伯之請妄<lb/>
<pb n="KR4e0002_WYG_007-12a"/>
置品評於篇端其有激也夫其有感也夫<lb/>
　　　胡仲子文集序<lb/>
韓退之抗顔師一世自李習之以下皆欲弟子臨之而<lb/>
習之謇然不甚相下崇言正論往往與退之角其復性<lb/>
平賦二書脩身治人之意明白深切得斯道之用葢唐<lb/>
人之所僅有而可與退之原道相表裏者也濂嘗以為<lb/>
習之識髙志偉不在退之下遇可畏如退之而不屈真<lb/>
豪傑之士哉古之君子其自處也髙其自期也逺其自<lb/>
<pb n="KR4e0002_WYG_007-12b"/>
視也尊其擇師與友也審舉天下無足慊吾意者則求<lb/>
古人之賢者而師友之茍有得於心矣當時知否不卹<lb/>
也身之貴賤勿論也行之為事功宣之為言論一致也<lb/>
其心廓然會天地之全而㳺乎萬物之表觀古今如一<lb/>
旦暮視千載以上之人若同堂接膝而與之語何暇以凡<lb/>
近者累其心乎孟子舍子思之門人而願師孔子非遺<lb/>
其師也道宜然也近世學者鄙陋而無志聞古之人畏<lb/>
之如雷霆鬼神不敢稍自振㒒㒒焉於庸常之人師云<lb/>
<pb n="KR4e0002_WYG_007-13a"/>
師云而卒無所成者皆習之之所棄也吾友胡先生獨<lb/>
不然自其少時誦數十萬言在諸生中已驚動其鄉邦<lb/>
老儒咸畏而敬之及其既長而壯奇邁卓越務師古人<lb/>
出言簡奥不煩而動中繩墨如夏圭商敦望而知其非<lb/>
今世物也同郡大儒若吳貞文公立夫先生嘗師事之<lb/>
矣吳公亟稱其才不置黄文獻公晉卿以文學名天下<lb/>
見先生輒延致共語所以期待者甚隆而先生亦不為<lb/>
之屈也諸公既亡先生之學益成行益修徳愈邵而文<lb/>
<pb n="KR4e0002_WYG_007-13b"/>
愈雄大江之南稱賢者必曰先生而先生不自以為至<lb/>
也今天子有國之初大臣交薦先生才行上憫其老不<lb/>
欲重煩以政命為衢州教授會修元史復薦入史館史<lb/>
成賜金帛遣歸或謂先生未展其所學而先生澹如也<lb/>
先生嘗慕邵子程子之為人所養甚深極其博而守則<lb/>
約務乎大而不遺乎細扵人鮮所推讓而所許者衆必<lb/>
以為賢於言不輕發而所言者人必以為當其所著井<lb/>
牧皇初諸文有習之之辭而所得者非習之所及也先<lb/>
<pb n="KR4e0002_WYG_007-14a"/>
生年未老而文已傳於時獲讀之者莫不知其為可貴<lb/>
然其可貴者豈特文乎哉是則先生之自得者世之人<lb/>
未必能知之雖濂亦不能盡其詳也濂與先生同師於<lb/>
吳公相友五十餘年髪秃齒豁矣見世之士多矣心之<lb/>
所仰而服者惟在先生則先生之文豈獨今之所難遇<lb/>
乎學子劉剛撰次成集而王君士覺為圖其傳來請序<lb/>
之濂不讓而書其首篇所以歎先生之善學古人而幸<lb/>
天下之見其文也先生名翰字仲申金華人仲子其别<lb/>
<pb n="KR4e0002_WYG_007-14b"/>
號云<lb/>
　　　曾助教文集序<lb/>
臨川曾先生旦所為文凡若干篇其門人某類編成書<lb/>
既而以首簡請予序序曰天地之間萬物有條理而弗<lb/>
紊者莫非文而三綱九法尤為文之著者何也君臣父<lb/>
子之倫禮樂刑政之施大而開物成務小而褆身繕性<lb/>
本末之相涵終始之交貫皆文之章章者也所以唐虞<lb/>
之時其文寓于欽天勤民明物察倫之具三代之際其<lb/>
<pb n="KR4e0002_WYG_007-15a"/>
文見扵子丑寅之異建貢助徹之殊賦載之於籍行之<lb/>
於當時其大本既備而節文森然可觀傳有之三代無<lb/>
文人六經無文法無文人者動作威儀人皆成文無文<lb/>
法者物理即文而非法之可拘也秦漢以下則大異於<lb/>
斯求文於竹帛之閒而文之功用隠矣雖然此以文之<lb/>
至者言之爾文之為用其亦溥博矣乎何以見之施之<lb/>
扵朝廷則有詔誥册祝之文行之師旅則有露布符檄<lb/>
之文託之國史則有記表志傳之文他如序記銘箴贊<lb/>
<pb n="KR4e0002_WYG_007-15b"/>
頌歌吟之屬發之於性情接之於事物隨其洪纖稱其<lb/>
美惡察其倫品之詳盡其彌綸之變如此者要不可一<lb/>
日無也然亦豈易致哉必也本之於至靜之中叅之於<lb/>
欲動之際有弗養焉養之無弗充也有弗審焉審之無<lb/>
不精也然後嚴體裁之正調律吕之和合陰陽之化攝<lb/>
古今之事類人己之情著之篇翰辭㫖皆無所畔背雖<lb/>
未造於至文之域而不愧于適用之文矣嗚呼文乎其<lb/>
可易言矣乎今吾先生淹貫羣經所謂三綱九法其文<lb/>
<pb n="KR4e0002_WYG_007-16a"/>
理之粲然者加體索而擴充焉甞以春秋連貢于鄉科<lb/>
目既廢益寓意於古文辭用功于動靜者久聲光燁然<lb/>
起士林中予取而讀之藻火黼黻之交輝金聲玉振之<lb/>
迭奏魚龍波濤之驚迅一一可以適於世用信夫萬物<lb/>
各有條理者於先生之文亦可以見之余在詞林先生<lb/>
方助教成均朝夕相與論文甚驩故因其門人所請推<lb/>
原文之至者而為之序著源委之真欲體用之兼舉也<lb/>
　　　徐教授文集序<lb/>
<pb n="KR4e0002_WYG_007-16b"/>
曹丕有言文章者不朽之盛事其故何哉夫山之巍然<lb/>
有時而崩也川之泓然有時而竭也金與石至固且堅<lb/>
亦有時而銷泐也文辭所寄不越乎竹素之間而謂其<lb/>
能不朽者葢天地之間有形則弊文者道之所寓也道<lb/>
無形也其能致不朽也宜哉是故天地未判道在天地<lb/>
天地既分道在聖賢聖賢之殁道在六經凡存心養性<lb/>
之理窮神知化之方天人感應之機治忽存亡之候莫<lb/>
不畢書之皇極賴之以建彞倫賴之以敘人心賴之以<lb/>
<pb n="KR4e0002_WYG_007-17a"/>
正此豈細故也哉後之立言者必期無背於經始可以<lb/>
言文不然不足以與此也是故揚沙走石飄忽奔放者<lb/>
非文也牛鬼蛇神佹誕不經而弗能宣通者非文也桑<lb/>
間濮上危絃促管徒使五音繁會而淫靡過度者非文<lb/>
也情縁憤怒辭專譏訕怨尤勃興和順不足者非文也<lb/>
縱横捭闔飭非助邪而務以欺人者非文也枯瘠苦澁<lb/>
棘喉滯吻讀之不復可句者非文也瘦辭隠語雜以詼<lb/>
諧者非文也事類失倫序例弗謹黄鐘與瓦釜並陳春<lb/>
<pb n="KR4e0002_WYG_007-17b"/>
穠與秋枯並出雜亂無章刺昧人目者非文也臭腐塌<lb/>
茸厭厭不振如下俚衣裝不中程度者非文也如斯之<lb/>
類不能徧舉也必也旋轉如乾坤輝映如日月闔闢如<lb/>
陰陽變化如風霆妙用同乎鬼神大之用天下國家小<lb/>
而天下國家用始可以言文不然不足以與此也故所<lb/>
貴乎文者前乎千萬世而不見其始後乎千萬世而不<lb/>
知其終有不可一刻而離去者其能致不朽也宜哉丕<lb/>
也烏足以知之徒以魯國孔融等七子學無所遺辭無<lb/>
<pb n="KR4e0002_WYG_007-18a"/>
所假足以令聲名傳後而已安知其文哉傳有之言以<lb/>
足志文以足言言之無文行之不逺此則文之至者也<lb/>
文之至者文外無道道外無文粲然載於道徳仁義之<lb/>
言者即道也秩然見諸禮樂刑政之具者即文也道積<lb/>
于厥躬文不期工而自工不務明道縱若蠧魚出入于<lb/>
方册間雖至老死無片言可以近道也夫自孟氏既没<lb/>
世不復有文賈長沙董江都太史遷得其皮膚韓吏部<lb/>
歐陽少師得其骨骼舂陵河南横渠考亭五夫子得其<lb/>
<pb n="KR4e0002_WYG_007-18b"/>
心髓觀五夫子之所著妙斡造化而弗違百世以俟聖<lb/>
人而不惑斯文也非宋之文也唐虞三代之文也非唐<lb/>
虞三代之文也六經之文也文至于六經至矣盡矣其<lb/>
始無愧于文矣乎世之立言者奈何背而去之吾友天<lb/>
台徐君大章賦資絶倫自少學文即期以載道非六經<lb/>
所存不復輕寘念慮扵其間含積既久燁然以文名江<lb/>
南洪武中甞召入史館與脩大明日厯遂出教授武林<lb/>
日以横經講道為事逺近生徒莫不趨之猶水之赴壑<lb/>
<pb n="KR4e0002_WYG_007-19a"/>
當修日厯時予適為之總裁每與大章論文竊歎今之<lb/>
作者何其與古異也大章深以予之言為然去嵗過武<lb/>
林獲觀其文集若干巻今山居多暇因徇大章門人之<lb/>
請漫為序其篇端嗚呼世有豪傑之士知文與道非二<lb/>
致者必以余說為不謬茍非其人則以好髙尚誇尤之<lb/>
矣予一聽焉無事乎辨也<lb/>
　　　葉夷仲文集序<lb/>
臨海葉君夷仲宋丞相西澗先生族諸孫也夷仲生有<lb/>
<pb n="KR4e0002_WYG_007-19b"/>
異資其文學之進如榮木升而春濤長日新月盛葢未<lb/>
已也頃由茂才舉于鄉奉使安南不辱君命以功擢髙<lb/>
唐州判官轉知睢寧縣為學猶孳孳不懈其弟廣武衛<lb/>
知事恵仲類集成編釐為若干巻来徵予序其請至六<lb/>
七而不倦予齒加長志氣摧攝操觚所云云皆無精魄<lb/>
頗類寐語者讀夷仲文方畏敬之弗暇尚奚敢序之哉<lb/>
雖然不敢無一言也昔者先師黄文獻公嘗有言曰作<lb/>
文之法以羣經為本根遷固二史為波瀾本根不蕃則<lb/>
<pb n="KR4e0002_WYG_007-20a"/>
無以造道之原波瀾不廣則無以盡事之變舍此二者<lb/>
而為文則槁木死灰而已予竊識之不敢㤀于是取一<lb/>
經而次第窮之有不得者終夜以思思之不通或至達<lb/>
旦如此者有年始粗曉大㫖然猶不敢以為是也復聚<lb/>
羣經扵左右循環而温繹之如此者亦有年始知聖人<lb/>
之不死其所以代天出治範丗扶俗者數千載猶一日<lb/>
也然猶不敢以為足也朝夕諷咏之沈潛之益見片言<lb/>
之間可以包羅數百言者文愈簡而其義愈無窮也由<lb/>
<pb n="KR4e0002_WYG_007-20b"/>
是去讀遷固之書則勢若破竹無留礙矣權衡既懸而<lb/>
百物重輕無遁情矣然猶不敢以為易也稽本末以覈<lb/>
其凡嚴褒貶以求其㫁探幽隠以究其微析章句以辨<lb/>
其體事固粲然明白而其制作之意亦皦然不誣也由<lb/>
是以定諸子百家之異同若别白黒而絶無難矣及夫<lb/>
物有所觸心有所向則沛然發之扵文翩翩乎其萃也<lb/>
衮衮乎其不餒也渢渢乎大無不包小無所遺也嗚呼<lb/>
予以五十年之功僅僅若此今年日逾邁慨兹舊業反<lb/>
<pb n="KR4e0002_WYG_007-21a"/>
成荒落将何以為夷仲言哉夷仲諸作温醇而有典則<lb/>
飄逸而有思致其辭簡古而不龎其神豐腴而不瘠可<lb/>
謂能言之士矣求諸輩行之中未見其敵也進進不已<lb/>
何古人之不可至哉予因忘其固陋以平日所自得者<lb/>
序諸篇首夷仲宐有取焉雖然文辭道之末也夷仲方<lb/>
與有民社之寄當務為政以徳而昌其道哉洪武九年<lb/>
正月望日具官金華宋濂序<lb/>
　　　蘇平仲文集序<lb/>
<pb n="KR4e0002_WYG_007-21b"/>
漢武帝欲教霍去病兵法去病辭曰顧方畧何如耳濂<lb/>
謂去病真能用兵者古今之勢不同山川風氣亦異而<lb/>
敵之制勝伺隙者常紛然雜出而無窮吾茍不能應之<lb/>
以變通之術而拘乎古之遺法其不敗覆也難哉為文<lb/>
何以異此古之為文者未嘗相師鬱積于中攄之於外<lb/>
而自然成文其道明也其事覈也引而伸之浩然而有<lb/>
餘豈必竊取辭語以為工哉自秦以下文莫盛于宋宋<lb/>
之文莫盛于蘇氏若文公之變化傀偉文忠公之雄邁<lb/>
<pb n="KR4e0002_WYG_007-22a"/>
奔放文定公之汪洋秀傑載籍以來不可多遇其初亦<lb/>
奚暇追琢絺繪以為言乎卒至于斯極而不可掩者其<lb/>
所養可知也近世道漓氣弱文之不振已甚樂恣肆者<lb/>
失之駁而不醇好摹擬者拘于局而不暢合啄比聲不<lb/>
得稍自凌厲以震盪人之耳目譬猶敝帚漏巵雖家畜<lb/>
而人有之其視魯弓郜鼎亦已逺矣每讀三公之文未<lb/>
嘗不太息也葢晚而得平仲焉平仲文定公之裔孫少<lb/>
警敏絶倫誦說不勞而習中嵗大肆于文辭精博而不<lb/>
<pb n="KR4e0002_WYG_007-22b"/>
麄澁敷腴而不苛縛不求其似古人而未始不似也仕<lb/>
皇朝為國子學正近臣薦其才擢國史院編脩官以瞶<lb/>
辭歸濂以翰林承㫖致政将還天子命舉可以自代者<lb/>
即以平仲應詔既至復固辭上亦憫其誠特賜文綺遣<lb/>
之天下學士髙平仲之文而莫不惜其以疾困也人有<lb/>
困於當時而貴于後世者亦有貴于當世而後乃無聞<lb/>
者其得失久近果何如哉孰知平仲之困乃所以成其<lb/>
至貴者乎濂重平仲最甚序論其文所以歎蘇氏三公<lb/>
<pb n="KR4e0002_WYG_007-23a"/>
之不可及而喜今世之復有斯人也平仲名伯衡其先<lb/>
居睂自文定公長子徽猷閣待制遲來知婺州遂家焉<lb/>
今為婺之金華人去文定公十世矣<lb/>
　　　朱葵山文集序<lb/>
文不貴乎能言而貴扵不能不言日月之昭然星辰之<lb/>
煒然非故為是明也不能不明也江河之流草木之茂<lb/>
非欲其流且茂也不能不流且茂也此天地之至文所<lb/>
以不可及也惟聖賢亦然三代之書詩四聖人之易孔<lb/>
<pb n="KR4e0002_WYG_007-23b"/>
子之春秋曷嘗求其文哉道充于中事觸于外而形乎<lb/>
言不能不成文爾故四經之文垂百世而不謬天下<lb/>
則而準之自夫斯道不明學者覩聖賢之文而恱其不<lb/>
朽于是始摹倣其語言以為工而文愈削矣夫天之<lb/>
生此人也則有是道也有是道也則有此文也茍能明<lb/>
道而發乎文則将孰禦乎而能者寡矣斯後世之文所<lb/>
以不逮古也後世之文加之以百言而不知其有餘損<lb/>
其十言而不見其不足以不本扵道故爾此非發於不<lb/>
<pb n="KR4e0002_WYG_007-24a"/>
能不言而强言之弊也聖賢之經其所不言也益以片<lb/>
辭則多矣其所言也删其一言則畧矣以其不志於文<lb/>
此文所以卒莫能過也故志扵文者非能文者也惟志<lb/>
扵道者能之元之末莆田有朱先生文霆以治經取顯<lb/>
官有政事人皆知之而其所為文世則鮮知之其孫進<lb/>
士潚近以示余其言醇而理彰扵理不合雖强之言不<lb/>
言其所言者未嘗不本諸道惟其志扵道而不以文名<lb/>
故言文者失之嗚呼人能因余言以求先生之文庶㡬<lb/>
<pb n="KR4e0002_WYG_007-24b"/>
得其所存先生字原道以泉州路總管致仕其厯官政<lb/>
事見予所撰墓銘故不著<lb/>
　　　王君子與文集序<lb/>
經曰有徳者必有言此其故何哉葢和順積扵中英華<lb/>
發於外譬若水懐珠而川媚石韞玉而山輝其理固應<lb/>
爾也不然則其本不立其本不立潢汙行潦朝滿而夕<lb/>
除風枝露蘤西折而東萎欲以示悠逺扵人抑亦難哉<lb/>
濂扵西昌王君子與之文不能無所慨焉子與為人秉<lb/>
<pb n="KR4e0002_WYG_007-25a"/>
剛而守毅葆醇而蹈道其律己也不以夷險而易其操<lb/>
其接物也不以貴賤而二其節一履乎塗轍之正不違<lb/>
乎繩尺之素融融乎森森乎不可企已故其發之於文<lb/>
根柢于諸經涵濡乎百代體製嚴而幅尺𢎞音節諧而<lb/>
理趣逺有益乎倫理之重不爽乎物則之訓世之論者<lb/>
咸謂類其為人不亦信哉士之有志扵文者夥矣抽青<lb/>
嫓白組織文繡柔筋脆骨㸃綴形似徒夸豔乎凡目已<lb/>
違拂乎恒性所謂蠟其言桅其貌者其視子與有徳而<lb/>
<pb n="KR4e0002_WYG_007-25b"/>
有言殆猶魚目之扵夜光嫫母之扵西施也與然而駑<lb/>
駘恨劣逸驥難攀雖幸同于遺軌竟莫繼于後塵葢山<lb/>
林之日長道徳之功深子與則有之矣鹵莽而畊滅裂<lb/>
而耨若濂之進寸退尺者豈不為甚愧者焉子與不我<lb/>
鄙夷俾序其首嗚呼三代無文人六經無文法非無人<lb/>
也人盡能文非無法也何文非法秦漢以來班馬之䧺<lb/>
深韓栁之古健歐蘇之峻雅何莫不得乎此也子與功<lb/>
深力久必抽其闗鍵而入乎閫奥矣他日投簪東還尚<lb/>
<pb n="KR4e0002_WYG_007-26a"/>
迂轅載酒從子與問之洪武六年春正月既望<lb/>
　　　呉濰州文集序<lb/>
唐子西云六經之後便有司馬遷班固六經不可學學<lb/>
文者舍遷固将奚取法嗚呼斯言至矣濂嘗諷二家書<lb/>
遷之文如神龍行天電雷惚恍而風雨驟至萬物承其<lb/>
<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>澤各致餘妍固之文類法駕整隊黄麾後前萬馬夾<lb/>
㐲六引分旌而循規蹈矩不敢越尺寸嗚呼法之固堪<lb/>
法其能以易致哉然而淵沖之容可以攬結雄毅之氣<lb/>
<pb n="KR4e0002_WYG_007-26b"/>
可以掇拾古語有云取法者宐上固當有潛心而願學<lb/>
者矣濂猶恨未見其人豈逸駕奔馳實不可攀與抑去<lb/>
古愈逺聲光不可得而襲與吾友吳履徳基同郡人也<lb/>
自幼抱逸才一下筆間飄飃有奇崛氣逮長日取二家<lb/>
書玩繹弗倦超然若有得揚揚出謂人曰我知學司馬<lb/>
遷爾我知學班固爾諸子葢不足多也濂頗畏之疑之<lb/>
日後徳基去丞南康令安化今将出守濰州與濂胥㑹<lb/>
南京持所製文一編且讀且譁曰我此文近遷固否濂<lb/>
<pb n="KR4e0002_WYG_007-27a"/>
見其勁硬如屈鐵奇峭如削懸崖澤媚山暉如藴珠涵<lb/>
璧始而大驚中而釋所疑終則益畏之而發不可企及<lb/>
之嘆嗚呼善學遷固者世久罕聞今乃見其人哉雖然<lb/>
立言如六經此濂夙夜所不㤀者徳基尚朂之毋徒泥<lb/>
子西之言而自沮也<lb/>
　　　靈隠大師復公文集序<lb/>
才體也文其用也天下萬物有體斯有用也若稽厥初<lb/>
𤣥化流形品物昭著或洪或纖或崇或卑莫不因才之<lb/>
<pb n="KR4e0002_WYG_007-27b"/>
所受而自文焉非可勉强而致也姑就植者言之黄者<lb/>
白者青者紅者黑而澤者紫艷而腴者翠白而緗綠者<lb/>
五色交糅變幻而不恒者一囿扵氣而弗可移也至于<lb/>
洛陽有花則絶類絶倫其植物中之至文者歟又以動<lb/>
者言之雙角而火鬛者兩羽而飛者炳朗而爛斑者介<lb/>
而紫暈者鱗而含金者衆彩錯布焜煌而難名者亦局<lb/>
乎氣而不能更也至于岐陽有鳳則超羣拔萃其動物<lb/>
中之至文者與非惟物也而人亦然有一人之人有十<lb/>
<pb n="KR4e0002_WYG_007-28a"/>
人之人有百人之人有千萬人之人有億兆人之人其<lb/>
賦受有不齊故其著見亦不一而足所謂億兆人之人<lb/>
聖人是也千萬人之人賢人是也百十人之人衆人是<lb/>
也衆人之文不足論賢人之文則措之一鄉而準措之<lb/>
一國而準措之四海而準聖人之文則榦天地之心宰<lb/>
陰陽之權掇五行之精無鉅弗涵無微弗攝雷霆有時<lb/>
而藏而其文弗息也風雲有時而收而其文弗停也日<lb/>
月有時而蝕而其文弗晦也山崖有時而崩而其文弗<lb/>
<pb n="KR4e0002_WYG_007-28b"/>
變也其博大偉碩有如此者而其運量則不越乎倫品<lb/>
之間葢其所稟者盛故發之必𢎞所予者周故該之必<lb/>
備嗚呼此豈非體大而用宏者與或曰上帝降衷不以<lb/>
知愚而有偏若子之言不㡬局囿乎氣而不遷者乎曰<lb/>
非是之謂也其性同其才或不同雖以七十子之從聖<lb/>
人其學各得其才之所近况下此萬萬者乎由是而觀<lb/>
因才所受而自文者人與動靜之物概可見矣濂之學<lb/>
文五十餘年羣書無不觀萬理無不窮碩師鉅儒無不<lb/>
<pb n="KR4e0002_WYG_007-29a"/>
親自意可以造作者之域譬諸登山攀躋峻絶不為不<lb/>
力而崇顛咫尺不能到也此無他受才之有限也世固<lb/>
有巵匜者焉有甕盎者焉有沼池者焉有溪澗者焉有<lb/>
湖江者焉有溟渤者焉水充其量則止小固不能為大<lb/>
大亦不能為小也濂昔官禁林四方以文來見者甚衆<lb/>
晚閱見心復公之作穠麗而演迤整暇而森嚴劍出襓<lb/>
而珠走盤也發為聲歌其清朗横逸絶無流俗塵土之<lb/>
思寘諸古人篇章中㡬不可辨遐邇求者日接踵於門<lb/>
<pb n="KR4e0002_WYG_007-29b"/>
既得之不翅木難珊瑚之為貴公卿大夫交譽其賢名<lb/>
聞九天皇上詔侍臣取而覽之特褒美弗置濂因謂當<lb/>
今方袍之士與逢掖之流鮮有過之者焉今來朝京師<lb/>
其徒曇鍠編類成書釐為十巻來徵濂為之序嗚呼文<lb/>
者造化之英華古今之綸貫斷不可闕也有若公者拔<lb/>
扵十百之中超然鶱舉而慕賢者之閫奥其可傳逺無<lb/>
疑濂烏得不倡體用之説以諗同志哉有訕濂陷于一<lb/>
偏而不可為訓者非知言者也不加功于文者也是膠<lb/>
<pb n="KR4e0002_WYG_007-30a"/>
柱調瑟而弗知變通者也<lb/>
　　　使南稾序<lb/>
吏部考功主事林君元凱奉使安南遂以使南稾一編<lb/>
授予序序曰安南古交阯也漢唐以來其地皆入職方<lb/>
稱臣奉貢比内諸侯近代馭非其術徼其重貨責其躬<lb/>
朝蠻酋始敢為弗恭廷議憤之復有鑄金為人夜光為<lb/>
目之徵而蠻酋心亦離使者至其國多貪夫恱其金貝<lb/>
輒昧昧攫之遂致其䙝侮燕于廡下君子每為之短氣<lb/>
<pb n="KR4e0002_WYG_007-30b"/>
方今聖天子御極之初遣使往告即位其國主陳日煃<lb/>
稽首上表遂乃封為安南王未至日煃卒嗣王日㷂有<lb/>
請于朝復詔襲爵如初妙柬廷臣充頒封使者僉謂元<lb/>
凱前進士學古明經尤長于辭令其出使為宜上召至<lb/>
奉天殿親加勞問而遣焉元凱即日上道越五月至其<lb/>
國布宣天子威徳君臣恱服乃北面拜跪聽詔如藩臣<lb/>
禮将還日㷂遣陪臣夜半持黄金為壽元凱峻却之陪<lb/>
臣舉手加額稱為賢使者而後去肆惟皇上宅居中土<lb/>
<pb n="KR4e0002_WYG_007-31a"/>
逺人慕化者以其限山絶海使各安扵境土而無所利<lb/>
之深合古帝王懐柔之道固當著之史牒垂憲萬世有<lb/>
若元凱之為使義正辭嚴足以聳動羣聽凡其國以利<lb/>
相啗之姦卒無所售亦可謂不辱君命者矣然予聞序<lb/>
事之體志其大而舍其細故特取蠻夷叛服之由聖世<lb/>
明良之盛書之於首簡至于行役之勞倡酬之適山川<lb/>
土俗之詳已見詩中者可得而畧也元凱臨漳人名唐<lb/>
臣今以時制所禁更為弼文辭爾雅吾友王内翰品評<lb/>
<pb n="KR4e0002_WYG_007-31b"/>
閩南人物謂元凱為巨擘云<lb/>
　　　杏庭摘稾序<lb/>
濓昔受學扵河東公獲見新安洪先生詩十餘篇心甚<lb/>
樂之竊意先生之所述篇章必富而新安逺在數百里<lb/>
外甞愧弗能一見先生以窺夫大全及河東公没先生<lb/>
之子存心來為浦江尉濂始得悉受而伏讀之不覺歎<lb/>
曰嗚呼是豈非詩哉夫詩未易言也商周之時三頌二<lb/>
雅洎夫十五國風之作既經孔子所删列為一經固将<lb/>
<pb n="KR4e0002_WYG_007-32a"/>
與天地相為終始若秦漢以來至于近代其間彫肝琢<lb/>
腎以自馳騁於一世者不為不多果能傳之千萬載而<lb/>
弗泯㡬何人哉縱傳矣求其無愧于孔子之所删定者<lb/>
又㡬何人哉葢必有超絶之識克以包羅宇宙之氣量<lb/>
濟以俊偉光明無所不通之學然後始能與於斯不<lb/>
然則流連光景之辭爾尚得謂之詩矣乎新安為江<lb/>
東一大郡自舊多文學之士及吏部諸公兄弟以詩倡<lb/>
于建炎紹興間而作者益盛流風餘韻直至于今不衰<lb/>
<pb n="KR4e0002_WYG_007-32b"/>
先生之生雖後朱公百餘年嘗及接鄉之諸老故聞見<lb/>
甚多而講索甚精其發之於詩和而不怨平而不激嚴<lb/>
而不刻雅而不凡庶㡬忠厚惻怛有三百篇之遺意者嗚<lb/>
呼是豈非詩哉濂頗觀今人之所謂詩矣其上焉者傲<lb/>
睨八極呼吸風雷専以意氣奔放自豪其次也造為艱<lb/>
深之辭如病心者亂言使人三四讀終不能通其意又<lb/>
其次也傅粉施朱顔燕姬越女巧自衒鬻於春風之前<lb/>
冀長安少年為之一顧詩而至斯亦可哀矣求其如先<lb/>
<pb n="KR4e0002_WYG_007-33a"/>
生之作尚可多得邪濂方将謄寘東明山中與二三子<lb/>
共學焉而存心以四方之士多願觀之俾濂摘其今古<lb/>
詩若干首鍥梓以傳先生之詩誠不宜無傳故濂特舉<lb/>
詩之未易言而先生絶出於今人者序之於首簡惜乎<lb/>
河東公墓木已拱無從質其説之然否也先生諱焱祖<lb/>
字潛夫由儒官起家四轉而為遂昌主簿遂以休寧縣<lb/>
尹致其事其善政可稱述而不係於詩者不書<lb/>
　　　白雲稾序<lb/>
<pb n="KR4e0002_WYG_007-33b"/>
劉勰論文有云論說辭序則易統其首詔䇿章奏則書<lb/>
發其源賦頌歌讚則詩立其本銘誄箴祝則禮總其端<lb/>
紀傳文檄則春秋為之根嗚呼為此說者固知文本乎<lb/>
經而濂猶謂其有未盡焉何也易之彖象有韻者即詩之<lb/>
屬周頌敷陳而不協音者非近於書與書之禹貢顧命<lb/>
即序紀之宗禮之檀弓樂記非論說之極精者與况春<lb/>
秋謹嚴諸經之體又無所不兼之與錯綜而推則五經<lb/>
各備文之衆法非可以一事而指名也葢蒼然在上者<lb/>
<pb n="KR4e0002_WYG_007-34a"/>
天也天不能言而聖人代之經乃聖人所定實猶天然<lb/>
日月星辰之昭布山川草木之森列莫不繫焉覆焉皆<lb/>
一氣周流而融通之茍欲强索而分配非愚則惑矣夫<lb/>
經之所包廣大如斯世之學文者其可不尊之以為法<lb/>
乎吾友朱先生伯賢以純篤之資而留意於辭章先秦<lb/>
兩漢以至近代諸文無不周覽用功之久灼見其是非<lb/>
之真復取近正無疵者聚而為書蠅頭細字動至數十<lb/>
大册時出而諷詠之已而嘆曰學文不本諸經其猶玩<lb/>
<pb n="KR4e0002_WYG_007-34b"/>
培塿之卑而忽嵩華之髙乎乃復致力于經功益倍于<lb/>
前時越數嵗胸中浩然若有所得操觚書之凡隂陽盈<lb/>
虚之運民物倫品之理萬彚屈伸之變皆隨事而著源<lb/>
源乎㒺知其所窮且其為體多而不冗簡而有度神氣<lb/>
流動而精魄蒼勁誠可謂粲然藻火之章矣濂之有志<lb/>
為文不下於伯賢古今諸文章大家亦多究心及㳺黄<lb/>
文獻公門公誨之曰學文以六經為根本遷固二史為<lb/>
波瀾二史姑遲遲盍先從事於經乎濂取而温繹之不<lb/>
<pb n="KR4e0002_WYG_007-35a"/>
知有寒暑晝夜今已四十春秋矣用心之苦雖與伯賢<lb/>
同而伯賢之所造詣濂固不能窺見其彷彿也然而太<lb/>
上立徳其次即立言立言甚非易也自孟子以来致力<lb/>
於是者非不多求其可與經並傳者舂陵周元公一人<lb/>
而已元公之言曰文所以載道也輪轅飾而人弗庸徒<lb/>
飾也況虚車乎是則文者非道不立非道不充非道不<lb/>
行由其心與道一道與天一故出言無非經也元公豈<lb/>
嘗拘拘學為文哉濂與伯賢又當共勗之可也伯賢以<lb/>
<pb n="KR4e0002_WYG_007-35b"/>
白雲稾若干巻請予序濂故具論之使知伯賢之文壹<lb/>
以經為本而蹈襲近代以為美者其尚有所發也哉伯<lb/>
賢名右天台人著書甚多所謂春秋類編三史鈎𤣥秦<lb/>
漢文衡深衣考邾子世家傳皆别行<lb/>
　　　守齋類稾序<lb/>
古之立言者豈得已哉設使道行扵當時功被扵生民<lb/>
雖無言可也其負經濟之才而弗克有所施不得已而<lb/>
形於言庶㡬後之人或行之亦不翅親展其學所以汲<lb/>
<pb n="KR4e0002_WYG_007-36a"/>
汲遑遑弗忍釋者其志葢如是而已奈何近代多藉為<lb/>
譁世取寵之具褒揚于贈餞之夫獻諛於泉下之鬼組<lb/>
織綺麗張浮駕誕以為能舉世安之曾無有非之者予<lb/>
不知古之立言者還果如斯否乎此予扵顧君徳潤之<lb/>
文不能無所感也徳潤名輝鄞人也其大父鄉貢進士<lb/>
應春父學海先生叔川皆名士徳潤幼承家學甫十嵗<lb/>
即善屬文郡博士俞希魯欲以神童貢辭不就既長大<lb/>
肆力於經傳卓然欲以事功自見會無有薦之者乃閉<lb/>
<pb n="KR4e0002_WYG_007-36b"/>
闗却埽喟然嘆曰吾身不遇矣殆将立言矣乎然經以<lb/>
載道史以紀事古先哲王所藉以牗斯民者也我當竭<lb/>
其思慮焉他若游言枝辭春花秋蘂堪翫於一時藝焉<lb/>
而已我則不敢知人以徳潤為知言徳潤自是黙索<lb/>
精思晝夜孜孜唯寐始忘之如此者埀三十年著釋圖<lb/>
一說約六十三圖徽二十一希言二十四事剡六十二<lb/>
治要十八體卦八解八辨十二議二十四傳七記論序<lb/>
文銘各三雜著十八賦六騷十九雜詩三百二十一合<lb/>
<pb n="KR4e0002_WYG_007-37a"/>
三十巻分為前後外三集通名謂之守齋類稾云予嘗<lb/>
受而讀之淵乎其莫窮約乎其若豐暢乎皆有契而混<lb/>
融有弗覈焉覈必詳也有弗擇焉擇必精也嗚呼其亦<lb/>
庶㡬古之所謂立言者乎昔在宋時桃源王説應求亦<lb/>
鄞人同季父致招樓郁楊適杜醇諸公因就妙音院立<lb/>
孔子像講貫經史倡為有用之學學者宗之應求所著<lb/>
唯在立言他則未暇及故有五經發源五十巻奏議書<lb/>
疏詩文二百十一篇薦者列其事召為明州長史應求<lb/>
<pb n="KR4e0002_WYG_007-37b"/>
辭及其既没勅建桃源書院贈銀青光祿大夫賜紫金<lb/>
魚袋嗚呼徳潤立言之志未必下於應求今時無有上<lb/>
其名者秋髪被肩亦且巋然老矣惜哉雖然徳潤志士<lb/>
也内而不外者也名之聞與不聞非所計也予故徇其<lb/>
外弟太子正字桂徳稱之請序而蔵之以俟後世之知<lb/>
揚子雲者<lb/>
　　　味梅齋稾序<lb/>
洪武初余奉詔總裁元史于時預執筆者凡數十人皆<lb/>
<pb n="KR4e0002_WYG_007-38a"/>
四方豪俊余日與之周旋會聚間一休沐輒相過從飲<lb/>
酒為歡酒闌氣盛撫掌大噱論古人文章政事不深夜<lb/>
弗止信一時之樂哉然當是時諸君者皆壯强無恙余<lb/>
雖稍長亦未耄老方以為此樂可以長有未知其為樂<lb/>
也及後未數年人事稍稍乖殊或得州縣官散之南北<lb/>
或以老癃疾疢引歸田里或抵法遇患轉徙逺方求如<lb/>
舊時之歡須臾而不得然後知此樂之難遇毎一思之<lb/>
不知俛首愴心而繼之以歎息也又况余年愈耄觸事<lb/>
<pb n="KR4e0002_WYG_007-38b"/>
愈多而英才凋謝愈盡雖欲不思何可得哉幸而獲見<lb/>
一人於十餘年而後又得觀其文辭其慰喜又為何如<lb/>
也若吳郡傅君則明是已則明在數十人中以能文稱<lb/>
當乖殊之時歸為邑人師得益勉其所學最後獨存而<lb/>
文益進天之扵則明可謂加厚矣今年自吳中寄其文<lb/>
曰味梅齋稿者示余皆馳驟可喜嗚呼四方之英俊至<lb/>
是無㡬矣然則則明之文其何可少<lb/>
　　　清嘯後藳序<lb/>
<pb n="KR4e0002_WYG_007-39a"/>
詩之為學自古難言必有忠信近道之質藴優柔不迫<lb/>
之思形主文譎諫之言将以洗濯其襟靈發揮其文藻<lb/>
揚厲其體裁低昂其音節使讀者鼓舞而有得聞者感<lb/>
發而知勸此豈細故也哉奈何習之者多如牛毛而專<lb/>
之者少如麟角也廬陵胡君山立生文獻之邦抱英銳<lb/>
之志敭厯仕塗綽著聲譽粤自戎幙至躋法從雖著勤<lb/>
勞之績不㤀賦咏之事風雲月露有以感夫中花草蟲<lb/>
魚有以寓乎目與夫人事酬酢時物遷移皆見之篇翰<lb/>
<pb n="KR4e0002_WYG_007-39b"/>
焉日積月盈分為清嘯前後二稾前稾則國史危公既<lb/>
序之矣予來京師復得窺其後稾而胡君遂徴為之序<lb/>
予披繹再四因作而曰正音寂寥久矣誕者流於荒忽<lb/>
而無據弱者過於纖靡而不振俗者溺扵陳腐而不新<lb/>
麄者流于桷犖而不潤其音節體裁之乖方文藻襟靈<lb/>
之弗暢具有之矣詩之為道其果如是乎哉有如胡君<lb/>
之作命意深而措辭雅陳義高而比物廣其殆庶㡬有<lb/>
忠信近道之質者與藴優柔不迫之思者與形主文譎<lb/>
<pb n="KR4e0002_WYG_007-40a"/>
諫之言者與此予不能不撫巻而嘆賞之也予也不敏<lb/>
以荒唐之資操褊迫之行雖自漢魏至于近代凡數百<lb/>
家之詩無不研窮其旨趣揣摩其聲律秋髮被肩卒不<lb/>
能闖其閫奥而補於政治其視胡君之作得不甚愧矣<lb/>
乎然而穹亭邃館必壓以呀然之獸鉅人元夫必冠以<lb/>
峩然之弁雄章俊句必首以傑然之文嗟予何人尚敢<lb/>
為胡君之詩之序乎牢讓再三竟不獲命斐然有作情<lb/>
見乎辭<lb/>
<pb n="KR4e0002_WYG_007-40b"/>
　　　漢天師世家序<lb/>
嗣漢四十二代天師張真人以世家一卷命上清道士<lb/>
傅同虚徵濂序其首簡濂聞古者名世諸臣史官必為<lb/>
序其世系表以傳所以敦本始昭功伐也况於神明之<lb/>
冑理有不可得而闕者今所輯世家但始於留文成侯<lb/>
而其上則無聞焉濂因據世族羣書補之復用史法畧<lb/>
載其相承之緒使一閱輒知大都而其詳别見于左方<lb/>
云序曰<lb/>
<pb n="KR4e0002_WYG_007-41a"/>
張出自姬姓軒轅子青陽氏第五子揮為弓正始造弓<lb/>
矢張羅以取禽獸主祀弧星世掌其職賜姓張氏周宣<lb/>
王時有卿士張仲其後裔事晉為大夫張侯生老老生<lb/>
君巫君巫生趯趯生骼其孫曰抑朔至三卿分晉張氏<lb/>
事韓韓相開地相韓昭侯宣惠王襄哀王開地生平相<lb/>
釐王悼惠王平生良字子房漢太傅留文成侯居沛之<lb/>
豐邑生二子侍中辟疆及不疑不疑嗣侯生二子典髙<lb/>
典生黙黙生大司馬金金生陽陵公乗千秋千秋字萬<lb/>
<pb n="KR4e0002_WYG_007-41b"/>
年生嵩嵩生五子壯讚彭睦述其後多以功烈著傳至<lb/>
於唐列為安定范陽大原南陽燉煌修武上谷沛國梁<lb/>
國滎陽平原京兆等四十三望族中出宰相凡十七人<lb/>
高生通通生无妄旡妄生里仁里仁生覺覺生起起生<lb/>
桐柏真人大順大順生漢天師道陵是為𤣥教之宗其<lb/>
傳緒悠長倍前望族之盛論者弗察見留侯再世國除<lb/>
即意其絶嗣殊不知流裔南北如斯之繁也道陵字輔<lb/>
漢建武十年生於吳之天目山暨長博習羣書從學者<lb/>
<pb n="KR4e0002_WYG_007-42a"/>
千餘人尋中直言極諫科拜巴郡江州令棄官隠洛陽<lb/>
北邙山脩煉形之術章帝以博士徵不赴和帝即位召<lb/>
為太傅封冀侯亦不就乃杖䇿逰淮入鄱陽上龍虎山<lb/>
合九天神丹訪西仙源獲制命五嶽攝召萬靈及神虎<lb/>
秘文於璧魯洞俄往嵩山石室得黄帝九鼎丹書及道<lb/>
既成聞巴蜀沴氣為人災鋭意入蜀初居陽平山遷鶴<lb/>
鳴山感𤣥元老君屢受以經籙之法於是分形示化復<lb/>
立二十四治增以四治以應二十八宿妖厲為之衰熄<lb/>
<pb n="KR4e0002_WYG_007-42b"/>
如發醎泉破鬼城之事甚多不能備載永壽二年復遷<lb/>
渠亭山出三五斬邪雌雄劒二陽平治都功印一授嗣天<lb/>
師衡使世世相傳乃乗雲上升壽葢一百二十又三云<lb/>
衡字靈真有長材詔徴黄門侍郎辟隠居陽平山誓以<lb/>
忠孝導民君子謂其有繼宗開緒納俗安善之功衡生<lb/>
京師魯字公祺益纘前人之烈以鬼道教人自號師君<lb/>
其來學道者初皆名鬼卒受本道已信虎祭酒各領部<lb/>
衆多者為治頭大祭酒皆教以誠信不欺詐有病者自<lb/>
<pb n="KR4e0002_WYG_007-43a"/>
首其過復設義倉置義米肉其中任人量腹取飽過取<lb/>
則有禍人歸者日益衆遂雄據漢中詔授鎮民中郎将<lb/>
領漢寧太守其後歸魏太祖拜鎮南将軍封閬中侯五<lb/>
子皆為列侯女歸太祖子彭祖魯死諡原侯生盛宇元<lb/>
宗魏太祖封都亭侯弗受始自漢中還龍虎山創三元<lb/>
日升壇授籙盛生昭成字道融端坐石室虎豹逢之皆<lb/>
伏暨化去或見騎鶴逰空中<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>冢驗之唯冠履留耳昭<lb/>
成生椒晉安帝召之不至椒生回回生迥迥生符符生<lb/>
<pb n="KR4e0002_WYG_007-43b"/>
祥祥字麟伯隨洛陽尉能吐丹寘掌中光芒穿屋復吞<lb/>
之祥生通𤣥嵗大疫以標植水中汲飲者咸愈通𤣥生<lb/>
恒唐髙宗問治國恒對曰能無為則天下治矣上嘉之<lb/>
恒生光光生慈正慈正生士龍士龍忘玉印長安酒家<lb/>
一少年盡力舉之不動明日士龍笑而攜去士龍生應<lb/>
韶應韶生頤頤生士元字仲良瘠而多髯居應天山四<lb/>
十年山多虎人莫敢謁焉每大風雨遥見乗黑龍往來<lb/>
諸峰間士元生翛翛生諶諶生秉一字温甫目光如電<lb/>
<pb n="KR4e0002_WYG_007-44a"/>
夜能視物嘗負劒行山澤間叱一老樹雷即震裂之擊<lb/>
死二巨蟒及小蛇百餘秉一生善善生季文五代之季<lb/>
受其籙文者頗衆乃鑄鐵環劵數萬繼之季文生正隨<lb/>
宋太中祥符八年召至闕賜號曰真靜先生後凡稱先<lb/>
生者皆賜號也吏部尚書王欽若為奏立授籙院正随<lb/>
生澄素先生乾曜乾曜生虚白先生嗣宗嗣宗生象中<lb/>
字拱辰生三月能行五月能言七嵗朝京師錫以紫衣<lb/>
象中生葆光先生敦復無子從子葆真先生景端嗣景<lb/>
<pb n="KR4e0002_WYG_007-44b"/>
端亦無子從弟虚靜先生繼先嗣繼先字嘉聞五嵗不<lb/>
解言聞雞鳴忽失笑賦詩人異之崇寧初解池鹽水溢<lb/>
遣使者召見書鐵符投之怒霆磔蛟死於水裔一日隨<lb/>
上入寢殿宫嬪競以扇求書繼先以經語書之皆宻契<lb/>
其意中舉一握稽手書曰保鎮國祚與天長存乃上所<lb/>
御者也上奇之命禱雨三日乃止授大虚大夫不拜詔<lb/>
江東漕臣即山中度地遷建上清觀改為上清正一宫<lb/>
從其學道者恒數十百人靖康初上復召時金人侵汴<lb/>
<pb n="KR4e0002_WYG_007-45a"/>
行至泗州天慶觀素筆冩詩隠几而化葬于龜山之麓<lb/>
後十六年西河薩守堅逰青城山相遇於峽口繼先以<lb/>
書一封赤舄一隻令達嗣天師家嗣天師大驚使人<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>
龜山之窆唯一舄存繼先無嗣以象中之孫時修嗣時<lb/>
脩曰繼先從子也吾烏得後之衆曰法統所在孰得而<lb/>
奸乃從時脩生正應先生守真守真在母胎厯十九月<lb/>
始産毗陵有妖憑樹詔劾之一夜風雷拔去後定濤江<lb/>
衝決髙宗賜以象簡寳劍清靜陰符二經守真生景淵<lb/>
<pb n="KR4e0002_WYG_007-45b"/>
景淵生慶仙張公洞有井甚深慶仙戱折木葉擲之俄<lb/>
波濤騰湧有一老翁從中出慶仙呵戒之而去慶仙無<lb/>
子從子觀妙先生可大嗣可大守真之曾孫其祖伯㙖<lb/>
父天麟皆常攝教事鄱陽水漲壊民廬無數袁提刑甫<lb/>
請可大治之殛死大白蛇水遂平尋又遇旱蝗可大禁<lb/>
之雨作而蝗殪勅授提舉三山符籙兼御前諸宫觀教<lb/>
門公事主領龍翔宫時當宋季元世祖聞其神異宻遣<lb/>
間使訊之可大授以靈詮且謂使者曰善事爾主後二<lb/>
<pb n="KR4e0002_WYG_007-46a"/>
十年當混一天下逮至元十三年果驗可大生宗演字<lb/>
世傳世祖平宋憶其父言有徵應遣兵部侍郎王世英<lb/>
刑部郎中蕭郁賫詔召之賜玉冠玉圭冠以靈應沖和<lb/>
真人之號仍給三品銀印令主江南道教事得自出牒<lb/>
度人為道士宗演生與棣字國華世祖時宣授體𤣥𢎞<lb/>
道廣教真人賞賜優渥竟卒於京師與棣無子弟與材嗣<lb/>
與材字國梁元貞初入見大明殿制授大素凝神廣道大真<lb/>
人大徳二年海鹽鹽官兩州潮水大作沙㟁百里蝕齧<lb/>
<pb n="KR4e0002_WYG_007-46b"/>
殆盡延及州城下與材投鐵符扵水符踊躍出者三雷<lb/>
電晦𡨕殲怪物魚首龜身其長丈餘隄復故常五年冬<lb/>
無雪上曰冬無雪民間得無有災害乎與材為建壇禱<lb/>
之是夜雪下盈尺上大喜命近臣賜酒曰卿能感神明<lb/>
一至此耶八年錄平潮功加授正一教主兼主領三山<lb/>
符籙給以銀印視二品九年崇明州海隄崩俾弟子持<lb/>
符往劾之民夢有神填海者遂安至大初加賜寳冠金<lb/>
服制授金紫光祿大夫封留國公給以銀印視一品與<lb/>
<pb n="KR4e0002_WYG_007-47a"/>
材生太𤣥字嗣成嗣成卒弟嗣徳嗣嗣徳卒其子正言<lb/>
嗣正言卒太𤣥之子正常嗣正常字仲紀即今天師國<lb/>
朝六覲京師洪武初制授正一䕶國闡祖通誠崇道𢎞<lb/>
徳大真人領道教事給以銀印視二品上復賜以褒文<lb/>
稱其瞳樞電轉法貌昻然人以為榮葢厯代相傳以眼<lb/>
圓而鉅者為𤣥應故上因及之云濓聞文成侯年少<lb/>
時學禮淮陽東謁蒼海君蒼海君先儒學士以為海神<lb/>
是也後又見異人黄石公下邳圯上則其未達之際固<lb/>
<pb n="KR4e0002_WYG_007-47b"/>
已能交通於神明至其晚年名遂功成乃欲辟穀從赤<lb/>
松子㳺實其初志非曰托之以自逃也故其九傳至漢<lb/>
天師感慕興起學輕舉延年之術祓除陰慝一以善道<lb/>
化民而嗣師系師繼之脩其業而弗墜惟恐有人横遭<lb/>
夭閼者當漢之季天下雲擾唯巴漢之間民生晏然行<lb/>
者不裹糧居者不捍闗官府賴以成治如此者埀二十<lb/>
年其功之及物可謂侈矣宜其世有令人出俾至化奚<lb/>
翅古諸侯之國天之報施不亦彰明者哉或者專歸於<lb/>
<pb n="KR4e0002_WYG_007-48a"/>
名山神氣之結故能演迤盛大如斯其論亦淺矣嗚呼<lb/>
文成侯子孫南北在在有之其以功烈顯著者小則充<lb/>
法從大則至宰輔非不光明俊偉也曾未㡬何降為皂<lb/>
𨽻者有不免焉其視𤣥裔相仍厯千二百有餘嵗而未<lb/>
已者為何如蓋必有其道矣嗣而興者尚知朂哉尚知<lb/>
勗哉<lb/>
　　　柳氏宗譜序<lb/>
浦江之栁氏其先居河東宋髙宗南還時有名鑄者扈<lb/>
<pb n="KR4e0002_WYG_007-48b"/>
從來江南遂家浦江之烏蜀山生一子瀚瀚生森彬森<lb/>
生監藴藴生崇徳縣主簿補之崇徳生髙郵令元贈泗<lb/>
州知州浦江縣男金髙郵生四子其次諱貫仕元為翰<lb/>
林待制以文章名天下門人私諡為文肅有子三人皆<lb/>
善士而六孫能守其學不墜殁後三十又七年而介孫<lb/>
穆書其始徙傳緒之詳列為譜圖持以示濂濂泣而歎<lb/>
曰天道扵是可徵而文肅公有後矣濂少時幸執弟子<lb/>
役於公門公之為人其崇深閎博者固非淺見所能知<lb/>
<pb n="KR4e0002_WYG_007-49a"/>
至其端方直易厚重嚴慤怒氣不形于色惡聲不出諸<lb/>
口不知古之賢者復何如耳世之妄議恒謂賢者言論<lb/>
足以予奪當世文章足以抉發至理所為與造物者爭<lb/>
强故天道尤忌之而多難為其後是殆不然天惟有所<lb/>
不能也故生賢者出而代之為之政以遂天之生為之<lb/>
教以輔天之成為之文章語言以宣天之道使善者勉<lb/>
而惡者懼賢者何負於天而謂天忌之哉其不然也明<lb/>
矣是論也吾意賢者之子孫而不能自力姑引天道以<lb/>
<pb n="KR4e0002_WYG_007-49b"/>
自恕而非其實也不然自文肅公觀之何其異於彼哉<lb/>
文肅公之傳今三世其諸孫盛矣固可以見天道而未<lb/>
足以盡報賢之意今諸孫皆有徳積久必愈昌越十餘<lb/>
世将有傑然秀出者興其間然後可見天道之全也斯<lb/>
譜也君子由是觀天道焉穆之後人安可忽哉<lb/>
　　　俞氏宗譜序<lb/>
俗之不美有志者鮮也今世之士論法道不古若則以<lb/>
無位為解及既得位卒不能有所為豈特無位之罪哉<lb/>
<pb n="KR4e0002_WYG_007-50a"/>
先王經天下之法深逺矣大者信非無位之所能行至<lb/>
扵族師閭胥之事獨不可推行扵州里之間乎州里之<lb/>
間茍未暇為獨不可行於同姓之親乎為士者布海内<lb/>
而無救於俗由是知今之士多無志也吾嘗損益周制<lb/>
可以化同姓者凡月之吉長少咸㑹於先祠拜謁畢齒<lb/>
坐命一人庭誦古訓及拜法誦已長且賢者繹其義而<lb/>
諷導之書會者名于册再會使互陳其所為其行有孝<lb/>
弟忠信者俾卑且幼者旅拜之而著于名之下有悖戾<lb/>
<pb n="KR4e0002_WYG_007-50b"/>
之行者命徧拜羣坐之尊者以愧之而亦著于其名之<lb/>
下踰月而能改者如初否則擯不使坐踰年而不改者<lb/>
斥勿齒同姓之人疾相撫患相拯貧相賙死相𦵏老弱<lb/>
癃殘者相養祭酺相召昏嫁喪灾相助不能然者不使<lb/>
與於會斯數者非甚難為也而人咸莫能為謂有志者<lb/>
鮮非邪誠有一人為之衆見其善必效之效者愈多則<lb/>
所化者必愈逺因以美天下之俗不難也惜乎吾未之<lb/>
見也學於吾者众矣吾未嘗不語以其故金華俞生恂<lb/>
<pb n="KR4e0002_WYG_007-51a"/>
其可語者乎俞生之先以書詩世其家擢科第者先後<lb/>
相望生之父大有尤好學譜其同姓之親以聨其族生<lb/>
繼成之益脩其遺文甚完譜固睦俗之本也然無法以<lb/>
行之安能久而無壊乎欲其久而無壊舍吾言不可也<lb/>
吾是以有言焉嗚呼恂茍能行之孰謂有志者之果鮮<lb/>
哉<lb/>
　　　張氏譜圖序<lb/>
張以字為氏出於晉之公族有解張者其字曰張侯故<lb/>
<pb n="KR4e0002_WYG_007-51b"/>
晉國世有張氏而譜家謂少昊苐五子揮為弓正賜姓<lb/>
為張則非也子孫蔓延分適他國而居清河為最盛清<lb/>
河之族布於大江之南其遷江隂者則不知始於何世<lb/>
圖牒喪漫不可鈎考至月崖翁始入扵譜翁諱暉喜聚<lb/>
四庫書多至充棟人有願購者輒乞與之然博聞强記<lb/>
㦯以疑難質焉則曰是出扵何書何篇從容而起抽架<lb/>
上所有拂塵而驗之無差爽者暉生翊翊生思明通天<lb/>
官之學兼以六物推人休祥宛然目擊閭右民有不平<lb/>
<pb n="KR4e0002_WYG_007-52a"/>
之鳴知思明直而無徇嘗徼而愬之思明出片言理詘<lb/>
者面頸發赤以去不敢譁然尤尚風義州有過客號材<lb/>
大夫者必主之雖至單乏不恤也市有病氓卧道周氣<lb/>
奄奄欲絶思明舁至於家召醫調護之愈乃遣東甌書<lb/>
生疫死逆旅中逆旅氏大怖不知所為計思明具衣冠<lb/>
藏之淺土其後竟得以喪歸三山梁先生與思明有連<lb/>
及死無為主後者㷀妻與四女日夜相持以號思明為<lb/>
治葬事飲食其妻終身且悉配其女於士族君子稱之<lb/>
<pb n="KR4e0002_WYG_007-52b"/>
曰古有行義之士今惟吾張明徳乎明徳思明字也後為<lb/>
隂陽學正以終思明生端通毛氏詩用吕肅公之薦入<lb/>
仕四為校官遷浙西部使者掾丁元多故干戈相尋丞<lb/>
相康里公承制行事遂錄其軍功超授江浙行樞宻院<lb/>
都事端生宣宣能辭章入國朝以考禮被徵來南京尋<lb/>
至史局與脩元史上親書其名召至殿庭即日擢翰林<lb/>
國史院編脩官人以為異恩云時予適長詞林宣數來<lb/>
請白宣之宗族遭兵亂之餘凋落殆盡所僅存者唯宣<lb/>
<pb n="KR4e0002_WYG_007-53a"/>
之祖若父暨宣兄弟為四人三世自相師友漸摩道義<lb/>
不敢違聖賢之明訓邇者先祖又傾背矣痛念世徳弗<lb/>
昭家牒不脩皆無以示逺爰輯為一書虚其首簡先生<lb/>
儻畀矜之冠以序文實宣之願也嗚呼三代之前姓氏<lb/>
分而為二男子稱氏女子稱姓氏所以别貴賤姓所以<lb/>
别婚姻三代之後姓氏合而為一皆所以别婚姻而以<lb/>
地望明貴賤去古為益逺矣夫姓之與氏亦昭然易見<lb/>
者獨混淆而無辨况扵遷轉之無常承傳之盛衰又焉<lb/>
<pb n="KR4e0002_WYG_007-53b"/>
能盡知其所自出哉此無他圖譜之局不設中正之簿<lb/>
狀不存亦已久矣雖有智者出扵其後将何徴之邪宜<lb/>
乎宣之痛心疾首而不能自已也予竊聞之為善者必<lb/>
有後宣之家素以善行聞其後将益蕃厯數十世子孫<lb/>
繼脩此譜者屢書不一則指月崖翁為江陰之初祖造<lb/>
端之功豈非宣之所為與舊譜厄扵兵燹有不足恨也<lb/>
或者則曰宇文周之時嘗命叱羅氏為張姓今子何所<lb/>
據獨謂此出扵晉之張乎曰叱羅之張稍盛扵燕代之<lb/>
<pb n="KR4e0002_WYG_007-54a"/>
間而江南則無有也此非予之私言也蓋亦有所受之<lb/>
也<lb/>
　　　義烏樓氏家乗序<lb/>
東陽著姓載扵方䇿者有八曰斯曰留曰路曰駱曰厲<lb/>
曰哀曰苗而樓居其一焉樓本姒姓夏少康之後周封<lb/>
杞東樓公支孫以樓為氏亦號東樓氏城陽諸縣有婁<lb/>
鄉是其地也氏族家以婁鄉之故遂謂婁與樓姓同殊<lb/>
不知婁乃邾婁氏之裔其姓曰曹判然不相屬也漢之<lb/>
<pb n="KR4e0002_WYG_007-54b"/>
季世樓泰字允恭者始自譙郡徙㑹稽其子苗建安中<lb/>
又自會稽遷烏傷苗字秀實生三子孟曰恭仲曰侍中<lb/>
𤣥季曰散騎常侍畯皆仕於呉畯生宣威將軍陟陟生<lb/>
康樂令𦙍𦙍生豐其下世次不可復知矣至南齊時有<lb/>
居烏傷竹山里者曰靈璨寄迹釋氏法中梁武帝賜號<lb/>
曰智者大師今義烏之智者鄉實因此而得名其地多<lb/>
樓氏居之宋南渡後諱奭府君生二子四孫六曾孫而<lb/>
𤣥孫之繁數登於十其中諱大年者嘉定癸未進士通<lb/>
<pb n="KR4e0002_WYG_007-55a"/>
判吉州大年從子諱子固嘉熙戊戌進士嚴州桐廬尉<lb/>
自是蔚為衣冠之望宗矣府君十世孫璉懼其族大而<lb/>
譜逸也於是撰為家乗二巻一倣司馬遷年表之法畫<lb/>
而為圖字名卒葬咸具疏之一輯先世墓志家傳祭文<lb/>
之屬而通判君遺詩之僅存者亦附著焉與宗人謀将<lb/>
刻諸梓以傳而詩予序之予知樓氏之族甚久而𢎞若<lb/>
永康若武義若東陽皆自義烏而分其居縣之東門者<lb/>
尤為近屬實同出于秀實之裔而四明之支則祖秀實<lb/>
<pb n="KR4e0002_WYG_007-55b"/>
之子恭恭之逺孫宣獻公鑰嘗述髙祖先生事畧自謂<lb/>
其先婺人但不詳徙居之始耳此皆鑿鑿可信無疑第<lb/>
智者大師附錄以婁幼瑜乃樓𤣥之裔而合樓婁為一<lb/>
音者似為氏族家所誤證諸史傳甚為不然也嗚呼凡<lb/>
言姓氏者皆原扵世本公子譜二書二書則本春秋左<lb/>
氏傳左氏傳則因生賜姓胙土命氏及以氏以謚以官<lb/>
以邑五者而已後世得姓受氏者多至三十二類益淆<lb/>
亂而難明况襲氏冒姓之不一者乎無怪乎附錄之不<lb/>
<pb n="KR4e0002_WYG_007-56a"/>
足徴也今璉也為斯而懼惓惓於譜事而不敢忘亦可<lb/>
謂賢也已因為辨折繫諸篇首使其子孫有考焉璉字<lb/>
士連嘗從予學經國朝洪武壬子試吏部中選授将仕<lb/>
佐郎大同府宣寧縣主簿遷成都府仁壽縣云丁巳秋<lb/>
八月具官金華宋濂序<lb/>
　　　上虞魏氏世譜序<lb/>
濂居淛河東嘗聞上虞魏氏為簪纓大族其先蓋出於<lb/>
唐鄭國文真公徴之裔公居鉅鹿生禮部侍郎叔璘侍<lb/>
<pb n="KR4e0002_WYG_007-56b"/>
郎生武進縣令政始自鉅鹿遷居會稽之山陰武進生<lb/>
邠州錄事參軍珎㕘軍生莫州司馬明復自山陰徙居<lb/>
餘姚之蘭風司馬生石首縣令實實生廬陵尉潾潾生<lb/>
憲憲生章章生克敬克敬生惟賢惟賢生績績生塤塤<lb/>
生恕恕生和和生傑傑生有聲有聲生義義生安珦凡<lb/>
厯世一十又二雖不與仕籍而能脩明禮義蔚為鄉之<lb/>
望宗安珦生宋從政郎良瑞從政生紹興府學錄亨之<lb/>
復自蘭風徙居上虞之龍山學錄生迪功郎監婺州東<lb/>
<pb n="KR4e0002_WYG_007-57a"/>
陽縣酒税震龍監酒生文柄文柄生夀延夀延生鎮此<lb/>
其傳系可見之畧者也初侍郎實生二子武進與汝陽<lb/>
縣令殷武也汝陽為北祖至四世孫司空謩遂相宣宗<lb/>
武進為南祖孫子甚多如上所書之外而明之鄞台之<lb/>
臨海比比有之而在上虞者為最盛一門之内敦禮樂<lb/>
而説詩書由是四方才士大夫慕豔其聲華無不自遠<lb/>
而至當其園亭勝集雅歌投壺酣觴淋漓誾誾然和洽<lb/>
亹亹然旅語或不知夕陽之在樹也故鄉之論閥閲者<lb/>
<pb n="KR4e0002_WYG_007-57b"/>
一則曰魏氏二則曰魏氏云然而厯代以來名門右族<lb/>
若金張若許史者葢亦多矣未數傳間或至於殄絶宗<lb/>
緒即不絶亦降於皂𨽻有不勝感慨者矣魏氏自文貞<lb/>
至鎮已二十又五傳其遺風餘烈猶能不廢者其故何<lb/>
哉蓋文貞之事唐立心忠藎奏疏剴切凛乎有三代遺<lb/>
直之風徳厚者其流長其效固應爾歟鎮能孳孳弗怠<lb/>
詳譜其所自出粲然有條而不紊豈不誠賢者歟雖然<lb/>
氏族之學尚矣古者有世卿大宗之法得以傳其敬宗<lb/>
<pb n="KR4e0002_WYG_007-58a"/>
之義至於定世系序昭穆又有小史以掌之故其盛衰<lb/>
有徴而親疎備見也古法既廢唯宰相家得著世系表<lb/>
於史冊猶可髣髴見其遺意若鎮之為其亦可謂有所<lb/>
本歟魏氏之孫子幸襲藏而續書之公侯子孫必復其<lb/>
始他日焉知無文貞之出者歟鎮請户部<hi>闕</hi>郎中<hi>闕</hi>
求序其首簡不揣蕪陋而備著之鎮字士圭有學有文<lb/>
者也<lb/>
　　　諸暨孝義黄氏族譜序<lb/>
<pb n="KR4e0002_WYG_007-58b"/>
黄為嬴姓十四氏之一出于陸終氏後受封于黄今光<lb/>
州定城西十二里猶有黄國故城黄既為楚所併子孫<lb/>
散之四方以國為氏至漢尚書令香居江夏故世之黄氏<lb/>
咸以江夏為望隋開皇間有自江夏遷婺之金華者其<lb/>
諱曰苾厯十九傳至縈生二子洪浩洪生二子瑕珌浩<lb/>
生三子琛玘璞其子孫析為五大族瑕之枝則豐城珌<lb/>
之枝則剡琛之枝則監利玘之枝則分寧璞之枝則弋<lb/>
陽皆自金華而遷稽之金華豐城二譜及黄庭堅魏了<lb/>
<pb n="KR4e0002_WYG_007-59a"/>
翁李心傳諸儒所采著者頗同當可信不誣諸暨孝義<lb/>
之黄氏實出于珌珌之季弟玘有子曰贍以䇿于南唐<lb/>
用為著作佐郎知洪之分寧縣珌與之俱遂同家縣之<lb/>
雙井江南兵起珌之冢子惠自雙井遷于剡尋從剡遷<lb/>
今所恵之曽孫宋贈衞尉少卿振仁及于鄉待之舉火<lb/>
者數十家其妻仁壽縣君劉氏斥嫁貲以規義田均給<lb/>
婣族故其三子十孫多躋膴仕而十孫之中廣西提刑<lb/>
育為最顯育之從子朝請郎汝楫當方臘之亂罄家藏<lb/>
<pb n="KR4e0002_WYG_007-59b"/>
金帛以贖所俘者數百人汝楫生八子開閌閣同登紹<lb/>
興甲戌進士第而聞與誾亦相繼擢紹興庚辰乾道己<lb/>
丑之科闛復占特奏名終荔浦丞闡補官將仕郎閎脩<lb/>
職郎兄弟一時榮貴文墨彬蔚人比之荀氏八龍云自<lb/>
時厥後子孫益繁庶與禄食者代不乏人而書詩之澤<lb/>
至于今不衰少卿之裔孫周爰輯舊譜而續為新圖釐<lb/>
為若干巻而徵予序之嗚呼氏族之學難言者久矣他<lb/>
未暇深論姑以黄氏言之有謂出於高陽氏自伯翳賜<lb/>
<pb n="KR4e0002_WYG_007-60a"/>
姓嬴而其後有江黄諸國為楚所滅有謂出於金天氏<lb/>
自臺駘封于汾川而其後為沈姒蓐黄諸國為晉所滅<lb/>
皆以黄為氏今去唐虞以前殊為極逺其所出難稽猶<lb/>
可言也黄氏之望非止江夏而已若櫟陽若安定房陵<lb/>
若漢東上谷譙郡如此之類多至四十餘房而五大族<lb/>
不與焉氏族之書雖或志之何以不表其所自出今去<lb/>
漢亦已逺其轉徙之未易明猶可說也孝義之譜以鍾<lb/>
為始遷之祖而以瑕之五昆季為其子豐城之譜則以<lb/>
<pb n="KR4e0002_WYG_007-60b"/>
五昆季繋於洪浩之下且謂自秀州崇徳而遷金華新<lb/>
昌之譜又謂江浙之黄皆出建之浦城而遷金華黄<lb/>
魯直則又謂七世以上失其譜而各譜乃推至十二世<lb/>
若合符節近世有聚庭堅諸行作山谷老人傳則又謂<lb/>
六世祖瞻如分寧縣瞻實生玘抑又何邪今去五季宋<lb/>
初其時為甚邇其事宜可徵何為紛紜而莫之有定也<lb/>
葢因圖譜日廢而無官以涖之民間以所傳聞論著不<lb/>
能旁搜廣覽以㑹通其故矛盾不齊宜無足怪予嘗侍<lb/>
<pb n="KR4e0002_WYG_007-61a"/>
先師黄文獻公相與論及譜事公之先亦自金華析居<lb/>
浦江洊遷義烏其上世之諱亦曰珪曰琳豈亦縈之從<lb/>
孫耶竊意縈之兄弟必衆支裔實繫譜所不及者則亦<lb/>
無如之何要之江夏之後金華實為黄氏之望故余厯<lb/>
考羣譜參以諸儒之論備書之於首簡信其所可信疑<lb/>
其所可疑在覽者之自擇焉周子思文羣從子姓至一<lb/>
百餘人敦厚而善施皆無忝於先世云<lb/>
　　　嚴陵汪氏家譜序<lb/>
<pb n="KR4e0002_WYG_007-61b"/>
周之文盛矣在春秋時周禮在魯故魯為文獻國及秦<lb/>
火之後廢亡畧盡所僅存者自五經左傳之外無聞焉<lb/>
以太史公之傳迄不能自有所論載葢慎之也況去今<lb/>
又千五百載之久者乎吾讀嚴陵汪氏家譜未甞不歎<lb/>
其記述之逺且詳也葢汪氏出於魯成公之次子汪其後遂<lb/>
以汪為氏有名錡者以童子死於郎之戰與孔子同時見扵<lb/>
禮記其來邈矣而其子孫自汪以下咸述其字名官位夀年<lb/>
墳墓所在他若墓中之銘朝廷之命為汪氏出者咸無所遺<lb/>
<pb n="KR4e0002_WYG_007-62a"/>
厯秦漢以下至扵今七十有餘世粲如目見而耳受此不<lb/>
惟過乎太史公天下之述姓氏者未有若斯之備者也豈周<lb/>
公之子孫固多文哉雖然汪固祖周公南方之汪自越公<lb/>
華而大著越公之後以詩書起家而顯扵宋登政府列侍<lb/>
從者不可勝數其盛固異扵他族矣宜其譜之修非他<lb/>
族所能比也然譜者記其名以傳不亡其先之義也而君<lb/>
子之不忘其先者不特修譜之為難而脩其身之為難譜<lb/>
或不修其為患小身或不脩則辱其先矣汪氏之先莫大<lb/>
<pb n="KR4e0002_WYG_007-62b"/>
於周公周公之禰文王斯二人者身為天下準言語為後<lb/>
世法為其子孫者豈易易哉今夫閭巷驟興之人身賤宗<lb/>
微其所為或有不至人将貸之曰其先亦若是耳以文王<lb/>
周公之裔列扵斯譜之前人閱之則曰若聖人之胄也聖<lb/>
人之行事若彼而若猶未免如是何以為聖人之後哉則<lb/>
豈不尤難矣乎然則汪氏之子孫修身慎行宣昭令聞<lb/>
以法周公為志者上也善守先訓不為匪彞以辱先者<lb/>
次也茍㢮然雜於衆庶不能自異於人斯為下矣與余<lb/>
<pb n="KR4e0002_WYG_007-63a"/>
交者國子助教中自言為汪七十二世博學能文其所<lb/>
謂宣昭令聞者歟其以譜請序也余故樂為之言<lb/>
　　　畨禺蒙氏譜序<lb/>
太學生畨禺蒙安以其譜圖請曰安之先齊人秦時恬<lb/>
毅兄弟俱仕被信任後皆死扶蘇之難其子孫散處天<lb/>
下甚衆然千餘載未有大顯著動人耳目者畨禺之蒙<lb/>
始於有宋諱甄者自北方來知亷州遂家畨禺之海陽<lb/>
里至安八葉矣在宋世有禄仕自元得國始無仕者今<lb/>
<pb n="KR4e0002_WYG_007-63b"/>
閱三世而安復以儒生貢太學為弟子貟竊懼不能承<lb/>
其緒嘗考次八葉字名枝裔為譜使後人知所自願先<lb/>
生序之以昭吾先余告之曰姓氏固人之所甚重也然<lb/>
其著於時者不以其受氏之貴而顯亦不以有人稱之<lb/>
而傳在乎子孫之賢耳論受氏之貴顯莫貴於王侯之<lb/>
裔而今世載之簡䇿以為甲族者非必皆姚姒子羸燕<lb/>
齊氏也茍以人稱之而顯則左丘眀太史公班固之所<lb/>
書其苗裔未必俱顯於今也今天下之人語道徳必曰<lb/>
<pb n="KR4e0002_WYG_007-64a"/>
孔孟顔閔周程邵朱氏論政事必曰伊傅管晏蕭曹房<lb/>
杜韓富氏語文章則其人名氏彰著者尤多三者皆由<lb/>
其身善自振㧞而然未嘗恃於其先假之於人也蒙氏<lb/>
自恬毅始顯恬毅雖賢然其所為未能皆當於人心而<lb/>
卒死於亂邦其名猶且傳而不廢況有過於恬毅者乎<lb/>
方恬毅被禍時呼天地神明而自列其意豈自虞不遂<lb/>
泯滅哉而太史氏悼其忠悲其志尚不忍廢而著之史<lb/>
傳況夫道徳之士仁聲義聞足以厲俗而化人者何患<lb/>
<pb n="KR4e0002_WYG_007-64b"/>
其無傳乎安温而有文慎而達禮可謂有學道之質矣<lb/>
前之三者茍知所勉焉未有不至者也況於恬毅乎其<lb/>
名誠顯於當世而著於方冊後之人必曰此畨禺之蒙<lb/>
氏也蒙氏之後人必曰此吾蒙氏之聞人也畨禺之人<lb/>
必曰此昭吾邑者也若是則非惟可以顯其先且可以<lb/>
顯其鄉邑矣何患譜之無傳乎又何以余言為乎安曰<lb/>
此足以序斯譜矣請書之以告族人使知勉焉<lb/>
　　　章氏家乘序<lb/>
<pb n="KR4e0002_WYG_007-65a"/>
章氏本姜姓出於神農氏之裔逮齊太公支孫受封於<lb/>
鄣即春秋所書齊人降鄣是也今宻州有古鄣城實其<lb/>
故地鄣紀之附庸國也紀亦姓姜地皆與齊接其為姜<lb/>
姓無疑或謂出於夏之諸姒者乃誤以辛作章而謂不<lb/>
去邑而别為章仇氏者亦不知漢章弇因避仇而始加<lb/>
之也鄣自為齊所滅子孫遂去邑稱章氏分適他國有<lb/>
諱展者仕晉為中散大夫世居汴之陽武至兵部尚書<lb/>
嵒永嘉初出守於泉始家於南安唐康州刺史鵬又自<lb/>
<pb n="KR4e0002_WYG_007-65b"/>
南安遷建之浦城康州之五世孫重復自浦城遷處之<lb/>
龍泉葢重之曾祖仔鈞當唐之季琅琊王王信通節度<lb/>
福州仔鈞投以三䇿大喜遂承制授髙州刺史檢校太<lb/>
傅其妻渤海郡君練寯賢而多識有恩及南唐將領王<lb/>
建封遂全建州一城之命生一十五子六十八孫支系<lb/>
敷蕃布於東西或入坐廟朝或出膺郡寄或宰百里之<lb/>
邑或秉節鉞分鎮邊陲後先顯者殆以餘百計蔚為江<lb/>
南望宗然而世逺族殷復罹兵燹漸至於不可考重之<lb/>
<pb n="KR4e0002_WYG_007-66a"/>
十六世孫溢深為是懼於是稽厥系緒法諸史表旁行<lb/>
為圖條列不紊作譜圖篇第一先世遺行可仰可師摭<lb/>
其都凡區别以陳作景行篇第二竹素所載琬琰所刻<lb/>
文章昭爛不愆其實作傳志篇第三事涉攷質難可類<lb/>
分小大弗爽集以示後作叢載篇第四四篇之外復不<lb/>
厭詳著本房圖以為别録通名之曰章氏家乗云濓竊<lb/>
聞之隋唐而上選舉必稽於簿狀婚姻必由於譜系是<lb/>
以圖譜有局郎令史有貟知撰譜事有官四方以家狀<lb/>
<pb n="KR4e0002_WYG_007-66b"/>
來上者官為考定藏於秘閣副在左戸其制最詳且眀<lb/>
也五季以來法始大壞而近代為尤甚官不必有簿而<lb/>
品第混淆家不必有譜而姓氏無别有不得不憮然而<lb/>
増慨者溢於其間乃能孜孜弗懈而成書以傳其賢於<lb/>
人也逺矣濓與溢游者久雖不能文謹為稽章氏所自<lb/>
出及夫述作之意序諸篇端他日圖譜之局或設博雅<lb/>
君子亦當於此而有考焉溢字三益尊尚伊洛之學持<lb/>
已率物粹然一出於正云<lb/>
<pb n="KR4e0002_WYG_007-67a"/>
　　　桂氏家乘序<lb/>
桂本姬姓魯公族季孫後也相傳周末有季楨者與其<lb/>
弟桂挟䇿以干諸侯楨為秦博士被害桂懼禍且及遂<lb/>
謀詭姓遁身因即其名取字異而音畫不同者各命四<lb/>
子為姓示不忘厥初也伯子曰桂奕居幽州守墳墓仲<lb/>
子曰昋突遷冀南朱虛叔子曰炅奬徙齊之厯山季子<lb/>
曰炔奘移河南城陽自後四族流布多見諸紀載或謂<lb/>
睦與桂同音而出睢𢎞者固非或謂東漢末衛尉昋横<lb/>
<pb n="KR4e0002_WYG_007-67b"/>
分其四子各係以姓者亦失之也奕之子孫仍居幽燕<lb/>
五代之亂劉仁恭據幽州兵連禍結乃扶攜南渡散居<lb/>
廣信上饒九江興國池陽豫章成都諸郡而居信之貴<lb/>
溪者曰仔鄉仕南唐為静邊總轄使至宋加檢校國子<lb/>
祭酒兼殿中侍御史有功於世鄉人廟而祝之其後人<lb/>
擢科第躋顯仕者凡數十人而興國之永興眀之慈溪<lb/>
皆自貴溪分而慈溪一族則出於祭酒之孫可昇亦多<lb/>
由進士入官至今支系尤盛逮我國朝徳稱以眀經為<lb/>
<pb n="KR4e0002_WYG_007-68a"/>
太子正字陞晉王傅受知兩宫令望隆蔚徳稱從弟仲<lb/>
權擢忠之鄷都令孟誠知恵州河源縣復皆以政學聞<lb/>
仲權家食時乃合諸族譜圖及行狀碑志遺文釐為九<lb/>
巻曰桂氏家乗命徳稱之子中書舍人慎徵予序之慎嘗<lb/>
從予學因為撮其樞要冠於篇端嗟夫氏族之學古昔<lb/>
所甚重浹漈鄭漁仲著為通志其中二十畧唯氏族最<lb/>
備然而墨台氏逃難而改為墨牛金之子亦因避害而<lb/>
易為牢漁仲謹識之而不敢忽重變古也予故特書桂<lb/>
<pb n="KR4e0002_WYG_007-68b"/>
之所出為魯公族者其意亦猶是爾桂氏之嗣人尚思<lb/>
有以謹其傳焉予既作此序己客有以秦之篆𨽻與後<lb/>
世正楷異未必其畫之同疑出好事者之傅會殊不知<lb/>
𨽻書出於秦之先而與今之楷書正類要不可以此而<lb/>
遽少之也因并及之<lb/>
　　　方氏族譜序<lb/>
惟方姓出自方雷氏方雷者西陵氏女軒轅之正妃是<lb/>
為嫘祖或曰榆岡之子曰雷封於方山後人因以方為<lb/>
<pb n="KR4e0002_WYG_007-69a"/>
氏未詳孰是周宣王時方叔食邑於洛故世望于河南<lb/>
至西漢末新莽將簒位司馬府長史紘官於呉中度天<lb/>
下必大亂即避去歙之東鄉因家焉生一子雄雄生三<lb/>
子儕儲儼儕闗内侯行南部太守儼大都督儲字聖明<lb/>
一字頤真太守周歆舉為孝亷又舉賢良方正第一累<lb/>
官太常兼洛陽令封黟縣侯和帝時下郊忤上意飲鴆<lb/>
而卒儲能役使鬼神故鄉人立廟祀之稱其為僊翁云<lb/>
僊翁生三子纘之𢎞之觀之一云覿洪觀葢傳文之異<lb/>
<pb n="KR4e0002_WYG_007-69b"/>
辭爾子孫分為三族其布列於諸州者纘之之後則嚴<lb/>
衢婺越𢎞之之後則徽宣池秀湖常觀之之後則莆田<lb/>
九江滁陽至今繁盛纘之逺裔曰文亮仕陳為散騎常<lb/>
侍生南昌令倫倫生隋祕書郎祚祚生太中大夫伸伸<lb/>
生唐太子中舍孚孚生右衛將軍始興始興生二子尊<lb/>
逢逢考功郎中秦州刺史生皓皓生吏部員外郎苗苗<lb/>
生三子堂常禇禇宣逺將軍堂永陽令生二子達讓達<lb/>
生三子引文引武引祖引文生道屬道屬生四子聰尊<lb/>
<pb n="KR4e0002_WYG_007-70a"/>
甲乙聰生四子道和令興令安令保令興生世雄世雄<lb/>
生道明道明生二子赦講講生君讚君讚生三子公懇<lb/>
公平公郁公郁生二子整漢衛史中丞生刑部尚書景<lb/>
漢生四子宗宷宰宥宗浙東觀察推官生三子永珍永<lb/>
符永豐永豐生十子可榮可昭可暉可浚可瓔可齊可<lb/>
同可度可剛可法可暉生肅肅生𤣥英處士干干字雄<lb/>
飛世居睦州白雲原以詩名後隱越之鑑湖以終生二<lb/>
子翼嚴翼小字託兒無嗣嚴生二子甲述甲亡其名生<lb/>
<pb n="KR4e0002_WYG_007-70b"/>
景先述生三子景光景珍景珣傳景光生二子彦超彦<lb/>
安景珍生三子彦誠彦暉彦瓊復自越還居睦景珣生<lb/>
三子承俊承邦承威傳生一子承招自彦超而下號為<lb/>
九房諸孫復布列于浙河之東多仕呉越錢氏宋太平<lb/>
興國三年錢俶納土有自睦徙台州黄巖者曰二四府<lb/>
君雖宗之述不知繋之何房之下既而君又卜遷明之<lb/>
象山未幾又自象山徙寧海侯城里始定居焉至熙寧<lb/>
元豐間其族漸大讀書為文辭者後先相望迄於宋季<lb/>
<pb n="KR4e0002_WYG_007-71a"/>
不衰同郡縣而居若臨海之鮫峯天台之龜峯寧海之<lb/>
愛山皆號詩書之宗其先同出於睦載諸家乘者甚詳<lb/>
不幸元初毁於兵今皆不可知矣府君十四代孫文大<lb/>
為是而懼不可知者則畧之其稍可知者不問親疎而<lb/>
惓惓並著之成書一篇以傳於後嗣文大之從子孝儒<lb/>
從余學經因命來求序予聞方之族自長史南遷蔓延<lb/>
數郡以科目發身登法從膺郡寄者在在而是北則濶<lb/>
寥罕聞近世遂指為布姓然據新定别譜則謂長史晉<lb/>
<pb n="KR4e0002_WYG_007-71b"/>
元熙間人仙翁仕梁在武帝時而文亮乃為之子也唐<lb/>
監察御史張友成所造仙翁廟碑及莆田譜圖記復謂<lb/>
長史官於西漢之季則仙翁實長史之孫距梁當甚逺<lb/>
史傳無文明未敢妄加臆斷而姑以碑為正大抵江南<lb/>
之方要皆仙翁苗裔自雉山而分者又為睦州刺史亮<lb/>
之派自白雲原而分者多為𤣥英處士之支雉山屬淳<lb/>
安亮則汪華之將武徳四年舉睦州附唐者也今文大<lb/>
之先出於𤣥英雖曰圖牒喪亡稍闕其所繋屬當無可<lb/>
<pb n="KR4e0002_WYG_007-72a"/>
疑者故予為稽𤣥英之譜特著承傳次第以補其闕畧<lb/>
猶文大之前志也好古博雅君子尚是正焉洪武十年<lb/>
夏四月十五日前翰林學士承㫖金華宋濓謹序<lb/>
　予按方囘桐江集所載天下之方姓皆出於歙縣歙<lb/>
　縣之東鄉今析為嚴之淳安葢予鼻祖紘西漢不仕<lb/>
　王莽避地時所居仙翁儲之墓在縣學前廟祀則徽<lb/>
　嚴山中皆有之曰真應廟徽嚴之方莆之方信之鵝<lb/>
　湖之方屢出名卿顯人又按祕書省正字方翥莆田<lb/>
<pb n="KR4e0002_WYG_007-72b"/>
　譜圖記所紀王莽之際衣冠流離有名紘字子纓者<lb/>
　渡江而宅呉中以二説參之皆本於張友成仙翁廟<lb/>
　記所以先後如出一轍獨新定别譜謂仙翁為新定<lb/>
　人祖紘晉元熙間為郡功曹父雄生三子長儕娶司<lb/>
　空謝安女次即仙翁季曰儼字叔威當南齊世與仙<lb/>
　翁皆隱不仕及梁武帝即位仙翁始舉秀才終官太<lb/>
　常卿竊意謝安卒於晉孝武太元十年卒後三十餘<lb/>
　年始至恭帝之元熙又厯宋齊八十餘年而至梁度<lb/>
<pb n="KR4e0002_WYG_007-73a"/>
　其時儕必尚存相去如此之久而曰娶安之女似無<lb/>
　斯理也儕事且然不知仙翁仕梁之事其果足信矣<lb/>
　乎又謂仙翁三子長曰觀次曰覿季曰洪而著作郎<lb/>
　方仁傑閩系錄則云仙翁三子讚之𢎞之觀之譜圖<lb/>
　記亦然葢觀字正同𢎞則避宋宣祖諱改為洪以𢎞<lb/>
　與洪音義相近唯覿與讚稍異耳無乃傳聞之易訛<lb/>
　耶惟方氏固為江南望族而𤣥英之支子孫尤衆其<lb/>
　九世孫監察御史蒙自記白雲原之族時有二十三<lb/>
<pb n="KR4e0002_WYG_007-73b"/>
　院實治平之四年至淳熙初吕太史伯恭見於文辭<lb/>
　又云雲源枝葉甚蕃一原數百家聮譜合牒衣冠文<lb/>
　物之盛鄉人紀之嗚呼亦可謂昌且熾矣今文大所<lb/>
　譜又略不知其源流之詳頗閱勾無譜其稱𤣥英第<lb/>
　三世諱述之下註云子孫遷寧海之侯城因據之為<lb/>
　正且為牽引諸書而一辨之亦補闕之義也至若莆<lb/>
　田之方則唐昭宗時守長史諱琡始遷琡生御史中<lb/>
　丞殷符殷符生七子延康延年延範延逺延英延輝<lb/>
<pb n="KR4e0002_WYG_007-74a"/>
　延滔最號貴顯延安户部侍郎子孫或家滁陽延滔<lb/>
　左僕射其後人或遷饒信江蘇諸郡琡亦出觀之之<lb/>
　裔因為𤣥英異支謂其徙於光之固始者則非予恐<lb/>
　讀兹序者有疑而不釋謾一疏之不覺其辭之縷縷<lb/>
　也是月十八日濓又題<lb/>
　　　贈馬氏復姓序<lb/>
馬氏本嬴姓伯益之後造父封趙為趙氏至趙奢封馬<lb/>
服君又為馬服氏後單稱馬者省文也自秦滅趙子孫<lb/>
<pb n="KR4e0002_WYG_007-74b"/>
散居中原世有位序至唐太師北平莊武王燧為尤盛<lb/>
在宋季時王之十九世孫某為都統官擁重兵鎮興國<lb/>
軍遂即永興縣之辛安里家焉統生四子曰叔啓曰叔<lb/>
經曰叔某曰叔建叔建再傳而生莘莘生世榮世榮有<lb/>
雄才當咸淳末北兵長驅而入荆襄皆陷辛安豪士有<lb/>
起義師而勤王者世榮實贊其謀勢弗敵而敗世榮歎<lb/>
曰吾世為宋義民不得不爾今事不成天也弗避將殱<lb/>
厥宗因遁藏重山宻林中詭葉為姓飲水看雲以終其<lb/>
<pb n="KR4e0002_WYG_007-75a"/>
身世榮生元幼亡二親能自表見于世國朝皇慶延祐<lb/>
間大官辟為興國武昌岳陽三府掾以亷慎稱元生四<lb/>
子曰謙曰豫曰晉曰恒皆業于儒初馬氏强盛時析為<lb/>
二支以居咸建莊武王廟以奉祀事元既易姓當時序<lb/>
變遷之際䀌然傷心每帥諸子往哭于廟及祖父諸塋<lb/>
哭已呼諸子前厯語之故且曰吾馬氏也不得已更而<lb/>
為葉吾耄且死汝曹幸正其家牒復求薦紳先生文以<lb/>
昭之吾死目亦瞑元既卒天下大亂而謙豫相繼亡家<lb/>
<pb n="KR4e0002_WYG_007-75b"/>
又燬于兵晉挈恒孑孑走道路幸完其生復與有祿食<lb/>
間過濓道事歔欷以泣濓聞受姓命氏所以别生分類<lb/>
也南北混淆氏姓無辨葢有因襲致久而不能革者況<lb/>
逢時多故而詭姓遁身者乎古之人有墨胎氏辟難而<lb/>
改為墨又改為怡怡氏名寛者有重名于時終不能復<lb/>
其初姓又有牛金之子亦因逃患而改為牢又改為尞<lb/>
尞氏名㸃者乃能請于朝復氏于牛君子之論每不予<lb/>
寛而有取於㸃者在於能復與不能復而已今晉敬承<lb/>
<pb n="KR4e0002_WYG_007-76a"/>
父訓如奉璧玉蚤夜兢兢卒能復百年久易之姓非所<lb/>
謂繼志述事之孝者乎夫孝者非以傳龜襲紫為也非<lb/>
以玉帛充牣為也明其宗𦙍不使紊亂而失序者也魯<lb/>
襄公時鄫人以莒為後孔子作春秋大書曰莒人滅鄫<lb/>
以其姓異也夫姓異既不可以後人而襲人之氏其可<lb/>
以為宗乎晉之是舉實有合乎春秋之義濓願學孔子<lb/>
者也安得不為文以昭晉之美乎<lb/>
　　　鄒氏復姓孫氏序<lb/>
<pb n="KR4e0002_WYG_007-76b"/>
洪武九年六月日皇上御東皇閣翰林學士臣濓考<lb/>
功監令臣克勤給事中臣傑監察御史臣鈍等皆侍時<lb/>
已漏上三刻臣傑出班跽奏曰臣之大父孫福謙陜人<lb/>
也出守嘉興郡當元季兵亂江南州郡繹騷大父逃匿<lb/>
無所至正己亥航海趨山東至登州颶風大作濤湧如<lb/>
雪山巨舟遽成虀粉一家五十人並死于海獨臣附餘<lb/>
板薄沙島幸有犬馬之命蒼黄無所歸長號於野州人<lb/>
鄒義者聞而憐之俾傭作其家臣年已十四矣久之養<lb/>
<pb n="KR4e0002_WYG_007-77a"/>
為子且為授室遂冐其姓曰鄒氏嵗行將一周大明受<lb/>
命四海肅清下詔興舉學官増設弟子員義家以臣肄<lb/>
業萊州府已而選入成均又選入武英堂俾練習政事<lb/>
今年夏四月復擢給事中由是日瞻天顔獲被寵榮如<lb/>
此之至皆非小臣所敢覬望聖恩如天固未知涓埃之<lb/>
報復竊私念孫氏無他族屬其不絶者僅寄臣之一身<lb/>
茍冐其姓遲回而弗之改臣之先臣幾何不為若敖氏<lb/>
之餒鬼哉臣敢昧死以請上曰朕為億兆生民主凡有<lb/>
<pb n="KR4e0002_WYG_007-77b"/>
襲人姓氏者必令歸其宗爾之請誠是也然非鄒氏爾<lb/>
亦弗克底于今日慎毋忘之傑於是以首叩地而退既<lb/>
退詣濓請書其事以示後世濓奉詔參考厯代郊禘大<lb/>
禮久不能成文傑尋擢監察御史復來申前言濓以未<lb/>
暇為荅居亡何傑又陞僉廣東按察司事遽來迫曰傑<lb/>
有數千里行必得先生文乃可耳幸勿辭我濓乃與之<lb/>
言曰孫本姬姓出於周之後至衛武公之子惠孫因以<lb/>
孫為氏鄒則子姓其裔則祖於宋自正考父食邑於鄒<lb/>
<pb n="KR4e0002_WYG_007-78a"/>
因氏焉二者何可亂也傑能復之亦可謂不忘其本者<lb/>
哉然有一說為傑告焉昔者范文正公蚤孤隨母適長<lb/>
山朱氏朱氏亦鞠育為子公遂力學擢上第封厥父母<lb/>
而後請命于朝復姓為范氏公之酬朱氏可謂厚矣傑<lb/>
之事與公正類幸思有以報鄒之徳哉聖皇之言即天<lb/>
也慎毋忘之慎毋忘之濓故舉此重為傑告之范公在<lb/>
宋位至叅知政事名埀方冊至今人能道之惡知傑之<lb/>
他日不如公哉亦在乎法其人而已<lb/>
<pb n="KR4e0002_WYG_007-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文憲集巻七<lb/>
</p>
<p>
</p>
  </div>
</body>
</text>
</TEI>
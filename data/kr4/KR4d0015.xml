<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4d0015_SBCK_002-1a"/>
河南穆公集卷第二<lb/>
　　　　　　穆　脩　伯長<lb/>
　　書<lb/>
　　　　荅喬適書<lb/>
月日河南穆脩白秀才足下近辱書并示文十<lb/>
萹終始讀其命意甚髙自及淮西來嘗見人言<lb/>
足下少年樂古文固耳聞而心存之但未敢輙<lb/>
輕信人説今遂果知足下能肰盖古道息絶不<lb/>
行于時已乆今世士子習尚淺近非章句聲偶<lb/>
之辭不置耳目浮軌濫轍相跡而奔靡有異途<lb/>
<pb n="KR4d0015_SBCK_002-1b"/>
焉其間獨敢以古文語者則與語怪者同也衆<lb/>
又排詬之罪毁之不目以為迂則指以為惑謂<lb/>
之背時逺名闊于冨貴先進則莫有譽之者同<lb/>
儕則莫有附之者其人茍無自知之明守之不<lb/>
以固持之不以堅則莫不懼而疑悔而思忽焉<lb/>
且復去此而即彼矣噫仁義忠正之士豈獨多<lb/>
出于古而鮮出于今哉亦由時風衆势驅迁溺<lb/>
染之使不得従乎道也觀足下十萹之文則信<lb/>
有志于古文矣其書之問則曰将斈于今則慮<lb/>
成淺陋将文于古則惧不取名于世學冝何㫖<lb/>
<pb n="KR4d0015_SBCK_002-2a"/>
引韓先生師説之説以求觧惑為請足下當少<lb/>
秀之年懐進取之机反斈古于仁義不勝之時<lb/>
與之者寡非之者衆不得无惑于中焉是以枉<lb/>
書見問某不才而棄于時者也何足為人盾其<lb/>
是非可否徒以退拙無所用心因得従事于不<lb/>
急之文如舊者不識其愚且戅或謂之為好古<lb/>
焉故足下以是厚相期待者盖感其声而求其<lb/>
類乎可不少復其意耶試為足下言之夫斈乎<lb/>
古者所以為道文乎今者所以為名道者仁義<lb/>
之謂也名者爵禄之謂也然則行道者有以兼<lb/>
<pb n="KR4d0015_SBCK_002-2b"/>
乎名中名者無以兼乎道何者行夫道者雖固<lb/>
有穷逹云耳然而逹于上也則為賢公卿窮于<lb/>
下也則為令君子其在上則礼成乎君而治加<lb/>
乎人其在下則順悦乎親而勤修乎身窮也逹<lb/>
也皆夲于善称焉守夫名者亦固有窮逹云耳<lb/>
而皆反于是也逹于上也何賢公卿乎窮于下<lb/>
也何令君子乎其在上則無所成乎君而加乎<lb/>
人其在下則無所悦乎親而修乎身窮也逹也<lb/>
皆離于善称焉故曰行道者有以兼乎名守名<lb/>
者無以兼乎道有其道而无其名則穷不失為<lb/>
<pb n="KR4d0015_SBCK_002-3a"/>
君子有其名而無其道則逹不失為小人與其<lb/>
為名逹之小人孰若為道窮之君子矧窮逹各<lb/>
繫其時遇豈古之道有負于人耶足下有志乎<lb/>
道而未忘乎名樂聞于古而喜求于今二者之<lb/>
心茍交存而無擇将懼純明之性寖㣲浮躁之<lb/>
氣驟勝矣足下心明乎仁義又學識其歸向在<lb/>
固守而弗離堅持而弗奪力行而弗止則必立<lb/>
乎名之大者矣學之正偽有分則文之指用自<lb/>
得何惑焉不宣某白<lb/>
　　　　上大名陳觀察書<lb/>
<pb n="KR4d0015_SBCK_002-3b"/>
觀察閣下脩嘗病近世以來文武異道将相異<lb/>
材為弊于時乆矣古之所謂文武之道盖一道<lb/>
也但治亂之用殊所謂将相之才皆通材也由<lb/>
出處之寄異未有不逹權謀而名能相國者未<lb/>
有不明學術而名能将兵者則古之取将相也<lb/>
率由文武之道一焉近世則不然謂儒為文謂<lb/>
卒為武茍登之為相矣則不復寄以軍武之任<lb/>
而曰此文人也不足語以武茍㧞之為将矣則<lb/>
不求以儒術之學而曰此武夫也不當責以文<lb/>
時既擇将相之具不同人遂目文武之術為異<lb/>
<pb n="KR4d0015_SBCK_002-4a"/>
時之所以不得其人人之所以不盡其用其弊<lb/>
皆出于此乎脩當願識如古之賢傑之人文究<lb/>
經綸武洞權變弛張諧物理動静應机㑹陽開<lb/>
隂合與鬼神造化争其功用無所施而不得者<lb/>
如此之人逢其時運其才出入乎文武将相地<lb/>
使剛粗匹夫号名主将者觀之聞之色死氣䘮<lb/>
俯首聼命知将帥之道不在于彼而在吾儒也<lb/>
豈不偉哉求之當今他未獲覩惟服閤下之才<lb/>
徳風畧于斯有年矣伏惟閤下名極而望峻識<lb/>
淵而量閎視鼎甲之第于當年若掇遺物之易<lb/>
<pb n="KR4d0015_SBCK_002-4b"/>
蹈霄漢之衢于平昔如馳坦途之速周歴清美<lb/>
深集禁宻言蔚典冊茟動雲雨嘗斯之時天下<lb/>
之人共言閤下之文章真辭臣矣一旦奉明詔<lb/>
去内廷統将符分亷問奠枕攸倚来藩北門命<lb/>
下之辰威聲四出當斯之時天下之人又言閤<lb/>
下之氣畧真帥矣天下之所以稱之如彼者何<lb/>
如此者何非私言也抑以閤下之才全能鉅無<lb/>
施不稱文徳武偹靡不在躬也附衆却敵靡不<lb/>
如意也以是而天下言之耳然則雖古之賢傑<lb/>
復生諒何以加此脩可不向風馳想氣激神竦<lb/>
<pb n="KR4d0015_SBCK_002-5a"/>
求一識大賢之子之風采忽不自知其貧且賤<lb/>
嬴粮躡屩來及魏都亦既至止復徬徨蹢躅不<lb/>
敢徑進則訪謀于諸府僚従事或有言曰公性<lb/>
嚴急難犯也或曰公性深沉不測也始聞之甚<lb/>
懼且疑徐念之則悟以觧曰彼言公嚴急難犯<lb/>
者其非也公方負天下文武之望以賔接士大<lb/>
夫為切務頋肯肆嚴急難犯之性損其容納度<lb/>
量乎斯不然矣彼曰深沉不測者冝有之凡大<lb/>
賢君子動作施為皆不使人窺其涯畔今公柄<lb/>
囯重任殿河朔上流礼接邉鄰鎮静方域非深沉<lb/>
<pb n="KR4d0015_SBCK_002-5b"/>
不測其何以制逺御衆乎茍行事深淺動為人<lb/>
料其孰曰大賢君子乎其深沉也則宜矣既以<lb/>
是觧之因従而語曰夫深沉不測則臨事好思<lb/>
臨事好思則心存黙識今公誠如是則賢不肖<lb/>
進于前必有所取舎矣冝乎小人萌進見萬一<lb/>
之望焉敢用致書数百言于左右以為請見之<lb/>
礼俛伏棨㦸之下以俟進退之命閤下賜與之<lb/>
見則敢進見實旅人寒士之幸也不賜與之見<lb/>
孰敢求之見盖覊薄之命不獲遇于大賢君子<lb/>
之知矣窮逹進退庻卜是日敢不惟所命之伏<lb/>
<pb n="KR4d0015_SBCK_002-6a"/>
惟少賜怜察幸甚脩恐惧再拜<lb/>
　　　　上頴州劉侍郎書<lb/>
月日某謹斋戒择日裁書百拜有聞于宻學侍<lb/>
郎閤下某窃惟哀矜惻隐君子之常心困廹飢<lb/>
寒小人之切患倘以小人困廹之患仰扣君子<lb/>
哀矜之心茍君子不聞則已其或聞之則必動<lb/>
于心大則必見于色當為咨嗟慘怛憫而矜之<lb/>
雖未知必假之大恩與否其无拒絶弗頋之理<lb/>
明矣某是以不敢疑惧期得愬于府庭之下庻<lb/>
穷悴之迹少獲布聞于左右如獲黷犯尊威之<lb/>
<pb n="KR4d0015_SBCK_002-6b"/>
罪而難用黙默自已者其势與誠危且穷也某<lb/>
死罪死罪某以大中祥符𥘉窃進士第觧褐為<lb/>
㤗州司理參軍時年歯且少心壮氣銳寔不能<lb/>
與俗相俛仰謀為自全之道卒以是累一旦挂<lb/>
于刑章毁官䘮禄斥為敗具于今十年𥘉為池<lb/>
州參軍日属所天奄殁朝廷以始得罪譴不許<lb/>
奔憂時囯子博士辛公<hi>公之外舅也</hi>方為是郡哀其<lb/>
艱祸窮蹙特以事聞果允朝㫖聴其北還因獲<lb/>
生見老母稚弟于京師不然非辛公之力将以<lb/>
悲憂死諸江外常念辛公之賜厚矣某家園素<lb/>
<pb n="KR4d0015_SBCK_002-7a"/>
來貧虚歸不足以給飬其生奉老母既茫然無<lb/>
依因即栖于京師亦無他圖以其都㑹之地平<lb/>
生㳺舊或時得逢悲其穷者輙有分濟至将丐<lb/>
四方大抵取途似便以故乆寓京師用不能出<lb/>
家雖寄托京城身常奔走道路老幼十口食于<lb/>
一身遑遑終歲且不能周其<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥今春囯家㤙<lb/>
䛇特下失職尤累之人許以自新由是某窃有<lb/>
禄食之望半年住京延伺一命雖室有十錢之<lb/>
物亦盡為薪米屋直之費無何二月之詔裁寝<lb/>
某尝與十一人同詣宰相披告其下五人獨得<lb/>
<pb n="KR4d0015_SBCK_002-7b"/>
従自新之典惟某六人復置散地但某受是命<lb/>
抑不敢不知幸焉文斈掾古之美名汝隂郡今<lb/>
之善地守兹郡者復朝之重賢得古善地而事<lb/>
重賢信為幸矣然事有便于名而不便于寔安<lb/>
于公而不安于私者雖圣人将不能以居焉某<lb/>
昨自趨府之後退伏逆旅舎中所相親者惟形<lb/>
與影每念年髙之親旁無兼侍計日所食殆絶<lb/>
而莫續念之至此則不覺心目俱断涕霑于襟<lb/>
将為之柰何因自謂曰憂思无益也今為孤親<lb/>
之計莫如直以誠言于旌斾之下使重賢君子<lb/>
<pb n="KR4d0015_SBCK_002-8a"/>
察而知之然後乞告歸飬以慰倚門悽悽之望<lb/>
将無不可者故官無職事所守俸不救于口腹<lb/>
頴上昔未嘗逰足無可及之門是乃真群中之<lb/>
長物耳乆留此将不難死于穷餓一身穷餓而<lb/>
死可也如老母何如㓜稚何是以不得不以誠<lb/>
而自陳所謂以小人困廹之患扣君子哀矜之<lb/>
心識者必不謂之逆理而動惟寛明仁惻矜而<lb/>
察之優而容之不加大罪則生死幸甚情志殞<lb/>
廹辭無縁餙干冐尊聴憂灼失措某頓首<lb/>
　　　　上監判郎中書<lb/>
<pb n="KR4d0015_SBCK_002-8b"/>
月日具官某謹拜手書于監判郎中执事某為<lb/>
児童歲多依外門祖氏家由是得服执事之名<lb/>
乆矣逮十歲許従先君官南北則不常其居年<lb/>
已長即入㪯子塲干時求進為人事覊束皇皇<lb/>
汲汲至于今不獲一拜盛徳于左右徃年見先<lb/>
君聞执事拜官寵泽優渥時謂某曰昔日汝外<lb/>
王父屡與吾言及其僚友家子弟敦偉可器量<lb/>
者獨曰邢君乆逺職位不同吾軰幸記之今誠<lb/>
騐其語汝外王父可謂知人吾為太斈生時亦<lb/>
嘗辱邢君逰他日汝見之必修子姪礼小子奉<lb/>
<pb n="KR4d0015_SBCK_002-9a"/>
是言不敢遺忘于時某方再㪯于有司雖一名<lb/>
似失所望其后選授㤗州司理參軍區區曺椽<lb/>
未終秩而釁祸継作所天奄䘮艱苦無訴去冬<lb/>
適自南歸一家貧寄京師薪米不給老㓜数口<lb/>
嗷嗷待哺相視未定旋奔走于外以謀其食越<lb/>
春渉夏无時少息所以未遑遑見于执事者盖<lb/>
此也近日思京城都㑹之地茍無俸入儲蓄之<lb/>
偹未易乆居方謀今秋将家還汶上郷里葺先<lb/>
人故田以奉老母之膳因自為息身之計既如<lb/>
此即执事之門愈将無及矣重念先人忝执事<lb/>
<pb n="KR4d0015_SBCK_002-9b"/>
疇昔之舊不能當此時一請見門下是自取踈<lb/>
外于長者而不行先君徃歲之命也前数日窃<lb/>
不度量遂造于門舘既獲以名通伺命遷延間<lb/>
䝉执事辭以他故　徨引退愧生于顔歸自思<lb/>
之曰执事所以拒而不見者責其進謁之晩故<lb/>
也执事其寔未盡察知亦冝乎責之以晚也某<lb/>
又豈敢以不見望于执事雖然苟黙而不以言<lb/>
自辨其所以進謁之晚之故則是終得罪于長<lb/>
者足以為恥今盤桓忸怩数日而復進其言庻<lb/>
幾执事覧其言而盡賜察知或哀以故人子而<lb/>
<pb n="KR4d0015_SBCK_002-10a"/>
命之見則復敢以見如不命以見則終不敢見<lb/>
惟执事亮之不宣某再拜<lb/>
　　序<lb/>
　　　　唐栁先生集後序<lb/>
唐之文章𥘉未去周隋五代之氣中間称得李<lb/>
杜其才始用為勝而號雄歌詩道未極渾偹至<lb/>
韓栁氏起然后能大吐古人之文其言與仁義<lb/>
相華寔而不雜如韓元和聖徳平淮西桞雅章<lb/>
之類皆辭嚴義宻製述如經能崒然聳唐徳于<lb/>
盛漢之表蔑愧譲者非先生之文則誰與予少<lb/>
<pb n="KR4d0015_SBCK_002-10b"/>
嗜觀二家之文常病栁不全見于世出人間者<lb/>
殘落纔百餘萹韓則雖其全至所缺墜忘字失<lb/>
句獨于集家為甚志欲𥙷其正而傳之多從好<lb/>
事訪善本前後累数十得所長輙加注竄遇行<lb/>
四方逺道或他書不暇持獨齎韓以自随幸㑹<lb/>
人所寳有就假取正凡用力于斯已蹈二紀外<lb/>
文始幾定乆惟栁之道疑其未克光明于時何<lb/>
故伏真文而不大耀也求索之莫獲則既已矣<lb/>
于懐不圖晚莭遂見其書聨為八九大編䕫州<lb/>
前序其首以卷别者凡四十有五真配韓之鉅<lb/>
<pb n="KR4d0015_SBCK_002-11a"/>
文與書字甚朴不類今跡盖徃昔之藏書也從<lb/>
考覧之或卒卷莫迎其誤脱有一二廢字由其<lb/>
陳故劘滅讀无甚害更資研證就真耳因按其<lb/>
舊録為别本與隴西李之才参讀累月詳而后<lb/>
止嗚呼天厚予者多矣始而饜我以韓既而飫<lb/>
我以栁謂天不吾厚豈不誣也哉世之學者如<lb/>
不志于古則己茍志于古則踐立言之域舎二<lb/>
先生而不由雖曰能之非余所敢知也<lb/>
　　　　送李秀才歸泉南序<lb/>
景徳四年與泉州進士李君相識于京師逰處<lb/>
<pb n="KR4d0015_SBCK_002-11b"/>
且乆于時予與李君俱少年有壮志<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>𥿄茟入<lb/>
都省應主司之試躍躍有矜負之色窺科級跋<lb/>
仕進自期待者甚銳明年春不幸則皆無成以<lb/>
罷後月餘遂各去京師而歸其居地既逺且絶<lb/>
不相聞知如是别者十一年復㑹于京師得一<lb/>
舉酒而相歡對一語及徃舊事怳焉不啻如夢<lb/>
面老而心衰則相與皆然也予中間雖僅成一<lb/>
名今又失其禄食子則猶舉于進士塲中嗟乎<lb/>
予與子向之志願百莫從其一二而意能度十<lb/>
已亾其六七信乎人物于天地間甚易老且死<lb/>
<pb n="KR4d0015_SBCK_002-12a"/>
耳别十一年而一相聚頋昨日之少壮忽已凋<lb/>
耗今聚未乆而復别别聚茍又加如是知他日<lb/>
之相視復不如今辰之視昔時也必矣今子别<lb/>
我而歸我眷眷不能已者以其故人也其俱不<lb/>
得志也其相逺而難相聞也其㑹之或賖于前<lb/>
也其将爲之柰何請且序情而歌事以爲子送<lb/>
詩云閩越子所家告以歸期征行語黯将發憤<lb/>
氣<hi>一作意</hi>欝以盈男児志未就口腹常不营胡爲<lb/>
京城中日與芻豢争隋河二月路栁色傷逺行<lb/>
十千大梁酒金罍爲君傾酒酣㣲悲歌衆坐皆<lb/>
<pb n="KR4d0015_SBCK_002-12b"/>
聳驚去矣丈夫别安事児女情<lb/>
　　　　張當字叙<lb/>
春秋之法書字為褒有以知君子之尚其字也<lb/>
然則古之名與字必相配字者所以表名也清<lb/>
河張君名始字友直猶以其取義未安也而訪<lb/>
之僕辱其乆逰不獲譲為<hi>一作焉</hi>徐思之因請更<lb/>
字曰元膺方前字于義為洽而又正與名㑹且<lb/>
元為長善則仁義統稱士能膺之行孰大焉張<lb/>
君以辭學累舉進士始得明之定海尉禄雖畢<lb/>
才不踰<hi>一作其</hi>職與其位甚尊而才甚愧者孰賢<lb/>
<pb n="KR4d0015_SBCK_002-13a"/>
愚焉予既為述其字又以勉其行故為之序<lb/>
　　　　送魯推官赴南海序<lb/>
為人之佐其難矣哉夫令而行之者其長之所<lb/>
專也從而輔之者其佐之所守也凡政有害于<lb/>
公有悖于理知而必言此已所可為爾言而必<lb/>
從豈己之所能哉茍上無必從之　則政有必<lb/>
失之患為其佐者罪先及之故曰為人之佐其<lb/>
難矣哉然則如何其可也當直而輔之輔與正<lb/>
非已之職歟正之而不從則雖獲罪乃有之矣<lb/>
于其職也實無愧焉今之從事于二者或莫率<lb/>
<pb n="KR4d0015_SBCK_002-13b"/>
是道不渉于欺則䧟于随居上者其人果賢其<lb/>
政果明是冝順之于下以成其美已則曰我為<lb/>
人佐遂無一為之損益吾何以食其官即强白<lb/>
黑以分亂之此非欺而何居人上者其人果不<lb/>
賢其政果不明是冝直之于下以救其過已則<lb/>
曰我為人佐言不吾取事不吾<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>力與為敵徒<lb/>
速悔累曷若附離唱和取容免責茍全吾位而<lb/>
去此非随而何予謂士之居其位事其人既不<lb/>
可欺亦不當随不欺不随惟職所冝而已矣魯<lb/>
　以辭學中名自邑佐而㳺郡幕皆有所稱今<lb/>
<pb n="KR4d0015_SBCK_002-14a"/>
将復佐于南海南海際南之鉅府也方聞其長<lb/>
則天子諫臣賔接僚属當奨正與直用是知志<lb/>
必上行茍上下恊公以從于理予見南海之政<lb/>
獨追于古而荒夷之民大浹其惠也<lb/>
　　　　送李秀才應陳州舉序<lb/>
陳許于京師猶唐之視同華實四方藩輔之府<lb/>
来鎮其地者常自大官出故每貢士歲進士獲<lb/>
送名于書者其荣與王府偕　上之四年太傅<lb/>
隴西公領陳之二年也隴西公之賢時莫不聞<lb/>
禮才接善博收而廣納不以位望驕物四方之<lb/>
<pb n="KR4d0015_SBCK_002-14b"/>
士走陳而献藝求願日伏于門進士李生諷前<lb/>
一年嘗自蔡徃以其業修請謁禮一見獲遇甚<lb/>
厚自是復歸探學尤至益有聞焉今兹歳㑹闢<lb/>
選舉生将韞挟其技舉于陳同儕軰欲生留于<lb/>
斯者或觧以他語予謂李生是舉徃得冝者三<lb/>
焉隴西公喜能樂善固材駿所歸地首籓輔其<lb/>
名躅易發而光且復聞舊貫在焉有是三者可<lb/>
無行乎其戒子僕其秣子駒吾将餞子以壺而<lb/>
送子諸途<lb/>
　　　　送吕公𥘉序<lb/>
<pb n="KR4d0015_SBCK_002-15a"/>
為善汲汲于報報未至則更而去之末哉學者<lb/>
能顯窮一致蹈道自樂而不變庻幾君子之志<lb/>
者邪與其逹而安不若困而固之之難也公𥘉<lb/>
生于儒門庭聞道為名進士十五年僅然獲一<lb/>
苐後數歲始選得州参軍日趨走塵土職下賤<lb/>
事充充乎貌顔未常為可憐之意予知其道固<lb/>
于内外物不得間而入也不然豈免誹怨呻呼<lb/>
駴躍發于中而表之也歟居職踰年以家艱去<lb/>
之蘇予重其别先行以告曰慎無中廢則豊報<lb/>
且将及豈惟寛𥙿于賤用哉<lb/>
<pb n="KR4d0015_SBCK_002-15b"/>
　　　　送崔伯盈序<lb/>
士困窮而䔍于學庻民困窮而䔍于利學卒利<lb/>
亦乆且博哉或㤗于交或𢾗世而弗斬焉庻民<lb/>
日嬴日䧟若㘭坎聚潦不注則涸故少息則怠<lb/>
及學之利也盖異于是焉伯盈䔍于學者也三<lb/>
十年而益困未知所以為利今歲䛇罷舉妻死<lb/>
身病孑单母寄海上思侍以孝之道用不能徃<lb/>
因射他州之有無者居諸槖将自頴川之伊洛<lb/>
走<hi>奏</hi>中都浮茛蕩波龍藏泊過姑蘓入吴興出<lb/>
谷水寕省于東安少進于越抵句漏圖庻民之<lb/>
<pb n="KR4d0015_SBCK_002-16a"/>
利者将行予慮君幹于貨而落于學故序庻民<lb/>
之道以告焉<lb/>
河南穆公集卷第二<lb/>
<pb n="KR4d0015_SBCK_002-16b"/>
</p>
<p>
</p>
  </div>
<div> <lb/>
    <p>
<pb n="KR4d0015_SBCK_003-1a"/>
河南穆公集卷第三<lb/>
　　　　　　穆　脩　伯長<lb/>
　　記<lb/>
　　　　亳州魏武帝帳廟記<lb/>
譙東有祠巋然宅于衍之上者粤魏武帝之祠<lb/>
歟嗚呼帝實此土人始以諸生去仕爲吏則圖<lb/>
大畧雄偉不世之量属炎運衰息皇網紊紀海<lb/>
内震優群雄並争帝于時得乗機奮䇿嘨吒馳<lb/>
騖乎其間用能建休工定中土乗光顯盛大之<lb/>
業于來世焉當帝之經营征伐也袁紹父子據<lb/>
<pb n="KR4d0015_SBCK_003-1b"/>
兵河朔吴權蜀偹内窺中夏帝挟持漢室抗力<lb/>
三方慷慨興言則失彼匕箸從容計事則走人<lb/>
頭顱卒滅袁而沮權偹之强者惟帝之雄使天<lb/>
濟其勇尚延数年之位得徐圖成敗其伐謀制<lb/>
勝料敵應變之下豈江吴庸蜀而足平哉至今<lb/>
千年下有觀其書猶震惕耳目聳動毛髪使人<lb/>
懔其餘風遺烈矧譙之舊邦祠堂在目像貌如<lb/>
生里人事之敢弗祗畏前代帝王莫不皆有祠<lb/>
庙秦漢以還首事之主得庙祀鄉里事著于時<lb/>
者惟高祖之于豊沛光武之于南陽庙貌咸存<lb/>
<pb n="KR4d0015_SBCK_003-2a"/>
威徳勿冺其次則譙庙也赫然有豊沛南陽之<lb/>
迹焉此三君者皆由㣲時仁恩長者爲郷里人<lb/>
所爱后思懐其徳共自尊祀之遂傳于今不息<lb/>
也真宗皇帝車駕有事于亳宫之歲䛇増帝故<lb/>
庙而新之容像再嚴有焯有耀以帝之明靈加<lb/>
吾宋振顯其迹徳用益興矣乎乹興元年春今<lb/>
樞右丞相清河公来撫于亳至之三日謁于祠<lb/>
下既退命左右使謂邦人曰武帝庙享于此土<lb/>
乆矣庇于爾民厚矣水旱灾害爾民請焉疾病<lb/>
疫癘爾民禱焉亳之土徼帝之福不既多乎今<lb/>
<pb n="KR4d0015_SBCK_003-2b"/>
其庙與像則䛇修之頋惟殿内廊廡帷帳之蔽<lb/>
使埃壒及座延于冠冕爲闕孰甚吾将自出私<lb/>
俸盡爲具武帝洎文明三殿之帳誠无爲艱如<lb/>
彰爾民慢帝之咎以吾臨此州不能導爾民心<lb/>
知所奉是亦吾過故遂使告于爾民衆聞公言<lb/>
慚且喜曰亳民闇鄙蔑有所知䝉帝之休㒺識<lb/>
攸報爲罪大矣今我公有言始克知過俾獲迯<lb/>
罪于帝之靈繄我公之恩是賜是頼敢不聞命<lb/>
即衆人請曰幸公皆許民营之願不煩公也公<lb/>
曰我本率将自具既思同爾民于欲不可盡<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>
<pb n="KR4d0015_SBCK_003-3a"/>
吾當與爾民共其事即以俸緡合民之用命工<lb/>
偕作未歲而三帳成即置其殿内有帳之號非<lb/>
繒帛是製而成以木者圗其乆也其年十一月<lb/>
公承䛇歸機宻之地公在亳不滿歲而去既去<lb/>
之日猶始至之辰是歲亳人飢公至闕即上言<lb/>
得徙淮南数州廪米来貽<hi>一本作給</hi>亳人噫公之爱<lb/>
人甚矣使循常有位者得聞入為天子近宻委<lb/>
其民而去之雖草莾之不若又暇頋其飢哉公<lb/>
前居一州猶且勤勤為州人求福于前代帝王<lb/>
不懈今君為朝廷<hi>一本作朝廷為</hi>親近大臣其賛帝王<lb/>
<pb n="KR4d0015_SBCK_003-3b"/>
治以福于天下之人肯又懈乎天聖元年二月<lb/>
日記<lb/>
　　　　任氏家祠堂記<lb/>
今上　元年尚書康懿公由參知政事出領太<lb/>
平郡居一年以齊國太夫人春秋益髙至陳懇<lb/>
言求為本州以便其飬䛇㝷從之于是復是鄆<lb/>
而即曺既至未期歲属齊國艱憂公遂去位而<lb/>
以私舘居則盡斥絶粱肉弗視惟菜茹食以終<lb/>
日公魁碩人也至是頓𬒳瘠毁体軀不支家人<lb/>
憂其<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>甚争諌止之乞稍進葷茹以自持助公<lb/>
<pb n="KR4d0015_SBCK_003-4a"/>
曰吾頃服從王事有家靡居左右承顔情至闕<lb/>
違今日得紀　紀敢尚不率盡子道耶皆<lb/>
不聼越三月竟以毁瘠而不起嗚呼公其可謂<lb/>
孝徳有聞也矣将終頋謂其子都官員外郎中<lb/>
師曰吾年踰六十壽不為少　府位不為<lb/>
輕今得收其躬以獲歿于先人　幸矣<lb/>
然獨所恨者不克及吾之存畢先茔事耳吾俸<lb/>
賜之餘力足以舉爾其勉之惟速無緩都官念<lb/>
康懿戒付刻切時雖齊國在殯求欲苫庐守礼<lb/>
斯亦不得即以縗服晝而從事于外始卜其阡<lb/>
<pb n="KR4d0015_SBCK_003-4b"/>
于曺之南近郭未及葬也日徃自視樹墓柏或<lb/>
数千疲心瘁躬事以遽立既而治其苐之側隅<lb/>
起作新堂者敞三室而闘五位前後左右皆有<lb/>
宇以引掖之華以丹刻之餙六年春某東行見<lb/>
同年都官兄于曺一日目是宇而言頋我無以<lb/>
致孝爱于先親先兄将以是升畫像而荐歲時<lb/>
焉茍無述也其何以貽厥聞請以事属諸子某<lb/>
辱兄之命不敢譲乃言曰兹宇之設其近于家<lb/>
庙者耶惟家庙事自唐人修尚舊礼粗復其製<lb/>
時衣冠室襲行之始著唐徳而既徃旋又廢于<lb/>
<pb n="KR4d0015_SBCK_003-5a"/>
五代之兵興自是以來将相文武之家無復如<lb/>
言此者增築苐産之盛則知患其不崇且廣終<lb/>
莫患其先庙之闕而不立古君子不敢以私亵<lb/>
交于神明故制噐服立宗庙以祠其先示誠㓗<lb/>
也今人既用常所噐服而又祭之于寝盖亦不<lb/>
知事神之道使士君子之祭疑于匹庶人之祭<lb/>
乆矣倘非世蹈名矩率礼敦教<hi>一作孝</hi>之族其孰<lb/>
克思之其族維何其在康懿公之門乎康懿公<lb/>
姓任氏其門自唐後五代晋漢周傳官不息以<lb/>
入國朝是興贈開府儀同三司太師尚書令兼<lb/>
<pb n="KR4d0015_SBCK_003-5b"/>
中書令諱載儀同高才偉識籍問鏗世徳豊以<lb/>
約委羡厥後寔有賢子五人皆齊國太夫人白<lb/>
氏之出兵部尚書贈左僕射謚康懿諱中正其<lb/>
長子次中孚西頭供奉官閤門祗候次中行尚<lb/>
書兵部員外郎次今都官郎中也最季中立左<lb/>
侍禁閤門祗候供奉逮兵部皆先康懿並終今<lb/>
從享于儀同齊國左右儀同特立于中室以東<lb/>
室為齊國之坐康懿位西室而清河郡夫人張<lb/>
氏陪焉兵部供奉各處二側位其嚴慈之尊長<lb/>
㓜之序煌煌遺像堂堂如生宗属以之視瞻精<lb/>
<pb n="KR4d0015_SBCK_003-6a"/>
爽以之馮附烝祠有所不潰其䖍斯粛其神斯<lb/>
饗孝之至也禮稱有其財有其禮無其時君子<lb/>
不為也庙祀之事不作已乆求矯行之必取世<lb/>
議時所牽制禮不獨伸則家庙之名既㒺得而<lb/>
有其昭穆之位固无因而立是以顯考主父神<lb/>
次不敢盡陟而時享合叙抑有常焉矧按前代<lb/>
私廟並置京師今本不從廟稱而復設于居里<lb/>
敢請號曰家祠堂者信適事中而允時義矣噫<lb/>
家廟者豈可不復矣乎茍復之則已如未之復<lb/>
則斯堂也於奉先之道得一時之禮矣<lb/>
<pb n="KR4d0015_SBCK_003-6b"/>
　　　　蔡州開元寺佛塔記<lb/>
西佛氏法唱中夏為寺宇于中夏先王之遺民<lb/>
樂聞其法尊雄一旦從而和　棄世守常義弗<lb/>
頋而為其徒者靡然傾天下四人業胡其如是<lb/>
之盛耶豈佛氏之法為能本生民甚惡欲之情<lb/>
而導之耶不然何以能鼔動群俗之心如趨號<lb/>
令之齊一也夫生民之情大矣聖人知其不可<lb/>
充也為之著禮明義以莭飬之使不流不窘安<lb/>
其分盡其常以生死焉而不及他道者三代之<lb/>
民也今佛氏之法後三代而作極其説于聖人<lb/>
<pb n="KR4d0015_SBCK_003-7a"/>
之外因斯民所惡欲而諭以死生祸福之事謂<lb/>
人享有于其身者皆由死生徃復而取之方于<lb/>
植物者根夫善善以之而生于今種夫惡惡以<lb/>
之而出于后其貴為冨為夀為康寕皆根夫善<lb/>
者也而統謂之福為賤為貧為疾為夭皆種夫<lb/>
惡者也而統謂之祸福祸之報不移也世聞其<lb/>
説甚懼謂死且復生則孰不欲其貴冨康夀而<lb/>
惡其賤貧疾夭雖君子小人一其情也然何如<lb/>
即可以違所惡而獲所欲曰非去而為佛之徒<lb/>
讀佛之書則不可人所以悦其法而歸其門者<lb/>
<pb n="KR4d0015_SBCK_003-7b"/>
爲能得己欲悪之心乎佛亦安能強使人附之<lb/>
哉如死生祸福之說使禹湯文武周公孔子亦<lb/>
嘗言之則人亦必從此六聖人而求之如其聖<lb/>
人所不及惟佛氏明言之則人焉得不從佛氏<lb/>
而求之也予謂世有佛氏以來人不待禮義而<lb/>
然後入于善者亦多矣佛氏其亦善導于人者<lb/>
矣嗚呼禮義則不競宜吾民之皆奉于佛也宜<lb/>
其佛之獨盛于時也佛日益盛徒日益繁則當<lb/>
有異行之士奮臂而出力樹塔廟以廣弼其法<lb/>
之興就其實而言之則隆塔廟誠佛事之末茍<lb/>
<pb n="KR4d0015_SBCK_003-8a"/>
以時觀之能恢赫顯灼使人見之<hi>一作目之</hi>起恭生<lb/>
信則無如塔廟助佛之大故雖窮逺僻阻川塗<lb/>
所出必有佛之塔廟以瞻向于俗也矧中州近<lb/>
壌之衝㑹乎然而佛塔與廟抑有其説中藏像<lb/>
事而旁棲徒衆者實為廟惟佛塔之設當必得<lb/>
親佛所遺爪髪齒骨一種或積精力所成如珠<lb/>
璣類者釋氏皆所㑹舎利者也然后函以金石<lb/>
竁地而藏焉因起浮屠于上以表識之是曰佛<lb/>
塔耳諸所立者靡不然而蔡州開元佛寺其踊<lb/>
甓成七級浮屠者是謂葬佛項骨舎利焉其始<lb/>
<pb n="KR4d0015_SBCK_003-8b"/>
自雍熈四年故相太子大師吕公為郡日其佛<lb/>
骨自京師降吕公尋之去郡以属僧志者俾后<lb/>
興塔于寺以葬奉之后志方肇心㑹卒曰僧荣<lb/>
者復上承之自是迄大中祥符𥘉荣始再議所<lb/>
舉得喬張二豪吏歸入資用僅獲就事于時浮<lb/>
屠纔基一級而已荣終度力難以竟即又罷去<lb/>
于是州耆释叟惜其跡已植而止相與謀其可<lb/>
以終事于塔者復得寺僧海㣲而請之㣲<hi>一本無而</hi>
<hi>請之㣲四字</hi>起應請實堪其任今塔塔之所以獲立<lb/>
自海㣲力塔既立未致偹餙而㣲歿時天禧二<lb/>
<pb n="KR4d0015_SBCK_003-9a"/>
年也付其事于門人永昌纂之永昌紹成師志<lb/>
罔有暫懈悉心募力未幾而闕餙云具其範鉄<lb/>
塗銀頴然而擢立其端者是曰相輪其棟石甍<lb/>
瓦翼然而周蔽其趾者是曰散水計二事役費<lb/>
于浮屠亦三之一焉皆永之為也永其可謂善<lb/>
継師之勤矣較三四释之功是則肇于志而基<lb/>
于荣克成于㣲而大偹于永雖經始营為殊先<lb/>
後鉅細其因作之跡則皆有力于塔者其所謂<lb/>
異行之士歟塔始于大中祥符𥘉訖于天聖之<lb/>
六年出入二十年之際厥有成績其糜用財力<lb/>
<pb n="KR4d0015_SBCK_003-9b"/>
積劇亦至矣永師列其本末来請得以著成于<lb/>
記<lb/>
　　　　飬正堂記<lb/>
韓君尭言登進士苐九年始再任為泗州録事<lb/>
參軍到官之五月以𪠘舍蹙狭由視事廳<hi>一本有則</hi>
<hi>字</hi>逹乎寝他無宴休之地俛廳西北隅先有屋<lb/>
𢾗楹已故敗就摧因令堂而新之以偹其所為<lb/>
宴休者于時河南穆脩訪君淮上目其始立君<lb/>
曰為我命以名而記之即從而言曰尭言少年<lb/>
以文辭上第其視冨貴為朝夕事今十年間乃<lb/>
<pb n="KR4d0015_SBCK_003-10a"/>
猶盤回効州縣職屑屑以斗石禄為急著公衫<lb/>
把手板旅進退郡庭下瞻望上官顔色非為計<lb/>
之得矣不獨如是復為讒狡小軰走謗議其間<lb/>
諠譊不已所以古人憤悒脱冠委印綬不頋而<lb/>
去盖此也尭言曽不以是動其心汨汩随波上<lb/>
下無所可否獨何歟将有其説人抱畜才識凡<lb/>
得以施用者不有高位當遇知已去是則才之<lb/>
與識或不可使以外發發輙受攻于物知乎此<lb/>
者進易之䝉蒙以飬正之謂焉非變通之才孰<lb/>
取之今尭言居是職其有以幾乎予與尭言交<lb/>
<pb n="KR4d0015_SBCK_003-10b"/>
舊而復同年登科不謂不知其平昔故逸豪偉<lb/>
真無頋避座有論説不輕以氣語低人至是乃<lb/>
能刓鋒稜藏戢崕㟁約束若纎謹男子為者終<lb/>
日挈挈守其曹事不少為俛眉動容起<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>怠意<lb/>
真可尚也尭言既為斯堂将施名而属予予悦<lb/>
尭言所守從而得堂之名即命其堂曰飬正既<lb/>
命之㳂其名以為記<lb/>
　　　　亳州法相禅院鐘記<lb/>
古之為鐘其用大矣樂記稱黄鐘大吕又春秋<lb/>
傳稱有鐘鼓曰伐則是鐘為禮樂之偹又為征<lb/>
<pb n="KR4d0015_SBCK_003-11a"/>
伐之具其用之大樂可以調隂陽感人神導天<lb/>
地之和用之軍旅可以讋不軌懼不庭振邦國<lb/>
之和考是二者則鐘為禮樂征伐之器乆矣三<lb/>
代之際以及秦漢皆不變其用今是鐘也專為<lb/>
釋氏之器亦從可知也東漢之運将季西域之<lb/>
法聿來流晋宋而益崇渉齊梁而太盛率天下<lb/>
而從其教擬王者而闢其居無公王無士民無<lb/>
高卑貴賤豈不從而信奉之不從而依皈之以<lb/>
求其福報乎如是則盛矣大矣佛之為法也既<lb/>
與中國聖人之道並行于時則所謂禮樂征伐<lb/>
<pb n="KR4d0015_SBCK_003-11b"/>
之器者安得不入于佛之宫哉佛之宫其徒群<lb/>
棲而旅集多者𢾗百人而居之其朋既繁不常<lb/>
厥處将齊彼衆非言得通則必聲物以齊之求<lb/>
物聲宏逹而及逺者莫踰于鐘是知鐘為佛宫<lb/>
之用其在兹乎亳州法相禅院有主院僧海宣<lb/>
者謹行之僧能勤以寡衆崇掲土木門堂殿廡<lb/>
搃百餘間多宣師所及也聚徒侁侁資膳悉偹<lb/>
警旦暮者其闕惟鐘州人時士豊財好佛之士<lb/>
也一日詣宣而謀曰一鐘之費其用幾何願輸<lb/>
其資獨营斯善師即計其用度告之遂以銅若<lb/>
<pb n="KR4d0015_SBCK_003-12a"/>
干斤師復謂曰鐘之成也匪高弗居則并請為<lb/>
居鐘之楼以此土不産美材因命僧海真南抵<lb/>
于舒鞭其材木匠為成器而離之自舒及譙使<lb/>
以舟力雖皆出時氏然能减費便事者盖二師<lb/>
心計運度之謀也天聖元年春始召鐘人興其<lb/>
鼔鑄液彼金錫一冶而成鐘事既立楼材亦至<lb/>
建于殿南東偏居鐘于上層甍翬飛䨇鑾鯨震<lb/>
疑嶷崇<hi>御名</hi>上凌烟空琅琅洪音逺落霄外于以<lb/>
壮觀精宇于以號令群緇且叩焉使思其所以<lb/>
息晦明風雨不迷厥時據釋氏言鐘之聲扣之<lb/>
<pb n="KR4d0015_SBCK_003-12b"/>
可以上極天界下洞幽泉導死者冥昧之魂出<lb/>
地獄沉淪之苦故死者之家嘗賂金帛衣服求<lb/>
撃其響若如其説則非獨用之莭昏曉戒食寝<lb/>
而已又復能售極苦之資助釋氏之費焉鐘不<lb/>
可闕于佛宫<hi>一本有亦字</hi>明矣<lb/>
　　　　静勝亭記<lb/>
州郡有兵馬監押職設今代專督州中姦争火<lb/>
盗洎軍籍庫兵啇征酒榷之事則皆與守同管<lb/>
署自政賦財幣刑罰獄訟之煩則一不<hi>一本有関事</hi>
及其職位優其務守簡盖士之階武而升者非<lb/>
<pb n="KR4d0015_SBCK_003-13a"/>
歴劳乆十餘年不𬒳兹命凡尸之者能持謹常<lb/>
不失局事鉅細筆不闕可否歸之州足為稱任<lb/>
雖材且無所施頋或每每好用自優以招權樹<lb/>
威而病其職者多矣頴川陳君永錫始以公侯<lb/>
裔縻跡落武一再遷為右侍禁盖漢之郎将類<lb/>
也來監蔡之郡戎為人力文服古而雅任濶逹<lb/>
樂所守無事惟比旦一過廳還則擁書自娱常<lb/>
言吾職甚逸吾性加踈思得洒然空曠一宇為<lb/>
寄適之地盡糞除耳目俗譁而休吾心焉𪠘中<lb/>
舊有亭其制卑而乆為之易去故材俾豊宏之<lb/>
<pb n="KR4d0015_SBCK_003-13b"/>
前𢾗十歩間夹樹畹𬞞蹊果果外先峙射堋堋<lb/>
豈清趣中冝有哉然于亭逺甚不大與亭害故<lb/>
亦不廢姑存之亭成陳君謀予以名予請以静<lb/>
勝名亭陳君之飾是亭豈志于静者耶夫静之<lb/>
閫仁人之所以居心焉在心而静則可以勝視<lb/>
听思慮之邪邪斯勝心乃誠心誠性明而君子<lb/>
之道畢矣惟陳君能有是道故名是亭人茍不<lb/>
果其道名無益也是無實而守空器也不與夫<lb/>
盗名而居者比歟後之縻斯職㨿斯亭者亦復<lb/>
能悦静而思勝乎茍能善矣無為自優而病其<lb/>
<pb n="KR4d0015_SBCK_003-14a"/>
職以守亭之名為亭之愧也<lb/>
　　　　明因院羅漢像新殿記<lb/>
距常熟縣治之東南越三十里有浮屠居曰明<lb/>
因本淳化中之錫名也浮屠師業者始居之能<lb/>
勤飭其軀靡懈以裒力于民之里召塑工為五<lb/>
百像釋謂之羅漢者加新其殿<hi>御名</hi>而納之辛亥<lb/>
歳夏五月告畢工師求記之以文予儒者稱浮<lb/>
屠之法懼非所能請以目所常覩浮屠者並縁<lb/>
土木佛事終依之為姦以幸其身而敗汚其類<lb/>
者言之亦足以昭師之善矣予行天下徃見山<lb/>
<pb n="KR4d0015_SBCK_003-14b"/>
墟林野間有級磚以為佛塔者其趾之豊若将<lb/>
為百尋之高或不𢾗尋而罷有植木以為佛廟<lb/>
者其基之博若将為百楹之廣或不𢾗楹而止<lb/>
其委甓餘材猶棄積于下訪之其側則曰始佛<lb/>
之徒也将欲有為于是張其勢甚盛苦其行甚<lb/>
篤至能黜衣退食盡用于佛𥘉人大為傾信而<lb/>
悦助之貨斯萃欲斯至自是每十其獲不一入<lb/>
于佛常私其九以自取人復覺之信遂以哀以<lb/>
故卒無以立而亾去之予謂此无他也由始信<lb/>
而終欺也冝其无成効焉凡倡事之道已必先<lb/>
<pb n="KR4d0015_SBCK_003-15a"/>
信猶懼人之莫應矧已為不信而欲人之應世<lb/>
未之聞又獨釋氏哉今師营是像作是殿必有<lb/>
淂于信之術矣不然何能遽有就之如是也嘗<lb/>
聞東南人尤嗜于佛至有傾資舉産以為奉而<lb/>
无爱者師而後能益謹其術而待之庸知里人<lb/>
之有力焉不盡為師之奉也<lb/>
　　墓誌<lb/>
　　　　東海徐君墓誌銘<lb/>
進士徐孝山䘮其父執䘮之三日得友張生道<lb/>
卿所録父事拜且泣復授之張生并継以語俾<lb/>
<pb n="KR4d0015_SBCK_003-15b"/>
来請曰孝山未即殞生尚惟䘮事不可緩将卜<lb/>
葬以某日期日且廹敢迹其日託銘于先生用<lb/>
刻而納之以光永幽穸予既受而閱其始卒乃<lb/>
謂曰是葬也盖得其禮矣比今貴家冨族将葬<lb/>
其先必惑葬師說拘以歳月畏忌大至違禮過<lb/>
時乆而不克葬者多矣生能葬以其道至合士<lb/>
禮逾月之制此獨可尚又安得拒請而勿銘也<lb/>
按君諱文質字處中其先祖父嘗寓籍并土之<lb/>
文水逮君之考猶爲晋人考生未齔而孤見教<lb/>
育于季父氏既而復爲朝廷以兵取太原既平<lb/>
<pb n="KR4d0015_SBCK_003-16a"/>
大徙并民入處之京輔考于時與其族来京師<lb/>
遂家焉自是得逰太學為生徒治春秋經傳前<lb/>
後四舉有司竟不及禄而終考始娶頴川陳氏<lb/>
女亾再娶清河張氏生男子二人女子二人次<lb/>
子曰文蔚少卒獨君為前室陳氏所生二女子<lb/>
今皆適京師良族由君而下始為京師里人凡<lb/>
并人其俗剛厚而勤嗇能自莭損以立衣食諸<lb/>
来徙之户𥘉雖貧劇者居乆而皆為冨屋矧其<lb/>
宿有齎者盖可知故考亦用是而植其家考之<lb/>
殁貽其規法于君君于此益為之善守者也君<lb/>
<pb n="KR4d0015_SBCK_003-16b"/>
常念陳氏早世又傷父之不逮故事後親　盡<lb/>
其力無何𢾗年張氏又終𥘉君亦嘗受經于儒<lb/>
官馬亀符有慕仕進心至悼親之継䘮頋門中<lb/>
時無强子弟可任懼覆先人遺業則為不肖子<lb/>
因刻力事生于家非時莭慶弔大事不岀門如<lb/>
此盖有年天聖八年適五十忽得病医累月弗<lb/>
愈以是年七月十七日卒于居君凡四娶室輙<lb/>
先䘮有四男五女𥘉室李氏無子長子孝山出<lb/>
次室李氏景山徳山皆未及娶五女子亦㓜在<lb/>
室孝山有諸弟妹合族謀葬得其年八月之二<lb/>
<pb n="KR4d0015_SBCK_003-17a"/>
十一日藏君于東京之祥符縣開封鄉西韓村<lb/>
先墓之次以次室李氏為合𥘉李氏次苗氏李<lb/>
氏三室皆同穴而異棺斯實禮也銘曰<lb/>
惟古之葬䓁殺異冝日月有𢾗无越厥期末代<lb/>
不然惑于葬師隂陽拘忌率常過時其孰警此<lb/>
伊徐氏子以時而葬順禮之軓既合既祔有銘<lb/>
有紀如君之藏民亦鮮矣<lb/>
　　祭文<lb/>
　　　　祭第二子文<lb/>
月日阿爹以果子飲食弄具祭于第二男道子<lb/>
<pb n="KR4d0015_SBCK_003-17b"/>
之靈嗚呼汝生而慧嶷体質粹竒舉家爱憐保<lb/>
飬甚厚始三歳則㣲有知見見詩書能舉能視<lb/>
吾與汝母其喜可勝謂汝他日必大吾門如何<lb/>
不永四歳而夭嗚呼哀哉汝沒之辰我客京師<lb/>
家避吾驚不以時告我之既還聞于中途延道<lb/>
哀號知無及矣但與家僕相持殞絶嗚呼生人<lb/>
之理有幸不幸惟彼頑塞輙踐遐年念汝豊完<lb/>
反成殤子嗟乎天道既使之育育而不長孰如<lb/>
勿生免此大痛嗚呼汝舎我去无期復還我思<lb/>
汝悲何時而已汝王父王妣旅櫬未葬俟畢先<lb/>
<pb n="KR4d0015_SBCK_003-18a"/>
壠以歸汝骨草瘞郊次祖母俯近此魂有依無<lb/>
至驚怖父臨祭汝汝其享之號訣終天相期泉<lb/>
壌尚饗<lb/>
河南穆公集卷第三<lb/>
<pb n="KR4d0015_SBCK_003-18b"/>
</p>
<p>
</p>
  </div></body>
</text>\m</TEI>
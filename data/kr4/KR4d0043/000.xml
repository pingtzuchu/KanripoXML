<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>金氏文集</head>
    <p>
<pb n="KR4d0043_WYG_000-1a"/>
欽定四庫全書　　　　集部三<lb/>
　金氏文集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案金氏文集二巻宋金君卿撰君卿<lb/>
　　　　字正叔浮梁人江西通志載君卿登慶厯進<lb/>
　　　　士累官知臨川權江西提刑入為度支郎中<lb/>
　　　　洪邁夷堅志載君卿讀書浮梁山一條稱其<lb/>
　　　　䇿髙科厯郡守部使者積代至度支郎中與<lb/>
<pb n="KR4d0043_WYG_000-1b"/>
　　　　通志相合然亦不詳其事迹考曽鞏元豐類<lb/>
　　　　稿有衛尉寺丞致仕金君墓誌銘一篇乃為<lb/>
　　　　君卿父温叟而作稱温叟四子君著君佐君<lb/>
　　　　卿君佑皆舉進士君卿以皇祐二年官秘書<lb/>
　　　　丞五年官太常博士得以褒崇其親其敘述<lb/>
　　　　頗詳又稱君卿方以材自起於貧賤欲以其<lb/>
　　　　所為為天下慨然有志則其人亦非碌碌者<lb/>
　　　　也宋史藝文志載金君卿集十巻江西通志<lb/>
<pb n="KR4d0043_WYG_000-2a"/>
　　　　作十五巻考永樂大典載是集有富臨原序<lb/>
　　　　一篇稱臨川江明仲求遺稿編成十五巻號<lb/>
　　　　金氏文集則宋志稱十巻者悞矣原本久佚<lb/>
　　　　今掇拾永樂大典所載僅得十之一二然北<lb/>
　　　　宋文集傳者日稀此本尤世所罕見殘珪碎<lb/>
　　　　璧彌少彌珍謹以類編次分為上下二巻集<lb/>
　　　　中所作有文彦博韓琦生日詩范仲淹移鎮<lb/>
　　　　杭州次韻詩和毆陽修潁州西湖及芍藥二<lb/>
<pb n="KR4d0043_WYG_000-2b"/>
　　　　詩是君卿所與逰者皆一代端人正士故詩<lb/>
　　　　文皆清醇雅飾猶有古風陳災事貢舉諸疏<lb/>
　　　　剴切詳明尤為有禆世用又如和介甫寄安<lb/>
　　　　豐張無儀一首即用臨川集中安豐張令修<lb/>
　　　　芍陂之韻而据君卿詩知張字為公儀為李<lb/>
　　　　璧注所未引又和曽子固直言謫官者一首<lb/>
　　　　檢元豐類藁無其原唱知此篇為鞏所自刪<lb/>
　　　　均可互資考証富臨序稱君卿長于易甞著<lb/>
<pb n="KR4d0043_WYG_000-3a"/>
　　　　易説易箋今並不存猶有傳易之家一篇具<lb/>
　　　　載傳授本末疑即易説前所載之叙録今既<lb/>
　　　　無可考姑並附於集末焉乾隆四十六年三月<lb/>
　　　　恭校<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0043_WYG_000-4a"/>
原序<lb/>
金氏文集故尚書度支郎中金公之文也公諱君卿字<lb/>
正叔少穎悟善屬文康定中文正范公出守鄱陽延致<lb/>
門館議論縱横聞望卓著踰冠舉進士登甲科治五經<lb/>
尤長於易嘗撰易説易箋自謂可以起諸儒之膏肓清<lb/>
輔嗣之耳目者矣仁宗時公以便親調官江左最為踈<lb/>
逺屢上封章極言利病即毁其奏藳故今傳者十無一<lb/>
二也知制誥曾子固嘗誌先府君諫議墓以為公能以<lb/>
<pb n="KR4d0043_WYG_000-4b"/>
才自起於貧賤欲以所為為天下慨然有志者也至和<lb/>
中公上封事乞建國根本此人所未敢言者公不畏逆<lb/>
鱗之怒而引文景光明故事以言之此足見公之志也<lb/>
公所至之地興修學校教導諸生自公之暇常為詩篇<lb/>
言詞絢美文格清新有韓柳之風焉故所進仁宗輓詞<lb/>
五篇翰苑中編為巻首所作賦詩尤為藻麗文正公嘗<lb/>
榜公賦於郡庠以為格式詳議法律皆主平恕銘誄傳<lb/>
序公正不欺時人稱公有良史之才也神宗更立法度<lb/>
<pb n="KR4d0043_WYG_000-5a"/>
以底於治故公受命出使皆兼數職奉行制詔綽有條<lb/>
理熙寧中降勅書奨諭曰爾使於逺方盡瘁乃事推我<lb/>
新令為天下先此又足見其匡君澤物之用心也公以<lb/>
憂勤成疾享年不永噫倘使公遭遇其時居卿相之任<lb/>
則澄清天下未易量也臨川江君明仲學出於公而不<lb/>
忘公善誘之力求公遺稿十得其一編成十五巻號金<lb/>
氏文集以臨嘗參佐於公實知公之所存惠然見借誦<lb/>
讀再四如覿其顔采命筆為序庶幾垂信於後世俾觀<lb/>
<pb n="KR4d0043_WYG_000-5b"/>
公之文即知公之所存也逺矣公之登科入仕治已化<lb/>
民備於墓碑今吏部侍郎彭公器資之所作也載於集<lb/>
後元祐六年五月日序富臨撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0278_SBCK_010-1a"/>
石屏詩集卷第十<lb/>
附録<lb/>
戴漁村詩<hi>漁村諱木字子榮水心葉公髙弟神童之父所著有漁村集</hi>
　賀杜清獻入相二首<lb/>
玉陛傳呼宰相來驩騰海内翕如雷律身清介祁<lb/>
公操佐主謀謨如晦才夣弼巳知符衆望生賢益<lb/>
信應三台從容宰席調天紀恊氣從頭徧九垓<lb/>
相公出䖏繋安危當務何先諒熟思守令近民須<lb/>
選擇憸壬蠧國亟芟夷精蒐邊面三軍帥早建皇<lb/>
<pb n="KR4d0278_SBCK_010-1b"/>
儲萬世基納誨進賢尤素志佇㸔經濟大猷爲<lb/>
　　　林曉庵先生云清獻大拜時戴漁村先生賀<lb/>
　　　以兩詩與世之獻䛕者異惜公不乆於位<lb/>
　　　而此詩遂爲空談國家無福也哉又嘗䟦<lb/>
　　　公類事蒙求後云昉少聞葛元誠兄弟谷<lb/>
　　　口鄭東子漁村戴子榮皆師事水心葉公<lb/>
　　學有根㩀稍長見葛鄭詩文爲多戴文特<lb/>
　　未之見獨見其悼子顔老神童之作并将<lb/>
　　終自挽之章又聞其彚聚古今竒詞偉論<lb/>
<pb n="KR4d0278_SBCK_010-2a"/>
　　　成蒙求一編絶出唐宋類書之右中年與<lb/>
　　　其族子匠監丈希尹少府君方大逰訪㝷<lb/>
　　　是書咸謂燬於徳祐丙子之兵莫有蔵者<lb/>
　　　私竊惜之辛亥冬末偶遇彦綸父于髙洋<lb/>
　　　田舍酒邊出所謂漁村類事蒙求者三十<lb/>
　　　卷於是大慰夙心閲之通夕信有古人所<lb/>
　　　未到者作而嘆曰先生以此惠後學愽矣<lb/>
　　　抑堅甲利兵林立郊野将而用之存乎其<lb/>
　　　人楩柟山積而不能搆一室非匠之良者<lb/>
<pb n="KR4d0278_SBCK_010-2b"/>
　　　也然則先生之志要有寄於書之外者豈<lb/>
　　　獨區區於此自衒其所學之富也哉半山<lb/>
　　　後學林昉百拜敬書<lb/>
戴秋泉詩<hi>秋泉諱騋孫字萊夫元人</hi>
　　自嘆<lb/>
母病因無藥兒啼爲絶粮壮心雙劍在逸興一琴<lb/>
横<lb/>
　　行住坐卧<lb/>
一片雲单百念清點塵飛不到踈<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>世間俗眼從<lb/>
<pb n="KR4d0278_SBCK_010-3a"/>
教白天外好山無限青不是道人偏好睡只縁世<lb/>
事不宜醒無榮即是長生藥何必松根長茯苓<lb/>
　　都下送盧白雲歸黄岩<lb/>
萬里鶯花送客船自嗤孤鶴尚留燕多應别後相<lb/>
思䖏只在清風明月邉<lb/>
江北江南漫浪逰眉頭不着古今愁錢塘三月春<lb/>
如昨第五橋邉好賃舟<lb/>
長笑相逢又一年五雲琴劍忽飄然若逢委羽山<lb/>
人問道我踈狂只似先<lb/>
<pb n="KR4d0278_SBCK_010-3b"/>
我笑白雲忒自由白雲笑我太無憂他年相約結<lb/>
庵䖏只在天台山頂頭<lb/>
戴充庵詩<hi>充庵諱養吾字浩然洪武間任湖廣武昌教諭</hi>
　　題姪昇仲悟非軒卷<lb/>
悟非軒中悟非子青年意氣誰人似驥子墮地毛<lb/>
骨竒一日應須一千里散蹄仍騁康荘歩蹔蹶俄<lb/>
投<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇裏金鞍断缺青鞚垂顧影猶矜舊鬃尾悟<lb/>
非子窮通否泰循環理迷途未逺已知復此去平<lb/>
平有如砥茫茫天地生物多人寓中間一塵耳乗<lb/>
<pb n="KR4d0278_SBCK_010-4a"/>
流遇坎無不安奚用區區計遐邇悟非子扁舟東<lb/>
來泝江水竹林癡叔江夏師長日低頭課經史是<lb/>
夕中秋月正圓㝷我庾亮南樓前孤懐哽塞不自<lb/>
巳頻揮雨淚猶漣漣青燈相對如夣寐身外萬事<lb/>
無庸言十年兩度得見爾重爲後㑹知何年悟非<lb/>
子爾行勿匆匆繋船鄂渚望南極掛席洞庭須北<lb/>
風悟非軒内圖書府悟非軒外松栢叢歸到南寕<lb/>
百無恙早寄書來慰老翁<lb/>
　　送汪憲副歸江西<lb/>
<pb n="KR4d0278_SBCK_010-4b"/>
爲君沽黄鶴樓前酒爲君折武昌營外柳君持酒<lb/>
盃挿柳枝聴我長歌爲君夀古人重惜生别離臨<lb/>
岐毎進酸苦詞此日送行談且笑舟子吁恠沙鷗<lb/>
疑江湖歳月驅人老百慮無如歸去好我今歸計<lb/>
雖已成尚復多君乞身早好風南來川歛霧寕向<lb/>
征夫問前路栢府諸郎上馬囬口縦不言心竊慕<lb/>
山中老屋苔蒼蒼凈掃東軒置竹床客來問信寒<lb/>
温外唯呼茗椀傾詩囊君住江西我浙東暮年出<lb/>
䖏偶然同投林倦鳥各歛翅天地逈濶何由逢南<lb/>
<pb n="KR4d0278_SBCK_010-5a"/>
浦雲西山雨變態隂晴翻覆屡飽乗一味北窓凉<lb/>
此樂無庸向人語<lb/>
　　題錢舜舉所畫梅花卷<lb/>
千古懐人費夣思殷勤卷贈歳寒枝錢塘江上花<lb/>
如雪不耐東風畫角吹<lb/>
　戴樗巢詩<hi>樗巢諱瑞安字文信洪武間登制科進士任監察御史陞四川按察司僉事</hi>
　　别姪元明兵馬<lb/>
十年湖海歎飄蓬邂逅相逢若夣中羡汝歸田今<lb/>
有擬慚子竊禄本無功竄身幸免投狼虎分手愁<lb/>
<pb n="KR4d0278_SBCK_010-5b"/>
㸔逐燕鴻他日夜郎傳放赦竹林還復舊時同<lb/>
戴介軒詩<hi>介軒諱奎字文祥洪武間任齊河縣主簿</hi>
　　舎姪元明書來致當道薦㧞意詩以荅之<lb/>
郡國衣冠逐日新老懐深念竹林人客邊風雨十<lb/>
年夣醉後乾坤萬里春雲路尚淹麟閣逺秋天空<lb/>
薦鶚書頻不痴濟叔勞持論今向烟波理釣緍<hi>論一作諭</hi>
　　遷逐甫還次韻荅舎弟文信<lb/>
萬里輿圖新入貢一時故老復遷官秪縁舊國輕<lb/>
周鼎徒使仙人泣漢盤斤斧未容遺樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>階庭誰<lb/>
<pb n="KR4d0278_SBCK_010-6a"/>
見長芝蘭野夫獨幸歸耕早只恐鄉關路轉難<lb/>
舊事紛紜成昔夣餘生竄逐誤㣲官一年道路危<lb/>
三峽㡬度歌吟継五盤甄别有恩垂藻鑑芬芳無<lb/>
徳播椒蘭逢人但說生還喜莫問從前事急難<lb/>
南冠暫掛終還國野服重裁豈厭官漫有圖書連<lb/>
夜榻可無魚蟹薦朝盤歸時凉月侵衣葛别去秋<lb/>
風颯佩蘭今又相望冬夜雪撥灰思共竹爐難<hi>掛一作</hi>
　　題錢舜舉所畫梅花卷<lb/>
霅溪畫師名早傳畫梅不作銕琖圈湖山入夣既<lb/>
<pb n="KR4d0278_SBCK_010-6b"/>
瀟洒粉繪落𥿄尤清妍巴西故人玉堂老别去㡬<lb/>
年音問少溪雲山月不堪持一枝寫寄春風早想<lb/>
當盤礴欲寫時寓情筆底誰能知心期不負歳寒<lb/>
意貞潔要如氷雪姿到今令人歎竒絶我亦見之<lb/>
慚蹇拙從誰交誼重金蘭空慕廣平心似鉄<lb/>
　别弟文益徃蜀省按察僉事文信<lb/>
我家遷居自閩土傳世扵今十又五源源始從五<lb/>
季來子姓咸知立門户儒賢術業毎升堂雲路登<lb/>
躋亦聮武石屏先生曽叔祖錦綉輪囷作肝腑平<lb/>
<pb n="KR4d0278_SBCK_010-7a"/>
生蹤跡半江湖只把文章傲珪組汝昔嚴君雲錦<lb/>
裳金䑓之上長翶翔雄篇大字照玉署詩名政譽<lb/>
流錢塘邇來書聲雖比屋愧我弟兄俱碌碌未㸔<lb/>
庭砌長芝蘭秪見蒼藤翳喬木唯君伯氏振文風<lb/>
雲夣八九吞其胸春秋奥義　剖劂五傳同異資<lb/>
磨礲射䇿丹墀始擢桂拜官烏府俄乗<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>去年承<lb/>
恩入西蜀黄麻紫誥相追逐豈唯持斧懾㓙邪要<lb/>
使褰帷問民俗汝今爲弟能念兄萬里行色何㷀<lb/>
㷀瞿塘無復向時險劍閣試覧前賢銘成都魚肥<lb/>
<pb n="KR4d0278_SBCK_010-7b"/>
酒正美一奏塤箎萬重喜世間之樂此最真白璧<lb/>
黄金何足擬當時勝跡紛在目想見追逰日不足<lb/>
浣花杜老或同吟市肆君平時就卜武侯勲業誰<lb/>
可續古栢森森見祠屋地偏莫展王佐才感舊寜<lb/>
無淚盈掬汝兄汝兄我同行我乆衰殘爾何壮沂<lb/>
流不得徃相從寄語聊能問無恙囊衣自昔可全<lb/>
名薏苡由來足貽謗保兹清白早歸來鶴髮慈親<lb/>
倚門望<lb/>
　又送文益兼懐文信文善<lb/>
<pb n="KR4d0278_SBCK_010-8a"/>
天寒兾北野草黄騏驥空風吹鴻鴈断相失雲萬<lb/>
重人生篤天倫所碩出䖏同一朝異南北悵望俄<lb/>
成翁嗟哉爾兄與我弟從别丘園今㡬載雖知官<lb/>
事正紛如想見此身能健在池塘無夣夜如年棣<lb/>
蕚逢春愁似海君不見楊家椿津義譲敦千古共<lb/>
稱賢弟昆又不見淮南俗夫良可鄙尺布之謡汚<lb/>
人耳爾今爲弟孝友聞眼中清白賢愚分思兄不<lb/>
憚萬里逺世間骨肉徒紛紛陳爾殽酌爾醴取樂<lb/>
何妨艤船待到時二子即問予卧病秪今茅屋底<lb/>
<pb n="KR4d0278_SBCK_010-8b"/>
羸軀不觧事耕鉏弱子那知習詩禮唯能力疾上<lb/>
髙丘北望長淮淚如雨<lb/>
　與趙思晏賦來青樓雖作而不與<lb/>
存耕道人過我逰不减雪中乗興舟浮雲世事口<lb/>
不掛語語索賦來青樓樓中之人何舉舉肯使餘<lb/>
生在泥滓春風石上皷瑶琴夜雨燈前列圖史有<lb/>
時凭髙一撚髭汀烟沙鳥皆吾詩鈎簾曉掛摶桑<lb/>
影釣絲晴罥珊瑚枝方壷蓬島誰觧識霧散雲收<lb/>
翠如織山勢疑将度海來嵐光屡見排<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>入問誰<lb/>
<pb n="KR4d0278_SBCK_010-9a"/>
於此賦詠頻哦松大筆尤清新石門老翁扳桂手<lb/>
湖山䖏士吟梅人嗟子卧痾筆硯廢欲作歌詩動<lb/>
經歳神逰意想一語無㡬囬虚作凭䦨勢吾聞仙<lb/>
人好樓居時能御風逰六虚爾今凢骨倘未換大<lb/>
藥好乞刀圭餘不然買魚仍醸秫楼頭日與賔朋<lb/>
集坐令青眼客長來不獨來青在山色<lb/>
　　賦雲浦<lb/>
君不見南浦朝飛畫棟雲滕王勝迹今徒聞又不<lb/>
見洞庭之南瀟湘浦雲冥冥兮别離苦何如陳君<lb/>
<pb n="KR4d0278_SBCK_010-9b"/>
結屋浦上頭卧㸔雲氣空中浮百年無夣到朝市<lb/>
九夏不暑疑清秋我惜於君面未覩即遣狂言問<lb/>
雲浦既不慕傅說作甘霖又不學西湖載歌舞胡<lb/>
爲寂寞在窮荒閱世悠悠任今古應君知爾乃最<lb/>
先褒竒頌美詩滿編南湖睱日持示我索賦長句<lb/>
俄經年昨者州司催上道念此逋負増惓惓尚兾<lb/>
餘生逼衰病乞身定許仍歸田葺茅亦向浦頭住<lb/>
濯足還共雲間眠斯言他日倘可踐長與爾兮相<lb/>
周旋<lb/>
<pb n="KR4d0278_SBCK_010-10a"/>
　　陳楚賔邀登南閣出示諸公所賦詩十又四<lb/>
　　首索予継賦<lb/>
憶别髙堂凡五載今日重邀鬢毛改長老驚爲倒<lb/>
履迎林園却似留春待那知憂患餘復見風流在<lb/>
松間舊榻下陳蕃席上清樽傾北海是日雲銷天<lb/>
宇澄大開南閣邀予登鈎簾晚山萬樹出俯檻晴<lb/>
塢千花明于以勘古易寫道經逌然巳足怡吾情<lb/>
少長須臾亦星聚歌吟間作如韶鳴乃知世間此<lb/>
地即仙隱樓船萬里何必求蓬瀛主人愛客情益<lb/>
<pb n="KR4d0278_SBCK_010-10b"/>
至欲起索歸挽復住呼兒床頭出錦襄示我以詩<lb/>
十有四作者徃徃皆故人清新首得中郎句君家<lb/>
二叔尤老成相随地下脩文去秪今善鳴遺十餘<lb/>
䘮亂饑饉還何如留題巳愧我獨後感念存沒增<lb/>
嗟吁何當歳時稔早使貢賦輸醸爾秫饌爾魚奉<lb/>
親之餘課子書功名不慕麒麟畫校讐豈羡天禄<lb/>
居鹿門老翁且自適顔巷是子何妨愚更須閣上<lb/>
芸編益置三萬軸我亦有時與子同卷舒<lb/>
　發澄江述事言懐<lb/>
<pb n="KR4d0278_SBCK_010-11a"/>
憶昔歸隱東海頭矢心不逐群兒逰結屋空山卧<lb/>
深雪篝燈永夜吟清秋如此棲遲踰半紀自甘䟽<lb/>
糲餘無求長竿或從嚴瀬釣短筆肯效班生投海<lb/>
國紛紛擅豪右五花<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬千金裘一朝城邑化焦<lb/>
土肉食竟爲何人謀榮悴由來易反手諸君尚喜<lb/>
能包羞州司惜無涇渭辨遷逐乃欲窮岩幽謇予<lb/>
貧病亦在遣矯首上訴嗟何由陶令徒知觧印早<lb/>
鍾儀柰作南冠囚呼天呼人兩無及反躬秪益思<lb/>
愆尤唐君新作吾州守温詞直欲紓人憂爲言今<lb/>
<pb n="KR4d0278_SBCK_010-11b"/>
日百政舉<lb/>
詔書毎爲徴賢優築䑓行從郭隗始借箸欲藉張<lb/>
良籌楩楠匠石安肯棄參苓藥籠終俱收浮梁側<lb/>
畔艤船待奮志好去無夷猶聞言錯愕惟掉首智<lb/>
愚今古寜同流吞聲不發出城去澄江萬頃寒悠<lb/>
悠緇塵上衣日黤黮飛雨洒面風颼颼廽頭却語<lb/>
二三子故林爲愛蔵書樓趨<lb/>
朝乞身幸見許便擬散髮歸丹丘<lb/>
　　留别胡叔輝先生<lb/>
<pb n="KR4d0278_SBCK_010-12a"/>
千山起伏如海濤中有萬八千丈天台髙故人結<lb/>
屋隱其下老氣直與山色争摩霄平生不慕青紫<lb/>
拾放浪毎逐真仙遨歌詩有時落城府鏘然遺響<lb/>
如鳴韶嗟予逺道廿載乆羊腸九曲躋扳勞石梁<lb/>
囬望不可躡思君㡬度心摇揺前年歸耕計始遂<lb/>
石田荼堇甘耘薅望君道里尚三百聚首未得相<lb/>
招邀海隅<lb/>
詔令一朝布憧憧去蹋三呉路趨召𥘉聞只貴豪<lb/>
竄逐旋知及寒素人言珪組累我歎儒冠誤親知<lb/>
<pb n="KR4d0278_SBCK_010-12b"/>
　日去眼何期與君遇皓髪同驚亂後㸔青眼還如<lb/>
　向時顧長鬚長鬚君一呼倒嚢贈我千青蚨金陵<lb/>
　春色㡬萬斛到時莫惜頻頻沽感兹厚意心轉恧<lb/>
　但願君今事耕<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>後來孫子知讀書勿慕前賢學<lb/>
　干禄<lb/>
　　聞有汴京之行留别夀幙呉仲素<lb/>
　長淮南北知㡬州夀陽還在淮西頭昔年此郡屡<lb/>
　反覆秪怜淮水唯東流版圖一朝歸<lb/>
　上國亟爲遺民救顛踣掄材誰復歎賢勞入幕况<lb/>
<pb n="KR4d0278_SBCK_010-13a"/>
聞優賛畫延陵季子千載名今君秀㧞真雲仍平<lb/>
生操行果何似朱絲絃直氷壷清江南遷客多如<lb/>
雨老㓜扶携適兹土間關來就袵席安勞來使忘<lb/>
行役苦就中竄逐誰最貧石屏孫子林泉人䄂有<lb/>
文章賤如土眼㸔甑釡空生塵秋風一夜振林薄<lb/>
毛骨蕭森巳非昨千里雖殊驥尾蠅此身却愧鷄<lb/>
群鶴扁舟汴水行復泝肝膽峥嶸向君露人生離<lb/>
合不可期青眼何時重相顧<lb/>
　　賦西村耕隱<lb/>
<pb n="KR4d0278_SBCK_010-13b"/>
斯人好文仍好竒酒酣索賦西村詩觧衣爲君揮<lb/>
翰日束書正我朝京時嗟吁二人本同里羃羃餘<lb/>
隂接桑梓㡬乗蠟屐蹋春泥亦棹蘭舟泛秋水君<lb/>
家實住小嶼西山田日日催耕犂草廬年來卧不<lb/>
住致身却向黄金䑓當時青紫能拾取清夣只今<lb/>
成栩栩故國遥遮天姥雲謫居同聴長淮雨鳯詔<lb/>
新從天上傳君應早晚能歸田種柳重㝷元亮宅<lb/>
說稼好誦坡翁篇錦囊多詩緫如玉更有遺金買<lb/>
黄犢扣角無爲長夜歌掛書莫向傍人讀予生有<lb/>
<pb n="KR4d0278_SBCK_010-14a"/>
計不自謀硯田禾黍無時收何得西村一相遇爛<lb/>
醉白酒黄鷄秋<lb/>
　　應朋來臨别索題存耕舊隱圖<lb/>
憶昔百丈岩前逰泊船去登湖上樓天清野矌一<lb/>
凝望錦屏森列當前頭中見蒼崖㧞地起絶憐嘉<lb/>
木連雲稠<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱囬溪出僧宇參差危壑生懸流人<lb/>
言此地倘歸隱布衣便欲輕公侯茅屋春深薜荔<lb/>
長石闌路遶叢篁幽長鑱茯苓静可<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>空林柿葉<lb/>
寒仍收囬頭世事忽如蝟廿年誤向紅塵任不知<lb/>
<pb n="KR4d0278_SBCK_010-14b"/>
何日継追㝷毎憶此山勞夣寐應君示我新畫圖<lb/>
開卷中堂起烟霧摩挲濃墨思舊經却似登樓㸔<lb/>
山䖏君謂松根即故廬一榻左右俱圖書沙田水<lb/>
足牛力壮歸耕試論今何如先王井田法巳墜阡<lb/>
陌鈎連属豪貴前年東家強索租今年租入西家<lb/>
去白雲蒼狗在須臾能事只耕方寸地父老同知<lb/>
稼穡難兒孫共獲菑畬利秋風歸㠶我獨遲石田<lb/>
草莾耕何時君行巳得圖中意臨分爲寫存耕詩<lb/>
　　謝玉成翁大中潘士湜諸公邀㒒與宗性之<lb/>
<pb n="KR4d0278_SBCK_010-15a"/>
　城西樓登眺乆之乃復宴餞南城下因賦詩<lb/>
　　留别<lb/>
頻年種菊花遶籬床頭醸秫復如池㸔花把酒雖<lb/>
足樂風雨毎迫登髙時今年客居向淮右吟對晴<lb/>
暉数囬首短髪空吹落㡌風濁醪尚負持螯手諸<lb/>
君文采孰可儔皎皎玉樹臨素秋相逢欲作開口<lb/>
笑携我共上城西樓平原草深湖水濶此地㡬經<lb/>
人戰伐沙頭白骨疑亂槎天際青山猶一髮樓前<lb/>
候鴈無數飛引領未得同南歸悲秋豈無宋玉賦<lb/>
<pb n="KR4d0278_SBCK_010-15b"/>
洒淚恐濕牛山衣沉吟復沉吟相㸔鬢成雪况㣲<lb/>
經濟才奚事承明謁此日華筵爲我張西風逺道<lb/>
憐人别堆盤鱠鯉鮮可嘗照眼幽花瘦堪折雙瓶<lb/>
欲盡笑語譁接䍦倒著舞傞傞但拚酩酊醉於昨<lb/>
莫因蹭蹬愁如麻八公下淝水涯平明束書上船<lb/>
去别君又是𥘉辭家朝廷製作尚有待君須秣馬<lb/>
膏其車我亦遅君握手談京華<lb/>
　賦竹坡<lb/>
旁隣異花多遶屋慢紫妖紅眩人目如澠美酒花<lb/>
<pb n="KR4d0278_SBCK_010-16a"/>
下傾歌舞朝朝㸔不足君家美竹縁坡生蕭森却<lb/>
似篔簹谷騷人墨客争欵門好事日題詩一束山<lb/>
隂髙致世豈知旁隣舉手休揶揄顛風惡雨一夕<lb/>
至芳菲狼藉成嗟吁此君節操秪自如雪霜縱遇<lb/>
那能欺幅巾蔾杖乆可傍筆床茶灶長相随我記<lb/>
扁舟昔相過醉向沙頭竹根卧君時䆠逰閩海間<lb/>
竟日孤吟復誰和今同逺客心欲摧舊徑蕪沒何<lb/>
時開春雨遥知子孫長秋風不報平安來山堂忽<lb/>
聞詔許歸滿引竹葉歌竹枝到家截取一二管請<lb/>
<pb n="KR4d0278_SBCK_010-16b"/>
君持獻伶倫吹九苞彩鳯當來儀<lb/>
　　贈别鄉友陳継善王宗儒及表兄王友諒同<lb/>
　赴京議禮<lb/>
蟄雷𥘉動連月隂臨安客舍春草深披衣起踞木<lb/>
榻坐竟日倒掩柴門吟誰能載酒問竒字敢擬乗<lb/>
興來山隂諸君扣門忽剥啄何異空谷跫然音嗟<lb/>
予托交舊不薄異縣相㸔客懐惡覊離雖幸一身<lb/>
存問荅不知雙淚落世間㡬度卜非熊兵後何人<lb/>
怜屈蠖耕鉏有夣空涉春奨勉多君尚如昨窮<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>
<pb n="KR4d0278_SBCK_010-17a"/>
牢落風雨俱君來復别将焉如<lb/>
龍飛九五萬物覩紫泥屡下徵賢書三千禮樂須<lb/>
制作奮衣徑謁承明廬我記論文昔分席人品當<lb/>
時似能識陳君學術窺天人王子文章振金石吾<lb/>
兄抱才猶絶竒如椽大筆千釣力今同薦剡入雲<lb/>
衢緫有天官在胸臆人生窮逹那自知君能論列<lb/>
須及時漢室仍傳賈董出虞廷再覩䕫龍趨書成<lb/>
志得未白首錦𫀆相輝印懸肘此時題字倘相投<lb/>
我巳滄浪一漁叟<lb/>
<pb n="KR4d0278_SBCK_010-17b"/>
　　贈别柯伯庸歸省親柯自龍虎來臨安邀予<lb/>
　　三茅山中出示方壷所作東柯谷圖及翰苑<lb/>
　　諸名公詩一帙且曰吾垂白之母在堂将歸<lb/>
　　省焉請與子别因賦此贈<hi>東柯谷者盖其家居地也</hi>
天台萬八千丈髙挿天勢與鴈岩天姥諸峯連芒<lb/>
鞋竹杖昔㝷訪層巒絶壁窮扳縁是時憑髙一縱<lb/>
目異境復來東柯谷㡬灣流水聮玦環數點晴峯<lb/>
刻瑶玉囬頭十載昔未逰黄塵撲面雙鬢秋柯君<lb/>
一見與我談舊隱剪燭共醉呉山樓示我東柯之<lb/>
<pb n="KR4d0278_SBCK_010-18a"/>
圖纔數尺元氣溶溶霧烟濕玉堂諸老亦神仙錯<lb/>
落文章列圭璧君言束髮居龍虎學仙期與松喬<lb/>
伍生平雖只戀還丹歳乆寜無念鄉土嗟吁故林<lb/>
歸獨遅相逢異縣兼喜悲細觀詩畫乆不厭躊躇<lb/>
如在登臨時錢塘五月熟梅雨此日怜君一㠶舉<lb/>
縮地應無䟦渉勞升堂要覩慈顔喜紫霓裳丹霞<lb/>
酒拜奉親前爲親夀喜懼雖因鶴髪前蹁躚復似<lb/>
斑衣舊西風一日秋滿山群仙有約須君還路經<lb/>
茅君壇下幸相報我亦從之放迹蓬瀛間<lb/>
<pb n="KR4d0278_SBCK_010-18b"/>
　　　送别陳嘉惠<lb/>
　　　　歳丁酉㒒以事至贑見嘉惠陳君知其非<lb/>
　　　　庸衆人也與之盤旋月餘乃復同舟下豫<lb/>
　　　　章相從嬉逰歌詠者又數月旣而君以毋<lb/>
　　　　老還侍㒒亦歸呉中邇來音問不聞惟日<lb/>
　　　　徃來于懐也今年仲夏之晦於武林適邂<lb/>
　　　逅見焉且驚且喜即相告以出䖏事君因<lb/>
　　　愀然曰吾貳邑於永豊三年矣以吾能不<lb/>
　　　負於丞俾仍舊職今趣行有期不得乆盤<lb/>
<pb n="KR4d0278_SBCK_010-19a"/>
　　　礴湖山間也宜亟歌詩爲别㒒以㑹見之<lb/>
　　　難而索去之易其能已於言哉因賦長句<lb/>
　　　以寫感歎之意云<lb/>
我記昔逰章貢䑓䑓前二水相盤廽登臨適與形<lb/>
勝會放傲却使群公猜唯君傾盖即相厚結交便<lb/>
擬如陳雷江上時同夜月櫂花前㡬共春風杯移<lb/>
船一向豫章泊風物蕭踈歎非昨絡緯愁連孺子<lb/>
亭梧桐秋滿滕王閣同逰豈無三數公緫爲異鄉<lb/>
怜寂寞君時唱和詩最多錯落驪珠千百索江城<lb/>
<pb n="KR4d0278_SBCK_010-19b"/>
十月霜葉飛君先别我趨庭闈臨岐贈言曽未幾<lb/>
束書我亦東呉歸邇來䘮亂十五載旋覩海岱清<lb/>
皇威毎見才賢㧞茹起秪懐故舊音書稀音書不<lb/>
至望欲倦來遠樓頭忽相見兵後雖驚兩鬢霜老<lb/>
來尚記當時面握手那知悲喜兼觧囊復校詩文<lb/>
遍西湖境勝蓮欲紅強擬留君日酣宴君言貳邑<lb/>
居永豊斯須敢忘勤與公百里何心厭棲棘三年<lb/>
報政仍哦松揚舲明日沂流上復與子别情何窮<lb/>
此行實有簡書畏雖欲放浪将何從嗟吁屏居猶<lb/>
<pb n="KR4d0278_SBCK_010-20a"/>
是客客路聞言轉悽惻瑶琴古調且須彈官柳長<lb/>
條折何益我老長同曵尾龜君行㑹展冲霄翮後<lb/>
來雲樹各天涯寄書好慰深相憶<lb/>
　美廵檢秦君禱雨有感<lb/>
我昔歸舟泊西浙屡上呉山望東越炎㬢赫赫塵<lb/>
暗天可怜不雨踰三月吾鄉岸海地勢髙連塍想<lb/>
見禾苗焦豊穣碩望苟一失溝壑困辱将焉迯况<lb/>
聞征賦日夜急孰念遺氓乆顛踣歸來父老一相<lb/>
迎啓口却誦秦君徳秦君世居淮海東壮年脚蹋<lb/>
<pb n="KR4d0278_SBCK_010-20b"/>
江湖空浩氣不摧萬猛士一官猶佩雙琱弓深知<lb/>
警邏職匪小遇旱憂心日如搗由來剽竊迫飢寒<lb/>
掲䖍亟向龍祠禱奔走亦率民庻稠坎坎伐皷羅<lb/>
炰羞丹誠已信齋祓乆一念遂逹神靈幽桑林剪<lb/>
爪歎巳古魯公焚尫笑何𥙷今㸔<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蝪水際浮随<lb/>
覺啇羊眼中舞龍蟠忽起牙角呀簸尾隂軸驅雷<lb/>
車四山雲氣暗於墨半天雨脚紛如麻槁禾既甦<lb/>
偃伏起民食方期有饘餌輸官豈望甔石餘爲生<lb/>
庻緩須臾死嗟予聞言喜更驚識君不早徒心傾<lb/>
<pb n="KR4d0278_SBCK_010-21a"/>
便欲排雲上霄漢大呌閶闔揚君名吾知聖明渇<lb/>
賢乆徴君要展爲霖手幸令九土樂豊年我獨餓<lb/>
殍何辭骨先朽嗚呼我獨餓殍何辭骨先朽<lb/>
　　題潘氏禱雨有感詩卷<lb/>
連歳浮淮去爲客客裏無禾亦無麥盤飡豈欲待<lb/>
豊登雨暘猶知望時若今年故鄉旱暵多我歸無<lb/>
麥還無禾潘君禱龍雨輒應我聞兩脚醉拍船舷<lb/>
歌嗟哉老夫本漁叟緑簔飽卧烟波乆中間出䖏<lb/>
亦偶然豊歉於身果何有于今世途蜀道難觸眼<lb/>
<pb n="KR4d0278_SBCK_010-21b"/>
倉廪連雲端倘得年豊租賦足官府我雖愚者身<lb/>
能安潘君潘君藉爾力稼有秋兮農有食衆因頌<lb/>
爾能感神我亦重君無徳色曉來目送南征鴻因<lb/>
之爲寄雙詩筒姓名到眼不相識隔隣好問松溪<lb/>
翁<lb/>
　臨安道中别弟文美<lb/>
拂䄂歸來我最先相期耕釣在餘年無端遇着東<lb/>
風惡吹上長淮逐客船<lb/>
三淮浪急大江廻㡬䖏驚如灔澦堆我正思家行<lb/>
<pb n="KR4d0278_SBCK_010-22a"/>
欲到汝今那更别家來<lb/>
酒盡沙頭淚滿祛臨當别去更躊躇都忘我爲儒<lb/>
冠誤尤嘱還家課子書<lb/>
　　天旱歳㐫到家記事<lb/>
歸葺茅茨江上村家貧唯有舊書存觧囊欲試癡<lb/>
兒誦又報催租吏打門<lb/>
　　髙陽窺園有感<lb/>
橘柚連雲手自栽别來誰復爲封培棘籬缺䖏秋<lb/>
偏早時有隣童摘實來<lb/>
<pb n="KR4d0278_SBCK_010-22b"/>
㡬畦𬞞甲一長鑱記得年前草自芟今見滿林荆<lb/>
棘長令人千里望歸㠶<lb/>
　　夜宿水舘<lb/>
驚鴈相呼秋滿江小軒臨水似舽艭夜䦨不寐思<lb/>
兄弟風葉蕭蕭正打窓<lb/>
　　立秋夜涇川舘中雜興兼懐舍弟<lb/>
薄暮西風生樹頭坐㸔凉氣近人浮一年今日纔<lb/>
過半梧葉蕭蕭已厭秋<lb/>
山房髙與鶴巢隣㡬對青燈坐夜分強與兒童說<lb/>
<pb n="KR4d0278_SBCK_010-23a"/>
今古觧通鄉語未通文<lb/>
厭見啼螿近客窓愁城難籍酒來降㠀夷又說能<lb/>
深入一夜無眠聴吠庬<lb/>
　　嘗稲有懐舍弟<lb/>
曉起西風忽到門剩炊香雪滿甆盆懐人獨向嘗<lb/>
新䖏含哺移時不忍吞<lb/>
㡬欲因書寄土宜溪雲山靄不堪持力田未足輸<lb/>
官府念爾徒搔兩鬢絲<lb/>
　　秋夜述懐<lb/>
<pb n="KR4d0278_SBCK_010-23b"/>
霜氣横秋萬木彫月<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>風牗夜蕭蕭在家無限悲<lb/>
秋思况爾别家千里遥<lb/>
欲憑詩句寄西風吟到更分語未工月色如銀庭<lb/>
樹冷一絲和露堕青䖝<lb/>
　　寄衣無便<lb/>
秋風昨夜振庭柯欲寄衣裘無便過料汝覊愁如<lb/>
落葉蕭騷偏逐晚風多<lb/>
　　一秋無舍弟手書<lb/>
老懐多籍得書寛㡬度挑燈入夜㸔想爲眵昏怜<lb/>
<pb n="KR4d0278_SBCK_010-24a"/>
病目一秋無字報平安<lb/>
　　過青楓嶺王貞女廟<lb/>
廿載江湖鬂巳絲勝逰何地不開眉笱輿今日低<lb/>
頭過羞㸔青楓嶺上祠<lb/>
　　經天姥嶺<lb/>
天姥嶺頭花亂開行人何日㸔花囬山堂舊有歸<lb/>
田賦莫羡黄金正築䑓<lb/>
　　夜經吴江<lb/>
長橋跨水影糢糊橋上春醪輟櫂酤明月相㸔情<lb/>
<pb n="KR4d0278_SBCK_010-24b"/>
似宻伴人終夜下姑蘇<lb/>
　　過維陽<lb/>
英雄巳逐風塵老城郭猶存草樹稀月下更無騎<lb/>
鶴過觀中空憶㸔花歸<lb/>
　　次荆山<lb/>
三獻無階泣卞和相傳遺跡在林阿我来不為荆<lb/>
山璞底事澘然淚轉多<lb/>
　　元日試筆<lb/>
囬㸔客路三千里笑飲春風第一杯今日故園猿<lb/>
<pb n="KR4d0278_SBCK_010-25a"/>
與鶴定應延頸望歸来<lb/>
　　壬子春雜賦<lb/>
吴山簇簇越山重㡬欲相㝷去未通秪有夢䰟忘<lb/>
路遠時時飛遶大江東<lb/>
　　中立歸自京得舎弟首春書<lb/>
石楼進士錦衣新携取舊書歸養親吾弟白雲長<lb/>
在望何由同渉故園春<lb/>
　　移寓後𫐠懐<lb/>
門掩朝暉睡起遲楮衾莞席暖相宜異鄊兄弟夢<lb/>
<pb n="KR4d0278_SBCK_010-25b"/>
中見如在故園耕釣時<lb/>
　　越中有𫐠<lb/>
越客笑人輕别離朋簮纔盍又何之揚舲欲架胥<lb/>
溥上杖筞先從禹穴窺拂石舊題㸔歴歴迎風塵<lb/>
𬒮又披披憐今不作金䑓夢定擬重来訪墨池<lb/>
　　歸田雜詠<lb/>
西江潮落暮還生两岸雲連緑樹平載月小舟風<lb/>
浪穏歸林飛鳥羽毛輕儒冠謾整烏紗舊野服新裁<lb/>
白苧明絶愛方塘鷗鷺狎向人如訴别離情<lb/>
<pb n="KR4d0278_SBCK_010-26a"/>
　　次台城南郊寄示故園<lb/>
城南墟里舊盤旋此日相㸔倍黯然茅店酒醪深<lb/>
夜語竹床風雨小窓眠新愁爲隔姜肱𬒳舊物空<lb/>
懐子敬氊寄語門前五楊柳好留春色待歸田<lb/>
　　京城有述<lb/>
屏跡丘園今六載何期世事與心違秪縁白屋隣<lb/>
滄海却使緇塵染素衣客路鳯凰䑓畔過家山蝴<lb/>
蝶夢中歸相逢不作新亭泣㡬度髙歌送落暉<lb/>
　　淮安贈葉敬光<lb/>
<pb n="KR4d0278_SBCK_010-26b"/>
揚子江心皷櫂過買船今復上淮河探　柢惜青<lb/>
錢少把鏡俄驚素髪多阮藉途窮唯有淚馮驩彈<lb/>
鋏豈無歌多君青眼能相顧握手其如感嘆何<lb/>
　　舟中述事<lb/>
推蓬今日又何鄊一度歌吟一感傷漂毋墓前淮<lb/>
水直覇王城北楚雲長倚灘舴艋樵蘇集隔岸庩<lb/>
㢝草樹荒經處不将風土記毎因遺俗問漁郎<lb/>
　　投贈州守夏侯君<lb/>
淮水西頭古夀春逺煩賢守牧遺民公庭日見文<lb/>
<pb n="KR4d0278_SBCK_010-27a"/>
書静里社人懐徳化淳接物乆知心似水憂時先<lb/>
覺鬂如銀昨聞王覇終為相莫學淹流詠白蘋<lb/>
　　雨窓述事<lb/>
閭井徒劳念别離賜環何日見歸期江淮長路一<lb/>
身逺風雨孤城萬慮滋徃事已同槐國夢新居孰<lb/>
寄草堂貲極知經術今無𥙷猶擁遺編不捲披<lb/>
　　寄示故人<lb/>
頻年荷鍤事山田遷逐胡為路㡬千故宅巳荒三<lb/>
徑菊愁心空憶五湖船兒孫好為青氊惜書札終<lb/>
<pb n="KR4d0278_SBCK_010-27b"/>
期白鴈傅郷邑伹敦忠信在莫嫌歸計尚茫然<lb/>
　戴竹岩<hi>諱汝白字君玉宋人有竹岩詩稿行世</hi>
　　題曹娥廟<lb/>
哭得江頭雲氣昏淚痕多化作潮痕波心萬古團<lb/>
團月疑似曹娥一片魂<lb/>
　戴魯齋<hi>諱泰字見大宋咸淳間任常州府學教授</hi>
　　戯友不識硯<lb/>
古今天下多竒石甲品從来只数端千丈割雲潭<lb/>
影濕一泓貯水月光寒青瞳要辯生鴝眼紫色湏<lb/>
<pb n="KR4d0278_SBCK_010-28a"/>
求死馬肝䑕璞易投<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>璞價請君試買硯箋㸔<lb/>
　戴脩齋<hi>諱震伯字君省宋當塗主簿</hi>
　　送趙侯之任<lb/>
趙侯東南彦逺作西南征驪駒向前路髙秋不留<lb/>
行送以奉林鶴仍吹子晋笙淵渊洞庭湖古月今<lb/>
猶明流輝千萬里何但光連城懸知有佳惠終始<lb/>
心和平<lb/>
　戴雨耕<lb/>
　　送趙侯之任<lb/>
<pb n="KR4d0278_SBCK_010-28b"/>
送君遠作羊<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>州送君西上黄鶴楼漢晋諸公舊<lb/>
逰處断磯黄葉風雨秋只今麾纛■南斗整暇坐<lb/>
列皆公侯江湖浩蕩青天流清風千古吹棹謳専<lb/>
城分符得召杜見此文彩珊瑚鈎請囙諌議思岳<lb/>
陽遂歌羽人仍丹丘杜蘅吹香結衣珮思與老子<lb/>
同遨逰<lb/>
　戴雲庵<hi>諱<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>孫字子雲號雲庵宋人精地理之學</hi>
　　題五九菊<lb/>
不向東籬吐正葩芳名空竊楚人家操難耐冷秋<lb/>
<pb n="KR4d0278_SBCK_010-29a"/>
藏色怪易趍炎夏着花輕蹙綘紗籠畏曰薄裁紅<lb/>
縠趂殘霞樽前未識淵明面醉後時還岸幘紗<lb/>
　戴竹洲<hi>諱龜朋字叔献號竹洲宋人</hi>
　　次屏翁韻<lb/>
走遍江湖早得名歸来哦句向幃屏故人今雨時<lb/>
相過好酒新春肯獨醒未用阮生三語掾但遵迂<lb/>
叟四言銘髙明已悟閑居福當見于門發舊馨<lb/>
　戴菊軒<hi>諱溥字伯逺號菊軒</hi>
　　次屏翁韻<lb/>
<pb n="KR4d0278_SBCK_010-29b"/>
端居養病喜踈櫺晚興相宜有翠屏對客焚香無<lb/>
可說孕和唯酒少曽醒嚮来雁塔失題字何日燕<lb/>
然可勒銘但學蘭蓀自孤植肯縁岩隱變幽馨<lb/>
戴南隱<hi>諱燁宇明逺號南隱宋迪功郎</hi>
　　次屏翁韻<lb/>
㡬畨樽酒遇書櫺談笑清風起座屏一世猖狂渾<lb/>
似醉此心明白固長醒英雄自昔難虚老鍾鼎他<lb/>
年要刻銘若見傍人問消息爲言桂子待秋馨<lb/>
　戴桂庭<hi>諱成祖字與正號桂庭</hi>
<pb n="KR4d0278_SBCK_010-30a"/>
　　送留雲上人住翠屏澄照寺<lb/>
雲出於山復恋山至今留住翠屏隱片雲旣𬒳山<lb/>
留住雲自留山我自還<lb/>
戴宓齋<hi>諱飛字子翬號宓齋宋紹定間任廬江縣尉</hi>
　　寓杭次族人催歸詩韻<lb/>
休把詩来只管催也曽對菊賦歸来閑雲自笑出<lb/>
山去未雨如何便得囬<lb/>
　戴浦雲詩<hi>諱公孫字文溥號浦雲元末隱居不仕</hi>
　　客武林送林貴章還家<lb/>
<pb n="KR4d0278_SBCK_010-30b"/>
西風挟雨生早寒逰子𬒮薄行當還堂堂别我向<lb/>
何所驅車直下天台山天台山髙髙挿天子今别<lb/>
去誠可憐青雲失路歲月晚黄金㪚盡今凄然此<lb/>
行不獨子云徃我亦為賦歸来篇<lb/>
戴本庵<hi>諱需字君渉號本庵元延祐間任温州路天府北監管勾</hi>
　　題飛鳴宿食蘆鴈<lb/>
飛鳴宿食態争竒一片瀟湘筆底移有翼不傳千<lb/>
里信無聲難訴九秋悲孤眠蘆葦喚不醒逺覔稲<lb/>
粱常苦飢野壁黄昏遥望處傷弓㡬度悮胡兒<lb/>
<pb n="KR4d0278_SBCK_010-31a"/>
　戴架閣<hi>諱子璋字文珪元至正間任中書省架閣</hi>
　　題錢舜舉畫梅<lb/>
故人相憶對南枝寫寄無煩驛使持此曰披圗空<lb/>
想像猶疑月落酒醒時<lb/>
戴海門<hi>諱應儀字文則元至正間任海門廵檢</hi>
　　雨窓寄友<lb/>
拭目時吟望其如景物何過江山色遠入竹雨聲<lb/>
多徑草微通路渠流細入河故人家咫尺乗興肯<lb/>
相過<lb/>
<pb n="KR4d0278_SBCK_010-31b"/>
戴碧泉<hi>諱孟韶字原成號碧泉介軒長子</hi>
　　至後偶成<lb/>
寒曰𥘉添一線長可憐逰子未還鄊梅花偏有留<lb/>
人意為送黄昏一樹香<lb/>
戴怡泉<hi>諱孟甡字原進號怡泉介軒次子</hi>
　送友<lb/>
江皐多烈風念子在行役異郷雖在邇慈闈断消<lb/>
息草枯野空濶鳥歸山欲夕明發不可親無言意<lb/>
増極<lb/>
<pb n="KR4d0278_SBCK_010-32a"/>
　戴松石<hi>諱宗渙字原怡號松石</hi>
　　寄此山雲<lb/>
水清風淡剡溪間一任山雲自徃還怕有月明乗<lb/>
興客柴門深夜未曽関<lb/>
　　春曰懐東白<lb/>
去年今日送君歸巳見春花两度飛别後豈無書<lb/>
可寄向来囙有事相違咲談毎憶春風坐顔色常<lb/>
瞻落月輝莫問名園并緑水只今光景舊時非<lb/>
　戴吏部<hi>諱宗瑗字懐玉洪武間任吏部主事</hi>
<pb n="KR4d0278_SBCK_010-32b"/>
　　送陳賔赴京<lb/>
漢廷曲逆有雲仍喜逐徴書謁<lb/>
帝扄謾向雲衢誇逸足即㸔丹穴刷脩翎新豊羙<lb/>
酒還湏醉内苑啼鶯正好聴天上故人如有問釣<lb/>
竿今已占楓汀<lb/>
　　題趙氏来青楼<lb/>
倚楼孫子好楼居門外青山畫不如對面烟嵐侵<lb/>
几格撲人空翠<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>衣𥚑留情正在雲歸盡覔句偏<lb/>
冝雨過𥘉何日登臨遂幽興臨風笑挹玉美蕖<lb/>
<pb n="KR4d0278_SBCK_010-33a"/>
　　題趙仲淵家蔵巨然山居舊隱圗<lb/>
趙君平生有畫癖購畫千金無所惜軒窓日夕耿<lb/>
晴虹鴈蕩雲烟動秋碧山居之圗妙無敵巨然乃<lb/>
肯留真跡雄峯峨峩状廬阜春風喬林翠如織柴<lb/>
門路入花竹深彷彿茅茨浣花宅䡖舟叙漁烟浪<lb/>
中白石離離弄江色山人<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>思固不易造化神機<lb/>
出毫墨摩挲两眼㸔不厭趙君珎藏信竒特愧我<lb/>
無詩如杜陵此畫還君三太息<lb/>
戴開懶<hi>諱子英字文瞶號間懶仕至江浙行樞</hi>
<pb n="KR4d0278_SBCK_010-33b"/>
　　逰澄照寺<lb/>
籃輿春日暖石磴轉萦廽山鳥衝烟去溪雲帯雨<lb/>
来笑談忘對奕酩酊醉深盃為想竹林興襟懐好<lb/>
一開<lb/>
　戴松澗<hi>諱璿字文璣號松澗愽覧群籍尤精於醫所著有喬雲樵唱集藏於家</hi>
　　題畫菜<lb/>
鼎肉紛紛飫腯肥丹青摸此意何㣲年来滿地多<lb/>
虫蠧行盡春畦見亦稀<lb/>
　　自述松澗<lb/>
<pb n="KR4d0278_SBCK_010-34a"/>
處世無能秪自憐携書投迹市東偏旋開草逕蒼<lb/>
松下更結茅齋碧澗邉宿雨初収鳴雜珮和風㣲<lb/>
度響踈絃餘生果遂栖遲碩䟽食簞瓢亦晏然<lb/>
　　西澗松聲爲李梅塢賦<lb/>
羙人絶塵想結屋青山陬蒼松傍西閣四時風颼<lb/>
颼羙人愛敬客延我居上頭𥘉聞怒濤撼旋覺虗<lb/>
籟浮宫商一以輟餘韻還悠悠㳙㳙泉出罅混混川<lb/>
漲流秋風吼龍虎落月啼猿猴倐来自有處忽去<lb/>
何所留拄頰坐清暁聴之情獨幽怡然援緑綺一<lb/>
<pb n="KR4d0278_SBCK_010-34b"/>
皷天地秋<lb/>
　戴恬隱<hi>名璉字尚重號恬隱所著有草虫集藏于家</hi>
　　避喧庵自詠<lb/>
結庵龍鳴村地僻逺市諠四山列圗畫两溪流淵<lb/>
源紅塵隔綺陌緑樹依柴關飛花點石逕幽鳥鳴<lb/>
松軒予生性多癖習懶愛清閒簑笠烟雨中琴尊<lb/>
風月間詩成自刋竹與至時登山芳沼戲群鱗空<lb/>
庭舞雙鶴林下見人稀對此成獨樂引泉灌園𬞞<lb/>
携筐採仙藥此外復何心所貴全天爵優優利名<lb/>
<pb n="KR4d0278_SBCK_010-35a"/>
塲誰能兑覊縛焚香讀古書晴雲鎻窓白<lb/>
　　憶子㑹試無家書<lb/>
白雲望爾上青雲数月泥金信未聞自卜情多夢<lb/>
難准暁来喜聴鵲聲頻<lb/>
　戴潜勉<hi>名通字允儒號潜勉成化丙午郷貢進士弘治間任安州知州所著有秋蛩稿</hi>
<hi>藏于家</hi>
　　次韻謝世𢡟見寄二絶<lb/>
禾黍擬登塲已洗新飯甕有田無力耕長作豊年<lb/>
夢<lb/>
<pb n="KR4d0278_SBCK_010-35b"/>
舉目望青天欲破醯鷄甕借手獨思君夜夜迷途<lb/>
夢<lb/>
　　采蓮婦<lb/>
采蓮復采蓮花雨濕衣裳明朝復出門憑誰定行<lb/>
藏<lb/>
采蓮復采蓮舡漾水中天含情向蓮語顔色知誰<lb/>
妍<lb/>
采蓮復采蓮秋風生老態花心有時衰妾心未憔<lb/>
悴<lb/>
<pb n="KR4d0278_SBCK_010-36a"/>
　　織婦詞<lb/>
蟋蟀動秋吟灯花夜向深辛勤機上織未作妾衣<lb/>
襟<lb/>
　　送崔冡宰致仕還郷<lb/>
出處堪為世重䡖東山曽足慰蒼生两京台相推<lb/>
先後萬國鈞衡属老成野渡横舟春浩蕩金陵見<lb/>
月夜分明始終全徳今歸去老圃寒花晚自馨<lb/>
　　悲歌<lb/>
莫對鏡莫對鏡鬚白鬂蒼容色病莫食肉莫食肉<lb/>
<pb n="KR4d0278_SBCK_010-36b"/>
齒漏牙踈不可觸借問我生年㡬何来日不如去<lb/>
日多去日多悠悠身世成悲歌<lb/>
　　次陳石齋留别韻<lb/>
采蕨當年未說髙盛名今日竟難迯争看彩色来<lb/>
虞鳯獨聴希音變楚騷魚笋有情君欲徃雲霞無<lb/>
意我𥘉交桃花寂寞天台洞盡日東瞻海上勞<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0278_SBCK_007-1a"/>
石屏詩集卷第七<lb/>
　絶句<lb/>
　臘梅二首<lb/>
天寒好風日清香透窓紗誰知早脾底有此返䰟<lb/>
花<lb/>
籬菊抱香死化入歳寒枝依然色尚黄雪中開更<lb/>
竒<lb/>
　　汀州道上<lb/>
宇内何牢落客行雙鬢華千山萬山底老眼付梅<lb/>
<pb n="KR4d0278_SBCK_007-1b"/>
<pb n="KR4d0278_SBCK_007-1b"/>
黄金無足色白璧有㣲瑕求人不求備妾願老君<lb/>
家<lb/>
　　贈萬杉老秀癡翁二首<lb/>
識得慶雲和尚不癡自號癡翁此老端如五老髙<lb/>
出廬阜諸峯<lb/>
讀儒書五千卷通禪門八萬條宴坐萬杉林下四<lb/>
旁風雨蕭蕭<lb/>
　　江村晚眺二首<lb/>
數點歸鴉過别村隔灘漁笛逺相聞菰蒲断岸潮<lb/>
<pb n="KR4d0278_SBCK_007-2a"/>
痕濕日落空江生白雲<lb/>
江頭落日照平沙潮退漁舠閣岸斜白鳥一雙臨<lb/>
水立見人驚起入蘆花<lb/>
　　見山居可喜<lb/>
一溪盤曲到堦除四面青山畫不如脩竹罩門梅<lb/>
夾路詩人居䖏野人居<lb/>
　　𥘉夏<lb/>
紅紫光隂不乆長一聲啼鴂静年芳隂隂緑樹黄<lb/>
鸝語将與人間作夏凉<lb/>
<pb n="KR4d0278_SBCK_007-2b"/>
　桂<lb/>
金谷園林知㡬家競栽桃李作春華無人得似天<lb/>
工巧明月中間種桂花<lb/>
　　江隂浮遠堂<lb/>
横岡下瞰大江流浮遠堂前萬里愁最苦無山遮<lb/>
望眼淮南極目盡神州<lb/>
　　淮村兵後<lb/>
小桃無主自開花烟草茫茫帶暁鴉㡬䖏敗垣圍<lb/>
故井鄉來一一是人家<lb/>
<pb n="KR4d0278_SBCK_007-3a"/>
　　盱眙北望<lb/>
北望茫茫渺渺間鳥飛不盡又飛還難禁滿目中<lb/>
原淚莫上都梁第一山<lb/>
　　訪友人家即事<lb/>
爛茅遮屋竹爲床口誦時文鬢巳霜妻病無錢供<lb/>
藥物自㝷野草試單方<lb/>
　　晚春<lb/>
池塘渴雨蛙聲少庭院無人燕語長午枕不成春<lb/>
草夣落花風静煑茶香<lb/>
<pb n="KR4d0278_SBCK_007-3b"/>
　　揚州端午呈趙帥<lb/>
榴花角黍闘時新今日誰家不酒樽堪笑江湖阻<lb/>
風客却随蒿艾上朱門<lb/>
　　次韻郭子秀曉行<lb/>
脫葉園林帶曉鴉馬蹄歩歩踏霜華山邉水際頻<lb/>
凝顧怕有寒梅昨夜花<lb/>
　　山村<lb/>
山崦誰家緑樹中短墻半露石榴紅蕭然門巷無<lb/>
人到三兩孫随白髮翁<lb/>
<pb n="KR4d0278_SBCK_007-4a"/>
萬竹稍頭雲氣生西風吹雨又吹晴題詩未了下<lb/>
山去一路吟聲雜水聲<lb/>
　　題呉熈仲雲萍録<lb/>
家在蓬萊海上居出身履歷一時無姓名羞上雲<lb/>
萍録本是烟波一釣徒<lb/>
　　湘中遇翁靈舒<lb/>
天台山與鴈山鄰只隔中間一片雲一片雲邉不<lb/>
相識三千里外却逢君<lb/>
　　客中秋晚<lb/>
<pb n="KR4d0278_SBCK_007-4b"/>
榴花纔放客辭家客裏因循見菊花獨坐西樓對<lb/>
風雨天寒猶自著輕紗<lb/>
　　都中冬日<lb/>
脫却鸘裘付酒家忍寒圖得醉京華一冬天氣如<lb/>
春暖昨日街頭賣杏花<hi>寒一作貧</hi>
　湖上<lb/>
湖上團團三十里若非楊柳即樓䑓城門未鎻黄<lb/>
昏月更住旗亭把一杯<lb/>
　　冬至<lb/>
<pb n="KR4d0278_SBCK_007-5a"/>
時光流轉㝷常事世故驚心感慨多一歳休祥在<lb/>
雲氣今朝雲氣果如何<lb/>
　　釣䑓<lb/>
萬事無心一釣竿三公不換此江山平生誤識劉<lb/>
文叔惹起虚名滿世間<lb/>
　　端午豐宅之提舉送酒<lb/>
海榴花上雨蕭蕭自切菖蒲泛濁醪今日獨醒無<lb/>
用䖏爲公痛飲讀離騷<lb/>
　　同蘄州上官節推登光州増勝樓<lb/>
<pb n="KR4d0278_SBCK_007-5b"/>
増勝樓中共倚欄平原渺渺接青山夕陽明䖏人<lb/>
烟少胡馬曽來闖五關<lb/>
　　次韻梅花<lb/>
百花㸔遍莫如梅更向群芳缺際開寒冷怕行門<lb/>
外路爲渠踏雪過山來<lb/>
　　酴醿<lb/>
東風滿架索春饒三月梁園雪未消䞉馥何入炷<lb/>
蘭麝柔枝無力帶瓊瑶<lb/>
　　次韻盧申之正字野興<lb/>
<pb n="KR4d0278_SBCK_007-6a"/>
芋圃𬞞畦接井湄茅簷四面槿籬圍門前盡日無<lb/>
人過牛渡横塘野鴨飛<lb/>
　題黄州謝深道國正山庵<lb/>
就荒山竹重抽笋新種池荷晚著花意象全然似<lb/>
村落又添茅屋兩三家<lb/>
　　題鄭子夀野趣<lb/>
菜花園圃槿花籬麥滿前坡水滿池野老横竿攔<lb/>
鴨過牧兒携笛倚牛吹<lb/>
　　山中見梅<lb/>
<pb n="KR4d0278_SBCK_007-6b"/>
踏破溪邉一徑苔好山好竹少人來有梅花䖏惜<lb/>
無酒三嗅清香當一杯<lb/>
　　湘西寺觀瀾軒<lb/>
東岸樓䑓西岸山瀟湘一片在中間紅塵不到滄<lb/>
波上僧與白雲相共閑<lb/>
　　道鄉䑓<lb/>
萬里南遷直諌臣世間無地可容身夜衝風雨過<lb/>
湘水頼有青山作主人<lb/>
　　定王䑓<lb/>
<pb n="KR4d0278_SBCK_007-7a"/>
長沙米換長安土築此崔嵬寄遠觀客子登䑓千<lb/>
載後倚欄亦欲望長安<lb/>
　　陶侃栢<lb/>
四絶堂前枯栢樹晋人栽植宋人吟無枝無葉無<lb/>
吟䖏聊寓一時懐古心<lb/>
　　東池<hi>戴叔倫隱居之地</hi>
來㝷吾祖隱居䖏嫋嫋春風吹酒旗手把梅花寄<lb/>
愁絶東池只是舊東池<lb/>
　　寧鄉道上遇張伯聲<lb/>
<pb n="KR4d0278_SBCK_007-7b"/>
山禽調舌待春哢江雨收聲開曉晴偶遇故人同<lb/>
杖屨梅花樹下一詩成<lb/>
　　𥘉夏㳺張園<lb/>
乳鴨池塘水淺深熟梅天氣半隂晴東園載酒西<lb/>
園醉摘盡枇杷一樹金<lb/>
　　鄂渚解䌫<lb/>
日日言歸不得歸今朝真箇是歸期西樓烟水南<lb/>
樓月别後何人更有詩<lb/>
　　别許季如<lb/>
<pb n="KR4d0278_SBCK_007-8a"/>
乆不相逢喜合簮相從未乆又分襟扁舟自逐便<lb/>
風去却恨無情江水深<lb/>
　　船過桐江懐郭聖與<lb/>
只言君在桐江住及到桐江不見君日暮空山獨<lb/>
惆悵不知又隔㡬重雲<lb/>
　　買歸舟篙子請占牌戯成口號<lb/>
詐稱官職不如休白板無題又可羞只寫江湖散<lb/>
人號不然書作醉鄉侯<lb/>
　　書事<lb/>
<pb n="KR4d0278_SBCK_007-8b"/>
打皷行船未有期恰如江上阻風時詩中一叚閑<lb/>
公事幸不妨人喫荔枝<lb/>
　緑隂亭自唐時有之到今五百年盧肇二三<lb/>
　公題詩之後吟聲寂寂乆矣亭前古木不存<lb/>
　緑隂之名殆成虚設今詩人李賈友山作尉于此<lb/>
　實居此亭公事之暇與江山風景應接境因<lb/>
　　人勝見於吟筆多矣友人石屏戴復古訪之<lb/>
　　相與周旋于亭上題四絶句以記曽來<lb/>
五百年前作此亭亭前古木緑隂清而今古木無<lb/>
<pb n="KR4d0278_SBCK_007-9a"/>
存者頼有新亭繋舊名<lb/>
慘慘秋風吹客襟唐人遺跡宋人吟浮雲世事多<lb/>
遷變不獨此亭無緑隂<lb/>
逺山横碧一溪清白鳥飛邉落照明吏散庭堦一<lb/>
無事緑隂亭上又詩成<hi>遠一作千</hi>
政是國家多事秋渝川縣尉亦風流吟詩不廢公<lb/>
家事坐使孟郊輸一籌<lb/>
　　次韻谷口鄭東子見寄<lb/>
閉門覔句飯牛翁囊有新詩不怕窮十里梅花生<lb/>
<pb n="KR4d0278_SBCK_007-9b"/>
眼底九峯山色滿胸中<lb/>
不管家居四壁空琢成佳句有神工謫仙㑹有金<lb/>
鑾召莫道詩人命不通<lb/>
相㸔俱作白頭翁出䖏䂓模自不同我走江湖作<lb/>
狂夣君能面壁課成功<lb/>
一生飄泊客途中扶技從人類百工白首歸來入<lb/>
詩社猶思渭北與江東<lb/>
吾鄉自昔詩人少委羽先生後有翁坐客無氊君<lb/>
莫笑雲䑓有集継家風<hi>鄭谷有雲䑓集</hi>
<pb n="KR4d0278_SBCK_007-10a"/>
自笑詩人多好酒君能不飲任樽空勸君莫倚醒<lb/>
醒眼却笑傍人醉面紅<lb/>
　　寄後村劉潜夫<lb/>
朝廷不召李功甫翰苑不着劉潜夫天下文章無<lb/>
用䖏奎星夜夜照江湖<lb/>
擁節持麾澤在民仰㸔䑓閣笑無人劉蕡一䇿傳<lb/>
千古何假君王賜出身<lb/>
客游仙里見君時擁絮庵中共說詩别後故人知<lb/>
我否年㡬八十病支離<lb/>
<pb n="KR4d0278_SBCK_007-10b"/>
　　中秋李漕氷壷燕集<lb/>
把酒氷壷接勝㳺今年喜不負中秋故人心似中<lb/>
秋月肯爲狂夫照白頭<lb/>
　登樓絶句和者甚多又從而用韻擇其可録<lb/>
　者録之<lb/>
勞生百計不如閑合把人間比夣間天與老夫供<lb/>
享用一樓風月兩屏山<hi>有前屏後屏</hi>
心地清凉日日秋怕沾塵土莫低頭置身不在衆<lb/>
人下䖏䖏皆成百尺樓<lb/>
<pb n="KR4d0278_SBCK_007-11a"/>
小樓題了又還題一叚風流在水西白鳥飛來知<lb/>
鄉背青山元自有髙低<lb/>
富貴於人造物慳出門又覺世途艱樓頭適意三<lb/>
杯酒禾末清風雨後山<lb/>
　　寄上趙南仲樞宻<lb/>
貴爲公相不如歸一夕飄然去不知樂在五湖風<lb/>
月底扁舟載酒對西施<lb/>
能爲明哲保身謀富貴功名總罷休早向急流中<lb/>
勇退歸來閑伴赤松㳺<lb/>
<pb n="KR4d0278_SBCK_007-11b"/>
　　𥘉夏<lb/>
等閑過了一年春雨後風光夏景新試把櫻桃薦<lb/>
杯酒欲将芍藥贈何人<lb/>
　　覔芍藥代簡豈潜<lb/>
照映亭池芍藥春紅紅白白闘精神與其雨打風<lb/>
吹去争似慇懃折贈人<lb/>
　　趙葦江與東嘉詩社諸君㳺一日携吟卷見<lb/>
　　過一語謝其來<lb/>
白首無聊老病軀一心唯覔死頭顱時人誤作梅<lb/>
<pb n="KR4d0278_SBCK_007-12a"/>
花㸔今日枝頭雪也無<lb/>
　　得早梅一枝携訪酒家<lb/>
旗亭沽酒少裴囬左手梅花右手杯眼見枝頭開<lb/>
數蕋春風自我掌中來<lb/>
　　巾子山翠㣲閣<lb/>
雙峯直上與天叅僧共白雲棲一庵今古詩人吟<lb/>
不盡好山無數在江南<lb/>
　　贈饒叔虎談易論命多竒中<lb/>
中年多病早衰翁詩不能工枉受窮郊島五行君<lb/>
<pb n="KR4d0278_SBCK_007-12b"/>
識否要知我命與渠同<lb/>
　　招山乃詩人劉叔擬故居朱清之得其地清<lb/>
　　之赴南宫中道而返就招山卜築不乆亦去<lb/>
　　世<lb/>
半路䄂囬攀桂手一生才遂買山心要知此老風<lb/>
流䖏來向劉郎吟䖏吟<lb/>
有錢可買滄浪景無術能還夣幻身一叚江山寄<lb/>
愁絶百年不見兩詩人<lb/>
　　湖南漕李革夫𬒳召乃丐歸<lb/>
<pb n="KR4d0278_SBCK_007-13a"/>
浪說歸朝歸豫章新居萬柳百花傍何如表奏明<lb/>
光殿乞取東湖作醉鄉<lb/>
軒冕難遮兩鬂華官居雖好不如家一心懶上朝<lb/>
天馬要趂春風歸種花<lb/>
　　清明感傷<lb/>
客中今日最傷心憶着家山松樹林白石岡頭聞<lb/>
杜宇對他人墓亦沾巾<lb/>
　　次韻李伯髙<lb/>
蓮幕髙吟氷雪篇天才秀發思華年千金買得驚<lb/>
<pb n="KR4d0278_SBCK_007-13b"/>
人句落在鷄林渡海船<lb/>
　　嶽市勝業寺恱亭<lb/>
㝷幽攬勝老猶勤但覺吟身瘦㡬分凈洗一生塵<lb/>
上眼細㸔七十二風雲<lb/>
　　訪舊<lb/>
欲㝷西舍問東隣兩巷都非舊住人唯有桑邉石<lb/>
池在依然春水碧𥻘𥻘<lb/>
　　代簡荅夏肯父<lb/>
六七十里不爲逺百書不如一㑹面之子相期十<lb/>
<pb n="KR4d0278_SBCK_007-14a"/>
日間要與梅花併相見<lb/>
　　寄劉潜夫<hi>時在建康作制幹唐人詩芳譽香名滿数車</hi>
八斗文章用有餘數車聲譽滿江湖今年好獻南<lb/>
郊賦幕府文章有暇無<lb/>
　　周子益年八十赴殿<hi>所居牓曰漁村</hi>
七尺漁竿八十翁釣絲輕裊荻花風功名未遂英<lb/>
雄老人道磻溪即箇中<lb/>
抛却漁村老釣竿手遮西日上長安青衫着了㝷<lb/>
歸路莫過羊裘七里灘<lb/>
<pb n="KR4d0278_SBCK_007-14b"/>
　　觀捕黄雀<lb/>
披綿争啄晚禾秋决起森然網扼喉一飽等閑輸<lb/>
性命知機萬不及沙鷗<lb/>
　　九日<lb/>
醉來風㡌半欹斜㡬度他鄉對菊花最苦酒徒星<lb/>
散後見人兒女倍思家<lb/>
　　雪中觀梅鄭子夀畏寒不到<lb/>
孤負溪橋雪與梅怕寒不肯出門來欲邀鄭老同<lb/>
清賞争得梅花六月開<lb/>
<pb n="KR4d0278_SBCK_007-15a"/>
　　鄭子壽野趣燒燭醉梅花<lb/>
古瓶斜挿數枝春此即君家勸酒人移取堂前雙<lb/>
蠟燭花邉照出玉精神<lb/>
　　東湖㸔花呈宋原父<lb/>
團團堤路行無極一株一歩楊柳碧佳人反覆㸔<lb/>
荷花自恨鬂邉簮不得<lb/>
　　贑州上清道院呈趙雪蓬<lb/>
短墻不礙逺山青無事燒香讀道經時把一杯非<lb/>
好飲客懐宜醉不宜醒<lb/>
<pb n="KR4d0278_SBCK_007-15b"/>
　　無題<lb/>
憶聞春燕語雕梁又聴秋鴻呌断腸一縷沉烟飛<lb/>
不過兩樓相對立斜陽<lb/>
　　到西昌呈宋愿父伯仲黄子魯諸丈<lb/>
一秋無便寄平安新鴈聲聲報早寒昨夜撿衣開<lb/>
故篋去年家信把來㸔<lb/>
扁舟㡬度到南昌東望家山道路長醉裏不知身<lb/>
是客故人多䖏亦吾鄉<lb/>
　　入閩道中<lb/>
<pb n="KR4d0278_SBCK_007-16a"/>
山中寂寞去程賖莫惜頻頻到酒家行李蕭然還<lb/>
不倍擔頭顛倒挿梅花<lb/>
　　嚴儀卿約李友山髙與權酌别<lb/>
江天慘澹日凄凉木未經霜葉未黄今日樓頭一<lb/>
杯酒明朝行客在誰鄉<lb/>
　　李敷文酌别席上口占<lb/>
客子明朝早問程樽前今夜苦爲情使君亦恐傷<lb/>
離别不使佳人唱渭城<hi>苦一作若</hi>
　李友山索詩卷汀州急逓到昭武<lb/>
<pb n="KR4d0278_SBCK_007-16b"/>
清時無事更年豐兩地風光詩詠中可是山前無<lb/>
警報旗鈴千里逓詩筒<lb/>
　　題牛圖<lb/>
牡丹花下連宵醉今日閑㸔黒牡丹得此躬耕東<lb/>
海曲一貧無慮百憂寛<lb/>
　　既别諸故舊獨黄希聲徃曲江禀議未囬不<lb/>
　　及語離<lb/>
别盡諸君不見君客愁多似海南雲一聲何䖏離<lb/>
群鴈那向江村静䖏聞<lb/>
<pb n="KR4d0278_SBCK_007-17a"/>
老年懐抱晚秋天欲去思君重黯然聞道歸來有<lb/>
消息江頭錯認㡬人船<lb/>
　　林伯仁話别二絶<lb/>
别酒三杯醉不知梅花嶺外故人稀片心暗逐白<lb/>
雲去日日向君行䖏飛<lb/>
茉莉花邉把酒巵桄榔樹下共談詩醉來一枕西<lb/>
窓下酒醒方知有别離<lb/>
　　題陳景明梅廬<lb/>
手栽梅核待成林慈母當年属望深梅未成林人<lb/>
<pb n="KR4d0278_SBCK_007-17b"/>
巳徃空酸孝子一生心<lb/>
思親如海渺無涯觀物驚心感歳華誰見詩人心<lb/>
苦䖏年年揮淚㸔梅花<lb/>
　　題蔡中卿青在堂二首<lb/>
瀟瀟洒洒屋三間日日開門見好山但使青青長<lb/>
在眼一毫塵俗莫相干<lb/>
㡬人富貴不能閑夜運牙籌日跨鞍役役一生忙<lb/>
裏過不知屋上有青山<lb/>
　　劉子及贈瑞桂<lb/>
<pb n="KR4d0278_SBCK_007-18a"/>
秋光點點明人眼不比㝷常巖桂花天與劉郎作<lb/>
嘉瑞枝枝金粟間丹砂<lb/>
　　寄玉溪林逢吉六首<hi>癸卯春</hi>
經年不見玉溪翁百里江山萬里同無計相從話<lb/>
心曲時揮一𥿄寄西風<lb/>
問君那向城中住頼有清風濯市塵門外數根楊<lb/>
柳樹細㸔别作一家春<lb/>
心腹相知㑹面稀一春未有盍簮期西窓風雨愁<lb/>
眠夜夣到君家賦小詩<lb/>
<pb n="KR4d0278_SBCK_007-18b"/>
陋巷深深屋數椽以文爲業硯爲田一觴一飯常<lb/>
留客知是君家内子賢<lb/>
老夫時作白頭吟㸑下焦桐孰賞音敢望荆溪作<lb/>
詩䟦自慚弊帚享千金<lb/>
王建不能憐賈島吟邊懐抱向誰開扶病欲迎新<lb/>
太守不知千騎㡬時來<lb/>
　　重陽<lb/>
茱茰半紫菊花黄時節催人日夜忙便使老夫年<lb/>
滿百無過二十二重陽<lb/>
<pb n="KR4d0278_SBCK_007-19a"/>
　　　題梅嶺雲封四絶<lb/>
　東海邉來南海邉長亭三百路三千飄零到此成<lb/>
　何事結得梅花一笑縁<lb/>
　淮南得道嶺南行嶺上囬頭作麽生傳得祖師心<lb/>
　印了鉢盂何必與人争<lb/>
　鑿破青山兩壁開石頭路上踏成埃梅花自與白<lb/>
　雲笑㡬見夷齊出嶺來<lb/>
　南遷過嶺面無慙前有東坡後澹庵兒軰欲知當<lb/>
　日事青山觧語水能談<lb/>
<pb n="KR4d0278_SBCK_007-19b"/>
　　戯題詩藁<lb/>
冷澹篇章遇賞難杜陵清瘦孟郊寒黄金作𥿄珠<lb/>
掛字未必時人不喜㸔<lb/>
　　昭武太守王子文日與李賈嚴羽共觀前軰<lb/>
　　一兩家詩及晚唐詩因有論詩十絶子文見<lb/>
　　之謂無甚髙論亦可作詩家小學須知<lb/>
文章随世作低昻變盡風騷到晚唐舉世吟哦推<lb/>
李杜時人不識有陳黄<lb/>
古今胸次浩江河才比諸公十倍過時把文章供<lb/>
<pb n="KR4d0278_SBCK_007-20a"/>
戯謔不知此體誤人多<lb/>
曽向吟邉問古人詩家氣象貴雄渾雕鎪太過傷<lb/>
於巧朴拙惟宜怕近村<lb/>
意匠如神變化生筆端有力任從横須教自我胸<lb/>
中出切忌随人脚後行<lb/>
陶寫性情爲我事留連光景等兒嬉錦囊言語雖<lb/>
竒絶不是人間有用詩<lb/>
飄零憂國杜陵老感寓傷時陳子昻近日不聞秋<lb/>
鶴唳亂蟬無數噪斜陽<lb/>
<pb n="KR4d0278_SBCK_007-20b"/>
欲叅詩律似叅禪妙趣不由文字傳箇裏稍關心<lb/>
有悮發爲言句自超然<lb/>
詩本無形在窈冥網羅天地運吟情有時怱得驚<lb/>
人句費盡心機做不成<lb/>
作詩不與作文比以韻成章怕韻虚押得韻來如<lb/>
砥柱動移不得見工夫<lb/>
草就篇章只等閑作詩容易改詩難玉經雕琢方<lb/>
成噐句要豐腴字要安<lb/>
<pb n="KR4d0278_SBCK_007-21a"/>
</p>
<p>
　石屏詩集卷第七終<lb/>
</p>
<p>
</p>
  </div>
</body>
</text>
</TEI>
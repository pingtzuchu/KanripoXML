<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩品巻二</head> <lb/>
    <p>
<pb n="KR4i0003_WYG_002-1a"/>
欽定四庫全書<lb/>
　詩品巻二<lb/>
　　　　　　　　　　　　　梁　鍾嶸　撰<lb/>
　　一品之中略以世代為先後不以優劣為詮次又<lb/>
　　其人既往其文克定今所寓言不録存者夫屬詞<lb/>
　　比事乃為通談若乃經國文符應資博古撰徳駮<lb/>
　　奏宜窮往烈至乎吟詠情性亦何貴於用事思君<lb/>
　　如流水既是即目髙臺多悲風亦唯所見清晨登<lb/>
<pb n="KR4i0003_WYG_002-1b"/>
　　隴首羌無故實明月照積雪詎出經史觀古今勝<lb/>
　　語多非補假皆由直尋顔延謝莊尤為繁宻於時<lb/>
　　化之故大明泰始中文章殆同書抄近任昉王元<lb/>
　　長等辭不貴竒競須新事爾來作者寖以成俗遂<lb/>
　　乃句無虚語語無虚字拘攣補衲蠧文已甚但自<lb/>
　　然英㫖罕值其人詞既失髙則宜加事義雖謝天<lb/>
　　才且表學問亦一理乎陸機文賦通而無貶李充<lb/>
　　翰林疎而不切王微鴻寶宻而無裁顔延論文精<lb/>
<pb n="KR4i0003_WYG_002-2a"/>
　　而難曉摯虞文志詳而博贍頗曰知言觀斯數家<lb/>
　　皆就談文體而不顯優劣至於謝客集詩逢詩輒<lb/>
　　取張隲文士逢文即書諸英志録並義在文曾無<lb/>
　　品第嶸今所録止乎五言雖然網羅今古詞文始<lb/>
　　集輒欲辨彰清濁掎摭病利凡百二十人預此宗<lb/>
　　流者便稱才子至斯三品升降差非定制方申變<lb/>
　　裁請寄知者爾<lb/>
漢上計秦嘉詩嘉妻徐淑詩夫妻事既可傷文亦悽怨<lb/>
<pb n="KR4i0003_WYG_002-2b"/>
　為五言者不過數家而婦人居二徐淑敘别之作亞<lb/>
　於團扇矣<lb/>
魏文帝詩其源出於李陵頗有仲宣之體而乏新竒百許<lb/>
　篇率皆鄙直如偶語惟西北有浮雲十餘首殊美贍<lb/>
　可翫始見其工矣不然何以銓衡羣彦對揚厥弟者<lb/>
　耶<lb/>
晉中散嵇康詩頗似魏文過為峻切訐直露才傷淵雅<lb/>
　之致然託喻清逺良有鍳裁亦未失其髙流矣<lb/>
<pb n="KR4i0003_WYG_002-3a"/>
晉司空張華詩其源出於王粲其體華艷興託不竒巧<lb/>
　用文字務為妍冶雖名髙曩代而疏亮之士猶恨其<lb/>
　兒女情多風雲氣少謝康樂云張公雖復千篇猶一<lb/>
　體耳今置之中品疑弱處之下科恨少在季孟之間<lb/>
　矣<lb/>
魏尚書何晏詩晉馮翊守孫楚詩晉著作王贊詩晉王<lb/>
　司徒掾張翰詩晉中書令潘尼詩平叔鴻雁之篇風<lb/>
　規見矣子荆零雨之外正長朔風之後雖有累札良<lb/>
<pb n="KR4i0003_WYG_002-3b"/>
　亦無聞季鷹黄華之唱正叔緑蘩之良雖不具美而<lb/>
　文彩髙麗並得虯龍片甲鳯凰一毛事同駮聖宜居<lb/>
　中品<lb/>
魏侍中應璩詩祖襲魏文善為古語指事殷勤雅意深<lb/>
　篤得詩人激刺之㫖至於濟濟今日所華靡可諷味<lb/>
　焉<lb/>
晉清河守陸雲詩晉侍中石崇詩晉襄城太守曹攄詩<lb/>
　晉朗陵公何劭詩清河之方平原殆如陳思之匹白<lb/>
<pb n="KR4i0003_WYG_002-4a"/>
　馬于其哲昆故稱二陸季倫顔逺並有英篇篤而論<lb/>
　之朗陵為最<lb/>
晉太尉劉琨詩晉中郎盧諶詩其源出於王粲善為悽<lb/>
　戾之辭自有清拔之氣琨既體良才又罹厄運故善<lb/>
　敘喪亂多感恨之詞中郎仰之微不逮者矣<lb/>
晉𢎞農太守郭璞詩憲章潘岳文體相輝彪炳可翫始<lb/>
　變永嘉平淡之體故稱中興第一翰林以為詩首但<lb/>
　遊仙之作辭多慷慨乖逺𤣥宗而云奈何虎豹姿又<lb/>
<pb n="KR4i0003_WYG_002-4b"/>
　云戢翼棲榛梗乃是坎壈詠懷非列仙之趣也<lb/>
晉吏部郎袁宏詩彦伯詠史雖文體未遒而鮮明緊健<lb/>
　去凡俗逺矣<lb/>
晉處士郭泰機詩晉常侍顧愷之詩宋謝世基宋參軍<lb/>
　顧邁詩宋參軍戴凱詩泰機寒女之製孤怨宜恨長<lb/>
　康能以二韻答四首之美世基横海顧邁鴻飛戴凱<lb/>
　人實貧羸而才章富健觀此五子文雖不多氣調警<lb/>
　拔吾許其進則鮑昭江淹未足逮止越居中品僉曰<lb/>
<pb n="KR4i0003_WYG_002-5a"/>
　宜哉<lb/>
宋徴士陶潜詩其源出於應璩又協左思風力文體省<lb/>
　浄殆無長語篤意真古辭興婉愜毎觀其文想其人<lb/>
　徳世歎其質直至如歡言酌春酒日暮天無雲風華<lb/>
　清靡豈直為田家語耶古今隠逸詩人之宗也<lb/>
宋光禄大夫顔延之詩其源出於陸機尚巧似體裁綺<lb/>
　宻情喻淵深動無虚散一句一字皆致意焉又喜用<lb/>
　古事彌見拘束雖乖秀逸是經綸文雅才雅才減若<lb/>
<pb n="KR4i0003_WYG_002-5b"/>
　人則蹈於困躓矣湯惠休曰謝詩如芙蓉出水顔如<lb/>
　錯彩鏤金顔終身病之<lb/>
宋豫章太守謝瞻詩宋僕射謝混詩宋太尉袁淑詩宋<lb/>
　徵君王微詩宋征虜將軍王僧達詩其源出於張華<lb/>
　才力苦弱故務其清淺殊得風流媚趣課其實録則<lb/>
　豫章僕射宜分庭抗禮徵君太尉可託乘後車征虜<lb/>
　卓卓殆欲度驊騮前驅矣<lb/>
宋法曹叅軍謝惠連詩小謝才思富捷恨其蘭玉夙凋<lb/>
<pb n="KR4i0003_WYG_002-6a"/>
　故長轡未騁秋懷擣衣之作雖復靈運銳思亦何<lb/>
　以加焉又工為綺麗歌謡風人第一謝氏家録云康<lb/>
　樂毎對惠連輒得佳語後在永嘉西堂思詩竟日不<lb/>
　就寤寐間忽見惠連即成池塘生春草故常云此語<lb/>
　有神助非吾語也<lb/>
宋參軍鮑昭詩其源出於二張善製形狀寫物之詞得<lb/>
　景陽之諔詭含茂先之靡嫚骨節强於謝混驅邁疾<lb/>
　於顔延總四家而擅美跨兩代而孤出嗟其才秀人<lb/>
<pb n="KR4i0003_WYG_002-6b"/>
　微故取湮當代然貴尚巧似不避危仄頗傷清雅之<lb/>
　調故言險俗者多以附昭<lb/>
齊吏部謝朓詩其源出於謝混微傷細宻頗在不倫一<lb/>
　章之中自有玉石然竒章秀句往往警遒足使叔源<lb/>
　失歩明逺變色善自發詩端而末篇多躓此意銳而<lb/>
　才弱也至為後進士子之所嗟慕脁極與余論詩感<lb/>
　激頓挫過其文<lb/>
齊光禄江淹詩文通詩體總雜善於摹擬筋力於王微<lb/>
<pb n="KR4i0003_WYG_002-7a"/>
　成就於謝脁初淹罷宣城郡遂宿冶亭夢一美大夫<lb/>
　自稱郭璞謂淹曰吾有筆在卿處多年矣可以見還<lb/>
　淹探懷中得五色筆以授之爾後為詩不復成語故<lb/>
　世傳江淹才盡<lb/>
梁衛將軍范雲詩梁中書郎丘遲詩范詩清便宛轉如<lb/>
　流風迴雪丘詩㸃綴暎媚似落花依草故當淺於江<lb/>
　淹而秀於任昉<lb/>
梁太常任昉詩彦昇少年為詩不工故世稱沈詩任筆<lb/>
<pb n="KR4i0003_WYG_002-7b"/>
　昉深恨之晚節愛好既篤文亦遒變若銓事理拓體<lb/>
　淵雅得國士之風故擢居中品但昉既博物動輒用<lb/>
　事所以詩不得竒少年士子效其如此弊矣<lb/>
梁左光禄沈約詩觀休文衆製五言最優詳其文體察<lb/>
　其餘論固知憲章鮑明逺也所以不閑於經綸而長<lb/>
　於清怨永明相王愛文王元長等皆宗附之約于時<lb/>
　謝朓未遒江淹才盡范雲名級故微故約稱獨歩雖<lb/>
　文不至其工麗亦一時之選也見重閭里誦詠成音<lb/>
<pb n="KR4i0003_WYG_002-8a"/>
　嶸謂約所著既多今翦除涇雜收其精要允為中品<lb/>
　之第矣故當詞宻於范意淺於江也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0003_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩品巻二<lb/>
</p>
<p>
</p>
  </div>
</body>
</text>
</TEI>
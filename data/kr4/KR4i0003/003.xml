<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩品巻三</head> <lb/>
    <p>
<pb n="KR4i0003_WYG_003-1a"/>
欽定四庫全書<lb/>
　詩品巻三<lb/>
　　　　　　　　　　　　　梁　鍾嶸　撰<lb/>
　　昔曹劉殆文章之聖陸謝為體二之才銳精研思<lb/>
　　千百年中而不聞宫商之辨四聲之論或謂前達<lb/>
　　偶然不見豈其然乎嘗試言之古者詩頌皆被之<lb/>
　　金竹故非調五音無以諧㑹若置酒髙堂上明月<lb/>
　　照髙樓為韻之首故三祖之詞文或不工而韻入<lb/>
<pb n="KR4i0003_WYG_003-1b"/>
　　歌唱此重音韻之義也與世之言宫商異矣今既<lb/>
　　不備管絃亦何取於聲律耶齊有王元長者嘗謂<lb/>
　　余云宫商與二儀俱生自古詞人不知之唯顔憲<lb/>
　　子乃云律吕音調而其實大謬唯見范曄謝莊頗<lb/>
　　識之耳常欲造知音論未就王元長創其首謝脁<lb/>
　　沈約揚其波三賢或貴公子孫幼有文辨於是士<lb/>
　　流景慕務為精宻襞積細微專相淩架故使文多<lb/>
　　拘忌傷其真美余謂文製本須諷讀不可蹇礙但<lb/>
<pb n="KR4i0003_WYG_003-2a"/>
　　令清濁通流口吻調利斯為足矣至平上去入則<lb/>
　　余病未能蜂腰鶴膝閭里已具陳思贈弟仲宣七<lb/>
　　哀公幹思友阮籍詠懷子卿雙鳬叔夜雙鸞茂先<lb/>
　　寒夕平叔衣單安仁倦暑景陽苦雨靈運鄴中士<lb/>
　　衡擬古越石感亂景純詠仙王微風月謝客山泉<lb/>
　　叔源離宴鮑昭戍邊太冲詠史顔延入洛陶公詠<lb/>
　　貧之製惠連𢷬衣之作斯皆五言之警䇿者也所<lb/>
　　謂篇章之珠澤文彩之鄧林<lb/>
<pb n="KR4i0003_WYG_003-2b"/>
漢令史班固詩漢孝亷酈炎詩漢上計趙壹詩孟堅才<lb/>
　流而老於掌故觀其詠史有感歎之詞文勝託詠靈<lb/>
　芝觀懷寄不淺元叔散憤蘭蕙指斥囊錢苦言切句<lb/>
　良亦勤矣斯人也而有斯困悲夫<lb/>
魏武帝詩魏明帝詩曹公古直甚有悲涼之句叡不如<lb/>
　丕亦稱三祖<lb/>
魏白馬王彪詩魏文學徐幹詩白馬與陳思答贈偉長<lb/>
　與公幹往復雖曰以莛扣鐘亦能閑雅矣<lb/>
<pb n="KR4i0003_WYG_003-3a"/>
魏倉曹屬阮瑀詩晉頓丘太守歐陽建詩晉文學應璩<lb/>
　詩晉中書令嵇含詩晉河南太守阮偘詩晉侍中嵇<lb/>
　紹詩晉黄門棗據詩元瑜堅石七君詩並平典不失<lb/>
　古體大檢似而二嵇微優矣<lb/>
晉中書張載詩晉司𨽻傅𤣥詩晉太僕傅咸詩晉侍中<lb/>
　繆襲詩晉散騎常侍夏侯湛詩孟陽詩乃逺慙厥弟<lb/>
　而近超兩傅長虞父子繁富可嘉孝沖雖曰後進見<lb/>
　重安仁熈伯挽歌唯以造哀爾<lb/>
<pb n="KR4i0003_WYG_003-3b"/>
晉驃騎王濟詩晉征南將軍杜預詩晉廷尉孫綽詩晉<lb/>
　徵士許詢詩永嘉以來清虚在俗王武子輩詩貴道<lb/>
　家之言爰洎江表𤣥風尚備真長仲祖桓庾諸公猶<lb/>
　相襲世稱孫許彌善恬淡之詞<lb/>
晉徴士戴逵詩晉東陽太守殷仲文詩晉宋之際殆無<lb/>
　詩乎義熈中以謝益壽殷仲文為華綺之冠殷不競<lb/>
　矣<lb/>
宋尚書令傳亮詩季友文余常忽而不察今沈特進撰<lb/>
<pb n="KR4i0003_WYG_003-4a"/>
　詩載其數首亦復平矣<lb/>
宋記室何長瑜詩宋羊曜璠詩宋詹事范曄詩乃不稱其<lb/>
　才亦為鮮舉矣<lb/>
宋孝武帝詩宋南平王鑠詩宋建平王宏詩孝武詩彫<lb/>
　文織綵過為精宻為二藩希慕見稱輕巧矣<lb/>
宋光禄謝莊詩希逸詩氣候清雅不逮於王袁然興屬<lb/>
　閑長良無鄙促也<lb/>
宋御史蘇寶生詩宋中書令史陵修之詩宋典祠令任<lb/>
<pb n="KR4i0003_WYG_003-4b"/>
　曇緒詩宋越騎戴法興詩蘇陵任戴並著篇章亦為<lb/>
　搢紳之所嗟咏人非文才是愈甚可嘉焉<lb/>
宋監典事區惠恭詩惠恭本胡人為顔師伯幹顔為詩<lb/>
　筆輒偷定之後造獨樂賦語侵給主被斥及大將軍<lb/>
　修北第差充作長時謝惠連兼記室參軍惠恭時往<lb/>
　共安陵嘲調末作雙枕詩以示謝謝曰君誠能恐人<lb/>
　未重且可以為謝法曹造遺大將軍見之賞歎以錦<lb/>
　二端賜謝謝辭曰此詩公作長所製請以錦賜之<lb/>
<pb n="KR4i0003_WYG_003-5a"/>
齊惠休上人詩齊道猷上人詩齊釋寶月詩惠休淫靡<lb/>
　情過其才世遂疋之鮑昭恐商周矣羊曜璠云是顔<lb/>
　公忌昭之文故立休鮑之論庾白二胡亦有清句行<lb/>
　路難是東陽柴廓所造寶月嘗憩其家㑹廓亡因竊<lb/>
　而有之廓子賫手本出都欲訟此事乃厚賂止之<lb/>
齊髙帝詩齊征北將軍張永詩齊太尉王文憲詩齊髙<lb/>
　帝詩詞藻意深無所云少張景雲雖謝文體頗有古<lb/>
　意至如王師文憲既經國圖逺或忽是雕蟲<lb/>
<pb n="KR4i0003_WYG_003-5b"/>
齊黄門謝超宗詩齊潯陽太守丘靈鞠詩齊給事中郎<lb/>
　劉祥詩齊司徒長史檀超詩齊正員郎鍾憲詩齊諸<lb/>
　暨令顔則詩齊秀才顧則心詩檀謝七君並祖襲顔<lb/>
　延欣欣不倦得士大夫之雅致乎余從祖正員常云<lb/>
　大明泰始中鮑休美文殊已動俗唯此諸人傅顔陸<lb/>
　體用固執不如顔諸暨最荷家聲<lb/>
齊參軍毛伯成詩齊朝請吳邁逺詩齊朝請許謡之詩<lb/>
　伯成文不全佳亦多惆悵吳善於風人答贈許長於<lb/>
<pb n="KR4i0003_WYG_003-6a"/>
　短句詠物湯休謂逺云吾詩可為汝詩父以訪謝光<lb/>
　禄云不然爾湯可為庶兄<lb/>
齊鮑令暉詩齊韓蘭英詩令暉歌詩往往斷絶清巧擬<lb/>
　古尤勝唯百願淫矣昭嘗答孝武云臣妹才自亞於<lb/>
　左芬臣才不及太沖爾蘭英綺宻甚有名篇又善談<lb/>
　笑齊武謂韓云借使二媛生於上葉則玉階之賦紈<lb/>
　素之辭未詎多也<lb/>
齊司徒長史張融詩齊詹事孔稚珪詩思光紆緩誕放<lb/>
<pb n="KR4i0003_WYG_003-6b"/>
　縱有乖文體然亦㨗疾豐饒差不局促徳璋生於封<lb/>
　谿而文為彫飾青於藍矣<lb/>
齊寧朔將軍王融詩齊中庶子劉繪詩元長士章並有<lb/>
　盛才詞美英浄至於五言之作幾乎尺有所短譬應<lb/>
　變將略非武侯所長未足以貶臥龍<lb/>
齊僕射江祏詩猗猗清潤弟祀明靡可懷<lb/>
齊記室王巾詩齊綏逺太守卞彬詩齊端溪令卞録詩<lb/>
　王巾二卞詩並愛竒嶄絶慕袁彦伯之風雖不𢎞綽<lb/>
<pb n="KR4i0003_WYG_003-7a"/>
　而文體剿浄去平美逺矣<lb/>
齊諸暨令袁嘏詩平平耳多自謂能常語徐太尉云我<lb/>
　詩有生氣須人捉著不爾便飛去<lb/>
齊雍州刺史張欣泰詩梁中書郎范縝詩欣泰子真並<lb/>
　希古勝文鄙薄俗製賞心流亮不失雅宗<lb/>
梁秀才陸厥詩觀厥文緯具識丈夫之情狀自製未優<lb/>
　非言之失也<lb/>
梁常侍虞羲詩梁建陽令江洪詩子陽詩竒句清拔謝<lb/>
<pb n="KR4i0003_WYG_003-7b"/>
　朓嘗嗟頌之洪雖無多亦能自迥出<lb/>
梁歩兵鮑行卿詩梁晉陵令孫察詩行卿少年甚擅風<lb/>
　謡之美察最幽微而感賞至到爾<lb/>
　<lb/>
　<lb/>
　<lb/>
　<lb/>
　詩品巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩品巻一</head> <lb/>
    <p>
<pb n="KR4i0003_WYG_001-1a"/>
欽定四庫全書<lb/>
　詩品巻一<lb/>
　　　　　　　　　　　　　梁　鍾嶸　撰<lb/>
　　氣之動物物之感人故揺蕩性情形諸歌詠照燭<lb/>
　　三才暉麗萬有靈祇待之以致饗幽微藉之以昭<lb/>
　　告動天地感鬼神莫近於詩昔南風之詞卿雲之<lb/>
　　頌厥義敻矣夏歌曰鬱陶乎予心楚謡曰名余曰<lb/>
　　正則雖詩體未全然是五言之濫觴也逮漢李陵<lb/>
<pb n="KR4i0003_WYG_001-1b"/>
　　始著五言之目矣古詩眇邈人世難詳推其文體<lb/>
　　固是炎漢之製非衰周之倡也自王楊枚馬之徒<lb/>
　　詞賦競爽而吟咏靡聞從李都尉迄班婕妤將百<lb/>
　　年間有婦人焉一人而已詩人之風頓以缺喪東<lb/>
　　京二百載中惟有班固詠史質朩無文降及建安<lb/>
　　曹公父子篤好斯文平原兄弟鬱為文棟劉楨王<lb/>
　　粲為其羽翼次有攀龍托鳳自致於屬車者蓋將<lb/>
　　百計彬彬之盛大備於時矣是後陵遲衰微迄於<lb/>
<pb n="KR4i0003_WYG_001-2a"/>
　　有晉太康中三張二陸兩潘一左勃爾復興踵武<lb/>
　　前王風流未沫亦文章之中興也永嘉時貴黄老<lb/>
　　稍尚虚談于時篇什理過其辭淡乎寡味爰及江<lb/>
　　表微波尚傳孫綽許詢桓庾諸公詩皆平典似道<lb/>
　　徳論建安風力盡矣先是郭景純用雋上之才變<lb/>
　　創其體劉越石仗清剛之氣贊成厥美然彼衆我<lb/>
　　寡未能動俗逮義熈中謝益壽斐然繼作元嘉中<lb/>
　　有謝靈運才髙詞盛富艷難蹤固已含跨劉郭陵<lb/>
<pb n="KR4i0003_WYG_001-2b"/>
　　轢潘左故知陳思為建安之傑公幹仲宣為輔陸<lb/>
　　機為太康之英安仁景陽為輔謝客為元嘉之雄<lb/>
　　顔延年為輔斯皆五言之冠冕文詞之命世也夫<lb/>
　　四言文約意廣取效風騷便可多得毎苦文繁而<lb/>
　　意少故世罕習焉五言居文詞之要是衆作之有<lb/>
　　滋味者也故云㑹於流俗豈不以指事造形窮情<lb/>
　　寫物最為詳切者邪故詩有三義焉一曰興二曰<lb/>
　　比三曰賦文已盡而義有餘興也因物喻志比也<lb/>
<pb n="KR4i0003_WYG_001-3a"/>
　　直書其事寓言寫物賦也𢎞斯三義酌而用之幹<lb/>
　　之以風力潤之以丹彩使味之者無極聞之者動<lb/>
　　心是詩之至也若專用比興則患在意深意深則<lb/>
　　詞躓若但用賦體則患在意浮意浮則文散體成<lb/>
　　流移文無止泊有蕪漫之累矣若乃春風春鳥秋<lb/>
　　月秋蟬夏雲暑雨冬月祁寒斯四候之感諸詩者<lb/>
　　也嘉㑹寄詩以親離羣託詩以怨至於楚臣去境<lb/>
　　漢妾辭宫或骨横朔野或魂逐飛蓬或負戈外戍<lb/>
<pb n="KR4i0003_WYG_001-3b"/>
　　殺氣雄邊塞客衣單孀閨淚盡文士有解佩出朝<lb/>
　　一去忘返女有揚娥入寵再盻傾國凡斯種種感<lb/>
　　蕩心靈非陳詩何以展其義非長歌何以騁其情<lb/>
　　故曰詩可以羣可以怨使窮賤易安幽居靡悶莫<lb/>
　　尚於詩矣故詞人作者罔不愛好今之士俗斯風<lb/>
　　熾矣纔能勝衣甫就小學必甘心而馳騖焉於是<lb/>
　　庸音雜體人各為容至使膏腴子弟耻文不逮終<lb/>
　　朝㸃綴分夜呻吟獨觀謂為警策衆覩終淪平鈍<lb/>
<pb n="KR4i0003_WYG_001-4a"/>
　　次有輕薄之徒笑曹劉為古拙謂鮑昭羲皇上人<lb/>
　　謝朓今古獨步而師鮑昭終不及日中市朝滿學<lb/>
　　謝朓劣得黄鳥度金枝徒自棄於髙聽無渉於文<lb/>
　　流矣觀王公搢紳之士毎博論之餘何嘗不以詩<lb/>
　　為口實隨其嗜慾商㩁不同淄澠竝汎朱紫相奪<lb/>
　　喧議競起凖的無依近彭城劉士章俊賞之士疾<lb/>
　　其淆亂欲為當世詩品口陳標榜其文未遂感而<lb/>
　　作焉昔九品論人七略裁士校以賔實誠多未值<lb/>
<pb n="KR4i0003_WYG_001-4b"/>
　　至若詩之為技較爾可知以類推之殆均博奕方<lb/>
　　今皇帝資生知之上才體沉鬱之幽思文麗日月<lb/>
　　賞究天人昔在貴游已為稱首況八紘既奄風靡<lb/>
　　雲蒸抱玉者聯肩握珠者踵武以瞰漢魏而不顧<lb/>
　　吞晉宋於胸中諒非農歌轅議敢致流别嶸之今<lb/>
　　録庶周旋於閭里均之於談笑爾<lb/>
古詩其體源出於國風陸機所擬十四首文温以麗意<lb/>
　悲而逺驚心動魄可謂㡬乎一字千金其外去者日<lb/>
<pb n="KR4i0003_WYG_001-5a"/>
　已疎四十五首雖多哀怨頗為總雜舊疑是建安中<lb/>
　曹王所製客從逺方來橘柚垂華實亦為驚絶矣人<lb/>
　代㝠滅而清音獨逺悲夫<lb/>
漢都尉李陵詩其源出於楚辭文多悽怨者之流陵名<lb/>
　家子有殊才生命不諧聲頽身䘮使陵不遭辛苦其<lb/>
　文亦何能至此<lb/>
漢婕妤班姬詩其源出於李陵團扇短章辭㫖清捷怨<lb/>
　深文綺得匹婦之致侏儒一節可以知其工矣<lb/>
<pb n="KR4i0003_WYG_001-5b"/>
魏陳思王植詩其源出於國風骨氣竒髙詞彩華茂情<lb/>
　兼雅怨體被文質粲溢今古卓爾不羣嗟乎陳思之<lb/>
　於文章也譬人倫之有周孔鱗羽之有龍鳳音樂之<lb/>
　有琴笙女工之有黼黻俾爾懷鈆吮墨者抱篇章而<lb/>
　景慕暎餘暉以自燭故孔氏之門如用詩則公幹升<lb/>
　堂思王入室景陽潘陸自可坐於廊廡之間矣<lb/>
魏文學劉楨詩其源出於古詩仗氣愛竒動多振絶真<lb/>
　骨淩霜髙風跨俗但氣過其文雕潤恨少然自陳思<lb/>
<pb n="KR4i0003_WYG_001-6a"/>
　己下楨稱獨歩<lb/>
魏侍中王粲詩其源出於李陵發愀愴之詞文秀而質<lb/>
　羸在曹劉間别構一體方陳思不足比魏文有餘<lb/>
晉歩兵阮籍詩其源出於小雅無雕虫之功而詠懷之<lb/>
　作可以陶性靈發幽思言在耳目之内情寄八荒之<lb/>
　表洋洋乎㑹於風雅使人忘其鄙近自致逺大頗多<lb/>
　感慨之詞厥㫖淵放歸趣難求顔延註解能言其志<lb/>
晉平原相陸機詩其源出於陳思才髙辭贍舉體華美<lb/>
<pb n="KR4i0003_WYG_001-6b"/>
　氣少於公幹文劣於仲宣尚規矩不貴綺錯有傷直<lb/>
　致之竒然其咀嚼英華厭飫膏澤文章之淵泉也張<lb/>
　公歎其大才信矣<lb/>
晉黄門郎潘岳詩其源出於仲宣翰林歎其翩翩然如<lb/>
　翔禽之有羽毛衣服之有綃縠猶淺於陸機謝混云<lb/>
　潘詩爛若舒錦無處不佳陸文如披沙簡金往往見<lb/>
　寶嶸謂益壽輕華故以潘為勝翰林篤論故歎陸為<lb/>
　深余嘗言陸才如海潘才如江<lb/>
<pb n="KR4i0003_WYG_001-7a"/>
晉黄門郎張協詩其源出於王粲文體華浄少病累又<lb/>
　巧構形似之言雄於潘岳靡於太沖風流調達實曠<lb/>
　代之髙手詞彩葱蒨音韻鏗鏘使人味之亹亹不倦<lb/>
晉記室左思詩其源出於公幹文典以怨頗為精切得<lb/>
　諷諭之致雖野於陸機而深於潘岳謝康樂常言左<lb/>
　太沖詩潘安仁詩古今難比<lb/>
宋臨川太守謝靈運詩其源出於陳思雜有景陽之體<lb/>
　故尚巧似而逸蕩過之頗以繁蕪為累嶸謂若人興<lb/>
<pb n="KR4i0003_WYG_001-7b"/>
　多才髙博寓目輒書内無乏思外無遺物其繁富宜<lb/>
　哉然名章迥句處處間起麗典新聲絡繹奔㑹譬猶<lb/>
　青松之㧞灌朩白玉之暎塵沙未足貶其髙潔也初<lb/>
　錢塘杜明師夜夢東南有人來入其館是夕即靈運<lb/>
　生於㑹稽旬日而謝𤣥亡其家以子孫難得送靈運<lb/>
　於杜治養之十五方還都故名客兒<hi>治音稚奉道之之家靖室也</hi>
　<lb/>
　詩品巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0575_SBCK_005-1a"/>
倪雲林先生詩集卷之五<lb/>
　　　　　　　　　荆溪蹇　㬢　朝陽編集<lb/>
　五言絶句<lb/>
　　題臨水蘭<lb/>
蘭生幽谷中倒影還自照無人作妍㬉春風發㣲咲<lb/>
　　二月廿二日潘子素王叔明来慰藉臨别為寫<lb/>
　　水傍樹林圖并題<lb/>
積雨開新霽汀洲生緑薲臨流望逺岫歸思忽如雲<lb/>
　　題畫與溥泉<lb/>
息㬌憇烟霞澄懐卧丘壑乆遅蘇仙君莫驚松上鶴<lb/>
<pb n="KR4d0575_SBCK_005-1b"/>
　　玄洲倡和十首継趙魏公張外史作<lb/>
奕奕三素雲團團如車盖下有采芝仙㳺神与天㑹<lb/>
　　　　　　　　　　　　右<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>山<lb/>
玉晨啓玄扉靈篇㖟飛仙錬㬌返洞官保真億万年<lb/>
　　　　　　　　　　　　右羅姑洞<lb/>
混淪青瑶流煥爛雲錦光飛軿駕神君宛在旬山陽<lb/>
　　　　　　　　　　　　右霞駕海<lb/>
胎仙集丹䑓眞宰降玄居翕忽神飈散燒香礼太虚<lb/>
　　　　　　　　　　　　右鶴䑓<lb/>
宻葉䕃方壇珎林寄深合華源逺莫窮時有幽人宿<lb/>
<pb n="KR4d0575_SBCK_005-2a"/>
　　　　　　　　　　　　右桐葉源<lb/>
歩虚朝東華髙嘯追逺逰玄舘㖟妙道逍遥宴神州<lb/>
　　　　　　　　　　　　右玄洲精舎<lb/>
虚林想遺躅壇舘癈仍存落乗蔵丹竈清晨雲氣温<lb/>
　　　　　　　　　　　　右𬗋軒<lb/>
蒼雲乗白鶴傳說手栽松山室清眠夜千岩聞勁風<lb/>
　　　　　　　　　　　　右隱居松<lb/>
玉標明霞秀靈<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>混合成流光暎金宮靈斾招萬霊<lb/>
　　　　　　　　　　　　右玉像龕<lb/>
　　題自畫<lb/>
<pb n="KR4d0575_SBCK_005-2b"/>
東海有病夫自云繆且迂書壁寫絹楮豈其狂之餘<lb/>
青林蔵曲宻逺水間微茫飛鷺浴鳬䖏人家半夕陽<lb/>
　　夜作古木怪石因題<lb/>
夜逰西園渚𥘉月光烱炯徙倚岩石下愛此林木影<lb/>
　　雨竹<lb/>
雨過瀟湘渚風生渭水波暮窓揮醉墨翠霧濕烟蘿<lb/>
　　竹石圗<lb/>
雨過黄陵庙風生湘水波當時卸帆䖏苔石倚喬柯<lb/>
　　寄友<lb/>
風雨暮蕭蕭髙人共寂寥何時截湘玉踏月夜吹簫<lb/>
<pb n="KR4d0575_SBCK_005-3a"/>
　　題昼<lb/>
荆溪山水勝不到十年餘蔣氏遺基上寒藤學章書<lb/>
　　菜圃<lb/>
食菜雖云美荼苦薺自甘猶勝髙陽徒羶葷自飫酣<lb/>
　　題秋亭曉色啚<lb/>
園林夏雨歇旭日照蒼苔誰見竹亭裏孤坐興悠哉<lb/>
　　春江獨釣啚<lb/>
春洲菰蔣緑江水似空虚望山以髙咏意釣不在魚<lb/>
　　墨竹<lb/>
明月臨虚幌踈篁舞翠鵉独吟苔石上霜葉媚天寒<lb/>
<pb n="KR4d0575_SBCK_005-3b"/>
　六言絶句<lb/>
　　題良常草堂圗<lb/>
結屋政臨流水開門巧對長松為待神芝三秀移居<lb/>
華盖西峯<lb/>
　　題畫<lb/>
舟泊溪流曲曲鳥啼烟樹重重獨思白鶴遺址好居<lb/>
五老雲峯<lb/>
　　田舎<lb/>
暎水五株楊栁當窓一樹櫻桃洒掃石間蘿月吟哦<lb/>
琴裏松濤<lb/>
<pb n="KR4d0575_SBCK_005-4a"/>
山鳥下窺窓牖春風時過柴門避丗何湏鄭谷作書<lb/>
已絶巨源<lb/>
　　為曽髙士昼湖山舊隱<lb/>
厭聴殘春風雨卷簾坐看青山波上鷗浮天逺林間<lb/>
鶴帶雲还<lb/>
　　南村草堂<lb/>
雲溶溶兮覆渚波剡剡兮侵扉魚群泳而自樂狎鷗<lb/>
馴以不飛<lb/>
　　雲溪佳䖏<lb/>
誰覔雲溪佳䖏渚花汀竹迷蔵去鶴原邊倚杖浮鷗<lb/>
<pb n="KR4d0575_SBCK_005-4b"/>
波上鳴榔<lb/>
　　題竹圖<lb/>
黄陵庙前雨過邯郸谷口風生愛殺山人清致縦横<lb/>
淡寫秋声<lb/>
　　題畫<lb/>
罨畫溪頭喚渡銅官山下㝷僧水榭汀橋曲曲風林<lb/>
雲磴層層<lb/>
　　已酉八月廿六日謾題<lb/>
田父聊同尓汝狂夫從問如何昔日揮金豪侠今朝<lb/>
苦行頭佗<lb/>
<pb n="KR4d0575_SBCK_005-5a"/>
　　題溪山雪霽圖贈張以中<lb/>
水影山容黯淡雲林細篠蕭踈誰見重居寺裏雪晴<lb/>
沙際吟餘<lb/>
　　題畫<lb/>
雨過黄陵庙下雲生玉女井邊野雉雊鳴斜日鷓鴣<lb/>
啼破林烟<lb/>
月下叁差双玉灯前蕭散孤鴻寄興只消毫楮寫懐<lb/>
不用絲桐<lb/>
竹上誰弹清淚如鉛春雨斑斑滿眼湘江波浪望窮<lb/>
白鳥飛還<lb/>
<pb n="KR4d0575_SBCK_005-5b"/>
髙樹長松共晚蒼筠野石同貞珎重王家公子翩翩<lb/>
白鶴神清<lb/>
髙栁喬柯小閣水光山色衡門未老作閑居賦無錢<lb/>
對北海樽<lb/>
孝侯庙前雨過罨畫溪頭日曛田迹如今夢裏春風<lb/>
愁乱行雲<lb/>
　　燕乳一首<lb/>
燕乳雛成竟去鵉悲影隻難双借問榮歸故里何如<lb/>
髙卧北窓<lb/>
　　畫竹<lb/>
<pb n="KR4d0575_SBCK_005-6a"/>
珎重黄華父子遺風得似洋州松雪于今寞寞房山<lb/>
去後休休<lb/>
我愛焦君味道筆端點綴清新䂓模虎児早歲未窺<lb/>
北苑入神<lb/>
　　贈潘仁仲<lb/>
瓶内花簮白蕚庭中池養金魚馴虎只憑丹竈活人<lb/>
惟㽞素書<lb/>
<pb n="KR4d0575_SBCK_005-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0575_SBCK_003-1a"/>
倪雲林先生詩集卷之三<lb/>
　　　　　　　　荆溪　蹇曦朝陽編集<lb/>
　五言律詩<lb/>
　　与張貞居雲林堂宴集分韻得春字<lb/>
青苔網庭除曠然無俗塵依微樵逕接曲宻農圃隣<lb/>
鳴禽巳變夏踈花尚駐春坐對盈樽酒欣従心所親<lb/>
　　用虞道園韻奉贈謝長源<lb/>
公子太傳裔好扵湖上居卷簾微雨裏岸㥽晚凨餘<lb/>
古刻秦斯篆玄經許椽書何當尋好事皷枻及秋𥘉<lb/>
　　題張徳常良常草堂<lb/>
<pb n="KR4d0575_SBCK_003-1b"/>
一室良常洞幽深古大茅風瓢元自寂畦甕不知勞<lb/>
独出逢騎虎𥘉来學種桃还應白雲裏遅子共逰遨<lb/>
翠壁隣丹䆴青楓背草堂琴書聊卒歲麋鹿自成行<lb/>
澗水流盃滑飛花入座香能無問津者及此繫舟航<lb/>
　　贈王生蒙泉<lb/>
曉鏡拂秋水晴簷度白雲青春去浩浩艶蕋落紛紛<lb/>
道在形神豫心由瞭眊分君其慎語黙丗事豈余聞<lb/>
　　俞子中見過<lb/>
積雨衆芳歇新晴生緑隂獨眠方不愜多子復相尋<lb/>
鳴鹿在春野啼鶯聞逺林余懐良已罄咏嘯罷清琴<lb/>
<pb n="KR4d0575_SBCK_003-2a"/>
　　賦平野<lb/>
見話幽人屋荒城落日邊川途澷浩浩烟樹靄芊芊<lb/>
野稻𥘉收碧江魚上釣鮮何當剰沽酒直到尓門前<lb/>
　　對雨次張貞居韻<lb/>
戸庭来㳺絶園林飛雨滋芳氣𥘉襲蕙圜文復散池<lb/>
裁書恐沾濕對<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>謾懐思清溪巳可汎方舟幸及兹<lb/>
　　奉荅明卿先生<lb/>
林靄去鶴唳孤烟原上村稧澗緑雲滿換幘晴景暄<lb/>
䖏和斯遺隘抱冲自寡言君亦固窮節衆溺何當援<lb/>
　　題張氏藂竹軒<lb/>
<pb n="KR4d0575_SBCK_003-2b"/>
髙軒自虚曠幽竹亦藂生苔石寒依玉風泉夜奏笙<lb/>
治冠䡖可着醖酒緑因名好折青鵉尾仙壇掃月明<lb/>
　逰善權洞<lb/>
来窺善權洞一上李公楼水玦岩前引雲旌松際浮<lb/>
然灯長不夜垂釣只虚舟欲讀吴朝刻真成冐雪逰<lb/>
　　贈蕳上人<lb/>
𥘉公經閣裏復遇蕳禅師好飲茅君酒狂吟杜牧詩<lb/>
錢唐江上去楊栁花飛時㠶影青山隔依依夢見之<lb/>
　　友人期過寺中不至<lb/>
山寺擁炉夜風声如怒濤独吟何水部还思王騎曺<lb/>
<pb n="KR4d0575_SBCK_003-3a"/>
曠逹余所羡阻别心增勞来兹慰幽寂䡖舟幸即操<lb/>
　義興吴國良用桐烟製墨黒而有光膠法又得<lb/>
　　其傳将逰吴中以求售輒賦詩以速其行云<lb/>
生住荆溪上桐花收夕烟墨成羣王秘嚢售百金傳<lb/>
孰謂奚珪勝徒称潘谷仙老松端媿汝桐法更清妍<lb/>
　　贈墨生<lb/>
岩谷春風起桐花落澗紅隔水䡖烟發收煤石䆴中<lb/>
豹嚢秘玄玉鵞池生白虹湯生法潘谷千載事同風<lb/>
　　題方厓墨蘭<lb/>
蕭散重居寺春風蕙草生幽林蒼蘚地緑葉紫璚莖<lb/>
<pb n="KR4d0575_SBCK_003-3b"/>
早悟聞思入終由幻化成虚空描不盡明月照敷榮<lb/>
　　送徐元度还江西<lb/>
悠悠西江水綿綿江上山借問離羣鶴孤飛㡬時还<lb/>
白雪亦忌絜青雲安可攀時時王子晋吹笙向人間<lb/>
　　秋日贈張茂实<lb/>
久客東海上秋風吹練裙放言愛荘史咲癖如陸雲<lb/>
采藥清晨出哦詩静夜聞滄浪可濯足吾与尓為群<lb/>
　　悼朱髙士<lb/>
秋日髙人逝㣲霜蕙草摧鵞群空碧沼鶴影自層䑓<lb/>
應御泠風出疑随宻霧来松杉暮蕭瑟撫事有餘哀<lb/>
<pb n="KR4d0575_SBCK_003-4a"/>
　　雲槎軒<lb/>
已比溝中断空思海上浮随雲秋汎汎貫月夜悠悠<lb/>
無路通河漢憑誰問女牛漂揺非有待吾道付滄洲<lb/>
　　寄王叔明<lb/>
䏻詩何水部愛石米南宫允矣英才最居然外祖風<lb/>
釣絲烟霧外船影畫啚中他日千金積陶朱術偶同<lb/>
　　悼項山清上人<lb/>
幽曠山中樂飄颻物外踪𣑽餘閑憇石㝎起独哦松<lb/>
花落春衣静雲垂澗戸重依依種蓮䖏林暝只聞鍾<lb/>
　　賦徳機徴君荆南精舍圖<lb/>
<pb n="KR4d0575_SBCK_003-4b"/>
結廬溪水南勝事足幽探夏果足山雨春衣染夕嵐<lb/>
石欹招鶴磴門俯射蛟潭日日縈歸夢蕭條雪滿簮<lb/>
　　追次唐綦母潜宿龍興寺詩韻寄方厓<lb/>
無家何䖏歸南渚有禪扉湘簟閒秋水池蓮墜羽衣<lb/>
硯池滋黯黯竹露净㣲微秋燕情如客攙君去槳飛<lb/>
　　又贈道益<lb/>
昔者劉髙士匡山曽結廬挿籬培𣏌菊充棟著圗書<lb/>
鶴影秋雲外蛩吟夜雨餘茂深縄祖武息㬌在林居<lb/>
　　又贈道益并似陸明本<lb/>
作賦雲間陸䏻詩鄴下劉悲秋多逺思棙柁作清逰<lb/>
<pb n="KR4d0575_SBCK_003-5a"/>
竹冷侵衣屦窓虚見女牛灯前一盃酒漂泊更維舟<lb/>
　　送宗天章歸廬山<lb/>
屏風茅九疊歸伴鶴巢松五老峯前路東林寺裏鍾<lb/>
宗雷憂入社陶謝莽遺踪我亦名山隱他年何䖏逢<lb/>
　　贈公逺<lb/>
霜葉落欲盡晚山㸔更青躡将沙際屐坐久水邊亭<lb/>
俛仰巳如夢漂摇同泛萍稻粱非所恋黄鵠思㝠㝠<lb/>
　　寄道士王宗晋<lb/>
王君舊隱地聞更結茅茨鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>春裁苧鵞群雪泛池<lb/>
時歌緑水曲不負碧山期夜雨生春草令人起夢思<lb/>
<pb n="KR4d0575_SBCK_003-5b"/>
　　寄郯九成<lb/>
州府今爲椽風埃多厚顔香芹渾滿澗去鶴未巢山<lb/>
思逐春雲乱心随野水閒章君應話我樗散碧岩間<lb/>
　　邀張彦髙<lb/>
清風入庭户野客意悠㢤一与佳人别階前生緑苔<lb/>
欝欝松隂晚悄悄竹扉開我有盈樽酒懸榻待君来<lb/>
　　用韻重寄<lb/>
山齋秋聴雨髙卧㒷悠㢤鹿飲荒池水蝸耕石逕苔<lb/>
宝瑟芳塵滿臨尊詎忍開長吟我有待躡屩子能来<lb/>
　　寄張徳常<lb/>
<pb n="KR4d0575_SBCK_003-6a"/>
卜宅近溪西雲烟只尺迷晝眠同野鶴晨類候林雞<lb/>
舊種松三逕春栽菊滿畦来禽与青李囊致不封題<lb/>
　　三月十日義興王子明送竹<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>賦詩<lb/>
竹下拾烟<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>筠籃𥘉送将亭亭似三秀楚楚異衆芳<lb/>
猶帶雨露氣更懐泉石郷此日山中客笋蕨得新甞<lb/>
　　髙進道水竹居<lb/>
我愛髙隱士移家水竹邊白雲行鏡裏翠雨落階前<lb/>
独坐敷書席相過趂釣船何當重来此為醉酒如川<lb/>
　　張天民溪亭<lb/>
罨畫溪亭月當窓影更妍朱絃彈緑水細栁舞春烟<lb/>
<pb n="KR4d0575_SBCK_003-6b"/>
杜牧何年宅山僧栖夜禪張公一杯酒独醉羲皇前<lb/>
　　送王叔明<lb/>
連榻卧聴雨劇談清更真少年英邁氣求子不多人<lb/>
仕禄豈云貴貝琛非所珎當希陋巷者樂道不知貧<lb/>
　　積雨<lb/>
積雨生朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>㣲風墮碧蓮鵞池汲書水鶴帳理琴絃<lb/>
屐躡苔衣破窓承樹影圎空林無与語長夏曲肱眠<lb/>
　　賦雪蓬<lb/>
手把玉麈尾身披素綺裘梨花縈夜月栁絮入虚舟<lb/>
不作飢鳶咏其如載酒㳺囙懐剡溪㒷烟水暮悠悠<lb/>
<pb n="KR4d0575_SBCK_003-7a"/>
　　孤雲用王叔明韻<lb/>
烟浦寒汀雨吴山楚水春絶無凝滯跡本是不覊人<lb/>
<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鶴同栖息蛟龍任屈伸自嗟猶有累斯丗有吾身<lb/>
　　二月十六日賦<lb/>
白鶴烟霧逺滄洲雲海寛䕷蕪細雨濕桃李春風寒<lb/>
沉憂欝不觧離緒杳無端还憶郊園集琴醖共清歡<lb/>
　　寫山隂丘壑圖寄趙士瞻<lb/>
吾愛趙徴士清才能逸群昔營山隂宅今在吴松濆<lb/>
月牖自理詠春羔<hi>偏羙</hi>芹逺懐松上鶴寫寄嶺頭雲<lb/>
　　賦雪舟<lb/>
<pb n="KR4d0575_SBCK_003-7b"/>
一舸星河渚空明玉氣浮懐仙李太白訪逵王子猷<lb/>
月明如可掇曙光疑欲流銀屏雲毋幛夢為笙鶴逰<lb/>
　　題李遵道山居圗<lb/>
披圗惨不樂日暮眇余思坐石㸔雲䖏空齋對榻時<lb/>
丗途悲荏若墨氣尚淋漓惆悵騎鯨客于今豈有之<lb/>
　　寫秋林逺岫圖贈約齋囙題<lb/>
五言韋刺史此地数曽逰無復緑隂静空悲紅樹秋<lb/>
市声晨浩浩雲影暮悠悠徴士冲襟勝<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>余共茗甌<lb/>
　　次韻酧荅謝叁軍王長史<lb/>
岧嶤太華隱婉恋東山情學本猶龍老詩工阮步兵<lb/>
<pb n="KR4d0575_SBCK_003-8a"/>
心期流水逺丗事浮雲䡖公府饒才彦琅琅玉雪明<lb/>
示病維摩室端居無俗情清齋久絶飲白首不論兵<lb/>
露壁蛩吟切風林鶴骨䡖何時王内史相見眼増明<lb/>
　　贈友生<lb/>
故人于静逺訪我到南湖作黍𬞞親㵸開筵酒屡沽<lb/>
臨流同嘯咏剪烛尚歌呼長夜清無寐还爲風竹圗<lb/>
　　題畫<lb/>
甫里林居静江湖逺浸山漁舟衝雨出巢鶴帶雲還<lb/>
漉酒松肪滑敷茵楮雪閑春風一来過似泊武陵湾<lb/>
　　荒村<lb/>
<pb n="KR4d0575_SBCK_003-8b"/>
踽踽荒村客悠悠逺道情竹梧秋雨碧荷芰晚波明<lb/>
穴䑕䏻人拱池鵞類鶴鳴蕭條阮遥集㡬屐了餘生<lb/>
　　七月十四日對雨一首<lb/>
雨簷驚瀉瀑江漲忽通渠古砌羅秋草荒畦綴晚𬞞<lb/>
稍開雲表月还掩篋中書欲話幽貞意忘言巳久如<lb/>
　　寄虞子賢<lb/>
天濶海漫漫崑山望眼寛桃源迷晋丗松樹受秦官<lb/>
雨蘚鹿迒遍霜梧鵉影寒封題数行字聊問竹平安<lb/>
　　贈沈文㪯<lb/>
波光浮草閣苔色上春衣楊栁鶯啼邃櫻桃鳥啄稀<lb/>
<pb n="KR4d0575_SBCK_003-9a"/>
榮名非所慕登覧竟忘歸<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>水宜脩禊重来坐釣磯<lb/>
　　為文㪯畫<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>山啚因題<lb/>
華亭西畔路来訪田時踪月浸半江水蓮開九朶峯<lb/>
酒盃時可把林叟或相従興盡泠然去雲濤起壑松<lb/>
　　己酉八月廿三日雨至廿六日乃開霽賦五言<lb/>
　　呈徳常<lb/>
積雨琴絲緩㳂堦蘚碧滋泥途方汨没茅屋且棲遅<lb/>
酒向隣家貰盃従野老持便應従此去海上候安期<lb/>
　　徐伯樞歸耘軒<lb/>
歸耘向何䖏近在東膠山白雲宿虚牖釣艇當荒湾<lb/>
<pb n="KR4d0575_SBCK_003-9b"/>
彈琴送落月濯纓弄潺湲寸田勿稂莠所願勤治芟<lb/>
　　用彛齋韻贈張韓二君<lb/>
張仲情何厚韓康誼亦深賦詩論宿好聚首契𥘉心<lb/>
阮籍唯湏酒陶潜不觧琴与君忘尓汝蕭散鶴鳴隂<lb/>
　　賦謝王彛齋<lb/>
不面纔經宿題書細作行心親情恋恋事徃意茫茫<lb/>
酒榼浮松蘂羊腔截玉肪歌詩报佳貺期此共徜徉<lb/>
　　次韻酧彛齋見詒二首<lb/>
秋氣入幽居堦前樹影踈筋骸渾懶惰服食轉清虚<lb/>
薄晚魚潜渚新晴<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>繞除茯苓期共煮悵望苦吟餘<lb/>
<pb n="KR4d0575_SBCK_003-10a"/>
荆溪丘壑逺睱日淂跻攀野客時相過髙人意自閑<lb/>
𫾣門㸔脩竹卜宅近青山勝事今寜有幽吟一觧顔<lb/>
　　畫竹寄王彛齋<lb/>
荆南山色裏翠竹宻縁溪冉冉春烟薄㝠㝠暮雨迷<lb/>
夢長胡蝶化行逺鷓鴣啼旧日栽桃李清隂自滿蹊<lb/>
　　聴雨<lb/>
楼上㸔春雨玉笙悲逺天<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>夷紅點筆芳草緑摇烟<lb/>
冉冉侵書幌㝠㝠濕釣船新愁嫌點滴元不到鷗邉<lb/>
　　畫寄王雲浦<lb/>
蕭散賢公子衡門似水清花間青鳥過砌下緑苔生<lb/>
<pb n="KR4d0575_SBCK_003-10b"/>
山色排簷入江波照眼明開啚想幽境欲為寫閑情<lb/>
　　雨几<lb/>
雨几唯生睡村醪不觧愁泥塗深溺象身丗眇浮漚<lb/>
逕草紛披濕林扉惨淡秋何人富春渚五月披羊裘<lb/>
　　題丘氏壁<lb/>
我愛丘君宅蕭然隱者風石邊蒙細篠井上植髙桐<lb/>
墨沼鵞羣白雲窓藥蕋紅咏歌當上已修楔樂融融<lb/>
　　三芳圗<lb/>
丹桂月光落猗蘭琴調清独忴秋鶴瘦相對夜江橫<lb/>
芳烈誰先後才華孰重䡖道心安有染無物惱閑情<lb/>
<pb n="KR4d0575_SBCK_003-11a"/>
　　畫江天晚色贈志學<lb/>
不見吕君久題詩懐不忘風声渾落葉山影半斜陽<lb/>
独鶴来遅莫孤㠶出渺茫為啚秋色去㽞寄讀書堂<lb/>
　　桂花<lb/>
桂花㽞晚色簾影淡秋光靡靡風还落菲菲夜未央<lb/>
玉縄低缺月金鴨罷焚香忽起故園想泠然歸夢長<lb/>
　　荅雲浦<lb/>
尋真狎隱淪息景絶風塵屈子䏻安義陶公每任真<lb/>
山中宜餌术江上憶羔<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>亦欲従栖遯柴車為尓巾<lb/>
　　題墨竹贈李文逺<lb/>
<pb n="KR4d0575_SBCK_003-11b"/>
義㒷李文逺墨法似潘衡麋角膠偏勝桐花烟更清<lb/>
紫雲腴泛泛玄璧理庚庚安淂龍香剤霜枝寫月明<lb/>
　　送僧<lb/>
聞說四明道山川似若耶去依阿育塔还宿𣑽王家<lb/>
望井封殘雪江船聚晚沙光公強徤否持底作生涯<lb/>
　　垂虹亭<lb/>
虚閣春城外澄湖暮雨邉飛雲忽入户去鳥欲窮天<lb/>
林屋青西暎吴松碧左連登臨感時物快吸酒如川<lb/>
　　三月四日觧逅徳方郎官九成掾史扵荆溪之<lb/>
　　上相従及旬而别囙九成徴余畫并賦詩為贈<lb/>
<pb n="KR4d0575_SBCK_003-12a"/>
剡掾學阮掾宛然西晋風百年聊復尓三語将無同<lb/>
載酒来溪上㸔山入剡中孤㠶逐雲影烟雨滿春空<lb/>
　　又題畫贈九成<lb/>
吴山春雨净江渚莫潮平觧䌫欣𥘉霽開㠶已到城<lb/>
郯君有髙趣樽酒慰閑情醉吐真丘壑毫端一咲成<lb/>
　　暮春期潘徴君不至<lb/>
風林驚宿雨澗户落殘花芳月忽巳晚幽期良恐賖<lb/>
黄鸝念求友鸚鵡呼煮茶猶候犢車至心親寕惮遐<lb/>
　　寄徐仲清<lb/>
岩谷採靈藥蕭條栖遁情白雲簷下宿海鶴階前鳴<lb/>
<pb n="KR4d0575_SBCK_003-12b"/>
燕爼登春<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>晨飱脯竹萠詩憑五瀉水好過蘭陵城<lb/>
　　送李徴君逰荆溪囙寄王司丞<lb/>
何䖏尋狂客故人王子猷花落庭前樹風吹溪上舟<lb/>
紫筍生春雨緑薲滿芳洲心随酒船發悵望不䏻休<lb/>
　　題畫贈張玄度<lb/>
蕭條江渚上舟檝晚相過卷幔吟青嶂臨流寫白鵞<lb/>
壮心千里馬歸夢五湖波園石荒筠翳風前怳浩歌<lb/>
　玄度文學好學工詞翰藹然如虹之氣真江南澤<lb/>
　中千里駒也十二月十四日侍乃翁訪僕江渚相<lb/>
　与話舊踟蹰深動故園之感囙想像喬木佳石翳<lb/>
<pb n="KR4d0575_SBCK_003-13a"/>
　没扵荒筠草蔓中遂寫此意并賦詩以贈焉<lb/>
　　為唐景玉畫丘壑啚并賦<lb/>
丹經㽞玉斧真籙佩青童蛻迹氛埃外怡情岩穴中<lb/>
吹笙緱嶺月理詠舞雩風欲畫玄洲趣揮毫清㒷同<lb/>
　　稽山草堂為韓致用賦<lb/>
稽山讀書䖏應近賀公湖磵月懸蘿鏡汀花落酒壺<lb/>
賣藥入城市扁舟在菰蒲逃名向深僻君豈伯休徒<lb/>
　　五雲書屋<lb/>
幽深隱者宅迢逓少微山賀公鏡湖曲李白棹歌还<lb/>
雨几研苔碧風軒江竹斑韓衆近何似晏㬌白雲間<lb/>
<pb n="KR4d0575_SBCK_003-13b"/>
　　畫竹贈王光大<lb/>
荆溪王隱士相見每従容借地仍栽竹巢雲独傍松<lb/>
青苔盤石净嘉樹緑隂重約我同栖遁嵩髙苐㡬峰<lb/>
　　題漁樵友卷<lb/>
釣水𣸪樵山逃名宇宙間一篙春水净半畞落花閑<lb/>
鷗鳥時親狎松雲共徃還厭聞塵丗事緬邈不相関<lb/>
　　題畫贈王仲和<lb/>
曽住南湖宅于今已十年樷筠还自翳喬木故依然<lb/>
雨雜鳴渠<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>雲連煮术烟何時重相過爛醉得佳眠<lb/>
　南湖陸玄素髙士幽居今王君仲和居之水木清<lb/>
<pb n="KR4d0575_SBCK_003-14a"/>
　華户庭幽邃余嘗寓其家四年翛然忘丗慮也仲<lb/>
　和以此幀索畫竹石畫已并詩其上以寫惓惓之<lb/>
　懐玄素仲和外舅也故尤感余故人之思乙巳𥘉<lb/>
　月十七日<lb/>
　　荅光大<lb/>
空谷枉嘉藻幽吟當廪秋詩鏗清庙瑟書聳屈盧矛<lb/>
學業余多愧才華子独優飛鵉天外羽斯丗邈難儔<lb/>
　　畫竹寄張天民<lb/>
良常南洞口聞有掃塵齋竹影春當户泉声夜遶堦<lb/>
自矜霜兔徤安有魯魚乖截得青鵉尾因風寄好懐<lb/>
<pb n="KR4d0575_SBCK_003-14b"/>
　　題元朴上人壁<lb/>
蕭條江上寺迢逓白雲横坐待髙僧久時聞落葉声<lb/>
鴟夷懐徃事張翰有餘情独掉扁舟去門前潮未生<lb/>
　　挽張徳常<lb/>
孝弟由天性清貞有祖風宦逰江郭逺歸隱曲林通<lb/>
嗜古真成癖歌詩信已工有才悲賈傳荏苒百年中<lb/>
　　寄章心逺<lb/>
江海章髙士相違已半年青山雲冉冉白鶴影翩翩<lb/>
坐㸔神鰲抃行吟秋水邊何當拾瑶草遅子華山巔<lb/>
　　寄張景昭<lb/>
<pb n="KR4d0575_SBCK_003-15a"/>
烟渚落日後風林清嘯餘䡖舟下天際髙人遺素書<lb/>
笋脯炊菰米松醪薦菊𦵔子有林壑趣江海一胥踈<lb/>
　　寄東白上人<lb/>
楓林散霞綺湖水淡秋烟忽憶北麻漾𥘉春掉酒船<lb/>
羽容借鱠具髙僧醉棲禅何時来甫里痛飲痛飲前<lb/>
　　畫吴松山色贈潘以仁<lb/>
吴松春水緑揺蕩半江雲嵐翠窓前落松声渚際聞<lb/>
潘郎狂嗜古容我醉書裙鼓柁他年去相従逺俗氛<lb/>
　　贈友<lb/>
父子相師友周南義理門阿翁如玉㓗賢嗣似春温<lb/>
<pb n="KR4d0575_SBCK_003-15b"/>
舍後自生笋堂隂亦樹萱西山近在望静黙以忘言<lb/>
　　贈陸隱君<lb/>
甫里髙人後風流有裔孫愛山仍愛晝㽞饌復㽞樽<lb/>
每看雲眠石因尋竹欵門今朝嵐翠濕應是雨翻盆<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>檜亭集卷一</head>
    <p>
<pb n="KR4d0499_WYG_001-1a"/>
欽定四庫全書<lb/>
　檜亭集卷一　　　　　　　元　丁復　撰<lb/>
　　古體<hi>四言</hi>
　　　有鳥<hi>前集</hi>
有鳥有鳥鳴聲嘐嘐自東有居則西于巢有翩者翼載<lb/>
戢載翹害徃害否中心摇摇有鳥有鳥鳴聲孔悲生此<lb/>
東隅息彼西枝有翩者翼逝將奮飛我行遲遲莫知所<lb/>
依惟東有山嶺路其岐惟西有江湍流其支伊此之懷<lb/>
<pb n="KR4d0499_WYG_001-1b"/>
復彼之思莫知所之我心孔哀昔我來思狐裘披披今<lb/>
我何為絺綌有凄譬彼行驥有縶其馳言提其玦載泣<lb/>
㱆欷相彼鳴琴匪絃伊絲哀于途人宜莫我知聖或弗<lb/>
濟伊命也而命也如兹我行其隨<lb/>
　　　衆羽送劉士幹知事赴湖廣省掾<hi>續集</hi>
衆羽之差差彼翰而鴟衆趾之離離我獨于䕫夫乗而<lb/>
徃我徒于追波濤洶洶則匪于江彼陸康莊則舍而杭<lb/>
我聞瞶瞶我視于盲爾牽于驅愛<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>其駒爾行徐徐於<lb/>
<pb n="KR4d0499_WYG_001-2a"/>
余焉居我有㫖酒聊樂與娛<lb/>
　　　維山送章子端調浙東奏差<lb/>
維山其砠維水沮洳孰來吾蘇使君之車岨則有阪使<lb/>
車無反沮洳有衍伊澤斯逺維澤伊何孔碩洋洋我攸<lb/>
樂康使車彭彭惟驂在隅弗疾其驅彼華紆徐維章子<lb/>
之裾維山斯岵維水有滸章裾楚楚寔獲我所楚楚者<lb/>
衣肅肅者儀亦永其依我逸以敖娭<lb/>
　　　原存為葉博士作<lb/>
<pb n="KR4d0499_WYG_001-2b"/>
道一而二闔闢周還孰職為之有極兹先繼善成性吾<lb/>
斯以立作息出入若主有室洞靈湛虚吾斯其居物備<lb/>
用周靡完弗初或窒于牖或狂弗守物物之糅斯曠斯<lb/>
有若隙之多其明晰晰由擴而充無逺弗暨如鏡之塵<lb/>
不遂于拭如泉之蒙不疏以力杲杲出日曀曀其隂何<lb/>
有何亡于劇用淫交萬吾前窮日有積廓然太清上下<lb/>
森植勿欺以慊曰誠其意心身家國正修齊治曷維其<lb/>
功吾欺有存戒慎恐懼于弗睹聞何幾之術載省于獨<lb/>
<pb n="KR4d0499_WYG_001-3a"/>
屋漏弗愧矧炤于伏恒焉存存曷出匪門性焉反焉孰<lb/>
為先民<lb/>
　　　題墨蘭<lb/>
鳯凰可羅麒麟可羈我紉我佩我心傷悲<lb/>
　<lb/>
　<lb/>
　<lb/>
　<lb/>
<pb n="KR4d0499_WYG_001-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷一<lb/>
</p>
<p>
</p>
  </div>
<div>
                <head>檜亭集卷二</head>
    <p>
<pb n="KR4d0499_WYG_002-1a"/>
欽定四庫全書<lb/>
　檜亭集卷二　　　　　　　元　丁復　撰<lb/>
　　古體<hi>五言</hi>
　　　瀛海篇贈吕錬師<hi>前集</hi>
我本瀛海人瓠落九州土三山不得歸六鼇竟何所凝<lb/>
精耿宵寐徃徃呼安期跂予紫霞想感此白日馳客有<lb/>
金陵仙玉霄住雲月近從爵溪來霜紈卷溟渤搴衣拂<lb/>
天姥跣踞青芙蓉羲和擢僵指夜寒笞六龍金烏飛上<lb/>
<pb n="KR4d0499_WYG_002-1b"/>
天露草忽已晞奈何秘靈境忍使人民非朝搴四明霞<lb/>
夕渉㑹稽道鄭𢎞招不來賀監亦已老胥濤吼奔雷逆<lb/>
折生回風鸞乗仙子府鶴語梅花宫清湖自歌舞顔髪<lb/>
凋青紅壺丹碧光㵼劔影洞庭水霜落山橘寒還過呉<lb/>
王里呉王湎不醒館娃骨已氷廼爾憶張果亦復尋茅<lb/>
盈玊妃發春哂手折雙瓊花寄贈两女兄相逢學丹砂<lb/>
翩然不肯留浪迹金陵市長歌六帝秋嫋嫋開夢耳青<lb/>
裾曳明月問我丹井南揮手緑雲表語别愁何堪徃年<lb/>
<pb n="KR4d0499_WYG_002-2a"/>
去天台藥草逕香滿彼之溪上人泣向西風斷瓊臺天<lb/>
上遥銀橋霧中没葛陂一丈竹鱗鬛生倐忽颷車劃雷<lb/>
逝輪轅不相將尺地不可縮况兹道路長故人衡湖居<lb/>
舊約赤城下縁厓履靈迹弄瀑潄清瀉今聞綰漢綬好<lb/>
作常州牧興公賦金聲名山阻高躅東行即相討自稱<lb/>
回道人榴皮醉香墨曉過東林春海圖慎勿視但恐馳<lb/>
其神<lb/>
　　　甘雨昨日足<lb/>
<pb n="KR4d0499_WYG_002-2b"/>
甘雨昨日足今日豈不㳺文漪散清沼緑樹未驚秋歩<lb/>
出西郭門浩浩江漢流危檣隘川浦乃有逺人舟江浪<lb/>
赴海潮驚沙無定漚號呼走羣吏肉食懷鄙謀及時不<lb/>
歸耕卒歲何用周悄悄緑髪子還家多白頭為農極凋<lb/>
瘁猶用苦誅求<lb/>
　　　東海有蟠桃<lb/>
東海有蟠桃結根何歲年花開不闗春霜露不繫天仙<lb/>
種詫靈異未知樹所縁我欲徃問之代無絶世賢適來<lb/>
<pb n="KR4d0499_WYG_002-3a"/>
王母至遂奉武皇筵驕主好自誕後來信謂然愚者諒<lb/>
多惑知者當不傳<lb/>
　　　題小兒髙馬圖<lb/>
緑衫良家子文鱗宛國駒神宇擢秀彩駿骨蓄英腴妙<lb/>
齡從兹啟遐陟邇云初迅發逞窮邈若視無寰區嬰之<lb/>
尺鞅御加以寸箠驅百年雖瞬息萬里亦湏臾朝晞若<lb/>
木津夕秣崐崘虚徃駕諒可追至者吾其徒勿云視華<lb/>
翫市里周盤娯時去壯齒謝日暮我馬瘏終慚作圖意<lb/>
<pb n="KR4d0499_WYG_002-3b"/>
攬此徒永吁<lb/>
　　　送趙有章教諭滿還郎歩<lb/>
昔在秋浦還我行凌浩𣺌尋君郎川宅相逢武林道君<lb/>
顔日方滋我髪初未皓及兹凌陽見顔髪非昔好故心<lb/>
無淺交論詩有深造良意正云云逺别何草草長恐重<lb/>
見日復此同衰老相知在乆要各用豁中抱中抱何以<lb/>
豁志士懷其𠂻文興諒斯際道在詎無庸雍雍麟虞化<lb/>
泱泱鄒魯風菁莪歌樂育芹采有遺功持兹從所際誰<lb/>
<pb n="KR4d0499_WYG_002-4a"/>
謂行未通我生胡不遇亦云適其逢顔稷千載人趨異<lb/>
心乃同朂哉戒修徳庶言玉爾躬<lb/>
　　　竹山<lb/>
離離鳯食幹緜互亘修巒君子懷靜儀虚貞媚蒼寒靈<lb/>
厓發潛頴崇苞閟幽盤筮隣從蔣詡永結羊裘歡<lb/>
　　　同縣尹張志道徵士黄觀復隂秀才燕集六縣<lb/>
　　　　校官葉仲庸池上分韵已而互相為和<lb/>
　　　　分得碧字<lb/>
<pb n="KR4d0499_WYG_002-4b"/>
江水秋未清林暉午能碧相忘散亂坐幸老談笑劇以<lb/>
君久寒氊且爾暫暖席同心勿辭飲况有陶彭澤<lb/>
　　　　次韵殿字<lb/>
堂堂瓊林客籍籍金鑾殿一官巖州最再調淮縣見<hi>謂張</hi>
<hi>也張以丙科授黄巖州判再授淮東六合縣尹</hi>人生逐日老世事浮雲變亦有<lb/>
古宫臺凄凉入荒甸<lb/>
　　　　次韵下字<lb/>
王日不注官從天得長假年衰豈能高老坐不許下新<lb/>
<pb n="KR4d0499_WYG_002-5a"/>
秋席為展欲夕尊未罷誰揮魯陽戈請駐羲和駕<lb/>
　　　　次韵秋字<lb/>
白簡剡霜雪黄郎富春秋<hi>時黄以茂才受羣御史薦</hi>竒才不世用髙<lb/>
韵失時流卞璞一就琢荆臺安得留應懷鷗鷺侣猶憶<lb/>
鳯凰樓<lb/>
　　　　次韵隂字<lb/>
喜把手中酒醉捫頭上簮題詩共五客擊節得諸隂<hi>謂隂</hi>
<hi>秀也</hi>綺席紫霞散銀缾黄玉斟相㸔十年面應見故交心<lb/>
<pb n="KR4d0499_WYG_002-5b"/>
　　　小集江東精舍<hi>闕</hi>園遂劇飲至醉明日次韵呈<lb/>
　　　　晉仲教授子<hi>闕</hi>蕃逺二學正<lb/>
良㑹靡云屢芳辰歘如流餘英謝丹敷新柯揚緑柔吾<lb/>
儕阻飛騫此復同淹留書期命求羊更序迨融收羅墉<lb/>
閟堂邃繡鐍啟園幽矩甃循方折壺構憇<hi>闕</hi>　隂曀蕩<lb/>
遐薄皓景舒明修酌秩亂前次談緒繹中<hi>闕</hi>缾虚綴斷<lb/>
獻爵遍反初酧壇雉感時伏城烏瞻暝投今懽不可永<lb/>
後集重為謀天地苟有盡樂爾竟何愁<lb/>
<pb n="KR4d0499_WYG_002-6a"/>
　　　　次韻鄭復初録事秋夜三首<lb/>
漫漫秋夜長時蟲號四壁出視天宇高仰見河漢白在<lb/>
世亦有道胡乃自偪側寸心寧中居萬物絡我役雞鳴<lb/>
夣茫茫不知誰舜跖<lb/>
凉涼秋夜深白露沾重衣志士不在飽詎復懷饉饑啼<lb/>
蛄怨衰藂煥景凄以㣲屈父從遺則宋玊有餘悲馴致<lb/>
諒以道爾亦安爾為<lb/>
寥寥秋夜高時物得其心榮華無終玩衰悴逓相尋微<lb/>
<pb n="KR4d0499_WYG_002-6b"/>
月流西極東暝足幽隂客為哀商奏弦促憂思深揮置<lb/>
各就寐已亡人與琴<lb/>
　　　董貞婦<lb/>
靈鳯懷逺音梧枝傷早枯孤鳯栖故林哀鳴哺其雛妾<lb/>
身固有死豈不有舅姑朝采陌上桑暮辟閨中纑蠶繅<lb/>
雜絲纊紡織充裙襦家尊足纎温妾衣自粗疎怡問審<lb/>
寒燠敬進備鱻腴生事一以盡塟祭無違踰桓桓樹董<lb/>
宗黽黽鞠子劬諄諄賢者從臻臻聖人徒不幸妾有身<lb/>
<pb n="KR4d0499_WYG_002-7a"/>
不幸妾有夫有夫不終老有身徒區區所幸妾有子不<lb/>
願表門閭膏沐不為施素髪今被<hi>闕</hi>妾身亦有死妾今<lb/>
知免夫<lb/>
　　　送䝉古學正朱伯新<lb/>
國朝右字學海字同書文渙渙播綸綍皇皇樹典墳玊<lb/>
堂列高署金閨集名羣炳蔚出豹霧雜沓從龍雲駸駸<lb/>
隮上爵班班著竒勲朱君海邦彦貳教秦淮濆訛刋盡<lb/>
榘矱譯辨劇毫分民務每<hi>闕</hi>　使軺亦屢勤將命在不<lb/>
<pb n="KR4d0499_WYG_002-7b"/>
辱治絲貴無棼馳驅易險逺剸割輕紛紜寘之州郡間<lb/>
詎能案牘殷况近風紀崇兼有霜雪聞長兄已騰譽次<lb/>
公亦揚芬雁行在霄漢鶴髪感榆枌倚門念切切謁府<lb/>
語云云戍𤓰已過期行李不待曛為友諒兹久飲醇方<lb/>
自醺執手遽將别中心第如焚醑我金陵酒采彼青渚<lb/>
芹彼芹既芳㓗我酒復氤氲與子共斟酌用爾達慇勤<lb/>
予生同里閈獨學愧河汾少小强解事動輙期致君道<lb/>
源窮夕汲藝圃肆朝耘應將延郭隗不願學終軍纍纍<lb/>
<pb n="KR4d0499_WYG_002-8a"/>
一韋布溷溷衆羶軍區區阻墀闥汨汨走埃氛御史才<lb/>
見舉相臣勢方薫不視禁内草空愧篋中芸况復正端<lb/>
委奄忽就鋸釿𤣥紞須在冠黄縑不為裙翩然轉雲夣<lb/>
謝彼雨雪雰萍浮乃楚實桃夭遂周蕡潦倒歲兹履垢<lb/>
穢日自帉秋蒲感衰質凍梨悲積紋戰兢懷俯仰黽勉<lb/>
踐穹垠鄉評抱素譽塵拜望朱幩不知飾簠簋方期聘<lb/>
𤣥纁哀號疲鴻雁噆食毒蝱蟁膚及且竟髓宵念毎達<lb/>
昕永願來麟鳯長當友糜<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>
<pb n="KR4d0499_WYG_002-8b"/>
　　　贈危觀<lb/>
凍雨洗餘雪值别龍河上借酒操公房持觴竟蔬餉龍<lb/>
河水南注西逐秦淮流海潮却南上送客有行舟向來<lb/>
撫州門永懷臨川彦大兄金陵㳺市西忽相見聞名未<lb/>
識靣各復十五年為懽兩何如緑髮漸華顛前年水門<lb/>
餞金臺煩寄詩遥希九成奏長憶五彩儀周旋子長志<lb/>
浩蕩太史筆召對㑹有時歸來定何日令弟惠連行客<lb/>
食曹公魚既領臺官薦還持府掾書時年不相持日夕<lb/>
<pb n="KR4d0499_WYG_002-9a"/>
輙屢過政如見阿兄每得慰老我庭樹長年青池草亦<lb/>
春碧自可緩羈悰胡然動離色在古有貧仕居卑且娯<lb/>
親不聞刀筆起竟是廟堂人徇道獨所期徇時衆不可<lb/>
老夫終荷鋤下車灌園左<lb/>
　　　題洪範圖<hi>續集</hi>
洪範世逾逺混沌日以鑿皇天若有憂聖人兹乃作貽<lb/>
訓本無言靈物惟所托龍馬既出河神龜復于洛天道<lb/>
諒繇布人文遂斯灼羲圖闢深閟禹書啟重籥八卦木<lb/>
<pb n="KR4d0499_WYG_002-9b"/>
維條九疇緑在絡彛倫攸秩序後繼實矩矱殷后有衰<lb/>
德箕父且狂奴朝歌一倒戈鎬京已旋車宗噐效㣲子<lb/>
祀事綿宗都而此繫者天顧可冺然歟是以洪範陳固<lb/>
與正義俱□懐皇極建永為萬世圖亦于仁之行曷敢<lb/>
議其餘呉興念先軌亳社愾新墟秪今翰墨珎豈止觀<lb/>
覽娯惟應玩意表政在援毫初<lb/>
　　　贈縫人<lb/>
九官各讓德不聞陶虞時稼穡命后稷典樂客伯䕫掌<lb/>
<pb n="KR4d0499_WYG_002-10a"/>
教固在契職工乃為垂益使掌山澤讓朱虎熊羆咎繇<lb/>
慎恤刑所以佐治之禹獨明五服采色在彰施山龍七<lb/>
政繪藻火粉米絺由之自軒轅製用易卉皮窮亘億兆<lb/>
歲所以資禮儀衮旒正斧扆垂拱安無為天下盛觀感<lb/>
於變風乃丕周官備縫人至意良在茲𤣥紞與紘綖王<lb/>
后夫人宜自命婦以下朝祭逓叅差後夫以藝專而乃<lb/>
冠賤卑國初具六官百工相師師金玉雖異局御秩<lb/>
並三司子孫世其官庭階足蘭芝彬彬臺省中頗愧老<lb/>
<pb n="KR4d0499_WYG_002-10b"/>
書詩書詩豈不好錯置行與知我知爾不能爾行我乃<lb/>
竒嗟哉聖人學而肆巧與欺士行苟蔑裂我且謂士蚩<lb/>
士蚩工乃慧曷敢賤視其早信逺珪幣孰忍棄弓箕客<lb/>
冠不勝簮我髪短于絲<lb/>
　　　送索都事調浙東僉憲<lb/>
老客浙東民喜聞浙東使浙東山海區七郡疏星置石<lb/>
田墾磽确積疊登棧庋編屋困貧瘠頗復崇禮義然松<lb/>
夜讀書賣薪給朝饋婦女供蠶績租税庶用備衣裳太<lb/>
<pb n="KR4d0499_WYG_002-11a"/>
麄疎顔色甚憔悴淡食鬻溪泉匏蔔足滋味兒童知畏<lb/>
官長老怕逢吏養兒充門戸生女早捐棄辛苦力田農<lb/>
不必了生事縣令無魯恭郡守非龔遂犁鉏遭賤辱刀<lb/>
筆致贏利况從官賣鹽十室九空匱彊黠騁譁嚚寡弱<lb/>
甘殽胾噬嚙罄遺骼椎剥方縱恣每年八九月傒我使<lb/>
者至望望焦釜沃徃往烈火熾伏地靡號訴仰天但悲<lb/>
喟明公禀至仁夙負經濟志淵源鄒魯學肺腑唐虞治<lb/>
彤庭二三䇿至言答天意瓊林預髙宴玊堂資小試股<lb/>
<pb n="KR4d0499_WYG_002-11b"/>
肱將邇延耳目先逺暨徃年冠堯豸江山發新麗氷霜<lb/>
含春陽嫗煦畜凌厲漸階繡斧持仍專紀綱地果然新<lb/>
詔下趣整東南騎白髪海濆生喜語連夢寐亦知吾父<lb/>
兄迤及弟子類遂痊瘡痍膚頓伸湮鬰氣排閽出幽閉<lb/>
郤枕起痿痺歡聲召太和福物下祥瑞英才不徒生生<lb/>
則必名世由來文儒用豈但黼黻謂匪幸一道私四海<lb/>
悉漸被㣲羽慕靈鳯蹇足羡良驥栖身市巷陋揣分天<lb/>
壤異雖後門屏謁自識廊廟器新詩猥垂録知己毎懷<lb/>
<pb n="KR4d0499_WYG_002-12a"/>
愧蕪辭莫殚陳包荒尚無薙<lb/>
　　　快翁上人還呉中將歴㳺粤甌閩南<lb/>
秋江夕雨霽㣲凉生綌衣雲滅青宇空北鴻衆已飛鴻<lb/>
飛向南去而我獨不歸我歸復何所長蛟卧寒浦將擾<lb/>
東海龍且騎南山虎南山虎白額具區濤可驀題詩悼<lb/>
夫差具禮謁太伯麋鹿猶故臺草青霜未白亦知舊鄉<lb/>
好奈何懷<hi>闕</hi>適佛國煙霞深錢塘早晚到靈鷲天竺來虚<lb/>
壤閣飛嶠藤樹各無根窈入蒼厓竅白猿宅幽深秪許<lb/>
<pb n="KR4d0499_WYG_002-12b"/>
胡僧叫馮君唁許由楮䇿北峰頭月中下桂子脚底天<lb/>
香浮忽然望凌霄餘杭第幾橋休尋大滌洞九鎻舞翠<lb/>
蛟神仙固荒芴婦女太嬌嬈松嶺行得得抵掌俱胝石<lb/>
天霄佛殿高霧雨僧廊黒曇芳蔣山去法住甚願力長<lb/>
堂粥飯爛大杓喚人喫含暉五鳯前綿雲尤可惜却到<lb/>
天目峰有徑近能通著市據師子開山自妙公本也亦<lb/>
竒士説法如建水長恨不見渠白髪客如此衣具㙮拜<lb/>
骨崕棲翔老鶻向來經行處菅草復已没灊山千頃潭<lb/>
<pb n="KR4d0499_WYG_002-13a"/>
古刹臨﨑嵌長魚一丈五吐氣濕成嵐東蹋青浪堆江<lb/>
流萬折回湏興大禹問無為句踐哀西施浣紗處行行<lb/>
過日鑄茶生如榖芽細摘為之住山庵老布衲解道喫<lb/>
茶去樗蒲與黄沙溪山轉復嘉天開四明洞頗多蓮社<lb/>
家大士翁為姓齋餽盡禮敬釋包天姥雲結履采藥逕<lb/>
蒼顛即仰上滕<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>築頷項朝彩發春好春香擢浩蕩徑<lb/>
二三五宿直萬八千丈劉阮桃如𤓰溪飯熟胡麻石橋羅<lb/>
漢菓晨供退靈蛇金地况不遥定光摇手招最上是華<lb/>
<pb n="KR4d0499_WYG_002-13b"/>
頂夜半見海潮海潮何由見日浴金幢見日中雞一鳴<lb/>
天下聽雞聲人間何萬衆昏夢一齊驚屠販襍輿馬同<lb/>
是起交征山高夏重褐山半蛭綴蠛不如山下人徵繇<lb/>
啼餓殺迤邐下赤城倉茫丹鳯鳴昔年騎虎人饒舌説<lb/>
两生至今閭丘守合掌跽岩扄鳴巖聲在足寒巖石為<lb/>
屋古<hi>闕</hi>縣古丹石鐘巢宿蝠神僧踞蛇口野媪脱魚腹<lb/>
水落空石灘<hi>闕</hi>　猶在陸桃花入百歩且過仙人渡張<lb/>
公一匊水黥去靣如故天台仙佛窟鄉夢何超忽白玊<lb/>
<pb n="KR4d0499_WYG_002-14a"/>
未歸人黄金果何物嘔血賦長詩搔頭惜斷絲還知雁<lb/>
蕩去重有龍河期東甌地接連南閩道逶蛇古師雪峰<lb/>
老請客木丸兒萬里倘可遣題書慰相思<lb/>
　　　鳯瑞送楊筦勾赴西臺御史<lb/>
鳯瑞下平世豈必一樹栖朝鳴江梧東夕語隴竹西伶<lb/>
倫奉軒后截管相與齊和音諧鈞天衆聲次昻低黄鐘<lb/>
肇大律四序乃不迷天地一以凖造物窺先倪丹山久<lb/>
寂寥楚狂歌德衰寧知仲尼後百世聞喈喈<hi>闕</hi>　千仭<lb/>
<pb n="KR4d0499_WYG_002-14b"/>
姿翽翽五采儀羣羽相從之效職各參差<hi>闕</hi>　因農勸<lb/>
鈎輈縁客悲風俗或有間道路相是非<hi>闕</hi>君闗西胄清<lb/>
白振前遺官居掃一室蔬茹備晨炊<hi>闕</hi>　交蓬堵捫蝨<lb/>
親布衣布衣無所言清時願有為新春刷驄馬况今當<lb/>
逺違揮策長江澨振轡清渭湄載歌周雅篇復詠召南<lb/>
詩<lb/>
　　　題馬圖<lb/>
羣馬共一槽一馬獨不食騏驎在羈束萬里未盡力豈<lb/>
<pb n="KR4d0499_WYG_002-15a"/>
不念一飽俛首悲向櫪奚官倚修栁靣目好顔色瑤池<lb/>
定何許天高莫雲碧<lb/>
　　　題鏡開亭<lb/>
方池開凈境湛水涵虛象空光納朝陽承塵淡清漾豈<lb/>
以感物故至静含動狀還將觀物心宴坐池亭上<lb/>
　　　題蜂雀圖巖釣隠所畫<lb/>
我觀蜂雀圖盖取封爵喻雀噤據高枝蜂閒緩飛去矧<lb/>
茲風日佳忽若歲年莫摇落漸復稀榮華豈如故所以<lb/>
<pb n="KR4d0499_WYG_002-15b"/>
嚴灘人千載保清素<lb/>
　　　次韻鎦伯善康克正新春㳺冶城謁卞壼墓<lb/>
青陽啟初歲朱旭煥㣲暄緬懷東晉國漸及西州門宫<lb/>
庭今始敞林墓古所存新萌集朝露古樹酣春雲乃瞻<lb/>
傑棟起恍若高羽翻忠精諒斯在族緒尚滋蕃獨慙數<lb/>
友陪再拜千載墳自從司馬帝誰似卞將軍寧辭下屈<lb/>
膝且欲歌招䰟皇皇晉南渡徃往齊東昏蕃維毎輕視<lb/>
叛亂不可言朝臣徒偃武隠士且移文國事既擾擾兵<lb/>
<pb n="KR4d0499_WYG_002-16a"/>
書謾紜紜位忘天寳定勢欲雲夣吞謀謨失上䇿板蕩<lb/>
幾中原雲黒垂天鵬濤白横海鯤星妖未隕夕日馭將<lb/>
及曛地軸換坱圠天柱撑崑崙孤臣衛兼霍二子育與<lb/>
賁早知盡忠事亦懷罔極恩將貽百世勸豈念一朝勲<lb/>
當時遽爾否此道定諸坤手足衛心腹柯葉䕃本根脱<lb/>
生愧人世寧死萬鬼隣少小史書見始終父老聞情至<lb/>
劇造次物變恒糾紛幾萌一毫間差逺千里分可憐甘<lb/>
瓦礫直欲譏璵璠食蘗乃知苦食桂乃知辛遐哉志士<lb/>
<pb n="KR4d0499_WYG_002-16b"/>
心可與俗夫論<lb/>
　　　贈耕民樊秀才<lb/>
溪南得新雨㣲萌浮緑埛晨及聊負耒初旭破高冥慈<lb/>
㹀遲鳴犢小䇿揮柔青角端帯春泥亦復掛一經廻縁<lb/>
即竟畆取讀輙為停池塘稻白芽感時含帝靈嘉種在<lb/>
良播樊生安得寧苖長重耘耨况恐生蟊螟<lb/>
　　　送張志可侍父之奉化幙官二十首用杜少陵<lb/>
　　　　萬壑樹聲滿千崖秋氣高浮舟出郡郭别酒<lb/>
<pb n="KR4d0499_WYG_002-17a"/>
　　　　寄江濤為韻<lb/>
張生抱天秀少小從親宦夙慕東魯生歴事南邦彥暇<lb/>
力旣昏晨讀書忘夜旦茫茫天壤間碌碌兒子萬<lb/>
凉日在原野西風動林壑州城界溟渤崦溆互㕘錯良<lb/>
牧徵自今窮俗慮非昨采采老萊衣婉婉芙蓉幙<lb/>
靈飈散餘暑夕氣澹空素征車戒初晨行道畏多露英<lb/>
英紫騮駒矯矯青雲步往哲良可期脩名庶茲樹<lb/>
燈火近在水樓臺高出城人家文作俗官府政加清靜<lb/>
<pb n="KR4d0499_WYG_002-17b"/>
晝下山氣寒空浮海聲長裾曳户限日日見諸生<lb/>
遐邦榑桑澨往往仙所館海近天易寒山多日如短度<lb/>
巷青霧深開軒白雲滿故家富積書往借手自纂<lb/>
新州涉湖江所歴道里千綠樹被山路白華生鹵田鹽<lb/>
徒盜兵器竈户苦笞鞭鎦濞始專利而今甚可憐<lb/>
山中士有道置屋上縣崖坐嘯鍾竽合行隨鹿豕偕葺<lb/>
衣牽葛藟煑飯拾松釵見說幕官好問郎時出街<lb/>
逺郭人烟曉寒江魚蟹秋黄柑金箇重白稻玊精流輟<lb/>
<pb n="KR4d0499_WYG_002-18a"/>
誦臨虚市親調進膳羞亦知官幙府有子復何憂<lb/>
高月滿席光多露襲裳氣采船蓮葉芳赤纜栁根曁起<lb/>
為清夜吟逺有太古意南飛雙白翎沙頭故無睡<lb/>
羣公集清滸出祖發江艘碧色㵼空宇望來秋氣高為<lb/>
子諒有道在世豈徒勞尊親况未艾微霜瞻二毛<lb/>
生人俱幬載舉世異沉浮客厭翟公第妻憎季子裘割<lb/>
席有高義多金無鄙謀如逢魯連子一笑璧空投<lb/>
亦聞東海上登望見瀛洲雲開逺仙宅風却近人舟珠<lb/>
<pb n="KR4d0499_WYG_002-18b"/>
樹夜色滿藥山春薌留倘値徐生輩為訪始皇游<lb/>
涯底而沮洳瀕路轉磽□巖精徹夜語海怪有時出塗<lb/>
人相如鬼天使香禮佛陶公五十畝便可盡種秫<lb/>
四明古名區天台接旁郡幽居無俗家靈苗長仙菌海<lb/>
底日見浴峰頭天可問有方即請游山輿窄如畚<lb/>
谿橋長入村海舶不到郭山菌香滿籠江蜬脆堪斫朝<lb/>
登白玉盤莫獻黄金杓取釀石中寒水甘酒不惡<lb/>
山中官久居水上子當别固欲船少淹數遣酒更熱去<lb/>
<pb n="KR4d0499_WYG_002-19a"/>
里顔如脂還家頭滿雪還過賢父子我行亦惙惙<lb/>
仙翁日採山長生視能久松根茯有神蜂盤蜜如酒仙<lb/>
人來海上寶訣綴肘後老君拔宅上墮地徒井臼<lb/>
平生江海徧及老乃兹寄灌畦給蔬食養子昧書義親<lb/>
交如里人見客不忍棄攜家甬東州或久甘海味<lb/>
民厚靜開户官清深見江酒行山客幾花發野鶯雙冷<lb/>
署霜生座高眠月滿窗而翁在城府自謂鹿門龎<lb/>
雲樓朝吐蜃雪屋夜翻濤蕩薄淵人怒憑陵海客豪盛<lb/>
<pb n="KR4d0499_WYG_002-19b"/>
時瞻北闕往事感東曹喜有鱸魚鱠朝朝出網艚<lb/>
　　　題句容趙氏松磵堂<lb/>
愛客趙公子春登松磵堂展席翳長䕃臨流進餘觴陽<lb/>
漪動五色天聲散幽篁無謂山笛詠此樂殊未央<lb/>
　　　題秋江晚渡圖<lb/>
白雲在青山紅葉爛無數亦有冬青枝長松共如故茅<lb/>
堂當樹間江光澹凝素扁舟不可呼誰令汝來暮<lb/>
　　　同永嘉李季和<hi>孝光</hi>望鍾山聨句<lb/>
<pb n="KR4d0499_WYG_002-20a"/>
鍾山日在望匏繫未成往我本忘世人<hi>孝光</hi>誰能久塵<lb/>
鞅窮猨苟擇木<hi>復</hi>冥鴻不離網蕞爾升斗縻<hi>孝光</hi>乃此<lb/>
尋尺枉川江互迢遞<hi>復</hi>天地一莽㝗霸氣遂終陳<hi>孝光</hi>
山名猶姓蔣䇿羸結幽躋<hi>復</hi>拔茹傾勝賞踡林萬虬伏<lb/>
<hi>孝光</hi>獰石羣獸仰雨晴虹霓裂<hi>復</hi>雲熱鸛鶴響靈骨瘞<lb/>
浮屠<hi>孝光</hi>癯趺踞方丈陟閣鷹巢危<hi>復</hi>闚户蜂房敞禪<lb/>
林舊稱一<hi>孝光</hi>梵刹新闡兩苾芻化城喻<hi>復</hi>獬豸嚴駕<lb/>
上一人㪺小月<hi>孝光</hi>七佛築峻壤狻猊睥玉除<hi>復</hi>蝌斗<lb/>
<pb n="KR4d0499_WYG_002-20b"/>
罥銀牓庸超謝羶葷<hi>孝光</hi>媚禱懐肸蠁俗子空卑栖<hi>復</hi>
至人廓遐想相期訪龍蟠<hi>孝光</hi>何如游雁蕩窻明誦楞<lb/>
嚴<hi>復</hi>林昏過魍魎終然千仭巔<hi>孝光</hi>極彼九州廣圓龕<lb/>
坐覔心<hi>復</hi>方具跪合掌攬秀目顒顒<hi>孝光</hi>討幽心養養<lb/>
沈綿阻客游<hi>復</hi>爽塏聆人奬境虚雲壓闌<hi>孝光</hi>江逺浪<lb/>
浮槳揮清宜麈尾<hi>復</hi>翳靜便鶴氅城分三國鼎<hi>孝光</hi>淮<lb/>
凑百川輞喜彈青綺冠<hi>復</hi>倦曳綠玉杖朝晴竟﨑嶔<hi>孝</hi>
<hi>光</hi>夜夢猶髴髣祝酒遣詩魔<hi>復</hi>搜句搔技癢深推衆壑<lb/>
<pb n="KR4d0499_WYG_002-21a"/>
宗<hi>孝光</hi>雄據諸峯長眼碧覽益逺<hi>復</hi>髥白聯苦强地籟<lb/>
息箕簸<hi>孝光</hi>天絲遺女紡金聲調危鐸<hi>復</hi>石華繡卑磉<lb/>
騎驢約兹後<hi>孝光</hi>驚猿記疇曩貲罄怨支離<hi>復</hi>腹果歸<lb/>
莽蒼間休<hi>闕</hi>　席<hi>孝光/</hi>敏奪雲門棒竹露曉衾濕<hi>復</hi>松<lb/>
飈秋髪爽玉樹異風標<hi>孝光</hi>珠林<hi>闕</hi>星朗躡屐去後齒<lb/>
<hi>復</hi>早炊囊宿滰弔古重追尋<hi>孝光/</hi>披荒增慨慷<hi>復</hi>
　<lb/>
　<lb/>
<pb n="KR4d0499_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷二<lb/>
</p>
<p>
</p>
  </div>
<div>
                <head>檜亭集卷三</head>
    <p>
<pb n="KR4d0499_WYG_003-1a"/>
欽定四庫全書<lb/>
　檜亭集卷三　　　　　　　元　丁復　撰<lb/>
　　古體<hi>七言</hi>
　　　送周士德還北<hi>前集</hi>
東風吹花繞白門南人送客開緑尊緑尊空盡客當發<lb/>
白門惜别花無言周郎挟書南州讀濯髪春江水加緑<lb/>
功名早年一唾手鄉里老人皆刮目巍巍廊廟急需材<lb/>
明日辟書天上來鳯凰翩翩下千仞羽翼五彩江南臺<lb/>
<pb n="KR4d0499_WYG_003-1b"/>
南竹有實梧有樹歸飛即向岡頭去霜風一肅天地春<lb/>
欝作雲雷散霖雨老夫借屋隣僧房門前蓬蒿十丈長<lb/>
目力苦短耳力强喜聞斯世登虞唐<lb/>
　　　題畫馬為𤣥逺上人賦<lb/>
上人超世資脱然了無為猶有愛馬癖或比道林支天<lb/>
馬由來出天池西大宛國乃有之房星寫神孕龍漦雄<lb/>
志倜儻精權竒飛行滅没電莫追空塵留烟不得窺月<lb/>
氐之子那敢騎漢武逺慕穆天子欲隮昆侖㳺具茨遣<lb/>
<pb n="KR4d0499_WYG_003-2a"/>
使先開玊闗道鳳頸虎翼初就羈王良造父死已久當<lb/>
時不知馭者誰唐人為馬置馬監奚官果是何物兒况<lb/>
復教之作馬舞拜跪起伏取笑唉伏仗能鳴輙引去俯<lb/>
首低摧青絡絲欲從駑駘服轅下局促動遭箠策施非<lb/>
徒䘮志失天性病骨痩柴如宛錐所以韓幹為畫肉不<lb/>
忍神駿成彫羸大漠茫茫天作涯饑齕飽卧驕且馳蒲<lb/>
捎肅颯輕風度苜蓿參差新雨滋胡為束縛對厮養長<lb/>
嘶無聲情内悲我豈伯樂知馬者意與馬類傷馬時自<lb/>
<pb n="KR4d0499_WYG_003-2b"/>
從眼前見此卷把軸起坐斂更披上人之意無乃爾笑<lb/>
絶長題畫馬詩<lb/>
　　　醉歌贈雲心子陸華之<lb/>
雲心子陸農師之子孫老來賣卜錢唐門捜𤣥抉微擘<lb/>
混淪進退五緯扶兩輪皥父及芒兒束手就律吕不敢<lb/>
差毫分前身定是張博望老樹倒上騎昆侖投杼機上<lb/>
女飲牛河畔人與之細説天地根却來人世三千嵗君<lb/>
平朽骨呼不聞功名冨貴無足云秖談禍福開盲昏得<lb/>
<pb n="KR4d0499_WYG_003-3a"/>
錢沽酒和天吞赤城有狂客十年江海看浪翻歸來黄<lb/>
塵中拭目驚見君抵掌一長笑各拂頭上巾别時緑髮<lb/>
滴可染秖今雪繭繅吳盆少者忽已老老者不復存政<lb/>
須日日醉倒湖邊尊尊已倒還再沽不愁黄金盡但恐<lb/>
清旦無舉手招羲和低頭喚天吳勸爾勿東逝止爾毋<lb/>
西徂西徂不可止東逝無窮已囑付酒家兒明當復來<lb/>
此<lb/>
　　　寳林丈室所藏子昻飲馬圖<lb/>
<pb n="KR4d0499_WYG_003-3b"/>
奚官小臣職奚為馬飢則秣渇飲之龍媒八尺千里姿<lb/>
雪花披身雲陸離往往異種來天池乗輿重惜閑驅馳<lb/>
河清海晏無盤嬉壯志老死不得騎御栁春深白日遲<lb/>
寒甃净汲水花漪目光注電吻沫脂振迅欲掣青絡絲<lb/>
奚官小臣謹厥司猶恐若後訶譴施不必前身作馬通<lb/>
馬語人心物性在善推嗚呼奚官小臣身賤卑馬不如<lb/>
人愚亦知奈何為人牧重爵厚禄不恤民渇飢剜刮膏<lb/>
血刻肉肥坐令溝壑轉老羸今之龔黄卓魯誰雲棷藂<lb/>
<pb n="KR4d0499_WYG_003-4a"/>
社時所師為出馬圖陳馬詩<lb/>
　　　題百馬圖為南郭誠之作<lb/>
一馬百馬等馬爾百馬一馬勢態異龍眠老李意脱神<lb/>
代北宛西無不至樓蘭失國龜兹墟玊門無闗但空址<lb/>
蒲萄逐月入中華苜蓿如雲覆平地始皇長城一萬里<lb/>
漠雨平添窟中水将軍昔有李貳師尺箠長驅萬騏驥<lb/>
當時無乃或爾遺齕草翻沙縱眠戲就中驍黠嚙與踶<lb/>
或示仁柔奔且逝循坡屹立意度閒下首當膺若多智<lb/>
<pb n="KR4d0499_WYG_003-4b"/>
昻頭振鬛彼最雄似恐世間無猛士輪臺詔下不更求<lb/>
蕃使往來知禮義不徒嫁女事烏孫秪以金繒相贈遺<lb/>
茫然圉牧不知誰牝牡驪黄交乳字世有伯樂不願逢<lb/>
御若王良空善技汗血韝珠胡爾為無能安並駑駘視<lb/>
唐家太平有天子開元天寳周四紀是時天下政無事<lb/>
深宫每欲妃子喜教之舞數政如此漁陽鼙鼓動地起<lb/>
禄兒見慣亦有以可憐零落四十匹後來值得田承嗣<lb/>
　　　送孟久夫遷内臺掾<lb/>
<pb n="KR4d0499_WYG_003-5a"/>
陽烏本是日中物下來古栢棲氷霜南枝不如北枝好<lb/>
北枝近日揚清光揚清光散朝彩鳴鳯高岡久相待天<lb/>
涯亦有鴻鵠羣莫使冥飛向雲海<lb/>
　　　　次韻酧項可立<lb/>
王侯之門無固蔕天下紛紛望桃李前年已聞罷鹿鳴<lb/>
盛時未見歌麟趾我亦江湖一散人倒著扁舟來甫里<lb/>
平生項君喜見靣日以詩書相砥礪支持大厦在梁棟<lb/>
人間遺此梓與杞姑蘇臺上弔夫差滄浪亭前悲子羙<lb/>
<pb n="KR4d0499_WYG_003-5b"/>
青春寥落一杯酒白日蕭條二三子人生有時遇不遇<lb/>
孔子猶然嘆雌雉高齋幸不廢吟哦自嚼宫商含羽徵<lb/>
羮魚可有松江鱸苜蓿䦨干充二簋紙帳宵酣竹外風<lb/>
銅缾曉泣花根水有人擕妓或東山為客開樽誰北海<lb/>
長腰白米自可炊斷股青虀仍雜旅客中一飽亦分外<lb/>
稍自損之令近裏屠牛沽酒趨下俗頺然誰能為之起<lb/>
肉食者謀不及此我亦任之而已耳南國花開爛如綺<lb/>
酒光照日生雲母為君痛飲為君醉自古濁醪有妙理<lb/>
<pb n="KR4d0499_WYG_003-6a"/>
　　　送方伯華廵檢還池州<lb/>
我昔作賓余禮部君正讀易秋浦城水車一嶺身不到<lb/>
芙蓉九子眼同明古學應時時不舍翰林承㫖徵書下<lb/>
金陵僦屋坐五窮郡史乗軺勞數過十年逺作信息稀<lb/>
司征司警馬騑騑十三灣頭客樓上把手驚見長須揮買<lb/>
酒沽魚各懽喜玉堂况有余公子春中相别秋更見紅<lb/>
燭金屏照新<hi>闕</hi>之宅前雙燕飛我留呉中猶未歸江村<lb/>
舊識有父老口説將軍政不遺徃有豪客住村舍白日<lb/>
<pb n="KR4d0499_WYG_003-6b"/>
把弓騎大馬<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒叫嘷隣社怕將軍捉之不勞把弓兵<lb/>
積年强肆欺索民秋榖夏麥絲舊官脅持新不知將軍<lb/>
舉籍箠黜之將軍所蒞大江滸晝犬不吠夜開戸將軍<lb/>
所廵亂山深雞自伏雛彘自<hi>闕</hi>小鎮有官官無廬署床著<lb/>
廟當香爐將軍來兹一長吁曰衆汝來營其初府有<hi>闕</hi>
塗樂乞地將軍出俸衆諾暨作門作廡作㕔事㕔事居<lb/>
官廡居吏邏宿囚拘皆有置黝堊丹<hi>闕</hi>無不緻<hi>闕</hi>架弓<lb/>
檠鉦鼓備昔重以難今易易報政到府即我居舉用叩<lb/>
<pb n="KR4d0499_WYG_003-7a"/>
之皆喟如咍然起為攬其須君能如此良起予尚書門<lb/>
下如列株自今視之櫟與樗若君之材不負余四年始<lb/>
代且上趨治縣佐州府路俱手將赤牒來中書願君努<lb/>
力為良圖慎厥終始當不渝肴菓在豆酒在壺酌君酌<lb/>
我日欲晡浦口好風吹舳艫去去勿復久踟蹰亦復勿<lb/>
論異日馬行與笠車我固安之命則殊<lb/>
　　　寶鴨曲<lb/>
銅池織風翠波躍睡足暖烟飢不唼重簾未厭水雲姿<lb/>
<pb n="KR4d0499_WYG_003-7b"/>
華屋清深寄間絶生殊剥花紅錦翅枯咽半濕薔薇水<lb/>
寶燈夜縣琉璃光恍若淡在滄浪裏華筵慢舞得嬌嬈<lb/>
指㾗膩染羅紋細就中恐有絶纓人誤識韓郎衣上氣<lb/>
古聞舄化之言豈虛語願學飛仙作雙去<lb/>
　　　題鎦堯甫觀瀑圖<lb/>
劉侯校書天禄罷向人輙作山水畫長巒老樹翠<hi>闕</hi>欹<lb/>
轉瀑崩崖練花瀉𤣥冠白袍問子誰濠梁漆園遐世者<lb/>
京都塵起碧于雲炎州瘴來疾如射揮毫定億龍河上<lb/>
<pb n="KR4d0499_WYG_003-8a"/>
挾颿久眤匡廬下<lb/>
　　　送銛仲剛之呉中兼柬柯敬仲博士<lb/>
奎章僉書博士丹丘生七年不作官歸來東呉隠其名<lb/>
東呉日夜大官過姑蘇古臺高作層百花洲春紅錦城<lb/>
二八女兒歌好聲皇皇四牡東南征厭馬坐船貪浪鳴<lb/>
贏夫一日走百里愛説此是蘓州城蘇州城中亂如蟻<lb/>
總管以下皆歩迎此時惟有博士閉門叫不應白玉<lb/>
未破荆山瑛卞和識之遭刖刑頗聞有田作里正五品<lb/>
<pb n="KR4d0499_WYG_003-8b"/>
朝士儕編氓有田服役信不免有官免役冝有程陶潛<lb/>
作令不愛五斗米種秫五十畆當時官税如何徵當門<lb/>
又種五楊柳長條拂地如馬纓春來飛花散林埛一㸃<lb/>
入水成青萍青松黄菊更三徑把酒長醉不願醒試從<lb/>
柴桑栗里較逺近不知幾十里到先生南山之上京朝<lb/>
耕肆㣲勤夕息憇紫荆簷下一斗酒或與隣父傾九日<lb/>
無錢悶自冩循籬滿摘黄金英白衣送酒自逺至江州<lb/>
刺史有王𢎞銛公日本異王府青瑶瓊寶光不讓星斗<lb/>
<pb n="KR4d0499_WYG_003-9a"/>
明寅年在金陵老復在逺不得見卯年臨川來虞公作<lb/>
文更令子弟賦詩歸送扶桑國政如一日連十星我聞<lb/>
之大道如日毎圓滿小德或者隨月生虧盈天固以此<lb/>
視人世吾人何以與世相與為變更銛公爾來一日即<lb/>
索我詩三百首爾不來祗復索我白髪何千莖<lb/>
　　　王將軍歌送瑞卿之荔浦廵檢<lb/>
青天白日散五雲酒酣起别王將軍荔浦南原五千里<lb/>
君恩如天無逺邇百丈牽船上湘水蒼梧九疑雲旖旖<lb/>
<pb n="KR4d0499_WYG_003-9b"/>
荔浦更在雲南頭砦中小官君莫愁生猺亦是天所産<lb/>
賦予五性為人儔渠豈不知官好惡怒則猖狂喜還樂<lb/>
近日大官虎噉嚼骨肉可羮髓可酪等以選荒視宛洛<lb/>
我官我強民爾弱鄙夫魚蚕肆椎鑿是故不堪兇乃作<lb/>
前年道州殺人去太守萬户走無路賦去官歸懽聚醑<lb/>
彼亦那知有其故將軍舊是廣東使屬州被患徃相視<lb/>
此迹彼情知久矣今官况是猺之方山砦廹小官無房<lb/>
未足展仁化但用勤備防出入買賣無相妨徃來見之<lb/>
<pb n="KR4d0499_WYG_003-10a"/>
等尋常殷勤趨庭使下拜喻以天子仁聖臣忠良詔書<lb/>
下天子恩被大汪洋爾亦具人性不謂殊遐荒順之則<lb/>
爾養逆之則爾戕爾豈無父子爾豈無爺娘爾如彼之<lb/>
賊彼豈不爾償彼此相賊之于爾亦何臧憲府選清介<lb/>
提挈正紀綱帥府示威武斧鉞為弛張我為小官勿我<lb/>
小能對大官説爾之肺腹應令猺子感眼眦迸垂漿將<lb/>
軍我三十年之弟兄贈别臨行無所將用此無我忘<lb/>
　　　網魚苖圖為戈伯敬題<lb/>
<pb n="KR4d0499_WYG_003-10b"/>
江波溔漭瀁林木欎森爽藋葺蘆櫓舫雙榜犬吠雞鳴<lb/>
自姻黨中有小船逓還徃大婦蹋機女緝紡小婦抱乳<lb/>
姑負襁男兒曵罾翁守網篷底横吹亦寥亮桐華落盡<lb/>
春水長鍼大魚苖暖方上山中之人師陶朱門前有客<lb/>
歌無魚通泉鑿池瀦凹洿崇垣疏鑯洩其餘斷壺如萍<lb/>
事腹腴徤夫小幘造逺圖布襦短袴凌﨑嶇籠肩袂接<lb/>
懽來趨大公冠襟坐沙墟石量籌數較分銖乃知貧者<lb/>
義所于危觸巔傾贈滿杅歛固所有無空虚五十九翁<lb/>
<pb n="KR4d0499_WYG_003-11a"/>
老白鬚蚤歲山林老江湖徃徃論世從樵漁降日以下<lb/>
道用殊家有百萬儲同室不得通有無甚至父子間相<lb/>
與為秦胡不獨一斗粟謡之漢西都不獨紫荆樹乃為<lb/>
田真枯我聞天地賦予同厥初邈然千里始一膚判而<lb/>
若是胡為乎吁嗟乎不敢賤此下丈夫吁嗟乎不敢賤<lb/>
此下丈夫<lb/>
　　　祖孝子行<hi>祖生名浩然字養吾</hi>
海上干戈初定亂建安小醜黄華叛畬豪斬滅如摧薪<lb/>
<pb n="KR4d0499_WYG_003-11b"/>
官軍虜掠無平民浦江近縣祖家婦小兒六歲啼思母<lb/>
烏翔野樹心欲飛花發階萱淚如雨多情最是城頭月<lb/>
夜夜空堂照離苦惶惶二十八年秋長溪未斷雙淚流<lb/>
若有神人説消息汝母落在河南州河南州府名無數<lb/>
陳汝許潁在何處泣辭嚴君拜庭下歴遍江淮逺尋去<lb/>
險逾絶嶺下大湖康郎彭蠡大小孤題書還家紙㾗濕<lb/>
焚香禱空心力劬舒州官司船盡拘揮汗困走赤日途<lb/>
棠梨館中風雨惡北陜闗頭虎夜呼廬州馬監人姓胡<lb/>
<pb n="KR4d0499_WYG_003-12a"/>
重憐客苦借蹇驢汝州魯山亦易到道中有客還閒無<lb/>
阿兒念母復念父五月二十两初度壽觴漫對天涯舉<lb/>
母在誰家兒在路夷陵店主稱㨗徑少减路程還到潁<lb/>
家兄官滿夢中歸小弟棄官非為冷東門上蔡絶晨炊<lb/>
西平枝官千糴詩四旬作客長驅日半夜懷人獨坐時<lb/>
鴉路山前聞笛處牛歸庄上梧相與崔橋得信喜何如<lb/>
况有神人月圓語中元唐州别盖鄉母子相逢淚幾行<lb/>
兒方童穉齒今壯母過中年髪已蒼淚盡喜色始滿眼<lb/>
<pb n="KR4d0499_WYG_003-12b"/>
百拜燈前進壽觥人情半月暫留連奉母却上唐州船<lb/>
家人日久占烏雀客舍秋深聞杜鵑習家池傍一尊酒<lb/>
清秋更上船中壽姮娥不放月照人澁雨酸風一何久<lb/>
江村社鼓樂枌榆為母就船買鯉魚漢川風冷星摇動<lb/>
病中先有還家夢江州饒州又信州奔湍逆折歸始休<lb/>
登高聊送望鄉目曉日板輿初就陸赤脚莊婦夾路迎<lb/>
白頭隣嫗牽衣哭母有孝子歸鄉闗我有夫兒生不還<lb/>
笑貌未改語音是較比去時差老顔門閭盛有詩書族<lb/>
<pb n="KR4d0499_WYG_003-13a"/>
賀辭爭擬朱康叔千年相去獨何人惟有浩然繼其躅<lb/>
養吾擕歸無弟妹壽昌當年無父在即如吟咏發性情<lb/>
絶勝血經求懴悔朝臣喜聞祖孝子叙事贈言書滿紙<lb/>
何不聞之聖明主為述亂離付青史我聞皇元之烈祖<lb/>
應天順人示神武潢池盗弄赤子耳胡乃官軍甘殺擄<lb/>
阿䝉覆鎧斬鄉人小國之吳民安堵<lb/>
　　　石門之竒送王達善山長<hi>續集</hi>
石門之竒天所治兮天不有以為居神龍本為魚變化<lb/>
<pb n="KR4d0499_WYG_003-13b"/>
鱗鬛擢㧞頭角轉浴山巔之凹渠倐忽作雲雨倒覆玉<lb/>
<hi>闕</hi>　萬尺洗此汙濁淤水湧不得出横厓作<hi>闕</hi>疉雉如<lb/>
卷然一掉尾劃霍中開樞兩幹馮夷不敢停為瀦耕樵<lb/>
幸得迭徃還樹竹亦復交扶疎何哉爾為學仙者謂築<lb/>
瓊臺樹銀闕大清之都兹所廬白玉琢成星斗佩黄金<lb/>
貼<hi>闕</hi>　霞裾山猿晝啼有天性土后夕啟回地輿星中<lb/>
况是<hi>闕</hi>㣲次天上何來使者車㗳然下者<hi>闕</hi>齒屐前身<lb/>
謝公將匪予相從隲降襍穉<hi>闕</hi>但值憩坐談詩書由來<lb/>
<pb n="KR4d0499_WYG_003-14a"/>
所性本其實不學爾腹無乃虗隠君即起七民氏作宫<lb/>
因為多士儲何其藏修<hi>闕</hi>夫勝而乃荒穢久弗除學官<lb/>
有廪爭獵漁學官無<hi>闕</hi>方拮据今君此行亦良苦千里<lb/>
奉母甘㫖於臺官<hi>闕</hi>舉為才俊固見卓犖非紆餘采山<lb/>
有蕨斵地有藷仕亦有階子姑徐徐高雲五色開閶闔<lb/>
北上焰光非子歟<lb/>
　　　送李光大之海北憲司書吏<lb/>
我聞之徽之黄山秀之聚三十六峰比如敔大而散去<lb/>
<pb n="KR4d0499_WYG_003-14b"/>
不可數周環紆餘蛟鳯舞瘠之為石天所斧真宰重惜<lb/>
保其故仙者不得開洞府李君乃生貌清古殷彛周鼎<lb/>
氷雪貯而有錦繡之肺腑丈夫用世當不負他年抱策<lb/>
上京去蓬萊宫深隔烟霧弱水三萬不可度祭酒先生<lb/>
才見取忼慨登樓念鄉土奉檄南歸大江滸古木隂隂<lb/>
覆韋布御史殷勤再三顧叩之使言見平素小却黄堂<lb/>
掌書簿溷溷泥塗塞中路白璧自持終不汚前年妖蟇<lb/>
月更吐天下秋風吹桂樹炳豹文章墮羣瞽八月錢塘<lb/>
<pb n="KR4d0499_WYG_003-15a"/>
潮亦怒竟無愠色向人前但道命耶多謬誤行臺二十<lb/>
四松㕔衆更竒之交愛䕶百鳥啾啾徒下處一鶚空中<lb/>
肆高舉憲司十道虞有罟紀綱庶政祛殘蠧三在炎荒<lb/>
鼎而柱五羊八桂窮險阻棊分南北海為部民黎雜居<lb/>
性豺虎俗嗜相殘躶負弩濵水而採名蜑户一從孟嘗<lb/>
去合浦珠不更還逺無賈臺官擇人如善估以君政似<lb/>
王夷甫長干置家坐空寠遣佐繡衣蘓病苦君今此行<lb/>
人共許還珠奚翅瞻三語夷齊有心當勿阻君其朂諸<lb/>
<pb n="KR4d0499_WYG_003-15b"/>
報明主道命之行澤施溥萬鍾之賜安厥予<lb/>
　　　送黄學録歸番陽<lb/>
有番之山嵳峩而嶔﨑連峰結絡如旛旗或為<hi>闕</hi>　夫<lb/>
容枝或如長人善鬚眉高冠大服佩委蛇或如蒼虯奮<lb/>
角鬐下赴巨浪長雲披彭蠡繞其側波濤<hi>闕</hi>　相盪擊<lb/>
溔淼而綿彌斷嶼如落星鞋脱處女兒<hi>闕</hi>碧落影倒垂<lb/>
深為宫府居馮夷壯㠶硬艣横絶之行人裹糧備㸑炊<lb/>
片時竟月不可期旁有城郭通灣碕曾甍複棟相蔽虧<lb/>
<pb n="KR4d0499_WYG_003-16a"/>
晨鐘一聲歩騎追何者不為利所移山中美茹多紫芝<lb/>
山中之人歌自怡子弟秀發<hi>闕</hi>前墀朝供耕耘夜書詩<lb/>
松檐四繞坐靈吹青蠻<hi>闕</hi>　笙聲隨藤床坐聽笑攬頾<lb/>
先生之樂樂莫支何<hi>闕</hi>　馬驕且馳皇皇求賢心渇飢<lb/>
斯人不起將何為先生之德衆所推錢榖幾何吾欲縻<lb/>
強之使居不得<hi>闕</hi>為魯委吏法聖尼㑹計之當明銖錙<lb/>
有司報政褒<hi>闕</hi>　薇垣下札涇縣師先生弗就奉母慈<lb/>
蕭蕭風樹驚苦悲援琴惻惻制如斯秦鑿宛入江漣漪<lb/>
<pb n="KR4d0499_WYG_003-16b"/>
番山北下<hi>闕</hi>海湄金陵學子袂成帷先生來糾無頗欹<lb/>
芹老秋<hi>闕</hi>香滿地翔鳥古栢啼朝曦二郎且復分臯比<lb/>
先生<hi>闕</hi>　穟已垂地實粒充前庭西成本自力庻受一<lb/>
已馨<hi>闕</hi>奉君子養妻孥得餘零奈何吏詬呼晨夜扣門<lb/>
扃<hi>闕</hi>雞飽秋啄濯濯五色翎詎辭烹鬻勤尚懼笞箠刑<lb/>
所幸縣官賢牛刀新發硎承宣推惠化不敢負明廷昨<lb/>
日新酒熟喚婦開大瓶鄰父相與要懽言坐疏<hi>闕</hi>一酌<lb/>
誇好年再酌頌高齡齒壯漸亦老情真那可<hi>闕</hi>大兒了<lb/>
<pb n="KR4d0499_WYG_003-17a"/>
婚娶小兒任使令卿士本惟月庻人本惟星不見游宦<lb/>
塗萬里勞輜軿寧聚若居蟻無散如流螢囂囂莘野中<lb/>
商聘不足榮<lb/>
　　　讌郭氏池亭以杜詩荷淨納凉時分韻得淨納二字<lb/>
空光皜虛明水色緑以净短栁烟未深弱荷風不定華<lb/>
觴勸行數綺席肴俎盛故人禮意殊衰暮懐感并<lb/>
臨虛結亭構曠景争獻納<hi>闕</hi>禽故時<hi>闕/</hi>上下相命荅<hi>闕</hi>
　　　<hi>題闕</hi>
<pb n="KR4d0499_WYG_003-17b"/>
<hi>闕</hi>　　月來金滿花酒光蕩月天無涯杯痕倒瀉月入<lb/>
腹月興惱人清不足杯空仰天月照目顧影翻憐月孤<lb/>
獨夜深月冷霜雨天勸月不飲月乃賢置杯愧月坐月前<lb/>
月謂汝飲天之縁呼童就月即更酌月故憐人月不落月<lb/>
在憂永無處著但恐尊空月相却我不知曹老瞞明月可<lb/>
掇憂無端豈不聞嚴家灘漢月不滿<hi>闕</hi>裘寒飛熊辭月就<lb/>
西伯夜夜渭川空月白未如<hi>闕</hi>　灣頭客釣月取魚賒酒<lb/>
喫忽自笑把酒問月者何如古人今人月在諸金尊照月<lb/>
<pb n="KR4d0499_WYG_003-18a"/>
長不虛胡為捉月騎鯨魚青溪好月連江湖廻環九曲<lb/>
月若鋪我今亦願為月灣釣者徒磯頭展席為月沽酒<lb/>
後耳熱醉舞明月歌嗚嗚<lb/>
　　　題息齋竹為袁仲芳賦<lb/>
息齋老仙不可呼封君千户渭川都緑雲旌纛翡翠跗<lb/>
眼中萬个森相扶澄波縣影倒玉壺飛烟淡拂<hi>闕</hi>如無<lb/>
當時可人商徳符仁皇邸西作浮圖不喜神駿遊八極<lb/>
復愛勝絶羅寰區素壁不得畫神鬼亦不得用金朱塗<lb/>
<pb n="KR4d0499_WYG_003-18b"/>
但令水墨冩河嶽蒼松赤檜盤根株此君政爾在所娯<lb/>
臣衎筆妙生須臾徃徃袖手立商側口雖不語心胡盧<lb/>
商也蓄機致李劬積疊壑谷空其餘一朝清風吹鸜車<lb/>
電繞左右龍徐趨指㸃謂此何所須古來豐鎬王者居<lb/>
渭水東來是為墟羣流如輞土膏腴地産冝竹連沮洳<lb/>
衎應補之臣弗如一時京都傳盛事走方年少宗為迂<lb/>
空塵成雲下歩驅明明柯幹照鬢鬚緑色不愧竹與俱<lb/>
老客江南搔雪顱見此秪復増長吁何當喚起二大夫<lb/>
<pb n="KR4d0499_WYG_003-19a"/>
　　　題稚川山水<lb/>
江光如空山在天好風佳日散晴烟緑隂成盖崖樹連<lb/>
野橋楊柳亦娟娟擔簦之子何促速况有荷杖當我前<lb/>
茅堂獨坐豈待客或者傲兀忘流年又疑浣花溪上叟<lb/>
索句未得掩兩肘對樹不語胡為然將非得詩不得酒<lb/>
好客不來兩何有耐可有酒有客無詩篇出門諒不可<lb/>
天地烏用我乃不使之老為農耕種南山田陶公秫熟<lb/>
五十畆徃往為酒愁無錢不如兩漁翁靜釣春江船有<lb/>
<pb n="KR4d0499_WYG_003-19b"/>
時掣得十尺魚紫鱗耀日錦色鮮賣魚買酒自可醉仰<lb/>
歌明月披蓑眠金陵美酒斗十千老客把甕雙檜邊長<lb/>
日渇吻流無涎六代江山眼中好六帝池臺没荒草五<lb/>
錦驄嘶滿道歸來輒向蓬萊島蓬萊島海上仙凝波倒影髮正<lb/>
𤣥百年未信人能老大笑長呼羅稚川<lb/>
　　　　贈送擇中記室東遊<lb/>
東道佳勝方蓬萊不獨四明與天台一從錢塘判呉越<lb/>
好山無數東南來政如飈風作海氣水湧巨濤黏風高<lb/>
<pb n="KR4d0499_WYG_003-20a"/>
作堆鼇掀鱷舉聚鱗甲龍君擁節驅羣能衆子各各起<lb/>
頭角振迅爪鬛爭從陪老蜃長嘘作宫宇自獻所寶刳<lb/>
其胎鰌鯢戲鬭觸乃怒健撞勁額破厥<hi>闕</hi>鰕蟹不得寧<lb/>
須㬰<hi>闕</hi>
                    <graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>競奔推天公不復令水處置諸平陸居乎哉所<lb/>
以巖巒洞穴互㕘錯從以培塿尊崔嵬銳者若劔㦸峻<lb/>
者為樓臺方布即平嶂員斷乃珠瑰邃成永巷入劃作<lb/>
天門開缺月連象曜崇雲裔崩雷華盖覆𤣥極臣垣播<lb/>
周廻文昌序六階外屏環杓魁諸侯匝藩衞四夷乃賓<lb/>
<pb n="KR4d0499_WYG_003-20b"/>
徠仙佛雖殊流聖賢兹乃胚請從㑹稽鎮五雲鬰徘徊<lb/>
好在若耶師還應具尊罍明日曹娥渡平潮浮小桮摩<lb/>
挲色絲碑殆恐生莓苔梁州榜平曲姚江舟下堆頗聞<lb/>
蔡邕墓緑草生荒培何妨片時駐為致千載哀鄞江州<lb/>
所治城郭擬雙隈過橋訪程叔草逕豈無媒治術竟蕭<lb/>
瑟此心無乃灰丹丘我鄉里白髪身未回靈溪尋藥草<lb/>
自可細㳂洄應逢石橋𤓰露熟含丹腮稽首别尊者遥<lb/>
瞻雪毰毸傳語諾詎羅獨宿胡彼敦因之㳺鴈宕海舶<lb/>
<pb n="KR4d0499_WYG_003-21a"/>
㠶高桅﨑嶇水簾谷輿筍勞山擡玉女婉相待窅若聞<lb/>
㣲咍忽憶金華人乳慕啼初孩應將仰北斗慎勿問南<lb/>
陔初平牧羊處白石卧霜荄臨高發清哦寧知念虺尵<lb/>
蘭溪柁伊軋嚴瀬水喧豗羊裘傲萬乗鴻名騰九垓攝<lb/>
衣願為作合掌坐笑軒冕空塵埃䲭夷浮江怒行汐寒<lb/>
音吼雪牙欸欸歸來一笑鳯凰下孤山正發林逋梅先<lb/>
馳一枝寄河上幽窻逺答然龍媒香聞似非自然者不<lb/>
語各以手承頦西隣短褐將兩肘檜下恰灌乾<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>栽相<lb/>
<pb n="KR4d0499_WYG_003-21b"/>
期更復藉落葉是去是住忘疑猜<lb/>
　　　贈杜一元<lb/>
廬陵竒勝獨未識夣去夜踏霞五色仙人手掉金芙蓉<lb/>
到向西州笑相擲秦淮水上天影低水底喔喔啼天雞<lb/>
明朝怪事即走覔劉郎捉手水門西眉間黄氣浹面耳<lb/>
稱好不休談杜子梁鴻孟光病不理抱枕十年今日起<lb/>
清晨把鏡整<hi>闕</hi>鬟自道更作<hi>闕</hi>人間巾箱黄雀毛羽健<lb/>
為我快致雙玉環杜子胸中置六籍江日如年閒禹稷<lb/>
<pb n="KR4d0499_WYG_003-22a"/>
傳家况有軒岐閟展手活人非我職六一先生空有文<lb/>
平園緑草秋紛紛文山頭血久寒碧舉目但送春空雲<lb/>
詩聲徃往脱祖骨霜氣横空飄俊鶻并州健兒快馬䭾<lb/>
握槊沙塲縱驅突韓休市隠聊復嬉下馬毎受臺官知<lb/>
得錢買酒喚明月相與飲者同襟期不作東風吹杏樹<lb/>
秪有春香滿行路遼東老鶴未歸家乞藥時須桂傍兎<lb/>
劉郎喜事良可書苦吟倚徹兩檜株庭前采采三鳯雛<lb/>
隂德信有茲其符<lb/>
<pb n="KR4d0499_WYG_003-22b"/>
　　　題烟波雲樹圖為楊元清賦<lb/>
江鄉自是多烟雲緑波青樹𣺌不分小檐大棟隔兩濆<lb/>
黒犍如蟻人如蟁布㠶西來飽風色寒聲動地秋紛紛<lb/>
黄蘆白藋摇斷渚坐客回頭聽急雨孤篷摇摇半針許<lb/>
健刺沙灣送風去亦知家在前村住百年即合老為農<lb/>
六十江湖秃鬢翁而今借宅六帝宫眼花霧落天濛濛<lb/>
夢魂不到潯陽浦為人愁水更愁風<lb/>
　　　題錢舜舉青馬圖<lb/>
<pb n="KR4d0499_WYG_003-23a"/>
青馬自是天麒麟奚官引出羈絡新垂頭緩行意態馴<lb/>
緑髪不動空無塵聖人不肯事東廵千里一日志莫信<lb/>
頼有呉興為寫真<lb/>
　　　題昭君圖<lb/>
曲逆老失計婁敬因自侯深宫如花人逺嫁龍沙頭龍<lb/>
沙萬里遠逺嫁不復反長思漢宫中怨淚日在眼淚眼<lb/>
不可止嬌姿看轉美琵琶寄深怨繁聲紛在指<hi>闕</hi>
　　向空駿騎妥袖育蟠龍視<hi>闕</hi>　　　窈窕漢<hi>闕</hi>信<lb/>
<pb n="KR4d0499_WYG_003-23b"/>
有沙地少<hi>闕</hi>旗捲風吹馬疾琵琶無聲長掩泣駱駝銅<lb/>
嬰寒<hi>闕</hi>滿雪花湧注玻瓈椀單于跪進苦勸人穹廬夜<lb/>
永氍毹暖千年世運天所移聲教所被窮海涯男盡為<lb/>
臣女盡妾琵琶處處民熈熈<lb/>
　　　次韻過無錫<lb/>
水入歸墟長不枯稳卧一葉凌蒼虛青年漫浪老白髪<lb/>
歲乆無奈安之乎只今起動金陵滯臺章日日提英乂<lb/>
蚤期抱策當濟時豈謂能詩謾驚世東家有人作金塢<lb/>
<pb n="KR4d0499_WYG_003-24a"/>
西家有妾歌玉樹相如也有子虛賦襄陽自愛不才句<lb/>
喜來二子足徜徉春申港頭秋雨傍長河可傍海可航<lb/>
好著青錢乞三老我亦挈家還我鄉<lb/>
　　　題王𢎞正白描唐十八學士登瀛洲圖<lb/>
天策將軍龍鳯姿十八人者皆英竒乾坤旋轉豈無意<lb/>
風雲㑹合固有時唐虞盛際九官爾而此乃復一倍之<lb/>
神物在淵衆鱗集五彩下德百羽隨後來可惜貴才俊<lb/>
秪遣上古歌雍熈河汾夫子講孔道弟子僅以功名期<lb/>
<pb n="KR4d0499_WYG_003-24b"/>
當時房杜亦可喜管仲噐小寧無譏儒冠一著道士服<lb/>
豈謂老氏論無為頴達祖漢疏經義宜于聖奥初未知<lb/>
歐虞楮薛尚筆翰一戈何足窮毫釐魏徴王珪差解事<lb/>
亦足以格君心非𤣥武門前起倉卒手足之血親淋漓<lb/>
此時此獠可撲殺敓婚仆碑竟何其斗米三錢户不閉<lb/>
小康不補大義虧瀛洲一登老生願丈夫湏作真男兒<lb/>
䕶龍河頭生紫氣鬱鬱葱葱天宇彌金陵豈無此學士<lb/>
醫官酒保登天墀奎章開閣亦太甚天歴詔書無乃危<lb/>
<pb n="KR4d0499_WYG_003-25a"/>
布衣無能坐長夜獨搔短髪頻歔欷老妻笑人小女起<lb/>
走把清鏡臨鬚眉西家好酒賒來喫無用勞煩閻畵師<lb/>
　　　秋江晚渡圖<lb/>
長江西來合巴漢老客經行幾一半黄牛峽底囬雙篙<lb/>
白鷺洲傍見二髦林間不得一屋住徽之種竹那<hi>闕</hi>處<lb/>
累日難為市口賖常時毎<hi>闕</hi>沙頭渡豈不聞萬八千丈<lb/>
之天台蔓青溪上二女子山桃已熟紅如腮當時少年<lb/>
不能去髪白秪漫思歸來石橋飛流轉蒼翠也是東行<lb/>
<pb n="KR4d0499_WYG_003-25b"/>
入滄海蓬萊方丈望見之瑶草叢生乆相待徂鶴猶然<lb/>
未寄書還家千年茲在諸且從劉伶赴一石明日五斗<lb/>
君其儲<lb/>
　　　送笪縣尹之官蒼梧<lb/>
蒼梧之山古九疑蒼梧之郡漢置之劔藏尉佗火山是<lb/>
魚如武昌丙穴冝武昌江邊趙佗石石出江波三四尺<lb/>
隔江即有禹王祠老栢舊栽皮盡赤人言王氣<hi>闕</hi>此分<lb/>
正北一枝團碧雲向來南枝亦蒼翠物隨世<hi>闕</hi>竟憔悴<lb/>
<pb n="KR4d0499_WYG_003-26a"/>
樹木猶知歴數然萬方一軌趨爭先中原出載駝馬襍<lb/>
重譯來貢犀象連竒珍怪見動人意徃往官人外存義<lb/>
或者因之并亦無髓鑿筋剜剔膏胔<hi>闕</hi>官上吏皆可訶<lb/>
蒼梧縣尹當如何前人生猺寇海北殺人不異雞與鵝<lb/>
蒼梧有民民上古十洞連隣姓槃瓠令尹先惠十洞人<lb/>
教重弦歌令威武兒知讀書父識官縣尹有歌民樂安<lb/>
笙歌教樂虞皇廟猶似音聲京洛好阿侯莫作北鄙音<lb/>
霜氣不來雲色峭<lb/>
<pb n="KR4d0499_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷三<lb/>
</p>
<p>
</p>
  </div>
<div>
                <head>檜亭集卷四</head>
    <p>
<pb n="KR4d0499_WYG_004-1a"/>
欽定四庫全書<lb/>
　檜亭集卷四　　　　　　　元　丁復撰<lb/>
　　近體<hi>五言長律</hi>
　　　金陵奉餞趙公子去疾理問侍平章魯公世平<lb/>
　　　　入蜀歸秦次韻龍翔太中二十韻<hi>前集</hi>
平章向三峽公子奉雙親祖帳聨裾盛官船發櫂新屋<lb/>
墩誰較謝宫井自餘陳劔閣當西極刀州逺北辰魯公<lb/>
加上爵趙氏洊名臣死節褒賢嗣生榮溢老身朝廷懐<lb/>
<pb n="KR4d0499_WYG_004-1b"/>
蹇蹇韋布佩諄諄及<hi>闕</hi>　違後其<hi>闕</hi>接見頻渚風開鷁<lb/>
尾江日湧龍鱗夾㟁觀如堵中流望若神埋金陵樹逺<lb/>
濯錦水花勻前纛仍踰隴先墳宛在秦布颿知到日繡<lb/>
斧拜新春亦有羅貔虎無非聚鳯麟川將天作限山入<lb/>
海為濱從騎遥思棧安車緩度輪晨調珍翠釡夕侍妥<lb/>
文茵雛弄娯依坐雞鳴服伺隣所期長壽考莫或後嘉<lb/>
賓倘有星回使惟應日問人<lb/>
　　　次夏允中禁體雪詩六十韻<hi>續集</hi>
<pb n="KR4d0499_WYG_004-2a"/>
衾夜生孤擁樓更死屢撾墨雲常黯淡絲雨先鬖髿半<lb/>
醒身何所全迷意罔涯露眠當莽蒼風泊在兼葭<hi>闕</hi>起<lb/>
平行地訛聽亂撒沙羣憨摇始覺衆怪語<hi>闕</hi>　幔卷爭<lb/>
成片裳沾秪見些尺深良可待寸測即頻<hi>闕</hi>熾炭肌還<lb/>
木張燈眼暈花闖明和月淡學舞逐風斜在臘時能應<lb/>
祈年歲必嘉競投牕外隙密糝砌旁窪尾亞攅鎗竹肪<lb/>
分破刃𤓰恍疑行朔幕只訝失胡笳賸有開甖貯渾無<lb/>
樹屏遮廊飄黏畫翠庖焮泣吹赮靜凝檐頭髓清垂瓦<lb/>
<pb n="KR4d0499_WYG_004-2b"/>
口牙廻溝填小曲側巷積㣲衺夕氣干牛斗酆城瘞鏌<lb/>
鎁暖融團腐草晴綴嵌空沙易化行人路偏多隠者家<lb/>
池心堅暮日山脊晃晨霞馬齒沈虛屐羊腸阻峻車荒<lb/>
藂喧餓雀垂蔓抱僵蛇縮頸牛如蝟拳毛馬盡騧自湏<lb/>
<hi>闕</hi>潔凈誰敢訾疵瑕公子添重錦夫人儗副珈聚<hi>闕</hi>
簇雁作隊野屯鴉鬂縷搔驚似髯珠貫暫訝淵宫裁斷<lb/>
織閨服㡌初髽晉女吟稱謝唐人賦憶乂大田將有榖<lb/>
沃壤早宜麻乆睨隈墻色寧論在土芽舞娥臨月桂才<lb/>
<pb n="KR4d0499_WYG_004-3a"/>
士縱天葩朽壓傷頺架長支惜偃笆梅封新蓓蕾薪㸑<lb/>
濕杈枒京洛多豪富長安有狹邪掃開交擁篲戲聚互<lb/>
推爬帯沍張魚笱淩晨没兎罝卧來窮就捉跳出㨗從<lb/>
杈籺食何煎廹萍虀漫咄嗟跣趨哀䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>志肆咲矜夸<lb/>
數戰肩踰竦頻呵指更挼唇呼吟蟋蟀足趺伏蝦蟆懶<lb/>
出從嘲鼈甘貧任處蝸市舂窮也糴隣酤薄猶賖<hi>闕</hi>
<pb n="KR4d0499_WYG_004-4a"/>
罍貳守何能爾明公特異哉蜚聲驚大府報最達重臺<lb/>
政洽邦千里心清水一杯威名動草木頌語出<hi>闕</hi>　儒<lb/>
術行中道文光炳上台菁莪思樂育徴粟可遲迴飛檄<lb/>
如星急連檣駕浪來輪囷登廪庾精㓗粲珠<hi>闕</hi>炊㸑迷<lb/>
深竹摳趨失故苔馨香通肸蠁勲業此胚胎統宇𢎞無<lb/>
際顛厓政可哀箕疇先食貨商鼎頼塩梅峻陛高班入<lb/>
彤庭紫詔裁咨詢周逺迹答問徹<hi>闕</hi>　盛德乾坤報危<lb/>
言山嶽摧田疇無失業府庫孰非財燮理隂陽事消沈<lb/>
<pb n="KR4d0499_WYG_004-4b"/>
水旱菑虞謨恒賛賛漢網願恢恢澤沛𢎞羊雨霾空野<lb/>
馬埃常令見白日終老北山隈<lb/>
　<lb/>
　<lb/>
　<lb/>
　<lb/>
　<lb/>
　檜亭集卷四<lb/>
</p>
<p>
</p>
  </div>
<div>
                <head>檜亭集卷五</head>
    <p>
<pb n="KR4d0499_WYG_005-1a"/>
欽定四庫全書<lb/>
　檜亭集卷五　　　　　　　元　丁復　撰<lb/>
　　近體<hi>五言律詩</hi>
　　　送秦元之赴太禧同僉<hi>前集</hi>
君家好兄弟聖主自知之周爵推秦仲虞官舉伯夷萬<lb/>
方天浩蕩五彩鳯威蕤宣室虛前席蒼生屬論思<lb/>
　　　金陵送人還武昌<lb/>
相送白鷺洲因思黄鶴樓遥觀禹王蹟重起禰生愁西<lb/>
<pb n="KR4d0499_WYG_005-1b"/>
上不可得東闗曽獨留江吞趙佗石歲月但空流<lb/>
　　　題程先生西行集後<hi>程年七十餘歸蜀改塟父母</hi>
峽東水如箭巴行船上天亂離藁塟後衰老秭歸<hi>地名</hi>
邊手把西行集心追北上年東風故山淚落日灑江烟<lb/>
<hi>大德丙午旱明年浙東饑僕因北上茲有感焉</hi>
　　　登髙分得疊嶂<lb/>
逺近不可數淡濃渾自成人烟諸崦隔鳥道半空横日<lb/>
夕黄微暎江寒碧倒生慿高共流眺憶得在宣城<lb/>
<pb n="KR4d0499_WYG_005-2a"/>
　　　次韻宋太守薰烈避居湯水寺作贈其孫<hi>灝</hi>
江上休為郡淮邊入戰場徑來悲棹短避去恐謀<hi>闕</hi>夾<lb/>
道松行直臨池蘚甃方蕭然忘執熱宴坐有清凉<lb/>
松髪凈于沐石牙寒作稜放行憂世者請浴下廊僧落<lb/>
日誰能繫浮雲不可慿佛前應墮淚不滅有長燈<lb/>
　　　送李御史<lb/>
南臺鐵冠舊西府繡衣新史部氷霜曉皇家雨露春三<lb/>
苖蠻作俗八桂嶺為隣虞帝猶祠廟殷勤薦渚蘋<lb/>
<pb n="KR4d0499_WYG_005-2b"/>
　　　萬玊亭<lb/>
修竹萬玊立虛亭六月寒靈風聽不足長日坐來殘葉<lb/>
色深冝<hi>闕</hi>鞭芽潔可盤故令憐老客轉欲厭時官<lb/>
　　　送楊友直赴刑部主事<lb/>
少昊煩司幕先生自此升九重趨玉陛一騎發金陵邊<lb/>
靜龍堆月河清馬頰氷徒慙太平日江海老無能<lb/>
　　　送郭經歴之淮西憲幙<lb/>
淝水緑逶迤淝山青陸離江天清共遠沙鳥白相宜百<lb/>
<pb n="KR4d0499_WYG_005-3a"/>
錬精金在孤忠聖主知幕蓮非乆地臺栢有高枝<lb/>
　　　送王御史赴浙省都事<lb/>
白簡留烏府紅蓮映紫薇新春回桞色舊日避霜威海<lb/>
分諸州列江區萬室依硯氷題曉署辛苦解年饑<lb/>
　　　寄劉安道<hi>號白雲巢</hi>
遯世托巢處故鄉多白雲自期終不出相憶竟難分翠<lb/>
壑秋情逺青精曉饌芬何當謝茲去長是坐君<hi>闕</hi>
　　　送賈西伯<lb/>
<pb n="KR4d0499_WYG_005-3b"/>
西風苜蓿花南客又移家此道寧無用吾生未有涯峰<lb/>
青宜霧日潮白逆江沙猶憶南樓夜吹簫度歲華<lb/>
　　　輓許覃峰<hi>號松雲</hi>
失訪松雲隠哀吟薤露歌前朝諸老盡浮世百年過山<lb/>
水高情足詩書逺澤多何曾入城府秦鑿自寒波<lb/>
　　　送張克讓<lb/>
秋花白露芹鄉郡萬山雲官冷難為滿囊空政喜聞灘<lb/>
船牽月上嶺路入閩分有客來書辟青霄記㕍羣<lb/>
<pb n="KR4d0499_WYG_005-4a"/>
　　　送王伯庸赴石埭校官<lb/>
先生官已冷縣僻冷于官坐席嵐歸潤琴壇月過寒竒<lb/>
峰花作朶幽瀬玉為湍所喜無迎送高吟寄碧瀾<lb/>
　　　賦孺子亭送心上人還洪<lb/>
東漢久無國南州猶有亭虛楹過日白老樹入湖青歲<lb/>
晚送僧去天寒行獨經搔頭雙檜側余髪故星星<lb/>
　　　春雪<lb/>
江上亦春雪氣隨王化南平鋪方渾渾細落更毿毿桞<lb/>
<pb n="KR4d0499_WYG_005-4b"/>
棹渾無定花開恐不堪簷牙縣宿溜直擬老夫簪<lb/>
　　　送李景初試吏淮陽便養<lb/>
讀書初試吏捧檄且娯親當代推經濟何人獨隠淪河<lb/>
兼淮海逺雪滿渚城春里舍多凋瘵周旋及撫循<lb/>
　　　送客<lb/>
馬帳朋方集麟經講未殘幡然懐故里誰與障狂瀾黄<lb/>
卷秋檠短青氊夜榻寒好將池草句題與惠連看<lb/>
　　　送盖御史<lb/>
<pb n="KR4d0499_WYG_005-5a"/>
士取登科貴官推御史賢已聞南紀正仍重北臺遷霜<lb/>
勁孤鷹起天高萬象懸遥知夜前席清問及遐偏<lb/>
　　　對酒次韻<lb/>
諸公句如綺獨我鬂如絲平生雲霄志等閒霜雪髭遲<lb/>
日且云暮餘春能幾時還聽鳯凰語莫憶鷓鴣辭<lb/>
　　　郭生生子<lb/>
歌愛誇頭玉憐應過掌珠河東真小鳯兾北定名駒英<lb/>
物湏啼看先生要醉扶老夫無重大折簡便堪呼<lb/>
<pb n="KR4d0499_WYG_005-5b"/>
　　　題山莊晚霽圖為楊元清賦<hi>續集</hi>
野居豈不好况是晚晴初草閣村村樹溪船箇箇漁<hi>闕</hi>
松應宿鳥行李尚騎驢老託西園灌鄉愁頼酒除<lb/>
　　　次韻曉發<lb/>
天未半殘兎水村千屋雞艣聲將夢逺溪語近人低岸<lb/>
口轉復出野心終不迷重衣起晨餉猶是衆山西<lb/>
　　　送人省親<lb/>
子仕親亦喜子歸親更懽江湖片㠶逺風雨一氊寒沙<lb/>
<pb n="KR4d0499_WYG_005-6a"/>
鳥行秋渚江豚拜午湍莫看松桂色容易厭時官<lb/>
　　　送翟彦敬陞中臺察院書吏<lb/>
名彦登烏府清門可雀羅辟書催北上行李及南訛天<lb/>
闊凉雲積江明暑雨過東門羣掾集更起續離歌<lb/>
　<lb/>
　<lb/>
　<lb/>
　<lb/>
<pb n="KR4d0499_WYG_005-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷五<lb/>
</p>
<p>
</p>
  </div>
<div>
                <head>檜亭集卷六</head>
    <p>
<pb n="KR4d0499_WYG_006-1a"/>
欽定四庫全書<lb/>
　檜亭集卷六　　　　　　　元　丁復　撰<lb/>
　　近體<hi>五言絶句</hi>
　　　題李息齋枯木竹圖<lb/>
霜柯洞庭寒露葉渭川冷幽人羙清夜獨寫秋燈影<lb/>
　　　題牧牛圖<lb/>
邈爾三尺童御此兩觳觫春風笠底回前村燒㾗緑<lb/>
　　　與韓成之飲<hi>分韻得多字</hi>
<pb n="KR4d0499_WYG_006-1b"/>
壯髪颯衰素故山鬱嵯峨鄉書千里發客淚一時多<lb/>
　　　送單道明常州迎婦<lb/>
單郎晉陵去絶似向秦臺後夜簫聲發雙騎彩鳯來<lb/>
　　　題宣和畫卷<lb/>
澹意芙蓉外閒情翡翠邊波翻太液水分送向南船<lb/>
　　　送僧還洪<lb/>
颿開建業水人上豫章臺許令蛟腥起滕王雨色來<lb/>
　　　飲酒<lb/>
<pb n="KR4d0499_WYG_006-2a"/>
北闕諸公貴東門幾客還瞥來缸面酒擕坐屋頭山<lb/>
　　　贈孟通<lb/>
孟通朔方彦領薦過昇州花發瓊林苑題詩向上頭<lb/>
　　　題畵<lb/>
青山多白雲佳樹雜芳植伊人不可招闗路日已夕<lb/>
　　　送呉景賢赴廣東二首<lb/>
秋浦同為客金陵祗得君天風復戯我吹作嶺南雲<lb/>
隠之千載後共喜逺孫來為酌亷泉水殷勤寄鳯臺<lb/>
<pb n="KR4d0499_WYG_006-2b"/>
　　　紅白千葉梅<lb/>
作白歲已晚能紅春未深天地固<hi>闕</hi>
　　　黄蜀葵<lb/>
憔悴宫人額離披道士身舉頭長見日草莽老為臣<lb/>
　　　桃花<lb/>
春色總可惜最憐紅未開留花能解事郎去待歸來<lb/>
　　　題花宿鴈圖二首<lb/>
修程倦霄漢清夢熟江湖夜乆水烟寂月明闗塞孤<lb/>
<pb n="KR4d0499_WYG_006-3a"/>
江漢月中白氷霜天上寒扁舟夜深夢猶自上長安<lb/>
　　　賦山上松送常上人<lb/>
松生在山上垂柯䕃其下人生苦别離念此歲寒者<lb/>
　　　題周濟川墨竹<lb/>
東窻亦既白疎竹淡摇影新梢未成實夜高飢鳯醒<lb/>
　　　題黄晉卿寄用堂枯木竹圖<hi>用堂嘗寄蘭與黄公公時喪母</hi>
太史悲蘐樹幽人贈佩蘭故揮風木淚持答翠琅玕<lb/>
　<lb/>
<pb n="KR4d0499_WYG_006-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷六<lb/>
</p>
<p>
</p>
  </div>
<div>
                <head>檜亭集卷七</head>
    <p>
<pb n="KR4d0499_WYG_007-1a"/>
欽定四庫全書<lb/>
　檜亭集卷七　　　　　　　元　丁復　撰<lb/>
　　近體<hi>七言長律</hi>
　　　送楊文質侍父之西臺<lb/>
御史乗驄西入闗郎君曉服擁斕斒東風桞色寒猶淺<lb/>
南國桃花春未殷後騎送官過白下前驅衛士負黄間<lb/>
州城獬豸峩冠度里社雞豚衣繡還問膳早朝河畔驛<lb/>
舉鞭遥識陜中山道途來徃爭加額父老邀迎各解顔<lb/>
<pb n="KR4d0499_WYG_007-1b"/>
渭水東流連二漢蜀都南去帯諸蠻秦中兵饉仍凋瘵<lb/>
劔外人風更阻艱勤讀古書探要𦕈與論時政及餘閒<lb/>
他年先後聽周魯送拜螭頭最上班<lb/>
　　　送鎦堯甫之榆次縣尹<lb/>
南臺執法仰前人天禄然藜見後身從事衫明韶石曉<lb/>
叅軍䫇暎曲江春堯風自足敦殊俗舜樂時聞感至神<lb/>
瘴雨何能侵正士朶雲只著振疲民食塩增額終然去<lb/>
耕野愁眉自此伸遺愛郡山猶姓越歸看淮水未慙秦<lb/>
<pb n="KR4d0499_WYG_007-2a"/>
松㕔御史清霜曉榆次郎官列宿新後日乗驄湏北路<lb/>
新年泛鷁始南津舞斑取水辭慈閫衣繡還鄉照比隣<lb/>
撫字不妨催課拙平安即遣報書頻<hi>闕</hi>官起吏多為酷<lb/>
縣令于民實最親上國舄鳬行入覲中牟童雉㑹應馴<lb/>
故人總喜飛騰上老客仍甘寂寞濱臨别酌君浮蟻數<lb/>
相思何處早雞晨<lb/>
　　　送僧希道迎母之宣州<lb/>
憲郎早是諸侯客宅相湏興内氏家徙舍曽聞習爼豆<lb/>
<pb n="KR4d0499_WYG_007-2b"/>
行臺今見重才華名門已道從張掖逸足端知産渥洼<lb/>
繡斧喜來初奉檄板輿迎去欲看花深氷自躍供江鯉<lb/>
常日仍思致海鮭禁臠羮辭璚面獸貢餘湯獻錦文𤓰<lb/>
怡聲即有平安報按部寧令造次差豸角剡霜書載續<lb/>
雀牙行路俗休譁固應反哺冝栖栢亦復承恩擬泛槎<lb/>
㑹著瑶池親賜宴玊桃三熟壽無涯<lb/>
　　　壽龍翔長老訢笑隠<lb/>
𤣥雨高秋集九龍東天震旦主諸峰青蜺座踞黄金築<lb/>
<pb n="KR4d0499_WYG_007-3a"/>
紫鳯書銜白玉封賜到履鳴官寺鼓召歸兼聽御樓鐘<lb/>
雄文獨歩專三氏大法全提正五宗筵擁方來無數衆<lb/>
倉分隣住有餘春詩留杜甫頻茶椀社許陶潜更酒鍾<lb/>
凉夜熟眠貪夣蝶清朝枯思困吟蛩曇華世界慚吾晚<lb/>
桂子天香喜氣濃住世幾何論小刼陳詩再拜謝疎慵<lb/>
隨班作客應長席歸醉捉兒且小笻<lb/>
　<lb/>
　<lb/>
<pb n="KR4d0499_WYG_007-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷七<lb/>
</p>
<p>
</p>
  </div>
<div>
                <head>檜亭集卷八</head>
    <p>
<pb n="KR4d0499_WYG_008-1a"/>
欽定四庫全書<lb/>
　檜亭集卷八　　　　　　　元　丁復撰<lb/>
　　近體<hi>七言律詩</hi>
　　　新寺和張仲舉兼次韻<hi>前集</hi>
天宫兠率下崔嵬綺結交疏靣面開地勢周圍龍虎國<lb/>
鐘聲疎應鳯凰臺鼎湖仙去秋遺劔笠澤僧歸夜渡杯<lb/>
千騎廵街羣樂動五雲深處夜香來<lb/>
　　　天壽節龍翔寺習儀次韻銛上人<lb/>
<pb n="KR4d0499_WYG_008-1b"/>
彤扉笳鼓羣公集烏府冠裳百辟儀金甲繞纒龍擁座<lb/>
綵章掀舞鳯交旗九天空闊蒼雲杳四海昇平白日遲<lb/>
皓首南邦無變化何由一息向天池<lb/>
　　　鴈門送楊仲𢎞姪士耕歸龍泉<lb/>
伯也未入玉堂日我亦忝薦金閨名三千里外嗟淪落<lb/>
二十年餘異死生猶子初從鴈門見故鄉能作龍泉行<lb/>
腸斷東門别小阮索詩相送若為情<lb/>
　　　趙君澤母一百七歲<lb/>
<pb n="KR4d0499_WYG_008-2a"/>
南康校官致仕日北堂夫人長壽身一百歲後有七歲<lb/>
千萬人中無幾人王母娥眉曾不老諸孫鶴髪但重新<lb/>
桐川之水東到海海上桃花樹樹春<lb/>
　　　送陳子英縣尹之崇仁<lb/>
江廻彭蠡天與碧路入臨川山復蒼令尹先為武進縣<lb/>
絃歌况逢君子鄉黄禽雙啼白日靜緑草自動春風香<lb/>
巾車數問虞夫子未慙元亮在柴桑<lb/>
　　　越州景德寺鏡清方丈題醉先<hi>宋僧名</hi>岳麓園<lb/>
<pb n="KR4d0499_WYG_008-2b"/>
鏡清方丈見岳麓堂虛咫尺行江潭樹木連雲厓影濕<lb/>
樓臺隔日水氣酣皇英雙騎龍上下蒼梧九㸃天東南<lb/>
道人得我千古意復遣老夣登嶇□<lb/>
　　　送唐長卿赴常州教授<lb/>
三茅斷作湖嶼碧常州昇州猶比隣山君化鶴去問客<lb/>
水鳥銜魚來獻人釀酒未嫌官舍冷開倉常恐士家貧<lb/>
絶嗟一概鳴琴地杏花閉門消却春<lb/>
　　　送美上人歸臨川<lb/>
<pb n="KR4d0499_WYG_008-3a"/>
白雲不生華盖峰青天净倚碧芙蓉上船不計日多少<lb/>
到寺更行山幾重木客試人騎出虎淵靈求法脱為龍<lb/>
莫貪石室跏趺稳徧長松門薜荔封<lb/>
　　　送黄民尚入京<lb/>
自甘白髪投南老相送黄郎賦北㳺十月肅霜清廣道<lb/>
五雲佳日照高樓儒生合在賢能舉宰相方深吐握求<lb/>
明日風颿如疾馬有時烟渚惜眠鷗<lb/>
　　　題觀海圖為張晉賢作<lb/>
<pb n="KR4d0499_WYG_008-3b"/>
自古十洲三島勝幾時一釣六鼇連千年王母蟠桃實<lb/>
五百童兒採藥船日出早看金柱湧天空只擬玉壺縣<lb/>
乗槎欲接張公子直到牽牛織女邊<lb/>
　　　贈張晉賢侍夏真人慶呉大宗師七十<lb/>
玉皇香案仙臣老金母瑶池鳥使來五色雲霞宫裏錦<lb/>
九天沆瀣掌中杯朝廷禮數恩波洽海宇懽榮壽域開<lb/>
張果子孫商嶺皓此時相與醉蓬萊<lb/>
　　　題方壺子天台圖送曹士安省親還上清<lb/>
<pb n="KR4d0499_WYG_008-4a"/>
仙人飈車竟獨徃我家天台不得還六十江上老為客<lb/>
半夜夢中無數山雲飛舍下两白髪桃熟溪頭雙緑鬟<lb/>
更煩爾祖方壺子寫我與君劉阮間<lb/>
　　　次韻銛上人龍河月夜謾興二首<lb/>
臺殿總依丹鳯闕江山或擬白龍堆潜籓地重雄南服<lb/>
執法星明近上台天際飛塵君使到日頭出處客僧來<lb/>
翻經夜月旃檀室滿座香風薝蔔開<lb/>
秦淮水流落日西瑶階不受翠烟迷絶憐明月真堪摘<lb/>
<pb n="KR4d0499_WYG_008-4b"/>
却是青天不可梯電掣海光龍出弄雪翻林影鶴驚栖<lb/>
榑桑若木同根葉莫謂殊方動慘悽<lb/>
　　　送馮履道之西澗書院山長<lb/>
洛陽年少呉公薦絳灌當時老不如流涕痛哭出長䇿<lb/>
措世治安良有餘南臺御史書初下西澗先生席正虚<lb/>
爾祖郎官白首嘆諸孫卿相黒頭居<lb/>
　　　餞鍾南山茂才北上<lb/>
南山蚤在十年見北闕今逢萬里游紫府星辰迭差次<lb/>
<pb n="KR4d0499_WYG_008-5a"/>
黄塵日月漫淹留天子八萬一千歲玉京五城十二樓<lb/>
高臺黄金得駿馬錦衣白晝照閒漚<lb/>
　　　送亷公子北歸<lb/>
策勲際盛皇元世賜姓為亷舊相家江上行逢瑶圃樹<lb/>
天邊歸泛玊河槎黄封臘水人人酒白下春風處處花<lb/>
誰謂王孫慰離别踟蹰芳草獨興嗟<lb/>
　　　次韻答惠長老<lb/>
棄為狂士幸相容敢向明時嘆不逢明月近人閒傍水<lb/>
<pb n="KR4d0499_WYG_008-5b"/>
白雲邀客更登峰百年耳厭咸陽火千載神交劔浦龍<lb/>
車馬滿街門映燭夢魂初熟蔣陵鍾<lb/>
　　　九月一日游昭亭<hi>在宣州</hi>
山色江光帯近郊道傍楊桞舞寒條半生九日黄花酒<lb/>
多在西風白下橋千里客㳺仍暮景異鄉人事又今朝<lb/>
老來未遣登臨懶盡醉東家緑玉瓢<lb/>
　　　寄謝子木<lb/>
秦贅誰徵夢午年漢官倉氏豈淹賢荒凉秋浦時時酒<lb/>
<pb n="KR4d0499_WYG_008-6a"/>
彷彿番江夜夜船湖海客身皆莫齒家山兒蕨已春拳<lb/>
何時與和歸來賦白沙<hi>謝住家</hi>黄沙<hi>丁住家</hi>未有田<lb/>
　　　送王治書赴刑部尚書<lb/>
秋官高向霜臺選驛使逺從天府催周爵班行連九棘<lb/>
晉公勲業在三槐曉凝曳履星光動春逐持囊日影回<lb/>
自是咎繇先德讓四郊時報鳯凰來<lb/>
　　　次韻介之雙檜亭作<lb/>
小圃新年偶然得靈禽清曉即同聽短髭故喜吾能白<lb/>
<pb n="KR4d0499_WYG_008-6b"/>
老眼今憐汝為青周官或自譽卿月漢史何人<hi>闕</hi>客星<lb/>
樓臺宰相曾無地貧賤諸生况有亭<lb/>
　　　寄題道吾山聞襌師竹院<lb/>
道吾竹院芙蓉下老子藤床翡翠深過雨雷霆龍擁闥<lb/>
滿天風露鶴當林此君靜對了不厭諸老清談亦許尋<lb/>
他山祭酒聞還出何人載歌金玉音<lb/>
　　　楊隠君竹所<lb/>
沙西處士萬修竹渭南封君千户侯滿院雨聲風入座<lb/>
<pb n="KR4d0499_WYG_008-7a"/>
擁階寒色日如秋江空毎恐蛟龍化月出或㸔鸞鳯遊<lb/>
帯經先生已賓客<hi>其客兒原</hi>開徑取友更羊求<lb/>
　　　五日書懷<lb/>
五月五日客不樂三十三年人未歸搔頭白髪千莖短<lb/>
出樹黄鸝一箇飛衰者秪應親緑醑故人不必問丹闈<lb/>
也知開士情縁重但道慈親消息稀<lb/>
　　　送僧游廬山<lb/>
十八社人五老邊香爐紫烟誰為然山光水影江行日<lb/>
<pb n="KR4d0499_WYG_008-7b"/>
風静浪平船在天故里今逢霞外客孤蓬曾坐月中襌<lb/>
清吟一為浣塵土宛對三梁看瀑泉<lb/>
　　　送笪子敬之蒼梧縣尹<lb/>
重瞳天子廵㳺地黒髪郎官出宰時魚羙也能如鄂渚<lb/>
鵬摶猶是息天池虞階干羽三苖國京洛笙簫二女祠<lb/>
滿縣東風花處處板輿雙奉但娯娭<lb/>
　　　送圓侍者還平江承天寺<lb/>
承天寺裏圓侍者特地河邊别故人挂席風生海門樹<lb/>
<pb n="KR4d0499_WYG_008-8a"/>
換船日出揚子津西山負郭連青朶南浦行歌採白蘋<lb/>
好在玉堂柯博士老夫同郡髪如銀<lb/>
　　　贈齊生侍大父僉憲海南<lb/>
為臨江浦折芙蓉更約郎君此地逢上水先經十二斗<lb/>
過山真是百千重留錢網户供朝膳挾筞儒宫候曉鐘<lb/>
驄馬繡衣䋲祖武最看蚤歲逺相從<lb/>
　　　贈賢上人<lb/>
賢公江上五年别先帝宫前八月逢石榻䕶襌神役虎<lb/>
<pb n="KR4d0499_WYG_008-8b"/>
山堂聞法客為龍相擕久坐聊班草自愛能癯已稱松<lb/>
癡似廣陵張處士白頭也欲叩心宗<lb/>
　　　題獨峰圖次虞閣老韻為高禪師作<lb/>
虚空樓閣開金布下界雲雷䕶寳藏萬仭側遮天半碧<lb/>
五更先見日初光床敷峻極羣龍繞音樂交加百鳥翔<lb/>
自是飛來五天竺靈根種種妙生香<lb/>
　　　送僧還徑山<lb/>
天下徑山高在天两到長憐弱冠年半嶺晴雲堆繭色<lb/>
<pb n="KR4d0499_WYG_008-9a"/>
上方朝雨襍龍涎生來底用無清業老去如今已白顛<lb/>
八十四翁安稳在阿師親證石頭禪<lb/>
　　　黄氏拂雲堂<lb/>
臨川為家黄隠君種竹繞堂青拂雲長竿毎許分漁者<lb/>
結實深期下鳯羣歲晚幽懷將雪對風來清語足秋聞<lb/>
寥寥千載呉夫子講道歸來遣贈文<lb/>
　　　送周良臣赴湖州知事<lb/>
何顒青山碧苕上庾儉緑水紅蓮中風景與人殊自稱<lb/>
<pb n="KR4d0499_WYG_008-9b"/>
公餘擕客許誰同題詩醉歸帯夕鳥篆字小作蟠秋虹<lb/>
他時自是氷雪掾致身未愧水晶宫<lb/>
　　　送公子帖穆入京<lb/>
龍沙公子五雲思鶯語皇州二月時苜蓿土融鞭節上<lb/>
蓬萊春近佩聲移承恩賜坐黄金褥獻壽親擎白玉巵<lb/>
馬上偶看鴻㕍過簫中吹與鳯凰知<lb/>
　　　曹文貞公輓辭<lb/>
九天日月臨中土四面星辰願上台漢祖功臣高甲第<lb/>
<pb n="KR4d0499_WYG_008-10a"/>
碭間佳氣乆徘徊繡衣光彩東西道白簡威名内外臺<lb/>
聖代儀型勞夣想海雲清徹見蓬萊<lb/>
　　　送人入京兼柬危太僕<lb/>
五月毒熱中人甚一雨生凉送客遊千載風雲逢聖代<lb/>
九天日月麗神州飛龍夣熟松聲夜倚馬吟生劔氣秋<lb/>
故人為報危徵士老客年來轉白頭<lb/>
　　　送張筦<hi>闕</hi>遷西臺<lb/>
東都早自去豺狼西去争先覩鳳凰已報入闗迎紫氣<lb/>
<pb n="KR4d0499_WYG_008-10b"/>
亦知詣闕覲清光周秦不謂殽函固呉楚遥連江漢長<lb/>
揚子津頭候驄馬老夫還足賦羔羊<lb/>
　　　宜達樓<lb/>
天光徹夜看龍出海氣作秋如雨來水檻尋常羣客在<lb/>
洞庭七十二峰開慿將日月廻雙轂攬取乾坤注一杯<lb/>
况是神仙好居此珊珊飛佩下蓬萊<lb/>
　　　次韻用堂上人見懷<hi>續集</hi>
短日還如昨日流老年可似壯年遊小輿樵徑山山晚<lb/>
<pb n="KR4d0499_WYG_008-11a"/>
落木人家處處秋夜黑丹光如月出天清溪響帯霜幽<lb/>
題詩乃復勞人憶置酒多因好客留<lb/>
　　　送岳彦臯湖北省親<lb/>
繡衣持節照青春綵服趨庭遡緑津門吏共迎鸚鵡近<lb/>
邦人争看鳯雛新瞻烏渚屋沈吟久駐馬郊扉下問頻<lb/>
出入只教都不識毎將民瘼細敷陳<lb/>
　　　送南臺掾史劉孟琛陪治書順昌朝賀<lb/>
上帝南郊法駕親憲臣北道傳車新氷霜隨路闗河曉<lb/>
<pb n="KR4d0499_WYG_008-11b"/>
雨露垂天海嶽春千里渥洼從驥子九重閶闔候雞人<lb/>
冕旒再拜山呼日玉帛交横萬國賓<lb/>
　　　送楊文舉赴江浙省宣使<lb/>
元年春及王正月半夜天回使者星五鳯文章能並世<lb/>
伯魚詩禮乆趨庭雲邊宫闕時時到馬上河山處處經<lb/>
政德猶如太史令玉堂鬱鬰舊氊青<lb/>
　　　送萬容長老歸故山<lb/>
長記題詩送萬容喜看飛錫下諸峰笙吹緱嶺仍騎鶴<lb/>
<pb n="KR4d0499_WYG_008-12a"/>
劔出豐城又化龍山氣含霜飄夕磬溪聲和月瀉寒舂<lb/>
何如官寺聽車馬空半黄塵起斷鐘<lb/>
　　　用堂上人見過西園次韻張仲舉<lb/>
僦宅何縁得近僧曉光金氣接觚稜詩成未必如千偈<lb/>
老去還堪續一燈鹿苑即聞無上覺羊車自是最初乗<lb/>
北山且作相隨去幾個麒麟擁壞陵<lb/>
　　　送僧歸番陽<lb/>
䕶龍客賦紫芝歌飯牛翁如白石何山頭桃熟不歸去<lb/>
<pb n="KR4d0499_WYG_008-12b"/>
秋深葉落忽已多舟行夾㟁將青嶂風定滿湖皆白波<lb/>
記得康郎洲下住月明如海看漁蓑<lb/>
　　　雲松隠者在梅山江上寄饒杜二君屬意老人<lb/>
　　　　輙用元韻兼謝所寄蒼耳酒<lb/>
老病無心擣鹿茸寄將蒼耳喜新濃清尊便酌當犧象<lb/>
大藥俄驚㑹虎龍野客好懷多感感故人嘉意毎重重<lb/>
北來更愧諸侯禮酳饋循循擬辟雍<lb/>
　　　送由上人遊金華兼柬信上人<lb/>
<pb n="KR4d0499_WYG_008-13a"/>
金華東日掛清曉玉樹西風吹晚秋王郎羊化青山石<lb/>
帝子龍飛白下洲二阮同居蕃佛寺雙溪獨坐<hi>闕</hi>人舟<lb/>
茶餘倘問西園檜翠色依然映白頭<lb/>
　　　送季潭北遊兼柬張仲舉二首<lb/>
天上宫庭切玉繩霜前舟楫起金陵雲明鴻㕍寒相迓<lb/>
風穏䲔魚晝不興丹罽導前叅石佛黄襕從上賜江僧<lb/>
闗山南國將歸日河水東風已解氷<lb/>
師尊已赴五天逺弟子寧辭萬里遥麟鳯效靈當盛世<lb/>
<pb n="KR4d0499_WYG_008-13b"/>
䕫龍讓德列清朝歐陽外友交潛子華下封人祝聖堯<lb/>
好在玉堂張太史菲言應亦採芻蕘<lb/>
　　　寄題金鵞泉石軒<lb/>
金鵞泉石有深趣黄鶴仙人曾獨來崖雨溜雲青玉㵼<lb/>
海天澄日碧蓮開山翁晏坐秋簾重野客倦逰溪棹迴幽<lb/>
徑依然生藥草他年從此入天台<lb/>
　　　題王元章梅<lb/>
三年不見王徵士一見梅花如見人風致山隂頻夣夜<lb/>
<pb n="KR4d0499_WYG_008-14a"/>
雪晴江上又逢春毫端只作尋常寫意度真同造化神<lb/>
聞道耶溪新買宅想栽千樹作比隣<lb/>
　　　送檜上人遊浙<lb/>
檜公作别雙檜下竺士去遊三竺間東州西州夜歌發<lb/>
南山北山春意閒五湖月色客蕩楫九里松聲人掩闗<lb/>
還向峰頭望天姥雲中古佛各開顔<lb/>
　　　送馮侍御調燕南亷使<lb/>
繡衣高把使君節白晝寒生王母山三世為郎今特異<lb/>
<pb n="KR4d0499_WYG_008-14b"/>
百司聞命自銷奸官兵䕶送黄河道父老遮留白下闗<lb/>
丹咮銜書仍北下紫薇執法更南還<lb/>
　　　送僧之臨江<lb/>
白雲自愛青山好青春秪添白髪新檜能老翠堪留客<lb/>
栁恰初黄逺送人清江流日下到海閤皂挿天無與隣<lb/>
葛洪丹熟還勾漏可道年高鬢也銀<lb/>
　　　次韻黄雲翼登雨華臺<lb/>
城郭江山秪舊時野園村巷總新詩衣冠昔日繁華地<lb/>
<pb n="KR4d0499_WYG_008-15a"/>
錦繡春風婀娜枝忼慨莫歌周室黍昇平方報漢房芝<lb/>
願聞聖主賢臣頌最是王褒鬢未絲<lb/>
　　　再用韻呈雲翼<lb/>
同生千載不逢時自出一家頻見詩月殿斧寒金粟樹<lb/>
河宫機爛錦花枝魏侯毎過段干木杜老固知元紫芝<lb/>
欲引㣲詞常綴緝苦心抽盡不成絲<lb/>
　　　題森碧軒卷<lb/>
鳯語雙調碧玉笙羽裳羣擁翠霓旌四時景物足蕭爽<lb/>
<pb n="KR4d0499_WYG_008-15b"/>
六月晝寒如太清丁令回歸應發興項斯標格况知名<lb/>
過門下馬豈無謂行酒賦詩殊有情<lb/>
　　　送王雲翼之西臺<hi>分韻得西字</hi>
方栢蕭森獨馬嘶故園迢逓早鸎啼九重湛露天方北<lb/>
一箇文星夜向西繡斧任賢交薦鶚衣裳候寢問鳴雞<lb/>
鯉魚自出舍旁井鳯鳥已銜門上泥<lb/>
　　　陳先生輓辭<lb/>
西子湖邊眼獨青西州城下淚雙零先生致仕能强健<lb/>
<pb n="KR4d0499_WYG_008-16a"/>
太尉諸孫尚典刑江海未歸曾暮景東南長望且晨星<lb/>
真從處士徵霄霣久對郎君把墓銘<lb/>
　　　奉酬李謹之見懷韻時予客三茅<lb/>
讀書不逢萬乗君垂老願依千鶴羣澗底客身和月去<lb/>
雲中仙樂有時聞珠懸露樹明堪摘玉長霜田<hi>闕</hi>不耘<lb/>
道士若知人世事笑慿殿檻説朱雲<lb/>
　　　送清凉寺友上人歸永嘉<lb/>
江心舊作野客宿石頭今逢開士歸半夜落潮隨棹發<lb/>
<pb n="KR4d0499_WYG_008-16b"/>
十年殘夢逐雲飛相逢接手話鄉里獨老忍淚沾裳衣<lb/>
新春亦有還家願㑹過石室推烟扉<lb/>
　　　送麟天岸歸里<lb/>
河上先皇新作寺山中遊子獨思家孤藤得得千岩日<lb/>
廣袖翩翩五色霞耐可題詩留槲葉莫因採藥見桃花<lb/>
向來也怪諸尊宿長遣神蛇䕶木𤓰<lb/>
　　　寄題餘干西雲樓<lb/>
古洲琵琶江水濆藏山闌檻貯西雲歸霞偶作錦繡色<lb/>
<pb n="KR4d0499_WYG_008-17a"/>
落日或成鸞鵠文宿鶴夜飛天錯莫秋龍凉掛曉絪緼<lb/>
道人心境空無際謾道半間相與分<lb/>
　　　次韻噩無夢楩用堂呉中倡和佳什<lb/>
二客當時共泊舟何人清夜獨垂鈎劉郎爵土方諸將<lb/>
嚴子生涯老一裘萬里闗河空悵望百年江海儘嬉遊<lb/>
而今豈但忘機甚也得頭顱似白鷗<lb/>
　　　寄題張伯壽煑石窩<lb/>
隠君不愛卞氏璞過客或酧雍伯漿色比天王黄竹賦<lb/>
<pb n="KR4d0499_WYG_008-17b"/>
食同仙子赤松方晝聲雨襍秋濤急夕氣烟凝曉露凉<lb/>
此日郡齋清味冷野居長是憶韋郎<lb/>
　　　送張御史赴湖南僉憲<lb/>
祝融峰髙青入天洞庭水闊净無烟使星夜度五千里<lb/>
老客夢長三十年一統乾坤分繡斧三苖風俗尚戈鋋<lb/>
埋輪舊日都門道㑹見徵還席屢前<lb/>
　　　次韻具菴送湛淵上人永嘉省師<lb/>
早年為客曾遊處今日題詩却送僧珠箔濺崖看雪瀑<lb/>
<pb n="KR4d0499_WYG_008-18a"/>
寶窻縁㙮見天燈金仙爛漫開銀界玉女婵娟倚翠層<lb/>
禮罷阿師窮勝討諸峰歴歴漸攀登<lb/>
　　　送答彦修御史調西臺<lb/>
泰華雲開仙掌明闗門樹冷早霜清九天丹鳯銜書下<lb/>
六月青驄擁轡行南國江山吟總徧西州人士喜争迎<lb/>
鷹鸇鵰鶚高風外麟趾騶虞美化成<lb/>
　　　覽勝樓<lb/>
二水三山帯逺洲五臺雙闕起高秋齊梁宫苑依城在<lb/>
<pb n="KR4d0499_WYG_008-18b"/>
江漢波濤入海流金刹曉開龍虎國玉笙宵下鳯凰丘<lb/>
一天灝氣清無際况及此時長倚樓<lb/>
　　　挽訢笑隠<lb/>
親對先皇講法筵人間獨住十三年將同鳴鳯瑞下世<lb/>
恰道飛龍招上天長立寶階瞻寳樹亦知金像捧金蓮<lb/>
梵王此日生懽喜黒雨翻空浴九泉<lb/>
　　　氷鬚次楊士輝韻<lb/>
倚馬寒過塞上城氣浮豐頰碎崢嶸高枝帯雪垂松翠<lb/>
<pb n="KR4d0499_WYG_008-19a"/>
斷縷含霜折藕莖蕭帝<hi>闕</hi>邊惟有白叅軍幕下秪增清<lb/>
郎官未似馮唐老還就君王覔愛卿<lb/>
　　　題飛龍亭<lb/>
昔聞飛龍登紫闗龍飛上天竟不還上天下天皆帝所<lb/>
千古萬古空人間晴雲藹藹城頭樹春水迢迢江上山<lb/>
惟有神仙自騎鶴玉笙吹度月中閒<lb/>
　　　錢德謙父母同八十<lb/>
崑崙度索兩名仙已熟蟠桃幾歲年人世總誇同八十<lb/>
<pb n="KR4d0499_WYG_008-19b"/>
渠家秪道數三千錦機紫霧天孫織玉臼𤣥霜月姊傳<lb/>
恰是持將稱壽日秋風桂子集瓊筵<lb/>
　　　奉柬浙東索士嵓僉憲二首<lb/>
天上星辰落世間少㣲婺女故相闗覆盆光照家家屋<lb/>
持節春行處處山部屬頗聞時有旱父兄亦道食無艱<lb/>
大夫自是烏能好客老徒憐鶴未還<lb/>
少㣲婺女接高冥長立寒宵望使星支郡問民秋弭節<lb/>
泮宫延士曉談經雲深仙石羣羣白天外神山箇箇青<lb/>
<pb n="KR4d0499_WYG_008-20a"/>
不獨豺狼走荒絶亦聞蛟蜃落滄溟<lb/>
　　　近仁臺郎見示樊左司在南臺時憶昨五首柯<lb/>
　　　　博士蘓徵君既為和之天台丁復僑居金陵<lb/>
　　　　草莽之臣也不能悉細奎章故事欽覩<hi>闕</hi>皇<lb/>
　　　　潜飛之盛猶能記之僣用元韻以寓鼎湖之思<lb/>
　　　　云爾<lb/>
猶記飛龍北上時從臣鞌馬雁差差鳯凰自是巢高閣<lb/>
螻蟻何因集下墀翠輦看花臨御苑彩毫摛藻綴文漪<lb/>
<pb n="KR4d0499_WYG_008-20b"/>
太平不願論封禪自擬元和聖德詩<lb/>
猶記金陵觀稼㳺翠霄深處想瓊樓縱横未草三千字<lb/>
縹緲如瞻十二旒秪爾丹心馳魏闕依然白髪老滄洲<lb/>
翠華不復南廵幸歲歲空來鴻㕍秋<lb/>
猶記御牀金織幃初成寳刹彷丹墀人間漫道風雲㑹<lb/>
天上俄聞日月遲北闕秪今無賜物南臺憶昔有題詩<lb/>
舊臣總抱烏號泣豐石還如峴首碑<lb/>
猶記奎章擁紫薇五雲流彩日揚輝已頒玉果開春宴<lb/>
<pb n="KR4d0499_WYG_008-21a"/>
亦賜金蓮送夜歸俊逸詩篇臨鮑照風流人物動崔徽<lb/>
還憐杜牧秋娘賦色線寧堪補舜衣<lb/>
猶記華亭駕緑渠市人還許與懽虞後來盡備公車選<lb/>
前識皆知帝者圖相府帯圍從病沈酒家祠部屬狂俞<lb/>
隣僧有髪惟須醉夜立霜畦望北樞<lb/>
　　　題鴈圖為李元中賦<lb/>
萬里蒼茫南國秋黄蘆紫荻野蕭<hi>闕</hi>天涯兄弟將羣<hi>闕</hi>
月<hi>闕</hi>樓臺動客愁肅肅夜寒霜滿羽駸駸年老<hi>闕</hi>　頭<lb/>
<pb n="KR4d0499_WYG_008-21b"/>
<hi>闕</hi>　目送江花發幾向東風憶故州<lb/>
　　　送馬彦翬進士赴江西省筦勾二首<lb/>
紅杏春風天上園看花走馬乍承恩紫薇曉日江南省<lb/>
擊水飛鵬早入垣鏡裏斷峯青兕伏船頭回浪白鯢奔<lb/>
二孤洲畔多明月恰過東溟苐一門<lb/>
行分幙府鳯凰池竊擬瑶階獬豸儀在職况當無事日<lb/>
讀書應似未官時客荒南國慚丹桂老灌西園長緑葵<lb/>
賢甚交承王博士滕王閣上酒懽持<lb/>
<pb n="KR4d0499_WYG_008-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0499_WYG_008-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷八<lb/>
</p>
<p>
</p>
  </div>
<div>
                <head>檜亭集卷九</head>
    <p>
<pb n="KR4d0499_WYG_009-1a"/>
欽定四庫全書<lb/>
　檜亭集卷九　　　　　　　元　丁復　撰<lb/>
　　近體<hi>七言絶句</hi>
　　　常熟道中<lb/>
阿郎問人常熟路北風打船寒日昬水樹含霜一個個<lb/>
野婦抱子自村村<lb/>
湖水如銀月欲低納糧船發五更雞當河小婦怨相<hi>闕</hi>
　璧乳兒寒自啼<lb/>
<pb n="KR4d0499_WYG_009-1b"/>
　　　傅可用廬墓<lb/>
黄<hi>闕</hi>嶺頭曾置屋白頭江上不成家明月東去擕妻子<lb/>
掃食松隂十畆花<lb/>
　　　題茅山彭道士畫梅花仙子<lb/>
緑燕棲寒夜不飛洞天霜凈月流輝夜深彷彿梅邊卧<lb/>
起摋青霞染素衣<lb/>
　　　清溪與平起莘飲述舊有作<lb/>
溪頭楊栁女兒髪緑光細妥春油油金陵當日一樽酒<lb/>
<pb n="KR4d0499_WYG_009-2a"/>
何如相見在池州<lb/>
　　　次韻李方叔<lb/>
逺樹葉初嵐色淡曲塘雨足水㾗肥何人春盡不飲酒<lb/>
野老年饑猶典衣<lb/>
　　　次韻元宵雨雪<lb/>
銀燭春光玉雪霄翠簾歌館思寥寥羅浮洞裏花如織<lb/>
誰立寒香背小橋<lb/>
　　　題江村小景<lb/>
<pb n="KR4d0499_WYG_009-2b"/>
野蓬忘世寒罾下沙筥牽兒早餉遲有客封侯玊門道<lb/>
緑閨春恨繞花枝<lb/>
　　　題疊山卷<lb/>
江山老骨歸元亮今古何心兩伯夷半夜寒增霜院裏<lb/>
一編孤憤雪樓辭<lb/>
　　　題春山曉行<lb/>
短棹衝烟釣碧沙疎鐘開曙散羣鴉早年曾是匡廬道<lb/>
下馬春厓問酒家<lb/>
<pb n="KR4d0499_WYG_009-3a"/>
　　　夢遊仙<lb/>
春風捲席蒼鼇近夜月笙簫紫鳯鳴童女三千髪如黛<lb/>
碧桃花下笑相迎<lb/>
　　　馬德昭席上賦<lb/>
江上重逄鄒大娘桃花紅嫩染纎裳蔓青溪上曾相<lb/>
見猶記胡麻飯顆香<lb/>
　　　次韻江南<lb/>
斗酒十千即可賖斜窻短籬誰為遮大婦相迎問買酒<lb/>
<pb n="KR4d0499_WYG_009-3b"/>
十五小姑方主家<lb/>
東山斷雨拂青龍江飲倒垂千丈虹忽地北風狂作惡<lb/>
小波高湧白銀宫<lb/>
長干城南越王臺長干橋下客船來橋邊有人問書信<lb/>
羅裙小歩踏青苔<lb/>
　　　和山行兼次韻<lb/>
山鵲翅翻紅兩兩野花香並翠雙雙倦行有客春傷酒<lb/>
笑索無題晝倚窻<lb/>
<pb n="KR4d0499_WYG_009-4a"/>
　　　因鎦思勣過江寄<hi>闕</hi>誠之<lb/>
澤國無官寄老<hi>闕</hi>淮方有客借寒驢早知到死難干禄<lb/>
何用平生苦讀書<lb/>
　　　次韻泐上人<lb/>
薝蔔花時風雨急苾芻叢裏脊令寒丹沙自古有方術<lb/>
白日今誰生羽翰<lb/>
白髪蕭騷日夜生𤣥雲消盡雪霜明新栽花木可憐長<lb/>
舊著衣裳不忍更<lb/>
<pb n="KR4d0499_WYG_009-4b"/>
　　　賦蕙花次韻岳上人<lb/>
香滿松房夜月虗紫㽔懸露泣方諸湘䰟故惱維摩定<lb/>
起和離騷掃壁書<lb/>
　　　題錢舜舉畫馬<lb/>
玉禾乆飫出天閑引看時常占舞班四十年來太平日<lb/>
屬車無數劔中山<lb/>
二十年前燕市客黄塵蔽天相逐來中有出頭先一丈<lb/>
山中彷彿憶龍媒<lb/>
<pb n="KR4d0499_WYG_009-5a"/>
　　　題李遵道山水<lb/>
層峰高出雲樹外飛溜直下天河懸江南老客膓空斷<lb/>
舊宅不歸三十年<lb/>
　　　題雪水茶卷子<lb/>
驛舍情孤蘭自花貂冠骨相袖中麻黨家婢子陶家妾<lb/>
學士方慚雪水茶<lb/>
　　　偶題<lb/>
一事不能方近古六經何用更知新唐虞時世君臣㑹<lb/>
<pb n="KR4d0499_WYG_009-5b"/>
李杜文章宰相嗔<lb/>
　　　酒間贈賈西白<lb/>
思入東風白雨邊莫雲春樹两茫然不因絳灌輕新進<lb/>
未必長沙識少年<lb/>
　　　題唐馬圖<lb/>
鳯膺龍脊渥洼姿正是奚官得意時野老歩行身自穏<lb/>
詔書新下不教騎<lb/>
　　　題子昻竹石圖為趙叔敬作<lb/>
<pb n="KR4d0499_WYG_009-6a"/>
大雅堂前第一峰亷纎小雨養新濃前年醉把湖州酒<lb/>
坐對蕭蕭日下舂<lb/>
　　　題壁上山水<lb/>
老年歸思不堪行苦憶江城萬里程須冩緑醅三百醆<lb/>
恐添白髪數千莖<lb/>
　　　題美人卷<lb/>
玉山横管淚㾗光繡縟雙迴綵鳯凰百巧心情題不得<lb/>
九疑雲冷隔三湘<lb/>
<pb n="KR4d0499_WYG_009-6b"/>
　　　題李遵道<lb/>
仙客鯨魚没海濤緑梢清夜月還高或傳騎去招丹鳯<lb/>
想見歸來掣六鼇<lb/>
　　　絶句<lb/>
沙逺晴波淺漾金魚苖初上小如針將船載酒江頭飲<lb/>
水桞千株滿岸隂<lb/>
自愛江頭著雨蓑山光倒染鴨頭波蠻商即似天上下<lb/>
打鼓向人㠶側過<lb/>
<pb n="KR4d0499_WYG_009-7a"/>
江蘺初長杜若新紫蕙紅蘭洲渚春楚天正逺欲有遺<lb/>
江上獨行逢故人<lb/>
桞下杯盤野老過<hi>闕</hi>　　　　　　緑波南浦傷心别<lb/>
黄犬東門奈爾何<lb/>
楊桞風輕欲午凉蘼蕪沙暖足春香水鄉父老茅堂酒<lb/>
不信王孫道路長<lb/>
北闕青雲車馬多南山白石飯牛歌霜清水屋釀春酒<lb/>
雨足野田収晚禾<lb/>
<pb n="KR4d0499_WYG_009-7b"/>
两岸東風吹桞花小江新水帯春霞長林日出烏自乳<lb/>
買酒上船人到家<lb/>
茅屋雞聲接近隣短裳巾幗莫歸頻江鄉禮俗淳風在<lb/>
烟樹深深數拜人<lb/>
熟麥収空雲斾斾新秧蒔遍雨沉沉誰嫌卑賤閒無事<lb/>
老願太平渾有心<lb/>
　　　贈唐德輝<lb/>
翠栢蕭森烏已啼白門凉月萬村雞山中獨識河東鳯<lb/>
<pb n="KR4d0499_WYG_009-8a"/>
五彩翩翩舞影齊<lb/>
　　　題息齋竹為袁𢎞甫賦<lb/>
鳯凰西去不可還一竿清意自蕭閒袁郎門外三尺雪<lb/>
却為晴光晝啟闗<lb/>
　　　題江鄉秋曉卷為李明逺賦<lb/>
滿地寒霜水氣昏亂鴉啼起向前村沙頭白鷺機還動<lb/>
未似熟眠深閉門<lb/>
　　　贈武生<lb/>
<pb n="KR4d0499_WYG_009-8b"/>
六龍浴海吐長霞飛上遥空作火鴉十日相看當<hi>闕</hi>竹<lb/>
二更深雨坐燈花<lb/>
　　　題汪伯高梅<lb/>
兎臼寒霜染雪毫緑烟微散月初高野人醉醒羅浮夣<lb/>
長憶仙娥玉色醪<lb/>
寒響蕭蕭已滿枝冷香不放小船移總宜酒散笙歌歇<lb/>
睡徹玉樓人未知<lb/>
　　　贈劉子靜<lb/>
<pb n="KR4d0499_WYG_009-9a"/>
括蒼山色翠如葱瀑下天門拖玉虹底事少㣲星一㸃<lb/>
金陵江上愛西風<lb/>
　　　過溧陽錢氏祖墓<lb/>
汾陽軍中淚如㵼長陵一坏寧有孫千章喬木高<hi>闕</hi>起<lb/>
倚柱凍雲斷客魂<lb/>
　　　次韻西湖竹枝詞<lb/>
上塘楊桞下塘隂阿郎愛人不愛金塘水西流東入海<lb/>
水深不似阿儂深<lb/>
<pb n="KR4d0499_WYG_009-9b"/>
柳葉如眉枝似腰贈郎輙挽最長條條長即與儂心逺<lb/>
不是為儂春態嬌<lb/>
錢唐潮來两岸平錢唐潮去江月明錢塘女子新樓閣<lb/>
夜半吹簫鸞鳯鳴<lb/>
郎愛捕魚儂織蓑勸郎不必要登科一家賣魚得食少<lb/>
一官懸魚憂患多<lb/>
　　　題楚江清曉圖<lb/>
海色澄明霞欲生白烟樓閣静崢嶸青楓江上船已發<lb/>
<pb n="KR4d0499_WYG_009-10a"/>
苦竹嶺頭人未行<lb/>
　　　題山水為劉子益賦<lb/>
古寺烟雲置碧岩獨僧隨徑入松杉故鄉忽動金陵客<lb/>
便欲海門歸掛㠶<lb/>
　　　贈李明逺<lb/>
金陵龍眠見三李<hi>震伯晉仲子才兄弟三人齊名</hi>瓊林鵷鶵哦二松<hi>子才</hi>
<hi>登己巳進士第為番陽縣丞</hi>名駒墮地亦千里騰鳯冲霄須九重<lb/>
　　　送渭清逺上人謁虞學士求墓誌<lb/>
<pb n="KR4d0499_WYG_009-10b"/>
白玉似人蒲室老黄金如價草堂文筆濡華盖山前月<lb/>
光動石頭城上雲<lb/>
九重閶闔向來人五色芙蓉已後身一代文章來絶世<lb/>
千年道德在堅珉<lb/>
水鳥羣隨南上篷江豚自拜北來風二姑直作片時過<lb/>
五老秪如前日同<lb/>
平生太史未相親秪托新詩附逺人自是星虚接牛斗<lb/>
誰教天漢隔參辰<lb/>
<pb n="KR4d0499_WYG_009-11a"/>
山中氣候冬春近江上㠶檣早晚廻曽草詞章扶日馭<lb/>
肯將文字説天台<lb/>
　　　題柯敬仲竹木<lb/>
青山白日野中看南國佳人翠袖寒老樹不堪承雨露<lb/>
龍孫春滿錦䦨千<lb/>
　　　題危太樸雲林圖<hi>六言</hi>
天台萬八千丈雲林三十六峯幾載山中獨憶今朝江<lb/>
上相逢<lb/>
<pb n="KR4d0499_WYG_009-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　檜亭集卷九<lb/>
</p>
<p>
</p>
  </div>
<div> <lb/>
    <p>
<pb n="KR4d0499_WYG_010-1a"/>
右檜亭集天台丁先生詩也先生名復字仲容壯遊京<lb/>
師公卿薦之館閣不就而去放情詩酒終老江湖之上<lb/>
今所類諸體詩凢三百一十五首分為九卷合為一帙<lb/>
前集則其婿饒介之所録續集則其門人李謹之所蒐<lb/>
輯也南臺監察御史張君惟逺見而愛之惜不大傳于<lb/>
時移文有司鋟梓集慶學官教授查信卿實董其事惟<lb/>
先生之才足以追配古作而鳴國家之盛乃弗見諸用<lb/>
以没觀其命詞托興高逺閒適夐然無塵俗意<hi>闕</hi>
<pb n="KR4d0499_WYG_010-1b"/>
　　能盡識則是編之行豈不有補於風教乎至正十<lb/>
年冬友生江夏諭敬志<lb/>
</p>
<p>
</p>
  </div>
        </body>
</text>\m</TEI>
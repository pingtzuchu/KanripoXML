<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>未軒文集</head>
    <p>
<pb n="KR4e0128_WYG_000-1a"/>
欽定四庫全書　　　　　集部六<lb/>
　未軒文集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案未軒文集十二巻明黄仲昭撰仲<lb/>
　　　　昭名潛以字行莆田人成化丙戌進士官至<lb/>
　　　　江西提學僉事是集為其門人劉節所編凡<lb/>
　　　　文六巻詩五巻詞一巻而以詩文墓誌銘附<lb/>
　　　　之仲昭官編修時與章懋莊㫤並以疏爭元<lb/>
<pb n="KR4e0128_WYG_000-1b"/>
　　　　宵烟火詩廷杖謫官當時有翰林三君子之<lb/>
　　　　目後懋與㫤並以聚徒講學為事而仲昭獨<lb/>
　　　　刻意紀述八閩通志延平府志邵武府志南<lb/>
　　　　平縣志興化府志皆所編録故楓山定山之<lb/>
　　　　名滿於天下仲昭㡬為所掩然三人氣節相<lb/>
　　　　同居官清介相同文章質實亦略相同未可<lb/>
　　　　以仲昭篤志勵行不作語録遂分優劣於其<lb/>
　　　　間也林瀚作仲昭墓誌稱其作為文章渾厚<lb/>
<pb n="KR4e0128_WYG_000-2a"/>
　　　　典重無艱深聱磽之語鄭岳莆陽文獻傳亦<lb/>
　　　　稱其有未軒集若干巻文詞典雅今觀其集<lb/>
　　　　雖尚沿當日平實之格而人品既髙自無鄙<lb/>
　　　　語頡頏於作者之間正不以坦易為嫌矣乾<lb/>
　　　　隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
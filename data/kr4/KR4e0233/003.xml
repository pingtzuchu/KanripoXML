<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠介燼餘集巻三</head> <lb/>
    <p>
<pb n="KR4e0233_WYG_003-1a"/>
欽定四庫全書<lb/>
　忠介燼餘集巻三<lb/>
　　　　　　　　　　　　明　周順昌　撰<lb/>
　　送中丞綿貞周公南歸序<lb/>
夫人臣之去留進退與國家之安危治亂毎相應而况<lb/>
鎮撫大吏天子所賴以保釐區宇者乎其去留進退所<lb/>
闗乎紀綱者尤匪細自非見排於正論失職於疆圉者<lb/>
天子弗輕議去如綿貞周公今日之以譴去殆二百年<lb/>
<pb n="KR4e0233_WYG_003-1b"/>
來所未有之事也先是楊丞以强項故開隙於織璫璫<lb/>
欲中楊丞以危法公曰黜陟之柄可容若軰操耶力諍<lb/>
之始得免逮而璫已銜公矣無何兵使者恣睢以逞一<lb/>
夫寃死萬姓憤激公亦知其多内援未可擊而公弗顧<lb/>
也特疏上聞䝉天子誚訶督過公削職歸矣夫以察吏<lb/>
忤璫之故被譴以去天子即奪公以官未嘗不予公以<lb/>
名公去而名益髙於公何悔惟是公二載徳政㡬同覆<lb/>
載且歲值大祲苦心調劑力請留漕粟之半加恵兹土<lb/>
<pb n="KR4e0233_WYG_003-2a"/>
復議開三江故道貽吳中永利公殆未可一日去呉者<lb/>
奈何竟以譴去也雖然公去而郡邑有所恃不肯以身<lb/>
徇璫監司有所畏不敢以刑快意繼公撫呉者終不能<lb/>
趨炎附熱翻一成之案且使彼之曲徑而入媚竈而來<lb/>
因以得美官者亦色沮心怵負世大垢而海内仗節秉<lb/>
鉞之臣猶或能以察吏安民之責挺持於振風凌雨之<lb/>
中也則公雖去所留於我吳者正多而於以風天下甚<lb/>
逺謂公以一去報天子可矣嗟乎𤣥黄互戰門戸横分<lb/>
<pb n="KR4e0233_WYG_003-2b"/>
吉水先生以一代羽儀終為左右宵小所抑弗獲竟其<lb/>
大用嗣後名流正學寥落若晨星摧殘如霜木求竒節<lb/>
異材於今日亦當在海之隅嶺之表矣此余所謂人臣<lb/>
之去留進退與國家之治亂安危相應者也又何疑於<lb/>
公之以譴去乎所幸者浮榮旦夕是非千古漢唐宋無<lb/>
論矣近觀二正之季僉壬弄權衆正屏跡如王佑王文<lb/>
張志淳劉宇軰之一歲九遷究竟與劉忠愍薛文清劉<lb/>
忠宣諸君子之下理謫戍者果何如哉然則公雖以譴<lb/>
<pb n="KR4e0233_WYG_003-3a"/>
去又何悔焉余承乏公之里曾以迂愚戇直抗虐璫方<lb/>
張之燄㡬為附璫者所中撫今追昔不覺於公之去三<lb/>
歎息也遂書以贈公<lb/>
　　龍樹菴放生池記<lb/>
放生為佛法一門實徳根本古徳開道不啻已詳近則<lb/>
獨盛於雲棲龍樹菴傅公固雲棲之所傳衣也戒律精<lb/>
䖍一秉雲棲之教菴在蓮涇寛數畝而有法堂以供佛<lb/>
有禪堂以安僧有普同墖以厝闍毘之衆骨其環菴如<lb/>
<pb n="KR4e0233_WYG_003-3b"/>
帶則皆放生池也余暇日與文文起朱徳升過之欽其<lb/>
嚴淨見池之右有田畝許頗為池礙詢之為公家義田<lb/>
不可以售惟同區者得相轉移而里中殷氏田適與同<lb/>
區近在跬步因勸余友汝良施之聞於邑大夫相易傅<lb/>
公募檀施吳經等捐貲鑿之而池觀遂完生亦益繁傅<lb/>
公向余稽首曰兹菴創始於萬歴丁未即以放生為願<lb/>
迄今而未圎滿也以三寳之加被宰官之賜遂能竟此<lb/>
無上功徳宰官固善因夙植冥修黙證生生世世以有<lb/>
<pb n="KR4e0233_WYG_003-4a"/>
今兹抑貧衲竊有所進於宰官也身為比丘息心淨行<lb/>
度不能有所普度於世而自私自了諸佛所訶故動念<lb/>
必求生利利生必先不殺不殺之細而實者無如放生<lb/>
蓋力不能及人而姑及於物則惟比丘之行若夫宰官<lb/>
寸念之發生生無限其所生者豈惟蛸蟜蠢動即其所<lb/>
謂生者亦豈必相濡相沬為沾沾之小仁小恵已哉應<lb/>
以宰官身得度者即現宰官身而為説法倘宰官之生<lb/>
生而猶夫比丘之生生恐非圎通第一矣且今者比丘<lb/>
<pb n="KR4e0233_WYG_003-4b"/>
之生生非宰官不成則知宰官能攝比丘行而宰官生<lb/>
生之念非比丘不觸比丘又能攝宰官行矣然比丘有<lb/>
願十餘年不能成就而成就於宰官之一念願力孰宏<lb/>
成就孰㨗凡為宰官者尚其冥修黙證無負此圎通矣<lb/>
乎余恍然顧文起徳升而嘆曰儒者非排釋氏以謂自<lb/>
私自了試證於傅公語云何顧非傅公不能此語因書<lb/>
以為記<lb/>
　　募建彌勒閣文<lb/>
<pb n="KR4e0233_WYG_003-5a"/>
余少時讀書山寺中同遊者四人曰鄒子虚王朱子徳<lb/>
升殷子汝劼暨子狷於余為五五人者既相善又相愛<lb/>
也毎晤對則劇談為樂輒以文章性命相期許嘗思建<lb/>
闗帝文昌閣因與期曰吾軰有早登仕籍者先成之即<lb/>
貴無相忘咸笑而應曰唯唯己閲數年余果連試告㨗<lb/>
得通籍闈中四人又前進曰吾舊與汝有約豈忘之耶<lb/>
余復笑而應曰唯唯自是後余遂以考課遷福州司李<lb/>
歴官仕途不得以他事告假及居家多暇又素以才薄<lb/>
<pb n="KR4e0233_WYG_003-5b"/>
力弱不能支闗帝文昌閣之建也累歲卒莫能就吾家<lb/>
居郊西距一里有小菴號貝葉其住持曰培風為人冲<lb/>
夷恬澹與余為世外交發願建彌勒閣於殿後乞言於<lb/>
余余曰是不易為力也方今天下招提蘭若不問海内<lb/>
外㡬什之四五呉㑹名山大水若鄧尉靈巖中峰諸刹<lb/>
夙稱叢林號勝壤一時緇衆之在外者思興土木大構<lb/>
造奔走於公卿大夫之門即百舎重繭不言勞然往往<lb/>
以費煩輒阻禪家有云發大願力得大機縁天下事何<lb/>
<pb n="KR4e0233_WYG_003-6a"/>
患不遂今培風募建兹閣果能堅不退轉心必有龍天<lb/>
鬼神䕶持則由一身以至百千萬億身由百千萬億身以<lb/>
至種種恒河沙數助為津梁於此庀材鳩工共襄厥成<lb/>
又何疑焉菴在蓮涇之南離城約三四里許負郭為輻<lb/>
湊地非若僻壤遐陬逺處山谷轍迹所不及者每春秋<lb/>
時遊人士女焚香然燭往來於菴之左右者累累相徴<lb/>
逐培風以大願力成大機縁為莊嚴勝果吾前所謂累<lb/>
歲而無成者今庶㡬指日而就乎余於福田利益之説<lb/>
<pb n="KR4e0233_WYG_003-6b"/>
一無所動於中而明心見性毎有合於儒者之道故時<lb/>
時取以自觀覽焉世之君子專於内毋攻其外將樂善<lb/>
布金長者有油油然而來栩栩然而至矣故不憚先倡<lb/>
而為文以勸<lb/>
　　題竺塢募田疏<lb/>
竺塢在西山最深處入其境四面峰巒環合藂石澄潭<lb/>
青林翠蔓幽若洞谷寂寥無人迥與塵世隔也有僧斷<lb/>
言結宇休止苦行淨修意謂募田百畝便可息影深山<lb/>
<pb n="KR4e0233_WYG_003-7a"/>
供給徒侣六時誦讀禮悔匪懈二三同志無以為計積<lb/>
一累十共成勝事不得不望持僧律行佛𤣥之達人髙<lb/>
士彼多藏厚蓄者方營營逐逐問舎求田日分餐於羮<lb/>
藜飯糗之夫而猶苦不飽何暇建寺飯僧為哉嗟嗟王<lb/>
侯過隙金玉瓦礫從佛視之究歸何有獨不念夫殿中<lb/>
之棘橋下之柱乎吾聊舉以醒世之迷而不願施者<lb/>
　　題血書蓮華經<lb/>
秋夜余迓斷言師登法座施食時有假寐於側者夢師<lb/>
<pb n="KR4e0233_WYG_003-7b"/>
所施粒悉化蓮華盈盈繞地蘧然覺問師所以知師口<lb/>
所誦與手所撡符何精誠若斯也既而索師血書蓮華<lb/>
經觀之然後知師之作苦行求覺路非一日矣齋心祇<lb/>
對覺智慧鋒應手圎淨𤣥宗妙㫖舉筆全彰亦恍乎蓮<lb/>
華盈盈几上佛眼明而業影空法身現而塵相絶覺耶<lb/>
夢耶惡知夫蓮華之非經血之非蓮華耶是血是經非<lb/>
血非經為水為硃為無著華為如意寳書者誦者皆從<lb/>
空現嚮之所夢亦若是則已矣因師刺血書經余重有<lb/>
<pb n="KR4e0233_WYG_003-8a"/>
感焉<lb/>
　　甲寅冬夜夢社中兄弟<lb/>
分飛爾我忽三年一度相思一黯然猿多雁少書難寄<lb/>
凍雪寒雲情益牽有時思絶落日邊有時望斷層巒巔<lb/>
闗河渺邈不可見惟見樹草蕭蕭水潺湲樹草尚有凋<lb/>
水流尚有竭止此故人心無時可消歇愁看閩山荔子<lb/>
丹遥思吳地梅花發牀頭有酒且酌之酒醉横眠抱孤<lb/>
月月影將殘燈花欲落神越千山魂飛萬壑弟兄相對<lb/>
<pb n="KR4e0233_WYG_003-8b"/>
儼如昨意氣風流還自若爾起舞我髙歌恍驚雙鬢半<lb/>
婆娑共歎風波可奈何誰謂天長與地濶千古離愁一<lb/>
宵豁北闕南山皆夢中於此可以齊窮達乃知黄金結<lb/>
交不足論管鮑相期只方寸白首常如此夜親何須擬<lb/>
賦江淹恨<lb/>
　　赴閩路占<lb/>
半載聯鑣駐帝京都門一别又分行海波遥挹南天轉<lb/>
閩樹髙連西塞横旅店夜燈孤照影驛梅寒雨暗流聲<lb/>
<pb n="KR4e0233_WYG_003-9a"/>
八閩三晉皆王土共詠甘棠萬古情<lb/>
　　贈滸墅闗尹<lb/>
天寒日暮欲何之聞道輕裝已駕時且喜雄心仍自在<lb/>
莫嗟分手未為期鳯川波浪愁行色馬嶺風煙絶夢思<lb/>
此去長安霜雪苦囑君珍重歲寒姿<lb/>
　　詠梅<lb/>
春半梅將盡中庭尚一枝不嬌偏愛瘦無艷故多姿笛<lb/>
韻從風亂香魂入夢思玉人何處是惆悵月明時<lb/>
<pb n="KR4e0233_WYG_003-9b"/>
　　愁<lb/>
獨坐雁聲急風髙秋氣空家書千里外舊事一尊中北<lb/>
地兵戈滿南園草木叢朝來看壯髪强半欲成翁<lb/>
　　寄内<lb/>
南度經秋歲已淹一番積悶醉逾添風辭别葉頻驚枕<lb/>
月引愁心忽入簾脾疾毎驚新齒髪空囊無媿舊韲鹽<lb/>
紛紛輕薄徒為爾曾念當年素與縑<lb/>
　　秋齋偶成寄華子仲通<lb/>
<pb n="KR4e0233_WYG_003-10a"/>
清蕭竹葉含秋露靜寂苔花吐曉煙孤鶴一聲天外落<lb/>
道人何處問安禪<lb/>
　　丙寅三月十五日余被逮越宿朱徳升朱完天鄒<lb/>
　　　虚王殷汝劼同卧縣署相對談笑虚王汝劼各<lb/>
　　　出素扇索書遂録壬戌南還留别文起孟長之<lb/>
　　　作嗟乎在今日又增一罪案矣<lb/>
客途無復附書頻此夕銜杯愴别辰明月一天遥寄影<lb/>
雄文千古爾疑神交情廓落慙時軰吾道行藏信昔人<lb/>
<pb n="KR4e0233_WYG_003-10b"/>
榻上方書匣裏劒中宵應不歎無鄰<lb/>
抗手悲歌出帝都㡬行憤淚灑征途中朝豺虎方盈闕<lb/>
東土烽煙又逼吳報國獨留知己在酬恩忍使至尊孤<lb/>
雲霄事業看雄劒弔古惟應問烈夫<lb/>
　　附鹿忠節先生尋聲譜<hi>有引</hi>
千古文人待文而傳者也千古至人文待以傳者也惟<lb/>
文待以傳不待文而傳之人乃無不欲得其文而傳之<lb/>
欲傳之意廹或沮於其文之難得或既得而復失又或<lb/>
<pb n="KR4e0233_WYG_003-11a"/>
一失無可復得之望而忽然得之則因復得之不易而<lb/>
欲傳之意更迫如周蓼洲扇頭詩是也是詩之失在玉<lb/>
石俱焚之後嘗痛人如蓼洲乃不得留其片言隻字於<lb/>
人間是大可恨恨極而忽得安得不付之殺青共為聲<lb/>
以識之向子期思舊賦云聽鳴笛之忼慨兮妙聲絶而<lb/>
復尋余毎讀之未嘗不霑襟遂題是集曰尋聲譜崇禎<lb/>
乙亥秋月范陽鹿善繼識<lb/>
　　寄懷乾嶽年兄　　　　　　　　周順昌<hi>蓼洲</hi>
<pb n="KR4e0233_WYG_003-11b"/>
一到都門歲㡬更天南天北不勝情秦闗戎馬聞時急<lb/>
閩海風濤見欲驚意氣獨留三尺劒夢魂嘗到百樓城<lb/>
浮雲顯晦非吾事何日重申松柏盟<lb/>
　　其二<lb/>
相思盈抱向誰開囘首衡陽雁不來三十功名淹海國<lb/>
百年心事弔荒臺壯懷自覺愁中盡薄鬢偏從病裏催<lb/>
世路行藏須努力月明北望轉徘徊<lb/>
　乙卯冬周蓼洲自福州以詩扇託其門人郭孝廉寄<lb/>
<pb n="KR4e0233_WYG_003-12a"/>
　余同心之語毎示友人後為慢藏不可復得已已遇<lb/>
　其子茂蘭問其存槀乃當被難時訛傳抄沒遂舉篋<lb/>
　藏盡付諸火余毎深恨數為友人言之甲戌冬月夜<lb/>
　同馬玉壺孫鍾元燈下言及不勝千秋之感玉壺以<lb/>
　為可憶搔首展眉逾刻遂全是大竒事鍾元曰鬼神<lb/>
　通之也亟索筆錄之范陽鹿善繼謹識<lb/>
　　喜從玉壺記憶得周忠介舊寄二詩賦此<lb/>
　　　　　　　　　　　　　　　　鹿善繼<hi>乾嶽</hi>
<pb n="KR4e0233_WYG_003-12b"/>
忠介逸詩何處尋毎於憑弔費沉吟誰令亂後文無恙<lb/>
却借閒中客有心延水不殊重合劔廣陵猶是未亡琴<lb/>
騷壇漫自傳詩話此夜新添擲地金<lb/>
　　次韻　　　　　　　　　　　　馬　潔<hi>玉壺</hi>
漫道龍門迥萬尋涼風懐袖見豪吟瓣香空結南豐意<lb/>
仙字疑成脈望心君自山陽悲鐵笛我其夢後寫雷琴<lb/>
詩林此日傳佳話存沒何曾改斷金<lb/>
　　次韻　　　　　　　　　　　　孫竒逢<hi>鍾元</hi>
<pb n="KR4e0233_WYG_003-13a"/>
髙風當日幾相尋并見攀條贈友吟方恨偷兒疑鬼物<lb/>
寜知天籟寄人心世殊不異山陽笛志在依然流水琴<lb/>
聞道奚囊投烈燄記來隻字抵千金<lb/>
　　次韻　　　　　　　　　　　　孫竒彦<hi>思皇</hi>
未墜斯文此地尋分明當日寄梅吟識田久納無邊景<lb/>
便面相傳不朽心事往何堪題挂劍思來猶似對彈琴<lb/>
嶙峋絶調凌千古一字悲歌一字金<lb/>
　　次韻　　　　　　　　　　　　范士楫<hi>箕生</hi>
<pb n="KR4e0233_WYG_003-13b"/>
履虎遺蹤尚可尋江潭何處寫行吟都因開篋霑書淚<lb/>
想見題梅餉友心好句有縁重剪燭髙山無恙幾彈琴<lb/>
䨇珠忽藉乾坤色不枉雞林購字金<lb/>
　　次韻　　　　　　　　　　　　鹿化麟<hi>石卿</hi>
曲裏髙山未可尋憑誰省識助長吟恍從梅信占蘭臭<lb/>
疑對霜毫認鐵心汲冡漫開曽斷簡爨桐空拾已焦琴<lb/>
何如此夕徵文獻不費咸陽易字金<lb/>
　　次韻　　　　　　　　　　　　杜　越<hi>君異</hi>
<pb n="KR4e0233_WYG_003-14a"/>
芳烈誰憑汗簡尋淋漓遺韻倍長吟煙況不假名山色<lb/>
呵䕶應深往匠心廿載銀鉤聨水乳千秋鐵膽見人琴<lb/>
清霜漫詫詞壇興生氣由來字比金<lb/>
　　次韻　　　　　　　　　　　　孫立雅<hi>君健</hi>
俠氣忠魂豈易尋當年曽記二龍吟徘徊萬里相期意<lb/>
鄭重千秋未負心既借識田傳玉筆復從指法入瑶琴<lb/>
曼聲歌罷清風起想見剛腸百錬金<lb/>
　先忠介公之被逮也指牀頭衍篋謂先端孝曰吾此<lb/>
<pb n="KR4e0233_WYG_003-14b"/>
　行必死一生品節俱在於是善藏去之先端孝從行<lb/>
　至京口始返則譌傳籍沒已悉付烈燄先端孝終身<lb/>
　抱痛遇片紙隻字必羅而致之凡公移尺牘詩文若<lb/>
　干巻而尋聲譜則湯潛菴中丞撫吳時所貽者也訪<lb/>
　濂彭太史見之曰豈可使吾蘇人士不得一讀是書<lb/>
　乎遂付之剞劂太史大父集公先生受經於先忠介<lb/>
　之門累世孔李淵源有自太史立身行已動以先儒<lb/>
　為法故一見傾心有水乳之合也昔韓退之之文遇<lb/>
<pb n="KR4e0233_WYG_003-15a"/>
　歐陽永叔而顯先忠介公之文得訪濂太史而傳夫<lb/>
　豈偶然也哉冡孫靖百拜謹跋<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0233_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠介燼餘集巻三<lb/>
</p>
<p>
</p>
  </div>
</body>
</text>
</TEI>
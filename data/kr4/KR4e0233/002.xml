<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠介燼餘集巻二</head> <lb/>
    <p>
<pb n="KR4e0233_WYG_002-1a"/>
欽定四庫全書<lb/>
　忠介燼餘集巻二<lb/>
　　　　　　　　　　　　明　周順昌　撰<lb/>
　　與朱得升孝廉書<lb/>
滸闗分袂節序倐更獨坐靜思長安花不如故園柳三<lb/>
百五十人中未知肝膽誰是何如二三知已連牀夜話<lb/>
上下千古哉南望迢迢覺鳥啼雲散俱足増故舊之思<lb/>
欲以微醉解之苦不能酒惟啜清茶數杯伏枕求睡夢<lb/>
<pb n="KR4e0233_WYG_002-1b"/>
中所見或祖父聲容或相知歌嘯獨牽衣畫眉之態不<lb/>
存耳醒來益令人百端交集語云晝思夜結良然良然<lb/>
别後情景大槩可想今科繁費稍減更加弟之省約亦<lb/>
需得二百金無門可貸為苦積習使然弟一人不能頓<lb/>
革陋習可奈何月中分兵部觀政殊無政可觀不過作<lb/>
揖打恭升堂畫卯而已天下事之虚文相䝉者多類是<lb/>
閒中接邸報閲之見朝中士大夫議論互爭不一即一<lb/>
南畿學使甫推浙按彈章隨至矣福王請封復緩邊庭<lb/>
<pb n="KR4e0233_WYG_002-2a"/>
告急日甚有志者得不深杞人之憂乎漫以書生當局<lb/>
其籌邊治河大政無論問以簿書錢穀之數天下㡬何<lb/>
茫然不能對始知書不可不多讀平日止為八股徒做<lb/>
一不識時務進士良可笑也弟職應司李展閲大明律<lb/>
一巻深文刻字多所未諳讀書不讀律致君終無術兩<lb/>
言非浪語最恨方今仕途如市入仕者如往市中貿易<lb/>
計美惡計大小計貧富計遲速弟今日正委吏乘田東<lb/>
西南北惟命之日宜信心做去美惡貧富升沈遲速何<lb/>
<pb n="KR4e0233_WYG_002-2b"/>
所不可當知銀子取不盡好官做不盡去角予齒兩足<lb/>
添翼造物自有定數安用營營為哉倖叨一第不敢云<lb/>
報國固窮二字原吾軰本來面目并此而喪何以自立<lb/>
弟孤苦艱辛於徃年備歴慕富慕貴一生痛恨幸得一<lb/>
坏土寧祖宗魂魄志願畢矣富厚䇿肥大非吾念此弟<lb/>
可自信知己亦可信弟者也先儒云學者不可把第一<lb/>
等事譲别人做又謂惟澹可以從儉惟儉可以養廉有<lb/>
味哉嘗以此言示同事者不謂迂則謂矯弟所甘心獨<lb/>
<pb n="KR4e0233_WYG_002-3a"/>
怪世之不為迂不為矯衆亦相顧大笑意氣相期孰如<lb/>
吾五人於合牓中偶得一真士相合尤竒辭部日耳目<lb/>
甚衆彼獨以白鬚挺立冡宰前了無退避無不拊掌弟<lb/>
謂諸兄人身那一件不假此兄尤犯仕途大忌何以獨<lb/>
真烏鬚藥豈少哉實是血性男子急訪之乃丙午科鹿<lb/>
善繼也雅負北方人望弟即笑問渠亦駭遂過我竟日<lb/>
揚搉千載抵掌時事言朗朗可聽一種熱腸勁骨布衣<lb/>
蔬食之志視吾五人無異勿謂燕市中無荆卿髙漸離<lb/>
<pb n="KR4e0233_WYG_002-3b"/>
也竟代四知己訂交矣四知己亦為快心否百餘日不<lb/>
得一晤㡬成鬱結一夕風雨破牕亂入愁不能寐伸筆<lb/>
書之不自知其言之長也青蓮云長安如夢裡何日得<lb/>
歸期讀之黯然合宅清嘉如昔三老伯僅以空函候問<lb/>
曷勝愧汗四月二十日弟昌拜<lb/>
　　與朱得升書二<lb/>
顧闇若行有八行寄上弟宦游景况如斯而已税監奉<lb/>
㫖撤囘士氣大伸國法大振使臣子感恩無地不謂猛<lb/>
<pb n="KR4e0233_WYG_002-4a"/>
虎尚爾負嵎戈矛忽興同室松陵之所以為難大率以<lb/>
廩糈一申禁監役一示也夫廩糈設以供税監非以供<lb/>
罪監也道尊代索以為異事弟具申文明知非自全之<lb/>
道但壯心易激直腸難換以此吐吾軰之氣耳院司道<lb/>
俱云與之為權不與為正不知權非聖人不能用弟能<lb/>
言而不能行媿恨至極八月十四日有海道中軍徐大<lb/>
用指松陵名送監棍告詞於龔糧館口稱吕爺着館追<lb/>
還原物糧館不敢論是非大半捕民到署追理所捕之<lb/>
<pb n="KR4e0233_WYG_002-4b"/>
民又奄奄一病夫也弟聞之急往問龔公以事涉兩難<lb/>
攢眉蹙額問計於弟弟曰名義至重鬼神難欺吾軰在<lb/>
地方惟知有百姓前以監棍未受斧鉞爭之甚力即告<lb/>
詞果真奪之閩民還之閩民原不為過况惡監之劫奪<lb/>
撫道拘囚府佐在明㫖未下之先誑詞揑告擾害地方<lb/>
反在明㫖撤囘之後則其咆哮愈肆視閩中㡬無人矣<lb/>
執一府佐復驅一府佐追贓可乎不可乎所追之民係<lb/>
一病夫萬一刑威稍加斃之庭下使人謂府官殺百姓<lb/>
<pb n="KR4e0233_WYG_002-5a"/>
以媚罪監寜不貽天下萬世羞哉不特此也當東奔西<lb/>
逐之時愚民之得財者奚止一兩人重於好財輕於為<lb/>
亂情也忽聞府館追贓人人自危肘腋之間更生叵測<lb/>
則所害愈大龔公唯唯欲以所追贓物解道弟索於堂<lb/>
上盡付烈燄龔公苦甚而止遂收之庫越二日見撫臺<lb/>
以此事相告撫臺亦心首俱肯於是出示嚴禁監棍八<lb/>
閩歡聲成雷吕公見弟杜門乞休撫公屬吏見留至再<lb/>
三見於海道申文弟欲刻期戒行㑹生童畢集省城卄<lb/>
<pb n="KR4e0233_WYG_002-5b"/>
一卄二勉出以完試事題不慎擇去則窮日之力皆成<lb/>
罪案卄三日進見撫臺思一吐𠂻曲撫臺怒形於色不<lb/>
復以禮囘署亟整頓空囊驅車北向士民聞之入府號<lb/>
泣者凡三日赴院司道愬留者以千萬卄五晨起弟婦<lb/>
與奴子軰俱已登輿軍民擁街遮路不得行且云公去<lb/>
當殺太監劫中丞衆心洶洶撫臺遣官慰留吾鄉董戎<lb/>
伍者若施若朱力阻且以府篆羈身無人肯代二三共<lb/>
事者復遺書曰闔城黎庶咸云罷市九邑士子盡望京<lb/>
<pb n="KR4e0233_WYG_002-6a"/>
衡一肘腋之間復生他變奈何奈何於是勉留視事不<lb/>
意閩海波濤一至是也恐知己懸念言其大略如此仕<lb/>
途荆棘不如長林豐草之為樂也不盡<lb/>
　　與吳公如内弟書一<lb/>
㑹城繁劇不必言朝夕驅馳是做官常事但近日以惡<lb/>
璫煽虐地方騷動弟幸以崛强之性處之雖開罪於當<lb/>
道庶㡬不負知已不然身名兩敗此事顧闇若能悉之<lb/>
申文與感事始末可觀也大率小人肺腑縣公屬同年<lb/>
<pb n="KR4e0233_WYG_002-6b"/>
府尊屬治下何求不得弟深以是慮家奴惕於威嚴或<lb/>
不敢非為一種影勢生事者突地風波無端誑揑為可<lb/>
畏耳弟筮仕三山爭是非杜請託毎得罪鄉紳所恃以<lb/>
無恐無欲故也如此行徑決非做科道氣兆聽之而已<lb/>
府尊係閩人必一字不通方好今以試事相瀆已非素<lb/>
心仕閩㡬年蕭然寒士此情此景閩士民知之親友知<lb/>
之而尊堂朝夕與共更知之深者亦只求毋負此六尺<lb/>
軀也毎年諸公祖父母禮儀以弟初心在任不取人一<lb/>
<pb n="KR4e0233_WYG_002-7a"/>
錢居家又何用些些却之為當今不可追矣承諭以童<lb/>
生事抵屋價極知委曲厚意然守節五六十而嫁殊覺<lb/>
赧顔耳最大惟𦵏祖父母事當盡力為之也已逐之奴<lb/>
不許擅入及投勢之軰不得濫收唯老成清約為主世<lb/>
人中一進士便欲脱盡秀才窮酸氣味不知進士只是<lb/>
秀才結局事此處看不徹未有不敗壞決裂舉生平而<lb/>
盡棄之矣兄亦以為然乎弟昔在京中只以蔬腐過日<lb/>
一切賞心樂事都謝絶不行已費百餘金若放手借貸<lb/>
<pb n="KR4e0233_WYG_002-7b"/>
則此累何年得了須知推官光景清澹異常兼以弟迂<lb/>
執之性必不敢染指於分外者家中不可不體此意明<lb/>
年尊堂令辰吾丈來閩弟所深願亦為人子之至情但<lb/>
閩海風波易起而弟之風波更十倍於他人省城上司<lb/>
畢集閩中士大夫之不遂所私者日側目以見隙思及<lb/>
此吾丈以為宜來乎不宜來乎弟所言語語肝腸勿増<lb/>
惱怒寄來銀五錢以表微意拊掌收之同門文二册并<lb/>
驗入<lb/>
<pb n="KR4e0233_WYG_002-8a"/>
　　與呉公如書二<lb/>
讀來札知諸親友之索債者填門盈户甚至有怒面相<lb/>
詈者弟自笑曰做秀才時艱苦備歴反能以館穀怡二<lb/>
人當大事未嘗乞一文斗粟於親知而且能以束脩之<lb/>
所餘者償先人之舊逋無大累也今以濫叨之故做一<lb/>
不乾淨人五年宦逰不能還諸債主官之累人也多矣<lb/>
又自解曰曷不稍稍通融取諸民以快親知之意乎何<lb/>
苦以不乾不淨之身取諸親友之怒終不願也負諸親<lb/>
<pb n="KR4e0233_WYG_002-8b"/>
友尚有還日取諸民間必無還期所學者何至以親知<lb/>
逼債之故而舎我以從彼稍知自愛者必不為而况弟<lb/>
乎弟明年五月準歸矣歸來定當作一了當局面不得<lb/>
已亦當借債還債毋以累人且累吾丈也即今歲説府<lb/>
中童生五人俱情文之所不能辭者以弟之居官居鄉<lb/>
論只是不説為髙若以俗論亦有二百餘金可以還債<lb/>
今曽以片紙半帖煩諸人之手乎弟之所以為此者不<lb/>
過一段熱腸以諸親友與吾丈易地而居未必肯做此<lb/>
<pb n="KR4e0233_WYG_002-9a"/>
癡事呵呵此番之後决意以冷面勝熱腸不為馮婦也<lb/>
丈謂何如<lb/>
　　與鹿乾嶽璽卿書<lb/>
弟自癸丑歲除夕抵閩忽忽兩年紛紛萬狀未嘗做一<lb/>
兩件得意事以逺報知己攬鏡自憐鬚眉羞澀兼以璫<lb/>
變卒起迂執招尤戇愚成罪風波劍㦸無時不有未知<lb/>
將來作何税駕也毎於風晨月夕讀兄序文如見兄也<lb/>
吟别時白髪丹心之詠又如見兄也雲水七千恍焉一<lb/>
<pb n="KR4e0233_WYG_002-9b"/>
室古人云天下有一人知己可以不恨弟與兄之謂矣<lb/>
弟嘗思古人惟判一死字便做出許多大事業壓倒一<lb/>
世今人惟愛一官字便露出許多頭面壓倒一世今古<lb/>
之不相及大㮣如此思之可為浩歎兄刑曹乎抑計曹<lb/>
也無官無事竭力殫心即委吏乗田皆可酬主又何論<lb/>
位大小局炎凉哉恃道義之雅不覺胸懐倒盡扇頭兩<lb/>
詠聊寫相思不自知其拙也北雁南飛幸不吝數行以<lb/>
當面教孫兄才髙骨勁直逼古人今春定當奮翮案牘<lb/>
<pb n="KR4e0233_WYG_002-10a"/>
如山未遑另東然實無刻不神交也相見望叱名道<lb/>
意<lb/>
　　與沈石帆别駕書<lb/>
若撫歸開函見尊揭知老親翁之薄待弟也頃珍翰逺<lb/>
勤復用揭帖弟思何以見罪至是惟有驚汗浹踵而已<lb/>
即欲破例拜賜弟不敢也敬藉手完上前後尊銜附入<lb/>
在老親翁覆視之當必笑破口也弟擬正月卄二日起<lb/>
程又以冗阻來月初四準束裝戒途同行不過三四敝<lb/>
<pb n="KR4e0233_WYG_002-10b"/>
僕單騎長驅計初八九遲則十二三可抵貴治此時胸<lb/>
懷種種可以盡吐但與親翁約切勿張筵切勿出拜到<lb/>
時惟以兩盤素菜痛飲五鼓蓋弟是月持齋故也萬禱<lb/>
萬禱有謂京口登陸近四百里且驛遞便安弟思此番<lb/>
不得促膝又要㡬年饑渴之懐夢中不解所以決計於<lb/>
安紓耳三兒已入學堂讀書甚樂皆邀岳翁之庇也餘<lb/>
俟面悉<lb/>
　　與文湛持孝廉書一<lb/>
<pb n="KR4e0233_WYG_002-11a"/>
從淮陰道中附一札想入記室弟自二月卄七日到京<lb/>
三月初五日入署今轉封司矣應酬勞碌眠食倍常兒<lb/>
女深情了不闗念獨春樹鶯啼空齋月落念念知已恨<lb/>
不能挾兩羽飛來也再讀手書宛如面對如石行擬訴<lb/>
積懐忽遼瀋陷沒警報一夕三四至捉筆不成一字又<lb/>
不能勉留大行公半日悵結久之弟租一小房於石虎<lb/>
衚衕除趨朝謁客而外黎明入部薄暮歸來既不赴席<lb/>
亦不招飲家奴六十文錢五升米便可飽餐一日有以<lb/>
<pb n="KR4e0233_WYG_002-11b"/>
餽儀入門者一切謝絶府縣則封還原揭院道始答書<lb/>
啟愛我者謂亦須少放通融無太激太苦弟思作事不<lb/>
一刀兩段便生出百千枝葉所以把體面人情一齊抛<lb/>
下紗韈八雙金扇三十及今猶宛然笥中也至於做官<lb/>
活套尤在多拜客少講話弟一刺不敢混投及到邪正<lb/>
是非反覆倒亂不自禁其熱血横流聲色俱厲矣蓋六<lb/>
年快吏欲俛首銓司硬骨癡腸實有粧不出忍不得耳<lb/>
弟算進部日子㡬八十日惟春盡夏初署選張公以<lb/>
<pb n="KR4e0233_WYG_002-12a"/>
髙景逸鄭三俊陳大綬鮑應鰲劉宗周諸賢首為推轂<lb/>
啟事生光林巖増色嗣後遼城一破逺邇驚傳大臣小<lb/>
臣無不潛遣家歸乞差避難星軺如織别淚霑襟車馬<lb/>
之價一刻而加至數倍甚至持節京鉞之人做出目瞶<lb/>
耳聾説劍談兵之士化作皺眉縮足謀邊道者急移之<lb/>
而居内在北闕者願得調而之南涿州之馮松陵之吳<lb/>
身在二千里外膽落遼鋒棄官就道真可恨也然今日<lb/>
之大可憂者不在國家之勢而在臣子之心朝政半移<lb/>
<pb n="KR4e0233_WYG_002-12b"/>
於狐鼠要津各倚夫氷山塞外之戰血未乾殿中之操<lb/>
戈復急求其合東西南北之人忘愛憎恩怨之報大家<lb/>
并力以輔冲聖是第一件事萬萬不能萬萬不肯近日<lb/>
聞變即求如熊廷弼王象乾者㡬人哉我祖宗養士二<lb/>
百餘年風流到今渾是一團庸靡頑鈍之氣結成一个<lb/>
麻木不仁病證可恨也王希泉鄒南皐兩君子束髪以<lb/>
來仰同星鳯王之品早為朱恬宇窺見今無論矣吉水<lb/>
先生一揖而篤好如生平歡每深坐快談半及老兄真<lb/>
<pb n="KR4e0233_WYG_002-13a"/>
心真道時賢未有祇以封章一上聲價半减弟痛之惜<lb/>
之始信光宗之恩遇隆而神廟之玉成大也大臣出處<lb/>
去就知所以自重矣天下好人難得不敢説大話抹殺<lb/>
世間人其實舎三四同心之友求其可以入金蘭之簿<lb/>
訂松柏之盟者眼未曾有姚公氣骨肝腸畢竟是三十<lb/>
二分人物其相念渭陽一日百囘也蕭如城膽識雖難<lb/>
全許而表裏如一無若此公其他即雅稱莫逆自許慷<lb/>
慨者未免為熱鬧世情哄過喜諛怕真喜受用怕受苦<lb/>
<pb n="KR4e0233_WYG_002-13b"/>
喜傍人怕獨立弟以口太快心太直腸太熱忠告太過<lb/>
反開猜疑之隙而欲於悠悠泛泛中尋一臭味抑又難<lb/>
矣兄問長安局面何似弟以四句括之未知肝膽向誰<lb/>
是令人却憶平原君去河北賊易去中朝朋黨難是則<lb/>
長安之局面而已想亦千古所同恨乎此公作用不值<lb/>
一文至此可笑可歎往時所怒俱做人情恐老兄亦不<lb/>
料其塗面若斯耳弟已心絶之久矣王弱生讀書修潔<lb/>
徐念陽磊落開霽一述其乞休之故一叙其被逐之由<lb/>
<pb n="KR4e0233_WYG_002-14a"/>
似可優擢王純甫㡬不得考選前歲仗姚公今弟為之<lb/>
力救始頂豸冠其説甚長令弟有札相寄道誼殷殷使<lb/>
當時情事弟與兄一毫不可對天今日何以施顔面今<lb/>
若此友朋骨肉之間可快然無憾矣胷中欲吐累百紙<lb/>
不能盡奈何奈何<lb/>
　　與文湛持書二<lb/>
連讀手札知兄之念我不置也兄近况何似亦曽與徳<lb/>
升理舊業否徧看長安始信有膽有識男子原自絶少<lb/>
<pb n="KR4e0233_WYG_002-14b"/>
若得兩兄刷羽青雲首應龍飛第一寜獨吾道光真聖<lb/>
明之福但天公不可問耳弟獨居蔬食飲食男女一無<lb/>
所事餽儀書牘盡行屏絶此亦墮地來福分不曽帶得<lb/>
而伸眉昂首無苟苟容容之態可以俯對知己日日從<lb/>
孟長處笑語片刻無不及吾兄獨世人眼孔小遂側目<lb/>
吾兩人亦不顧也邇來𤣥黄之戰未休同室之戈復急<lb/>
兄不看報乎魏掌科一發而吾鄉齊與為難所以持魏<lb/>
者曲折甚多始舉其一云孤而不介可見吾軰立身全<lb/>
<pb n="KR4e0233_WYG_002-15a"/>
要一副鐵肝石腸魏公亦不過喫尋常茶飯小變大行<lb/>
景色耳便衆鏑交攻無能自展可懼哉可懼哉姚公云<lb/>
楊長於舌左長於筆魏徧集二公之短信然信然中宵<lb/>
不寐服老兄之知人也大率今日之人求富貴利達之<lb/>
心多上之為國家者固不可見即索一真正為功名者<lb/>
亦復寥寥各執其是各行其私毎有所恨惜不與兄共<lb/>
之如此局面如此議論惟有披髪入林做第一流人物<lb/>
為最上著轉眼秋髙三岔河不知何以為計言之令人<lb/>
<pb n="KR4e0233_WYG_002-15b"/>
痛心也三月内遇署選弟稍得行其志選君其尊如帝<lb/>
後來者惟有承望聲光悶悶而已欲言萬千不可以楮<lb/>
墨盡中秋重九前後日聽轔音以慰饑渴也<lb/>
　　與文湛持書三<lb/>
數月以來有三札寄兄想俱塵覽眼前所見所聞無一<lb/>
不使人膨脝者而事權不在空言無益與姚公相對惟<lb/>
有仰屋兹可喜者毛文龍以二百餘人復鎮江孤城一<lb/>
時南都四衞軍民響應數萬第京中兵餉交困無以為<lb/>
<pb n="KR4e0233_WYG_002-16a"/>
援應之計則懼更多於喜耳士氣日靡人習輭弱以我<lb/>
所知總占風看勢附熱趨炎之軰即一代山斗如吉水<lb/>
先生亦以惻隠為仁薑桂之性消磨殆盡不知放流兩<lb/>
字是仁人第一手段也昔賢謂我若肯謁丁崖州則乾<lb/>
興初已為翰林學士矣讀之猶有起色始知自二三知<lb/>
已而外可謂無人弟初到時往來交際並絶亦疑有行<lb/>
不過處但自信頗真又得兄數言以堅我之性至今覺<lb/>
眠食快活了無挂累功司火房一斗室最佳松陰交映<lb/>
<pb n="KR4e0233_WYG_002-16b"/>
靜坐片時晤對千古時時念老兄一過以慰寥寂一日<lb/>
晤同鄉臺省諸公云今年朝覲書帕亦欲不受何可使<lb/>
吾兄獨為君子弟云但受無妨若因弟而不受正所謂<lb/>
獨為君子也大笑而别由是觀之弟之為人側目不言<lb/>
可想見今日賄賂公行之世私心自謂未必無小補云<lb/>
毛具茨為人物色甚衆弟思其向往吾軰如查太清張<lb/>
可菴諸事亦甚可取大為拂拭今不但風波已靜且有<lb/>
京鉞之望有可笑可歎可殺之人亦有可笑可歎可殺<lb/>
<pb n="KR4e0233_WYG_002-17a"/>
之言萬斛結胷引領而望兄來惟早發駕為囑<lb/>
　　與鹿乾嶽書二<lb/>
昨晤頗快獨恨孫兄不至耳日來不知河東何狀若得<lb/>
三方䇿應定收全勝時乎時乎不再來言之直令人且<lb/>
喜且懼也如謂錢糧萬分難措何不乗此苦口請帑兄<lb/>
似當託楊文老為之人才冊奉去乞細細直盡不必作<lb/>
雅語不知者尤望細訪其府縣之肥瘠煩簡并為開注<lb/>
非年兄實心為國不敢以是相煩也十三四約來一<lb/>
<pb n="KR4e0233_WYG_002-17b"/>
語<lb/>
　　與吳公如書三<lb/>
青天白日之事件件是舎己為人長安作宦者那一人<lb/>
不飲酒食肉那一人不娶美姬以自娛弟獨居蔬食公<lb/>
餘之暇念佛千聲絶似老僧行徑計入京來饋送儘可<lb/>
作一富翁弟一切却之今書儀亦不敢及門矣昔賢云<lb/>
記動記言僕𨽻口中傳信史誠為不易之論弟能瞞吾<lb/>
丈斷不能瞞奴軰也幸分付兒曹多讀書作文做好人<lb/>
<pb n="KR4e0233_WYG_002-18a"/>
嚴家法以慰我心家中日用只宜以儉樸清淨為主決<lb/>
不可做冠冕無益之事亦不可起只憂富不憂貧念頭<lb/>
弟思之仍舊是窮秀才耳此吾丈可諒我者也京中諸<lb/>
物甚貴借貸之門盡塞風流華暢事必不去做即早晩<lb/>
供奉大半喫素而已家中當體此意兒女軰或做一二<lb/>
件衣服斷不可做寸絲尺絹布素而已當曉示之須杜<lb/>
門守靜不可學搢紳家鬧熱婦女敢佇立門前者歸當<lb/>
重治<lb/>
<pb n="KR4e0233_WYG_002-18b"/>
　　與呉公如書四<lb/>
世事日日告急守戰兩難兵食交匱國家事何以䇿之<lb/>
弟終宵獨坐毎念二親與祖父母大事真不可以為人<lb/>
明年春夏間凖給假歸𦵏斷不久居於此只是囊無半<lb/>
文耳諸事書之家報中不須多囑惟是兒軰作文讀書<lb/>
不可容他出門一步嚴以御下而已望吾丈囑付令姊<lb/>
并大兒家中男婦大小有不率教者當施行責治無姑<lb/>
息也節中諸兒亦不許出門諸親族來拜年一茶送出<lb/>
<pb n="KR4e0233_WYG_002-19a"/>
亦不許留飯弟不在家原無留飯之理親友亦責備不<lb/>
得家人軰不許往來飲酒即明年令姊四十亦不得受<lb/>
人一盒留人一飯只買豆腐半斤供壽星一紙而已弟<lb/>
在此苦守俸金一錢無所入全賴節省不然飲食男女<lb/>
宦長安者何人不極其受用弟何苦作老僧行徑耶可<lb/>
為兒軰道之弟生平不向人説苦説窮試以弟夙昔問<lb/>
人自當笑其癡愚耳不盡<lb/>
　　與髙景逸總憲書<lb/>
<pb n="KR4e0233_WYG_002-19b"/>
朝事至此真漢唐宋未有之黨禍也吾軰一身不足計<lb/>
惟目睹六君子之慘毒直使人肝腸摧裂不復有處世<lb/>
之想可奈何可奈何然畢竟成就一小人之愚耳不肖<lb/>
杜户息交近為先人營𦵏山行居多夢寐清光恨不<lb/>
能縮地一吐其憤鬱忽得台札更從仲通華兄備悉<lb/>
近况甚慰鄙念此兄骨膽氣誼迥超時俗佳士佳士<lb/>
但其加意過厚當之者不深媿耶草勒布𠂻百不一<lb/>
盡<lb/>
<pb n="KR4e0233_WYG_002-20a"/>
　　與華仲通文學書<lb/>
杜門息影應酬屏絶乃䝉門下以髙先生之愛加恵於<lb/>
不佞深夜相過挑燈快語備悉門下之熱腸卜他年之<lb/>
定力大為吾黨慶也别札妥甚第恐有負盛心耳藥物<lb/>
同尊扇附入承恵珍果謝謝春光發時候駕面盡<lb/>
　　與鹿乾嶽書三<lb/>
都門聚首忽忽四載毎懐知已曷勝勞結吾兄閉門拮<lb/>
据心血為嘔賞不及他真赤膽報國男子惟頌服而已<lb/>
<pb n="KR4e0233_WYG_002-20b"/>
世事如此使人百端交集乃以魏年兄之苦節亦竟不<lb/>
免雷霆雨露總屬君恩夫復何言但被逮之日士民之<lb/>
號泣遮道者以萬計家無百金之産士大夫醵金數百始<lb/>
能啟行冤憤之氣緹騎感動今其長君隨乃翁以行有<lb/>
緹縈上書之志乃翁憐其文弱道孤援絶仗兄為之覆<lb/>
庇更厚望於孝亷孫兄弟謂兩兄皆以千古自期必能<lb/>
左右魏年姪令其不至失所貴鄉當事諸公暨錦衣衞<lb/>
處曲用苦心令魏年兄得生入里門不至終成漢宋諸<lb/>
<pb n="KR4e0233_WYG_002-21a"/>
賢之禍敢代為祈懇惟兩兄心照為禱臨楮慘然腸斷<lb/>
偶憶昔人一身作客如張儉四海何人是孔融之句又<lb/>
不能不重感兄之髙誼也積緒種種百不一吐<lb/>
　　與朱完天文學書<lb/>
廓翁事已付之一痛矣翁兄生死交情眼中未見其兩<lb/>
感極容面時悉之築室將成弟已作避世計知亦有道<lb/>
者之所深許也不盡<lb/>
　　與文湛持修撰書四<lb/>
<pb n="KR4e0233_WYG_002-21b"/>
弟行只在此兩日内矣一生向志節一路著力是弟不<lb/>
濟處故出門便與宦官作仇畢竟以此軰結局然不可<lb/>
謂非天之所以成我也此時工夫正欲使怨親平等貪<lb/>
戀俱忘急消却一段憤激之心歡喜順受方是實地至<lb/>
於掀天揭地事亦不在多弟臨時尚可做耳兄以為何<lb/>
如所大痛大恨者因年來過信地師不能早完先人<lb/>
大事然灰磚石料已一一備集貞山乞兄留意感當<lb/>
世世<lb/>
<pb n="KR4e0233_WYG_002-22a"/>
　　與文湛持書五<lb/>
弟自十六日入縣署中一腔憤淚萬種愛縁俱化作鐵<lb/>
腸石心矣只是昨朝之變意外理外今進退兩難耳然<lb/>
大丈夫猛拚一死何事不可做末後一著定當俊偉頃<lb/>
已託朱完天與兄商之但不知天能成就我否也亦須<lb/>
酌之公髙老是大臣然弟之所不喜如何如何<hi>公謂姚文毅公</hi>
　　與文湛持書六<lb/>
弟生平為人決定做第一著今日之變已貽累不淺若<lb/>
<pb n="KR4e0233_WYG_002-22b"/>
再復逗留觀望是舉其生平而盡棄之矣况生死禍福<lb/>
自有定命弟此行方欲以一身之膽消諸君子之隠禍<lb/>
如徳仲徳升之言可謂愛我非知我也何如何如<lb/>
　　與文湛持書七<lb/>
二鼓登舟旌旗戈㦸相望於道周生此行亦可謂不落<lb/>
莫矣朔日已渡江囘首閶闗不勝黯然然日來得素患<lb/>
難學問朝夕與虎狼為伍亦覺無入不自得也呵呵<lb/>
　　與現聞姚太史書一<lb/>
<pb n="KR4e0233_WYG_002-23a"/>
如此風波合城無不驚怖弟作一歡喜順受想空空坦<lb/>
坦正覺快活臨時事尚當豎起脊梁作一箇生鐵鑄就<lb/>
底人以不負知己兄以為何如弟只在此兩日内行矣<lb/>
便中附此不盡欲言<lb/>
　　與現聞姚太史書二<lb/>
廿五日二鼔登舟知兄相期於楓江話别不謂弟舟竟<lb/>
從横塘暗渡惟有悵結耳日來况味晨夕與豺虎相親<lb/>
即童僕亦覺其漸逺然弟固無入不自得也弟綿老文<lb/>
<pb n="KR4e0233_WYG_002-23b"/>
在史辰伯處乞取而藏之一笑<lb/>
　　與鹿乾嶽書四<lb/>
弟忽罹此久在意中雷霆雨露均是聖恩只應歡喜順<lb/>
受原擬以長兒託年兄覆庇細思有毆殺緹騎之變中<lb/>
途正色遣歸不敢違命而返又恐增一累耳凡事盡託<lb/>
至親朱完天年兄乞與商之生死平常事不亂胷懐也<lb/>
老年伯厚徳髙情感不容口<lb/>
　　字付大兒茂蘭<lb/>
<pb n="KR4e0233_WYG_002-24a"/>
四月朔日渡江一路風光儘覺自在自郵夫販客婦女<lb/>
兒童無不攀車垂涕者即焦頭爛額軰如狼如虎亦皆<lb/>
感恩而泣不知前生之何以結衆縁如此廼知忠信篤<lb/>
敬之果可行於蠻貊也兒軰須從窮愁患難中困心衡<lb/>
慮苦志讀書做第一等好人方不負我之教平日只當<lb/>
閉門靜守務使户庭之内肅若朝典至切如此世界更<lb/>
須萬分謹慎也<lb/>
　　與孫鍾元孝廉書<lb/>
<pb n="KR4e0233_WYG_002-24b"/>
數年濶别時勞魂夢弟忽罹此所謂雷霆雨露均屬聖<lb/>
恩在臣子只應歡喜順受臣罪當誅兮天王聖明古人<lb/>
之言殆非欺我也弱子同來因其中途患病反増一累<lb/>
遂力遣之歸家所仗止一密友朱完天乞兄進而教之<lb/>
知不須弟囑也<lb/>
　<lb/>
　<lb/>
　忠介燼餘集卷二<lb/>
</p>
<p>
</p>
  </div>
</body>
</text>
</TEI>
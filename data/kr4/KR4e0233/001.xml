<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠介燼餘集巻一</head> <lb/>
    <p>
<pb n="KR4e0233_WYG_001-1a"/>
欽定四庫全書<lb/>
　忠介燼餘集巻一<lb/>
　　　　　　　　　　　　明　周順昌　撰<lb/>
　　福州髙璫紀事<lb/>
余以踽涼之行承乏三山司李昕夕飲冰甫百日覩税<lb/>
監殊横自媿官卑弗克制勃然動拂衣想稽之㑹典外<lb/>
臣乞休竟休矣功名塵土富貴浮雲壯夫寧借簪紱為<lb/>
榮沈思終日不得奉養先人於今日悲痛萬千悻悻乞<lb/>
<pb n="KR4e0233_WYG_001-1b"/>
休未邀天子一命榮親是實人子未酬至願庶㡬改教<lb/>
存古人避地之遺風遂備文申請不得請再而三終不<lb/>
得也守土者不能委而去之低徊勉留飲冰愈甚鄉之<lb/>
親友逖聽未悉魚書盈篋一事無容各答謹述當日情<lb/>
形使故人見之謂此生崛强猶昔毋負相期之意云癸<lb/>
丑歲除始至古榕城吏之掌行禮者白所應參謁輒曰<lb/>
應先拜内監髙詢之舊例疇先皆以自來太府先之余<lb/>
黙然良久吏曰内監監税兹土十有六載院藩臬府及<lb/>
<pb n="KR4e0233_WYG_001-2a"/>
縣暨諸董戎事者疇弗與交歡何獨絶之且内監聞旌<lb/>
節賁臨治具以需將致賀展殷勤余大笑抗聲曰余始<lb/>
至若弗余知以余為何如人竟弗往吾鄉有擅韜鈐偕<lb/>
涖兹土者為朱藎吾内監數數遣人致意不獲已向余<lb/>
從容言監府奚而必不先也余謂刑餘之人與地方官<lb/>
原不相涉終弗去内監以為異間聞之當道當道往往<lb/>
微示其旨余實陳當道當道亦未嘗以余迂執為非髙<lb/>
宷之流毒於閩最甚其爪牙之噬人者為廵欄百户馬<lb/>
<pb n="KR4e0233_WYG_001-2b"/>
仕麒當道皆鑒之廵撫袁公素稱寛𢎞端亮君子百姓<lb/>
恃以保障公念翦惡先翦其翼俾余密擒内監恨馬百<lb/>
户就擒惟是周司李恨甚余弗顧季春上旬攝閩縣篆<lb/>
邑中若金珠米木各户紛紛控告謂税監掠取其貨累<lb/>
月窮年價莫給與余以此等景象匪直民憂實長民者<lb/>
之憂税監犯衆怒一旦激變可若何曲圗所以恤苦弭<lb/>
釁為之計長久思盡革諸行如吾郡故事參酌未定於<lb/>
四月十四日薄暮聞諸行户踵監門哀鳴求直監誘入<lb/>
<pb n="KR4e0233_WYG_001-3a"/>
闔門盡縶之百端魚肉赴援者蟻聚於外發箭揮刀被<lb/>
髪流血者皆是也嗟乎小民哀求不得直反以刀矢相<lb/>
加公憤交激解之不能散税監恐懼身登峻閣火箭雨<lb/>
集烈燄耀天悲聲動地府縣奉院司道令遣兵合救夜<lb/>
半始息然民廬化作飛灰已三十餘家詰朝告被傷被<lb/>
殺被災者比比也已刻見撫院袁公言税監兇横當與<lb/>
按君參之余聞言心肯午後歸館方清理案牘急報内<lb/>
監突然開門横刀䇿馬小衣背敕隨梟勇家奴數十軰<lb/>
<pb n="KR4e0233_WYG_001-3b"/>
各操利刃疾馳軍門太府喻公以親乞歸在告聞之駭<lb/>
甚急偕僚屬赴援内監與都院最近臬司閫司次之藩<lb/>
司逺矣府更逺趨至軍門則税監諸兇斬闗直入内垣<lb/>
袁公二子侍師側俱被執袁公驚出税監臨以匕首并<lb/>
挾出轅門擁入憲臺别署吾鄉屯道李公思誠兵道吕<lb/>
公純如及閫司先至府縣官僚與董戎事者次至税監<lb/>
仍挾袁公手示禁戢軍民然後送公暨二子回院兩道<lb/>
尊以内監肆横奉命來閩無暇周計偕閫司步送歸署<lb/>
<pb n="KR4e0233_WYG_001-4a"/>
同寅三府龔公勸余隨行余曰不可袁公既回院余且<lb/>
返與太府商之此行藏譎計内監果留兩道為卜夜飲<lb/>
是夕余先捕兇黨之執刀失墜者三人畀府獄漏已四<lb/>
徹復畀閩縣者亦三人皆兇黨至戚税監慮奴軰必罹<lb/>
重刑挾勢令兩道釋囚許之釋囚治衣㡌送還謁兵道<lb/>
於監府獨余未與税監果留海防以代嗣後吕李兩公<lb/>
屢諭三府諸首領及指揮遞相代易監不許火之夜有<lb/>
被傷死者四人内外各二税監妄謂内二人為本監奴<lb/>
<pb n="KR4e0233_WYG_001-4b"/>
子時兵道未出令兩縣具棺進斂兵道乃出十四日税<lb/>
監舊役三十人持檄下府與捕館及兩縣反以放火殺<lb/>
人乗機劫財移殃於民欲追捕延平司李鄒公維璉檄<lb/>
來余開而讀之不覺奮衣振起舉茶甌擲地曰異哉鄒<lb/>
公之為見也今日之事全以鎮撫地方為主此檄一行<lb/>
變不在税監將在地方罪不獨在地方將在守土且撫<lb/>
院之疏不㡬虚乎余弗行并力阻館若縣時龔公執兩<lb/>
人囚禁云獲税監之鹿皮者方欲解道民大騷動余都<lb/>
<pb n="KR4e0233_WYG_001-5a"/>
釋之民心乃安余鬱鬱抱憤適直指憲檄督以申報殺<lb/>
人放火縁由遂據實呈詳其間多微詞閲者訝其直也<lb/>
余萌浩然歸志閲日兩道欲令縣為税監修門葺牆余<lb/>
終不承命二守出揭相廹余獨坐靜思兩道尊與陳公<lb/>
責我以有此縣篆耳不如封之時四月十七日也余居<lb/>
鄉於交誼不薄於僚友豈獨恝然二守陳公之赴内監<lb/>
慷慨赴難未遑深計陳公被留家人向隅愛子乞援狐<lb/>
免之悲有情者誰復能遣矧太府喻公堅意首立海防<lb/>
<pb n="KR4e0233_WYG_001-5b"/>
鄧公戒嚴守汛凌晨開署落落晨星益令人感慨無已<lb/>
十八日以改教請二十一日送喻公於芋原公固長者<lb/>
與余最相得别緒黯然歸館杜門候題擬束空囊東向<lb/>
袁公令侯官金大尹及吾鄉朱總戎持手書來慰留真<lb/>
切吕公亦貽札以留三請竟不得復以府篆委署自後<lb/>
守三緘之戒不復談天下事矣時鄉紳與當事議欲與<lb/>
税監調停余以調停二字殊非美名從中撓之慎餘未<lb/>
能好盡多過則余之謂矣彼税監竒惡山積具載兩院<lb/>
<pb n="KR4e0233_WYG_001-6a"/>
疏中師相臺諌諸公之疏尤章章也按臺以考察閲操<lb/>
兩大事命三司諭内監出陳二守不聽㑹諡詔將臨復<lb/>
嚴諭速出迎詔竟置罔聞其悖逆至是他奚論耶處變<lb/>
之道有三銷變於未變為最應變於臨變而得正者上<lb/>
也既變而善挽回之猶足翼天下正氣若夫借恬靜為<lb/>
福恐致大變為詞是或一道吾未之知也今日惟是恪<lb/>
共乃職靜聽聖明處分天下事固匪一人所獨裁也還<lb/>
對三山轉自笑復自媿矣孟秋朔日漫記<lb/>
<pb n="KR4e0233_WYG_001-6b"/>
　　申詳税監變異縁由附後<lb/>
福州府閩縣為出廵事本年四月十六日䝉按察司憲<lb/>
牌本月十六日據本司經歴司呈䝉廵按福建監察御<lb/>
史徐憲牌照得本院按臨所至地方凡有事變情狀無<lb/>
論大小俱要據實具報查本月十一日各行赴内監取<lb/>
價不與因而羣聚鼔譟是晩火發且至延燒民居及臨<lb/>
街牌坊至次日又有一番異變該府縣廵捕等官何不<lb/>
登時具報疏玩實甚備牌仰司呈堂即行該縣府并捕<lb/>
<pb n="KR4e0233_WYG_001-7a"/>
館速將前項事情備細具繇速報仍查各官縁何不報<lb/>
一并詳奪等因抄呈到司䝉此備牌仰縣官吏照依事<lb/>
理速將十一十二日異變事情據實備細具由限次日<lb/>
申報本司以憑類報其該衞縣廵捕官當日因何不報<lb/>
若此疏玩一并究詳轉詳施行等因到縣䝉此查得本<lb/>
年四月十一日申牌時分忽據馬夫謝貴急報本地方<lb/>
舖行匠作諸色人等因在税監告討久欠價銀反被閉<lb/>
門殺傷見在急變等情卑職不勝駭愕疾赴前視侯官<lb/>
<pb n="KR4e0233_WYG_001-7b"/>
縣知縣金元嘉亦偕往本監門首本府知府喻同知陳<lb/>
通判龔同時彚集此時軍民千萬為羣擁肩摩衽接道不<lb/>
得行所見中有被傷者或揮涕拊膺或流血被面或帶<lb/>
箭鳥驚或踰牆鼠竄人情洶洶悲憤交極詢其釁端云<lb/>
係税監狼心虎口肆毒無已恃威逼取各行若米若金<lb/>
及諸物價總計百千久不肯給痛思小民本微力薄朝<lb/>
夕販賣以餬口舉家老幼嗷嗷以待乃累月曠歲索之<lb/>
茫然情不能堪勢不及俟不得己各自踵門告哀乞憐<lb/>
<pb n="KR4e0233_WYG_001-8a"/>
反觸其怒閉户逞兇挾勁弩操利刃忍心慘殺逃出者<lb/>
重傷可據錮内者難保全身此衆索還欠價皆為網中<lb/>
之魚衆姓求生奚忍不相償也職等仍再三撫慰間陡<lb/>
見民房一時火起頃之煙燄障天室廬財産化作飛灰<lb/>
老幼男女號慟不可勝紀職等倉皇遣救及奉撫按兩<lb/>
院各司道連發憲牌調兵合救自初更至三更火始得<lb/>
熄職等方各回本衙門守䕶庫獄至十二日隨據本縣<lb/>
廵捕典史洪世法呈稱據廵街應捕張龍稱本月十一<lb/>
<pb n="KR4e0233_WYG_001-8b"/>
日晩本縣安泰橋舖税監府中將火箭射出延燒軍牢<lb/>
房一十六間民房二十九間及燒丙辰進士并經國裕<lb/>
民牌坊共二座拆毁民房一十八間該監衙門未曽延<lb/>
及等情到縣乂據居民鄭欽等一十八人連名呈為亟<lb/>
救慘殃事欽等良民家居内監府前於本月十一日夜<lb/>
痛遭内監人役攻驅衆行領價威用火箭亂射欽等房<lb/>
屋然燒赤地無餘男女匍匐逃生家貲産業煨燼一空<lb/>
露宿饑寒懇憐赤子無辜毒害原非天災實由虐禍等<lb/>
<pb n="KR4e0233_WYG_001-9a"/>
情又據鄭國欽投為急救財命事欽因向住内監府邊<lb/>
賣布為活本月十一日陡遭各行討價威用火箭先焚<lb/>
房屋二間貨物七百餘兩悉皆煨燼命懸財散等情又<lb/>
據連僉具呈人張心等四十四人為亟救慘殃事心等<lb/>
係内監府對門住民於十一日夜痛遭内監人役攻驅<lb/>
各行領價放火然燒房屋財物一空等情又據連僉具<lb/>
呈人姚肖等八人為殃苦慘傷事肖等係内監左邊一<lb/>
列連居禍慘十一日晩被監然燒幸肖等力救苟免痛<lb/>
<pb n="KR4e0233_WYG_001-9b"/>
男姚夏屋上運水救火遭棍徑射蜂箭男中一箭咽㗋<lb/>
受傷又有鄭四等亦在屋上相救復被棍刃打傷體無<lb/>
完膚財散人離等情各訴到縣又據馬夫報得被傷民<lb/>
數銅行朱鐸刀傷腦櫸木行權少山蔡廷機蟮魚行陳<lb/>
一郎炭行周一章謝廷祖利刃傷面鐵匠潘六民謝應<lb/>
順各刀傷頭民張公治箭傷㗋董九箭傷眼眶餘未報<lb/>
不及細查外此俱干係地方各行户遭變事情合行通<lb/>
報兩院司道照詳正在備文間本日未初時分又據馬<lb/>
<pb n="KR4e0233_WYG_001-10a"/>
夫李秀急報稱税監突然開門騎馬行出小衣背敕手<lb/>
持大刀帶隨梟勇家奴數十人各持鋒利刀槍前後擁<lb/>
衞急赴軍門去訖職等驚駭府縣各官俱急趨至軍門<lb/>
本監已破門入内堂矣俄而本監持刀逼挾軍門與公<lb/>
子同出至憲臺署内屯道李兵道吕并兩都司齊到陪<lb/>
勸解釋方請軍門囘院訖本監隨挾兩道同行送歸留<lb/>
茶閉門時已黄昏矣更深時候續奉軍門拏獲行兇税<lb/>
棍周聰徐文朱朝臣三名發下閩縣收監外至四更二<lb/>
<pb n="KR4e0233_WYG_001-10b"/>
㸃時分本監開門送出屯道仍留兵道在内至十三日<lb/>
辰時本府龔通判以奉兩道面諭到縣將原發監犯三<lb/>
名取出給賞新衣㡌送還本監本日未時又䝉屯道於<lb/>
軍門前令本府縣官遵依前謁兵道當䝉本道責令本<lb/>
府同知陳豸相代該監即將同知拘留始送出兵道彼<lb/>
時卑職實未同進不敢欺昧續又屯兵兩道諭令龔通<lb/>
判姚經歴孫知事節次進換該監不允陳同知至今拘<lb/>
留在内此係前兩日事情應即一并通詳縁被傷身死<lb/>
<pb n="KR4e0233_WYG_001-11a"/>
實有四人有云均係良民有云内有本監二人一係本<lb/>
監自殺一係病死先䝉兵備道在本監衙門内諭令兩<lb/>
縣急備尸棺二具送進裝斂訖又奉兵備道憲牌為地<lb/>
方事照得税監積惡虧損各行物價自有兩院司道替<lb/>
小民作主何得聚衆攻門圍屋放火傷人且查攻門放<lb/>
火者原非有身家各舖行俱係游手市棍意在乗機劫<lb/>
財耳如此亂民漸不可長除内監聽兩院㑹題請㫖撤<lb/>
囘外所有放火傷人倡亂首惡相應訪拏為此牌仰縣<lb/>
<pb n="KR4e0233_WYG_001-11b"/>
官吏即密訪十一日晩放火十二日傷人糾衆行兇首<lb/>
惡的確姓名擒拏解道以憑處治若復再為姑息置之<lb/>
不問成何法紀成何世界其各街舖甲因何不收斂間<lb/>
人聽其羣聚撒潑廵捕官仍嚴行曉諭遵守毋容玩違<lb/>
等因到縣䝉此因查火發根由及報單所開被傷姓名<lb/>
未有的確議論紛紛難以專擅正在遲疑今奉憲牌前<lb/>
來卑職不敢依違理合從實備細通行申報為此除申<lb/>
兩院照詳外今將前項縁由具申伏乞照詳施行須至<lb/>
<pb n="KR4e0233_WYG_001-12a"/>
申者<lb/>
　　吏部揭帖<lb/>
前從邸報中見趙霖宇年兄一揭蓋為職序補掌科發<lb/>
也夫職自本月初九日署事除大祀在邇遵例禁封中<lb/>
間啟事僅僅三日耳其一補爭客氏之戇臣其二推膺<lb/>
異典之貞臣其三起鋤强扶弱公憤共冤之道臣自謂<lb/>
可以信友何獨於補科一節致煩趙年兄之揭也雖揭<lb/>
中己言職向未與其事不知有此原議職似可以無言<lb/>
<pb n="KR4e0233_WYG_001-12b"/>
然職掌所在有不得不言者夫資深起復得補首垣此<lb/>
省中之舊規也考選候缺照缺序補此敝衙門之定例<lb/>
也如前次王東里父母序在朱如容掌科之前而王父<lb/>
母補禮垣朱掌科補吏垣以出缺有先後也今吏垣侯<lb/>
英觀之缺在先續陳見心以告病行史亦步以囘避請<lb/>
吏户兩垣共有三缺矣按序而論始無異議故遂以吏<lb/>
垣補陳果菴以户垣補陸足吾其史亦步之缺姑懸以<lb/>
待自是不易之理且六垣互相遷轉吏户本無低昻即<lb/>
<pb n="KR4e0233_WYG_001-13a"/>
或有資深復除者亦須俟其起送到部不妨更調如舊<lb/>
掌科倪實符例若必置見在應補之員留以俟之逺為<lb/>
期者無論於銓法有礙恐聞者不知亦將謂職有輕重<lb/>
於其間又何辭以解焉此非獨趙年兄可以諒職即新<lb/>
舊諸掌科亦必不能諒趙霖宇者不煩辨也本擬具疏<lb/>
因此揭似小而所闗甚大遂躊躇兩日且念霖宇年兄<lb/>
與職六年閩海固風波共濟之知己也何忍以一言相<lb/>
加哉故不以疏而以揭<lb/>
<pb n="KR4e0233_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠介燼餘集巻一<lb/>
</p>
<p>
</p>
  </div>
</body>
</text>
</TEI>
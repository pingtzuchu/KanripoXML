<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲阜集巻四</head> <lb/>
    <p>
<pb n="KR4d0064_WYG_004-1a"/>
欽定四庫全書<lb/>
　曲阜集巻四<lb/>
　　　　　　　　　　　　　　南豐曽儼編<lb/>
　　附録<lb/>
　　　除大理寺丞集賢校理制<lb/>
勑惟朕祖考成功盛德覆被天下固非文字可得而名<lb/>
然史記册書國家之典上以紀先帝言動之跡下以及<lb/>
羣臣善惡之實傳之萬世宜有論次爾大理寺丞曽肇<lb/>
<pb n="KR4d0064_WYG_004-1b"/>
以文學選用與成信書朕惟汝嘉是用褒進尚其祗服<lb/>
以稱朕恩可特授集賢校理元豐五年四月日<lb/>
　　　集賢校理轉朝散郎制<lb/>
勑士大夫有常秩者皆得以序進至於近侍之列優以<lb/>
三嵗之典非謂從官親近而私之也進用賢才理有常<lb/>
爾爾集賢校理曽肇學術精博文詞甚工操履堅正遇<lb/>
事不苟比司國史煥乎筆削之華進任掖垣確乎議論<lb/>
之正有司考績於法當遷稍陟崇階増重要職勉服寵<lb/>
<pb n="KR4d0064_WYG_004-2a"/>
光之厚益思報稱之宜可特授朝散郎元豐五年五月<lb/>
日<lb/>
　　　轉除國史院編修判登聞皷院吏部郎中制<lb/>
勑爾國史院編修判登聞皷院曽肇尚書政本失其職<lb/>
分之日久矣朕紀官以實而歸其常守故郎選甚高銓<lb/>
綜之司典領尤重爾以學行材諝列職史筵宜進文階<lb/>
往祗厥叙朕方審覈幽明而公於黜陟尚思勉勵以敏<lb/>
事功可特授尚書吏部郎中元豐五年八月日<lb/>
<pb n="KR4d0064_WYG_004-2b"/>
　　　轉除集賢院修撰為中書舍人兼翰林學士制<lb/>
勑朝廷以號令鼓舞四方言之不文行之不逺昔河西<lb/>
諸將讀璽書而知天子之聖明河北叛臣聞赦令而致<lb/>
武夫之涕泣故朕思良士俾代予言知民物之至情識<lb/>
邦家之大體擇之久矣近乃得之爾集賢院修撰曽肇<lb/>
少知為文久益更事家傳父兄之學言有漢唐之風汗<lb/>
簡編年手紬金匱執筆紀事密侍丹墀比於簡牘之餘<lb/>
試以絲綸之作油然不竭煥乎可觀俾即拜於西垣將<lb/>
<pb n="KR4d0064_WYG_004-3a"/>
益觀其来效雖文稱蘇李未足以為賢而事同高崔庶<lb/>
幾於適用勉於自竭以稱異恩可特授中書舍人兼翰<lb/>
林院學士元符三年九月日<lb/>
　　　轉除翰林院學士兼侍讀知制誥制<lb/>
勑左右侍從之官皆朕所訪問以獻納為職者也惟翰<lb/>
林任親地密於夫經營庶務進退大臣未嘗不預咨詢<lb/>
非獨治翰墨典訓辭而已故特遇之寵不與他學士比<lb/>
其重如此非智能才諝㧞出一時豈稱公選爾中書舍<lb/>
<pb n="KR4d0064_WYG_004-3b"/>
人曽肇純明修潔秉誼不回學有本源可以圖治體文<lb/>
有師法可以代予言是用擢於右垣使就茲位今宇内<lb/>
嘉靖朝廷燕閒朕方明綱紀考制度以行之當世傳之<lb/>
將来夫能協爾𠂻以輔朕志論思政理以著之謀猷潤<lb/>
色斯文以見於號令待爾有當官之效以副予籲俊之<lb/>
心其往懋哉以承厥叙可特授翰林學士兼侍讀知制<lb/>
誥元符三年月日<lb/>
　　　行狀<lb/>
<pb n="KR4d0064_WYG_004-4a"/>
公諱肇字子開建昌軍南豐縣人曽氏系出於鄫少康<lb/>
之子曲列之始封也更夏商周千有餘嵗微不見於經<lb/>
傳春秋之際為莒所滅其世子巫仕魯乃去邑為曽氏<lb/>
巫生夭夭生阜阜生晳晳生参参生元西父子俱為孔<lb/>
門高弟曽氏遂有聞於世自是復晦而不顯又千有餘<lb/>
嵗至宋興公之皇祖密公始以文學仕太宗真宗為名<lb/>
臣考諱易占太常博士兄弟並顯名於時薦登膴仕公<lb/>
生而不羣以治平四年進士及第調台州黄巗縣主簿<lb/>
<pb n="KR4d0064_WYG_004-4b"/>
邵安簡公亢守鄭州薦其賢請為州學教授四方之士<lb/>
盖有聞風重繭而至者踵門授經無虚席是時上方嚮<lb/>
用儒臣欲以經術造士近臣言公經行宜居首善之地<lb/>
不宜淹留一郡有㫖延和殿賜對公所陳皆上所欲聞<lb/>
者酬問久之殆將更僕矣除崇文校書兼國子直講未<lb/>
幾遷館閣校勘删定九域志改大理寺丞同知太常禮<lb/>
院權判太僕寺殿中省元豐元年除集賢校理轉殿中<lb/>
丞久之上讀公所撰曽魯公行狀稱善㑹修仁宗英宗<lb/>
<pb n="KR4d0064_WYG_004-5a"/>
兩朝正史廼以公為國史院編修官中書公鞏入判太<lb/>
常以親嫌罷禮官判登聞鼓自秦以来禮文殘缺先儒<lb/>
各以臆説無所稽據公在職多所釐正親祠皇地祇於<lb/>
北郊葢自公發之雖衆議不同而公獨引經辨析詞㫖<lb/>
精確故異論莫能奪其議明堂配享徧及五帝初雖不<lb/>
合後亦見施用官制行除吏部郎中每便殿引選人上<lb/>
常目送之出殿門乃巳再遷朝奉郎與修兩朝寳訓國<lb/>
史成錫宴故事非侍從官不坐殿上特命進公其眷遇<lb/>
<pb n="KR4d0064_WYG_004-5b"/>
之厚蓋示將用公也未幾丁太夫人憂居䘮哀毁瘠甚<lb/>
年未四十髭髪盡變服除入為户部郎中復還吏部遷<lb/>
右司郎中覃恩賜緋衣銀魚哲宗嗣位宣仁太后垂簾<lb/>
聼政用司馬温公吕申公為宰相士多趨時自効公獨<lb/>
挺然不為世變所移由是諸公益賢之知其有常徳也<lb/>
以公先帝史官故命公充神宗實錄檢討官擢起居舍<lb/>
人兼權中書舍人數月召試即真遷實錄修撰賜三品<lb/>
服初除未拜命㑹除葉康直直龍圖閣知秦州公即上<lb/>
<pb n="KR4d0064_WYG_004-6a"/>
疏論康直素不聞有可用之材昨在陜西隨軍失亡為<lb/>
多先帝常命械繫欲誅之康直謟事李憲卒賴以免其<lb/>
人可知矣正當黜退以彰先帝之明豈可更加奬擢執<lb/>
政訝不先白言者承望協力攻之范公純仁在樞府語<lb/>
人曰善人不見容則純仁輩不可居此矣諸公知公議<lb/>
所與咸為之言章請外五上不聼乃出視事門下侍郎<lb/>
韓公維靣奏范百祿所為不正及有非理事十餘件簾<lb/>
中怒甚以為輔臣奏劾臣僚當公行具疏章明論曲直<lb/>
<pb n="KR4d0064_WYG_004-6b"/>
既無明文何異䜛毁黜知鄧州公不草制兩上章論之<lb/>
曰維執政為朝廷别白邪正是非真得大臣體雖案牘<lb/>
不具出於口奏豈可便謂之欺君大臣参與國論臧否<lb/>
人物不必一一須形文字顧所言當與不當行之人心<lb/>
服與不服耳今陛下責維徒口奏而已遂謂有欺君之<lb/>
意臣恐命下之日人心眩惑謂陛下以疑似之罪逐大<lb/>
臣恐於陛下盛德不為無損執政大臣自此以維為戒<lb/>
無敢開口論議臧否人物君臣上下更為形迹恐非陛<lb/>
<pb n="KR4d0064_WYG_004-7a"/>
下推赤心待大臣之誼亦非大臣展布四體以事陛下<lb/>
之道也竟以他舍人行事雖不從士論韙之諫官王覿<lb/>
言執政忤㫖落職知潤州公封還詞頭言覿之一身出<lb/>
入内外不足為重輕而陛下寄腹心於大臣寄耳目於<lb/>
臺諫二者相須不可缺一今覿一言論及執政即日去<lb/>
之是何異愛腹心塗耳目豈不殆哉上悟加覿直龍圖<lb/>
閣三省議更科舉公獨建議以謂三代兩漢人材之盛<lb/>
風俗之美後世莫能及者取士以行不專以言故也今<lb/>
<pb n="KR4d0064_WYG_004-7b"/>
雖詔内外官舉經明行修之士中第之日優其恩典不<lb/>
獨取之以言又本其行庶乎近古然徒使舉之而不由<lb/>
鄉里之選又無考察之實與斯舉者隨衆牒試於有司<lb/>
糊名謄錄校一日之長不惟士失自重之義且於課試<lb/>
之際無以别異於衆人則所謂本其行者亦徒虛文而<lb/>
已謂宜别立一科稍倣三代兩漢取士官人之法因今<lb/>
之宜斟酌損益要之無失古意而巳至於投牒乞試糊<lb/>
名謄錄之類非古制者一切罷之待遇恩數盡居詞賦<lb/>
<pb n="KR4d0064_WYG_004-8a"/>
經義等科之上庶使學者尊經術惇行義人人篤於自<lb/>
修則人材不盛風俗不美未之有也太皇太后受册有<lb/>
司檢用章獻明肅太后故事當御文德殿公奏疏曰伏<lb/>
見太皇太后聼政以来止於延和殿垂簾視事受契丹<lb/>
人使朝見亦止御崇政殿未嘗出踐外朝蓋外朝天子<lb/>
之正宁太皇太后崇執謙德不欲臨御以為天下後世<lb/>
法推此言之受册外朝殆非太皇太后之意特以故事<lb/>
當然耳竊詳故事天聖二年兩制定皇太后受册於崇<lb/>
<pb n="KR4d0064_WYG_004-8b"/>
政殿仁宗自出聖意特詔有司改文德殿此盖人主一<lb/>
時之制非典法也願下明詔屈從天聖二年兩制之議<lb/>
受册於崇政殿仰稱太皇太后克巳復禮謙恭抑損之<lb/>
盛徳中批令學士院降詔如公所請是嵗坤成節禮官<lb/>
建議於崇政殿上夀其升殿賜酒并文武百官拜表班<lb/>
次並用天聖三年故事三省樞密院特降朝㫖不全用<lb/>
天聖三年故事及有司之議乃引九年㑹慶殿上壽如<lb/>
乾元節之儀公奏疏曰太皇太后昨降詔書以謂不敢<lb/>
<pb n="KR4d0064_WYG_004-9a"/>
自同章獻太后今此舉似與前後本末不相稱殆非太<lb/>
皇太后之意特執政大臣出於不思耳疏入從之公之<lb/>
規畫太后之聼言前古靡儷焉非主聖臣直寧有是夫<lb/>
太皇妃親屬有韋城縣民侯偁者負官錢内批特與寛<lb/>
展納錢年限公言此在縣官事至㣲末恐不足以上煩<lb/>
詔㫖以啟倖門又言近日頗有千求内降特與差遣者<lb/>
此雖未足仰累二聖大公至正之德竊恐僥倖之人轉<lb/>
相扳援煩凟聖聼杜漸防微宜自今日仍錄仁宗戒勅<lb/>
<pb n="KR4d0064_WYG_004-9b"/>
内降八條以進乞置之座右少助省覽奉使契丹回道<lb/>
過雄瀛二州百姓各訴經國信使副陳述役法不便事<lb/>
公言臣於役法本不詳知乞明詔有司更加考察不憚<lb/>
増改歸於便民而後巳昔在熈寧中更定役法臣兄布<lb/>
實與其事臣今言之不為無嫌但承乏從官將命出使<lb/>
親見二州之民有所陳述不敢顧避隐黙為自全計也<lb/>
又言臣以使事還至河北聞朝廷命王孝先開孫村口<lb/>
回河東流復故道及見運使謝卿材言河流稍入地中<lb/>
<pb n="KR4d0064_WYG_004-10a"/>
無可回之理但當閉塞支流縱之北去正是行其所無<lb/>
事卿材嘗畫八事聞於朝簡易明白似有可採乞下水<lb/>
官及河北監司公共講求及卿材所陳利害孰為得失<lb/>
具奏朝廷擇其善者斷而行之庶使議論早定繼聞召<lb/>
都水司使者王孝先河北轉運使謝卿材判官張景先<lb/>
赴三省詢究利害而三人所論不同朝廷未敢臆决遣<lb/>
官行視然詔書但令相度孫村口有無未盡利害如孫<lb/>
村口不可修即於不近界河踏逐一處則是雖曰遣官<lb/>
<pb n="KR4d0064_WYG_004-10b"/>
行視而必欲回河之意先已定於廟堂之上矣然則遣<lb/>
二近臣從數十官吏啣命而出不知果何為也及二近<lb/>
臣還奏如卿材説遂出孝先知曹州徙景先陜西路公<lb/>
力疏其罪執政不得巳為之改命至紹聖初時論益主<lb/>
東流而河回輙决公私受弊卒如公言秦王後正襲公<lb/>
爵詔有司議所當立公言諸侯有國子孫以嫡相承禮<lb/>
也况承亮先朝所立傳國再世可復議移奪乎四年春<lb/>
旱甚中丞李公常請罷春宴執政難之公率彭公汝礪<lb/>
<pb n="KR4d0064_WYG_004-11a"/>
上疏曰天灾方作民食未充正君臣側身畏懼憂恤百<lb/>
姓之時乃相與飲食燕樂恐無以消復天變導迎和氣<lb/>
翼日有㫖罷宴二公在朝論事數與時忤至是浸不容<lb/>
矣當是時丞相范公純仁左丞王公存論議國是與二公<lb/>
合異意者欲盡去之㑹有以蔡丞相確安州詩上者諫<lb/>
官交章以為謗訕謫新州范王二公争之不能得同時<lb/>
罷去先是公與彭公約當制者必極論之㑹公除給事<lb/>
中未拜彭公當制言甚力諫官多前日與公論異者言<lb/>
<pb n="KR4d0064_WYG_004-11b"/>
彭公實公使之誣以賣友公不自辨固辭新命請外章<lb/>
四上除寳文閣待制知潁州明年徙齊州未至改陳州<lb/>
在潁濬清河百餘里以通東南貨物人至今賴之部使<lb/>
者議開八尺溝疏陳蔡積水潁人素以為患公距其議<lb/>
使者以語訹公公復移書折之及徙陳執論益堅人於<lb/>
是知公非私於一州也越明年移知應天府兼南京留<lb/>
守司宋當東南孔道士大夫舟車衘尾結轍而至平時<lb/>
宴勞無虚日公曰飾厨傳以邀往来之譽吾不為也乃<lb/>
<pb n="KR4d0064_WYG_004-12a"/>
積公帑之餘大興學校親加訓導養成人才為多居數<lb/>
月除中書舍人命格不下七年秋還朝擢尚書禮部侍<lb/>
郎是嵗哲宗初祀南郊有詔合祭天地如祖宗故事公<lb/>
守前議論之語甚厲不報乃上章自劾徙刑部不拜請<lb/>
去不巳降知徐州在徐數月徙知江寧府兼江南東路<lb/>
兵馬鈐轄紹聖初徙知瀛州充高陽闗路安撫使哲宗<lb/>
既親政追用舊臣盡復熈豐之法數稱公議禮有守及<lb/>
公入對口不及垂簾事所陳皆國家大體以謂人主雖<lb/>
<pb n="KR4d0064_WYG_004-12b"/>
有自然之聖質必賴左右前後皆得其人以為立政之<lb/>
本唐太宗平定四方有志治道時引虞世南等聚於禁<lb/>
中號十八學士退朝之暇從容燕見咨詢無倦或至夜<lb/>
分是以後世言治獨稱貞觀臣謂宜於此時慎選忠信<lb/>
端良博古多聞之士置諸左右以叅謀論以備顧問與<lb/>
夫深處法官之中親近<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之徒其損益相去萬萬矣<lb/>
忤近貴意故不得留是時元祐諸公皆流竄嶺表最後<lb/>
謫前史官范祖禹等以實錄譏訕為罪初實錄成公與<lb/>
<pb n="KR4d0064_WYG_004-13a"/>
陸佃林希以常在屬例轉一官公奏臣不逮成書不可<lb/>
因人之功以叨賞典累辭不許至是希為中書舍人納<lb/>
所遷官在職公恥自陳以覬倖免遂與佃俱奪一官降<lb/>
小郡以公知滁州御史言希不當與公異佃與奏書不<lb/>
當與公同仍削佃職除公集賢院修撰守滁嵗滿除知<lb/>
泰州又二年徙海州元符三年上皇即位欽聖太后權<lb/>
同聼政一日二府奏事簾中宣喻曰先帝在宫中嘗稱<lb/>
曽某可用魯公為樞密實與聞之先帝謂神宗也召還<lb/>
<pb n="KR4d0064_WYG_004-13b"/>
除中書舍人即日請對言治道在廣言路而巳祖宗以<lb/>
来數詔百官使以次對神宗舉而行之於熈寧之初以<lb/>
興起事功為後世法願陛下迹神考之故事修轉對之<lb/>
制下不諱之令明詔百官下及民庶得極言時政無有<lb/>
所隠然後擇其善者而行之且隆之以賞大則加以爵<lb/>
秩小則錫以金帛其言不足採若狂妄牴牾者一切置<lb/>
之不以為罪庶有以鼓動天下敢言之氣㑹日蝕四月<lb/>
朔故事當降詔求直言特命公草詔因具著所以言於<lb/>
<pb n="KR4d0064_WYG_004-14a"/>
上者敷告中外於是投匭者日以千數故上得盡聞天<lb/>
下事大臣有欲害公者未有以發乃改公所撰孔平仲<lb/>
復官制詞著平仲譏訕先烈之罪激之使自辨因以擠<lb/>
之公錄二詞白上言陛下既赦其罪但當著明聖恩叙<lb/>
復之意不必更載前来貶謫之罪萬一可用用之如不<lb/>
可用則臣為不稱職即乞罷臣中書舍人職事以允公<lb/>
議上察其非罪促令赴省供職及對慰諭久之元祐士<lb/>
大夫再以赦甄叙或復舊職典方靣公奏生者䝉恩巳<lb/>
<pb n="KR4d0064_WYG_004-14b"/>
厚矣唯是游魂枯骴未䝉聖澤死而有知豈得無望請<lb/>
如冦凖曹利用故事撿㑹臣寮昨巳死被追貶或貶死<lb/>
未經叙復者還其所奪官職及本家恩澤又乞如祖宗<lb/>
朝每大赦後置㸔詳編配罪人一司命官典領使流竄<lb/>
廢錮之人均被恩施皆見納用由是上恩溥及存沒矣<lb/>
累遷朝請大夫擢翰林學士知制誥又數月兼侍讀上<lb/>
嘗從容謂公曰卿學術在廷無過之者非玉堂之上不<lb/>
可以處卿公頓首謝因言近世帝王善為治者莫如唐<lb/>
<pb n="KR4d0064_WYG_004-15a"/>
太宗善言治者莫如唐陸贄太宗貞觀之治論者謂庶<lb/>
幾成康史官掇其大者别為一書謂之貞觀政要陸贄<lb/>
事唐德宗知無不言言無不盡要其歸必本於帝王之<lb/>
道必稽於六藝之文此二書雖一代之文章實百王之<lb/>
龜鑑伏願陛下退朝之暇紬繹經史之餘取此二書置<lb/>
之座右留神省覧發言行事以此為凖庶於盛德有補<lb/>
萬一又言伏覩詔書知州軍辭見與文臣帶一路兵鈐<lb/>
及監司職任者並須上殿指揮皆罷而不行臣愚竊所<lb/>
<pb n="KR4d0064_WYG_004-15b"/>
未諭也今陛下初即尊位方當勵精為治日接羣臣以<lb/>
廣聰明以通衆志之時而遽有此變更竊恐四方聞之<lb/>
或意陛下倦於咨詢或意陛下略於待士而為監司長<lb/>
吏者亦將茍且因循無自勵之志非所以崇美德興治<lb/>
功也給事中二人相繼封駮除目三省進呈令中書舍<lb/>
人書讀行下公言三省各有職守不相侵踰門下所以<lb/>
駮正中書遺失故中書舍人不兼給事中職事恐因此<lb/>
隳壊官制有損治體諫官陳瓘以言及東朝與政事被<lb/>
<pb n="KR4d0064_WYG_004-16a"/>
謫公適館伴虜使事畢還家即奏書兩宫曰瓘昨日所<lb/>
論臣雖不知其詳以詔㫖觀之瓘言雖狂其意則忠何<lb/>
則瓘以疏逺小臣妄意宫闈之事披冩腹心無所顧避<lb/>
此臣所謂狂也皇太后有援立明聖不世之大功有前<lb/>
期歸政過人之盛德萬一有纎毫可以指議則於清躬<lb/>
不為無累瓘以愛君之誠陳預防之戒欲以開悟聖心<lb/>
保全盛美忘身為國臣子所難此臣所謂忠也昔東漢<lb/>
明德皇后常謂章帝曰吾但含飴弄孫不復聞政事章<lb/>
<pb n="KR4d0064_WYG_004-16b"/>
帝亦能不顧所生極其尊事之禮故一時母子之賢著<lb/>
之史册為後世法本朝慈聖光獻皇后歸政之後游心<lb/>
物外厯英宗神宗兩朝功隆德備稱美至今公所以處<lb/>
上母子之間委曲詳盡有人所難言者不可縷載也初<lb/>
瓘得罪左右無敢言者公獨盡言請復瓘舊職其犯顔<lb/>
攖鱗率此類也先是禮部議哲宗升祔宜於太廟殿増<lb/>
一室公獻議稱書禮記皆云七廟國朝自僖祖而下至<lb/>
仁宗始備七世故英宗祔廟則遷順祖神宗祔廟則遷<lb/>
<pb n="KR4d0064_WYG_004-17a"/>
翼祖三昭三穆合於典禮今大行皇帝祔廟當與神宗<lb/>
為昭穆上遷宣祖以合禮文七世三昭三穆之誼時為<lb/>
禮部者方執政故公議見絀時議者又言上當為哲宗<lb/>
服期從兄弟之服公在邇英讀史記至堯崩三年之喪<lb/>
畢因言堯舜同出黄帝舜且為堯喪三年者舜嘗臣堯<lb/>
故也侍讀温益進言曰史記世次不足信若堯舜同出<lb/>
則舜娶堯女為從祖姑公以史記世次禮記祭法大傳<lb/>
之説質於上前益語塞時有陳大中至正之論者以元<lb/>
<pb n="KR4d0064_WYG_004-17b"/>
祐紹聖均為有失魯公稱上命命公推此意為詔明諭<lb/>
天下公見上言陛下欲建皇極以消弭朋黨須先分君<lb/>
子小人賞善罰惡不可偏廢開説甚至巳而詔自中出<lb/>
上命魯公相公適視草禁中因舉數事為戒所為休息<lb/>
百姓總核庶工甄叙良材敦奬正直澄清風俗振肅紀<lb/>
綱退與魯公言未嘗不反復丁寧以此也本朝學士弟<lb/>
草兄制惟韓氏與公無他比也士論榮之而公獨以盈<lb/>
滿為懼力祈補外章三上三請對引祖宗朝學士許避<lb/>
<pb n="KR4d0064_WYG_004-18a"/>
親嫌故事期於必得上靣諭曰朕初即位首召用卿豈<lb/>
可遽求出也除龍圖閣學士提舉中太一宫兼集禧觀<lb/>
事公修撰哲宗實錄仍侍讀如故懇辭逾月不受命請<lb/>
郡益確上封還乞外奏乃出稱謝然猶申前請上固强<lb/>
之故退而奉詔朝廷更茶法内侍閻守懃主之公謂與<lb/>
民爭利不可為是時守懃方用事勢傾中外非守義弗<lb/>
渝無敢忤其意也元年太史復奏四月朔太陽當蝕公<lb/>
請對言今連年日蝕皆在正月嵗旦之夕赤氣亘天變<lb/>
<pb n="KR4d0064_WYG_004-18b"/>
不虛生必有所自因陳天人精祲之説至誠<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>激言發<lb/>
涕下退力請外得知陳州徙知太原府充河東路經略<lb/>
安撫使公奏西事素非所習且臣兄布嘗與措置議論<lb/>
之際不無妨嫌力辭不赴改知南京公前自陳徙宋遺<lb/>
愛未逺是時稚耋至送迎交於境上宋人聞公再来歡<lb/>
動城邑徙知楊州兼淮南東路兵馬鈐轄到官一日徙<lb/>
知定州路安撫使㑹元祐士大夫再被降黜公義不獨<lb/>
全請與俱貶言者繼之落龍圖閣學士謫知和州道除<lb/>
<pb n="KR4d0064_WYG_004-19a"/>
舒州靈仙觀時崇寧元年七月也魯公巳罷政言路率<lb/>
公素所不合者未敢誦言排公乃言元符末有外臣上<lb/>
書議及宫禁因疏大臣數人嘗有是議而竄公名其間<lb/>
坐奪兩官徙居岳州明年秋治上封事異趨者千餘人<lb/>
因追咎公草求言詔貶濮州團練副使汀州安置在汀<lb/>
二年杜門不與人接日閲書數巻而巳室内僅容一榻<lb/>
坐卧其中若將終身焉人不堪其憂而公處之裕如也<lb/>
手詔左遷官例許内徙移公台州魯公亦自衡徙舒㑹<lb/>
<pb n="KR4d0064_WYG_004-19b"/>
於途中未及徙所又例還爵秩授公朝散郎與魯公還<lb/>
居潤州里第兄弟戴白相從人所歆慕嵗餘二公同時<lb/>
寢疾公遽命諸子以生不及養太師殁必返𦵏其墓下<lb/>
自是旬日語不及家事魯公薨翼日公亦不起實大觀<lb/>
元年八月丙辰享年六十一累勲上䕶軍封曲阜縣開<lb/>
國子食邑五百戸八寳恩追復朝請郎後再以恩復朝<lb/>
請大夫集賢院修撰公天資仁厚而剛大之氣睟然見<lb/>
於顔靣望之若不可犯而即之則温然可親不問知其<lb/>
<pb n="KR4d0064_WYG_004-20a"/>
為成德君子也與人交無逺近親踈之間不為虛詞飾<lb/>
貌一以誠意引掖後進惟恐不及一經品目人人自好<lb/>
自少力學於六經百氏之書無所不究含英茹實以畜<lb/>
其徳非如世儒徒摭其華雕繪組織為辭章而巳經綸<lb/>
之業葢其素所藴積也故其在朝則以論思之責為巳<lb/>
任出藩於外則所至有成績瀛州救荒之政全活者不<lb/>
可以數計至其受代則民挽留之圯道闔門而不得去<lb/>
更十一州若此類不可悉數然在公為不足道故略而<lb/>
<pb n="KR4d0064_WYG_004-20b"/>
不載平居於物無所嗜惟藏書萬餘巻手自讎校終老<lb/>
不倦窮探博取無所遺亡雖敵中山川道里逺近夷險<lb/>
無不洞悉與遼使語道其委曲皆大驚服及自胊山還<lb/>
朝某官某送伴北使使者語某曰昨期㑹日執某事者<lb/>
非曽舍人耶吾聞其名久矣其為逺人欽慕如此家素<lb/>
貧未嘗屑意有無而以字孤賑乏為急由布衣以至處<lb/>
顯視其居處被服飲食無少異殁之日陳無新衣薦無<lb/>
完衾帷帳器用質素敝惡闔門千指無所歸聞其風者<lb/>
<pb n="KR4d0064_WYG_004-21a"/>
雖庸夫賤類皆嘆息為之泣下諸孤卜以二年十一月<lb/>
𦵏公於南豐縣世賢鄉梅潭之源遵治命也曽祖諱仁<lb/>
旺累贈太師沂國公曾祖妣陳氏楚國太夫人祖諱致<lb/>
堯尚書户部郎中直史館贈太師密國公祖妣黄氏趙<lb/>
國太夫人考諱易占太常博士贈太師魯國公妣周氏<lb/>
周國太夫人吳氏吳國太夫人朱氏魯國太夫人娶强<lb/>
氏累封和義郡君尚書祠部郎中三司戸部判官諱至<lb/>
之女也有賢行能宜家有子八人長曰緄通直郎知楊<lb/>
<pb n="KR4d0064_WYG_004-21b"/>
州天長縣丞事次曰縱承事郎監太平州蕪湖縣酒税<lb/>
務絢宣義郎監兖州東嶽廟統將仕郎監應天府拓城<lb/>
縣税務緎將仕郎監睦州酒税務緯承務郎權知泗州<lb/>
招信縣丞事續纁舉進士女四人長適宣德郎王律次<lb/>
適宣義郎劉佇二尚㓜孫男二十五人悰恪慥悦懐悟<lb/>
愔悌恂愖怡恢恒惲憓忳惔懔懙憺恮懊慄懻恊孫女<lb/>
六人公以文學擅名自結主知朝廷每修一書必以公<lb/>
為選首自仁宗至哲宗四朝大典公悉與焉有曲阜集<lb/>
<pb n="KR4d0064_WYG_004-22a"/>
四十巻外集十巻奏議十二巻邇英進故事一巻元祐<lb/>
外制集十二巻庚辰外制集三巻内制集五巻尚書講<lb/>
義八巻曾氏譜圖一巻公殁逾二十年今天子即位盡<lb/>
還元祐貶死人官職復公龍圖閣學士紹興二年賜諡<lb/>
文昭公久在論思之職叅訂國論獻替為多兵火之餘<lb/>
朝廷載籍焚滅殆盡雖至言顯行著在天下然日月逝<lb/>
矣恐浸久或失其傳故掇其大節而詳著之以備異日<lb/>
史氏採錄焉<lb/>
<pb n="KR4d0064_WYG_004-22b"/>
　　　神道碑　　　　　　　　　　楊　時<hi>龜山</hi>
公諱肇字子開姓曽氏其先魯人後世遷豫章五世祖<lb/>
諱洪立為南豐令因家焉髙祖諱延鐸散騎常侍曾祖<lb/>
諱仁旺贈尚書水部員外郎封沂國公祖諱致堯尚書<lb/>
户部郎中直史館贈右諫議大夫封密國公考諱易占<lb/>
太常博士封魯國公母京兆郡太君周氏文城郡太君<lb/>
吴氏仁夀郡太君朱氏公生而頴敏不凡髫齔時能誦<lb/>
數千言從兄中書舍人子固學日夜不輟為文温潤有<lb/>
<pb n="KR4d0064_WYG_004-23a"/>
法治平四年進士及第調台州黄岩縣主簿邵安簡公<lb/>
亢守鄭州薦其賢請為州教授四方之士聞風而至者<lb/>
踵門受經無虛席時上方嚮儒王荆公安石言公經行<lb/>
宜居首善之地有㫖召對延和殿除崇文院校書兼國<lb/>
子監直講館閣校勘删定九域志改大理寺丞同知太<lb/>
常禮院太常自秦以來禮文殘缺先儒各以臆説無所<lb/>
稽據公在職多所釐正親自祀皇地祇於北郊蓋自公<lb/>
發之權判太僕寺殿中省除集賢校理修仁英兩朝正<lb/>
<pb n="KR4d0064_WYG_004-23b"/>
史轉國史院編修官判登聞鼓院除尚書吏部郎中官<lb/>
制行每便殿引選人上常目送之出殿門而止與修兩<lb/>
朝寳訓制勑有學術精博操履堅正之稱實兄子固草<lb/>
也元豐五年九月母喪去位明年四月兄子固卒公與<lb/>
兄魯公子宣憂制過哀服除公起為尚書吏部郎中接<lb/>
伴契丹賀正使元祐元年為實錄院檢討官擢起居舍<lb/>
人轉中書舍人諫官王覿言執政忤㫖落職知潤州公<lb/>
封還詞頭言覿之一身出入内外不足為輕重而陛下<lb/>
<pb n="KR4d0064_WYG_004-24a"/>
寄腹心於大臣寄耳目於臺諫二者相須不可闕一今<lb/>
覿一言論及執政即日去之是何愛腹心而塗耳目豈<lb/>
不殆哉上悟加覿直龍圖閣以公給事中公乞外以寳<lb/>
文閣待制知潁州明年徙鄧齊陳州又明年徙知應天<lb/>
府七年入為吏部侍郎哲宗既親政追用舊臣盡復熈<lb/>
豐之法數稱公議禮有守及公入對不及垂簾事所陳<lb/>
皆國家大體以為人主雖有自然之聖質必賴左右前<lb/>
後皆得其人以為立政之本宜於此時慎選忠信端良<lb/>
<pb n="KR4d0064_WYG_004-24b"/>
博古多聞之士置諸左右以叅諷議以備顧問與夫深<lb/>
處法宫之中親近<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之徒其損益相去萬萬矣忤貴<lb/>
近意故不得留除知徐州數月徙知江寧府又知瀛州<lb/>
與兄魯公易鎮除集賢院修撰出知陳秦福州元符三<lb/>
年上皇即位欽聖太后權同聼政一日二府奏事簾中<lb/>
宣諭曰神宗在中宫常稱曽肇可用召還除中書舍人<lb/>
即日請對言治道在廣言路而巳㑹日蝕四月朔故事<lb/>
當降詔求直言將命公草詔公且上疏曰陛下簡儉清<lb/>
<pb n="KR4d0064_WYG_004-25a"/>
淨之化或衰於前宫室服玩之侈聲色伎藝之好或萌<lb/>
於心刑獄滋彰之弊復生忠邪未辨政令賞罰未當左<lb/>
右前後阿諛壅蔽竊弄威福之人未去四方萬里啣寃<lb/>
失職之民有不得伸上為之改容公因具著所以言於<lb/>
上者敷告中外於是投匭者日以千數故上得盡聞天<lb/>
下事執政由是惡之欲因事去公上不聼元祐臣僚被<lb/>
譴者咸以赦恩甄叙公請併錄死者作訓詞哀厚惻怛<lb/>
讀者為之感愴遷翰林學士兼侍讀知制誥諫官陳瓘<lb/>
<pb n="KR4d0064_WYG_004-25b"/>
給事中龔原以言得罪無敢救者公極力論辨公嘗奏<lb/>
言近世帝王善為治者莫如唐太宗善言治者莫如唐<lb/>
陸贄太宗貞觀之治論者謂庶幾成康史官掇其大者<lb/>
别為一書謂之貞觀政要陸贄事唐德宗知無不言言<lb/>
無不盡要其歸必本於帝王之道必稽於六藝之文此<lb/>
二書雖一代之文章實百王之龜鑑願陛下取此二書<lb/>
置之座右留神省覽發言行事以此為凖庶幾聖德有<lb/>
補萬一公在邇英讀史記至堯崩三年之喪畢因言堯<lb/>
<pb n="KR4d0064_WYG_004-26a"/>
舜同出黄帝舜且為堯喪三年者舜嘗臣堯故也侍讀<lb/>
温益進言曰史記世次不足信若堯舜同出則舜娶堯<lb/>
女為娶從祖姑公以史記世次禮記祭法大傳之説質<lb/>
於上前益語塞時有陳大中至正之論者以元祐紹聖<lb/>
均為有失魯公稱上命命公推此意為詔諭天下公見<lb/>
上言陛下欲建皇極以消弭朋黨須先分君子小人賞<lb/>
善罰惡不可偏廢開説甚至巳而詔自中出上命魯公<lb/>
相公適視草禁中因舉數事為戒所謂休息百姓㧾核<lb/>
<pb n="KR4d0064_WYG_004-26b"/>
庶工甄叙材良敦奬正直未嘗不丁寧反復以此也本<lb/>
朝學士弟草兄制惟韓公與公無他比也魯公既相公<lb/>
即避親引嫌除龍圖閣學士提舉中太乙宫修撰哲宗<lb/>
實錄神宗寳訓國朝㑹要出知陳州徙太原府應天府<lb/>
楊州又徙知定州元祐士大夫再被降黜公義不獨全<lb/>
請與俱貶言者繼之遂落學士職謫知和州道除主管<lb/>
舒州靈仙觀改知岳州貶濮州團練副使汀州安置崇<lb/>
寧元年九月也五年春正月星變詔求直言毁元祐黨<lb/>
<pb n="KR4d0064_WYG_004-27a"/>
人碑復謫者仕籍公得移台州未至復朝散郎寓居潤<lb/>
州公厯事三朝踐更十五州而守陳州者三所至皆有<lb/>
威惠有去後之思立朝多建明朝廷倚以為重公天資<lb/>
仁厚而剛大之氣見於顔靣望之若不可犯即之温然<lb/>
可親真成德君子也其文之精也克承其家學有兩漢<lb/>
之風其不以言語辭色假借人而慎重得大臣之體於<lb/>
今可以庶幾前輩風流者惟公一人而巳公以建中靖<lb/>
國元年封曲阜縣開國侯食邑一千户賜紫金魚袋大<lb/>
<pb n="KR4d0064_WYG_004-27b"/>
觀丁亥八月三日卒於鎮江生慶厯丁亥九月二日享<lb/>
年六十一娶錢塘强氏尚書祠部郎中强公至之女封<lb/>
兖國夫人生慶厯戊子十月十五日卒宣和四年壬寅<lb/>
六月十二日享年七十五公有子八人緄縱絢統緎緯<lb/>
續纁緄中宏博科縱通直郎絢提舉湖北常平倉統纁<lb/>
登進士第緎通判常州緯承議郎續鄉進士諸孫二十<lb/>
五人皆克世其學有曰悟者以進士為亳州士曹值靖<lb/>
康之變罵敵以死特著忠節悟之弟恬嘗從予遊仕為<lb/>
<pb n="KR4d0064_WYG_004-28a"/>
宗正丞公之子孫既巳𦵏公與夫人於南豐塘源耆皈<lb/>
信寺之左今朝廷用太常之請贈公少師諡文昭時以<lb/>
公之子侍御統来請志銘其墓乃觀其所作行狀而為<lb/>
之述焉其不能盡述者則有國史在公所著有曲阜集<lb/>
四十巻奏議十二巻西掖集十二巻内制五十巻外制<lb/>
三十卷傳於世嗚呼讀公之書固可以見公為人也銘<lb/>
曰<lb/>
　於維曾氏代有令聞作求世德惟公弟昆公之文章<lb/>
<pb n="KR4d0064_WYG_004-28b"/>
　温潤有法公在大廷端莊是列德言德行可式可師<lb/>
　施於子孫忠孝咸宜石室金縢徽名是紀千秋萬古<lb/>
　儀鑒於此<lb/>
　　　宋史傳<lb/>
肇字子開舉進士調黄巖簿用薦為鄭州教授擢崇文<lb/>
校書館閣校勘兼國子監直講同知太常禮院太常自<lb/>
秦以来禮文殘缺先儒各以臆説無所稽據肇在職多<lb/>
所釐正親祠皇地祇於北郊盖自肇發之異論莫能奪<lb/>
<pb n="KR4d0064_WYG_004-29a"/>
其議兄布以論市易事被責亦奪肇主判滯於館下又<lb/>
多希㫖窺伺者衆皆危之肇恬然無愠曽公亮薨肇狀<lb/>
其行神宗覽而嘉之遷國史編修官進吏部郎中遷右<lb/>
司為神宗實錄檢討元祐初擢起居舍人未幾為中書<lb/>
舍人論葉康直知秦州不當執政訝不先白御史因攻<lb/>
之肇求去范純仁語於朝曰若善人不見容吾輩不可<lb/>
居此矣力為之言乃得釋門下侍郎韓維奏范百祿事<lb/>
太皇太后以為䜛毁出守鄧肇言維為朝廷辨邪正是非<lb/>
<pb n="KR4d0064_WYG_004-29b"/>
不可以疑似逐不草制諫議大夫王覿以論胡宗愈出<lb/>
守潤肇言陛下寄腹心於大臣寄耳目於臺諫二者相<lb/>
須闕一不可今覿論執政即去之是愛腹心而塗耳目<lb/>
也帝悟加覿直龍圖閣太皇受册詔遵章獻故事御文<lb/>
德殿肇言天聖初兩制定議受册崇政仁宗特改焉此<lb/>
盖一時之制今帝述仁宗故事以極崇奉孝敬之誠可<lb/>
謂至矣臣竊謂太皇當於此時特下詔揚帝孝敬之誠<lb/>
而固執謙德屈從天聖兩制之議止於崇政則帝孝愈<lb/>
<pb n="KR4d0064_WYG_004-30a"/>
顯太皇之德愈尊矣坤成節上夀議命百官班崇政肇<lb/>
又言天聖三年近臣班殿廷百官止請内東門拜表至<lb/>
九年始御㑹慶今太皇盛德不肻自同章獻宜如三年<lb/>
之制並從之四年春旱有司猶講春宴肇同彭汝礪上<lb/>
疏曰天菑方作正君臣側身畏懼之時乃相與飲食燕<lb/>
樂恐無以消復天變翼日有㫖罷宴蔡確貶新州肇先<lb/>
汝礪相約極論㑹除給事中汝礪獨封還制書言者謂<lb/>
肇賣友略不自辨以寳文閣待制知潁州徙鄧齊陳州<lb/>
<pb n="KR4d0064_WYG_004-30b"/>
應天府七年入為吏部侍郎肇在禮院時啟親祠北郊<lb/>
之議是嵗當郊肇堅抗前説既而合祭天地乃自劾改<lb/>
刑部請去不巳出知徐州徙江寧府帝親政更用舊臣<lb/>
數稱肇議禮趨入對肇言人主雖有自然之聖質必賴<lb/>
左右前後得人以為立政之本宜於此時選忠信端良<lb/>
之士寘諸近班以参謀議備顧問與夫深處法宫親近<lb/>
<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御其損益相去萬萬矣貴近惡其語出知瀛州與兄<lb/>
布易地時方治實錄謗訕罪降為滁州稍復集賢院修<lb/>
<pb n="KR4d0064_WYG_004-31a"/>
撰厯泰州海州徽宗即位復召為中書舍人日食四月<lb/>
朔當降詔求言肇具述帝㫖詔下投匭者如織章惇惡<lb/>
之欲因事去肇帝不聼元祐臣僚被譴者咸以赦恩甄<lb/>
叙肇請併錄死者作訓詞哀厚惻怛讀者為之感愴遷<lb/>
翰林學士兼侍讀諫官陳瓘給事中龔原以言得罪無<lb/>
敢救肇極力論解時論元祐紹聖均為有失兄布傳帝<lb/>
命使肇作詔諭天下肇見帝言陛下思建皇極以消弭<lb/>
朋黨須先分别君子小人賞善罰惡不可偏廢開説備<lb/>
<pb n="KR4d0064_WYG_004-31b"/>
至巳而詔從中出布之拜相肇適當制國朝學士弟草<lb/>
兄制唯韓維與肇為衣冠榮建中靖國元年太史奏日<lb/>
又當食四月肇請對言比嵗日食正陽咎異章著陛下<lb/>
簡儉清浄之化或衰於前聲色服玩之好或萌於心忠<lb/>
邪賢不肖或未辨賞慶刑威或有未當左右阿諛壅蔽<lb/>
矯舉民寃失職鬱不得伸此宜反覆脩省痛自克責以<lb/>
塞天變言發涕下帝悚然順納兄布在相位引故事避<lb/>
禁職拜龍圖閣學士提舉中太乙宫未幾出知陳州厯<lb/>
<pb n="KR4d0064_WYG_004-32a"/>
太原應天府楊定二州崇寧初落職謫知和州徙岳州<lb/>
繼貶濮州團練副使安置汀州四年歸潤而卒年六十<lb/>
一自熈寧以来四十年大臣更用事邪正相軋黨論屢<lb/>
起肇身更其間數不合兄布與韓忠彦並相日夕傾危<lb/>
之肇平居嘗移書告之曰兄方得君當引用善人翌正<lb/>
道以杜惇卞復起之萌而數月以来所謂端人吉士繼<lb/>
跡去朝所進以為輔佐侍從臺諫往往皆前日事惇卞<lb/>
者一旦勢移今日必首引之以為固位計思之可為慟<lb/>
<pb n="KR4d0064_WYG_004-32b"/>
哭比人主意巳移小人道長進則必論元祐人於帝前<lb/>
退則盡排元祐人於要路異時惇卞縱未至一蔡京足<lb/>
以兼二人不可不深慮布不能從未幾京得政布與肇<lb/>
俱不免肇天資仁厚而容貌端嚴自少力學博覽經傳<lb/>
為文温潤有法更十一州類多善政紹興初諡曰文昭<lb/>
子統至左諫議大夫<lb/>
　　　史臣論<lb/>
史臣論曰曽鞏立言於歐陽修王安石間紆徐而不煩<lb/>
<pb n="KR4d0064_WYG_004-33a"/>
簡奥而不晦卓然自成一家可謂難矣肇以儒者而有<lb/>
能吏之才宋之中葉文學法理咸精其能若曽氏之家<lb/>
學葢有兩漢之風焉<lb/>
　　　西郊野叟評<lb/>
西郊野叟曰公元祐中為西掖元符中再入所著别名<lb/>
庚辰外制集公制誥温潤典雅其草兄拜相制汪玉山<lb/>
稱之以為得命次相之體<lb/>
　　　宋濳溪學士語<lb/>
<pb n="KR4d0064_WYG_004-33b"/>
學士宋潜溪氏曰曽氏出於郕國公自都鄉侯據南徙<lb/>
代有顯人至於文定公鞏文肅公布文昭公肇起於南<lb/>
豐遂以文章名天下學者同慕不啻景星之與卿雲而<lb/>
文肅之子司農少卿紆固守家法亦以辭章稱君子謂<lb/>
如魯殿秦碑見者珍惜司農從孫季貍又能大肆於文<lb/>
言質而義正乾淳閒名公多敬畏之自時厥後作者繼<lb/>
軌要不可以一二數嗚呼何南豐曽氏之多賢哉<lb/>
　　　像贊<lb/>
<pb n="KR4d0064_WYG_004-34a"/>
秉仁厚之天資發剛大之正氣立朝而容貌端嚴不假<lb/>
借人以辭色言語所謂前輩風流真得大臣之體噫仰<lb/>
見公之儀形其斯以為知言之君子而令人興起也耶<lb/>
寳祐四年二月上戊後學小生陳宗禮得拜公之遺像<lb/>
於世孫曽君有富家并讀楊龜山先生所作神道碑而<lb/>
有感焉因撮其要言以為公賛云<lb/>
　　　奏議遺集後序<lb/>
嘉靖壬戌季秋刻曲阜先祖文昭公奏議成龍於是心<lb/>
<pb n="KR4d0064_WYG_004-34b"/>
竊自喜葢此集在永樂間為高祖恭惠處士府君所刻<lb/>
厯年滋久寸木無存幸有遺編猶可玩讀久欲復梓以<lb/>
貧無貲未能也即今竊稍義庠乃獲輟俸鳩工并刻曽<lb/>
氏世德遺書而於此集則别帙焉仍舊本也於戲公之<lb/>
文章德業著於當時光於信史固不待此而後傳然尊<lb/>
祖敬宗之心龍實不能自巳茲故敬述我高祖之事而<lb/>
竊喜焉以紀其成高祖諱住字汝愚别號耕釣翁世守<lb/>
文獻善行具載郡邑志鄉人私諡曰恭惠處士云望後<lb/>
<pb n="KR4d0064_WYG_004-35a"/>
四日庚子裔孫翔龍謹書於常州之青雲公署萬厯四<lb/>
十年男適重刋<lb/>
　　　奏議遺集後序<lb/>
公所著書十數種種數十巻而奏議三十巻其一也公<lb/>
治平中舉進士厯官中外有聲㑹修仁英兩宗正史進<lb/>
史館已擢起居舍人慨然以讜論自任繇太后柄臣與<lb/>
夫郊禋大典國故民艱率引經執義軌諸道而止故當<lb/>
時直聲振朝野屹為三朝型範而奏議亦以大行於世<lb/>
<pb n="KR4d0064_WYG_004-35b"/>
由宋而来宇宙凡幾大變書半燬兵燹思孔大懼久且<lb/>
益湮乃從先代所貯叢書中得公遺奏議若干篇釐為<lb/>
上下集諸詔誥制表文若詩附焉繕寫竟付之梓以示<lb/>
將来嗚呼公獨以文垂世哉踐更數州則闓澤覃布史<lb/>
稱公儒者有能吏才冠宋中葉而龜山楊氏推公前輩<lb/>
風流慎重得大臣體豈所謂在國美俗在朝危行者耶<lb/>
獨慨公著述甚繁弗獲盡流於後使覽遺編者睠焉不<lb/>
勝散佚之感是為恨耳公之兄舍人公元豐稿世多傳<lb/>
<pb n="KR4d0064_WYG_004-36a"/>
之乃隆平一書先人珍襲頃嘗出而刻焉公為孔十九<lb/>
世祖顧無能博採全書紹而明之豈書之傳亦有數耶<lb/>
刻成聊紀其槩用寄祖德之思云二十四世裔孫思孔<lb/>
撰<lb/>
　<lb/>
　<lb/>
　<lb/>
　<lb/>
<pb n="KR4d0064_WYG_004-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　曲阜集巻四<lb/>
</p>
<p>
</p>
  </div>
</body>
</text>
</TEI>
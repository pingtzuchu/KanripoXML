<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>曲阜集巻一</head> <lb/>
    <p>
<pb n="KR4d0064_WYG_001-1a"/>
欽定四庫全書<lb/>
　曲阜集巻一<lb/>
　　　　　　　　　　　　　宋　曾肇　撰<lb/>
　　詔<lb/>
　　　元符日食求言詔<lb/>
朕以眇躬始承天序任大責重罔知攸濟永惟四海之<lb/>
逺萬幾之煩豈予一人所能徧察必賴百辟卿士下及<lb/>
庶民敷奏以言輔予不逮矧太史前告天將動威日有<lb/>
<pb n="KR4d0064_WYG_001-1b"/>
食之期在正月變異甚鉅殆不虚生夙夜以思未燭厥<lb/>
理將以彌綸初政消弭天災非藥石之規孰開朕聴况<lb/>
今周行之内人有所懷芻蕘之中言亦可採凡朕躬之<lb/>
闕失若左右之忠邪政令之臧否風俗之媺惡朝廷之<lb/>
徳澤有不下究閭閻之疾苦有不上聞咸聴直言毋有<lb/>
忌諱朕方開讜正之路消壅蔽之風其於鯁論嘉謀唯<lb/>
恐不聞聞而行之唯恐不及其言可用朕則有賞言而<lb/>
失中朕不加罪朕言唯信非事空文尚悉乃心毋蹈後<lb/>
<pb n="KR4d0064_WYG_001-2a"/>
害應中外臣僚以至民庶各許實封言事在京於合屬<lb/>
處投進在外許於所在封章附遞以聞布告遐邇咸知<lb/>
朕意<lb/>
　　　賜新除觀文殿大學士中太一宫使范純仁令<lb/>
　　　　赴闕供職詔<lb/>
卿三朝元老四海具瞻出處為邦國之重輕用舍繫仁<lb/>
賢之消長久置散地宜還本朝歴陞降於殿帷仍總司<lb/>
於琳舘豈惟尊徳尚齒昭示寵靈庶幾鯁論嘉謨日聞<lb/>
<pb n="KR4d0064_WYG_001-2b"/>
忠告昔周公已老猶在京師留侯既封不去漢室眷惟<lb/>
舊弼異世同心聞命疾馳副朕所望<lb/>
　　制<lb/>
　　　除向宗良檢校司空充醴泉觀使昭信軍節度<lb/>
　　　　使制<lb/>
昔周盛世則有申伯之良翰在漢懿親則有少君之長<lb/>
者眷吾仲舅蚤著賢稱登進寵名誕敷詔號醴泉觀使<lb/>
秦國軍節度明州管内觀察處置等使持節明州諸軍<lb/>
<pb n="KR4d0064_WYG_001-3a"/>
事明州刺史上䕶軍河内郡開國公向宗良席慶深厚<lb/>
秉徳粹温富貴無自滿之心恭孝有夙成之質肆朕承<lb/>
祧之始首膺授鉞之榮兹屬東朝亟還大政念崇徳報<lb/>
功之誼將錫異恩守右賢左戚之規莫回慈㫖換節瀕<lb/>
江之地㕘華空土之名增衍戸租併申朕志於戲維我<lb/>
太母有勞皇家方其艱虞則出任社稷之重及底靖康<lb/>
則還就宫闈之安動静必惟其時進退靡失其正而猶<lb/>
鑒觀前載深抑外親爾其念長樂之好謙思文簡之垂<lb/>
<pb n="KR4d0064_WYG_001-3b"/>
裕益堅素履永保令名<lb/>
　　　除皇弟似守太保依前開府儀同三司蔡王充<lb/>
　　　　保平鎮安等軍節度使制<lb/>
朕惟本朝之制厚公族之恩列第京師不忍使之去國<lb/>
兼榮將相未嘗責以治民豈惟致敦叙之仁抑亦隆夾<lb/>
輔之勢矧吾寵弟實位真王念方屬于妙齡將即安於<lb/>
外邸雖云密邇能不疚懷肆舉徽章用孚衆聴皇弟武<lb/>
昌武成等軍節度鄂州滑州管内觀察處置等使守司<lb/>
<pb n="KR4d0064_WYG_001-4a"/>
徒開府儀同三司持節都督鄂州滑州諸軍事鄂州滑<lb/>
州刺史上柱國蔡王似出神明之胄鍾禖祝之祥氣稟<lb/>
温良生知遜悌雅愛圖書之習夙堅忠孝之誠桐葉疏<lb/>
封已侈盤維之寄棣華致好每敦和樂之私比遵朝著<lb/>
之趨尚處宮隅之邃屢觀啓奏祈避禁嚴志雖莫回情<lb/>
實未忍思在宗之誼豈忘原隰之裒顧開府以時難廢<lb/>
國家之典迺涓穀旦增峻官儀更兩鎮之節旄正三師<lb/>
之位叙兼陪井賦益壯宗藩於戲周誥孟侯則曰無康<lb/>
<pb n="KR4d0064_WYG_001-4b"/>
好逸漢詔諸子亦云無邇宵人葢位不期驕者人情之<lb/>
常寵至益戒者前哲所尚往服休命永綏令名<lb/>
　　　太僕少卿李周秘書少監制<lb/>
東觀以圖書為職長貳之選尤髙非年耆徳茂未易得<lb/>
也然秩清務簡處不争之地恬於榮進則能安之好利<lb/>
夸侈者不能一朝居也具官李周質性純厚臨事有守<lb/>
歴試煩使時之老成位于列卿衆謂淹久進秩外史往<lb/>
服少事優游省闥不亦美歟<lb/>
<pb n="KR4d0064_WYG_001-5a"/>
　　　通議大夫賈昌衡正議大夫致仕制<lb/>
士大夫束髮起家白首辭位終始無悔人之所難豈無<lb/>
褒嘉慰爾歸老具官賈昌衡名卿之裔以吏能進歴試<lb/>
内外致位通顯優有風績號稱廉平上書引年願還印<lb/>
綬嘉其知止足之誼閔汝有官職之勞序進文階以為<lb/>
爾寵退安閭里俾益壽臧<lb/>
　　　左武衞上將軍郭逵特贈雄武軍節度使制<lb/>
念功隠卒國有彞章矧予勞舊之臣嘗處訏謨之地奄<lb/>
<pb n="KR4d0064_WYG_001-5b"/>
終壽考宜極哀榮具官郭逵少也知書長而戡武蚤著<lb/>
戰多之績深通静勝之謀伏波未衰尚威名之可憶營<lb/>
平既老亦籌䇿之是咨孰云注意之辰忽起云亡之痛<lb/>
聴皷鼙而增感賜鈇鉞以飾終尚其有知膺此異數<lb/>
　　　陜西運副吕大忠知陜府制<lb/>
朕於用人不盡其力不奪其志均其勞佚欲臣下悦而<lb/>
知勸也爾以材諝久勤于外自陜以西兵食所賴而屢<lb/>
以疾告自請方州甘棠之郊姑遂爾欲坐嘯卧治安其<lb/>
<pb n="KR4d0064_WYG_001-6a"/>
風土庶幾少休毋忘忠報<lb/>
　　　正議大夫知鄧州蔡確復觀文殿學士差遣依<lb/>
　　　　舊制<lb/>
法始於貴者所以示朝廷之公恩篤于舊臣所以為天<lb/>
下之勸眷吾近弼嘗詿微文雖符守之既更顧寵名之<lb/>
尚闕吏民安仰亷陛未尊具官蔡確材術疏通謀猷膚<lb/>
敏與聞機政自元豐之紀年升冠宰司當永裕之復土<lb/>
屬均勞于輔郡旋褫職于殿廬原情無他在法當復尚<lb/>
<pb n="KR4d0064_WYG_001-6b"/>
淹時日以塞人言未忘矜念之心難廢公平之典備顧<lb/>
問於帷幄稍還近班宣條教於翰垣益思盡瘁<lb/>
　　　龍圖閣直學士朝議大夫御史中丞兼侍讀李<lb/>
　　　　常中大夫依前龍圖閣直學士御史中丞兼<lb/>
　　　　侍讀制<lb/>
有位而無官守有禄而無事責此階散所以無常員也<lb/>
然必積日累年不罹罪悔有司銖寸較量應格然後一<lb/>
遷亦已艱矣具官李常閎裕而静深温恭而諒直秉義<lb/>
<pb n="KR4d0064_WYG_001-7a"/>
陪朕朝夕有恪葢直延閣長憲臺侍經席皆儒學之華<lb/>
選仕進之要地也人處其一以為寵榮爾今兼之其任<lb/>
重矣兹又因其嵗成進秩二等往服朕命職思其憂<lb/>
　　　蔣之竒寶文閣待制制<lb/>
三聖圖書萃在延閣儒學之士職列其中諷議討論維<lb/>
時妙選雖身在江海之上而名近日月之光則世以為<lb/>
榮任亦加重具官蔣之竒富以辭藝博知古今臺閣踐<lb/>
更號為久次眷予南服付以列城屬愚民弄兵騷動嶺<lb/>
<pb n="KR4d0064_WYG_001-7b"/>
表武夫利賞賊殺善民而爾應接經營多中機㑹有罪<lb/>
就戮無辜獲申載嘉爾能宜用褒顯進於侍從之列不<lb/>
改帥師之舊使逺人觀望益加二千石之尊為汝之光<lb/>
不既多乎<lb/>
　　　知洪州熊本知越州制<lb/>
㑹稽西阻淛河東漸于海有陂湖灌溉之利故嵗多順<lb/>
成有絲枲魚鹽之饒故俗重犯法獄訟稀簡土風和平<lb/>
置守牧人此為樂國具官熊本辭學起家果藝從政南<lb/>
<pb n="KR4d0064_WYG_001-8a"/>
宫西掖試用有聲畨禺豫章循行可紀因爾能效委兹<lb/>
重寄環地千里提封七州兵籍賦輿莫不兼總名聯侍<lb/>
從之列身寄牛斗之間是為寵榮益務報稱<lb/>
　　　御史中丞胡宗愈中大夫尚書右丞制<lb/>
先帝稽古建官肇自三省維尚書萬事所出丞實總其<lb/>
紀綱糾正官邪彌綸國典非通達治道剛毅有守烏能<lb/>
勝其任哉具官胡宗愈明允篤誠敏於世用待時以君<lb/>
子之器立朝有諍臣之風直筆正繩無所回撓開廣朕<lb/>
<pb n="KR4d0064_WYG_001-8b"/>
意見弗欺之忠補助政體多可行之論斷自朕志擢貳<lb/>
中臺躐進文階增峻堂陛唐太宗嘗謂尚書丞百職綱<lb/>
維事一失中天下有受其敝者而當時魏鄭公戴胄劉<lb/>
洎輩迭處其位皆號得人今朕虚已仰成股肱是賴爾<lb/>
其矯正浮偽振肅偷惰使官修政舉有貞觀之風則豈<lb/>
獨爾為稱職亦以副先帝作則垂憲之心可不勉哉<lb/>
　　　朝奉郎石賡京東路提刑制<lb/>
朕於用刑寧失有罪而嵗報大辟有加無損意法網尚<lb/>
<pb n="KR4d0064_WYG_001-9a"/>
密使民難避易犯歟抑吏之不良猶有遷情以就法者<lb/>
歟故于臨遣使臣尤欲使知朕意以爾質厚而識明宜<lb/>
能導民以逺罪哀矜而折獄矧齊魯之俗易與為善往<lb/>
祇朕訓其盡爾心<lb/>
　　　契丹偽公主錫令結牟封夫人制<lb/>
先帝威徳覆被四方宜有逺人舉宗内屬優錫命數朕<lb/>
其可忘某人生自大邦嬪于西土能慕聲教叩闗請朝<lb/>
引對在廷益嘉恭順胙之成國視古小君象揥翟衣以<lb/>
<pb n="KR4d0064_WYG_001-9b"/>
為爾寵往帥種落舉為王民<lb/>
　　　范純禮復天章閣待制樞密都承㫖制<lb/>
樞機之地選用士人宣納密命自神考始肆予纂服收<lb/>
拔端良寘諸左右葢遵先志具官范純禮夷易有守篤<lb/>
實無華恂恂自持言行相顧失職兹久秉心不移起分<lb/>
州符未厭輿議其還延閣侍從之選來贊右府訏謨之<lb/>
微副予咨求<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>爾忠益<lb/>
　　　東頭供奉官李志張大中並轉兩官制<lb/>
<pb n="KR4d0064_WYG_001-10a"/>
朕圖疆場之功常以静勝為優斬獲為下顧如爾等立<lb/>
效西陲實在前日第勞行賞則有舊章其往自今當體<lb/>
朕意<lb/>
　　　故降授太子少保致仕潞國公文彦博追復河<lb/>
　　　　東節度管内觀察處置等使太師開府儀同<lb/>
　　　　三司太原尹潞國公制<lb/>
朕嗣位三月三下恩書徽纆桁楊棲置弗用放流竄逐<lb/>
係踵生還尚念故老元臣嘗位丞弼或奪爵身後或殞<lb/>
<pb n="KR4d0064_WYG_001-10b"/>
命貶中霈澤之行豈限存殁不有追復孰慰幽魂具官<lb/>
文彦博佐佑四朝勲徳兼茂粤自神考命為師臣逮及<lb/>
先皇咨以重事去國未久嘖有煩言降秩春官僅存公<lb/>
號齎志沒地屢閲嵗時蔽自朕心悉還舊貫維垣印綬<lb/>
冠秩百工全晉節旄視儀三事納書泉壤流澤子孫死<lb/>
而有知可以無憾<lb/>
　　　除曾布銀青光禄大夫守尚書右僕射兼門下<lb/>
　　　　中書侍郎制<hi>元符三年十月八日下</hi>
<pb n="KR4d0064_WYG_001-11a"/>
左右置相以總吾喉舌之司東西分臺以斡我鈞衡之<lb/>
任居中如鼎足之峙承上若台符之聯相須而成闕一<lb/>
不可迺登次輔以告大廷左光禄大夫知樞密院事上<lb/>
柱國魯郡開國公曾布敏識造微懿文貫道器周小大<lb/>
之用智適古今之宜被神考特達之知亟躋禁從膺先<lb/>
朝倚注之重久執事樞而能悉心公家宣力夙夜忠以<lb/>
迪上誼不辭難憂勤百為壯老一節肆朕纂臨之始尤<lb/>
嘉翼戴之勞㕘稽師言圖任舊徳文昌端揆之列紫微<lb/>
<pb n="KR4d0064_WYG_001-11b"/>
陪侍之班合兹寵名作我近弼仍遷階品增衍户封於<lb/>
戲朕有休息百姓之心汝則覿文而匿武朕有總核庶<lb/>
工之志汝則務實而去華以至甄序材良敦奬正直澄<lb/>
清風俗振肅紀綱使萬物各得其平無一夫或失其所<lb/>
汝之職也尚往欽哉<lb/>
　　表<lb/>
　　　南京謝上表<lb/>
以儒懦而辭將符以親嫌而避邊要頗識事君之義敢<lb/>
<pb n="KR4d0064_WYG_001-12a"/>
干留令之誅仰賴聖明俯矜誠請既逃罪戾仍獲便安<lb/>
伏念臣無所取材粗知嚮道雖險阻艱難備嘗之矣而<lb/>
造次顛沛必於是焉以平生寡偶而少徒故臨事易危<lb/>
而多畏昨祈外補聊避煩言未容墨突之黔遽改并門<lb/>
之帥且節制方面號為儒者之榮率先戎行正是人臣<lb/>
之分便當即路詎敢懷私直以任非所長力有不逮矧<lb/>
弟兄之孤立擅將相於一時中懼滿盈外虞讒間再瀝<lb/>
籲天之懇中䝉易地之優維陳宋之奥區首東南之甸<lb/>
<pb n="KR4d0064_WYG_001-12b"/>
服周流二國俛仰十期何幸衰年復尋故步望千門之<lb/>
宫闕識三后之衣冠合抱干雲或異時之拱把峩冠束<lb/>
帶多前日之佩觿所愧薄材曾微惠政下孤民望上誤<lb/>
國恩此葢伏遇皇帝陛下舜智兼容堯仁徧覆初無心<lb/>
於予奪皆因物之短長是致孤生與叨平施毋輕民事<lb/>
方竭力於兹辰苟利公家誓捐軀於異日<lb/>
　　　謝史成受朝奉郎表<lb/>
裁成二帝之書仰資聖訓褒録諸儒之效俯逮羣生繆<lb/>
<pb n="KR4d0064_WYG_001-13a"/>
進官榮併叨恩賚省循非稱冐昧為慚竊以簡册之傳<lb/>
固多帝王之書為重文章之用非一述作之體為難在<lb/>
昔有官若時稽古自周而上具載百篇之言繇漢以還<lb/>
各成一代之史典謨之辭略而雅春秋之法謹而嚴子<lb/>
長雖謬於是非見稱事核孟堅頗推於詳贍或患文繁<lb/>
降及後人益艱是任或紀事支離而失實或設辭骩骳<lb/>
而不工或疏略牴牾之相形或取舍抑揚之未當歴觀<lb/>
前載兹謂材難矧兩朝功徳之崇髙而五世聲名之富<lb/>
<pb n="KR4d0064_WYG_001-13b"/>
有以至俊傑瑰竒之士檮杌嵬瑣之姦載在信書傳之<lb/>
後裔宜得貫穿馳騁之學温純深潤之辭追二典之光<lb/>
華垂百王之軌範如臣之鄙揣分無堪幼聞道於父兄<lb/>
粗知好古長論文於師友竊慕著書然而植性昏㝠受<lb/>
材濩落有淺見寡聞之累無屬辭比事之長遭世盛明<lb/>
脱身冗散天禄石渠之奥蚤預校讐金匱玉板之文得<lb/>
㕘論次兹儒林之盛選實仕路之殊榮特達甄收莫非<lb/>
帝力周旋長育咸出上恩自視庸虚固難報稱雖勤劬<lb/>
<pb n="KR4d0064_WYG_001-14a"/>
於夙夜謾淹歴於嵗時闡發大猷豈敢希於作者整齊<lb/>
故事或可繼於前人甫臨汗簡之終適遘負薪之疾奏<lb/>
書天陛阻親望於清光拜賜宸庭莫與聞於褒詔豈期<lb/>
推賞并及罔功養拙藏愚久已逃於常憲因人成事兹<lb/>
復玷於異恩遜避弗容驚惶失措此葢伏遇皇帝陛下<lb/>
務尊先烈祇紹永圖謂祖考之功非形容之可既而子<lb/>
孫之孝在潤色之為能深詔有司共成大典葢兼資於<lb/>
衆智不求備於一人每矜載筆之勤靡間吹竽之濫致<lb/>
<pb n="KR4d0064_WYG_001-14b"/>
兹瑣質均被鴻私螻蟻雖微素積愛君之志涓塵有補<lb/>
敢忘許國之忠<lb/>
　　　陳州謝上表<lb/>
初縁細故輙丐徙州繼露危誠復求易地圖報未伸於<lb/>
萬一冐煩已至於再三自非明恕之朝當在譴訶之域<lb/>
聖恩甚厚私願弗違視太守之章孱愚知幸望長安之<lb/>
日感涕難勝伏念臣託勢至孤叨榮過重謀身寡術易<lb/>
致於人非竊禄無功難逃於鬼瞰材微命舛福薄災深<lb/>
<pb n="KR4d0064_WYG_001-15a"/>
方祇歴下之行忽遘漳濱之疾顧筋骸之素憊困藥石<lb/>
之交攻氣屬如絲識幾去幹已分身歸於厚夜不圖天<lb/>
假於餘生恍如夢寐之初回憯若酲醲之未解神明凋<lb/>
耗形體支離念官守之尚遥迫王程之有限内省尫羸<lb/>
之質豈堪撼頓之勞非敢自愛於疲癃實懼仰慙於任<lb/>
使幸修門之在望恃延閣之見收呌閽自言伏質俟罪<lb/>
葢疾痛之加者呼父母而是愬精誠之至者動金石而<lb/>
非難果上惻於淵衷俾曲從於私便維兹藩輔密邇京<lb/>
<pb n="KR4d0064_WYG_001-15b"/>
師事簡民淳首被朝廷之化里安户佚稀聞枹鼓之音<lb/>
顧臣何人獲此善地可覬康寧之福皆縁覆䕶之恩矧<lb/>
常守於是邦有相望之仲氏流風未逺故事可詢重念<lb/>
臣昨守汝隂亦𨽻畿右始引小嫌而求避出於慮患之<lb/>
未周終明大體而復還良以至公之在上銘心敢忘粉<lb/>
骨難酬此葢伏遇皇帝陛下聰明燭於十微而隆寛盡<lb/>
下威徳加於九有而内恕及人篤遺簮墜屨之仁推藏<lb/>
疾納汚之誼太皇太后陛下處奥室之中而周知萬事<lb/>
<pb n="KR4d0064_WYG_001-16a"/>
據崇髙之勢而洞照羣情常懷大徳之好生不忍匹夫<lb/>
之失所憫臣忝陪侍從之末察臣實嬰沈瘵之餘假借<lb/>
寵靈安全孤朽臣敢不體上之慈而哀矜於下念已之<lb/>
病而綏養斯民庶收塵露之微少答乾坤之施<lb/>
　　　南京謝上表<lb/>
得郡便私未報期年之政因人易地更分京邑之權朝<lb/>
始去於故棲夕遂臨於新部伏念臣材不堪於巨用行<lb/>
有愧於古人蚤塵侍從之華寖冐藩垣之寵未踰再嵗<lb/>
<pb n="KR4d0064_WYG_001-16b"/>
更守二州既不能興教化於民使之遷善而逺罪又不<lb/>
能作聰明於外因以誑世而取名惟殫夙夜之勤期副<lb/>
焦勞之念矧彼淮陽之地舊為楚國之郊屬頻年昏墊<lb/>
之餘加比屋凶饑之後浚渠路以疏積潦發廩庾以賑<lb/>
流民方竭力於經營遽䝉恩而轉徙國家别建都邑内<lb/>
壯皇居維王迹之所基視他邦而尤重掌離宫之筦籥<lb/>
奉原廟之衣冠以屬微臣彌慙非據此葢伏遇皇帝陛<lb/>
下矜憐舊物優假近班尚容環走於王畿因使周知於<lb/>
<pb n="KR4d0064_WYG_001-17a"/>
土俗奉承清問敢希宣室之歸攀附末光未覺長安之<lb/>
逺誓當盡瘁少冀分憂至於事鞭扑以立威飾厨傳以<lb/>
干譽非明時之所尚亦私義之不為<lb/>
　　　徐州謝上表<lb/>
懷章去國不啻三年荷槖入朝未淹百日復棲遲於民<lb/>
社驟違逺於闕庭迺義理之當然豈人情之所願竊念<lb/>
臣秉性固陋承學迂疎懷是古之至愚抱守官之獨見<lb/>
豈特難堪於世用固已不善於身謀昨者召自留都處<lb/>
<pb n="KR4d0064_WYG_001-17b"/>
之宗伯屬郊丘之肇祀議天地之經祠執禮雖明趨時<lb/>
則戾已行之令豈孤論之能回不韙之誅敢偷安而苟<lb/>
免旋抗章而請辠䝉易地以示恩繼露微衷復頒温詔<lb/>
終賴乾坤之造曲成犬馬之私假以使符置之善地循<lb/>
行閭里固多魚稻之饒周覽山川頗有江湖之趣夫何<lb/>
孤蹇獲此便安此葢伏遇皇帝陛下寛裕有容包含徧<lb/>
覆將以招致芻蕘之論是用特寛斧鉞之威伏惟恩慈<lb/>
豈易報稱臣身雖在外義不忘君况仰賴於皇明忍自<lb/>
<pb n="KR4d0064_WYG_001-18a"/>
愆於素守深念長人之寄知無不為益堅許國之誠死<lb/>
而後已<lb/>
　　　賀元祐四年明堂禮成肆赦表<lb/>
侑帝饗親既金聲而玉振赦過宥罪遂雷動以風行歡<lb/>
聲達於幅員恊氣充乎上下竊以躬事天之禮莫如王<lb/>
者之堂極嚴父之心是謂聖人之孝講兹鉅典屬在熙<lb/>
朝即路寢以親祠兆於仁祖黜五精之並祭斷自神宗<lb/>
光昭前聞啓迪後嗣恭惟皇帝陛下紹膺寶命祇遹先<lb/>
<pb n="KR4d0064_WYG_001-18b"/>
猷平成百度而不有其功覆載羣生而不尸其徳謂時<lb/>
和嵗豐之效乃髙穹顧諟而然謂刑清武偃之祥乃七<lb/>
廟威靈所致矧屬承祧之始永懷濡露之恩具申報本<lb/>
之誠且展事生之道以祭恐數而凟故遵三嵗之期以<lb/>
郊則逺而疏故度九筵之位季秋令月吉日上辛備法<lb/>
駕之儀協雅聲之奏牲牷博碩籩豆静嘉元龜大輅之<lb/>
旅陳篆轂錯衡之輻輳并柯共柢按圖牒而充庭髽首<lb/>
貫胸袵衣冠而就列以引以翼有壬有林奠珪幣以告<lb/>
<pb n="KR4d0064_WYG_001-19a"/>
䖍舞羽旄而象徳靈心合答精意感通嘉得四海之懽<lb/>
增受萬年之䇿尚念有司之庶獄豈無弗獲之一夫乃<lb/>
御端闈亟敷大號滌瑕盪穢已責逮鰥空狴犴而縱縲<lb/>
囚開府庫以賜軍士布慶施徳昭天漏泉彼泣辜弛網<lb/>
之仁推食解衣之惠方之於此不其狹歟臣忝綴從班<lb/>
適分州寄莫與奉璋之列徒懷拱極之心<lb/>
　　　賀上傳國寶表<lb/>
受命之符為時而出自天之佑維聖是承方拜貺於大<lb/>
<pb n="KR4d0064_WYG_001-19b"/>
廷遽均恩於率土官師動色海㝢䝉休臣聞夫國璽之<lb/>
有去來猶周鼎之有輕重好治而惡亂舍昏而即明頃<lb/>
自有唐之衰薦更五代之季伏而不發殆且百年忽爾<lb/>
自歸將傳萬世所以表祖宗積累之慶告社稷靈長之<lb/>
休在聖與仁宜昌而壽恭惟皇帝陛下沈潛迪哲剛健<lb/>
好生㕘天地以成能垂子孫而作則果有神物是貽皇<lb/>
家固將配甘露以紀元豈止擬芝房而度曲臣職専守<lb/>
土志切慕君講稱壽之儀阻陪下列奏升中之頌敬俟<lb/>
<pb n="KR4d0064_WYG_001-20a"/>
方來<lb/>
　　　賀册皇后表<lb/>
中闈肇建盛禮具行人神協謀夷夏胥慶竊以國家為<lb/>
天下之本后妃實王化之基致治所繇求端非逺恭惟<lb/>
皇帝陛下紹天駿命垂世永圖承七廟之吉蠲奉三宮<lb/>
之供養而長秋虚位六職曠官咨求淑人來相宗事上<lb/>
遵太母之訓下採有司之言皷鐘在庭典册備物坤元<lb/>
博厚已正於隆名婦順章明可風於率土臣身雖在外<lb/>
<pb n="KR4d0064_WYG_001-20b"/>
義不忘君誦造舟之詩想見光輝之盛申彤管之戒庶<lb/>
幾補報之忠<lb/>
　　　宣州謝上表<lb/>
信而後諫愧無平仲之言罪不容誅誤脱成湯之網屈<lb/>
嚴科而賦命畀善地以寧親聖澤隆寛自古未有愚心<lb/>
感激欲報何從伏念臣蔽䝉之人迂濶於事以直道為<lb/>
敬天之實以詭情為駭俗之非殺其身有益於君行之<lb/>
無悔見其利不顧其義死莫敢為知萬折而必東故三<lb/>
<pb n="KR4d0064_WYG_001-21a"/>
已而無愠汲黯之戇寧免世嫌子文之忠葢出天性切<lb/>
服兩宮之知遇稍希八彦之激昻故有横逆之來曾無<lb/>
左右之助口欲清而愈濁外無正而不行徒傷忠敬之<lb/>
難明亟比欺誣之重坐既免投於荒裔仍擇處於近藩<lb/>
風俗休戚在所漸摩朝夕㫖甘得其順適道固隆於善<lb/>
貸恩尤著於曲成此葢伏遇皇帝陛下聴徳維聰使臣<lb/>
以禮兼洪覆無私之運均大明徧照之神謂好言利病<lb/>
者有區區憂國之心謂不事權貴者非汲汲謀身之輩<lb/>
<pb n="KR4d0064_WYG_001-21b"/>
方免官而從衆竟薄責以勸忠臣敢不敬體惠慈退加<lb/>
脩省凡正心而誠意必明辨以篤行金石可磨祇慎子<lb/>
臧之達節死生不變庶幾徐邈之有常殫夙夜治民之<lb/>
勞全始終報上之意<lb/>
　<lb/>
　<lb/>
　<lb/>
　曲阜集巻一<lb/>
</p>
<p>
</p>
  </div>
</body>
</text>
</TEI>
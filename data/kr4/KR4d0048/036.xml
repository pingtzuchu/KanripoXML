<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_036-1a"/>
陳眉公先生訂正丹淵集卷三十六<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　墓誌<lb/>
　　　屯田郎中石君墓誌銘<lb/>
嘉祐七年十一月二十一日朝奉郎守尚書郎<lb/>
中知遼州軍州兼管內勸農事輕車都尉賜緋<lb/>
<pb n="KR4d0048_SBCK_036-1b"/>
魚袋借紫石公以疾卒於公舘其子蒼舒奉衛<lb/>
輤車還長安卜㠯熈寧元年八月庚申塟于萬<lb/>
年縣鳴犢鎭之某村蒼舒以同嘗遊於其父子<lb/>
之間以疏麗公之高行凢六七致而不倦其辭<lb/>
愈勤而愈哀將求同之文寘公之所藏同自視<lb/>
孱呐何以盡公之休懿然豈忍不受其子之惓<lb/>
惓勉爲次之公諱某字君瑜世居關中曾祖某<lb/>
祖某生五代荒季之末耻食之粟潜遁自高父<lb/>
某累封太常博士母李氏封清河縣君太博旣<lb/>
<pb n="KR4d0048_SBCK_036-2a"/>
生于國𥘉聞其父祖說前朝穢凟攘劫之亂謂<lb/>
今有天子在汳除灑潔袚一布休治鋪張建置<lb/>
文采爛蔚輦轂之下士民恬安於是遂擕家以<lb/>
東公因生於京師占籍祥符縣公少舉進士繇<lb/>
開封府荐景祐元年一中上第調孟州河隂縣<lb/>
主簿縣踞汴渠之咽歲驅兵夫十萬餘厮折寘<lb/>
滅堅菑揵以瀉其流絶滎波直王城㑹長淮通<lb/>
東南之漕給中都事務㝡嚴劇大農毎歲度諸<lb/>
郡之榖峙於縣以禀其用所領內者非精徤有<lb/>
<pb n="KR4d0048_SBCK_036-2b"/>
智數則禍其囏而使令謾誣受賕矣公始任卽<lb/>
當此衆未信其能評之他負蟻入公制以術部<lb/>
後先無相躐才鋒森然批斷翦翦無一粒宿于<lb/>
外日日用此道塗謡誦之遂著名矣再授扶溝<lb/>
縣主簿王畿之吏大抵尚因循好取譽民狃悍<lb/>
猾務不直以亂治亡所尊畏侮慢驕狠或時執<lb/>
上官短長側睨若相角急則投銗筩撾登聞鼓<lb/>
矣公至不能耐一切根排剷劀䋲以國律無所<lb/>
借宥久之惡少相教敕避去曰是不如他人慎<lb/>
<pb n="KR4d0048_SBCK_036-3a"/>
無犯入卽<graphic n="KR1366" url="https://raw.githubusercontent.com/kanripo/KR-Gaiji/master/images/KR1366.png" mimeType="image/png"/>汝肉矣一邑歛手翕息不敢議公<lb/>
令嘗間語公謂寰內之治難以比諸外當少寛<lb/>
取無事以去不爾忽失慮中其竒安可悔公曰<lb/>
用法有內外之異非朝廷所以待天下之意也<lb/>
愚職在奉助惟知以狥公爲稱不知其餘矣事<lb/>
在齟齬令輙入告公獨處之益辦內史鄭文肅<lb/>
公聞而喜謂其僚曰石君新進乃能如此後日<lb/>
有勢位何施而不宜優詞荐之改大理寺丞知<lb/>
虹縣虹屬宿當江淮楚泗之㑹俗尙雜惡昧利<lb/>
<pb n="KR4d0048_SBCK_036-3b"/>
而嗜訟令始至先以事鈎之旣得乃緣其間巧<lb/>
刻放橫肆㔾所欲以求縣如其意後窮訊暴其<lb/>
情反詰之伏出卽飛不穩語攅嘷旅吠中外諠<lb/>
誻往往爲立獄令不勝頋被謫若此者屢矣公<lb/>
𥘉來謁守守視公少年易之撼以虹治留公假<lb/>
州局公曰奉詔書不敢私自免試往臨之苟有<lb/>
可以上關願府無見爽相庇頼事不枝柱政無<lb/>
難爲矣守頷之曰然旣至嚴肅閉黙不露缺巇<lb/>
釁衆莫測其端涯但密記姦桀䟽捕幾軰白府<lb/>
<pb n="KR4d0048_SBCK_036-4a"/>
逐他所自是一境平靜㠯善譽聞富人責租使<lb/>
其奴歐逋者疻之公曰奴罪當然教之者主耳<lb/>
并錄之主懼匿不出捕急其徒計賂人代焉至<lb/>
廷下公曰是富人耶衣冠則爾其質乃賤隷袒<lb/>
視之膚革皸瘠果其家役僕也杖去直得其主<lb/>
而坐之自是疆宗大姓俯首躡地栗不敢鼓踵<lb/>
謂神爲公矣亡命多聚居辟隙晝則人夜相結<lb/>
爲盗推剽寇敓入舟撇大浪杳不得其所之廵<lb/>
徼日㠯告求問莫獲民苦此公爲立法以閭里<lb/>
<pb n="KR4d0048_SBCK_036-4b"/>
編戸什伍相保信一敗並繫無貸悉感懼相伺<lb/>
察訖公去無人遺一金至今長老道公卽歎息<lb/>
矣遷殿中丞移綿州羅江縣蜀人柔良畏事索<lb/>
摩撫公易虹治一用清簡未逾時縣事㔾告無<lb/>
所設簿書凝然械杻積蠧廡下徒吏偃倨門宇<lb/>
終日居甿不識追胥之擾盡力田事新黌舍聚<lb/>
良子弟置師教之親爲講說義訓使循服其父<lb/>
兄感泣入謝相與謀寫公之狀于浮屠示世世<lb/>
無忘公成都士人盛甲天下其學術文章平日<lb/>
<pb n="KR4d0048_SBCK_036-5a"/>
常相高不肯下服文潞公鎭蜀當貢士先時考<lb/>
官重其人人亦多豫以他事解不得巳爲之須<lb/>
柬輯奥大深險之目以苦之幸入等少不毁巳<lb/>
舊常若此潞公尤愼之歷計部吏舉無如公者<lb/>
請公起公未行衆巳曰其人矣及取士名出日<lb/>
皆人常所願其得之者下帖然無一語明年登<lb/>
第十不遺一二聞者無不嘉其精工還朝以太<lb/>
常博士通判許州尋改永興軍公雖佐者然獻<lb/>
齒疆煦輭潜咨密啓府寔頼之有猾盗屢抵法<lb/>
<pb n="KR4d0048_SBCK_036-5b"/>
黥竄嶠外者數矣毎迯其家隱區落深密間出<lb/>
用兇力爲人患人不敢正視孽久益劇後捕得<lb/>
法當流海上獄入公建說安撫使誅之安撫使<lb/>
怒瞪公曰通判欲使我撓法殺人耶公端色緩<lb/>
起曰愚非敢以刺骨事公者但陛下用公鎭京<lb/>
兆豈特區區若他郡吏守三尺事大小一委公<lb/>
以便宜殺一巨姦安知不治公之民數十百乎<lb/>
公在此渠敢衊公治奈何安撫使悟從公議明<lb/>
日一府讙譟皆曰非貳車不宥惡盗蔓日以滋<lb/>
<pb n="KR4d0048_SBCK_036-6a"/>
矣改屯田員外郎大祫加都官員外郎遷職方<lb/>
員外郎三白渠穿涇屬之渭延衺二百里漑田<lb/>
無慮數千頃衣食億萬長安華原倚以爲命國<lb/>
家爲設官專總其事毎秋稼罷鳩役釃闢及壤<lb/>
通蕩無害一不如制壅閼潰壞乃不霑足民遂<lb/>
竊决爭以死繇有司惰忽不厪力矣楊宣懿公<lb/>
辟公知渠事公自谷口行視且曰涇流夲無窮<lb/>
率嘗不能㠯饒者用之乖方也役作公督利夫<lb/>
二萬築堰岸上植表䥴溝枝分股注舊歲一過<lb/>
<pb n="KR4d0048_SBCK_036-6b"/>
猶不給自公監乃二過有厭矣六縣之土蒙𬒳<lb/>
灌沃禾黍登倍易民之訟以爲謳歌距今不衰<lb/>
矣遷屯田郎中知慶成軍丁太夫人憂服除賜<lb/>
緋衣銀魚知遼州遼鄙小所治當陿阸前人忽<lb/>
之不事事吏頑惷民貧有欲訴者亡地益窘偪<lb/>
公爲之籍記簿調賦役瘍濯而莩飼之宛轉旬<lb/>
月成就人咸安之詔求舉堪清要吏梁丞相爲<lb/>
大鹵嚴峭少合特取公應書進之宰相方將汲<lb/>
用而公遂病至不起享年五十二嗚呼公少好<lb/>
<pb n="KR4d0048_SBCK_036-7a"/>
學博覽兼記其譔述有尺度名聲鏘然爲人器<lb/>
宇儻蕩疎眉廣口望之魁崛偉人也喜大節善<lb/>
論議於世務纎悉無不該䆒聽之灼灼皆可立<lb/>
施用者與人欵曲接以恩意無一不相能故死<lb/>
之日上下咸嗟悼之娶李氏封南陽縣君知書<lb/>
史爲婦姑蹞歩以禮閨帷矩範鄰里矜法自公<lb/>
死不復御文繡日蔬食誦佛書治家嚴嗃訓子<lb/>
孫益不容自放男一人蒼舒雋慧修爽雜習可<lb/>
喜攻詞章善草<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>前爲高陵縣主簿諸公譽之<lb/>
<pb n="KR4d0048_SBCK_036-7b"/>
女一人適大理評事裴正民柔淑婉嬺克禀儀<lb/>
法孫若于人公有文集凡十卷所以爲銘銘曰<lb/>
　　石以嚳源　康叔有孫　靖伯之支<lb/>
　　碏爲純臣　漢奮恂恂　萬石一門<lb/>
　　昶魏守萊　東陵始遷　至愷過江<lb/>
　　從官晉元　仲覽于唐　所秩亦尊<lb/>
　　後頗班班　雖晦有人　公世關中<lb/>
　　孝謹所蕃　起嘘其熒　將熖以燉<lb/>
　　服采吏塗　爀然厥聞　宜積勠勤<lb/>
<pb n="KR4d0048_SBCK_036-8a"/>
　　勢乆且燔　群章交加　進天之閽<lb/>
　　洊試于州　朱遼兩<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>　治居窮嵓<lb/>
　　胥甿樸渾　公爲輯齊　宜有畢完<lb/>
　　求賢下書　外委要官　太原得公<lb/>
　　亟喜以論　上將寘之　崇資顯班<lb/>
　　厄乗其期　中壽以淪　人嗟謂天<lb/>
　　孰云而神　公胡不留　德俾在民<lb/>
　　昔旟東征　今柩西還　御羞之隣<lb/>
　　鳴犢之原　山蟠水紆　問龜其言<lb/>
<pb n="KR4d0048_SBCK_036-8b"/>
　　此地吉良　可棲公魂　公其來安<lb/>
　　以侈後昆<lb/>
　　　屯田郞中閻君墓志銘<lb/>
公諱某字某其先太原人五世祖某嘗爲唐安<lb/>
郡從事因家焉曽祖某有異行鄉䣊稱慕陳文<lb/>
忠公咸平中仗使節慰撫二蜀蒐獵幽隱表言<lb/>
其高朝廷下粟帛褒寵之祖某安善固節不樂<lb/>
仕進考某贈屯田郞中妣封旌德縣太君郞中<lb/>
旣嗣累世令德之後薰濡染漬刻意於學酣嗜<lb/>
<pb n="KR4d0048_SBCK_036-9a"/>
典冊顚倒熟爛尤喜左氏春秋㝡爲學者左右<lb/>
采獲持去精義以下其他師淳化中順賊起郡<lb/>
邑大擾郎中盡委去貲槖挈家所有書居二江<lb/>
野外奥曲賊不能到處穴地藏之曰貨財吾不<lb/>
屑此書如爲兵火蹂燼後求無有也事平出之<lb/>
使子弟日夜講解誦習要之爲名儒故有如公<lb/>
者子焉公天聖五年郡舉進士南宫類其所程<lb/>
文奏入高等覆試廷下唱第裁得同學究出身<lb/>
公進撫陛楯辭不願就願復隷他日薦書意甚<lb/>
<pb n="KR4d0048_SBCK_036-9b"/>
切上使中貴人㠯温語諭之乃巳調佐永興軍<lb/>
醴泉縣間益自勉造爲詞章遂鎻主簿㕔以起<lb/>
於是中八年進士乙科授本軍推官論代丁旌<lb/>
德憂外除𥙷涇州幕用舉者改著作佐郎知彭<lb/>
州濛陽縣遷秘書丞太常博士監在京左廂店<lb/>
宅務以郎中喪去職終制授屯田員外郎通判<lb/>
定州今丞相昌黎韓公時爲經畧使判府事事<lb/>
一切委公凢有可㠯古義裝潤表䟽使理趣較<lb/>
明有條紀不難諭者非㠯公無誰爲之丞相視<lb/>
<pb n="KR4d0048_SBCK_036-10a"/>
公禮特厚轉都官員外郎賜五品服御史闕詔<lb/>
近臣上有行誼者𥙷之今孫少傅抃爲中丞㠯<lb/>
公名聞衆憚公端勁難揉遂執仇議以罷拜職<lb/>
方員外郎知開封府縣縣治盡京城之半事目<lb/>
苛冗復爲彊家巨宗佩貴挾姦侵撓紀律䥴折<lb/>
下戸錮理專利以居於巳公至逾月皆懔懔自<lb/>
約不敢引手探公緩急孱賤孤弱始得開蕩喑<lb/>
噎吐爲和氣至今議者談治赤之最公先也㠯<lb/>
屯田郎中知礠州礠人鈍縵少文公爲立學選<lb/>
<pb n="KR4d0048_SBCK_036-10b"/>
師㠯教育之躬自臨視較試藝術旌引能者厲<lb/>
飾不逮故風尙藹然一變椎俗民旣禮讓事亦<lb/>
休簡未幾移江南西路提點刑獄臨川郡丞南<lb/>
昌從事皆大臣子弟倚藉勢力放肆貪暴前按<lb/>
察者率皆頋忌遮護陽不省問公視事卽鈎治<lb/>
之狀得聞上逐去由是列郡傾聳震惕食飮眠<lb/>
寐不忘檢戒江南民雖嘗以訟自喜然有㠯詿<lb/>
誤入法者前人諱惡之槩嘗以例移管他處公<lb/>
閱籍指辨盡還之鄕袁州分宜縣具獄上兄弟<lb/>
<pb n="KR4d0048_SBCK_036-11a"/>
二人者斸家發柩取物敗其重意悉綴結增就<lb/>
一與其弟本非矣弟癡騃庸懦㔾悉臣也公視<lb/>
狀直曰兄乃賊弟何預爲是必有以力轉其情<lb/>
者屬有司謹驗卒如公言各㠯罪免群論稱嘆<lb/>
謂公神明矣公行廬陵有婦人來自嶺南遣婢<lb/>
持尺𥿄詣公傳言夫死無所附願得適人以圖<lb/>
北歸望公閔肯書此貴人無疑納我公謂曰若<lb/>
主何在令自來婢去公曰外有人矣是將有利<lb/>
其財而爲之謀以我爲信者黙令捕之寔爲無<lb/>
<pb n="KR4d0048_SBCK_036-11b"/>
頼者誘給以覬其所齎裝公致之獄道此伏罪<lb/>
而遣良校護送婦人歸京虔州民私貿鹽以自<lb/>
業世世習抵冐雖毒懲痛斷然不肯少悔者朝<lb/>
廷旣亦以厚格當所獲故捕吏務多得其狀名<lb/>
至兇者取所賞往往鍜錬平罪以當其所酬公<lb/>
下論切戒謂不可復者比㑹信豐令嘗繫此等<lb/>
囚逮二百人公引前一二簡詰獲犯實者五之<lb/>
二自是鹽獄遂省至今人謳歌之嘉祐六年八<lb/>
月二十七日公權虔守事且出聚僚吏區決如<lb/>
<pb n="KR4d0048_SBCK_036-12a"/>
平時罷歸食疾作藥不及下以卒年六十五也<lb/>
公方重端梗簡介靜嘿自讀書便好追訂古聖<lb/>
賢所㠯立言示後世之意其爲文章浩蕩閎碩<lb/>
騰高踔遠解理析義夷易明白西南士人宗師<lb/>
之其講議世故開列政要原所以治亂之端與<lb/>
夫所以致之之由如誦說可聽以紀性孝友事<lb/>
親生死無少怠養亡弟諸孤恩意益厚如㔾子<lb/>
善草隷得法然甚惜不妄寫以與人於世少合<lb/>
凢取交於人必始卒用信無以寒熱易其守韓<lb/>
<pb n="KR4d0048_SBCK_036-12b"/>
丞相最爲知公方將薦用公而公遽亡矣鳴呼<lb/>
其命也耶公先娶勾氏早世再娶李氏贈司空<lb/>
若拙之孫太子洗馬綽之女柔懿恭惠治內有<lb/>
法封同安縣君先公而卒男三人曰高叟曰眞<lb/>
叟並𥙷太廟齋郎曰孟叟舉進士皆𬒳慈訓敦<lb/>
厲素業非所以隕墜公之所植者女一人嫁前<lb/>
進士毛世勣以治平元年十一月某日塟於晉<lb/>
原縣白馬鄕飛鳬里之先塋於其塟也韓丞相<lb/>
㠯詩悼之眞叟以同嘗論文於公之左右來求<lb/>
<pb n="KR4d0048_SBCK_036-13a"/>
銘爲之銘曰<lb/>
　　測古之深　蹈道之高　極其端涯<lb/>
　　靜不以勞　偉然充中　仁磨義軋<lb/>
　　孰司其關　久不使發　有地十州<lb/>
　　旣嘗少施　曾不滂洋　大故呂隨<lb/>
　　孰謂乎公　而遽及此　天其昌之<lb/>
　　有書有子<lb/>
丹淵集卷三十六終<lb/>
<pb n="KR4d0048_SBCK_036-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_027-1a"/>
陳眉公先生訂正丹淵集卷二十七<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　呉一標建先<lb/>
　　表<lb/>
　　　賀斬儂智高表<lb/>
臣某言伏覩進奏院報狀巳斬儂智高訖蕩除<lb/>
妖氛天地以肅翦撲兇醜寰瀛甚安凢在聽聞<lb/>
<pb n="KR4d0048_SBCK_027-1b"/>
孰不懽快臣某誠慶誠忭伏惟　皇帝陛下<lb/>
機與神密道如天高威靈風雷慈惠雲雨國以<lb/>
內外盡陶醇醲物之生成皆荷覆育宜無獷悍<lb/>
之俗上黷寛仁之尊而儂智高者生於窮涯禀<lb/>
者盩氣善敎不率狂謀自將嘯聚九眞之徒跳<lb/>
梁五管之地尾掉蜂蝎脣張豺狼驚驅我民人<lb/>
搖撼我州邑　陛下震動英武鋪宣睿謀暫迀<lb/>
材臣略舉銳士大號鎭壓羣頑遁逃奔流它方<lb/>
寄託微命然且質其親愛許以來馴何梟性之<lb/>
<pb n="KR4d0048_SBCK_027-2a"/>
不移但狸蹤之自遠憬彼蕃服憚于皇家姦而<lb/>
弗容衆所共憤乃盡誅其殘孽仍遠告於中區<lb/>
掀揚曀霾芟刈繁穢是宜兼以母弟尸諸市朝<lb/>
大正嚴科了無遺種傳命下諭有生咸知四夷<lb/>
之魂盡飛萬國之手皆舞兹焉盪滅永矣恬寧<lb/>
臣限守邊州不獲奔詣闕庭臣無任瞻天望聖<lb/>
喜忭激切之至謹奉表稱賀以聞<lb/>
　　　賀聖體康復表<lb/>
臣某言今月日本州進奏官任中立狀報　聖<lb/>
<pb n="KR4d0048_SBCK_027-2b"/>
體康復於二月二十三日御延和殿親見羣臣<lb/>
者嚮以皇躬忽嬰美疢勿藥有喜大易載無妄<lb/>
之文自得爲功內經明適性之說仰聆安豫俯<lb/>
積欣歈臣某誠歡誠忭頓首頓首恭惟　皇<lb/>
帝陛下乗熈明之期荷富盛之業抑畏萬務焦<lb/>
勞一心無逸豫以爲懷有憂勤而自戒懔乎居<lb/>
海㝢之大惕若奉祖宗之休乃身氷淵所事霄<lb/>
旰屬履三陽之候偶差六辨之和而九廟護持<lb/>
萬靈綏祐僅逾旬浹已復恬寧親臨中宸燕見<lb/>
<pb n="KR4d0048_SBCK_027-3a"/>
庶列氛祲蕩滌<hi>天地</hi>所以廓淸霾翳歛藏日月所<lb/>
以光耀輿情旣悉黨議相驩況今遐邇乂安左<lb/>
右賢哲願裁思慮游神淸燕之深庶召嘉祥享<lb/>
國厖鴻之永臣幸逢聖旦忝受邦恩限此守藩<lb/>
無由詣闕臣無任瞻天望聖喜忭激切之至謹<lb/>
奉表稱賀以聞<lb/>
　　　賀乾元節表<lb/>
臣某言臣切以綂當大火聖人乘而上臨月在<lb/>
正陽眞主禀而下降寰宇遇乎嘉節黎庶陶乎<lb/>
<pb n="KR4d0048_SBCK_027-3b"/>
盛時和聲激揚協氣充衍臣某誠歡誠忭頓首<lb/>
頓首伏惟　皇帝陛下合天地之粹慿祖宗之<lb/>
休誕靈中區撫衆率土纉世而治歴年以深仁<lb/>
恩滂洋德敎醲厚顧羣萌常願於崇報盡衆美<lb/>
難酬於極尊唯逢慶辰乃祝睿筭巍然而峙者<lb/>
山嶽浩然而流者江河齊同乆長無有窮盡臣<lb/>
被惠累世叨榮遠藩限守符章阻陪班列遙望<lb/>
天闕臣無任頌神禱聖踊躍忭蹈之至謹奉表<lb/>
稱賀以聞<lb/>
<pb n="KR4d0048_SBCK_027-4a"/>
　　　賀恭謝禮畢表<lb/>
臣某言今月十二日大慶殿恭謝禮畢大赦天<lb/>
下者講盛大之儀三靈集祐沛厖鴻之澤萬㝢<lb/>
蒙休鍧隱歡聲之馳熏烝和氣之發浩若九土<lb/>
熈然一春臣某誠歡誠忭頓首頓首伏惟<lb/>
皇帝陛下紹㑹千齡之期乗臨百世之綂崇立<lb/>
禮樂而標于永古燀明制度而盛于前朝念天<lb/>
地生成之深必謹精純之饗惟祖宗功德之茂<lb/>
當崇配侑之文爰諏季商遂就吉卯具祲容於<lb/>
<pb n="KR4d0048_SBCK_027-4b"/>
廣殿協大報於圓丘邦　浸融國典尤備顧惟<lb/>
巳事㳂此推恩思與元元之繁共均簡簡之況<lb/>
號令迅而風下仁慈滂而雨流臣幸遇昌辰屬<lb/>
臨遠郡卽時分告縣邑輯呼軍民宣揚聖謨曉<lb/>
諭上德傾帑藏之厚賜挺狴牢之衆辜坊歌巷<lb/>
謡耄舞稚蹈悉能祝　陛下享無疆之壽願<lb/>
陛下隆不㧞之基羣口皆然累日後巳臣限以<lb/>
職事不獲陪賀闕廷無任喜忭激切之至謹奉<lb/>
表稱賀以聞<lb/>
<pb n="KR4d0048_SBCK_027-5a"/>
　　　賀明堂禮畢表<lb/>
臣某言伏覩今月二十日赦書到州祀明堂禮<lb/>
畢大赦天下臣巳於當時呼集官吏軍民宣讀<lb/>
曉諭仍下所屬縣鎭施行訖者禮行路寢講昭<lb/>
曠之文詔下中區霈汪洋之澤頌聲飽滿叶氣<lb/>
熏烝<hi>天子修大</hi>饗之儀史臣書盛德之事一朝鉅典<lb/>
萬世洪猷臣某誠歡誠忭頓首頓首伏惟<lb/>
皇帝陛下纂嗣慶基修崇徽屋度越虞華之孝<lb/>
增高商乙之仁以謂展三載之精禋存五聖之<lb/>
<pb n="KR4d0048_SBCK_027-5b"/>
舊矩顧惟　仁廟之世甞奉合宮之祠念將循<lb/>
仍俾罔譌墜以示降神之重以彰配帝之嚴精<lb/>
䖍致誠靖謐終事將均禧於四海爰發號于九<lb/>
關盪垢滌瑕赦過宥罪陳租乆債潜烈幽功咸<lb/>
在此時盡蒙其惠乾坤㤗定日月清明諸產昭<lb/>
蘇太龢充浹臣方當盛旦出守遐州雖不能陪<lb/>
在位以駿奔實亦幸與斯民而宣布臣無任瞻<lb/>
天望聖歡忭踊躍激切屏營之至謹奉表稱賀<lb/>
以聞<lb/>
<pb n="KR4d0048_SBCK_027-6a"/>
　　　賀同天節表<lb/>
臣某言伏以月正乎陽體六爻之剛徤日盈其<lb/>
數具五位之生成聖人所以出而爲乎大君上<lb/>
帝所以命而撫乎下土嘉辰在且綿㝢皆歡臣<lb/>
某誠慶誠忭頓首頓首恭惟　皇帝陛下文備<lb/>
堯明智兼湯勇無治不究有爲必成自履廣居<lb/>
益新大業立帝王之紀將欲度三皇之先齊天<lb/>
地之休豈止饗億年之乆常臨大寳永覆羣生<lb/>
臣乆去明廷叨居遠服屬縈采組是爲有守之<lb/>
<pb n="KR4d0048_SBCK_027-6b"/>
官仰薦壽觴徒祝無涯之筭臣無任瞻天仰聖<lb/>
激切屏營之至謹奉表稱賀以聞<lb/>
　　　賀同天節表<lb/>
臣某言臣聞天之所以生聖人蓋表章於後世<lb/>
國之所以得明主期保祐於斯民乃　宋重熈<lb/>
惟皇嗣守在傳而盛德天縱居尊而睿謨日新<lb/>
故得荒忽之遐辟陋之衆泳游帝渥重灼皇明<lb/>
逢慶節以在兹載歡聲而無巳臣某誠歡誠忭<lb/>
頓首頓首伏惟　皇帝陛下繼堪輿之大紹宗<lb/>
<pb n="KR4d0048_SBCK_027-7a"/>
祐之休上帝鑒觀羣靈擁衞是故月臨干巳六<lb/>
陽儲純粹之精日浹於旬五緯合生成之數誕<lb/>
彌聖質對越昌期所以静淵疏通剛徤中正齊<lb/>
堯等禹軼漢踰唐文淳武嚴惠敏威肅雖然舉<lb/>
四海之內願報於帝力極萬寶之重豈酬於化<lb/>
功惟於降聖之辰共祝同天之壽臣幸陞仕版<lb/>
竊玷儒林屬紆郡紱於遐垠阻綴朝裾於廣摵<lb/>
願言致頌與世同辭臣無任瞻天仰聖激切屏<lb/>
營之至謹奉表稱賀以聞<lb/>
<pb n="KR4d0048_SBCK_027-7b"/>
　　　賀正旦表<lb/>
臣某言天道運四時之功惟春曰首王者布萬<lb/>
方之政以歲爲端大和發揚庶彚蕃蕪羣靈儲<lb/>
甚盛之祉兆姓禱無窮之休至尊乘之諸福備<lb/>
矣臣某誠歡誠忭頓首頓首伏惟　皇帝陛下<lb/>
禀五精之粹㑹一氣之元襲九廟之丕祥荷八<lb/>
殥之大綂日躋乃聖天祐其仁諒臨御於三朝<lb/>
固昌延於億載臣方當盛且出領遐州阻陪漢<lb/>
㑹之朝徒祝堯封之壽遙瞻象闕限守魚符臣<lb/>
<pb n="KR4d0048_SBCK_027-8a"/>
無任望天祝聖激切屏營之至謹奉表稱賀以<lb/>
聞<lb/>
　　　賀冬至表<lb/>
臣某言天地旣復示一陽生物之端帝王其乘<lb/>
饗萬壽集躬之慶惟是撫內外之臣庶於以禱<lb/>
邦家之福禧盛德溥將綿區永賴臣某誠歡誠<lb/>
忭頓首頓首伏惟　皇帝陛下荷堪輿之寳籙<lb/>
承宗祐之神基睿謨益新聖度愈遠皇明徹乎<lb/>
幽隱惠澤浸乎洪纖遇此昌辰備諸景貺臣蒙<lb/>
<pb n="KR4d0048_SBCK_027-8b"/>
無任望天祝聖激切屏營之至謹奉表稱賀以<lb/>
聞<lb/>
　　　賀冬至表<lb/>
臣某言天地旣復示一陽生物之端帝王其乘<lb/>
饗萬壽集躬之慶惟是撫內外之臣庶於以禱<lb/>
邦家之福禧盛德溥將綿區永賴臣某誠歡誠<lb/>
忭頓首頓首伏惟　皇帝陛下荷堪輿之寳籙<lb/>
承宗祐之神基睿謨益新聖度愈遠皇明徹乎<lb/>
幽隱惠澤浸乎洪纖遇此昌辰備諸景貺臣蒙<lb/>
<pb n="KR4d0048_SBCK_027-9a"/>
恩守郡待罪踰年拜綵仗之前阻聯華貫望矞<lb/>
雲之下徒想淸光臣無任瞻天仰聖激切屏營<lb/>
之至謹奉表稱賀以聞<lb/>
　　　爲楊侍讀謝官表<lb/>
臣某言才短而治劇務或解去則甚安學荒而<lb/>
爲近臣若忝冐則誠愧譲避不獲兢危以居臣<lb/>
某誠惶誠感頓首頓首竊念臣素無它能本自<lb/>
孤立天授介狹世名拙方偶塵宦遊誤應官使<lb/>
約已以道豈敢謀身而自營納名於忠常慙報<lb/>
<pb n="KR4d0048_SBCK_027-9b"/>
國之未効命與羇躓職多曠墮惟賴聖神之知<lb/>
屢寛罷軟之責嚮蒙抆拭使辦要煩召至外臺<lb/>
入陪㑹省簿領倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>財賦浩穰顧區撥以非能<lb/>
慮譴斥而不暇止幸滿歲將從外官甘終散僚<lb/>
分絕榮路伏遇　皇帝陛下黼飾治道興崇化<lb/>
原簡求多聞登采衆善演導聖智鋪宣神猷天<lb/>
閣之嚴署才臣而訪問書殿之秘列儒官而講<lb/>
陳此之淸聯當以碩望況今耆雋在列吉髦盈<lb/>
庭宜親通才用副嘉選或下授於孱鄙實有辜<lb/>
<pb n="KR4d0048_SBCK_027-10a"/>
於選掄然臣少雖從師乆巳廢業性弗解而自<lb/>
蔽心不磨而愈昏古今之宜究極而未至典籍<lb/>
之奥討論而莫精將何以上補宸聰遠答天眷<lb/>
重煩綸綍難避於新恩退伏縑緗復㝷於舊學<lb/>
庶盡一節少禆萬分臣無任感荷慚恐激切屏<lb/>
營之至謹奉表稱謝以聞<lb/>
丹淵集卷二十七終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_021-1a"/>
陳眉公先生訂正丹淵集卷二十一<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　雜著<lb/>
　　　黄氏易圖後題<lb/>
易以數變以管攝天下之事物横該直渉窮崇<lb/>
擴遠幽么隱奥無所不及古之人得一緒而力<lb/>
<pb n="KR4d0048_SBCK_021-1b"/>
引之舒演盤約以系其說滂洋滉漭而𥘉若有<lb/>
以可紀者究其推合遷就徃徃於端末亦自盩<lb/>
今之所謂京房之學者是巳房旣受術於焦延<lb/>
壽延壽嘗謂房必以吾道亡其身後果然豈以<lb/>
其自置太審而尚鑿者歟取六十卦更直日事<lb/>
候一歲風雨寒温以効其烖休獨以坎離震兊<lb/>
號方伯監司以分至專王之氣主之其事疑彊<lb/>
配不精解勤且勤矣然後人臨文所惑柰何故<lb/>
吾庶先之論由此而興矣庶先少遊四方博學<lb/>
<pb n="KR4d0048_SBCK_021-2a"/>
善辯議湛思無不曉貫因悟周流六虗之說遂<lb/>
以完合京之罅漏散八卦所重之畫均諸消息<lb/>
而著之圖焉終始出入無一誖謬如瑵之聚斗<lb/>
如輻之擁轂循睨僂指不失倫類復撰明閠衍<lb/>
圖卦氣三篇以正諸家之未至以辨傳記所以<lb/>
昧没之意磨神睛𥙷鬼髓庶先之深功厚力也<lb/>
欲視於世求此題述試爲道其大氐世之君子<lb/>
考其圖閱其書者皦然若粉墨卑畫不待講解<lb/>
而其法自得此吾所以不復區區也熈寧巳酉<lb/>
<pb n="KR4d0048_SBCK_021-2b"/>
孟冬望日墨君堂書<lb/>
　　　張景儒先公手澤題後<lb/>
提刑司勲景儒嘗以其先正尚書公手書十九<lb/>
帖示其乃公之守成都時通洛中之家問也厚<lb/>
𥿄細字勻圓滿幅行楷相宻淨無改竄讀之其<lb/>
間雖與其家人語言然未嘗不以巳之治蜀求<lb/>
宜于遠人及戒告其子使居官當務以淸愼端<lb/>
㓗與人恭順爲意者世之人徒知公生平立朝<lb/>
以風節修謹爲名臣且未知公於其閨門不以<lb/>
<pb n="KR4d0048_SBCK_021-3a"/>
私忘國不以下廢禮亦如是之至也賢人君子<lb/>
修身治心正家以至于任天下之事豈有內外<lb/>
大小之異耶其誠固以一矣某今見之於公也<lb/>
景儒公之苐三子自㓜以孝友聞于人凡公之<lb/>
寸簡尺札盡能收拾裒聚躬自綴緝褾爲大軸<lb/>
此其尤完者也景儒謂某曰是不獨自愛以爲<lb/>
歲時霜露之思蓋將傳諸後世子孫使之知前<lb/>
人所爲一切不簡妄知信蹈之是無忘乃祖之<lb/>
懿範矣因捧之愴恨良乆某遂借去展玩累日<lb/>
<pb n="KR4d0048_SBCK_021-3b"/>
乃曰昔袁彖懷其父集未始一日離於身孔休<lb/>
源每見其親所冩書輒哀慟流涕景儒高行斯<lb/>
人之徒歟其有開畫扇而追悼持遺劒而祭奠<lb/>
者固未若景儒之所藏眞蹟燦然終身常在乎<lb/>
其目矣於其將還謹題於後<lb/>
　　　魯肅簡公尺牘題後<lb/>
余過城因問魯肅簡公向時爲縣之遺蹟有言<lb/>
演覺寺愛山亭之榜公親筆也因徃觀焉徘徊<lb/>
其下凛然若在其左右歎息良乆顧慕不忍去<lb/>
<pb n="KR4d0048_SBCK_021-4a"/>
寺僧可吟復出公書凡六𥿄煙昏雨浥幾至腐<lb/>
爛乃公去縣後與甘泉經邑眞琛二上人之手<lb/>
書天禧𥘉仁宗爲皇太子公自秘書丞以右正<lb/>
言召改戶部員外郎爲諭德仁宗旣卽位公遂<lb/>
參預大政公生平以剛重㓗直聞天下故𬒳選<lb/>
爲調護之職當時士論無不相慶以謂用人蓋<lb/>
無誰可踰於公者今觀其字畫與其所以爲書<lb/>
究其留意於舊故周旋委折諄諄訪問無一事<lb/>
不至者噫誠忠厚惇實之正人端士也世何有<lb/>
<pb n="KR4d0048_SBCK_021-4b"/>
哉今夫人少相與從遊平居勢相若則嘗欲合<lb/>
兩心以爲一交內于腹中一日趍所利僅爭頃<lb/>
歩之差則闊視遠走亟徃先就之旣得乃反靣<lb/>
不復相誰何狠驁恣肆軒然自以我正當如此<lb/>
甚者交相詆毁或盡力排迮置死地嘗試㠯視<lb/>
公彼何等人耶雖然彼二上人者能以道行取<lb/>
重於公信亦非衮衮浮屠氏之徒耳因囑可吟<lb/>
令完綴緘鐍之勿妄㠯示人㑹進士李宏隨計<lb/>
入京可吟委之裝背褾軸俾稱其事宏歸携以<lb/>
<pb n="KR4d0048_SBCK_021-5a"/>
過余且求余䟦其後庶傳之永乆也無疑熈寧<lb/>
九年丙辰七月癸酉洋州守居灙泉亭記<lb/>
　　　八師經題後<lb/>
佛書載地獄事謂與人間造罪業而死入此者<lb/>
大小相較各以苦惱報無毫髮荖謬者具言所<lb/>
以爲報之狀種種怪異初若不可信然徃徃呈<lb/>
露以警動世俗是果然矣吾友直閣吕縉叔叙<lb/>
八師經述陳氏子事蹟甚詳宻乃言其自見聞<lb/>
也如此縉叔性堅正其語且不妄予遂得此本<lb/>
<pb n="KR4d0048_SBCK_021-5b"/>
持歸蜀願鏤板以傳布庶當世有乖矞暴戾務<lb/>
爲不逞者雖曰巳幸免國刑迯天禍完皮革㠯<lb/>
就死亦使其知幽隂之中法令悽楚慘雪不可<lb/>
得而苟脫矣㠯恐懼故或能易心改行以自懴<lb/>
首乃此經今人歸依之明效大驗也楞嚴道人<lb/>
繼舒師善化人者人大信之可主此事付此經<lb/>
　　白狻猊圖賛<lb/>
　　　白狻猊圖蓬山太守安子野之見寄也<lb/>
　　　子野言世傳此本甚古識者謂陸探微<lb/>
<pb n="KR4d0048_SBCK_021-6a"/>
　　　之筆郡有畫工善摸搭今試使爲此謾<lb/>
　　　持去敢求評之余愛其凢用意處非尋<lb/>
　　　常畫人之所能及此雖不逮前人而典<lb/>
　　　刑在矣乃作賛以示子野至陽之精動<lb/>
　　　而爲物豪健趫猛力不可屈伊惟狻猊<lb/>
　　　質狀仡仡西海之中洲名聚窟厥生其<lb/>
　　　間萬里中國請試言之大畧詞曰<lb/>
肩凥抗衡鬛尾蓬勃口哆舌掉耳衝目突竄海<lb/>
鈹蛟捎空碎鶻虎豹飮髓犀象嚥骨胇胃欝攂<lb/>
<pb n="KR4d0048_SBCK_021-6b"/>
不敢前捽忽時驚奔天出地没有皓然者來何<lb/>
歲月陸生探微冩以奇筆筯緊肉怒常憂竊發<lb/>
後人傳摹粗得髣髴有客好事遠以書逹掛之<lb/>
高堂氣象崷崒毎至昏夜鬼神窸窣瞥然觀之<lb/>
寒聳毛髮世有此類其勇莫越爲之賛云大愧<lb/>
孱訥<lb/>
　　覺濟大師眞賛<hi>并序</hi>
　　　成都府大慈寺有高行僧曰覺濟大師<lb/>
　　　繼舒者以某年某月某日殁于其室其<lb/>
<pb n="KR4d0048_SBCK_021-7a"/>
　　　學人文照其弟子居逸等議葬之於彭<lb/>
　　　州九隴縣選勝地而塔焉旣巳又繪其<lb/>
　　　像於塔中而恭事之請于常所與徃來<lb/>
　　　者文同爲眞賛同爲賛之其詞曰<lb/>
有上品人學大雄氏了一切法到三摩地自領<lb/>
秘囑震音西南化同毗耶現比優曇倡導演教<lb/>
危歷四紀計所悟入屈忘其指在在處處瞻承<lb/>
光聲歸如羣流望海以傾貴主欽依重侯諦仰<lb/>
寵服恩名取卑天上乃數須盡示㓕浮提孰窮<lb/>
<pb n="KR4d0048_SBCK_021-7b"/>
其端住東院西丹景山前大乘寺側藏固遺燼<lb/>
表崇高級是咨妙繪圖冩淸眞儀形則然不知<lb/>
者神<lb/>
　　恠石銘<hi>并序</hi>
　　　聶侯友仲立漢學制度宏侈爲二蜀之<lb/>
　　　冠當時不知何所得巨石置講堂之後<lb/>
　　　質狀恠偉勢若飛動昔孟氏僣竊苑囿<lb/>
　　　所蓄者皆寧武軍節度使顧璘所進昶<lb/>
　　　旣靣縳是物亦散落民間余在成都徃<lb/>
<pb n="KR4d0048_SBCK_021-8a"/>
　　　徃見於好事者園館凡自璘許來者一<lb/>
　　　一皆具欵勒此非耳而其完厚瓌詭上<lb/>
　　　下可愛雖到茂灌牛奇章號爲好事諒<lb/>
　　　亦未嘗見此者也治平丙午秋余視羣<lb/>
　　　進士試於此旦暮環繞其下歎惜之不<lb/>
　　　足乃爲之銘其辭曰<lb/>
廣漢學宮後有奇石磥砢一抱嶔崟九尺怒蜃<lb/>
驤首狂龍轉脊拏空將飜壓地欲坼神乳溜腹<lb/>
老苔漬額堅包勁膂潤吐活脉誇殺羽人詠窮<lb/>
<pb n="KR4d0048_SBCK_021-8b"/>
墨客敢告存護千古怪碧<lb/>
　　盧𣏌傳題後<lb/>
盧𣏌少時巳險矞無正行藉父奕淸名人不識<lb/>
其醜爲號州刺史號有官豬三千𣏌因奏言豬<lb/>
患民甚德宗爲徙沙苑𣏌復言彼亦陛下百姓<lb/>
莫如食之便德宗喜曰𣏌守此而憂它宰相材<lb/>
也乃賜豬貧民立召𣏌爲御史中丞遷大夫遂<lb/>
以門下侍郎平章事異乎哉𣏌也士大夫立朝<lb/>
能自以其才結上知而都貴位者於古幾耶蓋<lb/>
<pb n="KR4d0048_SBCK_021-9a"/>
常有所因于人然後可以脫塵泥而薄雲霄矣<lb/>
彼因之者或未有以能厭於中雖非巳所願求<lb/>
而它自欲以已爲其重行之至此尚冝逡廵顧<lb/>
慮擇去就以避天下之大論一失之巳爲當時<lb/>
所謂君子賢人者姗笑不存錄所服塗地矣自<lb/>
昔帝王命相以夢以卜以自識其器業以得之<lb/>
於左右正人端士以深知其乆負于海內之望<lb/>
者旣審矣乃置之巖廊之上朝夕與之講議所<lb/>
以安養元元之治動神幾宣靈謀崇固萬世大<lb/>
<pb n="KR4d0048_SBCK_021-9b"/>
業而共饗無疆之休烈乃當然爾今𣏌皆不然<lb/>
獨以豬爲謀而遂至於宰制天下士民之命毁<lb/>
國章貽主禍頺替壞爛顛覆狼藉如此豈上天<lb/>
以時將溷亂擾攘不可支持而生𣏌與國俾造<lb/>
此紛紛者耶無乃先以其兆示人謂𣏌體雖人<lb/>
而行禽獸故使由畜産以進者耶何其本末輕<lb/>
賤陋惡若此之甚也天意若曰𣏌狠躁穢衊類<lb/>
豬故以豬發其身噫𣏌可賤矣然天之所以命<lb/>
人而作監於其後者亦巳恠矣<lb/>
<pb n="KR4d0048_SBCK_021-10a"/>
　　　李兊尚書謚議<lb/>
尚書恬簡和𥙿廉明敏給㓜而警悟有成人之<lb/>
志壯且該洽中求士之選兩賛府事再涖邑政<lb/>
居爲僚友之嚮服去得吏民之懷仰常致顯積<lb/>
用傳淸議道才美者公常在焉慶曆中魚周詢<lb/>
爲御史中丞好善樂義賞㧞賢俊乃獨表公求<lb/>
以自副公居臺侃侃甚著風力事畧細故言存<lb/>
大體上常納其中啓人不知其外迹㑹廣言路<lb/>
尋當諫職遇有所發彊且不避屢詆重戚謂辱<lb/>
<pb n="KR4d0048_SBCK_021-10b"/>
於要位深排貴寺盡奪其寵勢當時衆論于今<lb/>
在耳旣膺延閣之命頻委名藩之寄佩越印守<lb/>
杭符建廣牙握孟節旋旟自鄧典憲在洛泊然<lb/>
知止還政就第其有斷積訟止暴役活冤命辨<lb/>
鬻獄公之在官常所從事行巳至是與人何愧<lb/>
以壽而没世亦鮮儷易名之典禮具于國謹按<lb/>
謚法曰履正志和曰莊公之居職乃心夙夜義<lb/>
不勢屈名非訐取考合懿行宜與此對請謚公<lb/>
曰莊謹議<lb/>
<pb n="KR4d0048_SBCK_021-11a"/>
　　　素靈宮醮詞<lb/>
某年月日具官某今差某官賚香菓醪饌攝行<lb/>
淸醮于大聖金闕眞元帝君某伏奉十月二十<lb/>
一日赦書致祭者皇帝因星文謫見肆赦天下<lb/>
蓋慮方宇之內物有不得其所而寃憤上激以<lb/>
成茲變者夙夕警懼無或處寧以至避正殿撤<lb/>
常膳而深自損抑寅畏天戒欽修聖德如此之<lb/>
至也復命守臣於其境內神靈之所宅皆俾䖍<lb/>
恪供事以道上如此孜孜之意庶期消伏災沴<lb/>
<pb n="KR4d0048_SBCK_021-11b"/>
以召休應帝君昔嘗顯章威靈偃禦元惡棲眞<lb/>
秘奥光景如在某謹如皇帝詔㫖上薦圭潔伏<lb/>
望下從人欲埀享精愿攘妖萃祉保衛方國某<lb/>
無任䖍叩激切屏營之至頓首頓首謹詞<lb/>
丹淵集卷二十一終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_029-1a"/>
陳眉公先生訂正丹淵集卷二十九<lb/>
　　　　宋　蜀文　同與可　撰<lb/>
　　　　明　吳毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　啓<lb/>
　　　謝吳龍圖啓<lb/>
某啓近者伏蒙知府龍圖諌議爲某發章薦於<lb/>
朝廷乞召還書殿以備諮訪者聞命彷徨撫躬<lb/>
<pb n="KR4d0048_SBCK_029-1b"/>
戰慄伏念某材惟朽下性實枵疏禀之自然確<lb/>
不能變然而纔於爲學之始便識立身之端唾<lb/>
詈謟䛕憎惡詭激惟嗜古人曰仁義者飾諸巳<lb/>
不隨世俗謂富貴者移于心所以自從登科巳<lb/>
至游宦二紀於此一節不回雖然官升朝省乆<lb/>
軋而難遷職隷館閣一置而不問中間累經患<lb/>
難固亦自安困窮私念旣無援助於當途常謂<lb/>
莫如退縮於散地向竊請郡聊圖庇身豈謂孤<lb/>
迹之有依獲在穠隂之所覆毎自戒飭庶逃譏<lb/>
<pb n="KR4d0048_SBCK_029-2a"/>
訶伏惟某官學洞聖賢之深器懷公相之重臺<lb/>
諌風采至今凛然藩鎭威名所治肅若其如好<lb/>
引後軰曲揚小才忘長醜於流離采下體於葑<lb/>
非謂某自登門館巳歷歲時知其亡它憐以甚<lb/>
惷今兹守土復在提封考其効官之方參以行<lb/>
巳之事雖亡善狀可免嚴科遂抗薦章特形襃<lb/>
語蒙見輓之若是在論酬而謂何謹當愈勵淸<lb/>
修益勤素行所貴異日獲在洪鈞之前不後它<lb/>
人亦預巧陶之末過此以徃未知所裁謹奉啓<lb/>
<pb n="KR4d0048_SBCK_029-2b"/>
謝不宣謹啓<lb/>
　　　謝運判韓都官啓<lb/>
某啓近者伏承某官特爲某發狀保薦聞於朝<lb/>
廷者反視諸巳止如常人念無它才取重賢者<lb/>
聞命之始撫躬若驚竊念某本出孤寒素無才<lb/>
譽自常審巳不敢求人獨於執事之門闌向在<lb/>
京師而出入所以南陽丞相嘗爲發章北門主<lb/>
人乆與同事至蒙存錄尤恤單平豈期今守於<lb/>
偏州復幸託居於大庇蓋藏其短巳荷殊恩升<lb/>
<pb n="KR4d0048_SBCK_029-3a"/>
薦於朝甚出過望何於巳而萬幸惟受眷於一<lb/>
門感發于中言出不妄止勤薄効上答深知謹<lb/>
奉啓謝不宣謹啓<lb/>
　　　謝運使韓少卿啓<lb/>
某啓近者伏承運使少卿發狀論薦乞朝廷召<lb/>
某任使者顧此無狀聞之若驚將何營爲可用<lb/>
報稱伏念某本無藝業偶竊科名復幸散材更<lb/>
塵文苑禀資鈍縵臨事迀疎用旣無堪援亦甚<lb/>
寡然而耻謀優佚願試繁難向請外官蒙除此<lb/>
<pb n="KR4d0048_SBCK_029-3b"/>
郡政多廢堕事狃因循凢謂綱條諸無件目加<lb/>
以地產豐夥俗習僣豪疆戾相高孤弱無告某<lb/>
止能爲明枉直聊正典章惟存至誠豈有它術<lb/>
伏遇運使少卿選從中扆委付外臺旌别羣僚<lb/>
臨按一道猥收蒙鄙曲爲薦揚取困轅間奪燋<lb/>
竈下施之寳校飾以珍徽俾騰長途使備雅樂<lb/>
存憐若此感激無涯惟務操修庶酬知遇卑情<lb/>
無任佩荷深切之至謹奉啓稱謝不宣謹啓<lb/>
　　　謝成都知府啓<lb/>
<pb n="KR4d0048_SBCK_029-4a"/>
某啓解麾漢水之陽愧無善狀剖竹洋川之上<lb/>
重沐殊恩退惟謭薄之姿薦託醇醲之䕃已頒<lb/>
條敎謹佩箴規切念某性本椎儲學無根據誤<lb/>
中太常之異等獲陪秘府之英游<hi>然而</hi>蹤跡甚孤<lb/>
媒援絕寡常務以繩墨而勵巳豈暇學脂韋而<lb/>
事人衆皆怜之盡謂其不肖獨無愧者自知其<lb/>
當然況其幸之巳多於所請而常得矧兹刺史<lb/>
之職任實曰難才惟是上官之保存方能免過<lb/>
此者伏遇某官以高才奥學而陞法從以奇謀<lb/>
<pb n="KR4d0048_SBCK_029-4b"/>
妙略而居要權總鈐兩道之兵符提按諸城之<lb/>
吏瑣向嘗備吏巳荷庇饒今復爲州又煩提敎<lb/>
屬守符之所系伏賔戺以無由跂引崇嚴下情<lb/>
無任喜懼交集之極謹奉啓謝不宣謹啓<lb/>
　　　謝中書啓<lb/>
某啓郡易其名罷當還館詔俞所表許復爲州<lb/>
從人欲之便安何君恩之寛大重煩宰制竊負<lb/>
兢榮某巳於三月二十八日到任上訖伏念某<lb/>
門地至寒資材甚淺宦途蕞品儒館陳人學毎<lb/>
<pb n="KR4d0048_SBCK_029-5a"/>
强而不高命初禀而且薄從仕二紀罹憂百端<lb/>
居嘗自知分蓋如此鄕因乞守於鄕近曾未滿<lb/>
期而地遷旣屬減休之員實虞轉徙之患遂陳<lb/>
悃愊仰凟朝廷敢期下貸徼求再蒙寵寄此蓋<lb/>
伏遇某官以經術講大政以器識觀羣材輯和<lb/>
衆功製冶元化所以陶鈞之下無坯㙞之差丈<lb/>
墨之前盡輪轅之適用巧所及雖㣲必收故兹<lb/>
孱庸亦被掄委敢不飮食王事寤寐政經對諸<lb/>
吏民之言諭以君相之意凡云釐政止在矜寛<lb/>
<pb n="KR4d0048_SBCK_029-5b"/>
庶知爲國之仁少報代天之惠某無任感荷激<lb/>
切之至謹奉啓謝不宣謹啓<lb/>
　　　謝文潞公啓<lb/>
某頓首上季夏極熱伏惟樞密太師侍中台候<lb/>
萬福同違離門館兹巳逾年想望恩闕豈忘夢<lb/>
寐自顧寒賤之品不敢非時奏記貴平掌縣令<lb/>
到州伏蒙侍中存錄孤生特頒手誨丁寧告諭<lb/>
若語子姓奔騰浩蕩揮灑累幅開緘之初勢欲<lb/>
飛騰伏誦數過暖如布帛出詫僚友盡恨不爲<lb/>
<pb n="KR4d0048_SBCK_029-6a"/>
巳物歸示妻孥皆云便是家寳台躔引照蔀室<lb/>
生輝昔人有受細林之言而退書諸紳獲山隂<lb/>
之字而别爲一袠豈與不肖今日所得相比儗<lb/>
哉佩服嘉貺榮望巳足珠璣滿斗實輕此惠永<lb/>
言藏去以傳世衍同無任忭蹈激切之至謹奉<lb/>
啓謝不宣謹啓<lb/>
　　　别𥿄<lb/>
某出入門下殆三十年賦命薄淺牽挽不上侍<lb/>
中毎怜孤蹇顧遇不替凢列左右温慰如一同<lb/>
<pb n="KR4d0048_SBCK_029-6b"/>
所恨窘迫急於救贍不得居官輦下日趨恩屏<lb/>
得郡於此至爲牢落山谷之中殊無氣味飮食<lb/>
之物藥劑之品悉仰它處速不能得巳過五十<lb/>
漸入衰病生平苦學自知無用閑方僻所且冐<lb/>
祿食實亦自愧矣侍中常賜存䘏敢此具道某<lb/>
上覆<lb/>
　　　謝王尚書啓<lb/>
某啓某近至幕府少謝尚書爲辦東行之惠以<lb/>
某之散冗以尚書之貴重其謁見接遇之禮止<lb/>
<pb n="KR4d0048_SBCK_029-7a"/>
當一賜之坐一召之食則其體宜矣而尚書厚<lb/>
自損抑絕去崖岸延引勞問言貌温悅遊騎燕<lb/>
席皆許參侍有所過慢一用恕悉此尚書立德<lb/>
之隆取義之重爲之而可也其如某之負抱静<lb/>
無所有使之將何以報尚書如是存眷者耶某<lb/>
此者幸得試職文館尚書將旦夕召用歌勲頌<lb/>
業燀燿尚書之休懿者某僅能爲之是亦可以<lb/>
對今日所蒙之萬分爾漸遠軒屏某無任瞻系<lb/>
激切之至謹奉啓謝干浼威重伏增恐慄不宣<lb/>
<pb n="KR4d0048_SBCK_029-7b"/>
謹啓<lb/>
　　　謝提刑謝司封啓<lb/>
某啓某近者竊聞某官以某備吏於所部之下<lb/>
怜其亡狀之迹不能激昻奮迅自求所以比數<lb/>
於人亦巳乆矣故深欲車推而綆汲之使不至<lb/>
留礙沈溺乃持其姓名覬有聞於朝廷之上而<lb/>
且謂其亦可以施用於當時者某蒙德之厚將<lb/>
何所有以謝公如此之貺於門下者哉某不勝<lb/>
喜懼交集彷<graphic n="KR4218" url="https://raw.githubusercontent.com/kanripo/KR-Gaiji/master/images/KR4218.png" mimeType="image/png"/>展轉之至伏念某出於孤賤資<lb/>
<pb n="KR4d0048_SBCK_029-8a"/>
品殆不能及於中人學進士本無望遂至於顯<lb/>
榮止欲求升斗之粟尺寸之帛以免夫終歲饑<lb/>
寒之患不幸天與之性使之簡介而專僻於人<lb/>
事殊不通曉常自顧其中枵然無它奇才以求<lb/>
知於人歛嘿羞畏固未嘗敢輙一開口問寵官<lb/>
要人丐少餘論執之以爲進取之階從讀書應<lb/>
舉及第守官以至遷改資序召試貼職皆以在<lb/>
上者之人見愛謂某所行道途後日當必至其<lb/>
所至之地乃相與極力牽挽僅能致如此之今<lb/>
<pb n="KR4d0048_SBCK_029-8b"/>
日雖然所獲能幾而巳似夫不可當得十年之<lb/>
中罹禍難𬒳困苦蓋濵於顚隕蹷踣之危者實<lb/>
屢矣昨蒙除恩粗得試守此郡正謂居明公提<lb/>
按之下殊不敢儕於<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>人有斯須自便之懈循<lb/>
大端略冗目擊豪暴撫柔良如是焉而巳矣且<lb/>
欲勉在賢人君子之側不使少有罷輭不識之<lb/>
過以取煩於芘賴或至於不可留以爲民之師<lb/>
帥又懼取煩於啓上而斥去之豈謂某官以恢<lb/>
博之量通察之明訾相官屬內辨良苦必以某<lb/>
<pb n="KR4d0048_SBCK_029-9a"/>
底裏椎縵甘守頑藐偃然自治以安不肖垂哀<lb/>
下閔將洒濯而熏袚之使焯然發光焰出文采<lb/>
從學士大夫之後無或少愧某被賜厚矣言之<lb/>
無由以殫其爲感之心矣其如所以日念報稱<lb/>
於左右者惟當飭覊勒駷鑣轡施鞭策就康莊<lb/>
而以事夫駸駸不巳者焉有阻趨瞻實增戀慕<lb/>
謹具啓謝謹啓<lb/>
　　　謝張度支啓<lb/>
某啓近者伏承某官遠馳輶軒下歷敝邑傾望<lb/>
<pb n="KR4d0048_SBCK_029-9b"/>
之始人皆憚於嚴明按視以來衆盡蒙於寛假<lb/>
官吏識提綱之體兵民忘持斧之疑才賢所臨<lb/>
風誼斯在竊惟布郡國之政皆以分朝廷之憂<lb/>
然於察亷必用照恕有智力雖短而顧無貪冐<lb/>
之惡有措置或爽而能盡公忠之心至如決罰<lb/>
微渉於笞杖之差區撥略失於關移之緩整比<lb/>
未稱占對稍愆此乃衆人常情庶事末節若次<lb/>
第皆指以爲罪則煩碎下無其所安須存其權<lb/>
使盡乃術伏惟某官治巳以禮示人不疑通逹<lb/>
<pb n="KR4d0048_SBCK_029-10a"/>
以該乎物情文雅以飾乎吏事凢閱諸目生求<lb/>
大端但觀爲治者何如其人曾莫更問其至小<lb/>
之過深副上詔大懽羣心某退自省循實蒙存<lb/>
錄惟堅其守用塞所知卑情無任感忭激切之<lb/>
至謹奉啓謝不宣謹啟<lb/>
　　　謝張提刑啓<lb/>
某啓近者伏審提刑郎中不以某無狀特論薦<lb/>
於朝廷者承命悚愧處之不遑竊念某生於遠<lb/>
方世事畎畆禀賦不厚諸無所長止好讀書幸<lb/>
<pb n="KR4d0048_SBCK_029-10b"/>
輙登第間關二紀患難百端雖通籍朝閨隷名<lb/>
儒館而自顧不肖常甘退藏向得此州實滿素<lb/>
望驅勤飾拙僅以逾年至於簿書紛叢獄犴煩<lb/>
瑣丁寧區撥骫曲辨明摧屈姦頑撫字惸弱未<lb/>
嘗一日敢懈於公謀免過尤恐負除委心勞如<lb/>
此才短奈何豈無不然上達有位伏惟提刑郎<lb/>
中取人無備接下以寛不職之愆過蒙覆䕶非<lb/>
次之舉復爲翦揚荷所眷存敢忘報稱惟期勉<lb/>
懋用答奬知限守麾符阻趍墻閾某無任感佩<lb/>
<pb n="KR4d0048_SBCK_029-11a"/>
慚忭激切之至謹奉啓謝不宣謹啓<lb/>
　　　謝田京待制啓<lb/>
某啓昨侍燕坐親承誨言心相矜存意在推挽<lb/>
荷德之重撫躬而榮竊念某禀生甚微爲學差<lb/>
晚勉道不至强文非高偶塵賢科遂去民籍一<lb/>
命佐府止安勤愚三年歸銓幸免愆曠比調藩<lb/>
候之幕獲依臺使之庥赴官未期託跡于是此<lb/>
者伏遇都運待制持斧按部驅車過州例叅羣<lb/>
名進拜崇采接以温𥙿巳被寵華之深憐其單<lb/>
<pb n="KR4d0048_SBCK_029-11b"/>
平復形恩意之厚退念所守何堪其承再惟顓<lb/>
蒙本喜論譔公有奇節時方盛　傳止能竭䜿<lb/>
儒章句之微摭賢者忠義之實會以逸事張之<lb/>
累篇或播之於樂工或附之於史氏歷世兹永<lb/>
大名其新惟持此懷庶答乃惠<lb/>
　　　謝都運傅諌議啓<lb/>
某啓伏蒙聖恩授前件官巳於去年十二月二<lb/>
十九日赴上訖莫府承寮巳編吏瑣嚴臺取庇<lb/>
謹佩官箴省巳枵孱側身悚靦伏念某處地遐<lb/>
<pb n="KR4d0048_SBCK_029-12a"/>
絕託宗衰寒易業耘芟嚮術鉛槧專尚以學妄<lb/>
追源流偶程其文謬玷科選旣策足以從仕遂<lb/>
刻心而首公願殫勤愚儻稱恩遇向宦西都幸<lb/>
逃過尤此官南豳誓謹名節然而賦守椎滯云<lb/>
爲拙蒙深繄賢明大與寛假伏遇某官德厚而<lb/>
載才高且通接物於誠待人以恕西道籍用簡<lb/>
君相之憂列城承流聳士民之望某幸以眇迹<lb/>
簉于洪庥常祈台光有照隟漏止營寸効仰報<lb/>
全仁某無任喜懼激切之至謹具啓謝與犯崇<lb/>
<pb n="KR4d0048_SBCK_029-12b"/>
重伏增戰越不宣謹啓<lb/>
　　　轉官啓<lb/>
某啓考績中臺叨奏成於吏効引名便殿獲序<lb/>
進於朝倫服寵命以優榮揆孤衷而悚越切原<lb/>
夫歷代之典最重者太常之司有虞之隆兼禮<lb/>
樂者秩宗之任惟周之盛次天地者春官之聯<lb/>
其後取名各殊定品尤貴於以表國家盛大之<lb/>
義謂其練朝廷㳂革之文旣爲之卿也總正其<lb/>
端原又設之丞也佽助其區處苟非達聖作明<lb/>
<pb n="KR4d0048_SBCK_029-13a"/>
𫐠之奥辨功成治定之宜識無不通才有可議<lb/>
則何以槩隷此局濫塵厥官就失慎於選掄是<lb/>
輕蒙於稱誦如某者出在遠蜀生於窮閻自曾<lb/>
高巳還而未嘗服官因文物之盛而輙自嚮學<lb/>
性䪥梜以非頴文支離而不工偶叨薦書獲寘<lb/>
仕版賛佐兩郡周囘十年上官交章謂其可以<lb/>
任使本部按詔乃曰當乎叙遷有持所得之科<lb/>
名爲引乆行之恩例銓啓上列宸音下俞超居<lb/>
衆前使異平選逮趨雲陛之對親邇天言之臨<lb/>
<pb n="KR4d0048_SBCK_029-13b"/>
錫之恩章命以通籍乃署此職以榮其躬何不<lb/>
肖之賤生受常存之要秩廼幸孰與其緣有來<lb/>
此蓋伏遇某官平誠接人用恕及物凢在顧矚<lb/>
悉生輝華剔鏤枵液而冀成美材鎔鑠堅頑而<lb/>
使就利器兹所蒙𬒳實由翦揚退惟孱冥粗識<lb/>
依嚮某敢不夙夜自敕起居弗寧率道而行狥<lb/>
公以處貴少收於治最勉後報於恩仁心所記<lb/>
藏書焉簡漏卑情無任感荷激切之至謹奉啓<lb/>
謝不宣謹啓<lb/>
<pb n="KR4d0048_SBCK_029-14a"/>
　　　上知府吳龍圖啓<lb/>
某啓仲夏毒熱伏惟某官尊體動止萬福卽日<lb/>
某蒙恩伏念某違去左右倐焉三月嚮慕旌棨<lb/>
發于夢寐候問之簡念常愧仄實謂明公愛恕<lb/>
臨下須煩寵答所以用此有如惰略仰計崇量<lb/>
曾莫垂責伏惟鎭撫方面安静如堵晹雨時節<lb/>
稼穡登楙善良伸展姦豪屏縮治蜀之績轉聞<lb/>
乆矣惟虞鼎席之缺卽下鋒車之召西南民吏<lb/>
求借不得某出入門下十年于此被顧良厚實<lb/>
<pb n="KR4d0048_SBCK_029-14b"/>
越倫軰今復試守支郡獲依使芘蒙賴台照日<lb/>
晞光燄敢不夙夜思懋厥職上報大君之殊惠<lb/>
次酬明公之優眷符守所拘阻趨嚴屏乞上爲<lb/>
宗社精調寢餗某卑情無任系戀之至謹奉啓<lb/>
上問台候不宣謹啓<lb/>
　　　賀昭文文相公啓<lb/>
某此者伏審昭文相公寵𬒳明詔召還宰席朝<lb/>
野之士揖拜相賀誠以相公器度識略實冠流<lb/>
品洞明前世經權之㑹探究當今治忽之體用<lb/>
<pb n="KR4d0048_SBCK_029-15a"/>
之於文則修舊起廢而倫理備施之於武則翦<lb/>
暴除亂而姦究息有惠利以浹民之骨髓有勲<lb/>
烈以載國之旂常窮涯缺隅孰不瞻系而一旦<lb/>
在外頻年不歸雖有美化止及乎一方實使重<lb/>
望乆虛於四海皇上懷眷舊德企渴嘉論亟下<lb/>
宸旨以促其入追復正治易如指顧方今四夷<lb/>
未甚率服百姓未甚冨庶隂陽未甚調泰稼穡<lb/>
未甚蕃衍相公登庸羣議欣洽感動和氣煙霏<lb/>
雲浮熏烝悠颺疵癘皆愈太平之遇期在旦夕<lb/>
<pb n="KR4d0048_SBCK_029-15b"/>
天下幸甚某早荷存顧無所報効側聞休命跳<lb/>
地而舞伏限官守所拘不獲奔詣左右某無任<lb/>
喜躍之至謹奉啓賀不宣謹啓<lb/>
　　　獻文字啓<lb/>
某啓某荒闇鈍呐幸庇迹於麾下以某嘗用文<lb/>
字進取科級以某官有重名于當世復仗使節<lb/>
臨按其上固宜整緝舊學蚤先諸人以獻左右<lb/>
爲下吏導名姓於上官之禮然猶省慮忖審欲<lb/>
徃而復郤者二年干兹矣無他實謂本期用此<lb/>
<pb n="KR4d0048_SBCK_029-16a"/>
以求一顧之惠或懼惡其蕪雜蓄亂聽覽反獲<lb/>
投棄之辱職是故嘿然者乆焉今歲官滿有旨<lb/>
召試在豳蒙䕃局事甚簡時亦强自搜剔營新<lb/>
補故聯比綴次以備其事雖日無取詎敢藏匿<lb/>
今輙繕冩古今雜著共二編上塵台几裁制之<lb/>
暇願賜披閱可進可止唯俟嚴敎干凂威重無<lb/>
任戰慄之極不宣謹啓<lb/>
<pb n="KR4d0048_SBCK_029-16b"/>
</p>
<p>
　丹淵集卷二十九終<lb/>
</p>
<p>
</p>
  </div>
</body>
</text>
</TEI>
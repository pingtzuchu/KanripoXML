<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_008-1a"/>
陳眉公先生訂正丹淵集卷八<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　詩五十一首<lb/>
　　　卭州東園晩興<lb/>
公休時得岸輕紗門外誰知吏隱家闘鴨整群<lb/>
翻荇葉乳烏無數墮松花携琴秀野彈流水設<lb/>
<pb n="KR4d0048_SBCK_008-1b"/>
席芳洲詠落霞向晩雙親共諸子相將來此樂<lb/>
無涯<hi>秀野芳洲二亭名</hi>
　　　雨過側調<lb/>
隂車飛空載急雨雨過林塘若新換檉花浮波<lb/>
魚誤食松子落屋烏驚彈白雲挂樹乆不起靑<lb/>
煙泊草殊未散東園傲吏愛高竹把卷倚風頭<lb/>
髮亂<lb/>
　　　題象耳山寺<lb/>
轉谷縈巖路始窮隔林遥望一門通溪山俱在<lb/>
<pb n="KR4d0048_SBCK_008-2a"/>
見聞外臺殿盡藏懷抱中像閣罘罳明海日經<lb/>
幢瓔珞撼天風勞生又逐輕舠去珍重高僧解<lb/>
苦空<lb/>
　　　題晉原舒太博淸谿閣<lb/>
危閣飛空羽翼開下蟠波靣影徘徊光揺畫板<lb/>
月深淺聲遶曲欄風徃來暝色四郊煙莾蒼曉<lb/>
雲千嶂雪崔嵬主人好事民無訟日夕登遊對<lb/>
酒杯<lb/>
　　　縣樓獨酌<lb/>
<pb n="KR4d0048_SBCK_008-2b"/>
向晚無公事身如太古閑縣樓明夕照罇酒對<lb/>
南山放意利名外遊心天地間生來不能飮到<lb/>
此學酡顔<lb/>
　　　殘秋郊外<lb/>
蕭蕭風色弄寒威見盡郊原向晩暉昨夜星霜<lb/>
和月落滿林紅葉隔煙飛巳嗟北渚蓮初老更<lb/>
惜東籬菊漸稀休感歲蕐傷節物眼前罇酒重<lb/>
相違<lb/>
　　　郊外<lb/>
<pb n="KR4d0048_SBCK_008-3a"/>
城市壓塵土高原聊振衣晚雲多淺碧秋樹半<lb/>
深緋江氣雜輕靄山光明落暉因成求好景更<lb/>
就野橋歸<lb/>
　　　靜林詩僧已老<lb/>
七十吟中老淸風滿舊林倚笻秋岸遠圍衲夜<lb/>
房深未得雲空在將成月巳沉生平苦如此誰<lb/>
是識師心<lb/>
　　　高堂山兠率寺<lb/>
孤絕不可狀此山餘舊聞因官多暇日與客到<lb/>
<pb n="KR4d0048_SBCK_008-3b"/>
深雲門外一塵斷座中千里分勞生當自去繚<lb/>
繞下西曛<lb/>
　　　閑居院上方晚景<lb/>
繞岩縈谷到禪扄更上危㒹最上亭風攪亂鵶<lb/>
盤古木雨催羣鷺下寒汀秋田溝壠如棊局晚<lb/>
岫峰巒若畫屏詩巳就成終夕去遠村燈火一<lb/>
星星<lb/>
　　　李道士惠琴軒集<hi>二首</hi>
驅役精魂入大幽滿編奇絕盡冥搜不教天地<lb/>
<pb n="KR4d0048_SBCK_008-4a"/>
畧容隱應與鬼神同訪求海藏光芒開寳三羽<lb/>
林鋒刃立戈矛蕭臺自好携歸去莫向人間苦<lb/>
暗投<lb/>
　　　其二<lb/>
壽寧孫老畫壁下當日偶同君此行是時衆裏<lb/>
畧一揖自爾乃得君詩名風馳雨絕十五載此<lb/>
地忽爾相逄迎見投琴軒兩大集寳匣金鑰緘<lb/>
瑶瓊未開試使道所有毛髪寒竪肝膽驚歸來<lb/>
燒燈讀至曉句險字硬才力獰君身長不滿三<lb/>
<pb n="KR4d0048_SBCK_008-4b"/>
尺萬象何術獨手擎嗟我氣俗音韻淺不敢與<lb/>
君相和<hi>去</hi>鳴聊書短歌報佳惠它日願將朝七<lb/>
瓔<lb/>
　　　彭山縣居<lb/>
公館靜寥寥園亭景物饒溪光明短彴樹影䕃<lb/>
危譙山鳥忽雙下池魚時一跳主人王事簡文<lb/>
酒日逍遥<lb/>
　　　下金雞山<lb/>
峽束幾重煙山分數尺天岩猿與溪鳥一似過<lb/>
<pb n="KR4d0048_SBCK_008-5a"/>
飛仙<lb/>
　　　過金雞關<lb/>
關頭氣象古關下風煙淡春深草木活嵐重坑<lb/>
谷暗禽聲著部奏花色成窠勘歸鞍雖若水留<lb/>
此亦能暫<lb/>
　　　夜靜獨登小閣有所見因書<lb/>
危閣横空蔽野扉夜深來上乆忘歸水光㶑灔<lb/>
和煙動雲色䙰褷夾月飛隔岸葦村聞笛遠背<lb/>
灣松塢見燈微此間自得吟中樂不覺霜蕐滿<lb/>
<pb n="KR4d0048_SBCK_008-5b"/>
盡衣<lb/>
　　　送黃夢得<lb/>
去年輕舳過巫山今日羸驂度劒關孤客毎嗟<lb/>
隨斷梗慈親常把夢連環蘭陔歲晚雖堪采桂<lb/>
窟春深正好攀决取榮科歸舊里板輿迎侍且<lb/>
承顔<lb/>
　　　送郭方叔南充簿<lb/>
六月東山道炎風滿去鞍譙周之舊里仇覽此<lb/>
初官簿領無煩壅圖書好燕安淸朝名路闊愼<lb/>
<pb n="KR4d0048_SBCK_008-6a"/>
勿學長歎<lb/>
　　　送張郭二秀才赴舉<lb/>
二子共齎刀翩翩去意豪負才皆萬選入守定<lb/>
雙高上道梅薫袖還家草映袍須知本鴻鵠終<lb/>
不在蓬蒿<lb/>
　　　謝人寄蒙頂新茶<lb/>
蜀土茶稱盛蒙山味獨珍靈根託高頂勝地發<lb/>
先春幾樹𥘉驚暖羣籃競摘新蒼條尋暗粒紫<lb/>
蕚落輕鱗的皪香瓊碎䰐鬖綠蠆勻慢烘防熾<lb/>
<pb n="KR4d0048_SBCK_008-6b"/>
炭重碾敵輕塵無錫泉來蜀乾崤盞自秦十分<lb/>
調雪粉一啜嚥雲津沃睡迷無鬼淸吟徤有神<lb/>
氷霜疑入骨羽翼要騰身磊磊眞賢宰堂堂作<lb/>
主人玉川喉吻澁莫惜寄來頻<lb/>
　　　謝許判官惠茶圖茶詩<lb/>
成圖畫茶器滿幅寫茶詩㑹說工全妙深諳句<lb/>
特奇盡將爲遠贈留與作閑資便覺新來癖渾<lb/>
如陸季疵<lb/>
　　　雨後㸔山因憶黃世南先生詩以相招<lb/>
<pb n="KR4d0048_SBCK_008-7a"/>
新霜夜落羣梢鳴羣風刮天爲早晴南山向曉<lb/>
盡張列頺嶺斷壑當空橫開軒一見喜無量走<lb/>
上高閣臨飛甍層欄倚遍不能下狀貌秀活圍<lb/>
雙睛奔騰遠近若波浪愛極擬去中間行此時<lb/>
只恨少佳客相共呌笑誇崢嶸我思黃子者奇<lb/>
士趣向超越無俗情手提詩筆若椽大到處詠<lb/>
物物有名我今此縣頗幽僻復在歲杪天氣淸<lb/>
溪中魚蟹易尋覔林下梨栗新收盛子如訪我<lb/>
住旬浹此品可備盤與觥遂馳僕馬去邀子願<lb/>
<pb n="KR4d0048_SBCK_008-7b"/>
子爲我聊出城私心不獨徒見子亦願播此山<lb/>
之聲子如不見不爲詠可惜此山虗此生<lb/>
　　　送楊議卿赴舉<lb/>
寒日照殘樹新霜結衰草有客奉高薦策馬奔<lb/>
遠道聲名近轉大文字素已好壯歲雖可恃榮<lb/>
科亦宜早勉自報春暉高堂親髪老<lb/>
　　　和楊仲軻春難度<hi>三首</hi>
春難度紅梢梢尋縷縷朝披煙暮結雨勸君飮<lb/>
酒莫用訴春難度<lb/>
<pb n="KR4d0048_SBCK_008-8a"/>
　　　其二<lb/>
春難度歌滿闋酒萬舉喉欲破膓欲腐風光滿<lb/>
天巳不暮春難度<lb/>
　　　其三<lb/>
春難度池浮花墻擁絮枕書睡樹隂午日長幾<lb/>
何萬尺許春難度<lb/>
　　　和何靖山人海棠<lb/>
爲愛香苞照地紅倚欄終日對芳叢夜深忽憶<lb/>
高枝好把酒更來明月中<lb/>
<pb n="KR4d0048_SBCK_008-8b"/>
　　　訪李奐山人隱居<lb/>
多暇無所適故來尋隱君搴開壓屋樹觸散擁<lb/>
門雲狀貌不妨古言談何太文令人重高趣歸<lb/>
去毎斜曛<lb/>
　　　冬晚書事<lb/>
倚杖立亭臯寒威向曉豪雪乾山色老風烈樹<lb/>
聲高殘日千鵶舞孤雲一鴈號自然成感物不<lb/>
覺首重搔<lb/>
　　　晚次江上<lb/>
<pb n="KR4d0048_SBCK_008-9a"/>
宛轉下江岸霜風繞人衣翩翩渚鴻墮冉冉林<lb/>
鵶歸前壑已重靄遠峯猶落暉孤舟欲何處劃<lb/>
浪去如飛<lb/>
　　　十月梅花<lb/>
十月凍墻隈英英見早梅應從九地底先領一<lb/>
陽來紫膜紛紛脫黃膚迤迤開得風渾自變與<lb/>
雪欲成堆細暈輕檀口濃粧膩粉腮月娥身解<lb/>
冩靑女手能裁冷豔浮氷沼淸香落玉杯只憂<lb/>
融乳酪不惜露瓊瑰避妬情堪重禁寒術可猜<lb/>
<pb n="KR4d0048_SBCK_008-9b"/>
有誰憐寂寞盡日獨徘徊共語誠無計將題耻<lb/>
不才東隣夜夜客莫放笛聲哀<lb/>
　　　吉祥院<lb/>
欹危一逕通下馬轉深叢便是塵寰外可憐煙<lb/>
塢中修篁寒滴雨老栢靜吟風日暮庭前樹歸<lb/>
鵶自遶空<lb/>
　　　書鸖鳴化壁<lb/>
晚氣隂隂别作寒夕陽林下動歸鞍忽然人報<lb/>
後出雪更上上淸宮上㸔<lb/>
<pb n="KR4d0048_SBCK_008-10a"/>
　　　題鶴鳴化上淸宮<lb/>
秘宇壓孱顏飛梯上屈盤淸流抱山合喬樹來<lb/>
雲寒地古芝英折岩秋石乳乾颷輪遊底處空<lb/>
自立層壇<lb/>
　　　寄題何靖山人隱居<lb/>
門外鋪寒水墻頭立好山先生忘勢利高隱寄<lb/>
中間鳬鶩應同樂煙雲巳共閑幾時能少暇携<lb/>
酒到松關<lb/>
　　　寄楞嚴大師<lb/>
<pb n="KR4d0048_SBCK_008-10b"/>
錦官城裏寺一室若雲峯水縮秋吟鼎霜低夜<lb/>
講松住齋塵入鉢出定蘚生笻曾聽三摩義居<lb/>
常夢曉鐘<lb/>
　　　揖山閣<lb/>
一問此孤高蒼蒼欲上摩有時臨縹緲盡日對<lb/>
嵯峨絕底秋隂重危層晚照多無由從隱者空<lb/>
自愧雲蘿<lb/>
　　　杳杳堂<lb/>
杳杳堂何者余常此養愚放身依曲几忘慮若<lb/>
<pb n="KR4d0048_SBCK_008-11a"/>
枯株莊老題書冊喬松列畫圖客來休見問非<lb/>
爾識于于<lb/>
　　　安仁道中早行<lb/>
行馬江頭未曉時好風無限滿輕衣寒蟬噪月<lb/>
成畨起野鴨驚沙作隊飛揭揭酒旗當岸立翩<lb/>
翩魚艇隔灣歸此間物象皆新得須信詩情不<lb/>
可違<lb/>
　　　竹閣<lb/>
囘廡抱曾閣蕭然深且虗畫欄慿曲曲高竹愛<lb/>
<pb n="KR4d0048_SBCK_008-11b"/>
踈踈塵滓外不到衣襟淸有餘毎來聊自適幽<lb/>
意滿琴書<lb/>
　　　尋春<lb/>
馬行如疾輪十里去尋春盎盎日光麗鮮鮮雲<lb/>
色新樓臺出花木道路夾松筠欲買前村酒陶<lb/>
然作醉人<lb/>
　　　太博孫公遊火井因寄<lb/>
七盤雲道與雲浮下見高林壓縣樓覽景莫能<lb/>
陪後乘臨風空自憶前遊已聞去日謀詩席更<lb/>
<pb n="KR4d0048_SBCK_008-12a"/>
羡歸時就釣舟好句定知酬不得盡將奇詭入<lb/>
冥捜<lb/>
　　　墅居<lb/>
林下覽淸曠此懷殊不覊散行輕幘便獨酌小<lb/>
甌宜自可追三樂何須作五噫世情歌笑外紛<lb/>
擾竟何爲<lb/>
　　　靣川亭<lb/>
幽亭最孤絕直入亂叢間近晚獨來此有誰相<lb/>
與閑卷簾通大野臨檻數前山便欲教携酒陶<lb/>
<pb n="KR4d0048_SBCK_008-12b"/>
然踏月還<lb/>
　　　南亭<lb/>
晚衙𥘉散吏人歸獨立南亭着道衣淺酒小詩<lb/>
聊自樂此心渾欲外輕肥<lb/>
　　　北郭<lb/>
繞樹埀蘿䕃曲堤暖煙深處亂禽啼何人來此<lb/>
共携酒可惜拒霜花一谿<lb/>
　　　讀史<lb/>
不得熒陽遂失秦始知成敗盡由人可憐一擲<lb/>
<pb n="KR4d0048_SBCK_008-13a"/>
嬴天下只使黃金四萬斤<lb/>
　　　夜學<lb/>
巳叨名第雖堪放未到根原豈敢休文字一牀<lb/>
燈一盞只應前世是深讐<lb/>
　　　畫眉禽<lb/>
盡日閑牎生好風一聲初聽下高籠公庭事簡<lb/>
人皆散如在千嵓萬壑中<lb/>
　　　鸎<lb/>
濃染羽毛深畫眉曉來風日正晴時只應自道<lb/>
<pb n="KR4d0048_SBCK_008-13b"/>
新聲好啼遍後園花萬枝<lb/>
　　　佛頭<hi>地名也此中山水絕隹</hi>
公暇常來此處遊碧波蒼巘解相留翩然又向<lb/>
城中去囘顧溪山只自羞<lb/>
丹淵集卷八終<lb/>
</p>
<p>
</p>
  </div>
</body>
</text>
</TEI>
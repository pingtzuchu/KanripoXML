<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_038-1a"/>
陳眉公先生訂正丹淵集卷三十八<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　墓誌<lb/>
　　　試秘書省校書郎趙君墓誌銘<lb/>
治平二年五月十三日龍圖閣直學士吏部員<lb/>
外郎知成都府天水趙公某之子新授將仕郎<lb/>
<pb n="KR4d0048_SBCK_038-1b"/>
試秘書省校書郎知杭州於潜縣事監西京粮<lb/>
料院名屼字景山以疾卒于洛陽之官舎卜以<lb/>
某年某月某日載其柩歸衢州葬於某縣某鄕<lb/>
某里某原龍圖公一日召其部吏廣漢郡尉文<lb/>
某語之曰余之子不幸蚤棄世余常觀其所爲<lb/>
宜有以舒發流聞于後者今巳矣使其志不克<lb/>
就嗚呼余識子且舊子可爲余誌其墓同被命<lb/>
唯唯退自念同文字樸澁何足以綴緝於潜君<lb/>
之美行告于無窮然辱龍圖公眷愛之重當勉<lb/>
<pb n="KR4d0048_SBCK_038-2a"/>
强無以辭乃按於潜君之叔著作佐郎楊之狀<lb/>
云君之生風度竦秀寡言笑旣毀齒性益聰悟<lb/>
誦書畫字無一日不加進龍圖公友愛羣弟多<lb/>
攜之官毎退食卽便舎相與磨講道誼爲文章<lb/>
而君常入諸父行謹謹就業未始略遨嬉不滿<lb/>
其所程淳粹和厚無毫髮兒姪之過一家欣愛<lb/>
之年十六舉進士不中歸自閉嘿愈奮厲增力<lb/>
極取游太學事先生胡援授諸經鉤探擿抉造<lb/>
詣深隱纂譔辭語精簡渾重援獨常稱之同舎<lb/>
<pb n="KR4d0048_SBCK_038-2b"/>
生三十人君最少動有儀法衆以君不敢燕惰<lb/>
廢所事兩就天府貢禮部輙落龍圖公爲益州<lb/>
路轉運使用祫享授君太廟齋郎嘉祐中鏁試<lb/>
嘉慶院復得是時埸屋方議以策論取士天下<lb/>
豪俊並挾藝京師無一人肯自以爲吾不如某<lb/>
人而願下之者南宮主司皆禁林鉅公亦審愼<lb/>
戒飭以待多士旣試文卷坌入悉高譚劇辦磊<lb/>
磊可畏而柬次其可以應當世之所宜用者上<lb/>
之以君當奏名第六於是都下烜然馳聲稱遂<lb/>
<pb n="KR4d0048_SBCK_038-3a"/>
遠聞龍圖公嚮在臺諫論事不少避權貴風威<lb/>
逼人海內駭伏人至是得君名皆曰趙氏復有<lb/>
此子矣中第御前調憲州司理參軍或謂曰君<lb/>
盛年有令譽從宦邊藩榮途自此遠矣君曰雖<lb/>
然吾安念此吾親之側無它兄弟以侍且旦暮<lb/>
去左右豈所云樂耶因留不之官今皇帝改元<lb/>
之二年春龍圖公自河北都轉運使移成都朝<lb/>
廷以君爲縣令假局河南府且使視其家未治<lb/>
事得疾藥不効寢革毋夫人在旁日夜憂泣無<lb/>
<pb n="KR4d0048_SBCK_038-3b"/>
所問計君徐起安坐怡顔色如平時曰死生固<lb/>
有定期自昔人誰逃者願毋自苦恐耿耿祗以<lb/>
累阿<graphic n="KR2890" url="https://raw.githubusercontent.com/kanripo/KR-Gaiji/master/images/KR2890.png" mimeType="image/png"/>因索𥿄爲書將留訣成都裁數行復裂<lb/>
之　此又重吾大人之傷也遂投筆以卒時年<lb/>
三十一噫君之事其止此耶君旣爲名臣子早<lb/>
以文行知於人死之日中外士大夫與其所徃<lb/>
還及龍圖公嘗所臨之吏民無不嗟悼以泣且<lb/>
疑夫天地鬼神以禍福考善惡而施之者於君<lb/>
殊未爲可諒矣君博學喜辯論雅善鼔琴平居<lb/>
<pb n="KR4d0048_SBCK_038-4a"/>
入静室爲雍容閑澹之音以揄揚其和易之性<lb/>
聞之者皆泊然忘世慮擾其中好黃帝書曉診<lb/>
法明藥品之所以能爲功與病之可治不治之<lb/>
狀嘗被羸疾懼其親爲憂隂自療之至愈不以<lb/>
告有文數十篇語氣浩蕩皆可與當時號能爲<lb/>
詞章者較上下餘未就君之先本㑹稽人上有<lb/>
官于衢州者因留不去今家焉曾祖諱某廬州<lb/>
廬江縣尉善吟詩其語淸深險峭不類近世作<lb/>
者有集行人間人争誦之祖諱某廣州南海縣<lb/>
<pb n="KR4d0048_SBCK_038-4b"/>
主簿贈給事中君娶時氏生女子四人長十三<lb/>
歲餘尚㓜男子一人名河北郎始三歲毋安定<lb/>
郡君徐氏見君物故聞君語一悟遂自解不邑<lb/>
邑銘曰<lb/>
　　惟君之生　蹈慶之基　慿堅乗完<lb/>
　　孰憚以危　爰初橫經　在勤弗嬉<lb/>
　　道妙聖眞　取深其師　乃試天官<lb/>
　　汪洋發詞　下動諸公　争收競持<lb/>
　　籍名於高　盛譽四馳　獲第入銓<lb/>
<pb n="KR4d0048_SBCK_038-5a"/>
　　　犴獄是司　曰吾之親　有子止斯<lb/>
　　　敢名宦游　去左右爲　遂留其旁<lb/>
　　　氣下聲怡　餘力於行　學問愈滋<lb/>
　　　帝用成都　疏恩淋漓　居君洛陽<lb/>
　　　廩事以尸　乃進爾資　乃便爾私<lb/>
　　　曾不乆焉　得疾莫醫　遂至奄然<lb/>
　　　羣啼衆嘻　於嗟乎君　命曷若兹<lb/>
　　　回誼之亡　君齒與差　何天於賢<lb/>
　　　不假以耆　紛紜妄庸　夀或介眉<lb/>
<pb n="KR4d0048_SBCK_038-5b"/>
　　當在其嬰　百福承之　太末之墟<lb/>
　　舊兆纍纍　君歸其丘　列祖是毗<lb/>
　　山磨水淤　名豈卽衰　刻詞茫茫<lb/>
　　以慰永思<lb/>
　　　梓州處士張公墓誌<lb/>
有篤行君子姓張氏名温其字希澤居梓州城<lb/>
中六十五年治平改元正月日以疾終于家閭<lb/>
巷田野之人凢見聞其所以爲人者皆涕泣相<lb/>
弔曰天胡爲而遽奪若人之壽耶如是者累月<lb/>
<pb n="KR4d0048_SBCK_038-6a"/>
矣希澤少喜儒術經傳百家曲學小說無不盡<lb/>
讀旣讀無不盡曉其大抵舉進士不中乃放肆<lb/>
自得與世俗俛仰浩然若不可以法制收歛之<lb/>
者性明悟內行孝謹知是身不足以爲巳有故<lb/>
投之於自然之域而不以貧賤富貴累其心謂<lb/>
捄人疾苦其惠利爲無涯故顓嚮醫藝而大究<lb/>
其精巧父母死日夜膜拜西方聖人自閱十二<lb/>
分敎者數過以圖報罔極至老無少倦赴人病<lb/>
急雖風雨道途之阻未嘗輙以辭旣而不復計<lb/>
<pb n="KR4d0048_SBCK_038-6b"/>
校其所以爲謝死之日使人攀慕哀戚者以此<lb/>
好飮酒至頽倒而語言不亂善談謔亹亹可聽<lb/>
人多記去以娛其坐賔與人交終身常恐有毫<lb/>
髮之缺而不得其歡心也人或非意侵之曾不<lb/>
以恨至胷中遇之如平時其人乆亦自悔年未<lb/>
三十喪其配遂終身不娶慶曆中余始自永㤗<lb/>
來應舉是時郡中諸君未甚識余然槩以疏外<lb/>
闢之希澤一見余於稠人遂引其友陳顒信臣<lb/>
詣余於邸退相謂曰吾軰有子常患無良師友<lb/>
<pb n="KR4d0048_SBCK_038-7a"/>
以磨切之者今見其人矣於是二人者各遣其<lb/>
子以從余遊待余二十年日日益㳟希澤初得<lb/>
疾余持服里居遣人候之希澤報曰我無狀子<lb/>
最爲知我者今病革不復見子願得子之文以<lb/>
記我死死瞑目矣旣死其子以某年某月某日<lb/>
葬於某鄕某里余方在京師不得哭送輤車之<lb/>
後又不得以文與俱薶於幽壌誠所恨矣歸而<lb/>
其子擇交以其先人嘗見累於余也叙其理命<lb/>
屢以抵余且曰陳臯希古先生旣巳誌先人之<lb/>
<pb n="KR4d0048_SBCK_038-7b"/>
墓矣其所以謂之表者非君也其誰爲之余乃<lb/>
具次希澤之生平如此復系以辭而哀之云<lb/>
　　禀完而弗駮又輔以學性其渾矣檢諸身<lb/>
　　動不夫倫何疵咎之或履得於是陶然自<lb/>
　　貴可以謂之君子天胡以壽卑彼厚而獨<lb/>
　　嗇於此嗟乎希澤魂安所適兮一世云巳<lb/>
　　　秘書丞陳君墓誌銘<lb/>
君諱叔獻字元之蜀州新津人其上世由頴川<lb/>
從僖宗入蜀因不歸籍此縣東北鳳皇岡有丘<lb/>
<pb n="KR4d0048_SBCK_038-8a"/>
墓十許世深林巨木蔚然有豪宗大姓氣象而<lb/>
自五代巳降無仕者君生而聳慧始讀書一歷<lb/>
目而遂貫於心不廢忘下筆走詞語駸駸不可<lb/>
止遏其徒尊畏之中皇祐元年進士第爲萬州<lb/>
司戸參軍居官如故習老黠吏不敢肆其巧忠<lb/>
守缺轉運使以君攝其事乆之郡政大治人盡<lb/>
服察舉得令移郴縣郴湖南小邑民吏雜擾牒<lb/>
訴日日堆几案索裁決君始視事睨廷下忽取<lb/>
一人者鉤詰之本䖍民也寓於此凢二十年受<lb/>
<pb n="KR4d0048_SBCK_038-8b"/>
賕出入鄕市搆兩訟以亂令治謂君新至故雜<lb/>
稠人觀君聽㫁是否期中之得情如此具對聞<lb/>
之安撫使流它郡自是惡少相語以君爲神不<lb/>
知某用何術也獄辭遂省縣之粟移于衡徃反<lb/>
數百里下戸不能獨去人有倍歛其酬爲輸之<lb/>
者徃徃遁避不可求遂至再納此弊尤甚君擇<lb/>
高貲附其直與并幹之故賦入辦先諸縣里民<lb/>
有各失一犢者踰年甲始獲於乙乙拒益堅詣<lb/>
縣辨君俾引其㹀使視犢躍就其乳乃還甲争<lb/>
<pb n="KR4d0048_SBCK_038-9a"/>
遂定一邑嗟尚之馬氏僣竊多横賦毎丁歲有<lb/>
常率幾百年仁宗朝有詔一切除之而郴道衡<lb/>
永桂陽監不諭旨督歛尚急君建言轉運使悉<lb/>
免忘慮數萬萬而方二三千里之民始得擲去<lb/>
重壓而舒四體矣羣口邕邕頌君不休同年陳<lb/>
啓期過縣聞之作詩與君有巨刃秋霜寒之句<lb/>
及罷民遮道涕挽極謝乃得行入朝授著作佐<lb/>
郎知綿州魏城縣遷秘書丞賜緋衣銀魚魏城<lb/>
之政大抵不甚力而自占八邑之最歳滿以太<lb/>
<pb n="KR4d0048_SBCK_038-9b"/>
夫人年高乞便地復得巴西縣未赴因臥疾熈<lb/>
寧元年七月某日遂卒于其家享年五十一君<lb/>
素羸㾪平時常喘喘畏風蕭然骨立若不能朝<lb/>
暮人也然臨事講利害决是非氣厲而語壯短<lb/>
長見前不可屈蓋剛果內蓄以學術輔之而吐<lb/>
理明白也性孝友事太夫人毎懼以巳疾爲憂<lb/>
常强飯設精神以立左右問之答亡恙太夫人<lb/>
乃喜姉二人貧且孀君指腴田二頃賙之終身<lb/>
以及其甥又爲經營其家使其族之狠忿暴戾<lb/>
<pb n="KR4d0048_SBCK_038-10a"/>
者不敢犯與人交簡介若不相密而遇有所急<lb/>
難冐鋒刃入湯火肯爲也死之日無誰不沾泣<lb/>
初病革其弟叔達問所以欲爲君曰我何所言<lb/>
但佩恨入地而不能泯滅者使老母不及封而<lb/>
哭我矣雖然願得與可文納吾壙中乃幸也淚<lb/>
數行下氣遂絕曾祖某祖某考某母唐氏年八<lb/>
十君娶樂氏再娶周氏男一人君軫女一人適<lb/>
太學進士勾龍<graphic n="KR2568" url="https://raw.githubusercontent.com/kanripo/KR-Gaiji/master/images/KR2568.png" mimeType="image/png"/>孫女二人以某年某月日葬<lb/>
於某鄕某原叔達以君之見屬其書遣介來道<lb/>
<pb n="KR4d0048_SBCK_038-10b"/>
君之語求銘其墓同乃君之同年進士與游甚<lb/>
熟泣而銘之曰<lb/>
　　奄奄其息兮嶄嶄其形人視之而不知其<lb/>
　　中兮但常惜其不能以乆生然其論議之<lb/>
　　高兮區處之明蓋受於所禀兮而發於所<lb/>
　　行胡不錫以永年兮中道以傾伊神理之<lb/>
　　茫昧兮善惡安足以講評嗚呼元之兮吾<lb/>
　　何忍而此銘<lb/>
　　　李公澤墓誌銘<lb/>
<pb n="KR4d0048_SBCK_038-11a"/>
君諱愼從字公澤曾祖諱某父諱某其先八世<lb/>
祖諱遠本京兆府萬年縣人廣明中隨駕入匿<lb/>
爲晉原令後遂不去家成都之温江今又遷爲<lb/>
郫人至大父始不仕父贈太常少卿毋文氏其<lb/>
縣君少卿有子五人盡使學進士敎導有法自<lb/>
成童悉與它兒異至有未勝冠而能中其科等<lb/>
者愼修愼交也愼微後亦取皇祐元年高第二<lb/>
巳物故惟愼惟修今爲都官郞中君性精敏自<lb/>
皆其氣骨巳岌然秀爽讀書不廢忘爲文辭皆<lb/>
<pb n="KR4d0048_SBCK_038-11b"/>
具曉大端不煩其師少卿厭世諸兄旣從宦弟<lb/>
幼各未立君視家事缺然亡它羸以待供索乃<lb/>
脫身治產設次第積居與時遂未幾號饒益督<lb/>
其弟愼用日夜從于學不客墮游嘗語之曰爾<lb/>
勿與我事凢婚嫁一主於我爾自動爾之所當<lb/>
爲勿中休給遠資近上下究足無間言愼思亦<lb/>
登皇祐五年進士先卒而君獨享優游之樂於<lb/>
其里閭爲善人君子衆雖景慕之而不可以力<lb/>
致第嗟咨信嚮而退自恨其不能如也君復和<lb/>
<pb n="KR4d0048_SBCK_038-12a"/>
裕堅正內外親友以至墟落鄰閧之人無不相<lb/>
與驩遇其有所未善不屑正之無不改以謝凢<lb/>
吉凶燕集未有一日忽在衆人之後客子游仕<lb/>
至其邑有所求須先詣君君爲之推引裁處各<lb/>
稱其所欲以去故其善譽寖聞于人人賢之蓋<lb/>
用此也張少愚明勁辯博少所推借走海內識<lb/>
人無限而毎謂君疆果通幹生於自然不假增<lb/>
修而皆詣當處它不能及也少愚將有所欲爲<lb/>
而尚尤豫者必更取君講解辨折然後乃定其<lb/>
<pb n="KR4d0048_SBCK_038-12b"/>
於治事明審能厭人意也如此君平時嘗謂人<lb/>
云吾夀巳自知不能乆於世問之但笑不道其<lb/>
所以能得自知之者故於易老莊釋之書必亹<lb/>
亹再三研玩其極深之論而有意於其間者焉<lb/>
某年某月忽得疾雖甚革而神意不亂治後事<lb/>
尤委曲至某日遂不起享年若干君娶申氏生<lb/>
五男曰某某娶王氏皆好學整飭不務敖盪人<lb/>
皆曰公澤宜有後也三女長適何氏二許嫁某<lb/>
等將以某年某月某日葬君於某鄕某原謂某<lb/>
<pb n="KR4d0048_SBCK_038-13a"/>
於君爲親且密知君最詳來求銘君之墓某泣<lb/>
而爲之銘銘曰<lb/>
　　於乎公澤之爲人也外雖夷易而中甚端<lb/>
　　勁故其接乎物也以和而處乎事也以正<lb/>
　　惜其名位有遺其才謀而鄕黨止述其誼<lb/>
　　行胡爲善不得其酬兮卒閼之以所命甫<lb/>
　　五十而遂沒兮夫何遘兹乎不幸推其無<lb/>
　　所欿然兮有後之盛<hi>何以知其然今曰元昆之顯而諸嗣之今</hi>
　　　卭州處士郭君墓誌銘<lb/>
<pb n="KR4d0048_SBCK_038-13b"/>
余少時與郭周田蟠叟同學西州交游甚熟知<lb/>
其父處士者之爲人常愛之處士今旣死蟠叟<lb/>
求余銘其墓處士諱某字某自言本汾陽忠武<lb/>
之後子孫流落居蜀不知凢幾世占名于卭家<lb/>
素饒財處士少任俠儻遏無畛域善格五意錢<lb/>
之戲毎入市羣豪朋來從隨上下酣飮謳歌器<lb/>
謼擊鞠㺯鷹犬罷卽入隱坊與其徒投五木争<lb/>
繒綵金貝一擲不盧遂推去不顧藉時亦勝人<lb/>
不貲爲寒士巧乞盡卑之不以爲巳物故義聲<lb/>
<pb n="KR4d0048_SBCK_038-14a"/>
錚然不瑣瑣治家事人語之處士曰爾焉知我<lb/>
但我業此而所恃者我有子矣異日敎之使立<lb/>
千萬人上令曉道義善文章者争來推高之視<lb/>
此詎不若爾曹占田藏鏹之無涯哉我豈欲效<lb/>
里閭庸人旦暮齪齪經營後時不使寒餓計耶<lb/>
於是出蟠叟令力學蟠叟才冠便知名四方所<lb/>
友皆當世才傑處士之高識自此愈遠聞處士<lb/>
晚好讀書尤於班馬二史爲精深與人議論牽<lb/>
引證據甚可聽治平三年四月十一日忽被病<lb/>
<pb n="KR4d0048_SBCK_038-14b"/>
遂不起年七十五其配文氏生蟠叟後一年亦<lb/>
卒年若干治平四年十月一日蟠叟葬之于臨<lb/>
卭縣思君鄕豐義里息頭山蟠叟蓬頭蠒足披<lb/>
風露踐泥潦晝夜號哭負土爲墳凡三年遠近<lb/>
觀者日日來不絶歎喟嗟悼而去銘曰<lb/>
　　人生常患巳之所欲樂爲而禮法從而攖<lb/>
　　之攌然如囚曾不得恣肆而自嬉若處士<lb/>
　　者少脫略而無羈敖盪一世而胷中不置<lb/>
　　乎險夷以壽而返兮羣口爲之齎咨發其<lb/>
<pb n="KR4d0048_SBCK_038-15a"/>
　　慶以昌後兮其子宜之<lb/>
　　　榮州楊處士墓誌銘<lb/>
君諱某字某榮州榮德人其上世官族見紫微<lb/>
石公楊休龍圖李公絢爲其考虞部郎中見素<lb/>
妣崇德縣君袁氏之墓銘君少敏惠嘗授經於<lb/>
唐安羅勉先生通博善講議辯者不能敵晚工<lb/>
於詩旣乆且精意詞高新無所得其迹於父母<lb/>
昆弟一盡其孝友崇德病累亟君再剔髀肉以<lb/>
饌進悉愈郎中好接賔客兩蜀聞人無不至門<lb/>
<pb n="KR4d0048_SBCK_038-15b"/>
下君善治産致資以贍給其用多寡稱之楊氏<lb/>
所以義聲滿天下實由君振之也間嘗語羣弟<lb/>
曰家事不可以累大人予其主之爾曹第力學<lb/>
予將資爾異時求有以昌大門戸者是後屢有<lb/>
繇郡舉試禮部而若冲者遂中其第今巳入尚<lb/>
書爲郎矣君性方亷重許諾視人有不類輙耻<lb/>
遇之如一善可喜則奬勵稱述亹亹不巳宗族<lb/>
鄰里婚喪之用所不能足者君咸爲辦之賴遠<lb/>
别業爲一郡之冠其林巒之秀澗谷之異圍擁<lb/>
<pb n="KR4d0048_SBCK_038-16a"/>
列立若設圖畫君於其間築室百楹裒輯古今<lb/>
書史萬卷引內外良子弟數十人召耆儒之有<lb/>
名業者敎之其子約果登皇祐五年進士授遂<lb/>
州小溪縣主簿先君卒餘皆摐摐號稱佳士者<lb/>
君以至和二年九月十五日以疾不起享年若<lb/>
干娶王氏生男子五人綱約絪紀紘女子六人<lb/>
壻普州進士汝某資州資陽縣尉袁某進士勾<lb/>
某袁某張某著作佐郎知綿州魏城縣張某孫<lb/>
男十人某曾孫某君以嘉祐五年二月二十五<lb/>
<pb n="KR4d0048_SBCK_038-16b"/>
日葬於崇德縣榮川鄕南坦莊錡以書并狀拜<lb/>
道士李有慶來詣同山居始求銘君之墓同亦<lb/>
與錡識故爲之銘銘曰<lb/>
　　古語有之　天道難論　吾今於君<lb/>
　　以爲知言　種善殖德　所穫未蕃<lb/>
　　中夀亟亡　人聞而冤　何以慰君<lb/>
　　有文諸孫<lb/>
　　　綿州李處士墓誌銘<lb/>
先生諱某字某綿州巴西縣人曾祖某仕孟昶<lb/>
<pb n="KR4d0048_SBCK_038-17a"/>
意其國不能以乆復位下無所信道遂解官以<lb/>
去就閑居焉祖某善計策廣政末年兩川搶攘<lb/>
郡邑多冦盗能用之以庇䕶族黨獲亡恙鄕人<lb/>
以才豪名之父某博學有智思尤深於診劑人<lb/>
遠近頼其術而不夭枉者無幾數然未嘗蘄之<lb/>
來以賄爲謝者有問之曰吾求以此德遺後人<lb/>
生先生遂使被儒服先生少通敏才辯傾給自<lb/>
嚮師學專精講問一力不厭橫波絕浪大渉經<lb/>
史時出其語以聳坐客雖其朋流率無不下之<lb/>
<pb n="KR4d0048_SBCK_038-17b"/>
者景祐初就進士舉試禮部旣不得歎曰吾不<lb/>
能是矣吾有子宜其爲之於是歸敎其子及里<lb/>
中良子弟晝夜相臨隨自不少懈不十年其子<lb/>
文藝益精凢兩偕計吏一試大廷下遂中皇祐<lb/>
五年第蜀人常謂先生意與物出入相應効乃<lb/>
如此性孝友家饒財不自靳嗇養同產常使厚<lb/>
於巳歸二甥於良家奩盝所與視巳子一槩獨<lb/>
不異寳元蜀旱大饑朝廷遣貴臣撫諭發私峙<lb/>
合程者卑赤牒先生曰民困蹙上憂之若此豈<lb/>
<pb n="KR4d0048_SBCK_038-18a"/>
幸之以徼身名時耶吾所蓄雖不能如其格忍<lb/>
自閉以視元元捐瘠乎悉倒廩輸之官無德色<lb/>
在位咸高之士有來綿者未授館悉先詣先生<lb/>
所先生從之游無問風雨相驩至去皆滿意不<lb/>
戚戚故其好事之聲聞四方也以此所居西偏<lb/>
構月軒常隱几其中端静凝黙人不知其所以<lb/>
爲時復論譔有書號百一者凢十卷大抵明古<lb/>
意述世務自言此書百分廑有一能補於吾道<lb/>
者乃名耳好吟詩逮千餘篇語近而意高皆不<lb/>
<pb n="KR4d0048_SBCK_038-18b"/>
徒爲之者治平四年十月十五日以疾卒于家<lb/>
病已革尚能作詩以與其交親爲訣其日起索<lb/>
冠帶坐求筆疏𥿄曰不爲不道不爲不正裁八<lb/>
字氣漸短目瞑筆落遂化去一城之人無誰何<lb/>
皆奔走哭嘂相屬道上春秋六十有六矣娶文<lb/>
氏生一男三女男誼伯爲秘書丞知卭州大邑<lb/>
縣女適周氏范氏文氏周范二女先亡孫若于<lb/>
人卜以某年某月日葬先生於某鄕某里祖塋<lb/>
之東嗚呼同嘗憶去年六月自廣漢移守安嶽<lb/>
<pb n="KR4d0048_SBCK_038-19a"/>
道先生門下入拜先生於南堂先生與同語時<lb/>
有不任被病恐不能乆留於世之說同解之先<lb/>
生笑曰事當然者何足異矣别未百日而秘丞<lb/>
君遣使以狀來且謂同曰誼伯惡逆深重而遽<lb/>
喪所天先人臨終攬誼伯手屬之曰吾死當使<lb/>
普州誌吾墓幸矣愼無忘誼伯敢持遺訓以累<lb/>
君誠死罪同讀巳曰噫善人也今死矣其治命<lb/>
尚能以予文爲求於予厚矣肯不爲之銘之歟<lb/>
遂爲之銘銘曰<lb/>
<pb n="KR4d0048_SBCK_038-19b"/>
　　山蟠於離而水走乎乾之維中有墓兮蹲<lb/>
　　而巍問焉居之者云誰成紀先生之所歸<lb/>
　　先生之生兮爲鄕里之所師宜其遺光餘<lb/>
　　耀兮愈華而不衰吾恐綿人世世之子孫<lb/>
　　兮望者趨之而過者拜之刻載善行無愧<lb/>
　　辭嗚呼先生安所虧<lb/>
丹淵集卷三十八<lb/>
<pb n="KR4d0048_SBCK_038-20a"/>
</p>
<p>
</p>
  </div>
</body>
</text>
</TEI>
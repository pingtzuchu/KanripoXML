<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_025-1a"/>
陳眉公先生訂正丹淵集卷二十五<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　序<lb/>
　　　御賜飛白書序<lb/>
仁宗皇帝飛白書乃聖人不可窮之大藝而無<lb/>
所儗之絶學者也法傳之於天義授之於神淵<lb/>
<pb n="KR4d0048_SBCK_025-1b"/>
情睿思下寓毫墨揮灑變動函負藏畜齊隂陽<lb/>
之功合造化之巧冝乎世人莫得窺其至精極<lb/>
妙之端涯者巳若夫皇居奥瑑貴室珎刻有容<lb/>
摹肖時亦飄墮其能於此以幸而獲之者自將<lb/>
别爲秘衷盡略他玩流卑後嗣傳于無極而况<lb/>
密繇嚴從躬𬒳寵錫將宜何如以奉其休榮者<lb/>
哉嘉祐七年冬十二月戊申帝召侍臣二十有<lb/>
八人觀書于龍圖天章閣又幸寶文閣是日上<lb/>
親御寶跗縱冩華楮貂璫遞薦簮笏環視雲飛<lb/>
<pb n="KR4d0048_SBCK_025-2a"/>
霧散之狀龍蟠鳳矯之勢震聳驚眩流動衆目<lb/>
旣而遂命以書分賜左右太子賔客掌公禹錫<lb/>
時預此集乃蒙帝子之殊渥焉懷歸有光展對<lb/>
猶濕觀其點分璽角下壓秦寶畫立圭植高掩<lb/>
周瑞仰惟祥符之書氏陽之詔始可相與配其<lb/>
瓌麗而並其崇嚴者歟熈寧五年十月其孫文<lb/>
紀爲陵州貴平縣令襲衍複櫝載以臨治願將<lb/>
刋鏤布示于遠謀奉堅琰留寘佛廟見求短引<lb/>
以著其下懿哉侈君之賜揚祖之美乃文紀爲<lb/>
<pb n="KR4d0048_SBCK_025-2b"/>
人臣子之道於是乎至矣故爲題此初八日謹<lb/>
序<lb/>
　　　拈古頌序<lb/>
甚哉物之勝于人也乆矣萬利舞于前其心未<lb/>
甞不艶然願得悉厭於已者所欲一動厥本遂<lb/>
失而不可求旣爾將何䕶持而復能固之者邪<lb/>
彼根種鈍下迷謬惽塞入類旣淺餘習未斷者<lb/>
故不足與道此嗟夫世之衒智巧挾姦妄假名<lb/>
敎冐資級養巳謂無輩視衆若不覿者尚亦睢<lb/>
<pb n="KR4d0048_SBCK_025-3a"/>
盰惘敞不自省覺其神巳爲有力者奪去淪虚<lb/>
浮空餘止腐殻猶務以氣自侈變改形狀標立<lb/>
高遠誇穉庸惑殊未知一息絕纊百骸附紟則<lb/>
隨業散墮灑隷羣趣沈幽沒冥無可洗脫柰何<lb/>
日日戴此重障了不明悟此尤爲最可憐者也<lb/>
嗚呼幻美溺人之深也如此其有能于其中視<lb/>
之謂非巳之常所能有故不仞其毒若水之不<lb/>
能濡膏之不能塗者間有人焉資政殿大學士<lb/>
趙公以台鼎之重再尹於蜀蜀之人三十年中<lb/>
<pb n="KR4d0048_SBCK_025-3b"/>
凡五見公矣求公之迹終未能得或曰公之位<lb/>
旣愈高而其色若愈下謙靜恬懿無一易徳者<lb/>
何耶曰是亡他也脩眞逹元總了妄法物有不<lb/>
能勝之者矣所以常㨿三旌之榮饗萬鍾之厚<lb/>
固如飄風値劒暫有一吷彼又豈能轉之如俳<lb/>
兒顐娼執綸曵　俛仰顛側諠詉伏罷一由於<lb/>
他人所役邪公旣以無事爲治其下亦各以無<lb/>
事安其職化旣成矣因萃㑹古人禪門語錄之<lb/>
深隱者拈而頌之凡百篇掲月昏衢擊霆奥<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>
<pb n="KR4d0048_SBCK_025-4a"/>
瞽者瞶者悉使覺知仁人之言所利信博一得<lb/>
永得公之志歟嘉祐紀禪師出入公之門下香<lb/>
山如滿從白傅之遊圭峯宗密接裴相之論得<lb/>
公所迹願布行之冩鏤云初屬予爲序因爲道<lb/>
公之髣髴云時熈寧七年甲寅五月戊子日謹<lb/>
序<lb/>
　　　射中金錢序<lb/>
學以正治心心以明養神神以玅應物是三者<lb/>
常相爲用然後始能就乎可致之事蓋發乎其<lb/>
<pb n="KR4d0048_SBCK_025-4b"/>
內而不失其成于外者繇素具此爾古之君子<lb/>
於射事尤所重擇侯選士莫不先之豈非謂其<lb/>
善知夫此理者歟提刑度支張公文章政事之<lb/>
外弓矢之學號爲精絶求之縉紳實鮮其類近<lb/>
甞以金錢置之畫帖之上以壓其的用明其中<lb/>
之審與僚友競勝約先取以爲樂公徐立諦視<lb/>
一發而遂獲之正投其虚鏃若手貫坐客歛色<lb/>
相拱而顧左右驚聳都人歎詫皆曰昔人以楊<lb/>
葉衒巳㦸支伏衆者旣大且近何足夸侈<hi>較公之善</hi>
<pb n="KR4d0048_SBCK_025-5a"/>
彼有餘拙公因作詩以志其事大尹而下咸屬<lb/>
和焉馳寄於同使序其略同曰世常謂夫射而<lb/>
能居所中之多者豈天性之本然在乎習之之<lb/>
乆而後能也如志不自懈日事於其中無賢不<lb/>
肖者一皆底乎其善矣豈他術耶噫非也是不<lb/>
知夫所謂三者常相爲用之理也彼知之者則<lb/>
不然取於精微付之於手指之間省度而釋惟<lb/>
意所在未有不如其所欲者矣齊工之于削輪<lb/>
郢匠之于斵堊與公之於今日之事其道一也<lb/>
<pb n="KR4d0048_SBCK_025-5b"/>
彼習之之乆而能之者末矣哉熈寧六年正月<lb/>
甲子謹序<lb/>
　　　種柳詩序<lb/>
樂蟠地切邊其土燥澀磽㯺雖春陽震憤剖發<lb/>
以導仁氣亦踈散不演潤凡草樹託殖生意結<lb/>
結無人許長大柯幹局然皮葉磔然抱節起癭<lb/>
不中材用豈和理近戎落不霑浹抑西北性慘<lb/>
洌舄鹵與中州相絕至是耶楊君灝巨川爲令<lb/>
之明年暇日乘高窺臨笑此童秃曰宜物之術<lb/>
<pb n="KR4d0048_SBCK_025-6a"/>
人常與天地相比儗寧有施力顓致不可歟遂<lb/>
種柳殆千根表絡諸道旣自指閱各任其地闌<lb/>
迾灌浸期以必活生脉通定一無殭者春條森<lb/>
森夏隂團團禽弄蜩喝薈翳蕃茂於是彼人乃<lb/>
能識榮落以記時節行者得休䕃無懼暍乏爾<lb/>
變此川谷一若關鋪巨川爲政之大抵也乃作<lb/>
三詩記其事且欲俾後人相增成和者連章以<lb/>
至大軸巨川携入都下示余属以序予曰事有<lb/>
利於用求成於本無或不謂爲難旣成而嗣守<lb/>
<pb n="KR4d0048_SBCK_025-6b"/>
之能不毁乃難矣蓋人皆喜善自巳出若名于<lb/>
他則萬計沮礙無少假貸者十常八九今巨川<lb/>
營此亦巳勤矣來者能爲撫摩而不樵薪之是<lb/>
亦賢君子之所爲也詩將刻石於縣故余因以<lb/>
告後人云嘉祐庚子人日安靜文同序<lb/>
　　　賞梅唱和詩序<lb/>
蜀之梅與海棠在衆蘤中最爲高第他雖號有<lb/>
處殊瑣陋孱瘠苦不可與爲類者然海棠用冶<lb/>
麗妖冨偏擅民家取悅羣目無所遴擇梅獨以<lb/>
<pb n="KR4d0048_SBCK_025-7a"/>
靜艶寒香占深林出幽境當萬木未競華侈之<lb/>
時寥然孤芳閑澹簡潔重爲恬爽淸曠之士之<lb/>
所矜賞故其苐又自高也成都鈐轄東衙園有<lb/>
素芳亭亭下有梅因名之慶曆中四方館使太<lb/>
原王公䕶兵此邦是花正穠盛公命府尹程公<lb/>
而下七人飮亭上第賦詩道其美石刻存焉後<lb/>
二十年太原公之子道恭醇之用閤門使繼領<lb/>
此職其花依然尚如當時之繁醇之復㑹其帥<lb/>
龍圖趙公抃閱道運使史館榮公諲仲思同僚<lb/>
<pb n="KR4d0048_SBCK_025-7b"/>
左藏武侯永孚及之運判職方霍侯交敦誠於<lb/>
此讌集而又詩之語精意新聮照牙映落墨未<lb/>
燥衆吻爭習他日醇之錄以示同俾載厥事同<lb/>
曰異乎哉彼梅者生于深嵓邃谷之中又居西<lb/>
南絕遠辟陋之國幸一得其所託遂爲王公大<lb/>
人所愛惜而詠歌之以傳乎無窮信夫天之生<lb/>
物滿盈于地中者徒芸芸耳豈能令之各善効<lb/>
其所負以取貴於一時耶蓋須待人而然後其<lb/>
名始有所成矣噫果如是則成之之力其勝愈<lb/>
<pb n="KR4d0048_SBCK_025-8a"/>
於生之者耶一人之功殆高兹天耶同甞於此<lb/>
爲識者議之因序賞梅唱和詩故復云<lb/>
　　　樗蒲格序<lb/>
李習之有五木經余常愛其叙所以爲樗蒲之<lb/>
用者始未皆具然其戯最古世之人罕有能作<lb/>
之者故曰木曰馬曰關曰矢之類雕鏤彩飾短<lb/>
長鉅細曾莫識其制度矣忠牧夏公守豳暇日<lb/>
出其家所藏先帝之賜者爲其僚屬講而行之<lb/>
於是盡曉習之之說也如此獨所異者盧白雉<lb/>
<pb n="KR4d0048_SBCK_025-8b"/>
犢開塞塔秃撅梟之外復加進退二采蓋使其<lb/>
投無一或虛者焉又以秃爲黑以梟爲雞者疑<lb/>
語近爾按馬融張華皆云老子入胡爲此戯楚<lb/>
辭有呼白之語周史載擲盧之事臧質劉毅何<lb/>
尚之高光宗之徒皆以是而立善名也乃知士<lb/>
君子者亦無害留意于此彼王或王洪之墨黷<lb/>
鮑泉蕭望之泥嗜掠惡取禍固宜所鄙焉嘉祐<lb/>
二年丁酉仲冬月十有三日新平官舍序<lb/>
　　　費先生詩集序<lb/>
<pb n="KR4d0048_SBCK_025-9a"/>
嘉祐癸卯春東平先生以古律五七言詩共六<lb/>
帙因其甥朱景副書爲示且屬余以序置其首<lb/>
余熟讀者累日甚愛之余居常敢言唐人風調<lb/>
渉五代衰季巳淪委而不振及見先生之所爲<lb/>
信遺音餘響乆浮大空至治世而復下今又軋<lb/>
然發于先生之筆舌爾按先生閬中人少舉進<lb/>
士自勝冠走四方游名公鉅卿之門命旣不偶<lb/>
退返林壑盡諱其他能而一從事于此凡四十<lb/>
年探深摘幽愈老益工大抵氣和平而意精新<lb/>
<pb n="KR4d0048_SBCK_025-9b"/>
使人嗜之而不厭也近世文士以篇什自名者<lb/>
甚衆如使先生之言雜行于其中彼將左右顧<lb/>
楫相推以爲先余恐先生得所<hi>濮上諱</hi>者固多傲然<lb/>
而獨居其前矣是可傳布於天下也<lb/>
　　　郭令送行詩序<lb/>
汾陽郭君以成都府節度推官治永㤗旣二年<lb/>
凡內外職事官得以言舉善於爲政者共若干<lb/>
人以狀穪其治其將代也凡遠近士大夫喜以<lb/>
文章道人之美者共若干人以詩贈其行大抵<lb/>
<pb n="KR4d0048_SBCK_025-10a"/>
君之爲令之術以廉以恕以不自懈以終始之<lb/>
若一也故吏不得肆其暴而民皆曰是未甞擾<lb/>
於我者如是安得穪其治者不交章而贈其行<lb/>
者不累篇耶其詩君次第爲一編持以示余俾<lb/>
余題其首將布之余爲之云云<lb/>
丹淵集卷二十五終<lb/>
<pb n="KR4d0048_SBCK_025-10b"/>
<pb n="KR4d0048_SBCK_025-10b"/>
</p>
<p>
</p>
  </div>
</body>
</text>
</TEI>
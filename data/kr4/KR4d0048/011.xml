<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_011-1a"/>
陳眉公先生訂正丹淵集卷十一<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　詩五十四首<lb/>
　　　二年陵陽不見中秋月<lb/>
陵陽亂山中隂雺日夕發晴光尚希見况復求<lb/>
夜月二年逢中秋曽不識皎㓗煙雲爾何事常<lb/>
<pb n="KR4d0048_SBCK_011-1b"/>
此作蓬勃纔令薄中明巳遣濃處沒群邪利幽<lb/>
暗左右覺窸窣清光若蒙蔽誰爲我磨拂庭下<lb/>
倚高株露華霑鬢髮<lb/>
　　　夜聲<lb/>
秋風動衰草摵摵響夜月其下有鳴蛩到曉啼<lb/>
不歇乃知揺落時衆籟自感發安得苦吟人不<lb/>
能爲一吷<lb/>
　　　送棋僧惟照<lb/>
學成九章開方訣誦得一行乘除詩自然天性<lb/>
<pb n="KR4d0048_SBCK_011-2a"/>
曉絶藝可敵國手應吾師牕前橫榻擁爐處門<lb/>
外大雪壓屋時獨飜舊局辨錯著冷笑古人心<lb/>
許誰<lb/>
　　　送喻介夫<lb/>
介夫陵陽奇男子節義素爲人所談身長七尺<lb/>
氣萬丈自謂流落誰能甘去將舊學中新格坐<lb/>
抑高第如手探明年西歸有光耀且請爲我來<lb/>
山南<lb/>
　　　飛泉山寺<lb/>
<pb n="KR4d0048_SBCK_011-2b"/>
東城兀高峰爽氣浮翠微霞光射巖壁中有寒<lb/>
泉飛上方金<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>家煌煌啓雙扉欄干出雲表目<lb/>
可了四圍我來乆不下幡影移斜暉風吹月中<lb/>
桂天香滿人衣逺渚鳬鴈落前嶺牛羊歸尚此<lb/>
戀幽勝不能手聊揮<lb/>
　　　山雨<lb/>
山雨灑春城潗潗聲頗急牕下讀書人橫編掲<lb/>
隂濕高鳶餓獨呌逺燕寒雙入南園有桃杏盡<lb/>
抱群梢泣<lb/>
<pb n="KR4d0048_SBCK_011-3a"/>
　　　送牟太素山人<lb/>
山人高迹若孤雲聊問太虛求所止昨因隨風<lb/>
起西北翩然逺墮三隅裏攬之不住瞥爾去瞬<lb/>
息誰知幾千里東遊必定遇鴻濛請問無爲㝡<lb/>
深㫖<lb/>
　　　送龎中秀才<lb/>
曼倩學精知<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴公明術妙識蜘蛛臨卭復有<lb/>
龎成叔萬事先將入卦圖<lb/>
　　　遣興効樂天<lb/>
<pb n="KR4d0048_SBCK_011-3b"/>
君莫學楊虞卿奉李宗閔宗閔權勢豈能乆君<lb/>
莫學劉栖楚附李逢吉逢吉禄位寧長守雖然<lb/>
一時身暫好其柰千古名常醜丈夫讀書要知<lb/>
道所信不篤被其誘大張富貴作羅網愚者紛<lb/>
紛以身就左纒右繞不可脫誅竄還當逐其後<lb/>
君不見虞卿須遇李固言君不見栖楚終遭韋<lb/>
處厚一朝摧折靈氣盡龍如蛇兮虎如狗勸君<lb/>
聖賢術內好潜心勸君邪佞黨中休入手豈不<lb/>
知潞州處士田佐時喚與羙官嫌不受<lb/>
<pb n="KR4d0048_SBCK_011-4a"/>
　　　遣興三首<lb/>
惻惻抱伊欝試此登嶣嶤隂風吹繁雲黯黯蒙<lb/>
㤗霄關河眇無際節物何蕭蕭過鴈安所之驚<lb/>
哀翻泬寥幽懷<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>如失隨此群草凋嗟予生胡<lb/>
爲迹玷明盛朝服職詎云𥙷赧然綴群寮感此<lb/>
四序遷一昬復一朝寒霜入兩鬢漸積不肯消<lb/>
良辰乖所遇慨嘆心魂飄賤禀迂且介於時信<lb/>
無庸欲適閡所之此道當何從富貴諒非有僻<lb/>
陋知可容豈不媿上恩耗此釡與鍾昨歸得此<lb/>
<pb n="KR4d0048_SBCK_011-4b"/>
州滿眼皆亂峯事物固瑣碎敢兹任頑慵報國<lb/>
秪自明惟神諜其胸<lb/>
　　　其二<lb/>
少小事編簡淵源極沿洄不自測其深津涯信<lb/>
悠哉旣長務修省日以德義培一匱敢中畫期<lb/>
之至崔㟴振纓仕明庭鴛鷺忝遊陪蹇修無嗣<lb/>
者誰可吾與媒吐艶落晚春薦然抱枯荄因人<lb/>
寔自耻寂寞余敢哀何當清冷泉襟𥚑濯氛埃<lb/>
故山有松菊待賦歸去來<lb/>
<pb n="KR4d0048_SBCK_011-5a"/>
　　　其三<lb/>
連隂不肯解山霧嘗霏霏積潤日巳滋厭浥沾<lb/>
人衣展轉厭早起隔牕問晴暉幸聞太陽出身<lb/>
體輕欲飛<lb/>
　　　中秋夜坐遣興<lb/>
素紈不揺風滿襟露氣中夜寒相侵予懷浩然<lb/>
杳莫寄伴月直到青天心<lb/>
　　　臨闤閣<lb/>
絶壑迎朱檻高林拂畫楹卷簾千嶂逺入座一<lb/>
<pb n="KR4d0048_SBCK_011-5b"/>
川平蜆綵緣雲㫁霞光射水明不須誇曠望爲<lb/>
語謝宣城<lb/>
　　　野逕<lb/>
山圃饒秋色林亭近晩晴禽蟲依月令藥草帶<lb/>
人名排石鋪衣坐看雲緩帶行官閑惟此樂與<lb/>
世欲無營<lb/>
　　　寒蜩<lb/>
山月滿地流金波寒蜩向秋鳴更多大都時節<lb/>
使如此止爾不得將柰何<lb/>
<pb n="KR4d0048_SBCK_011-6a"/>
　　　辛亥孟秋戊子有虹下天繞飛泉山入<lb/>
　　　東谷飮古井良乆去作大雨咄之以詩<lb/>
長虹落天帔萬丈截群嶺蟠身下深谷頫首飮<lb/>
古井居人莫之指况復敢引領幡然繞空去雲<lb/>
霧變俄頃乾坤爲之黒噴雨極暴猛崩流匯溝<lb/>
瀾巨漲沒四境民田一漂蕩多稼不可省此物<lb/>
蓋蟲類聞亦具頭頸淫沴之所生詩傳載爲青<lb/>
朝西暮東出輒與日對影夫何此凶孽得使乘<lb/>
時逞高風掃寥廓一帚昏穢净煌煌太陽起隙<lb/>
<pb n="KR4d0048_SBCK_011-6b"/>
穴被光景群隂逐海內此物應逺屏<lb/>
　　　寄何首烏丸與友人<lb/>
此草有奇効嘗聞於習之陵陽亦舊産其地尤<lb/>
所宜翠蔓走嵓壁芳叢蔚參差下有根如拳赤<lb/>
白相雄雌斸之高秋後氣味乃不虧㫁以苦竹<lb/>
刀蒸曝凡九爲夾羅下香屑石宻相和治入臼<lb/>
杵萬過盈盤走纍纍日進豈厭屢𥘉若無所滋<lb/>
漸乆覺膚革鮮潤如凝脂旣巳鬚髪換白者無<lb/>
一絲耳目固聰明歩履欲走馳十年親友别忽<lb/>
<pb n="KR4d0048_SBCK_011-7a"/>
見皆生疑問胡得爾術容貌曾莫衰爲之講靈<lb/>
苗不爲世俗知蓋以多見賤蓬藋同一虧君如<lb/>
聽予服此語不敢欺勿信柳子厚但誇仙靈脾<lb/>
　　　霜栢亭試墨<lb/>
山風吹早晴裌服覺微凛煙雲有佳尚竹石得<lb/>
幽禀閑牕覆舊局晩閣試新品幾欲賦郊居奇<lb/>
詞未如沈<lb/>
　　　閱史感事<lb/>
世間諸味巳全疎惟愛縑緗似蠧魚名霸者來<lb/>
<pb n="KR4d0048_SBCK_011-7b"/>
爲御史姓關人去作尚書晉師嘿嘿曾何害楚<lb/>
客昻昻只自如安得漢隂歸抱甕滿園青甲灌<lb/>
新蔬<lb/>
　　　富春山人爲予道其所獲石於江中者<lb/>
　　　狀甚恠偉欲予作詩言若可得持歸刻<lb/>
　　　其上當相與傳無窮余夜坐平雲閣是<lb/>
　　　時山月清凛啼蟲正苦余因此景物索<lb/>
　　　筆硯爲山人賦之<lb/>
奇礓㠝岏倚秋江俗眼過幾多所忽風霜鍜錬<lb/>
<pb n="KR4d0048_SBCK_011-8a"/>
愈堅重怒浪噴激不可沒富春山人好尚古見<lb/>
此便以作吾物䥴鑱牽挽置庭下犀角鯨牙蛟<lb/>
蜃骨精金凝滑露䈥膂老玉磥砢開竅窟狂螭<lb/>
奔拏勢夭矯猛兕摶王氣蓬勃山人誇我謂如<lb/>
此欲我詩之慙拙訥何當走到山人家撫月摩<lb/>
煙觀突兀<lb/>
　　　平雲閣偶作<lb/>
陵陽郡事全稀少嬾守長贏半日閑晩後須來<lb/>
上高閣就中無厭是雲山<lb/>
<pb n="KR4d0048_SBCK_011-8b"/>
　　　聞陳山人定命丹成試以詩乞<lb/>
水火相交養大還巳聞神汞滿爐乾彘肪糓<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>
尋常得敢服靈丹二萬丸<lb/>
　　　厭蟲<lb/>
月出松塢明露下蓮塘清今宵好風色獨遶林<lb/>
下行百蟲爾胡爲嘖嘖饒秋聲求静不能得我<lb/>
詩何由成<lb/>
　　　新晴山月<lb/>
高松漏疎月落影如畫地徘徊愛其下及乆不<lb/>
<pb n="KR4d0048_SBCK_011-9a"/>
能寐怯風池荷卷病雨山果墜誰伴予苦吟滿<lb/>
林啼絡緯<lb/>
　　　送堯夫二章<lb/>
有志深沉定無心出處同廟堂應爲國臺省復<lb/>
還公肖似家聲重端方士論雄上如留左右風<lb/>
采壯朝中<lb/>
　　　其二<lb/>
欲與民爲利先求正所妨紛更初下議旁午遂<lb/>
交章不爾毛安傳其如體自傷西南餘弊在歸<lb/>
<pb n="KR4d0048_SBCK_011-9b"/>
爲對明光<lb/>
　　　秋日田家<lb/>
淘漉溝源築野塘滿坡煙草臥牛羊今年且喜<lb/>
輸官辦豆夾繁多粟穗長<lb/>
　　　二色芙蓉<hi>巳下五首和吳龍圖韻</hi>
蜀國芙蓉名二色重陽前後始盈枝畫調粉筆<lb/>
分粧處繡引紅針間刺時落晚自憐窺露沼忍<lb/>
寒誰念倚霜籬主人日有西園客得爾方於勸<lb/>
酒宜<lb/>
<pb n="KR4d0048_SBCK_011-10a"/>
　　　洗竹<lb/>
斤斧從來到此稀爲撩疎宻遶藩籬巳繁不用<lb/>
饒新笋縱礙何妨惜舊枝風外清音聞曲閣月<lb/>
中寒影下方池想公日在琅玕逕正是棠隂訟<lb/>
少時<hi>琅玕逕在西園竹逕名也</hi>
　　　明堂肆赦不得預觀感而成詩<lb/>
季秋陽館事嚴禋能饗洪惟上至仁游廟衣冠<lb/>
參帝坐侍祠簮佩儼星辰歡聲𬒳㝢和於律恊<lb/>
氣流天藹若春卽見陪鑾千萬祀豈長如此在<lb/>
<pb n="KR4d0048_SBCK_011-10b"/>
遐垠<lb/>
　　　經史閣<lb/>
自持金節此爲州小善何嘗不見收更起麗譙<lb/>
連石室盛藏縑帙擬蓬丘師延舊德皆高誼士<lb/>
集他邦盡乆留當念河南嚮儒意莫教弦誦少<lb/>
時休<lb/>
　　　有懷致政景仁侍郞<lb/>
一生名籍占風流爲識莊環可自由几杖未銷<lb/>
容早退廟堂將近肯中休有人把酒思高節何<lb/>
<pb n="KR4d0048_SBCK_011-11a"/>
處揮毫詠素秋故國岷峩最佳絶幾時歸伴赤<lb/>
松㳺<lb/>
　　　吳公惠酒因謝<lb/>
山城物色正嚴冬梅放長梢露小紅破蕚未深<lb/>
聊敵雪收香不宻任隨風儘教挿滿金釵上休<lb/>
管吹殘玉笛中須至開筵召佳客爲公連夜賞<lb/>
郫筒<lb/>
　　　登陵陽雲山閣寄上吳尹<lb/>
雲山高閣倚危墻晩意無窮在渺茫極望不知<lb/>
<pb n="KR4d0048_SBCK_011-11b"/>
雲幾許滿空惟見鴈交相與誰把酒邀明月獨<lb/>
自吟詩到夕陽因念平臺有佳興鄒生枚叟奉<lb/>
梁王<lb/>
　　　和寄白聖均<lb/>
年來雙鬢已絲絲頭角仾摧羽翼埀無命不窮<lb/>
常自笑有謀皆拙敢求知榮途謾說居三館僻<lb/>
郡還甘守一麾頼是山城好風物不能逢子共<lb/>
吟詩<lb/>
　　　和提刑郎中閱兵之什<lb/>
<pb n="KR4d0048_SBCK_011-12a"/>
曉營金革列周遭大纛長牙擁帳高虎豹用韜<lb/>
傳妙略龍蛇供陣役群豪言初撫處如蕭纊恩<lb/>
盡均時若楚醪敢謂施行剪諸盗亡之纔比一<lb/>
牛毛<lb/>
　　　晩坐山亭口占<lb/>
嶺上生來月似磨嵓前斷去雲如削遥聞褐吏<lb/>
叩高林應是雷公催采藥<lb/>
　　　送王晦叔<lb/>
豈無舊德爲清望亦有彊親在要流班簿至今<lb/>
<pb n="KR4d0048_SBCK_011-12b"/>
纔博士郡書猶自許諸侯貧甘逺宦氷盈腹老<lb/>
憶高堂雪滿頭不恃交期便求去趂歸春圃奉<lb/>
蘭羞<lb/>
　　　重送<lb/>
一生自守至如此惟道外皆非所親顧巳通塞<lb/>
盡有命是身可忍求因人<lb/>
　　　又六言<lb/>
鷰尾歸艎正穩鴨頭春水方深不得同揺楚掉<lb/>
與君齊到山隂<lb/>
<pb n="KR4d0048_SBCK_011-13a"/>
　　　登山亭<lb/>
登臨平楚外徙倚夕陽間歸鳥亂飛葉暮雲凝<lb/>
逺山行知筋力倦愁欲鬢毛斑坐乆成搔首疎<lb/>
慵好強顏<lb/>
　　　文領相仍意慮煩濁聊携野策獨訪山<lb/>
　　　園因覩霜栢亭殘梅憶公向時有詩酒<lb/>
　　　之惠感物成詩繕冩拜呈知府龍圖諌<lb/>
　　　議吳公<lb/>
昨日梅開飮公酒今朝梅謝念公詩眼前光景<lb/>
<pb n="KR4d0048_SBCK_011-13b"/>
急如水案上簿書棼若絲且試輟忙來此地可<lb/>
憐遺恨滿殘枝西園想巳成青實敢問調羔去<lb/>
幾時<lb/>
　　　依韻和張推官元夕<lb/>
山郡上元榮樂事大開金地作遨塲煙雲向曉<lb/>
誰教霽燈燭乘春自有香紫陌熒煌隨歩逺綵<lb/>
棚佳麗闘眉長遊人莫惜酬高直買取銀蟾一<lb/>
寸光<lb/>
　　　小閣戯書<lb/>
<pb n="KR4d0048_SBCK_011-14a"/>
閑掲新刋集時裝舊窨香還如到茂灌無物在<lb/>
牀旁<lb/>
　　　伐枯株<lb/>
層崖埀空石壁牢上有大木百丈高古荔全身<lb/>
褁鐡甲頑薑滿腹鋪金毛空根老蠎露擁腫曲<lb/>
枿恠<graphic n="KR2609" url="https://raw.githubusercontent.com/kanripo/KR-Gaiji/master/images/KR2609.png" mimeType="image/png"/>争呼噑一朝壯士揮巨斧無限隨死蓬<lb/>
與蒿<lb/>
　　　可笑口號<hi>七章</hi>
可笑庭前小兒女栽盆貯水種浮萍不知何處<lb/>
<pb n="KR4d0048_SBCK_011-14b"/>
聞人說一夜一根生七莖<lb/>
　　　其二<lb/>
可笑陵陽太守家閑無一事只栽花巳開漸落<lb/>
并纔發長作亭中五色霞<lb/>
　　　其三<lb/>
可笑此公何太惑讀書冩字到三更也知學得<lb/>
終無用自肯辛勤比後生<lb/>
　　　其四<lb/>
可笑生平事迃闊向人不肯強云云到頭官職<lb/>
<pb n="KR4d0048_SBCK_011-15a"/>
難遷轉一似城南蕭次君<lb/>
　　　其五<lb/>
可笑爲官太徼幸養愚藏拙在深山君看處置<lb/>
繁難者日夜經營心不閑<lb/>
　　　其六<lb/>
可笑兒孫亦滿眼朝朝庭下立參差謂言飽讀<lb/>
詩書去憔悴如翁亦好爲<lb/>
　　　其七<lb/>
可笑山州爲刺史寂寥都不似川城若無書籍<lb/>
<pb n="KR4d0048_SBCK_011-15b"/>
兼圗畫便不教人白髪生<lb/>
　　　近日<lb/>
近日簿書全簡少吏人惟趂兩衙休歸來便只<lb/>
尋冠屨遶遍林亭山上頭<lb/>
丹淵集卷十一終<lb/>
</p>
<p>
</p>
  </div>
</body>
</text>
</TEI>
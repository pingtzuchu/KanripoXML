<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_035-1a"/>
陳眉公先生訂正丹淵集卷三十五<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　文<lb/>
　　　奉詔禱雨祭中梁山<lb/>
某年月日朝廷以久旱不雨詔守臣各於其境<lb/>
內躬自精禱者某謹詣中梁山致祭于某神曰<lb/>
<pb n="KR4d0048_SBCK_035-1b"/>
自王畿以至于天下郡國自去冬以至于今秋<lb/>
虐魃肆厲害兹黎首雨不時降庶種萎殄大田<lb/>
耗敗衆用囏食流庸載道靡所歸止天子衋然<lb/>
震懼夙夜勤閔抑尊損制深自刻約致欵上下<lb/>
久莫之應側省何咎心焉如灼走使方內靡神<lb/>
不舉誠亦至矣而卒未蒙報尚謂名山靈祠有<lb/>
或漏畧俯巳博逮庶宜來相廼專詔守臣卽訪<lb/>
所治有紀在典躬薦明饗惟神肇自融結遂司<lb/>
梁漢屼然巨鎭遐邇尊望旁開澗谷遠抱林藪<lb/>
<pb n="KR4d0048_SBCK_035-2a"/>
風雷藏畜雲霧蒸吐歲或愆旱有取必得今天<lb/>
子臨制海縣無不總統如神之宅是曰王土神<lb/>
亦自當竭蹷供事以上紓天子之憂往籲上帝<lb/>
均辦厥職普浹膏澤救止大命是則神之所以<lb/>
奉上帝輔天子愛百姓之休功茂德恢大宏遠<lb/>
不獨區區限此一方也神之聰明必能體天子<lb/>
如此之意守土者安敢更用煩言以瀆左右哉<lb/>
　　　祭諸靈祠文<lb/>
上以比年以來天地變怪聞於郡國亦云屢矣<lb/>
<pb n="KR4d0048_SBCK_035-2b"/>
故嘗恐懼修省勵德勤政求所以可當神靈之<lb/>
心庶下祥應以安黎首而乖舛繆盭未能蠲弭<lb/>
今復星文謫見有駭觀聽是用博及幽隱廣覃<lb/>
赦宥沉冤抑憤咸與昭滌冀蒙休嘉上答明譴<lb/>
乃俾天下守土之臣導上意之專潔致明祀於<lb/>
管內之靈祠期體端誠共底消復某所目恭事<lb/>
修職於神之左右惟神聽之<lb/>
　　　代趙龍圖祭孫觀文文<lb/>
惟公禀氣之英號時之傑爰始筮仕遂高懿烈<lb/>
<pb n="KR4d0048_SBCK_035-3a"/>
才望日偉讙然衆舌踐履郡邑隨所施設人無<lb/>
不宜賢否信恱服采烏臺愈見風節神年在首<lb/>
所觸必血權臣擅朝勢炙手熱公嘗寒之消釋<lb/>
如雪傾邪落膽修歛自潔皇皇當宁凛凛在列<lb/>
上以公賢超公要切出領榆關當戎正穴齊輯<lb/>
士卒整若刀截坐作進退韓㫖彭訣制服夏虜<lb/>
帖不敢發西南擇侯易公之轍公以家禍解組<lb/>
被絰水菽三年僅將毁滅起臨彭門威惠俱徹<lb/>
乃徙天水中道賜鉞是時嶺蠻凶熖橫發延災<lb/>
<pb n="KR4d0048_SBCK_035-3b"/>
邕廣千里一爇公摠萬旅兵林馬鐵以氣而壓<lb/>
未陣先奪酋惡奔遁如雀得鶻歸仁之功與古<lb/>
相軋來正樞宥神武機鎋惟公之謀未嘗以殺<lb/>
去守東南有州控越厥敝久積根于祝髮公去<lb/>
大本止留牙蘖至今其徒不復少猾旋移靑社<lb/>
遠捍東渤大鹵更麾盖防虜黠功高德重有忌<lb/>
而訐還政就第屢遷歲月符離宴居自閉如訥<lb/>
曾無一言以歎窮達上始卽位思用耇耋詔迫<lb/>
公起頼公才哲褒寵之優盡還印紱奠我慶土<lb/>
<pb n="KR4d0048_SBCK_035-4a"/>
以安<graphic n="KR3036" url="https://raw.githubusercontent.com/kanripo/KR-Gaiji/master/images/KR3036.png" mimeType="image/png"/>扤高奴謀帥欲窒虜窟僉謂公宜大牙<lb/>
秉掲行次雲陽六氣所汨亟上鄜畤診巳云厥<lb/>
遂至大故隆棟斯折國家柱石一旦而殁上甚<lb/>
嗟惋臨朝以怛贈數加厚列座于八嗚呼哀哉<lb/>
某早荷記存推揚奬拔復許陪親肺腑之末此<lb/>
義至重它非比埒聞訃之日肝胃摧裂引首東<lb/>
望徒深涕噎限領西州川涂阻絶不得詣前撫<lb/>
棺一别聊陳薄奠鄙意傾竭魂兮聰明監此孱<lb/>
拙<lb/>
<pb n="KR4d0048_SBCK_035-4b"/>
　　　祭提刑邢度支文<lb/>
於嗟乎公世之完人敦惠和懿淸荘敏文自儀<lb/>
于朝寖偉才譽華涂美貫匪徼是與昔在憲府<lb/>
風規酋酋因遷而行海上爲州尋來其朋處地<lb/>
皆峻獨公西南淹留俯潤曾未出語歎老嗟卑<lb/>
乃中于于一致險夷簡潔飾身慈仁蒞職列部<lb/>
依嚮亡冤有德何天之明戾此人理付公以疾<lb/>
遂折不起嗚呼哀哉昔至持節今歸盖棺行路<lb/>
嗟泣摧心落肝況同於公取頋㝡厚其所痛悼<lb/>
<pb n="KR4d0048_SBCK_035-5a"/>
惟神可究公有幼嗣必昌後時同報公心㑹當<lb/>
此移公柩東轅來經郡下薄禮則設哀誠詎寫<lb/>
　　　祭提刑李子忠太博文<lb/>
蒙狄道之景耀兮寢惠陵之華滋發秀敏於齠<lb/>
齡兮騁蔚然之麗辭中藝等以服采兮治所止<lb/>
而民宜群章交㠯啓辟兮顯懿騰而上知越自<lb/>
邑以振擢兮一諉之以新規飾㠯權而厭下兮<lb/>
俾分提於憲司搪衆譟以獨前兮極日夜而處<lb/>
之役天倪㠯造慮兮出萬緒于一絲雖食寢而<lb/>
<pb n="KR4d0048_SBCK_035-5b"/>
靡皇兮失按簣之以時勉營効以蘄報兮曾莫<lb/>
頋夫自持沴有隙而得乘兮遂劇痼而囏醫盖<lb/>
外戕而內涸兮繇伏職而至斯噫捐㔾之甚重<lb/>
兮將收彼之纎釐惜乃事之未立兮但久瘽于<lb/>
有爲散利目以萬牘兮後疇合乎其離嗟靈之<lb/>
少與年兮嬴財鈎而不訾天胡然而遽奪兮使<lb/>
夫志之㔾而惟愚叨此名牒兮獲周旋乎累朞<lb/>
今竊吏於所部兮羗取庇而在兹忽葦然以承<lb/>
諱兮涕淚紛乎滿頥顧一麾之有守兮阻詣哭<lb/>
<pb n="KR4d0048_SBCK_035-6a"/>
于縞帷徒不腆㠯將奠兮聊倚騷而託悲幸靈<lb/>
轄之未駕兮願歆此而後脂<lb/>
　　　祭張時仲文<lb/>
某向聞時仲以親老得此豈惟自喜於拙者有<lb/>
所蒙頼他人亦交書見慶謂得如時仲者爲僚<lb/>
相與營治事無不輯矣計日望來屈指無幾而<lb/>
候吏忽報時仲以疾尙留越宿遽聞以時仲不<lb/>
起驚嗟乆之涕淚俱落因念昔者嘗同師席義<lb/>
均友悌後皆從宦聞問不失毎一逢遇傾倒肝<lb/>
<pb n="KR4d0048_SBCK_035-6b"/>
鬲留連終日各不忍去而況𬒳牒共治一郡私<lb/>
心常謂幸寔天與豈期相去兩舍之地止有三<lb/>
日之約而遂成終天之隔嗚呼哀哉太夫人年<lb/>
巳九十積善至此反令哭子天道何耶嗚呼哀<lb/>
哉某承訃之辰願一拊柩還視守印去不能得<lb/>
彷徨西望神魂飛散徒馳薄奠以將此意時仲<lb/>
知之耶魂必有靈當歆之也<lb/>
　　　先府君焚黃祭文<lb/>
年月日男具官同與岡周等謹致祭于先考寺<lb/>
<pb n="KR4d0048_SBCK_035-7a"/>
丞之靈朝廷㠯同被先考慈訓之深得入官升<lb/>
朝序故因三年之郊再進先考之秩位于棘寺<lb/>
天語下諭爛然盈軸今涓選良日詣墓次燹之<lb/>
如儀先考至明伏賜鑒領<lb/>
　　　祭梓潼神文<lb/>
惟神聰明正直受祀玆土彰靈暴異蜀人畏仰<lb/>
某此奉明詔出守仁夀千里之地某寔掌之惟<lb/>
是撫柔良抑強悍宣教化齊咸俗行二年之政<lb/>
成一方之善刺史之職事也非素具才術豈能<lb/>
<pb n="KR4d0048_SBCK_035-7b"/>
致此某性識淺陋昧於吏理臨蒞施設恐不如<lb/>
事負德於上貽禍於下某於夙夜常所懔懔願<lb/>
神隂啓黙導時賜警拂心慮口述無使誖謬如<lb/>
是則朝廷之所以遣某於陵而陵之人所以望<lb/>
某爲治之意某之飮食起居寔不望其應於神<lb/>
之左右也<lb/>
　　祈雨文五首<lb/>
　　　玉女<lb/>
惟神禀大霄清眞之靈而天下所謂溪谷淵泉<lb/>
<pb n="KR4d0048_SBCK_035-8a"/>
者神寔主之惟是玉井之勝蹟殊利郡志所載<lb/>
皆神之化力使然旣㠯是惠養於一方其爲福<lb/>
於斯民也厚矣乃今其地苦此旱熯神顧忍視<lb/>
之哉叢隂漬潤頃刻萬里在神之翩然飛空勑<lb/>
諸群龍也監此丹素願神行之<lb/>
　　　睿聖夫人<lb/>
惟夫人昔嘗許法師求護此一境矣今陽氣驕<lb/>
旱多稼將落夫人眷屬善作雷雨苟未棄誓言<lb/>
願救此民命是則夫人享是邦之人祭祀也與<lb/>
<pb n="KR4d0048_SBCK_035-8b"/>
天地同極亦持此以見法師無媿矣<lb/>
　　　天王<lb/>
惟北方爲萬物所以終始之地天中貴神多臨<lb/>
嚮之而王鎭奠其鄕㝡稱威勝天下城壘盡祠<lb/>
王像生民瞻仰恃以求福今玆炎熯實害多稼<lb/>
王於雲雨爲力易焉願尉民欲聊煩指頋<lb/>
　　　法師<lb/>
惟法師受元一正氣躬佩秘籙凢於下民有敢<lb/>
爲之烖害者法師威神所加必底平殄此州之<lb/>
<pb n="KR4d0048_SBCK_035-9a"/>
人蒙法師之靈貺者千餘年矣今旱將有魃菑<lb/>
此嵗稼法師嘘靈於刀噴雨於水詎惜俄頃之<lb/>
力哉願一視其槁然賜之洒濯<lb/>
　　　諸神祠<lb/>
惟神受陵人之祀者久矣陵人仰戴神之威惠<lb/>
未嘗敢一日忘之神之所㠯視陵人之如此歸<lb/>
嚮當念有以對其奉祀之意今民田正仰膏雨<lb/>
而風乾日烮於此爲患陵人旦夕望神拯活之<lb/>
心豈止如窮鱗之臥涸轍渇獸之走焦原者哉<lb/>
<pb n="KR4d0048_SBCK_035-9b"/>
俾霶𩃱矣諒神之易爲力者焉<lb/>
　　　謝雨文<lb/>
向以時雨愆候秋種不入守土者甚懼斯民罹<lb/>
艱食之禍徧走靈祠望所以施一漑之惠以救<lb/>
恤之惟神助天養育惻然下憫洒洩甘潤區壠<lb/>
霑足禾麻菽稻蕃茂滋長蒙神之祐念無以報<lb/>
修此薄奉盖惟常禮願神慰監一賜臨饗<lb/>
丹淵集卷第三十五終<lb/>
</p>
<p>
</p>
  </div>
</body>
</text>
</TEI>
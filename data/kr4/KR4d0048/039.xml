<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_039-1a"/>
陳眉公先生訂正丹淵集卷三十九<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　墓誌<lb/>
　　　龍圖母公墓誌銘<lb/>
公諱某字某其先河東人鳳翔天興令贈太子<lb/>
中舍諱某之曾孫汾州介休令贈比部員外郎<lb/>
<pb n="KR4d0048_SBCK_039-1b"/>
諱某之孫國子愽士贈刑部侍郎諱某之子也<lb/>
母裴氏累封長壽縣大君比部旣倦官未六十<lb/>
脫簮笏以去愛鄠杜美田望紫閣並圭峯築室<lb/>
灌園與其人上下擊鮮釀醇相招延爲林野之<lb/>
歡遠近附從之遂爲其土人侍郎雖宦遊四十<lb/>
年而資尚恬泊不競回視其先人之高亦自引<lb/>
避居故廬讀書吟詩敎其子爲學公之昆弟時<lb/>
甚少巳皆有才名傾動關陜識者悉曰母氏慶<lb/>
門也不在彼此矣公生而聰悟不煩師訓閱經<lb/>
<pb n="KR4d0048_SBCK_039-2a"/>
史造詞章能盡至其精工應天聖八年進士中<lb/>
其等調原州軍事推官州倚邊凡所處輕重索<lb/>
謀慮適當乃無事不爾或紛亂至有可以爲憂<lb/>
者殊與內郡政令不相若其將旣用武人少曉<lb/>
此得公佽助裁講至去民夷帖帖無佗議轉運<lb/>
使李紘剛嚴介急遇其下未甞相從容獨以公<lb/>
爲才能渭州酒稅常課屢缺紘怒主吏不職議<lb/>
逐去且薦公領之公至以巳所入補前之不足<lb/>
主吏因免戾善罷公尚以其最得大理寺丞乃<lb/>
<pb n="KR4d0048_SBCK_039-2b"/>
知京兆府櫟陽縣縣民橫猾好犯法號難治苐<lb/>
一而公以易術治之民自信約不得妄入公之<lb/>
廷下遷殿中丞移知卭州蒲江縣滿歲知黎州<lb/>
黎爲西南絕境越嚴道濵大渡連山如墻中斷<lb/>
一道州正扼其口乗高見卭部川聚落如餖掌<lb/>
上實朝廷所挂慮而擇人以爲守長之處韶書<lb/>
常以本道按察使視其部吏有長才善撫馭者<lb/>
薦充之故公得以行焉百蠻都王城歲駈馬過<lb/>
河抵公城中與中國相貿易摩撫有術則靡耳<lb/>
<pb n="KR4d0048_SBCK_039-3a"/>
柔服如人一不厭其欲則嘷呼搏捽羣輩跳盪<lb/>
閭閧不能止此其常也公旣示以恩信其鷔桀<lb/>
不馴者擒戮之衆憚且愛二年無敢輙以疆語<lb/>
附譯者以及公轉太常博士以侍郞憂去職服<lb/>
除還本官通判乾州林瑀守成州放手受賕不<lb/>
顧傍他鎻姦鍵惡密不可發包拯爲轉運使以<lb/>
威察自名顧無如瑀何然疾之甚願必以誅死<lb/>
請公攝其州得狀卽寘之獄公徃見瑀以數語<lb/>
伏其罪不務竒中而與法正相等瑀無<graphic n="KR2223" url="https://raw.githubusercontent.com/kanripo/KR-Gaiji/master/images/KR2223.png" mimeType="image/png"/>衆咸<lb/>
<pb n="KR4d0048_SBCK_039-3b"/>
允之遷屯田員外郞通判鳳州改都官員外郎<lb/>
移坊州州自唐渉五代節度使麤武暴橫訾用<lb/>
不法下禍部邑征稅關渡多設虛筭歛以殘虐<lb/>
因仍至今役鄕戸使典領其人得此卽破産以<lb/>
至一縷盡輸之官而未償者公曰桀法也吾豈<lb/>
忍若前人坐視之耶上章極言請别立新課以<lb/>
下捄危亟朝廷從之坊人所以獲疽癤斷潰而<lb/>
肌肉完好者公惠也未幾召入爲侍御史甞賜<lb/>
對便坐公言帝王治國之本職在專求公相以<lb/>
<pb n="KR4d0048_SBCK_039-4a"/>
自羽翼杜衍范仲淹不幸早去陛下左右自後<lb/>
所得如衍仲淹者幾何人雖有可用者皆𬒳散<lb/>
使在外竊恐陛下風敎自此無如先時仁宗大<lb/>
悟連復其所可用者朝論翕然嘉之二年除三<lb/>
司塩鐵判官㝷爲言事御史明年拜起居舍人<lb/>
知諌院淮南京西轉運使以賦外它錢貢上曰<lb/>
羡餘請不隷大農給中上將議賞公曰是兩道<lb/>
比佗財用尤爲不支苟非誅取慘橫安所出此<lb/>
如恩之是借吏手以推剥吾民之膚髓耳不可<lb/>
<pb n="KR4d0048_SBCK_039-4b"/>
遂罷近歲士大夫多營占民田以自膏潤幸民<lb/>
向役出下估盡所有納之相尚無制而其諸所<lb/>
以徭於官者負愈重去瘠取沃鐫蠧益暴公請<lb/>
限其頃畒各以官品裁約之議行上下以便國<lb/>
朝任子之令比前世最爲優典凡得以官歲上<lb/>
其名者數百矣入流旣繁仕路紛雜公深䟽其<lb/>
敝章下近臣會議類皆顧已謂乆今遽更之不<lb/>
宜公持之益堅道利害上前卒得淸無慮歲減<lb/>
三百員其源少淸孤平者獲叙進公之建說有<lb/>
<pb n="KR4d0048_SBCK_039-5a"/>
大體可行之爲良法皆類此長夀從其少子官<lb/>
南岐且疾公亟請省視獲告日夜馳徃至卽以<lb/>
居䘮聞終制用前官充兩浙路轉運使未行改<lb/>
兵部員外郎直史館知邠州數月授直龍圖閣<lb/>
知梓州歲餘乞內郡得涇州轉工部郎中移充<lb/>
成都府路轉運使拜刑部郎中蜀土醲演諸産<lb/>
極冨夥官之府庫日入歲受泉幣流溢公甞謂<lb/>
戍兵曰爾得賜帛與易之以錢也何利衆云帛<lb/>
亦貨諸市利莫如以錢便諸用外所售徃徃與<lb/>
<pb n="KR4d0048_SBCK_039-5b"/>
官賈不相直得錢且幸公曰吾募願者兩可矣<lb/>
用是凡得十數萬疋今上卽位大布恩賞事出<lb/>
不素它道悉配入民下旦暮高直踴數倍百姓<lb/>
讙擾急欲求死而公部中以所甞居者當之閭<lb/>
里靜野無苛求猛督之旤事帖然濟矣永昭調<lb/>
用多目有司欲天下之財應所費疾若星火公<lb/>
以法移蜀之積錢百萬衮衮相屬陸走三千里<lb/>
旦暮副其急大計以辦已而公且遘疾矣嘉祐<lb/>
八年十二月二十八日卒于宫舍享年六十公<lb/>
<pb n="KR4d0048_SBCK_039-6a"/>
性端重寛碩質狀嚴偉望之岌然使人肅恭戒<lb/>
飭不敢慢墮而與之語議雍容委靡色和而氣<lb/>
温乆不能舍而去之也其爲郡邑專務䆒極隱<lb/>
敝與人興起長利故所去未甞無餘思居臺奏<lb/>
正皆中外所望以爲言者用諫𥿄不肯書奇譎<lb/>
么瑣事以瀆上聽總大端發正論兾君相黙用<lb/>
之不設痕聲以夸露於巳也旣而一落外官頻<lb/>
年不歸視當年朋流巳翩翩上薄霄漢人悉以<lb/>
用公爲不當然而公亦自無一語爲戚戚先帝<lb/>
<pb n="KR4d0048_SBCK_039-6b"/>
升遐日夕涕泣遂以病病遂以死而公甞所蒞<lb/>
之郡邑與常所徃來之人無不哀慟號<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>云善<lb/>
人何負天天奪之也何遽而不少假矣公旣死<lb/>
朝廷遣其弟沆乗驛迎其柩歸權厝於鄠縣以<lb/>
治平一年某月某日塟公于某所祔先侍郎之<lb/>
塋夫人王氏累封永安縣君男二人軻太廟齋<lb/>
郎十二歲輙試秘書省校書郞若干歳女一人<lb/>
若干歲沆以都官郎中爲陜西轉運判官好學<lb/>
有義行奉公之夫人與公之諸孤居長安事如<lb/>
<pb n="KR4d0048_SBCK_039-7a"/>
母敎如巳子愈于公之存以某甞獲逰於其伯<lb/>
仲之間來請銘銘曰<lb/>
　　鎮東儉以忠殉魏　後惡禍去丘爲民<lb/>
　　積流藏晶入幽閟　宜發其裔洪以熾<lb/>
　　惟公生實世所兾　厥中端完外恢粹<lb/>
　　學焉乆充道少試　君蒙其休民𬒳利<lb/>
　　眇然權財用曷旣　卒以不幸讙衆欷<lb/>
　　馳詞窮天浩無寄　其將興之比賢嗣<lb/>
　　　太子中舍王君墓誌銘<lb/>
<pb n="KR4d0048_SBCK_039-7b"/>
治平二年三月二十日有以笈携書而進立于<lb/>
庭下者問之曰長安王氏之僕來時主戒云汝<lb/>
亟徃廣漢問所題官居納之自去彼凡十二日<lb/>
走四十驛而至此矣余曰事必有不可緩者命<lb/>
受其書視其所以遠來見諭之意日希明不幸<lb/>
先人以去年三月十四日得疾棄諸孤于家今<lb/>
年某月某日欲舉其柩從祖母以塟于萬年縣<lb/>
龍首鄕鳳栖原之先塋竊念先人祿位不甚顯<lb/>
使志業不克燀燿于當時今巳矣若非有以善<lb/>
<pb n="KR4d0048_SBCK_039-8a"/>
文載其事寘諸壙中以信于人以傳于後世爲<lb/>
人之子者之所爲心乎如聞執事常以文章論<lb/>
譔人父祖之生平其子若孫得以實自以爲事<lb/>
父祖之道無忝矣希明雖未甞一見左右敢遣<lb/>
㒒持先人行狀以聞求數語以銘其墓使先人<lb/>
之靈不鬱鬱於地下希明死幸矣唯執事哀憐<lb/>
之其詞始未悽楚讀之殆不忍聞其所以云云<lb/>
者余曰噫斯人也耶甞憶皇祐初余在卭州幕<lb/>
時有以強幹爲轉運使所委徃來卭蜀間辦公<lb/>
<pb n="KR4d0048_SBCK_039-8b"/>
事者此君耳余盖甞識之今其死而其子㓜不<lb/>
知余與其父有一日之素能踰重關越險棧於<lb/>
二千里外以是事見屬或拒之于情可乎乃爲<lb/>
綴次以慰其子云君諱紳字公儀其上世太原<lb/>
人唐未因官居閬中後復以官居長安三代矣<lb/>
君生十年以父䕃爲太廟齋郎自少喜讀書記<lb/>
問精博爲詞章有條理舉進士不第遂調鳳州<lb/>
梁泉縣主簿初仕巳籍然以廉勤聞滿授漢州<lb/>
德陽縣主簿令老且惽都不省職事羣吏驕恣<lb/>
<pb n="KR4d0048_SBCK_039-9a"/>
飜亂文法以欺枉吾民民不堪矣而君且至數<lb/>
日視案牒閱租賦攷徭役盡暴蔽隱悉伏其罪<lb/>
而一縣乃治轉運使張公掞明毅端肅少所推<lb/>
擇獨稱君才而數任之綿州百姓馮仁美兄弟<lb/>
訟田十年不能决公以此獄累君未浹日其情<lb/>
得爭語遂息雖其本郡邑之吏甞歴手者悉曰<lb/>
是善治此吾不及也公又俾其市五州絕戸遺<lb/>
田不數月獲錢四百萬內諸庫而民恬然無驅<lb/>
督之擾代歸授其州長豐令未幾以市田令轉<lb/>
<pb n="KR4d0048_SBCK_039-9b"/>
大理評事知絳州正平縣會縣人行守事者有<lb/>
產占君籍中其鄰民張順探守意詣州言狀謂<lb/>
可鑿渠以引其水漑吾村地若干頃甚便守從<lb/>
之下縣如其議君亟至守所建利害百一于前<lb/>
謂不可行守怒趣君去决令開渠君抱笏徐起<lb/>
顧守曰渠則不可開令頭可斷也旣而守亦悟<lb/>
遂使罷君歸一鄕之民擁馬首謝曰我輩非公<lb/>
壓抑且死矣願爲公刻石以示吾子孫俾知公<lb/>
爲其父母衣食之也累遷衞尉寺丞大理寺丞<lb/>
<pb n="KR4d0048_SBCK_039-10a"/>
知鳯翔岐山縣君之父度支甞治此彼人德之<lb/>
遺矩餘範君一守無易故居四年而民不敢以<lb/>
不可治之事干君去之日老㓜婦女皆奔走涕<lb/>
泣謂君何時復當此來也今上卽位轉太子中<lb/>
舍賜緋衣銀魚入朝授通判乾州事還長安遽<lb/>
得疾不起享年四十一君性孝友事母兄有聞<lb/>
千里閭<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>光門有大第乃唐官寺之遺址老株<lb/>
巨石氣勢甚古偃蹇崷崒羅立如畫亭觀臺榭<lb/>
號一城之甲名公巨卿才人豪士徃來過雍未<lb/>
<pb n="KR4d0048_SBCK_039-10b"/>
甞不下馬入門登覽嘆愛君少時與兄中隱君<lb/>
出入迎候游陪不厭人咸喜之君素博給好辯<lb/>
論尤不憙狂詭而絶重氣節在岐山時有妄人<lb/>
鄒僅稱先生者自言八百餘歲歴游公卿之門<lb/>
好談人前世事立禍福以揺撼人人信畏之謂<lb/>
神人云不知凡幾年負此術行於世矣過縣謁<lb/>
君君與語察其怪謬訶下麾左右縳寘獄問狀<lb/>
悉伏誣誕門外要官重臣交書下捄君置之一<lb/>
不省械送府恐懼以死訖無他異君故人國子<lb/>
<pb n="KR4d0048_SBCK_039-11a"/>
博士劉祺自蜀解官歸至縣寓僧舍且病其子<lb/>
赴舉京師顧前後皆孱輭無一人可任事君親<lb/>
爲煑藥視食旦暮伺候且累日無少懈旣卒凡<lb/>
喪事一切具辦無有不如其至親欲奉其死者<lb/>
之意聞者嘉之君大氐所爲類此亦足可紀也<lb/>
曾祖彬贈光祿寺丞祖識贈刑部侍郞父瀆任<lb/>
尚書度支員外郎三司度支判官母高氏封長<lb/>
安縣君贈尚書令瓊之女見君死遂寢疾後一<lb/>
年亦卒君娶舅氏引進使繼隆之女生五子日<lb/>
<pb n="KR4d0048_SBCK_039-11b"/>
希明希傑希正希亮希益女三人銘曰<lb/>
　於乎公儀命誰君尸與其才良而不壽宜<lb/>
　人之于官其幾謂能如君之爲死有可稱<lb/>
　身大位微奚足比方陵磨谷闐銘發愈光<lb/>
　　　龍州助敎郭君墓誌銘<lb/>
君諱友直字伯龍其爲人也和𥙿淳懿畛岸曠<lb/>
闊兩蜀士大夫與四方從宦於西南者於伯龍<lb/>
無有不識非伯龍之求之也而其人自以爲苟<lb/>
不識伯龍則爲徒至于此矣蓋伯龍善與人交<lb/>
<pb n="KR4d0048_SBCK_039-12a"/>
又喜藏書書至萬餘卷謄冩校對盡爲隹本伯<lb/>
龍無不讀人問之者伯龍無不知所以人多與<lb/>
之遊伯龍亦未甞輙厭見其人所以善譽聞於<lb/>
天下將五十年景祐中𬒳薦試尚書省不第遂<lb/>
歸不復就舉成都學舍爲諸郡之冠聚生員常<lb/>
數百十人伯龍典事其中凡三十年敎導揖納<lb/>
上下信愛事繼母朱氏至孝朱甞病痺輭不立<lb/>
伯龍訪諸術士力求巳之遇隱者得火龍水虎<lb/>
之法轉授其母行之遂起體輕如風享年八十<lb/>
<pb n="KR4d0048_SBCK_039-12b"/>
四而卒於兄弟尤友順不相狠䦧分隷貲產獨<lb/>
占其至下者後雖有所不足亦自無壹語之愠<lb/>
有識義之治平詔求遺書伯龍所上凡千餘卷<lb/>
盡秘府之未有者熈寧四年四月朝廷以伯龍<lb/>
景祐進士恩授將仕郎守龍州助敎一日忽召<lb/>
其子大年等曰吾生平以儒術承家巳而自知<lb/>
於祿位固不可以強干所以不求宦逹退居田<lb/>
里今天子念吾之老特賜一命吾其遂止此乎<lb/>
是年十月果以疾卒千家𥘉一日也伯龍旣爲<lb/>
<pb n="KR4d0048_SBCK_039-13a"/>
累世令族之後內外親戚交友甚盛凡遠近慶<lb/>
弔伯龍未始後他人而至者才智敏給善酒戯<lb/>
辝吐如射坐客不能當至有叢吻急擊爭欲勝<lb/>
之者伯龍左右酬對愈辯而愈精四坐笑伏歎<lb/>
其俊銳死之日無不嗟悼之春秋六十四所著<lb/>
書有劔南廣記四十卷毛詩統論二十卷歴代<lb/>
㳂革樂書十三卷曾祖某祖某考其皆不仕母<lb/>
楊氏夫人宇文氏乃蜀之大姓某之女年二十<lb/>
一歸于伯龍閨閫儀範鄰里矜式相夫以義教<lb/>
<pb n="KR4d0048_SBCK_039-13b"/>
子以學正順慈嚴無有未至先伯龍卒生四子<lb/>
大年大方大亨大受皆舉進士有名稱女二人<lb/>
長適太常愽士李彤封壽安縣君次適進士文<lb/>
惟幾孫男八人女八人大年以六年二月十日<lb/>
塟伯龍於華陽縣昇仙鄕俱利里先塋之次舉<lb/>
夫人之塟祔馬大年等以同爲姻家來求銘伯<lb/>
龍之墓爲之銘曰<lb/>
　　學無不深　行無不淑　夭胡嗇之<lb/>
　　弗卑以祿　鸞羽鳯翼　歛不得張<lb/>
<pb n="KR4d0048_SBCK_039-14a"/>
　　有翾者微　高鶱遠翔　神道難知<lb/>
　　人理亦悖　吾於伯龍　一付茫昧<lb/>
　　所不巳者　郁然淸芬　更千萬年<lb/>
　　有信此文<lb/>
　　　秘書丞馮君墓誌銘<lb/>
君諱某字某其先始平人在僖宗朝有官於蜀<lb/>
者廣明之亂唐統紊裂視世濁溺留避於此子<lb/>
孫蕃衍有居于普者五世祖紹卿於五代時以<lb/>
宗族門地雄于一州高祖諱光偉佐東川節度<lb/>
<pb n="KR4d0048_SBCK_039-14b"/>
曾祖諱嶠祖諱元晏並潜隱不仕父諱某少舉<lb/>
進士以苦學𬒳病遂不顧舊業專治養生之術<lb/>
作詩百章道其事自號丹珠子年過八十無疾<lb/>
而終子三人君其長也君生而頴慧不憙他技<lb/>
未冠求師於成都是時任玠温如李畋渭卿皆<lb/>
以道義文章敎授諸生君執業門下並爲其高<lb/>
苐歸將試藝於其郡廷以干薦書而豪士惡子<lb/>
競以財賂占壓寒素不得一歩進于其下乃退<lb/>
而嘆曰是等也我安能與之以力相較耶於是<lb/>
<pb n="KR4d0048_SBCK_039-15a"/>
收歛退縮芟去仕意僻居靜處討䆒羣䇿經深<lb/>
史隱鉤擿藏詣馳詞吐論坐者常屈閭里訟訴<lb/>
槩先詣君所平决以至不復更由官治而兩講<lb/>
解矣敎諸子事業悉有端次慶曆中其子今中<lb/>
都外郞如晦用其法一舉中進士君曰是吾門<lb/>
戸之大望自此子爾嘉祐𥘉以子官授大理評<lb/>
事致仕三遷爲秘書丞賜緋衣銀魚甞卽其居<lb/>
盛創亭宇榜之曰滎恩自作記道其所以獲當<lb/>
世爲人之甚幸者鄕人景慕之治平二年春中<lb/>
<pb n="KR4d0048_SBCK_039-15b"/>
都爲晉原宰君以雙輿就其養晉原之治高出<lb/>
一道君實有所誨助間則吟詩飮酒日日不倦<lb/>
一旦召中都語之曰官居之樂誠樂矣然而吾<lb/>
之舊廬近常徃來於吾懷也汝當具吾歸裝宜<lb/>
無吾留十月促就道中都遂假檄侍還其家旣<lb/>
至亟遣去曰汝速徃無以吾累汝汝當憂民愼<lb/>
毋吾憂也自是日召鄕里故舊聚飮歡嘑歗歌<lb/>
愈益精徤諸子立左右忽顧之曰父母之年古<lb/>
人謂可以喜懼者汝等當知之吾受祿養幾二<lb/>
<pb n="KR4d0048_SBCK_039-16a"/>
紀名復挂朝籍人能如吾者幾何此可喜也然<lb/>
吾春秋巳高汝能無所懼乎家人聞之錯遌皇<lb/>
惑問何以及此體中有覺不如平時者何所但<lb/>
俛首嘻笑不答又數日食飮漸不進求就枕瞑<lb/>
目良乆以纊候其氣巳不屬矣遂終焉十一月<lb/>
十二日也享年七十五夫人趙氏同郡之甲族<lb/>
婉懿有善譽宗黨模其閨法四封爲壽光縣君<lb/>
生男六人三早夭次中都也次處晦用晦并舉<lb/>
進士有文行聞其朋流女五人適昌元解惟正<lb/>
<pb n="KR4d0048_SBCK_039-16b"/>
都官員外郞景思問郡人周著進士景思永歸<lb/>
思問者先卒後繼之以其娣封永壽縣君孫男<lb/>
十人某某皆嚮習文藝孫女九人其十始嫁河<lb/>
南趙仲遘其孤將以三年二月某日塟君於樂<lb/>
至縣普安鄕之西山從先塋也中都與同有塲<lb/>
屋之舊走僕詣同求銘其墓爲之銘銘曰<lb/>
　　孰不種善　君穫其多　奄然而歸<lb/>
　　所少謂何　子官曰榮　學者愈侈<lb/>
　　君所常望　乆焉益偉　人生世中<lb/>
<pb n="KR4d0048_SBCK_039-17a"/>
　　　超跌百端　如君𥘉終　十八尤完<lb/>
　　　老安先廬　沒集舊兆　更萬千年<lb/>
　　　銘永其詔<lb/>
<pb n="KR4d0048_SBCK_039-17b"/>
</p>
<p>
　丹淵集卷三十九終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_028-1a"/>
陳眉公先生訂正丹淵集卷二十八<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　表<lb/>
　　　謝就差知興元府表<lb/>
臣某言今月二十日進奏院逓到勑牒一道伏<lb/>
蒙聖慈以臣陳乞特除授臣知興元府仍放朝<lb/>
<pb n="KR4d0048_SBCK_028-1b"/>
辭者便私之請輙昧死以上聞從欲之仁遽推<lb/>
恩而下及臣何爲者幸至是哉舉千里之大而<lb/>
使之撫綏顧一介之輕而敢不勤瘁望過心悸<lb/>
感深涕流臣某誠惶誠恐頓首頓首念臣誤緣<lb/>
科名竊簉館閣是正譌謬學問淺而未精講磨<lb/>
本元才識短而多泥居中無補請外尤頻嚮蒙<lb/>
朝廷俾守仁壽當奉行條詔之始固勿憚簿書<lb/>
之勞踰年於兹庶事頗集殆將滿歲當趣還朝<lb/>
因念骨肉衆多道途緬邈加有爲累之婚嫁殊<lb/>
<pb n="KR4d0048_SBCK_028-2a"/>
無可仰之耕桑何所賣琅邪之田徒爾索長安<lb/>
之米以再求僻郡少緩私門豈謂伏遇　皇帝<lb/>
陛下照以天光函之海量俯矜愚妄特逭誅夷<lb/>
亟下武都之書使䊸南鄭之紱矧兹善地實曰<lb/>
鄰鄕川陸寛平魚稻豐美顧惟多士有願徃而<lb/>
不能豈爾賤臣或陳請而遂得被恩若此圖報<lb/>
用何止俟交官卽赴新治誓盡么䯢之一節庶<lb/>
酬汪濊之萬分但竭愚衷敢誣天鑒臣無任感<lb/>
神荷聖忭蹈欣躍激切屏營之至謹奉表稱謝<lb/>
<pb n="KR4d0048_SBCK_028-2b"/>
以聞<lb/>
　　　興元府謝上任表<lb/>
臣某言伏䝉聖慈就差臣知興元軍府事臣巳<lb/>
於三月十八日上任訖前俾爲州愧無善狀今<lb/>
叨易地竊荷優恩退視溢滿之材薦霑汪濊之<lb/>
澤揆其不稱常爾爲虞臣某誠惶誠感頓首頓<lb/>
首伏念臣稟才不高渉學甚淺偶塵仕路輙玷<lb/>
儒林曾無可觀謬被朝紱獨有甚幸屢親藩條<lb/>
方解組於隆山之陽復移麾於漢水之上逾旬<lb/>
<pb n="KR4d0048_SBCK_028-3a"/>
至止盡室安然竊觀風物之宜實與鄕關之近<lb/>
庶事易輯羣情相通顧雖孱庸粗可臨涖此蓋<lb/>
伏遇　皇帝陛下全大勝之德運無私之仁遂<lb/>
使孤生亦膺遠寄臣謹當竭巳思慮求民隱微<lb/>
諭陛下愛人之心行陛下考古之政不敢立異<lb/>
自徼虛名惟知盡忠庶酬大惠朝夕於是死生<lb/>
以之臣無任瞻天望聖激切屏營之至謹奉表<lb/>
稱謝以聞<lb/>
　　　洋州謝到任表<lb/>
<pb n="KR4d0048_SBCK_028-3b"/>
臣某言臣伏蒙聖恩就差臣知洋州軍州事巳<lb/>
於十月十三日上任訖解麾漢水之陽卒無善<lb/>
狀剖竹洋川之上重沐殊恩嚮露愚衷常虞愆<lb/>
責忽汚睿聽遽賜矜從臣某誠惶誠感頓首頓<lb/>
首伏念臣生西南僻陋之邦本草莽孤寒之士<lb/>
守章句之學曾未達於淵源登詞賦之科幸且<lb/>
緣於階漸期行所願不負於官粗知亷耻立身<lb/>
之大端素識忠義報國之名節以至四參郡事<lb/>
三佩守符曾亡纖疵上抵明憲惟憂所得過分<lb/>
<pb n="KR4d0048_SBCK_028-4a"/>
不敢别有妄營止求便麾屢凟嚴扆此蓋伏遇<lb/>
皇帝陛下憐其雖愚而未至無狀許以堅請<lb/>
而尚令有爲惟洋號曰小州在蜀最稱善地所<lb/>
樂有江山之勝其飬得魚稻之饒疆界甚遠而<lb/>
民人樸淳牒訴不繁而獄犴希少比之前治事<lb/>
不及於一分在於愚臣心實知其萬幸惟勤夙<lb/>
夜以布敎條事有未便則裁而失中民或不然<lb/>
則諭以循理誓殫駑力仰答鴻私臣無任感天<lb/>
荷聖激切屏營之至謹奉表稱謝以聞<lb/>
<pb n="KR4d0048_SBCK_028-4b"/>
　　　陵州謝上任表<lb/>
臣某言臣伏奉勑差知陵州軍州事巳於三月<lb/>
五日赴任訖竊以陵州在崎嶇山谷之中城壘<lb/>
邑屋與巒領澗壑相爲上下所領縣四戶口裁<lb/>
三萬稅錢止千三百緡租不滿萬石土田瘠鹵<lb/>
民頗善耕稼然其性椎質各守䕶本業不憙作<lb/>
訴訟爲之長吏者但能奉諭朝廷所以愛養遠<lb/>
民之意外惟輯簿書趣期㑹而巳如是亦可謂<lb/>
之善辦夫職業者而臣此時輙當斯任豈不爲<lb/>
<pb n="KR4d0048_SBCK_028-5a"/>
至幸哉臣誠喜誠懼頓首頓首伏念臣顓蒙淺<lb/>
陋素無才術但偶以辭律獲中科選旣而用此<lb/>
復列館閣惟是禀賦孱薄動渉艱梗凢自近歲<lb/>
巳來愈罹患難連綿家禍幾濵於死纔得舊官<lb/>
復以罪失臣常自念生平蹤跡如此而欲乆居<lb/>
圖書之府重費太官之膳苟福不稱是必轉爲<lb/>
咎悔臣嚮者所以懇求補外願以所學施於有<lb/>
政冀獲萬一上圖補報頻煩干叩不避誅戮伏<lb/>
蒙皇帝陛下天地父母涵容養育察見幽隱<lb/>
<pb n="KR4d0048_SBCK_028-5b"/>
遂賜矜恤不惜千里遣臣試守此州最爲僻陋<lb/>
殊無將迎之勞加復其民素號易治臣之得此<lb/>
誠極優幸若夫均稅賦簡徭役撫惸獨明冤滯<lb/>
臣旦夕區區所以留意於其間者願持此効仰<lb/>
答恩賜策駑礪鈍不知止息臣無任喜懼交集<lb/>
誠悃激切之至謹奉表稱謝以聞<lb/>
　　　謝復官表<lb/>
臣某言某今月一日進奏院逓到勑牒官誥各<lb/>
一道伏蒙聖恩以祀明堂禮畢特授臣尚書祠<lb/>
<pb n="KR4d0048_SBCK_028-6a"/>
部員外郞者議禮不當奪官至輕固宜終身不<lb/>
復舊秩豈謂今日再蒙新恩緣聖主講右个之<lb/>
洪儀致愚臣歸左曹之末屬被命忭躍撫躬憂<lb/>
惶臣某誠惶誠感頓首頓首伏念臣出身寒微<lb/>
受性迂闊偶從鄕版獲隷朝紳迹甚羇孤勢無<lb/>
援助加以讀書不能究其根本臨事所以失其<lb/>
源流當獲罪之時人皆謂其末減在布慶之後<lb/>
天難酬其大均此蓋伏遇　皇帝陛下執道之<lb/>
公御臣以一昔之行罰蓋懲其疏略之非今也<lb/>
<pb n="KR4d0048_SBCK_028-6b"/>
推恩式示其昭洒之用臣愈當循省敢怠操修<lb/>
惟勤討論庶備驅使誓殫眇節圖報鴻私臣無<lb/>
任感恩荷德喜懼交集之至謹奉表稱謝以聞<lb/>
　　　謝轉官表<lb/>
臣某言九月十六日進奏院逓到勑牒官誥各<lb/>
一道伏蒙聖慈特授臣度支員外郎仍加輕車<lb/>
都尉者錄此微勤進之榮秩念無最績徒被優<lb/>
恩欽閱訓辭交横感涕自顧漂零之賤常霑優<lb/>
渥之華臣某誠惶誠感頓首頓首伏念臣出西<lb/>
<pb n="KR4d0048_SBCK_028-7a"/>
南僻陋之邦本田壠孤寒之士偶縁文藝誤中<lb/>
科名二紀歴於仕途一生困於末路若絕陘之<lb/>
弊轂屢挽而莫前如隤岸之積沙將通而輙塞<lb/>
所以爲大常博士自首至尾也僅十年轉祠部<lb/>
員郎旣得復失也凢三次蹇難若此窮薄使然<lb/>
退常自循本因無狀用何才業稱是寵靈得居<lb/>
班聯巳過涯分屬展年之甫滿會奏課以當遷<lb/>
伏遇　皇帝陛下發天地之德而溥生開日月<lb/>
之光而徧照枯根腐柢煦以陽和側隙窮涯破<lb/>
<pb n="KR4d0048_SBCK_028-7b"/>
其昏蔀是使吏闈之蕞品亦升計省之中行臣<lb/>
敢不恪奉官箴究行民政誓殫愚効仰報鴻私<lb/>
臣無任瞻天望聖激切屏營之至謹奉表稱謝<lb/>
以聞<lb/>
　　　謝賜暦日表<hi>熈寧五年</hi>
臣某言本州進奏院逓到詔書一道伏蒙聖恩<lb/>
賜臣熈寧五年暦日一卷者切以王者求天之<lb/>
端用正厥事聖人合時之序乃繼其神是故凢<lb/>
當改歲之初必布授人之法以頒宣於列郡以<lb/>
<pb n="KR4d0048_SBCK_028-8a"/>
揭示於羣甿使之奉行罔或遺廢臣某誠惶誠<lb/>
感頓首頓首伏惟　皇帝陛下仰規洪宰俯育<lb/>
黎元深詔疇人精窮綂母撰定歲律編爲國章<lb/>
賜諸守土之臣諭彼食毛之俗使之知氣朔<hi>之早</hi>
晩識功緒之後先順本隂陽調爲玉燭臣謹當<lb/>
被受敢怠施行捧戴之初忭躍無巳臣無任佩<lb/>
恩服德激切屏營之至謹奉表稱謝以聞<lb/>
　　　謝賜暦日表<hi>熈寧七年</hi>
臣某言都進奏院逓到宣一道伏蒙聖恩賜臣<lb/>
<pb n="KR4d0048_SBCK_028-8b"/>
熈寧七年曆日一卷者竊以天道運動而生時<lb/>
所以合靈文於璿蓋王者遵承而布政所以定<lb/>
寳曆於淸臺歩日月盈縮之纒均節候早晚之<lb/>
序以示萬寓以明兆民付諸守臣謹是彜憲臣<lb/>
某誠惶誠感頓首頓首伏惟　皇帝陛下摠元<lb/>
立極執象求端御六氣以宣和撫五辰而在宥<lb/>
於是訂考靈曜之說正斗位以無差造攝提格<lb/>
之書成歲功而有緒編研甚密推測尤精臣於<lb/>
此時寵被其賜謹當仰䖍君惠俯親農期俾遂<lb/>
<pb n="KR4d0048_SBCK_028-9a"/>
嘉生庶迎協氣臣無任瞻天荷聖激切屏營之<lb/>
至謹奉表稱謝以聞<lb/>
　　　謝賜曆日表<hi>熈寧九年</hi>
臣某言今月十三日進奏院逓到宣一道賜臣<lb/>
熈寧九年曆日一本者上天運至神均隂陽之<lb/>
氣而序成四立之功者謂之時聖人命有司推<lb/>
分至之度而編爲一朞之事者謂之曆大抵皆<lb/>
因萬民資用而立本蓋慮忽有一物過差而失<lb/>
宜故毎於首歳而成書必布之諸夏而垂法君<lb/>
<pb n="KR4d0048_SBCK_028-9b"/>
心溥愛民意交歡臣某誠惶誠感頓首頓首伏<lb/>
惟　皇帝陛下體合道淵用符天縡謂度類生<lb/>
生而有理當謹候於陽秋謂黎元泯泯而無知<lb/>
必先明於氣朔遂俾淸臺而鈎校實如靈憲之<lb/>
精微是則卦氣効而無災沴之虞月令正而合<lb/>
發歛之節盡躋庶俗皆底大和臣幸守半符叨<lb/>
承中旨謹當宣布不敢廢違臣無<hi>任佩</hi>荷恩詔喜<lb/>
忭激切之至謹奉表稱謝以聞<lb/>
　　　爲林大卿轉官表<lb/>
<pb n="KR4d0048_SBCK_028-10a"/>
臣某言正月八日進奏院逓到誥勑牒各一道<lb/>
伏蒙聖恩授臣光祿卿仍放朝謝者詔下九關<lb/>
實從於蕳顧職通三義遽屬於孤平𬒳寵有殊<lb/>
仄身無所臣某誠惶誠感頓首頓首切念臣早<lb/>
編仕籍乆玷榮階積處艱煩粗傾庸愞不圖脅<lb/>
謟之賤自企公忠之爲盡蒙宸襟深體愚節用<lb/>
絕衆援進由上知出付巨藩入均㑹省權寄之<lb/>
重者三路嘗備選求宦游之貴者九卿屢叨除<lb/>
委上課雖否取尤則微退念所蒙毎虞不稱敢<lb/>
<pb n="KR4d0048_SBCK_028-10b"/>
期省錄復用褒遷此蓋伏遇　皇帝陛下象天<lb/>
高明與日臨照覆露旁薄光輝顯融顧惟衰孱<lb/>
亦在存錄念以乆業加之至恩品序淸崇屬以<lb/>
領大官之任訓言温厚勉其紹先子之休拜命<lb/>
云初<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>懷兹甚以何才効可答深仁臣方佩守<lb/>
符遠臨邉屏<hi>止能</hi>練輯羣武撫綏遐甿以赫揚陛<lb/>
下之威靈以宣浹陛下之慈愛竭臣短力緩主<lb/>
西憂盡巳之謀畢生以報臣無任感恩佩德激<lb/>
切屏營之至謹奉表稱謝以聞<lb/>
<pb n="KR4d0048_SBCK_028-11a"/>
　　　爲夏宮苑邠州上任表<lb/>
臣某言伏蒙聖恩就差知邠州巳於十月四日<lb/>
到任訖領戎轄於維陽愧無善狀易守麾於邠<lb/>
土遽沐殊恩拜命之優省躬而畏臣某誠惶誠<lb/>
感頓首頓首切念臣材甚梗鬱器非通閎徒以<lb/>
偶逢辰之榮叨延世之幸因玷官簿遂塵使階<lb/>
凢名劇煩亦誤掄委然而宣罷輭之力雖勉而<lb/>
不前慕殊尤之功以愚而莫致宜投散地尚卑<lb/>
雄藩此蓋伏遇　皇帝陛下大和浹人廣度容<lb/>
<pb n="KR4d0048_SBCK_028-11b"/>
物禮遇先臣之厚慶流弱嗣之深再使臨民用<lb/>
觀爲政臣器雖至淺心亦自明敢不履蹈氷淵<lb/>
佩服繩墨撫養百姓訓齊三軍願竭涓埃之勤<lb/>
庶酬天地之造臣無任感天荷聖喜懼交集之<lb/>
至謹奉表稱謝以聞<lb/>
　　　謝轉官表<lb/>
臣某言今月二十五日進奏院逓到勑牒官告<lb/>
各一道伏蒙聖恩授臣司封員外郎仍加上輕<lb/>
車都尉散官賜如故者分三郡之符慙無後効<lb/>
<pb n="KR4d0048_SBCK_028-12a"/>
考四年之績濫進前行被命優華撫躬惶戢中<lb/>
謝伏念臣本生寒賤之族幸遘明昌之辰官叨<lb/>
淸曹職冐秘閣費廪祿巳逾於二紀隷朝紳亦<lb/>
預於五遷耻從它求榮自上賜此蓋伏遇　皇<lb/>
帝陛下廓大度以御世操兼術而取人是致庸<lb/>
虛復膺叙轉敢不益循涯分更勵亷隅上堅報<lb/>
國之心下固立身之節忠義大者死生以之臣<lb/>
無任衘恩荷德喜懼交集之至謹奉表稱謝以<lb/>
聞<lb/>
<pb n="KR4d0048_SBCK_028-12b"/>
</p>
<p>
丹淵集卷二十八終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_026-1a"/>
陳眉公先生訂正丹淵集卷二十六<lb/>
　　　　宋　蜀　文　同與可撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　序<lb/>
　　　送趙大資再任成都府詩序<lb/>
上五年秋七月丞相以成都守臣當更其所以<lb/>
宜徃者名氏陳于上前曰是其職序才業皆可<lb/>
<pb n="KR4d0048_SBCK_026-1b"/>
以穪其任惟上之所擇者上凝神乆之且曰今<lb/>
海內之蕃域號爲至重者舉莫若吾之全蜀壤<lb/>
土衍沃民俗豐夥外之則八國種落頼之以綏<lb/>
輯內之則四道郡邑倚之以康靖得人而重固<lb/>
異他所須智略沈辯威惠肅給厭輿論之所與<lb/>
慰遐氓之所欲者始爲其人矣我有耆哲宛在<lb/>
東土是甞屢以仁愛明恕撫吾西南之民其民<lb/>
懷服其信厚逮今未聞有輙敢一日忘去者此<lb/>
將煩之再涖于彼其謂徃制無或循襲丞相奏<lb/>
<pb n="KR4d0048_SBCK_026-2a"/>
被上旨乃曰聖慮所及度越常議選委良帥以<lb/>
遺井絡遠人蒙慶不勝至幸於是以資政殿大<lb/>
學士召公於營丘大斾過國詔趣見上衆悉謂<lb/>
公輔臣必以遠解旣對便坐獨奉天語雍容啓<lb/>
問移漏累刻惟以願得亟裝出都門并驛臨治<lb/>
以副上之所以待下之意訖不以私請自免以<lb/>
圖便安遂行上褒嘉之馳使勞諭眷委之厚無<lb/>
與爲較先是公二紀之中四臨於蜀蜀人旣聞<lb/>
公來男謼於道女讙於竈皆曰我之匙筯安於<lb/>
<pb n="KR4d0048_SBCK_026-2b"/>
食而枕笌樂於寢者不圖今日復因於我公矣<lb/>
公旣至簡條目去苛暴刷滌梗垢磨盪昏瞀羣<lb/>
疑革而冰消大擾息而波澄未逾月而梁岷之<lb/>
下晏然巳爲樂國矣同昔者甞聞之於公曰夫<lb/>
感物患乎有心有心則接于物也泥而不愽臨<lb/>
理貴乎無欲無欲則燭於理也明而不闇泯諸<lb/>
妄慮照以正見則天下之治安有所謂齟齬而<lb/>
難致者哉蓋公素事於此以爲身術故入居嵓<lb/>
廟出殿巨屏曾不以內外曰輕重而一以於其<lb/>
<pb n="KR4d0048_SBCK_026-3a"/>
所無事者爲政治之本凡取知于君而獲愛於<lb/>
民者其將繇此者歟同常欲有所論譔以紀公<lb/>
之休懿㑹赴官興元道出門下公因授以送行<lb/>
詩一篇俾同爲之序同乃述上之所以復用公<lb/>
於蜀與公之所以得蜀人之歡心者題其篇首<lb/>
詩自韓魏公而下凡若干章云熈寧六年上元<lb/>
日謹序<lb/>
　　送張學士知嘉州序<lb/>
熈寧六年秋吾友張益孺自太常禮院求爲嘉<lb/>
<pb n="KR4d0048_SBCK_026-3b"/>
州旣得或謂余曰益孺少有才名向甞以辭章<lb/>
冠國學多士遂優中科等自召試入館凡若干<lb/>
年其踐歷亦巳深矣方朝廷急用賢者之時如<lb/>
益孺不𥙷外𬒳寵擢列華貫旦暮期爾何遽求<lb/>
去以自緩邪余曰豈其然哉夫士之所以恃而<lb/>
立于世者固在乎知此道而巳矣命旣存乎我<lb/>
其所以用舍之者繫人之能否爾惟能常安於<lb/>
中以俟時之所進退自信乃篤也或撓巳以求<lb/>
合之雖上竊寵榮以夸耀末俗其爲賢者一付<lb/>
<pb n="KR4d0048_SBCK_026-4a"/>
淸議昧然巳爲賤丈夫矣益孺脩正端潔治巳<lb/>
有法度今欲使爲賤丈夫者之行其肯邪况漢<lb/>
嘉西南之美郡益孺以二千石於此侍嚴君旦<lb/>
夕之膳其爲人子豈不榮且樂歟以此較彼益<lb/>
孺所獲其少歟彼將奚爲哉𥘉出都朝中士大<lb/>
夫亦有以益孺之行爲可賀者皆以詩餞之凡<lb/>
若干首益孺視事之明日卽走書興元求余爲<lb/>
之序將刻之石故爲言此八年上元甚美堂書<lb/>
　　　送朱郎中詩序<lb/>
<pb n="KR4d0048_SBCK_026-4b"/>
熈寧三年庚戌三月癸丑同自蜀還臺宿臨潼<lb/>
華淸道館朱康叔引名見訪康叔昔守閬中以<lb/>
治穪同未甞識之而甞相通書也遇於此尤自<lb/>
喜問其所以西行之因康叔欿然謂同曰不肖<lb/>
不幸少與母氏相失及今五十年矣自省事始<lb/>
能得有告之者然終不能得知其所以歸逮冠<lb/>
游宦四方雖身居于此而其心未始輙少時不<lb/>
營營於彼期于母氏之見也去歲在廣徳一日<lb/>
若有所感者遂解官决欲走天下冀萬一或遇<lb/>
<pb n="KR4d0048_SBCK_026-5a"/>
之當先出函谷上雍宜有得道其迹彷彿殊可<lb/>
信乃㫁葷血食刺臂鏤板冩摹佛書輦散於所<lb/>
經由道區區祈徹母氏之聽聞至此累日又言<lb/>
儻在金州者明日且復如南矣言罷涕泣嗚嗚<lb/>
是時同亦新免削杖聞之摧咽不自勝起撫康<lb/>
叔曰君尚有母求繄我無之柰何相與歔欷乆<lb/>
之夜分散去同輾轉至曉不得寐因口占百字<lb/>
詩送康叔謂其精愿如此不獲之神理昧矣明<lb/>
朝上馬授之而别至京未幾聞長安大尹錢公<lb/>
<pb n="KR4d0048_SBCK_026-5b"/>
明逸表康叔干朝曰朱某曏棄官本繇㝷其母<lb/>
今旣得之馮翊矣宜還之舊秩且褒寵之以勸<lb/>
激天下當時士大夫相逄遇讙然駭異穪嘆謂<lb/>
非世之所有在昔亦無幾矣其秋康叔侍太夫<lb/>
人入都都人逐板輿前後擁觀至所居閭巷談<lb/>
說抃蹈嗟咨至有感慨墮淚而不能自語者如<lb/>
是閱月而後巳上嘉賞特召見復其官又封賜<lb/>
其母長安縣太君康叔請願且倅河中庶近母<lb/>
前所在慰之詔許於是好事者爭賦詩以贈行<lb/>
<pb n="KR4d0048_SBCK_026-6a"/>
凡若干篇五年同守陵州康叔之子雒縣尉瞻<lb/>
之遣使致書授之大輔于前此詩也且曰大人<lb/>
昔求祖母時其端涯絕未知而公與之詩謂必<lb/>
得後果然瞻之將欲益以諸公所爲刻傳之幸<lb/>
公復序之使明白同旣巳高康叔之懿行又愛<lb/>
其子能章大其父之令名故爲之云云以警當<lb/>
世之薄俗以貽史氏之願作佳傳者康叔名夀<lb/>
昌今爲駕部郎中壬子中元平雲閣序<lb/>
　　　送敏行無演序<lb/>
<pb n="KR4d0048_SBCK_026-6b"/>
余於莊周書讀之有年矣愛其善騁高辯一盡<lb/>
乎天下事物有名相者性分之理輙甞謂曰是<lb/>
雖有好爲橫議之士於此固亦無地可以容其<lb/>
言矣後得僧肇法師四絕論因悟不遷不眞之<lb/>
旨與無知無名之義漸簡邪惑直領妙慧回視<lb/>
向之所嗜逍遥齊物之說何其譊譊者哉其有<lb/>
高不可躡而深不可汲者竊常患之講師無演<lb/>
自成都來爲余設滅緣之梯引除妄之綆使余<lb/>
旁羊恣肆造詣無極俛仰一息空色皆盡斯無<lb/>
<pb n="KR4d0048_SBCK_026-7a"/>
演之力於余大矣顧余所獲者何等物耶一日<lb/>
無演忽語余以西還之期挽裓以留屢不能得<lb/>
遂書此以贈别且自見也熈寧六年癸丑季冬<lb/>
甲申書<lb/>
　　　送通判張總之都官赴闕序<lb/>
服道之深者其心必渾融淵虛寛廓夷易秉負<lb/>
確固動不回辟據通顯處屈約視之槩然弗汩<lb/>
乎中安所自存以充其元焉近世養士不以三<lb/>
代之法成就之使其知此術者甚鮮同甞用是<lb/>
<pb n="KR4d0048_SBCK_026-7b"/>
以考質士大夫之所爲謂淸河張侯總之者斯<lb/>
人歟總之仁以治巳誠以接物自登科凡三十<lb/>
年而官不過員外郎位才止治中從事不競勢<lb/>
不倚俗外泊而內靜色恬而氣和其辯論正而<lb/>
逹其文章愽而粹無躁志無懟語愉如也同徃<lb/>
年拜總之於成都及來南豳復得預總之職事<lb/>
反覆參視無有欹缺誠哉士者之刑範而吏者<lb/>
之文墨耳今解秩歸闕彼能以賢才而報國者<lb/>
云誰如欲爲朝廷求所以有益於時者用總之<lb/>
<pb n="KR4d0048_SBCK_026-8a"/>
則名知人矣<lb/>
　　　道士袁惟正字行之序<lb/>
道士袁君閬中人也其所住觀與余永㤗山居<lb/>
相距才百里予昔在鄕里時巳聞袁君能用六<lb/>
十四卦推五行配六神使七十二煞言人禍福<lb/>
巳發未兆之應一一若目見然竟未識袁君之<lb/>
面也後余典校中祕書幸與士大夫遊近日徃<lb/>
徃有爲予言道士自蜀來者善以爻象消息休<lb/>
咎甞與某人占某事某事約時指日無不如其<lb/>
<pb n="KR4d0048_SBCK_026-8b"/>
說郭景純管公明之流也予雖舊聞袁君之術<lb/>
甚精而未敢以是必爲袁君以對之爾暇日納<lb/>
凉於城南道宇有道士出西廡下高顴廣顙狀<lb/>
貌怪偉肅予以入坐堂上予因問其所從來曰<lb/>
來自蜀問何以居此曰徃年甞以占驗得權貴<lb/>
人意遂喜以紫服奏我館我於是問其術誰師<lb/>
而如此曰自居蜀時巳得異人授祕記後復走<lb/>
天下東西南北殆遍聞某所有某人善此術者<lb/>
雖數千里必徃咨焉質吾所學而遂無疑凡今<lb/>
<pb n="KR4d0048_SBCK_026-9a"/>
所言若牛刅虱鏃見則洞然矣問其姓曰袁氏<lb/>
乃予昔在鄕里時所聞與<hi>近日</hi>士大夫爲予言者<lb/>
袁君是矣遂與之徃還一日詣予言諸友皆以<lb/>
字相稱我獨無敢以字請予曰惟正者君名歟<lb/>
夫正者道之所由立也凡在天地間渉形迹該<lb/>
事爲者莫不保之以全其用者也或失之則傾<lb/>
側邪辟龎雜乖盭於不善無不至矣今君方以<lb/>
是術有名于時爲人信嚮如能正以行之守之<lb/>
以固不爲利欲撓其心若莊遵季主之所爲君<lb/>
<pb n="KR4d0048_SBCK_026-9b"/>
之道高矣宜以行之爲字袁君跽而言曰方外<lb/>
之人未聞此語幸而君子字我又因而規我敢<lb/>
不佩服以終世書以贈之嘉祐五年庚子元日<lb/>
謹序<lb/>
　　　夏佾字德卿序<lb/>
古者諸侯有德天子必賞之以樂有樂必飾之<lb/>
以舞有舞必差之以行綴其制蓋自六佾而下<lb/>
佾列也列行綴也夫欲識治民之勞逸者必以<lb/>
行綴遠近而考察焉故曰觀其舞知其德㑹稽<lb/>
<pb n="KR4d0048_SBCK_026-10a"/>
夏君生於勲貴之家能不以驕蹇自汚而學問<lb/>
無厭其名佾有意歟其將暴厥所脩以進於位<lb/>
而爲生民之利歟其欲謀致華顯光大以祈有<lb/>
德者之賞歟是必耻其行道也不充而受賜也<lb/>
不侈爾問字於余余以德卿呼之緣其義而就<lb/>
其業也君能勉之歟如能使吾言不費則君之<lb/>
見報者<lb/>
<pb n="KR4d0048_SBCK_026-10b"/>
</p>
<p>
　丹淵集卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_041-1a"/>
丹淵集拾遺卷䟦<lb/>
人知愛湖州之畫而不知愛其文非文有不工<lb/>
於其畫也人之所見之不至也且畫之奇怪本<lb/>
出于文章之餘而文之高古又出于其人之胸<lb/>
懷本趣是豈有兩法哉湖州之文一出東坡兄<lb/>
弟皆敬而愛之前軰大老如文潞公亦爲之延<lb/>
譽司馬温公則至于心服趙淸獻公則至于歎<lb/>
服荆公蜀公又皆形之歌詠湖州之爲人可知<lb/>
矣湖州三仕於卭筆墨遺跡甚多後一百三十<lb/>
<pb n="KR4d0048_SBCK_041-1b"/>
年誠之𬒳命守卭凢故舊之相屬者必湖州墨<lb/>
林是求而不及其文焉則知湖州之文者能幾<lb/>
哉東坡嘗賛其墨竹日其詩與文好者益寡有<lb/>
好其德如好其畫者乎又賛其飛白田始予見<lb/>
其詩與文又見其行草篆隷以爲止此矣復見<lb/>
其飛白則予之知與可者固無幾而其所不知<lb/>
者蓋不可勝計也然則自當時知之者巳寡况<lb/>
後世乎卭舊有湖州墨林堂誠之旣爲並祠堂<lb/>
上以致卭人不忘之意又刋其集以廣於世庶<lb/>
<pb n="KR4d0048_SBCK_041-2a"/>
幾因其文以知其人勁正豪邁不獨在于區區<lb/>
之踈篁怪水也雖然湖州之文散落不存者多<lb/>
矣石林先生云東坡倅杭與可送以詩有北容<lb/>
若來休問事西湖雖好莫吟詩之句及詩禍作<lb/>
世以爲知言而東坡亦嘗移書湖州趣其賦黃<lb/>
樓二者集中皆無之間有詩與坡徃還者輒易<lb/>
其姓字如杭州鳯咮堂坡所作也則易以胡侯<lb/>
詩中凡及子瞻者率以子平易之蓋當時黨禍<lb/>
未解故其家從而竄易斯文厄至于如此可勝<lb/>
<pb n="KR4d0048_SBCK_041-2b"/>
歎哉今伹掇拾其遺亡數篇以附于後後有同<lb/>
志者或又能訪其遺餘尚可以續編云<lb/>
慶元元年五月旣望曲沃家誠之䟦<lb/>
</p>
<p>
</p>
  </div>
</body>
</text>
</TEI>
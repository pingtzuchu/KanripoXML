<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0048_SBCK_023-1a"/>
陳眉公先生訂正丹淵集卷二十三<lb/>
　　　　宋　蜀　文　同與可　撰<lb/>
　　　　明　吳　毛　晉子晉<lb/>
　　　　　　　蜀　李應魁務滋同叅<lb/>
　　　　　　　吳　吳一標建先<lb/>
　　記<lb/>
　　　梓州中江縣樂閑堂記<lb/>
客有言於余曰天下郡縣之政其守令或謂有<lb/>
難乎其力者氣俗狃狀好犯幾禁之使然乎何<lb/>
<pb n="KR4d0048_SBCK_023-1b"/>
獨常指其地而固名之也余曰不然是其謬泥<lb/>
迂曲不逹其體而後獲此之論也夫民之所以<lb/>
資而生者求將以自贍其欲其勢不能無動以<lb/>
役其所任之智旣爾則情貌矯譎𥘉若不可知<lb/>
其是非利害之形煥然常自兩立矣孰者或違<lb/>
聖賢所正之道與國家所制之令者哉我凢以<lb/>
其取聽於巳者以義而枉直之無濟以私所以<lb/>
理斷矣郡縣有大小其事有煩約之異才者臨<lb/>
之一術也雖民訟雜集吏書擁進其於區處但<lb/>
<pb n="KR4d0048_SBCK_023-2a"/>
財勞指顧耳曰難者何耶昧者不能故有人情<lb/>
狡詭不可諭契要深濫不可辨之說是則天下<lb/>
郡縣常容有不可調一之治者矣豈其然乎中<lb/>
江爲梓之三萬戸縣生齒旣衆分地旣陿其爭<lb/>
闘之辯侵越之訴畨巳遽作紛午交衍鞭之庭<lb/>
而械之獄者亡虗日矣所决一未厭其願則號<lb/>
冤唱屈奔走跳盪于勸農使前者絕復續焉士<lb/>
大夫以無可柰何而適爲之令者何嘗不望名<lb/>
而起畏茲有年矣河南廖君自福昌移治于此<lb/>
<pb n="KR4d0048_SBCK_023-2b"/>
聞之所以爲政之大氐也無急擊無緩縱棼以<lb/>
櫛之結以觽之摩撫柔愿規厲陶突善端姦幾<lb/>
觀聽而盡民自戒告無敢欺瀆曾未逾歳巳底<lb/>
無事噫才者也君亦自顧如此宜順是以就燕<lb/>
佚之高乃營聽事之西爲堂四百椽萃蓄經史<lb/>
以朝夕訓育子弟爲園五十歩蒔植蘤木以時<lb/>
節笑㑹賔友深虗曠潔雅若世外他日冩書畫<lb/>
圖抵余使名而記之余因爲文道其所以爲是<lb/>
之意復以其堂命之曰樂閑以君之政治之閑<lb/>
<pb n="KR4d0048_SBCK_023-3a"/>
而於此爲樂也君學精而才長貎温而氣嚴襟<lb/>
矩風尚淹重宏遠如使其立行道之地發畜德<lb/>
之府蹈切烈之途闘名聲之塲可量也哉簿書<lb/>
之期㑹土木之興作於君末故也豈煩余之多<lb/>
言乎治平元年五月日記<lb/>
　　　梓州中江縣新堤記<lb/>
縣爲江所環因名之其源蓋出于綿之龍安鹿<lb/>
爬山𥘉若二帶其深財漸車至神泉始與諸谷<lb/>
瀵水㑹爲一西至于羅江南至于陽平匯東南<lb/>
<pb n="KR4d0048_SBCK_023-3b"/>
復吞旁流廼浩漾爲洪波浮于縣之西郊歷坤<lb/>
隅勢下頗壯猛南注折而東斗且閼遂㢋擊左<lb/>
岸土毳善崩歲歲內蝕若刳以刃若掃以帚邑<lb/>
人惴恐弗安厥居治平二年春河內廖君子孟<lb/>
爲之令將解去尚訪遺敝及此卽行視歎曰是<lb/>
將禍于後者失吾不爲地陂而民魚有日矣於<lb/>
是料材課工趣之成期𥙷完墊漏塡築堅垍以<lb/>
循㳂而推軋之其夏大雨澤潦屢集至此力不<lb/>
勝廼逶迤<hi>漢安王諱</hi>行復走故道積塡累塗隱爲金堤<lb/>
<pb n="KR4d0048_SBCK_023-4a"/>
望之岌然直偃横斷初民來觀萬首如蟻朋行<lb/>
旅聚讙譟踊躍詠誦今德老穉一口且曰秦之<lb/>
冰唐之兼瓊嘗以水利遺蜀民民至于今神祀<lb/>
之今吾廖君殄水害於吾邑吾邑之人又將何<lb/>
以報之哉謹當戒告子孫卽其地以祠世世不<lb/>
敢忘也君聞之笑曰過矣此非所以盡吾之所<lb/>
爲者曷足以云爾之德耶貢士賈汝奇等二百<lb/>
人遝然進而言曰夫古之賢者凡是建立豈與<lb/>
夫蒙其利者必固徼其所以見思者耶蓋仁惠<lb/>
<pb n="KR4d0048_SBCK_023-4b"/>
浹人其乆愈深雖欲巳之自不能矣竊謂君之<lb/>
懿迹與古何愧當附之金石以信于萬年君又<lb/>
笑曰過矣愚何敢當此願母言謹以謝諸君汝<lb/>
奇等退以圖以書詣余求文其言具如此余受<lb/>
之曰是可紀也廼爲論次其所以云隄凡大小<lb/>
五其長共百三十七丈高一丈廣倍其高用人<lb/>
三萬計日四十五隄旣成無有一人議之曰不<lb/>
可者噫如君者賢令矣<lb/>
　　　梓州永泰縣重建北橋記<lb/>
<pb n="KR4d0048_SBCK_023-5a"/>
上卽位之明年永㤗縣重建北橋旣成其令郭<lb/>
君經與其佐史君潤辭有請于邑人文同曰經<lb/>
潤辭不佞竊廩食於此伏自念終無以施短才<lb/>
立異効鄕者議與斯民興是役以利其徃來此<lb/>
前人憚勞畏譏乆而不克爲之者工今休矣問<lb/>
諸左右約諸所以調用民實不艱其供而咸謂<lb/>
其且當然者經潤辭輒不愧宜其文紀其上敢<lb/>
以累執事庶因之以傳乎亡窮經潤辭幸矣同<lb/>
曰唯唯二君之治端幹明以㓗便人謹巳聞之<lb/>
<pb n="KR4d0048_SBCK_023-5b"/>
長老舊無有也均繇賦平訴訟它人蓋亦有能<lb/>
之者夫何足書是舉也同甞觀二君之爲乃有<lb/>
志於行愛惠之深者勞躬率心旦夕歐勵暴外<lb/>
風露曾不以懈勤王事恤民隱古之賢吏凡不<lb/>
過此是可書爾二君雖不見屬同亦將件次休<lb/>
績揭諸華表之末以視于後人况二君所以來<lb/>
之意誠且愿耶謹不避譲爲之詞云維縣爲梓<lb/>
之所領西上府治蓋百有三十里叢岡沓嶺圍<lb/>
聚邑屋疆畛蹙陿號最險下然賔旅還過此焉<lb/>
<pb n="KR4d0048_SBCK_023-6a"/>
要隙大氐閬中淸化始寧符陽諸郡所仰二川<lb/>
産殖繒錦枲紵荈茗刺繡鏤刻髹治之物與所<lb/>
市易牛驘羊彘絲繭椒蜜之貨日夜旁午絡繹<lb/>
它負羸揭抗蹄裂局如水上下故北出之道趾<lb/>
踵相織近郭有澗自東迤西横匯曲决峭絕傾<lb/>
㫁自昔經制有橋甚偉以利其渉逾五十祀至<lb/>
和甲午夏潦浲溢遠谿逆譲噎滀不冩鐫豗隑<lb/>
岸級礎崩納角楹翹虗羣版散墮日欹月䧟以<lb/>
至大壓庸吏數易一不省問人擠溝馬還濘間<lb/>
<pb n="KR4d0048_SBCK_023-6b"/>
則有矣維汾陽君爲令之二年慈惠宣浹民實<lb/>
信頼諸敝巳捄回力圖此因倡于衆曰是橋廢<lb/>
圯爾所痌悼予其爾復謂予何者萬口一和令<lb/>
謀我恊不煩令指願進諸辦材糧交委日謁就<lb/>
事於是集斤鋸㑹錐鍤治木伐石均功授巧維<lb/>
武昌軍適調此尉喜相厥役與令鳬藻昬旭臨<lb/>
視犒饟豐美作息時節咸樂其用無少倦<graphic n="KR1205" url="https://raw.githubusercontent.com/kanripo/KR-Gaiji/master/images/KR1205.png" mimeType="image/png"/>始<lb/>
癸卯仲冬之丁未末訖甲辰孟春之壬子幠棧<lb/>
杇堊一巳絕手觀其横虗亘遠妖矯虹截鉅載<lb/>
<pb n="KR4d0048_SBCK_023-7a"/>
鉤㩴攅扶瑣綰覺直如削堅鞏如鑄厓亷褥緻<lb/>
阿榮跂竦湍瀬搪激無以泐其固風日掀暴無<lb/>
以液其壯百數十年之利過莫知爾旣而行者<lb/>
止居者起田野甿<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>閭閧賈儈提引穉㓜扶翼<lb/>
耆耋聮行散走環擁登降睨高窺深歎息欣喜<lb/>
如是累日始肯罷靜爰有杖者倚柱而歌曰昔<lb/>
政之鄙寢以毁兮今治之賢倐以全兮興事以<lb/>
時罔齎咨兮取用有度胡恕怒兮無貲之仁濟<lb/>
斯民兮不朽之利安此地兮同旣爲貳君委以<lb/>
<pb n="KR4d0048_SBCK_023-7b"/>
論譔以詳言之矣復取杖者之歌系于後刻石<lb/>
道下以永行人之思治平元年二月一日記<lb/>
　　　東橋記<lb/>
縣旣宮於羣山其修隴楙麓逶迤曼衍分勢而<lb/>
住爭㑹于左鯨偃鼇卧尾吻相屬谿溝澗谷蟠<lb/>
綰破斷蓋荒源野溜瀵湧潨激夏浲秋潦相倚<lb/>
爲暴故東郊之地少夷陸矣距市門百舉趾衢<lb/>
道横裂岸土脆墮舊架短彴<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>劣湫下歲累民<lb/>
一再易登揺蹋漏過者歎愾如是不知凡幾百<lb/>
<pb n="KR4d0048_SBCK_023-8a"/>
年人無謀之北橋成之明日其令經尉潤辭又<lb/>
相與議曰此旣爾舍彼謂何譬之像飾冠笄而<lb/>
不顧其袂之壞衊豈威容哉材糗羡贏幸可并<lb/>
就遂移工爲之廣陿四楹咄嗟以具無慮治木<lb/>
百章礱石百磸覆瓦五千枚剖竹三百个役匠<lb/>
四百指費曰三千刻無横歛無雪使而告罷矣<lb/>
噫二君者孰爲其端然負此千室之邑耶發巳<lb/>
之仁興民之利實亦盡其所職矣同復從而文<lb/>
之以道建置之始曰經者字義府姓郭氏鄆人<lb/>
<pb n="KR4d0048_SBCK_023-8b"/>
曰潤辭者字堅叔姓史氏眉人曰同者字與可<lb/>
姓文氏縣人<lb/>
　　　成都府運判㕔讌思堂記<lb/>
天下之事物常相與冝稱則文理順而制度得<lb/>
或鉅細輕重一有未合率病之以爲不當然遂<lb/>
起衆論矣區宇之大吾宋盡有之四指之極幅<lb/>
員萬里旁裁直製界爲諸道其置使以轉運爲<lb/>
名者常愼選注徃服其職底財賦察僚吏宣布<lb/>
威惠顗假之柄其所與蓋巳重矣惟劒南西川<lb/>
<pb n="KR4d0048_SBCK_023-9a"/>
原壄演沃甿庶豐夥金繒紵絮天灑地發裝餽<lb/>
日報舟浮輦走以給中府以贍諸塞號居大農<lb/>
所調之半縣官倚之固以爲寳藪珍藏云其所<lb/>
謂佐者旣非齪齪循絫歲月者之所能得其所<lb/>
止亦當崇大閎顯與主者儀形無欹缺始云其<lb/>
可矣今其所謂佐者之居舊嘗一切置之尋廢<lb/>
旣復亦踐襲徃制囘曲庳狹不足以視淸曠講<lb/>
燕休餘基蓊然蔽没蓬藋嚮所涖者未遑營之<lb/>
職方員外郎霍侯以經行明修所赴冝頼將漕<lb/>
<pb n="KR4d0048_SBCK_023-9b"/>
之貳實以才擢旣至攷䆒內外靜煩省劇隱謬<lb/>
革悛潜利宣章列城信畏俯伏觀望不煩告諭<lb/>
自底恬肅惟是居處厭不如事思有以增易之<lb/>
使夫文理制度一與事物相表襮矣龍圖閣直<lb/>
學士趙公昔總外計其巳詳此今復杖節臨鎮<lb/>
于是聞侯之議志與侯恊乃規斥其地墻爲一<lb/>
圃集材於羡命工於隙合諸意慮授以程品築<lb/>
隆址植巨厦曾不累月匠以成告危譙支空廣<lb/>
廇延廕衡欄擁衛牎戶通㓗若翔而尚矯將蟠<lb/>
<pb n="KR4d0048_SBCK_023-10a"/>
而復振奇巒秀巘發遠思于其上鮮蘤珍木恱<lb/>
眞賞于其下寛衺可以觴賔侣靖宻可以籌金<lb/>
糓壯哉雄乎誠大邦之崇構而外臺之偉觀也<lb/>
旣落之侯謂廣漢郡尉文同曰是乃昔之所可<lb/>
指處今巳化爲佳境爾無石以載疑事之闕將<lb/>
以屬子子其謂何同曰諾退自念昔韓退之爲<lb/>
王南昌紀滕王閣柳子厚楊長沙叙戴氏常皆<lb/>
部吏也同今奉侯命而記此職正冝矣其敢以<lb/>
不敏辭乃次其畧刻置宇下以夸示永乆然慙<lb/>
<pb n="KR4d0048_SBCK_023-10b"/>
不文治平三年二月十五日記<lb/>
　　　綿州通判㕔伐木堂記<lb/>
巴西郡處二蜀之㑹人饒地腴賦貨繁茂官於<lb/>
是者力勤于它應兩道使傳之出入領八邑民<lb/>
居之利病二千石旣主辦于上事以熟至則爲<lb/>
之商輕重决可否爲其丞者最繫一府之煩畧<lb/>
繇體均勢平上下易交有從事可以持未便比<lb/>
膝較語以相辨白研理之極得平而後去有椽<lb/>
屬可以覆訴競議法律恬妥詳緩鋪述枉正不<lb/>
<pb n="KR4d0048_SBCK_023-11a"/>
用惴懾以盡意見丞才如彊明則攬衆說之是<lb/>
以與厥長相名而行故無有不可外人之善議<lb/>
官政者或齟齬踸踔高簡自用不以誠盡下則<lb/>
庶務放紛所趍背盭以至民輸冤吏肆姦泪淢<lb/>
龎緻廢亂條紀是則聽斷裁撥猶且未給又豈<lb/>
暇更營館舎恱書史以偃取佐郡之樂者哉故<lb/>
子駿來是州而得以爲伐木堂也聽事之東舊<lb/>
有羡宇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋偪仄欎而不舒子駿至未幾而宿<lb/>
積乆敝切理以解紛亂梳結內外次序居餘間<lb/>
<pb n="KR4d0048_SBCK_023-11b"/>
廼㯙匱篋出簡册以治素學顧此地謀高新之<lb/>
㑹羣材溢山流積岸下移運掄擇以足其用增<lb/>
引欹裂改貿陳蠧凡成屋大小共若干楹軒牎<lb/>
虗明几案新潔視公事巳此焉旦暮子駿治易<lb/>
有聞當世不以其能自爲夸高尚取詩人以道<lb/>
德相切正之義榜名其楣朋友故舊有來過者<lb/>
必引納於是講䆒不倦廼知子駿非但如衆人<lb/>
者築觀宇設亭榭以侈巳之燕逸蓋將於此窮<lb/>
爻考辭磨瀝心髓以㑹三聖人之意爾堂成明<lb/>
<pb n="KR4d0048_SBCK_023-12a"/>
年俾同爲之記子駿姓鮮于氏名侁閬中人著<lb/>
易斷<lb/>
　　　彭州永昌縣治巳堂記<lb/>
常人患負巳之所有而不能自增廣之猶田焉<lb/>
雖美沃腴墳殖蒔蕃猥然弗時芟薅亦巳見其<lb/>
報之㓕裂如也其有紃鈆故高懼忽墊墮務以<lb/>
不足耻其躬營營焉日求所以勝于心淬愈堅<lb/>
而礪愈銛者非賢者誰其能之狄道李子忠性<lb/>
明徹而才果利厥聲鏗然憺于縉紳崇卿巨侯<lb/>
<pb n="KR4d0048_SBCK_023-12b"/>
交啓薦辟今尚令于永昌也其處之譬倕之視<lb/>
桮圈而丁之睨㹠莬豈假施其功而肆其力欤<lb/>
旣至未幾乃構堂于其所居之西北隅闢二室<lb/>
敞一軒曰蒙曰晦曰黙總而名之曰治巳脩筠<lb/>
珍幹羅立環擁寒溜衮衮渠行沼滀茂樾淸嚮<lb/>
旦夕滿坐子忠公事旣休卽來其間其所以題<lb/>
之曰治巳者有㫖夫楊雄曰治巳以仲尼曾參<lb/>
曰夫子之道忠恕而巳矣子忠其尚以我之所<lb/>
得者爲未厭將酣飮而飽飫乎旣蒙且晦而又<lb/>
<pb n="KR4d0048_SBCK_023-13a"/>
黙於此期深探而極取之乎噫內以忠而盡乎<lb/>
心外以恕而接乎物如是豈獨行於世而無所<lb/>
悔也愚將見其騰于天而没于淵横軼于四海<lb/>
之外孰有一議而缺於巳者耶子忠之賢七十<lb/>
子之徒也見屬記之觕爲道此熈寧二年十一<lb/>
月十五日記<lb/>
　　　武信杜氏南園記<lb/>
慶曆中武信始奉詔立學郡人杜氏方將教其<lb/>
子航乃合其州邑士人之議聞府具書召予領<lb/>
<pb n="KR4d0048_SBCK_023-13b"/>
其事予旣至暇日多游息于杜氏城南園亭當<lb/>
是時其處所始經度編列排置未若完具然巳<lb/>
見其氣象雄侈縱衡高<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>次第甚設私自念在<lb/>
蜀土田險陿民屋䌓㑹得平地若頃許愛惜摩<lb/>
撫分溝裂畦種種蒔植于其間冀四時孕利出<lb/>
没相屬號爲中人生涯者百二三爾是能捐倚<lb/>
城腴田萬金爲游觀燕佚之所將誰肯然耶杜<lb/>
氏嘗亦指而謂予曰有一子其材性以嗜學家<lb/>
亦幸歲入有羡可卒就其業後時欲於此飾賔<lb/>
<pb n="KR4d0048_SBCK_023-14a"/>
館於此敞書室於此開讌堂於此闢射圃使四<lb/>
方名人聞士或至卽舎此相與朝夕講肄評議<lb/>
將贍給之無厭或異日渠能挾藝業取科級歸<lb/>
以㑹郡官鄕人嘉辰令節于是爲一日之娛以<lb/>
榮其私此區區也予心尚之後予從官關中相<lb/>
去逮十年其子果登嘉祐二年進士客凢有至<lb/>
自武信者語次杜氏園亭必曰夥是甲蜀矣岑<lb/>
蔚幽邃明露宣豁有取必得心適意㑹實佳境<lb/>
也復見府中羣公燕集之詠大誇花木之麗池<lb/>
<pb n="KR4d0048_SBCK_023-14b"/>
觀之美予旣恨不能再至周覽勝絕且曰夫世<lb/>
人欲治一物計一事求所以卒償其志願者未<lb/>
始不齟齬而難合也多矣大抵患力有所不足<lb/>
而不克成或至有可成而患不能乆見以如其<lb/>
所素望若杜氏之爲此也可謂兼得之矣始也<lb/>
教其子以儒術吏事求應有司之合法今巳見<lb/>
其一上入等而再官有名矣始也披刜荆莽輦<lb/>
朽削薉以裁築基級今巳見其巍軒夏宇華<lb/>
而明煥矣始也折本而種擇技而附今巳見華<lb/>
<pb n="KR4d0048_SBCK_023-15a"/>
曄曄而實纍纍矣始也瘞萌於町扶孽於徑今<lb/>
巳見蕭然爲長林而竦然爲高株矣杜氏復未<lb/>
老輕速强徤家事一切委其季不間日爲其子<lb/>
營飭所以延候賔友之事於此始也雖役智慮<lb/>
而勞指畫今巳見其外足自慰而中無所歉矣<lb/>
予故曰杜氏之爲此也可謂兼得之矣㑹其子<lb/>
用薦者得令綿之龍安躬來求記爲道其所以<lb/>
然<lb/>
　　　衆㑹鎭南橋記<lb/>
<pb n="KR4d0048_SBCK_023-15b"/>
士志於學而底其道之深也凡所錯事於理莫<lb/>
不順而於物未嘗有以不合相蓋正性以復渾<lb/>
融粹熟經營指顧一繇於仁義耳中山鮮于端<lb/>
夫淹茂而好善正重而有謀方朝廷𥘉有枹罕<lb/>
之地端夫首以才選貳其治虜嘗薄城欲肆其<lb/>
醜者甚力端夫先身麾士衆乘陴分制禦具隨<lb/>
迮之虜度不可角遁去巳而正總守事勢益專<lb/>
諸羗畏攝不敢動創心羣疑釋然而安兠零不<lb/>
舉渠荅不設致諸其隣仰首取法是功業者最<lb/>
<pb n="KR4d0048_SBCK_023-16a"/>
焯焯矣大旣處之若無事惟其小者顧咄嗟而<lb/>
有所不冝耶坐累家居杅杅然不自廢猶視其<lb/>
所以當爲者爲之衆㑹鎭端夫别集在焉南出<lb/>
有道素號湫底甌窪不夷病諸徃來歲乆矣無<lb/>
能慮者時或積雨綿日赤埴散潰傾膠覆鬻骭<lb/>
没股䧟噎鬲不吐釀爲汙塗端夫昔巳深惻治<lb/>
且未暇殆今視之猶爾議將橋焉其季師臯聞<lb/>
而說之願亦輸其家貲以佐厥役架材通溝琢<lb/>
石𥙷道長袤高廣完好堅直回流變壤坦若無<lb/>
<pb n="KR4d0048_SBCK_023-16b"/>
礙閭里耄倪過者歌德端夫以書聞余求紀歲<lb/>
月余愛端夫好學而信道以資其長才自從宦<lb/>
四方有惠利於乆者莫不先之天子亦知其可<lb/>
用屢𬒳旌典委以疆場之任洮西大効世實知<lb/>
之矣竊嘗揆其美志其所以方厭然者必將犁<lb/>
結囉之田奴耶律之種乃事始止耳豈茲瑣瑣<lb/>
可盡端夫之所爲哉故書此示其里人俾勿壞<lb/>
蘄後世有以原其所先<lb/>
丹淵集卷二十三終<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>頥山詩話</head> <lb/>
    <p>
<pb n="KR4i0052_WYG_001-1a"/>
欽定四庫全書<lb/>
　頥山詩話<lb/>
　　　　　　　　　　　　　明　安磐　撰<lb/>
詩豈易言哉竒者詭而不法興者僻而不遂麗者綺而<lb/>
不合賦者直而不深淡者枯而不振比者泛而不揆苦<lb/>
者澁而不入達者肆而不制巧者藻而不壯質者俚而<lb/>
不華豐者奢而不節約者陋而不變循者失之剽新者<lb/>
失之恠振者失之誇徑者失之淺速者失之率奥者失<lb/>
<pb n="KR4i0052_WYG_001-1b"/>
之沉詩之難如此三百篇尚矣三代而下如曹劉風骨<lb/>
之古李杜選律之備其庶幾焉世之程才藝苑獻最吟<lb/>
壇者非不精騖八極心逰無始日摛前藻心企往躅然<lb/>
而詠髙歴賞離衆絶致者盖不多見詎非難歟<lb/>
造化人事有有則有無有全則有偏有盛則有衰一時<lb/>
風聲氣習例足以振起亦足以頹墮漢以文盛唐以詩<lb/>
盛宋以道學盛以聲律論之則不能兼焉漢無騷唐無<lb/>
選宋無律所謂無者非真無也或有矣而不純或純矣<lb/>
<pb n="KR4i0052_WYG_001-2a"/>
而不多雖謂之無亦可也<lb/>
詩如㕘禪有彼岸有苦海有外道有上乗迷者不能登<lb/>
彼岸沉者不能出苦海魔者不能離外道凡者不能超<lb/>
上乗雖不離乎聲律而實有出於聲律之外嚴滄浪所<lb/>
謂一味妙悟者盖為是也<lb/>
木蘭詞古今人以為髙古然不知為唐人之擬作也詞<lb/>
中萬里赴戎機闗山度若飛朔氣傳金柝寒光照鐵衣<lb/>
將軍百戰死壯士十年歸皆唐人語且可汗唐蕃國天<lb/>
<pb n="KR4i0052_WYG_001-2b"/>
子之號故知為唐人之擬作也予反復其詞中間有可<lb/>
疑處壯士十年歸歸來見天子唐制無十年征戍之兵<lb/>
而一卒之微未必得見天子可疑者此也有矛盾處既<lb/>
曰歸来見天子天子坐明堂是漢人矣又曰可汗問所<lb/>
欲則是蕃人矣既為可汗可汗之制安有尚書郎之名<lb/>
哉自相矛盾者此也況同行十二年言動起居豈無一<lb/>
事足以發露不知木蘭是女郎未必然也豈寓言者歟<lb/>
古辭陌上桑曰日出東南隅照我秦氏樓秦氏有好女<lb/>
<pb n="KR4i0052_WYG_001-3a"/>
自名為羅敷傅𤣥改為艶歌行首四句全與此同但改<lb/>
名為字古辭曰頭上倭墮髻耳中明月珠緗綺為下裙<lb/>
紫綺為上襦傅𤣥曰首戴金翠飾耳綴明月珠白素為<lb/>
下裾丹霞為上襦古辭曰使君從南来五馬立踟蹰使<lb/>
君遣吏往問是誰家姝傅𤣥曰使君自南来駟馬立踟<lb/>
蹰遣吏謝賢女豈可同行車古辭曰羅敷前致辭使君<lb/>
亦何愚使君自有婦羅敷自有夫傅𤣥曰斯女長跪對<lb/>
使君言何殊使君自有婦賤妾有鄙夫首尾皆襲其語<lb/>
<pb n="KR4i0052_WYG_001-3b"/>
而韻亦同不知何也<lb/>
劉裕九日遊戯馬臺令寮佐賦詩送孔靖謝宣逺曰聖<lb/>
心眷嘉節揚鑾戾行宫謝靈運曰良辰感聖心雲旗興<lb/>
暮節是時裕方以宋公建臺而二子俱稱為聖亦猶漢<lb/>
帝尚在而公幹以曹操為元后仲宣以操為聖君也君<lb/>
臣之義不明乆矣何惟其然哉<lb/>
曹丕建章臺公讌詩王粲曰嘗聞詩人語不醉且無歸<lb/>
應瑒亦曰為且極懽情不醉其無歸子建曰公子敬愛<lb/>
<pb n="KR4i0052_WYG_001-4a"/>
客終宴不知疲瑒亦曰公子敬愛客樂飲不知疲一時<lb/>
燕集之作相襲如此豈偶然同耶<lb/>
張茂先勵志山不讓塵川不辭盈勉爾含𢎞以隆徳聲<lb/>
髙以下基洪由纎起川廣自源成人在始又曰復禮終<lb/>
朝天下歸仁進徳修業暉光日新三百篇後能以義理<lb/>
形之聲韻以自振者纔見此耳晉風浮蕩不檢茂先以<lb/>
聖賢自勵可謂獨立不羣矣史稱其自少修謹造次必<lb/>
以禮度有由然哉<lb/>
<pb n="KR4i0052_WYG_001-4b"/>
陸士衡之詩鍾嶸謂為太康之英安仁景陽為輔與陳<lb/>
思謝客並稱嚴羽謂士衡獨在諸公之下二者孰是試<lb/>
㕘之盖士衡綺練精絶學富而辭贍才逸而體華嶸之<lb/>
論亦是若以風骨氣格言之是誠在曹劉二張左阮之<lb/>
下也<lb/>
古人一句詩稱振絶者如枯桑知天風如海日生殘夜<lb/>
下此如滿城風雨近重陽之句然未若謝客之池塘生<lb/>
春草也少日讀此不解中嵗以来始覺其妙意在言外<lb/>
<pb n="KR4i0052_WYG_001-5a"/>
神交物表偶然得之有天然之趣所以可貴謝客自謂<lb/>
殆有神助非虛語也今觀謝客諸作皆精練似此者絶<lb/>
少信乎有神助也<lb/>
徐凝瀑布詩自謂得意張祜地勢遥尊岳河流側讓闗<lb/>
樹影中流見鐘聲兩岸聞足稱佳句凝曰美則美矣何<lb/>
如老夫今古長如白練飛一條界破青山色潘若沖雅<lb/>
談亦謂凝瀑布詩膾炙人口至東坡始不然之曰飛流<lb/>
濺沫知多少不為徐凝洗惡詩謂為惡詩似過然語意<lb/>
<pb n="KR4i0052_WYG_001-5b"/>
鄙俗未足為佳而凝之自負與時之膾炙者何也然凝<lb/>
詩亦有好處如逺客逺遊新過嶺每逢芳樹問芳名長<lb/>
林遍是相思樹爭遣愁人獨自行又天下三分明月夜<lb/>
二分無賴是揚州亦佳句也<lb/>
李西涯云謝方石好用夢字笑字每以語之不易也然<lb/>
不知方石尤好用敢字極知字十詩常七八有之比之<lb/>
夢字笑字為尤多西涯偶未之覺耳<lb/>
西涯云子瞻詩傷於快直少委曲沉著之意以此有不<lb/>
<pb n="KR4i0052_WYG_001-6a"/>
逮古人之誚雖后山亦謂其失之粗以其得之易也愚<lb/>
謂傷快直率易固然但坡翁好用事甚者句句以事襯<lb/>
貼如賀陳章生子張子野買妾戯徐孟不飲之詩是也<lb/>
劉辰翁謂黄太史盛欲用萬巻書與古人爭能於一字<lb/>
然不知意多而情逺句累而格近也鍾嶸云任昉博物<lb/>
動輒用事所以詩不能竒然則用事不可耶少陵讀書<lb/>
破萬巻下筆如有神未嘗不用事而渾然不覺乃為髙<lb/>
品也<lb/>
<pb n="KR4i0052_WYG_001-6b"/>
謝康樂之詩雖是涉于對偶然而森蔚璀瑋繁宻錯縟<lb/>
一句一字極其深思昔人謂無一篇不佳今觀其入彭<lb/>
蠡華山岡七里瀬始寧墅富春渚諸詩模寫行役江山<lb/>
歴歴如畫信一代之偉作也其中初發石首城一詩尤<lb/>
妙稍尚風骨不類諸作有建安之風豈其被誣見釋之<lb/>
後情發之真歟此詩之所以貴情性也<lb/>
西涯岳陽樓呉楚乾坤天下句江湖廊廟古人情或駁<lb/>
之曰杜子妙在坼與浮字西涯失之彭民望曰然則必<lb/>
<pb n="KR4i0052_WYG_001-7a"/>
云呉楚東南坼乾坤日夜浮天下句而後可邪或者之<lb/>
說信不可然病不在呉楚乾坤也曰天下句詩語固如<lb/>
是乎<lb/>
白樂天與元微之劉禹錫同論南朝興廢各賦金陵懷<lb/>
古禹錫詩成樂天曰四人探驪龍子先獲珠所餘鱗介<lb/>
何用於是罷唱又與張汝士迎楊於陵席上賦詩汝士<lb/>
後成元白覽之失色又與汝士于裴令公宴上賦詩元<lb/>
白有徳色次至汝士曰昔日蘭亭無艶質此時金谷有<lb/>
<pb n="KR4i0052_WYG_001-7b"/>
髙人白知不能加遽裂之曰笙歌鼎沸勿作冷淡生活<lb/>
元顧白曰樂天可謂能全名矣由此數事觀之樂天豈<lb/>
亦忌才邪不然記録者之失真也若太白過黄鶴樓曰<lb/>
眼前有景道不得崔顥題詩在上頭可謂能服善矣<lb/>
詩有屬對未能而他人代之者如范曽云歲暮天涯雨<lb/>
乆而莫屬劉郇伯曰何不對人生分外愁晏元獻曰無<lb/>
可柰何花落去經年未嘗强對王琪應聲曰佀曽相識<lb/>
燕飛来中書出對曰水底月如天上月久未有對楊文<lb/>
<pb n="KR4i0052_WYG_001-8a"/>
公以事至應聲曰眼中人是面前人王丞相云馬子山<lb/>
騎山子馬乆之人對曰錢衡水盗水衡錢天若有情天<lb/>
亦老人以為竒絶無對石曼卿曰月如無恨月長圓唐<lb/>
詩曰二十四考中書令無對之者或以問王平甫平甫<lb/>
應聲曰萬八千戸冠軍侯王荆公集句得江州司馬青<lb/>
衫濕乆未有對一日問蔡天啓天啓應聲曰何不對梨<lb/>
園弟子白髮新荆公大喜數者皆索之歲月了不可得<lb/>
而屬對者往往出于卒然之頃且下句每勝上句豈人<lb/>
<pb n="KR4i0052_WYG_001-8b"/>
之才思遲速固自不同歟抑構思者之沉吟反不如偶<lb/>
然者之㑹意也<lb/>
唐費冠卿感懷詩煢獨未為苦求名始辛酸上國無交<lb/>
親請謁多少難又九月風到面羞汗成氷片求名俟公<lb/>
道名與公道逺後舉進士母卒感之甘隠九華山徵詔<lb/>
不起賦詩云君親同是先王道何如骨肉一處老也知<lb/>
臣子合佐時自古榮華誰可保此二詩何前之淺陋而<lb/>
後之峻絶也豈暮年聞道之故歟王元之錫宴明日詩<lb/>
<pb n="KR4i0052_WYG_001-9a"/>
宴罷歸来日未斜平原坊裏那人家幾多紅袖迎門笑<lb/>
争乞釵頭利市花清明詩無花無酒過清明興味蕭然<lb/>
似野僧昨日隣家乞新火曉窓分與讀書燈胡苕溪云<lb/>
老少情懷之異此二事正相類云<lb/>
近世詩人見古人佳句輒欲擬作自謂得意甚者筆之<lb/>
於書以誇乎人然而何嘗得其彷彿乾䑕為璞蹄涔自<lb/>
濡殊可笑也歐陽永叔嘗愛常建竹逕通幽處禪房花<lb/>
朩深欲效之作一聯每不可得晩至青州得山齋宴息<lb/>
<pb n="KR4i0052_WYG_001-9b"/>
益欲作之竟不能獲一言至以為終身之恨以歐公之<lb/>
才何所不可乃不輕易如此兹其可重也歟<lb/>
石首楊文定公好題竹贈人亦其性然也今見于集者<lb/>
凡三十六絶然無甚佳者詩之難如此哉<lb/>
杜子美贈韋左丞中頗自負云讀書破萬巻下筆如有<lb/>
神賦料揚雄敵詩看子建親李邕求識面王翰願卜隣<lb/>
繼之曰自謂頗挺出立登要路津致君堯舜上再使風<lb/>
俗淳不知子美以上所云辭賦足以致君歟抑别有道<lb/>
<pb n="KR4i0052_WYG_001-10a"/>
也末云朝扣富兒門暮隨肥馬塵殘盃與冷炙到處潜<lb/>
悲辛衰颯不振致君堯舜者恐不如此也今人以為出<lb/>
于子美便不敢雌黄亦過矣<lb/>
予與韓子爵遊凌雲時二月中旬也寺僧煑茗色香殊<lb/>
絶予笑謂子爵曰古來詠佳人者多以海棠荳蔲牡丹<lb/>
為言俱未若凌雲茗之為近也安得數語發其義哉後<lb/>
讀東坡寄壑源焙新芽詩有曰仙山靈雨濕行雲洗遍<lb/>
香肌粉未勻明月來投玉川子清風吹破武陵春要知<lb/>
<pb n="KR4i0052_WYG_001-10b"/>
玊雪心腸好不是膏油首面新戯作小詩君一笑從來<lb/>
佳茗似佳人乃知古人先有此意矣<lb/>
蘓集云黄落山川知晚秋小蟲催女獻功裘老松閱世<lb/>
卧雲壑挽著滄江回萬牛詩林以為山谷之詩然山谷<lb/>
又有和少游詩苐二句與此全同玩其辭氣當為山谷<lb/>
之詩而誤入蘇集也<lb/>
謝翺有懐峨眉家先生詩小序先生曽宰建之浦城詩<lb/>
云露下濕百草病思生積愁窟泉春洗屐氈雪莫登樓<lb/>
<pb n="KR4i0052_WYG_001-11a"/>
魂夢來巴峽衣冠老代州平生仗忠信自與身為讐則<lb/>
家先生者盖余峨眉人而寓於代者惜乎名字行履不<lb/>
可考然觀仗忠信之語其人亦自不同也<lb/>
近時松石詩評自謂平章丰致水鑑聲猷華衮英靈節<lb/>
旄間氣晉宋六朝如王融徐陵隂庾皆入品題而李陵<lb/>
潘石二張二陸茂先景純仲文叔源皆一時名家乃遺<lb/>
而不收况人著數語祗以取譬為髙體裁聲韻多不中<lb/>
的而劉因虞集髙下之間未為定論識詩之難如此<lb/>
<pb n="KR4i0052_WYG_001-11b"/>
西涯云晦翁深於古詩其效漢魏至字字句句平仄髙<lb/>
下亦相依倣後見晦翁荅鄭文振言向見擬古將謂只<lb/>
是學古人之詩元來却是學古人說話意思語脈皆要<lb/>
佀他只換却字某後來依如此做得二三十首詩便覺<lb/>
得長進盖意思句語血脈勢向皆效之也觀於此言益<lb/>
信西涯之說夫以晦翁學作古詩乃如此精宻用功後<lb/>
之人以鹵莽之識動云學選吾未見其可也<lb/>
集句始于宋人王荆公為妙荆公集句近百首胡笳十<lb/>
<pb n="KR4i0052_WYG_001-12a"/>
八拍為妙黄山谷謂王慎中擬半山集句十八拍㑹合<lb/>
宛轉能道文姬心事惜其今不傳也文文山亦有十八<lb/>
拍集句意不逮荆公其體製聲氣俱非文姬口中語在<lb/>
燕時集句甚富集中五言絶句至二百餘首予讀之往<lb/>
往不終巻而淚下然二公所集皆無七言律詩豈屬對<lb/>
之精當在二公亦難耶沈存中謂荆公集句多至百韻<lb/>
對偶精切過於本詩今其集無百韻者豈其集有所遺<lb/>
耶近時如夏宏之聫錦童郎中之梅花集沈行之詠雪<lb/>
<pb n="KR4i0052_WYG_001-12b"/>
集牽合餖飣而意不相屬吾無取焉耳<lb/>
莊定山云天地以來元有此蓬萊之外更無山李西涯<lb/>
録為佳句國初王當宗詩三代以來方有學六經之外<lb/>
更無書定山毋乃太相襲歟近見謝方石集有唐舜以<lb/>
來皆是道許巢之外更誰班兩漢以來皆智力六經之<lb/>
外幾刪修秦晉以來寧有治虞周之上不同風方石未<lb/>
免坐此病也<lb/>
成化中有陳大學士卒忘其名京師人以詩吊之曰聞<lb/>
<pb n="KR4i0052_WYG_001-13a"/>
道先生已盖棺薤歌聲裏萬人歡填門客散名猶在負<lb/>
郭田多死亦安鹽井已非當日利氷山無復昔時寒九<lb/>
原若遇南陽李為道羅倫已復官可謂極罵矣盖棺論<lb/>
定吁可畏哉<lb/>
嘉靖初下詔裁革傳奉中書舎人時有集杜詩嘲之者<lb/>
曰馬上誰家白面郎初聞涕淚滿衣裳可憐懷抱向人<lb/>
盡正想氤氲滿眼香近侍只今難浪迹青春作伴好還<lb/>
鄉三年奔走空皮骨愁日愁隨一線長亦詼謔可笑<lb/>
<pb n="KR4i0052_WYG_001-13b"/>
子美愁極本憑詩遣興詩成吟咏轉凄凉盖用鮑明逺<lb/>
長歌欲自慰彌起長恨端之意也謝康樂徒作千里曲絃<lb/>
絶念彌敦語意尤覺簡逺<lb/>
楊月湖方震選陳公甫莊孔陽之詩謂其别出新格髙<lb/>
處不論唐人二家全集不暇詳論就其所選其卓然過<lb/>
唐者余亦未見也二公詩本學堯夫公甫興致儘髙孔<lb/>
陽一味怒罵較之堯夫安閒宏闊已不同矣月湖云子<lb/>
美穿花蛺蝶深深見㸃水蜻蜓款款飛視孔陽溪邊鳥<lb/>
<pb n="KR4i0052_WYG_001-14a"/>
共天機語擔上梅挑太極行尚隔幾塵以是知工於辭<lb/>
而淺於理者之未足貴也月湖所謂髙於唐人者以此<lb/>
予謂不然蛺蝶之穿花蜻蜓之㸃水各具一太極各自<lb/>
一天機亦鳶飛魚躍之意也奚必待說天機太極始謂<lb/>
之言理哉且穿字更著深深字㸃字更著款款字微妙<lb/>
流轉非餘子可到就以理言擔挑太極全不成語也<lb/>
司馬相如美人賦辭與意皆祖宋玉風賦賦之卒章曰<lb/>
吾寧殺人之父孤人之子不敢愛主人之女美人賦曰<lb/>
<pb n="KR4i0052_WYG_001-14b"/>
弱骨豐肌時來親臣臣乃氣服于内心正于懷信誓旦<lb/>
旦秉志不回凛然若有魯男子之風者豈其見惑文君<lb/>
之後悔而作此以自表歟悲夫莫及矣<lb/>
本朝詩在國初髙楊張徐可比唐初王楊盧駱及乎𢎞<lb/>
治正徳之間英才繼起各以其能追配古作直欲越元<lb/>
嘉而上之洋洋乎盛矣哉此非予之侈論也具眼者當<lb/>
自知之<lb/>
思入于渺忽神恍乎有無情極乎真到才盡乎形聲工<lb/>
<pb n="KR4i0052_WYG_001-15a"/>
奪乎造化者詩之妙也試以杜詩言之子規夜啼山竹<lb/>
裂王母晝下雲旗翻非入于渺忽乎織女機絲虚夜月<lb/>
石鯨鱗甲動秋風非恍乎有無乎艱難苦恨繁霜鬂潦<lb/>
倒新停濁酒杯非極其真到乎五更皷角聲悲壯三峽<lb/>
星河影動搖非盡其形聲乎白摧朽骨龍虎死黒入太<lb/>
隂雷雨垂非工奪造化乎<lb/>
俞紫芝夜深童子喚不起猛虎一聲山月髙王荆公甚<lb/>
稱之乃和其韻曰新詩比舊仍増峭若許追攀莫太髙<lb/>
<pb n="KR4i0052_WYG_001-15b"/>
則紫芝誠若有不及者以予觀之辭氣輕佻無老成之<lb/>
意而荆公賞之如此豈各有見歟<lb/>
陳后山黄樓銘體裁彷彿元次山中興頌但頌則三句<lb/>
三韻而銘則三句纔用一韻又通篇是一韻兹為少異<lb/>
頌宏闊典雅銘則縝宻但規款差小豈所紀事有不同<lb/>
耶<lb/>
東坡謫居齊安妓有李宜常侍宴集他妓俱得坡詩惟<lb/>
宜以語訥不得坡去齊安宜哀請甚力坡有詩曰東坡<lb/>
<pb n="KR4i0052_WYG_001-16a"/>
居士文名乆何事無言及李宜恰佀西川杜工部海棠<lb/>
雖好不吟詩坡老於是失言矣子美無海棠詩者以母<lb/>
諱海棠耳安可引用以與一妓哉<lb/>
西郊詩話謂體物語形於詩句如許渾荆樹有花兄弟<lb/>
樂橘林無實子孫忙語亦工矣栁子厚蒔藥閒庭延國<lb/>
老開尊虚室值賢人語尤自在而韻勝至東坡豈意青<lb/>
州六從事化為烏有一先生則上下意相闗而語益竒<lb/>
予以為一解不如一解子厚涉于牽合東坡涉于嘻戯<lb/>
<pb n="KR4i0052_WYG_001-16b"/>
俱不若用晦之作雖俳比而不覺焉<lb/>
𢎞治中京師語曰禮部三尚書一枚黄老翰林十學士<lb/>
五箇白丁黄老謂道士崔志端以太常卿兼禮書也五<lb/>
白丁則予忘之黄老白丁亦的對云<lb/>
賈島初為僧退之見其詩令其還俗俞紫芝有詩名欲<lb/>
為僧荆公欣然為置祠部約日祝髪而紫芝不果二公<lb/>
何所見不同至饒徳操以一時風雅之英竟落髪為僧<lb/>
甚矣宋人之溺於佛也而一時交遊如吕紫薇謝無逸<lb/>
<pb n="KR4i0052_WYG_001-17a"/>
潘大臨韓子蒼諸賢亦豈能辭其責哉聦聞復為行童<lb/>
坡令作昬字詩聦曰千㸃亂山横紫翠一鈎新月挂黄<lb/>
昬坡大稱賞曰不减唐人然不能用韓賈故事兹亦可<lb/>
恨也<lb/>
白樂天玉顔寂寞淚䦨干梨花一枝春帶雨之句後人<lb/>
累累以調笑解紛東坡送人小詞云故将别語調佳人<lb/>
要看梨花枝上雨韓待制戯為詩曰昔日緹縈亦如許<lb/>
盡道生男不如女河陽滿縣皆春風忍使梨花偏帶雨<lb/>
<pb n="KR4i0052_WYG_001-17b"/>
妓持此詩投縣令其父乃得釋二詩皆出於樂天而新<lb/>
竒流動尤可喜也<lb/>
竹坡老人曰和靖梅花詩疎影横斜水清淺暗香浮動<lb/>
月黄昬東坡云紛紛初疑月挂樹耿耿獨與參横昬此<lb/>
語一出和靖氣索然矣張文潛云調鼎當年終有實論<lb/>
花天下更無香雖未及坡之髙妙猶可使和靖作牙官<lb/>
胡份云絶艶更無花得佀暗香唯有月明知使醉翁見<lb/>
之未必專賞和靖也老人殆未知詩者梅詩須讓和靖<lb/>
<pb n="KR4i0052_WYG_001-18a"/>
東坡别有一段風味張胡之詩未見佳處張詩上句劣<lb/>
胡詩下句劣也<lb/>
唐自中宗𤣥宗多與羣僚倡和宸筵卺席無不景從雜<lb/>
以宫嬪貴主無復内外之辨曲水臨渭亭立春上已昆<lb/>
明温泉幸安樂公主公主滿月十月誕辰大明殿兩儀<lb/>
殿東堂聫句諸詩是已流連光景競尚聲樂甚至渾脱<lb/>
迴波八風之舞禮法蕩然殊可嘆也獨開元十六年自<lb/>
擇諸州刺史勅宰相諸王御史以下祖道洛濵具太常<lb/>
<pb n="KR4i0052_WYG_001-18b"/>
樂帛舫水嬉令賦詩而𤣥宗自為詩令髙力士賜之愛<lb/>
民擇吏之意為後世之所僅見未可以一時浮侈少之<lb/>
唐景龍中沈宋李嶠蘇頲岑羲盧藏用諸公毎宴必侍<lb/>
侍必有詩大率多媚辭取悦無復詩人規戒之意于時<lb/>
獨郭山惲只誦鹿鳴蟋蟀二詩李日知安樂公主第其<lb/>
卒章曰所願但知居者樂無使時稱作者勞李景伯曰<lb/>
迴波爾時酒巵微臣職在箴規侍宴既過三爵喧嘩竊<lb/>
恐非宜三臣者斯謂矯矯矣<lb/>
<pb n="KR4i0052_WYG_001-19a"/>
唐寧王取賣餅之妻厚有所遺妻後見餅師淚下若不<lb/>
勝情王維詩曰莫以今時寵難忘異日恩看花滿眼淚<lb/>
不共楚王言王乃歸餅師以終其志崔郊鬻婢于連帥<lb/>
得錢四十萬後郊見婢出遊婢泣誓不巳郊贈以詩曰<lb/>
公子王孫逐後塵綠珠垂淚濕羅巾侯門一入深如海<lb/>
從此蕭郎是路人連帥得詩即還其婢仍厚為奩飾此<lb/>
二事寧王與連帥可謂過而能改抑情申義矣趙嘏浙<lb/>
西有美姬惑之計偕浙帥奄有之嘏及第以一絶箴之<lb/>
<pb n="KR4i0052_WYG_001-19b"/>
曰寂寞堂前日又曛陽臺去作不歸雲當時聞說沙叱<lb/>
利今日青娥屬使君帥不自安遣一介歸之事雖相類<lb/>
而義則不同也<lb/>
古今為詩話者往往標致已作如張表臣珊瑚詩話每<lb/>
引一事輒以已詩附其後曰予有詩云云其論元微之<lb/>
謂詩人豪氣例愛矜誇及其自為詩話乃復如此殊不<lb/>
可曉<lb/>
宋髙英秀好譏病古人詩如謂杜荀鶴今日偶題題便<lb/>
<pb n="KR4i0052_WYG_001-20a"/>
著不知題後更誰題此衛子詩也不然安有四蹄予不<lb/>
知衞子為何物及讀張表臣詩話曰呼驢曰衞不知所<lb/>
本豈衞地多驢邪然後知衞為驢也<lb/>
唐人喜押人字韻然在各集中皆為警句如飛入宫牆<lb/>
不見人楊栁青青渡水人遍揷茱茰少一人西出陽闗<lb/>
無故人客中時有洛陽人春來多有江上人出門俱是<lb/>
看花人猶作長安下第人從此蕭郎是路人隔花催喚<lb/>
打魚人累貌尋常行路人試問西河斫桂人如此甚多<lb/>
<pb n="KR4i0052_WYG_001-20b"/>
不能悉記也<lb/>
陳白沙公甫隠居不仕成化𢎞治中甚有高名然公自<lb/>
禪學其詩亦然如曰人世萬緣都大夢天機一㸃也長<lb/>
生諸君試向東南望何處凌空拄杖飛天涯放逐渾閒<lb/>
事消得金剛一部經無柰華胥留不得起馮香几讀楞<lb/>
嚴之類是也若論其興致之髙自成一家可以振響流<lb/>
俗亦一時之英不可誣也<lb/>
賈島客舎并州已十霜歸心日夜憶咸陽無端又渡桑<lb/>
<pb n="KR4i0052_WYG_001-21a"/>
乾水却望并州是故鄉謝疊山曰旅寓十年一旦别去<lb/>
能無依依之意故望并州為故鄉也楊方震曰并州去<lb/>
咸陽已逺桑乾尤逺反并州以近咸陽且不可得況於<lb/>
歸咸陽而可得哉詩意如此謂其乆客眷戀豈其情哉<lb/>
疊山固非方震亦未盡也賈島乆寓并州不得返咸陽<lb/>
日夜憶之此詩渡桑乾以入并州若誠以并為故鄉者<lb/>
并非故鄉而以為故鄉乆客無聊之意可想見矣只如<lb/>
此說似更直切<lb/>
<pb n="KR4i0052_WYG_001-21b"/>
劉呆齋以淵博之學英敏之才發為文章抑揚辯博名<lb/>
盖一時獨於韻語若未解然者世固有詩不如文如韓<lb/>
退之蘇子瞻曾子固者特其聲響格調之間差弱耳未<lb/>
甚相逺也呆齋往往多累句俗語與其文若出二手丘<lb/>
瓊臺亦然客有問二公之詩偶然及此非敢輕議前輩<lb/>
也<lb/>
陶淵明詩沖澹深粹出於自然人皆知之至其有志聖<lb/>
賢之學人或不能知也其詩曰先師遺訓予豈云墜四<lb/>
<pb n="KR4i0052_WYG_001-22a"/>
十無聞斯不足畏又曰朝與仁義生夕死復何求又曰<lb/>
羲農去我乆舉世少復真汲汲魯中叟彌縫使其淳又<lb/>
曰先師有遺訓憂道不憂貧瞻望邈難逮轉欲志長勤<lb/>
予謂漢魏以來知遵孔子而有志聖賢之學者淵明也<lb/>
故表而出之<lb/>
太白詩起句古人謂之開門見山其實初若稍緩至結<lb/>
束處便峻絶不可當明月出天山憶昔洛陽董糟丘黄<lb/>
鶴髙樓已搥碎之外如懷仙歌行路難雲臺歌夢遊天<lb/>
<pb n="KR4i0052_WYG_001-22b"/>
姥南陵别兒童入京之類是也風吹栁花滿店香山谷<lb/>
云未是太白吳姬壓酒勸客嘗壓字人亦難及金陵子<lb/>
弟來相送欲行不行各盡觴不同請君試問東流水别<lb/>
意與之誰短長此真太白妙處也落日欲沒峴山西倒<lb/>
著接䍦花下迷永叔云此常語也明月清風不用一錢<lb/>
買玉山自倒非人推然後見太白之横放所以驚動千<lb/>
古者固在此也合是二說觀之益信<lb/>
太白山鷓鴣詞語意俱苦至末句云紫塞嚴霜如劍㦸<lb/>
<pb n="KR4i0052_WYG_001-23a"/>
蒼梧欲巢難背違我心誓死不能去哀鳴警呌泪沾衣<lb/>
豈永王南巡被脅時作邪其情亦可見矣<lb/>
石崇以綠珠死喬知之有妾曰碧玉為武承嗣所奪知<lb/>
之作綠珠怨末云百年離别在髙樓一代紅顔為君盡<lb/>
寄意碧玉碧玉赴井死承嗣得詩于衣帶竟以他事坐<lb/>
知之族誅綠珠死于未収之日碧玉死于已奪之後二<lb/>
妾固自有優劣而季倫以婦人賈禍知之乃蹈覆轍可<lb/>
哀也李清詩云當時若與綠珠去猶有無窮歌舞人其<lb/>
<pb n="KR4i0052_WYG_001-23b"/>
語淺曹鄴云若遣綠珠醜石家應尚存可謂名言矣<lb/>
梅聖俞温成皇后挽詞歌欲傳長恨人将問少君賦一<lb/>
代母后之詩而以致寇失國之貴妃比之不恭甚矣<lb/>
題畫詩吳融經年蝴蝶飛不去累歲桃花結不成此學<lb/>
究語也太白游雲不知歸日見白鷗在此中㝠昧失晝<lb/>
夜隠几寂聽無鳴蟬非不是此意而迥出如此大抵畫<lb/>
詩雄渾精妙無出老杜次惟太白如族弟燭照山水畫<lb/>
歌趙少府粉圖山水全篇飛動跌宕真名筆也<lb/>
<pb n="KR4i0052_WYG_001-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0052_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頤山詩話<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0008_SBCK_007-1a"/>
　陳伯玉文集卷第七<lb/>
　　　　　　　　　　　　新都楊春重編<lb/>
　　　　　　　　　　　　射洪楊澄校正<lb/>
　　雜著<lb/>
　　　　上大周受命頌表<hi>天授九年</hi>
　臣子昻言臣聞昔周道昌而頌聲作遂能昭配天地光<lb/>
　烈祖宗垂之無窮永爲代典伏惟神聖皇帝陛下闡玄<lb/>
　極昇紫圖光有唐基以啓周室不改舊物天下惟新皇<lb/>
　王已来未嘗覩也臣聞仲尼曰聖人丘不得而見之矣<lb/>
　又曰舜禹之有天下丘不預也又曰鳳鳥不至河不出<lb/>
　圖丘已矣夫皆傷不得見大道之行而欝悒也臣草鄙<lb/>
<pb n="KR4c0008_SBCK_007-1b"/>
愚陋生長休明親逢聖人又覩昌運舜禹之政河洛之<lb/>
圖<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>皆目見幸亦多矣今者鳳鳥來赤雀至慶雲見休<lb/>
氣昇大周受命之珎符也不稽元命探祕文採風謡揮<lb/>
象物紀天人之會以恊頌聲則臣下之遇也有國彛典<lb/>
其可闕乎臣不揣朴固輙獻神鳳頌四章以言大周受<lb/>
命之事誠未足以潤色鴻業揄揚盛羙亦小臣區區丹<lb/>
慊之至謹輙詣洛城南門奉進塵冐旒冕伏表慚惶<lb/>
　　　大周授命頌<hi>四章并序</hi>
臣聞大人升階神物紹至必有非人力所能存者上招<lb/>
飛鳥下動泉魚古之元皇祗承上帝所以恊人祉匹天<lb/>
休卓㢤神明昭格上下莫不以之矣是故物有可則而<lb/>
<pb n="KR4c0008_SBCK_007-2a"/>
道有可宗謂之文獻其原上也緬㢤有唐欽崇天命三<lb/>
祖繼統品物咸章玄暦改元黄瑞告神皇出地輔<hi>一作軸</hi>
陟天階㦄軒轅豋太昊集乎𥘉始之極以授我皇符鳥<lb/>
之肇𨳩辟元台女希氏姓神功大㢤莫不盛扵茲日矣<lb/>
乃察璿璣稽寳命發玄䜟升紫圖則天粲然皇文炳也<lb/>
非夫昇光之矅魄寳之精其孰䏻威神皇赫赫若斯者<lb/>
㢤是時三階底平百揆時序天下昌矣玄功溥矣西土<lb/>
耆老欣然來稱曰至㢤天子恤我元元勤勞下都升聞<lb/>
上帝臣聞天無二日土無二主皇帝嗣武以主匕鬯豈<lb/>
不宜乎神皇窅然廼豋崑崙之㙜修三統觀五始探命<lb/>
暦之紀則知元氣之所造也方採鍾龍象鳴鳳恊林黄<lb/>
<pb n="KR4c0008_SBCK_007-2b"/>
之律以囙生賜姓九月戌申朔六日己卯朔神都耆老<lb/>
遐荒夷貊緇衣黄冠等萬有二千餘人雲趍詣闕請曰<lb/>
臣等聞王者受命必有錫氏軒轅皇帝二十五子班為<lb/>
十二姓髙陽氏才子二八命為十六族書云祗台徳先<lb/>
不拒朕行然則聖人起則命暦昌必有錫氏之䂓臣等<lb/>
伏惟陛下受天之符為人聖母皇帝仁孝肅恭神明可<lb/>
以繤武承家以克永代陛下崇錫類垂憲章不易日月<lb/>
天人交際斯亦萬代之一時臣等固陋不逹大道敢昧<lb/>
死上聞神皇穆然方御珎圖謙而未許也越翌日庚辰<lb/>
文武百寮又與耆老夷貊道俗等五萬餘人守闕固請<lb/>
曰蓋臣聞聖人則天以王順人以昌今天命陛下以主<lb/>
<pb n="KR4c0008_SBCK_007-3a"/>
人以陛下為母天之丕律元命也人之大猷㝎姓也陛<lb/>
下不應天不順人獨髙謙譲之道無所憲法臣等何所<lb/>
仰則敬冐昧萬死固請是時目踵昆吾有鳳鳥從南方<lb/>
來㦄端門羣鳥數千蔽之又有赤雀數百從東方来羣<lb/>
飛映雲廽翔紫闥或止庭樹有黄雀從之者又有慶雲<lb/>
休光半天傾都畢見羣臣咸覩扵是衆甿雲萃囂聲雷<lb/>
動慶天應之如響驚象物其猶神咸曰大㢤非至徳孰<lb/>
能覩此昔唐虞之瑞逖聴矣今則見也天物来聖人革<lb/>
時㢤况鳳者陽鳥赤雀火精黄雀從之者土也土則火<lb/>
之子子随母所以纂母姓天意如彼人誠如此陸下曷<lb/>
可辭之昔金琴鳳凰鎬京黄鳥赤氏朱鴈有吴丹烏皆<lb/>
<pb n="KR4c0008_SBCK_007-3b"/>
紀之金冊蔵之瑞府以有事也陛下若遂辭之是推天<lb/>
而絶人将何以訓扵是皇霈然曰俞㢤此亦天授也乃<lb/>
命有司正皇典恢帝綱建大周之統暦革舊唐之遺號<lb/>
在宥天下咸與惟新賜皇帝姓曰武氏命為嗣皇崇乎<lb/>
紹天統物其赫胥大庭之上事已乃獻頌曰<lb/>
天命神鳳降祚我周彩容有穆其儀孔休惟我有周實<lb/>
保天徳上帝臨命纂承唐極人曰天古<hi>一作祐</hi>有皇女希<lb/>
造天立極𬗟然猷徽赫我皇帝乃先<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>微匪天之命鳳<lb/>
鳥誰歸囙生錫氏革號循機豈不順乎天而應乎人帝<lb/>
曰俞㢤<lb/>
　　　右神鳳章<lb/>
<pb n="KR4c0008_SBCK_007-4a"/>
翶翶赤鳥朱火之光含神之務祕帝之祥在昔甲子降<lb/>
祚于昌今則庚辰翩翩來翔維何作我聖皇堤堤黄鳥<lb/>
載飛載揚從火之母應土之王體仁資孝類我嗣皇恭<lb/>
膺錫氏稽首龍章天授萬年聖帝煌煌<lb/>
　　　右赤雀章<lb/>
崑崙元氣實生慶雲大人作矣五色氤氲昔在帝媯南<lb/>
風既薫藂芳爛澷郁郁紛紛曠矣千祀慶雲來止玉業<lb/>
金柯祚我天子非我天子慶雲誰昌非我聖母慶雲誰<lb/>
光慶雲應矣周道昌矣乆九八千天授皇年<lb/>
　　　右慶雲章<lb/>
周道赫兮天寳開八方恊公兮萬國來天人應兮雷雨<lb/>
<pb n="KR4c0008_SBCK_007-4b"/>
作聲敎殷兮宇宙囬璿圖寳兮稱萬歲神皇穆兮崑崙<lb/>
臺<lb/>
　　　右甿頌章<lb/>
　　　國殤文一首<hi>并序</hi>
丁酉歲三月庚辰前将軍尚書王孝傑敗王師扵榆關<lb/>
峽口吾哀之故有此作<lb/>
天未悔禍兮熾此山戎虐老昏㓜兮人罹其窮帝用震<lb/>
怒兮言剪其凶出金<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>兮曜天鋒掃宇宙之甲馳燕薊<lb/>
之衝何士馬之沸渭若雲海之洶洶荆吴少年韓魏勁<lb/>
卒戈矛如林白羽若月且欲蹈烏丸之壘刈赤山之旗<lb/>
聮青丘之徼封黄龍之屍凶胡猖<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>姦險是憑蛇伏泥<lb/>
<pb n="KR4c0008_SBCK_007-5a"/>
滓蟻闘丘陵哀我将之忔勇兮無筭畧以是膺䧟天井<lb/>
之死地属雲騎以相騰短兵既接長㦸亦合星流飈馳<lb/>
樹離<hi>一作雜</hi>山沓智無所施其巧勇不能制其怯頓金鼓<lb/>
之雄威淪輿尸之敗業天乎哀㢤鳴石既書白日頽主<lb/>
将已死士卒哀徒手奮呼誰救㢤含憤沉怒志未廽殺<lb/>
氣凝兮蒼雲暮虎豹慄兮殤魂懼兮可柰何恨非其死<lb/>
兮棄山河血流骨積殪荒椘思歸道逺不得語降不戮<lb/>
兮比不誅歿不賞兮功不圖豈力士之未徇誠師律之<lb/>
見孤重曰壮士雖死精魂用凶醜爾讎不可縦我聞僵<lb/>
死䏻厲灾古有結草抗杜回苟前失之未逺儻㝠讎之<lb/>
在㢤嗚呼魂兮念歸來<lb/>
<pb n="KR4c0008_SBCK_007-5b"/>
　　　禡牙文<lb/>
萬歲通天二年三月朔日清邉道大捴管建安郡王某<lb/>
敢以牲牢告軍牙之神盖先王作兵以討有罪奸慝竊<lb/>
命戎夷不恭則必肆諸市朝大戮原野我皇周子育萬<lb/>
國寵綏百蠻青雲干呂環入貢文有年矣契丹凶羯敢<lb/>
亂天常乃蜂屯丸山豕食寮野宴安鴆毒作為攙搶天<lb/>
猒其凶國用至討皇帝命我肅将王誅今大軍已集吉<lb/>
辰恊應旄頭首建羽飾前列夷貊咸威将士聽誓方俟<lb/>
天休命為人殄灾惟爾有神尚殱乃醜召太一會雷公<lb/>
翼白虎乗青龍星流彗掃永清朔裔使兵不血刄戎夏<lb/>
来同以昭我天子之徳允神之功豈非正直克明㢤無<lb/>
<pb n="KR4c0008_SBCK_007-6a"/>
縦丗讎以作神羞急急如律令<lb/>
　　　榮海文<lb/>
萬歲通天二年月日清邉軍海運度攴大使虞部郎中<lb/>
王玄珪敢以牲酒馳獻海王之神神之聽之我國家昭<lb/>
列象胥恵養戎貊百蠻率職萬方攸同鮮卑猖狂忘道<lb/>
悖亂人棄不保王師用征故有渡遼諸軍横海之将天<lb/>
子命我羸粮景從今旌甲雲屯樓舡露集且欲浮碣石<lb/>
凌方壷<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>朔裔即幽都而漲海無倪雲濤洄潏胡山逺<lb/>
島鴻洞天波惟爾有神肅恭令典導鷁首騎鯨魚呵風<lb/>
伯遏天吴使蒼兕不驚皇師允濟攘慝勦虐安人㝎灾<lb/>
蒼蒼群生非神何賴無昏汩亂流以作神羞急急如律<lb/>
<pb n="KR4c0008_SBCK_007-6b"/>
令<lb/>
　　　弔塞上翁文<lb/>
居近海南四百餘里有古城焉土人云是塞上翁城今<lb/>
爲戍其基扃趾䟢盖數千年也丙戌歲兮我征匈奴恭<lb/>
聞北叟託國此都子尚于叟日月遐邁及今耒思寔獲<lb/>
心契欣問于叟何徳其愚僻居幽漠浩與丗殊忘情逸<lb/>
馬胡寜而知福謝于隣人何逹而不淑丁男既存君子<lb/>
知復人以爲極也伊懐茲土既板且築扃禁天崇墉隍<lb/>
雲矗今則荒穢丗不毓其故何㢤賢叟之徳登叟之堂<lb/>
天道何逺而茲理茫茫人丗自故兮丘壠崩荒魂魄何<lb/>
獨不歸故郷叟乎叟乎我心之傷<lb/>
<pb n="KR4c0008_SBCK_007-7a"/>
　　　祭孫府君文<lb/>
維年月日謹以牲酒之奠致祭故延俊府折衝燕然軍<lb/>
孫府君之靈惟君少馳英武早効成功聲雄塞上名重<lb/>
關中瞻<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>威於敵國存大莭扵家風既揮金而退老方<lb/>
餌藥扵仙童何昊天之不弔随大化以長終白馬故人<lb/>
青烏送往素車永訣黄爐誰賞醑酒盈觴魂兮尚饗<lb/>
　　　為建安王祭苗君文<lb/>
維某年月日朔方道大緫管建安郡王攸宜以酒饌之<lb/>
奠祭故壮武将軍左玉鈐衛中候左三軍營主苗君之<lb/>
靈君忠勇兼<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>戎麾夙濟烏丸作逆赤羽從軍方且任<lb/>
君先鋒仍馳後勁刈鮮卑之壘摧蹋頓之師執馘獻俘<lb/>
<pb n="KR4c0008_SBCK_007-7b"/>
歸受國賞何圖大勛未立随命先凋永懐咨嗟情用兼<lb/>
慟故命酒奠告尓殤魂君其有靈歆茲薄酹嗚呼尚饗<lb/>
　　　祭黄州府君文<lb/>
維年月日朔孫女夫某等謹以清酌庶羞之奠敢昭告<lb/>
于故黄州髙府君之靈惟府君含徳元亨保和光大才<lb/>
堪濟丗而運属承平噐元豋台而命鍾㽞落有瑚璉之<lb/>
寳無廊廟之資豈圖大位不躋幽靈永昧尊儀潜翳三<lb/>
十餘年玄殯既𨳩黄膓已古今青烏改卜丹旐來歸窀<lb/>
穸即期幽明永訣某等忝承嘉恵奉事門䦨興言追慕<lb/>
寔増感咽竊惟精意以享黍稷非馨敢陳薄酹以獻明<lb/>
靈嗚呼哀㢤伏惟尚饗<lb/>
<pb n="KR4c0008_SBCK_007-8a"/>
　　　祭韋府君文<lb/>
維年月日左拾遺陳子昻謹以少牢清酌之奠致祭故<lb/>
人臨海韋君之靈惟君孝友自天忠義由已有經丗之<lb/>
畧懐䡄物之量甘心苦莭風雨不改常欲窮則獨善其<lb/>
身逹則兼濟天下感激遐詠邈然青雲何期良䇿未從<lb/>
大運奄忽嗚呼哀㢤昔君夢奠之時值余㝠在叢棘獄<lb/>
户咫尺邈若山河話言空存白馬不吊迨天綱既𨳩而<lb/>
宿草成列言咲無由夢寐不接永言感動何時可忘今<lb/>
旄旐言歸關河方逺興言永訣今古長亂鄧攸無子天<lb/>
道何知洛陽舊陌拱木猶存京兆新阡孤松已植已矣<lb/>
韋生云何及矣大運之徃賢聖同塵嗚呼哀㢤伏惟尚<lb/>
<pb n="KR4c0008_SBCK_007-8b"/>
饗<lb/>
　　　祭宇文夫人文<lb/>
維年月日朔女夫某謹以清酌嘉𬞞之奠奉祭于故髙<lb/>
氏河南宇文夫人之靈恭聞夫人有清穆之徳皓㓗之<lb/>
行淳懿肅恭内外仰則而遺風素範蕙敷蘭滋用䏻恵<lb/>
心光孚氣氲沼沚崇嚴壼訓芬郁母儀中饋柔嘉娣姒<lb/>
有則豈圖慈顔幽翳扵今年毫木已拱尊靈廊然今吉<lb/>
辰恊應幽殯方𨳩容象如在噐質已灰改卜禮典宅兆<lb/>
方遷山園既列祖載行焉哀子號咷女也蟬媛終天永<lb/>
訣泣血流漣某謬承嘉恵預叨<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚生事早睽送終空<lb/>
積竊聞精意以享黍稷非馨敢陳薄酹以獻明靈伏惟<lb/>
<pb n="KR4c0008_SBCK_007-9a"/>
夫人明神尚饗<lb/>
　　　祭率府孫録事文<lb/>
維年月日朔某等謹以<hi>云云</hi>古人歎息者恨有志不遂<lb/>
如吾子良圖方興青雲自致何天道之微昧而仁徳之<lb/>
攸孤忽中年而㒹沛從夭運而長徂惟君仁孝自天忠<lb/>
義由已誠不謝扵昔人實有髙扵烈士然而人知信而<lb/>
必果有不識扵中庸君不慙扵貞純乃洗心扵名理元<lb/>
常既沒墨妙不傳君之逸翰曠代同侶豈圖此妙未<graphic n="KR3482" url="https://raw.githubusercontent.com/kanripo/KR-Gaiji/master/images/KR3482.png" mimeType="image/png"/>
中道而息懐衆寳而未攄永幽泉而掩色嗚呼哀㢤平<lb/>
生知已疇昔周旋我之數子君之百年相視而笑宛然<lb/>
昨日交臂而悲今焉已矣人代如此天道罔然所恨君<lb/>
<pb n="KR4c0008_SBCK_007-9b"/>
者枉夭當年嗣子孤藐貧屡聮翩無父何恃無母<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>焉<lb/>
嗚呼孫子山濤尚在嵇紹不孤君其知我無恨泉途嗚<lb/>
呼哀㢤尚饗<lb/>
　　　春㙜引<hi>寒食集畢</hi>
感傷春兮生碧草之油油懐宇宙以湯湯遂豋髙㙜<lb/>
而寫憂遲羙人兮不見恐青歲之還遒從畢公以酣飲<lb/>
寄林塘而一㽞採芳蓀於北渚憶桂樹扵南州何雲木<lb/>
之英麗而池舘之崇幽星㙜秀士月旦諸子嘉青鳥之<lb/>
辰迎火龍之始挾寳書與瑶瑟芳蕙華而蘭靡乃掩白<lb/>
蘋藉緑芷酒既醉樂未已撃青鍾歌緑水怨青春之萎<lb/>
絶贈瑶華之旖旎碩一見而導意結衆芳之綢繆曷余<lb/>
<pb n="KR4c0008_SBCK_007-10a"/>
之情蕩瀁獨青雲以増愁恨三山之飛鶴憶海上之白<lb/>
鷗重曰羣仙去兮青春頽歲華歇兮黄鳥哀富貴榮樂<lb/>
㡬時兮朱宮翠堂生青苔白雲兮歸來<lb/>
　　　綵樹歌<lb/>
嘉錦筵之珍樹兮錯衆綵之氛氲状瑶㙜之微月點巫<lb/>
山之朝雲青春兮不可逢况蕙色之增芬結芳意而誰<lb/>
賞怨絶丗之無聞紅榮碧艶坐看歇素華流年不見君<lb/>
故吾思崑崙之琪樹猒桃李之<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
　　　山水粉圖<lb/>
仙圖之白雲兮若巫山之髙丘紛羣翠之鴻溶又似蓬<lb/>
瀛海水之周流信夫人之好道愛雲山以幽求<lb/>
<pb n="KR4c0008_SBCK_007-10b"/>
　　　復讎議状<lb/>
先王立禮所以進人也明罰所以齊政也夫枕干讎敵<lb/>
人子之議誅罪禁亂王政之綱然則無義不可以訓人<lb/>
亂綱不可以明法故聖人脩禮理内飾法防外使夫守<lb/>
法者不以禮廢刑居禮者不以法傷義然後能暴亂不<lb/>
作㢘恥以興天下所以直道而行也竊見同州下邽人<lb/>
徐元慶先時父爲縣吏趙師藴所殺君鬻身庸保為父<lb/>
報讎手刄師藴束身歸罪雖古烈者亦何以多誠足以<lb/>
激清名教旁感忍辱義士之靡者也然按之國章殺人<lb/>
者死則國家畫一之法也法之不二元慶宜伏辜又按<lb/>
禮經父讎不同天亦國家勸人之敎也敎之不苟元慶<lb/>
<pb n="KR4c0008_SBCK_007-11a"/>
不宜誅然臣聞昔刑之所生本以遏亂仁之所利盖以<lb/>
崇徳今元慶報父之仇意非亂也行子之道義能仁也<lb/>
仁而無利與亂同誅是曰䏻刑未可以訓元慶之可顯<lb/>
宥於此矣然則祁由正生理必亂作昔禮防至宻其弊<lb/>
不勝先王所以明刑本寔由此今儻義元慶之節廢國<lb/>
之刑将為後圖政必多難則元慶之罪不可廢也何者<lb/>
人必有子子必有親親親相讎其亂誰救聖人作始必<lb/>
圖其終非一朝一夕之故所以全其政也故曰信人之<lb/>
義其政不行且夫以私義而害公法仁者不為以公法<lb/>
而徇私莭王道不設元慶之所以仁髙振古義伏當時<lb/>
以其能忘生而及扵徳也今若釋元慶之罪以利其生<lb/>
<pb n="KR4c0008_SBCK_007-11b"/>
是奪其徳而虧其義非所謂殺身成仁全死無生之莭<lb/>
也如臣等所見謂宜正國之法寘之以刑然後旌其閭<lb/>
墓嘉其徽烈可使天下直道而行編之扵令永為國典<lb/>
謹議<lb/>
　　　為逺安誓衆詞<lb/>
夫聖人用兵以討有罪姧慝竊命戎夷不恭則必肆諸<lb/>
市朝大<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>原野我皇周子育萬國寵綏百蠻遐荒戎狄<lb/>
莫不率職　聚非欲勞人盖逆不可縦亂不可長<lb/>
所以屈已推轂垂涕泣辜誠恐蒼生㒹墜塗炭今契丹<lb/>
凶羯敢亂天常為封豕長蛇荐食上國玉帛皮弊弃而<lb/>
不寔名噐正朔僣而有謀乃将諂神虐人暴殄天物故<lb/>
<pb n="KR4c0008_SBCK_007-12a"/>
皇帝命我肅将王誅今大師已集方将問罪公等諸将<lb/>
及士卒已上湏各嚴職事肅恭天命契丹凶賊本為中<lb/>
國奴隷昏狂不道勞我師徒今與公等及士卒乆勤干<lb/>
戈冐犯霜露夫四郊多壘士大夫之恥蕞爾兇狡一鈕<lb/>
可屠况皇帝義兵尅期誅剪此猶太山壓卵鴻毛在爐<lb/>
今日之伐湏如雷霆之震虎豹之撃搴旗斬馘掃孽除<lb/>
凶上以攄至尊之憤下以息邉人之患鼓以作氣旗以<lb/>
應機公等各宜<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>力務當其任若能奮不顧命䧟堅摧<lb/>
鋒金紫玉帛國有重賞若進退㽞顧向背失機斧鉞嚴<lb/>
誅軍有大<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>各宜勉勵無犯典刑<lb/>
　　　金門餞東平序<lb/>
<pb n="KR4c0008_SBCK_007-12b"/>
昔者漢朝卿士供帳餞扵東都晉國名賢傾城祖扵西<lb/>
郊雖時稱盛觀而人非帝族東平紫微英胄朱邸天人<lb/>
藴歧嶷之瓌姿得山河之寳氣劉君愛士常致禮扵幽<lb/>
人曺植論文毎交歡扵數子属鑾輿拜日來朝太室之<lb/>
前玉檢停刋言返章華之路羣公以眷深王粲思邀祖<lb/>
道之歡下赱以遇重荀慈謬奉芳筵之醴于時青陽二<lb/>
月黄鳥羣飛殘霞将落日交暉逺樹與孤烟共色江山<lb/>
萬里眇然荆椘之塗城邑三春去矣伊瀍之地既而朱<lb/>
軒不駐禄盖行遥琴罇之清讌已疲珠玉之芳言未贈<lb/>
請各陳志以序離襟<lb/>
　　　梁王池亭宴序<lb/>
<pb n="KR4c0008_SBCK_007-13a"/>
子昻少游白屋未㦄朱門聞王孫之游空懐春草見公<lb/>
子之興毎隔青霄戈陽公座辟青軒飾𨳩朱邸金筵玉<lb/>
瑟相邀比里之歡明月琴樽即對西園之賞鄙人幽介<lb/>
酒醴知慚王子愛才文章見許白日已馳歡娱難恃平<lb/>
生之樂其在兹乎<lb/>
　　　薛大夫山亭宴序<lb/>
夫貧賤之交而不可忘珠玉滿堂而不足貴閑門無事<lb/>
對黄卷以終年髙論不疲逢故人而永夜薛大夫其人<lb/>
也下官昔承顔色早䝉車騎之知晚接㤙光不異平津<lb/>
之舊蔡邕書史許以相資張載文章見稱扵代爾其華<lb/>
堂別業秀木清泉去朝廷而不遥與江湖而自逺名流<lb/>
<pb n="KR4c0008_SBCK_007-13b"/>
不雜既入芙蓉之池君子有隣還得芝蘭之室披翠微<lb/>
而列坐左對青山俯盤石而𨳩襟右澄流水斟緑酒弄<lb/>
清絃索皓月而按歌追凉風而觧帯談髙趍逸體静心<lb/>
閑神眇眇而臨雲思飄飄而遇物林軒寂寞星漢縦横<lb/>
思欲垂汗漫而羣逰與真精而合契歡窮興洽樂往悲<lb/>
來悵鵉鶴之不存哀鷞鳩之乆沒徘徊永歎慷慨長懐<lb/>
東方明而畢昴升北閣曙而天雲静悲夫向之所得已<lb/>
失扵無何今之所逰傷覊扵有物詩言志也可得聞乎<lb/>
　　　送中嶽二三真人序<hi>時龍集乙未十二月二十日</hi>
夫愛名山歌長往丗有之矣放身霄嶺宴景雲林卑俗<lb/>
不可得而聞時亊不可得而見則吾欲髙視終古一咲<lb/>
<pb n="KR4c0008_SBCK_007-14a"/>
昔人嵩山有二仙人自浮丘公王子晉上朝王帝遺迹<lb/>
金壇鳳簫悠悠千載無響吾毎以是臨霞永慨撫膺歎<lb/>
息常謂烟駕不逢羽人長往去囂丗走青雲豋玉女之<lb/>
峯窺石人之廟見司馬子徽馮大和螝裳眇然㝠壑獨<lb/>
立真朋羽㑹金漿玉液則有楊仙翁玄黙洞天賈上士<lb/>
幽棲牝谷玉笙吟鳳瑶衣駐鶴方且迷軒轅之駕期汗<lb/>
澷之逰吾亦何人躬接兹賞寔欲執青節從白螝陪飲<lb/>
崑崙之庭觀化玄元之府宿心遂矣㝠骨甘焉豈知瓊<lb/>
都命淺金格道微攀倒景而迷途顧中峯而失路塵縈<lb/>
俗累復汩吾和仙人真侶永幽靈契翳青芝而延佇遥<lb/>
㑹何期結丹桂而徘徊逺心空絶紫烟去黄庭極仰寥<lb/>
<pb n="KR4c0008_SBCK_007-14b"/>
　廓而無光視寰區而寡色悠悠何往白頭名利之交咄<lb/>
　咄誰嗟玄運盛衰之感始知楊朱岐路墨翟素絲尚平<lb/>
　辭家而不歸鮑焦枹木而枯死可以慟可以悲古人之<lb/>
　心吾今得之也<lb/>
　　　　送著作佐郎崔融䓁從梁王東征序<lb/>
　古者凉風至白露下天子命将帥訓申兵将以外威荒<lb/>
　戎内輯中夏時義逺矣自我大君受命百蠻蟻伏匈奴<lb/>
　含蒲桃之宮越裳重翡翠之貢虎符不發象<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>攸同寔<lb/>
　欲髙議靈㙜偃伯天下而林胡遺㜸蓬亂邉甿駈蚊蚋<lb/>
　之師忽雷霆之伐乃竊海裔弄燕陲皇帝哀北鄙之人<lb/>
　罹其辛螫以東征之義降彼偏禆猶恐威令未孚亭塞<lb/>
<pb n="KR4c0008_SBCK_007-15a"/>
仍梗乃謀元師命佐軍得朱邸之天人乃黄閣之元老<lb/>
廟堂授鉞鑿門申命建梁國之旌旗呤漢庭之蕭鼓東<lb/>
向而拜北道長駈蜺旄羽騎之殷戈飜落日突鬢䝉輪<lb/>
之勇劍决浮雲方且獵火九都窮踏頓存肅慎吊姑餘<lb/>
彷徨赤山廵御日域以昭我王師恭天討也歲七月軍<lb/>
岀國門天皛無雲朔風清海時北部郎中唐奉一考功<lb/>
員外郎李逈季著作佐郎崔融並叅帷幕之賔掌書記<lb/>
之任燕南悵別洛北思懽頓旌莭而少㽞傾朝廷而出<lb/>
餞永昌丞房思玄衣冠之秀乃張蕙圃席蘭堂環曲榭<lb/>
羅羽觴冩中京之望縦候亭之賞尓乃投壷習射博奕<lb/>
觀兵鏜金鐃戞瑶琴歌易水之慷慨奏關山以徘徊頽<lb/>
<pb n="KR4c0008_SBCK_007-15b"/>
陽半林微隂出座思長風以破浪恐白日之蹉跎酒中<lb/>
樂酣㧞劒起舞則已氣横遼碣志掃獯戎抗手何言賦<lb/>
詩以贈<lb/>
　　　送吉州杜司户審言序<lb/>
嗟夫徳則有隣才不必貴昔有耕于巖石而名動京師<lb/>
詞感帝王乃位昇武騎夫豈不遭昌運㢤盖時命不齊<lb/>
竒偶有數當用賢之丗賈誼竄扵長沙居好文之朝崔<lb/>
駰放於遼海況大聖提象羣臣守規杜司户炳靈翰林<lb/>
研幾䇿府有重名扵天下而獨秀扵朝端徐陳應劉不<lb/>
得劘其壘何王沈謝適足靡其旗而載筆下寮三十餘<lb/>
載秉不羈之操物莫同塵合絶唱之音人皆寡和羣公<lb/>
<pb n="KR4c0008_SBCK_007-16a"/>
愛禰衡之俊㽞在京師天子以相譚之非謫居外郡蒼<lb/>
龍閹茂扁舟入吴告別千秋之亭廽棹五湖之曲朝廷<lb/>
相送駐旌蓋扵城隅之子孤㳺淼風帆扵天際白雲自<lb/>
出蒼梧漸逺帝㙜半隐㘴隔舟霄巴山一望魂㫁渌水<lb/>
扵是邀白日藉青蘋追瀟湘之㳺寄洞庭之樂吴歈椘<lb/>
舞右琴左壼将以緩燕客之心慰越人之思杜君乃挾<lb/>
琴起舞杭首髙歌哀皓首而未遇恐青春之蹉跎且欲<lb/>
携幽蘭結芳桂飲石泉以節味詠啇山以卒歲返耕餌<lb/>
木吾将老焉羣公嘉之賦詩以贈凡四十五人具題爵<lb/>
里■含絶<hi>類選作合絶</hi>
　　　冬夜宴臨卭李録事宅序<lb/>
<pb n="KR4c0008_SBCK_007-16b"/>
下官遊京國乆矣接軒裳衆矣池㙜鍾皷雖有㑹於終<lb/>
朝琴酒管絃未窮歡扵永夕豈非殊我親愛異我風謡<lb/>
而使臨堂有懐聞樂增歎者也何功曺舊州耆老迹尚<lb/>
於沉㝠李録事吾土賢豪義多扵逰俠髙軒置酒甲第<lb/>
迎賔絲竹紛於綺窓琅玕盛扵雕爼樓㙜若盡臨故國<lb/>
之城池軒盖如雲緫名都之車馬扵是而興自此而逰<lb/>
安得不放意㽞歡遺老忘死金壷漏晚銀燭花微北林<lb/>
之烟月無光南浦之星河向曙赤車使者下官雖謝扵<lb/>
士人錦里名家羣公豈慙扵昔彦我之懷矣實在扵斯<lb/>
同賦一言俱爲四韻<lb/>
　　　忠州江亭喜重遇吴叅見牛司蒼序<lb/>
<pb n="KR4c0008_SBCK_007-17a"/>
日月郊分春秋代謝昔嵗居單閼適言別扵茲都今龍<lb/>
集昭陽復相逢扵此地山川未改容貌俱非叙名官而<lb/>
猶嗟問鄉關而不樂雲天遂觧琴酒還開新交與舊識<lb/>
俱歡林壑共烟霞對賞江亭逈瞰羅新樹扵階基山榭<lb/>
遥臨列羣峯扵户牗尔其丹藤緑篠俯映長筵翠渚洪<lb/>
瀾交流合座神融興洽望真情髙覺清溪之仙洞不遥<lb/>
見蒼海之神山乍出既而行舟有限嗟此㑹之難㽞別<lb/>
日無期歎分岐之勿逺徘徊北渚惆悵南津江陵之道<lb/>
路方賖巴徼之雲山漸異嗟乎離言可贈所碩保扵千<lb/>
金別曲何謡各請陳于五字<lb/>
　　　暉上人房餞齊少府使入京府序<lb/>
<pb n="KR4c0008_SBCK_007-17b"/>
永淳二年四月孟夏東海齊子宦于此州雖黄綬位輕<lb/>
而青雲噐重故䏻委邦君而坐嘯屈刺史而知名属乎<lb/>
鑾駕廵方諸侯納貢将欲對揚天子命我行人執玉帛<lb/>
而當朝擁騑驂而戒道指途河渭發引岷嵎粤以丙丁<lb/>
之日次于暉公別舍蓋言離也爾其巖泉列坐竹樹交<lb/>
筵吐青藹扵軒窓栖白雲扵左右參差池榭亂山水之<lb/>
清隂繚繞階庭雜峯崖之異勢入禪林而避暑肅風景<lb/>
於中林<hi>一作中庭</hi>開水殿而追凉徹氛埃扵户外瑶琴合奏<lb/>
翠犖時行譚窈窕扵天人極㽞連扵晷刻既而歡樂極<lb/>
良辰征攀白日而不廽唱淳雲而告別山光黯黯凝緑<lb/>
樹之将曛嵐氣沉沉結蒼雲而遂晩雖同交未阻風月<lb/>
<pb n="KR4c0008_SBCK_007-18a"/>
可㽞岐路方乖關山成恨嗟乎朝廷子入期富貴于崇<lb/>
朝林嶺吾棲學神仙而未畢曰青霞路絶朱紱途遥言<lb/>
此會之何時碩相逢而誰伐永懐千古豈知人者之交<lb/>
凡我三人盍崇不朽之迹斯文未丧題之此山同䟽六<lb/>
韻云爾<lb/>
　　　春晦餞陶七扵江南序<lb/>
蜀江分𬒮巴山望別南津坐恨歎仙㠶之方遥北渚長<lb/>
懐見離亭之欲晚白雲去矣黄鶴何之楊柳青而三春<lb/>
暮我之懐矣䏻無贈乎同賦一言俱題四韻<lb/>
　　　夏日暉上人房別李叅軍序<lb/>
考察天人旁羅變動東西南北賢聖不能定其居寒暑<lb/>
<pb n="KR4c0008_SBCK_007-18b"/>
晦明隂陽不能革其𢾗莫不雲離雨散奔馳扵宇宙之<lb/>
間宋逺燕遥泣別扵關山之際自古來矣李叅軍白雲<lb/>
英胄紫氣仙人愛江海而髙尋頓風塵而未息來從許<lb/>
下月旦出扵龍泉言入蜀中星文見扵牛斗野亭相遇<lb/>
逆旅承歡謝鯤之山水暫開樂廣之雲天自樂思道林<lb/>
而不見悵若有亡詣祇樹而從逰衆然舊欵髙僧展𬒮<lb/>
大士臨筵披雲路之天書坐琉璃之寳地簾惟後闢拂<lb/>
鸚鵡之香林欄檻前𨳩照芙蓉之緑水討論儒墨探覽<lb/>
真玄覺周孔之猶述知老荘之未悟遂欲髙攀寳坐伏<lb/>
奏金仙𨳩不二之法門觀大千之丗界觀娱恍晚離別<lb/>
行催紅霞生而白日歸青氣凝而碧山暮驪歌㫁引抗<lb/>
<pb n="KR4c0008_SBCK_007-19a"/>
手将辭江漢浩浩而長流天地居然而不動嗟乎色為<lb/>
何色悲樂忽而囙生誰去誰來離會紛而妄作俗之迷<lb/>
也不亦煩乎各述所懐不拘章韻<lb/>
　　　秋日遇荆府崔兵曺使讌序<lb/>
若夫尊卑位隔榮賤途分使卿士大夫倚軒裳而傲物<lb/>
山栖木食負林壑而驕人未有䏻屈富貴扵沉㝠雜薜<lb/>
蘿扵簮笏天人坐契相從雲霧之逰風雨不疲髙縦琴<lb/>
罇之賞崔兵曺紫庭公胄青雲貴人以鍾鼎不足以致<lb/>
竒才烟霞可以交名士皇華昭國懐鳳綍而髙尋白桂<lb/>
追逰邀兎罝而下顧大矣㢤生年未識一見而交道遂<lb/>
存此日披懐千載之風期坐合支道林之雅論妙理沉<lb/>
<pb n="KR4c0008_SBCK_007-19b"/>
微崔子玉之雄才斯文未䘮属乎金龍掌氣石鴈驚秋<lb/>
尺泬寥而烟日無光野寂寞而山川變色芸其黄矣悲<lb/>
白露扵蒼葭木葉落兮慘紅霜扵緑樹爾其髙興洽芳<lb/>
酒䦨頓羲和而不㽞顧華堂而欲晚長歌何託思傳稽<lb/>
古之文爰命小人率記當時之事人探一字六韻成萹<lb/>
　　　喜遇翼侍御崔司議二使序<lb/>
命獨坐一隅孤憤五蠧雖身在江海而心馳魏闕歲時<lb/>
仲春幽卧未起忽聞二星入井四牡臨亭邀使者之車<lb/>
乃故人之駕隐机一笑把臂入林既聞朝廷之樂復此<lb/>
琴罇之事山林幽疾鍾鼎舊逰語黙譚詠今復一得况<lb/>
北堂夜永西軒月微巴山有望別之嗟洛陽無寄載之<lb/>
<pb n="KR4c0008_SBCK_007-20a"/>
客江關離會三千餘里名位寵辱一百年中歡娱如何<lb/>
日月其邁不為目前之賞以増別後之思蟋蟀笑人夫<lb/>
子何歎<lb/>
　　　別兾侍御崔司議序<lb/>
朝廷歡娱山林幽痗思魏闕魂已九飛飲岷江情復三<lb/>
樂進不忘匡救扵國退不慙無閟在林兾侍御崔司議<lb/>
至公至平許我以語黙于是矣夫達則以公濟天下窮<lb/>
則以大道理身嗟乎子昻豈敢負古人㢤蜀國酒醨無<lb/>
以娱客至扵挟清瑟豋髙山白雲在天清江極目可以<lb/>
散孤憤可以逰太清一丗之逸人寄千里之道友吾欲<lb/>
不謝扵崔兾二公矣所恨酒未酔琴方清王事靡盬驛<lb/>
<pb n="KR4c0008_SBCK_007-20b"/>
騎遄速不盡平原十日之飲又謝叔度累日之歡雲山<lb/>
悠悠歎不及也載想房陸畢子為軒冕之人不知蜀山<lb/>
有雲巴水可興暌闕良會我心惄然請以此酣寄謝諸<lb/>
子為巴山別引也陳子昻醉詞曰有道君匡國無悶余<lb/>
在林白雲岷峨上歲晚來相尋<lb/>
　　　洪崔子鸞鳥詩序<lb/>
鸞鳥篇者晉人洪崖子之所作也洪崖子遁我玄魁賁<lb/>
其黙行矯迹汾水習隐洛陽乗白驢衣羽褐逰朝市之<lb/>
際雜縉紳之間時人或将襲青牛師薊子訓之陳迹也<lb/>
嘗以翠鸞時棲明主之瑞君子獨立矯丗之方扵是和<lb/>
墨澹情洒翰縟意寄孤興扵露月況浮標於山海乃集<lb/>
<pb n="KR4c0008_SBCK_007-21a"/>
瑶圃洗玉池翩翩然又以自得也時尚輦奉御梁國喬<lb/>
偘聞其風而悦之乃刻羽翦商飛毫掞牘扣歸昌之律<lb/>
恊朝陽之音率諸君子属而和之者十有五余始末知<lb/>
夫洪崖也喬子暴義命余叙之凡若干首<lb/>
　　　豋薊城西北樓送崔著作入都序<lb/>
僕嘗<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>逰傷別乆矣况豋樓逺國衘酒故人憤胡孽之<lb/>
侵邉從王師之出塞元戎按甲方刈鮮卑之壘天子賜<lb/>
書且有相君之召而崔侯佩劍即謁承明羣公負戎方<lb/>
絶大漠燕山北望遼海東浮雲㙜與碣舘天殊亭障共<lb/>
衣冠地隔撫劍何道長謡增歎以身許國我則當仁論<lb/>
道匡君子思報主<hi>一作國</hi>仲冬寒苦幽朔𥘉平蒼茫天兵<lb/>
<pb n="KR4c0008_SBCK_007-21b"/>
之氣㝠滅戎雲之色白羽一指可掃九都赤墀九重佇<lb/>
觀獻凱　遂君之㤙共有䇿勛飲至方同<lb/>
廊廟之歡偃武槖弓借爾文儒之首薊丘故事可以贈<lb/>
言同賦豋薊樓送崔子云爾<lb/>
　　　送麹郎将使黙啜序<lb/>
盖北夷不覊之日乆矣天子垂玄黙穆皇風而狼居革<lb/>
心蟻伏請職歲一月上将恤戎乃以金章假麴公為司<lb/>
賔卿載馳錦車諭意雲幕且欲頓單于之膝受呼韓之<lb/>
朝不踰青春復命紫關其忠臣烈夫之節感激壮士矣<lb/>
朝廷以赴此絶國追送近郊豋熊山望燕塞黃雲千里<lb/>
亭臯悠然僉曰賦詩絶句以贈<lb/>
<pb n="KR4c0008_SBCK_007-22a"/>
　　嘉<hi>一作喜</hi>馬叅軍相遇醉歌序<lb/>
吾無用乆矣進不能以義𥙷國退不䏻以道隐身天子<lb/>
哀矜居扵侍省且欲以芝桂為伍麋鹿同曺軒裳鍾鼎<lb/>
如夢中也南榮暴背北林設置有客扣門云吾道存孺<lb/>
子孺子黄中通理時玄冬遇夜微月在天白雲半山志<lb/>
逸海上酒既醉琴方清陶然玄暢浩爾大素則欲狎青<lb/>
鳥寄舟仙矣日月云邁蟋蟀謂何夫詩可以比興也不<lb/>
言曷著時醉書散灑乃昏見清廟㙜令知此有蜀雲氣<lb/>
也畢大拾遺陸六侍御崔議司崔兵曺鮮于晉崔湎子<lb/>
懐一道人當知吾此評是寔録也若東莱王仲烈見之<lb/>
必以為真醉歌曰獨幽黙以三月兮深林潛居時歲忽<lb/>
<pb n="KR4c0008_SBCK_007-22b"/>
兮孤憤遐吟誰知我心孺子孺子其可與理分<lb/>
　　　偶遇巴西姜主簿序<lb/>
予疲爾永乆未嘗觧顔正欲豋髙山望逺壑揮斥幽痗<lb/>
以劘太清姜主簿倐自綿中至于林下乃飾琴酒之事<lb/>
雜文章之娱将蠲我憂頽靡取樂夫浩浩之白不可獨<lb/>
也青春之詩又誰咎也逢太平之化寄當年之歡同人<lb/>
在焉而我何歎南國橘柚陽月𥘉榮北梁山水良辰復<lb/>
別揮手何贈詩以永言云爾<lb/>
陳伯玉文集卷第七終<lb/>
<pb n="KR4c0008_SBCK_007-23a"/>
</p>
<p>
</p>
  </div>
</body>
</text>
</TEI>
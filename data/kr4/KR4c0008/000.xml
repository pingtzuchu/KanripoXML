<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0008_SBCK_000-1a"/>
　　陳伯玉文集序<lb/>
　　詩自三百篇而下惟漢魏音<lb/>
　　韻風骨猶近扵古遠夫两晉<lb/>
　　駸駸而變胚胎扵宋浮靡扵<lb/>
　　齊梁至扵陳隋極熾而雅音<lb/>
　　㡬乎熄矣有唐之興文運漸<lb/>
　　啟雖四傑四友稱羙扵時然<lb/>
　　其流風餘韻漸染既久未䏻<lb/>
<pb n="KR4c0008_SBCK_000-1b"/>
　　悉除則天時蜀之射洪人陳<lb/>
　　公子昻字伯玉者一旦崛起<lb/>
　　西南以髙明之見首唱平淡<lb/>
　　清雅之音襲騷雅之風力排<lb/>
　　雕鏤凡近之氣其學博其才<lb/>
　　髙其音節冲和其辭㫖幽逺<lb/>
　　超軼前古盡掃六朝弊習譬<lb/>
　　猶砥拄矻立扵萬頃頽波之<lb/>
<pb n="KR4c0008_SBCK_000-2a"/>
　　　中陽氣勃起扵重泉積隂之<lb/>
　　　下舊習為之一變萬彚為之<lb/>
　　　改觀故李太白韋蘇州桞桞<lb/>
　　　州相繼而起皆踵伯玉之髙<lb/>
　　　風俾後丗稱仰嘆慕之不暇<lb/>
　　　可謂詩人之雄矣其文雖有<lb/>
　　　六朝唐𥘉氣味然其奏䟽数<lb/>
　　　章亦有用丗之志惜其全集<lb/>
<pb n="KR4c0008_SBCK_000-2b"/>
　　丗不多見其詩文見扵他集<lb/>
　　者亦甚少今廵撫山西都御<lb/>
　　史楊公澄與伯玉為同邑人<lb/>
　　淂其全集扵中秘抄錄而未<lb/>
　　重𣸪校正命工刋梓以傳共<lb/>
　　若干卷嗚呼公之用心<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>矣<lb/>
　　昔韓文公文起八代之衰名<lb/>
　　振當丗及五代之末其集亦<lb/>
<pb n="KR4c0008_SBCK_000-3a"/>
　　泯歐陽文忠公淂其集扵故<lb/>
　　簏中求𥙷校正數十年而後<lb/>
　　全俾後人尊仰摸範力追古<lb/>
　　作而不墜者文忠公之力也<lb/>
　　自太白韋桞景慕伯玉作為<lb/>
　　古風之後至宋惟朱文公感<lb/>
　　興之作風挌無異殆今又寥<lb/>
　　寥數百年矣我<lb/>
<pb n="KR4c0008_SBCK_000-3b"/>
　朝文運大興作者如林會見斯<lb/>
　　集之行有䏻吐辭如伯玉逺<lb/>
　　追盛唐之作者未必非公振<lb/>
　　作之效也嗚呼公之用心其<lb/>
　　<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>矣㢤<lb/>
　　弘治四年歲次辛亥重陽日<lb/>
　賜進士嘉議大夫工部右侍郎<lb/>
　　前都察院左僉都御史翰林<lb/>
<pb n="KR4c0008_SBCK_000-4a"/>
　　　院脩撰<lb/>
　　經筵<lb/>
　　講官兼<lb/>
　　文華殿<lb/>
　　講讀官致仕維揚張頥序<lb/>
<pb n="KR4c0008_SBCK_000-4b"/>
<pb n="KR4c0008_SBCK_000-4b"/>
陳伯玉文集序<lb/>
昔孔宣父以天縱之才自衞返魯<lb/>
乃刪詩書述易道而作春秋數千<lb/>
百年文章粲然可觀者也孔子歿<lb/>
二百歲而騷人作扵是婉麗浮侈<lb/>
之法行焉漢興二百年賈誼馬遷<lb/>
為之傑憲章禮樂有老成人之風<lb/>
<pb n="KR4c0008_SBCK_000-5a"/>
長卿子雲之儔瑰詭萬變亦竒特<lb/>
之士也惜其王公大人之言溺扵<lb/>
流辭而不顧其後班張崔蔡曺劉<lb/>
潘陸随波而作雖大雅不足然其<lb/>
遺風餘烈尚有典刑宋齊已来盖<lb/>
顦顇逶迤陵頽流靡至扵徐庾天<lb/>
之将䘮斯文也後進之士若上官<lb/>
<pb n="KR4c0008_SBCK_000-5b"/>
儀者繼踵而生於是風雅之道掃<lb/>
地盡矣易曰物不可以終否故受<lb/>
之以泰道喪五百歲而得陳君君<lb/>
諱子昻字伯玉蜀人也崛起江漢<lb/>
虎視凾夏卓立千古横制頽波天<lb/>
下翕然質文一變非夫岷峨之精<lb/>
巫廬之靈則何以生此故有諫諍<lb/>
<pb n="KR4c0008_SBCK_000-6a"/>
之辭則為政之先也昭夷之碣則<lb/>
議論之當也國殤之文則大雅之<lb/>
怨也徐君之議則刑禮之中也至<lb/>
扵感激頓挫微顯闡幽度㡬見變<lb/>
化之朕以接乎天人之際者則感<lb/>
遇之篇存焉觀其逸足駸駸方將<lb/>
搏扶揺而凌㤗清獵遺風而薄嵩<lb/>
<pb n="KR4c0008_SBCK_000-6b"/>
岱吾見其進未見其止惜乎湮厄<lb/>
當丗道不偶時委骨巴山年志俱<lb/>
夭故其文未極也嗚呼聦明精粹<lb/>
而淪剥貪叨桀鷔以顯榮天乎天<lb/>
乎吾始未知夫天焉昔常與余有<lb/>
忘形之契四海之内一人而已良<lb/>
友殁矣天其喪予合採其遺文可<lb/>
<pb n="KR4c0008_SBCK_000-7a"/>
存焉編而次之凡十卷恨不逢作<lb/>
者不得列扵詩人之什悲夫故粗<lb/>
論文之變而為之序至扵王覇之<lb/>
才卓犖之行則存之別傳以繼扵<lb/>
終篇云耳黄門侍郎盧蔵用撰<lb/>
<pb n="KR4c0008_SBCK_000-8a"/>
陳伯玉文前集目録<lb/>
　第一卷<lb/>
　　詩賦<lb/>
　　　麈尾賦　感遇詩<hi>三十八首</hi>
　　　觀荆玉篇　鴛鴦篇<lb/>
　　　修竹篇　丘禮撫事應制<lb/>
　　　洛城觀酺應制　白帝城懐古<lb/>
　　　度荆門望椘　峴山懐古<lb/>
　　　晚次樂鄉縣　入峽<lb/>
　　　宿空舲峽　宿譲河驛浦<lb/>
　　　與李明府船不相反<lb/>
<pb n="KR4c0008_SBCK_000-8b"/>
　　第二卷<lb/>
　　　雜詩<lb/>
　　　　荅喬𥙷闕　聞東軍告捷<lb/>
　　　　度峽口山　題贈祀山峰樹<lb/>
　　　　題居延古城<lb/>
　　　　薊丘覽古贈盧居士<hi>六首軒轅臺燕昭王樂生/燕太子先生鄒子</hi>
　　　　郭隗　𥘉入峽苦風<lb/>
　　　　贈趙六<hi>二首</hi>荅韓使同在邉<lb/>
　　　　淇門荅宋參軍　萬州放舟乗漲寄親友<lb/>
　　　　　贈嚴倉曺乞推命祿　荅洛陽主人<lb/>
　　　　酬暉上人　酬暉上人獨坐山亭<lb/>
<pb n="KR4c0008_SBCK_000-9a"/>
　　　　酬李參軍　酬暉上人夏日林泉<lb/>
　　　　酬田逸人　東征答朝廷相送<lb/>
　　　　別舍弟　居延海樹聞鶑<lb/>
　　　　李三書齋　田洗馬㳺嵓桔槹<lb/>
　　　　古意題壁　送別出塞<lb/>
　　　　同宋參軍夢趙六　和睦眀府<lb/>
　　　　傷夀安傅少府　詠壁上畫鸖<lb/>
　　　　送賈兵曺入都　送魏大從軍<lb/>
　　　　送殷大入蜀　落第西還別二友<lb/>
　　　　別魏四　送客<lb/>
　　　　春夜別友人<hi>二首</hi>別鄉曲故人<lb/>
<pb n="KR4c0008_SBCK_000-9b"/>
　　　　送王學士　送梁李二明府<lb/>
　　　　送魏兵曺　別蕭四劉三<lb/>
　　　　送別崔著作　送別陶七<lb/>
　　　　別李參軍　遇崔兵曺使<lb/>
　　　　遇崔冀二使　贈別崔司議冀侍御<lb/>
　　　　送崔著作　獨坐思逺<lb/>
　　　　秋園卧疾　卧疾家園<lb/>
　　　　月夜有懐　三日曲水<lb/>
　　　　登澤州北楼宴　逰暉上人房<lb/>
　　　　登金華觀　群公集畢氏林亭<lb/>
　　　　宴胡椘真禁所<lb/>
<pb n="KR4c0008_SBCK_000-10a"/>
　　第三卷<lb/>
　　　表<lb/>
　　　　為人求拜掃表　為程䖏弼辭流表<lb/>
　　　　為人謝贈物表<hi>三首</hi>為人謝放流表<lb/>
　　　　為人陳情表　為人謝罪表<lb/>
　　　　謝免罪表　慶皇太子誕表<lb/>
　　　　慶武成殿表　為人慶拜洛表<lb/>
　　　　為人請出家表　和秋景觀競渡詩表<lb/>
　　　　賀慈竹再生表　勸封禅表<lb/>
　　　　勸追尊中山王表　謝追尊魏國大王表<lb/>
　　　　為逹安王獻食表<lb/>
<pb n="KR4c0008_SBCK_000-10b"/>
　第四卷<lb/>
　　表<lb/>
　　　為人譲本官表　為人譲官表<lb/>
　　　為袁卿譲官表　為人謝父官表<lb/>
　　　爲鄭使君譲官表　為武奉御謝表<lb/>
　　　為人謝兄官表　為人請免官表<lb/>
　　　為人謝表<hi>二首</hi>謝衣表<lb/>
　　　為建安王破賊表　為人論軍功表<lb/>
　　　為人謝借馬表　奏白䑕表<lb/>
　　　爲僧謝講表　謝藥表<lb/>
　　　論突厥表<lb/>
<pb n="KR4c0008_SBCK_000-11a"/>
　　第五卷<lb/>
　　　　趙氏碑文　封君遺愛碑<lb/>
　　　　續潘尊師碑頌　張君吏人頌徳碑<lb/>
　　　　獨孤丞遺愛碑　楊府君碑<lb/>
　　　　故居士陳君碑<lb/>
　陳伯玉文前集目録終<lb/>
<pb n="KR4c0008_SBCK_000-11b"/>
<pb n="KR4c0008_SBCK_000-11b"/>
陳伯玉文後集目録<lb/>
　第六卷<lb/>
　　墓誌銘<lb/>
　　　陳公墓誌銘　王府君墓誌<lb/>
　　　李府君墓誌銘　髙君墓誌<lb/>
　　　孫君墓誌銘　髙府君墓誌銘<lb/>
　　　張氏墓誌銘　髙氏墓誌銘<lb/>
　　　堂弟孜墓誌銘　薛氏墓誌銘<lb/>
　　　宇文氏墓誌銘　陳君碩人銘<lb/>
　　　燕然軍人盡像銘　㝠寞窅㝠君古墳記<lb/>
　第七卷<lb/>
<pb n="KR4c0008_SBCK_000-12a"/>
　　　表章文引歌詞状序<lb/>
　　　　上大周受命表<lb/>
　　　　大周受命神鳳頌<hi>神鳳章慶雲章/赤萑章此頌章</hi>
　　　　國殤文　禡牙文<lb/>
　　　　榮海文　弔塞上翁文<lb/>
　　　　祭孫府君文　為建安王祭苗君文<lb/>
　　　　祭黄州府君文　祭韋府君文<lb/>
　　　　祭宇文夫人文　祭率府孫録事文<lb/>
　　　　春臺引　綵樹歌<lb/>
　　　　山水粉圖　復讎議伏<lb/>
　　　　為人誓衆詞　金門餞東平序<lb/>
<pb n="KR4c0008_SBCK_000-12b"/>
　　　　梁王池亭宴序　薛大夫山亭宴序<lb/>
　　　　送中嶽真人序　送崔融等東征序<lb/>
　　　　餞陳少府序<hi>缺文</hi>送杜司户序<lb/>
　　　　冬夜宴序　見牛司倉序<lb/>
　　　　餞齊少府序　餞陶七序<lb/>
　　　　別李參軍序　崔兵曺使讌序<lb/>
　　　　遇冀侍御崔司議二使序<lb/>
　　　　別冀侍御崔司議序　鸞鳥詩序<lb/>
　　　　送崔著作序　送麹郎将使黙啜序<lb/>
　　　　馬參軍相遇醉歌序　遇姜主簿序<lb/>
　　第八卷<lb/>
<pb n="KR4c0008_SBCK_000-13a"/>
　　　雜著<lb/>
　　　　荅制問事八條<hi>請措刑科明必得賢科/重任刑科賢不可疑科</hi>
<hi>招諫科勸賞科/請息兵科安宗子科</hi>
　　　　上蜀川安危事三條　上蜀中軍事<hi>三條</hi>
　　　　上益國事<hi>一條</hi>上軍國機要事<hi>八條</hi>
　　　　上軍國利害事<hi>三條出使/人機牧宰</hi>
　　　　上西蕃安危事<hi>三條</hi>
　　第九卷<lb/>
　　　書<lb/>
　　　　諫靈駕入京書　諫雅州討生羗書<lb/>
　　　　諫刑書　諌政理書<lb/>
<pb n="KR4c0008_SBCK_000-13b"/>
　　　　諫用刑書　申宗人冤抑書<lb/>
　　　　諫曺仁師出軍書<lb/>
　　第十卷<lb/>
　　　書<lb/>
　　　　為人與遼東書　為人送生口書<lb/>
　　　　為人與諸将書　為人與諸軍州書<lb/>
　　　　荅王尚書書　與韋五虗已書<lb/>
　　　　與岑内史啟　上薛令文章啟<lb/>
　　　附録<lb/>
　　　　唐書列傳　陳氏別傳<lb/>
　　　　　旌徳碑　祭文<lb/>
<pb n="KR4c0008_SBCK_000-14a"/>
　　　　過學堂覽文集詩<hi>缺</hi>
　陳伯玉文後集目錄終<lb/>
<pb n="KR4c0008_SBCK_000-15a"/>
</p>
<p>
余得此書於文義堂錢歩瀛雖為明刻而傳本絶少伏讀<lb/>
四庫總目陳拾遺集提要云此本傳寫多譌脱苐七卷闕<lb/>
兩葉據目錄尋之禡牙文禜海文在文苑英華九百九十五<lb/>
卷弔塞上翁文在九百九十九卷祭孫府君文在九百七十九卷<lb/>
又送崔融等序之後㩀目錄尚有餞陳少府序一篇此本<lb/>
亦佚英華七百十九卷有此文今並葺𥙷俾成完本英華<lb/>
八百二十二卷収子昂大崇福觀記一篇稱武士彠為太祖<lb/>
孝明皇帝此集不載其目殆偶佚脱云云據此則<lb/>
<pb n="KR4c0008_SBCK_000-15b"/>
四庫未見刻本張氏愛日精廬藏書志亦無此書名目<lb/>
洵絶無僅有之祕冊矣其傳寫本所缺之文此本中雖<lb/>
未䏻全備而較為少缺異日翻刻時亦㧞英華𥙷足可<lb/>
也咸豐四年二月琳琅主人胡珽識<lb/>
<pb n="KR4c0008_SBCK_000-16a"/>
<pb n="KR4c0008_SBCK_000-17a"/>
附録<lb/>
　　　唐書列傳　宋祁撰<lb/>
陳子昻字伯玉梓州射洪人其先居新城六丗祖太樂<lb/>
當齊時兄弟競豪傑梁武帝命爲郡司馬父元敬丗髙<lb/>
貲歲飢出粟萬石賑鄊里舉明經調文林郎子昻十八<lb/>
未知書以富家子尚氣决弋博自如他日入鄊校感悔<lb/>
即痛脩飾文明𥘉舉進士時髙宗崩将遷梓宮長安扵<lb/>
是關中無歲子昻盛言東都勝塏可營山陵上書曰臣<lb/>
聞秦㩀咸陽漢都長安山河爲固而天下服者以北假<lb/>
胡宛之利南資巴蜀之饒轉關東之粟而收山西之寳<lb/>
長羈利䇿横制宇宙今則不然燕代迫匈奴巴隴嬰吐<lb/>
<pb n="KR4c0008_SBCK_000-17b"/>
蕃西老千里嬴糧北丁十五乗塞歲月奔命秦之首尾<lb/>
不完所餘獨三輔間耳頃遭荒饉百姓荐飢薄河而右<lb/>
惟有赤地循隴以北不逢青草父兄轉徒妻子流離賴<lb/>
天悔禍去年薄稔羸耗之餘㡬不沈命然流亡未還白<lb/>
骨縦横阡陌無主至扵蓄積猶可哀傷陛下以先帝遺<lb/>
意方大駕長驅按節西京千乗萬騎何從仰給山陵穿<lb/>
復必資徒役率癯弊之衆興數萬之軍調發近畿督扶<lb/>
稚老鏟山輦石驅以就功春作無時何望有秋彫甿遺<lb/>
噍再罹艱苦有不堪其困則逸爲盗賊揭挺呌嘑可不<lb/>
深圖㢤且天子以四海爲家舜葬蒼梧禹葬會稽豈愛<lb/>
夷裔而鄙中國耶示無外也周平王漢光武都洛而山<lb/>
<pb n="KR4c0008_SBCK_000-18a"/>
陵寝廟並在西土者實以時有不可故遺小存大去禍<lb/>
取福也今景山崇秀北對嵩邙右眄汝海祝融太昊之<lb/>
故墟在焉園陵之羙復何以加且太原廥鉅萬之倉洛<lb/>
口儲天下之粟乃欲捨而不顧倘䑕竊狗盗西入陜郊<lb/>
東犯虎牢取敖倉一杯粟陛下何與遏之武后竒其才<lb/>
召見金鑾殿子昻貌柔野少威儀而占對慷慨擢麟㙜<lb/>
正字垂拱𥘉詔問羣臣調元氣當以何道子昻囙是勸<lb/>
后興明堂太學即上言臣聞之扵師曰元氣天地之始<lb/>
萬物之祖王政之大端也天地莫大扵隂陽萬物莫靈<lb/>
扵人王政莫先扵安人故人安則隂陽和隂陽和則天<lb/>
地平天地平則元氣正先王以人之通扵天也扵是養<lb/>
<pb n="KR4c0008_SBCK_000-18b"/>
成羣生順天徳使人樂其業甘其食羙其服然後天瑞<lb/>
降地符升風雨時草木茂遂故顓頊唐虞不敢荒寜其<lb/>
書曰百姓昭明恊和萬邦黎人於變時雍廼命羲和欽<lb/>
若昊天暦象日月星辰敬授人時和之得也夏啇之衰<lb/>
桀紂昏暴隂陽乖行天地震怒山川鬼神發妖見災疾<lb/>
疫大興終以滅亡和之失也迨周文武創業誠信忠厚<lb/>
加于百姓故成康刑措四十餘年天人方和而幽厲亂<lb/>
常苛慝暴虐詬黷天地川冡沸崩人用愁怨其詩曰昊<lb/>
天不恵降此大戾不先不後爲虐爲瘵顧不哀㢤近隋<lb/>
煬帝恃四海之富鑿池決河自伊洛属之楊州疲生人<lb/>
之力洩天地之藏中國之難起故身死人手宗廟爲墟<lb/>
<pb n="KR4c0008_SBCK_000-19a"/>
逆元氣之理也臣觀禍亂之動天人之際先師之說昭<lb/>
然著明不可欺也陛下合天地之徳日月之明眇然逺<lb/>
思欲求大和此伏羲氏所以為三皇首也昔者天皇大<lb/>
帝攬元符東封太山然未建明堂享上帝使萬丗鴻業<lb/>
闕而不昭殆㽞此盛徳以發揮陛下㦲臣謂和元氣睦<lb/>
人倫捨此則無以為也昔黄帝合宮有虞緫期尭衢室<lb/>
夏丗室皆所以調元氣治隂陽也臣聞明堂有天地之<lb/>
制隂陽之統二十四氣八風十二月四時五行二十八<lb/>
宿莫不率俻王者政失則灾政順則祥臣碩陛下為唐<lb/>
恢萬丗之業相國南郊建明堂與天下更始按周禮月<lb/>
令而成之迺月孟春乗鸞輅駕蒼龍朝三公九卿大夫<lb/>
<pb n="KR4c0008_SBCK_000-19b"/>
于青陽左个負斧扆馮玉凡聴天下之政躬藉田親蚕<lb/>
以勸農桒養三老五更以敎孝悌明訟恤獄以息淫刑<lb/>
脩文徳以止干戈察孝㢘以除貪吏後宮非妃嬪御女<lb/>
者出之珠玉錦繡雕琢伎巧無益者棄之巫鬼淫祀營<lb/>
惑扵人者禁之臣謂不數朞且見太平云又言陛下方<lb/>
興大化而太學久廢堂皇埃蕪詩書不聞明詔尚未及<lb/>
之愚臣所以私恨也太學者政敎之地也君臣上下之<lb/>
取則也俎豆揖譲之所興也天子于此得賢臣焉今委<lb/>
而不論雖欲睦人倫興治綱失之夲而求之末不可得<lb/>
也君子三年不爲禮禮必壊三年不為樂樂必崩柰何<lb/>
為天下而輕禮樂㢤碩引胄子使歸太學國家之大務<lb/>
<pb n="KR4c0008_SBCK_000-20a"/>
不可廢已后召見賜筆札中書省令條上利害子昴對<lb/>
三事其一言九道出大使廵按天下申黜陟求人瘼臣<lb/>
謂計有未盡也且陛下發使必欲使百姓知天子夙夜<lb/>
憂勤之也羣臣知考績而任之也姦暴不逞知将除之<lb/>
也則莫如擇仁可以恤孤明可以振滯剛不避疆禦智<lb/>
足以照姦者然後以爲使故輶軒未動而天下翹然待<lb/>
之矣今使且未出道路之人皆已指咲欲望進賢下不<lb/>
肖豈可得邪宰相奉詔書有遣使之名無任使之實使<lb/>
愈出天下愈弊徒令百姓治道路送往迎來不見其益<lb/>
也臣碩陛下更選有威重風槩爲衆推者囙御前殿以<lb/>
使者之禮禮之諄諄戒敕所以出使之意乃授以節自<lb/>
<pb n="KR4c0008_SBCK_000-20b"/>
京師及州縣豋㧞才良求人瘼宣布上意令若家見而<lb/>
户曉昔尭舜不下席而化天下盖黜陟幽明能折衷者<lb/>
陛下知難得人則不如少出使彼煩數而無益扵化是<lb/>
烹小鮮而數撓之矣其二言刺史縣令政敎之首陛下<lb/>
布徳澤下詔書必待刺史縣令謹宜而奉行之不得其<lb/>
人則委棄有司掛墻屋耳百姓安得知之一州得才刺<lb/>
史十萬井賴其福得不才刺史十萬户受其困國家興<lb/>
衰在此職也今吏部調縣令如𥙷一尉但可資考不求<lb/>
賢良有如不次用之則天下囂然相謗矣狃于常而不<lb/>
變也故庸人皆任縣令敎化之陵遲顧不甚㢤其三言<lb/>
天下有危機禍福囙之而生機静則有福動則有禍百<lb/>
<pb n="KR4c0008_SBCK_000-21a"/>
姓安則樂生不安則輕生者是也今軍旅之弊夫妻不<lb/>
得安父子不相養五六年矣自劒南盡河隴山東由青<lb/>
徐曺汴河北舉滄瀛趙鄭或困水旱或頓兵疫死亡流<lb/>
離畧盡尚賴陛下憫其失職凡兵戍調發一切罷之使<lb/>
人得妻子相見父兄相保可謂能静其機也然臣恐将<lb/>
相有貪夷狄利以廣地彊武説陛下者欲動其機機動<lb/>
則禍搆宜脩文徳去刑罰勸農桒以息疲民蠻夷知中<lb/>
國有聖王必累譯至矣于時吐蕃九姓叛詔田揚名發<lb/>
金山道十姓兵討之十姓君長以三萬騎戰有功遂請<lb/>
入朝后責其嘗不奉命擅破囬紇不聽子昻上䟽曰國<lb/>
家能制十姓者繇九姓彊大臣伏中國故勢微弱委命<lb/>
<pb n="KR4c0008_SBCK_000-21b"/>
下吏今九姓叛亡北蕃丧亂君長無主囬紇殘破磧北<lb/>
諸姓已非國有欲椅角亡叛唯金山諸蕃共爲形勢有<lb/>
司乃以揚名擅破囬紇歸十姓之罪拒而遣還不使入<lb/>
朝恐非羈戎之長䇿也夫戎有鳥獸心親之則順疑之<lb/>
則亂今阻其善意則十姓内無國家親信之㤙外有囬<lb/>
紇報讎之患懐不自安鳥駭狼顧則河西諸蕃自此拒<lb/>
命矣且夷狄相攻中國之福今囬紇已破既無可言十<lb/>
姓非罪又不當絶罪止揚名足以慰其酋領矣近詔同<lb/>
城權置安北府其地當磧南口制匈奴之衝常為劇鎮<lb/>
臣頃聞磧北突厥之歸者已千餘帳來者未止甘州降<lb/>
户四千帳亦置同城今磧北䘮亂荒饉之餘無所存仰<lb/>
<pb n="KR4c0008_SBCK_000-22a"/>
陛下開府招納誠覆全戎狄之仁也然同城今無儲蓄<lb/>
而降附蕃落不免寒飢更相刼掠今安北有官牛羊六<lb/>
千粟麥萬斛城孤兵少降者日衆不加救䘏盗刼日多<lb/>
夫人情以求生爲急今有粟麥牛羊爲之餌而不救其<lb/>
死安得不爲盗乎盗興則安北不全甘凉以徃蹻以待<lb/>
䧟後爲邉患禍未可量是則誘使亂誨之盗也且夷狄<lb/>
代有雄傑與中國抗有如勃起招合遺散衆将係興此<lb/>
國家大機不可失也又謂河西諸州軍興以耒公私儲<lb/>
蓄尤可嗟痛涼州歲食六萬斛屯田所收不䏻償墾陛<lb/>
下欲制河西定亂戎此州空虗未可動也甘州所積四<lb/>
十萬斛觀其山川誠河西喉咽地北當九姓南逼吐蕃<lb/>
<pb n="KR4c0008_SBCK_000-22b"/>
姦囬不測伺我邉罅故甘州地廣粟多左右受敵但户<lb/>
止三千勝兵者少屯田廣夷倉庾豊衍瓜肅以西皆仰<lb/>
其餫一旬不往士已枵飢是河西之命係于甘州矣且<lb/>
其四十餘屯水泉良沃不待天時歲取二十萬斛但人<lb/>
力寡乏未盡墾發異時吐蕃不敢耒侵者繇甘凉士馬<lb/>
彊盛以抗其入今甘州積粟萬計兵■不足以制賊若<lb/>
吐蕃敢大入燔蓄糓蹂諸屯則河西諸州我何以守宜<lb/>
益屯兵外得以防盗内得以營農取數年之收可飽士<lb/>
百萬則天兵所臨何求不得㢤其後吐蕃果入寇終后<lb/>
丗爲邉患最甚后方謀𨳩蜀山由雅州道翦生羗因以<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>吐蕃子昻上書以七驗諌止之曰臣聞亂生必由於<lb/>
<pb n="KR4c0008_SBCK_000-23a"/>
怨雅州羗未嘗一日為盗今無罪蒙戮怨必甚怨甚則蜂<lb/>
駭且亡而邉邑連兵守俻不解蜀之禍搆矣東漢丧敗亂<lb/>
始諸羗一驗也吐蕃黠獪抗天誅者二十餘年前日薛仁<lb/>
貴郭待封以十萬衆敗大非川一甲不返李敬玄劉審禮<lb/>
舉十八萬衆困青海身執賊廷関隴爲空今廼欲建李處<lb/>
一爲上将驅疲兵<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>不可幸之吐蕃舉為賊笑二驗也夫<lb/>
事有求利而得害者昔蜀與中國不通秦以金牛羙女啖<lb/>
蜀侯侯使五丁力士棧襃斜鑿通谷迎秦之饋秦随以兵<lb/>
而地入中州三驗也吐蕃愛蜀富思盗之矣徒以障隧隘<lb/>
絶頓餓喙不得噬今撤山羗𨳩阪險使賊得收奔亡以攻<lb/>
邉是除道待賊舉蜀以遺之四驗也蜀為西南一都會國<lb/>
<pb n="KR4c0008_SBCK_000-23b"/>
之寳府又人富粟多浮江而下可濟中國今圖僥倖之利<lb/>
以事西羌得羌地不足耕得羌財不足富是過殺無辜之<lb/>
衆以傷陛下之仁五驗也蜀所恃有險也蜀所安無役也<lb/>
今𨳩蜀險役蜀人險開則便寇人後則傷財臣恐未及見<lb/>
羌而姦盗在其中矣異時益州長史李崇真託言吐蕃寇<lb/>
松州天子為盛軍師趣轉餉以俻之不三年巴蜀大困不<lb/>
見一賊而崇真姦贓已鉅萬今得非有姦巨圖利復以生<lb/>
羗爲資六驗也蜀士尫孱不知兵一虜持矛百人不敢當<lb/>
若西戎不即破㓕臣見蜀之邉陲且不守而為羌夷所暴<lb/>
七驗也國家近廢安北㧞單于棄龜兹䟽勒天下以爲務<lb/>
仁不務廣務養不務殺行太古三皇事今徇貪夫之議誅<lb/>
<pb n="KR4c0008_SBCK_000-24a"/>
無罪之羌遺全蜀患此臣所未諭方山東飢関隴弊生人<lb/>
流亡誠陛下寜静思和天人之時安可動甲兵興大役以自<lb/>
生亂又西軍失守北屯不利邉人駭情今復舉輿師投不<lb/>
測小人徒知議夷狄之利非帝王至徳也善為天下者計<lb/>
大而不計小務徳而不務刑㩀安念危值利思害碩陛下<lb/>
審計之后復召見使論為政之要適時不便者母援上古<lb/>
角空言子昻乃奏八科一措刑二官人三知賢四去疑五<lb/>
招諌六勸賞七息兵八安宗子其大權謂今百度已俻但<lb/>
刑急罔宻非爲政之要凡大人𥘉制天下必有凶亂叛逆<lb/>
之人爲我驅除以明天誅㓙叛已㓕則順人情赦過宥罪<lb/>
盖刑以禁亂亂静而刊息不為承平設也太平之人樂徳<lb/>
<pb n="KR4c0008_SBCK_000-24b"/>
而悪刑刑之所加人必慘怛故聖人貴措刑也比天赦澡<lb/>
蕩羣罪天下蒙慶咸得自新近日詔獄稍滋鉤捕支黨株<lb/>
蔓推窮盖獄吏不識天意以抵慘刻誠宜廣愷悌之道敕<lb/>
法慎罰省白誣冤此太平安人之務也官人惟賢政所以<lb/>
治也然君子小人各尚其類若陛下好賢而不任任而不能<lb/>
信信而不能終終而不賞雖有賢人終不肯至又不肯勸反<lb/>
是則天下之賢集矣議者乃云賢不可知人不易識臣以為固<lb/>
易知固易識夫尚徳行者無凶險務公正者無邪朋㢘者憎貪<lb/>
信者疾僞智不為愚者謀勇不為怯者死猶鸞隼不接翼<lb/>
薫蕕不共義其理自然何者以徳並凶勢不相入以正攻<lb/>
侫勢不相利以㢘勸貪勢不相售以信質偽勢不相和智<lb/>
<pb n="KR4c0008_SBCK_000-25a"/>
者尚謀愚者所不聴勇者徇死怯者所不從此趣向之反也<lb/>
賢人未嘗不思効用顧無其類則難進是以湮汩于時誠<lb/>
能信任俊良知左右有灼然賢行者賜之尊爵厚祿使以<lb/>
類相舉則天下之理得矣陛下知得賢須任今未䏻者盖以<lb/>
常信任者不効如裴炎劉禕之周思茂騫味道固蒙用矣皆<lb/>
孤㤙前死以是陛下疑扵信賢臣固不然昔人有以噎得病<lb/>
乃欲絶食不知食絶而身殞賢人扵國猶食在人人不可以一<lb/>
噎而止餐國不可以謬一賢而逺正士此神鑒所知也聖人<lb/>
大徳在䏻納諌以崇徳參三王而䏻容魏徴之直今誠有敢<lb/>
諌骨鯁之臣陛下廣延順納以新盛徳則萬丗有述臣聞勞<lb/>
臣不賞不可勸功死士不賞不可勸勇今或勤勞死難名<lb/>
<pb n="KR4c0008_SBCK_000-25b"/>
爵不及偷榮尸祿寵秩妄加非所以表庸勵行者也碩表<lb/>
顯徇節勵勉百寮古之賞一人千萬人恱者盖云當也今事<lb/>
之最大者患兵甲歲興賦役不省興師十萬則百萬之家不<lb/>
得安業自有事北狄于今十年不聞中國之勝以庸将御<lb/>
冗兵徭役日廣兵甲日敝碩審量損益計利害勢有不可母<lb/>
虗出兵則人安矣虺賊干紀自取屠㓕罪止魁逆無復縁坐<lb/>
宗室子弟皆得更生然臣碩陛下重暁慰之使明知天子<lb/>
慈仁下得自安臣聞人情不䏻自明則疑疑則懼懼則罪生<lb/>
惟賜愷悌之徳使居無過之地俄遷右衛胄曺參軍后既<lb/>
稱皇帝改號周子昻上周受命頌以媚悦后雖數召見問<lb/>
政事論亦詳切故奏聞輒罷以母喪去官服終擢右拾遺<lb/>
<pb n="KR4c0008_SBCK_000-26a"/>
子昻多病居軄不樂會武攸宜討契丹髙置幕府表子昻<lb/>
參謀次漁陽前軍敗舉軍震恐攸宜䡖易無将畧子昻諌<lb/>
曰陛下彂天下兵以属太王安危成敗在此舉安可忽㢤今<lb/>
大王法制不立如小児戲碩審智愚量勇怯度衆寡以長攻<lb/>
短此刷恥之道也夫按軍尚威嚴擇親信以虞不測大王提重<lb/>
兵精甲頓之境上朱亥竊發之變良可懼也王䏻聴愚計分<lb/>
麾下萬人爲前驅契丹小醜指日可擒攸宜以其儒者謝<lb/>
不納居數日復進計攸宜怒徙署軍曺子昻知不合不復<lb/>
言聖暦𥘉以父老表觧官歸侍詔以官供養㑹父喪廬冡<lb/>
次毎哀慟聞者為涕縣令段簡貪暴聞其富欲害子昻家<lb/>
人納錢二十萬緡簡薄其賂捕送獄中子昻之見捕自筮<lb/>
<pb n="KR4c0008_SBCK_000-26b"/>
卦成驚曰天命不祐吾殆死乎果死獄中年四十三子昻<lb/>
資𥚹躁然䡖財好施篤朋友與陸餘慶王無競房融崔泰<lb/>
之盧蔵用趙元最厚唐興文章承徐庾餘風天下祖尚子<lb/>
昻始變雅正𥘉為感遇詩三十八章王適曰是必爲海内<lb/>
文宗乃請交子昻所論著當丗以為法大暦中東川莭度<lb/>
使李叔明為立旌徳碑于梓州而學至今猶存子光復與<lb/>
趙元子必微相善俱以文稱光終啇州刺史子易甫簡甫<lb/>
皆位御史<lb/>
賛曰子昻說武后興明堂太學其言甚髙殊可恠笑后竊威<lb/>
柄誅大臣宗室脅逼長君而奪之權子昻乃以王者之術勉之<lb/>
卒為婦人訕侮不用可謂薦圭璧扵房闥以脂澤汚之也瞽<lb/>
<pb n="KR4c0008_SBCK_000-27a"/>
者不見泰山聾者不聞震霆子昻之于言其聾瞽歟<lb/>
　　　陳氏別傳<lb/>
陳子昻字伯玉梓州射洪縣人也夲居頴川四丗祖方<lb/>
慶得墨翟祕書隐扵武東山子孫家焉丗爲豪族父元<lb/>
敬瑰偉倜儻年二十以豪俠聞属鄊人阻饑一朝㪚萬<lb/>
鍾之粟而不求報扵是逺近歸之若龜魚之赴淵也以<lb/>
明經擢第受文林郎因䆒覽墳籍居家園以求其志餌<lb/>
地骨錬雲膏四十餘年嗣子子昻竒傑過人姿状嶽立<lb/>
始以豪子馳俠使氣至年十七八未知書嘗從博徒入<lb/>
鄕學慨然立志因謝絶門客専精墳典數年之間經史<lb/>
百家罔不該覽尤善属文雅有相如子雲之風骨𥘉爲<lb/>
<pb n="KR4c0008_SBCK_000-27b"/>
詩幽人王適見而驚曰此子必爲文宗矣年二十一始<lb/>
東入咸京逰太學㦄抵群公都邑靡然屬目矣由是為<lb/>
逺近所稱籍甚以進亡對䇿髙第属唐髙宗太帝崩于<lb/>
洛陽宮靈駕将西歸子昻乃獻書闕下時皇上以太后<lb/>
居攝覽其書而壮之召見問状子昻貌寢寡援然言王<lb/>
覇大畧君臣之際甚慷慨焉上壮其言而未深知也乃<lb/>
勑曰<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州人陳子昻地籍英靈文稱偉曄拜麟㙜正字<lb/>
時洛中傳寫其書市肆閭巷吟諷相属乃至轉相貨鬻<lb/>
飛馳逺邇秩滿随常牒𥙷右衛曺上數召問政事言多<lb/>
切直書奏輙罷之以繼母憂觧官服闋拜右拾遺子昻晚<lb/>
愛黄老言尤躭味易象往往精詣在職黙然不樂私有<lb/>
<pb n="KR4c0008_SBCK_000-28a"/>
掛冠之意属契丹以營州叛建安郡王攸宜親緫戎律<lb/>
臺閤英妙皆置在軍麾時勑子昻叅謀帷幕軍次漁陽<lb/>
前軍王孝傑等相次䧟沒三軍震慴子昻進諌曰主上<lb/>
應天順人百蠻向化契丹小醜敢謀亂常天意将空東<lb/>
北之隅以資中國也大王以元老懿親威畧邁丗受律<lb/>
廟堂弔人問罪具精甲百萬以臨薊門運海陵之倉馳<lb/>
隴山之馬積南方之甲發西山之雄傾天下以事一隅<lb/>
此由舉太山而壓夘建瓴破竹之勢也然而張玄遇王<lb/>
孝傑等不謹師律授首虜庭由此長寇威而殆戰士夫寇<lb/>
威長則難以争鋒戰士殆則無以制變今敗軍之後天<lb/>
下側耳草野傾聴國政今大王冲謙退譲法制不申毎<lb/>
<pb n="KR4c0008_SBCK_000-28b"/>
事同前何以統衆前如児戲後如児戲豈徒爲賊所䡖<lb/>
亦生天下奸雄之心聖人威制六合故用聲爾非能家<lb/>
至户到然後可服况兵貴先聲今發半天下兵以属王<lb/>
安危成敗在百日之内何可輕以爲尋常大王若聽愚<lb/>
計即可行若不聽必無功矣湏期成功報國可欲送身<lb/>
誤國耶伏乞審聴請盡至忠之言凡事湏先比量智愚<lb/>
衆寡勇怯强弱部校将師之勢然後可合戦求利以長<lb/>
攻短令皆同前不量力又不簡練暗駈烏合敗後怯兵<lb/>
欲討賊何由取勝僕一愚夫猶言不可况奸賊勝氣十<lb/>
倍未可當也且統衆禦奸湏有法制親信若單獨一身<lb/>
則朱亥金鎚有竊發之勢不可不畏人有負琬琰之寳<lb/>
<pb n="KR4c0008_SBCK_000-29a"/>
行扵途必𬒳刼賊何者爲寳重人愛之今大王位衆又<lb/>
緫半天下兵豈直琬琰而已天下利噐不可一失失即<lb/>
後有聖智之力難為功也故碩大王扵此决䇿非小譲<lb/>
児戲可了若此不用忠言則至時機已失機與時一失<lb/>
不可再得碩大王熟察大王誠䏻聴愚計乞分麾下萬<lb/>
人以為前駈則王之功可立也建安方求闘士以子昻<lb/>
素是書生謝而不納子昻體弱多疾感激忠義常欲奮<lb/>
身以荅國士自以官在近侍又叅預軍謀不可見危而<lb/>
惜身苟容也日又進諌言甚切至建安謝絶之乃署以<lb/>
軍曺子昻知不合囙拑然下列但兼掌書計而已因豋<lb/>
薊北樓感昔樂生燕昭之事賦詩數首乃泫然涕而歌<lb/>
<pb n="KR4c0008_SBCK_000-29b"/>
曰前不見古人後不見來者念天地之攸攸獨愴然而<lb/>
涕下時人莫不知也及軍罷以父老表乞罷職歸侍天<lb/>
子優之聽帯官取給而歸遂扵射洪西山搆茅宇數十<lb/>
間種樹採藥以為養恨國史蕪雜乃自漢孝武之後以<lb/>
迄於唐為後史記綱紀粗立筆削未終鍾文林府君憂<lb/>
其書中廢子昻性至孝哀號柴毀氣息不逮属本縣令<lb/>
叚簡貪暴殘忍聞其家有財乃附㑹文法将欲害之子<lb/>
昻荒懼使家人納錢二十萬而簡意未已數輿曵就吏<lb/>
子昻素羸疾又哀毀杖不䏻起外迫苛政皇度氣力恐<lb/>
不全囙命蓍自筮卦成仰而號曰天命不祐吾其死矣<lb/>
於是遂絶年四十二子昻有天下大名而不以矜人剛<lb/>
<pb n="KR4c0008_SBCK_000-30a"/>
果强毅而未嘗忤物好施輕財而不求報性不飲酒至<lb/>
扵契情㑹理兀然而醉工爲文而不好作其立言措意<lb/>
在王覇大畧而已時人不知之也尤重交友之分意氣<lb/>
一合雖白刄不可奪也友人趙貞固鳳閣舍人陸餘慶<lb/>
殿中侍御史王無競亳州長史房融右史崔泰之䖏士<lb/>
太原郭襲徴道人史懐一皆篤歲寒之交與蔵用逰最<lb/>
久飽于其論故其事可得而述也其文章散落多得之<lb/>
扵人口今所存者十卷嘗著江上文人論将磅礴機化<lb/>
而與造物者逰遭家難亡之荆州倉曺槐里馬擇曰擇<lb/>
昔從父友王適獲陳君欣然忘我糿齡矣榆關之役君<lb/>
籌其謀戎安累年不接晤語聖暦𥘉君歸寜舊山有掛<lb/>
<pb n="KR4c0008_SBCK_000-30b"/>
冠之志予懐役南逰遘茲歡甚幽林清泉醉歌絃詠周<lb/>
覽所計倐徧岷峨予旋未㡬陳君将化悲夫言絶道冥<lb/>
杳然若喪之㡬延陵心許而彼已亡天䘮斯文我恨何<lb/>
及君故人范陽盧蔵用集其遺文爲序傳識者稱其寔<lb/>
録嗚呼陳君爲不亡矣遂爲賛曰<lb/>
岷山導江囬薄萬里浩瀚鴻溶東注滄海靈光氛氲上<lb/>
薄紫雲其瑰寳所育則生異人於戲才可兼濟屈而不<lb/>
伸行通神明困於庸塵予曰道之将䘮也命矣夫<lb/>
　　　大唐劍南東州節度觀察處置等使户部尚書<lb/>
　　　　兼梓州刺史兼御史大夫鮮于公爲故右拾<lb/>
　　　　遺陳公建旌徳之碑<lb/>
<pb n="KR4c0008_SBCK_000-31a"/>
　　　　　　　　　前監察御史趙儋撰<lb/>
公諱子昻字伯玉梓州射洪縣人也其先居扵頴川五<lb/>
世祖方慶好道得墨子五行秘書白虎七變隐于郡武<lb/>
東山子孫囙家焉生髙祖湯湯為郡主簿湯生曽祖通<lb/>
通早卒生祖辯為郡豪傑辯生元敬瑰偉倜儻弱冠以<lb/>
豪俠聞属郷人阻飢一朝散粟萬斛以賑貧者而不求<lb/>
報年二十二鄉貢明經擢第拜文林郎属青龍未天后<lb/>
居攝遂山棲餌术殆十八年玄圖大象無不逹嘗擬張<lb/>
平子風鑒比郭林宗公即文林元子也英傑過人彊學<lb/>
冠丗詩可以諷筆可以削人罕雙全我䏻兼有年二十<lb/>
四文明元年進士射䇿髙第其年髙宗崩于洛陽宮靈<lb/>
<pb n="KR4c0008_SBCK_000-31b"/>
駕将西歸于乾陵公乃獻書闕下天后覽其書而北之<lb/>
召見金華殿囙言伯王大畧君臣明道拜麟㙜正字由<lb/>
是海内詞人靡然向風乃謂司馬相如楊子雲復起於<lb/>
岷峨之間矣秩滿𥙷右衛曺毎上䟽言政事詞旨切直<lb/>
囙而解罷稍遷右拾遺属契丹以營州叛建安郡王武<lb/>
攸宜親淴戎律特詔左𥙷闕属之迨及公叅謀幃幕軍<lb/>
次漁陽前軍王孝傑等相次䧟沒三軍震慴公乃進諌<lb/>
感激忠義料敵决䇿請分麾下萬人以為前駈奮不顧<lb/>
身上報於建安復諌禮謝絶之但署以軍曺掌記而已<lb/>
公知不合囙豋薊北楼感昔樂生燕昭之事賦詩而流<lb/>
涕及軍罷以父年老表乞歸侍至數月文林卒公至性<lb/>
<pb n="KR4c0008_SBCK_000-32a"/>
純孝遂廬墓側杖而復起柴毀㓕性天下之人莫不傷<lb/>
歎年四十有二葬扵射洪獨坐山有詩十首入正聲集<lb/>
十卷著扵代友人黄門侍郎范陽盧蔵用為之序以為<lb/>
文章道䘮五百年得陳君焉由是大中之詞𥿄貴天下<lb/>
矣有子二人並進士及第長曰光官至膳部郎中啇州<lb/>
刺史仲曰斐㦄河東籃田長安三尉卒官光有二子其<lb/>
長曰易甫監察御史次曰簡甫殿中侍御史斐生三子<lb/>
長曰靈甫次曰兢甫衆甫皆守緒業有名扵代劍南東<lb/>
川節度使兼御史大夫梓州刺史鮮于公自受分閫之<lb/>
征也𥘉年謀始立法二年人富知敎三年魯變於道乃<lb/>
謂幕賔曰陳文林散粟萬斛以賑鄊人得非司城子罕<lb/>
<pb n="KR4c0008_SBCK_000-32b"/>
貸而不書乎拾遺之文四海之内家蔵一本得非臧文<lb/>
仲立歿而不朽乎扵戲陳君道可以濟天下而命不通<lb/>
扵天下才可以致尭舜而運不合扵尭舜悲夫昔孔文<lb/>
舉爲鄭玄署通門蔡伯喈爲陳寔立太丘頌異代思賢<lb/>
之意也况陳君顔閔之行管樂之材而守牧之臣乆闕<lb/>
旌表何㢤爰命未學第叙豊碑表厥後来是則是効其<lb/>
頌曰<lb/>
有媯之後封扵陳國根深苗長丗載明徳文林大噐質<lb/>
匪雕刻學術鈎深風鑒詣極代公耿光喬玄藻識施不<lb/>
求報退身自黙岷峨降靈拾遺挺生氣緫三象秀發五<lb/>
行才同入室學匪獵精明明天后群龍効庭矯矯長離<lb/>
<pb n="KR4c0008_SBCK_000-33a"/>
軒飛梁益封章屢抗矢陳刑辟匪君伊順惟鱗是逆九<lb/>
徳未行三命惟錫帝命建安逺征不伏咨公幕畫騁此<lb/>
驥足惟王玩兵愎諌違卜忠言不納前軍欲覆遂豋薊<lb/>
樓兾寫我憂大運茫茫天地悠悠沙麓氣衝大隂光流<lb/>
義士養薇人誰造周<hi>嗟乎道不可合運不可諧遂放言於感遇亦阮公之詠懐已而已而</hi>
<hi>陳公之微意在斯</hi>表辭右省來歸温清如何風樹不寜不令廬<lb/>
墓之側柴毀㓕性管輅之才管輅之命惟國不幸非君<lb/>
之病我鮮于公中肅恭懿光明不融為君頌徳穆如清<lb/>
風日月運安江漢流東不閉其文永昭文雄<lb/>
唐大暦六年歲次辛亥十月癸丑朔日建<lb/>
應天廣運聖文神武明道至徳仁孝皇帝陛下闢統之<lb/>
<pb n="KR4c0008_SBCK_000-33b"/>
九載威加政和風淳俗<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>冬十月詔天下牧守修前代<lb/>
聖帝功臣賢士陵墓之毀圯者斯以崇至仁而修闕典<lb/>
也化為異物者尚藻飾之縻之好爵者則亭毒之㤙可<lb/>
見矣延謂權典是州亦奉斯命由是不俟駕而按其部<lb/>
至獨坐山前過有唐故右拾遺陳公之墳嘻文集之中<lb/>
嘗飽其詞學志氣矣下馬一奠䏻不悽然因賦悪詩一<lb/>
章以弔之<hi>畧曰䰟逐東流水晝夜獨坐山時同官及寄攻文者甚有継和</hi>封樹茂不<lb/>
勞增築而加植也故莭度使鮮于公所立旌徳之碑苔<lb/>
蘚侵剥文字磨㓕囙徴舊本命良工重勒于石豈祗顯<lb/>
此公之懿行且欲副吾君褒賢之意云爾𨳩寳戊辰歲<lb/>
十二月十五日惟誠保莭朔戴功臣静江軍莭度觀察<lb/>
<pb n="KR4c0008_SBCK_000-34a"/>
㽞後光祿大夫檢校太傅知梓州軍州事兼御史大夫<lb/>
上柱國太原郡𨳩國侯食邑一千三百户郭延謂<lb/>
　　　今更録唐代諸賢祭文及過學堂覽文集詩扵<lb/>
　　　碑隂<lb/>
　　　黄門侍郎盧蔵用祭陳公文<lb/>
子之生也珠圎流兮玉分潔子之没也太山頽兮良木<lb/>
折士林閴寂兮人物踈門舘蕭條兮賔侶絶嘆佳城之<lb/>
不返辭玉階而長別嗚呼置酒祭子子不顧況聲哭子<lb/>
子不廽唯天道而無託但撫心而已摧尚饗<lb/>
　　　過學堂覧文集詩缺<lb/>
陳伯玉文集卷第十終<lb/>
<pb n="KR4c0008_SBCK_000-34b"/>
</p>
<p>
</p>
  </div>
</body>
</text>
</TEI>
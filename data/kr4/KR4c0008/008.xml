<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0008_SBCK_008-1a"/>
陳伯玉文集卷第八<lb/>
　　　　　　　　　　新都楊春重編<lb/>
　　　　　　　　　　射洪楊澄校正<lb/>
　雜著<lb/>
　　　荅制問事八條<lb/>
臣今月十九日䝉㤙勑召見令臣論當今政要行何道<lb/>
可以適時不湏逺引上古具状進者微臣智識淺短寔<lb/>
昧政源然嘗洗心精意静觀人理竊見國之政要興廢<lb/>
在人䏻知人機順而施化趨時適變静而勿動政要之<lb/>
賢可得而行今陛下以應天命而受寳圖建立明堂施<lb/>
布大化勤恤人隐存問髙年報功樹徳順時興務至公<lb/>
<pb n="KR4c0008_SBCK_008-1b"/>
至仁垂訓天下可謂典章大俻制度弘逺五帝三王所<lb/>
不及也愚臣何敢有知政要然天㤙降問貴採蒭蕘謹<lb/>
竭愚直悉心以奏凡用賢之道未廣仰成之化尚勞然<lb/>
則取士之方任賢之事故陛下素所深知應亦<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>譚亦<lb/>
<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>聴不待臣更一二煩說也<lb/>
　　　請措刑科<lb/>
臣聞言有順君意而害天下者有逆君意而利天下者<lb/>
唯忠臣䏻逆意惟聖君䏻從利㤙勑不以臣愚微䧏問<lb/>
當今政要臣伏惟當今之政大理已俻矣但刑獄尚急<lb/>
法網未寛恐非當今聖政之要者臣觀聖人用刑貴適<lb/>
時變有用捨不専任之且聖人𥘉制天下必有凶亂之<lb/>
<pb n="KR4c0008_SBCK_008-2a"/>
賊叛逆之臣而爲驅除以顯聖徳聖人誅㓙殄逆濟人<lb/>
寜亂必資刑殺以清天下故所以務用刑也㓙亂既㓕<lb/>
聖道既昌則必順人施化赦過宥罪所以致措刑也然<lb/>
則聖人用刑本以禁亂亂静刑息不爲昇平所設何者<lb/>
太平之人恱樂于徳不恱樂于刑以刑窮于人人必慘<lb/>
怛故聖人貴措刑不貴煩刑今神皇應運授圖臨御天<lb/>
下逆臣賊子頓伏嚴誅所以虺貞羣黨同悪就<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>此盖<lb/>
天意将顯神皇威靈豈此㐫徒所能自亂今魁首已㓕<lb/>
用黨已屠聖政惟昌天下咸服神皇又䧏文昌鴻㤙滌<lb/>
蕩羣罪天下昭慶企望日新措刑崇徳正在今日寔聖<lb/>
政之至要者也臣伏見近耒詔獄推窮稍復滋長追捕<lb/>
<pb n="KR4c0008_SBCK_008-2b"/>
支黨頗及逺方天下士庶未敢安止臣伏惟神皇聖意<lb/>
務在措刑安恤天下不務察法以損昇平然今刑獄未<lb/>
息者應是獄吏未識天意所以至于此也伏碩神皇垂<lb/>
愷悌之徳務仁夀之㤙勑法慎罰以省刑典臣伏見當<lb/>
今天下士庶思碩安寜途謡巷歌皆稱萬歲此其懐樂<lb/>
聖化碩保永年欲與子孫同此仁夀今神皇不以此時<lb/>
崇徳務仁使刑措不用乃任有司明察専務威刑臣竊<lb/>
恐非神皇措刑之道且臣聞殺一人則千人恐濫一罪<lb/>
則百夫愁人情大端畏懼扵此今天下至廣萬國至繁<lb/>
神皇雖妙察獄固不可門告户說令一一知者若使有<lb/>
一不知以神皇好任刑法則非太平安人之務當今聖<lb/>
<pb n="KR4c0008_SBCK_008-3a"/>
政之要者也此是臣赤心至誠敢言其實冐死犯奏所<lb/>
兾天鑒務求措刑察臣所言非敢苟順<lb/>
　　　重任刑科<lb/>
臣伏惟刑措之政在能官人官人惟賢政所以理此故<lb/>
神皇深知<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>問不假臣一二煩說今臣所更重説者寔<lb/>
以天下之政非賢不理天下之業非賢不成固碩神皇<lb/>
務在任賢誠得衆賢而任之則天下之務自化理也則<lb/>
賢人既任須信既信湏終既終須賞夫任而不信其才<lb/>
無由展信而不終其業無由成終而不賞其功無田別<lb/>
則天下之賢雲集矣何以知其然君子小人各尚其類<lb/>
者也若神皇徒務好賢而不䏻任䏻任而不能信䏻信<lb/>
<pb n="KR4c0008_SBCK_008-3b"/>
而不能終䏻終而不䏻賞雖有賢人終不可用矣神皇<lb/>
降問小臣當今政理之要者臣竊以此爲政要之至極<lb/>
何以言之神皇大業已成天下已平尊名已顯大禮已<lb/>
俻所未足者在扵忠賢若得忠賢相與而守之太平之<lb/>
功可以於此而就斯寔天地神靈贊助神皇而致此時<lb/>
也當此時不成千歲之業立萬代之規小臣誠愚竊爲<lb/>
神皇所惜<lb/>
　　　明必得賢科<lb/>
臣伏惟刑措之道政在任賢議者皆云賢不可知人不<lb/>
可識臣獨以爲賢固可易知人固可易識但是議者不<lb/>
精思之耳夫尚徳行者必悪㐫險之類務公正者必無<lb/>
<pb n="KR4c0008_SBCK_008-4a"/>
邪侫之朋保㢘節者必憎貪冐之黨有信義者必疾苟<lb/>
且之徒智者不爲愚者謀勇者不爲怯者死猶梟鸞不<lb/>
接翼薰蕕不同氣此天地之性物類之情其理自然不<lb/>
可改易何者以徳事㐫两不相入以正接佞两不相利<lb/>
以信質偽两不相從以㢘説貪两不相和智者尚謀愚<lb/>
者不聴勇者徇死怯者貪生皆事業不同趨向各異反<lb/>
賢人之道固可預知誠能尚賢賢可至矣然則賢人之<lb/>
業湏賢人逹之賢人之才湏賢人用之公正㢘節信義<lb/>
勇謀皆待其人然可獲展苟非其類道不虗行凡賢人<lb/>
君子未嘗不思效用但無其類獲進所以陻沒扵時今<lb/>
神皇誠䏻信任賢良旌納忠正知左右之臣灼然有賢<lb/>
<pb n="KR4c0008_SBCK_008-4b"/>
行者賜之尊爵厚禄以榮寵之使其以類相舉責成其<lb/>
政合度者進失度者貶神皇但垂拱明堂保神和志天<lb/>
下之事臣必見日就無爲不言而治也今神皇憂恤萬<lb/>
機日不暇給昧旦丕顯中夜以思誠是羣臣未稱聖任<lb/>
伏碩神皇審察賢䏻垂㤙信任夫忠賢事君必諫君夫<lb/>
姧侫事主必順主情直道曲事惟聖鑒所察<lb/>
　　　賢不可疑科<lb/>
臣伏惟神皇聖明具知得賢湏任既任湏信既信湏終<lb/>
既終湏賞悉俻知也然今未多信任者應以經信任無<lb/>
効所以致疑如裴炎劉禕之蹇<hi>本傳作騫</hi>味道周思茂固䝉<lb/>
神皇信任之矣然竟背徳辜㤙神皇以此有疑扵信任<lb/>
<pb n="KR4c0008_SBCK_008-5a"/>
賢也以臣愚誠則謂不然何者聖必藉賢以明國必待<lb/>
賢以昌人必待賢以理物必待賢以寜若神皇疑扵任<lb/>
賢欲以聖謀自㫁臣恐勤勞聖躬而天下不可獨理况<lb/>
聖躬不可勞弊神心不可細用此最湏任賢者也臣聞<lb/>
鄙人云有人以食噎而得病者欲絶食以去病乃不知<lb/>
食絶而身斃此言近小可以喻逺臣竊謂賢人於國亦<lb/>
猶食之在人固不爲一噎而絶喉粮亦不可以謬賢而<lb/>
逺正士此寔神皇聖鑒可明知也不待愚臣一二言之<lb/>
伏願任賢無疑求士不<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>以此爲務天下誠不足理也<lb/>
若外有信賢之名而内寔有疑賢之心臣竊謂神皇雖<lb/>
日得百賢終是無益適足以損賢傷政也伏惟熟察可<lb/>
<pb n="KR4c0008_SBCK_008-5b"/>
信者信之<lb/>
　　　招諫科<lb/>
臣伏惟聖人制天下貴能至公䏻至公者當務直道臣<lb/>
伏見神皇至公應物直道容賢然朝廷尚未見敢諫之<lb/>
臣骨鯁之士天下直道未得公行臣聞聖人大徳在䏻<lb/>
聽諫古典所說盖不足陳臣伏見太宗文武聖皇徳冠<lb/>
三王名髙五帝寔由䏻容魏徴愚直獲盡忠誠國史書<lb/>
之明若日月直言之路啟從諫之道開貞觀已來此實<lb/>
爲羙今神皇坐明堂布大政神功聖業䏻事俻矣夫骨<lb/>
鯁之士䏻羙聖功伏惟神皇廣延直臣旌賞諫士使大<lb/>
聖之徳引納日新書之金板萬代有述非神皇卓犖仁<lb/>
<pb n="KR4c0008_SBCK_008-6a"/>
聖臣不可獻此言也<lb/>
　　　勸賞科<lb/>
臣聞勞臣不賞不可勸功死士不賞不可勵勇當今或<lb/>
有勤勞之臣死難之卒䇿功委命頒賞未䝉優異臣伏<lb/>
惟人臣徇莭在爵與名死節勤公名爵不及偷榮尸禄<lb/>
寵秩或加故不可以進賢顯䏻旌功勵行伏碩神皇廣<lb/>
求此色<hi>本傳作表顯徇節</hi>勸勵百寮以及将士此最當今聖政<lb/>
之所宜先也古人云賞一人而千萬人恱者盖言其功<lb/>
當也夫賞而不知賢者不務也伏碩神皇陞下特垂省<lb/>
察<lb/>
　　　請息兵科<lb/>
<pb n="KR4c0008_SBCK_008-6b"/>
臣伏以當今國家事最大者在兵甲歲興賦役不省神<lb/>
皇欲安人思化理不可得何者兵之所聚必有所資千<lb/>
里運粮萬里應敵十萬兵在境則百萬家不得安業<lb/>
以此徭役人何取安臣伏見國家自有事北狄扵今十<lb/>
有餘年兵甲歲興竟不聞其利豈中國無制勝之䇿朝<lb/>
廷無竒畫之臣㢤臣竊謂不然是未計之廟筭尔臣伏<lb/>
惟神皇聖武天威若神突厥小醜何足誅㓕然今未㓕<lb/>
者臣恐庸将無智未審廟筭之機故使兵甲日多徭役<lb/>
日廣今國家又命将出師臣碩神皇審圖廟筭量其損<lb/>
益計其利害若事必不可請兵不虗行兵不虗行賦役<lb/>
自省以此安人得賢可理若失之扵此而救之扵彼臣<lb/>
<pb n="KR4c0008_SBCK_008-7a"/>
恐人日以疲勞不得安息伏碩熟察臣言審圖廟筭則<lb/>
戎狄不足㓕中國可永寕<lb/>
　　　安宗子科<lb/>
臣伏惟陛下以至仁爲政以至公應物天下士庶莫不<lb/>
咸知虺貞等干紀亂常自取屠㓕陛下唯罪其搆逆者<lb/>
更無他坐宗室子弟獲以安寕自非陛下㤙念慈仁敦<lb/>
睦九族豈得宗室䝉此寕慶寔大聖之徳崇重宗枝然<lb/>
臣更碩陛下務安慰之恵以㤙信使其顯然明知陛下<lb/>
慈念之至上感聖徳下得自安臣聞人情不䏻自明則<lb/>
必疑慮疑憲則必不安不安則必危懼危懼積則愆過<lb/>
生伏碩陛下明㤙賜垂愷悌之徳使天下居無過之地<lb/>
<pb n="KR4c0008_SBCK_008-7b"/>
萬姓知陛下必信任賢是天下有慶然賢人之業皆務<lb/>
直道扵姦邪不利姦邪不利必有讒譛此賢人之灾厄<lb/>
如是也一人之行十人謗之未有不遭禍患者自古忠<lb/>
良賢逹罹此患者不可勝言<lb/>
臣子昻言臣本草茅微陋才無可取陛下乃越次假以<lb/>
㤙光将同近臣延問政要臣寔愚昧何堪此寵頓首死<lb/>
罪然臣之誠真實自愚衷與君子言猶且不妄况天子<lb/>
之問敢不悉蝼蟻之誠真實罄盡然臣所奏前件狀者<lb/>
固是陛下所悉見知然臣復重言者貴以微誠披露肝<lb/>
膽不知忌諱實戰實惶<lb/>
　　　上蜀川安危事<hi>三條</hi>
<pb n="KR4c0008_SBCK_008-8a"/>
臣伏見四月三十日勑廢同昌軍蜀川百姓毎見免五<lb/>
十萬丁運粮實大蘇息然松茂等州諸羗首領二十年<lb/>
来利得此軍財帛粮餉以富己潤屋今一旦停廢失其<lb/>
大利必是勾引生羗詐作警固以恐動茂翼等州復使<lb/>
國家徴兵鎮守若松茂等州無好都督則此詐必行旦<lb/>
夕警固必有發者一發已後警動蜀州朝廷不知徴兵<lb/>
赴救兵至賊散靡弊更甚伏乞選擇茂州都督嚴加斥<lb/>
堠乃命御史一人専在按察若有詐妄即録奏稱加法<lb/>
以懲其姦庶可乆長安帖不然受其弊<lb/>
蜀中運粮既停百姓更無重役至扵租庸合富府庫今<lb/>
諸州迯走户有三萬餘在蓬渠果合遂等州山林之中<lb/>
<pb n="KR4c0008_SBCK_008-8b"/>
不属州縣土豪大族阿隐相容徴歛驅役皆入國用其<lb/>
中逰手惰業亡命之徒結爲光火大賊依憑林險巣穴<lb/>
其中若以甲兵捕之則鳥散山谷如州縣怠慢則刼殺<lb/>
公行比耒訪聞有人說迯在其中者攻城刼縣徒衆日<lb/>
多誠可特降嚴加敕令州縣長官與使人設法大招此<lb/>
户則刼賊徒黨自然除殄其三萬户租賦即可富國若<lb/>
縦而不括以養賊徒蜀州大弊必是未息天㤙允此請<lb/>
乞作條例括法<lb/>
蜀中諸州百姓所以迯亡者實縁官人貪暴不奉國法<lb/>
典吏逰客囙此侵漁剥奪既深人不堪命百姓失業囙<lb/>
即迯亡㐫險之徒聚爲刼賊今國家若不清官人雖殺<lb/>
<pb n="KR4c0008_SBCK_008-9a"/>
獲賊終無益天㤙前使右丞宋爽按察蜀州者乞早發<lb/>
遣除屏貪殘則公私俱寜國用可富若官人未清刼賊<lb/>
之徒必是未息以前劒南蠧弊如斯即日聖㤙停軍息<lb/>
役若官人清正刼賊剪除百姓安寜實堪富國惟乞早<lb/>
降使按察謹状聖暦元年五月十四日通直郎行右拾<lb/>
遺陳子昻状<lb/>
　　　上蜀中軍事<hi>三條</hi>
臣伏見劒南諸州縁通軓軍屯在松潘等州千里運粮<lb/>
百姓困弊臣不自恤竊爲國家惜之伏以國家富有巴<lb/>
蜀是天府之蔵自隴右及河西諸州軍國所資郵驛所<lb/>
給啇旅莫不皆取於蜀又京都府庫歲月珍貢尚在其<lb/>
<pb n="KR4c0008_SBCK_008-9b"/>
外此誠蜀國之珍府今邉郡主将乃通軓一軍徭役弊<lb/>
之使百姓貧窮國用不贍河西隴右資給亦减臣伏惟<lb/>
松潘諸軍自屯鎮已来於今相繼百十餘年竟未聞盗<lb/>
賊大侵而有尺寸之效今國家甘心竭力以事之臣不<lb/>
知其故伏惟念惜臣聞上有聖君下得直言賤臣敢越<lb/>
次冐昧以奏臣在蜀時見相傳云聞松潘等州屯軍數<lb/>
不逾萬計粮給餉年則不過七萬餘碩可盈足邉郡主<lb/>
将不審支度乃毎歲向役十六萬夫夫擔粮輪送一㪷<lb/>
之米價錢四百使百姓老弱未得其所比年以耒多以<lb/>
迯亡臣伏以吐蕃陛下未忍即㓕松潘屯兵未可廢散<lb/>
若准此賦歛毎年以十六萬夫運粮臣恐更三年吐蕃<lb/>
<pb n="KR4c0008_SBCK_008-10a"/>
未殄㓕劍南百姓不堪此役愚臣恐非聖母神皇制敵<lb/>
安人富國疆兵之神筭者也愚臣竊見蜀中耆老平議<lb/>
劍南諸州比来以夫運粮者且一切並停請爲九等稅<lb/>
錢以市騾馬差州縣富户各爲　主稅錢者以充脚價<lb/>
各次弟四畨運輦不用一年夫運之費可得𢾗年軍食<lb/>
盈足比扵常運减省二十餘倍蜀川百姓永得休息通<lb/>
軌軍人保安邉鎮京㙜府庫河西軍馬得利供輸其資<lb/>
臣伏審計便宜體大非一二状俱盡陛下若以此奏非<lb/>
虗或可採者請勒臣付所司對議得夫然後具條目一<lb/>
一奏聞若臣苟為謬妄無益國家請罪死不赦<lb/>
　　　上益國事<hi>一條</hi>
<pb n="KR4c0008_SBCK_008-10b"/>
臣聞古者富國疆兵未嘗不用山澤之利臣伏見西戎<lb/>
未㓕兵鎮用廣内少資儲外勒轉餉山澤之利伏而未<lb/>
通臣愚不識大體伏見劒南諸山多有銅鑛採之鑄錢<lb/>
可以富國今諸山皆閉官無採銅軍國資用惟歛下人<lb/>
乃使公府虗竭私室貧弊而天地珍蔵委廢不能以臣<lb/>
所見請依舊式盡令劒南諸州准前採銅扵益府鑄錢<lb/>
其松潘諸軍所湏用度皆取以資給用有餘者然後使<lb/>
縁江諸州逓運散納荆衡沔鄂諸州毎歲便以和糴令<lb/>
漕運委神都大倉此皆順流乗便無所勞優外得以事<lb/>
西山諸軍内得以實中都倉廩蜀之百姓免扵賦歛軍<lb/>
國大利公私所切要者非神皇大聖誰䏻用之管仲云<lb/>
<pb n="KR4c0008_SBCK_008-11a"/>
聖人用無窮之府盖言此也<lb/>
臣某言臣伏見神皇陛下恭已受圖遐想至理将𣣔制<lb/>
御戎狄永安黎元不欲煩撓蒸人故爲無益賤臣朝不<lb/>
坐宴不預軍國大事非臣合言伏見松潘軍粮費過甚<lb/>
太平百姓未得安居臣叅班一命庶㡬仁類不敢自見<lb/>
避諱忍之不言所以不懼身誅區區上奏冐越非次伏持<lb/>
顯戮惶悚死罪死罪<lb/>
　　　上軍國機要事<hi>八條</hi>
臣竊聞宗懐昌等軍失律者乃𬒳逆賊詐造官軍文牒<lb/>
誣召懐昌昌等顓愚無俻䧟沒今諸軍敗失東蕃固知<lb/>
然恐安東阻隔未審此詐國家若無私契與安東徃耒<lb/>
<pb n="KR4c0008_SBCK_008-11b"/>
臣恐凶賊多端詐僞復設萬一𬒳其矯命更失其圖乃<lb/>
是資長賊權沒䧟府城此固宜天㤙已應先有處分然<lb/>
臣愚見不敢不言又賊𥘉勝不即西侵者深恐圍畧安<lb/>
東以自全計若安東𬒳圍畧則遼東以來非國所制伏<lb/>
乞天㤙早爲圖之臣聞天子義兵不可以怒發怒則衆<lb/>
懼急則人揺人揺則賊得其契故昔者聖人守静以制<lb/>
亂持重以伏姦大義常存人無疑懼臣伏見㤙制免天<lb/>
下罪人及募諸色奴充兵討撃者是捷急之計非天子<lb/>
之兵且比耒刑獄乆清罪人全少奴多怯弱非慣征行<lb/>
縦其募集未足可用况當今天下忠臣勇士萬分未用<lb/>
其一契丹小孽假命待誅何勞免罪贖奴損國大義且<lb/>
<pb n="KR4c0008_SBCK_008-12a"/>
陛下富有四海一戦末勝遂即免罪募奴若更有他虞<lb/>
復何徴發臣恐此不可威示天下臣聞聖人制事必理<lb/>
未萌所以姦不敢謀賊不得起臣聞吐蕃近日将兵圍<lb/>
瓜州數日即退或云此賊通使墨啜恐瓜沙止遏故以<lb/>
此兵送之臣雖未信然惟國家比耒勍敵在此两蕃至<lb/>
扵契丹小醜未足以比類今國家爲契丹大發河東道<lb/>
及六胡州綏延丹隰等州稽胡精兵悉赴營州而縁塞<lb/>
空虗靈夏獨立今氷生河合草秋馬肥秦中北㨿隴右<lb/>
亦關東隣黨凶羯姦謀覘知此隟駈其醜類大盗秦關<lb/>
隴右馬羣是國所寳防俻逺䇿良宜預圖不可竭塞上<lb/>
之兵使凶虜得計伏碩詳審臣聞所養非所用所用非<lb/>
<pb n="KR4c0008_SBCK_008-12b"/>
所養理家必弊在國必危故明君不畜無用之臣慈父<lb/>
不畜無益之子今朝廷三品五品受國寵榮天㤙賞賜<lb/>
府庫虗耗食人之禄死人之事㤙養聖朝甚矣厚矣及<lb/>
邉有小賊則云無人駈使又勞聖㤙逺訪外人外人先<lb/>
無寵禄臨難又不肯殉節然則國之所養者緫無用之<lb/>
臣朝之所遺者乃有用之士今不收有用厚養無用欲<lb/>
令忠賢効力凶賊㓕亡以臣愚見理不可得近者遼軍<lb/>
張立遇等䘮律寔由内外不同心宰相或賣國樹㤙近<lb/>
臣或附勢私謁禄重者以拱黙爲智任權者以傾巧爲<lb/>
賢群居雷同以殉私爲䏻媚妻保子以奉國爲愚陛下<lb/>
又寛刑漏纓<hi>一作綱</hi>不循名實遂令綱紀日廢姧宄滋多<lb/>
<pb n="KR4c0008_SBCK_008-13a"/>
今國家第一要者在稍寛兵期山南淮南去幽州四千<lb/>
里所司使十月上旬到計日行百里四十日方到即今<lb/>
水雨如此又徴符到彼未乆當日便發猶不及期况未<lb/>
便發且日行不可百里若違限者死國有常刑到不及<lb/>
期懼罪逃散爲賊此更生一患縦倍程趂期亦恐不及<lb/>
若違不誅則軍不可統若違必誅則全衆皆怨况兵疲<lb/>
不堪用吴廣陳勝爲盗由此切急切急即目江南淮南<lb/>
諸州租船𢾗千艘已至鞏洛計有百餘萬斛所司便勒<lb/>
往幽州納充軍粮其舡夫多是容户㳺手墮業無賴雜<lb/>
色人發家来時唯作入都資料今已到京又勒徃幽州<lb/>
幽州去此二千餘里還又二千餘里方寒冰凍一無資<lb/>
<pb n="KR4c0008_SBCK_008-13b"/>
粮國家更無優恤但切勒赴限比聞丁夫皆甚愁嘆又<lb/>
諸州行綱承前多僦向<hi>一作勾</hi>至都糴納今儻有此類向<lb/>
滄瀛糴納則山東米必二百已上百姓必搔動今國家<lb/>
不優恤又無識事明了人檢點勾當知粗米見在虗寔<lb/>
又未宣㤙㫖慰勞兵夫惟切勒赴限儻在道逃亡此粮<lb/>
有萬一非意損失則東軍二十萬衆坐自取敗為賊所<lb/>
圖切急切急楊玄感以此爲亂寔軍國大命山東百姓<lb/>
國家比以供軍矜不點募近聞東軍失利山東人驕慢<lb/>
乃謂國家怕其粗豪不敢徴發今街談巷議多有苟且<lb/>
之心爲國瑕隟頗揺風俗國家大政湏人無二心若縦<lb/>
懐二姧亂必漸臣伏思即日山東愚人有亡命不事産<lb/>
<pb n="KR4c0008_SBCK_008-14a"/>
業者有逰俠聚盗者有姧豪强宗者有交通州縣造罪<lb/>
過者知此等色皆是姧雄國家又不以法制役之臣恐<lb/>
無賴子弟暴橫日廣上不爲國法所制下不爲州縣所<lb/>
覉又不從軍又不守業坐觀成敗養其姧心在扵國家<lb/>
甚非長計以臣愚見望降墨勑使臣與州縣相知子細<lb/>
採訪有粗豪㳺俠亡命姧盗失業浮浪富族彊宗者並<lb/>
稍優與賜物悉募從軍仍宣㤙㫖慰勞以禮發遣若如<lb/>
此則山東淳人安於太山一者以慴姧豪異心二者得<lb/>
精兵討賊不湏免奴稽胡等又身既在軍則父兄子弟<lb/>
自不敢爲過昔漢祖征東山使蕭何鎮關中漢軍𢾗敗<lb/>
蕭何毎發關中子弟以助漢軍三秦無盗亂之患漢軍<lb/>
<pb n="KR4c0008_SBCK_008-14b"/>
有疆雄之勢盖以此道是也夫亂群敗衆者惟在姧雄<lb/>
姧雄既覉亂弊自息伏乞聖慈早圗之詩云無縦詭随<lb/>
式遏宼虐紫𫀆緋𫀆緑𫀆金帶牙笏告身金銀噐物等<lb/>
即日軍衆已集入賊有期臣欲募死士三萬人長驅賊<lb/>
庭一戰掃定軍中未有髙爵重賞無以勵勇使貪伏望<lb/>
天㤙賜給前件𫀆帯告身噐物二千事庶以勸勵士衆<lb/>
未敢虗用比耒将軍不明賞罰所以兵不齊心今聚十<lb/>
五萬衆戈甲粮餉日費萬金不早克定恐所費弥廣山<lb/>
東百姓貧弊不可再役特乞天㤙允臣所請<lb/>
　　　上軍國利害事<hi>三條</hi>
　　　岀使<lb/>
<pb n="KR4c0008_SBCK_008-15a"/>
臣伏見陛下憂勞天下百姓恐不得所又發明詔将降<lb/>
九道大使廵察天下諸州兼申黜陟以求人瘼甚大恵<lb/>
也天下百姓幸甚臣竊以爲羙矣未盡善也何以言之<lb/>
陛下所以降明使豈非欲令天下黎元衆庶知陛下夙<lb/>
興夜寐憂勤念之邪欲天下賢良忠孝知陛下夙興夜<lb/>
寐思任用之邪欲使天下姧人暴吏亦知陛下夙興夜<lb/>
寐務欲除之邪陛下聖意必若以此而發使乎則臣愚<lb/>
昧見陛下之使有未盡善也若愚臣所謂使者皆先當<lb/>
雅合時望爲衆人所推仁愛足以存恤孤惸賢明足以<lb/>
進㧞幽滯剛直足以不避疆禦明智足以照察姧非然<lb/>
後使天下姧人畏其明而不敢爲悪也天下疆禦憚其<lb/>
<pb n="KR4c0008_SBCK_008-15b"/>
直不敢爲過也天下英竒慕其徳而樂爲之用也天下<lb/>
孤寡賴其仁而欣戴其㤙也夫如是然後可以論出使<lb/>
故輶軒未動扵京師天下翕然皆已知矣今陛下使猶<lb/>
未出朝廷行路市井之人皆以爲非任朝廷有識者亦<lb/>
不稱之夫天子之使未出魏闕朝廷之人皆以輕之何<lb/>
况天下之衆㢤夫欲黜陟求瘼豈可得也陛下所以有<lb/>
此失者在不選人亦䡖此使非天下之大任故陛下遂<lb/>
大失至於此也宰相徒以爲常但奉詔而行之苟以出<lb/>
使為名不求任使之實故使愈出而天下愈弊使彌多<lb/>
而天下彌不寜其故何㢤是朝廷䡖其任也䡖其任則<lb/>
不擇人不擇人則其使非實其使非實則黜陟不明刑<lb/>
<pb n="KR4c0008_SBCK_008-16a"/>
罰不中朋黨者進貞直者退徒使天下百姓修飾道路<lb/>
送往迎來無益扵聖敎爾臣乆爲百姓實委知之陛下<lb/>
欲令天下黎庶知陛下夙興夜寐憂勤政化不可得也<lb/>
故臣以陛下大失在扵此也夫欲正其末者必先端其<lb/>
本清其流者必先潔其源自然之符也國家兹弊亦已<lb/>
乆矣今陛下若不重選此使貴得其人天下黎元必以<lb/>
爲陛下尚行尋常之政不能革此弊也則賢人必不出<lb/>
貪吏必得志惸獨必哀吟天下百姓無荷賴扵陛下此<lb/>
使也臣不勝有碩碩陛下與宰相更妙選朝廷百官使<lb/>
有威重名節爲衆人所推者陛下囙大朝見親御正殿<lb/>
集百寮公卿設禮儀以使者之禮見之於是告以出使<lb/>
<pb n="KR4c0008_SBCK_008-16b"/>
之意殷勤儆誡無敢或愆遂授以旌莭而發遣之先自<lb/>
京師而訪豺狼然後攬轡豋車以清天下若如是臣必<lb/>
知陛下聖敎不旬月之間天下家見而户習也昔尭舜<lb/>
氏不下席而天下理者盖黜陟幽明能折中爾今陛下<lb/>
方開中興之化建萬代之功天下瞻望兾見聖政此之<lb/>
一使是陛下爲政之大端也諺曰欲知其人觀其所使<lb/>
不可不慎也若陛下必知不可得其人則不如不出使<lb/>
岀使煩𢾗無益扵化但勞天下之人是猶烹小鮮而数<lb/>
撓之爾伏惟陛下察照<lb/>
　　　牧宰<lb/>
臣伏惟陛下當今所共理天下欲致太平者豈非宰相<lb/>
<pb n="KR4c0008_SBCK_008-17a"/>
與諸州刺史縣令邪陛下若重此而治天下乎臣見天<lb/>
下理也若陛下輕此而理天下乎臣見天下不得理也<lb/>
何者宰相陛下之腹心刺史縣令陛下之手足未有無<lb/>
腹心手足而能獨理者也臣竊觀當今宰相已畧得其<lb/>
人矣獨刺史縣令陛下獨甚䡖之未見得其人是以腹<lb/>
心雖安而手足猶病而天下至今所以未有大利尓臣<lb/>
竊惟刺史縣令之職實陛下政敎之首也陛下布徳澤<lb/>
下明詔将示天下百姓必待刺史縣令爲陛下謹宣之<lb/>
故得其人則百姓家見而户聞不得其人但委棄有司<lb/>
而掛墻壁爾陛下欲使家興禮譲吏朂清勤不重選刺<lb/>
史縣令将何道以致之邪愚臣竊見陛下未有舟檝而<lb/>
<pb n="KR4c0008_SBCK_008-17b"/>
欲濟河河不可濟也臣比在草茅爲百姓乆矣刺史縣<lb/>
令之化臣實委知國之興衰莫不在此職也何者一州<lb/>
得賢明刺史以至公循良爲政者則千萬家賴其福若<lb/>
得貪暴刺史以徇私苛虐爲政者千萬家受其禍矣夫<lb/>
一州禍福且如此况天下之衆豈得勝道㢤故臣以爲<lb/>
陛下政化之首國之興衰在此職者也臣伏見陛下憂<lb/>
勤政理欲安天下百姓無使疾苦然猶未以刺史縣令<lb/>
爲念何可得㢤臣何知陛下未以刺史縣令爲念竊見<lb/>
吏部選人𥙷一縣令如𥙷一縣尉爾但以資次攷苐從<lb/>
官遊厯即補之不論賢良徳行可以化人而㧞擢見用<lb/>
者縦吏部侍郎時有知此弊而欲超越用人則天下小<lb/>
<pb n="KR4c0008_SBCK_008-18a"/>
人已囂然相謗矣所以然者習扵常而有驚恠也所以<lb/>
天下庸流莫不䏻得爲縣令庸流一雜賢不肖莫分但<lb/>
以爲縣令庸流資次為選不以才䏻任職所以天下凌<lb/>
遅百姓無由知陛下聖徳勤勞夙夜之念但以愁怨以<lb/>
爲天子之令遣如此也自有國來此弊最深而未䏻除<lb/>
也豈不甚<hi>甚下一有可惜二字</hi>㢤昔漢宣帝有言曰朕之所共理<lb/>
天下者豈非良二千石乎故宣帝之時䏻委任矣伏碩<lb/>
陛下與宰相深知妙選以救正此弊使天下之人稍得<lb/>
以安臣有計然甚鄙近來䏻著扵書碩陛下興念與明<lb/>
宰相圖之以安天下幸甚幸甚<lb/>
　　　人機<lb/>
<pb n="KR4c0008_SBCK_008-18b"/>
臣聞天下有危機禍福囙之而生機静則有福機動則<lb/>
有禍天下百姓是也夫百姓安則樂其生不安則䡖其<lb/>
死䡖其死則無所不至也故曰人不可使窮窮之則姦<lb/>
宄生人不可𢾗動動之則灾變起姦宄不息灾變日興<lb/>
叛逆乗舋天下亂矣當今天下百姓雖未窮困軍旅之<lb/>
弊不得安者向五六年矣夫妻不得相保父子不得相<lb/>
養自劍以南爰至河隴秦凉之間山東則有青徐曺汴<lb/>
河北則有滄瀛恒趙莫不或𬒳飢荒或遭水旱兵役轉輸<lb/>
疾疫死亡流離分散十至四五可謂不安矣幸得陛下<lb/>
以仁聖之㤙憫其失業所在邉境有兵戰之役一切且<lb/>
停遂使窮困之人尚得與妻子相見父兄相保各復其<lb/>
<pb n="KR4c0008_SBCK_008-19a"/>
業獲以救窮人心稍安殆半年矣天下可謂幸甚愚臣<lb/>
竊賀陛下得天下之機能宻静之非陛下至聖大明不<lb/>
䏻如此也愚臣今所以爲陛下更論天下之危機者恐<lb/>
将相有貪夷狄之利又說陛下以廣地彊武爲威謀動<lb/>
甲兵以事邉塞陛下或未知天下有危機萬一聴之臣<lb/>
懼機失禍搆則天下有不可柰何也詩不云乎人亦勞<lb/>
止汔可小康恵此中國以綏四方故臣碩陛下垂衣裳<lb/>
修文徳去刑罰勸農桒以息天下之人務與之共安然<lb/>
後使遐荒蠻夷自知中國有聖人重譯而入貢愚臣竊<lb/>
以爲當今天下之大計也伏惟陛下念之近者隋煬帝<lb/>
不知天下有危機自以爲威徳廣大欲建萬代之業動<lb/>
<pb n="KR4c0008_SBCK_008-19b"/>
天下之衆殫萬人之力兵役相仍轉輸不絶北討胡貊<lb/>
東伐遼人扵是天下百姓窮困人不堪命機動禍搆遂<lb/>
喪天下此是不知天下有危機而信貪侫之臣兾收夷<lb/>
狄之利卒以㓕亡者也隋氏之失可以殷鑒豈不大㢤<lb/>
伏惟陛下察之國家所伐吐蕃有大失䇿中國之衆半<lb/>
天下受其弊然遂事不諌當復何言陛下不以臣愚蒭<lb/>
蕘可採一賜召臣至玉陛得以口論天下幸甚<lb/>
臣子昻言臣本下愚未知大體今月十六日特奉息勑<lb/>
賜臣𥿄筆遣于中書言天下利害天之降命敢不對揚<lb/>
而孤負聖㤙萬一無補死罪死罪謹率愚見封進以聞<lb/>
塵聽玉階伏闕累息臣子昻誠惶誠恐頓首頓首謹言<lb/>
<pb n="KR4c0008_SBCK_008-20a"/>
　　　上西蕃邉州安危事<hi>三條</hi>
臣聞聖人制事貴扵未亂所以用成功光濟天下大業<lb/>
臣㐲見國家頃以北蕃九姓亡叛有詔出師討之田楊<lb/>
名發金山道十姓諸兵自西邉入臣聞十姓君長奉詔<lb/>
之日若報私讎莫不爲國家克翦㐫醜遂數年之内自<lb/>
率兵馬三萬餘騎經途六月自食私粮誠是國家威徳<lb/>
早申蕃戎得効忠赤今者軍事已畢情碩入朝國家乃<lb/>
以其不奉璽書妄破囬紇部落責其専擅不許入朝便<lb/>
扵凉州發遣各還蕃部臣愚見竊爲國家危之深恐此<lb/>
等自兹成隟何以言之國家所以制有十姓者本爲九<lb/>
姓大歸服聖朝十姓微弱勢不䏻動故所以委命臣妾<lb/>
<pb n="KR4c0008_SBCK_008-20b"/>
爲國忠良今者九姓叛亡北蕃䘮亂君長無主莫知所<lb/>
歸囬紇金水又𬒳殘破磧北諸姓已非國家所有今欲<lb/>
掎角亡叛雖将邉疆惟倚金山諸蕃尚<hi>本傳作共</hi>爲形勢有<lb/>
司不察此理乃以田楊名妄破囬紇之罪坐及十姓諸<lb/>
豪拒而遣還不許朝覲臣愚以爲非善御戎狄制扵未<lb/>
亂之長䇿也夫蕃戎之性人面獸心親之則順疑之則<lb/>
亂盖易動難安古所莫制也今阻其善意逆其歡心古<lb/>
人所謂放虎遺患不可不察自臣昨於甘州日見金山<lb/>
軍首領擬入朝者自蕃中至已負其功見燕軍漢兵不<lb/>
多頗有驕色察其志意所望殊髙與其言宴又詞多不<lb/>
順今更不許入朝謁疑以罪與囬紇部落復爲大讎此<lb/>
<pb n="KR4c0008_SBCK_008-21a"/>
則内無國家親信之㤙外有囬紇報讎之患懐不自安<lb/>
鳥駭狼顧亡叛沙漠則河西諸蕃恐非國家所有且夷<lb/>
狄相攻中國之福今囬紇已破既往難追十姓無罪不<lb/>
宜自絶今若妄破囬紇有司止罪揚名在扵蕃情足以<lb/>
爲慰十姓首領國家理合覉縻許其入朝實爲得計今<lb/>
北蕃既失虜不自安廟勝之䇿良恐未爾事既機速伏<lb/>
乞早爲圖之<lb/>
臣伏見今年五月勑以同城權置安北府此地逼磧南<lb/>
口是制匈奴要衝國家守邉寔得上䇿臣在府日竊見<lb/>
磧北歸降突厥已有五千餘帳後之来者道路相望又<lb/>
甘州先有降户四十餘帳奉勑亦令同城安置磧北䘮<lb/>
<pb n="KR4c0008_SBCK_008-21b"/>
亂先𬒳饑荒塗炭之餘無所依仰國家𨳩安北府招納<lb/>
歸降誠是聖㤙洪流覆育戎狄然臣竊見突厥者莫非<lb/>
傷殘羸餓並無人色有羊馬者百無一二然其所以携<lb/>
㓜扶老逺耒歸降實将以國家綏懐必有賑贍兾望㤙<lb/>
覆獲以安存故其來者日以益衆然同城先無儲畜雖<lb/>
有降附皆未復矜蕃落嗷嗷不免飢餓所以時有刼掠<lb/>
自相屠<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>君長既不䏻相制以此盗亦稍多甘州頃者<lb/>
抄竊尤甚今安北府見有官羊及牛六千頭口兵粮粟<lb/>
麦萬有餘碩安北初置庶事草創孤城兵少未㝎威懐<lb/>
國家不贍恤來降之徒空委此府安撫臣恐降者日衆<lb/>
盗者日多戎虜桀黠必爲禍亂夫人情莫不以乗生爲<lb/>
<pb n="KR4c0008_SBCK_008-22a"/>
急今不以此粟麦不以此羊牛大爲其餌而不救其死<lb/>
人無生路安得不爲群盗乎群盗一興則安北府城必<lb/>
無全理府城一壊則甘凉已北恐非國家所有後為邉<lb/>
患禍未可量是乃國家故誘其為亂使其為賊非謂綏<lb/>
懐經逺之長䇿也且磧北諸蕃今見大亂亂而思理生<lb/>
人大情國家既𨳩綏撫之㤙廣置安北之府将理其亂<lb/>
者以慰喻諸蕃耴亂存亡可謂聖圖弘逺矣然時則爲<lb/>
得事則未行何者國家來不能懐去不䏻制空竭國用<lb/>
為患於邉耴亂之䇿有失扵此况夷狄代有其雄與中<lb/>
國抗行自古所病倘令今有勃起遂雄扵邉招集遺散<lb/>
收强撫弱臣恐丧亂之衆必有景從此亦國家之大機<lb/>
<pb n="KR4c0008_SBCK_008-22b"/>
不可輕而失也機事不宻則必害成聖人之至誡今北<lb/>
蕃未定降者未安國家不早爲良圖恐坐而生變乞得<lb/>
面奏指陳其利害邉境幸甚幸甚<lb/>
臣竊見河西諸州地居邉逺左右寇賊並當軍興頃年<lb/>
己來師旅未静百姓辛苦殆不堪役公私儲蓄足可憂<lb/>
嗟頃至凉州問其倉貯惟有六萬餘石以支兵防纔周<lb/>
今歲雖云屯田收者猶在此外畧問其數得亦不多今<lb/>
國家欲制河西定戎虜此州不足未可速圖又至甘州<lb/>
貴其粮𢾗稱見在所貯積者四十餘萬石今年屯收猶<lb/>
不入計臣觀其衝要視其山川信是河西扼喉之地今<lb/>
北當九姓南逼吐蕃二虜奸囬㐫猾未測朝夕警固頗<lb/>
<pb n="KR4c0008_SBCK_008-23a"/>
有窺覦甘州地廣粮多左右受敵其所𬋩户不滿三千<lb/>
堪勝兵者不足百數屯田廣逺倉蓄狼籍一虜爲盗恐<lb/>
成大憂凉府雖日雄藩其實已甚虗竭夷狄有變不堪<lb/>
軍興以河西諸州又自守不足今瓜肅鎮防禦仰食甘<lb/>
州一旬不給便至飢餒然則河西之命今並懸扵甘州<lb/>
矣此機一失深足憂危又得甘州状稱今年屯收用為<lb/>
善熟為兵防𢾗少百姓不多屯田廣逺收獲難遍時莭<lb/>
既過遂有凋固所以三分收不過二人力又少未人倉<lb/>
儲縦已收刈尚多在野臣伏惟吐蕃桀黠之虜自爲邉<lb/>
寇未嘗敗<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>頃縁其國有亂君臣不和又遭天灾戎馬<lb/>
未盛所以數求和好寢息邉兵其寔本畏國家乗其此<lb/>
<pb n="KR4c0008_SBCK_008-23b"/>
弊故卑辭詐僞苟免天誅今又聞其賛普已擅國權上<lb/>
下和好兵乆不出其意難量比者國家所以制其不得<lb/>
東侵實由甘凉素有蓄積士馬彊盛以扼其喉故其力<lb/>
屈勢不䏻動今則不然甘州倉粮積以萬計兵防鎮守<lb/>
不足威邉若使此虜探知潜懐逆意縦兵大入以寇甘<lb/>
凉雖未能刼掠士人圍守城邑但燒甘州蓄積蹂踐諸<lb/>
屯臣必知河西諸州國家難可復守也此機不可一失<lb/>
一失之後雖賢聖之智亦無柰何臣愚不習邉事竊謂<lb/>
甘州宜便加兵内得營農外得防盗甘州委積必當更<lb/>
倍何以言之甘州諸屯皆因水利濁河溉灌良沃不待<lb/>
天時四十餘屯並爲奥壊故毎收獲常不减二十萬但<lb/>
<pb n="KR4c0008_SBCK_008-24a"/>
以人功不俻猶有荒蕪今若加兵務窮地利歲三十萬<lb/>
不為難得國家若以此計爲便遂即行之臣以河西不<lb/>
出數年之間百萬之兵食無不足而致倉廩既實邉境<lb/>
又疆則天兵所臨何求不得管仲云聖人用無窮之府<lb/>
積不涸之倉事非虗言也<lb/>
陳伯玉文集卷第八終<lb/>
<pb n="KR4c0008_SBCK_008-24b"/>
</p>
<p>
</p>
  </div>
</body>
</text>
</TEI>
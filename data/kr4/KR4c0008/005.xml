<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0008_SBCK_005-1a"/>
陳伯玉文集卷第五<lb/>
　　　　　　　　　　　新都楊春重編<lb/>
　　　　　　　　　　　射洪楊澄校正<lb/>
　碑文<lb/>
　　　昭夷子趙氏碑<lb/>
昭夷子諱元亮字貞固汲人也本居河澗丗為大儒至<lb/>
祖掞尤博雅躭道隋徴八學士與同郡劉焯俱至京師<lb/>
𥙷黎陽郡長始居汲焉有二子禮輿禮轅輿官至臨頴<lb/>
縣丞轅為較書郎並著名當代昭夷禮輿季子也元精<lb/>
冲懿有英雄之姿學不常師志在遐逺年二十七褐衣<lb/>
㳺洛陽天下名流翕然宗仰郡䝉以𥘉筮求我昭夷以<lb/>
<pb n="KR4c0008_SBCK_005-1b"/>
玄轂發機故蓬居窮巷軒冕結轍時丗議迫阨不容其<lb/>
髙乃屈身泥蟠求禄下位爲幽州宜禄尉到軄逾歲黙<lb/>
然無言唯採藥弹琴詠尭舜而已州将郡守穆然承風<lb/>
君之道標浩如也囙廵田入隴山見烏支丹穴宻有潜<lb/>
遁之意蒼龍甲申歲在大梁遭命不造發痟疾而卒時<lb/>
四十九嗚呼哀㢤天下士人聞之知與不知莫不爲之<lb/>
垂涕盖傷其有濟丗之量而無長丗之年夫上徳道全<lb/>
器無不順中庸以降才好則偏有張也之莊無展也之<lb/>
道好由也之勇緬囬也之仁侈宰予之言遺澹㙜之行<lb/>
務端木之智忘寗武之愚或正而不竒或逹而過雜君<lb/>
獨五味足六氣和通衆賢之不兼暢群才之大適雖不<lb/>
<pb n="KR4c0008_SBCK_005-2a"/>
至於聖道其殆庶乎故人無間言物飽其義吾嘗論人<lb/>
事有十君得其九一不至者命也夫扵戲名聞天下而<lb/>
不逹於堂上智周萬物而不適乎一人也其時歟其事<lb/>
歟君故人雲居沙門釋法成嵩山道士司馬子微終南<lb/>
山范陽盧蔵用御史中丞鉅鹿魏元忠監察御史吴郡<lb/>
陸餘慶秦州長史平昌孟詵雍州司功太原王適洛州<lb/>
參軍西河宋之問安定主簿博陵崔<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>咸痛君中夭鼎<lb/>
餁不實百代祀徳故老或云以爲名者徳之表謚者行<lb/>
之跡君囊括丗道屯位明艱困乎臲卼光景不耀乃共<lb/>
稽陟舊行考謚定名問扵元蓍象曰明夷于昭夷昔歎<lb/>
才位不兼大運有數嘗哀時命而作頌云諸公以余從<lb/>
<pb n="KR4c0008_SBCK_005-2b"/>
君之遊㝡乆故秉翰叅詳叙其頌曰人道宏運兮物各<lb/>
有時匪時不生兮匪運不成昔者元精囬潏陽九㴞灾<lb/>
大人感生竟禹恢能隂陽既和玄帝傳家五百數終桀<lb/>
鷔暴邪子乙提運水火革期匪賢不昌尹乃阿衡六百<lb/>
運徂受始淫狂西伯考元㦄在躬昌匪雄不决匪謀不<lb/>
藏姜牙浩首實逢其良投釣指麾奄有八荒周有天下<lb/>
七百餘年太公之後不聞大賢豈無仲尼負道周旋無<lb/>
勢一契無土一[門@里]然則大運之所耒時㢤時㢤時隘業<lb/>
隘運巨功巨苟非其時草木爲伍昭夷作頌尓又嘗著<lb/>
汲人黙記言變化之事且曰清尓靈龜永晏息乎浩𥘉<lb/>
　　　臨卭縣令封君遺愛碑<lb/>
<pb n="KR4c0008_SBCK_005-3a"/>
叙曰蒼生蚩蚩其動也直盖顓䝉乎聖人顥顥其汲也<lb/>
<hi>及也下疑有脱誤</hi>敎務王皇中乎則時至其理衙之君公弼其<lb/>
機馭之師之非能駿尊上帝保乂黎元誰則荷天之寵<lb/>
祈人之爵行其禮樂驟覩於中和𥙿其㢘平戴聞扵謡<lb/>
訟我之遺愛者不從事扵是邪嘗試論之公名某字某<lb/>
渤海蓨人也昔后稷有徳扵邰文王受圖扵鎬珍符冊<lb/>
命始自扵西周珪社建侯奄荒扵東土裘鼎軒冕有家<lb/>
代焉曽祖子繡齊頴川渤海三郡太守霍州刺史隋通<lb/>
直郎通州刺史榮分麾蓋道邁循良時雨洽扵齊陳恵<lb/>
風𬒳扵唐椘祖徳扵北齊著作郎隋扶風郡南陽縣令<lb/>
芸扃覩奥見天下之圖石柱聞琴知君子之化父安夀<lb/>
<pb n="KR4c0008_SBCK_005-3b"/>
皇朝尚衣直長懐州司馬豪州刺史湖州刺史良二千<lb/>
石聞乎共理之尊肇十二州䇿多刺舉之首公則使君<lb/>
第某子也冲和誕命光大含章實公侯之子孫有山河<lb/>
之氣象明不外飾黙昭扵玄機敏實内融養蒙扵用晦<lb/>
故其廉不直物恕不由衷崇善足以利仁自彊足以從<lb/>
事有朋友之信焉有閨門之肅焉非夫恭人其孰能景<lb/>
行行之者也年始若干為國子生言從大學之逰以觀<lb/>
先生之道某年以明經擢第觧褐守恒州叅軍秩滿𥙷<lb/>
許州司法叅軍許惟舊國陳實多巫君子豊明利用乎<lb/>
獄載以課窮累加秩焉又轉洺州司兵叅軍藂臺柢服<lb/>
一旦成市非利噐者政以多荒公實佐之官無㽞事信<lb/>
<pb n="KR4c0008_SBCK_005-4a"/>
矣乎能其理者有其任濟其業者享其功我豈蒙求物<lb/>
思其理某年選𥙷臨卭縣令夫蜀都天府之國金城䥫<lb/>
冶而俗以財雄戈獵田池而士多豪侈此邦之政舊難<lb/>
其人公按轡清途下車而宰覧其謡俗永歎扵良圖想<lb/>
其風流慨然扵恵化以爲太上之理因人者也通變之<lb/>
機随時者也必使無訟不亦由吾用乎利貞夫何在物<lb/>
扵是謀其敎令肅其儀刑敬其事以順其人正其聞以<lb/>
利其義以為昔者聖人之務本也在乎稼穡有稼穡然<lb/>
後可以養人故公之勸人也用天之道分地之利以為<lb/>
昔者聖人之利用也實在財貨有財貨然後可以聚人<lb/>
故公之化居也貿遷有無和其衆寡以爲昔者聖人之<lb/>
<pb n="KR4c0008_SBCK_005-4b"/>
事生也謹其制度然後可以富故公之節用飲食有節<lb/>
車服有数以爲昔者聖人之事死也慎其䘮祭有䘮祭<lb/>
然後可以睦人故公之送死也葬之以禮祭之以禮以<lb/>
爲昔者聖人之用獄也崇其法制有法制然後可以禁<lb/>
人故公之恤刑也唯齊非齊有倫有要夫如是者豈苟<lb/>
其利㢤惟欲㓗乎其源正乎其本慎之扵謀始要之扵<lb/>
用終将使<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>矯䖍而是以息孤寡不糓而是以寜者<lb/>
㢤夫然後磨之以仁琢之以義使男女異路班白不提<lb/>
熈乎其若春肅乎其若神然後文以禮樂幾乎以淳朴<lb/>
道豈逺乎嗚呼旻天不悦降此荼毒某年以大夫人憂<lb/>
去職于時公之莅始逾年矣然三載考績是用未成百<lb/>
<pb n="KR4c0008_SBCK_005-5a"/>
姓哀惶人吏嗟咨怨咸云我父矣而人悴矣郷望老人<lb/>
前某官等五百餘人或金隄之秀玊宇之英而服羙扵<lb/>
寛允嚴祗扵教義遂赱之州府訴之上官冀奪其哀摧<lb/>
禮終秩不謀而同者日有百數司馬元公帝王之胤也<lb/>
康歌恊化盛徳在人憫烝庶之求思嘉我君之懿績以<lb/>
爲古之借寇者何以踰是㢤遂用疇咨舊章允懐甿誦<lb/>
奪之公禮上之于文昌㙜非将恊賛天工慰彼黎庶君<lb/>
子之敎而日見之㢤班白之老胥史之徒又以天子在<lb/>
宸勤毖孝理我君云邁誰其嗣之千餘人復連表詣闕<lb/>
投匭乞君以墨縗從事遑遑焉若有望而未至也欝陶<lb/>
增思窹寐永歎将欲思謨不杇想見懿徳乃相與言曰<lb/>
<pb n="KR4c0008_SBCK_005-5b"/>
昔者君子思其人而愛其樹蒙其澤則歌其詩封君之<lb/>
仁我無金石乎又述其行状訪余以銘勒之事縣丞等<lb/>
有弼諧之羙力筆之䏻永思清風歎息仁化尉安㝎梁<lb/>
慎盈知名之士也墨妙㡬扵草聖文義揔扵辭雄昔仕<lb/>
京畿左遷此職自以爲賛封君之化有日矣承封君之<lb/>
徳有年矣夫其忠信之敎寛猛之機古之官人君其殆<lb/>
庶乎父老之請允矣余朅耒舊國傳㩀其實恭聞其去<lb/>
思而親覩其遺愛余所俻者敢博斯文猶懼後生有言<lb/>
以爲口實河東薛稷隋内使公之孫也文章之伯而時<lb/>
所宗故憑其實錄寄之爲頌其詞曰<lb/>
天地之間有渤海焉伯宗伯谷神山在焉精氣飛騰生<lb/>
<pb n="KR4c0008_SBCK_005-6a"/>
良宰焉良宰寔生代禄代卿君逹好遺風雲上征武興<lb/>
察孝州郡有聲陳其弓治戴其簮纓筮仕斯邑我龜觀<lb/>
貞深期髙悟絶䇿逺明既至肅肅其來英英臨事若祭<lb/>
視人如嬰三農慜用不獄以情輕重共用糓貨以平我<lb/>
裳既<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>我簋斯盈扵惟我君張仲孝友家膺五福堂享<lb/>
三夀温清不違喜懼無守枯魚御素疾風過牗匪降自<lb/>
天誰執其咎棘心劬勞匪莪伊蒿彼蒼不弔惟其永號<lb/>
借寇爲請恵此嗷嗷曽是奔告謂天蓋髙昇仙橋下赤<lb/>
車使者客扵臨卭文雅雍容觀風萬里謁帝九重嗟嗟<lb/>
其舊椎牛撃鍾門扵君墨借翰雕龍専思君兮不返伐<lb/>
石豋山山髙兮望逺懐車馬扵言吿欲絃歌扵言偃人<lb/>
<pb n="KR4c0008_SBCK_005-6b"/>
寔去思我無愧詞<lb/>
　　　續唐故中岳體玄先生潘尊師碑頌<hi>并序</hi>
尊師業尚冲宻勤毖幽深理心事天所保惟啬絶聖棄<lb/>
智不耀其光故真盛㝠期珍圖秘學性與天道不可得<lb/>
而聞也若乃崇標曠迹遐情逺意志摩青雲蓬視紫闥<lb/>
髙宗毎降鑾輦親詣精廬尊師身不下堂接手而已毎<lb/>
歎曰大丈夫業於道不䏻投身霄嶺㓕景雲林而疲痾<lb/>
此山以煩丗主吾之過也遂欲東求蓬萊孤舟入海属<lb/>
天皇敦篤斯道祈欵逾深踟蹰山隅絶䇿未往既而金<lb/>
革有命鏕轡遺區扵戲昔孤射有神人尭䡖天下崆峒<lb/>
有至道軒后順風玄真髙蹤萬古同徳何其盛㢤尊師<lb/>
<pb n="KR4c0008_SBCK_005-7a"/>
有弟子十人並仙堦之秀然鸞姿鳳骨眇愛雲松者惟<lb/>
隷川韓法昭河内司馬子微皆禀訓瑶庭宻受瓊室専<lb/>
太清之業遺下仙之儔谷汲芝耕服勤扵我蓋㦄歲紀<lb/>
也始尊師受籙扵茅山昇玄王君王君受道扵華陽隐<lb/>
君陶公陶公至子微二百歲矣而玄標仙骨雅似華陽<lb/>
夫階真蹈㝠練景逰化者其必有類乎法昭等永惟尊<lb/>
師靈跡洞業髙深邁古而棄丗往矣其若之何乃斵石<lb/>
幽山申頌玄徳其頌曰<lb/>
觀元化兮求古之列仙徳瑶圖與金鼎信元符之自然<lb/>
仲與道而惟一天與人兮相連苟精守以専宻必駕景<lb/>
而凌烟丹丘不死兮羡門弟子黄宮度丗兮吾體玄體<lb/>
<pb n="KR4c0008_SBCK_005-7b"/>
玄之至徳兮洵淑羙冲心養和寳元始𥘉學茅山濟江<lb/>
水乃入華陽洞天裏道逢真人昇玄子授以寳書青台<lb/>
㫖令守崧山玉女峯雲栖窮林今五紀聖人以萬機為<lb/>
貴而我以天下為累聖人以大尊為尊而我以天下為<lb/>
煩是以㝠居扵㟪[山*累]寄遺跡扵軒轅有唐髙宗兮天子<lb/>
之光好道樂仙思雲郷千旌萬騎兮翠鳳凰邀我汝海<lb/>
兮箕山陽朝拜白茅夕紫房齋心㓗意緬相望祈問玉<lb/>
真及玉皇何以得之受天昌黄庭中人在子身窅窅㝠<lb/>
㝠精<hi>一作情</hi>甚真去汝驕氣與淫神勤䏻思之道自親遂<lb/>
觧形而遺丗乗白雲以上賔弟子不知其所如也乃刻<lb/>
石以思其人<lb/>
<pb n="KR4c0008_SBCK_005-8a"/>
　　　漢州雒縣令張君吏人頌徳碑<hi>并序</hi>
至㢤天子在穆清之中端玄黙之化萬國日見百姓以<lb/>
親誰其昭宣令長其任也然則國有小大政有汚隆遭<lb/>
其和平則循理之功易值其凋瘵則革弊之業難况罹<lb/>
乎荐瘥救其塗炭力倍扵中而功不半之則盡其仁而<lb/>
澤未全洽則我府君當欽明之丗承苛慝之藎緝頽靡<lb/>
之餘遂䏻撫寜矜殘淳耀敦懿改制立憲昭徳顯仁寄<lb/>
跡光乎曩賢恵風穆扵茲日我行千里而得一賢傳曰<lb/>
夫用我者而豈徒㢤府君姓張氏名知古盖漢少傳留<lb/>
侯之裔也昔㽞侯得滄海力士東執扵秦遇黄石老人<lb/>
西歸扵漢山河鍾鼎子孫保之丗在関中今爲宜州人<lb/>
<pb n="KR4c0008_SBCK_005-8b"/>
也髙祖藝周恒州司馬曾祖歡隋許州司馬祖雄唐并<lb/>
州榆次令考琳原州平原令皆禀瑚璉之噐著經濟之<lb/>
才大位不躋元徳滋茂其昭祉復<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>扵我府君府君體<lb/>
英竒之姿冲希黙之量齊敏内肅端簡外融夫其孝友<lb/>
睦婣研幾成務深㫁守莭之固撥煩簡要之能在扵家<lb/>
邦聞其政矣起家𥙷同州朝邑尉㦄太州鄭縣尉左金<lb/>
吾衛倉曺叅軍洛州洛陽主簿黄圖左翊豪俠所湊赤<lb/>
墀佐理寔賴其能又遷雍州明堂縣丞時皇帝恭黙明<lb/>
㙜清問下吏西南矜寡有詞上官曰刺史沓貪而苛縣<lb/>
令威施而忍奸宄囙舋群行<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>哀㢤甿黎㒹在荼毒<lb/>
朝廷憫之帝曰俞允㢤乃用勑撫此荒邑噫嘻昔者苛<lb/>
<pb n="KR4c0008_SBCK_005-9a"/>
政未作封境保安兹都衝要衿帯全蜀百濮兼錯萬裔<lb/>
之泉寳利珍貨盡四海矣殆殘猛聿至蟊賊内訌始扵<lb/>
碩䑕之侵終屠餓狼之喙杼軸既盡郛邑殆空悲夫仲<lb/>
尼云苛政虐扵猛虎豈猛虎而已㢤我府君殷然始宣<lb/>
皇眀恭職事廵省黄髪周爰令圖所以綏亡固存蠲虐<lb/>
去暴與百姓更始者輿人斐然乃作誦曰我有聖帝撫<lb/>
令君遭暴昬椽惸寡紛民户流散日月曛君去来兮恵<lb/>
我仁百姓蘇矣見陽春然不躬不親庶民不信扵是府<lb/>
君知人散乆矣黷扵詐罔已曰未遂躬六曺之務先五<lb/>
羙之訓下官歛手牟食革心人始翕如也𥘉官户在版<lb/>
圖者萬有五千餘家㦄政侵殘逃者過半歲月永乆廬<lb/>
<pb n="KR4c0008_SBCK_005-9b"/>
井湮蕪蠨蛸在堂蟋蟀空歎先是有勑天下逃人歸復<lb/>
舊業者免當年租庸公以柔逺䏻迩政之大端乃下令<lb/>
曰扵戲天子誠憫斯人是用命我其訖有濟若通不及<lb/>
恵幽不能明吾之罪人部内有逃越他境能相率歸者<lb/>
免一歲租及征徭若惸婺貧窶不䏻自濟者當别議優<lb/>
之其長正耆老可明喻此誠使𬒳幽谷令既下克已示<lb/>
信或有逃者引首而歸公親循寜慰贍理其業扵是小<lb/>
大恱賚逺近承風四封諸通一朝景附夫負妻戴子荷<lb/>
簔提笠首尾郊郭者凡七千餘家熈乎若鴻鴈之得春<lb/>
也既至矣則勞來之既止矣則安緝之或三年或十年<lb/>
舊舘已無喬木猶在公緝屋塗室薙陌開阡為其井疆<lb/>
<pb n="KR4c0008_SBCK_005-10a"/>
人得其居矣田畯失業農野榛荒此邦膏腴利在江浸<lb/>
有金鴈白魚二水是其朝雲澤麓無虞溝畛填塞公濬<lb/>
其塗洫川澮始通人得就畊矣流亡𥘉復貧鞠兼半食<lb/>
不糊口力未贍農公又假富資貧耦耕分種助其銍刈<lb/>
歲以有年人得其食矣曩者征税橫<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>商旅不行貿遷<lb/>
有無[門@里]肆半絶公阜其貨財交易復通日中噬嗑人得<lb/>
其利矣乃種樹畜牧蚕漁工賈什伯之噐車服之庸㛰<lb/>
<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>之時䘮祭之禮莫不盡為度數制其權衡征賦既均<lb/>
千室如一扵是百姓允賴鼓舞而歌其歌詩凡六章題<lb/>
曰逃還樂其首章盖言天子之徳也其二章憫前政之<lb/>
虐也其三章喜公恵之至也其四章言逃還之樂也其<lb/>
<pb n="KR4c0008_SBCK_005-10b"/>
五章羙公化行而姧慝不興也其六章善政令平均賦<lb/>
歛不淫也時日月會于龍狵歲功成平孟冬百嘉俻烝<lb/>
品物咸又府君乃稽版籍攷幽明親廵乎邦廬存問乎<lb/>
鰥耄黄耇稚齒山原之民乃接手賡歌迎擁馬首累乎<lb/>
道路者以百千軰晝肆酒夜聮燭羣舞蹈詠迎途餞郊<lb/>
皆歌前六章慶公恵也是以封内歡康境外萌動企公<lb/>
徳羙有若神明府君嘗因公事至成都成都之民駕肩<lb/>
相瞩盖籍甚其異也封人有䘮者廬于墓側鞠然在疚<lb/>
負土成墳公親從寮吏吊其苫蓆自是禮譲行焉學校<lb/>
興焉長史河南竇公旌別尚賢㢘簡居政以公甄理頽<lb/>
弊躋羙中和㦄政逋亡一朝狎至遂表其状奏之于闕<lb/>
<pb n="KR4c0008_SBCK_005-11a"/>
庭属獯鬻孔亟戎車未暇郊壘既夷邦憲清穆刺史南<lb/>
陽張公幨幃卧理寛猛以濟儒術兼優吏畏獨坐人歌<lb/>
來暮甄綜品鑒物無遺才又以公保邦乂民勝殘去殺<lb/>
重理前秩昇聞宸扆夫昇聞者豈循良而已㢤盖激清<lb/>
勵貪聳善懲悪祈元嘉命優公寵章扵是鄉旄邦彦華<lb/>
髮杼首或名淹玉壘家擅銅山如王弘馬靖等若干人<lb/>
皆以政洽仁顯功著頌宣揚金帛嘉止不日而至至則<lb/>
國肥矣去則民瘠矣凡我邦族其将疇依兄弟睦親不<lb/>
可以從往也筐篚玉帛不足以永貺也隔千里而不昧<lb/>
與百姓而長存非刻金石列圖象揚弘懿崇耿光則顒<lb/>
然衆情孰克慰滿扵是乃從旅鑿巉巖自金水之山得<lb/>
<pb n="KR4c0008_SBCK_005-11b"/>
玉玫之石農夫田婦柦扛力運皆懼公徃遺像莫瞻共<lb/>
琢之磨之議之謀之子昻時因歸寜采藥岐嶺父老乃<lb/>
載酒邀諸途論府君之深仁訪生祠之故事永我以典<lb/>
禮愽我以文章夫千里一賢義者所貴今百城一理公<lb/>
獨有之不熈其烈光以示當丗則孱弱者胡以激節貪<lb/>
垢者曷以悛心敢囙此義乃甿謡而作頌曰<hi>頌缺</hi>
　　　九隴縣獨孤丞遺<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>碑<lb/>
彭州九隴縣丞獨孤君有恭懿之行柔毅之才臨官以<lb/>
荘敬事而信清白苦節勤恪原躬㢘而不矜利以不凂<lb/>
有特立之操焉在位四年無一日自<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>精専力務澤潜<lb/>
氣通天彭之人陶然大化居秩歲滿單車告歸邦思其<lb/>
<pb n="KR4c0008_SBCK_005-12a"/>
仁國詠遺愛乃樹碑刻石追崇<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>庸既頌歎之又思福<lb/>
之以金仙丗尊慈善萬物遂貢金鑄像祈祉㝠休悠悠<lb/>
之人至今稱賴夫官不必貴政惟其才獨孤丞上迫宰<lb/>
君下雜群尉文墨教令不専在躬然力行務仁推誠愛<lb/>
物謳今者不歌其宰頌議者必歸扵丞豈欺也㢤吾每<lb/>
聞一言可以永寕天下者在能官人而已苟謬其任綱<lb/>
維以頽感獨孤丞智效一郷恵孚百里况其大者乎扵<lb/>
戲官人㢤乃作頌曰<lb/>
於維國家建官以理得人則盛匪人則圮英英我君清<lb/>
節素履恭寛敏恵将順其羙禮實在躬人以知耻歲秩<lb/>
其暮薄言歸止祁祁吏人何嗟及矣涕戀沱若遺愛罔<lb/>
<pb n="KR4c0008_SBCK_005-12b"/>
已瞻徳樹碑造真祈祉不有其恵孰能享此悠悠彭門<lb/>
千載有紀<lb/>
　　唐故朝議大夫梓州長史楊府君碑<lb/>
君諱越字復珪弘農仙掌人也其先帝髙辛氏之裔周<lb/>
有天下晉受其封至宣公伯喬草基楊若乃䑣弓旅失<lb/>
巨鬯赤茀則禮命之樂歌之崇天王之寵光保元侯之<lb/>
休祉其後十六代有楊寶者天錫黄鳥授以白環若曰<lb/>
命君子孫丗豋三事迨震康彪賜四代五公烈光昭于<lb/>
漢室盛徳充扵海内金圭銘鼎至今為弘農丗家也髙<lb/>
祖椿魏尚書右僕射𨳩府儀同三司司徒公進位太保<lb/>
加侍中給後部鼓吹致仕歸邑賜安車駟馬傳制二人<lb/>
<pb n="KR4c0008_SBCK_005-13a"/>
可謂國之元老帝之師臣功成名遂社稷之寳曽祖思<lb/>
善齊通直散騎常侍祖敬通鎮逺将軍鄭州治中烈乎<lb/>
名節公即苪城府君之第二子也少而冲嶷苦節貞素<lb/>
禮非玉帛室有琴書聞少連之風而悦之庻乎身有權<lb/>
行中清上以察乎道下以敦乎物不應州郡之命而有<lb/>
金玉之心嘗歎曰以明月珠弹千仭雀吾不能也扵是<lb/>
觀寳龜之象心㓕朶頥探金虎之爻志存幽履遂去家<lb/>
遁于嵩山經十餘年丹山白雲之志眇然矣属太宗文<lb/>
武聖皇帝𥘉臨天下物色幽人焚山牓道網羅遺逸君<lb/>
子若曰天下有道可以見矣扵是始以角巾應命褐衣<lb/>
詣闕陳大道之宏謩論至公扵天下帝曰俞爾言乃可<lb/>
<pb n="KR4c0008_SBCK_005-13b"/>
底行若歲大旱用汝作霖雨今南山近塞北漢連胡石<lb/>
州邉烽皇化未謐汝徃欽㢤輯乃人禦乃敵以息匈奴<lb/>
之患始觧褐授石州方山令樽爼在堂干旄在階布大<lb/>
信扵獯戎示折衝扵袵席威名震矅乃昇聞也有勑授<lb/>
憲㙜監察御史繡衣始拜珥筆昇朝㙜閣以之生風豪<lb/>
貴由其歛手又敕直中書待制未幾又遷秘書郎直中<lb/>
書省如故逰鳳凰之池觀蓬萊之府是天下之榮踐也<lb/>
又轉宗正寺丞歲餘帝思南史之才将崇東觀之羙又<lb/>
遷起居郎加騎都尉龍朔中天子将觀兵扵東夷以復<lb/>
先帝之業凡居中者多出守旁郡是歲授公朝散大夫<lb/>
除冀州司馬又轉魏州司馬皆知州事于時天下雌韓<lb/>
<pb n="KR4c0008_SBCK_005-14a"/>
而雄魏壮武而柔文公始厭承明𥘉臨外郡探䆒堊而<lb/>
犯禁崇姦欲嘗朱博之䏻以觀龔遂之政公深鈎潜往<lb/>
英機立㫁短服赭𥚑扵是乎理麟徳𥘉兼梓州長史盖<lb/>
在華之南區彭之北鄙人豪俗侈政削公晙攢六國之<lb/>
遺昵雜三巴之奥壌公下車問俗觀風立政先之禮讓<lb/>
敎以詩書抑浮窳禁蟊食至扵堂叩鍾磬家擅山川莫<lb/>
不為之節制行其典禮會來之頌復起扵斯時髙宗大<lb/>
帝方接千載之統昇中太山玉帛雲趍朝者萬國公預<lb/>
陪金蹕侍拜瑶壇白雲既封皇慶斯洽加朝散大夫餘<lb/>
官如故東山拜命西駕未歸逢太歲之臨辰感殷楹之<lb/>
夢奠遇疾薨扵官舎時年六十四嗚呼哀㢤遺令薄葬<lb/>
<pb n="KR4c0008_SBCK_005-14b"/>
不蔵珠玉唯孝經一卷尭典一篇昭後嗣不忘聖道即<lb/>
以某年月日葬扵西嶽習仙鄉豋仙里之西麓遵遺命<lb/>
也嗣子嘉賔等哀號泣血柴骨欒心緬惟罔極之㤙思<lb/>
崇永錫之道以爲吾丘子沒無助㝠因季由也歎空勤<lb/>
負米扵是攷羣聖之典探衆妙之門求所以昭報幽扃<lb/>
賛祉㝠籍則云金位慈救寳手來迎若徳崇扵此則功<lb/>
濟扵彼是用歸㓕真諦祈祐䏻仁箝䥫圍而寫容現金<lb/>
蓮而得像遂扵豋仙麓塋之側造阿彌陁像一軀坐髙<lb/>
三丈并象變菩薩天人畢俻全金湧出衆寳装嚴雲仙<lb/>
鬼神周羅上界珠幡羽盖圍　所以丕顯尊靈光<lb/>
昭恵業逹人之能事畢矣孝子之事親終矣銘曰<lb/>
<pb n="KR4c0008_SBCK_005-15a"/>
巖巖大岳浼浼長河　雲滃霧含靈佇和揚侯之國宛<lb/>
其中阿子孫瓜瓞軒盖駢羅○四代五公自于伯起蟬<lb/>
聮彪懿令聞不已二千户侯三十刺史丗濟其榮至我<lb/>
君子○峩峩君子皎有令光不寵我組而括我囊洗心<lb/>
巖遁抗䟢雲翔㝠鴻不逺白駒在塲○觧其蘿𬒮綰我<lb/>
墨職邉翔多虞獫狁孔棘之子之往允威允徳干旄在<lb/>
階烽火罷色○行行駿馬繡衣之光烈烈董狐司史之<lb/>
良而我君子捴其徽章出同嚴助政穆王祥○䧺魏既<lb/>
康郪蜀猶侈攬轡言邁題輿載理尺兵允戢亂繩攸靡<lb/>
天子豋封拜服玉趾○大禮既畢歸路遲遲歲亦秋止<lb/>
天不憗遺嗚呼甿吏號泣漣洏曷其往矣来暮歌思○<lb/>
<pb n="KR4c0008_SBCK_005-15b"/>
煢煢孤子棘心哀疚永號昊天眇泣㝠祐蓮花之國金<lb/>
池玉霤崇此香縁生彼穠秀○全金既湧衆寳斯莊攷<lb/>
墳其左叔塋其旁香花圍繞松栢成行千秋萬歲祚祉<lb/>
無疆○<lb/>
　　　梓州射洪縣武東山故居士陳君碑<lb/>
君諱嗣字弘嗣其先陳國人也漢末淪䘮八代祖祗自<lb/>
汝南仕蜀為尚書令其後蜀爲晉所㓕子孫避晉不仕<lb/>
居涪南武東山與唐胡白趙五姓置立新城郡部制二<lb/>
縣而四姓宗之丗為郡長蕭齊之末有太平者兄弟三<lb/>
人爲郡豪傑梁武帝受禪網羅英豪拜太平為新城郡<lb/>
守尋加本州別駕弟太樂太䝉蒙為㴝州長史都督護<lb/>
<pb n="KR4c0008_SBCK_005-16a"/>
南梁二郡太守樂為本郡司馬即君之髙祖父也生曾<lb/>
祖方慶好道不樂為仕得墨子五行秘書而隐扵武東<lb/>
山生烈祖湯仕郡為主簿遇梁季䘮亂避丗不仕生皇<lb/>
考廣逈逈早卒君即逈之第二子也少孤而有純徳恭<lb/>
已飾行一日三省家丗本以清白崇徳迨君之孤素業<lb/>
空矣君有仁兄飬母以孝君順至行同勤苦節夏不避<lb/>
暑冬不避寒蒸蒸服事行年四十有五入則孝出則弟<lb/>
謹而信汎愛衆而親仁無餘力也以是不憂扵道逮親<lb/>
終歿春秋已髙從事不可以飬矣乃輟干禄之學修養<lb/>
生之道山壑髙居農野永歲雅聞漢有王丹者隐居不<lb/>
仕家累千金以自奉田稼勤者載酒肴從鄉里承化以<lb/>
<pb n="KR4c0008_SBCK_005-16b"/>
相懲沮乃歎曰彼王丹者是為政矣奚其為政也由是<lb/>
始攷林澤闢良田習山書務農政天道時變地道化成<lb/>
丘陵泉藪星歲雲物靡不用心也原田莓莓粳黍稷稷<lb/>
汶陽之稼如雲矣春日載華歲聿其秋白露時降百糓<lb/>
收熟君常乗乎肩轝省農夫饋田畯刑以肅惰悦以勞<lb/>
勤若孫吴之用兵鷙鳥之搏擊也卓彼碩田歲取十千<lb/>
倉庫寔崇禮節恤<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>寡賑窮乏九族以親之鄉黨以歡<lb/>
之居十餘年家累千金矣其鄰國有媮衣食帯刀歛椎<lb/>
埋胠篋之類闘鷄走狗之豪莫不靡下風馴雅素曰里<lb/>
有仁焉吾何從也遂煩浮窳之節肅恭儉之行修孝悌<lb/>
飾㢘耻将欲效君之素業也時年已耳順素無經丗之<lb/>
<pb n="KR4c0008_SBCK_005-17a"/>
情林園遺老玄黙忘歲遂保先君武東山之故居行不<lb/>
由徑非公事未嘗至扵州縣也昔襄陽有龐徳公谷口<lb/>
有鄭子真東海王覇西山呂才皆避丗之人養徳退耕<lb/>
以求志軒冕不可得而羇憂患不可得而累逮于我君<lb/>
作者五人矣於戲古者至人不利苟得而不務近貴量<lb/>
腹而食度身而衣非其道萬鍾不足豊也非其榮五鼎<lb/>
不足飷也躬勤耕植其杖而耘不荅子路之問者豈我<lb/>
君之徒與綿綿羅網㝠㝠髙鴻趯趯竹竿穆穆幽龍其<lb/>
與禍敗之遼絶胡越㢤然則两龔不免扵蘭焚二老不<lb/>
免於薇歎其近貴利耶夫上無憂悔下無飢寒含道以<lb/>
制嗜慾逹命以順生死仁以愛身智以飬徳俾尓耆而<lb/>
<pb n="KR4c0008_SBCK_005-17b"/>
　艾俾尓昌而熾君子保之以永夀攷非我君者乎享年<lb/>
　八十有五太歲壬辰五月十三考終<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>命臨終戒曰啓<lb/>
　予足啓予手我聞古人有言珠玉而瘞之是暴骸扵中<lb/>
　原也古者不封不樹後丗聖人易之以棺槨吾不敢違<lb/>
　聖人可具棺槨而已歛以常服墳無丘壠吾将庶幾以<lb/>
　奉先人之情也有子某等皆䏻祗奉遺訓聿從先志長<lb/>
　夀二年龍集癸巳月日歲月載踰卜兆時吉始啓殯昭<lb/>
　告奉遷扵舊塋武東山之陽禮也鄉里㑹葬者千餘人<lb/>
　皆涕泣號慕悲純徳之不見咸曰君子沒矣仁何以名<lb/>
　陵谷不杇匪唯頌聲小子不敏謹述鄉人之教詞曰<lb/>
　肅肅我祖國始扵陳中裔淪䘮洎此江濵山川隆鬱旂<lb/>
<pb n="KR4c0008_SBCK_005-18a"/>
鼎氛氲生我君子於鑠元真性孝肅悌惟仁善鄰樂我<lb/>
耕稼忘我縉紳茫茫田藪歲也其春農人肅事君子犒<lb/>
勤孰為夫子植杖而耘弋者何慕鴻飛髙雲椘狂懼丗<lb/>
夷叔求仁良獨終矣不攷于身我異扵是非隐非淪撫<lb/>
化随運安排屈伸天年既沒長夜何辰聖逹不免宇宙<lb/>
同塵桐棺三寸豈我窶貧自古有禮吾從聖人嗟爾百<lb/>
代子子孫孫驕奢自咎天道無親思我松栢恭儉是遵<lb/>
陳伯玉文集卷第五終<lb/>
<pb n="KR4c0008_SBCK_005-18b"/>
</p>
<p>
</p>
  </div>
</body>
</text>
</TEI>
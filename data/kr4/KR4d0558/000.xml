<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>貞素齋集</head>
    <p>
<pb n="KR4d0558_WYG_000-1a"/>
欽定四庫全書　　　　　集部五<lb/>
　貞素齋集　　　　　　　别集類四<hi>元</hi>
　　提要<lb/>
　　　　<hi>臣</hi>等謹按貞素齋集八卷又北莊遺稿一<lb/>
　　　　卷元舒頔撰頔字道原績溪人至元丁丑<lb/>
　　　　江東憲使辟為貴池教諭秩滿調丹徒<lb/>
　　　　至正庚寅轉台州路儒學正以道梗不赴歸<lb/>
　　　　隠山中明興屢召不出名所居曰貞素齋著<lb/>
<pb n="KR4d0558_WYG_000-1b"/>
　　　　自守之志也所著有古淡稿華陽集今皆不<lb/>
　　　　傳此本乃嘉靖中其曽孫旭元孫孔昭等所<lb/>
　　　　輯績溪知縣遂寧趙春所刋其文章頗有法<lb/>
　　　　律詩則縱横排宕不尚纎巧織組之習七言<lb/>
　　　　古體尤為擅塲卷首有頔自序及自作小傳<lb/>
　　　　均以陶潛自比而其文乃多頌明功徳蓋元<lb/>
　　　　綱失馭海水羣飛有徳者興人歸天與原無<lb/>
　　　　所容其怨尤特遺老孤臣義存故主自抱其<lb/>
<pb n="KR4d0558_WYG_000-2a"/>
　　　　區區之志耳頔不忘舊國之恩為出處之正<lb/>
　　　　不掩新朝之美亦是非之公固未可與劇秦<lb/>
　　　　美新一例而論矣附録一卷載俞希魯唐仲<lb/>
　　　　實等所作銘記數篇北莊遺稿一卷則頔弟<lb/>
　　　　逺遜遺詩亦孔昭等所採入今併仍其舊録<lb/>
　　　　之焉乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR4d0558_WYG_000-3a"/>
貞素齋集序<lb/>
予早嵗浪逰湖海間所作益多求其合於體者盖寡因<lb/>
其寡而嘗致極思焉自壬辰㓂變家藏譜畫書籍與所<lb/>
作舊藳蕩然無遺雖居離亂中艱難險阻千情萬狀獨<lb/>
於詩未嘗忘情復盈數帙自題曰古澹華陽藳貞素齋<lb/>
文集不過紀其所厯所見為異時話柄四五年間妖孽<lb/>
未除兵革未息出處未寧東奔西竄又復零落當饑寒<lb/>
鬰悒不堪於懐發而哀怨憤切之語闗於民風系於世<lb/>
<pb n="KR4d0558_WYG_000-3b"/>
事槩見於辭雖無匡救之直而忠愛之意惓惓然一飯<lb/>
不忘然則三百篇不作則治亂風刺之義不幾於息乎<lb/>
予之所作雖未合於體契於道或者有闕於時設未盡<lb/>
善尚俟夫後之知音者訂正云洪武辛亥冬十月六日<lb/>
華陽逸者舒頔道原甫序<lb/>
<pb n="KR4d0558_WYG_000-4a"/>
貞素齋集自傳<lb/>
華陽山中有一老翁年踰七十浩鬚烱瞳自號貞素先<lb/>
生性直率守信不阿亦無驕矜之色王公大人見之坦<lb/>
如也喜為文章人求記述則欣然援筆未嘗以事辭稱<lb/>
人之善必本於父兄師友又喜咏歌或古風長律取意<lb/>
而足不蹈襲不求竒務在理勝三為教官遭時搶攘遂<lb/>
退處教授私塾所居曰貞素齋齋之前植花木數本四<lb/>
時紅白相繼環以湘竹良辰美景邀親朋叙談話有酒<lb/>
<pb n="KR4d0558_WYG_000-4b"/>
酌數行不強人不過飲蔬殽隨所有陶陶然油油然不<lb/>
計家之有無素性如此風清晝閑或篆隸數章意與筆<lb/>
悟則快然自得雖不逮斯繇然時人亦莫之解步星者<lb/>
云當及渭叟自謂死生有命豈敢必其説富貴非吾愿<lb/>
靖節翁與予異世而同志者賛曰<lb/>
無拔俗才無軼世志為鄉里所恥守貧樂道靡驕靡傲<lb/>
惟古則是蹈田不及頃荒頓大半欲與富室等何不量<lb/>
之甚耶嗟呼詩書之澤至於五傳子孫賢愚一付於天<lb/>
<pb n="KR4d0558_WYG_000-5a"/>
儒衣儒冠將不繼乎先予於是有憾焉<lb/>
</p>
<p>
</p>
  </div>
</body>
</text>
</TEI>
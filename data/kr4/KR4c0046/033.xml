<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三十三</head> <lb/>
    <p>
<pb n="KR4c0046_WYG_033-1a"/>
欽定四庫全書<lb/>
　東雅堂昌黎集註巻三十三<lb/>
　　碑誌<lb/>
　　　楚國夫人墓誌銘<hi>夫人許國公韓𢎞妻也夫人之𦵏以長慶二年三月時公</hi>
　　　　<hi>武尚執喪不變許國以是年十二月薨則公武巳死矣許國之誌詳焉</hi>
楚國夫人姓翟氏故檢校御史大夫宋州刺史良佐之<lb/>
女今司徒兼中書令許國公之妻<hi>或無今字</hi>前鄜坊節度使<lb/>
散騎常侍兼御史大夫公武之母<hi>坊或作州非是  鄜音孚</hi>夫人在<lb/>
<pb n="KR4c0046_WYG_033-1b"/>
家以孝友聰明為父母所偏愛選所宜歸以適韓氏韓<lb/>
氏族大且貴又太尉劉公甥<hi>劉𤣥佐之甥又或作父非是公下或有之字</hi>内<lb/>
外尊顯夫人入門上下莫不賛賀<hi>或作美</hi>事皇姑齊國太<lb/>
夫人<hi>太夫人𢎞母劉氏也𤣥佐之妹</hi>肅恭誠至奉養不怠皇姑以夫人<lb/>
能盡婦道稱之六親<hi>能上或有為字</hi>其事夫義以順其教子愛<lb/>
以公司徒公曰我之能守貴富不危溢者楚國有助焉<lb/>
耳大夫領梁偏師卒就蔡功受節居藩為邦家令人父<lb/>
母之教然也夫人以元和十四年十一月一日薨于鄜<lb/>
<pb n="KR4c0046_WYG_033-2a"/>
之公府春秋若干大夫委節去位奉䘮以居東都詔起<lb/>
之<hi>起上或有再字</hi>辭以羸毁不仕即命又加喻勉固不變<hi>固下或有</hi>
<hi>守字</hi>天子嗟嘆之長慶二年三月某日𦵏夫人于洛陽北<lb/>
山夫人生二子長曰肅元為太子司議郎以卒贈尚書<lb/>
主客郎中其次大夫公武也銘曰<lb/>
翟氏之先葢出宗周<hi>元和姓纂云翟黄帝之後代居翟地後為晉所滅</hi>璜顯於<lb/>
魏<hi>翟璜佐魏文侯</hi>以佐文侯髙陵相漢<hi>漢成帝時翟方進封髙陵侯</hi>義以家<lb/>
酬<hi>翟義也</hi>遷于南陽始自郎苗逮魏晉宋代不絶史以至<lb/>
<pb n="KR4c0046_WYG_033-2b"/>
夫人太守之子司徒之妻大夫之母公居河東<hi>公或作父非是</hi>
子在鄜畤<hi>史記秦文公夢黄蛇自天下属地其口止於鄜衍於是作鄜畤祭白帝今之鄜州葢取名</hi>
<hi>於此</hi>為王屏翰有壌千里公曰姑止以承我祀子曰母兮<lb/>
莫我撫已<hi>莫我或作莫慰</hi>文駟雕軒徃来有煒莫尊於母莫榮<lb/>
於妻從古迄今孰盛與夷用昭厥裔篆此銘詩<lb/>
　　　唐故國子司業竇公墓誌銘<hi>公嘗有送竇平從事序謂其族人殿</hi>
　　　　<hi>中侍御史牟合東都之交逰能文者賦詩以贈之必此司業公也序稱殿中侍御史而誌</hi>
　　　　<hi>不載若可疑焉考誌載其兩佐東都留守則序所謂合東都之交遊即司業明矣</hi>
<pb n="KR4c0046_WYG_033-3a"/>
國子司業竇公諱牟字某<hi>京兆金城人或作字貽周</hi>六代祖敬遠嘗<lb/>
封西河公大父同昌司馬比四代仍襲爵名<hi>代或作世</hi>同昌<lb/>
諱𦙍生皇考諱叔向官至左拾遺溧水令贈工部尚書<lb/>
尚書於大厯初名能為詩文及公為文亦最長於詩孝<lb/>
謹厚重舉進士登第<hi>孝謹厚重又作孝愛謹厚貞元三年進士</hi>佐六府五公<lb/>
八遷至檢校虞部郎中<hi>或無虞部字</hi>元和五年真拜尚書虞<lb/>
部郎中轉洛陽令都官郎中澤州刺史以至司業年七<lb/>
十四<hi>牟生於天寳八年</hi>長慶二年二月丙寅以疾卒其年八月<lb/>
<pb n="KR4c0046_WYG_033-3b"/>
某日𦵏河南偃師先公尚書之兆次初公善事繼母家<lb/>
居未岀學問於江東尚㓜也名聲詞章行于京師人遲<lb/>
其至<hi>一遲音穉義見  巻岐山下詩</hi>及公就進士且試其軰皆曰莫先<lb/>
竇生于時公舅袁髙為給事中<hi>髙字公頥滄州東光人貞元初為給事中</hi>方<lb/>
有重名愛且賢公然實未嘗以干有司<hi>嘗下或有有字</hi>公一舉<lb/>
成名而東遇其黨必曰非我之才維吾舅之私其佐昭<lb/>
義軍也遇其將死<hi>貞元二十年六月昭義軍節度使李長榮卒</hi>公權代領以<lb/>
定其危後將盧從史<hi>貞元二十年八月以昭義兵馬使盧從史為節度使</hi>重公不<lb/>
<pb n="KR4c0046_WYG_033-4a"/>
遣奏進官職公視從史益驕不遜偽疾經年轝歸東都<lb/>
<hi>轝㫒車也吕氏春秋下轝命封夏后之後於杞前漢皇后轝駕  轝音預</hi>從史卒敗死<hi>元和五年</hi>
<hi>六月從史為其都知兵馬使烏重裔所縳送京師貶驩州司馬卒</hi>公不以覺㣲避去為<lb/>
賢告人公始佐崔大夫縱留守東都<hi>貞元二年九月以吏部侍郎崔縱為</hi>
<hi>東都留守奏牟為府廵官</hi>後佐留守司徒餘慶<hi>元和五年六月以河南尹鄭餘慶為東都</hi>
<hi>留守奏牟為府判官</hi>歴六府五公<hi>牟初為東都留守廵官歴河陽昭義從事冄為留守判官</hi>文<lb/>
武細麤不同自始及終於公無所悔望有彼此言者<hi>或無</hi>
<hi>者字</hi>六府從事㡬且百人有愿姦易險賢不肖不同公一<lb/>
<pb n="KR4c0046_WYG_033-4b"/>
接以和與信卒莫與公有怨嫌者其為郎官令守<hi>令守疑當</hi>
<hi>作守令謂守法令也</hi>慎法寛惠不刻教誨於國學也嚴以有禮扶<lb/>
善遏過<hi>遏或作葢過或作惡漢路温舒傳遏過者謂之妖言</hi>益明上下之分<hi>或無益字</hi>
以躬先之恂恂愷悌得師之道公一兄三弟常羣庠鞏<lb/>
常進士<hi>常字中行大厯十四年進士</hi>水部員外郎朗䕫江撫四州刺<lb/>
史羣以處士徵<hi>羣字丹列以處士隐居毗陵貞元十六年十月吏部侍郎韋夏卿為京兆尹薦</hi>
<hi>羣徵拜左拾遺</hi>自吏部郎中拜御史中丞<hi>元和二年正月以武元衡同平章事舉羣</hi>
<hi>代已為御史中丞</hi>岀帥黔容以卒<hi>元和三年十月貶黔中觀察使八年四月遷容管經略使</hi>
<pb n="KR4c0046_WYG_033-5a"/>
<hi>九年召還至衡州卒</hi>庠三佐大府<hi>庠字胄卿貞元二十一年五月韓臯出鎮武昌奏庠為推官元</hi>
<hi>和三年二月皐移鎮浙西以庠為副使又為宣歙副使</hi>自奉先令為登州刺史鞏<lb/>
亦進士<hi>鞏字友封元和二年登第</hi>以御史佐淄青府<hi>元和十四年三月以薛平為平</hi>
<hi>盧淄青節度使表鞏自副</hi>皆有材名公子三人長曰周餘好善學文<lb/>
<hi>或作好學善文或作好古善文</hi>能謹謹致孝述父之志曲而不黷次曰<lb/>
某<hi>下或有少字</hi>曰某皆以進士貢女子三人愈少公十九歳<lb/>
<hi>公大厯三年生至是年五十五故云少公十九歳少或作以非</hi>以童子得見於今四十<lb/>
年始以師視公而終以兄事焉公待我一以朋友不以<lb/>
<pb n="KR4c0046_WYG_033-5b"/>
㓜壯先後致異公可謂篤厚文行君子矣其銘曰<lb/>
后緡竇逃閔腹子夏以再家竇為氏<hi>昔有過澆滅夏后相后緡万娠逃歸</hi>
<hi>自竇生少康少康二子曰杼曰龍龍居有仍遂為竇氏</hi>聖愕旋河犢引比<hi>史記云孔子不</hi>
<hi>得用於衛將西見趙簡子至于河聞竇鳴犢舜華之死臨河而歎曰美哉水洋洋乎邱之不濟此命也夫</hi>相<lb/>
嬰撥漢納孔軌<hi>撥或作發竇太后從兄子嬰相武帝武帝太后好黄老而嬰隆推儒術貶道家</hi>
<hi>言此云撥漢納孔軌葢謂撥漢家黄老之習而納之孔子之道</hi>後去觀津而家平陵<hi>而或</hi>
<hi>作西貫觀音</hi>遙遙厥緒夫子是承<hi>何昌㝢為吏部有姓閔者求官自曰子騫後昌㝢笑</hi>
<hi>曰遙遙華胄遙遙字出此</hi>我敬其人我懐其徳作詩孔哀質于幽刻<lb/>
<pb n="KR4c0046_WYG_033-6a"/>
　　　唐正議大夫尚書左丞孔公墓誌銘<hi>孔戣新舊史皆有傳</hi>
孔子之後三十八世有孫曰戣字君嚴<hi>孔子後三十五世曰務本務本</hi>
<hi>子如珪如珪子岑父岑父五子載戡戣戢戵</hi>事唐為尚書左丞<hi>長慶二年以戣為尚書左</hi>
<hi>丞</hi>年七十三三上書去官<hi>上上或無三字</hi>天子以為禮部尚書<lb/>
禄之終身而不敢煩以政<hi>長慶三年戣累表請老詔戣以禮部尚書致仕優詔襃美</hi>
<hi>如漢徵士故事</hi>吏部侍郎韓愈常賢其能<hi>或無韓字</hi>謂曰公尚壯上<lb/>
三留奚去之果<hi>留下或有公字</hi>曰吾敢要君吾年至一宜去吾<lb/>
為左丞不能進退郎官唯相之為二宜去<hi>方从杭本無至字云洪引</hi>
<pb n="KR4c0046_WYG_033-6b"/>
<hi>龔勝邴漢俱乞骸骨答詔古者有司年至則致事今大夫年至矣恐未必然今按洪所引漢事文理甚明方以</hi>
<hi>欲从杭本之故遂以為未必然而不取殊不可曉今正之一本乙君吾二字語尤健但如此則君下却少一吾</hi>
<hi>字不敢輙補耳又郎官或作郎中</hi>愈又曰古之老於鄉者將自佚非自<lb/>
苦閭井田宅具在親戚之不仕與倦而歸者不在東阡<lb/>
在北陌可杖屨來徃也今異於是公誰與居且公雖貴<lb/>
而無留資何恃而歸曰吾負二宜去尚奚顧子言愈靣<lb/>
歎曰公於是乎賢遠於人<hi>於是或作是於非於音烏或無賢字皆  是</hi>明日<lb/>
奏疏曰臣與孔戣同在南省數與相見<hi>相上或有孔戣字  今按上下</hi>
<pb n="KR4c0046_WYG_033-7a"/>
<hi>文孔戣字多此不宜有  數音朔</hi>戣為人守節清苦論議正平<hi>或作平正平或</hi>
<hi>作直</hi>年纔七十筋力耳目未覺衰老憂國忘家用意至到<lb/>
如戣軰在朝不過三數人陛下不宜茍順其求不留自<lb/>
助也不報明年長慶四年正月已未公年七十四告薨<lb/>
於家贈兵部尚書公始以進士<hi>建中元年戣第進士</hi>佐三府官至<lb/>
殿中侍御史元和元年以大理正徵累遷江州刺史諌<lb/>
議大夫事有害於正者無所不言加皇太子侍讀改給<lb/>
事中言京兆尹阿縱罪人詔奪京兆尹三月之俸<hi>三上或無</hi>
<pb n="KR4c0046_WYG_033-7b"/>
<hi>尹字戣為給事中江西觀察使李少和坐贓獄寢不下博陵崔易簡殺從父兄鞠狀具京兆尹左右三翻其情</hi>
<hi>戣慷慨正論貶少和殺易簡奪尹三月俸</hi>權知尚書右丞明年拜右丞<hi>或作拜左</hi>
<hi>丞或两皆作左戣元和中未嘗為左丞葢權知右丞事踰年而正除右丞長慶二年還自廣州乃為左丞耳新</hi>
<hi>舊史戣傳皆誤南海碑石本可攷也而山谷本於為尚書左丞之上从蜀本增一復字葢於元和两次除授皆</hi>
<hi>已誤作左丞故又誤謂長慶為再除也陳齊之又去拜右丞三字皆非</hi>改華州刺史明州<lb/>
歳貢海蟲淡菜蛤蚶可食之属自海抵京師道路水陸<lb/>
逓夫積功歳為四十三萬六千人奏䟽罷之<hi>改華州刺史或在罷</hi>
<hi>貢海物之下華州乃輸貢之途此䟽專為逓夫而言也新史亦可攷或無可食二字</hi>下邽令笞外<lb/>
<pb n="KR4c0046_WYG_033-8a"/>
按小兒<hi>外按或作按外之今按唐㑹要每歳冬以鷹犬岀近畿習狩謂  外按使領徒數百恃恩恣横</hi>
<hi>郡邑煩擾元和九年裴寰為下邽令疾其擾人但據文供饋使者歸乃譛寰有慢言上大怒宰相武元衡中丞</hi>
<hi>裴度懇救甚切即此事也小兒事見順宗實録</hi>繫御史獄公上䟽理之詔釋下<lb/>
邽令而以華州刺史為大理卿<hi>音邽  圭</hi>十二年自國子祭<lb/>
酒拜御史大夫嶺南節度等使<hi>元和十二年七月嶺南節度使崔詠卒帝謂裴</hi>
<hi>度曰嘗論罷蚶菜者誰歟今安在是可為朕求之度以戣對庚戌以戣為節度使</hi>約以取足境<lb/>
内諸州負錢至二百萬悉放不收蕃舶之至泊歩有下<lb/>
碇之税<hi>歩水岸渡處碇錘舟石與矴同  碇丁定切</hi>始至有閲貨之燕犀珠<lb/>
<pb n="KR4c0046_WYG_033-8b"/>
磊落賄及僕𨽻公皆罷之<hi>賄或作財</hi>絶海之商有死于吾地<lb/>
者官藏其貨滿三月無妻子之請者盡没有之<hi>没下或無有字</hi>
公曰海道以年計往復何月之拘茍有驗者悉推與之<lb/>
無筭遠近厚守宰俸而嚴其法嶺南以口為貨其荒阻<lb/>
處父子相縳為奴公一禁之<hi>縳或作傳或無公一禁之四字</hi>有随公吏<lb/>
<hi>吏上或有之字</hi>得無名兒蓄不言官有訟者公召殺之山谷諸<lb/>
黄世自聚為豪觀吏厚薄緩急<hi>觀下或有察字非是自貞元中黄洞諸蠻叛久</hi>
<hi>不平</hi>或叛或從容桂二管<hi>容管經略使楊旻桂管觀察使裴行立</hi>利其虜掠<lb/>
<pb n="KR4c0046_WYG_033-9a"/>
請合兵討之冀一有功有所指取當是時天子以武定<lb/>
淮西河南北<hi>武定或作定武非是</hi>用事者以破諸黄為類向意助<lb/>
之<hi>類或作願非是</hi>公屢言遠人急之則惜性命相屯聚為冦緩<lb/>
之則自相怨恨而散此禽獸耳<hi>恨下或有焉字無而散字或焉字在散字下此</hi>
<hi>上或有况字或無耳字</hi>但可自計利害不足與論是非天子入先<lb/>
言遂歛兵江西岳鄂湖南嶺南㑹容桂之吏以討之被<lb/>
霧露毒相枕藉死百無一還安南乗勢殺都䕶李象古<lb/>
<hi>元和十四年十月安南軍亂殺都䕶李象古</hi>桂將裴行立容將楊旻皆無功<lb/>
<pb n="KR4c0046_WYG_033-9b"/>
數月自死<hi>月或作日非是</hi>嶺南囂然祠部歳下廣州祭南海廟<lb/>
廟入海口為州者皆憚之不自奉事常稱疾命從事自<lb/>
代唯公歳常自行<hi>常自或作自常非是事見本集南海神廟碑云</hi>官吏刻石為<lb/>
詩美之<hi>詩或作詞</hi>十五年遷尚書吏部侍郎公之北歸不載<lb/>
南物奴婢之籍不增一人長慶元年改右散騎常侍二<lb/>
年而為尚書左丞曾祖諱務本滄州東光令祖諱如珪<lb/>
海州司户參軍贈尚書工部郎中皇考諱岑父祕書省<lb/>
著作佐郎贈尚書左僕射公夫人京兆韋氏父种大理<lb/>
<pb n="KR4c0046_WYG_033-10a"/>
評事有四子長曰温質四門博士遵孺遵憲温裕<hi>下温或作</hi>
<hi>遵方云作温與傳合葢晚年皆从温世系表云四子皆从温非也  今按上文長子已名温質則非晚年从温</hi>
<hi>也豈以嫡庶為異耶然非要切不必强觧</hi>皆明經女子長嫁中書舍人平陽<lb/>
路隋其季者㓜公之昆弟五人載戡戢戵<hi>音衢</hi>公於次為<lb/>
第二公之薨戢自湖南入為少府監<hi>長慶元年正月戢自湖南觀察又為</hi>
<hi>少府監</hi>其年八月甲申戢與公子𦵏公于河南河隂廣武<lb/>
原<hi>河隂縣名属河南</hi>先公僕射墓之左銘曰<lb/>
孔世卅八<hi>卅或作三十此銘皆以四言為句作三十者非  今按卅依字當作<graphic n="KR2497" url="https://raw.githubusercontent.com/kanripo/KR-Gaiji/master/images/KR2497.png" mimeType="image/png"/>蘓合切</hi>吾見<lb/>
<pb n="KR4c0046_WYG_033-10b"/>
其孫白而長身<hi>白或作自非是</hi>寡笑與言其尚類也<hi>或作耶</hi>莫與<lb/>
之倫徳則多有請考于文<lb/>
　　　故江南西道觀察使贈左散騎常侍太原王公<lb/>
　　　墓誌銘<hi>或有中大夫洪州刺史兼御史中丞十二字  王𢎞仲嘗為連州司户公為連</hi>
　　　　<hi>之陽山令嘗為作燕喜亭記後為江南西道觀察使公時刺袁州又為作滕王閣記至是</hi>
　　　　<hi>銘其墓又為神道碑然則公於𢎞中可謂厚矣邵氏聞見録曰孔子作經使後世讀易者</hi>
　　　　<hi>如無春秋讀書者如無詩其法固不知也獨韓退之作王仲舒碑又作誌蘇子瞻作司馬</hi>
　　　　<hi>君實行狀又作碑其事同其詞各異庶幾知之矣碑見二十一巻</hi>
<pb n="KR4c0046_WYG_033-11a"/>
公諱仲舒字𢎞中<hi>并州祈人</hi>少孤奉其母居江南游學有名<lb/>
貞元十年以賢良方正拜左拾遺改右補闕禮部考功<lb/>
吏部三員外郎貶連州司户參軍改夔州司馬佐江陵<lb/>
使改祠部員外郎復除吏部員外郎<hi>或無復字吏部員外下或無郎字</hi>
遷職方郎中知制誥出為峽州刺史<hi>峽州説已見前</hi>遷廬州未<lb/>
至丁母憂服闋改婺州蘇州刺史<hi>闋或作缺改或作除</hi>徵拜中書<lb/>
舍人既至謂人曰吾老不樂與少年治文書<hi>樂或作宜文書下或</hi>
<hi>有事字</hi>得一道有地六七郡為之三年貧可富亂可治身<lb/>
<pb n="KR4c0046_WYG_033-11b"/>
安功立無愧於國家可也日日語人丞相聞問語驗即<lb/>
除江南西道觀察使兼御史中丞至則奏罷㩁酒錢九<lb/>
千萬以其利與民<hi>千或作十與民或作丐貧民方云諸本以後語誤入醸户非盡貧民  今</hi>
<hi>按丐貧民一語下文已有不應再出方本是也但其説非是除酒㩁葢與民共之使得自醸非直以錢九千萬</hi>
<hi>與醸户也</hi>又罷軍吏官債五千萬悉焚簿文書<hi>或無文字</hi>又出庫<lb/>
錢二千萬以丐貧民遭旱不能供税者禁浮屠及老子<lb/>
為僧道士<hi>禁或作學此今按作學非是但下文自有浮屠老子字  不應重出且其文理亦不明白</hi>
<hi>疑此自浮至為六字亦是衍文去之則文理通暢矣但無本可證不敢刪耳</hi>不得於吾界内<lb/>
<pb n="KR4c0046_WYG_033-12a"/>
因山野立浮屠老子像<hi>界下或無内字山或作出立或作去皆非是</hi>以其誑<lb/>
丐漁利奪編人之産<hi>其字疑衍編或作經乃今按以民為人葢避諱當作民  是下求人</hi>
<hi>利害與人吏約放此</hi>在官四年數其蓄積錢餘於庫米餘於廪朝<lb/>
廷選公卿於外將徵以為左丞<hi>或無以字</hi>吏部已用薛尚書<lb/>
代之矣<hi>長慶三年十一月以尚書左丞薛放代仲舒鎮江西</hi>長慶三年十一月十<lb/>
七日未命而薨年六十二天子為之罷朝贈左散騎常<lb/>
侍遠近相弔以四年二月某日𦵏于河南某縣先塋之<lb/>
側公之為拾遺朝退天子謂宰相曰第㡬人非王某邪<lb/>
<pb n="KR4c0046_WYG_033-12b"/>
是時公方與陽城更䟽論裴延齡詐妄士大夫重之為<lb/>
考功吏部郎也下莫敢有欺犯之者非其人雖與同列<lb/>
未嘗比數收拾故遭讒而貶在制誥<hi>在或作及知二字</hi>盡力直<lb/>
友人之屈<hi>友人葢楊憑憑尹京兆日御史中丞李夷簡劾憑江西姦贓貶臨賀尉云屈一作寃</hi>不<lb/>
以權臣為意又被讒而出元和初婺州大旱人餓死户<lb/>
口亡十七八<hi>或無口字</hi>公居五年完富如初按劾羣吏奏其<lb/>
贓罪州部清整加賜金紫其在蘇州治稱第一公所至<lb/>
輙先求人利害廢置所宜<hi>利或作之李云古本無利字神道碑周知俗之病亦無利</hi>
<pb n="KR4c0046_WYG_033-13a"/>
<hi>字有今按下文云廢置所宜則此句合  利字古本偶皆脱漏不足為据</hi>閉閤草奏又具為<lb/>
科條與人吏約事備<hi>下或有悉字或有複出事字上今按文勢疑當有悉字在備字</hi>
一旦張下民無不抃呌喜悦或初若小煩旬歳皆稱其<lb/>
便公所為文章無世俗氣其所樹立殆不可學曽祖諱<lb/>
𤣥暕比部員外郎<hi>或無諱字下同</hi>祖諱景肅丹陽太守考諱政<lb/>
<hi>或作某</hi>襄鄧等州防禦使鄂州採訪使贈工部尚書<hi>工或作吏</hi>
公先妣渤海李氏贈渤海郡太君<hi>或無太字</hi>公娶其舅女有<lb/>
子男七人初哲貞𢎞泰復洄初進士及第哲文學俱善<lb/>
<pb n="KR4c0046_WYG_033-13b"/>
其餘㓜也長女壻劉仁師髙陵令次女壻李行脩尚書<lb/>
刑部員外郎<hi>脩或作循或無郎字</hi>銘曰<lb/>
氣鋭而堅又剛以嚴哲人之常<hi>又或作文哲或作若皆非是</hi>愛人盡<lb/>
已不倦以止乃吏之方與其友處順若婦女何徳之光<lb/>
墓之有石我最其迹萬世之藏<hi>之有或作中之最或作撮或作載方云集韻最</hi>
<hi>撮之省文計今按方説非也史漢功臣傳末總  其功皆以最字起之</hi>
　　　殿中少監馬君墓誌<hi>或有銘字</hi>
君諱繼祖<hi>繼祖始生徳宗賜名退而笑曰是有二義謂之索繫組事見國史補</hi>司徒贈太<lb/>
<pb n="KR4c0046_WYG_033-14a"/>
師北平莊武王之孫<hi>北平王馬燧也</hi>少府監贈太子少傅諱暢<lb/>
之子<hi>燧二子彚暢暢娶盧氏生二子長敖次繼祖</hi>生四歳以門功拜太子舍<lb/>
人積三十四年五轉而至殿中少監年三十七以卒有<lb/>
男八人女二人始余初冠應進士貢在京師<hi>貢一作舉</hi>窮不<lb/>
自存<hi>不下或有能字</hi>以故人稚弟拜北平王於馬前<hi>貞元三年平涼之盟</hi>
<hi>馬燧預議韓弇時以殿中侍御史為判官死焉其年罷燧兵奉朝請京師弇公之兄也</hi>王問而憐<lb/>
之因得見於安邑里第王軫其寒飢賜食與衣<hi>食上方無賜字</hi>
<hi>方今按無賜字即不成文  説非是食衣並讀如字</hi>召二子使為之主其季遇我<lb/>
<pb n="KR4c0046_WYG_033-14b"/>
特厚少府監贈太子少傅者也姆抱㓜子立側<hi>儀禮姆纚笄宵</hi>
<hi>衣在其右注姆婦人年五十無子出而不復嫁能以婦道教人者若今時乳母矣  姆莫捕切又莫豆切</hi>眉<lb/>
眼如畫髪漆黒肌肉玉雪可念殿中君也<hi>方云畫胡麥切左思嬌女</hi>
<hi>詩眉目璨如畫非今按畫當音胡卦切左詩叶韻故尔髪下或有如字  是念或作憐妬記云王丞相於青踈</hi>
<hi>臺中觀有两三兒騎羊皆端正可念黄魯直亦嘗用玉雪可念語</hi>當是時見王於北亭<lb/>
猶髙山深林鉅谷<hi>或無鉅谷二字</hi>龍虎變化不測傑魁人也退<lb/>
見少傅翠竹碧梧<hi>碧或作蒼</hi>鸞鵠停峙能守其業者也<hi>業或作恭</hi>
<hi>非是</hi>㓜子姢好静秀瑤環瑜珥蘭茁其芽<hi>又茁鄒滑切  側劣切</hi>稱<lb/>
<pb n="KR4c0046_WYG_033-15a"/>
其家兒也後四五年吾成進士<hi>公貞元八年登第</hi>去而東㳺哭<lb/>
北平王於客舍<hi>十一年五月公東歸河陽八月燧卒</hi>後十五六年吾為尚<lb/>
書都官郎分司東都而分府少傅卒哭之<hi>分府此見當時分司官之</hi>
<hi>稱號或無此二字非是元和五年暢卒自貞元十一年至是凡十六年</hi>又十餘年至今哭<lb/>
少監焉<hi>長慶初繼祖卒</hi>嗚呼吾未耄老自始至今未四十年而<lb/>
哭其祖子孫三世于人世何如也<hi>句末六字疑衍</hi>人欲久不死<lb/>
而觀居此世者何也<hi>李本云晁以道乙居字而今按此篇末两三句不可曉疑  字當作</hi>
<hi>亦而何下當有如字葢誤寫著上文也然無别本可證姑闕以俟知者</hi>
<pb n="KR4c0046_WYG_033-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻三十三<lb/>
</p>
<p>
</p>
  </div>
</body>
</text>
</TEI>
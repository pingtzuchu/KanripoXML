<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻二十五</head> <lb/>
    <p>
<pb n="KR4c0046_WYG_025-1a"/>
欽定四庫全書<lb/>
　東雅堂昌黎集註巻二十五<lb/>
　　碑誌<lb/>
　　　登封縣尉盧殷墓誌<hi>孟郊詩有弔盧殷十首其一云登封草木深登封道</hi>
　　　　<hi>路㣲日月不與光莓苔空生衣可憐無子翁蚍蜉縁病肌攣卧嵗時長漣漣但幽噫幽噫</hi>
　　　　<hi>虎豹間此外相訪稀至親惟有詩抱心死有歸河南韓先生後君作因依磨一片嵌巖書</hi>
　　　　<hi>千古光輝葢謂公以河南令為盧作此誌也時元和五年</hi>
元和五年十月日范陽盧殷以故登封縣尉卒登封年<lb/>
<pb n="KR4c0046_WYG_025-1b"/>
六十五<hi>月下或有五字</hi>君能為詩自少至老詩可録傳者在紙<lb/>
凡千餘篇無書不讀然止用以資為詩<hi>或無在紙二字以下或有自字</hi>
與諌議大夫孟簡協律孟郊監察御史馮宿好期相推<lb/>
挽卒以病不能為官在登封盡寫所為詩抵故宰相東<lb/>
都留守鄭公餘慶<hi>抵或作投或無公守</hi>留守數以白米周其家書<lb/>
薦宰相宰相不能用竟飢寒死登封将死自為書告留<lb/>
守與河南尹<hi>房式也</hi>乞𦵏已又為詩與常所来往河南尹<lb/>
韓愈曰為我具棺留守尹為具凡𦵏事韓愈與買棺又<lb/>
<pb n="KR4c0046_WYG_025-2a"/>
又為作銘十一月某日𦵏嵩下鄭夫人墓中<hi>嵩下或有山字</hi>君<lb/>
始娶滎陽鄭氏後娶隴西李氏生男輒死卒無子女一<lb/>
人<hi>女上或有子字</hi>學浮屠法不嫁為比邱尼云<lb/>
　　　興元少尹房君墓誌<hi>房君武也公嘗為其夫人鄭氏作殯表今又誌其墓</hi>
房故為官族<hi>官或作宦</hi>稱世有人自太尉琯<hi>琯字次律河南人</hi>以徳<lb/>
行為相相𤣥宗肅宗<hi>天寳十五年七月𤣥宗拜琯吏部尚書同平章事至徳二年五月罷</hi>
<hi>廣徳元年卒贈太尉</hi>名聲益彰徹大行世號其門為太尉家宗族<lb/>
子弟皆法象其賢公曽祖諱𤣥静尚書膳部郎中厯資<lb/>
<pb n="KR4c0046_WYG_025-2b"/>
簡涇隰四州刺史太尉之叔父也<hi>𤣥静父彦雲有二子長曰𤣥基次曰𤣥静</hi>
<hi>𤣥基子融天后朝正諌大夫同鳯閣鸞臺平章事融子琯</hi>祖諱肱為虢州司馬父諱<lb/>
巒<hi>或作欒</hi>都水使者皆名能守家法公諱武字某以明經<lb/>
厯官至興元少尹謹飭畏慎年七十三以其官終㓜壮<lb/>
為良子弟老為賢父兄厯十二官處事無纎毫過差嘗<lb/>
以殿中侍御史副丹陽軍使其後為盩厔令施州刺史<lb/>
丹陽盩厔施州吏民至今思之<hi>盩音輈厔音窒扶風曰縣名水曲曰盩山曲</hi>
<hi>厔前漢行幸盩厔五柞宫</hi>娶滎陽鄭氏女生男六人其長曰次卿次<lb/>
<pb n="KR4c0046_WYG_025-3a"/>
卿有大才不能俯仰順時年四十餘尚守京兆興平尉<lb/>
然其友皆曰房氏有子也次曰次公次膺次回次衡次<lb/>
元始學而未仕女三人皆嫁為士人妻<hi>士人或作人士</hi>初公之<lb/>
在施州夫人卒焉殯於江陵元和五年次卿與其羣弟<lb/>
奉公之喪自興元至堂殯于伊水之南<hi>公改𦵏服議殯於堂謂之殯</hi>
六年正月次公奉夫人之喪自江陵至遂以其月十四<lb/>
日合𦵏河南緱氏之髙龍原公母弟式自給事中為河<lb/>
南尹孝友慈良盡費其財以奉公𦵏未𦵏之一月詔以<lb/>
<pb n="KR4c0046_WYG_025-3b"/>
河南為御史中丞領宣州觀察使<hi>中丞或作大夫</hi>將行<hi>或作往</hi>召<lb/>
河南令韓愈泣謂曰吾兄之𦵏於是而吾為尹於是吾<lb/>
以為得盡其道於吾兄也今壓於上命不得視吾兄之<lb/>
棺入此圡也豈非天邪子與吾兒次卿游我重知子凡<lb/>
吾兄之終事将子是託焉愈既不獲辭既助其凡役事<lb/>
退又為銘云<lb/>
有位有年<hi>年或作名</hi>有弟有子従先人𦵏是謂受祉<lb/>
　　　河南少尹李公墓誌銘<hi>李素也據史李素無傳于李錡傳附見焉</hi>
<pb n="KR4c0046_WYG_025-4a"/>
元和七年二月一日河南少尹李公卒年五十八<hi>尹下或有</hi>
<hi>隴西字或作陸渾</hi>斂之三月某甲子𦵏河南伊闕鳴皋山下<hi>或作</hi>
<hi>八月丁亥朔十六日壬寅考之史亦合伊闕或作陸渾考唐志鳴皋實在陸渾</hi>前事之月其子<lb/>
道敏哭再拜授使者公行狀<hi>公或作功非是</hi>以幣走京師乞銘<lb/>
於博士韓愈曰<hi>於或作于</hi>少尹將以某月日𦵏<hi>月下或有某字</hi>宜有<lb/>
銘其不肖嗣道敏杖而執事不敢違次不得跣以請愈<lb/>
曰公行應銘法<hi>公方作功是今按若從方本則此句無首而下句  又禮𦵏亦無所承其誤明</hi>
子又禮𦵏敢不諾而銘諸<hi>或無𦵏字或無而銘諸三字或無諾而二字皆非是</hi>公<lb/>
<pb n="KR4c0046_WYG_025-4b"/>
諱素字某<hi>或作字貞</hi>生七歳䘮其父貧不能家母夫人提以<lb/>
歸敎育於其外氏<hi>育或作蓄于下或無其字</hi>以明經選主虢之𢎞農<lb/>
簿又尉陜之芮城李丞相泌觀察陜虢以材署運使従<lb/>
事以課遷尉京兆鄠<hi>邑名古冇扈國  鄠音户</hi>考滿以書判出其倫<lb/>
選主萬年簿<hi>倫上或無其字主或作注非是</hi>而母夫人固在食其禄母<lb/>
夫人卒三年改尉長安遷監察御史奏貶九卿一人<hi>貶或</hi>
<hi>作敗</hi>改詹事丞遷殿中侍御史由度支員外郎選令萬年<lb/>
<hi>或無郎字選令萬年或年遷萬年令</hi>公主奪驛田<hi>主下或有簿字云簿如簿録之簿非是</hi>京<lb/>
<pb n="KR4c0046_WYG_025-5a"/>
兆尹符縣割畀之公不與改度支郎中使<hi>度支或作屯田</hi>侍郎<lb/>
介恃<hi>或作特非是元和元年四日以兵部侍郎李巽為度支鹽纎轉運使</hi>不禮其屬大夫<lb/>
士擅喜怒賞罰<hi>或無擅字</hi>公獨入讓不受劉闢平上以蜀賞<lb/>
髙崇文尚書省以崇文幕府争鹽井因軍便不便命公<lb/>
使崇文<hi>以崇或作與崇或無不便字</hi>崇文命幕府唯公命從即其日<lb/>
事已疏奏<hi>事已或作事以</hi>侍郎外稱其能竟坐前敢抗已衢州<lb/>
飢擇刺史侍郎曰莫如郎李某<hi>如郎下或有中字</hi>遂刺衢州至<lb/>
一月遷蘇州<hi>遷下或有刺字時以杜康兼為蘇州刺史兼曰李錡且反必且奏族臣上因留為吏</hi>
<pb n="KR4c0046_WYG_025-5b"/>
<hi>部郎中而以素為蘇州刺史</hi>李錡前反權將之戍諸州者<hi>或無權之二字</hi>刺<lb/>
史至斂手無敢與敵<hi>或無敢敵字或無敢字皆非是二年十月鎮海節度使李錡反先是</hi>
<hi>錡選腹心五人為所部五州鎮将姚志安處蘇州李深處常州趙唯忠處湖州丘自明處杭州髙肅處睦州察</hi>
<hi>刺史動静及將反各令殺其刺史</hi>公至十二日錡反公將左右與賊戰<lb/>
州門不勝賊呼入公端坐立責以義<hi>端或作號非是</hi>皆斂兵立<lb/>
不逼錡命械致公軍將斬以徇及境錡適敗縛<hi>或無縛字</hi>公<lb/>
脱械還走州<hi>錡反素為志安所敗生致於錡具桎梏釘于船舷未及京口十月潤州大将張子良</hi>
<hi>李逢仙等執錡素獲免</hi>賊急卒不暇走死民抱扶迎盡出<hi>急卒一作竟平</hi>
<pb n="KR4c0046_WYG_025-6a"/>
<hi>速今按州字句絶賊即錡将之戍州作亂者以公至之  不及走死為州民執以迎公耳然民字以下必有脱</hi>
<hi>誤</hi>天子使貴人持紫衣金魚以賜居三年州稱治拜河<lb/>
南少尹行大尹事<hi>六年三月以河南尹郄士美為昭義軍節度使以素為少尹行大尹事七</hi>
<hi>年二月許孟容自兵部侍郎代素為尹</hi>吕氏子炅棄其妻著道士衣冠<hi>或無</hi>
<hi>衣字</hi>謝母曰當學仙王屋山去數月復出間詣公公立之<lb/>
府門外使吏卒脱道士冠給冠帶送付其母黜屬令二<lb/>
人以贓減民賦錢嵗五千萬<hi>贓或作臧古通用然不知此句當如何讀若臧字屬</hi>
<hi>上句即下文減賦别為一事若屬下句即是以所沒入之臧代民賦錢也但屬上句者語意差澁耳千或作十</hi>
<pb n="KR4c0046_WYG_025-6b"/>
請緩民輸期一月詔天下輸皆緩一月公一㫁治不收<lb/>
聲事常出名上曽祖𢎞泰簡州刺史<hi>𢎞或作純</hi>祖乾秀伊闕<lb/>
令父爕宣州刺史贈絳州刺史母夫人燉煌張氏其舅<lb/>
參有大名<hi>氏下或有封西平郡太君六字参或作泰</hi>公之配曰彭城劉氏夫<lb/>
人<hi>公或作君氏夫人下或有封彭城縣君五字</hi>夫人先卒其𦵏以夫人祔夫<lb/>
人曾祖曰子𤣥祖曰餗皆有大名公之子男四人長曰<lb/>
道敏舉進士其次曰道樞其次曰道本道易皆好學而<lb/>
文<hi>或無其次曰道樞五字樞下或無其次曰三字道易上或冇其次曰字</hi>女一人嫁蘇之<lb/>
<pb n="KR4c0046_WYG_025-7a"/>
海鹽尉韋潛自簡州而下皆𦵏鳴皋山下銘曰<lb/>
髙其上而坎其中<hi>上下或有立字立或作丘或作山</hi>以為公之宫奈何<lb/>
乎公<lb/>
　　　集賢院校理石君墓誌銘<hi>校理下或有京兆昭應尉五字洪左焉重</hi>
　　　　<hi>𦙍于河陽公嘗有詩及序送之至是卒公祭以文又銘其墓</hi>
君諱洪字濬川其先姓烏石蘭九代祖猛始從拓拔氏<lb/>
入夏居河南<hi>九或作七下文七世為曾祖則此當作九拓拔或作跖䟦廣韻引周書王秉王興並</hi>
<hi>賜姓拓至氏又有拓拔氏初黄帝子昌意少子受封北土黄帝以土徳王北俗謂土為拓謂石為拔故以拓拔</hi>
<pb n="KR4c0046_WYG_025-7b"/>
<hi>為氏跋亦一作拔或説自云拓天而生拔地而長遂以為氏後魏孝文太和二十年改為元氏夏謂中夏也</hi>
<hi>拓音託拔蒲撥切</hi>遂去烏與蘭獨姓石氏而官號大司空<hi>後魏孝文</hi>
<hi>皇帝太和十八年遷都洛陽二十年盡改複姓故烏石蘭止為石氏以河南為望後魏官氏志烏石蘭氏改姓</hi>
<hi>石氏有司空蘭陵公石猛</hi>後七世至行褒官至易州刺史於君為曽<lb/>
祖易州生婺州金華令諱懐一卒𦵏洛陽北山金華生<lb/>
君之考諱平為太子家令𦵏金華墓東而尚書水部郎<lb/>
劉復為之銘君生七年喪其母九年而喪其父能力學<lb/>
行去黄州録事叅軍<hi>李翺嘗有薦洪狀謂明經出身曽任冀州紏曹黄字葢誤也</hi>則<lb/>
<pb n="KR4c0046_WYG_025-8a"/>
不仕而退處東都洛上十餘年行益修學益進交遊益<lb/>
附聲號聞四海<hi>或作方</hi>故相國鄭公餘慶留守東都上言<lb/>
洪可付史筆李建拜御史<hi>建字杓直元和三年十月髙郢為御史大夫奏建為殿中</hi>
<hi>侍御史建舉洪自代</hi>崔周禎為補闕<hi>禎或作楨考周頌從示兩今按大雅文王詩從木當  存</hi>
<hi>之</hi>皆舉以讓宣歙池之使<hi>盧/坦</hi>與浙東使<hi>薛苹</hi>交牒署君從<lb/>
事<hi>君下或有為字</hi>河陽節度烏大夫重𦙍間以幣先走廬下<hi>走下</hi>
<hi>或有君字</hi>故為河陽得<hi>得上或/有所字</hi>佐河陽軍<hi>元和五年四月以烏重𦙍為河陽節</hi>
<hi>度使表洪為府叅軍</hi>吏治民寛考功奏従事考君獨於天下為第<lb/>
<pb n="KR4c0046_WYG_025-8b"/>
一元和六年詔下河南徴拜京兆昭應尉校理集賢御<lb/>
書眀年六月甲午疾卒年四十二娶彭城劉氏女故相<lb/>
國晏之兄孫生男二人八嵗曰壬四嵗曰申女子二人<lb/>
顧言曰𦵏死所七月甲申葬萬年白虎原既病謂其游<lb/>
韓愈曰子以吾銘<hi>以或作與</hi>銘曰生之艱成之又艱若有以<lb/>
為而止於斯<lb/>
　　　唐故江西觀察使韋公墓誌銘<hi>諸題唐故或有或無或有銘字</hi>
　　　　<hi>或無銘字皆从舊本石本多用大唐字牧韋丹新史列之循吏傳皆取公墓誌及杜  所</hi>
<pb n="KR4c0046_WYG_025-9a"/>
　　　　<hi>作遺愛碑為之</hi>
公諱丹字某姓韋氏<hi>字某或作字文明</hi>六世祖孝寛仕周有功<lb/>
以公開號於鄖<hi>孝寛名权裕以字行仕周為大司空封鄖國公左氏鄖人軍其郊  鄖音云</hi>
鄖公之子孫世為大官<hi>孝寛子津位内史侍郎户部侍郎判尚書事津子琨字𤣥理唐</hi>
<hi>太子詹事封武陽縣琨子㓜平岐州叅軍㓜平子抱貞梓州刺史</hi>唯公之父政卒雒縣<lb/>
丞贈虢州刺史公既孤以甥孫從太師魯公真卿學太<lb/>
師愛之<hi>或無太史愛之四字</hi>舉明經第選授峽州逺安令以讓其<lb/>
庶兄<hi>峽或作硤考地理志當作峽</hi>入紫閣山事從父熊通五經登科<lb/>
<pb n="KR4c0046_WYG_025-9b"/>
<hi>登下或有明五經三字或無登字</hi>厯校書郎咸陽尉佐邠寧軍<hi>貞元四年七月</hi>
<hi>以張獻甫為邠寧節度使獻甫表丹佐其府</hi>自監察御史為殿中侍御史徴<lb/>
拜太子舎人益有名遷起居郎吳少誠襲許州拜河陽<lb/>
行軍司馬未行少誠死改駕部員外郎<hi>河陽下或有軍字或無未行二</hi>
<hi>字少上或有適字</hi>新羅國君死公以司封郎中兼御史中丞紫<lb/>
衣金魚往弔立其嗣故事使外國者常賜州縣官十員<lb/>
使以名上以便其私號私覿官公将行曰吾天子吏使<lb/>
海外國不足於資<hi>或作貲</hi>冝上請安有賣官以受錢邪即<lb/>
<pb n="KR4c0046_WYG_025-10a"/>
具疏所以上以為賢命有司與其費<hi>或無以為賢三字</hi>至鄆州<lb/>
㑹新羅告所當立君死還拜容州刺史容管經畧招討<lb/>
使始城容州周十三里置屯田二十四所<hi>或無置字</hi>化大行<lb/>
詔加太中大夫順宗嗣位拜河南少尹行未至拜鄭滑<lb/>
行軍司馬<hi>軍上或無行字</hi>始至襄陽詔拜諌議大夫既至日言<lb/>
事不阿權臣謇然有直名遂號為才臣劉闢反圍梓州<lb/>
詔以公為東川節度使御史大夫<hi>或無詔字八月西川節度使韋皋卒度支</hi>
<hi>副使劉闢自為留後九月徴闢為給事申不受詔議者欲釋不問丹上疏以為今釋闢不誅則朝廷可指臂而</hi>
<pb n="KR4c0046_WYG_025-10b"/>
<hi>使者唯兩京耳此外誰不為叛上善其言以丹為東川節度使兼御史大夫代李康</hi>公行至漢中<lb/>
上疏言梓州在圍間守方盡力不可易将徴還入議蜀<lb/>
事<hi>徴上或有請字</hi>劉闢去梓州因以梓州讓髙崇文<hi>元和元年正月以左</hi>
<hi>行營節度使髙崇文討闢三月丹至漢中表言崇文客軍逺闢無所資若與梓州級其士心必能有功四月以</hi>
<hi>崇文為東川節度副使知節度使事</hi>拜晉慈隰等州觀察使御使<hi>是月以丹</hi>
<hi>為晉慈隰三州觀察使</hi>自扶風縣男進封武陽郡開國公食邑二<lb/>
千户<hi>或無邑字</hi>將行上言臣所治三州非要害地不足張職<lb/>
為國家費不如屬之河東便上以為忠<hi>或無上以為忠四字疑或公自</hi>
<pb n="KR4c0046_WYG_025-11a"/>
<hi>以前有上以為賢語涉重複故刪其一不知當存何字也</hi>一嵗拜洪州刺史江南西<lb/>
道觀察使以晉慈隰屬河東<hi>元和二年正月以宰相杜黄裳為河中晉綘慈隰節</hi>
<hi>度使是日以丹為江西觀察使</hi>公既至則計口受俸錢委其餘於官罷<lb/>
八州無事之食耆<hi>洪江饒䖍吉信撫袁八州</hi>以聚其材始敎人為瓦<lb/>
屋取材于山召陶工敎人陶聚材瓦於場度其費以為<lb/>
估不取贏利凡取材瓦於官業定而受其償從令者免<lb/>
其賦之半逃未復者官與為之貧不能者畀之財<hi>畀或作裨</hi>
<hi>財或作材</hi>載食與漿親往勸之為瓦屋凡三千七百為重屋<lb/>
<pb n="KR4c0046_WYG_025-11b"/>
四千七百民無火憂暑濕則乗其髙别命置南北市營<lb/>
諸軍嵗旱種不入土募人就功厚與之直而給其食業<lb/>
成人不病飢為長衢南北夾兩營<hi>或無長字</hi>東西七里人去<lb/>
渫汚氣益蘇<hi>汚或作汗</hi>復作南昌縣徙廐千髙地因其廢倉<lb/>
大屋馬以不連死<hi>馬或作焉不或作為死或作廐新史作以廢倉為新廐馬息不死</hi>明<lb/>
年築堤扞江長十二里疏為斗門以走<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>水公去位之<lb/>
明年江水平堤老㓜泣而思曰<hi>老上或有既退二字</hi>無此堤吾屍<lb/>
其流入海矣灌陂塘五百九十八得田萬二千頃凡為<lb/>
<pb n="KR4c0046_WYG_025-12a"/>
民去害興利若嗜欲居三年於江西八州無遺便其大<lb/>
如是其細可畧也<hi>其大下九字閣杭李謝本作其大不可畧如是或作其大畧如是皆非是</hi>
<hi>一無也字</hi>卒有違令當死者公不果於誅杖而遣之去上書<lb/>
告公所為不法若干條<hi>法字或有者字</hi>朝廷方勇於治且以為<lb/>
公名才能臣治功聞天下不辨則受垢詔罷官留江西<lb/>
待辨使未至月餘公以疾薨使至辨凡卒所告事若干<lb/>
條皆無絲毫實詔笞卒百流嶺南公能益眀春秋五十<lb/>
八薨於元和五年八月六日公好施與家無剰財<hi>剰或作賸</hi>
<pb n="KR4c0046_WYG_025-12b"/>
自校書郎至為觀察使擁吏卒前走七州刺史與賔客<lb/>
處如布衣時自持卑一不易<hi>或無如布衣時四字或四字在不易下卑下或無一</hi>
<hi>字</hi>娶清河崔氏故支江令諷之女<hi>支或作枝</hi>某官某之孫有<lb/>
子曰寘年十五明經及第嗣其家業後夫人蘭陵蕭氏<lb/>
中書令華之孫殿中侍御史恒之女皆先公終有女一<lb/>
<hi>或無史字</hi>凡公男若干人女若干人<hi>或無女若干人四字杜牧作遺愛碑云有子三</hi>
<hi>寘宙岫宙咸通中檢校尚書左僕射同平章事充嶺南節度岫終福建觀察使寘無聞唐史世系表則著寘宙</hi>
<hi>審而遺岫審大理評事</hi>明年七月壬寅從葬萬年縣少陵原<hi>或無縣字</hi>
<pb n="KR4c0046_WYG_025-13a"/>
将𦵏其従事東平吕宗禮<hi>宗禮即吕恭字敬叔温之弟</hi>與其子寘謀<lb/>
曰我公宜得直而不華者銘傳於後固不朽矣<hi>方從閣杭蜀本</hi>
<hi>無直而不華者五字及傳于後固四字而複出得銘二字云晁氏本有此字殊不知嘉祐杭本已如此大抵方</hi>
<hi>未嘗見嘉祐本也一本云我公宜得銘得銘不朽矣</hi>寘来請銘銘曰<lb/>
武陽受業始於太師<hi>即顔真卿</hi>以官讓兄自待不疑勤於紫<lb/>
閣取益以卑可謂有源卒用無疵慊慊為人<hi>慊慊或作謙謙</hi>
矯矯為官爰及江西功徳具完名聲之下獨處為難辨<lb/>
而益明仇者所歎<hi>音灘</hi>碑於墓前維昭美故納銘墓中以<lb/>
<pb n="KR4c0046_WYG_025-13b"/>
識公墓<hi>識式志切</hi>
　　　唐故河南府王屋縣尉畢君墓誌銘<lb/>
畢氏出東平<hi>畢氏本畢公髙之後其後世為東平須昌人</hi>厯漢魏晉宋齊梁<lb/>
陳士大夫不絶<hi>晉有畢湛為中書郎湛子卓字茂世大興末為吏部郎北史畢敬衆子元賔父</hi>
<hi>子相繼為兖州刺史元賔六子祖杇祖髦祖歸祖旋祖榮祖暉祖歸子義暢祖榮子義允義允子僧要祖暉子</hi>
<hi>義勰義雲</hi>入國朝有為司衛少卿貝邢廬許州刺史者曰憬<lb/>
<hi>入或作人屬上句憬河南偃師人武后時為司衛少卿</hi>憬之子構<hi>一作稱非是構字隆擇</hi>累<lb/>
官至吏部尚書卒贈黄門監是為景公<hi>新舊史有畢構傳終於戸部尚</hi>
<pb n="KR4c0046_WYG_025-14a"/>
<hi>書世系表亦作户部然舊史畢諴傳乃稱吏部</hi>景公生抗為廣平太守抗安禄<lb/>
城䧟覆其宗贈户部尚書<hi>生杭杭本抗作炕世系表作抗傳作炕而世系官職亦不</hi>
<hi>同覆其宗或作其宗覆焉</hi>尚書生坰家破時坰始四嵗<hi>四或作七</hi>與其弟<lb/>
増以俱小漏名籍得不誅為賞口賦中寳應二年河北<lb/>
平宗人宏以家財贖出之求増不得増長為河北從事<lb/>
兼官至御史中丞坰既至長安宏養於家敎讀書明經<lb/>
第<hi>明經第一句當有脱字登今按明上或經下當有中字或  字之類</hi>宏死坰益壯始自<lb/>
别為畢氏厯尉臨渙安邑王屋年六十一以元和六年<lb/>
<pb n="KR4c0046_WYG_025-14b"/>
二月二日卒於官初罷臨渙徐州節度張建封慕廣平<lb/>
之節死<hi>或作死節</hi>聞君篤行能官請相見署諸從事<hi>請上或有以幣字署</hi>
<hi>上或冇遂字按諸字疑衍</hi>攝符離令四年及尉王屋徐之從事有為<lb/>
河南尹者聞君當来喜謂人曰河南庫嵗入錢以千計<lb/>
者五六十萬<hi>入錢或作出入</hi>須謹亷吏今畢侯来吾濟矣繼數<lb/>
尹諸署於府者無不變<hi>諸或作請</hi>而畢侯固如初竟以其職<lb/>
死君睦親善事過客未嘗問有無既卒家無一錢凡棺<lb/>
與墓事<hi>墓或作𦵏</hi>皆同官與相識者事之娶清河張氏女<hi>女下</hi>
<pb n="KR4c0046_WYG_025-15a"/>
<hi>或有子字女子字疑皆因下文誤入</hi>生男四人曰鎬鉟銶鋭女子三人其<lb/>
長學浮屠法為比丘尼其季二人未嫁以其月二十五<lb/>
日後𦵏偃師之土婁銘曰<lb/>
上古愛民為官求人茍可以任位加其身其後喜權人<lb/>
自求官退而緩者身後人先故廣平死節而子不荷其<lb/>
澤王屋謹亷而神不福其謙嗚呼天與人茍無傷其穴<lb/>
與墳<lb/>
　　　試大理寺事胡君墓銘<lb/>
<pb n="KR4c0046_WYG_025-15b"/>
胡之氏别於陳<hi>周武王封胡公滿於陳其支子自稱胡氏</hi>眀允先<hi>允作作元</hi>河東<lb/>
人世勤固<hi>或作國</hi>戴厥身<hi>戴或作載</hi>籍文譜進連倫惟明允加<lb/>
武資力牛虎柔不持吏夏陽<hi>同州屬邑</hi>有施為去平陽<hi>晉州郡名</hi>
民思悲河東土河陸原宜茲人肖厚完<hi>或作後昆或作肖厚寛  今按</hi>
<hi>厚完二字見晉語</hi>五十七不足年孤兒啼死下官母弟証秩大<lb/>
夫<hi>秩或作秋胡弟証元和九年以御史大夫帥振武十三年召還此下又云友韓愈司馬徒豈十二年從征</hi>
<hi>淮西時耶然則秋當為秩明矣</hi>摭君遺哭泣書<hi>摭或/作石</hi>友韓愈司馬徒<hi>公時</hi>
<hi>為行軍司馬從裴度平蔡故云司馬徒或謂公是時為太史司馬徒謂司馬遷父子耳以誌無年月日故二説</hi>
<pb n="KR4c0046_WYG_025-16a"/>
<hi>不同</hi>作後銘系序初<lb/>
　　　襄陽盧丞墓誌銘<hi>或有唐故字</hi>
范陽盧行簡<hi>盧下或有君字</hi>将𦵏其父母乞銘於職方員外郎<lb/>
韓愈曰吾先世世載族姓名<hi>世世或作五世盧植字子幹涿郡涿人後漢北中郎</hi>
<hi>将子毓字子家魏司空容城侯毓子挺字子笏泰山太守珽子志字子道軍諮祭酒志子諶字子諒司空從事</hi>
<hi>中郎諶子偃慕容氏營邱太守偃子邈范陽太守邈子𤣥字子貞後魏中侍郎𤣥子伯源字湯鳥秘書監伯源</hi>
<hi>子道将字祖業燕郡太守道将子懐仁字子友𢎞農太守</hi>吾胄於跖拔氏之𢎞農守<lb/>
守後四代吾祖也<hi>懐仁子彦卿東宫學士彦卿孫璬</hi>為沂録事叅軍<hi>沂下</hi>
<pb n="KR4c0046_WYG_025-16b"/>
<hi>或有州字</hi>五世而吾父也為襄陽丞始吾父自曹之南華尉<lb/>
厯萬年縣尉<hi>萬年二字或作三</hi>至襄陽丞以材任煩能持廉名<lb/>
去襄陽則署鹽鐵府出入十年常最其列<hi>府下或有職字十下或有</hi>
<hi>五字</hi>貞元十三年終其家年六十七殯河南河隂<hi>南下或有縣字</hi>
<hi>縣字或在河隂下</hi>吾母燉煌張氏也王父瓘為兖之金卿令<hi>之或</hi>
<hi>作州</hi>先君殁而十三年夫人終年七十三從殯河隂<hi>或沒下無</hi>
<hi>而字年下有而字</hi>生子男三人居簡金吾兵曹行簡則吾其次<lb/>
也大理主簿佐江西軍其㓜可久女子嫁浮梁尉崔叔<lb/>
<pb n="KR4c0046_WYG_025-17a"/>
寳将以今年十月自河隂啟𦵏汝之臨汝之原<hi>葬下或有于字</hi>
<hi>臨汝下或有縣字汝原上或有臨字</hi>吾曰陰陽星厯近世儒莫學獨行簡<lb/>
以其力餘學能名一世舎而從事於人以材稱𦵏其父<lb/>
母乞銘以圖長存<hi>或作圖久長存</hi>是真能子矣可銘也遂以銘<lb/>
<hi>今按此與後篇張圓志文體特為横逸與諸篇不同亦其文之變也但此篇中稱吾者皆述盧語而最後一吾</hi>
<hi>字乃韓自吾似少兮别耳</hi>𢎞農諱懐仁沂諱璬襄陽諱某今年實元<lb/>
和六年<hi>沂下或有州字</hi>
　　　唐河中府法曹張君墓碣銘<hi>李肇國史補云張圓佐韓𢎞舊史𢎞</hi>
<pb n="KR4c0046_WYG_025-17b"/>
　　　　<hi>初秉節事無小大委之後乃奏貶圓多怨言及量移誘至汴州極歡而遣之行次八角店</hi>
　　　　<hi>白日殺之然此誌言遇盗死塗中亦未曾畧及貶謫之意則國史補未必可信也𦵏以元</hi>
　　　　<hi>和五年二月庚午據長厯二月無庚午若曰庚午則正月晦也</hi>
有女奴抱嬰兒来致其主夫人之語曰妾張圓之妻劉<lb/>
也<hi>劉下或有氏字</hi>妾夫嘗語妾云吾常獲私於夫子且曰夫子<lb/>
天下之名能文辭者<hi>或無夫子字非是</hi>凡所言必傳世行後今<lb/>
妾不幸夫逢盜死途中<hi>逢或作遇</hi>将以日月葬妾哀其生志不<lb/>
就恐死遂沈泯<hi>或作名</hi>敢以其稚子汴見先生将賜之銘<lb/>
<pb n="KR4c0046_WYG_025-18a"/>
<hi>汴下或有皃字或無将字</hi>是其死不為辱而名永長存所以葢覆其<lb/>
遺𦙍子若孫<hi>𦙍下或有若字</hi>且死萬一能有知将不悼其不幸<lb/>
於土中矣又曰妾夫在嶺南時嘗疾病泣語曰吾志非<lb/>
不如古人<hi>或無人字</hi>吾才豈不如今人而至於是而死於是<lb/>
邪若爾吾哀必求夫子銘是爾與吾不朽也愈既哭弔<lb/>
辭遂敘次其族世名字事始終而銘曰<hi>弔下或有即字今按既辭而遂</hi>
<hi>敘其事盖一辭而許此所謂禮辭者也</hi>君字直之祖讙父孝新皆為官汴<lb/>
宋閒君嘗讀書為文辭有氣有吏才嘗感激欲自奮拔<lb/>
<pb n="KR4c0046_WYG_025-18b"/>
樹功名以見世初舉進士再不第因去事宣武軍節度<lb/>
使得官至監察御史坐事貶嶺南再遷至河中府法曹<lb/>
參軍攝虞鄉令有能名進攝河東令又有名遂署河東<lb/>
從事綘州闕刺史攝綘州事能聞朝廷元和四年秋有<lb/>
事適東方既還八月壬辰死於汴城西雙邱年四十有<lb/>
七明年二月日𦵏河南偃師<hi>日或作庚午考唐厯二月無庚午𦵏下或有于字</hi>
妻彭城人世有衣冠祖好順泗州刺史父泳卒蘄州别<lb/>
駕女四人男一人嬰兒汴也是為銘<lb/>
<pb n="KR4c0046_WYG_025-19a"/>
　　　太原府參軍苗君墓誌銘<lb/>
君諱蕃字陳師<hi>漢有陳蕃故蕃字陳師</hi>其先楚之族大夫亡晉而<lb/>
邑於苗世遂以苗命氏<hi>楚若敖熊儀生子曰鬬伯比伯比生子良良生越椒字伯棼以</hi>
<hi>罪誅其子賁黄賁晉晉邑之苗後以為氏</hi>其後有守土上黨者惠於民卒遂<lb/>
家壺闗<hi>縣名屬潞州</hi>曽大父延嗣<hi>延嗣父襲□髙蹈不仕贈禮部尚書</hi>中書舎<lb/>
人大父含液<hi>延嗣二子含澤含液皆登第</hi>舉進士第官卒河南法曹<lb/>
父頴揚州録事參軍君少喪父受業母夫人舉進士第<lb/>
<hi>貞元十一年登進士第</hi>佐江西使有勞三年使卒<hi>貞元十一年八月以路寰為江</hi>
<pb n="KR4c0046_WYG_025-19b"/>
<hi>西觀察使蕃佐其府十三年九月寰卒</hi>後辟不肯留<hi>後使李巽辟蕃蕃辭</hi>獨護其喪<lb/>
𦵏河南遷補太原參軍<hi>河東節度嚴綬表佐其府</hi>假使職獄平貨滋<lb/>
息吏斂手不敢為非年四十有二元和二年六月辛已<lb/>
暴病卒其妻清河張氏以其年十二月丙寅<hi>以厯推之丙寅為其</hi>
<hi>月十九日</hi>𦵏君於洛陽平隂之原男三人執規執矩必復其<lb/>
季生君卒之三月君同生昆弟姊凡三人皆先死四室<lb/>
之孤男女凡二十人皆幼遺資無十金<hi>漢以前以鎰名金漢以後以斤</hi>
<hi>名金鎰者二十四兩斤者十六兩諸史傳中或言百金或言萬金皆以一斤為一金十金者十斤金也</hi>無<lb/>
<pb n="KR4c0046_WYG_025-20a"/>
田無宮以為歸無族親朋友以為依也<hi>宫或作家為依或無為字樊汝</hi>
<hi>霖云按世系表苗襲□生延嗣延嗣生含液含液生頴頴生蕃蕃生著著生愔惲恪愔生台符惲生廷義又按</hi>
<hi>登科記愔長慶二年惲大和五年恪八年台符大中八年廷義乾符三年皆相踵登第然有可疑者世系表以</hi>
<hi>愔惲恪為蕃之孫誌謂蕃卒於元和二年男女皆幼自元和二年至長慶二年甫十五年豈遂有孫登第耶然</hi>
<hi>則世系表蕃之下所謂著者誤矣疑愔惲恪即蕃之子而執規執矩必復者蕃死時㓜而未名特其小字云爾</hi>
<hi>其後遂名愔惲恪也嗚呼蕃死時其困如此其後子孫之盛則如此為善者可無怠矣</hi>天将以是<lb/>
安施耶銘曰<lb/>
有行以為本有文以為華恭以事其職而勤以嗣其家<lb/>
<pb n="KR4c0046_WYG_025-20b"/>
位卑而無年吁其奈何<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻二十五<lb/>
</p>
<p>
</p>
  </div>
</body>
</text>
</TEI>
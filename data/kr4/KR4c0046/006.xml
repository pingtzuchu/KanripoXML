<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻六</head> <lb/>
    <p>
<pb n="KR4c0046_WYG_006-1a"/>
欽定四庫全書<lb/>
　東雅堂昌黎集註巻六<lb/>
　　古詩<lb/>
　　　符讀書城南<hi>城南公别墅符公之子孟東野有喜符郎詩有逰城南韓氏荘之作</hi>
　　　　<hi>按公墓銘及登科記公之子曰昶登長慶四年進士第符豈昶之小字耶元和十一年秋</hi>
　　　　<hi>作</hi>
木之就規矩在梓匠輪輿<hi>孟子盡心梓匠輪輿能與人規矩不能使人巧</hi>人之<lb/>
能為人由腹有詩書詩書勤乃有不勤腹空虚欲知學<lb/>
<pb n="KR4c0046_WYG_006-1b"/>
之力賢愚同一初<hi>同一或作一同非是</hi>由其不能學所入遂異閭<lb/>
兩家各生子提孩巧相如<hi>提或作啼非是巧或作兩</hi>少長聚嬉戲<hi>少讀</hi>
<hi>如多少之少漢賈誼匈奴東平王傳三見公此詩與劉統軍李虛中誌亦三用</hi>不殊同隊魚<hi>山谷</hi>
<hi>次韻髙子勉有云忽作飛黄去頓超同隊魚皆用公語也</hi>年至十二三頭角稍相踈<lb/>
二十漸乖張清溝映汙渠三十骨骼成<hi>掩骼音格記  骼埋胔</hi>乃<lb/>
一龍一豬飛黄騰踏去<hi>選張景陽七命整䪺雲輅驂飛黄</hi>不能顧蟾蜍<lb/>
一為馬前卒鞭背生蟲蛆<hi>鞭背或作背上非是</hi>一為公與相潭潭<lb/>
府中居<hi>陸唐老曰退之不絶吟六藝之文不停披百家之編招諸生立館舎勉勵其行業之未至而深</hi>
<pb n="KR4c0046_WYG_006-2a"/>
<hi>戒其責望于有司此豈有利心于吾道者佛骨一䟽議論奮激曽不以去就禍福囘其操原道一書累千百言</hi>
<hi>攘斥異端用力殆與孟軻氏等退之所學所行亦無愧矣惟符讀書城南一詩乃駭目潭潭之居揜鼻蟲蛆之</hi>
<hi>背切切然餌其幼子以富貴利逹之美若有戾于向之所得者矣</hi>問之何因爾<hi>或作耳</hi>學<lb/>
與不學與金璧雖重寳費用難貯儲學問藏之身身在<lb/>
則有餘<hi>則或作即</hi>君子與小人不繫父母且<hi>詩巧言悠悠昊天曰父母且且</hi>
<hi>語助也切且子魚</hi>不見公與相起身自犂鉏<hi>閣本作不見公與汝幸免自犂鉏</hi>
<hi>今按閣本之謬有如此者它可盡信耶</hi>不見三公後寒飢出無驢<hi>荀子雖王公大</hi>
<hi>夫之子孫也不能屬于禮義則歸之庶人庶人之子孫也積文學正身行能屬于禮義則歸之卿相士大夫</hi>
<pb n="KR4c0046_WYG_006-2b"/>
文章豈不貴經訓乃菑畬<hi>易不菑畬爾雅田一歳曰菑三歳曰畬呂原明雜記云少</hi>
<hi>陵詩云文章一小技于道未為尊文者載道之器安得謂之小技顧所用如何耳韓退之詩曰文章豈不貴經</hi>
<hi>訓乃菑畬此說有可取焉  菑畬音淄于</hi>潢潦無根源<hi>左氏潢汚行潦之水  潢胡光切潦音老</hi>
朝滿夕已除人不通古今<hi>或作今古</hi>馬牛而襟裾行身陷不<lb/>
義况望多名譽<hi>音歟</hi>時秋積雨霽<hi>方作闋</hi>新凉入郊墟燈火<lb/>
稍可親簡編可巻舒豈不旦夕念為爾惜居諸<hi>居諸謂日月詩</hi>
<hi>日居月諸</hi>恩義有相奪作詩勸躊躇<hi>魯直甞書此詩䟦其後曰或謂韓公當開後生</hi>
<hi>以性命之學不當誘之以富貴榮顯涪翁曰熈寜元豐間大儒之過也又何學焉孔子曰齊景公有馬千駟死</hi>
<pb n="KR4c0046_WYG_006-3a"/>
<hi>之日民無得而稱焉伯夷叔齊餓于首陽之下民到于今稱之韓公之言其于勸奨之功異趣而同歸也</hi>
　　　示爽<hi>譜系公子姪無名爽者疑為韓湘小字湘登長慶三年進士第</hi>
宣城去京國里數逾三千念汝欲别我解装具盤筵日<lb/>
昏不能散起坐相引牽冬夜豈不長逹旦燈燭然座中<lb/>
悉親故誰肯捨汝眠念汝将一身西来曽幾年名科揜<lb/>
衆俊<hi>名科或作科名</hi>州考居吏前今從府公召府公又時賢時<lb/>
輩千百人孰不謂汝妍汝來江南近里閭故依然<hi>汝来或作</hi>
<hi>此来故或作固</hi>昔日同戲兒看汝立路邉人生但如此<hi>但或作得</hi>其<lb/>
<pb n="KR4c0046_WYG_006-3b"/>
實亦可憐吾老世味薄因循致留連强顔班行内<hi>行胡郎切</hi>
<hi>此詩當是知制誥時作</hi>何實非罪愆才短難自力懼終莫洗前<hi>音箋</hi>
臨分不汝誑有路即歸田<lb/>
　　　人日城南登髙<hi>荆楚歳時記正月七日為人日董勛問禮俗正月一日為鷄二</hi>
　　　　<hi>日為狗三日為豬四日為羊五日為牛六日為馬七日為人城南公别墅所在以故親交</hi>
　　　　<hi>子姪来為人日之集也</hi>
初正候纔兆涉七氣已㺯靄靄野浮陽暉暉水披凍聖<lb/>
朝身不廢佳節古所用親交既許来子妷亦可從<hi>妷一作姪</hi>
<pb n="KR4c0046_WYG_006-4a"/>
盤蔬冬春雜罇酒清濁共令徵前事為<hi>東漢賈景伯有酒令九篇今不</hi>
<hi>傳劉貢父云唐人飲酒喜以令為罰今人以絲管謳歌為令即白傅所謂醉翻襴衫抛小令是也其舉故事物</hi>
<hi>色為令即所謂令徵前事為是也  令去聲</hi>觴詠新詩送扶杖凌圯阯<hi>或作址</hi>
刺船犯枯葑<hi>荘子漁父言吾去子矣乃刺船而去葑菰根江東有葑田梁庾肩吾詩黒米生菰葑</hi>
<hi>葑刺七亦切  方用切</hi>戀池羣鴨廻釋嶠孤雲縱人生本坦蕩<hi>論語</hi>
<hi>君子坦蕩蕩</hi>誰使妄倥傯<hi>楚辭愁倥傯于山陸注倥傯猶因苦也  上音控下音粽</hi>直指<lb/>
桃李䦨幽尋寜止重<hi>幽尋猶作尋幽</hi>
　　　病䲭<hi>說文䲭鳶也鳥之貪惡者其性好攫而善飛公意蓋有所譏也</hi>
<pb n="KR4c0046_WYG_006-4b"/>
屋東惡水溝有䲭墮鳴悲青泥揜兩翅<hi>揜或作淹又作渰</hi>拍拍<lb/>
不得離<hi>東方朔傳撃之拍拍</hi>羣童呌相召瓦礫争先之計校生平<lb/>
事殺却理亦宜奪攘不愧恥飽滿盤天嬉晴日占光景<lb/>
髙風送追隨<hi>或作恣追飛</hi>遂凌紫鳯羣肯顧鴻鵠卑<hi>遂或作擬紫或</hi>
<hi>作鸞鴻鵠或作鵠鴈  今按紫鴻是假對</hi>今者運命窮邅逢巧丸兒中汝要<lb/>
害處汝能不得施於吾乃何有不忍乗其危丐汝将死<lb/>
命<hi>丐或作救又作與丐兄弟死命冦恂傳語</hi>浴以清水池朝餐輟魚肉暝宿<lb/>
防狐狸自知無以致䝉徳久猶疑飽入深竹叢飢来傍<lb/>
<pb n="KR4c0046_WYG_006-5a"/>
階基亮無責報心<hi>亮或作諒</hi>固以聼所為昨日有氣力飛跳<lb/>
弄籓籬今晨忽徑去<hi>徑或作勁</hi>曽不報我知僥倖非汝福天<lb/>
衢汝休窺京城事彈射竪子豈易欺勿諱泥坑辱泥坑<lb/>
乃良規<hi>良或作汝非是</hi>
　　　華山女<lb/>
街東街西講佛經撞鐘吹螺閙宮庭廣張罪福資誘脇<lb/>
聴衆狎恰排浮萍<hi>資或作恣狎恰唐人語白樂天櫻桃詩洽恰舉頭千萬顆或作恰似非是</hi>
黄衣道士亦講說座下寥落如明星華山女兒家奉道<lb/>
<pb n="KR4c0046_WYG_006-5b"/>
欲驅異教歸仙靈洗粧拭靣著冠帔白咽紅頰長眉青<lb/>
遂来昇座演真訣觀門不許人開扃不知誰人暗相報<lb/>
訇然振動如雷霆<hi>音訇  轟</hi>掃除衆寺人跡絶驊騮塞路連<lb/>
輜軿<hi>後漢□軿耀日  音菑萍</hi>觀中人滿坐觀外後至無地無由聼<lb/>
抽釵脫釧解環佩堆金疊玉光青熒<hi>諸本青作晶字本西都賦</hi>天門<lb/>
貴人傳詔召六宮願識師顔形玉皇頷首許歸去乗龍<lb/>
駕鶴来青冥豪家少年豈知道来繞百帀脚不停雲窗<lb/>
霧閣事恍惚重重翠幔深金屏仙梯難攀俗縁重浪憑<lb/>
<pb n="KR4c0046_WYG_006-6a"/>
青鳥通丁寜<hi>漢武帝故事七月七日上于承華殿齊正中忽有一青鳥從西方来集上問東方朔</hi>
<hi>朔曰此西方母欲来有頃王母至有三青烏如烏夾侍王母旁詩意蓋取此青或作三云三鳥王母使見山海</hi>
<hi>經楚詞九歎江文通雜詩排今按陶詩云三青鳥則青字亦未為無据也或怪公  斥佛老不遺餘力而於華</hi>
<hi>山女獨假借如此非也此正譏其衒姿色假仙靈以惑衆又譏時君不察使失行婦人得入宮禁耳觀其卒章</hi>
<hi>豪家少年雲忩霧閣翠幔金屏青鳥丁寜等語䙝慢甚矣豈真以神仙處之哉</hi>
　　　讀皇甫湜公安園池詩書其後<hi>公集有和湜陸渾山火及書公</hi>
　　　　<hi>安園池詩後今考持正集二詩皆亡其他詩亦未甞有一傳世者偶然逸耶抑皆不足以</hi>
　　　　<hi>傳世也劉貢父云持正不能詩掎摭糞壤間公所以譏之豈或然歟湜甞為陸渾尉仕至</hi>
<pb n="KR4c0046_WYG_006-6b"/>
　　　　<hi>工部郎中分司東都留守裴度辟為判官此詩當在陸渾尉後為郎中前作</hi>
晉人目二子其猶吹一吷<hi>荘子恵子曰吹劔首者吷而已堯舜人之所譽也道堯舜</hi>
<hi>于戴晉人之前譬猶一吷也注䟽戴晉人梁之賢者姓戴字晉人  吷音血</hi>區區自其下顧<lb/>
肯挂牙舌春秋書王法不誅其人身爾雅注蟲魚定非<lb/>
磊落人湜也困公安<hi>公安縣屬江陵</hi>不自閑窮年枉智思掎摭<lb/>
糞壤汚穢豈有臧<hi>古本只如此一本不自閑下有其閑字糞壤下有閒字蜀本閒字下有糞</hi>
<hi>壤多字豈字下有必字有字下有否字又一本無必字否字而臧字下有不臧字謝本窮年作至閑而注云近</hi>
<hi>本増足八字不知所校之自語淺俗非韓文胡元任云我有一池己下當為别篇恐或然也  今按此詩多不</hi>
<pb n="KR4c0046_WYG_006-7a"/>
<hi>可曉當□或云世有石本與今本同知舊本脫誤明矣謂有所増八字也然諸公校本皆不言不知果然否也</hi>
誠不如兩忘但以一槩量我有一池水蒲葦生其間蟲<lb/>
魚沸相嚼日夜不得閑我初徃觀之其後益不觀觀之<lb/>
亂我意不如不觀完用将濟諸人捨得業孔顔百年詎<lb/>
幾時君子不可閑<lb/>
　　　路傍堠<hi>元和十四年春出為潮州作</hi>
堆堆路傍堠<hi>堆堆或作拆拆唐本作堠堠皆非是</hi>一雙復一隻迎我出秦<lb/>
關送我入楚澤千以髙山遮萬以逺水隔<hi>遠或作大</hi>吾君勤<lb/>
<pb n="KR4c0046_WYG_006-7b"/>
聼治照與日月敵臣愚幸可哀臣罪庶可釋何當迎送<lb/>
歸縁路髙歴歴<lb/>
　　　食曲河驛<hi>驛在商鄧之間公之潮州自藍田關入商陵将過鄧州而作</hi>
晨及曲河驛悽然自傷情<hi>悽或作凄</hi>羣烏巢庭樹<hi>烏或作鳥</hi>乳雀<lb/>
飛簷楹而我抱重罪孑孑萬里程親戚頓乖角<hi>或作𣙜</hi>圖<lb/>
史棄縱横下負明義重<hi>明或作朋作按杜詩於公負明義  朋非是</hi>上孤朝<lb/>
命榮殺身諒無補何用答生成<hi>用或作由</hi>
　　　過南陽<hi>南陽鄧州公赴潮州日作</hi>
<pb n="KR4c0046_WYG_006-8a"/>
南陽郭門外桑下麥青青行子去未已春鳩鳴不停秦<lb/>
商邈既逺湖海浩将經孰忍生以慼吾其寄餘齡<hi>慼或作蹙</hi>
　　　瀧吏<hi>元和十四年赴潮州作</hi>
南行逾六旬始下昌樂瀧<hi>昌樂瀧溪名水湍浚為瀧昌樂諸本作樂昌今从杭蜀本</hi>
<hi>云歐公甞以劉仲章言攷歸舊本蒋穎叔云李君謂樂昌五里有昌山有樂石瀧在縣上五里  今按歐云縣</hi>
<hi>名樂昌瀧名昌樂也  瀧閭江切又音雙</hi>險惡不可狀<hi>唐本作樂昌險惡状非是</hi>船石相<lb/>
舂撞徃問瀧頭吏潮州尚幾里行當何時到土風復何<lb/>
似瀧吏垂手笑<hi>東坡詩瀧吏無言只笑儂</hi>官何問之愚譬官居京邑<lb/>
<pb n="KR4c0046_WYG_006-8b"/>
<hi>或作譬如官居北一夲作牧郡邑</hi>何由知東呉<hi>一作京都</hi>東呉遊宦鄉官知<lb/>
自有由潮州㡳處所有罪乃竄流儂幸無負犯<hi>吴人稱我曰儂</hi>
<hi>音農</hi>何由到而知官今行自到那遽妄問為<hi>妄或作妾非是</hi>不虞<lb/>
卒見困汗出愧且駭吏曰聊戲官儂甞使徃罷嶺南大<lb/>
扺同官去道苦遼下此三千里有州始名潮惡溪瘴毒<lb/>
聚雷電常洶洶<hi>楚辭聴波聲之洶洶  洶音胷</hi>鱷魚大於船<hi>永州記曰鱷魚大者</hi>
<hi>凡數丈善食人一生百卵及成形則有為蛇為龜為蛟者甚靈公有祭鱷魚文  鱷五各切</hi>牙眼怖<lb/>
殺儂州南數十里<hi>數十諸本作十數謝本作數十方从閣本作斗數云杭斗作㪷義同史記</hi>
<pb n="KR4c0046_WYG_006-9a"/>
<hi>書盛山斗入海斗絶也意今以地里考之謝本為是此句輿斗入海文  絶不同方說誤矣</hi>有海無<lb/>
天地<hi>海或作水</hi>颶風有時作<hi>颶風見一巻赴江陵途中寄三學士詩注  颶音具</hi>掀簸<lb/>
真差事<hi>音差  詫</hi>聖人於天下於物無不容比聞此州囚亦<lb/>
有生還儂官無嫌此州固罪人所徙<hi>閣本作官嫌此州惡固人之所徙</hi>
官當明時来事不待說委<hi>李本作官當来時事不待說而委</hi>官不自謹<lb/>
慎宜即引分徃胡為此水邉神色久戃慌<hi>楚辭心戃而不我與</hi>慌<lb/>
<hi>上他朗切下胡晃切</hi>㼚大缾甖小所任自有宜<hi>作㼚居郎切又或  瓬音倣周禮有</hi>
<hi>瓬人義不相近</hi>官何不自量滿溢以取斯工農雖小人事業各<lb/>
<pb n="KR4c0046_WYG_006-9b"/>
有守不知官在朝有益國家不得無虱其間<hi>諸本虱作風今从唐</hi>
<hi>杭荆公洪謝本云商君二十六篇大扺以仁義禮樂為虱官曰六虱成俗兵必大敗洪慶善引阮籍語亦非也</hi>
不武亦不文仁義飾其躬<hi>飾或作飭躬或作姦</hi>巧姦敗羣倫<hi>杭蜀本如</hi>
<hi>此姦或作躬羣或作其羣倫方从閣本作倫羣云謂敗其倫敗其羣也羣倫謂無義  今按倫羣不詞而冠乎</hi>
<hi>羣倫乃揚子雲語又正與其躬為對不可謂之無義</hi>叩頭謝吏言始慙今更羞厯<lb/>
官二十餘國恩竝未酬凡吏之所訶嗟實頗有之不即<lb/>
金木誅<hi>荘子為外刑者金與木也</hi>敢不識恩私潮州雖云逺雖惡不<lb/>
可過<hi>雖惡方作惟疊今据洪謝本皆作雖下注澄字其義差長蓋再  上句雖逺又接下文而言也二字</hi>
<pb n="KR4c0046_WYG_006-10a"/>
<hi>或又作惟思雖亦可通然與下文不相應</hi>於身實已多敢不持自賀<hi>持或作特</hi>
　　　贈别元十八協律六首<hi>或無别字名元十八于詩不見其  栁子厚集</hi>
　　　　<hi>有送元十八山人南遊序亦不著其名樊澤之謂元十八集虚見樂天集遊大林寺序桂</hi>
　　　　<hi>林伯裴行立也此詩赴潮州道中元和十四年作</hi>
知識久去眼<hi>去或作絶</hi>吾行其既逺瞢瞢莫訾省<hi>閣蜀本作毁史記膠</hi>
<hi>西王傳遂為無訾省蘇林謂為無訾録無所省録也禮今按蘇注不可曉而顔注又以為不省訾則亦非是</hi>
<hi>記不訾重器毋訾金玉成器注皆云思也詳此蓋以訾為思慮計度之意云  瞢莫東眉登母亘三切訾音紫</hi>
黙黙但寢飯子兮何為者冠珮立憲憲<hi>詩顯顯令徳禮作憲憲校夲多</hi>
<pb n="KR4c0046_WYG_006-10b"/>
<hi>讀憲為顯詩又云無然憲憲傳曰猶欣欣也</hi>何氏之從學蘭蕙已滿畹<hi>已或作以</hi>
於可翫其光以至歳向晚治惟尚和同<hi>老子和其光同其塵治惟或作</hi>
<hi>時治</hi>無俟於謇謇<hi>楚辭余固知謇謇之為患注忠正貌音蹇</hi>或師絶學賢不以<lb/>
藝自輓<hi>周禮輦車組輓注人輓之以行  輓音挽</hi>子兮獨如何能自媚婉娩<lb/>
<hi>上於阮切下無逺切  一本作媚婉婉</hi>金石出聲音<hi>荘子曽子居衛緼袍無表曳縰而歌商頌</hi>
<hi>聲滿天地若出金石</hi>宮室發闗楗<hi>老子善閉者無/關楗而不可開</hi>何人識章甫<hi>荘子</hi>
<hi>宋人有資章甫而適越越人斷髪文身無所用之</hi>而知駿蹄踠<hi>選東都賦馬踠餘足踠跌也於</hi>
<hi>阮切</hi>惜乎吾無居不得留息偃臨當背靣時<hi>公祭張員外文亦曰解手</hi>
<pb n="KR4c0046_WYG_006-11a"/>
<hi>背面遂十一年</hi>裁詩示繾綣<hi>上音遣下苦逺切</hi>
英英桂林伯<hi>裴行立元和十二年以御史中丞為桂管觀察使伯侯伯也</hi>實維文武<lb/>
特<hi>詩百夫之特</hi>逺勞從事賢来弔逐臣色南裔多山海道里<lb/>
屢紆直風波無程期所憂動不測子行誠艱難<hi>行一作徃難一</hi>
<hi>作險</hi>我去未窮極臨别且何言有淚不可拭<hi>何或作無</hi>
吾友栁子厚其人藝且賢吾未識子時已覽贈子篇<hi>子厚</hi>
<hi>集有送元十八南遊序公甞有書與子厚謂見送元生序己覽贈子篇蓋謂是也</hi>寤寐想風采<lb/>
<hi>漢霍光傳天下想聞其風采</hi>於今已三年不意流竄路旬日同食眠<lb/>
<pb n="KR4c0046_WYG_006-11b"/>
<hi>旬日或作兼旬</hi>所聞昔已多所得今過前如何又須别使我抱<lb/>
悁悁<hi>詩中心悁悁於縁切</hi>
勢要情所重排斥則埃塵骨肉未免然又况四海人<hi>又况</hi>
<hi>或作况又</hi>嶷嶷桂林伯<hi>史記其徳嶷嶷/  嶷魚力切</hi>矯矯義勇身<hi>詩矯矯武臣</hi>
<hi>矯居夭切</hi>生平所未識待我逾交親<hi>逾或作如</hi>遺我數幅書繼以<lb/>
藥物珍藥物防瘴厲書勸飬形神<hi>形一作精</hi>不知四罪地<hi>書四</hi>
<hi>罪而天下咸服</hi>豈有再起辰窮途致感激肝胆還輪囷<hi>前漢鄒陽傳蟠</hi>
<hi>木根柢輪囷離竒  囷去輪切</hi>
<pb n="KR4c0046_WYG_006-12a"/>
讀書患不多思義患不明患足已不學<hi>已或作以足已而不學史記周</hi>
<hi>亞夫賛論</hi>既學患不行子今四美具實大華亦榮王官不可<lb/>
闕未宜後諸生嗟我擯南海無由助飛鳴<hi>南海一作海南</hi>
寄書龍城守<hi>栁子厚時守柳州龍城栁州也</hi>君驥何時秣峽山逢颶風<lb/>
<hi>峡山山名颶海風名見第一巻将赴江陵途中寄贈翰林三學士詩注  颶音具</hi>雷電助撞捽<lb/>
<hi>荘子齊人之井飲者相捽也  撞宅江切捽昨没切</hi>乗潮簸扶胥<hi>南海神廟碑曰扶胥之口黄木</hi>
<hi>之灣</hi>近岸指一髪両巖雖云牢木石㸦飛發屯門雖云髙<lb/>
亦映波浪没余罪不足惜子生未宜忽胡為不忍别感<lb/>
<pb n="KR4c0046_WYG_006-12b"/>
謝情至骨<lb/>
　　　初南食貽元十八協律<hi>元和十四年扺潮州後作</hi>
鱟實如惠文骨眼相負行<hi>恵或作車山海經云鱟形如車文見玉篇骨李本云疑當</hi>
<hi>作背嶺表録異黌眼在背上雌負雄而行地里志云交阯有鱟形如惠文冠</hi>蠔相黏為山百<lb/>
十各自生<hi>嶺表録異云蠔即牡蠣也初生海邉如拳石四靣漸長髙一二丈者巉巖如山  蠔音豪</hi>
<hi>字書無蠔字董彦逺云五代潘崇徹敗王逵兵于蠔石亦地名不應不見字書蓋闕誤</hi>蒲魚尾如<lb/>
蛇<hi>蒲魚即<graphic n="KR2424" url="https://raw.githubusercontent.com/kanripo/KR-Gaiji/master/images/KR2424.png" mimeType="image/png"/>魚也</hi>口眼不相營<hi>方作/縈</hi>蛤即是蝦蟆<hi>夲草注云青蛙鼃蛤長脚</hi>
<hi>蠼子皆蝦蟇之類</hi>同實浪異名章舉馬甲柱<hi>釋音云章舉有八脚身上有肉如臼</hi>
<pb n="KR4c0046_WYG_006-13a"/>
<hi>亦曰章魚馬甲柱今江瑶也即郭璞江賦所謂玉珧</hi>鬭以怪自呈其餘數十種莫<lb/>
不可歎驚我来禦魑魅<hi>左氏傳云流四凶投諸四裔以禦魑魅公言其貶斥也</hi>自<lb/>
宜味南烹調以鹹與酸<hi>以或作之</hi>芼以椒與橙<hi>詩左右芼之芼亦調也張</hi>
<hi>協曰燀以秋橙切芼音冐橙除更</hi>腥臊始發越咀吞靣汗騂<hi>思營切赤色</hi>惟<lb/>
蛇舊所識實憚口眼獰<hi>尼更切</hi>開籠聴其去鬱屈尚不平<lb/>
賣爾非我罪不屠豈非情不祈靈珠報<hi>搜神記隋侯行見有大蛇傷者</hi>
<hi>救而活之其後蛇銜珠以報淮南子所謂隋侯之珠者是也</hi>幸無嫌怨并<hi>無或作不</hi>聊歌<lb/>
以記之又以告同行<hi>記或作寄</hi>
<pb n="KR4c0046_WYG_006-13b"/>
　　　宿曽江口示姪孫湘二首<hi>湘字北渚老成之子公兄弇之孫元和十</hi>
　　　　<hi>四年赴潮州作</hi>
雲昏水奔流天水漭相圍三江滅無口其誰識涯圻暮<lb/>
宿投民村高處水半扉犬雞俱上屋不復走與飛篙舟<lb/>
入其家暝聞屋中唏<hi>音希哀而不泣曰唏</hi>問知歳常然<hi>知或作之選陸機嘆</hi>
<hi>逝賦經終古而常然</hi>哀此為生微海風吹寒晴波揚衆星輝仰視<lb/>
北斗髙不知路所歸<lb/>
舟行亡故道<hi>亡或作止</hi>屈曲髙林間林間無所有奔流但潺<lb/>
<pb n="KR4c0046_WYG_006-14a"/>
潺嗟我亦拙謀致身落南蠻茫然失所詣無路何能還<lb/>
　　　答栁栁州食蝦蟆<hi>公在潮州子厚在栁州時元和十四年也</hi>
蝦蟆雖水居水特變形貌<hi>下水字或作未方作水云言于水族之中特異其形貌也</hi>
<hi>不今按此字此說皆  成文理闕之可也</hi>强號為蛙蛤於實無所校<hi>或作較或作效</hi>
雖然兩股長<hi>然一作云</hi>其奈脊皴皰<hi>脊皴一作背脊  皰匹豹切</hi>跳躑雖<lb/>
云髙意不離濘淖<hi>左氏晉戎馬還濘而止又有淖于前意或作竟  今按文義作意為是下</hi>
<hi>文又有竟不字不應複出  濘音佞淖音閙</hi>鳴聲相呼和<hi>胡過切</hi>無理祇取閙<lb/>
周公所不堪灑灰垂典教<hi>周官蟈氏掌去鼃黽焚牡蘜以灰洒之則死灑與洒同</hi>
<pb n="KR4c0046_WYG_006-14b"/>
我弃愁海濵<hi>方作渚</hi>恒願眠不覺<hi>古孝/切</hi>叵堪朋類多<hi>叵或作頗</hi>
沸耳作驚瀑<hi>音豹</hi>端能敗笙磬<hi>一作磬鐘</hi>仍工亂學校雖䝉句<lb/>
踐禮<hi>韓子越王伐呉欲人之輕死出見怒鼃乃為之軾從者曰奚敬于此王曰為其有氣故也</hi>竟不<lb/>
聞報效大戰元鼎年<hi>漢武帝紀元鼎五年秋鼃蝦蟆鬭</hi>孰强孰敗橈<hi>或作</hi>
<hi>撓字从木左傳畏君之震師徒撓敗杜云撓曲也</hi>居然當鼎味豈不辱釣罩余<lb/>
初不下喉近亦能稍稍常懼染蠻夷失平生好樂<hi>方从唐夲</hi>
<hi>如此諸本或作平生性不樂閣本作不好五今按此句未詳當闕禮有所好樂  好呼報切樂  教切</hi>而<lb/>
君復何為甘食此豢豹獵較務同俗<hi>孟子魯人獵較孔子亦獵較  較音</hi>
<pb n="KR4c0046_WYG_006-15a"/>
<hi>角</hi>全身斯為孝<hi>禮曰父母全而生之子全而歸之可謂孝矣</hi>哀哉思慮深未<lb/>
見許廻櫂<lb/>
　　　别趙子<hi>趙子名徳公為潮州刺史時攝海陽尉督州學生徒者東坡所謂潮人初未知</hi>
　　　　<hi>學公命趙徳為之師即其人也公自潮移袁詩以别之徳潮人公欲與俱而不可耳</hi>
我遷於掲陽<hi>掲陽漢縣屬南海郡至唐為潮州治廣州記云大庾始安臨賀桂陽掲陽為五嶺韋</hi>
<hi>昭音曰掲其逝切師古曰掲音竭</hi>君先掲陽居掲陽去京華其里萬有<lb/>
餘<hi>萬有餘荘子語</hi>不謂小郭中有子可與娯<hi>詩鄭風聊可與娱</hi>心平而<lb/>
行髙<hi>漢宣元六王傳韋元成經明行髙</hi>兩通詩與書婆娑海水南<hi>晉陶侃為</hi>
<pb n="KR4c0046_WYG_006-15b"/>
<hi>荆州刺史将歸顧謂王衍曰老子婆娑正坐諸君輩</hi>簸弄明月珠及我遷宜春<hi>元和</hi>
<hi>十四年七月已丑憲宗上尊號大赦天下十二月二十四日公自潮州量移袁州郡即宜春郡也</hi>意欲<lb/>
攜以俱擺頭笑且言<hi>一作不可</hi>我豈不足歟又奚為於北徃<lb/>
來以紛如<hi>北或作此非是以或作各</hi>海中諸山中幽子頗不無相期<lb/>
風濤觀已久不可渝又甞疑龍鰕果誰雄牙鬚蚌蠃魚<lb/>
鼈蟲<hi>戈蚌音棒蠃盧  切與螺同</hi>瞿瞿以狙狙<hi>詩狂夫瞿瞿注無守貌  瞿音衢又音屨</hi>
識一已忘十<hi>已一作以山谷謝夲以皆作已今从黄謝</hi>大同細自殊欲一窮<lb/>
究之時歳屢謝除今子南且北豈非亦有圖人心未甞<lb/>
<pb n="KR4c0046_WYG_006-16a"/>
同<hi>左傳人心之不同如其面焉</hi>不可一理區<hi>或作驅</hi>宜各從所務未用<lb/>
相賢愚<hi>務或作好或作勝相一作分</hi>
　　　除官赴闕至江州寄鄂岳李大夫<hi>謂李程也五公元和十</hi>
　　　　<hi>年九月公自袁州城拜國子祭酒行次盆  作</hi>
盆城去鄂渚<hi>潯陽記盆水出青盆山因以為名離騷經曰乗鄂渚而久顧鄂渚今鄂州</hi>風便<lb/>
一日耳不枉故人書無因帆江水<hi>帆諸本作泛今从蜀本云帆去聲少陵詩</hi>
<hi>浦帆晨初發</hi>故人辭禮闈旌節鎮江圻<hi>舊史程元和十三年四月拜禮部侍郎六</hi>
<hi>月出為鄂州刺史鄂岳觀察使程自禮闈出鎮明矣</hi>而我竄逐者龍鍾初得歸别<lb/>
<pb n="KR4c0046_WYG_006-16b"/>
来已三歳望望長迢遞咫尺不相聞平生那可計我齒<lb/>
落且盡君鬢白幾何<hi>鬢或作鬚</hi>年皆過半百来日苦無多少<lb/>
年樂新知衰暮思故友<hi>衰或作嵗</hi>譬如親骨肉寜免相可不<lb/>
我昔實愚憃<hi>或作戇愚憃見禮記漢書多用愚戇字  今按說文憃丑江切戇陟絳切</hi>不能<lb/>
降色辭子犯亦有言臣猶自知之<hi>左僖二十四年子犯曰臣負覊絏從君廵</hi>
<hi>于天下臣之罪多矣臣猶知之而况君乎</hi>公其務貰過<hi>制貰始  切</hi>我亦請改事<lb/>
<hi>左氏宣十二年鄭伯逆楚之辭曰使改亊君夷于九縣君之惠也孤之願也</hi>桑榆儻可収<hi>漢光</hi>
<hi>武勞馮異曰可謂失之東隅収之桑榆</hi>願寄相思字<lb/>
<pb n="KR4c0046_WYG_006-17a"/>
　　　南山有髙樹行贈李宗閔<hi>㨿詩意鳯凰謂裴度挟丸子謂李徳裕李</hi>
　　　　<hi>紳元稹也據宗閔傳裴度伐蔡引為彰義觀察判官蔡平知制誥長慶初錢㣲典貢舉宗</hi>
　　　　<hi>閔託所親于徽李徳裕李紳元稹共白徽取士不以實坐貶劍州刺史俄復為中書舎人</hi>
　　　　<hi>由是嫌怨顯結縉紳之禍四十餘年不觧此詩及下篇蓋長慶初作也此詩當是宗閔初</hi>
　　　　<hi>貶公為祭酒時作後篇當是宗閔復入後作也詳詩意可見新史云宗閔初為裴度引用</hi>
　　　　<hi>及度薦李徳裕可為宰相宗閔遂與為怨韓愈作南山猛虎行㨿度薦徳裕在公殁後五</hi>
　　　　<hi>年史誤矣苕溪漁隱詩話云退之宗閔俱裴晉公征淮西時幕客也退之作南山有髙樹</hi>
　　　　<hi>及猛虎行贈宗閔皆略盡其終身所為然退之無恙時宗閔纔為中書舎人所為尚未暴</hi>
<pb n="KR4c0046_WYG_006-17b"/>
　　　　<hi>自錢徽貶後牛李之憾始結至其為相則退之死久矣遂有封川之行所謂前汝下視鳥</hi>
　　　　<hi>各議汝瑕疵鳥鵲從噪之虎不知所歸者何其明騐也</hi>
南山有髙樹花葉何衰衰<hi>考張衡南都賦當作蓑蓑</hi>上有鳯皇巢鳯<lb/>
皇乳且棲四旁多長枝羣鳥所託依黄鵠㨿其髙衆鳥<lb/>
接其卑<hi>接或作棲</hi>不知何山鳥羽毛有光輝飛飛擇所處正<lb/>
得衆所希上承鳯皇恩自期永不衰中與黄鵠羣不自<lb/>
隱其私下視衆鳥群汝徒竟何為<hi>衆鳥方作羣鳥當今按下有羣字不  複</hi>
<hi>出</hi>不知挟丸子心黙有所規<hi>或作窺規圖也東坡五禽言去年麥不熟挾彈規我</hi>
<pb n="KR4c0046_WYG_006-18a"/>
<hi>肉本公語也</hi>彈汝枝葉間汝翅不覺摧或言由黄鵠黄鵠豈<lb/>
有之慎勿猜衆鳥衆鳥不足猜<hi>蜀本以猜不入韻校作疑按公此二詩皆視古</hi>
<hi>用韻古音齊與灰皆通支用如詩維葉萋萋黄鳥于飛又則不我遺先祖于摧又天子是毗俾民不迷是也</hi>
無人語鳯皇汝屈安得知黄鵠得汝去婆娑㺯毛衣<hi>方云</hi>
<hi>閣本作婆娑不今按閣本之謬乃有如此之甚者方雖  从而亦不敢明言其謬也</hi>前汝下視鳥<lb/>
各議汝瑕疵汝豈無朋匹有口莫肯開汝落蒿艾間幾<lb/>
時復能飛哀哀故山友中夜思汝悲路逺翅翎短不得<lb/>
持汝歸<hi>得或作能</hi>
<pb n="KR4c0046_WYG_006-18b"/>
　　　猛虎行<hi>諸本有贈李宗閔字今从唐閣蔡李本云蜀本縂題誤以上題贈李宗閔四字</hi>
　　　　<hi>綴猛虎行之上後人因之其實後詩不為宗閔作也猛虎行樂府舊題非前詩類也新史</hi>
　　　　<hi>又謂裴度薦李徳裕宗閔怨之為作此詩薦事在大和三年公没久矣不可据</hi>
猛虎雖云惡亦各有匹儕羣行深谷間百獸望風低身<lb/>
食黄熊父<hi>文王囚羑里散宜生得黄熊以獻紂免西伯之難熊或作能奴来切非是下同</hi>子食<lb/>
赤豹麛<hi>楚辤乗赤豹從文貍  麛莫兮切</hi>擇肉於熊豹<hi>或作羆</hi>肯視兎與<lb/>
貍正畫當谷眠眼有百歩威自矜無當對氣性縱以乖<lb/>
朝怒殺其子暮還食其妃匹儕四散走猛虎還孤棲狐<lb/>
<pb n="KR4c0046_WYG_006-19a"/>
鳴門兩旁<hi>雨或作四注云山谷本四作兩唐今按門只有兩旁作兩為是山谷盖以  本定也</hi>烏<lb/>
鵲從噪之出逐猴入居<hi>諸本皆如此方从舊監本潮本倒此両句又从杭蜀夲以猴為</hi>
<hi>猚云居當音姬傳本不考古音多以烏鵲從噪之一語易置于其上質之舊本非也猚音壘似猴而大  今按</hi>
<hi>詩意蓋謂狐鳴鵲噪于外虎出逐之猴乃入居其穴而虎不知所歸耳狐鳴鵲噪能使虎出而不能使之失其</hi>
<hi>歸猴既入穴則又不待鵲噪而後虎失所歸也方以舊本古韻之故必欲倒此二句而不顧其文理之不順不</hi>
<hi>若諸本之為當也又猚字本作蜼字雖見于禮經然非常有之物亦不若作猴之為明白而易知也</hi>虎不<lb/>
知所歸誰云猛虎惡中路正悲啼豹来銜其尾熊来攫<lb/>
其頤猛虎死不辭但慙前所為虎坐無助死况如汝細<lb/>
<pb n="KR4c0046_WYG_006-19b"/>
微<hi>坐或作兕如或作知皆非是</hi>故當結以信親當結以私親故且不<lb/>
保人誰信汝為<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻六<lb/>
</p>
<p>
</p>
  </div>
</body>
</text>
</TEI>
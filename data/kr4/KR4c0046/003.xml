<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三</head> <lb/>
    <p>
<pb n="KR4c0046_WYG_003-1a"/>
欽定四庫全書<lb/>
　東雅堂昌黎集註巻三<lb/>
　　古詩<lb/>
　　　河之水二首寄子姪老成<hi>老成公兄介之子貞元十三年來省公於</hi>
　　　　<hi>汴州明年歸取其孥十五年董晉薨公去汴州不果來公佐徐州未幾而罷又不果來十</hi>
　　　　<hi>七年公有此詩觀公祭老成文則知公眷眷之情與此詩一也</hi>
河之水去悠悠我不如氷東流我有孤姪在海陬<hi>或作隅古</hi>
<hi>音隅將侯切亦與流通</hi>三年不見兮使我生憂日復日夜復夜三<lb/>
<pb n="KR4c0046_WYG_003-1b"/>
年不見汝使我鬢髪未老而先化<lb/>
河之水悠悠去我不如水東注我有孤姪在海浦三年<lb/>
不見兮使我心苦采蕨于山<hi>詩草蟲陟彼南山言采其蕨</hi>緡魚于淵<lb/>
<hi>詩其釣維河維絲伊緡淵或作泉淵今按以淵為泉避唐諱也依例當作</hi>我徂京師不遠<lb/>
其還<hi>其或作而</hi>
　　　山石<hi>此詩編次於河之水後當是去徐即洛時作故其後有人生如此自可樂豈必局束</hi>
　　　　<hi>為人鞿之句蘇内翰甞與客遊南溪醉後相與解衣濯足因詠公此篇慨然知其所以樂</hi>
　　　　<hi>而忘其在數百年之外因次其韻見坡集</hi>
<pb n="KR4c0046_WYG_003-2a"/>
山石犖确行徑微<hi>犖吕角切确音覺</hi>黄昬到寺蝙蝠飛<hi>説文蝙蝠服翼</hi>
<hi>崔豹占今注一名仙䑕  蝙音邊蝠音福</hi>升堂坐階新雨足<hi>或作定非是</hi>芭蕉葉<lb/>
大支子肥<hi>支子即梔子</hi>僧言古壁佛畫好以火來照所見稀<lb/>
<hi>所見或作見所非是</hi>鋪牀拂席置羮飯踈糲亦足飽我飢<hi>列子食則粢糲</hi>
<hi>末糲蘭  切</hi>夜深静臥百蟲絶清月出嶺光入扉天明獨去<lb/>
無道路出入髙下窮煙霏山紅澗碧紛爛漫<hi>東坡詩云犖确何人</hi>
<hi>似退之意行無路欲從誰宿雲解駮晨光漏獨見山紅澗碧時皆采公此篇中語也</hi>時見松櫪皆<lb/>
十圍<hi>櫪音厯或作櫟選南都賦楓柙櫨櫪李善曰櫪與櫟同</hi>當流赤足蹋澗石水<lb/>
<pb n="KR4c0046_WYG_003-2b"/>
聲激激風吹衣<hi>吹或作生</hi>人生如此自可樂<hi>或作可自得自可或作自得或</hi>
<hi>作可自皆非是</hi>豈必局束為人鞿<hi>前漢灌夫傳廷論局趣效轅下駒鞿馬絡楚辭余雖好修</hi>
<hi>姱以鞿羇兮注韁在口曰鞿前漢是猶以鞿而御駻突言為人所鞿縶也  鞿音幾</hi>嗟哉吾黨二<lb/>
三子安得至老不更歸<lb/>
　　　天星送楊凝郎中賀正<hi>此詩貞元十二年作時楊凝以戸部郎中為宣</hi>
　　　　<hi>武軍判官公時與同佐董晉幕凝自汴朝正于京以詩送之</hi>
天星牢落雞喔咿<hi>後漢王延夀王孫賦聲嚦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而喔咿楚詞吾將喔咿嚅唲以事婦人乎</hi>
<hi>喔音渥咿音伊</hi>僕夫起餐車載脂<hi>詩載脂載轄還車言邁</hi>正當窮冬寒未<lb/>
<pb n="KR4c0046_WYG_003-3a"/>
已<hi>時貞元十四年之十二月</hi>借問君子行安之㑹朝元正無不至受<lb/>
命上宰須及期侍從近臣有虚位公今此去歸何時<hi>或作</hi>
<hi>何時歸</hi>
　　　汴泗交流贈張僕射<hi>貞元十五年公在徐州張建封幕汴水徐之西泗水</hi>
　　　　<hi>徐之南故以名篇公集有諌張僕射擊毬書此詩言此誠習戰非為劇豈若安坐行良圖</hi>
　　　　<hi>蓋亦以譏之也</hi>
汴泗交流郡城角築場千歩平如削<hi>築或作斸詩九月築場圃謂築堅以</hi>
<hi>為場也</hi>短垣三靣繚逶迤擊鼓騰騰樹赤旗新秋朝凉未<lb/>
<pb n="KR4c0046_WYG_003-3b"/>
見日<hi>秋或作雨</hi>公早結束來何為分曹決勝約前定百馬攅<lb/>
蹄近相映毬驚杖奮合且離紅牛纓紱黄金羈<hi>選白馬飾金羈</hi>
<hi>梁呉筠曰白馬黄金羈  牛一作氂</hi>側身轉臂著馬腹霹靂應手神珠馳<lb/>
超遙散漫兩閒暇揮霍紛紜争變化<hi>枚乘曰蜿蟬揮霍</hi>發難得<lb/>
巧意氣麤<hi>前漢項羽圍漢王於滎陽酈食其謀撓楚權欲立六國張良發八難</hi>讙聲四合<lb/>
壯士呼此誠習戰非為劇豈若安坐行良圖當今忠臣<lb/>
不可得公馬莫走須殺賊<lb/>
　　　忽忽<hi>貞元十五年董晉薨公去汴後依張建封于徐此詩當在徐州作</hi>
<pb n="KR4c0046_WYG_003-4a"/>
忽忽乎余未知生之為樂也<hi>生之為方作為生之非是前漢王褒傳太子苦忽忽</hi>
<hi>善忘不樂名篇意或出此</hi>願脫去而無因安得長翮大翼如雲生我<lb/>
身乘風振奮去六合絶浮塵死生哀樂兩相棄是非得<lb/>
失付閒人<lb/>
　　　鳴鴈<hi>與前詩同時公蓋託鴈以自喻也</hi>
嗷嗷鳴鴈鳴且飛<hi>上鳴字或作鴻詩曰鴻鴈于飛哀鳴嗷嗷</hi>窮秋南去春北<lb/>
歸<hi>管子桓公曰鴻鴈春北而秋南不失其時</hi>去寒就暖識所依<hi>或作處非是</hi>天長<lb/>
地闊棲息稀風霜酸苦稻粱微<hi>鴻鴈前輩多用稻粱事蓋出戰國策廣絶交論</hi>
<pb n="KR4c0046_WYG_003-4b"/>
<hi>云分鴈鶩之稻粱又杜甫鴈詩自古稻粱多不足</hi>毛羽摧落身不肥<hi>毛羽或作羽毛</hi>徘<lb/>
徊反顧羣侣違哀鳴欲下洲渚非江南水闊朝雲多<hi>朝方</hi>
<hi>作朔雲今按既云江南則不應言朔  矣兼作朝雲語亦差響</hi>草長沙軟無網羅閒飛<lb/>
静集鳴相和違憂懷惠性匪他<hi>惠一作息</hi>凌風一舉君謂何<lb/>
　　　龍移<hi>此詩謂南山湫也湫初在平地一日風雷移居山上其山下湫遂化為土長安人至</hi>
　　　　<hi>今謂之乾湫公題炭谷詩云厭處平地土巢居挿天山其此之意歟</hi>
天昬地黒蛟龍移雷驚電激雄雌隨<hi>激或作擊雷奔電激班固西都賦語</hi>
<hi>雄雌或作雌雄</hi>清泉百丈化為土魚鼈枯死吁可悲<lb/>
<pb n="KR4c0046_WYG_003-5a"/>
　　　雉帶箭<hi>此詩公佐張僕射于徐從獵而作也讀之其狀如在目前蓋寫物之妙者</hi>
原頭火燒静兀兀<hi>唐太宗出獵詩平原燒火紅晉顧愷之傳火燒平原無遺燎  燒去聲讀</hi>
野雉畏鷹出復没<hi>出復方作伏欲輕今按雉出復没而射者彎弓不肯  發正是形容持滿</hi>
<hi>命中之巧毫釐不差處改作伏欲神采索然矣</hi>將軍欲以巧伏人盤馬彎弓惜<lb/>
不發地形漸窄觀者多雉驚弓滿勁箭加衝人決起百<lb/>
餘尺紅翎白鏃隨傾斜<hi>列子善射者能令後鏃中前栝</hi>將軍仰笑軍吏<lb/>
賀五色離披馬前墮<hi>爾雅雉五色備曰翬</hi>
　　　條山蒼<hi>歐本注云中條山在黄河之曲今蒲中也</hi>
<pb n="KR4c0046_WYG_003-5b"/>
條山蒼河水黄浪波沄沄去<hi>浪波或作波浪</hi>松栢在山岡<hi>山或作髙</hi>
　　　贈鄭兵曹<hi>鄭或以為鄭通誠張建封節度武寧時通誠為副使公為其軍從事樽酒</hi>
　　　　<hi>相從在其時歟白樂天哀二良云祠部貟外郎鄭通誠此云兵曹所未詳也</hi>
樽酒相逢十載前君為壯夫我少年罇酒相逢十載後<lb/>
我為壯夫君白首<hi>公貞元十五年去汴即徐為軍從事時年三十有二故云</hi>我材與<lb/>
世不相當戢鱗委翅無復望當今賢俊皆周行君何為<lb/>
乎亦遑遑<hi>亦或作獨</hi>盃行到君莫停手破除萬事無過酒<lb/>
　　　桃源圖<hi>陶淵明集晉太元中武陵人捕魚沿溪行忘路遠近忽逢桃林夾岸數百歩前</hi>
<pb n="KR4c0046_WYG_003-6a"/>
　　　　<hi>得一山山有小口便捨船從口入其中土地平曠往來種作悉如外人自云避秦來此乃</hi>
　　　　<hi>不知有漢無論魏晉也荆公桃源行東坡和桃源詩皆得之王摩詰退之劉夢得諸人以</hi>
　　　　<hi>為神仙皆非是詩中云武陵太守好事者題封遠寄南宫下南宫先生忻得之波濤入筆</hi>
　　　　<hi>驅文辭必與一禮部郎𢋫和不復詳其名氏矣武陵即今之鼎州也</hi>
神仙有無何眇芒<hi>或作渺茫</hi>桃源之說誠荒唐流水盤迴山<lb/>
百轉生綃數幅垂中堂武陵太守好事者題封逺寄南<lb/>
宫下南宫先生忻得之波濤入筆驅文辭文工畫妙各<lb/>
臻極異境怳惚移於斯<hi>怳許往切愡吁骨切</hi>架巖鑿谷開宫室接<lb/>
<pb n="KR4c0046_WYG_003-6b"/>
屋連牆千萬日嬴顛劉蹶了不聞<hi>嬴顛劉蹶謂秦漢之亡</hi>地坼天<lb/>
分非所恤<hi>地坼天分謂晉魏之亂</hi>種桃處處惟開花川原近遠烝<lb/>
紅霞<hi>近逺或作逺近</hi>初來猶自念鄉邑嵗久此地還成家漁舟<lb/>
之子來何所物色相猜更問語大蛇中斷喪前王<hi>漢書髙祖</hi>
<hi>為亭長夜徑澤中前有大蛇乃拔劒斬之蛇分為兩道開蓋白帝子化為蛇當道而髙祖以赤帝子斬之也</hi>
羣馬南渡開新主<hi>晉太安之際童謠曰五馬浮渡江一馬化為龍立馬謂琅邪西陽汝南南</hi>
<hi>頓彭城五王琅邪竟登大位是化為龍也按晉元帝姓司馬氏太興元年即位都於金陵</hi>聴終辭絶<lb/>
共悽然自說經今六百年當時萬事皆眼見不知幾許<lb/>
<pb n="KR4c0046_WYG_003-7a"/>
猶流傳争持酒食來相饋禮數不同罇俎異月明伴宿<lb/>
玉堂空骨冷䰟清無夢寐夜半金鷄啁哳鳴<hi>楚詞鵾鷄啁哳而悲</hi>
<hi>鳴陟啁音嘲哳  頡切</hi>火輪飛出客心驚人間有累不可住依然<lb/>
離别難為情船開棹進一迴顧萬里蒼蒼煙水暮世俗<lb/>
寧知偽與真至今傳者武陵人<lb/>
　　　東方半明<hi>此詩與煌煌東方星興寄頗同蓋指順宗即位不能親政而憲宗在東宫</hi>
　　　　<hi>之時也時賈耽鄭珣瑜二相皆天下重望王叔文用事相繼引去此詩所以喻東方半明</hi>
　　　　<hi>大星沒也執誼叔文初相汲引此詩所以喻獨有太白配殘月也順宗巳厭機政執誼叔</hi>
<pb n="KR4c0046_WYG_003-7b"/>
　　　　<hi>文尚以私意更相猜忌此詩所以有嗟爾殘月勿相疑同光共影須臾期也及憲宗立而</hi>
　　　　<hi>叔文執誼竄猶東方明而殘月太白滅此詩所以喻殘月暉暉太白睒睒雞三號更五㸃</hi>
　　　　<hi>也意微而顯誠得詩人之㫖</hi>
東方半明大星没<hi>太白長庚西方星故云配月又太白主大臣其號為上公故公有取焉半</hi>
<hi>或作未方从閣本云按舊本作半明今蜀本題語亦作半明既云大星沒則不應未明也傳本多習於詩人成</hi>
<hi>語而不攷其意義故也</hi>獨有太白配殘月嗟爾殘月勿相疑同光<lb/>
共影須臾期殘月暉暉太白睒睒<hi>或作晱晱義當从目太元經明復晱天中</hi>
<hi>獨爛也睒音閃</hi>　雞三號<hi>史記雞三號卒明杜詩初鳴度必三  號音豪</hi>更五㸃<lb/>
<pb n="KR4c0046_WYG_003-8a"/>
　　　贈唐衢<hi>唐史衢附公傳後應進士久而不第能為歌詩意多感激見人文章有所傷歎</hi>
　　　　<hi>者讀訖必哭涕泗不能已故世稱唐衢善哭樂天嘗有詩謂賈誼哭時事阮籍哭路岐唐</hi>
　　　　<hi>生今亦哭異代同其悲者也此詩貞元末作</hi>
虎有爪兮牛有角虎可搏兮牛可觸奈何君獨抱奇才<lb/>
手把鋤犂餓空谷當今天子急賢良匭函朝出開明光<lb/>
<hi>唐垂拱二年命鑄銅為匭置之朝堂以受天下表䟽明光殿名也  匭音軌</hi>胡不上書自薦<lb/>
達坐令四海如虞唐<hi>堯封於唐舜封於虞故堯舜號唐虞氏</hi>
　　　貞女峽<hi>在連州桂陽縣貞元十九年冬公自監察御史謫連州陽山令有此詩荆州記</hi>
<pb n="KR4c0046_WYG_003-8b"/>
　　　　<hi>秦時有女子化入石在東岸穴中</hi>
江盤峽束春湍豪雷風戰鬭魚龍逃懸流轟轟射水府<lb/>
一瀉百里翻雲濤漂船擺石萬瓦裂咫尺性命輕鴻毛<lb/>
<hi>鴻或作於或作如</hi>
　　　贈侯喜<hi>洛水在河南縣北易乾鑿度曰王者有盛徳之應則洛水先溫故號溫洛公貞</hi>
　　　　<hi>元十七年七月二十二日與李景興侯喜尉遲汾同漁于洛有石刻在焉詩必是時作反</hi>
　　　　<hi>復其意大抵謂沮洳不能得大魚興寄遠矣</hi>
吾黨侯生字叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>
                    <hi>或作起起之古文也</hi>呼我持竿釣溫水平明鞭<lb/>
<pb n="KR4c0046_WYG_003-9a"/>
馬出都門盡日行行荆棘裏溫水微茫絶又流深如車<lb/>
轍闊容輈蝦蟇跳過雀兒浴此縱有魚何足求我為侯<lb/>
生不能巳盤針擘粒投泥滓<hi>列子詹何以芒針為鉤剖粒為餌皆言其小也  滓</hi>
<hi>阻史切</hi>晡時堅坐到黃昬<hi>到或作至</hi>手倦目勞方一起暫動還<lb/>
休未可期蝦行蛭渡似皆疑<hi>蛭水蟲博物志水蛭三叚而成三物前漢夫豈從蝦</hi>
<hi>與蛭螾作蛭音質蝦一  鰕</hi>舉竿引線忽有得一寸纔分鱗與鬐<hi>或作</hi>
<hi>鰭也今按鬐馬鬛也當作鰭然儀禮魚進鬐注眷  莊子外物篇亦作鬐皆可通用  鬐音祈</hi>是日侯<lb/>
生與韓子良久歎息相看悲我今行事盡如此此事正<lb/>
<pb n="KR4c0046_WYG_003-9b"/>
好為吾規半世遑遑就舉選一名始得紅顔衰<hi>續仙傳藍采和</hi>
<hi>者常於市中歌曰紅顔一春樹流年一擲梭始或作已非是</hi>人間事勢豈不見徒自<lb/>
辛苦終何為便當提攜妻與子南入箕潁無還時<hi>箕山名穎</hi>
<hi>水名地理志潁水出陽城漢有潁陽臨潁二縣高士傳許由隱于箕山</hi>叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>君今氣方鋭<lb/>
我言至切君勿嗤君欲釣魚須逺去大魚豈肯居沮洳<lb/>
<hi>詩有汾沮洳沮洳漸濕也蘇東坡記儋耳上元放杖而笑過問何笑曰自笑也然亦笑韓退之釣魚無所得更</hi>
<hi>欲遠去不知走海者未必得大魚也蓋公作此詩時年三十四去徐居洛方有求官來東洛之語而東坡則晚</hi>
<hi>嵗儋耳發於憂患之餘覽者無以為異  沮將預切洳人恕切肯或作有非是</hi>
<pb n="KR4c0046_WYG_003-10a"/>
　　　古意<hi>華山記云山頂有池生千葉蓮花服之羽化然觀公詩意與前詩皆有興寄其曰古</hi>
　　　　<hi>意其旨深矣公縣齋有懷曰求官來東洛犯雪過西華答張徹曰洛邑得休告華山窮絶</hi>
　　　　<hi>陘李肈國史補言愈好奇登華山絶峯度不可反發狂慟哭縣令百計取之乃下而沈顔</hi>
　　　　<hi>作登華㫖略曰仲尼悲麟悲不在麟墨翟泣絲泣不在絲也且阮籍縱車於途途窮輒慟</hi>
　　　　<hi>豈始慮不至耶蓋假事諷時致意於此爾文公憤趨榮貪位者若陟懸崖險不能止至顛</hi>
　　　　<hi>危踣蹶然後歎不知稅駕之所焉可及矣悲夫文公之㫖微沈子幾晦哉</hi>
太華峯頭玉井蓮<hi>山海經曰華山一名太華</hi>開花十丈藕如船冷比<lb/>
雪霜甘比蜜一片入口沉痾痊<hi>晉史樂廣傳沉痾頓愈又潘岳閒居賦嘗膳載</hi>
<pb n="KR4c0046_WYG_003-10b"/>
<hi>加舊痾有痊詮痾於何切痊音</hi>我欲求之不憚逺青壁無路難夤緣<lb/>
<hi>選琴賦丹崖<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>巇青壁萬尋方从唐本作五月壁路難攀緣云鮑溶集有陪公登華山詩蓋五月也夤或作攀</hi>
<hi>太今按公此詩本以古意名篇非登山紀事之詩也且  華之險千古屹立所謂削成五千仞者豈獨五月然</hi>
<hi>後難攀緣哉若以句法言之則五月壁路之與青壁無路意象工拙又大不侔亦不待識者而知其得失矣方</hi>
<hi>氏泥於古本牽於旁證而不尋其文理乃去此而取彼其亦誤矣原其所以蓋縁五月本是青字唐本誤分為</hi>
<hi>二而讀者不曉因復削去無字遂成此繆今以諸本為正</hi>安得長梯上摘實下種七<lb/>
澤根株連<hi>司馬相如子虛賦楚有七澤其小者名雲夢方九百里</hi>
　　　八月十五夜贈張功曹<hi>張功曹署也公與張以貞元二十一年二月二</hi>
<pb n="KR4c0046_WYG_003-11a"/>
　　　　<hi>十四日赦自南方俱徙椽江陵至是俟命於郴而作是詩公在江陵祭郴州李使君云輟</hi>
　　　　<hi>行謀於俄頃見秋月之三彀逮天書之下降猶低囘以宿留此其證也詩怨而不亂有小</hi>
　　　　<hi>雅之風</hi>
纎雲四巻天無河清風吹空月舒波沙平水息聲影絕<lb/>
<hi>沙平或作平沙非是</hi>一盃相屬君當歌<hi>漢灌夫傳夫迎田蚡過竇嬰及飲酒酣夫起舞屬蚡</hi>
<hi>顔師古曰屬付也猶今之舞訖相勸也  屬之欲切</hi>君歌聲酸辭且苦不能聴終<lb/>
淚如雨<hi>選古詩泣涕零如雨</hi>洞庭連天九疑髙<hi>洞庭九疑詳見一巻復志賦二巻送</hi>
<hi>惠師詩註</hi>蛟龍出没猩鼯號十生九死到官所<hi>官所臨武</hi>幽居黙<lb/>
<pb n="KR4c0046_WYG_003-11b"/>
黙如蔵逃下牀畏蛇食畏藥海氣濕蟄熏腥臊<hi>濕或作溫非是</hi>
昨者州前搥大鼓嗣皇繼聖登夔臯<hi>貞元二十一年正月順宗即位</hi>赦<lb/>
書一日行萬里<hi>是年二月甲子大赦天下</hi>罪從大辟皆除死<hi>荆公與謝本作</hi>
<hi>除徙下文已有遷者追迴流者還則除死為當</hi>遷者追迴流者還滌瑕蕩垢朝<lb/>
清班<hi>朝清或作清朝唐本作朝清蓋言追還之人皆得滌瑕垢而朝清班惟巳為使家所抑故只量移江</hi>
<hi>陵也</hi>州家申名使家抑<hi>使家謂湖/南觀察使</hi>坎軻秖得移荆蠻<hi>祗或作只</hi>
<hi>他詩皆然荆蠻江陵也</hi>判司卑官不堪說<hi>卑官一作官卑</hi>未免捶楚塵埃<lb/>
閒<hi>老杜送高書記詩脫身簿尉中始與捶楚辭按唐制參軍簿尉有過即受笞杖之刑杜牧詩云參軍與簿</hi>
<pb n="KR4c0046_WYG_003-12a"/>
<hi>尉塵土驚劻勷一語不中治鞭笞身滿瘡</hi>同時輩流多上道天路幽險難追<lb/>
攀君歌且休聴我歌我歌今與君殊科<hi>杭本如此言張之歌詞酸苦而</hi>
<hi>已直歸之於命蓋反騷之意而其詞氣抑揚頓挫正一篇轉換用力處也方从諸本我下去歌字而君下著豈</hi>
<hi>字全失詩意使一篇首尾不相運掉無復精神又不著杭本之異蓋考之亦未詳耶</hi>一年明月今<lb/>
宵多<hi>明月一作月明</hi>人生由命非由他有酒不飲奈明何<lb/>
　　　謁衡嶽廟遂宿嶽寺題門樓<hi>或無廟字嶽爾雅霍山為南  一名</hi>
　　　　<hi>衡山公前後兩謫南方初自陽山北還過衡在八月至潭適當殘秋詩云我來正逢秋雨</hi>
　　　　<hi>節故知此詩自陽山還時永貞元年秋作也後自潮州移刺袁州則元和十五年十月非</hi>
<pb n="KR4c0046_WYG_003-12b"/>
　　　　<hi>秋雨節時也東坡潮州廟碑云公之精誠能開衡山之雲即此詩意</hi>
五嶽祭秩皆三公<hi>禮記天子祭天下名山大川五嶽視三公秩次也皆或作比非是</hi>四<lb/>
方環鎮嵩當中<hi>白虎通曰嵩山夾居四方之中故曰嵩</hi>火維地荒足妖怪<lb/>
天假神柄専其雄噴雲泄霧蔵半腹雖有絶頂誰能窮<lb/>
<hi>老杜望嶽詩云㑹當凌絶頂一覽衆山小</hi>我來正逢秋雨節隂氣晦昧無清<lb/>
風<hi>清方作晴雨今按清風興羣隂伏無清風則  意未已也晴字非是</hi>潜心黙禱若有應<lb/>
豈非正直能感通<hi>詩神之聴之正直是與非方作即非是能感方作感能  今按若从方讀</hi>
<hi>則此句為吃羌語矣</hi>須臾静掃衆峯出仰見突兀撐青空紫蓋連<lb/>
<pb n="KR4c0046_WYG_003-13a"/>
延接天柱石廪騰擲堆祝融<hi>衡山有五峯紫蓋天柱石廪祝融芙蓉石廪一名石</hi>
<hi>囷堆東坡登州觀海市詩云潮陽太守南遷歸喜見石廪  祝融過太行詩序云予南遷其必返乎此退之登</hi>
<hi>衡山之祥也意皆本此</hi>森然魄動下馬拜松栢一逕趍靈宮<hi>栢或作桂</hi>
粉牆丹柱動光彩鬼物圖畫填青紅升階傴僂薦脯酒<lb/>
<hi>傴於武切僂音縷</hi>欲以菲薄明其衷廟令老人識神意<hi>令或作内</hi>睢<lb/>
盱偵伺能鞠躬<hi>列子老子而睢睢而盱盱仰視貌  睢許佳切盱香于切偵丑鄭切</hi>手持<lb/>
盃珓導我擲<hi>珓方从唐本作校云廣韻作珓謂古者以玉為之也朝野僉載作角角與校音義皆</hi>
<hi>相近魏野有詠竹校子詩只作校字荆楚嵗時記又作教  今按當从廣韻及衆本</hi>云此最吉餘<lb/>
<pb n="KR4c0046_WYG_003-13b"/>
難同竄逐蠻荒幸不死衣食纔足甘長終<hi>扁鵲傳長終而不得返</hi>
侯王將相望久絶神縱欲福難為功夜投佛寺上髙閣<lb/>
星月揜映雲朣朧<hi>選秋興賦月朣朧而含光从日者非  今按廣韻瞳字祇有从日無从月</hi>
<hi>者曈曨本日出貌然前輩月詩多用之如梁孝綽月詩曈曨入牀簟之類也更當考</hi>猿鳴鐘動不<lb/>
知曙杲杲寒日生於東<hi>詩杲杲出日</hi>
　　　岣嶁山<hi>山海經云衡山一名岣嶁山與前詩同時作東坡中隱堂詩云岣嶁何須到韓</hi>
　　　　<hi>公浪自悲謂此詩也  岣音矩嶁音縷</hi>
岣嶁山尖神禹碑<hi>盛洪之荆州記曰南嶽周回數百里昔禹登而祭之因夢𤣥夷使者遂獲</hi>
<pb n="KR4c0046_WYG_003-14a"/>
<hi>金簡玉字之書徐靈期南嶽記曰夏禹導水通瀆刻石書名山之髙</hi>字青石赤形摹奇科<lb/>
斗拳身薤倒披<hi>書序云魯共王得孔子所蔵古文皆科斗文字科斗古篆也以其頭麤尾細類</hi>
<hi>水蟲之科斗焉蓮倒或作葉方从蜀本云衡陽舊刻亦然魏都賦云華  重葩而倒披  今按岣嶁者衡山南</hi>
<hi>麓别峯之名薤倒披者古有倒薤書見歐公集古錄目唐𤣥度十體書方得之矣然今衡山實無此碑此詩所</hi>
<hi>記蓋當時傳聞之誤故其卒章自為疑詞以見微意劉禹錫寄呂衡州溫亦云嘗聞祝融峯上有神禹銘古石</hi>
<hi>琅玕姿祕文螭虎形蓋亦得於傳聞也</hi>鸞飄鳯泊拏虎螭事嚴跡祕鬼莫<lb/>
窺道人獨上偶見之我來咨嗟涕漣洏千搜萬索何處<lb/>
有森森緑樹猿猱悲<hi>猱或作啼猱奴力切</hi>
<pb n="KR4c0046_WYG_003-14b"/>
　　　永貞行<hi>貞元廿一年正月徳宗崩順宗即位病不能視朝王伾王叔文用事四月冊皇</hi>
　　　　<hi>太子八月立為皇帝是為憲宗順宗為太上皇改元永貞此詩所以具載太皇謂順宗小</hi>
　　　　<hi>人謂叔文元臣故老謂杜佑高郢鄭珣瑜等嗣皇謂憲宗郎官荒郡意指劉禹錫坐叔文</hi>
　　　　<hi>黨貶連州也公方量移江陵而夢得出為連州邂逅荆蠻故作此詩觀終篇之意可見其</hi>
　　　　<hi>為夢得作也此詩或云自四門肅穆賢俊登下為别篇非是</hi>
君不見太皇亮隂未出令<hi>太皇謂順宗天子居喪曰諒隂諒信隂黙謂信黙不言亦</hi>
<hi>作亮隂書說命亮隂三祀論語憲問諒隂三年不言</hi>小人乘時偷國柄<hi>小人謂叔文</hi>北<lb/>
軍百萬虎與貔<hi>書牧誓如虎如貔  貔音毗</hi>天子自將非他師<hi>或作時</hi>
<pb n="KR4c0046_WYG_003-15a"/>
一朝奪印付私黨<hi>是嵗五月王叔文等以金吾大將軍范希朝為左右神策京西諸城鎮行</hi>
<hi>營節度使以度支郎中韓泰為其行軍司馬叔文欲奪取宦官兵權以自固藉希朝老將使主其名而實以泰</hi>
<hi>専其事人情不側其所為益疑懼私黨即泰也</hi>懔懔朝士何能為狐鳴梟噪争<lb/>
署置<hi>楚詞鴟梟羣而制之皆以喻小人讒佞也  梟堅堯切</hi>䁑睒跳踉相嫵媚<hi>䁑睒</hi>
<hi>或作睒閃䁑睒獸狂視貌字見呉都賦  跳音迢踉音梁嫵音武媚音眉</hi>夜作詔書朝拜官<lb/>
超資越序曽無難公然白日受賄賂火齊磊落堆金盤<lb/>
<hi>選班固西都賦翡翠火齊流燿含英注珠也  齊音劑磊魯猥切</hi>元臣故老不敢語<hi>元臣</hi>
<hi>故老謂杜佑高郢鄭恂瑜等</hi>晝臥涕泣何汍瀾<hi>王叔文用事一日諸相㑹食叔文至中書</hi>
<pb n="KR4c0046_WYG_003-15b"/>
<hi>欲與韋執誼計事執誼起迎諸相停筯以待有頃報叔文索飯已與韋相同餐閣中矣杜佑高郢懼不敢言鄭</hi>
<hi>珣瑜獨歎曰吾豈可復居此位索馬徑歸臥不起</hi>董賢三公誰復惜<hi>前漢董賢傳哀帝元</hi>
<hi>夀元年帝重賢封賢為髙安侯欲極其位遂以賢為大司馬衛將軍是時賢年二十二為三公  三或作一非</hi>
<hi>是</hi>侯景九錫行可歎<hi>南史侯景傳景矯蕭棟詔自加九錫九錫一曰車馬二曰衣服三曰</hi>
<hi>樂則四曰朱户五曰納陛六曰虎賁七曰斧鉞八曰弓矢九曰秬鬯也  歎音灘</hi>國家功髙徳<lb/>
且厚天位未許庸夫干嗣皇卓犖信英主<hi>謂憲宗</hi>文如太<lb/>
宗武髙祖膺圖受禪登明堂共流幽州鯀死羽<hi>鮌與鯀同禹父</hi>
<hi>名楚詞鯀婞直以忘身書流共工於幽州殛鯀于羽山以喻伾叔文也</hi>四門肅穆賢俊登<lb/>
<pb n="KR4c0046_WYG_003-16a"/>
<hi>書賔于四門四門穆穆賢俊謂用杜黄裳鄭餘慶為宰相</hi>數君匪親豈其朋<hi>謂栁宗元劉禹</hi>
<hi>錫之屬</hi>郎官清要為世稱荒郡迫野嗟可矜<hi>九月貶韓泰撫州司封郎</hi>
<hi>中韓曄池州禮部貟外郎栁宗元邵州屯田貟外郎劉禹錫連州刺史皆自郎官遷謫禹錫至荆南改武陵司</hi>
<hi>馬此詩未改武陵前作也</hi>湖波連天日相騰蠻俗生梗瘴癘烝江氛<lb/>
嶺祲昬若凝一蛇兩頭見未曽怪鳥鳴喚令人憎<hi>鳴喚或作</hi>
<hi>争鳴</hi>蠱蟲羣飛夜撲燈雄虺毒螫墮股肱<hi>楚詞雄虺九首史記草無毒螫</hi>
<hi>螫蟲行毒也<graphic n="KR3039" url="https://raw.githubusercontent.com/kanripo/KR-Gaiji/master/images/KR3039.png" mimeType="image/png"/>螫音釋字亦作</hi>食中置藥肝心崩左右使令詐難憑<lb/>
慎勿浪信常兢兢吾嘗同僚情可勝<hi>公嘗與夢得同為御史嘗或作常非</hi>
<pb n="KR4c0046_WYG_003-16b"/>
<hi>是陽蔡寛夫詩話云子厚禹錫於退之最厚善然退之貶  山不能無疑赴江陵途中寄三學士云同官盡才</hi>
<hi>俊扁善栁與劉或慮語言泄傳之落仇讎云云及其為永貞行憤疾至云數君匪親豈其朋又曰吾嘗同僚情</hi>
<hi>可勝則亦見其坦夷尚義待朋友始終也</hi>具書目見非妄徴嗟爾既往宜為<lb/>
懲<lb/>
　　　洞庭湖阻風贈張十一署<hi>自陽山徙椽江陵永貞元年十月過洞庭</hi>
　　　　<hi>作也</hi>
十月隂氣盛北風無時休蒼茫洞庭岸與子維雙舟霧<lb/>
雨晦争泄波濤怒相投犬雞斷四聴<hi>斷方从杭蜀本作絶  今按此句既</hi>
<pb n="KR4c0046_WYG_003-17a"/>
<hi>有絶字則下一句不應便複出方為杭蜀所誤此比多矣</hi>糧絶誰與謀相去不容歩<lb/>
險如礙山邱清談可以飽夢想接無由男女喧左右飢<lb/>
啼但啾啾非懷北歸興何用勝羇愁雲外有白日寒光<lb/>
自悠悠能令暫開霽過是吾無求<lb/>
　　　李花贈張十一署<hi>或作李有花陵元和元年二月江  作</hi>
江陵城西二月尾花不見桃惟見李風揉雨練雪羞比<lb/>
<hi>揉或作柔非是  揉而由切</hi>波濤翻空杳無涘<hi>翻空或作相翻非是</hi>君知此處<lb/>
花何似白花倒燭天夜明羣雞驚鳴官吏起金烏海底<lb/>
<pb n="KR4c0046_WYG_003-17b"/>
初飛來<hi>隋孟康詠日詩金烏升曉氣</hi>朱輝散射青霞開<hi>選恨賦鬱青霞之奇意</hi>
迷魂亂眼看不得<hi>迷䰟亂眼或作迷亂入眼入又作人皆非是</hi>照耀萬樹繁<lb/>
如堆念昔少年著遊燕對花豈省曽辭盃<hi>省曽辭或作曽辭酒非是</hi>
自從流落憂感集欲去未到先思迴秖今四十已如此<lb/>
<hi>公時年三十九</hi>後日更老誰論哉力攜一罇獨就醉<hi>獨或作共非是</hi>不<lb/>
忍虛擲委黄埃<hi>委或作隨</hi>
　　　杏花<hi>與前篇同時作</hi>
居鄰北郭古寺空杏花兩株能白紅曲江滿園不可到<lb/>
<pb n="KR4c0046_WYG_003-18a"/>
<hi>唐劇譚錄曲江池本秦隑州開元中疏鑿遂為妙境杜甫哀江頭詩春日潜行曲江曲細栁新蒲為誰緑者是</hi>
<hi>也</hi>看此寧避雨與風二年流竄出嶺外<hi>公貞元十九年冬出為陽山凡</hi>
<hi>二年至是始為椽江陵</hi>所見草木多異同冬寒不嚴地恒泄陽氣<lb/>
發亂無全功<hi>無全閣本作全無非是</hi>浮花浪蘂鎮長有纔開還落<lb/>
瘴霧中山榴躑躅少意思<hi>本草注躑躅樹生髙三四尺花似山石榴或云一名山石</hi>
<hi>榴躅躑直炙切  厨玉切</hi>照耀黄紫徒為叢鷓鴣鈎輈猿呌歇<hi>嶺表記鷓</hi>
<hi>鴣自呼云鉤輈李羣玉詩又聴鉤輈格磔聲  輈張流切</hi>杳杳深谷攅青楓<hi>杳杳或作杳藹</hi>
豈如此樹一來翫若在京國情何窮今旦胡為忽惆悵<lb/>
<pb n="KR4c0046_WYG_003-18b"/>
<hi>惆或作怊後放此</hi>萬片飄泊隨西東明年更發應更好<hi>更發一作花發</hi>
道人莫忘鄰家翁<lb/>
　　　感春四首<hi>元和元年春掾江陵時作</hi>
我所思兮在何所情多地遐兮徧處處東西南北皆欲<lb/>
往千江隔兮萬山阻<hi>張衡四愁詩我所思兮在太山欲往從之梁甫艱我所思兮在桂林</hi>
<hi>欲往從之湘水深云云公句意蓋取此</hi>春風吹園雜花開朝日照屋百鳥<lb/>
語三盃取醉不復論一生長恨奈何許<hi>諸本奈作春今从杭蜀本云古</hi>
<hi>樂府奈何許石闕生口中銜碑不得語</hi>
<pb n="KR4c0046_WYG_003-19a"/>
皇天平分成四時<hi>宋玉九辯曰皇天平分四時兮</hi>春氣漫誕最可悲<hi>氣或</hi>
<hi>作風</hi>雜花糚林草蓋地白日座上傾天維<hi>西京賦振天維衍地絡</hi>蜂<lb/>
喧鳥咽留不得紅蕚萬片從風吹豈如秋霜雖慘冽<hi>慘或</hi>
<hi>作凜以西京賦冰霜慘冽定作慘</hi>摧落老物誰惜之<hi>晉宣帝嘗疾張皇后往省帝曰老物</hi>
<hi>可憎又曰老物不足惜</hi>為此徑須沽酒飲自外天地棄不疑近憐<lb/>
李杜無檢束爛漫長醉多文辭屈原離騷二十五<hi>前漢藝文</hi>
<hi>志屈原賦二十五篇蓋離騷經一九歌十一天問一九章九遠遊卜居漁父各一凡二十五篇也</hi>不肯<lb/>
餔啜糟與醨<hi>漁父篇何不餔糟而歠醨  餔奔謨切醨呂支切</hi>惜哉此子巧言<lb/>
<pb n="KR4c0046_WYG_003-19b"/>
語不到聖處寧非癡<hi>先儒云公以原詞介於莊周司馬遷之間其感春詩云云蓋與屈原</hi>
<hi>之懲於諷諌而傷其違聖之達節也</hi>幸逢堯舜明四目條理品彚皆得宜<lb/>
平明出門暮歸舍酩酊馬上知為誰<hi>酩酊注見二巻歸彭城詩閣杭蜀本</hi>
<hi>為誰作誰為方从諸本云按公後詩有遇酒即酩酊公知我為誰即此義也  今按方氏此論最公使他處皆</hi>
<hi>如此則無可議矣</hi>
朝騎一馬出暝就一牀臥詩書漸欲抛節行久已惰冠<lb/>
欹感髪秃語誤悲齒墮孤負平生心<hi>孤或作辜</hi>已矣知何奈<hi>諸夲</hi>
<hi>皆同無可疑者荆公本奈作那李本知作如亦無大異獨方从閣本作已知無可奈乃不成文理故今定从諸本</hi>
<pb n="KR4c0046_WYG_003-20a"/>
我恨不如江頭人<hi>我恨方从杭本作奈我閣本無奈字亦無恨字蜀作我奈  今</hi>
<hi>案杭蜀本蓋因前篇之末有奈字而誤也閣本亦少一字皆非是今从監本</hi>長網横<lb/>
江遮紫鱗獨宿荒陂射鳧鴈賣納租賦官不嗔歸來歡<lb/>
笑對妻子衣食自給寧羞貧今者無端讀書史智慧只<lb/>
足勞精神<hi>閣本如此為當方乃不从而以足為是又不可曉也</hi>畫蛇著足無處用<lb/>
<hi>史記楚惠王使柱國昭陽將兵攻齊陳軫謂昭陽曰昔人有遺其舍人一巵酒者舍人相謂曰數人飲此不足</hi>
<hi>以徧請有畫地為蛇蛇先成者飲之一人曰吾蛇先成舉酒而起曰吾能為之足者及為足而後成人奪其酒</hi>
<hi>而飲之或曰蛇固無足今為之足非蛇也  著陟略切</hi>兩鬢雪白趨埃塵乾愁漫<lb/>
<pb n="KR4c0046_WYG_003-20b"/>
解坐自累與衆異趣誰相親數盃澆腸雖暫醉皎皎萬<lb/>
慮醒還新百年未滿不得死且可勤買抛青春<hi>買或作置  東</hi>
<hi>坡云國史補酒有富平之石凍春劒南之燒春杜子美詩有麯米春裴鈏作傳奇亦有松醪春唐人名酒多以</hi>
<hi>春抛青春亦必酒名按此詩在江陵作蓋江陵酒名也</hi>
　　　寒食日出遊<hi>張十一院長見示病中憶花九篇寒食日出遊夜歸因以投贈張十</hi>
　　　　<hi>一即功曹署公與張同自御史貶官又同為江陵掾公法曹参軍張功曹参軍元和元年</hi>
　　　　<hi>時也</hi>
李花初發君始病我往看君花轉盛走馬城西惆悵歸<lb/>
<pb n="KR4c0046_WYG_003-21a"/>
不忍千株雪相映邇來又見桃與棃交開紅白如争競<lb/>
可憐物色阻攜手空展霜縑吟九詠紛紛落盡泥與塵<lb/>
不共新糚比端正桐華最晚今已繁<hi>禮記月令季春之月桐始華</hi>君<lb/>
不强起時難更關山逺别固其理寸步難見始知命憶<lb/>
昔與君同貶官夜渡洞庭看斗柄豈料生還得一處引<lb/>
袖拭淚悲且慶各言生死兩追隨<hi>生死或作死生</hi>直置心親無<lb/>
貌敬念君又署南荒吏<hi>張在江陵未幾邕管經略使路恕署為判官</hi>路指鬼<lb/>
門幽且夐<hi>容州北流縣南三十里有兩石相對門闊三十歩俗號鬼門關諺曰鬼門關十人九不還</hi>
<pb n="KR4c0046_WYG_003-21b"/>
三公盡是知音人曷不薦賢陛下聖<hi>蔡邕獨斷云謂陛下者羣臣不敢指</hi>
<hi>斥天子故呼在陛下者因卑達尊之義也</hi>囊空甑倒誰救之<hi>杜詩囊空恐羞澁留得一錢看</hi>
<hi>又郭林宗傳孟敏客太原荷甑墮地不顧而去</hi>我今一食日還併<hi>禮記儒行儒有并日而食</hi>
自然憂氣損天和安得康强保天性斷鶴兩翅鳴何哀<lb/>
縶驥四足氣空横<hi>縶陟立切横戸孟切</hi>今朝寒食行野外綠楊帀<lb/>
岸蒲生迸<hi>生或作芽</hi>宋玉庭邊不見人<hi>杜詩曽聞㲾玉宅每欲到荆州荆州即江</hi>
<hi>陵也</hi>輕浪參差魚動鏡自嗟孤賤足瑕疵特見放縱荷寛<lb/>
政飲酒寧嫌<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>底深<hi>桑乂在江總席上曰雖深盞百罰吾亦不辭也</hi>題詩尚倚<lb/>
<pb n="KR4c0046_WYG_003-22a"/>
筆鋒勁<hi>鮑明逺擬古詩兩說窮舌端五車推筆鋒</hi>明宵故欲相就醉<hi>故或作固</hi>有<lb/>
月莫愁當火令<hi>洪慶善云此時春末夏初故云火令方云非也此謂寒食禁火耳火令字見周</hi>
<hi>禮魏武帝亦有寒食禁火令但東坡甞為李公擇書此詩作燈火冷又不知其所據何本也  今按方說是也</hi>
<hi>此言夜行有月故不憂當寒食禁火之令耳坡讀亦誤</hi>
　　　憶昨行和張十一<hi>或作和張十一憶昨行與前詩同時在江陵作</hi>
憶昨夾鍾之呂初吹灰<hi>月令仲春之月律中夾鍾二月之呂也續漢書以莩灰實律之</hi>
<hi>端按厯而侯之其月氣至則灰飛而律通</hi>上公禮罷元侯迴<hi>上洪作杜云杜佑自淮南入朝</hi>
<hi>也方作社云此為荆帥裴均罷社而享客也官今按方説是也但以上為社則未然左傳云五行之  封為上</hi>
<pb n="KR4c0046_WYG_003-22b"/>
<hi>公祀為貴神其土正曰后土在家則祀中霤在野則為社故杜注用幣于社云以請于上公則上公即社神也</hi>
<hi>况此句内又自以元侯為對耶</hi>車載牲牢甕舁酒並召賔客延鄒枚<hi>鄒陽</hi>
<hi>枚乘漢梁孝王客</hi>腰金首翠光照耀絲竹迥發清以哀青天白<lb/>
日花草麗玉斚屢舉傾金罍<hi>詩我姑酌彼金罍</hi>張君名聲座所<lb/>
屬<hi>朱六切</hi>起舞先醉長松摧宿酲未解舊痁作<hi>劉伶五斗解酲左傳</hi>
<hi>痁作而伏舊痁方作痁舊矣今按此句内上有宿酲字則此當為舊痁明  方誤  痁失亷切</hi>深室静<lb/>
臥聞風雷自期殞命在春序屈指數日憐嬰孩危辭苦<lb/>
語感我耳淚落不揜何漼漼<hi>集韻云漼雪霜積聚貌選指季豹而漼焉注漼涕泣</hi>
<pb n="KR4c0046_WYG_003-23a"/>
<hi>垂貌切漼七回</hi>念昔從君渡湘水<hi>湘或/作湖</hi>大帆夜劃窮髙桅<hi>玉篇</hi>
<hi>云帆船上檣竿切劃忽麥切桅五回</hi>陽山鳥路出臨武<hi>公責連之陽山今張為彬之臨</hi>
<hi>武郴在江南連則廣南也</hi>驛馬拒地驅頻隤<hi>三館本作槌方云博雅槌□也亦有義  今按</hi>
<hi>方義暗僻不可曉此但言當謫官時馳驛發遣而山路險惡故羸馬拒地不進被驅而屢至傾隤耳隤或取詩</hi>
<hi>我馬虺隤字然其義但為不能升髙之病又似未必然也  隤杜回切</hi>踐蛇茹蠱不擇死<lb/>
忽有飛詔從天來伾文未揃崖州熾<hi>伾王伾文王叔文崖州韋執誼也揃</hi>
<hi>或作剪謝校从剪說文揃滅也史記西南夷賛有揃剽字  伾音丕揃子踐切</hi>雖得赦宥恒愁<lb/>
猜近者三姦悉破碎<hi>三姦謂貶王伾王叔文韋執誼也</hi>羽窟無底幽黄<lb/>
<pb n="KR4c0046_WYG_003-23b"/>
能<hi>能有兩音奴來切者三足鼈也奴登切者熊屬足似鹿者也左傳殛鯀于羽山其神化為黄熊以入于羽</hi>
<hi>淵國語作黄能當音賢能之能然説者謂能既熊屬又為鼈類東海人祭禹廟不用熊白及鼈為饌疑鯀化為</hi>
<hi>二物則兩音亦可通用也</hi>眼中了了見鄉國知有歸日眉方開今君<lb/>
縱署天涯吏<hi>縱或作從署今按張署墓志邕管奏  為判官也</hi>投檄北去何難<lb/>
哉無妄之憂勿藥喜一善自足禳千災頭輕目朗肌骨<lb/>
健古劒新斸磨塵埃殃消禍散百福併從此直至耇與<lb/>
鮐<hi>詩閟宮俾爾耆而艾耆老也鮐魚名詩行葦黄耇台背鄭氏箋云台之言鮐也大老則背有鮐文  鮐音</hi>
<hi>台者或作耆</hi>嵩山東頭伊洛岸勝事不假須穿栽<hi>或作裁</hi>君當<lb/>
<pb n="KR4c0046_WYG_003-24a"/>
先行我待滿<hi>張先遷京兆府司錄</hi>沮溺可繼窮年推<hi>沮溺人名語長沮桀溺耦</hi>
<hi>而耕公家河南而嵩山伊水洛水並𨽻焉詩意欲與張耦耕於嵩山下也推字取禮記月令三推九推之意</hi>
<hi>沮子魚切推他回切或作催</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0046_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻三<lb/>
</p>
<p>
</p>
  </div>
</body>
</text>
</TEI>
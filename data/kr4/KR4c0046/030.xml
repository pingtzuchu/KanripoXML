<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三十</head> <lb/>
    <p>
<pb n="KR4c0046_WYG_030-1a"/>
欽定四庫全書<lb/>
　東雅堂昌黎集註巻三十<lb/>
　　碑誌<lb/>
　　　唐故監察御史衛府君墓誌銘<hi>其弟中行字大受貞元九年第</hi>
　　　　<hi>進士至是為兵部郎中元和十年也公此誌自與其弟中行别下至可餌以不死造語雄</hi>
　　　　<hi>竒所謂唯陳言之務去者也</hi>
君諱某字某<hi>或作諱之𤣥字造㣲</hi>中書舍人御史中丞諱某之子<lb/>
<hi>某或作晏</hi>贈太子洗馬諱某之孫<hi>某或作璿按元和姓纂晏三子長之𤣥次中立次中</hi>
<pb n="KR4c0046_WYG_030-1b"/>
<hi>行汪彦章云王仲位本謂北衛中立墓誌中立字退之非之𤣥也</hi>家世習儒學詞章昆<lb/>
弟三人俱傳父祖業從進士舉君獨不與俗為事<hi>不下或有</hi>
<hi>興字云讀去聲非是或疑此與字當作以更詳之</hi>樂弛置自便<hi>弛或作施</hi>父中丞薨<lb/>
既三年與其弟中行别曰若既克自敬勤及先人存趾<lb/>
美進士<hi>貞元九年中行登第</hi>續聞成宗唯服任遂功為孝子在不<lb/>
怠我恨已不及假令今得不足自貰<hi>或作貴作貫世貰音射又音</hi>我<lb/>
聞南方多水銀丹砂雜他竒藥爊為黄金<hi>刀爊於  切</hi>可餌<lb/>
以不死今於若丐我我即去遂踰嶺阨<hi>塞阨於革切  也一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>南<lb/>
<pb n="KR4c0046_WYG_030-2a"/>
岀藥貴不可得以干容帥<hi>貞元二十一年五月以房啟為容管經略使</hi>帥且<lb/>
曰若能從事於我可一日具許之得藥試如方不效曰<lb/>
方良是我治之未至耳留三年藥終不能為黄金而佐<lb/>
帥政成以功再遷監察御史帥遷于桂<hi>元和八年四月以啟為桂管監</hi>
<hi>察使</hi>從之帥坐事免<hi>是歳七月啓以罪降為太僕少卿</hi>君攝其治歴三時<lb/>
夷人稱便新帥將奏功君捨去南海馬大夫使謂君曰<lb/>
<hi>十二月以馬摠為嶺南節度使</hi>幸尚可成两濟其利君雖益厭然不能<lb/>
無萬一兾至南海未㡬竟死年五十三子曰某<hi>某或作景㣲</hi>
<pb n="KR4c0046_WYG_030-2b"/>
元和十年十二月某日歸葬河南某縣某鄉某村袝先<lb/>
塋<hi>某縣某郷某村諸本作伊闕縣伊國鄉髙都村</hi>於時中行為尚書兵部郎<hi>或無</hi>
<hi>於字郎下或有中字</hi>號名人而與余善請銘銘曰<lb/>
嗟惟君篤所信<hi>兮信音新漢武悼李夫人賦申以信  班固通幽賦云茍無實其孰信</hi>要<lb/>
無有弊精神以棄餘賈於人<hi>音賈  古</hi>脱外累自貴珍訊來<lb/>
世述墓文<lb/>
　　　唐故河南令張君墓誌銘<hi>貞元十九年公與張君同自監察御史以</hi>
　　　　<hi>言事黜張為郴州臨武公為連州陽山二年俱徙江陵至是張卒公既誌其墓又文以祭</hi>
<pb n="KR4c0046_WYG_030-3a"/>
　　　　<hi>且及銘墓之意可謂厚矣</hi>
　君諱署字某河間人大父利貞有名𤣥宗世為御史中<lb/>
　丞舉彈無所避由是岀為陳留守<hi>本鄭所并陳之留邑秦并天下以宋亦有</hi>
　<hi>留故加陳以别之</hi>領河南道採訪處置使<hi>開元二十二年十一月初置十道採訪處</hi>
　<hi>置使</hi>數歳卒官皇考諱郇以儒學進官至侍御史<hi>郇或作詢</hi>君<lb/>
　才質有氣形貎魁碩長於文詞以進士舉博學宏詞為<lb/>
　校書郎<hi>署貞元二年進士第</hi>自京兆武功尉拜監察御史為幸臣<lb/>
　所讒<hi>幸臣李實也</hi>與同軰韓愈李方叔三人俱為縣令南方<lb/>
<pb n="KR4c0046_WYG_030-3b"/>
　<hi>時三人俱為監察御史貞元十九年冬三人皆以言事得罪貶為縣令詳見題注下</hi>二年逢恩俱<lb/>
　徙掾江陵<hi>貞元二十一年正月順宗即位大赦張與公俱量移江陵</hi>半歳邕管奏君<lb/>
　為判官<hi>貞元二十一年八月路恕為容管經略使表署判官</hi>改殿中侍御史不行<lb/>
　拜京兆府司録<hi>貞元二十一年十月李鄘為京兆尹表署為府司録参軍</hi>諸曹白事<lb/>
　不敢平面視共食公堂抑首促促就哺歠揖起趨去無<lb/>
　敢闌語<hi>促促或作旦旦促如齪齪之促本或作娖娖闌或作閒</hi>縣令丞尉畏如嚴<lb/>
　京兆事以辦治<hi>辦或作幹</hi>京兆改鳯翔尹以節鎮京西<hi>元和二年</hi>
　<hi>二月以鄘為鳯翔尹鳯翔隴右節度使表署為判官</hi>請與君俱改禮部員外郎為<lb/>
<pb n="KR4c0046_WYG_030-4a"/>
觀察使判官帥他遷<hi>元和四年三月以鄘為江東節度使</hi>君不樂久去京<lb/>
師謝歸用前能拜三原令歳餘遷尚書刑部員外郎守<lb/>
法争議棘棘不阿<hi>諸本無議字及下棘字而云晁本校增此二字阿或作撓  今按歐公嘗</hi>
<hi>疑此上有脱字不知晁氏以何本校也詳其文理當有此字故从之</hi>改䖍州刺史民俗相<lb/>
朋黨不訴殺牛<hi>或無不訴字</hi>牛以大耗又多捕生鳥雀魚鼈<lb/>
可食與不可食相買賣時節脱放期為福祥君視事一<lb/>
皆禁督立絶<hi>祥下或有事字或無視事二字或但有事字</hi>使通經吏與諸生<lb/>
之旁大郡<hi>吏或作史</hi>學鄉飲酒喪婚禮張施講説民吏觀聽<lb/>
<pb n="KR4c0046_WYG_030-4b"/>
從化大喜度支符州折民户租歳徵緜六千屯比郡承<lb/>
命惶怖立期日唯恐不及事被罪君獨疏言治迫嶺下<lb/>
民不識蠶桑月餘免符下民相扶攜守州門呌讙為賀<lb/>
改澧州刺史民税出雜産物與錢尚書有經數觀察使<lb/>
牒州徵民錢倍經君曰刺史可為法<hi>疑必有脱誤或為字當作守</hi>不<lb/>
可貪官害民留噤不肯從竟以代罷觀察使使劇吏案<lb/>
簿書<hi>吏或作史</hi>十日不得毫毛罪改河南令而河南尹適君<lb/>
平生所不好者君年且老當日日拜走仰望堦下不得<lb/>
<pb n="KR4c0046_WYG_030-5a"/>
已就官數月大不適即以病辭免公卿欲其一至京師<lb/>
君以再不得意於守令恨曰義不可更辱又奚為於京<lb/>
師間竟閉門死年六十<hi>或無閉門二字</hi>君娶河東栁氏女二子<lb/>
昇奴胡師將以某年某月某日葬某所其兄將作少監<lb/>
昔請銘於右庶子韓愈<hi>昔或作者李遜赴襄陽送行詩有著作郎張昔</hi>愈前與<lb/>
君為御史被讒俱為縣令南方者也最為知君銘曰<lb/>
誰之不如而不公卿奚養之違以不久生<hi>以一作而</hi>唯其頏<lb/>
頏以世厥聲<lb/>
<pb n="KR4c0046_WYG_030-5b"/>
　　　鳯翔隴州節度使李公墓誌銘<hi>一本上有唐故字度下有觀察使開</hi>
　　　　<hi>府義同三司檢校户部尚書贈尚書左僕射字李惟簡父寶臣見蕃鎮傳誌所載多與傳合</hi>
公諱惟簡<hi>或作某</hi>字某司空平章事贈太傅之子<hi>太傅李寳臣本</hi>
<hi>范陽内屬奚族</hi>太傅初姓張氏<hi>故范陽張鎻髙畜之為假子遂冒姓張名忠志</hi>肅宗時<lb/>
舉恒趙深冀易定六州戰卒五萬人馬五千匹以歸聽<lb/>
命天子嘉之賜姓曰李更其名寳臣<hi>名下或有曰字</hi>立其軍號<lb/>
之曰成徳由是姓李氏<hi>寳應元年十一月忠志以偽恒陽節度使挈其所管五州降于</hi>
<hi>河東節度使辛雲京以忠志為成徳軍節度使仍統其所管州賜姓李名寳臣</hi>太傅薨<hi>建中二年正月</hi>
<pb n="KR4c0046_WYG_030-6a"/>
<hi>寳臣卒贈太傅</hi>公兄弟讓嗣<hi>寳臣三子惟誠惟岳惟簡</hi>公竟棄其家自歸京<lb/>
師及兄死家覆有司設防守<hi>惟岳叛惟簡以家僮票士百餘奉母鄭歸京建中三</hi>
<hi>年閏正月成徳兵馬使王武俊殺惟岳傳首京師徳宗拘惟簡於客省防伺甚峻</hi>徳宗如奉天<lb/>
守卒岀公即馳歸與母韓國夫人鄭氏拜訣屬家徒隨<lb/>
走所幸道與賊遇七鬬乃至<hi>建中四年十月徳宗幸奉天惟簡將赴難謀於鄭鄭</hi>
<hi>曰爾父立功河朔位宰相身未嘗至京師兄死於人手爾入朝未識天子不能效忠吾不子汝矣督其行曰兒</hi>
<hi>能死王事吾不朽矣乃斬關出道更七戰得及行在</hi>有功遷太子諭徳加御史中<lb/>
丞<hi>帝見惟簡厚撫之拜太子諭徳累遷禁軍將軍從渾瑊率師討賊頻戰屢㨗加御史中丞</hi>從幸梁<lb/>
<pb n="KR4c0046_WYG_030-6b"/>
州天黒失道識焦中人聲得見徳宗於盩厔西<hi>盩厔雍縣名屬</hi>
<hi>鳯翔五盩音輈厔音窒義見二十  巻興元少尹墓誌銘</hi>上曰卿有母可隨我耶<hi>可或</hi>
<hi>作何</hi>曰臣以死從衛及幸還録功封武安郡王<hi>或作公考之史當作</hi>
<hi>王</hi>號元從功臣<hi>四月詔奉天隨從將士並賜號元從功臣</hi>圖其形御閣而以<lb/>
神威將軍居北軍衛<hi>遷左神威衛大將軍居或作為衛或作御</hi>久乃加御史<lb/>
大夫丁韓國憂去官累遷神威大將軍加工刑二曹尚<lb/>
書天威統軍又改户部尚書金吾大將軍<hi>元和初檢校户部尚書改</hi>
<hi>為左金吾衛大將軍充街使</hi>有長上萬國俊者<hi>上或作尚新史蜀本作上  今按長上蓋</hi>
<pb n="KR4c0046_WYG_030-7a"/>
<hi>衛卒之號猶今言長入也當从蜀本</hi>以軍勢奪興平人地吏憚莫敢治及<lb/>
公為金吾興平人曰久聞李將軍為人公平庶能直吾<lb/>
屈卽齎縣牒來見公發視立杖國俊廢之以地還興平<lb/>
人聞者莫不稱歎於是天子以公材果可任用治人將<lb/>
兵無所不宜元和六年即以公為鳯翔隴州節度使户<lb/>
部尚書兼鳯翔尹<hi>五月以惟簡為鳯翔尹鳯翔隴州節度使</hi>隴州地與吐蕃<lb/>
接舊常朝夕相伺更入攻抄人吏不得息公以為國家<lb/>
於夷狄當用長算邉將當承上㫖謹條敎<hi>或作務非是</hi>蓄財<lb/>
<pb n="KR4c0046_WYG_030-7b"/>
榖完吏農力以俟不宜規小利起事盗恩禁不得妄入<lb/>
其地益市耕牛鑄鎛釤鉏斸<hi>詩痔乃錢鎛注田器也釤大䥥也斸大鋤也  鎛音</hi>
<hi>博釤山監切又所鎰切鉏陟初初切又仕葅切斸陟玉切</hi>給農之不能自具者丁<lb/>
壯興勵<hi>興或作愈</hi>歳增田數十萬畆連八歳五種俱熟公私<lb/>
有餘販者負入襃斜<hi>梁州記萬石城沂漢上七里有襃谷南口曰襃北口曰斜選右界襃</hi>
<hi>斜遮斜余  切</hi>船循渭而下首尾相繼不絶十三年公與忠武<lb/>
軍節度使司空光顔<hi>李光顔</hi>邠寧節度使尚書釗<hi>郭釗</hi>俱來<lb/>
朝上為之燕三殿<hi>唐麟徳殿有三靣故曰三殿</hi>張百戲公卿侍臣咸<lb/>
<pb n="KR4c0046_WYG_030-8a"/>
與<hi>音預</hi>既事勑還公因進曰臣幸得宿衛四十餘年<hi>或無得字</hi>
今年老斥外任<hi>斥或作許或作訴</hi>不勝慕戀願得死輦下天子<lb/>
加慰遣焉還鎮告疾其夏五月戊子薨年五十五訃至<lb/>
上悼愴罷朝遣郎中臨弔贈尚書左僕射以其年十一<lb/>
月景申<hi>丙申作景避唐諱也</hi>葬萬年鳯棲原<hi>萬年下或有縣字</hi>夫人博陵<lb/>
郡崔氏河陽尉鎬之孫大理評事可觀之女賢有法度<lb/>
<hi>賢下或有而字</hi>公有四子長曰元孫三原尉次曰元質彭之濛<lb/>
陽尉曰元立興平尉曰元本河南參軍皆愿敏好善元<lb/>
<pb n="KR4c0046_WYG_030-8b"/>
立元本皆崔氏出葬得日嗣子元立與其昆弟四人請<lb/>
銘於韓氏曰先人嘗有託於夫子也愈曰太傅功在史<lb/>
氏記僕射以孤童囚覊京師<hi>或無記字童下或有子字  今按翟方進傳無者為</hi>
<hi>是</hi>卒能以忠為節自顯取爵位立名績使天下拭目觀<lb/>
父母與榮焉既忠又孝法宜銘<hi>或無法字</hi>銘曰<lb/>
太傳之顯自其躬興僕射童覊孰與之朋遭國之難以<lb/>
節自發致其勤艱以復考烈孝由忠立爵名隨之銘此<lb/>
𤣥石維昧之詒<lb/>
<pb n="KR4c0046_WYG_030-9a"/>
　　　唐故中散大夫少府監胡良公墓神道碑<hi>此篇从方</hi>
　　　　<hi>氏石本疑者别出行蜀本注牛僧儒撰墓志陳鴻撰謚張籍撰  狀歐陽公集古録有胡</hi>
　　　　<hi>良公碑䟦云良者韓之門人張籍妻父也碑今按方本無中散大夫良五字又它神道</hi>
　　　　<hi>不著墓字唯此有之亦變例也</hi>
少府監胡公者諱珦字潤博年七十九以官卒明年八<lb/>
月十四日葬京兆奉先<hi>八月或作七月無十四日字</hi>夫人天水趙氏<lb/>
祔焉其子逞迺巡遇述遷造<hi>或無迺字或無巡字</hi>與公婿廣文博<lb/>
士吳郡張籍以公之族岀行治歴官壽年為書<hi>出下或有處文</hi>
<pb n="KR4c0046_WYG_030-9b"/>
<hi>二字非是</hi>使人自京師南走八千里至閩南兩越之界上請<lb/>
為公銘刻之墓碑於潮州刺史韓愈曰胡姓本岀安定<lb/>
後徙清河於今為宗城屬貝州<hi>河下或有複出清河字宗城縣名武徳九年屬</hi>
<hi>貝州</hi>大父諱秀武后時以文材徵為麟臺正字<hi>垂拱元年二月改祕</hi>
<hi>書省為麟臺</hi>父宰臣用進士卒官平陽冀氏令<hi>或無官字</hi>贈潭州<lb/>
大都督公早孤能自勸學立節概<hi>勸或作勤</hi>非其身力不以<lb/>
衣食凡一試進士二即吏部選皆以文章占上第樂為<lb/>
儉勤自刻削不干人以矯時弊及為富平尉一時稱其<lb/>
<pb n="KR4c0046_WYG_030-10a"/>
斷决建中四年侍郎趙贊為度支使<hi>建中三年五月以中書舍人趙賛為</hi>
<hi>户部侍郎判度支</hi>薦公為監察御史主餽給渭橋以東軍洗手<lb/>
奉職不以一錢假人賊平有司考覈群吏多坐貶死<hi>考覈</hi>
<hi>一作覈考或無貶字或無死字</hi>獨公以清苦能檢飭無漏失遷河南倉<lb/>
曹魏公賈躭以節鎮鄭滑<hi>貞元二年九月以賈躭為鄭滑節度使辟珦佐其府</hi>以<lb/>
公佐觀察事檢校尚書工部員外郎以剛直齟齬不阿<lb/>
忤權貴除獻陵令<hi>獻陵高祖陵</hi>居陵下七年市置田宅務種<lb/>
樹為業以自給敎授子弟<hi>業下或無以字杭併無以自給字子弟或作弟子</hi>貞<lb/>
<pb n="KR4c0046_WYG_030-10b"/>
元十一年吏部大選以公考選人藝學以勞遷奉先令<lb/>
以治辦遷尚書膳部郎中改坊州刺史州經亂無孔子<lb/>
廟公至則命築宫造祭器率博士生講讀以時<hi>生下或有徒字</hi>
如法以祠人吏聚觀歎息遷舒州刺史州歳大熟麥一<lb/>
莖數種閭里歌舞之<hi>或無舞字</hi>考功以聞遷尚書駕部郎中<lb/>
數以事犯尚書李巽<hi>事上或有公字</hi>巽時主鹽鐵事富驕恃勢<lb/>
以語丞相<hi>丞或作宰</hi>由是退公為鳯翔少尹巽死遷少大理<lb/>
改少詹事元和十二年朝廷以公年老能自祗力事職<lb/>
<pb n="KR4c0046_WYG_030-11a"/>
不懈可嘉拜少府監兼知内中尚<hi>百官志少府監從三品掌百工技藝之政</hi>
<hi>摠中尚左尚右尚</hi>明年以病卒<hi>或無病字非是</hi>公始以進士孤身旅長<lb/>
安致官九卿為大家七子皆有學守女嫁名人年㡬八<lb/>
十堅悍不衰事可傳載可謂成徳<hi>謂或作為非是</hi>銘曰<lb/>
朅朅胡公<hi>竭朅丘  切</hi>既果以方挟藝射科每發如望<hi>平聲</hi>人<lb/>
求於人我已為之自始訖終不降色辭因官立事隨有<lb/>
可載發跡餽軍<hi>或作運</hi>遭讒府界去居陵下為吏為隐坊<lb/>
舒之政于兹有靳<hi>或作歎</hi>守官駕部名昇已屈<hi>昇或作升已或作民</hi>
<pb n="KR4c0046_WYG_030-11b"/>
躋于少府甚宜秩物不配其有君子恥之少府古卿公<lb/>
優止之刻文碑石以顯公行維公後人<hi>維公或作維彼</hi>無怠嗣<lb/>
慶<lb/>
　　　唐故相權公墓碑<hi>權徳輿憲宗朝拜同平章事新舊史有傳所載加詳於誌云</hi>
上之元和六年其相曰權公諱徳輿字載之<hi>元和五年九月以徳</hi>
<hi>輿同中書門下平章事</hi>其本岀自殷帝武丁武丁之子降封於權<lb/>
權江漢問國也<hi>權故城在南郡當陽縣</hi>周衰入楚為權氏<hi>唐韻云權始出</hi>
<hi>天水本顓頊之後楚武王使鬪緡尹權後因氏焉</hi>楚滅徙秦而居天水略陽符<lb/>
<pb n="KR4c0046_WYG_030-12a"/>
秦之王中國其臣有安丘公翼者<hi>翼字子良略陽人與太原王讚俱為符堅</hi>
<hi>謀主堅即偽位拜給事中後為右僕射封安丘公</hi>有大臣之言<hi>堅伐晉翼力諌不從堅遂大敗</hi>
後六世至平涼公文誕<hi>翼子宣襃事姚秦為黄門侍郎宣襃四世之孫榮隋開府儀同</hi>
<hi>三司鄜城郡公榮子文誕</hi>為唐上庸太守荆州大都督長史焯有聲<lb/>
烈<hi>焯或作綽</hi>平涼曾孫諱倕<hi>文誕子崇本匡城令崇本子無待成都尉無待子倕  倕音垂</hi>
贈尚書禮部郎中以藝學與蘇源明相善<hi>源明京兆武功人初名預</hi>
<hi>字弱夫肅宗時終袐書少監</hi>卒官羽林軍録事參軍於公為王父郎<lb/>
中生贈太子太保諱臯以忠孝致大名<hi>臯字士繇天寶末安禄山為河</hi>
<pb n="KR4c0046_WYG_030-12b"/>
<hi>北按察使表臯為從事察禄山有異志詐死奉其母南去及渡江禄山已反由是名聞天下</hi>去官累<lb/>
以官徵不起<hi>代宗徵臯為起居舍人以疾辭李季卿黜陟江淮奏臯節行改著作郎復不起</hi>追<lb/>
謚貞孝<hi>大歴二年四月十四日臯卒於潤州年四十六元和中謚貞孝</hi>是實生公公在<lb/>
相位三年<hi>元和五年九月相八年五月罷</hi>其後以吏部尚書授節鎮山<lb/>
南<hi>元和十一年十月以徳輿檢校吏部尚書充山南西道節度使</hi>年六十以薨贈尚書<lb/>
左僕射謚文公<hi>元和十三年八月以病乞還卒於道以薨以或作六考舊史當作以</hi>公生<lb/>
三歳知變四音<hi>知或作能</hi>四歳能為詩七歳而貞孝公卒來<lb/>
弔哭者見其顔色聲容皆相謂權氏世有其人及長好<lb/>
<pb n="KR4c0046_WYG_030-13a"/>
學孝敬祥順貞元八年以前江西府監察御史徵拜博<lb/>
士<hi>貞元初江西觀察使李兼辟徳輿為判官再遷監察御史府罷八年正月除太常博士</hi>朝士以<lb/>
得人相慶改左補闕章奏不絶譏排姦倖<hi>貞元八年八月司農大卿</hi>
<hi>裴延齡以巧詐除户部侍郎判度支徳輿上疏論其姦不省</hi>與陽城為助轉起居舍<lb/>
人<hi>貞元十年四月遷</hi>遂知制誥凡撰命詞九年以類集為五十<lb/>
巻天下稱其能十八年以中書舍人典貢士拜尚書禮<lb/>
部侍郎<hi>貞元十七年冬以本官知禮部貢舉十八年真拜禮部侍郎</hi>薦士於公者其<lb/>
言可信不以其人布衣不用即不可信雖大官勢人交<lb/>
<pb n="KR4c0046_WYG_030-13b"/>
言一不以綴意奏廣歳所取進士明經在得人不以員<lb/>
拘轉户兵吏三曹侍郎太子賔客<hi>貞元二十一年六月轉户部侍郎元和初</hi>
<hi>歴兵部吏部侍郎後坐郎吏誤用官缺改太子賔客</hi>復為兵部遷太常卿<hi>元和四年五月</hi>
<hi>遷</hi>天下愈推為鉅人長徳時天子以為宰相宜參用道<lb/>
徳人因拜禮部尚書同中書門下平章事<hi>元和五年宰相裴垍寢疾</hi>
<hi>九月徳輿同平章事</hi>公既謝辭不許其所設張舉措必本於寛大<lb/>
以㡬教化多所助與<hi>或作為或無此一字是今按助與如後救于頔事之類  也作為非</hi>
<hi>是</hi>維匡調娱不失其正中於和節不為聲章因善與賢<lb/>
<pb n="KR4c0046_WYG_030-14a"/>
不矜主已<hi>矜或作務</hi>以吏部尚書留守東都<hi>元和八年正月罷相守本官七</hi>
<hi>月以檢校吏部尚書為東都留守</hi>東方諸帥有利病不能自請者公常<lb/>
與疏陳不以露布<hi>不以或無不字露布或作布露</hi>復拜太常<hi>元和九年十月除</hi>
轉刑部尚書考定新舊令式為三十編舉可長用<hi>或無長字</hi>
<hi>先是詔許孟容蔣乂等刪定格勑成三十巻表上留中不出徳輿請下刑部與侍郎劉伯芻代考定復為三十</hi>
<hi>巻十年十月奏請行用從之</hi>其在山南河南勤于選付治以和簡人<lb/>
以寧便以疾求還十三年某月甲子道薨于洋之白草<lb/>
奏至天子<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>傷<hi>
                        <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>或作痛</hi>為之不御朝郎官致贈錫官居野<lb/>
<pb n="KR4c0046_WYG_030-14b"/>
處上下弔哭皆曰善人死矣其年某月日<hi>月下或有某字</hi>葬河<lb/>
南北山在貞孝東五里公由陪屬升列年除歳遷以至<lb/>
公宰人皆喜聞若已與有無忌嫉者于頔坐子殺人失<lb/>
位自囚親戚莫敢過門省顧朝莫敢言者<hi>下頔音廸顧  或有者字</hi>
<hi>朝上或有在字</hi>公將留守東都<hi>公下或/有時字</hi>為上言曰<hi>下或有于字</hi>頔之<lb/>
罪既貰不竟宜因賜寛詔上曰然公為善行諭之頔以<lb/>
不憂死<hi>元和七年正月司空同平章事于頔使其子太常丞敏重賂梁正言求出鎮正言詐漸露敏索</hi>
<hi>其賂不得誘其奴支觧之棄溷中事覺頔率其子殿中少監孝友等素服詣建福門請罪頔左遷恩王傅仍絶</hi>
<pb n="KR4c0046_WYG_030-15a"/>
<hi>朝謁敏流雷州孝友等皆貶官八年七月徳輿將留守東都為言之</hi>前後考第進士及庭<lb/>
所䇿試士踵相躡為宰相逹官與公相先後其餘布處<lb/>
臺閣外府凡百餘人自始學至老未病未嘗一日去書<lb/>
不觀<hi>或無未病二字</hi>公既以能為文辭擅聲於朝<hi>或無能字</hi>多銘卿<lb/>
大夫功徳然其為家不視簿書<hi>視或作親</hi>未嘗問有亡費不<lb/>
偫餘<hi>問下或有其字諸本偫作侍或作儲</hi>公娶清河崔氏女其父造嘗相<lb/>
徳宗號為名臣<hi>徳宗貞元元年正月以崔造平章事至十二月罷徳或作代按宰相表當作德</hi>
<hi>宗</hi>既葬其子監察御史璩纍然服喪來有請<hi>徳輿二子璩字大圭</hi>
<pb n="KR4c0046_WYG_030-15b"/>
<hi>瑤字大玉服喪或作喪服或無来字</hi>乃作銘文<hi>或無銘字</hi>曰<lb/>
權在商周世無不存<hi>無或作次</hi>滅楚徙秦嬴劉之閒甘泉始<lb/>
侯以及安丘詆訶浮屠<hi>苻堅嘗遊東苑命沙門道安同輦翼諌曰臣聞天子法駕侍中</hi>
<hi>陪乗清道而行進止有度道安毁形賤士不宜參穢神輿</hi>皇極之扶貞孝之生鳯鳥<lb/>
不至<hi>或作至世</hi>爵位豈多半塗以稅<hi>以或作已</hi>壽考豈多四十而<lb/>
逝惟其不有以惠厥後是生相君為朝徳首行世祖之<lb/>
文世師之<hi>祖或作師師或作推或作祖</hi>流連六官<hi>謂吏户禮兵刑工</hi>岀入屏<lb/>
毗無黨無讎舉世莫疵人所憚為<hi>或作焉</hi>公勇為之其所<lb/>
<pb n="KR4c0046_WYG_030-16a"/>
競馳公絶不窺<hi>其或作人競作共絶作有應今按作絶乃與上文勇字相</hi>孰克知之<lb/>
<hi>克或作先</hi>徳將在斯刻詩墓碑以永厥垂<lb/>
　　　平淮西碑<hi>并序為據舊史元和十二年八月宰臣裴度  淮西宣慰處置使兼彰義軍節</hi>
　　　　<hi>度使請公為行軍司馬淮蔡平十二月隨度還朝以功授刑部侍郎仍詔撰平淮西碑其詞多</hi>
　　　　<hi>裴度事時先入蔡州擒吳元濟李愬功第一愬不平之愬妻唐安公王也出入禁中因訴碑</hi>
　　　　<hi>辭不實詔令磨公文命段文昌重撰史所載如此原公之意大抵以度能固帝意故諸將不敢</hi>
　　　　<hi>首䑕遂能平蔡意多歸功於指蹤者也帝亦重失武臣心故詔文昌然史臣之贊裴度必取公</hi>
　　　　<hi>之銘曰凡此蔡功惟斷乃成則世固自有公論也文昌文見姚鉉文粹李商隠有惜韓碑詩長</hi>
<pb n="KR4c0046_WYG_030-16b"/>
　　　　<hi>篇甚美有公之斯文不示後曷與三五相攀追之句東坡有臨江驛小詩云淮西功業冠吾唐</hi>
　　　　<hi>吏部文章日月光千載斷碑人膾炙不知世有段文昌則二公之文不待較而明矣陳無已曰</hi>
　　　　<hi>龍圖孫學士覺喜論文謂退之淮西碑叙如書銘如詩又云少㳺謂元和聖徳詩於韓文為下</hi>
　　　　<hi>與淮西碑如出兩手盖其少作也哉李商隠讀韓碑詩元和天子神武姿彼何人  軒與羲誓</hi>
　　　　<hi>將上雪列聖恥坐法宫中朝四夷淮西有賊五十載封狼生貙貙生羆不據山河據平地長戈</hi>
　　　　<hi>利矛日可麾帝得聖相相曰度賊斫不死神扶持腰懸相印作都統隂風慘淡天王旗愬武古</hi>
　　　　<hi>通作爪牙儀曹外郎載筆隨行軍司馬智且勇十四萬衆猶虎貔入蔡縳賊獻太廟功無與比</hi>
　　　　<hi>恩不訾帝曰汝度功第一汝從事愈宜為辭愈拜稽首蹈且舞金石刻畫臣能為古者世稱大</hi>
<pb n="KR4c0046_WYG_030-17a"/>
　　　　<hi>手筆此事不繫於職司當仁自古有不讓言訖屢頷天子頥公退齋戒坐小閣濡染大筆何淋</hi>
　　　　<hi>漓㸃竄堯典舜典字塗改清廟生民詩文成破體書在紙清晨再拜鋪丹墀表曰臣愈昧死上</hi>
　　　　<hi>詠神聖功書之碑碑髙三丈字如斗負以靈龜蟠以螭句竒語重喻者少讒之天子言其私長</hi>
　　　　<hi>繩百尺拽碑倒麁砂大石相磨治公之斯文若元氣先時巳入人肝脾湯盤孔鼎有述作今無</hi>
　　　　<hi>其器存其辭嗚呼聖皇及聖相相與烜赫流淳熈公之斯文不示後曷與三五相攀追願書萬</hi>
　　　　<hi>本頌萬過口角流沫右手胝傳之七十有三代以為封禪玉檢明堂基</hi>
天以唐克肖其徳聖子神孫繼繼承承於千萬年敬戒<lb/>
不怠全付所覆四海九州罔有内外悉主悉臣髙祖太<lb/>
<pb n="KR4c0046_WYG_030-17b"/>
宗既除既治髙宗中睿休養生息至于𤣥宗受報収功<lb/>
極熾而豐物衆地大孽牙其間肅宗代宗徳祖順考以<lb/>
勤以容大慝適去稂莠不薅<hi>詩以薅荼蓼草薅奴豆切除田  也</hi>相臣將<lb/>
臣文恬武嬉習熟見聞以為當然睿聖文武皇帝<hi>下或有陛</hi>
<hi>下字非是元和三年正月受尊號</hi>既受羣臣朝乃考圖數貢<hi>或無乃字  數色阻</hi>
<hi>切</hi>曰嗚呼天既全付予有家今傳次在予予不能事事<lb/>
其何以見于郊廟羣臣震懾奔走率職<hi>或無奔率二字</hi>明年平<lb/>
夏<hi>永貞元年八月夏綏銀節度留後李惠琳叛元和元年三月兵馬使張承全討斬之</hi>又明年平<lb/>
<pb n="KR4c0046_WYG_030-18a"/>
蜀<hi>永貞元年八月劍南節度使韋臯卒行軍司馬劉闢自稱留後元和元年九月東川節度使髙崇文擒闢</hi>
<hi>以獻敗蜀下方有西川字云劉闢求都統三川方圍梓州而  亂固不及他郡也  今按既圍梓州則亂已及</hi>
<hi>東川矣方説非是</hi>又明年平江東<hi>元和二年十月鎮海軍節度使李錡反大將張子良執錡</hi>
<hi>以獻</hi>又明年平澤潞遂定易定<hi>元和五年十月義成節度使張茂昭以易定二州歸</hi>
<hi>於有司</hi>致魏博貝衛澶相<hi>元和七年十月魏博節度使田𢎞正以所管六州歸于有司澶</hi>
<hi>澶淵也説文澶淵水在宋左氏盟于澶淵  澶音蟬</hi>無不從志皇帝曰不可究武<lb/>
<hi>究或作窮</hi>予其少息九年蔡將死蔡人立其子元濟以請不<lb/>
許<hi>元和九年間八月彰義節度使吳少陽卒其子元濟攝蔡州刺史匿喪以病聞自領軍務表請主兵上不</hi>
<pb n="KR4c0046_WYG_030-18b"/>
<hi>許</hi>遂燒舞陽犯葉襄城<hi>城上或有等字洪云此謂葉與襄城耳等字非是</hi>以動<lb/>
東都放兵四劫皇帝歴問於朝一二臣外<hi>或作外臣杭苑無外字</hi>
<hi>今按此句若作外臣則當時朝臣自以伐蔡為不可非獨外臣也若作一二臣則當時舉朝之臣皆以伐蔡為</hi>
<hi>不可又非獨一二人也考之下文所謂一二臣同不為無助者又正指武元衡裴度一二人賛伐蔡之謀者而</hi>
<hi>言則此乃謂唯一二臣以為可而其外群臣皆以為不可耳諸本作外臣及無外字皆非是唯作臣外者得之</hi>
皆曰蔡帥之不廷授于今五十年<hi>帥或作師于或作於</hi>傳三姓四<lb/>
將<hi>廣徳元年七月以李忠臣為淮西節度使也貞元二年四月以陳竒十月以吳少誠為之是為三姓大歴</hi>
<hi>十四年三月忠臣為其將李希烈所逐自為節度忠臣希烈少誠少陽是為四將</hi>其樹本堅兵<lb/>
<pb n="KR4c0046_WYG_030-19a"/>
利卒頑不與他等因撫而有順且無事大官臆決唱聲<lb/>
萬口和附并為一談<hi>并或作併</hi>牢不可破皇帝曰惟天惟祖<lb/>
宗所以付任予者庶其在此予何敢不力<hi>天上或有夫字非是或無</hi>
<hi>何字</hi>况一二臣同不為無助<hi>不上或有固字</hi>曰光顔汝為陳許帥<lb/>
<hi>元和九年十月以陳州刺史李光顔為忠武節度使忠武管陳許二州</hi>維是河東魏博郃<lb/>
陽三軍之在行者汝皆將之<hi>元和十年正月命宣武等十六道進軍討元濟以光</hi>
<hi>顔等分掌行營二月命神策軍郃陽鎮遏將索日進以涇原兵六百人㑹李光顔郃陽左馮翊郃陽縣郃或作</hi>
<hi>涇非是</hi>曰重𦙍汝故有河陽懷今益以汝<hi>元和九年䦌八月以河陽節度</hi>
<pb n="KR4c0046_WYG_030-19b"/>
<hi>使烏重𦙍為汝州刺史充河陽懐汝節度使徙𨽻汝州</hi>維是朔方義成陜益鳯翔<lb/>
延慶七軍之在行者汝皆將之<hi>義成管鄭滑二州陜益即劍南東西川延屬鄜</hi>
<hi>坊丹延節度使慶屬邠寧節度使延慶本或作鄜延寧慶</hi>曰洪汝以卒萬二千屬而<lb/>
子公武徃討之<hi>元和十年九月以宣武節度使韓𢎞為淮西諸軍都統𢎞請使子公武以兵萬</hi>
<hi>三千㑹蔡下歸財與糧以濟諸軍屬下或有集字或在公武下皆非是</hi>曰文通汝守壽<hi>元和</hi>
<hi>十年二月以左金吾大將軍李文通為壽州團練使</hi>維是宣武淮南宣歙浙西四<lb/>
軍之行于壽者汝皆將之<hi>西下或有徐泗字四或作五皆非是行上或有在字</hi>曰<lb/>
道古汝其觀察鄂岳<hi>元和十一年以黔州觀察使李道古為鄂岳觀察使</hi>曰愬汝<lb/>
<pb n="KR4c0046_WYG_030-20a"/>
帥唐鄧隨<hi>元和十一年十二月以太子詹事李愬為唐鄧隨節度使</hi>各以其兵進戰<lb/>
曰度汝長御史其徃視師<hi>謂度為御史中丞故云長元和十年五月上遣度詣行營</hi>
<hi>宣慰察用兵形勢</hi>曰度惟汝予同<hi>汝下有/一與字</hi>汝遂相予<hi>元和十年六月以度</hi>
<hi>為中書侍郎同平章事</hi>以賞罰用命不用命曰𢎞汝其以節都統<lb/>
諸軍<hi>節下或有度字諸方作討恐今按前軰有引左傳討其軍寔為討軍之證者  未必然若必作討則</hi>
<hi>秦之罘刻石自有遂發討師之語而晉官冇都督征討諸軍事皆足為證不必引左傳却不相似也但公所作</hi>
<hi>韓𢎞碑但云都統諸軍則作討者為誤矣不可以偶有旁証而强引以从之也</hi>曰守謙汝岀入<lb/>
左右汝惟近臣其徃撫師<hi>元和十一年十一月上命知樞密梁守謙宣慰因留監其</hi>
<pb n="KR4c0046_WYG_030-20b"/>
<hi>軍汝惟或作惟汝</hi>曰度汝其徃衣服飲食予士無寒無飢<hi>或無服飲</hi>
<hi>字或無服字有飲字或無衣服字寒下或無無字</hi>以既厥事遂生蔡人賜汝節<lb/>
斧通天御帯衛卒三百<hi>元和十二年八月度赴淮西詔以神策軍三百人衛從賜以犀</hi>
<hi>帯</hi>凡兹廷臣汝擇自從惟其賢能無憚大吏<hi>元和十二年七月度</hi>
<hi>以宰相出為淮西宣慰處置使度奏刑部侍郎馬摠為副使右庶子韓愈為行軍司馬判官書記</hi>庚申<lb/>
予其臨門送汝<hi>度行上御通化門送之</hi>曰御史予閔士夫夫戰甚<lb/>
苦自今以徃非郊廟祠祀其無用樂<hi>或無其字</hi>顔𦙍武合攻<lb/>
其北大戰十六得柵城縣二十三降人卒四萬<hi>或無人字此謂</hi>
<pb n="KR4c0046_WYG_030-21a"/>
<hi>降其民與卒也故下語皆不再出人卒字  今按莊子云人卒雖衆公語亦有自也</hi>道古攻其東<lb/>
南八戰降萬三千<hi>降下或有卒字</hi>再入申破其外城<hi>元和十二年道古攻</hi>
<hi>申州克其外郭</hi>文通戰其東十餘遇降萬二千愬入其西得賊<lb/>
將輙釋不殺<hi>元和十二年五月淮西騎將李祐率士卒刈麥於張柴村李愬令廂虞候史用誠生</hi>
<hi>擒以歸待以客禮</hi>用其策戰比有功<hi>比或作皆</hi>十二年八月丞相度<lb/>
至師<hi>或作帥非是</hi>都統𢎞責戰益急顔𦙍武合戰益用命元<lb/>
濟盡并其衆洄曲以備<hi>四月蔡人董昌齡以郾城降李光顔引兵入據之元濟甚懼時</hi>
<hi>董重質將騎軍守洄曲元濟悉發親近及守城卒詣重質以拒之洄或作廻  今按洄與史合</hi>十月壬<lb/>
<pb n="KR4c0046_WYG_030-21b"/>
申愬用所得賊將自文城因天大雪疾馳百二十里用<lb/>
夜半到蔡破其門取元濟以獻盡得其屬人卒辛已丞<lb/>
相度入蔡<hi>度建彰義軍節將降卒萬餘人入城</hi>以皇帝命赦其人淮西平<lb/>
大饗賚功師還之日因以其食賜蔡人凡蔡卒三萬五<lb/>
千其不樂為兵願歸為農者十九<hi>或無歸字</hi>悉縱之斬元濟<lb/>
京師<hi>濟下或有於字十一月丙戌朔御興安門受淮西之俘以元濟徇两市斬之於獨桞樹</hi>冊功<lb/>
𢎞加侍中愬為左僕射帥山南東道<hi>制加愬檢校尚書左僕射襄州刺史</hi>
<hi>充山南東道節度襄鄧隋唐復郢均房觀察使凉國公</hi>顔𦙍皆加司空<hi>李光顔烏重𦙍並檢</hi>
<pb n="KR4c0046_WYG_030-22a"/>
<hi>校司空光顔封武威郡公重𦙍邠國公</hi>公武以散騎常侍帥鄜坊丹<lb/>
延<hi>以宣武軍都虞候韓公武為檢校左散騎常侍鄜州刺史鄜坊丹延節度使</hi>道古進<lb/>
大夫文通加散騎常侍丞相度朝京師進封晉國公<hi>或無</hi>
<hi>國字</hi>進階金紫光禄大夫以舊官相<hi>度歸京師十二月制加彰義軍</hi>
<hi>節度申光蔡溵觀察使充淮西宣慰處置等使朝議大夫門下侍郎平章事兼蔡州刺史蔡州平䇿</hi>
<hi>勲進度金紫光禄大夫依前門下侍郎𢎞文館大學士仍賜上柱國封晉國公食邑三千户</hi>而<lb/>
以其副摠為工部尚書領蔡任<hi>以蔡州留後馬摠檢校工部尚書為</hi>
<hi>蔡州刺史彰義節度使</hi>既還奏羣臣請紀聖功被之金石皇<lb/>
<pb n="KR4c0046_WYG_030-22b"/>
帝以命臣愈<hi>或無以字</hi>臣愈再拜稽首而獻文曰唐承<lb/>
天命遂臣萬邦<hi>或作方</hi>孰居近土襲盜以狂往在𤣥<lb/>
宗<hi>在方作居云唐人多以在為居公本政亦曰居我其周從是也  今按以在為居亦草書之誤本</hi>
<hi>政居字已論於本篇方説非是</hi>崇極而圯河北悍驕<hi>安史既平燕趙魏相繼而</hi>
<hi>起</hi>河南附起<hi>謂汴蔡之屬/居河南者</hi>四聖不宥<hi>肅代徳順</hi>屢興師<lb/>
征有不能尅益戍以兵夫耕不食婦織不裳輸之以<lb/>
車為卒賜糧外多失朝曠不嶽狩百𨽻怠官事亡其<lb/>
舊<hi>百𨽻怠官或作百司𨽻官亡或作忘</hi>帝時繼位<hi>憲宗</hi>顧瞻咨嗟惟汝文<lb/>
<pb n="KR4c0046_WYG_030-23a"/>
武孰恤予家既斬吳蜀旋取山東<hi>吳蜀或作蜀吳取或作出</hi>魏將首<lb/>
義六州降從淮蔡不順自以為强提兵呌讙欲事故常<lb/>
始命討之遂連姦鄰隂遣刺客來賊相臣<hi>元和十年六月宰相武元</hi>
<hi>衡入朝東平李師道遣刺客暗中突出射之</hi>方戰未利内驚京師群公上言<lb/>
<hi>公或作臣</hi>莫若惠來帝為不聞與神為謀乃相同徳<hi>乃或作及非是</hi>
以訖天誅乃敕顔𦙍愬武古通咸統於𢎞<hi>謂以韓𢎞為都統</hi>各<lb/>
奏汝功<hi>奏或作走非是</hi>三方分攻<hi>三方即上所言顔𦙍武攻其北道古攻其東南文通戰其</hi>
<hi>東也</hi>五萬其師大軍北乗厥數倍之常兵時曲<hi>元和十年五月光顔</hi>
<pb n="KR4c0046_WYG_030-23b"/>
<hi>大破賊黨於時曲</hi>軍士蠢蠢既翦陵雲<hi>元和十一年九月光顔奏㧞陵雲棚</hi>蔡卒<lb/>
大窘勝之邵陵<hi>勝或作遂又作翦</hi>郾城來降自夏入秋復屯相<lb/>
望<hi>入或作及復或作複</hi>兵頓不勵告功不時帝哀征夫命相徃釐<lb/>
士飽而歌馬騰於槽試之新城賊遇敗逃盡抽其有聚<lb/>
以防我西師躍入道無留者頟頟蔡城<hi>書㒺晝夜頟頟注肆惡無休息</hi>
<hi>頟與額同</hi>其壃千里<hi>壃或作疆</hi>既入而有莫不順俟帝有恩言相<lb/>
度來宣誅止其魁釋其下人<hi>釋其或作釋于</hi>蔡之卒夫投甲呼<lb/>
舞蔡之婦女迎門笑語蔡人告飢船粟徃哺蔡人告寒<lb/>
<pb n="KR4c0046_WYG_030-24a"/>
賜以繒布<hi>賜以或作詔賜非是</hi>始時蔡人禁不徃來今相從戲里<lb/>
門夜開始時蔡人進戰退戮今旰而起左飱右粥<hi>旰或作眠</hi>
<hi>飱或作餐舊本皆作飱咽今按還予授子之粲兮傳云餐粲也史記餐未及下  酒未及濡脣漢書令其禆將</hi>
<hi>傳餐則餐字亦有義公祭鄭夫人文念寒而衣念飢而餐同以衣對餐也或當作餐</hi>為之擇人以<lb/>
收餘憊<hi>收或作牧</hi>選吏賜牛敎而不稅蔡人有言始迷不知<lb/>
今乃大覺羞前之為蔡人有言天子明聖不順族誅順<lb/>
保性命汝不吾信視此蔡方孰為不順徃斧其吭<hi>古郎切</hi>
凡叛有數聲勢相倚吾强不支汝弱奚恃其告而長而<lb/>
<pb n="KR4c0046_WYG_030-24b"/>
父而兄<hi>或作及汝父兄</hi>奔走偕來<hi>或作來偕</hi>同我太平淮蔡為亂天<lb/>
子伐之既伐而飢天子活之始議伐蔡卿士莫隨既伐<lb/>
四年大小並疑不赦不疑由天子明凡此蔡功惟斷乃<lb/>
成既定淮蔡<hi>或作淮蔡既定</hi>四夷畢來<hi>力知切至也還也左氏于思于思棄甲復來</hi>
遂開明堂坐以治之<lb/>
　<lb/>
　<lb/>
　東雅堂昌黎集註巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三十九</head> <lb/>
    <p>
<pb n="KR4c0046_WYG_039-1a"/>
欽定四庫全書<lb/>
　東雅堂昌黎集註巻三十九<lb/>
　　表狀<lb/>
　　　論捕賊行賞表<hi>憲宗紀元和十年六月癸夘鎮州節度使王承宗遣盗夜伏於</hi>
　　　　<hi>靖安坊刺殺宰相武元衡死之又遣盗於通化坊刺御史中丞裴度傷首而免京城大駭</hi>
　　　　<hi>武元衡死數日未獲賊兵部侍郎許孟容請見奏曰豈有國相横尸路隅而不能擒賊因</hi>
　　　　<hi>灑泣極言乃詔京城諸道能捕賊者賞錢萬貫仍與五品官至是獲賊而未即加賞此公</hi>
　　　　<hi>所以以狀論列其號令之不信也</hi>
<pb n="KR4c0046_WYG_039-1b"/>
臣愈言臣伏見六月八日勑以狂賊傷害宰臣擒捕未<lb/>
獲陛下悲傷震悼形於寢食特降詔書明立條格云有<lb/>
能捉獲賊者賜錢萬貫仍加超授今下手賊等四分之<lb/>
内已得其三<hi>一作二</hi>其餘兩人蓋不足計根尋蹤跡知自<lb/>
承宗再降明詔絶其朝請又與王士則士平等官<hi>士則士平</hi>
<hi>皆王武俊之子張宴等誅士平為左金吾衛大將軍士則士平或作士平士則</hi>八日之制無不<lb/>
行者獨有賞錢<hi>獨上或有内字</hi>尚未賜給羣情疑惑未測聖心<lb/>
聞初載錢置市之日市中觀者日數萬人巡繞瞻視咨<lb/>
<pb n="KR4c0046_WYG_039-2a"/>
嗟歎息既去復來以至日暮百姓小人重財輕義不能<lb/>
深達事體但見不給其賞便以為朝廷愛惜此錢不守<lb/>
言信自近傳逺無由辨明且出賞所以求賊今賊已誅<lb/>
斬若無人捉獲國家何因得此賊而正刑法也<hi>因或作由法一</hi>
<hi>作罰</hi>承宗何故而賜誅絶也士則士平何故與美官也三<lb/>
事既因獲賊獲賊必有其人不給賞錢實亦難曉假如<lb/>
聖心獨有所見審知不合加賞其如天下百姓及後代<lb/>
久逺之人哉<hi>或無之人字</hi>況今元濟承宗尚未擒滅兩河之<lb/>
<pb n="KR4c0046_WYG_039-2b"/>
地太半未收隴右河西皆沒戎狄所宜大明約束使信<lb/>
在言前號令指麾以圖功利況自陛下即位已來繼有<lb/>
丕續<hi>已或作以下同</hi>斬楊惠琳收夏州斬劉闢收劒南東西川<lb/>
斬李錡收江東縛盧從史收澤潞等五州<hi>五州澤潞邢洺磁</hi>威<lb/>
徳所加兵不汙刃收魏博等六州<hi>六州魏博貝相盧衛</hi>致張茂昭<lb/>
張愔收易定徐泗濠等五州<hi>易定二州張茂昭所管徐泗濠三州張愔所管  愔</hi>
<hi>於針切</hi>創業已來列聖功徳未有能髙於陛下者可謂赫<lb/>
赫巍巍光照前後矣此由天授<hi>由上或有皆字</hi>陛下神聖英武<lb/>
<pb n="KR4c0046_WYG_039-3a"/>
之徳為巨唐中興之君宗廟神靈所共祐助勉强不已<lb/>
守之以信<hi>或作道</hi>則故地不足收而太平不難致如乗快<lb/>
馬行平路遲速進退自由其心有所欲往無不可者於<lb/>
此之時特宜示人以信孔子欲存信去食人非食不生<lb/>
尚欲捨生以存信況可無故而輕棄也昔秦孝公用商<lb/>
鞅為相欲富國强兵行令於國恐人不信立三丈之木<lb/>
於市南門募人有能徙置北門者與五十金有一人徙<lb/>
之輙與五十金秦人以君言為必信法令大行國富兵<lb/>
<pb n="KR4c0046_WYG_039-3b"/>
强無敵天下三丈之木非難徙也徙之非有功也孝公<lb/>
輙與之金者所以示其言之必信也<hi>言為必信言之必信閣杭本兩句皆</hi>
<hi>無信字無理甚明亦足以見二本之謬矣</hi>昔周成王尚小與其弟叔虞為戲<lb/>
削桐葉為珪曰以晉封汝其臣史佚因請擇日立叔虞<lb/>
為侯<hi>擇杭本作澤非是</hi>成王曰吾與之戲耳史佚曰天子無戲<lb/>
言言之則史書之禮成之樂歌之於是遂封叔虞於晉<lb/>
昔漢高祖出黄金四萬斤與陳平恣其所為不問出入<lb/>
令謀項羽平用金間楚數年之間漢得天下論者皆言<lb/>
<pb n="KR4c0046_WYG_039-4a"/>
漢髙祖深達於利<hi>達或作逺</hi>能以金四萬斤致得天下以此<lb/>
觀之自古以來未有不信其言而能有大功者亦未有<lb/>
不費少財而能收大利者也<hi>方無亦未至利者十三字  今詳文意上文引秦孝</hi>
<hi>公周成王事故此以未有不信而能成大功結之又引漢髙祖事故此以未有不小費而能收大利結之不可</hi>
<hi>欠闕方本但以酷信閣杭之故不問可否直行刪去舉正亦不復載殊為無理今悉補而足之</hi>臣於告<lb/>
賊之人<hi>告或作捕</hi>本無恩義彼雖獲賞了不闗臣所以區區<lb/>
盡言不避煩黷者欲令陛下之信行於天下也伏望恕<lb/>
臣愚陋僻惷之罪而收其懇款誠至之心天下之幸非<lb/>
<pb n="KR4c0046_WYG_039-4b"/>
臣之幸也謹奉表以聞臣愈誠惶誠恐<lb/>
　　　論佛骨表<hi>新舊史皆具載於本傳先是鳯翔法門寺有䕶國真身塔塔内有釋迦文</hi>
　　　　<hi>佛指骨一節其法三十年一開開則嵗稔人泰至是憲宗遣中使杜英竒押宫人三十持</hi>
　　　　<hi>香花迎入大内留禁中三日乃送佛祠王公士庶奔走贊歎公為刑部侍郎上表極諫帝</hi>
　　　　<hi>大怒欲扺死崔羣裴度戚里諸貴皆為公言乃貶潮州刺史時宰相疑公此表為馮宿所</hi>
　　　　<hi>草以宿嘗與公同年進士又同佐裴度淮西故疑之遂貶宿歙州刺史時宰必皇甫鎛也</hi>
　　　　<hi>亦可謂無識鑒矣此表宿所能了耶聞見録云憲宗元和十四年自鳯翔法門寺迎佛骨</hi>
　　　　<hi>入禁中韓退之以諌逐十五年有陳洪志之禍懿宗咸通十四年又迎其骨入禁中諫者</hi>
<pb n="KR4c0046_WYG_039-5a"/>
　　　　<hi>以憲宗為戒懿宗曰生得見之死亦無恨不數月崩送佛骨還法門寺愈之諫云奉佛以</hi>
　　　　<hi>來享年不永者其知言哉</hi>
臣某言伏以佛者夷狄之一法耳<hi>伏以或作臣伏聞或作臣聞</hi>自後<lb/>
漢時流入中國<hi>流上舊史有始字新史流作始</hi>上古未嘗有也昔者黄<lb/>
帝在位百年年百一十嵗<hi>或作一百十</hi>少昊在位八十年年<lb/>
百嵗<hi>或作一百</hi>顓頊在位七十九年年九十八嵗<hi>新史無八字考之世</hi>
<hi>紀非也</hi>帝嚳在位七十年年百五嵗帝堯在位九十八年<lb/>
年百一十八嵗<hi>百五嵗百一十八嵗二語上或皆有一字</hi>帝舜及禹年皆百<lb/>
<pb n="KR4c0046_WYG_039-5b"/>
嵗<hi>新史舜下有在位字以上多帝王世紀之文</hi>此時天下太平百姓安樂壽<lb/>
考然而中國未有佛也<hi>而下方有此時二字舊史無然而此三字今从新史</hi>其後<lb/>
殷湯亦年百嵗湯孫太戊在位七十五年武丁在位五<lb/>
十九年書史不言其年壽所極推其年數葢亦俱不減<lb/>
百嵗<hi>五十九年新舊史無九字脱也言方作定新舊史皆無年所極三字方本無推其年數四字今从新</hi>
<hi>舊史方本俱下有年字二史併無俱字</hi>周文王年九十七嵗武王年九十<lb/>
三嵗穆王在位百年此時佛法亦未入中國<hi>入或作至</hi>非因<lb/>
事佛而致然也漢明帝時始有佛法明帝在位纔十八<lb/>
<pb n="KR4c0046_WYG_039-6a"/>
年耳<hi>或無耳字</hi>其後亂亡相繼運祚不長宋齊梁陳元魏已<lb/>
下事佛漸謹年代尤促惟梁武帝在位四十八年<hi>八或作九</hi>
前後三度捨身施佛宗廟之祭不用牲牢晝日一食<hi>晝新</hi>
<hi>舊史作盡</hi>止於菜果其後竟為侯景所逼餓死臺城國亦尋<lb/>
滅事佛求福乃更得禍<hi>乃或作反乃更或作乃反</hi>由此觀之佛不足<lb/>
事亦可知矣<hi>事上或有信字新舊史無事字有信字</hi>髙祖始受隋禪則議<lb/>
除之<hi>武徳九年四月髙祖詔有司沙汰天下僧尼道士女冠</hi>當時羣臣材識不逺<lb/>
<hi>材識新舊史作識見</hi>不能深知先王之道<hi>知新舊史作究</hi>古今之宜推闡<lb/>
<pb n="KR4c0046_WYG_039-6b"/>
聖明以救斯弊<hi>聖明或作明聖</hi>其事遂止臣常恨焉伏惟睿聖<lb/>
文武皇帝陛下神聖英武數千百年已來未有倫比即<lb/>
位之初即不許度人為僧尼道士又不許創立寺觀<hi>不上</hi>
<hi>或無即字創上或無許字新舊史創作别</hi>臣常以為髙祖之志必行於陛下<lb/>
之手<hi>常新舊史作當時二字</hi>今縱未能即行豈可恣之轉令盛也<lb/>
<hi>新史無轉字</hi>今聞陛下令羣僧迎佛骨於鳯翔御樓以觀舁<lb/>
入大内<hi>舁音輿</hi>又令諸寺遞迎供養<hi>迎新史作加或作相</hi>臣雖至愚<lb/>
必知陛下不惑於佛作此崇奉以祈福祥也直以年豐<lb/>
<pb n="KR4c0046_WYG_039-7a"/>
人樂<hi>年豐人樂新舊史作豐年之樂</hi>徇人之心為京都士庶設詭異之<lb/>
觀戲翫之具耳<hi>或無設字</hi>安有聖明若此而肯信此等事哉<lb/>
然百姓愚冥易惑難曉茍見陛下如此將謂真心事佛<lb/>
皆云天子大聖猶一心敬信<hi>云上或無皆字敬信新史作信向</hi>百姓何<lb/>
人豈合更惜身命<hi>何人新舊史作微賤豈合更惜或無豈合字而有於佛二字舊史無更字</hi>
<hi>今从新史</hi>焚頂燒指<hi>焚頂上新史有以至字舊史有所以字謝本作以至無故新舊史焚作灼燒作</hi>
<hi>燔</hi>百十為羣解衣散錢自朝至暮轉相倣效惟恐後時<lb/>
老少奔波棄其業次<hi>少作幼業次作生業</hi>若不即加禁遏更歴諸<lb/>
<pb n="KR4c0046_WYG_039-7b"/>
寺必有斷臂臠身以為供養者<hi>或無臠字</hi>傷風敗俗傳笑四<lb/>
方非細事也夫佛本夷狄之人<hi>佛上新舊史無夫字下或有者字</hi>與中<lb/>
國言語不通衣服殊製口不言先生之法言<hi>不言新舊史作不道</hi>
身不服先王之法服不知君臣之義父子之情假如其<lb/>
身至今尚在奉其國命<hi>新舊史無至今二字奉下或無其字</hi>來朝京師陛<lb/>
下容而接之不過宣政一見禮賔一設賜衣一襲衛而<lb/>
出之於境不令惑衆也<hi>而出之於或無而於二字或無之字惑下舊史有於字新史惑</hi>
<hi>作貳誤也</hi>況其身死已久枯朽之骨凶穢之餘豈宜令入宫<lb/>
<pb n="KR4c0046_WYG_039-8a"/>
禁<hi>令新舊史作以又作直</hi>孔子曰敬鬼神而逺之古之諸侯行弔<lb/>
於其國尚令巫祝先以桃茢祓除不祥<hi>祓閣杭蜀本作拂</hi>然後<lb/>
進弔<hi>禮記君臨臣喪以巫祝桃茢執戈惡之也注桃鬼所惡茢葦苕可掃不祥左氏襄二十九年公如楚</hi>
<hi>楚康王卒楚人使公親禭公使巫以桃茢先祓殯楚人悔之</hi>今無故取朽穢之物親<lb/>
臨觀之巫祝不先桃茢不用羣臣不言其非御史不舉<lb/>
其失臣實恥之乞以此骨付之有司投諸水火<hi>付下或無之字</hi>
<hi>新舊史作付之水火無有司投諸四字</hi>永絶根本斷天下之疑絶後代之<lb/>
惑<hi>或無代字後新史作前</hi>使天下之人知大聖人之所作為出於<lb/>
<pb n="KR4c0046_WYG_039-8b"/>
尋常萬萬也豈不盛哉豈不快哉<hi>新史無此二語</hi>佛如有靈能<lb/>
作禍祟<hi>或作福</hi>凡有殃咎宜加臣身上天鑒臨臣不怨悔<lb/>
無任感激懇悃之至謹奉表以聞臣某誠惶誠恐<hi>邵太史曰</hi>
<hi>傳奕上䟽請除佛法云降自羲農至于有漢皆無佛法君明臣忠祚長年久漢明帝始立祅神泊于符石篤信</hi>
<hi>佛法主庸臣倿祚短政虐云云予謂愈之言蓋廣奕之言也故表出之林之竒曰崔浩闢佛而死於魏韓愈闢</hi>
<hi>佛而貶於唐此浮屠者得為口實以為闢佛者之戒至于梁武三捨身而餓死臺城宋齊以下事之漸謹而年</hi>
<hi>代尤促則浮屠之徒又以為學佛不盡其道之過自非卓然不惑之士未有不為其所迷也</hi>
　　　潮州刺史謝上表<hi>或無刺史字本傳具載公此表憲宗得表謂宰相曰昨得</hi>
<pb n="KR4c0046_WYG_039-9a"/>
　　　　<hi>韓愈到潮州表因思其所諫佛骨事大是愛我我豈不知然愈為人臣不當言人主事佛</hi>
　　　　<hi>乃年促也帝欲復用愈故先語及觀宰相意皇甫鏄恐其復用乃率先對曰愈終太踈狂</hi>
　　　　<hi>且可量移一郡遂授袁州刺史歐陽文忠公云前世有名人當論事時感激不避誅死真</hi>
　　　　<hi>若知義者及到貶所則戚戚怨嗟有不堪之窮愁形於文字雖韓文公不免此累或者又</hi>
　　　　<hi>罪其以封禪䛕帝皆非也</hi>
臣某言臣以狂妄戇愚不識禮度上表陳佛骨事言涉<lb/>
不敬正名定罪萬死猶輕<hi>新史作莫塞</hi>陛下哀臣愚忠恕臣<lb/>
狂直謂臣言雖可罪心亦無他特屈刑章以臣為潮州<lb/>
<pb n="KR4c0046_WYG_039-9b"/>
刺史既免刑誅又獲禄食聖恩𢎞大天地莫量破腦刳<lb/>
心豈足為謝臣某誠惶誠恐頓首頓首臣以正月十四<lb/>
日蒙恩除潮州刺史<hi>正上或有今年字</hi>即日奔馳上道<hi>或作就路</hi>經<lb/>
涉嶺海水陸萬里以今月二十五日<hi>三月已夘公至潮州</hi>到州上<lb/>
訖與官吏百姓等相見具言朝廷治平<hi>或無具字</hi>天子神聖<lb/>
威武慈仁子養億兆人庶無有親踈逺邇雖在萬里之<lb/>
外嶺海之陬待之一如畿甸之閒輦轂之下有善必聞<lb/>
有惡必見早朝晚罷兢兢業業惟恐四海之内天地之<lb/>
<pb n="KR4c0046_WYG_039-10a"/>
中一物不得其所故遣刺史靣問百姓疾苦<hi>靣或作親</hi>茍有<lb/>
不便得以上陳國家憲章完具為治日久守令承奉詔<lb/>
條違犯者鮮雖在蠻荒無不安泰聞臣所稱聖徳惟知<lb/>
鼓舞讙呼不勞施為坐以無事臣某誠惶誠恐頓首頓<lb/>
首臣所領州在廣府極東界上去廣府雖云纔二千里<lb/>
然來往動皆經月<hi>經舊史作俞</hi>過海口下惡水濤瀧壯猛<hi>瀧音</hi>
<hi>雙</hi>難計程期<hi>程期新舊/史作期程</hi>颶風鰐魚<hi>颶其遇切</hi>患禍不測州<lb/>
南近界<hi>州南近界或作州之南境</hi>漲海連天毒霧瘴氛日夕發作臣<lb/>
<pb n="KR4c0046_WYG_039-10b"/>
少多病年纔五十髪白齒落理不久長加以罪犯至重<lb/>
所處又極逺惡憂惶慙悸死亡無日單立一身朝無親<lb/>
黨居蠻夷之地與魑魅為羣<hi>新舊史作同羣</hi>茍非陛下哀而念<lb/>
之誰肯為臣言者臣受性愚陋人事多所不通惟酷好<lb/>
學問文章未嘗一日暫廢實為時軰所見推許<hi>舊史無所見字</hi>
<hi>許或作表</hi>臣於當時之文亦未有過人者至於論述陛下功<lb/>
徳與詩書相表裏作為歌詩薦之郊廟紀泰山之封鏤<lb/>
白玉之牒鋪張對天之閎休揚厲無前之偉蹟編之乎<lb/>
<pb n="KR4c0046_WYG_039-11a"/>
詩書之䇿而無愧措之乎天地之閒而無虧雖使古人<lb/>
復生臣亦未肯多讓<hi>乎新舊史並作於雖或作縱臣亦新舊史並無亦字多讓新史無多</hi>
<hi>字杭本併無二字尤非是</hi>伏以大唐受命有天下<hi>大新史作皇</hi>四海之内<lb/>
莫不臣妾南北東西地各萬里自天寳之後政治少懈<lb/>
文致未優<hi>優舊史作復</hi>武剋不剛孽臣姦隷<hi>孽或作嬖</hi>蠧居棊處<lb/>
搖毒自防外順内悖父死子代以祖以孫<hi>一作繼孫</hi>如古諸<lb/>
侯自擅其地不貢不朝六七十年<hi>不貢不朝新舊史作不朝不貢</hi>四聖<lb/>
傳序以至陛下陛下即位以來躬親聴斷旋乾轉坤闗<lb/>
<pb n="KR4c0046_WYG_039-11b"/>
機闔開雷厲風飛日月清照天戈所麾莫不寧順<hi>寧新舊史</hi>
<hi>作從</hi>大宇之下生息理極高祖創制天下其功大矣而治<lb/>
未太平也太宗太平矣而大功所立咸在高祖之代非<lb/>
如陛下承天寶之後接因循之餘六七十年之外赫然<lb/>
興起南面指麾而致此巍巍之治功也<hi>巍下或無之字治功作功治</hi>
宜定樂章以告神明東巡泰山奏功皇天<hi>范太史唐鑑曰終唐之世</hi>
<hi>惟栁宗元以封禪為非以韓愈之賢猶勸憲宗則其餘無足怪也</hi>具著顯庸明示得意<lb/>
使永永年代服我成烈<hi>年下或無代字舊史年代作萬年</hi>當此之際所<lb/>
<pb n="KR4c0046_WYG_039-12a"/>
謂千載一時不可逄之嘉㑹<hi>際或作時一上或有之字</hi>而臣負罪嬰<lb/>
舋自拘海島戚戚嗟嗟日與死迫曽不得奏薄伎於從<lb/>
官之内𨽻御之間窮思畢精以贖罪過<hi>新舊史作前過</hi>懷痛窮<lb/>
天死不閉目瞻望宸極魂神飛去<hi>或作迭非是</hi>伏惟皇帝陛<lb/>
下天地父母哀而憐之無任感恩戀闕慙惶懇迫之至<lb/>
謹附表陳謝以聞<lb/>
　　　賀冊尊號表<hi>公時在潮州奉表陳賀尊號之稱始自開元至是遂以為故事云古</hi>
　　　　<hi>者皇曰皇帝曰帝王曰王至秦始皇始兼皇帝之號漢哀帝始有聖劉太平之稱唐髙宗</hi>
<pb n="KR4c0046_WYG_039-12b"/>
　　　　<hi>中宗遂有天皇應天之名而明皇遂稱尊號曰開元聖文神武皇帝其後子孫因之以為</hi>
　　　　<hi>故事范祖禹所謂使其臣子生而加謚於人君豈不悖哉</hi>
臣某言臣伏聞宰相公卿百官及闗輔百姓耆耋等以<lb/>
陛下功崇徳鉅天成地平宜加號於殊常以昭示於來<lb/>
代<hi>或作載</hi>陳請懇至<hi>句/</hi>于再于三<hi>陳請懇至于再于三或作載陳情欵懇到再三</hi>
<hi>非是</hi>陛下仰稽乾符俯順人志乃以新秋首序令月吉辰<lb/>
發揚鴻休膺受顯冊<hi>元和十四年七月羣臣上尊號曰元和聖文神武法天應道皇帝</hi>
天人合慶<hi>合或作交</hi>日月揚光環海之間<hi>或作中</hi>含生之類歡<lb/>
<pb n="KR4c0046_WYG_039-13a"/>
欣踊躍<hi>欣一作抃</hi>以歌以舞<hi>或作以舞以歌</hi>臣某誠歡誠喜頓首頓<lb/>
首臣聞體仁長人之謂元<hi>長上或有以字無人字</hi>發而中節之謂<lb/>
和無所不通之謂聖妙而無方之謂神<hi>妙而或作妙筭下同</hi>經緯<lb/>
天地之謂文戡定禍亂之謂武先天不違之謂法天道<lb/>
濟天下之謂應道伏惟元和聖文神武法天應道皇帝<lb/>
陛下子育億兆視之如傷可謂體仁以長人矣喜怒以<lb/>
類刑賞不差可謂發而中節矣明照無私幽隠畢達可<lb/>
謂無所不通矣發號出令雲行雨施可謂妙而無方矣<lb/>
<pb n="KR4c0046_WYG_039-13b"/>
三光順軌草木遂長可謂經緯天地矣除剗冦盜宇縣<lb/>
清夷可謂戡定禍亂矣風雨以時祥瑞輻湊可謂先天<lb/>
而天不違矣國内無飢寒<hi>國下或無内字</hi>四夷皆朝貢<hi>朝上或無皆字</hi>
可謂道濟天下矣衆美備具名實相當赫赫巍巍超今<lb/>
冠古方當議明堂辟雍之事<hi>議或作講或上别有講字</hi>撰泰山梁父<lb/>
之儀<hi>撰下或有集字</hi>
                    <graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>三代之逸禮補百王之漏典時乗六龍<lb/>
肆覲東后微臣幸生聖代觸犯刑章<hi>一作憲</hi>假息海隅死<lb/>
亡無日瞻望宸極心魂飛揚有永棄之悲無自新之望<lb/>
<pb n="KR4c0046_WYG_039-14a"/>
曾不得與鳥獸率舞蠻夷縱觀為比<hi>與或作如</hi>銜酸抱痛且<lb/>
恥且慙無任感恩戀闕懇迫彷徨之至<hi>彷徨或作傍惶</hi>謹奉表<lb/>
陳賀以聞<lb/>
　　　袁州刺史謝上表<hi>或無刺史字</hi>
臣某言臣以去年正月上䟽論佛骨事先朝恕臣愚直<lb/>
<hi>憲宗以元和十五年正月崩穆宗即位故此謂憲宗為先朝</hi>不加大罪自刑部侍郎<lb/>
貶授潮州刺史伏遇其年七月十三日恩赦至<hi>元和十四年七</hi>
<hi>月上尊號大赦天下</hi>其年十月二十四日準例量移改授袁州刺<lb/>
<pb n="KR4c0046_WYG_039-14b"/>
史以今月八日到任上訖臣某誠歡誠喜頓首頓首伏<lb/>
以州小地狹税賦及時人安吏循閭里無事微臣惟當<lb/>
布陛下惟新之澤守國家承平之規勸以耕桑使無怠<lb/>
惰而已臣以愚陋無堪累蒙朝廷奬用掌誥西掖<hi>元和九年</hi>
<hi>十二月公知制誥</hi>司刑南宫<hi>元和十二年十二月公為刑部侍郎</hi>顯榮頻煩稱效<lb/>
寂蔑又蒙赦其罪累授以方州徳重恩𢎞身微命賤無<lb/>
階答謝惟積慙惶無任感恩慙惕之至謹差軍事副將<lb/>
郝泰奉表陳謝以聞<lb/>
<pb n="KR4c0046_WYG_039-15a"/>
　　　賀皇帝即位表<hi>穆宗即皇帝位公在袁州以表賀</hi>
臣某言伏聞皇帝陛下以閏正月三日<hi>或無三日二字</hi>䖍奉遺<lb/>
詔昭升大位<hi>升或作承元和十五年閏正月穆宗即位書昭升于上</hi>天地神祇永<lb/>
有依歸華夏蠻貊永有承事神人交慶日月貞明臣某<lb/>
誠歡誠喜頓首頓首臣聞王者必為天所相為人所歸<lb/>
上符天心下合人志然後奄有四海以君萬邦伏惟皇<lb/>
帝陛下承列聖之丕績當中興之昌運爰自主鬯春宫<lb/>
齒胄國學孝友之美實形四方英偉之姿久動羣聴及<lb/>
<pb n="KR4c0046_WYG_039-15b"/>
初嗣位遐邇莫不歡心爰降詔書老㓜或至垂泣<hi>或作涕</hi>
舉用俊乂流竄姦邪<hi>帝即位之日召翰林學士叚文昌杜元頴沈傳師李肇侍讀薛放丁</hi>
<hi>公著對思政殿並賜金紫丁未貶宰臣皇甫鎛為崖州司户參軍</hi>雖虞舜之去四兇舉<lb/>
十六相不能過也<hi>渾敦窮竒檮杌饕餮四凶也蒼舒隤敳檮戭大臨尨降庭堅仲容叔達伯</hi>
<hi>奮仲堪叔獻季仲伯虎仲熊叔豹季貍十六相也見左傳</hi>天下翹首以望太平天下<lb/>
傾心以觀至化臣某誠歡誠喜頓首頓首臣聞昔者堯<lb/>
舜以吁嗟君臣相戒以致至治周文王以憂勤日中不<lb/>
食以和萬民故能澤流無窮名配日月伏惟皇帝陛下<lb/>
<pb n="KR4c0046_WYG_039-16a"/>
儀而象之以永多福天下幸甚天下幸甚微臣往因言<lb/>
事得罪先朝守郡逺方拘限條制<hi>守郡或作僻守制或作例</hi>不獲奔<lb/>
走稱慶闕庭無任欣歡踊躍感恩戀闕之至謹奉表以<lb/>
聞<lb/>
　　　賀赦表<lb/>
臣某言伏奉二月五日制書大赦天下常赦所不原者<lb/>
咸蒙除罪<hi>或無蒙字</hi>與之更始令得自新恩浹幽明慶溢寰<lb/>
海臣某誠歡誠喜頓首頓首臣聞王者必於嗣位之始<lb/>
<pb n="KR4c0046_WYG_039-16b"/>
降非常之恩所以象徳乾坤同明日月伏惟皇帝陛下<lb/>
文思聰明聖神睿哲發號出令雲行雨施懼刑政之或<lb/>
差憐鰥寡之重困知事久之滋弊慮法訛之益姦罪人<lb/>
悉原墜典咸舉生恩既及於四海和氣遂充於八紘臣<lb/>
某誠歡誠喜頓首頓首微臣往因論事獲譴海隅旋沐<lb/>
朝奬待罪山郡未離貶竄之地忽逢曠蕩之恩踊躍欣<lb/>
歡實倍常品限以官守不獲隨例稱慶闕廷無任感恩<lb/>
戀闕之至謹奉表陳賀以聞<lb/>
<pb n="KR4c0046_WYG_039-17a"/>
　　　賀冊皇太后表<hi>穆宗紀元和十五年閏正月尊母為皇太后即憲宗懿安皇后</hi>
　　　　<hi>郭氏子儀之孫也</hi>
臣某言伏承閏正月二十七日皇太后光膺令典受冊<lb/>
宫闈歡心始自於内朝孝理遂形於寰海臣某誠歡誠<lb/>
喜頓首頓首皇太后夙贊先皇弼成至化誕生明聖纘<lb/>
繼鴻休華胥實贊於軒圖<hi>帝王世紀華胥太昊母</hi>文母有光於周<lb/>
道<hi>文母太姒詩亦右文母</hi>㳟惟懿徳克配前芳皇帝陛下出震承<lb/>
乾垂衣御極式展臣子之志以明教化之源禮命載崇<lb/>
<pb n="KR4c0046_WYG_039-17b"/>
華夷同慶臣待罪外郡不獲隨例稱賀闕廷<hi>賀或作慶</hi>無任<lb/>
踊躍欣歡之至謹奉表陳賀以聞<lb/>
　　　賀慶雲表<hi>穆宗元和十五年六月十六日也公時為袁州刺史以表圖稱賀云</hi>
臣某言臣所領州今月十六日申時有慶雲見於西北<lb/>
至暮方散臣及舉州官吏百姓等無不見者五采五色<lb/>
光華不可徧觀非煙非雲容狀詎能詳述抱日増麗浮<lb/>
空不收既變化而無窮亦巻舒而莫定斯為上瑞實應<lb/>
太平臣某誠歡誠喜頓首頓首謹按沈約宋書云慶雲<lb/>
<pb n="KR4c0046_WYG_039-18a"/>
五色者太平之應又據孝經援神契曰王者徳至山陵<lb/>
則慶雲出<hi>陵或作澤</hi>故黄帝因之以紀事<hi>左氏昭十七年黄帝以雲紀故為雲</hi>
<hi>師而雲名説者以黄帝有景雲之瑞故以名官也</hi>虞舜由之而作歌<hi>尚書大傳曰俊乂百</hi>
<hi>工相和而歌卿雲帝乃倡之曰卿雲爛兮禮縵縵兮</hi>又按季夏六月土王用事<hi>王或</hi>
<hi>作正</hi>其日丙戌亦主於土<hi>今按歴家四季之月土王用事各十八日今云六月明當作王</hi>
<hi>丙戌以歴推之十六日也</hi>西北方者京師所在土為國家之徳祥見<lb/>
京師之位既徴於古又驗於今伏惟皇帝陛下徳合覆<lb/>
載道光軒虞嗣位之初禎祥繼至昇平之符既兆仁壽<lb/>
<pb n="KR4c0046_WYG_039-18b"/>
之域以躋<hi>以或作已</hi>微臣往在先朝以論事得罪身居貶黜<lb/>
之地目覩殊常之慶抃躍欣幸<hi>欣一作歡</hi>實倍常情伏乞宣<lb/>
付史官以彰聖徳所致瞻戀闕廷心魂飛馳無任欣抃<lb/>
踊躍之至<hi>馳下或有並圖奉進四字或附於下文奉表陳賀之下</hi>謹差某官奉表<lb/>
陳賀以聞<lb/>
　　　舉張惟素自代狀　國子監<hi>公自袁州召為國子祭酒舉以自代</hi>
　　　　<hi>時元和十五年冬也</hi>
　中散大夫守左散騎常侍上柱國賜紫金魚袋張惟<lb/>
<pb n="KR4c0046_WYG_039-19a"/>
　素<lb/>
右伏凖建中元年正月五日制常參官上後三日舉一<lb/>
人自代者前件官文學治行衆所推與累歴中外資序<lb/>
已深<hi>序或作考</hi>和而不同静而有守敦厚退讓可以訓人臣<lb/>
所不如輙舉自代謹録奏聞<lb/>
　　　舉韓泰自代狀　袁州<hi>公自潮州移刺袁州舉泰以自代時元和十五</hi>
　　　　<hi>年春也</hi>
　使持節漳州諸軍事守漳州刺史韓泰<hi>泰永貞元年十一月坐王</hi>
<pb n="KR4c0046_WYG_039-19b"/>
　　<hi>叔文之敗貶䖍州司馬元和十年三月遷漳州刺史</hi>
右伏凖建中元年正月五日制常參官及刺史授上訖<lb/>
三日内舉一人自代者前件官詞學優長才器端實早<lb/>
登科第<hi>貞元十一年泰登第</hi>亦更臺省<hi>貞元中泰累遷至户部郎中</hi>往因過犯<lb/>
貶黜至今十五餘年自領漳州悉心為治官吏懲懼不<lb/>
敢為非百姓安寧並得其所臣在潮州之日與其州界<lb/>
相接臣之政事逺所不如乞以代臣庶為允當謹録奏<lb/>
聞<lb/>
<pb n="KR4c0046_WYG_039-20a"/>
　　　慰國哀表<hi>憲宗以元和十五年正月庚子崩於大明宫中和殿公時刺袁州奉表稱</hi>
　　　　<hi>慰</hi>
臣某言伏奉正月二十七日詔書大行皇帝奄棄萬國<lb/>
承詔哀惶號踊無地伏惟聖情何可堪處大行皇帝功<lb/>
濟寰區仁霑動植奉諱之日率土崩心凡在臣子不勝<lb/>
殞裂伏惟陛下痛貫宸極聖情難居臣拘守逺郡不獲<lb/>
匍匐奉慰瞻望闕廷且悲且戀謹奉表陳慰以聞<lb/>
　　　舉薦張籍狀<hi>籍字文昌蘇州呉人貞元十五年進士公時為國子祭酒以狀薦籍</hi>
<pb n="KR4c0046_WYG_039-20b"/>
　　　　<hi>藉用是自校書郎除國子博士元和十五年也籍祭公詩云我官麟臺中公為大司成念</hi>
　　　　<hi>此委末秩不能力自揚特狀為博士始獲升朝行未幾享其資遂忝南宮郎可以知公之</hi>
　　　　<hi>薦也或有國子監字</hi>
　登仕郎守祕書省校書郎張籍<lb/>
右件官學有師法文多古風沈黙静退介然自守聲華<lb/>
行實光映儒林臣當司見闕國子監博士一員生徒藉<lb/>
其訓導伏乞天恩特授此官以彰聖朝崇儒尚徳之道<lb/>
謹録奏聞伏聴勑㫖<lb/>
<pb n="KR4c0046_WYG_039-21a"/>
　　　請上尊號表<hi>或有國子監字元和十五年九月公自袁州召為國子祭酒至是有</hi>
　　　　<hi>此表</hi>
臣某言臣得所管國子太學廣文四門及書筭律等七<lb/>
館學生沈周封等六百人狀<hi>或無得字</hi>稱身雖賤微然皆以<lb/>
選擇得備學生讀六藝之文修先王之道粗有知識皆<lb/>
由上恩今天子整齊乾坤出入神聖<hi>或無今字</hi>經營乎無為<lb/>
之業游息乎混元之宫不謀於廷不戰於野坐收冀部<lb/>
<hi>元和十五年十月成徳軍節度使玉承元以鎮趙深冀四州歸于有司</hi>旋定幽都<hi>長慶元年三月</hi>
<pb n="KR4c0046_WYG_039-21b"/>
<hi>幽州節度使劉總以所管八州歸于有司</hi>析木天街星宿清潤北嶽醫閭神<lb/>
鬼受職<hi>析木天街北嶽醫閭皆以幽冀言也天文志昴為天街屬冀州自尾十度至南斗十一度為析</hi>
<hi>木屬幽州北嶽恒山在定州恒陽縣在古冀州之域也醫閭周禮職方氏幽州其鎮醫閭也  今按此長慶元</hi>
<hi>年劉總納土時也</hi>地彌天區界軼海外舜之十有二州周之千<lb/>
七百國章亥所步禹契所書四面輻輳各修貢職<hi>章亥所歩</hi>
<hi>山海經云禹使大章步自東極至于西垂二億三萬三千五百里七十一步又使竪亥自南極盡於北垂二億</hi>
<hi>三萬三千五百里七十一步</hi>西謝之首北上之渠怛威愧徳失據狼<lb/>
狽收其種落逃遁逺去來獻羊馬千里不絶功既如此<lb/>
<pb n="KR4c0046_WYG_039-22a"/>
徳又如彼<hi>或作如何非是</hi>爰初嗣位首去姦嬖<hi>謂貶皇甫鎛嬖或作孽</hi>隨<lb/>
所顧指應時清寧哀天下之鰥寡釋四海之鬱結左右<lb/>
前後莫匪俊良小大之材咸盡其用無所誅詰一和以<lb/>
仁由是五榖嵗登百瑞時見六府三事惟序惟歌昔者<lb/>
媧皇殺黑龍以濟冀州堯誅九嬰以定下土<hi>媧皇殺黒龍堯誅九</hi>
<hi>嬰二事並見淮南子</hi>血兵刓刃僅就厥功以方吾君一何逺也堯<lb/>
之在位七十餘載戒飭咨嗟以致平治孔子之聖自云<lb/>
三年有成今自嗣位以來嵗有餘耳臻此功徳其何㨗<lb/>
<pb n="KR4c0046_WYG_039-22b"/>
哉置郵傳命未足以諭以非常之功襲尋常之號以冠<lb/>
古之美屈守文之名臣子之誠<hi>子或作下</hi>闕而不奏天號人<lb/>
稱不滿事實斯亦縉紳先生之過也謂臣官居師長不<lb/>
言謂何考其所陳中於義理天人合願不謀而同非臣<lb/>
之愚所敢隠蔽輙冒死以聞伏乞天恩特允誠志令公<lb/>
卿大夫得竭思慮取正於經以定大號有司備禮擇日<lb/>
以頒天下幸甚天下幸甚臣某誠惶誠恐<hi>方本無臣某下六字</hi>
　　　舉韋顗自代狀　尚書兵部<hi>長慶元年七月公自國子祭酒除兵</hi>
<pb n="KR4c0046_WYG_039-23a"/>
　　　　<hi>部侍郎舉顗自代  顗語豈切</hi>
　中散大夫守大理少卿驍騎尉韋顗<lb/>
右伏凖建中元年正月五日制常參官上後三日舉一<lb/>
人自代者前件官學識該達器量𢎞深朝推直道代仰<lb/>
清節顯映班序十五年餘夷險一致風猷益茂屈居少<lb/>
列未副羣情文昌政本侍郎官重尚徳之舉顗宜當之<lb/>
乞迴臣所授庶弭官謗謹録奏聞謹奏<lb/>
　<lb/>
<pb n="KR4c0046_WYG_039-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻三十九<lb/>
</p>
<p>
</p>
  </div>
</body>
</text>
</TEI>
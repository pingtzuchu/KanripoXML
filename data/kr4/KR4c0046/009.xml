<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻九</head> <lb/>
    <p>
<pb n="KR4c0046_WYG_009-1a"/>
欽定四庫全書<lb/>
　東雅堂昌黎集註巻九<lb/>
　　律詩<lb/>
　　　題楚昭王廟<hi>公元和十四年有襄州宜城縣驛記蓋公赴潮日也記云東北有井</hi>
　　　　<hi>傳是昭王井東北數十歩有昭王廟今唯草屋一區每嵗十月民相率祭其前與此詩意</hi>
　　　　<hi>合詩亦是時作歟昭王名軫楚平王子在位二十七年</hi>
丘墳滿目衣冠盡<hi>墳或作園</hi>城闕連雲草樹荒猶有國人懐<lb/>
舊德一間茅屋祭昭王<lb/>
<pb n="KR4c0046_WYG_009-1b"/>
　　　宿龍宫灘<lb/>
浩浩復湯湯<hi>黄魯直云退之裁聽水句尤見工所謂浩浩湯湯抑更揚者非諳客裏夜卧飽聞此</hi>
<hi>聲安能周旋妙處如此耶  湯音商</hi>灘聲抑更揚奔流疑激電驚浪似浮<lb/>
霜夢覺燈生暈宵殘雨送凉如何連曉語一半是思鄉<lb/>
<hi>或作秪是説家鄉</hi>
　　　义魚招張功曹<hi>或無下四字周官以時簎魚鄭𤣥云以扠刺泥中取之張功曹</hi>
　　　　<hi>署也俱自御史出為南方縣公連州陽山署郴州臨武以順宗即位赦俱徙掾江陵公法</hi>
　　　　<hi>曹署功曹公於是出嶺至郴與署俱竢新命於郴而作當是貞元二十年後公在江陵祭</hi>
<pb n="KR4c0046_WYG_009-2a"/>
　　　　<hi>李郴州有云投义魚之短韻愧韜瑕而舉秀竢新命於衡陽費薪芻於館候此其證也</hi>
义魚春岸闊此興在中宵大炬然如書長船縛似橋深<lb/>
窺沙可數静搒水無揺<hi>搒進船也本音謗又北孟反義見第五巻</hi>刃下那能<lb/>
脱<hi>刃或作手</hi>波間或自跳中鱗憐錦碎<hi>憐或作疑  中去聲</hi>當目訝珠<lb/>
銷<hi>當去聲</hi>迷火逃翻近驚人去暫遥競多心轉細得雋語<lb/>
時囂<hi>左傳得雋曰克  囂虚驕反</hi>潭罄知存寡舷平覺獲饒<hi>舷或作船</hi>交<lb/>
頭疑湊餌駢首類同條濡沫情雖密<hi>莊子泉涸魚相與處於陸相呴以濕</hi>
<hi>相濡以沫</hi>登門事已遼<hi>事或作志辛氏三秦記曰河津一名龍門魚不能上上則為龍登門謂此</hi>
<pb n="KR4c0046_WYG_009-2b"/>
<hi>也</hi>盈車欺故事<hi>孔叢子衛人釣魚於/河得魚焉其大盈車</hi>飼犬驗今朝<hi>杜子美黄</hi>
<hi>魚詩脂膏兼飼犬飼音伺</hi>血浪凝猶沸腥風逺更飄蓋江煙羃羃<hi>莫狄</hi>
<hi>切</hi>拂棹影寥寥<hi>拂或作廻</hi>獺去愁無食龍移懼見燒如棠名<lb/>
既誤<hi>左傳隱公五年如棠觀魚</hi>釣渭日徒消<hi>史記吕尚年老魚釣周西伯出獵遇於渭之陽</hi>
文客驚先賦篙工喜盡謡<hi>左太冲呉都賦篙工楫師選自閩禺</hi>膾成思我<lb/>
友觀樂憶吾僚<hi>少陵嘗有觀打魚詩云吾徒胡為縱此樂暴殄天物聖所哀與公所謂觀樂憶</hi>
<hi>吾僚者異矣</hi>自可捐憂累何須強問鴞<hi>賈誼鵩賦曰問於子鵩余去何之楚人命</hi>
<hi>鴞曰鵩不祥鳥也  鴞音梟</hi>
<pb n="KR4c0046_WYG_009-3a"/>
　　　李員外寄紙筆<hi>李伯康也伯康以貞元十九年為郴州刺史權德輿集有墓志</hi>
　　　　<hi>謂今按後巻祭文獲紙筆之雙貿即  此事投乂魚之短韻亦指前篇也</hi>
題是臨池後<hi>張伯英善書草書臨池學書池水盡黒</hi>分從起草餘<hi>漢制尚書郎掌</hi>
<hi>天子制詔起草禁中</hi>兔尖針莫並繭浄雪難如<hi>羲之製蘭亭用蠶繭紙書之</hi>莫<lb/>
怪殷勤謝虞卿正著書<hi>虞卿著虞氏春秋太史公曰虞卿非窮愁亦不能著書</hi>
　　　次同冠峽<hi>公有同冠峽詩與此詩凡二章皆赴陽山時作冠或作弄或作巫</hi>
今日是何朝天晴物色饒<hi>晴或作清</hi>落英千尺墮遊絲百丈<lb/>
飄泄乳交巖脉懸流揭浪摽無心思嶺北猿鳥莫相撩<lb/>
<pb n="KR4c0046_WYG_009-3b"/>
<hi>荆公詩有物華撩我老蓋本此也</hi>
　　　答張十一功曹<hi>唐本有張署寄公詩</hi>
山浄江空水見沙哀猿啼處兩三家篔簹競長纎纎笋<lb/>
<hi>異物志曰篔簹生水邊長數丈圍一尺五六寸栁子厚記栁州山水謂其山多篔簹湘湖間多此竹也</hi>躑<lb/>
躅閒開艷艷花<hi>閑或作初羊躑躅花名註見三巻杏花詩</hi>未報恩波知死所<lb/>
<hi>左傳狼曋云吾未獲死所</hi>莫令炎瘴送生涯<hi>少陵詩應須美酒送生涯</hi>吟君詩罷<lb/>
看雙鬢斗覺霜毛一半加<hi>任子淵云斗覺詩中健語也前軰多使退之詩有此句東</hi>
<hi>坡詩黄昏斗覺羅裳薄後山詩斗覺文字生清新</hi>
<pb n="KR4c0046_WYG_009-4a"/>
　　　郴州祈雨<hi>桂陽郡即今之郴州  郴音琛</hi>
乞雨女郎魂炰羞潔且繁廟廊鼯䑕呌<hi>爾雅鼯鼠狀如蝙蝠飛而且乳</hi>
<hi>亦名飛生</hi>神降越巫言<hi>史記漢武帝令越巫立越祠祝越巫者越國之巫也</hi>旱氣期銷<lb/>
蕩隂官想駿奔<hi>書駿奔走執豆籩</hi>行看五馬入<hi>南史栁景元兄弟五人並為太</hi>
<hi>守時人語曰栁氏門庭五馬逶迤謝靈運為永嘉太守常以五馬自隨立五馬坊五馬亭載於圖記</hi>蕭䬃<lb/>
已隨軒<hi>後漢鄭巨君為淮隂太守政不煩苛天旱行春隨車致雨</hi>
　　　湘中酬張十一功曹<hi>湘中即謂郴州</hi>
休垂絶徼千行淚<hi>絶一作越漢節通傳盗出徼外鑄錢顔曰徼猶塞也東北謂之塞西南謂</hi>
<pb n="KR4c0046_WYG_009-4b"/>
<hi>之徼</hi>共泛清湘一葉舟今日嶺猿兼越鳥可憐同聽不知<lb/>
愁<lb/>
　　　郴口又贈二首<lb/>
山作劒攢江冩鏡扁舟斗轉疾於飛廻頭笑向張公子<lb/>
終日思歸此日歸<lb/>
雪颭霜翻看不分<hi>雪或作雲</hi>雷驚電激語難聞沿涯宛轉到<lb/>
深處何限青天無片雲<hi>涯或作崖</hi>
　　　題木居士二首<hi>張芸叟木居士詩序云耒陽縣北沿流二三十里鼇口寺即退</hi>
<pb n="KR4c0046_WYG_009-5a"/>
　　　　<hi>之所題木居士在焉元豐初以禱旱不應為邑令析而薪之今存者乃僧道符更刻</hi>
火透波穿不計春根如頭面幹如身偶然題作木居士<lb/>
便有無窮求福人<lb/>
為神詎比溝中斷<hi>莊子百年之木破為犧尊比溝中之斷則美惡有閒矣其於失性一也</hi>
遇賞還同爨下餘<hi>後漢蔡邕在呉有燒桐以爨者聞火烈之聲知其良木因裁為琴</hi>朽<lb/>
蠧不勝刀鋸力匠人雖巧欲何如<lb/>
　　　晚泊江口<hi>據詩意及篇次亦自陽山還過湘中作下詩同</hi>
郡城朝解䌫江岸暮依村二女竹上淚<hi>張華博物志舜死二妃淚下染</hi>
<pb n="KR4c0046_WYG_009-5b"/>
<hi>湘竹竹盡斑</hi>孤臣水底魂<hi>史記屈原仕楚為上官大夫所讒自投汨羅以死</hi>雙雙歸<lb/>
蟄燕一一呌羣猿廻首那聞語空看别䄂翻<hi>聞或作能</hi>
　　　湘中<hi>公此詩謂屈原也</hi>
猿愁魚踊水翻波<hi>踊或作躍</hi>自古流傳是汨羅<hi>賈誼弔屈原賦云側間屈</hi>
<hi>原兮自湛汨羅顔師古注汩水名在長沙羅縣  汩音覔</hi>蘋藻滿盤無處奠<hi>盤或作船</hi>空<lb/>
聞漁父叩舷歌<hi>舷或作船楚詞漁父篇曰漁父莞爾而笑鼓枻而去為滄浪之歌王逸曰鼔泄</hi>
<hi>叩船舷也  舷音賢</hi>
　　　别盈上人<hi>栁子厚集有誡盈住衡山中院</hi>
<pb n="KR4c0046_WYG_009-6a"/>
山僧愛山出無期俗士牽俗來何時祝融峯下一廻首<lb/>
即是此生長别離<lb/>
　　　喜雪獻裴尚書<hi>或無下四字尚書裴均也時為荆南節度使吏部尚書公為法</hi>
　　　　<hi>曹叅軍作詩以獻元和元年春也</hi>
宿雲寒不巻春雪墮如簁<hi>或作篩切簁所冝</hi>騪巧先投隙潛光<lb/>
半入池<hi>半或作亂</hi>喜深將䇿試驚密仰簷窺自下何曽汙増<lb/>
高未覺危<hi>覺或作見</hi>比心明可燭拂面愛還吹妬舞時飄袖<lb/>
欺梅併壓枝地空迷界限砌滿接高卑浩蕩乾坤合霏<lb/>
<pb n="KR4c0046_WYG_009-6b"/>
微物象移為祥矜大熟布澤荷平施<hi>為或作驗布或作市以上句為祥言</hi>
<hi>之布澤為當</hi>已分年華晚猶憐曙色隨氣嚴當酒換<hi>或作暖</hi>灑<lb/>
急聽忩知<hi>邵氏聞見録云荆公嘗以力去陳言誇末俗可憐無補費精神薄退之然其詠雪則云借</hi>
<hi>問火城將䇿試何如雲屋聽忩知皆用退之句也去古人陳言以為非用古人陳言乃為是耶</hi>照曜臨<lb/>
初日玲瓏滴晚澌<hi>晚或作曉</hi>聚庭看嶽聳掃路見雲披陣勢<lb/>
魚麗逺<hi>桓五年左氏鄭人為魚麗之陣  麗音離</hi>書文鳥篆竒<hi>索靖書狀蒼頡既王書契</hi>
<hi>是為科斗烏篆</hi>縱歡羅艷黠列賀擁熊螭履弊行偏冷<hi>史記東郭先生</hi>
<hi>行雪中履有上無下足盡踐地</hi>門扃卧更羸<hi>録異傳時洛陽大雪袁安門無行路僵卧不出</hi>悲<lb/>
<pb n="KR4c0046_WYG_009-7a"/>
嘶聞病馬<hi>或作鳥</hi>浪走信嬌兒竈静愁烟絶絲繁念鬢衰<lb/>
擬鹽呤舊句<hi>世説謝太傅内集雪詩撒鹽空中差可擬</hi>授簡慕前規<hi>謝靈運雪賦曰</hi>
<hi>梁孝王授簡於司馬大夫曰為我賦之</hi>捧贈同燕石<hi>闞子曰宋之愚人得燕石藏之以為寳有</hi>
<hi>客觀之笑曰此燕石也</hi>多慙失所宜<lb/>
　　　春雪<lb/>
看雪乗清旦<hi>看或作觀</hi>無人坐獨謡<hi>坐獨或作獨坐</hi>拂花輕尚起落<lb/>
地暖初銷已訝陵歌扇還來伴舞腰灑篁留密節<hi>密或作半</hi>
著栁送長條入鏡鸞窺沼行天馬度橋<hi>沈存中云杜子美詩紅稻啄餘</hi>
<pb n="KR4c0046_WYG_009-7b"/>
<hi>鸚鵡粒碧梧棲老鳯凰枝語相反而意新退之入鏡鸞窺沼行天馬渡橋蓋倣此體</hi>徧堦憐可掬<lb/>
滿樹戲成揺江浪迎濤日風毛縱獵朝弄閒時細轉争<lb/>
急忽驚飄城險疑懸布<hi>懸布字見左襄十年晉茍偃伐偪陽事</hi>砧寒未擣<lb/>
綃莫愁隂景促夜色自相饒<hi>色或作月</hi>
　　　聞棃花發贈劉師命<hi>此詩與後梨花下詩皆貞元二十一年正月陽山作</hi>
　　　　<hi>也後詩謂今日相逢瘴海頭是也公古詩亦有劉生詩可以兼攷</hi>
桃蹊惆悵不能過<hi>蹊或作溪</hi>紅豔紛紛落地多聞道郭西千<lb/>
樹雪欲將君去醉如何<lb/>
<pb n="KR4c0046_WYG_009-8a"/>
　　　春雪間早梅<hi>間或作映元和元年春江陵作</hi>
梅將雪共春彩豔不相因逐吹能争密排枝巧妬新誰<lb/>
令香滿座獨使浄無塵芳意饒呈瑞寒光助照人玲瓏<lb/>
開已徧㸃綴坐來頻那是俱疑似須知兩逼真熒煌初<lb/>
亂眼浩蕩忽迷神未許瓊華比從將玉樹親<hi>從將或作將從</hi>先<lb/>
期迎獻嵗更伴占兹辰<hi>或作晨</hi>願得長輝映輕微敢自珍<lb/>
<hi>微或作嚴</hi>
　　　早春雪中聞鸎<hi>北地春晚方聞鸎此詩蓋南遷時作也諸本或在入闗詠馬之</hi>
<pb n="KR4c0046_WYG_009-8b"/>
　　　　<hi>後</hi>
朝鸎雪裏新雪樹眼前春帶澁先迎氣侵寒已報人共<lb/>
矜初聽早誰貴後聞頻暫囀那成曲孤鳴豈及辰風霜<lb/>
徒自保桃李詎相親寄謝幽棲友辛勤不為身<lb/>
　　　棃花下贈劉師命<hi>蘇魏公云當録於古詩中注見前聞棃花發詩題下</hi>
洛陽城外清明節百花寥落棃花發今日相逢瘴海頭<lb/>
共驚爛漫開正月<lb/>
　　　和歸工部送僧約<hi>工部歸登也約荆州人詳見劉夢得集</hi>
<pb n="KR4c0046_WYG_009-9a"/>
早知皆是自拘囚不學因循到白頭汝既出家還擾擾<lb/>
何人更得死前休<hi>得或作向</hi>
　　　入闗詠馬<hi>元和元年夏入江陵召拜國子博士入藍闗作</hi>
嵗老豈能充上駟<hi>史記孫臏取君上駟</hi>力微當自慎前程不知何<lb/>
故翻驤首牽過闗門妄一鳴<hi>妄或作忘顔延年賦望西極而驤首</hi>
　　　木芙蓉<lb/>
新聞寒露叢逺比水間紅<hi>露或作路間或作邊皆非是</hi>豔色寧相妬<lb/>
嘉名偶自同採江官渡晚搴木古祠空<hi>或从杭蜀舘本官渡作秋節祠</hi>
<pb n="KR4c0046_WYG_009-9b"/>
<hi>作辭乂云閣本作秋江官渡晚寒本古祠空洪慶善本校从採江官渡晚搴木古祠空按古詩有渉江採芙蓉</hi>
<hi>正謂荷花又九歌搴芙蓉兮木未則謂搴之非其地也此以二花對喻謂將採之江則秋節巳晚將搴之木則</hi>
<hi>古辭所喻為無益葢詩人強彼弱此意也而今按方説非是葢此詩言荷花與木芙蓉生不同處  色皆美名</hi>
<hi>又同故以採江搴木二事相對言其生處而九歌者祭神之辭故曰古祠也如此則此詩從頭至此六句意皆</hi>
<hi>聨屬然嘉祐杭本已如此非洪意定也</hi>願得勤來看無令便逐風<hi>願得或作須勸</hi>
　　　題張十一旅舍三詠<hi>公自陽山與張十一徙椽江陵道潭州而作以其詠</hi>
　　　　<hi>井云賈誼宅中今始見知之</hi>
　　　榴花<lb/>
<pb n="KR4c0046_WYG_009-10a"/>
五月榴花照眼明枝間時見子初成可憐此地無車馬<lb/>
顛倒青苔落綘英<hi>綘或作細</hi>
　　　井<lb/>
賈誼宅中今始見<hi>水經注云長沙縣西陶侃廟傳是賈誼宅中有一井實誼所穿</hi>葛洪<lb/>
山下昔曾窺<hi>葛洪丹井所在有之</hi>寒泉百尺空看影正是行人渴<lb/>
死時<hi>渴或作暍</hi>
　　　蒲萄<lb/>
新莖未徧半猶枯高架支離倒復扶<hi>復或作後</hi>若欲滿盤堆<lb/>
<pb n="KR4c0046_WYG_009-10b"/>
馬乳<hi>若或作君蜀本圖經本草蒲萄注子有似馬乳</hi>莫辭添竹引龍鬚<lb/>
　　　峽石西泉<hi>西一作寒</hi>
居然鱗介不能容石眼環環水一鍾聞説旱時求得雨<lb/>
秪疑科斗是蛟龍<lb/>
　　　梁國惠康公主挽歌二首<hi>梁或作凉考之史當作梁憲宗長女也下</hi>
　　　　<hi>嫁于頔之子季攵元和中薨謚曰惠康公今按本或有詞字羊士諤集有梁國惠康  主</hi>
　　　　<hi>挽歌詞二首注云時詔令百官進詩</hi>
定謚芳聲逺移封大國新巽宫尊長女<hi>易巽為長女</hi>台室屬<lb/>
<pb n="KR4c0046_WYG_009-11a"/>
良人<hi>季支之父頔為相故云台室</hi>河漢重泉夜梧桐半樹春龍轜非<lb/>
厭翟<hi>選潘岳寡婦賦龍轜儼以星駕兮注䘮車也周禮王后五輅二曰厭翟謂以雉羽飾車  轜音而厭</hi>
<hi>於渉反翟丁歴反</hi>還輾禁城塵<lb/>
秦地吹簫女<hi>列仙傳秦穆公女字弄玉時有簫史善吹簫弄玉好之公以妻馬</hi>湘波鼓<lb/>
瑟妃<hi>屈原逺遊云二女御九韶歌使湘靈鼓瑟兮</hi>佩蘭初應夢<hi>左傳鄭文公有妾曰燕姞</hi>
<hi>夢天使與已蘭曰以是為而子</hi>奔月竟淪輝<hi>竟或作競非是淮南子羿請不死之藥於西王母羿</hi>
<hi>妻嫦娥竊而奔月</hi>夫族迎魂去宫官㑹葬歸從今沁園草<hi>後漢明帝</hi>
<hi>女沁水公主田園嘗為竇憲所奪  沁七鴆反</hi>無復更芳菲<lb/>
<pb n="KR4c0046_WYG_009-11b"/>
　　　和崔舍人詠月二十韻<hi>舍人崔群也公元和七年以職方員外郎下遷</hi>
　　　　<hi>國子慱士此詩其年八月所作故落句云獨有虞庠客無由捨落蓂意謂職在虞庠去堯</hi>
　　　　<hi>堦逺矣篇閣本無此</hi>
三秋端正月今夜出東溟對日猶分勢騰天漸吐靈未<lb/>
高烝逺氣半上霽孤形赫奕當躔次虚徐度杳冥長河<lb/>
晴散霧列宿曙公螢<hi>宿音秀</hi>浩蕩英華溢瀟疎物象泠<hi>或作</hi>
<hi>零</hi>池邊臨倒照簷際送横經花樹參差見臯禽斷續聆<lb/>
<hi>詩鶴鳴于九臯臯澤也</hi>牖光窺寂寞砧影伴娉婷幽坐看侵户閑<lb/>
<pb n="KR4c0046_WYG_009-12a"/>
吟愛滿庭輝斜通壁練彩碎射沙星清潔雲間路空凉<lb/>
水上亭浄堪分顧兔<hi>天問厥利維何而顧兔在腹</hi>細得數飄萍山翠<lb/>
相凝緑林烟共羃青過隅驚桂側當午覺輪停屬思摛<lb/>
霞錦<hi>屬音燭</hi>追歡罄縹缾<hi>縹青白色縹普沼反</hi>　郡樓何處望隴笛<lb/>
此時聽右掖連台座重門限禁扄風臺觀滉瀁<hi>滉一作洸</hi>氷<lb/>
砌步青熒<hi>選眩燿𤯝熒</hi>獨有虞庠客無由拾落蓂<hi>帝王世紀堯階有蓂</hi>
<hi>朔後日生一莢至望則日落一莢</hi>
　　　詠雪贈張籍<hi>此詩或云自松篁遭挫抑以下等語專譏時相故終以其意謂張籍</hi>
<pb n="KR4c0046_WYG_009-12b"/>
　　　　<hi>曰惟子能諳爾諸人得語哉又曰莫煩相屬和傳示及提孩其有所譏也審矣</hi>
只見縱横落<hi>只或作秪</hi>寧知逺近來飄颻還自弄歴亂竟誰<lb/>
催<hi>梁書豫章王綜鳴鐘詩歴亂百愁生</hi>座暖銷那怪池清失可猜坳中初<lb/>
蓋底<hi>坳地不平</hi>垤處遂成堆<hi>劉貢父云歐陽永叔與江鄰幾論此詩以隨車翻縞帶逐馬散</hi>
<hi>銀盃為不工而以坳中初蓋底垤處遂成堆為勝且謂未知得韓意否  垤徒結反</hi>慢有先居後<lb/>
<hi>慢或作漫</hi>輕多去却廻度前鋪瓦隴發本積牆隈<hi>發本或作奔發</hi>穿<lb/>
細時雙透乗危忽半摧舞深逢坎井集早値層臺砧練<lb/>
終宜擣階紈未暇裁城寒裝睥睨<hi>裝或作粧睥睨城上女牆  睥匹詣反睨</hi>
<pb n="KR4c0046_WYG_009-13a"/>
<hi>妍計反二字合從王作埤堄</hi>樹凍裹莓苔<hi>裹或作覆</hi>片片匀如翦紛紛<lb/>
碎若挼<hi>乃禾反</hi>定非燖鵠鷺<hi>燖音/尋</hi>眞是屏瓊瑰<hi>王氏塵史云説</hi>
<hi>文以瓊為赤王比見人詠白物多用之韓愈雪詩眞是屑瓊瓌又今朝踏作瓊瓌跡别有所稽耶豈用之不審</hi>
<hi>也一瑰姑回反  作瓌</hi>緯繣觀朝蕚<hi>楚詞忽緯繣其難遷注緯繣乖戾也蕚花柎  緯音煇繣</hi>
<hi>音畫</hi>冥茫矚晚埃當忩恒凛凛出户即皚皚<hi>選渉積雪之皚皚  皚五</hi>
<hi>來切</hi>壓野榮芝菌<hi>壓或作潤/菌巨隕切</hi>傾都委貨財娥嬉華蕩瀁<hi>娥嫦</hi>
<hi>娥見淮南子嫦娥竊不死藥奔月宫事瀁或作漾</hi>胥怒浪崔嵬<hi>胥伍子胥伏劒死投江中隨潮</hi>
<hi>徃來事見呉越春秋</hi>磧迥疑浮地雲平想輾雷隨車翻縞帶<hi>縞音杲白</hi>
<pb n="KR4c0046_WYG_009-13b"/>
<hi>色也縞帶二字見左襄二十九年</hi>逐馬散銀盃萬屋漫汗合<hi>漫汗皆平聲</hi>千<lb/>
株照曜開松篁遭挫抑<hi>或作折方云公時以栁澗事下遷疑寄意於時宰也  今按此</hi>
<hi>詩無嵗月方説恐未必然</hi>糞壤獲饒培隔絶門庭遽擠排陛級纔<hi>史記</hi>
<hi>擠排莊助買臣</hi>豈堪裨嶽鎭強欲效鹽梅隱匿瑕疵盡<hi>左氏瑾瑜匿瑕</hi>
包羅委𤨏該<hi>漢相如傳豈特委瑣握<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    </hi>誤雞宵呃喔<hi>誤或作悟選良遊呃喔  呃音</hi>
<hi>厄喔音渥</hi>驚雀暗徘徊浩浩過三暮<hi>史記天官書白帝行德畢昴圍三暮德乃成</hi>
悠悠帀九垓<hi>風俗通十兆曰經十經曰垓國語天子之田九垓以食兆民  垓音該</hi>鯨鯢<lb/>
陸死骨<hi>木華海賦其魚則横海之鯨陸死鹽田顱骨成嶽</hi>玉石火炎灰<hi>書火炎昆岡玉</hi>
<pb n="KR4c0046_WYG_009-14a"/>
<hi>石俱焚</hi>厚慮塡溟壑高愁㨖斗魁<hi>楊子雲甘泉賦㨖北極之嶟嶟北斗第一至四</hi>
<hi>為魁第五第七為標  㨖音致</hi>日輪埋欲側坤軸壓將頹岸類長蛇攪<lb/>
<hi>岸類或作堰似攪或作擾</hi>陵猶巨象豗<hi>音灰</hi>水官夸傑黠木氣怯肧胎<lb/>
著地無由巻連天不易推龍魚冷蟄苦虎豹餓號哀巧<lb/>
借奢豪便專繩困約災威貪陵布被光肯離金罍<hi>離或作雜</hi>
賞玩捐他事歌謡放我才狂教詩硉矹<hi>或作杌五硉勒末反矹  忽反</hi>
興與酒陪鰓<hi>陪鰓怒張<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字見潘岳射雉賦樊李校作毰毸  鰓蘇來反</hi>惟子能諳<lb/>
耳諸人得語哉助留風作黨勸坐火為媒雕刻文刀利<lb/>
<pb n="KR4c0046_WYG_009-14b"/>
搜求智網恢莫煩相屬和傳示及提孩<lb/>
　　　酬王二十舍人雪中見寄<hi>或云王涯為舍人見王適墓誌本傳略之</hi>
　　　　<hi>今作仲舒非諱今按王二十涯亦見  行録</hi>
三日柴門擁不開階平庭滿白皚皚<hi>平庭或作庭平  皚五來切</hi>今<lb/>
朝蹋作瓊瑶跡為有詩從鳯沼來<hi>從或作仙</hi>
　　　送侯喜<hi>公長慶元年有雨中寄張博士籍侯主簿喜之什此詩豈同時作歟喜時為國</hi>
　　　　<hi>子主簿公為祭洒故云長官也</hi>
已作龍鍾後時者懶於街裏蹋塵埃如今便别長官去<lb/>
<pb n="KR4c0046_WYG_009-15a"/>
直到新年衙日來<hi>長官或作官長非是</hi>
　　　學諸進士作精衛銜石塡海<hi>任昉述異記炎帝女溺死東海化為</hi>
　　　　<hi>精衛自呼其名每銜西山木石塡東海</hi>
鳥有償寃者終年抱寸誠口銜山石細心望海波平𣺌<lb/>
渺功難見區區命巳輕人皆譏造次我獨賞專精豈計<lb/>
休無日惟應盡此生何慙刺客傳不著報讎名<lb/>
　　　奉酬振武胡十二丈大夫<hi>胡証也傳云河東人元和九年党項屢擾</hi>
　　　　<hi>邊証以儒而勇由諌議大夫選拜振武軍節度使  諸本無奉字</hi>
<pb n="KR4c0046_WYG_009-15b"/>
傾朝共羡寵光頻半嵗遷騰作虎臣戎斾暫停辭社樹<lb/>
<hi>諸本作弩矢前驅煩縣令方从閣本云趙璘因話録曰胡証建節赴振武過河中時趙宗儒為帥証持刺稱百</hi>
<hi>姓入謁獻詩曰詩書入京國旌節過鄉闗若用今語亦非胡公敬桑梓之意閣本多出於公晚嵗所定  今按</hi>
<hi>方意甚善但其言閣本為晚年所定者為無據耳</hi>里門先下敬鄉人<hi>詩意取漢萬石君傳</hi>
<hi>諸子弟入里門趨至家事</hi>横飛玉盞家山曉逺蹀金珂塞草春自笑<lb/>
平生誇膽氣不離文字鬢毛新<lb/>
　　　奉和庫部盧四兄曹長元日朝廻<hi>盧汀也國史譜云兩省相</hi>
　　　　<hi>呼為閣老尚書丞即相呼為曹長郎中員外御史遺補相呼為院長上可兼下下不可兼</hi>
<pb n="KR4c0046_WYG_009-16a"/>
　　　　<hi>上唯御史相呼為端公然退之呼盧庫部為曹長張功曹為院長則上下亦通稱也</hi>
天仗宵嚴建羽旄<hi>建或作樹毛詩出車云建彼旄矣</hi>春雲送色曉雞號<lb/>
金爐香動螭頭暗<hi>唐㑹要曰漢栢梁殿災越巫言海中有魚虬尾似鴟激浪則降雨遂作像</hi>
<hi>于屋以厭火災亦作螭字唐制起居郎舎人分侍左右直第二螭首</hi>玉佩聲來雉尾高<hi>唐制</hi>
<hi>人君舉動必以扇雉尾障扇四小團雉尾扇四方雉尾扇十二見儀衛志</hi>戎服上趨承北極<lb/>
儒冠列侍映東曹太平時節難身遇<hi>難身或作身難</hi>郎署何須<lb/>
歎二毛<hi>左僖二十二年不擒二毛二毛黒白相半選潘安仁秋興賦余春秋三十有二始見二毛</hi>
　　　寒食直歸遇雨<hi>唐本箋云元和十年公時以考功郎中知制誥歸作宿</hi>
<pb n="KR4c0046_WYG_009-16b"/>
寒食時看度<hi>荆楚嵗時記去冬至一百五日即有疾風甚雨謂之寒食又先賢傳云太原舊俗以</hi>
<hi>介子推焚死至時一月寒食不敢烟爨</hi>春遊事巳違風光連日直隂雨半<lb/>
朝歸<hi>朝或作晴</hi>不見紅毬上<hi>劉向别録曰踏鞠黄帝所造本兵勢也或云起於戰國鞠與毬</hi>
<hi>同紅毬者以紅帛為之</hi>那論綵索飛<hi>古今藝術圖曰比方山戎寒食日用鞦韆為戱綵索即謂</hi>
<hi>鞦韆戱也</hi>惟將新賜火<hi>周禮季春出火即賜火也</hi>向曙著朝衣<lb/>
　　　送李六恊律歸荆南<hi>李恊律翺也公嘗量移為江陵法曹故此詩首言羈</hi>
　　　　<hi>遊處云</hi>
早日羈遊所春風送客歸栁花還漠漠江燕正飛飛<hi>高齋</hi>
<pb n="KR4c0046_WYG_009-17a"/>
<hi>詩話云退之詩江燕正飛飛蓋取老杜清秋燕子正飛飛</hi>歌舞知誰在賓僚逐使非<lb/>
宋亭池水緑<hi>杜子美詩曽聞宋玉宅每欲到荆州荆州即江陵也公往在江陵寒食出遊有宋玉</hi>
<hi>庭邊不見人之句</hi>莫忘蹋芳菲<lb/>
　　　題百葉桃花<hi>公元和十年知制誥時作</hi>
百葉雙桃晚更紅窺忩映竹見玲瓏<hi>窺或作歸或作臨令以嘉祐杭本</hi>
應知侍史歸天上故伴仙郎宿禁中<hi>應劭漢官儀曰尚書入直臺廨中給</hi>
<hi>使史一人女侍史二人唐人任郎官多稱仙郎白樂天所謂仙郎静翫禁闈閒</hi>
　　　春雪<lb/>
<pb n="KR4c0046_WYG_009-17b"/>
新年都未有芳華二月初驚見草芽白雪却嫌春色晚<lb/>
故穿庭樹作飛花<lb/>
　　　戲題牡丹<hi>叚成式酉陽雜殂云前史無説牡丹者惟謝康樂集言竹閒水際多牡丹</hi>
　　　　<hi>成式撿隋朝種植法初不説牡丹則知隋朝花藥中所無也開元末裴士淹奉使回至汾</hi>
　　　　<hi>州得白牡丹一窠植於長興私第至德中馬僕射領太原各得紅紫二色者移於城中元</hi>
　　　　<hi>和初猶少今與戎葵角多少矣</hi>
幸自同開俱隱約何須相倚鬬輕盈陵晨併作新粧靣<lb/>
對客偏含不語情雙燕無機還拂掠遊蜂多思正經營<lb/>
<pb n="KR4c0046_WYG_009-18a"/>
<hi>正或作近</hi>長年是事皆抛盡今日欄邊暫眼明<lb/>
　　　盆池五首<hi>劉貢父云退之古詩高卓至律詩雖可稱善要有不工者老翁真箇似童</hi>
　　　　<hi>兒此真諧語為戲耳或云盆池詩有天工如拍岸纔添水數缾一夜青蛙鳴到曉非意到</hi>
　　　　<hi>不能作也</hi>
老翁真箇似童兒汲水埋盆作小池一夜青蛙鳴到曉<lb/>
恰如方口釣魚時<hi>方或作枋方云唐屬衛州桓温敗枋頭乃其地也此詩與送李愿詩只作</hi>
<hi>方口之今按公盤谷詩因及方口燕川則二處皆盤谷旁近  小地名耳盤谷在孟州濟原縣孟州東過懐州</hi>
<hi>乃至衛州而濟原又在孟州西北四十里則盤谷者安得至衛州之枋頭乎方説非是</hi>
<pb n="KR4c0046_WYG_009-18b"/>
莫道盆池作不成藕梢初種巳齊生從今有雨君須記<lb/>
來聽蕭蕭打葉聲<hi>有雨或作雨灑</hi>
瓦沼晨朝水自清小蟲無數不知名忽然分散無蹤影<lb/>
惟有魚兒作隊行<hi>惟或作為</hi>
泥盆淺小詎成池夜半青蛙聖得知<hi>聖或作聽</hi>一聽暗來將<lb/>
伴侣不煩鳴喚鬬雄雌<lb/>
池光天影共青青拍岸纔添水數缾且待夜深明月去<lb/>
試看涵泳幾多星<hi>明或作乗</hi>
<pb n="KR4c0046_WYG_009-19a"/>
　　　芍藥<hi>公元和十年知制誥寓直禁中作</hi>
浩態狂香昔未逢紅燈爍爍緑盤龍覺來獨對情驚恐<lb/>
身在仙宫第幾重<hi>情或作忽</hi>
　　　奉和虢州劉給事使君三堂新題二十一詠<hi>并序  或</hi>
　　　　<hi>無奉新題三字劉伯芻以元和八年出刺虢州白樂天有制詞</hi>
虢州刺史宅連水池竹林往往為亭臺島渚目其處為<lb/>
三堂<hi>三堂建於開元中吕温嘗記之謂三者明臣子在三之節堂者勵宗室肯堂之義</hi>劉兄自<lb/>
給事中出刺此州在任逾嵗職修人治州中稱無事頗<lb/>
<pb n="KR4c0046_WYG_009-19b"/>
復増飾從子弟而遊其間又作二十一詩以詠其事流<lb/>
行京師文士争和之余與劉善故亦同作<lb/>
　　　新亭<lb/>
湖上新亭好公來日出初水文浮枕簟<hi>文或作紋</hi>瓦影䕃龜<lb/>
魚<lb/>
　　　流水<lb/>
汩汩幾時休從春復到秋只言池未滿池滿強交流<hi>只或</hi>
<hi>作秪</hi>
<pb n="KR4c0046_WYG_009-20a"/>
　　　竹洞<lb/>
竹洞何年有公初斫竹開洞門無鎖鑰俗客不曽來<lb/>
　　　月臺<lb/>
南館城隂闊東湖水氣多直須臺上看始奈月明何<lb/>
　　　渚亭<lb/>
自有人知處那無歩往蹤莫教安四壁靣靣看芙蓉<lb/>
　　　竹溪<lb/>
藹藹溪流慢<hi>慢或作漫</hi>梢梢岸篠長<hi>篠或作竹</hi>穿沙碧簳浄落水<lb/>
<pb n="KR4c0046_WYG_009-20b"/>
紫苞香<hi>少陵竹詩有雨洗娟娟浄風吹細細香前軰嘗云竹未嘗有香而少陵以香言之豈知公亦有</hi>
<hi>落水紫苞香之語乎</hi>
　　　北湖<lb/>
聞説遊湖棹尋當到此廻應留醒心處凖擬醉時來<hi>凖或</hi>
<hi>作准俗字</hi>
　　　花島<lb/>
蜂蝶去紛紛香風隔岸聞欲知花島處水上覔紅雲<lb/>
　　　栁溪<lb/>
<pb n="KR4c0046_WYG_009-21a"/>
栁樹誰人種行行夾岸高莫將條繫䌫著處有蟬號<lb/>
　　　西山<lb/>
新月迎宵挂晴雲到晚留為遮西望恨終是懶廻頭<lb/>
　　　竹逕<lb/>
無塵從不掃有鳥莫令彈若要添風月應除數百竿<lb/>
　　　荷池<lb/>
風雨秋池上高荷蓋水繁未諳鳴摵撼<hi>選盧子諒云摵摵芳葉零  摵</hi>
<hi>所格切</hi>那似巻翻翻<lb/>
<pb n="KR4c0046_WYG_009-21b"/>
　　　稻畦<lb/>
罫布畦堪數<hi>罫或作卦布或作圃罫博局上方目也字見選博奕論  今按博局當云棊局桓譚</hi>
<hi>新論守邊隅趨作罫以自生於小地</hi>枝分水莫尋魚肥知巳秀鶴没覺初<lb/>
深<lb/>
　　　栁巷<lb/>
栁巷還飛絮春餘幾許時吏人休報事公作送春詩<lb/>
　　　花源<hi>或作原</hi>
源上花初發公應日日來丁寧紅與紫慎莫一時開<hi>莫或</hi>
<pb n="KR4c0046_WYG_009-22a"/>
<hi>作勿</hi>
　　　北樓<lb/>
郡樓乗曉上盡曰不能廻晚色將秋至長風送月來<lb/>
　　　鏡潭<lb/>
非鑄復非鎔泓澄忽此逢魚鰕不用避只是照蛟龍<lb/>
　　　孤嶼<lb/>
朝遊孤嶼南暮戱孤嶼北所以孤嶼鳥與公盡相識<lb/>
　　　方橋<lb/>
<pb n="KR4c0046_WYG_009-22b"/>
非閣復非船可居兼可過君欲問方橋方橋如此作<hi>白樂</hi>
<hi>天皮日休詩皆自注曰音佐蠧今按廣韻作造也將祚切而荀子肉腐出蟲魚枯生  貪利忘身禍烖乃作及</hi>
<hi>廉范五袴之謡皆已為此音矣然讀如佐者又將祚切之訛而世俗所用从人从故而切為將祚者又字之俗</hi>
<hi>體也</hi>
　　　梯橋<lb/>
乍似上青冥初疑躡菡萏自無飛仙骨欲度何由敢<lb/>
　　　月池<lb/>
寒池月下明新月池邊曲若不妬清妍却成相映燭<lb/>
<pb n="KR4c0046_WYG_009-23a"/>
　　　遊城南十六首<hi>十六詩非一日作編者類次之</hi>
　　　賽神<hi>賽謂禱賽字本作塞漢書郊祀志云冬塞禱祀廣陵厲王殺牛塞禱是也今作賽</hi>
　　　　<hi>賽悉代反</hi>
白布長衫紫領巾差科未動是閒人麥苗含穟桑生椹<lb/>
<hi>椹桑實詩食我桑黮懐我好音黮即椹也  椹食荏反</hi>共向田頭樂社神<lb/>
　　　題于賓客莊<hi>于頔字允元元和八年為太子賓客</hi>
榆莢車前蓋地皮<hi>釋木云榆莢榆錢爾雅云白枌車前草名釋草云一名芣苢一名馬舄郭</hi>
<hi>璞云大葉長穗好生道邊江東呼為蝦蟇衣  車尺遮反</hi>薔薇蘸水筍穿籬馬蹄無<lb/>
<pb n="KR4c0046_WYG_009-23b"/>
入朱門跡縱使春歸可得知<lb/>
　　　晚春<lb/>
草樹知春不久歸<hi>草樹一作草木</hi>百般紅紫鬭芳菲楊花榆莢<lb/>
無才思惟解漫天作雪飛<lb/>
　　　落花<lb/>
巳分將身著地飛那羞踐蹋損光暉無端又被春風誤<lb/>
吹落西家不得歸<lb/>
　　　楸樹二首<lb/>
<pb n="KR4c0046_WYG_009-24a"/>
幾嵗生成為大樹一朝纒繞困長藤誰人與脱青羅帔<lb/>
看吐高花萬萬層<lb/>
幸自枝條能樹立可煩蘿蔓作交加<hi>可或作何</hi>傍人不解尋<lb/>
根本却道新花勝舊花<hi>傍或作遊</hi>
　　　風折花枝<lb/>
浮豔侵天難就看清香撲地只遥聞<hi>只或作可</hi>春風也是多<lb/>
情思故㨂繁枝折贈君<hi>揀或作折折或作將</hi>
　　　贈同遊<hi>諸本無此篇杭蜀本皆闕唯唐本有之且屬在此</hi>
<pb n="KR4c0046_WYG_009-24b"/>
喚起忩全曙催歸日未西無心花裏鳥更與盡情啼<hi>魯直</hi>
<hi>云吾兒時每哦此詩而了不解其意自出峽吾年五十八矣時春曉偶憶此詩方悟之喚起催歸二禽名也古</hi>
<hi>人於小詩用意精深如此催歸子規也喚起聲如人絡絲圎轉清亮偏於春曉鳴江南謂之春喚復齋謾録云</hi>
<hi>予嘗讀唐顧渚山茶記曰顧渚山中有鳥如鸜鵒而色蒼每至正二月作聲曰春起也三四月云春去也採茶</hi>
<hi>人呼為喚春鳥然則喚起之名唐人説矣豫章不舉為證何也</hi>
　　　贈張十八助教<hi>張十八籍也時為四門國子博士助教</hi>
喜君眸子重清朗<hi>籍嘗病眼故云</hi>攜手城南歴舊遊忽見孟生<lb/>
題竹處<hi>公與孟郊嘗遊此有城南聨句至是郊死矣</hi>相看淚落不能收<lb/>
<pb n="KR4c0046_WYG_009-25a"/>
　　　題韋氏莊<hi>城南韋曲在唐最盛名與杜陵相埒當時為之語曰城南韋杜去天尺五</hi>
　　　　<hi>杜子美贈韋賛善詩所謂時論同歸尺五天也是時莊已衰矣故詩意有云</hi>
昔者誰能比今來事不同寂寥青草曲散漫白榆風架<lb/>
倒藤全落籬崩竹半空寧須惆悵立翻覆本無窮<hi>須一作知</hi>
　　　晚雨<lb/>
廉纖晚雨不能晴<hi>蜀本作晚雨廉纖於律不諧今从諸本</hi>池岸草間蚯蚓<lb/>
鳴投竿跨馬蹋歸路纔到城門打鼓聲<lb/>
　　　出城<lb/>
<pb n="KR4c0046_WYG_009-25b"/>
暫出城門蹋青草逺於林下見春山應須韋杜家家到<lb/>
秪有今朝一日閒<lb/>
　　　把酒<lb/>
擾擾馳名者誰能一日閒我來無伴侣把酒對南山<hi>對或作謝</hi>
　　　嘲少年<lb/>
直把春償酒都將命乞花<hi>乞音氣與人物也漢乞揚生師公調張藉詩云乞君飛霞</hi>
<hi>珮亦與此乞字同</hi>秪知閑信馬不覺誤隨車<lb/>
　　　楸樹<lb/>
<pb n="KR4c0046_WYG_009-26a"/>
青幢紫蓋立童童<hi>蜀先主傳舍東南角有桑樹童童如小車蓋童童茂盛貎  幢傳江反</hi>
細雨浮烟作綵籠不得畫師來貎取定知難見一生中<lb/>
<hi>貎或作邈猶少陵貎得山僧及童子之貎  今按貌音邈</hi>
　　　遣興<hi>遣或作逺</hi>
斷送一生惟有酒尋思百計不如閒莫憂世事兼身事<lb/>
須着人間比夢間<lb/>
　<lb/>
　<lb/>
<pb n="KR4c0046_WYG_009-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎外集註巻四</head> <lb/>
    <p>
<pb n="KR4c0046_WYG_044-1a"/>
欽定四庫全書<lb/>
　東雅堂昌黎外集註巻四<lb/>
　　　通解<hi>洪慶善曰通解擇言解鄠人對或云皆少作陳齊之云通解之乎者也下皆未當此</hi>
　　　　<hi>雖少作然亦本訛也通解雖不見於正集然亦趙徳文録中所載當知其為公文也</hi>
今之人以一善為行而恥為之慕逹節而稱夫通才者<lb/>
多矣然而脂韋汩沒以至於老死者相繼亦未見他之<lb/>
稱<hi>他下或有人字誤今按此句疑有脱</hi>其豈非亂教賊名之術歟<hi>亂或作害</hi>
且五常之教與天地皆生<hi>地下或有而字非是</hi>然而天下之人不<lb/>
<pb n="KR4c0046_WYG_044-1b"/>
得其師終不能自知而行之矣故堯之前千萬年天下<lb/>
之人促促然不知其讓之為美也於是許由哀天下之<lb/>
愚且以争為能廼脱屣其九州髙揖而辭堯由是後之<lb/>
人竦然而言曰雖天下猶有薄而不售者况其小者乎<lb/>
<hi>或作焉下同</hi>故讓之教行於天下許由為之師也<hi>為之或作之為下二</hi>
<hi>語同</hi>自桀之前千萬年天下之人循循然不知忠易其死<lb/>
也故龍逢哀天下之不仁覩君父百姓入水火而不救<lb/>
於是進盡其言退就割烹<hi>就下或有其字非是</hi>故後之臣竦然而<lb/>
<pb n="KR4c0046_WYG_044-2a"/>
言曰雖萬死猶有忠而不懼者况其小者乎故忠之教<lb/>
行於天下<hi>忠之上或有其字非是</hi>由龍逢為之師也自周之前千<lb/>
萬年<hi>周或作殷</hi>渾渾然不知義之可以換其生也<hi>或無以字</hi>故伯<lb/>
夷哀天下之偷且以彊則服食其葛薇逃山而死<hi>之下或有</hi>
<hi>人字服或作伏且以彊則服一句疑有脱誤</hi>故後之人竦然而言曰<hi>故或作於是</hi>
雖餓死猶有義而不懼者况其小者乎<hi>義或作死或作强</hi>故義<lb/>
之教行於天下由伯夷為之師也是三人俱以一身立<lb/>
教而為師於百千萬年間<hi>或無百字</hi>其身亡而其教存扶持<lb/>
<pb n="KR4c0046_WYG_044-2b"/>
天地功亦厚矣<hi>存下或有於字功上或有而字</hi>嚮令三師恥獨行慕通<lb/>
逹則堯之日必曰得位而濟道安用讓為<hi>用或作能</hi>夏之日<lb/>
必曰長進而否退安用死為周之日必曰和光而同塵<lb/>
<hi>和光而同塵或作同塵而和光</hi>安用餓為若然者天下之人促促然而<lb/>
争循循然而佞渾渾然而偷其何懼而不為哉是則<hi>或無</hi>
<hi>則字</hi>三師生於今必謂偏而不通者矣<hi>或無必字謂偏作為偏矣作也矣上</hi>
<hi>或無者字</hi>嗚呼今之人其慕通逹之為弊也且古聖人言通<lb/>
者蓋百行衆藝備於身而行之者也<hi>而上或有通字</hi>今恒人之<lb/>
<pb n="KR4c0046_WYG_044-3a"/>
言通者蓋百行衆藝闕於身而求合者也是則古之言<lb/>
通者通於道義今之言通者通於私曲其亦異矣<hi>古之今之</hi>
<hi>下或並有人字</hi>將欲齊之者其不猶矜糞丸而擬質隋珠者乎<lb/>
<hi>或無其字或無不字或無其矜二字</hi>且令今父兄教其子弟者曰爾當通<lb/>
於行如仲尼雖愚者亦知其不能也<hi>或無亦字也或作邪非是</hi>曰爾<lb/>
尚力一行如古之一賢雖中人亦希其能矣<hi>賢上或無一字</hi>豈<lb/>
不由聖可慕而不可齊邪賢可及而可齊也<hi>也或作邪  今按恐</hi>
<hi>上句無邪字下句也字却當作邪</hi>今之人行未能及乎賢而欲齊乎聖<lb/>
<pb n="KR4c0046_WYG_044-3b"/>
者亦見其病矣<hi>一作也</hi>夫古人之進修<hi>或作中人非是</hi>或幾乎聖<lb/>
人今之人行不出乎中人而恥乎力一行為獨行且曰<lb/>
我通同如聖人<hi>我下或有周字同字疑衍</hi>彼其欺心邪吾不知矣彼<lb/>
其欺人而賊名邪吾不知矣余懼其説之將深為通解<lb/>
　　　擇言解<lb/>
火洩於密而為用且大能不違於道可燔可炙可鎔可<lb/>
甄以利乎生物<hi>乎或作於</hi>及其放而不禁反為災矣<hi>或無其字下二</hi>
<hi>語同</hi>水發於深而為用且逺能不違於道可浮可載可飲<lb/>
<pb n="KR4c0046_WYG_044-4a"/>
可灌以濟乎生物<hi>乎或作於</hi>及其導而不防反為患矣言起<lb/>
於微而為用且博能不違於道可化可令可告可訓以<lb/>
推於生物及其縱而不慎反為禍矣火既我災有水而<lb/>
可伏其焰能使不陷於灰燼矣<hi>陷或作蹈或作焰</hi>水既我患有<lb/>
土而可遏其流能使不仆於波濤矣<hi>或無而可字</hi>言既我禍<lb/>
即無以掩其辭能不罹於過者亦鮮矣<hi>於過或作其失過下或有失字</hi>
所以知理者又焉得不擇其言歟其為慎而甚於水火<lb/>
<hi>言上或無其字而字恐誤</hi>
<pb n="KR4c0046_WYG_044-4b"/>
　　　鄠人對<hi>新史孝友傳唐時陳藏器註本草拾遺謂人肉治羸疾自是民間以父母疾多</hi>
　　　　<hi>刲股肉以進或給帛或旌門閭善乎韓愈之論謂父母疾烹藥餌以是為孝未聞毀支體</hi>
　　　　<hi>者也則公之此論有益於時俗多矣  鄠胡古切京兆縣名</hi>
鄠有以孝為旌門者<hi>為字疑衍又疑是而字</hi>乃本其自於鄠人曰<lb/>
彼自剔股以奉母疾瘳大夫以聞其令尹令尹以聞其<lb/>
上<hi>按尹謂京兆尹令字恐衍下同</hi>上俾聚土以旌其門<hi>或無其字</hi>使勿輸賦<lb/>
以為後勸<hi>以為或作欲為</hi>鄠大夫常曰他邑有是人乎愈曰母<lb/>
疾則止於烹粉藥石以為是<hi>或無愈字或無止字母下十二字新史作父母疾烹</hi>
<pb n="KR4c0046_WYG_044-5a"/>
<hi>藥餌以是為孝未今按是字或是事字按下文又有未聞字此  聞字恐衍或是若夫字之類</hi>未聞毀<lb/>
傷支體以為養在教未聞有如此者茍不傷於義則聖<lb/>
賢當先衆而為之也<hi>聖賢或作賢聖</hi>是不幸因而致死<hi>而下或有且字</hi>
<hi>是今按此句上  字疑是且字</hi>則毀傷㓕絶之罪有歸矣<hi>滅絶一作絶滅</hi>其為<lb/>
不孝得無甚乎茍有合孝之道<hi>茍或作若合下疑有乎字</hi>又不當旌<lb/>
門蓋生人之所冝為曷足為異乎<hi>或無足字</hi>既以一家為孝<lb/>
是辨一邑里皆無孝矣以一身為孝是辨其祖父皆無<lb/>
孝矣然或陷於危難能固其忠孝而不茍生之逆亂<hi>生之劉仲</hi>
<pb n="KR4c0046_WYG_044-5b"/>
<hi>忱謂之當作於</hi>以是而死者乃旌表門閭<hi>表下或有其字</hi>爵禄其子孫<lb/>
斯為為勸已矧非是而希免輸者乎曽不以毀傷為罪<lb/>
滅絶為憂<hi>或作其憂非是</hi>不腰於市而已黷於政况復旌其門<lb/>
　　　河南府同官記<hi>或無府字記謂永貞元年愈自陽山移江陵法曹獲事河東公</hi>
　　　　<hi>言裴均時節度荆南也後五年始立石則元和五年也記亦趙徳文録所載呂夏卿以為</hi>
　　　　<hi>可信者其叙事筆力非公不能誠公之作矣</hi>
永貞元年<hi>貞元二十一年八月改元永貞</hi>愈自陽山移江陵法曹參軍<lb/>
<hi>是歲八月憲宗即位公量移江陵法曹參軍</hi>獲事河東公<hi>江陵節度使裴均字君齊河東人</hi>
<pb n="KR4c0046_WYG_044-6a"/>
公甞與其從事言<hi>或無公字</hi>建中初天子始紀年更元<hi>大厯十五</hi>
<hi>年正月改元建中</hi>命官司舉貞觀開元之烈<hi>或作例或作列非是</hi>羣臣惕<lb/>
慄奉職命材登良不敢私違當時自齒朝之士而上以<lb/>
及下百執事<hi>百下或有吏字</hi>官闕一人將補必取其良然而河<lb/>
南同時於天下稱多獨得將相五人<hi>或無同時二字方無將字  今按下</hi>
<hi>文所記實為宰相者三人裴顧未為真相故特著其官職戎馬之盛則此處冝有將字方本誤也</hi>故於<lb/>
府之參軍則得我公<hi>裴均也</hi>於河南主簿則得故相國范<lb/>
陽盧公<hi>邁字子𤣥范陽人</hi>於汜水主簿<hi>汜水名前漢渡兵汜水  汜音凡</hi>則得<lb/>
<pb n="KR4c0046_WYG_044-6b"/>
故相國今太子賔客滎陽鄭公<hi>餘慶字居業滎陽人下相國上方無故字今按</hi>
<hi>所謂故相者猶今言前宰相非亡没之謂方本誤也</hi>於陸渾主簿則得相國今吏<lb/>
部侍郎天水趙公<hi>宗儒字秉文鄧州人相國今一本作今相國</hi>於登封主簿<lb/>
則得故吏部尚書東都留守呉郡顧公<hi>少連字夷仲蘇州人故下一本</hi>
<hi>或有相國字今以下文考之非是</hi>盧公去河南為右補闕其後由尚書<lb/>
左丞至宰相<hi>貞元元年五月邁自左丞同平章事至十三年九月罷</hi>鄭公去汜水<lb/>
為監察御史佐山南軍其後由工部侍郎至宰相罷而<lb/>
又為<hi>餘慶去汜水為監察御史史傳逸之建中末山南西道府節度使嚴震辟餘慶為府從事貞元十四</hi>
<pb n="KR4c0046_WYG_044-7a"/>
<hi>年七月自工部侍郎同平章事十六年九月罷為郴州司馬永貞元年八月復以尚書左丞同平章事元和元</hi>
<hi>年五月罷</hi>趙公去陸渾為右拾遺其後由給事中為宰相<hi>中為</hi>
<hi>或作中至貞元十二年十月宗儒自給事中同平章事十四年七月罷</hi>顧公去登封為監<lb/>
察御史其後由京兆尹至吏部尚書東都留守<hi>貞元十六年五</hi>
<hi>月以少連為京兆尹十八年六月自吏部尚書為東都留守</hi>我公去府為長水尉其<lb/>
後由膳部郎中為荆南節度行軍司馬遂為節度<hi>均去府為</hi>
<hi>長水尉史傳逸之貞元十九年五月均自荆南行軍司馬為本軍節度使</hi>自工部尚書至吏<lb/>
部尚書三相國之勞在史冊<hi>在上或有布字</hi>顧吏部慎職小心<lb/>
<pb n="KR4c0046_WYG_044-7b"/>
于時有聲我公愿潔而沈密開亮而卓偉行茂于宗事<lb/>
修于官嗣紹家烈不違其先<hi>均曽祖行儉祖光庭</hi>作帥南荆<hi>帥或作扞</hi>
厥聞休顯<hi>聞音問</hi>武志既揚文教亦熈<hi>亦或作熈</hi>登槐贊元其<lb/>
慶且至故好語政事者以為五公之始迹也同其後進<lb/>
而偕大也亦同其稱名臣也又同官職雖分而功徳有<lb/>
巨細<hi>或無官職字分作則屬之下文而無而字</hi>其有忠勞於國家也同<hi>忠上或無</hi>
<hi>有字家下或無也字而有亦字</hi>有若將同其後而先同其初也有聞而<lb/>
問者<hi>或無有字</hi>於是焉書既五年<hi>謂元和五年也</hi>始立石刻其語河<lb/>
<pb n="KR4c0046_WYG_044-8a"/>
南府參軍舍庭中<hi>語下或有于字</hi>於時河東公為左僕射宰相<lb/>
<hi>時或作是</hi>出藩大邦開府漢南<hi>元和三年四月均自荆南召為右僕射是歳九月庚寅出</hi>
<hi>為山南東道節度使漢南謂漢水之南</hi>鄭公以工部尚書留守東都<hi>元和三年</hi>
<hi>六月餘慶自工部尚書為東都留守史傳逸之獨見公此記又見公上留守鄭尚書啓及送鄭涵校理序</hi>趙<lb/>
公以吏部尚書鎮江陵<hi>元和三年宗儒檢校吏部尚書為荆南節度使</hi>漢南地<lb/>
連七州<hi>山南東道管襄鄧隋唐安均房七州</hi>戎士十萬其官宰相也留守<lb/>
之官居禁省中<hi>守下或無之字</hi>歲時出旌旗序留司文武百官<lb/>
於宮城門外而衙之江陵故楚都也戎士五萬三公同<lb/>
<pb n="KR4c0046_WYG_044-8b"/>
時<hi>時盧顧死矣故止及裴鄭趙三公云</hi>千里相望可謂盛矣河東公名均<lb/>
姓裴氏<lb/>
　　　記冝城驛<hi>或作冝城驛記下或有愈代姪孫作五字冝城襄州縣公甞有楚昭王廟</hi>
　　　　<hi>詩云丘園滿日衣冠盡城郭連雲草樹荒猶有國人懐舊徳一間茅屋祭昭王與此記合</hi>
此驛置在古冝城内<hi>下或有複出冝城字楚昭王畏呉遷於郡郡即冝城</hi>驛東北<lb/>
有井傳是昭王井<hi>或無昭字</hi>有靈異至今人莫汲<hi>開元二十二年初置</hi>
<hi>十道採訪韓朝宗以襄州刺史兼山南東道襄川南楚故城冇昭王井傳言汲者死行人雖暍困不敢俯視朝</hi>
<hi>宗移書諭神自是飲者亡恙也更號韓公井</hi>驛前水傳是白起堰西山下澗<lb/>
<pb n="KR4c0046_WYG_044-9a"/>
灌此城壞<hi>或脱堰字</hi>楚人多死流城東陂臭聞逺近因號其<lb/>
陂臭陂<hi>臭陂上或有曰字</hi>有蛟害人漁者避之井東北數十歩<lb/>
有楚昭王廟<hi>或無昭字</hi>有舊時髙木萬株多不得其名<hi>或作始</hi>
歷代莫敢剪伐尤多古松大竹于太傅<hi>于頔</hi>帥襄陽<hi>或無陽字</hi>
遷冝城縣并改造南境數驛材木取足此林舊廟屋極<lb/>
宏盛今惟草屋一區然問左側人尚云每歲十月民相<lb/>
率聚祭其前廟後小城蓋王居也<hi>後或作複</hi>其内處偏髙廣<lb/>
員八九十畝號殿城當是王朝内之所也<hi>城或作域朝或作廟</hi>多<lb/>
<pb n="KR4c0046_WYG_044-9b"/>
甎可為書硯自小城内地今皆屬甄氏甄氏於小城北<lb/>
立墅以居甄氏有節行<hi>謂甄濟元侍御甞以書請於公乞書甄氏父子節義見公答元</hi>
<hi>侍御書</hi>其子逄以學行為助教元和十四年二月二日題<lb/>
　　　題李生壁<hi>李平</hi>
余始得李生於河中今相遇於下邳<hi>或作邽非是洪慶善云下邳貞觀中</hi>
<hi>屬泗元和中屬徐</hi>自始及今十四年矣始相見吾與之皆未冠<lb/>
未通人事追思多有可笑者與生皆然也今者相遇皆<lb/>
有妻子昔時無度量之心寜復可有是生之為交何其<lb/>
<pb n="KR4c0046_WYG_044-10a"/>
近古人也<hi>近下或有於字</hi>是來也余黜於徐州將西居於洛陽<lb/>
汎舟於清泠池泊於文雅臺下西望商邱<hi>或作州非是</hi>東望<lb/>
脩竹園入微子廟求鄒陽枚叔司馬相如之故文<hi>清泠池文</hi>
<hi>雅臺商邱脩竹園㣲子廟皆在睢陽即梁孝王城鄒枚相如皆孝王之客也</hi>乆立於廟陛間<lb/>
<hi>廟陛間或作廟下或作廟下陛閒</hi>悲那頌之不作於是者已乆<hi>頌之或作之頌</hi>
<hi>那商頌祀成湯之詩睢陽有亳城湯所都也其後武王伐殷以㣲子奉商祀有正考父者得商頌十二篇於周</hi>
<hi>之太師以那為首</hi>隴西李翺太原王涯上谷侯喜實同與焉<hi>涯或</hi>
<hi>作渥預與音</hi>貞元十六年五月十四日昌黎韓愈書<lb/>
<pb n="KR4c0046_WYG_044-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎外集註巻四<lb/>
</p>
<p>
</p>
  </div>
</body>
</text>
</TEI>
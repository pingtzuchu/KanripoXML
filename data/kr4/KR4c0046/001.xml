<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東雅堂昌黎集註巻一</head>
    <p>
<pb n="KR4c0046_WYG_001-1a"/>
欽定四庫全書　　　　　集部二<lb/>
　東雅堂昌黎集註巻一　　别集類一<hi>唐</hi>
　　賦<hi>宋莒公云馮章靖親校舊本毎巻首具列巻中篇目馮悉以朱墨滅殺之惟存其都凡集外别</hi>
　　　<hi>有目録一巻今按李漢所作序云總七百首并目録合四十一巻則正與馮合</hi>
　　　感二鳥賦<hi>并序進公貞元十一年正月至三月以前  士三上宰相書不報時宰相</hi>
　　　　<hi>趙憬賈耽盧邁宜其不遇也五月東歸遇所獻二鳥感而作公之賦見於集者四大抵多</hi>
　　　　<hi>有取於離騷之意此篇蘇子美亦謂其悲激頓挫有騷人之思疑其年壯氣鋭欲發其藻</hi>
　　　　<hi>章以耀于世蘇語雖少貶然進學解所云不虚矣</hi>
<pb n="KR4c0046_WYG_001-1b"/>
貞元十一年<hi>一或作五以諸譜考之作一為是</hi>五月戊辰愈東歸癸酉<lb/>
自潼闗<hi>潼闗在華陰</hi>出息於河之陰時始去京師有不遇時<lb/>
之歎見行有籠白烏白鸜鵒而西者<hi>舊史徳宗貞元十一年河陽獻白烏</hi>
號於道曰某土之守某官<hi>一作某土之守臣某用禮記全句  守音狩</hi>使使<lb/>
者進於天子<hi>使使下去音</hi>東西行者皆避路<hi>西下閣杭本無行字攷之禮記</hi>
<hi>及公送温造序當有</hi>莫敢正目焉因竊自悲幸生天下無事時承<lb/>
先人之遺業不識干戈耒耜攻守耕穫之勤讀書著文<lb/>
自七嵗至今凡二十二年其行已不敢有愧於道<hi>於杭作之</hi>
<pb n="KR4c0046_WYG_001-2a"/>
<hi>非是</hi>其閒居思念前古當今之故亦僅志其一二大者焉<lb/>
選舉於有司與百十人偕進退<hi>十或作千此専為選舉而言也貞元九年應宏</hi>
<hi>詞者僅三十二人作十為是退上或再有偕字</hi>曽不得名薦書<hi>方从閣本名上有列字名下有</hi>
<hi>於字字今按嘉祐杭本與謝本並無此二  語簡而意已足方本非是</hi>齒下士于朝以仰<lb/>
望天子之光明今是鳥也惟以羽毛之異<hi>以下或有其字</hi>非有<lb/>
道徳智謀承顧問賛教化者乃反得蒙採擢薦進光耀<lb/>
如此<hi>此下諸本有可以人而不如鳥乎一句今從閣本文粹刪去</hi>故為賦以自悼且<lb/>
明夫遭時者雖小善必達不遭時者累善無所容焉其<lb/>
<pb n="KR4c0046_WYG_001-2b"/>
辭曰<lb/>
吾何歸乎<hi>此句或在茍有食其從之下</hi>吾將既行而後思誠不足以<lb/>
自存茍有食其從之<hi>茍或作敬非是</hi>出國門而東騖<hi>音務馳也</hi>觸白<lb/>
日之隆景時返顧以流涕念西路之羌永<hi>路一作洛羌或作差  今</hi>
<hi>按作差固謬然羌乃發語之詞施之句内似亦未安以上文返顧流涕之語推之則西路乃長安之路而此字</hi>
<hi>當為浸漸愈益之意不知的是何字又恐或是逾字</hi>過潼闗而坐息窺黄流之奔<lb/>
猛<hi>黄流或作流黄</hi>感二鳥之無知方䝉恩而入幸惟進退之殊<lb/>
異増余懐之耿耿彼中心之何嘉<hi>之或作其嘉或作憙非是</hi>徒外飾<lb/>
<pb n="KR4c0046_WYG_001-3a"/>
焉是逞<hi>焉或作而</hi>余生命之湮阨曽二鳥之不如汩東西與<lb/>
南北<hi>楚辭汩余若將不及説文水流也  汩音聿</hi>恒十年而不居<hi>恒或作亘而或作以</hi>
<hi>恒居鄧切與亘竟之亘同班固敘傳恒以年嵗選詩徙倚恒漏窮</hi>辱飽食其有數<hi>其一作兮</hi>
況策名於薦書<hi>䇿方從閣杭作榮云公上宰相書非茍沒於利榮於名也與此義通  今按唐</hi>
<hi>人□字俗體從竹從宋亦有只從艸者與榮字絶相近故閣本作榮葢傳寫之誤耳方引榮於名亦與此語意</hi>
<hi>不相似於或作與亦未是</hi>時所好之為賢<hi>好去聲</hi>庸有謂余之非愚昔<lb/>
殷之髙宗得良弼於宵寐<hi>或云昔上當有在字或是念字由上句末冇愚字相似而</hi>
<hi>脱也</hi>孰左右者為之先信天同而神比<hi>先下或冇容字信或作容皆非是漢</hi>
<pb n="KR4c0046_WYG_001-3b"/>
<hi>酈食其傳沛公吾所願從逰莫為我先韓語祖此</hi>及時運之未來或兩求而莫<lb/>
致雖家到而戸説<hi>或作曉</hi>秪以招尤而速累蓋上天之生<lb/>
余亦有期於下地盍求配於古人獨怊悵於無位惟得<lb/>
之而不能<hi>惟方作雖惟字正是斡轉處作雖即無力矣能或作孤亦非是</hi>乃鬼神之所<lb/>
戲幸年嵗之未暮庶無羨於斯類<hi>今按上文之意若曰天之生我必有所用</hi>
<hi>何不力慕古人如傅説之徒而獨怊悵於無位耶惟或者茍得其位而不能追配古人但如二烏之空被榮寵</hi>
<hi>乃是鬼神之所戲耳故幸年嵗之未晚而庶幾無慕于斯類也斯類葢并指二鳥與彼得之而不能者而言也</hi>
<hi>文歐陽文忠讀李習之幽懐賦以謂翺一時有道而能  者莫如韓愈愈嘗有賦矣不過羨二鳥之光榮歎一</hi>
<pb n="KR4c0046_WYG_001-4a"/>
<hi>飽之無時爾是心使光榮而飽則不復云矣若翺獨不然其賦曰衆囂囂而雜處兮咸嘆老而嗟卑視余心之</hi>
<hi>不然兮慮行道之猶非怪神堯以一旅取天下而後世子孫不能以天下取河北以為憂嗚呼使當時君子皆</hi>
<hi>易其歎老嗟卑之心為翺所憂之心唐之天下豈有亂與亡哉歐陽子之論善矣雖然公不云乎文章之作常</hi>
<hi>發於覊旅草野至王公貴人氣得志滿非性能而好之則不暇以為感二鳥賦葢所謂發於覉旅草野者使其</hi>
<hi>光榮而飽憂天下之心孰謂公一日忘耶</hi>
　　　復志賦<hi>并序得公貞元八年擢進士第十一年猶未  仕東歸十二年始佐汴州明年</hi>
　　　　<hi>又辭以疾此賦句法步驟離騷往往相似晁無咎嘗取此賦於變騷中</hi>
愈既從隴西公平汴州<hi>隴西公董晉也按晉行狀貞元十一年七月拜檢校尚書左僕</hi>
<pb n="KR4c0046_WYG_001-4b"/>
<hi>射汴州刺史晉受命遂行公及劉宗經韋𢎞景實從之辟公為汴州觀察推官其曰明年七月則十三年作也</hi>
其明年七月有負薪之疾<hi>負薪賤者之稱禮記問庶人之子長曰能負薪矣幼曰未</hi>
<hi>能負薪也又君使士射不能則辭以疾曰某冇負薪之憂鄭氏註憂亦作疾  公羊注云大夫病曰犬馬士病</hi>
<hi>曰負薪公病作此賦故云</hi>退休于居作復志賦其辭曰<lb/>
居悒悒之無解兮<hi>悒音邑憂也選云良増悒悒解或作辭</hi>獨長思而永歎<lb/>
<hi>音灘騷云心鬱鬱之憂思兮獨永歎乎増傷</hi>豈朝食之不飽兮寧冬裘之不<lb/>
完昔余之既有知兮誠坎軻而艱難<hi>坎軻不平易貌選坎軻多辛苦  軻</hi>
<hi>音可坎或作轗</hi>當嵗行之未復兮從伯氏以南遷<hi>嵗行十二年而一復大厯</hi>
<pb n="KR4c0046_WYG_001-5a"/>
<hi>十二年公從兄㑹南遷韶州時年十嵗故云嵗行未復也伯氏兄稱詩伯氏吹塤仲氏吹箎</hi>凌大江<lb/>
之驚波兮過洞庭之漫漫<hi>按唐地理志洞庭在岳州巴陵縣郭璞注山海經云洞庭</hi>
<hi>地穴湖水廣圓五百餘里日月若出沒於其中也漫漫大水貌選歸海流漫漫  漫謨官切</hi>至曲江<lb/>
而乃息兮<hi>唐地理志韶州治曲江縣</hi>逾南紀之連山<hi>唐一行以天下山河之象存乎</hi>
<hi>兩戒分南北紀韶在南紀之外焉詩云滔滔江漢南國之紀南紀字杜詩多用如南紀風濤壯南紀阻歸楫相</hi>
<hi>國生南紀之類</hi>嗟日月其幾何兮攜孤嫠而北旋<hi>孤謂孤兒嫠謂寡婦左氏</hi>
<hi>傳云莒子殺其夫已為嫠婦謂㑹卒於韶州公從嫂歸葬河陽  攜戸圭切嫠音釐旋以宣切還也孤嫠一作</hi>
<hi>嫠孤</hi>值中原之有事兮將就食於江之南<hi>方從閣本無將字於下有大字</hi>
<pb n="KR4c0046_WYG_001-5b"/>
<hi>或又無之字今詳文勢皆非是王建中二年成徳魏博山南平盧節度相繼稱亂三年  武俊李希烈反四年</hi>
<hi>涇原姚令言犯京師徳宗幸奉天朱泚犯奉天興元元年李懐光反如梁州貞元元年公以中原多故避地江</hi>
<hi>左</hi>始專専於講習兮非古訓為無所用其心<hi>方從閣本古作詁為</hi>
<hi>作焉非是</hi>窺前靈之逸迹兮<hi>靈一作修</hi>超孤舉而幽尋既識路又<lb/>
疾驅兮孰知余力之不任<hi>音壬</hi>考古人之所佩兮閲時俗<lb/>
之所服<hi>騷云謇吾法夫前修兮非世俗之所服服亦佩也考古之所佩與時之所服言當世之士不及</hi>
<hi>古人逺矣惟已可庶幾古人也閣杭作闕非是</hi>忽忘身之不肖兮<hi>之或作而又或作之者皆</hi>
<hi>非是</hi>謂青紫其可拾<hi>夏侯勝謂諸生曰經術茍明取青紫如俯拾地芥耳梁劉孝標辨命論曰</hi>
<pb n="KR4c0046_WYG_001-6a"/>
<hi>視韓彭之豹變謂鷙猛致人爵見張桓之朱紱謂明經拾青紫豈知有力者運之而趍乎公此語事本夏侯勝</hi>
<hi>傳而意取劉孝標論</hi>自知者為明兮<hi>老子知人者知自知者明</hi>故吾之所以為<lb/>
惑<hi>吾下或有志字非是</hi>擇吉日余西征兮亦既造夫京師<hi>京師在西故云</hi>
<hi>西征公貞元二年自宣城至京師既或作冀</hi>君之門不可逕而入兮<hi>逕或作徑</hi>遂<lb/>
從試於有司惟名利之都府兮羌衆人之所馳<hi>羌起羊切一或</hi>
<hi>作差非所或作四騷云羌衆人之所仇羌楚人發語端詞猶言卿何為也字</hi>競乘時而附勢<lb/>
兮紛變化其難推<hi>附勢或作射利或只附字作射字班彪曰乘時射利商人之功此借用其</hi>
<hi>語以譏世也</hi>全純愚以靖處兮將與彼而異宜欲奔走以及<lb/>
<pb n="KR4c0046_WYG_001-6b"/>
事兮顧初心而自非朝騁騖乎書林兮夕翺翔乎藝苑<lb/>
<hi>揚雄長楊賦云并包書林劇秦美新云發秘府覽書林遥集乎文雅之囿翺翔乎禮樂之場班固賔戲云真婆</hi>
<hi>娑乎藝術之場休息乎篇籍之囿騁或作馳楚詞朝騁騖乎江臯作馳非是</hi>諒却步以圗前<lb/>
兮<hi>却去約切退也家語儒行篇是猶却步而欲求及前人不可得也前漢劉向傳猶郤行而求及前人也</hi>
不浸近而愈逺哀白日之不與吾謀兮至今十年其猶<lb/>
初豈不登名於一科兮<hi>貞元八年公登第</hi>曽不補其遺餘進既<lb/>
不獲其志願兮退將遁而窮居<hi>騷云進不入以離尤兮退將復修吾初服</hi>排<lb/>
國門而東出兮<hi>貞元十一年公東歸</hi>慨余行之舒舒<hi>慨或作嗟</hi>時憑髙<lb/>
<pb n="KR4c0046_WYG_001-7a"/>
以迴顧兮涕泣下之交如<hi>之或作而易大有卦厥孚交如</hi>戾洛師而悵<lb/>
望兮<hi>戻即計切詩云我客戾止洛師洛陽也</hi>聊浮㳺以躊躇<hi>莊子聖人躊躇以興事注</hi>
<hi>從容也騷云聊浮㳺以逍遥  躊音疇躇音除</hi>假大龜以視兆兮<hi>大或作火</hi>求幽貞<lb/>
之所廬<hi>幽貞隠者易幽人貞吉廬寄也曹植節逰賦曰非吾人之所廬顔延年拜陵廟詩幼壯困孤介</hi>
<hi>末暮謝幽貞</hi>甘潜伏以老死兮不顯著其名譽<hi>音歟</hi>非夫子之<lb/>
洵美兮吾何為乎浚之都<hi>夫子謂董晉也浚之都汴州也公貞元二年丙寅始自江</hi>
<hi>南入京師十一年乙亥春三上宰相書不遇夏東歸秋至洛陽十三年丙子秋從董晉入汴州晉辟署試校書</hi>
<hi>郎為汴宋濠潁泗州觀察推官凡十餘年矣故上云至今十年其猶初</hi>小人之懐恵兮猶<lb/>
<pb n="KR4c0046_WYG_001-7b"/>
知獻其至愚固余異於牛馬兮寧止乎飲水而求芻伏<lb/>
門下而黙黙兮<hi>下而或作下之</hi>竟嵗年以康娛<hi>竟或作卒</hi>時乗閒以<lb/>
獲進兮<hi>閒何艱切閒暇也又居莧切空隙也楚辭九章篇願乘閒而自察</hi>顔垂歡而愉<lb/>
愉<hi>而或作之</hi>仰盛徳以安窮兮又何忠之能輸昔余之約吾<lb/>
心兮誰無施而有獲<hi>方從閣本誰作惟下又冇徳字云李本謂陳無已去徳字今本復訛</hi>
<hi>惟為誰其誤甚矣之今按此句本用楚詞孰無施而有報孰不殖而有穫  語詞意既有自來又與上下文勢</hi>
<hi>相應故嘉祐杭本與諸本多如此乃是韓公本文相傳巳久非陳以意定也閣本之謬如此而方信之反以善</hi>
<hi>本為誤今不得不辨也又嘉祐杭本世多有之而其不同處方皆不録豈其偶未見耶抑忽之而不觀也</hi>嫉<lb/>
<pb n="KR4c0046_WYG_001-8a"/>
貪佞之洿濁兮<hi>説文洿濁水不流孟子數罟不入洿池  洿汪胡切</hi>曰吾其既勞<lb/>
而後食<hi>方無既字非是</hi>懲此志之不修兮愛此言之不可忘<hi>修方</hi>
<hi>作循云唐人書脩近循楚詞亦有誤者循今按唐人書字之誤方説是也然此乃脩誤作循非  誤作脩也脩</hi>
<hi>猶脩好脩怨之脩葢因舊増新之意耳</hi>情怊悵以自失兮心無歸之茫茫<lb/>
<hi>之或作而</hi>茍不内得其如斯兮孰與不食而髙翔抱闗之阨<lb/>
陋兮有肆志之揚揚<hi>諸本多作陽陽後漢孔嵩傳云晨門肆志於抱闗史記晏嬰傳志氣</hi>
<hi>揚揚公當是用此語詩君子陽陽則注謂無所用其心非公所用字也</hi>伊尹之樂於畎畝<lb/>
兮焉富貴之能當恐誓言之不固兮斯自訟以成章<hi>斯或</hi>
<pb n="KR4c0046_WYG_001-8b"/>
<hi>作聊訟或作誦</hi>往者不可復兮冀來今之可望<hi>音忘</hi>
　　　閔已賦<hi>公嘗佐董晉于汴未幾晉薨復佐戎徐州徐帥張建封也建封又薨公罷去來</hi>
　　　　<hi>居于洛時貞元十六年也晁無咎嘗取此篇于續楚詞而系之曰愈才髙數黜官頗自傷</hi>
　　　　<hi>其不遇故云</hi>
余悲不及古之人兮伊時勢而則然<hi>而或作兮</hi>獨閔閔其曷<lb/>
已兮<hi>閔閔或作悶悶通按洪慶善云歐宋皆無兮字後皆復添或云咸  本復志賦與此賦皆無兮字未</hi>
<hi>知孰是</hi>憑文章以自宣昔顔氏之庶幾兮在隠約而平寛<lb/>
<hi>楚辭居處愁以隠約兮注謂隠身守約也選魏文帝典論云文王幽而演易不以隠約而不務</hi>固哲人<lb/>
<pb n="KR4c0046_WYG_001-9a"/>
之細事兮夫子乃嗟歎其賢惡飲食乎陋巷兮亦足以<lb/>
頤神而保年<hi>閣本無食字非是</hi>有至聖而為之依歸兮又何不<lb/>
自得於艱難<hi>何下或有苦字序東坡為膠西守孔宗翰作顔樂亭詩其  有曰昔夫子以簞食瓢</hi>
<hi>飲賢顔子而韓子乃以為哲人之細事何哉蘇子曰古之觀人也必於其小焉觀之其大者容有偽焉人能碎</hi>
<hi>千金之璧不能無失聲于破釡能搏猛虎不能無變色於蜂蠆孰知簞食瓢飲之為哲人大事乎司馬温公又</hi>
<hi>曰子瞻論韓愈以在隠約而平寛為哲人之細事以為君子於人必於其小觀焉光謂韓子以三書抵宰相求</hi>
<hi>官與于襄陽書求朝夕芻米僕賃之資又好悦人以誌銘而受其金其戚戚于貧賤如此烏知顔子之所為哉</hi>
<hi>司馬蘇氏之論當矣雖然退之嘗荅李習之書曰孔子稱顔回一簞食一瓢飲人不堪其憂回也不改其樂彼</hi>
<pb n="KR4c0046_WYG_001-9b"/>
<hi>人者有聖者為之依歸而又有簞食瓢飲足以不死其不憂而樂也豈不易哉若僕無所依歸無簞食瓢飲無</hi>
<hi>所取資則餓而死不亦難乎而此賦又云爾葢閔已之不若也東坡温國獨謂其不然要為顔子言之爾</hi>曰<lb/>
余昏昏其無類兮望夫人其已逺<hi>詩小雅焦贑易林讀逺字皆協平聲作還</hi>
<hi>字者非切夫馮無</hi>行舟檝而不識四方兮涉大水之漫漫勤祖<lb/>
先之所貽兮勉汲汲於前修之言<hi>騷云不量鑿而正枘兮固前修以葅醢注</hi>
<hi>前修前世修名之人也</hi>雖舉足以蹈道兮<hi>蹈道字本糓梁傳云蹈道則未也</hi>哀與<lb/>
我者為誰衆皆捨而已用兮忽自惑其是非下土茫茫<lb/>
其廣大兮余壹不知其可懐<hi>壹本多作豈閣杭本作壹舊監本潮本尚作一訛壹</hi>
<pb n="KR4c0046_WYG_001-10a"/>
<hi>為豈自蜀本也檀弓云予壹不知夫喪之踊也韓語葢原此</hi>就水草以休息兮恒未<lb/>
安而既危久拳拳其何故兮亦天命之本宜<hi>本或作所</hi>惟否<lb/>
泰之相極兮咸一得而一違<hi>閣本作衰非是</hi>君子有失其所兮<lb/>
小人有得其時聊固守以静俟兮誠不及古之人兮其<lb/>
焉悲<hi>人下一無兮字  焉於虔切</hi>
　　　　别知賦<hi>公嵗癸未貞元十九年冬以監察御史言旱飢得罪黜連之陽山令明年</hi>
　　　　　<hi>春至邑連在唐屬湖南道時楊儀之以湖南支使來公為賦以别之集中又有序送</hi>
　　　　　<hi>焉</hi>
<pb n="KR4c0046_WYG_001-10b"/>
余取友於天下將嵗行之兩周<hi>周謂十二年公自興元元年甲子以中原多故</hi>
<hi>避地江南至貞元十九年癸未凡二十年矣故云兩周</hi>下何深之不即上何髙之<lb/>
不求紛擾擾其既多咸喜能而好修<hi>好去聲紛一或作伊紛擾或作伊紛</hi>
<hi>其或作而咸一作或非是</hi>寧安顯而獨裕顧阨窮而共愁<hi>窮或作塞</hi>惟知<lb/>
心之難得斯百一而為收<hi>之或作而斯或作在百一或作一旦皆非是陸機嘆逝賦</hi>
<hi>得十一於千百韓用此意</hi>嵗癸未而遷逐侣蟲蛇於海陬<hi>陬音鯫侣一或作旅</hi>
遇夫人之來使<hi>夫音馮無切使去聲將命者</hi>闢公館而羅羞<hi>而或作以</hi>索<lb/>
微言於亂志<hi>前漢藝文志昔仲尼沒而微言絶注微妙之言耳</hi>發孤笑於羣憂<lb/>
<pb n="KR4c0046_WYG_001-11a"/>
物何深而不鏡<hi>一作考</hi>理何隠而不抽始參差以異序卒<lb/>
爛漫以同流<hi>參差上楚簪切下楚宜切又楚佳切不齊也以或作於爛漫本或作爛熳或作瀾漫</hi>
<hi>云官漫莫半切又謨  切大水也</hi>何此歡之不可恃遂駕馬而迴輈<hi>遂或</hi>
<hi>作卒而或作以輈車轅也詩五楘梁輈文意謂儀之訖事而反</hi>山磝磝其相軋<hi>磝五交切一或</hi>
<hi>作嶅</hi>樹蓊蓊其相摎<hi>蓊蓊木茂也前漢觀衆木之蓊薆摎絞也儀禮殤之絰者不摎垂注不絞</hi>
<hi>其帶之垂者杜詩古木巃嵸枝相摎繆蓊音翁又烏孔切摎居由切摎或作</hi>雨浪浪其不止<lb/>
<hi>楚辭霑余襟之浪浪並音琅</hi>雲浩浩其常浮<hi>江淹別賦云風蕭蕭而異響雲漫漫兮竒色公</hi>
<hi>此頗效其體其雲或作雪浩浩或作活活  或皆作而</hi>知來者之不可以數<hi>楚辭哀時</hi>
<pb n="KR4c0046_WYG_001-11b"/>
<hi>命篇倈者不可與期淵明歸去來辭知來者之可追數頻也論語朋友數斯疎矣  數音朔</hi>哀去此<lb/>
而無由<hi>或無者字或無之字皆非是而或作以</hi>倚郭郛而掩涕空盡日以<lb/>
遲留<hi>而或作其</hi>
　　古詩<lb/>
　　　元和聖徳詩<hi>并序元此詩元和二年作憲宗紀永貞  年八月即位明年正月改</hi>
　　　　<hi>元元和楊恵琳據夏州叛三月辛巳夏州兵馬使周承全斬恵琳傳首以獻九月辛亥髙</hi>
　　　　<hi>崇文奏收成都擒劉闢以獻十月壬午淄青李師道十一月戊申武寧張愔皆受命二年</hi>
　　　　<hi>正月已丑朔上親獻太清宫太廟辛夘祀昊天上帝于郊丘還宫大赦天下公時為國子</hi>
<pb n="KR4c0046_WYG_001-12a"/>
　　　　<hi>博士分教東都此詩所以作也章穆伯長曰退之元和聖徳詩淮西碑栁雅  之類皆辭</hi>
　　　　<hi>嚴義偉制作如經能崒然聳唐徳於盛漢之表筆墨間錄云此序乃司馬遷之文非相如</hi>
　　　　<hi>文也</hi>
臣愈頓首再拜言<hi>此下或有曰字</hi>臣伏見皇帝陛下即位巳來<lb/>
誅流姦臣<hi>永貞元年八月庚子憲宗即位壬寅貶右散騎常侍王伾為開州司馬前户部侍郎度支</hi>
<hi>鹽鐵轉運使王叔文為渝州司户九月貶韓泰等為諸州刺史十一月貶中書侍郎平章事韋執誼為崖州司</hi>
<hi>戸誅流姦臣謂此也</hi>朝廷清明無有欺蔽外斬楊恵琳劉闢以收<lb/>
夏蜀東定青徐積年之叛海内怖駭不敢違越郊天告<lb/>
<pb n="KR4c0046_WYG_001-12b"/>
廟神靈歡喜風雨晦明<hi>或作明晦</hi>無不從順太平之期適當<lb/>
今日臣䝉被恩澤日與羣臣序立紫宸殿陛下<hi>或無陛下</hi>親<lb/>
望穆穆之光而其職業<hi>而或作況</hi>又在以經籍教導國子誠<lb/>
宜率先作歌詩以稱道盛徳不可以辭語淺薄不足以<lb/>
自効為解<hi>或作懈或作辭皆非是自左傳請以曹為解遷固相承用之非一</hi>輒依古作<lb/>
四言元和聖徳詩一篇凡千有二十四字指事實録具<lb/>
載明天子文武神聖以警動百姓耳目傳示無極<hi>警或作驚</hi>
<hi>流俗妄改也史記尊寵樂毅以警動燕齊義當用此</hi>其詩曰<lb/>
<pb n="KR4c0046_WYG_001-13a"/>
皇帝即阼<hi>或作祚史記文紀有皇帝即阼一全語實用阼字  今按阼謂東階也作祚非是</hi>物<lb/>
無違拒曰暘而暘曰雨而雨<hi>尚書洪範篇八庶徵曰雨曰暘曰肅時雨若曰乂時</hi>
<hi>暘若</hi>維是元年有盜在夏欲覆其州以踵近武<hi>近或作其踵繼也武</hi>
<hi>迹也先是徳宗建中間李希烈朱泚等反至是楊恵琳劉闢繼踵而起焉</hi>皇帝曰嘻豈不在<lb/>
我負鄙為艱縱則不可出師征之其衆十旅<hi>十或作千方云按此</hi>
<hi>專紀楊恵琳之亂也時嚴綬在河東表請討之詔與天徳軍合擊未嘗他出師也十旅為正  今按周禮五人</hi>
<hi>為伍五伍為兩四兩為卒五卒為旅則一旅五百人而十旅五千人也方説得之亦見以順討逆師不在衆之</hi>
<hi>意</hi>軍其城下告以福禍腹敗枝披不敢保聚擲首陴外<lb/>
<pb n="KR4c0046_WYG_001-13b"/>
<hi>陴城上女牆左氏衛人登陴音脾</hi>降幡夜竪<hi>謂承全斬恵琳也</hi>疆外之險莫過<lb/>
蜀土韋臯去鎮劉闢守後血人于牙不肯吐口<hi>傳言闢嘗病見</hi>
<hi>問疾者必以手行入其口闢輒裂食之其很惡如此  人或作入</hi>開庫啗士曰隨所取<lb/>
<hi>曰方作日今按此乃述其誘啗士卒之詞方本非是</hi>汝張汝弓汝鼓汝鼓<hi>上鼔字或作伐</hi>
<hi>或作桴或作擊春秋傳云伐鼔于社伐擊也詩采芑伐鼔淵淵振旅闐闐</hi>汝為表書求我帥<lb/>
汝<hi>傳言闢守後務諷諸將徼麾節</hi>事始上聞在列咸怒皇帝曰然嗟逺<lb/>
士女茍附而安則且付與讀命於庭<hi>讀或作續非是</hi>出節少府<lb/>
<hi>唐百官志云符寳郎凡命將遣使皆賜旌節旌以顓賞節以顓殺</hi>朝發京師夕至其部<lb/>
<pb n="KR4c0046_WYG_001-14a"/>
<hi>闢既自為留後上初嗣位未能討是嵗十二月以闢為西川節度副使知節度事</hi>闢喜謂黨汝<lb/>
振而伍蜀可全有此不當受<hi>不當或作當不非是兼闢既得旌節志益驕求  三</hi>
<hi>川上不許</hi>萬牛臠炙<hi>或作䏑臠切也莊子不敢食一臠䏑與炙同廣韻引周書始燔肉為炙又禮記</hi>
<hi>毋嘬炙曰臠力轉切䏑之夜切或  即胾字側吏切</hi>萬甕行酒以錦纒股以紅帕<lb/>
首<hi>方云荆公本音麥潮本亦然方言註絡頭帕頭也音貃今多讀作莫轄切公送李益鄭權序皆用此語或</hi>
<hi>作帓字葢二音通讀誤今按集韻帕莫白切無莫轄音帓莫葛切帶也方説    實錄曰禹㑹塗山之夕大風</hi>
<hi>雷震有甲步卒千餘人其不被甲者以紅綃帕抹其額自此遂為軍容之服</hi>有恇其兇有餌<lb/>
其誘<hi>兇方作胷從今按此二句葢言有畏其暴者有貪其利者故  之者衆耳非本心樂從也方本非是</hi>
<pb n="KR4c0046_WYG_001-14b"/>
<hi>魚黄石公記曰芳餌之下必有懸  重賞之下必有死夫詩意取此</hi>其出穰穰<hi>詩降福穰穰注衆也</hi>
<hi>音穰  攘</hi>隊以萬數<hi>所矩/切</hi>遂劫東川遂據城阻<hi>上既不許闢三川元和元</hi>
<hi>年正月闢遂發兵圍東川節度使李康於梓州欲以同幕盧文若為東川節度使因陷梓州降李康</hi>皇帝<lb/>
曰嗟其又可許爰命崇文分卒禁禦<hi>初上欲討闢而重於用兵宰相杜黃</hi>
<hi>裳薦神策軍使髙崇文可用元和元年正月命崇文將步騎五千為前軍神策京師行營兵馬使李元奕將步</hi>
<hi>騎二千為次軍與山南西道節度使嚴礪同討闢甲午崇文出斜谷元奕出駱谷同趨梓州三月克之</hi>有<lb/>
安其驅無暴我野日行三十<hi>賈捐之傳云吉行五十里師行三十里</hi>徐壁<lb/>
其右<hi>壁或作辟</hi>闢黨聚謀鹿頭是守<hi>六月闢城鹿頭闗連八柵屯兵萬餘人以拒崇</hi>
<pb n="KR4c0046_WYG_001-15a"/>
<hi>文崇文擊敗之闢置柵於闗東萬勝堆崇文遣騎將髙霞寓攻奪之下瞰闗城凡八戰皆捷鹿頭山南距成都</hi>
<hi>百五十里</hi>崇文奉詔進退規矩<hi>規或/作合</hi>戰不貪殺擒不濫數<hi>杭本</hi>
<hi>三館本文粹作藍縷唐本作襤褸蜀本始作濫數校本多從之今姑存其舊  今按藍縷無理濫數葢用左傳</hi>
<hi>數俘之語蜀本得之他本皆誤</hi>四方節度整兵頓馬上章請討<hi>請或作乞</hi>俟<lb/>
命起坐皇帝曰嘻無汝煩苦<hi>嘻歎辭也或作嘉非是</hi>荆并洎梁<hi>荆謂</hi>
<hi>荆南節度使裴均并謂河東節度使嚴綬梁謂山南西道節度使嚴礪也</hi>在國門戸出師三<lb/>
千各選爾醜<hi>醜類也</hi>四軍齊作殷其如阜<hi>殷其或作殷殷或作其殷殷安</hi>
<hi>也音隠阜詩如岡如</hi>或拔其角<hi>拔或/作披</hi>或脱其距<hi>距雞距史記投石超距  距其</hi>
<pb n="KR4c0046_WYG_001-15b"/>
<hi>吕切</hi>長驅洋洋無有齟齬<hi>前漢齟者齒不正也説文齟齬不相值也選或齟齬而不安</hi>
<hi>上牀吕切又壯所切下音語</hi>八月壬午闢棄城走載妻與妾包裹稚<lb/>
乳是日崇文入處其宇<hi>日或作曰</hi>分散逐捕搜原剔藪闢窮<lb/>
見窘無地自處俯視大江不見洲渚遂自顛倒若杵投<lb/>
臼取之江中<hi>九月崇文克成都闢與盧文若帥數十騎西奔吐蕃髙霞寓等追之及于羊灌田闢</hi>
<hi>赴江不死擒之崇文遂入自成都</hi>枷脰械手婦女纍纍啼哭拜叩來獻<lb/>
闕下以告廟社周示城市咸使觀覩解脱攣索夾以砧<lb/>
斧<hi>砧當作枮與椹同戰國策范雎曰臣之胷不足以當椹質要不足以待斧鉞是也</hi>婉婉弱子<lb/>
<pb n="KR4c0046_WYG_001-16a"/>
赤立傴僂<hi>上音嫗下音縷</hi>牽頭曳足先斷腰膂<hi>南軒曰誦退之聖徳頌至婉婉</hi>
<hi>弱子赤立傴僂牽頭曳足先斷腰膂盧世榮舉子由之説曰此李斯頌秦所不忍言而退之自謂無媿於風雅</hi>
<hi>何其陋也此説如何曰退之筆力髙得斬截處即斬截他豈不知此所以為此言者必有説葢欲使藩鎮聞之</hi>
<hi>畏罪懼禍不敢叛耳今人讀之至此猶且寒心況當時藩鎮乎此正是合於風雅處只如牆有茨桑中諸詩或</hi>
<hi>以為不必載而龜山乃曰此衛為鄰國所滅之由退之之言亦此意也退之之意過於子由逺矣大抵前輩不</hi>
<hi>可輕議</hi>次及其徒體骸橕拄<hi>傳云斬于城西南獨栁樹下子超郎等九人與部將崔綱</hi>
<hi>以次誅説文橕衺拄也拄從旁指也古樂府死人骸骨相橕拄  上抽庚切下冢庾切</hi>末乃取闢<lb/>
駭汗如寫<hi>音湑蓼蕭詩用韻如此或作雨非是</hi>揮刀紛紜爭刌膾脯<hi>爭或作猶</hi>
<pb n="KR4c0046_WYG_001-16b"/>
<hi>刌或作切皆非是儀禮有刌肺劉此詩蘇黄門獨謂不然且曰此特憲宗命崇文誅一  闢爾其言闢棄城走</hi>
<hi>爭切膾脯何其瑣屑之甚謂之造語工則可謂之得雅體未也詩載文王伐崇武王伐紂固自有體退之獨不</hi>
<hi>到此邪亦其少年所為文也按公時年四十不可謂少大抵徳不足則夸憲宗功烈固偉比文武則有問矣王</hi>
<hi>荆公嘗論詩曰周頌之詞約約所以為嚴徳盛故也魯頌之詞侈侈所以為夸徳不足故也是詩也其亦魯頌</hi>
<hi>之謂歟</hi>優賞將吏扶珪綴組帛堆其家粟塞其庾<hi>塞下其字或作</hi>
<hi>倉非是以上句偶之可見</hi>哀憐陣歿廪給孤寡贈官封墓周帀宏溥<lb/>
經戰伐地寛免租簿施令酬功急疾如火<hi>十月減劍南東西川山南</hi>
<hi>西道今嵗賦釋脅從將吏葬陣亡者廪其家五嵗賜文武官勲爵</hi>天地中間莫不順序<lb/>
<pb n="KR4c0046_WYG_001-17a"/>
幽恒青魏<hi>或作魏幽恒青</hi>東盡海浦南至徐蔡<hi>魏謂魏博節度幽謂幽州盧龍</hi>
<hi>節度恒謂成徳軍節度青謂淄青平盧節度徐謂武寧軍節度蔡謂彰義軍節度</hi>區外雜虜<hi>區外</hi>
<hi>方外也雜虜藩鎮也按唐地理志魏州魏郡今大名府幽州范陽郡今燕山府鎮州常山縣今真定府青州北</hi>
<hi>海郡也魏則田季安幽則劉濟恒則王士真青則李師道徐則張愔蔡則吴少誠此皆一時藩鎮之國也</hi>怛<lb/>
威赧徳<hi>諸本怛作烜赧作赫又作服或以文録定烜作怛以唐閣蜀本定赫作赧云公上尊號表有怛</hi>
<hi>威愧徳意與此同</hi>踧踖蹈舞掉棄兵革私習簋簠來請來覲十<lb/>
百其耦<hi>或作數</hi>皇帝曰吁伯父叔舅<hi>謂當時藩鎮諸帥也禮記曰天子之吏天</hi>
<hi>子同姓謂之伯父異姓謂之伯舅九州之牧天子同姓謂之叔父異姓謂之叔舅</hi>各安爾位訓<lb/>
<pb n="KR4c0046_WYG_001-17b"/>
厥甿畮<hi>甿或作田</hi>正月元日初見宗祖躬執百禮登降拜俯<lb/>
薦于新宫<hi>新宫順宗室于或作饗新或作閟非是</hi>視瞻梁梠慼見容色淚<lb/>
落入爼侍祠之臣助我惻楚乃以上辛<hi>哀元年糓梁傳曰郊自正月至</hi>
<hi>于三月郊之時也我以十二月下辛卜正月上辛如不從則以正月下辛卜二月上辛如不從則以二月下辛</hi>
<hi>卜三月上辛如不從則不郊矣禮記郊特牲郊之用辛也注云用辛曰者凡為人君當齋戒自新耳</hi>于郊<lb/>
用牡除于國南鱗筍毛簴<hi>筍簴所以垂鐘磬也横曰筍飾以鱗屬植曰簴飾以蠃屬</hi>
<hi>周禮梓人為筍簴切筍思尹切亦作簨簴國許  又音巨</hi>廬幕周施開掲磊砢<hi>選金玉磊</hi>
<hi>砢磊掲音羯又桀掲二音  音儡砢魯可切</hi>獸盾騰挐<hi>盾以木為之而畫龍文相合載之以蔽馬</hi>
<pb n="KR4c0046_WYG_001-18a"/>
<hi>詩龍盾之合拏説文云牽引也楚詞殽亂兮紛拏  盾順允切拏女加切</hi>圎壇帖妥<hi>禮圓丘象天圓</hi>
<hi>丘即圓壇也賀循上郊壇制度曰漢舊儀南郊圓壇八陛於宫南七里</hi>天兵四羅旂常妸<lb/>
娜<hi>旂或作旗曹植曰華容妸娜  妸烏可切娜奴可切</hi>駕龍十二<hi>周禮馬八尺以上為龍天子之</hi>
<hi>駕馬十有二閑</hi>魚魚雅雅<hi>雅雅字見晉史劉惔傳洛中雅雅有三嘏魚字未詳要亦車駕整肅之意</hi>
宵昇于丘<hi>圓丘也昇或作升楚詞升皆作昇他凖此</hi>奠璧獻斚<hi>奠薦也斚玉爵也禮記夏</hi>
<hi>后氏以醆商以斚周以爵</hi>衆樂驚作轟豗融冶<hi>轟羣車聲選轟轟闐闐豗相擊也選磊匒</hi>
<hi>匌而相豗融冶樂聲  轟呼宏切豗音灰</hi>紫焰嘘呵<hi>紫或作柴</hi>髙靈下墮羣星從<lb/>
坐<hi>從去聲</hi>錯落侈哆<hi>西都賦隋侯明月錯落其間説文哆張口也詩哆兮侈兮注大貌  哆丁</hi>
<pb n="KR4c0046_WYG_001-18b"/>
<hi>可切又昌者切</hi>日君月妃<hi>禮記君之與后猶日之與月前漢李尋傳日者衆陽之宗輝光所燭萬物</hi>
<hi>同晷人君之表也唐楊炯渾天儀賦月也者羣陰之紀上天之使異姓之王后妃之事</hi>煥赫婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>
<hi>婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>身弱好貌樂府珠佩婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>戲金闕煥赫/謂日君婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>謂月妃  婐烏果切<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>五果切</hi>瀆鬼濛鴻<lb/>
<hi>瀆鬼四瀆之神選濛鴻沆茫  濛莫孔切鴻胡孔切</hi>嶽祇嶪峩<hi>嶽祇四嶽之神嶪峩山髙貌後漢増</hi>
<hi>槃嶪峩音嶪音業峩  我</hi>飫沃羶薌<hi>沃羶或作羶燎飫今按飫沃之義未詳或云當  厭亦未有所</hi>
<hi>据也羶薌字見禮記云</hi>産祥降嘏鳯皇應奏舒翼自拊赤麟黄龍<lb/>
逶陀結紏<hi>麟或作鱗逶或作頹逶於為切陀徒何切</hi>　卿士庶人黄童白叟<lb/>
踊躍歡呀失喜噎歐<hi>歡或作嘆歐或作嘔嘔俗字也</hi>乾清坤夷境落褰<lb/>
<pb n="KR4c0046_WYG_001-19a"/>
舉<hi>褰或作騫</hi>帝車迴來日正當午<hi>校本作日始東吐葢疑郊祀回車不應至午也然諸本皆</hi>
<hi>同姑从之</hi>幸丹鳯門大赦天下滌濯剗磢<hi>詩勿剗勿敗磢瓦石洗物選飛澇相磢</hi>
<hi>剗楚簡切磢初兩切又此兩切剗一作刺磢一作摤</hi>磨滅瑕垢續功臣嗣拔賢任耉<lb/>
孩養無告仁滂施厚皇帝神聖通達今古<hi>今或作先或作通今達古</hi>聽<lb/>
聰視明<hi>或作視聽聰明</hi>一似堯禹<hi>葢取禮記一似重有憂者魯直云退之文老杜詩無一字無來</hi>
<hi>處後人讀書少故謂韓杜自作此語耳</hi>生知法式動得理所天錫皇帝為天<lb/>
下主并包畜飬無異細鉅億載萬年敢有違者皇帝儉勤<lb/>
盥濯陶瓦斥遣浮華好此綈紵勅戒四方侈則有咎天錫<lb/>
<pb n="KR4c0046_WYG_001-19b"/>
皇帝多麥與黍無召水旱耗于雀䑕<hi>耗于或作無耗</hi>億載萬年有<lb/>
富無窶<hi>或作富有無窶或作富有貧窶或作無有貧窶皆非是</hi>皇帝正直别白善否<lb/>
擅命而狂既翦既去盡逐羣姦靡有遺侣天錫皇帝厖臣<lb/>
碩輔博問遐觀以置左右億載萬年無敢余侮<hi>余或作有非是</hi>皇<lb/>
帝大孝慈祥悌友怡怡愉愉奉太皇后<hi>憲宗母昭憲皇太后王氏</hi>浹于<lb/>
族親濡及九有天錫皇帝與天齊夀登兹太平無怠永久<lb/>
億載萬年為父為母博士臣愈職是訓詁作為歌<lb/>
詩以配吉甫<hi>詩之嵩髙烝民韓奕江漢皆尹吉甫美宣王作今為此詩亦以吉甫自比</hi>
<pb n="KR4c0046_WYG_001-20a"/>
<hi>也</hi>
　　琴操十首<hi>按琴操凡十有二公取其十如下所作是也惟水僊懐陵操乃伯牙所作公削</hi>
　　　<hi>之為之詞者十事各注于下唐子西云琴操非古詩非騷詞惟退之為得體退之琴操栁子厚</hi>
　　　<hi>不能作也</hi>
　　　將歸操　孔子之趙聞殺鳴犢作<hi>史記孔子既不用于衛將</hi>
　　　　<hi>西見趙簡子至于河西聞竇嗚犢舜華之死也臨河而歎曰美哉水洋洋乎丘之不濟此</hi>
　　　　<hi>命也夫犢按竇鳴犢孔叢子作嗚犢犨戰國策作鳴  鐸犫新序作犢犫鐸鳴或又作鳴</hi>
　　　　<hi>鐸竇犫諸説不同未知孰是本諸本題義下皆有子注閣本只存題義唐  注與題義皆</hi>
<pb n="KR4c0046_WYG_001-20b"/>
　　　　<hi>不出蜀本於注云上増又曰二字與題義皆夾注寫以此見雖題義亦後人以琴操續補</hi>
　　　　<hi>也歐宋荆公皆用閣本出今按歐本云此效蔡邕作十操事跡皆  蔡邕琴操云</hi>
狄之水兮其色幽幽<hi>狄蜀本作秋縣今按水經河水至東阿荏平等  東北流四瀆津注</hi>
<hi>云津西有四瀆祠東對四瀆口河水東分濟水受河葢滎口水斷不通始自是出與清水合沛凟自河入濟水</hi>
<hi>徑周通故有四瀆之名昔趙殺鳴犢孔子臨河歎而作歌曰狄之水兮風揚波舟楫顛倒更相加歸來歸來胡</hi>
<hi>為斯案臨濟故狄也是濟所逕得其通稱也又云濟水逕臨濟縣南詳此則是濟水自滎澤之下潜流至此四</hi>
<hi>瀆津口而後復出河又東分一支與之合流以過臨濟而為狄水故孔子臨河不濟而歌詠狄水即此東分之</hi>
<hi>河復出之濟也然此皆齊地今在濟鄆之間史記以為孔子自衛將西見趙簡子則其道不當出此此又不可</hi>
<pb n="KR4c0046_WYG_001-21a"/>
<hi>曉者今姑闕之以俟深于地理者正之</hi>我將濟兮不得其由涉其淺兮石<lb/>
齧我足乗其深兮龍入我舟我濟而悔兮將安歸尤歸<lb/>
兮歸兮無與石鬬兮無應龍求<hi>歸兮歸兮諸本兮作乎</hi>
　　　猗蘭操　孔子傷不逢時作<hi>猗蘭操者孔子所作也孔子歴聘諸</hi>
　　　　<hi>侯莫能用自衛反魯隠谷之中見香蘭獨茂喟然歎曰夫蘭當為王者香今乃獨茂與衆</hi>
　　　　<hi>草為伍乃止車援琴鼓之自傷不逢時託辭於香蘭云  古琴操云習習谷風以陰以雨</hi>
　　　　<hi>之子于歸逺送于野何彼蒼天不得其所逍遥九州無有定處世人闇蔽不知賢者年紀</hi>
　　　　<hi>逝邁一身將老</hi>
<pb n="KR4c0046_WYG_001-21b"/>
蘭之猗猗<hi>班固西都賦蘭茝發色曄曄猗猗</hi>揚揚其香不採而佩於蘭<lb/>
何傷<hi>文子曰蘭芷不為莫服而不芳君子行道不為莫知而止此公所為不採而佩何傷于蘭之意也</hi>
今天之旋其曷為然我行四方以日以年雪霜貿貿<hi>禮記</hi>
<hi>貿貿然來  貿音茂</hi>薺麥之茂<hi>麥秋生夏死薺冬生中夏死西京雜記曰建亥之月陰氣之極薺麥</hi>
<hi>始生由陽升也</hi>子如不傷我不爾覯薺麥之茂薺麥之有君子<lb/>
之傷君子之守<lb/>
　　　龜山操　孔子以季桓子受齊女樂諫不從望<lb/>
　　　　龜山而作<hi>龜山魯山也詩奄有龜䝉在泰山博縣  史記季氏受齊女樂三日</hi>
<pb n="KR4c0046_WYG_001-22a"/>
　　　　<hi>不聽政郊又不致燔俎於大夫孔子時為魯大司寇遂行宿于屯而師已送曰夫子則非</hi>
　　　　<hi>罪孔子曰吾歌可夫曰彼婦之口可以出走彼婦之謁可以死敗葢優哉㳺哉維以卒嵗</hi>
　　　　<hi>師已反季子曰孔子亦何言師已以實告季氏喟然嘆曰夫子罪我以羣婢也又古操云</hi>
　　　　<hi>予欲望魯兮龜山蔽之手無斧柯奈龜山何譬季氏於龜山託勢利於斧柯也</hi>
龜之氛兮不能雲雨<hi>春秋元命苞曰山者氣之包含所含精蔵雲故觸石布山言龜山不</hi>
<hi>能然也作一作為雨氛或作氣雲或  為或雲上有為字</hi>龜之枿兮<hi>枿伐木之餘前漢三枿之起李</hi>
<hi>巡曰槁木之餘蘖枿牙葛切亦作</hi>不中梁柱<hi>不下或有能字非是或云太𤣥經梁不中柱不隆大</hi>
<hi>厦中作平聲讀意今按此但言其木不堪作梁柱耳與太𤣥中字  異當只作去聲讀文意乃協</hi>龜之<lb/>
<pb n="KR4c0046_WYG_001-22b"/>
大兮祇以奄魯知將隳兮<hi>知或作如將隳葢取左氏仲尼將隳三都  隳許規切</hi>
哀莫余伍周公有鬼兮嗟余歸輔<hi>葢言周公如冇神其使余歸輔其君也</hi>
<hi>鬼或作思余歸方作歸余皆非是大抵方意尚異不問文義之如何惟作倒語者則必取之如下文我豳于家</hi>
<hi>莫爾余追皆此類也</hi>
　　　越裳操　周公作<hi>越裳在交趾國之南韓詩外傳曰周成王之時越裳氏重</hi>
　　　　<hi>九譯而至獻白雉於周公曰吾受命國之黄髮言曰久矣天不迅雷疾雨也海不波溢三</hi>
　　　　<hi>年于兹矣意者中國有聖人乎盍往朝之于是乃來韓本注引後漢南蠻志事同而文少</hi>
　　　　<hi>異古琴操曰於戲嗟嗟非旦之力乃文王之徳</hi>
<pb n="KR4c0046_WYG_001-23a"/>
雨之施物以孳<hi>或作滋</hi>我何意於彼為自周之先其艱其<lb/>
勤以有疆宇私我後人我祖在上四方在下厥臨孔威<lb/>
敢戲以侮孰荒于門孰治于田四海既均越裳是臣<lb/>
　　　拘幽操　文王羑里作<hi>羑里在河内蕩陰縣亦作牖里  史記周文王</hi>
　　　　<hi>篤仁敬老禮下賢者崇侯虎譛之于紂曰將不利于帝紂囚文王羑里琴録曰文王見拘</hi>
　　　　<hi>羑里憂愁無聊援琴而鼔之號曰幽拘操詞曰殷道溷溷浸濁煩兮朱紫相合不别分兮</hi>
　　　　<hi>迷亂聲色信讒言兮炎炎之虐使我愆兮幽閉牢穽由其言兮遘我四人憂動勤兮  羑</hi>
　　　　<hi>音酉</hi>
<pb n="KR4c0046_WYG_001-23b"/>
目窈窈兮其凝其盲<hi>目窈窈或作窈揜揜或作目揜揜  今按下文有耳字正與目字相</hi>
<hi>對窈窈二字比之揜揜似亦差勝</hi>耳肅肅兮聽不聞聲朝不日出兮夜<lb/>
不見月與星<hi>日上或有見字</hi>有知無知兮為死為生嗚呼臣罪<lb/>
當誅兮天王聖明<hi>伊川曰退之作琴操有曰臣罪當誅兮天王聖明道文王意中事前後之</hi>
<hi>人道不到此徐仲車言退之拘幽操謂文王囚羑里作乃云臣罪當誅兮天王聖明可謂知文王之用心矣凱</hi>
<hi>風七子之母猶不能安其室而云母氏聖善我無令人重自責也</hi>
　　　岐山操　周公為太王作<hi>岐山在岐州今有岐山縣詩居岐之陽大</hi>
　　　　<hi>王古公亶父也不孟子曰大王居豳狄人侵之事之以皮幣  得免焉云云乃屬其耆老</hi>
<pb n="KR4c0046_WYG_001-24a"/>
　　　　<hi>而告之曰狄人之所欲吾土地也我將去之去豳踰梁山邑于岐山之下居焉此岐山操</hi>
　　　　<hi>而曰周公為大王作思乃祖也</hi>
我家于豳<hi>杜預云豳在新平漆縣東北今邠州是也邠與豳同或作我豳于家非是</hi>自我先<lb/>
公伊我承序敢有不同<hi>諸本序作緒或云商書丕承基緒然國語亦有奔走承序註謂</hi>
<hi>承受事業次第也言今按序謂傳授次第漢書多云朕承天序是也緒猶  統系方引商書之言是也二字義</hi>
<hi>雖不同然用之于此似亦兩通但國語承序乃謂承受政役之次第與漢書字同而意異方作序而引以為説</hi>
<hi>則誤矣</hi>今狄之人將土我疆民為我戰誰使死傷彼岐有<lb/>
岨<hi>岨與阻同楚詞漢書多用岨字今以平聲讀之非也</hi>我徃獨處爾莫余追<hi>爾或作人</hi>
<pb n="KR4c0046_WYG_001-24b"/>
<hi>爾莫或作莫爾非是</hi>無思我悲<lb/>
　　　履霜操　尹吉甫子伯竒無罪為後母譛而見<lb/>
　　　　逐自傷作<hi>履霜操者尹吉甫之子伯竒所作也吉甫聽其後妻之言逐之伯竒</hi>
　　　　<hi>編水荷而衣採楟花而食清朝履霜而自傷無罪見放逐乃援琴而鼔之見古樂府題解</hi>
　　　　<hi>其詞曰朝履霜兮採晨寒考不明其心兮信讒言孤恩别離兮摧肺肝何辜皇天兮遭斯</hi>
　　　　<hi>愆痛歿不同兮恩有偏誰説碩兮知此寃</hi>
父兮兒寒母兮兒飢兒罪當笞逐兒何為兒在中野以<lb/>
宿以處四無人聲誰與兒語兒寒何衣兒飢何食兒行<lb/>
<pb n="KR4c0046_WYG_001-25a"/>
于野履霜以足母生衆兒有母憐之獨無母憐兒寧不<lb/>
悲<hi>兒寧或作母寧非是</hi>
　　　雉朝飛操　牧犢子七十無妻見雉雙飛感之<lb/>
　　　　而作<hi>牧犢或作沐瀆木吴兢樂府古題解云舊説齊宣王時  犢子所作也木犢子</hi>
　　　　<hi>年七十無妻出薪于野見雉雌雄相隨意動心怨乃仰天嘆曰聖王在上恩及草木鳥獸</hi>
　　　　<hi>而我獨不獲因援琴而歌以自傷其聲中絶崔豹古今注述其詞曰雉朝飛兮鳴相和雌</hi>
　　　　<hi>雄羣逰於山阿我獨何命兮未有家時將暮兮可奈何嗟嗟暮兮可奈何</hi>
雉之飛于朝日羣雌孤雄意氣横出<hi>或無氣字</hi>當東而西當<lb/>
<pb n="KR4c0046_WYG_001-25b"/>
啄而飛隨飛隨啄羣雌粥粥<hi>粥粥或謂字當作□音祝説文呼雞重言之杜詩難話□雞翁</hi>
嗟我雖人曽不如彼雉雞生身七十年無一妾與妃<hi>馬大年云</hi>
<hi>别本彼作此無雞字而下語妃音嫓與雉協</hi>
　　　别鵠操　商陵穆子娶妻五年無子父母欲其<lb/>
　　　　改娶其妻聞之中夜悲嘯穆子感之而作<hi>崔豹</hi>
　　　　<hi>古今注曰商陵牧子娶妻五年無子父兄欲其改娶妻聞之中夜起倚户而悲嘯穆子聞</hi>
　　　　<hi>之愴然而悲乃援琴而歌為别鶴操亦曰别鵠操詞曰將乖比翼隔天端山川悠逺路漫</hi>
　　　　<hi>漫攬衾不寐食忘飱後遂為夫妻</hi>
<pb n="KR4c0046_WYG_001-26a"/>
雄鵠銜枝來雌鵠啄泥歸巢成不生子大義當乖離江<lb/>
漢水之大鵠身鳥之微更無相逢日且可繞樹相隨飛<lb/>
<hi>且或作安又無繞樹二字皆非是李陵詩長當為此别且復立斯須又古樂府與子如黄鵠將别復徘徊亦此</hi>
<hi>意也</hi>
　　　殘形操　曽子夢見一狸不見其首作<hi>殘形操事出琴</hi>
　　　　<hi>錄其詳未聞曽子一作魯子</hi>
有獸維狸兮我夢得之其身孔明兮而頭不知<hi>按大周正樂記</hi>
<hi>曽子鼔琴崔子立戸外而聴之曲終入曰善哉鼔琴乎身已成矣而惜未得其首也曽子曰吾晝臥夢見一狸</hi>
<pb n="KR4c0046_WYG_001-26b"/>
<hi>但見其身不見其頭起而為之絃歌也</hi>吉凶何為兮覺坐而思巫咸上天<lb/>
兮<hi>古神巫也</hi>識者其誰<lb/>
　　　南山詩<hi>或無詩字到此詩似上林子虚賦才力小者不可  也潜溪詩眼云孫莘老嘗</hi>
　　　　<hi>謂老杜北征勝退之南山詩王平甫以謂南山勝北征終不能相服時山谷尚少乃曰若</hi>
　　　　<hi>論工巧則北征不及南山若書一代之事以與國風雅頌相為表裏則北征不可無而南</hi>
　　　　<hi>山雖不作未害也二公之論遂定里按長安志終南山在萬年縣南五十</hi>
吾聞京城南兹惟羣山囿東西兩際海<hi>方云史記春申君上秦昭王書</hi>
<hi>王之地一經兩海太康地記曰河北得水為河塞外得水為海  今按此與史記但皆極言其廣耳不必曲引</hi>
<pb n="KR4c0046_WYG_001-27a"/>
<hi>塞外之説也</hi>巨細難悉究山經及地志茫昧非受授圑辭試<lb/>
提挈挂一念萬漏<hi>挂一念或作一念挂非是</hi>欲休諒不能粗叙所經<lb/>
覯嘗昇崇丘望<hi>嘗或作常</hi>戢戢見相湊晴明出稜角縷脈碎<lb/>
分繡蒸嵐相澒洞<hi>澒或作鴻淮南子澒濛鴻洞王褒簫賦揚雄羽獵賦所用皆同唐人始兼</hi>
<hi>用之杜詩鴻洞半炎方澒洞不可掇是也</hi>表裏忽通透無風自飄簸融液煦<lb/>
柔茂横雲時平凝㸃㸃露數岫天空浮脩眉<hi>選洛神賦脩眉聨娟</hi>
<hi>空或作宇</hi>濃綠畫新就孤橕有巉絶<hi>杜詩巉絶華岳赤南史劉孝標廣絶交論太行</hi>
<hi>孟門豈云巉絶切巉仕檻仕衫二</hi>海浴褰鵬噣<hi>史記中行人靣鳥噣音晝  已上總敘南山大</hi>
<pb n="KR4c0046_WYG_001-27b"/>
<hi>槩</hi>春陽潜沮洳<hi>沮洳陷濕地詩彼汾沮洳沮洳猶言潤澤也  沮子魚切洳音如又一音皆去</hi>
<hi>聲</hi>濯濯吐深秀<hi>吐深或/作深吐</hi>巖巒雖嵂崒<hi>史記隆崇嵂崒杜詩髙岳前嵂崒</hi>
<hi>嵂音律崒昨沒切又慈䘏切</hi>輭弱類含酎<hi>輭與軟同而兖切酎音宙</hi>夏炎百木盛<lb/>
蔭鬱増埋覆神靈日歊歔<hi>歊音枵歔休居切</hi>雲氣爭結構秋霜<lb/>
喜刻轢<hi>或作鑠史記酷吏傳刻轢宗室</hi>磔卓立癯瘦<hi>磔音窄</hi>參差相疊重<lb/>
剛耿陵宇宙冬行雖幽墨冰雪工琢鏤<hi>雪或作路</hi>新曦照危<lb/>
峨億丈恒髙袤<hi>東西曰廣南北曰袤前漢延袤百丈莫候切危或作峞恒居鄧切或作亙</hi>明<lb/>
昬無停態頃刻異狀候<hi>已上叙四時變態</hi>西南雄太白突起莫<lb/>
<pb n="KR4c0046_WYG_001-28a"/>
閒簉<hi>左傳僖子使助篴氏之簉注簉副倅也嵇康曰承聞簉乏  簉初救切</hi>藩都配徳運<lb/>
<hi>太白山為帝都藩垣唐土徳太白在西南坤位故云配徳運</hi>分宅占丁戊<hi>丁戊亦謂西南西字</hi>
<hi>恐當作東</hi>逍遥越坤位<hi>逍遥谷名/坤或作地</hi>詆訐陷乾竇<hi>言太白非特占西南坤位</hi>
<hi>而已又侵及東北乾位故云陷乾竇也  按藩都至乾竇四句未詳其義</hi>空虚寒兢兢風氣<lb/>
較搜漱朱維方燒日陰霰縱騰糅<hi>如救切</hi>昆明大池北<hi>昆明</hi>
<hi>池在長安西南周回四十里漢武元狩二年作以習水戰</hi>去覿偶晴晝緜聨窮俯視<lb/>
倒側困清漚<hi>烏候切</hi>微瀾動水面踊躍躁猱狖<hi>猱猴屬詩無教猱升</hi>
<hi>木狖䑕屬善旋一云獸名似猿楚詞猿狖雜處兮虎豹嘷  猱奴刀切狖音柚躁一作蹂</hi>驚呼惜破<lb/>
<pb n="KR4c0046_WYG_001-28b"/>
碎仰喜呀不仆<hi>已上言南山方隅連亘之所</hi>前尋徑杜墅坌蔽畢原<lb/>
陋<hi>徑或作經當如夜徑澤中之徑杜或作社非是杜墅即杜陵也本周之杜伯國在長安萬年縣東南坌或</hi>
<hi>作忿畢原周文武葬處在今咸陽縣西北或曰文王子封于畢此其地也  坌蒲悶切</hi>﨑嶇上軒<lb/>
昻始得觀覽富行行將遂窮嶺陸煩互走<hi>音奏</hi>勃然思坼<lb/>
裂擁掩難恕宥巨靈與夸蛾<hi>西京賦巨靈贔屓髙掌逺蹠郭縁生述征記曰華山</hi>
<hi>對河東首陽山黄河流于二山之間古語云此本一山當河河水過之而曲行河神巨靈以手擘開其上以足</hi>
<hi>蹈離其下中分為兩以通河流蛾或作娥考列子北山愚公欲平太行王屋二山帝感其誠命夸蛾氏二子負二</hi>
<hi>山一厝朔東一厝雍南自冀之南漢之東無隴斷焉則娥當作蛾  夸苦𤓰切</hi>逺賈期必售<hi>賈或</hi>
<pb n="KR4c0046_WYG_001-29a"/>
<hi>作雇詩賈用不售  賈音古</hi>還疑造物意固護蓄精祐力雖能排斡<lb/>
雷電怯呵詬攀縁脱手足蹭蹬抵積甃茫如試矯首堛<lb/>
塞生怐愗<hi>堛音愊土塊也爾雅云塊堛也楚詞宋玉九辨云直怐瞀而自若音寇茂  按集韵通作</hi>
<hi>鷇霿鄙吝心不明也</hi>威容喪蕭爽近新迷逺舊拘官計日月欲進<lb/>
不可又因縁窺其湫凝湛閟陰嘼<hi>禮運龍以為嘼謂湫中蛟也  嘼音嗅亦</hi>
<hi>作畜或作獸</hi>魚蝦可俯掇神物安敢寇林柯有脱葉欲墮鳥<lb/>
驚救爭銜彎環飛投棄急哺鷇<hi>鳥生須哺曰鷇自食曰雛爾雅生哺鷇生噣雛</hi>
<hi>音鷇  寇</hi>旋歸道迴睨達枿壯復奏<hi>達或作逺盧仝月蝕詩頭戴弁冠髙達枿</hi>吁<lb/>
<pb n="KR4c0046_WYG_001-29b"/>
嗟信竒怪峙質能化貿<hi>音茂</hi>前年遭遣謫<hi>謂貞元十九年十二月自監察</hi>
<hi>御史謫連州陽山令</hi>探歴得邂逅初從藍田入<hi>藍田縣名今在雍州有闗</hi>顧眄<lb/>
勞頸脰<hi>公羊傳絶其脰音豆</hi>時天晦大雪<hi>公兩謫南方皆由藍闗又皆遇冰雪其謫陽山</hi>
<hi>以十二月江陵途中寄三學士詩云商山冬季月冰凍絶行輈其謫潮州雖以正月然亦遇雪藍田驛詩云雪</hi>
<hi>擁藍闗馬不前是也</hi>淚目苦矇瞀<hi>莊子子適有瞀病注風眩冒亂  瞀音茂</hi>峻塗拖長<lb/>
冰直上若懸溜褰衣步推馬<hi>推音蓷</hi>顛蹶退且復<hi>扶富切</hi>蒼<lb/>
黃忘遐睎所曯纔左右杉篁咤蒲蘇<hi>咤音姹</hi>杲耀攅介胄<lb/>
專心憶平道脱險逾避臭<hi>逾或作邇非是</hi>昨來逢清霽宿願忻<lb/>
<pb n="KR4c0046_WYG_001-30a"/>
始副<hi>始或作所非是自前年遭譴謫以後讀之可見</hi>崢嶸躋冢頂<hi>崢音棖嶸音宏</hi>倐<lb/>
閃雜鼯鼬<hi>爾雅云鼯鼬夷由注謂之飛生又曰鼬䑕注鼬以鼦赤黄色大尾啖䑕  鼯音吾鼬音又</hi>
前低劃開闊<hi>劃音畫又忽麥切</hi>爛漫堆衆皺<hi>方從蜀人韓仲韶/本作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>云石□也</hi>
<hi>二韻皆取喻謂髙而羣峯飛馳如鼯鼬之奔低而堆阜分布如衆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之列於義為近  今按此蜀本之誤沈元</hi>
<hi>用本亦然皆非是葢此但言登山之時叢薄蔽翳方與蟲獸羣行而忽至上頂則豁然見前山之低雖有髙陵</hi>
<hi>深谷但如皺物微有蹙摺之文耳此最為善形容者非登髙山臨曠野不知此語之為工也況此句衆皺為下</hi>
<hi>文諸或之綱領而諸或乃衆皺之條目其語意接連文勢開闔有不可以豪釐差者若如方説則不唯失其統</hi>
<hi>紀亂其行列而鼯鼬動物山體常靜絶無相似之理石蟇之與堆阜雖略相似然自髙頂下視猶若成堆則亦</hi>
<pb n="KR4c0046_WYG_001-30b"/>
<hi>不為甚小而未足見南山之極髙矣其與下文諸或疎密工拙又有迥然不侔者未論古人但使今時舉子稍</hi>
<hi>能布置者已不為此又況韓子文氣筆力之盛闗鍵紀律之嚴乎大抵今人於公之文知其力去陳言之為工</hi>
<hi>而不知其文從字順之為貴故其好怪失常類多如此今既定從諸本而復備論其説以曉觀者云</hi>或連<lb/>
若相從或蹙若相鬬或妥若弭伏或竦若驚雊或散若<lb/>
瓦解或赴若輻湊<hi>輻或作輪轂今按輪者轂輻之通名其湊於  者輻而已當作輻</hi>或<lb/>
翩若船逰<hi>翩或作泛</hi>或決若馬驟或背若相惡或向若相佑<lb/>
或亂若抽筍或嵲若注灸<hi>嵲音臬灸音疚</hi>或錯若繪畫或繚<lb/>
若篆籕或羅若星離或蓊若雲逗或浮若波濤或碎若<lb/>
<pb n="KR4c0046_WYG_001-31a"/>
鋤耨或如賁育倫<hi>夏育孟賁秦之勇力者賁音奔</hi>賭勝勇前購先强勢<lb/>
已出後鈍嗔䛠譳<hi>玉篇䛠譳詁誽也詁誽言不正也  上音鬬下音耨</hi>或如帝王<lb/>
尊叢集朝賤幼雖親不䙝狎雖逺不悖謬<hi>晁説之語録云韓文公詩</hi>
<hi>號狀體謂鋪叙而無含畜也若雖親不䙝狎雖逺不悖謬該于理多矣</hi>或如臨食案肴核<lb/>
紛飣餖<hi>紛或作分</hi>又如逰九原墳墓包槨柩或纍若盆甖或<lb/>
掲若㽅梪<hi>或作豋豆</hi>或覆若曝鼈或頽若寝獸<hi>寝或作窮非是又或作偃</hi>
或蜿若藏龍或翼若搏鷲<hi>音就</hi>或齊若友朋或隨若先後<lb/>
<hi>友朋或作迎隨隨或作差方言曰先後猶娣姒也釋名曰以來先後言也校本不詳此義而以先後為虚字遂</hi>
<pb n="KR4c0046_WYG_001-31b"/>
<hi>改友朋為迎隨以偶之又避重複而改隨字為差字其誤甚矣  今按史記見神於先後宛若即謂娣姒也</hi>
或迸若流落或顧若宿留<hi>史記宿留之數日無所見又武帝宿留海上  宿音秀留</hi>
<hi>音霤</hi>或戾若仇讎或密若㛰媾或儼若峨冠或翻若舞袖<lb/>
<hi>舞或作舉</hi>或屹若戰陣或圍若蒐狩或靡然東注或偃然北<lb/>
首或如火熺焰<hi>或作煙</hi>或若氣饙餾<hi>爾雅云餾稔也注<graphic n="KR2542" url="https://raw.githubusercontent.com/kanripo/KR-Gaiji/master/images/KR2542.png" mimeType="image/png"/>飯為饙饙熟為餾</hi>
<hi>上音分又扶文切下音溜</hi>或行而不輟或遺而不收<hi>易井收勿幕音狩</hi>或斜<lb/>
而不倚或弛而不彀或赤若禿鬝<hi>鬝説文云鬢秃也丘閑切</hi>或燻若<lb/>
柴槱<hi>余救切</hi>或如龜坼兆或若卦分繇<hi>音/宙</hi>或前横若剥<hi>易剥</hi>
<pb n="KR4c0046_WYG_001-32a"/>
<hi>䷁坤下艮上彖曰剥剥也</hi>或後斷若姤<hi>易姤䷫巽下乾上彖曰姤遇也</hi>延延離又屬<lb/>
夬夬叛還遘喁喁魚闖萍<hi>喁喁魚口也吴越春秋云天下喁喁闖馬出門貌公羊開</hi>
<hi>之則闖然注出頭貌  喁音顒闖丑禁切</hi>落落月經宿誾誾樹牆垣巘巘架<lb/>
庫廄<hi>巘山形如甑也姚令威云恐當作䡾䡾魏都賦四門䡾䡾</hi>參參削劍㦸煥煥銜<lb/>
瑩琇<hi>上音營下音秀</hi>敷敷花披萼闟闟屋摧霤<hi>闟闟或作闟闒  闟音翕</hi>悠<lb/>
悠舒而安兀兀狂以狃超超出猶奔蠢蠢駭不懋<hi>已上並敘</hi>
<hi>其經歴所見之狀</hi>大哉立天地經紀肖營腠厥初孰開張僶俛<lb/>
誰勸侑創兹朴而巧戮力忍勞疚得非施斧斤無乃假<lb/>
<pb n="KR4c0046_WYG_001-32b"/>
詛呪鴻荒竟無傳功大莫酬僦<hi>無或作誰又作莫莫或作豈</hi>嘗聞於<lb/>
祠官芬苾降歆嗅<hi>或作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>依/字當作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>斐然作歌詩惟用賛報酭<lb/>
<hi>音又連是詩凡百有二韻始總敘四時之變次敘南山  亘之所止其末則敘其經歴之所見焉</hi>
　　　謝自然詩<hi>果州謝真人上昇在金泉山貞元十年十一月十二日辰時白晝輕舉時</hi>
　　　　<hi>郡守李堅以聞上賜詔褒諭謂所部之中靈仙表異元風益振至道彌彰其詔今尚有石</hi>
　　　　<hi>刻在焉公排釋老斥異端故詩有所不取</hi>
果州南充縣寒女謝自然童騃無所識<hi>騃癡愚也</hi>但聞有神<lb/>
仙輕生學其術乃在金泉山繁華榮慕絶父母慈愛捐<lb/>
<pb n="KR4c0046_WYG_001-33a"/>
凝心感魑魅<hi>上抽知切下明秘切</hi>慌惚難具言<hi>慌音愰惚呼骨切</hi>一朝坐<lb/>
空室雲霧生其間如聆笙竽韵來自冥冥天白日變幽<lb/>
晦蕭蕭風景寒簷楹蹔明滅<hi>蹔或作氣</hi>五色光屬聮觀者徒<lb/>
傾駭躑躅詎敢前<hi>躑躅不進貌楚詞待天明兮立躑躅鮑昭行路難云吞聲躑躅不敢言</hi>
<hi>上直炙切下㕑玉切</hi>須㬰自輕舉飄若風中煙茫茫八紘大<hi>淮南子九</hi>
<hi>州之外有八夤八夤之外有八紘列子八紘九野之水注八極也  紘音宏</hi>影響無由縁里<lb/>
胥上其事郡守驚且歎<hi>或作觀或作歡</hi>驅車領官吏甿俗爭相<lb/>
先入門無所見冠屨同蜕蟬<hi>楚詞濟江海兮蜕蟬夏侯湛作東方朔畫賛曰蟬蜕</hi>
<pb n="KR4c0046_WYG_001-33b"/>
<hi>龍變棄俗登仙音税</hi>皆云神仙事灼灼信可傳余聞古夏后象物<lb/>
知神姦山林民可入<hi>民或作人公文石本用民字多只為字不成不盡避唐諱</hi>魍魎<lb/>
莫逢旃<hi>左傳宣公三年楚子問鼎之大小輕重王孫滿對曰在徳不在鼎昔夏之方有徳也云云鑄鼎</hi>
<hi>象物而為之備使民知神姦故民入川澤山林魑魅魍魎莫能逢之此曰莫逢旃旃之也選西京賦魑魅魍魎</hi>
<hi>莫能逢旃</hi>逶迤不復振後世恣欺謾幽明紛雜亂人鬼更相<lb/>
殘秦皇雖篤好漢武洪其源自從二主來此禍竟連連<lb/>
<hi>莊駢拇篇又奚連連如膠漆纒紏</hi>木石生怪變狐貍騁妖患莫能盡性<lb/>
命安得更長延<hi>盡或作保嵇康養生論導養得理以盡性命</hi>人生處萬類知<lb/>
<pb n="KR4c0046_WYG_001-34a"/>
識最為賢奈何不自信反欲從物遷<hi>書君陳曰惟民生厚因物有遷</hi>往<lb/>
者不可悔孤魂抱深寃來者猶可誡余言豈空文<hi>空或作虚</hi>
人生有常理男女各有倫寒衣及飢食在紡績耕耘<hi>紡或</hi>
<hi>作蠶</hi>下以保子孫上以奉君親茍異於此道皆為棄其身<lb/>
噫乎彼寒女永託異物羣感傷遂成詩<hi>或作詠</hi>昩者宜書<lb/>
紳<lb/>
　　　秋懐詩十一首<hi>秋懐詩十一首文選詩體也唐人最重文選學公以六經之文</hi>
　　　　<hi>為諸儒唱文選弗論也獨於李郱墓誌之曰能暗記論語尚書毛詩左氏文選而公詩如</hi>
<pb n="KR4c0046_WYG_001-34b"/>
　　　　<hi>自許連城價傍砌看紅藥眼穿長訝雙魚斷之句皆取諸文選故此詩往往有其體多自</hi>
　　　　<hi>感其趨尚不與世合故末章有避語穽觸心兵之句繼又以霜菊自歎可見一時直道之</hi>
　　　　<hi>不容也</hi>
牕前兩好樹衆葉光薿薿<hi>詩黍稷薿薿</hi>秋風一披拂策策鳴<lb/>
不已微燈照空牀夜半偏入耳愁憂無端來感歎成坐<lb/>
起天明視顔色與故不相似羲和驅日月<hi>或作白日廣雅云羲和日</hi>
<hi>御也杜詩云羲和鞭白日</hi>疾急不可恃浮生雖多塗<hi>雖或作毎</hi>趨死惟一<lb/>
軌胡為浪自苦得酒且歡喜<lb/>
<pb n="KR4c0046_WYG_001-35a"/>
白露下百草蕭蘭共雕悴<hi>雕或作憔或作凋荀子勞苦雕悴</hi>青青四牆<lb/>
下已復生滿地<hi>後山詩牆根霜下草又作一畨新意本于此</hi>寒蟬暫寂寞蟋<lb/>
蟀鳴自恣運行無窮期禀受氣苦異適時各得所松柏<lb/>
不必貴<lb/>
彼時何卒卒<hi>孟子卒然問曰音蒼沒切前漢司馬相如傳卒卒無須㬰之間顔師古曰卒卒促遽</hi>
<hi>之意也</hi>我志何曼曼<hi>音/萬</hi>犀首空好飲<hi>史記犀首者魏人也名衍姓公孫氏司馬</hi>
<hi>彪曰犀首魏官名楚使陳軫使秦過梁見之曰公何好飲也曰無事也</hi>亷頗尚能飯<hi>亷頗趙將</hi>
<hi>以讒奔魏其後趙王使使者視頗尚可用否頗為之一飯斗米肉十斤被甲上馬以示可用使者還報曰亷將</hi>
<pb n="KR4c0046_WYG_001-35b"/>
<hi>軍雖老尚善飯</hi>學堂日無事驅馬適所願茫茫出門路欲去聊<lb/>
自勸<hi>或作歎</hi>歸還閲書史<hi>或作簡書</hi>文字浩千萬陳跡竟誰尋<lb/>
<hi>陳或作塵莊子六經者先王之陳跡誰或作難</hi>賤嗜非貴獻<hi>負日之暄而欲獻君食芹之美而欲</hi>
<hi>進御貴賤固有差矣詩意大抵以其所嗜不與時偶焉</hi>丈夫意有在<hi>或作存</hi>女子乃<lb/>
多怨<lb/>
秋氣日惻惻秋空日凌凌上無枝上蜩<hi>蜩大蟬也詩五月鳴蜩音條</hi>
下無盤中蠅豈不感時節耳目去所憎<hi>去或作無</hi>清曉巻書<lb/>
坐南山見髙稜其下澄湫水<hi>澄或作通或作有或作古或作石</hi>有蛟寒<lb/>
<pb n="KR4c0046_WYG_001-36a"/>
可罾惜哉不得往豈謂吾無能<lb/>
離離掛空悲慼慼抱虚警露泫秋樹髙<hi>泫或作滴或作啼或作泣謝靈</hi>
<hi>運詩花上露猶泫謝恵連泫泫露盈條王僧達詩秋還露泫柯古詩於露用泫字非一  今按檀弓孔子泫然</hi>
<hi>流涕則泫為流涕之貌于下句蟲弔對偶尤切</hi>蟲弔寒夜永斂退就新懦趨營<lb/>
悼前猛歸愚識夷塗<hi>愚或作儒</hi>汲古得脩綆<hi>綆繩也左氏具綆缶注汲索荀</hi>
<hi>子短綆不可以汲深井之泉音梗</hi>名浮猶有恥味薄真自幸庶幾遺悔<lb/>
尤即此是幽屏<hi>選張衡曰雜捶幽屏屏必郢切是葛立方曰此則陶潜歸去來辭覺今  昨非</hi>
<hi>之意似有所悟也</hi>
<pb n="KR4c0046_WYG_001-36b"/>
今晨不成起端坐盡日景蟲鳴室幽幽<hi>方作幽室中幽今按當作室</hi>
<hi>幽乃與下句相偶</hi>月吐牕冏冏<hi>吐一作照  冏音憬</hi>喪懐若迷方浮念劇<lb/>
含梗塵埃慵伺候文字浪馳騁尚須勉其頑王事有朝<lb/>
請<hi>前漢吴王濞使人為秋請孟康曰律春曰朝秋曰請</hi>
秋夜不可晨秋日苦易暗我無汲汲志何以有此憾寒<lb/>
雞空在棲缺月煩屢瞰<hi>苦濫切</hi>有琴具徽絃再鼓聽愈淡<lb/>
古聲久埋滅無由見真濫<hi>禮記古樂和正以廣新樂姦聲以濫</hi>低心逐時<lb/>
趨<hi>低或作吾葢草書之誤而失其半</hi>苦勉祇能暫有如乗風船一縱不<lb/>
<pb n="KR4c0046_WYG_001-37a"/>
可纜不如覻文字<hi>後山詩云早年著眼覻文字葢倣公語  覻七慮切</hi>丹鉛事㸃<lb/>
勘<hi>選范始興立太宰碑表人蓄油素家懐鉛筆注鉛粉筆也王充論衡揚雄采集異國殊語常把三寸弱翰</hi>
<hi>齎油素四尺以問其異語以鉛摘之於槧</hi>豈必求贏餘所要石與甔<hi>甔小甖也齊東</hi>
<hi>北海岱之間謂之甔西漢揚雄傳家無甔石之儲列子狀若甔甀都濫切甔通作儋蒯通傳守儋石之祿</hi>
巻巻落地葉隨風走前軒鳴聲若有意顛倒相追奔空<lb/>
堂黄昏暮我坐黙不言童子自外至吹燈當我前問我<lb/>
我不應饋我我不餐退坐西壁下<hi>坐或作下</hi>讀詩盡數編作<lb/>
者非今士相去時已千其言有感觸使我復悽酸顧謂<lb/>
<pb n="KR4c0046_WYG_001-37b"/>
汝童子置書且安眠丈夫屬有念<hi>夫或作人説今按宋本亦作人  者謂丈</hi>
<hi>人者尊長之稱古樂府所謂丈人且安坐是也此為荅童子而自稱故其言如此更詳之</hi>事業無窮<lb/>
年<lb/>
霜風侵梧桐衆葉著樹乾空堦一片下琤若摧琅玕<hi>琤或</hi>
<hi>作瑲</hi>謂是夜氣滅望舒霣其圑<hi>淮南子月御曰望舒離騷前望舒使先驅霣墜也公</hi>
<hi>羊夜中星霣如雨張載曰望舒四五圑聞葉聲琤然誤謂望舒之霣其圑也  霣于敏切</hi>青冥無依<lb/>
倚飛轍危難安驚起出户視倚楹久汍瀾<hi>選歐陽堅石詩揮筆涕汍</hi>
<hi>瀾注涕流貌也  汍音丸</hi>憂愁費晷景日月如跳丸<hi>莊子東西跳梁杜牧之詩日月</hi>
<pb n="KR4c0046_WYG_001-38a"/>
<hi>兩跳丸取此意也</hi>迷復不計逺<hi>計或作記</hi>為君駐塵鞍<lb/>
暮暗來客去羣嚻各收聲悠悠偃宵寂斖亹抱秋明世<lb/>
累忽進慮<hi>進或作連</hi>外憂遂侵誠强懐張不滿弱念缺已盈<lb/>
<hi>已或作易</hi>詰屈避語穽𡨕茫觸心兵敗虞千金棄<hi>莊子林囘棄千金之</hi>
<hi>璧負赤子而趨或曰為其布與赤子之布寡矣為其累與赤子之累多矣棄千金之璧負赤子而趨何也林回</hi>
<hi>曰彼以利合此以天屬也夫以利合者迫窮禍患害相棄也以天屬者迫窮禍患害相報也</hi>得比寸<lb/>
草榮知恥足為勇晏然誰汝令<hi>誰一作惟</hi>
鮮鮮霜中菊既晚何用好揚揚弄芳蝶<hi>揚揚或作陽陽</hi>爾生還<lb/>
<pb n="KR4c0046_WYG_001-38b"/>
不早<hi>東坡詩云勿訝昌黎公恨爾生不早謂此語也</hi>運窮兩值遇婉孌死相保<lb/>
<hi>詩婉兮孌兮注婉少貌孌好貌上音宛下力兖切</hi>西風蟄龍蛇衆木日凋槁由<lb/>
來命分爾泯滅豈足道<lb/>
　　　赴江陵途中寄贈王二十補闕李十一拾遺李<lb/>
　　　　二十六員外翰林三學士<hi>或作寄三學士題下注王二十補闕</hi>
　　　　<hi>李十一拾遺李二十六員外蜀本無翰林字  王二十補闕名涯李十一拾遺名建李二</hi>
　　　　<hi>十六員外名程按公傳自四門博士轉監察御史上章數千言極論宫市徳宗怒貶為陽</hi>
　　　　<hi>山令量移江陵府法曹參軍唯皇甫持正神道碑云貞元十九年闗中旱飢公列言天下</hi>
<pb n="KR4c0046_WYG_001-39a"/>
　　　　<hi>根本専政者惡之出為陽山令則非為言宫市出也故公此詩自陽山赴江陵因詩序其</hi>
　　　　<hi>得罪之由端坐言旱飢則與持正之言合詩永貞元年秋作</hi>
孤臣昔放逐血泣追愆尤<hi>血泣或作泣血或作血泫</hi>汗漫不省識<hi>淮南</hi>
<hi>子徙倚于汗漫之宇注汗漫無生形又曰吾與汗漫期于九垓之外注汗漫不可知之也  汗音捍漫音□</hi>
怳如乗桴浮<hi>怳音晃</hi>或自疑上疏上疏豈其由<hi>或云自疑當作疑自</hi>
<hi>謂疑由上疏也故下文云上疏豈其由也</hi>是年京師旱田畆少所收上憐<lb/>
民無食征賦半已休<hi>征或作兵</hi>有司恤經費未免煩徵求富<lb/>
者既云急貧者固已流傳聞閭里間赤子棄渠溝持男<lb/>
<pb n="KR4c0046_WYG_001-39b"/>
易斗粟掉臂莫肯酬<hi>史記馮讙曰朝趨市者平旦側肩爭門而入日暮之後掉臂不顧所</hi>
<hi>期物忘其中  掉徒弔切</hi>我時出衢路餓者何其稠<hi>其或作為</hi>親逢道邊<lb/>
死<hi>方云閣本作道邊死而从杭蜀作道死者死今按古人謂尸為死左傳生拘石乞而問白公之  漢書何</hi>
<hi>處求子死且古語又有直如弦死道邊之説韓公盖兼用之此乃閣本之善而方反不從殊不可曉</hi>佇立<lb/>
久咿嚘<hi>上音伊下音憂佇立或作停馬</hi>歸舍不能食有如魚中鉤<hi>中或作挂</hi>
<hi>或從蜀本作出云選文賦若逰魚銜鉤而出重淵之深公語原此  今按韓公未必用選語況其語乃魚出淵</hi>
<hi>非魚出鉤也不若作挂為近然第五巻送劉師服詩有魚中鉤之語則此出字乃是中字之誤而尚存其彷彿</hi>
<hi>耳今定作中讀作去聲</hi>適㑹除御史誠當得言秋拜疏移閤門為<lb/>
<pb n="KR4c0046_WYG_001-40a"/>
忠寧自謀上陳人疾苦無令絶其喉<hi>或作糇</hi>下陳畿甸内<lb/>
<hi>陳或作言内或作事</hi>根本理宜優積雪驗豐熟幸寛待蠶麰天子<lb/>
惻然感司空歎綢繆<hi>杜佑檢校司空同中書門下平章事  綢直留切繆莫彪切</hi>謂<lb/>
言即施設乃反遷炎州<hi>反或作返州本又作洲古本只作州</hi>同官盡才俊<lb/>
偏善栁與劉<hi>栁宗元劉夢得時同為監察御史</hi>或慮語言洩傳之落寃<lb/>
讎二子不宜爾將疑斷還不<hi>蔡寛夫詩話云退之陽山之貶以詩考之亦為王叔</hi>
<hi>文韋執誼等所排耳子厚禹錫于退之最善然至是不能無疑故云同官盡才俊偏善栁與劉云云苕溪漁隠</hi>
<hi>曰余閲洪氏年譜然後知寛夫為誤年譜云貞元十九年公與張署李方叔上疏言闗中民急為幸臣所讒幸</hi>
<pb n="KR4c0046_WYG_001-40b"/>
<hi>臣者李實也祝曰不者未定之辭前漢知捕兒不  不方鳩切</hi>中使臨門遣頃刻不得<lb/>
留病妹臥牀褥<hi>妹或作姝</hi>分知隔明幽悲啼乞就别百請不<lb/>
頷頭<hi>頷㸃頭也後漢操頷之戸感切</hi>弱妻抱稚子出拜忘慙羞僶俛不<lb/>
迴顧行行詣連州朝為青雲士暮作白首囚商山季冬<lb/>
月冰凍絶行輈春風洞庭浪出沒驚孤舟逾嶺到所任<lb/>
低顔奉君侯酸寒何足道隨事生瘡疣逺地觸途異吏<lb/>
民似猿猴生獰多忿很<hi>獰尼耕切惡犬也很下墾切</hi>辭舌紛嘲啁<hi>禮記</hi>
<hi>小者至於燕雀猶有啁噍之頃焉  嘲陟交切啁張留切</hi>白日屋簷下雙鳴鬬鵂鶹<lb/>
<pb n="KR4c0046_WYG_001-41a"/>
<hi>江東呼為鵋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶺表録異鵂鶹即鴟也又曰訓狐  鵂虚尤切鶹力求切</hi>有蛇類兩首有蠱<lb/>
羣飛㳺<hi>蠱或作蟲鮑明逺詩吹蠱病行暉李善曰吹蠱飛蠱也</hi>窮冬或揺扇盛夏<lb/>
或重裘颶起最可畏<hi>嶺南録異云嶺嶠夏秋雄風曰颶  颶音具</hi>訇哮簸陵<lb/>
丘<hi>訇音轟哮虛交切</hi>雷霆助光怪氣象難比侔癘疫忽潜遘十<lb/>
家無一瘳猜嫌動置毒對案輒懐愁前日遇恩赦<hi>貞元二十</hi>
<hi>一年正月乙巳順宗即位二月甲子大赦天下公量移江陵掾</hi>私心喜還憂<hi>公集又有詩云伾文</hi>
<hi>未揃崖州熾雖得赦宥常愁猜意與此類</hi>果然又覊縶不得歸耡耰此府雄<lb/>
且大騰凌盡戈矛棲棲法曹掾何處事卑陬生平企仁<lb/>
<pb n="KR4c0046_WYG_001-41b"/>
義所學皆孔周早知大理官不列三后儔<hi>東漢楊賜為廷尉自以世</hi>
<hi>非法家書曰乃命三后䘏功于民伯夷禹稷三君耳士臯陶不在焉葢吝之也筆墨間録曰此等語可謂怨誹</hi>
<hi>而不亂矣</hi>何況親犴獄<hi>犴亦獄也漢書義曰鄉亭獄曰犴楊子狴犴使人多禮乎詩宜岸宜獄犴</hi>
<hi>與岸同</hi>敲搒發姦偷<hi>搒音/彭</hi>懸知失事勢恐自罹罝罘<hi>罝罘兔網</hi>
<hi>禮記田獵罝罘羅綢畢翳  罝音嗟罘音浮</hi>湘水清且急涼風日脩脩胡為<lb/>
首歸路<hi>首音狩</hi>旅泊尚夷猶<hi>楚詞君不/行兮夷猶</hi>昨者京師至<hi>者或作日</hi>
嗣皇傳冕旒<hi>嗣皇謂憲宗即位貞元二十一年八月也</hi>赫然下明詔首罪誅<lb/>
共吺<hi>或作兠吺古文兠字二八月壬寅貶王伾開州司馬王叔文渝州司戸  人之罪如共工驩兠也</hi>
<pb n="KR4c0046_WYG_001-42a"/>
復聞顛夭輩<hi>謂當時杜黄裳鄭餘慶之徒為相如太顛閎夭為周文王之佐也</hi>峨冠進<lb/>
鴻疇<hi>鴻大也疇謀也鴻疇謂國論</hi>班行再肅穆璜珮鳴琅璆<hi>周禮以𤣥璜禮</hi>
<hi>北方璜半壁也書厥貢惟璆琳琅玕  璆音求</hi>佇繼貞觀烈邊封脱兠鍪三賢<lb/>
推侍從<hi>三賢即涯建程也</hi>卓犖傾枚鄒<hi>選聖賢卓犖左思曰卓犖觀羣書枚謂枚乗鄒</hi>
<hi>謂鄒陽切犖吕角</hi>髙議參造化<hi>或作物非是</hi>清文煥皇猷協心輔齊<lb/>
聖政理同毛輶<hi>理治也唐人避髙宗諱故治字皆作理詩徳輶如毛</hi>小雅詠鳴鹿<lb/>
食苹貴呦呦<hi>詩呦呦鹿鳴食野之苹苹萍也</hi>遺風邈不嗣豈憶嘗同裯<lb/>
<hi>嘗或作常裯與幬同或作儔或作稠皆非是詩抱衾與禂注云裯禪被也同裯者取詩同袍之義</hi>失志<lb/>
<pb n="KR4c0046_WYG_001-42b"/>
早衰換前期擬蜉蝣自從齒牙缺始慕舌為柔<hi>淮南子曰老子</hi>
<hi>學商容見舌而知柔注云商吐舌示老子老子知舌柔齒剛劉向説苑常摐有疾老子往問焉張其口而示老</hi>
<hi>子曰吾舌存乎老子曰然吾齒存乎老子曰亡子知之乎老子曰舌之存也豈非以其柔乎夫齒之亡也豈非</hi>
<hi>以其剛乎曰嘻是已</hi>因疾鼻又塞漸能等薰蕕<hi>薫香草蕕臭草左僖四年一薰一蕕</hi>
<hi>十年尚猶有臭詩意謂不分善惡也</hi>深思罷官去畢命依松楸空懐焉能<lb/>
果但見嵗已遒殷湯閔禽獸解網祝蛛蝥<hi>賈誼新書湯見設網者四</hi>
<hi>靣乃去其三靣</hi>雷煥掘寳劍寃氛銷斗牛<hi>氛或作氣晉書吴之未滅也斗牛之間常</hi>
<hi>有紫氣張華以雷煥為豐城令使尋之煥至縣掘獄屋基入地四尺餘得一石函中有雙劍並有題刻一曰龍</hi>
<pb n="KR4c0046_WYG_001-43a"/>
<hi>泉一曰太阿其夕斗牛間氣不復見</hi>兹道誠可尚誰能借前籌殷勤謝吾<lb/>
友<hi>吾或作朋</hi>明月非暗投<hi>鄒陽書曰明月之珠夜光之璧以暗投人於道衆莫不按劍相眄者</hi>
<hi>無因而至前也公意以湯譬憲宗以劍譬已以借前籌屬三賢者明月之珠非投暗矣</hi>
　　　暮行河堤上<lb/>
暮行河堤上四顧不見人衰草際黄雲感歎愁我神夜<lb/>
歸孤舟臥展轉空及晨謀計竟何就嗟嗟世與身<lb/>
　　　夜歌<hi>此歌及前暮行河堤上詩皆作於徳宗貞元中時彊藩悍將可為朝廷憂公方歎計</hi>
　　　　<hi>謀之未就雖欲憂之非所力也</hi>
<pb n="KR4c0046_WYG_001-43b"/>
靜夜有清光閒堂仍獨息念身幸無恨志氣方自得樂<lb/>
哉何所憂所憂非我力<hi>或作可悲我才力</hi>
　　　重雲李觀疾贈之<hi>觀字元賔隴西人與公同舉貞元八年進士以十年死於</hi>
　　　　<hi>京師當其疾時以詩贈云</hi>
天行失其度<hi>方作天行令失度云公詩語多用此一體  今按諸本皆作天行失其度文意自通</hi>
<hi>公詩雖間有如方説者然亦不專以此為竒也</hi>陰氣來干陽重雲閉白日<hi>或作日夜</hi>
<hi>非是</hi>炎燠成寒凉小人但咨怨君子惟憂傷飲食為減少<lb/>
<hi>或作尚為減非是</hi>身體豈寧康此志誠足貴懼非職所當<hi>職或作識</hi>
<pb n="KR4c0046_WYG_001-44a"/>
<hi>張衡同聲歌賤妾職所當</hi>藜羮尚如此<hi>莊子藜/藿不糝</hi>肉食安可嘗<hi>左氏莊十年肉</hi>
<hi>食者鄙未能逺謀</hi>窮冬百草死幽桂乃芬芳且況天地間大運<lb/>
自有常勸君善飲食鸞鳯本髙翔<lb/>
　　　江漢答孟郊<lb/>
江漢雖云廣乗舟渡無艱<hi>或作難</hi>流沙信難行馬足常往<lb/>
還凄風結衝波狐裘能禦寒終宵處幽室華燭光爛爛<lb/>
<hi>或作炎炎楚詞爛字叶平聲九章曰曽枝剡棘圓果搏兮青黄雜揉文章爛兮</hi>茍能行忠信<hi>行或</hi>
<hi>作存</hi>可以居夷蠻嗟余與夫子此義每所敦何為復見贈<lb/>
<pb n="KR4c0046_WYG_001-44b"/>
繾綣在不諼<hi>繾音遣綣苦逺切諠音喧繾綣不相離貌詩以謹繾綣</hi>
　　　長安交逰者贈孟郊<hi>長安交逰者馬厭糓出門其意大率相類皆公未得</hi>
　　　　<hi>志之所為也</hi>
長安交逰者貧富各有徒親朋相過時<hi>過或作遇</hi>亦各有以<lb/>
娱<hi>或作亦有以歡娱</hi>陋室有文史髙門有笙竽何能辨榮悴且<lb/>
欲分賢愚<lb/>
　　　岐山下二首<hi>諸本只作一首自日暮邊火驚以上為第一篇世有灌畦暇語一書</hi>
　　　　<hi>謂子齊初應舉韓公賞之為作丹穴五色羽子齊姓程字昔範嘗著中謩三巻見因話録</hi>
<pb n="KR4c0046_WYG_001-45a"/>
　　　　<hi>則下詩似當為别篇第前詩題以岐山下此必逰鳯翔日作然四語亦不成篇此詩載之</hi>
　　　　<hi>巻未疑有脱誤</hi>
誰謂我有耳不聞鳯皇鳴朅來岐山下<hi>前漢回車朅來  朅丘傑切又</hi>
<hi>去謁切</hi>日暮邊鴻驚<hi>鴻或作火則今按上文言不聞鳯鳴  此當作鴻</hi>丹穴五色<lb/>
羽其名為鳯皇<hi>山海經丹穴之山有鳥狀如鶴五色而文名曰鳯是烏也見則天下大安寧</hi>
昔周有盛徳此鳥鳴髙岡<hi>詩巻阿鳯凰鳴矣于彼髙岡</hi>和聲隨祥風<lb/>
窅窕相飄揚<hi>窅窕或作窅窅或作窈窕或又作窅窕而舉正改窕為窈按窅即窈字既連用之不</hi>
<hi>應異體或是窅字一作窈耳  窅烏皎切窕徒了切</hi>聞者亦何事但知時俗康自<lb/>
<pb n="KR4c0046_WYG_001-45b"/>
從公旦死<hi>公或作姬</hi>千載閟其光<hi>即杜子美鳯凰臺詩所謂西伯今寂寞鳯聲亦悠悠</hi>
<hi>也</hi>吾君亦勤理遲爾一來翔<hi>易遲歸有時漢書側席遲士遲待也音穉</hi>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻一<lb/>
</p>
<p>
</p>
  </div>
</body>
</text>
</TEI>
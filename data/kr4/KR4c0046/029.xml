<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻二十九</head> <lb/>
    <p>
<pb n="KR4c0046_WYG_029-1a"/>
欽定四庫全書<lb/>
　東雅堂昌黎集註巻二十九<lb/>
　　碑誌<lb/>
　　　唐故朝散大夫商州刺史除名徙封州董府君<lb/>
　　　墓誌銘<hi>董溪即晉之子也史附晉傳謂討王承宗為行營糧料使坐盗軍資流封州至</hi>
　　　　<hi>長沙賜死誌不詳其事止曰死湘中諱之也公詩有送董溪壻陸暢云我實門下士力薄</hi>
　　　　<hi>蚋與蚊受恩不即報永負湘中墳謂溪流封州死湘中也公嘗佐董晉幕中觀其銘辭意</hi>
　　　　<hi>在言外既微而顯誠太史氏之筆哉</hi>
<pb n="KR4c0046_WYG_029-1b"/>
公諱溪字惟深丞相贈太師隴西恭惠公第二子<hi>隴西公董</hi>
<hi>晉也生四子全道全湲全素全澥溪即全湲也</hi>十九歳明两經獲第有司沈厚<lb/>
精敏未嘗有子弟之過賔接門下推舉人士侍側無虛<lb/>
口退而見其人淡若與之無情者太師賢而愛之父子<lb/>
間自為知已諸子雖賢莫敢望之太師累踐大官<hi>大或作乆非是</hi>
臻宰相致平治終始以禮號稱名臣晨昏之助蓋有賴<lb/>
云太師之平汴州<hi>師下或無之字</hi>年考益髙挈持維綱鋤削荒<lb/>
纇<hi>纇絲節淮南子明月之珠不能無纇音耒纇或作頑</hi>納之太和而已其囊筐<lb/>
<pb n="KR4c0046_WYG_029-2a"/>
細碎無遺漏繄公之功上介尚書左僕射陸公長源<hi>長源</hi>
<hi>字泳之是歳八月自前汝州刺史為宣武行軍司馬</hi>齒差太師標望絶人聞其所<lb/>
為每稱舉以戒其子楊凝孟叔度以材徳顯名朝廷<hi>或作</hi>
<hi>於朝</hi>及來佐幕府<hi>佐或作徃凝自左司郎中為檢校吏部郎中觀察判官叔度自殿中侍御史為</hi>
<hi>檢校金部員外郎度支判官</hi>詣門請交屏所挟為<hi>或作屏/棄所挟</hi>太師薨<hi>貞元</hi>
<hi>十五年二月晉卒</hi>始以秘書郎選參軍京兆府法曹<hi>選或作遷</hi>日伏<lb/>
階下與大尹争是非大尹屢黜已見<hi>大或並作太</hi>歳中奏為<lb/>
司録參軍與一府政<hi>音與  預</hi>以能拜尚書度支員外郎遷<lb/>
<pb n="KR4c0046_WYG_029-2b"/>
倉部郎中萬年令兵誅恒州<hi>成徳軍也</hi>改度支郎中攝御史<lb/>
中丞為糧料使<hi>元和四年十月以神䇿軍中尉吐突承璀為鎮州行營招討處置使征王承宗</hi>
<hi>以溪及于臯謨為東道行營糧料使</hi>兵罷<hi>元和五年七月赦承宗</hi>遷商州刺史糧料<lb/>
吏有忿争相牽告者事及於公因徵下御史獄<hi>因方作顯云漢</hi>
<hi>韓安國傳由此顯結於漢當用此義作今按此召對獄耳與方所引者不類當只  因</hi>公不與吏<lb/>
辨一皆引伏受垢除名徙封州元和六年五月十二日<lb/>
死湘中年四十九<hi>州下方本無年月日但於湘中下云年若干今以晁本定按唐書元和七</hi>
<hi>年立遂王為太子亦與下又相應二年糧料吏有忿争相告言五月溪臯謨皆坐贓數千緡勑貸死流臯謨春</hi>
<pb n="KR4c0046_WYG_029-3a"/>
<hi>州溪封州行至潭州並遣中使賜死權徳輿傳亦云董溪于臯謨以運糧使盜糧料流嶺南憲宗悔其輕詔中</hi>
<hi>使半道殺之</hi>明年立皇太子有赦令許歸葬<hi>元和七年七月立遂王宥為太</hi>
<hi>子大赦天下</hi>其子居中始奉喪歸元和八年十一月甲寅葬<lb/>
于河南河南縣萬安山下太師墓左夫人鄭氏祔公凡<lb/>
再娶皆鄭氏女生六子四男二女長曰全正慧而早死<lb/>
次曰居中好學善為詩張籍稱之次曰從直<hi>下或有次字</hi>曰<lb/>
居敬尚小長女嫁吳郡陸暢其季女後夫人之子公之<lb/>
母弟全素孝慈友弟公坐事棄同官令歸公殁比葬三<lb/>
<pb n="KR4c0046_WYG_029-3b"/>
年哭泣如始喪者大臣髙其行白為太子舍人將葬<hi>將𦵏</hi>
<hi>下方有中字云以上文考之無者為是然世系表全素太子中書舍人通作中舍一云中書舍人又安知全素</hi>
<hi>不自舍人遷中舍邪而今按中字有則前後皆當有無則皆當無不應前無  後有也審如方説此志亦必是</hi>
<hi>未遷時作况它本自有無中字者今姑从之不必曲為之説也</hi>舍人與其季弟澥問銘<lb/>
於太史氏韓愈<hi>元和八年正月公為比部郎中史館修撰</hi>愈則為之銘辭曰<lb/>
物以久弊或以轢毁<hi>音轢  櫪</hi>考致要歸孰有彼此由我者<lb/>
吾不我者天斯而以然其誰使然<lb/>
　　　貞曜先生墓誌銘<hi>先生孟郊也湖州武康人以詩名康人謂孟詩韓筆故公</hi>
<pb n="KR4c0046_WYG_029-4a"/>
　　　　<hi>誌及銘皆以詩稱之</hi>
唐元和九年歳在甲午八月已亥<hi>已或作乙考唐厯是月無乙亥也</hi>貞<lb/>
曜先生孟氏卒無子其配鄭氏以告愈走位哭<hi>走或作赴位或</hi>
<hi>作泣</hi>且召張籍㑹哭明日使以錢如東都供葬事諸嘗與<lb/>
徃來者咸來哭弔<hi>嘗或作常</hi>韓氏遂以書告興元尹故相餘<lb/>
慶<hi>元和元年三月以故相鄭餘慶為山南西道節度使</hi>閠月<hi>是歳閠八月</hi>樊宗師使來<lb/>
弔告葬期<hi>時宗師自太子舍人持母喪在東都</hi>徴銘<hi>下或有於愈字</hi>愈哭曰嗚呼<lb/>
吾尚忍銘吾友也夫興元人以幣如孟氏賻<hi>人或作尹</hi>且來<lb/>
<pb n="KR4c0046_WYG_029-4b"/>
商家事<hi>家事謂孟郊家事公集有與鄭餘慶書云再奉示問皆縁孟家事又云樊宗師在東都經營孟</hi>
<hi>家事不啻如已其言大抵與此誌合</hi>樊子使來速銘曰不則無以掩諸幽<lb/>
乃序而銘之先生諱郊字東野父庭玢<hi>音彬</hi>娶裴氏女而<lb/>
選為崑山尉生先生及二季酆郢而卒先生生六七年<lb/>
<hi>天寳十年郊生</hi>端序則見長而愈騫<hi>則見或/作有法</hi>涵而揉之<hi>或作足</hi>内<lb/>
外完好色夷氣清可畏而親及其為詩劌目鉥心<hi>劌利傷也</hi>
<hi>茍子不茍篇亷而不劌鉥長針也説文綦鍼也  劌居衛切鉥時橘切</hi>刃迎縷觧<hi>刃或作物</hi>鉤<lb/>
章棘句掐擢胃腎<hi>胃腎或作皆盡書掐音淊掐捾也廣韻引周  師乃掐捾</hi>神施鬼<lb/>
<pb n="KR4c0046_WYG_029-5a"/>
設閒見層岀唯其大翫於詞而與世抹摋<hi>或作採掇从閣杭南唐本</hi>
<hi>云字林抹摋掃㓕也漢谷永傳末殺災異</hi>人皆劫劫我獨有餘有以後時開<lb/>
先生者曰<hi>開或作聞</hi>吾既擠而與之矣<hi>擠或作儕</hi>其猶足存邪年<lb/>
㡬五十始以尊夫人之命來集京師從進士試既得即<lb/>
去<hi>貞元十二年吕渭知舉郊登第年五十四</hi>間四年又命來選為溧陽尉<hi>又下</hi>
<hi>或有以字  溧音栗</hi>迎侍溧上<hi>溧陽有投金瀨平陵城林薄䝉翳下有積水郊閒徃坐水旁裴回賦</hi>
<hi>詩而曹務多廢令白府以假尉代之分其半俸</hi>去尉二年而故相鄭公尹河南<lb/>
奏為水陸運從事<hi>陸下或有轉字元和元年十一月以鄭餘慶為河南尹水陸轉運使李翺</hi>
<pb n="KR4c0046_WYG_029-5b"/>
<hi>分司洛中與郊善薦之餘慶以為判官</hi>試恊律郎親拜其母於門内<hi>或無内字</hi>
母卒五年而鄭公以節領興元軍<hi>元和九年三月以餘慶為興元尹</hi>奏<lb/>
為其軍參謀試大理評事挈其妻行之興元<hi>或無之興元字</hi>次<lb/>
于閿鄉<hi>大閿音聞詳見前巻  理評事王君墓誌</hi>暴疾卒年六十四買棺以<lb/>
歛以二人輿歸酆郢皆在江南<hi>酆郢家湖州武康縣湖屬江南</hi>十月庾<lb/>
申樊子合凡贈賻而葬之洛陽東其先人墓左<hi>樊子樊宗師</hi>
以餘財附其家而供祀<hi>或無而供祀字有以俟字或無供祀字有俟字</hi>將葬張<lb/>
籍曰先生掲徳振華於古有光<hi>或無古有光字</hi>賢者故事有易<lb/>
<pb n="KR4c0046_WYG_029-6a"/>
名况士哉<hi>杭本無賢者下十字</hi>如曰貞曜先生則姓名字行有載<lb/>
不待講説而明<hi>待或作從非是</hi>皆曰然遂用之初先生所與俱<lb/>
學同姓簡<hi>簡字㡬道</hi>於世次為叔父由給事中觀察浙東<hi>元和</hi>
<hi>九年九月簡自給事中為浙東觀察使</hi>曰生吾不能舉死吾知恤其家銘<lb/>
曰<lb/>
於戲貞曜維執不猗維岀不訾<hi>或無戲字執或作持或無維執不猗一句或此</hi>
<hi>句在維岀不訾之下訾凡數義集韻云思也毁也思不稱意也惟前漢書訾讀與貲同顔師古注多財也若曰</hi>
<hi>不貲則貧也猗亦二義詩那云猗歟歎辭也節南山云有寔其猗鄭氏注倚也若曰不猗則無所倚也東野以</hi>
<pb n="KR4c0046_WYG_029-6b"/>
<hi>貧出仕而中立不倚卒至於無所施為止用昌其詩銘意如是而已</hi>維卒不施以昌其詩<hi>蘇子</hi>
<hi>瞻嘗舉此以問王定國當昌其身耶昌其詩也來詩下語不契作詩答之有云昌身如飽腹飽盡還腹飢昌詩</hi>
<hi>如膏面為人作容姿不如昌其氣欝欝老不衰雖云老不衰却懷安所之不如昌其志志一氣自隨飬之塞天</hi>
<hi>地孟軻不吾欺公謂東野昌其詩而東坡乃云不如昌其志盖蘇嘗讀東野詩有未足當韓豪之句不為所取</hi>
<hi>也</hi>
　　　唐故秘書少監贈絳州刺史獨孤府君墓誌銘<lb/>
　　　　<hi>獨孤郁有傳事多出此誌</hi>
君諱郁字古風河南人<hi>河南洛陽人</hi>常州刺史贈禮部侍郎<lb/>
<pb n="KR4c0046_WYG_029-7a"/>
憲公諱及之第二子<hi>及字至之代宗時官常州刺史二子朗郁</hi>憲公躬孝踐<lb/>
行篤實而辨於文勸飭指誨以進後生<hi>舊史公傳大厯貞元閒文士多</hi>
<hi>尚古學效楊雄董仲舒之述作而獨孤及梁肅最稱淵奥愈從其徒游鋭意鑽仰欲自振於一代</hi>名聲<lb/>
垂延紹徳惟克君生之年憲公殁世<hi>大厯十二年四月二十九日卒年五</hi>
<hi>十三時郁始二歳</hi>與其兄朗<hi>朗即/用晦</hi>畜於伯父氏<hi>郁始生而孤與朗育於伯父汜</hi>
始㣲有知則好學問咨禀教飭不煩提諭月開日益卓<lb/>
然早成年二十四登進士第<hi>貞元十二年郁與朗同來舉進士時郁年二十二十四</hi>
<hi>年郁乃登第</hi>時故相太常權公掌岀詔文<hi>時權徳輿為中書舍人人知制誥</hi>
<pb n="KR4c0046_WYG_029-7b"/>
臨一時<hi>望或作迎</hi>登君於門歸以其子<hi>歸或作妻</hi>選授奉禮郎楊<lb/>
於陵為華州署君鎮國軍判官奏授恊律郎<hi>晁本無奉禮至奏授</hi>
<hi>十八字</hi>朋遊益附華問彌大元和元年對詔策拜右拾遺<lb/>
<hi>元和元年四月應材識兼茂明於體用科中第三辛酉為右拾遺</hi>二年兼職史館<hi>兼史館修</hi>
<hi>撰</hi>四年遷右補闕詔中貴人承璀<hi>七罪切</hi>將兵誅王承宗<lb/>
河北君奏疏諌召見問狀有言動聴其後上將有所相<lb/>
不可於衆君與起居舍人李約交章指摘事以不行五<lb/>
年遷起居郎為翰林學士愈被親信有所補助權公既<lb/>
<pb n="KR4c0046_WYG_029-8a"/>
相君以嫌自列<hi>元和五年九月徳輿同平章事郁以嫌自列守本官起居郎</hi>改尚書<lb/>
考功員外郎復史館職<hi>郁以徳輿故辭翰苑憲宗曰徳輿乃有此佳壻因詔宰相髙選</hi>
<hi>世族故杜琮尚岐陽公主然帝猶謂不如徳輿之得郁也因拜為考功員外郎充史館修撰判院事</hi>七年<lb/>
以考功知制誥入謝因賜五品服八年遷駕部郎中職<lb/>
如初權公去相復入翰林<hi>元和八年徳輿罷相一月復以郁為翰林學士</hi>九年<lb/>
以疾罷尋遷秘書少監<hi>元和九年以疾辭内職十月改祕書少監</hi>即閑于郊<lb/>
<hi>謂屏居鄠縣閑下或有居字</hi>十年正月病遂殆甲午輿歸卒於其家<lb/>
贈絳州刺史<hi>晁本有上五字本或繫於年四十下方並無</hi>年四十男子二人<lb/>
<pb n="KR4c0046_WYG_029-8b"/>
長曰某早死次曰天官始十歳<hi>傳云子庠字賢府喪父始十歳此云天官豈小</hi>
<hi>字耶</hi>有至性聞呼父官與聞弔客至輙號泣以絶女子一<lb/>
人夫人天水權氏贈太子太保貞孝公臯之承孫<hi>承孫字未</hi>
<hi>詳</hi>故相今太常徳輿之女𦙍慶配良是似是宜<hi>是似方作是以</hi>
<hi>而今按是似是宜承上句言𦙍慶  似配良而宜也方似作以非是</hi>四月已酉其兄右拾<lb/>
遺朗以喪東葬河南壽安之甘泉鄉家塋憲公墓側<hi>家或</hi>
<hi>作冢</hi>將以五月壬申窆<hi>彼騐/切</hi>謂愈曰子知吾弟久<hi>知或作與久或</hi>
<hi>作友</hi>敢屬以銘銘曰<lb/>
<pb n="KR4c0046_WYG_029-9a"/>
於右風襮順而裏方<hi>詩繡衣朱襮謂衣領之在外者於下或有乎字  今按上篇四言不</hi>
<hi>應首句為三字此乃雜言或有此三字句也  襮布谷切又音博</hi>不耀其章其剛不傷<lb/>
戴美世令<hi>戴或作載令或作命其今按此言戴前人之美而世  令徳也</hi>而年再不贏<lb/>
惟後之成<lb/>
　　　唐故虞部員外郎張府君墓誌銘<hi>張府君卒葬之年月日誌</hi>
　　　　<hi>皆不書以公祭文考之公時在京師以考公郎知制誥季友歸葬長安公於是乎祭之且</hi>
　　　　<hi>誌其墓時元和十年也</hi>
尚書虞部員外郎安定張君諱季友字孝權年五十四<lb/>
<pb n="KR4c0046_WYG_029-9b"/>
病卒東都明年<hi>明下或無年字或作月</hi>兄子塗與其弟庾掞等<hi>庾掞</hi>
<hi>或作庚揆</hi>䕶柩歸葬長安縣馬額原夫人北海唐氏之封前<lb/>
事塗進韓氏門伏哭庭下曰<hi>或無曰字</hi>叔父且死㡬於不能<lb/>
言矣張目而言曰<hi>張目方从杭本無目字云後漢嚴光傳良久張目熟眎然此恐當从杭本</hi>
<hi>為正本今按方知古有張目字而必以杭  為正殊不可曉今从諸本</hi>吾不可無告韓君<lb/>
别藏而不得韓君記猶不葬也塗為書致吾意已而自<lb/>
署其末與封敢告以請愈既與為禮發書云云其末有<lb/>
複語千萬永訣八字<hi>或無末有字</hi>名日月與封<hi>日月一作月日</hi>皆孝<lb/>
<pb n="KR4c0046_WYG_029-10a"/>
權迹孝權與余同年進士<hi>貞元八年中進士第八與公同年</hi>其上世有<lb/>
暠者當字文時為車騎大將軍鄜城太守卒葬河北謚<lb/>
曰忠公至孝權間五世矣孝權大父諱孝先<hi>或作奉先</hi>太子<lb/>
通事舍人父諱庭光贈綏州刺史綏州之卒<hi>杭本史下無綏州字</hi>
<hi>非是</hi>孝權蓋尚小母曰太原縣君卒<hi>卒上或有複岀縣君字</hi>既葬孝<lb/>
權守墓樹松栢三年而後歸選為河南府文學<hi>或無府字</hi>去<lb/>
官徐州使拜章請為判官<hi>貞元十六年六月以張建封之子愔為徐州團練使</hi>授<lb/>
恊律郎孝權始不痛絶詔下大悔即詐稱疾不言三年<lb/>
<pb n="KR4c0046_WYG_029-10b"/>
元和初徐使死<hi>元和元年十一月愔卒</hi>孝權疾即日已試判入髙<lb/>
等授鄠縣尉<hi>古鄠胡  切</hi>明年故相趙宗儒鎮荆南以孝權<lb/>
為判官拜監察御史經二年拜真御史明年分司東臺<lb/>
轉殿中<hi>轉殿中侍御史</hi>按皇甫氏子母病不侍走京師求試職<lb/>
宰相怒曰吾故皇甫氏御史助所善相戲法侮我皇甫<lb/>
媪何疾<hi>媪母老稱也漢書常從王媪負貰酒  媪音<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>銜未决皇甫母病果死<lb/>
得觧遷留司虞部員外郎<hi>謂分司東都也</hi>孝權為人孝謹與人<lb/>
語恐傷之而時嶷嶷有立<hi>立嶷魚  切</hi>與孝權游者極衆而<lb/>
<pb n="KR4c0046_WYG_029-11a"/>
獨以其死累余可尚也已是為銘<hi>此下或注銘亡二字或注疑闕銘詞字</hi>
　　　唐故檢校尚書左僕射右龍武軍統軍劉公墓<lb/>
　　　誌銘<hi>一本檢校上有金紫光禄大夫字僕射下有兼御史大夫字統軍下有知軍事上柱</hi>
　　　　<hi>國彭城郡開國公食邑二千户贈潞州大都督字公既為劉統軍作此誌又為作碑銘碑</hi>
　　　　<hi>銘見前二十七巻</hi>
公諱昌裔字光後本彭城人曾大父諱承慶朔州刺史<lb/>
大父巨敖好讀老子莊周書為太原晉陽令再世宦北<lb/>
方<hi>宦或作官</hi>樂其土俗遂著籍太原之陽曲曰自我為此邑<lb/>
<pb n="KR4c0046_WYG_029-11b"/>
人可也何必彭城父訟<hi>或作誦避今按名訟無理疑  諱而改</hi>贈右散騎<lb/>
常侍公少好學問始為兒時重遲不戲<hi>音遲  穉</hi>恒若有所<lb/>
思念計畫及壯自試以開吐蕃説于邉將不售入三蜀<lb/>
從道士遊久之蜀人苦楊琳冦掠公單船往説琳感欷<lb/>
雖不即降約其徒不得為虐<hi>唐史昌裔傳云入蜀楊惠琳反昌裔説之惠琳之亂</hi>
<hi>在夏州歳月相逺惠琳事詳見崔寧傳</hi>琳降公常隨琳不去琳死脱身亡<lb/>
沈浮河朔之間建中中曲環招起之<hi>按新傳曲環方攻濮州表為判官</hi>
為環檄李納<hi>建中二年七月平盧淄青節度李正已卒子納自稱為留後</hi>指摘切刻<lb/>
<pb n="KR4c0046_WYG_029-12a"/>
納悔恐動心恒魏皆疑惑氣懈<hi>恒謂成徳節度使李惟岳魏謂魏博節度使田</hi>
<hi>悦</hi>環封奏其本徳宗稱焉環之㑹下濮州戰白塔救寧<lb/>
陵襄邑<hi>二縣並屬宋州</hi>撃李希烈陳州城下<hi>興元元年閏十月李希烈遣将翟崇</hi>
<hi>暉悉衆圍陳州宋亳節度使劉洽遣隴右幽州節度使曲環將兵三萬救之十一月敗崇暉於州西擒之以献</hi>
公常在軍間環領陳許軍公因為陳許從事以前後功<lb/>
勞累遷檢校兵部郎中御史中丞營田副使吳少誠乗<lb/>
環喪引兵叩城留後上官説咨公以城守<hi>説或作涗與舊史合</hi>所<lb/>
以能擒誅叛將<hi>擒或作檢昌今按此謂安國寧謀以城降賊  裔密計斬之當作擒</hi>為抗<lb/>
<pb n="KR4c0046_WYG_029-12b"/>
拒令敵人不得其便圍觧拜陳州刺史韓全義敗引軍<lb/>
走陳州求入保公自城上揖謝全義曰公受命詣蔡何<lb/>
為來陳公無恐賊必不敢至我城下明日領騎歩十餘<lb/>
抵全義營全義驚喜迎拜歎息殊不敢以不見舍望公<lb/>
改授陳許軍司馬上官説死拜金紫光禄大夫檢校工<lb/>
部尚書代説為節度使命界上吏不得犯蔡州人曰俱<lb/>
天子人奚為相傷少誠吏有來犯者捕得縛送曰妄稱<lb/>
彼人公宜自治之少誠慙其軍<hi>公誌李郱亦曰尹慙其庭中人漢袁盎為吳相</hi>
<pb n="KR4c0046_WYG_029-13a"/>
<hi>告歸道逢丞相申屠嘉下車拜謁丞相從車上謝盎還愧其吏公所謂慙其軍慙其庭中人語出此耳</hi>亦<lb/>
禁界上暴者两界耕桑交跡吏不何問<hi>何或作呵漢賈誼傳大譴大何</hi>
<hi>衛綰傳不孰何顔曰何即問也何上或有可字亦非是  今按過秦論云陳利兵而誰何顔注云問之曰此為</hi>
<hi>誰人何人也亦此義</hi>封彭城郡開國公就拜尚書右僕射元和七<lb/>
年得疾視政不時八年五月涌水岀他界過其地防穿<lb/>
不補没邑屋流殺居人拜疏請去職即罪詔還京師<hi>始昌</hi>
<hi>裔代説為節度也憲宗惡其自立欲召之而重生變宰相李吉甫曰陞下乗人心愁苦可召也遂以韓臯代之</hi>
<hi>至長樂驛知帝意因稱風眩卧第歳中卒史與誌少異誌為之諱耶</hi>即其日與使者俱西<lb/>
<pb n="KR4c0046_WYG_029-13b"/>
大熱旦暮馳不息疾大發左右手轡止之公不肯曰吾<lb/>
恐不得生謝天子上益遣使者勞問勑無亟行至則不<lb/>
得朝矣天子以為恭即其家拜檢校左僕射右龍武軍<lb/>
統軍知軍事十一月某甲子薨年六十二<hi>某下或有日字下同</hi>上<lb/>
為之一日不視朝贈潞州大都督命郎弔其家<hi>郎下或有中字</hi>
明年某月某甲子葬河南某縣某鄉某原公不好音聲<lb/>
不大為居宅於諸帥中獨然夫人邠國夫人武功蘇氏<lb/>
子四人嗣子光禄主簿縱學於樊宗師士大夫多稱之<lb/>
<pb n="KR4c0046_WYG_029-14a"/>
長子元一朴直忠厚便弓馬<hi>便或作使非是</hi>為淮南軍衙門將<lb/>
次子景陽景長皆舉進士葬得日相與選使者哭拜階<lb/>
上使來乞銘銘曰<lb/>
提將之符尸我一方配古侯公維徳不爽<hi>楚辭厲而不爽些注楚人</hi>
<hi>謂羮敗曰爽  爽平聲</hi>我銘不亡後人之慶<hi>慶讀若𦍑離騷云慶夭悴而喪榮沈存中</hi>
<hi>云古人諧聲如慶字多與章字恊韻孝孫有慶萬夀無疆黍稷稻粱農夫之慶是也集韻並入平聲</hi>
　<lb/>
　<lb/>
<pb n="KR4c0046_WYG_029-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻十二</head> <lb/>
    <p>
<pb n="KR4c0046_WYG_012-1a"/>
欽定四庫全書<lb/>
　東雅堂昌黎集註巻十二<lb/>
　　雜著<lb/>
　　　獲麟解<hi>爾雅曰麟麕身牛尾一角獲麟事見春秋魯哀公十四年元和七年麟見東川</hi>
　　　　<hi>或疑公因此而作解然李翺嘗書此文以贈陸傪曰韓愈非兹世之文古之文也其詞與</hi>
　　　　<hi>意適則孟軻既没亦不見其有過於斯者傪死於貞元十八年則此文非元和間作也</hi>
　　　　<hi>今按此文有激而託意之詞非必為元和獲麟而作也</hi>
麟之為靈昭昭也詠於詩書於春秋<hi>書或作載</hi>雜出於傳記<lb/>
<pb n="KR4c0046_WYG_012-1b"/>
百家之書雖婦人小子皆知其為祥也然麟之為物不<lb/>
畜於家不恒有於天下其為形也不類非若馬牛犬豕<lb/>
豺狼麋鹿然<hi>馬牛或作牛馬鹿然或作鹿之狀或無之字皆非是</hi>然則雖有麟不<lb/>
可知其為麟也角者吾知其為牛鬛者吾知其為馬犬<lb/>
豕豺狼麋鹿吾知其為犬豕豺狼麋鹿<hi>下或有也字</hi>惟麟也<lb/>
不可知則其謂之不祥也亦宜雖然麟之出必有聖人<lb/>
在乎位麟為聖人出也聖人者必知麟麟之果不為不<lb/>
祥也又曰麟之所以為麟者以德不以形<hi>下或有也字</hi>若麟<lb/>
<pb n="KR4c0046_WYG_012-2a"/>
之出不待聖人則謂之不祥也亦宜<hi>下或有也字或有哉字  宋逺</hi>
<hi>孫曰闗睢之應實無麟而若麟之瑞春秋之作實有麟而非麟之時</hi>
　　　師説<hi>栁子厚答韋中立書云今之世不聞有師獨韓愈不顧流俗犯笑侮收召後學作師</hi>
　　　　<hi>説因杭顔為師愈以是得狂名又報嚴厚輿書云僕才能勇敢不如韓退之故不為人師</hi>
　　　　<hi>人之所見有同異以以韓責我余觀退之師説云弟子不必不如師師不必賢於弟子其</hi>
　　　　<hi>言非好為人師者也學者不歸子厚歸退之故子厚有此説耳</hi>
古之學者必有師師者所以傳道受業解惑也人非生<lb/>
而知之者孰能無惑惑而不從師其為惑也終不解矣<lb/>
<pb n="KR4c0046_WYG_012-2b"/>
生乎吾前其聞道也固先乎吾吾從而師之<hi>閣本無此五字非是</hi>
生乎吾後其聞道也亦先乎吾吾從而師之吾師道也<lb/>
夫庸知其年之先後生於吾乎<hi>庸或从閣杭作豈或并有二字而無夫字皆非</hi>
<hi>是</hi>是故無貴無賤無長無少道之所存師之所存也<hi>存一</hi>
<hi>作資或無也字</hi>嗟乎<hi>嗟上或有咨字非是</hi>師道之不傳也久矣欲人之無<lb/>
惑也難矣古之聖人其出人也逺矣猶且從師而問焉<lb/>
今之衆人其下聖人也亦逺矣而恥學於師<hi>且或作已下或作去</hi>
<hi>皆非是</hi>是故聖益聖愚益愚聖人之所以為聖愚人之所<lb/>
<pb n="KR4c0046_WYG_012-3a"/>
以為愚其皆出於此乎<hi>一作矣</hi>愛其子擇師而教之於其<lb/>
身也則恥師焉惑矣彼童子之師授之書而習其句讀<lb/>
者非吾所謂傳其道解其惑者也<hi>非上或有也字方云讀音豆周禮天官注</hi>
<hi>徐邈讀馬融笛賦作句投徒鬬切何休公羊序失其句讀不音山谷和黄冕仲詩只从如字</hi>句讀之<lb/>
不知惑之不解或師焉或不焉小學而大遺吾未見其<lb/>
明也巫醫樂師百工之人不恥相師士大夫之族曰師<lb/>
曰弟子云者則羣聚而笑之問之則曰彼與彼年相若<lb/>
也道相似也<hi>似一作類</hi>位卑則足羞官盛則近諛<hi>盛或作大按官盛語</hi>
<pb n="KR4c0046_WYG_012-3b"/>
<hi>見中庸</hi>嗚呼師道之不復可知矣巫醫樂師百工之人君<lb/>
子不齒<hi>或作鄙之</hi>今其智乃反不能及其可怪也歟<hi>其可或無其字</hi>聖<lb/>
人無常師孔子師郯子萇𢎞師襄老聃<hi>句絶</hi>郯子之徒其賢<lb/>
不及孔子<hi>孔子至周問禮於老聃放樂於萇𢎞史記曰孔子學鼔琴於師襄子左氏傳曰郯子來朝</hi>
<hi>孔子問少昊氏以鳥名官之故萇萇音長郯音談國名也方無孔子師郯子五字而以  𢎞師襄老聃六字連</hi>
<hi>下句郯子之徒為句曰校本一云郯子下當有數子二字其上當存孔子師三字為是  今按孔子見郯子在</hi>
<hi>適周見萇𢎞老聃之前而聖人無常師本杜氏注問官各語故此上句既叙孔子所師四人而再舉郯子之徒</hi>
<hi>則三子在其中矣方氏知當存孔子師字而不知當并存上郯子二字乃以下郯子二字屬上句讀之而疑郯</hi>
<pb n="KR4c0046_WYG_012-4a"/>
<hi>子之下更有數子二字誤矣</hi>孔子曰三人行則必有我師<hi>子下有曰字方从杭</hi>
<hi>本云論語本無則字曰字似不當有</hi>是故弟子不必不如師師不必賢於<lb/>
弟子<hi>故上或無是字</hi>聞道有先後術業有專攻如是而巳李氏<lb/>
子蟠年十七<hi>蟠貞元十九年進士</hi>好古文六藝經傳皆通習之不<lb/>
拘於時學於余<hi>學上或有請字無下余字</hi>余嘉其能行古道作師説<lb/>
以貽之<lb/>
　　　進學解<hi>進學解出於東方朔客難揚雄解嘲而者公過之孫樵所謂韓文公以進學解窮</hi>
　　　　<hi>此也孫樵又與王霖書曰玉川子月蝕詩韓吏部進學解莫不抜地倚天句句欲活讀之</hi>
<pb n="KR4c0046_WYG_012-4b"/>
　　　　<hi>如赤手捕長蛇不施鞚勒騎生馬急不得暇莫不捉搦據本傳云再為國子博士既才高</hi>
　　　　<hi>數黜官又下遷乃作進學解以自喻執政竒其才改比部郎中史館修撰元和八年三月</hi>
　　　　<hi>二十三日也</hi>
國子先生晨入太學招諸生立館下<hi>招或作召</hi>誨之曰業精<lb/>
于勤荒于嬉行成于思毁于隨方今聖賢相逢治具畢<lb/>
張拔去兇邪登崇畯良<hi>畢或作必畯或作俊古文尚書俊皆作畯公佗文石本多用畯</hi>
<hi>字新舊史同上</hi>占小善者率以録<hi>占去聲</hi>名一藝者無不庸爬羅<lb/>
剔抉<hi>爬或作把決爬蒲巴切抉於  切</hi>刮垢磨光蓋有幸而獲選孰云<lb/>
<pb n="KR4c0046_WYG_012-5a"/>
多而不揚諸生業患不能精無患有司之不明<hi>之不或作不能</hi>
<hi>非是</hi>行患不能成無患有司之不公言未既有笑于列者<lb/>
曰先生欺余哉弟子事先生於兹有年矣<hi>年或作時云考舊史公時</hi>
<hi>以職方下遷蓋非久於博士三今按此文恐非職方左遷時作説見下  年博士注</hi>先生口不絶<lb/>
吟於六藝之文<hi>吟或作唫</hi>手不停披於百家之編記事者必提<lb/>
其要<hi>記或作紀</hi>纂言者必鉤其𤣥貪多務得細大不捐焚膏<lb/>
油以繼晷<hi>焚或作燒</hi>恒兀兀以窮年<hi>兀兀或作矻矻</hi>先生之業可謂<lb/>
勤矣<hi>之下或有於字</hi>觝排異端攘斥佛老補苴罅漏張皇幽眇<lb/>
<pb n="KR4c0046_WYG_012-5b"/>
<hi>衣弊不補履决不苴吕氏春秋語抗辭幽説閎意眇㫖見揚子雲解難  罅呼訝切</hi>尋墜緒之茫<lb/>
茫<hi>或作芒芒</hi>獨旁搜而逺紹障百川而東之<hi>障或作停禮記鯀鄣洪水音章</hi>
廻狂瀾於既倒先生之於儒可謂有勞矣<hi>或無有字</hi>沈浸醲<lb/>
郁<hi>醲或作釀</hi>含英咀華<hi>張子韶曰文字有眼目處當涵泳之使書味存於胷中則益矣韓子曰沈</hi>
<hi>浸醲郁含英咀華正謂此  咀在吕切</hi>作為文章其書滿家上規姚姒<hi>姚姒</hi>
<hi>舜禹姓切姒徐里</hi>渾渾無涯<hi>無或作亡或作之非是揚子曰虞夏之書渾渾爾  渾渾胡本切</hi>
周誥殷盤佶屈聱牙<hi>聱廣雅謂不入人語也佶屈聱牙皆艱澁貎  佶其乙切屈求勿切</hi>
<hi>聱牛交切</hi>春秋謹嚴左氏浮誇易竒而法詩正而葩下逮莊<lb/>
<pb n="KR4c0046_WYG_012-6a"/>
騷太史所録子雲相如同工異曲先生之於文<hi>一作德或作儒</hi>
<hi>或作得非是</hi>可謂閎其中而肆其外矣少始知學勇於敢為<lb/>
長通於方左右具宜<hi>具或作其或作且</hi>先生之於為人可謂成<lb/>
矣<hi>或無為字</hi>然而公不見信於人私不見助於友跋前躓後<lb/>
<hi>躓多作㚄詩云載㚄其尾説文與㚄義通</hi>動輙得咎暫為御史遂竄南夷<hi>遂或</hi>
<hi>作逐謂貞元十九年為監察御史謫陽山令也</hi>三年博士冗不見治<hi>年方作為謂貞元末</hi>
<hi>為四門博士元和初為國子博士今復下遷諸本多作三年樊謂公元和元年六月為博士四年六月遷都官</hi>
<hi>史謂三嵗為真蓋三年也有今按洪譜則樊説為是當作三年唐本詩注行狀皆  三年字何煩曲説乎然洪</hi>
<pb n="KR4c0046_WYG_012-6b"/>
<hi>亦附三為之説則又誤矣楚詞雖過失猶弗治  治陳之切</hi>命與仇謀取敗幾時<hi>取或</hi>
<hi>作其</hi>冬煖而兒號寒年豐而妻啼飢<hi>豐或作登</hi>頭童齒豁竟死<lb/>
何禆不知慮此而反教人為<hi>或無而字</hi>先生曰吁子來前夫<lb/>
大木為杗<hi>爾雅杗廇謂之梁説文云杗屋大梁也  杗武方莫郎二切又音盲</hi>細木為桷<lb/>
<hi>詩松桷有梴左氏傳子尾抽桷擊屝注桷椽也  桷音角</hi>欂櫨侏儒<hi>爾雅云欂柱也櫨柱上跗欂一</hi>
<hi>名枅櫨一名楶侏儒一名棁字或作株檽  欂音薄櫨音盧</hi>椳闑扂楔<hi>椳戸樞闑在地謂之臬註</hi>
<hi>即門橜也扂闗牡也楔門両傍木並見爾雅廣韻  椳烏回切闑魚烈切扂徒㸃切楔音屑</hi>各得其<lb/>
宜施以成室者匠氏之工也<hi>或無冝字室下有屋字工作功淮南子曰賢主之用</hi>
<pb n="KR4c0046_WYG_012-7a"/>
<hi>人也猶巧工之制木也大者以為舟航梁棟小者以為楫楔脩者以為欄榱短者以為朱儒枅櫨無小大脩短</hi>
<hi>皆得其所宜規矩方圓各有所施天下之物莫凶於雞毒烏頭也然而良醫囊而藏之有所用也是故林莾之</hi>
<hi>材猶不弃者而况於人乎公言蓋祖此而宜施二字當為一節</hi>玉札丹砂赤箭青芝牛<lb/>
溲馬勃敗鼓之皮俱收並畜待用無遺者醫師之良也<lb/>
登明選公雜進巧拙紆餘為妍卓犖為傑<hi>卓犖或作犖犖  犖吕角</hi>
<hi>切</hi>校短量長惟器是適者<hi>是一作所</hi>宰相之方也昔者孟軻<lb/>
好辯孔道以明轍還天下卒老於行荀卿守正大論是<lb/>
𢎞<hi>荀卿至是𢎞八字方从舊史如此又云文苑上文皆同惟是𢎞作以興蓋國初以諱避也閣本亦只作大</hi>
<pb n="KR4c0046_WYG_012-7b"/>
<hi>論以正為王以論為倫自苑本也而新史又易守為宗其訛益甚矣</hi>逃讒於楚廢死蘭陵<lb/>
<hi>史記荀卿遊於齊三為祭酒齊人或讒荀卿荀卿乃適楚春申君以為蘭陵令春申死而荀卿因家蘭陵</hi>是<lb/>
二儒者吐辭為經舉足為法絶類離倫優入聖域其遇<lb/>
於世何如也<hi>遇或作進</hi>今先生學雖勤而不繇其統言雖多<lb/>
而不要其中<hi>要平聲</hi>文雖竒而不濟於用行雖修而不顯<lb/>
於衆<hi>顯或作洎舊史四句皆無而字</hi>猶且月費俸錢<hi>俸或/作奉</hi>嵗靡廪粟<hi>靡音</hi>
<hi>縻</hi>子不知耕婦不知織乗馬從徒<hi>從才用切或作而非是</hi>安坐而<lb/>
食踵常途之促促<hi>諸本多作役役促音齪公張署墓誌抑首促促就食與此同史記申屠嘉</hi>
<pb n="KR4c0046_WYG_012-8a"/>
<hi>娖娖廉謹娖與促音義通集韻齪下二字皆出</hi>窺陳編以盗竊<hi>編或作篇</hi>然而聖主<lb/>
不加誅宰臣不見斥非其幸歟<hi>或無其字或作此非其利哉</hi>動而得<lb/>
謗名亦隨之投閒置散乃分之宜若夫商財賄之有亡<lb/>
計班資之崇庳<hi>庳下也吕氏春秋謂確乎其節之不庳也太元經亦曰山川福庳而禍高  庳</hi>
<hi>音卑</hi>忘巳量之所稱<hi>巳量或作量巳非是  稱去聲</hi>指前人之瑕疵是所<lb/>
謂詰匠氏之不以杙為楹<hi>莊子求狙猴之杙者斬杙橜也楹柱也杙小而楹大故公</hi>
<hi>以杙自喻  杙音弋</hi>而訾醫師以昌陽引年欲進其豨苓也<hi>師下或有</hi>
<hi>不字本草昌蒲一名昌陽作不以者非是楚人呼豬為豨豨苓乃豬苓也  訾音紫豨許豈切又音希</hi>
<pb n="KR4c0046_WYG_012-8b"/>
　　　本政<hi>周衰文弊老子之徒莊周唱為太古之説曰聖人不死大盜不止焚符破璽而民樸</hi>
　　　　<hi>鄙剖斗折衡而民不争殫殘天下之聖法而民始可與論議公亦原道篇既詳辨而排之</hi>
　　　　<hi>矣至是又作本政云</hi>
周之政文既其弊也<hi>其或作有或無其字似今按猶言既而弊矣既字又  及字</hi>後<lb/>
世不知其承大敷古先遂一時之術以明示民<hi>遂或作逐</hi>民<lb/>
始惑敎百氏之説以興其言曰天下可為也彼之政仁<lb/>
矣反於誼此之政敬矣戾於忠何居我其周從乎<hi>何居或無</hi>
<hi>何字或無居字我或作吾今今按何居準檀弓音姬大率此篇僻澁必其少作  或有所未通闕之可也</hi>曰<lb/>
<pb n="KR4c0046_WYG_012-9a"/>
周不及殷其殷從乎曰夏曰虞曰陶唐曰三皇氏曰遂<lb/>
古之初暴孽情飾滛志<hi>孽或作泰孽魚列切</hi>　枝辭琢正紛紊紏<lb/>
射以僻民和以導民亂嗚呼道之去世其終不復矣乎<lb/>
長民者發一號施一令民莫不悱然非矣<hi>或無然非二字  悱芳尾</hi>
<hi>切</hi>謂不可守遽變而從之譬將適千里及門而復後雖<lb/>
矻矻决不可暨<hi>或無後字暨或作洎  矻苦骨反</hi>原其始固有啓之者<lb/>
也聞於師曰古之君天下者化之不示其所以化之之<lb/>
道及其弊也易之不示其所以易之之道政以是得民<lb/>
<pb n="KR4c0046_WYG_012-9b"/>
以是淳其有作者知教化之所繇廢抑詭怪而暢皇極<lb/>
<hi>怪或作類</hi>伏文貌而尚忠質茫乎天運窅爾神化道之行也<lb/>
其庶巳乎<lb/>
　　　守戒<hi>唐自安史亂後河南河北地裂為七八蔡在當時最為近地成徳淄青連結為援所</hi>
　　　　<hi>謂今之通都大邑介於屈強之間而不知為之備者此公守戒之所以作終之曰如之何</hi>
　　　　<hi>而備之曰在得人及裴度平蔡而公之言驗太和間杜牧作守論亦公遺意歟</hi>
詩曰大邦維翰書曰以蕃王室諸侯之於天子不惟守<lb/>
土地奉職貢而巳固將有以翰蕃之也今人有宅於山<lb/>
<pb n="KR4c0046_WYG_012-10a"/>
者知猛獸之為害則必高其柴援而外施窞穽以待之<lb/>
<hi>援或云籬也攔也字當从木  窞徒散切穽慈井切</hi>宅於都者知穿窬之為盜則<lb/>
必峻其垣墻而内固扄鐍以防之<hi>鐍音决</hi>此野人鄙夫之<lb/>
所及非有過人之智而後能也今之通都大邑介於屈<lb/>
強之閒<hi>屈或作倔乂屈渠勿切強居亮切  巨兩切</hi>而不知為之備噫亦惑<lb/>
矣野人鄙夫能之<hi>野下或無人鄙二字</hi>而王公大夫反不能焉豈<lb/>
材力為有不足歟<hi>為下或有之而二字或只有之字  今詳文勢疑為字衍</hi>蓋以謂<lb/>
不足為而不為耳天下之禍莫大於不足為<hi>句下或有而不為三</hi>
<pb n="KR4c0046_WYG_012-10b"/>
<hi>字下今詳文勢疑下足字衍  文不足為者放此</hi>材力不足者次之<hi>足下或有為字非是</hi>
不足為者敵至而不知材力不足者先事而思則其於<lb/>
禍也有間矣彼之屈強者帶甲荷戈不知其多少其緜<lb/>
地則千里而與我壤地相錯<hi>與上或無而字</hi>無有丘陵江河洞<lb/>
庭孟門之闗<hi>戰國策三苖之居左彭蠡之波右洞庭之水殷紂之國左孟門而右漳滏</hi>其閒<lb/>
又自知其不得與天下齒朝夕舉踵引頸<hi>或作領</hi>冀天下<lb/>
之有事以乘吾之便此其暴於猛獸穿窬也甚矣嗚呼<lb/>
胡知而不為之備乎哉賁育之不戒童子之不抗<hi>蒯通曰孟</hi>
<pb n="KR4c0046_WYG_012-11a"/>
<hi>賁之狐疑不如童子之必至賁育古之勇力士也孟賁生抜牛角夏肓衛人力舉千鈞  賁音奔</hi>魯雞<lb/>
之不期蜀雞之不支<hi>爾雅雞大者曰蜀莊子庚桑楚篇越雞不能伏鵠卯魯雞固能之矣</hi>
<hi>向氏註云越雞小雞也魯雞大雞也今蜀雞也  按公上下文考之蜀雞當作越雞</hi>今夫鹿之於<lb/>
豹非不巍然大矣<hi>於或作與非是</hi>然而卒為之禽者爪牙之材<lb/>
不同猛怯之資殊也曰然則如之何而備之曰在得人<lb/>
　　　圬者王承福傳<hi>圬或作杇圬音烏左傳圬人以時塓館宫室杜注圬人塗者題</hi>
　　　　<hi>語正本此説不當用杇字  今按論語作杇</hi>
圬之為技賤且勞者也有業之其色若自得者聽其言<lb/>
<pb n="KR4c0046_WYG_012-11b"/>
約而盡問之王其姓承福其名世為京兆長安農夫<hi>或無</hi>
<hi>夫字</hi>天寳之亂發人為兵持弓矢十三年有官勲棄之來<lb/>
歸䘮其土田手鏝衣食<hi>鏝杇具爾雅鏝謂之杇  鏝母官切</hi>餘三十年舍<lb/>
於市之主人而歸其屋食之當焉<hi>當謂所當之直</hi>視時屋食之<lb/>
貴賤而上下其圬之傭以償之有餘則以與道路之廢<lb/>
疾餓者焉又曰粟稼而生者也若布與帛必蠶績而後<lb/>
成者也其他所以養生之具皆待人力而後完也吾皆<lb/>
頼之然人不可徧為宜乎各致其能以相生也故君者<lb/>
<pb n="KR4c0046_WYG_012-12a"/>
理我所以生者也<hi>方从閣杭本如此諸本以生或作以出令  今按所以出令與原道意同</hi>
<hi>似當从之然詳上文有三生字故此言君者理我之所以生者正承上文而言也若作出令則與上下文意皆</hi>
<hi>不協矣今當以方本為正</hi>而百官者承君之化者也<hi>或从閣杭無也字非是</hi>任<lb/>
有小大惟其所能若器皿焉食焉而怠其事必有天殃<lb/>
故吾不敢一日捨鏝以嬉<hi>一日捨鏝或作捨鏝一日</hi>夫鏝易能可力<lb/>
焉又誠有功取其直雖勞無愧吾心安焉夫力易強而<lb/>
有功也心難強而有智也<hi>智上或無有字</hi>用力者使於人用心<lb/>
者使人亦其冝也吾特擇其易為而無愧者取焉<hi>特或作故</hi>
<pb n="KR4c0046_WYG_012-12b"/>
<hi>孟子陳相見孟子道許行之言又彭更問士無事而食不可也二章孟子有食於人及食功之説公所言葢有</hi>
<hi>合於此</hi>嘻吾操鏝以入貴富之家有年矣<hi>入下或有於字</hi>有一至<lb/>
者焉又往過之則為墟矣有再至三至者焉而往過之<lb/>
則為墟矣問之其鄰<hi>問下或無之字</hi>或曰噫刑戮也或曰身旣<lb/>
死而其子孫不能有也或曰死而歸之官也<hi>死上或無曰字</hi>吾<lb/>
以是觀之非所謂食焉怠其事而得天殃者邪<hi>焉下或有而字</hi>
非強心以智而不足不擇其才之稱否而冒之者邪非<lb/>
多行可愧知其不可而強為之者邪<hi>知其不可下杭本有能字蜀本能上</hi>
<pb n="KR4c0046_WYG_012-13a"/>
<hi>又有強字或从閣本作知已之不可能又無強字複今按此數本語意皆與上文不擇其才之稱否者相  又</hi>
<hi>與本句多行可愧者不相承惟杭蜀本近是但能字亦未安而強字當在而字下耳今參取二本定為知其不</hi>
<hi>可而強為之則其上下文之義皆暢矣</hi>將貴富難守薄功而厚饗之者邪<lb/>
<hi>或無之字</hi>抑豐悴有時一去一來而不可常者邪吾之心憫<lb/>
焉是故擇其力之可能者行焉樂富貴而悲貧賤我豈<lb/>
異於人哉又曰功大者其所以自奉也薄妻與子皆養<lb/>
於我者也吾能薄而功小不有之可也<hi>我者閣作我類有之閣作有小</hi>
<hi>皆非是</hi>又吾所謂勞力者<hi>下或有也字</hi>若立吾家而力不足則<lb/>
<pb n="KR4c0046_WYG_012-13b"/>
心又勞也一身而二任焉雖聖者不可能也愈始聞而<lb/>
惑之又從而思之蓋賢者也蓋所謂獨善其身者也然<lb/>
吾有譏焉謂其自為也過多其為人也過少其學揚朱<lb/>
之道者邪揚之道不肯拔我一毛而利天下<hi>揚之上或有然字非</hi>
是而夫人以有家為勞心不肯一動其心以畜其妻子<lb/>
<hi>畜或作蕃</hi>其肯勞其心以為人乎哉雖然其賢於世之患不<lb/>
得而患失之者以濟其生之欲貪邪而亡道以䘮其身<lb/>
者其亦逺矣<hi>亡或作忘</hi>又其言有可以警余者故余為之傳<lb/>
<pb n="KR4c0046_WYG_012-14a"/>
而自鑒焉<hi>鑒或作覧或作覺今疑自鑒或當作日□</hi>
　　　五箴五首<hi>并序</hi>
人患不知其過既知之不能改是無勇也<hi>或無是字</hi>余生三<lb/>
十有八年<hi>三或作四或从閣杭蜀本云洪樊辨證詳矣</hi>髮之短者日益白齒<lb/>
之揺者日益脱聪明不及於前時道德日負於初心<hi>二於</hi>
<hi>字或並作于</hi>其不至於君子而卒為小人也昭昭矣作五箴<lb/>
以訟其惡云<lb/>
　　　游箴<lb/>
<pb n="KR4c0046_WYG_012-14b"/>
余少之時將求多能蚤夜以孜孜余今之時既飽而嬉<lb/>
蚤夜以無為<hi>余方从閣杭蜀本並作于云左傳于民生之不易于勝之不可保杜注于曰也  今</hi>
<hi>按方説不為無据然與所證之文初不相似况下文有嗚呼余乎則此于字皆是余字明矣</hi>嗚呼余<lb/>
乎其無知乎<hi>知下或無乎字</hi>君子之棄而小人之歸乎<lb/>
　　　言箴<lb/>
不知言之人烏可與言<hi>烏或作焉</hi>知言之人黙焉而其意已<lb/>
傳<hi>焉或作然</hi>幕中之辯人反以汝為叛<hi>此謂佐董晉張建封于汴徐二州時</hi>臺<lb/>
中之評人反以汝為傾<hi>此謂為監察御史坐論天旱人飢出為陽山令以汝方並作汝</hi>
<pb n="KR4c0046_WYG_012-15a"/>
<hi>以歐今按近世校本務為新竒多作倒語文乖字逆幾類  陽公所譏石公操作字之怪殊失韓公立言本意</hi>
<hi>今悉正之不敢从也</hi>汝不懲邪而呶呶以害其生邪<hi>呶音鐃</hi>
　　　行箴<hi>行或作悔</hi>
行與義乖言與法違後雖無害汝可以悔行也無邪言<lb/>
也無頗<hi>普禾切</hi>死而不死汝悔而何宜悔而休汝惡曷瘳<lb/>
宜休而悔汝善安在悔不可追<hi>追諸本皆同而方从閣杭作止  今按草書追</hi>
<hi>字近似止字二本偶以轉寫致誤而方乃以好怪取之不復計其文義之通塞可一笑也</hi>悔不可為<lb/>
思而斯得汝則弗思<lb/>
<pb n="KR4c0046_WYG_012-15b"/>
　　　好惡箴<lb/>
無善而好<hi>善方从杭蜀作悖顧今按二本蓋由下句而誤方亦不  文義而取之也</hi>不觀其<lb/>
道無悖而惡不詳其故前之所好今見其尤從也為比<lb/>
捨也為讎前之所惡今見其臧從也為愧捨也為狂維<lb/>
讎維比維狂維愧於身不祥於德不義不義不祥維惡<lb/>
之大幾如是為而不顛沛齒之尚少庸有不思今其老<lb/>
矣不慎胡為<lb/>
　　　知名箴<lb/>
<pb n="KR4c0046_WYG_012-16a"/>
内不足者急於人知霈焉有餘厥聞四馳<hi>焉或作然  聞去聲</hi>今<lb/>
日告汝知名之法勿病無聞病其曄曄昔者子路惟恐<lb/>
有聞赫然千載德譽愈尊矜汝文章負汝言語乗人不<lb/>
能揜以自取汝非其父汝非其師不請而教誰云不欺<lb/>
欺以賈憎<hi>賈音古</hi>揜以媒怨汝曽不寤以及於難小人在<lb/>
辱亦克知悔及其既寧<hi>及其或作其及</hi>終莫能戒既出汝心又<lb/>
銘汝前汝如不顧禍亦宜然<hi>禍亦方作辱則</hi>
　　　後漢三賢贊三首<hi>後漢王充王符仲長統三人者同傳公為之賛各不滿百</hi>
<pb n="KR4c0046_WYG_012-16b"/>
　　　　<hi>言而叙事略無遺者</hi>
王充者何㑹稽上虞本自元城爰來徙居<hi>充字仲任其先魏郡元城</hi>
<hi>人父誦徙居上虞</hi>師事班彪家貧無書閲書於肆市肆是遊一<lb/>
見誦憶遂通衆流閉門潛思論衡以修<hi>充歸郷里屏居教授以為俗儒</hi>
<hi>守文多失其言乃閉門潛思著論衡八十五篇</hi>為州治中自免歸歟同郡友人<lb/>
謝姓夷吾上書薦之待詔公車以病不行<hi>刺史董勤辟兖從事轉治</hi>
<hi>中自免還家友人同郡謝夷吾上書薦充才學肅宗特詔公車徴以病不行</hi>年七十餘乃作<lb/>
養性一十六篇肅宗之時終於永元<lb/>
<pb n="KR4c0046_WYG_012-17a"/>
王符節信安定臨涇好學有志為鄉人所輕<hi>或無為字人或作里</hi>
憤世著論潛夫是名<hi>符著潛夫論三十六篇以譏當時得失不欲章顯其名故號曰潛夫</hi>
<hi>論</hi>述赦之篇以赦為賊良民之甚其㫖甚明<hi>甚或作患王符述赦</hi>
<hi>篇曰今日賊良民之甚者莫大於數赦公全具此語</hi>皇甫度遼聞至乃驚衣不及<lb/>
帶屣履出迎豈若鴈門問鴈呼卿<hi>皇甫規解官歸安定鄉人有以貨得鴈門</hi>
<hi>守者謁規規臥不起既入而問卿前郡食鴈美乎有頃王符在門規素聞符名衣不及帶屣履出迎時人為為</hi>
<hi>之語曰徒見二千石不如一逢掖</hi>不仕終家吁嗟先生<lb/>
仲長統公理<hi>仲長統字公理或無仲字</hi>山陽高平謂高幹有雄志而<lb/>
<pb n="KR4c0046_WYG_012-17b"/>
無雄才<hi>謂上或有自字</hi>其後果敗<hi>并州刺史高幹素貴有名士多歸附時統過幹幹訪以當</hi>
<hi>時之事統謂幹曰君有雄志而無雄才未幾幹以并州叛卒至於敗</hi>以此有聲俶儻敢言<lb/>
<hi>俶或作倜或云俶與傳合</hi>語黙無常人以為狂生州郡㑹召稱疾不<lb/>
就著論見情初舉尚書郎<hi>舉下或有高第字字今按本傳無高第</hi>後參丞<lb/>
相軍事卒不至于榮論説古今發憤著書昌言是名<hi>著論</hi>
<hi>名曰昌言凡三十四篇</hi>友人繆襲稱其文章足繼西京<hi>文章或云考本傳當</hi>
<hi>作才章公三賛未嘗私立一語</hi>四十一終<hi>一下或有而字</hi>何其短邪嗚呼先生<lb/>
　　　諱辯<hi>舊史公傳云李賀父名晉肅不應進士而愈為賀作諱辯令舉進士蓋以是罪公而</hi>
<pb n="KR4c0046_WYG_012-18a"/>
　　　　<hi>新史則書其事於賀傳云以父名晉肅不肯舉進士愈為作諱辯然亦卒不就舉</hi>
愈與李賀書<hi>李上或有進士二字非是</hi>勸賀舉進士賀舉進士有名<lb/>
與賀争名者毁之<hi>此公自言嘗勸李賀舉進士而賀从已説舉進士有名稱故與之争名者</hi>
<hi>毁之也今方氏乃从諸本刪去名字而以有字屬下句遂使複出四字為剩語而争名二字無所承故諸本亦</hi>
<hi>有覺其誤者而并刪四字以从省雖若小勝方本然要為失韓公本指而不究毁者之情也方本又無之字亦</hi>
<hi>非是方又云康駢劇談録謂公此文因元稹而發董彦逺謂賀死元和中使稹為禮部亦不相及争名蓋當時</hi>
<hi>同試者</hi>曰賀父名晉肅賀不舉進士為是勸之舉者為非<lb/>
聽者不察也<hi>或無也字</hi>和而唱之同然一辭皇甫湜曰若不<lb/>
<pb n="KR4c0046_WYG_012-18b"/>
明白子與賀且得罪<hi>或無若字</hi>愈曰然律曰二名不偏諱釋<lb/>
之者曰謂若言徴不稱在言在不稱徴是也律曰不諱<lb/>
嫌名釋之者曰謂若禹與雨丘與蓲之類是也<hi>蓲與丘同音烏</hi>
<hi>蓲草名字或無此注</hi>今賀父名晉肅賀舉進士為犯二名律乎<lb/>
為犯嫌名律乎父名晉肅子不得舉進士若父名仁子<lb/>
不得為人乎<hi>嫌名律乎下諸本皆有此二十字或从杭本去之非是</hi>夫諱始於何<lb/>
時作法制以教天下者非周公孔子歟周公作詩不諱<lb/>
<hi>若曰克昌厥後又曰駿發爾私謂文王名昌武王名發也  若字或作周公</hi>孔子不偏諱二<lb/>
<pb n="KR4c0046_WYG_012-19a"/>
名<hi>若曰宋不足徴又曰某在斯  若字或作孔子</hi>春秋不譏不諱嫌名<hi>若衛桓公名完</hi>
<hi>無本或  若字</hi>康王釗之孫實為昭王<hi>康王名釗  釗音昭</hi>曽參之父名<lb/>
晳曽子不諱昔<hi>若曰昔者吾友又曰褐裘而弔  若字或作曽子</hi>周之時有騏<lb/>
期漢之時有杜度<hi>期字度字下或並有者字董彦逺曰騏期以姓苑考之為朞又李涪謂杜</hi>
<hi>操字伯度魏人以武帝諱謂杜度公誤用也然張仲景方自有杜度公所用或出此</hi>此其子宜如<lb/>
何諱將諱其嫌遂諱其姓乎將不諱其嫌者乎漢諱武<lb/>
帝名徹為通<hi>謂徹候為通侯蒯徹為蒯通之類</hi>不聞又諱車轍之轍為<lb/>
某字也諱吕后名雉為野雞不聞又諱治天下之治為<lb/>
<pb n="KR4c0046_WYG_012-19b"/>
某字也<hi>或無下又諱二字顔氏家訓曰相公名白傳有五皓之稱厲王名長琴有脩短之目不聞謂布</hi>
<hi>帛為布皓乎腎腸為腎脩公言盖有自也今按公言或與顔氏偶同未必用其語也</hi>　今上章及<lb/>
詔不聞諱滸勢秉饑也<hi>以滸勢秉饑為近太祖太宗世祖𤣥宗廟諱蓋太祖名虎太宗</hi>
<hi>名世民世祖名昞𤣥宗名隆基  滸呼古切</hi>惟宦官宫妾乃不敢言諭及機<lb/>
以為觸犯<hi>以諭為近代宗廟諱以機為近𤣥宗廟諱代宗諱豫𤣥宗諱見上</hi>士君子言<lb/>
語行事宜何所法守也<hi>言語或作立言</hi>今考之於經質之於律<lb/>
稽之於國家之典賀舉進士為可邪為不可邪<hi>或無舉字為可</hi>
<hi>下或無邪字或無邪為二字</hi>凡事父母得如曽參可以無譏矣作人<lb/>
<pb n="KR4c0046_WYG_012-20a"/>
得如周公孔子亦可以止矣<hi>矣或並作也或並作邪</hi>今世之士不<lb/>
務行曽參周公孔子之行而諱親之名則務勝於曽參周<lb/>
公孔子亦見其惑也夫周公孔子曾參卒不可勝勝周<lb/>
公孔子曾參乃比於宦者宫妾則是宦者宫妾之孝於<lb/>
其親賢於周公孔子曾參者耶<hi>宦者或並作宦官</hi>
　　　訟風伯<hi>訟或作讒非是德宗貞元十九年正月不雨至七月甲戌公時為四門博士作</hi>
　　　　<hi>此專以刺權臣裴延齡李齊運京兆尹李實之徒壅蔽聰明不顧旱饑專於誅求使人君</hi>
　　　　<hi>思澤不得下流如風吹雲而雨澤不得墜也是年冬公拜御史竟以言旱饑謫陽山云</hi>
<pb n="KR4c0046_WYG_012-20b"/>
維兹之旱兮其誰之由<hi>旱上或無之字</hi>我知其端兮風伯是尤<lb/>
山升雲兮澤上氣雷鞭車兮電揺幟<hi>天志切</hi>雨濅濅兮將<lb/>
墜<hi>濅濅或作侵侵將下或有欲字</hi>風伯怒兮雲不得止暘烏之仁兮念<lb/>
此下民閟其光兮不鬭其神嗟風伯兮其獨謂何<hi>獨或作將</hi>
我於爾兮豈有其他求其時兮修祀事羊甚肥兮酒甚<lb/>
㫖食足飽兮飲足醉風伯之怒兮誰使雲屏屏兮吹使<lb/>
醨之氣將交兮吹使離之鑠之使氣不得化寒之使雲<lb/>
不得施<hi>氣不或作雲不雲不或作氣不</hi>嗟爾風伯兮欲逃其罪又何辭<lb/>
<pb n="KR4c0046_WYG_012-21a"/>
<hi>或無兮字乂上或有其字</hi>上天孔明兮有紀有綱我今上訟兮其罪<lb/>
誰當<hi>我今或作今我</hi>天誅加兮不可悔風伯雖死兮人誰汝傷<lb/>
<hi>雖或作之非是汝或作爾</hi>
　　　伯夷頌<hi>王荆公伯夷論謂韓子之頌為不然曰伯夷嘗與太公聞西伯善養老而往歸</hi>
　　　　<hi>焉當是之時欲夷紂者二人之心豈有異哉及武王一奮太公相之遂出元元於塗炭之</hi>
　　　　<hi>中伯夷乃不與豈伯夷欲歸西伯而志不遂乃死於北海邪抑來而死於道路耶抑其至</hi>
　　　　<hi>文王之都而不足以及武王之世而死耶嗚呼使伯夷之不死以及武王之時其烈豈下</hi>
　　　　<hi>太公哉荆公之論與此頌相反學者其審之伊川曰伯夷頌只説得伯夷介處要説得伯</hi>
<pb n="KR4c0046_WYG_012-21b"/>
　　　　<hi>夷心須是聖人語不念舊惡怨是用希</hi>
士之特立獨行適於義而已不顧人之是非皆豪傑之<lb/>
士信道篤而自知明者也一家非之力行而不惑者寡<lb/>
矣至於一國一州非之力行而不惑者蓋天下一人而<lb/>
已矣若至於舉世非之力行而不惑者則千百年乃一<lb/>
人而巳耳若伯夷者窮天地亘萬世而不顧者也<hi>舉世非之</hi>
<hi>下方从杭粹及范文正公寫本無力行二字千下有五字云自周初至唐貞元末幾二千年公言千五百年舉</hi>
<hi>其成也説今按此篇自一家一國以至舉世非之而不惑者汎  有此三等人而伯夷之窮天地亘萬世而不</hi>
<pb n="KR4c0046_WYG_012-22a"/>
<hi>顧乂别是上一等人不可以此三者論也前三等人皆非有所指名故舉世非之而不顧者亦難以年數之實</hi>
<hi>論其有無而且以千百年言之蓋其大約如此耳今方氏以伯夷當之巳失全篇之大指至於計其年數則又</hi>
<hi>捨其幾二千年全數之多而反促就千五百年竒數之少其誤甚矣方説不通文理大率類此不可以不辨</hi>
昭乎日月不足為明崒乎泰山不足為高<hi>崒音捽</hi>巍乎天<lb/>
地不足為容也當殷之亡周之興微子賢也抱祭器而<lb/>
去之<hi>事見史記宋世家去下或無之字</hi>武王周公聖也<hi>聖下一有人字</hi>從天下<lb/>
之賢士與天下之諸侯而往攻之<hi>從或作率與或作從</hi>未嘗聞有<lb/>
非之者也彼伯夷叔齊者<hi>伯夷姓墨名允字公信叔齊名智字公達孤竹君之二子</hi>
<pb n="KR4c0046_WYG_012-22b"/>
<hi>伯長也叔少也夷齊謚也見春秋少陽篇</hi>乃獨以為不可殷既滅矣天下宗<lb/>
周彼二子乃獨恥食其粟餓死而不顧繇是而言夫豈<lb/>
有求而為哉信道篤而自知明也<hi>明下或有者字</hi>今世之所謂<lb/>
士者<hi>或無所字</hi>一凡人譽之則自以為有餘一凡人沮之則自<lb/>
以為不足<hi>一凡人諸本兩句皆作凡一人唯范本並作一凡人乃與下文非聖人者相發明諸本非</hi>
<hi>是</hi>彼獨非聖人而自是如此夫聖人乃萬世之標準也<lb/>
余故曰若伯夷者特立獨行窮天地亘萬世而不顧者<lb/>
也<hi>準方作准之今按準字从水準聲俗作准方本誤也又按此篇  意所謂聖人正指武王周公而言也既</hi>
<pb n="KR4c0046_WYG_012-23a"/>
<hi>曰聖人則是固為萬世之標準矣而伯夷者乃獨非之而自是如此是乃所以為窮天地亘萬世而不顧者也</hi>
<hi>與世之以一凡人之毁譽而遽為喜愠者有聞矣近世讀者多誤以伯夷為萬世標準故因附見其説云</hi>雖<lb/>
然微二子亂臣賊子接跡於後世矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0046_WYG_012-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎外集註巻八</head> <lb/>
    <p>
<pb n="KR4c0046_WYG_048-1a"/>
欽定四庫全書<lb/>
　東雅堂昌黎外集註巻八<lb/>
　　　順宗實録巻三<hi>起四月盡五月</hi>
夏四月乙已上御宣政殿冊皇太子冊曰建儲貳者必<lb/>
歸於冡嗣固邦本者允屬於元良咨爾元子廣陵王某<lb/>
㓜挺岐嶷長標洵淑佩詩禮之明訓宣忠孝之𢎞規居<lb/>
惟保和動必循道識達刑政器合温文愛敬奉於君親<lb/>
仁德聞於士庶神祗龜筮罔不協從是用命爾為皇太<lb/>
<pb n="KR4c0046_WYG_048-1b"/>
子於戲維我烈祖之有天下也功格上帝祚流無窮光<lb/>
纘洪業逮予十葉䖍㳟寅畏日慎一日付爾以承祧之<lb/>
重勵爾以主鬯之勤以貞萬國之心以揚三善之徳爾<lb/>
其尊師重傅親賢遠佞非禮勿踐非義勿行對越天地<lb/>
之耿光丕承祖宗之休烈可不慎歟時上即位已乆而<lb/>
臣下未有親奏對者内外盛言王伾王叔文專行斷決<lb/>
日有異説又屬頻雨皆以為羣小用事之應至將冊禮<lb/>
之夕雨乃止迨行事之時天氣清朗有慶雲見識者以<lb/>
<pb n="KR4c0046_WYG_048-2a"/>
為天意所歸及覩皇太子儀表班行既退無不相賀至<lb/>
有感泣者　戊申詔曰惟先王光有天下必正我邦本<lb/>
以立人極建儲貳以承宗祧所以啟迪大猷安固洪業<lb/>
斯前代之令典也皇太子某體仁秉哲㳟敬温文徳協<lb/>
元良禮當上嗣朕奉若丕訓憲章前式惟承社稷之重<lb/>
載考春秋之義授之匕鬯以奉粢盛爰以令辰俾膺茂<lb/>
典今冊禮云畢感慶交懷思與萬方同其惠澤自貞元<lb/>
二十一年二月二十四日已後至四月九日昧爽已前<lb/>
<pb n="KR4c0046_WYG_048-2b"/>
天下應犯死罪者特降從流流已下遞減一等文武常<lb/>
參并州府縣官子為父後者賜勲兩轉古之所以教太<lb/>
子必茂選師傅以翼輔之法於訓詞而行其典禮左右<lb/>
前後罔非正人是以教諭而成徳也給事中陸質中書<lb/>
舍人崔樞積學懿文守經據古夙夜講習庶協于中並<lb/>
充皇太子侍講天下孝子順孫先旌表門閭者委所管<lb/>
州縣各加存䘏　庚戌封皇太子長子寧等六人為郡<lb/>
王<hi>寧寛宥察寰察等六男也</hi>　癸酉<hi>當作丑</hi>贈吐蕃弔祭使工部侍郎<lb/>
<pb n="KR4c0046_WYG_048-3a"/>
兼御史大夫史館修撰張薦禮部尚書薦字孝舉代居<lb/>
深州之陸澤祖文成博學工文詞性好詼諧七登文學<lb/>
科薦聰明强記厯代史傳無不貫通為太師顔真卿所<lb/>
稱賞遂知名大厯中江東觀察表薦之<hi>江或作浙</hi>授左司禦<lb/>
率府兵曹參軍兼史館修撰貞元初為太常博士四年迴<lb/>
紇求和親使送咸安公主入迴紇以薦為判官改授殿<lb/>
中侍御史累遷諌議大夫十一年冊迴紇子薦以祕書<lb/>
少監持節為使還乆之遷祕書監二十年吐蕃贊普死<lb/>
<pb n="KR4c0046_WYG_048-3b"/>
以薦為工部侍郎兼御史大夫持節弔贈卒於赤嶺東<lb/>
迴紇辟吐蕃傳歸其柩<hi>辟字恐誤</hi>前後三使異國自始命至<lb/>
卒常兼史職在史館二十年著宰輔傳畧五服圖記寓<lb/>
居録靈怪集等　景寅罷閩中萬安監先是福建觀察<lb/>
柳冕久不遷欲立事迹<hi>立或作以</hi>以求恩寵乃奏云閩中南<lb/>
朝放牧之地畜羊馬可使孳息請置監許之收境中畜<lb/>
産<hi>收或作牧</hi>令吏牧其中羊大者不過十斤馬之良者佑不<lb/>
過數千不經時輒死又歛百姓苦之逺近以為笑至是<lb/>
<pb n="KR4c0046_WYG_048-4a"/>
觀察閻濟美奏罷之　丁卯命焚容州所進毒藥可殺<lb/>
人者<hi>可或作所</hi>　五月已巳<hi>史作戊辰無五月字</hi>以杭州刺史韓臯為<lb/>
尚書左丞<hi>左或作右</hi>　辛未<hi>史作五月已已</hi>以右金吾大將軍范希<lb/>
朝為檢校右僕射兼右神策京西諸城鎮行營兵馬節<lb/>
度使叔文欲專兵柄藉希朝年老舊將故用為將帥使<lb/>
主其名<hi>主或作在</hi>而尋以其黨韓泰為行軍司馬專其事<lb/>
甲戌以度支郎中韓泰守兵部郎中兼中丞充左右神<lb/>
策京西都柵行營兵馬節度行軍司馬賜紫　乙亥追<lb/>
<pb n="KR4c0046_WYG_048-4b"/>
改為檢校兵部郎中職如故　甲申<hi>史作丁丑</hi>以萬年令房<lb/>
啟為容州刺史兼御史中丞初啟善於叔文之黨因相<lb/>
推致<hi>或無因字</hi>遂獲寵於叔文求進用叔文以為容管經畧<lb/>
使使行約至荆南授之云脫不得荆南即與湖南故啟<lb/>
宿留於江陵<hi>宿音秀留音溜</hi>居久之方行至湖南又乆之而叔<lb/>
文與執誼争權數有異同故不果尋聞皇太子監國啟<lb/>
惶駭奔馳而往是日以郴州員外司馬鄭餘慶為尚書<lb/>
左丞<hi>是日史作癸未</hi>　乙酉以尚書左丞韓臯為鄂岳觀察武<lb/>
<pb n="KR4c0046_WYG_048-5a"/>
昌軍節度使<hi>以尚下十八字史作以右丞韓臯為鄂岳沔蘄團練觀察使仍日係甲辰下</hi>初<lb/>
臯自以前輩舊人累更重任頗以簡倨自髙嫉叔文之<lb/>
黨謂人曰吾不能事新貴人臯從弟曄幸於叔文以告<lb/>
叔文故出之　辛卯以王叔文為户部侍郎職如故賜<lb/>
紫初叔文欲依前帶翰林學士宦者俱文珍等惡其專<lb/>
權削去翰林之職叔文見制書大驚謂人曰叔文日時<lb/>
至此商量公事若不得此院職事即無因而至矣王伾<lb/>
曰諾即疏請不從再疏乃許三五日一入翰林去學士<lb/>
<pb n="KR4c0046_WYG_048-5b"/>
名又與歸登同日賜紫内出衫笏賜登而叔文不霑文<lb/>
珍等所惡獨不得賜<hi>今按而叔文下數句重複不可讀疑因後來修改已増新字而不去</hi>
<hi>舊文如前買乳母之例也蓋上文已有俱文珍等惡其專權之句則此不當更有文珍等所惡五字有不霑字</hi>
<hi>即不當更有獨不得賜四字若并有此九字即上不當有不霑字且此文珍等字上亦合更有脱字謬誤甚明</hi>
<hi>今當削去文珍等以下九字則語意明白無復可疑矣</hi>由此始懼以衢州别駕令<lb/>
狐峘為祕書少監峘國子祭酒徳棻𤣥孫進士登第司<lb/>
徒楊綰未達時遇之以為賢為禮部修史引峘入史館<lb/>
自華原尉拜拾遺累遷起居舍人大厯八年劉晏為吏<lb/>
<pb n="KR4c0046_WYG_048-6a"/>
部尚書奏峘為刑部員外判南曹累遷至禮部侍郎峘<lb/>
之判南曹晏為尚書楊炎為侍郎峘得晏之舉分闕必<lb/>
擇其善者與晏而以惡者與炎炎固已不平至峘為禮<lb/>
部而炎為相有杜封者故相鴻漸之子求補𢎞文生炎<lb/>
甞出杜氏門下託峘以封峘謂使者曰相公欲封成其<lb/>
名乞署封名下一字峘因得以記焉炎不意峘賣之署<lb/>
名屬峘峘明日疏言宰相炎廹臣以威臣從之則負陛<lb/>
下不從即炎當害臣<hi>即或作則</hi>徳宗以問炎炎具道所以徳<lb/>
<pb n="KR4c0046_WYG_048-6b"/>
宗怒曰此姦人不可奈欲杖而流之炎救解乃黜為衡<lb/>
州别駕貞元初李泌為相以左庶子史館修撰徴至則<lb/>
與同職孔述睿争競細碎數侵述睿述睿長告以讓不<lb/>
欲争<hi>告或作者也長告謂長假</hi>泌卒竇參為相惡其為人貶吉州<lb/>
别駕改吉州刺史齊映除江西觀察過吉州峘自以前<lb/>
輩懐怏怏不以刺史禮見入謁從容歩進不袜首屬戎<lb/>
器<hi>或無袜字或又作秣非是</hi>映以為憾去至府奏峘舉前刺史過失<lb/>
鞫不得真無政事不宜臨郡貶衡州别駕上即位以祕<lb/>
<pb n="KR4c0046_WYG_048-7a"/>
書少監徴未至卒峘在史館修𤣥宗實録一百巻撰代<lb/>
宗實録三十巻雖頗勤苦然多遺漏不稱良史初徳宗<lb/>
將厚奉元陵事峘時為中書舍人兼史職奏疏諌請薄<lb/>
其葬有答詔優奬元和三年以修實録功追贈工部尚<lb/>
書<hi>新史初峘受詔撰代宗實録未就㑹貶詔聽在外成書元和中其子太僕丞丕獻之以勞贈工部尚書</hi>
是月以襄州為襄府<hi>按元和郡國志作襄陽大都督府恐襄下當有陽字</hi>徙臨漢<lb/>
縣於古城曰鄧城縣<lb/>
　<lb/>
<pb n="KR4c0046_WYG_048-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎外集註巻八<lb/>
</p>
<p>
</p>
  </div>
</body>
</text>
</TEI>
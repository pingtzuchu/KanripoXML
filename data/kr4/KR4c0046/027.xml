<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻二十七</head> <lb/>
    <p>
<pb n="KR4c0046_WYG_027-1a"/>
欽定四庫全書<lb/>
　東雅堂昌黎集註巻二十七<lb/>
　　碑誌<lb/>
　　　劉統軍碑<hi>公嘗誌統軍劉昌裔墓矣今又銘其碑此篇並從方所据石本為正可疑</hi>
　　　　<hi>者别見諸本作唐故右龍武統軍劉公墓碑</hi>
唐故陳許軍節度使金紫光禄大夫檢校尚書兼御史<lb/>
大夫右龍武統軍彭城郡開國公食邑二千户贈潞州<lb/>
大都督劉公諱昌裔字光後<hi>許下或無軍字方從石本</hi>薨既𦵏<hi>元和八年</hi>
<pb n="KR4c0046_WYG_027-1b"/>
<hi>十一月昌裔卒九年九月𦵏河南</hi>將反机於京舎於墓次<hi>机或作柩或作几或作主</hi>
<hi>京下有師字</hi>故吏文武士門人送客訖事㑹哭将退咸顧戀<lb/>
牽連一口言曰自我公薨至𦵏凡所以較徳焯勤者<hi>焯之</hi>
<hi>藥切明也一或作悼一作卓</hi>莫不粗完隠卒崇終有都督之詔<hi>昌裔卒有</hi>
<hi>詔贈潞州大都督</hi>日事時功以著不可誣<hi>可下或有以字</hi>有太史之狀<lb/>
太常之狀<hi>太常上或有有字</hi>有謚<hi>昌裔謚威公</hi>有誄有幽堂之銘又<lb/>
如即外碑刻文以顯詩之其於傳無已豈不益可保于<lb/>
是相許諾以告其孤縱<hi>昌裔四子縦其長也</hi>縱哭<hi>或無哭字</hi>捨杖拜曰<lb/>
<pb n="KR4c0046_WYG_027-2a"/>
縦不敢違則相與刻銘文曰<lb/>
劉處彭城本自楚元<hi>漢髙帝季弟楚元王交之後</hi>陽曲之别繇公祖<lb/>
遷<hi>昌裔曽祖承慶為朔州刺史祖巨敖為太原晉陽令樂其土俗占籍太原之陽曲曰自我為此邑人可</hi>
<hi>也何必彭城</hi>公曽祖考為朔州守祖令太原仍世北邊樂其<lb/>
高寒棄楚不還逮於公身三世晉人<hi>趙徳夫云石本三世作冄世上文祖</hi>
<hi>今太原作考令太原善其篇首既言陽曲之别由公祖遷則為晉人非再世矣碑當時所立不應差其世次莫</hi>
<hi>可曉也云今按劉志在後卷所述世次尤詳與再世之  皆不合亦石本不足信之一驗也</hi>公生而<lb/>
異魁顔鉅鼻幼如舒退少長好事西戎乗勢盗有河外<lb/>
<pb n="KR4c0046_WYG_027-2b"/>
公雖家居為國喑噫<hi>上於金切下烏界切</hi>来告邊帥<hi>或作師</hi>可破之<lb/>
計楊琳為横巴蜀靡彫<hi>考代宗起大厯三年瀘州刺史楊子琳反昌裔説子琳事通鑑</hi>
<hi>亦可考新書作楊恵琳誤矣</hi>公由游寄單船諭詔<hi>爾雅士特舟所注單船</hi>折其<lb/>
尾毒<hi>其尾毒或作旗纛尾</hi>不得動揺琳後来降公不有功終琳之<lb/>
已還卧民里<hi>昌裔説邊将不售去入三蜀楊琳之亂蜀人苦之昌裔單船往説琳大歴四年二月</hi>
<hi>琳遣使詣闕謝罪以琳為峽州團練使以昌裔為従事後琳死客河朔間</hi>蓋古有云人職其<lb/>
憂無事於職而與國謀德宗之始為曲環起奮筆為檄<lb/>
强冦氣死<hi>建中初曲環為邠隴兩軍都知兵馬使其收獛州也辟昌裔為判官為環檄李納剴曉大</hi>
<pb n="KR4c0046_WYG_027-3a"/>
<hi>義環上其藁徳宗異之</hi>決敗算成效於屈指環有許師<hi>貞元二年七月環自</hi>
<hi>汾隴行營節度使陳許節度使昌裔從府還</hi>公遂佐之蘇民軋敵<hi>軋或作戰或作朝</hi>
多出公畫累拜郎中進兼中丞雖在陪貳天子所慿<lb/>
蔡卒幸喪圍我許郛新師不牢劻勷将逋<hi>劻勷急走貌又遽也  劻</hi>
<hi>曲羊切勷如羊切</hi>公為陳方<hi>或作力</hi>應變為械與之上下冦無所<lb/>
頼<hi>方云或云此當脱一句非也今按此篇文體整齊無竒句為韻者或説是也不然則衍與之上下一句未</hi>
<hi>果孰是也石本之不足信此又顯然亦屢辨之矣</hi>遂至遁敗<hi>貞元十五年八月環卒淮西吴少誠</hi>
<hi>遣兵掠臨頴陳州刺史上官説知陳許留後遣大将王今忠将兵殺之皆為少誠所虜丙午以説為陳許節度</hi>
<pb n="KR4c0046_WYG_027-3b"/>
<hi>使少誠遂圍許州説欲棄城走昌裔時為營田副使止之城中兵足以辧賊但閡城勿戰賊氣自衰吾以全制</hi>
<hi>其敝蔑不克矣昌裔募勇士千人鑿城出擊大破之城由是全</hi>以功遷陳實許之半<hi>許州</hi>
<hi>圍觧昌裔以功拜陳州刺史</hi>聲駕元侯以勢自憚<hi>貞元十六年七月少誠進擊蔡州行</hi>
<hi>營招討使韓全義敗于溵水與諸道兵皆走保陳州求舎昌裔登城謂曰天子命公討蔡州何為来陳且賊不</hi>
<hi>不敢至我城下君其舎外無恐明日從十餘騎持牛酒抵全義營勞軍全義不自意迎拜歎服</hi>復入居<lb/>
許為軍司馬<hi>貞元十八年以昌裔為陳許行軍司馬</hi>脱權下威士心益歸<lb/>
卒嗣環職<hi>貞元十九年六月説卒以昌裔檢校工部尚書兼許州刺史充陳許節度使</hi>棄惡<lb/>
從德乃與蔡通塗其榛棘稚耋嬉遨<hi>或作逰</hi>連手歌謳上<lb/>
<pb n="KR4c0046_WYG_027-4a"/>
無可怨外無與讎既長事官峻之大夫<hi>峻諸本作浚亦今按此一字</hi>
<hi>可疑未詳其説</hi>其償未塞僕射以都<hi>封彭城郡公再加檢校尚書右僕射償或作賞以或</hi>
<hi>作已二今按上句有未字此當作已然  字通用者亦多姑從舊</hi>及癸已嵗秋涌水出<lb/>
流過其部破民廬室<hi>元和八年五月許州大水壊廬居舎漂溺居人六月徴昌裔還京師</hi>
公即疏言此皆臣愆防斷不補漬民於泉<hi>漬或作僨</hi>臣耄且<lb/>
疾宜即大罰上曰<graphic n="KR2614" url="https://raw.githubusercontent.com/kanripo/KR-Gaiji/master/images/KR2614.png" mimeType="image/png"/>害<hi>
                        <graphic n="KR2614" url="https://raw.githubusercontent.com/kanripo/KR-Gaiji/master/images/KR2614.png" mimeType="image/png"/>或作菑本今按<graphic n="KR2614" url="https://raw.githubusercontent.com/kanripo/KR-Gaiji/master/images/KR2614.png" mimeType="image/png"/>害滅除字  秦刻</hi>大臣其来<lb/>
允余之思其可止哉驛隸走呼有中使来公迎於驛遂<lb/>
行不迴六月降熱上下歊赩<hi>歊或作㪣赩大赤也字見楚詞大招  赩許極切</hi>
<pb n="KR4c0046_WYG_027-4b"/>
公鞭公驅去馬以輿公病日惡不能造闕仆臥在宅<hi>始憲</hi>
<hi>宗惡昌裔自立欲召之宰相李吉甫曰陛下乗人愁苦可召也六月以東都留守韓皋代之詔昌裔還京師至</hi>
<hi>長樂驛知帝意因請歸私第許之稱風眩</hi>閔有加錫命為統軍龍武之右兼<lb/>
官左相百僚長首<hi>昌裔至天子以為恭即其家拜檢校尚書左僕射兼右龍武統軍知軍事</hi>
冬十一月日将南至公遂薨殂年六十二奏聞怛悼俾<lb/>
官臨弔悲不聽朝贈督潞州存歿之賚於數為優明年<lb/>
九月東葬金谷公往有命匪後人卜<lb/>
　　　衢州徐偃王廟碑<hi>徐偃王事見史記後漢書博物志元和姓纂然後漢書云</hi>
<pb n="KR4c0046_WYG_027-5a"/>
　　　　<hi>楚文王滅之楚詞亦云荆文寤而徐亡按周穆王時無楚文王春秋時無徐偃王辨見於</hi>
　　　　<hi>楚詞補註中石刻云朝廷郎守尚書考功郎中知制誥昌黎韓愈撰福州刺史元錫書元</hi>
　　　　<hi>和十年十二月九日立</hi>
徐與秦俱出柏翳為嬴姓<hi>史記秦本紀大業之子曰大費是為柏翳舜賜姓瀛氏伯</hi>
<hi>翳二子大亷之後為秦若木之後為徐是為俱出柏翳也  嬴余輕切</hi>國於夏殷周世咸<lb/>
有大功<hi>秦本紀又曰大亷𤣥孫孟戯中衍殷帝大戊以為御而妻之自太戊以下中衍之世遂世有功</hi>
<hi>以佐殷國故嬴姓多顯遂為諸侯若本𤣥孫費昌當夏桀之時去夏歸商為殷御以敗桀于嗚條是有大功也</hi>
<hi>此殷或作商今從石本  篇内同疑者别見</hi>秦處西偏専用武勝<hi>中衍曽孫曰戎胥軒</hi>
<pb n="KR4c0046_WYG_027-5b"/>
<hi>軒生仲遹遹生飛亷亷生惡来来生女防防生旁皋皋生大几几生大駱駱生非子周孝王以為附庸邑之于</hi>
<hi>秦是為處西偏也</hi>遭世衰無眀天子遂虎呑諸國為雄<hi>國或作侯</hi>諸<lb/>
國既皆入秦為臣屬秦無所取利上下相賊害卒僨其<lb/>
國而沈其宗<hi>僨猶亡也爾雅云僨僵也荘子一僨一起沈其宗謂㓕其族也  僨方運切又甫</hi>
<hi>運切</hi>徐處得地中文徳為治<hi>文或作又今以上文秦用武勝者推之此宜作文</hi>及<lb/>
偃王誕當國益除去刑争末事凡所以君國子民待四<lb/>
方一出於仁義當此之事周天子穆王無道意不在天<lb/>
下<hi>穆王名滿左昭十二年云穆王欲肆其心周行天下將皆必有車轍馬跡焉</hi>好道士説得<lb/>
<pb n="KR4c0046_WYG_027-6a"/>
八龍騎之西游<hi>列子曰周穆王駕白駿之乗西征崑崙八駿驊騮緑耳赤冀白羲渠黄踰輪盗</hi>
<hi>驪山子</hi>同王母宴於瑶池之上歌謳忘歸<hi>穆天子傳云穆王見西王母觴</hi>
<hi>于瑶池之上母為天子謡曰白雲在天山陵自出道理悠逺山川間之将子無死尚能一来天子答曰予歸東</hi>
<hi>土和理諸夏萬民均平吾顧見汝比及三年将復而野石本無宴字  今按無宴字不成文以它本補</hi>四<lb/>
方諸侯之争辯者無所質正咸賔祭於徐<hi>祭方從杭作寮云今廟中</hi>
<hi>有傳刻慶厯中石本亦作寮據今按賔寮無理明甚况慶厯石本非當時物尤不足  而左傳有賔祭字當從</hi>
<hi>諸本作祭為是</hi>贄玊帛死生之物於徐之庭者三十六國得朱<lb/>
弓赤矢之瑞<hi>博物志云偃王欲舟行上國乃通溝陳蔡之間得朱弓赤矢以為得天瑞遂因名為</hi>
<pb n="KR4c0046_WYG_027-6b"/>
<hi>弓自稱偃王江淮諸侯服從者三十六國朱弓一作象犀</hi>穆王聞之恐遂稱受命命<lb/>
造父御<hi>造父穆王御飛亷𤣥孫也  造七到切父音甫</hi>長驅而歸<hi>史記秦本紀造父以善御</hi>
<hi>幸於周穆王得驥温驪驊騮緑耳之駟西巡狩樂而忘歸徐偃王作亂造父為穆王御長驅歸周救亂</hi>與<lb/>
楚連謀伐徐<hi>以史記世系表考之穆王所與連謀伐徐者殆楚熊勝也</hi>徐不忍鬭其<lb/>
民北走彭城武原山下百姓隨而從之萬有餘家偃王<lb/>
死民號其山為徐山鑿石為室以祠偃王偃王死雖走<lb/>
失國<hi>失下或有其字</hi>民戴其嗣為君如初駒王<hi>禮記邾婁考公之喪徐君使容</hi>
<hi>居来弔舎曰先君駒王西討駒王徐之先也</hi>章禹<hi>左氏昭三十二年吴滅徐徐子章禹㫁其髮以奔楚</hi>
<pb n="KR4c0046_WYG_027-7a"/>
<hi>章禹宗十一世孫</hi>祖孫相望自秦至今<hi>秦或作奉</hi>名公巨人寄跡史<lb/>
書<hi>史或作文</hi>徐氏十望其九皆本於偃王而秦後迄兹無聞<lb/>
家天於柏翳之緒非偏有厚薄於仁與暴之報自然異<lb/>
也衢州故㑹稽太末也<hi>太末春秋時姑蔑也至漢改焉唐號曰龍邱越絶書姑末今太</hi>
<hi>末後漢吴有龍邱萇者隠居太末  太音闥</hi>民多姓徐氏支縣龍邱有偃王<lb/>
遺廟武曰偃王之逃戰不之彭城之越城之隅棄玉几研<lb/>
於㑹稽之水<hi>選緑苔鬖髿乎研上南越志生研石上注研與硯同</hi>或曰徐子章禹<lb/>
既執於吴徐之公族子弟散之徐揚二州間<hi>公或作宗</hi>即其<lb/>
<pb n="KR4c0046_WYG_027-7b"/>
居立先王廟云開元徐姓二人<hi>徐堅字元固徐嶠字巨山</hi>相屬為刺<lb/>
史帥其部之同姓改作廟室載事于碑後九十年當元<lb/>
和九年而徐氏放復為刺史放字達夫前碑所謂今户<lb/>
部侍郎其大父也春行視農至于龍邱有事于廟思惟<lb/>
本原曰故制觕樸下窄<hi>觕倉梧切或作桷</hi>不足以掲䖍妥靈<hi>掲音羯又</hi>
<hi>邱傑切</hi>而又梁桷赤白陊剥不治<hi>選期不阤陊陊壊落也  陊池耳切又徒可切</hi>
圖像之威䵝昧就滅<hi>䵝音餼玉篇云深黒也</hi>藩拔級夷庭木委缺<lb/>
<hi>或作缺人今按缺正字缺俗體然唐  多用之姑從其舊</hi>祈甿日慢祥慶弗下<hi>日方云洪</hi>
<pb n="KR4c0046_WYG_027-8a"/>
<hi>以石本定作由本今按由義未詳姑從諸  作日</hi>州之羣支<hi>羣支或作支郡或作羣吏皆非是</hi>
不獲蔭庥余惟遺紹而尸其上不即不圖以有資聚罰<lb/>
其可辭乃命因故為新衆工齊事惟月若日工告訖功<lb/>
大祠於廟宗鄉咸序應<hi>鄉或作御</hi>是嵗州無怪風劇雨民不<lb/>
夭厲穀果完實民皆曰耿耿祉哉<hi>耿耿祉哉或作祉哉祉哉方從閣本無祉</hi>
<hi>字而不言石本之有無又云耿當讀從炯今從諸本</hi>其不可誣乃相與請辭京師<lb/>
歸而鑱之於石辭曰<lb/>
徐傑以顛徐由遜緜<hi>遜或作邈</hi>秦鬼久飢徐有廟存婉婉偃<lb/>
<pb n="KR4c0046_WYG_027-8b"/>
王<hi>婉音苑</hi>惟道之耽以國易仁為笑于頑自從擅命其實<lb/>
幾姓厯短詈長<hi>詈或作言</hi>有不償亡課其利害孰與王當<hi>與方</hi>
<hi>從洪氏石本作嘗今從諸本</hi>姑蔑之墟太末之里<hi>今徐州有姑蔑城左傳哀公十三年</hi>
<hi>越伐吴王孫彌庸自泓上觀之見姑蔑之旗曰吾父之旗也杜預注姑蔑越地</hi>誰思王恩立廟<lb/>
以祠王之聞孫世世多有唯臨茲邦廟土實守堅嶠之<lb/>
後達夫廓之王歿萬年如始祔時王孫多孝世奉王廟<lb/>
達夫之來先慎詔教盡惠廟民不主於神維是達夫知<lb/>
孝之元太末之里姑蔑之城廟事時修仁孝振聲宜寵<lb/>
<pb n="KR4c0046_WYG_027-9a"/>
其人以及後生嗟嗟維王雖古誰亢<hi>古或作死亢協韻苦郎切</hi>王死<lb/>
於仁彼以暴喪<hi>暴方作常而不言石本今從諸本</hi>文追作誄刻示茫茫<lb/>
<hi>示或作石方云石本如此而不敢從今亦不敢從也</hi>
　　　袁氏先廟碑<hi>袁滋履厯並詳本傳碑特其㮣耳唐書新傳以滋為袁範之後則又</hi>
　　　　<hi>誤矣</hi>
袁公滋既成廟明嵗二月自荆南以旗節朝京師<hi>嵗或作年</hi>
<hi>方云考之史袁滋以元和十一年朝京師旗或作旌</hi>留六日得壬子春分率宗親<lb/>
子屬用少牢于三室既事退言曰嗚呼遠哉維世傳徳<lb/>
<pb n="KR4c0046_WYG_027-9b"/>
襲訓集余乃今有濟今祭既不薦金石音聲使工歌詩<lb/>
載烈象容其奚以飭稚昧於長久唯敬繫羊豕幸有石<lb/>
<hi>即所謂麗牲之碑祭義云祭之日君牽牲入廟門麗于碑麗繫也</hi>如具著先人名跡<hi>著或</hi>
<hi>作者</hi>因為詩繫之語下於義其可雖然余不敢必屬篤古<lb/>
而達於詞者遂以命愈愈謝非其人不獲命則謹條袁<lb/>
氏所以出與其世系里居起周厯漢魏晉拓拔魏周隋入<lb/>
國家以来<hi>或作已来集拓音託拔蒲撥切注見廿卷  賢院校理墓誌銘</hi>髙曽祖考所<lb/>
以劬躬燾後委祉於公公之所以奉将承應者有槩有<lb/>
<pb n="KR4c0046_WYG_027-10a"/>
詳而綴以詩其語曰周樹舜後臣<hi>語或作詩樹或作封後下或有為字</hi>陳<lb/>
公子有為大夫食國之地袁鄉者其子孫世守不失因<lb/>
自别為袁氏春秋世陳常壓於楚與中國相加尤疏袁<lb/>
氏猶班班見可譜<hi>或作可見于譜</hi>常居陽夏<hi>陳陽夏漢世淮陽國前漢發兵拒之</hi>
<hi>陽夏注今亳州也  夏音賈</hi>夏至晉屬陳郡<hi>或無郡字</hi>故號陳郡袁氏博<lb/>
士固<hi>轅固</hi>申儒遏黄<hi>漢儒轅固齊人竇太后好老子書召問固固曰此家人言耳太后怒曰安</hi>
<hi>得司空城旦書乎袁固以治詩孝景時為博士與黄生争論景帝前黄生曰湯武非受命乃弑固曰不然夫桀</hi>
<hi>紂虐亂天下之心皆歸湯武湯武不得巳而立非受命為何</hi>唱業於前至司徒安懐<lb/>
<pb n="KR4c0046_WYG_027-10b"/>
徳於身<hi>袁安後漢時仕終司徒</hi>袁氏遂大顯連世有人終漢連魏<lb/>
晉<hi>終或作紛非是</hi>分仕南北始居華陰為拓拔魏鴻臚鴻臚諱<lb/>
恭生周梁州刺史新縣孝侯諱頴<hi>新下或有安字字穎或作頻</hi>孝侯<lb/>
生隋左衛大将軍諱温去官居華陰武徳九年以大老至<lb/>
薨始𦵏華州<hi>耋或作耄</hi>左衛生南州諱士政南州生當陽令<lb/>
諱倫於公為曽祖當陽生朝散大夫石州司馬諱知𤣥<lb/>
司馬生贈工部尚書咸寧諱曄是為皇考袁氏舊族而<lb/>
當陽以通經為儒位止縣令石州用春秋持身治事為<lb/>
<pb n="KR4c0046_WYG_027-11a"/>
州司馬以終咸寧備學而貫以一文武隨用謀行功從<lb/>
出入有立不爵於朝比三世宜達而窒歸成後人數當<lb/>
於公公惟曾大父大父皇考比三世存不大夫食<hi>或無再出大父</hi>
<hi>字有公字大父或作大夫比或作妣皆非是</hi>殁祭在子孫唯将相能致備物<lb/>
世彌遠禮則益不及在慎徳行業治圖功載名以待上<lb/>
可無細大無敢不敬畏無早夜無敢不思成于家進於<lb/>
外以立于朝自侍御史歴工部員外郎祠部郎中諌議<lb/>
大夫尚書右丞華州刺史<hi>貞元十六年二月自尚書右丞出刺華州</hi>金吾大<lb/>
<pb n="KR4c0046_WYG_027-11b"/>
将軍<hi>貞元二十一年三月召拜</hi>由卑而鉅莫不官稱遂為宰相以賛<lb/>
辨章<hi>便章也史記便章百姓即平章耳</hi>仍持節将蜀滑襄荆<hi>永貞元年十月以滋</hi>
<hi>為西川節度使元和元年十月徙義成軍節度八年正月自户部尚書出為山南東道節度九年九月徙荆南</hi>
<hi>節度蜀謂西川滑為義成襄謂山南東道荆謂荆南</hi>畧苞河山秩登禄富以有廟<lb/>
祀具如其志又垂顯刻<hi>或作烈</hi>以敎無忘可謂大孝詩曰<lb/>
<hi>詩下或有文字</hi>
袁自陳分初尚蹇連<hi>或作連連</hi>越秦造漢博士發論司徒任<lb/>
徳忍不錮人<hi>忍一作思漢明帝時安為河南尹未嘗以贓罪鞠人嘗曰凡學仕者髙則望宰相下</hi>
<pb n="KR4c0046_WYG_027-12a"/>
<hi>則希牧守錮人于聖世所不忍為方云博士轅固司徒袁安也按左傳陳有轅濤塗又有袁僑漢有轅固轅豐</hi>
<hi>又有袁安葢兩姓也杜預謂袁僑濤塗四世孫不知何以至漢復出兩姓  今按歐公集古録漢三老袁良碑</hi>
<hi>亦云濤塗立姓為袁葢轅袁相通古字袁盎又通作爰亦非别為一姓也</hi>收功厥後五公重<lb/>
尊<hi>安章帝時為司徒二子京敞京子湯字仲河桓帝時太尉湯子逢字周陽靈帝時司空逢弟隗字次陽獻</hi>
<hi>帝時太傳京弟敞字叔平安帝時司空凡四世五公焉</hi>晉氏於南來處華下鴻臚<lb/>
孝侯用適操捨南州勤治取最不懈當陽耽經唯義之<lb/>
畏石州烈烈學専春秋懿哉咸寧不名一休趨難避成<lb/>
與時泛浮是生孝子天子之宰出把将符羣州承楷<hi>把或</hi>
<pb n="KR4c0046_WYG_027-12b"/>
<hi>作祀或作持羣或作都</hi>數以立廟<hi>數或作敎説見烏氏廟碑</hi>禄以備器由曾及<lb/>
考同堂異置柏板松楹其筵肆肆<hi>筵或作業</hi>維袁之廟孝孫<lb/>
之為順勢即宜以諏以龜以平其巇屋牆持持孝孫来<lb/>
享來拜廟庭陟堂進室親登籩鉶<hi>或作鈃</hi>肩臑胉骼<hi>臑臂節也</hi>
<hi>禮記其禮太牢則以牛左肩臂臑折九个儀禮臂臑肫骼胉脅也儀禮兩胉脊肺設扄鼏骼禽獸骨也四者皆</hi>
<hi>所薦之羞音臑奴報切又女朱切胉  粕骼音格</hi>其樽𤣥清降登受胙於慶爾<lb/>
成<hi>爾或作示非是</hi>維曽維祖維考之施于汝孝嗣以報以祗凡<lb/>
我有今非本曷思刻詩牲繫<hi>或作繫牲</hi>維以告之<lb/>
<pb n="KR4c0046_WYG_027-13a"/>
　　　清河郡公房公墓碣銘<hi>房啟之死及𦵏誌皆不載年月日啟以貞元末</hi>
　　　　<hi>為容管帥在容九年遷桂管坐中使事貶䖍州死元和十年也</hi>
公諱啟字某河南人其大王父融王父琯仍父子為宰<lb/>
相融相天后事逺不大傳琯相𤣥宗肅宗處艱難中與<lb/>
道進退薨贈太尉流聲於兹父乗<hi>琯三子宗偃御史中丞次乗幼孺復容州</hi>
<hi>刺史</hi>仕至秘書少監贈太子詹事公胚胎前光生長食息<lb/>
不離典訓之内目擩耳染<hi>擩或作濡或作揣方云擩亦染也  今按擩而遇切字見</hi>
<hi>儀禮然作濡亦通</hi>不學以能始為鳳翔府參軍尚少人吏迎觀<lb/>
<pb n="KR4c0046_WYG_027-13b"/>
望見咸曰真房太尉家子孫也不敢弄以事<hi>或無觀字</hi>轉同<lb/>
州澄城丞益自飭理同官憚伏<hi>理或作治</hi>衛宴使嶺南黜陟<lb/>
<hi>建中元年二月遣黜陟使洪經綸栁冕衛宴等一十人分行天下晏使嶺南</hi>求佐得公擢摘<lb/>
良姦南土大喜還進昭應主簿<hi>進或作遷</hi>裴胄領湖南表公<lb/>
為佐<hi>貞元三年閃五月以國子司業裴胄為湖南觀察使胄字𦙍叔河東聞喜人</hi>拜監察御<lb/>
史部無遺事胄遷江西又以節鎮江陵公一隨遷佐胄<lb/>
<hi>又或作為非是佐胄或作為佐</hi>累功進至刑部員外郎賜五品服副胄<lb/>
使事為上介上聞其名徴拜虞部員外在省籍籍遷萬<lb/>
<pb n="KR4c0046_WYG_027-14a"/>
年令果辨憿絶<hi>辨或作辧也憿音激疾</hi>貞元末王叔文用事材公<lb/>
之為舉以為容州經畧使<hi>貞元二十一年五月以啟為容州刺史兼御史中丞容管</hi>
<hi>經畧事</hi>拜御史中丞服佩視三品管有嶺外十三州之地<lb/>
<hi>州下或無之字容管所𨽻容辨白牢欽巖禺湯瀼古等州</hi>林蠻洞蜒<hi>當作蜑南方夷也  蜒音誕</hi>
守條死要<hi>伊肖切約誓也</hi>不相漁劫税節賦時公私有餘削衣<lb/>
貶食不立資遣以班親舊朋友為義<hi>朋或作為非是</hi>在容九年<lb/>
遷領桂州<hi>元和八年四月以啟為桂管觀察使</hi>封清河郡公食邑三千户<lb/>
中人使授命書應待失禮客主違言徴貳太僕<hi>啟徐桂州州邸</hi>
<pb n="KR4c0046_WYG_027-14b"/>
<hi>賂吏部主者私得官告飛驛以授啟既而憲宗自遣中使持詔賜啟啟畏使者邀重賂即曰先五日已得詔使</hi>
<hi>者給請視因持之歸以聞至七月貶啟太僕少卿</hi>未至貶䖍州長史而坐使者<lb/>
<hi>啟自陳獻使者南口十五帝怒殺中使啟未至京師貶䖍州長史始詔五管福建黔中道不得以口饋遺罷臘</hi>
<hi>口等使九月丙午中官季建章坐受啟賂杖一百處死癸未貶啟䖍州長史啟先賂建章口十五人既怨其發</hi>
<hi>官告事乃具上言帝既殺建章並黜啟</hi>以卒卒官年五十九其子越能輯<lb/>
父事無失謹謹致孝既𦵏碣墓請銘銘曰<lb/>
房氏二相厥家以聞條葉被澤况公其孫公初為吏亦<lb/>
以門庇佐使於南<hi>謂佐衛宴</hi>乃始已致既辦萬年命屏容服<lb/>
<pb n="KR4c0046_WYG_027-15a"/>
功緒卓殊氓獠循業<hi>獠張絞切</hi>維不順隨<hi>不順中使</hi>失署亡資<lb/>
非公之怨銘以著之<hi>非公或作非君</hi>
　　　唐故銀青光禄大夫檢校左散騎常侍兼右金<lb/>
　　　　吾衛大將軍贈工部尚書太原郡公神道碑<lb/>
　　　　文<hi>或無尚書以上二十八字</hi>
公諱用字師柔太原人莊憲皇太后之弟<hi>順宗后弟</hi>今天子<lb/>
之舅<hi>憲宗舅</hi>太師之子太尉之孫司徒之曽孫<hi>王用父曰子顔生順</hi>
<hi>宗后后生憲宗憲宗元和元年贈太師用祖曰難得元和元年贈太尉用曽祖曰思敬元和元年贈司徒</hi>元<lb/>
<pb n="KR4c0046_WYG_027-15b"/>
和元年上朝太后南宫大褒外氏自外髙王父而下至<lb/>
外王父咸冊登公師事載之史<hi>髙王上或有祖字</hi>皇太后昆弟<lb/>
唯公一人<hi>子顔二子重榮官至王傅次即用也</hi>於是特拜銀青光禄大夫<lb/>
太子少詹事<hi>特或作時</hi>未三月因遷大詹事賜勲上柱國爵<lb/>
封郡國於太原益掌廐苑之事公起外戚子弟秩卑年<lb/>
少嵗餘起居上班官尊職大朝夕兩宫而能敬讓以敏<lb/>
持以禮法不挾不矜賔接士大夫髙下中度<hi>士下或無大字</hi>興<lb/>
官耆事滋久愈謹<hi>興或作與耆或作嗜方云耆音指致也詩耆定爾功國語耆其股肱以從</hi>
<pb n="KR4c0046_WYG_027-16a"/>
<hi>司馬今按耆或疑即嗜字更詳之</hi>由是朝廷推賢所處號治轉少府監<lb/>
太子賔客别職仍初<hi>仍或作如初方從館杭本作祔可今按仍即如也祔字無理明甚</hi>
<hi>以見閣杭本之謬矣</hi>遷左散騎常侍兼右金吾大将軍皆以選進<lb/>
不専為恩<hi>専有或有於字</hi>十一年秋将以八月𦵏荘憲太后<hi>元和</hi>
<hi>十一年三月太后崩八月𦵏豐陵</hi>前一月壬申以疾告薨春秋四十有<lb/>
七上罷朝二日為位以哭贈工部尚書十一月壬申𦵏<lb/>
於萬年縣落女原<hi>落女或作落安</hi>夫人河南胡氏號太原郡夫<lb/>
人有子六人女子一人葬得日公之姉婿京兆尹李翛<lb/>
<pb n="KR4c0046_WYG_027-16b"/>
<hi>或作脩考舊史當作翛</hi>謂太子右庶子韓愈曰子以文常銘賢公<lb/>
卿<hi>常或作章</hi>今不可以辭應曰諾而為銘曰<lb/>
有蟜氏國實出炎軒<hi>按史記軒轅皇帝娶西陵之女曰螺祖為黄帝正妃生二子曰元囂</hi>
<hi>曰昌意元囂生蟜極晉語云少典娶千有蟜氏生黄帝炎帝蜀山氏之諸侯也  蟜音喬又音矯</hi>蜀塗<lb/>
莘摰<hi>史記黄帝之子昌意娶蜀山氏之女生髙陽有聖徳立為帝是為顓帝禹者皇帝之𤣥孫顓帝之孫</hi>
<hi>也娶塗山氏之女生啟書曰娶於塗山季歴娶太任葢摯國任氏之中女詩曰摯仲氏任子昌立是為西伯西</hi>
<hi>伯曰文王娶莘國氏之長女曰太姒詩曰命此文王于周于京纉女維莘列女傳湯妃有莘氏之女生仲任外</hi>
<hi>丙又云太任文王之母摯仲氏之中女王季娶以為妃  摯因至莘一作華非是</hi>正妃之門孰<lb/>
<pb n="KR4c0046_WYG_027-17a"/>
豐其川不羡其源王氏周胄<hi>王氏周靈王太子晉之後</hi>官封繼繼<hi>上繼</hi>
<hi>字或作相非是</hi>實生聖女以母唐帝公惟后季天子吾甥<hi>吾或作其</hi>
<hi>非是</hi>卑躬慎徳不與寵横方年未老后哀猶新如何不惠<lb/>
而殞其身刻文兹石久載攸存<hi>攸方作猶上今按文理當作攸又  句已有猶</hi>
<hi>新字不應重出也</hi>
　<lb/>
　<lb/>
　<lb/>
<pb n="KR4c0046_WYG_027-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三十一</head> <lb/>
    <p>
<pb n="KR4c0046_WYG_031-1a"/>
欽定四庫全書<lb/>
　東雅堂昌黎集註巻三十一<lb/>
　　碑誌<lb/>
　　　南海神廟碑<hi>此碑石刻其首云使持節袁州諸軍事守袁州刺史韓愈撰使持節</hi>
　　　　<hi>循州諸軍事守循州刺史陳諫書并篆額其後云元和十五年十月一日建歐陽公云昌</hi>
　　　　<hi>黎集類多訛舛惟南海碑不舛者以石刻人家多有故也石刻與刋夲異者今注于下蘇</hi>
　　　　<hi>内翰嘗移書楊康公使遷廟文登因古廟而新之楊不從故蘇詩云退之仙人也㳺戲於</hi>
　　　　<hi>斯文笑談岀竒偉鼓舞南海神神或作東</hi>
<pb n="KR4c0046_WYG_031-1b"/>
海於天地間為物最鉅自三代聖王莫不祀事考於傳<lb/>
記而南海神次最貴在北東西三神河伯之上號為祝<lb/>
融<hi>太公金匱云南海之神曰祝融東海之神曰勾芒北海之神曰顓頊西海之神曰蓐収  今按東海神名</hi>
<hi>阿明南海祝融西海巨乗北海禺强亦見飬生雜書然公言南海神次最貴則是據太公書矣</hi>天寳中<lb/>
天子以為古爵莫貴於公侯故海嶽之祝<hi>或作祀</hi>犧帛之<lb/>
數放而依之所以致崇極於大神今王亦爵也而禮海<lb/>
嶽尚循公侯之事虗王儀而不用非致崇極之意也由<lb/>
是冊尊南海神為廣利王<hi>天寳十載正月封東海廣徳王南海廣利王西海廣潤王</hi>
<pb n="KR4c0046_WYG_031-2a"/>
<hi>北海廣澤王冊詔也</hi>祝號祭式與次俱昇<hi>或作升武徳貞觀之制四海年别一祭各以五</hi>
<hi>郊迎氣日祭之祀官以當界都督刺史充至是封王分命卿監十三人取三月十七日一時備禮兼冊制祭其</hi>
<hi>祭儀具開元禮</hi>因其故廟易而新之在今廣州治之東南海道<lb/>
八十里扶胥之口黄木之灣常以立夏氣至命廣州刺<lb/>
史行事祠下事訖驛聞而刺史常節度五嶺諸軍仍觀<lb/>
察其郡邑<hi>唐制嶺南為五府而嶺南節度使觀察四府事</hi>於南方事無所不統<lb/>
地大以遠故常選用重人既貴而富且不習海事又當<lb/>
祀時海常多大風將徃皆憂慼既進觀顧怖悸故常以<lb/>
<pb n="KR4c0046_WYG_031-2b"/>
疾為觧<hi>或作辭</hi>而委事於其副其來已久故明宫齋廬上<lb/>
雨旁風無所蓋障牲酒瘠酸取具臨時水陸之品狼藉<lb/>
籩豆薦祼興俯不中儀式吏滋不供<hi>滋或作兹供从石本作恭誤</hi>神<lb/>
不顧享盲風怪雨<hi>或謂祕閣本盲作蝱字見吕氏春秋考石本只作盲月令盲風至注疾風</hi>
<hi>也山海經符陽之山多怪雨風雲之所岀也</hi>發作無節人䝉其害元和十二<lb/>
年始詔用前尚書右國子祭酒魯國孔公為廣州刺史<lb/>
兼御史大夫以殿南服<hi>天寳十二載七月以孔戣為嶺南節度使殿定也詩殿天子之</hi>
<hi>邦按戣傳先是奉詔禱南海神多令從事代祠戣每受詔自犯風波而徃韓愈在潮州作詩以美之傳所謂詩</hi>
<pb n="KR4c0046_WYG_031-3a"/>
<hi>豈公此作耶  殿丁練切</hi>公正直方嚴中心樂易秪慎所職治人以<lb/>
明事神以誠内外單盡不為表襮至州之明年將夏祝<lb/>
冊自京師至吏以時告公乃齋祓視冊誓群有司曰冊<lb/>
有皇帝名乃上所自署其文曰嗣天子某謹遣官某敬<lb/>
祭<hi>唐制岳瀆以上祝版御署附中使送徃其上或有具字或作且字官上或有某字  今按其上宜有且字</hi>
<hi>然石本無之不欲增也官上某字石本無之或以為用左傳其官臣偃之語</hi>其恭且嚴如是<lb/>
敢有不承明日吾將宿廟下以供晨事明日吏以風雨<lb/>
白不聽於是州府文武吏士凡百數交謁更諌皆揖而<lb/>
<pb n="KR4c0046_WYG_031-3b"/>
退公遂陞舟風雨少弛櫂夫奏功雲隂觧駮日光穿漏<lb/>
波伏不興省牲之夕載暘載隂將事之夜天地開除月<lb/>
星明穊<hi>几利切説文稠也選何晏景福殿賦穊若幽星之纚連李善音古愛切蜀本作概非是</hi>五<lb/>
鼓既作牽牛正中<hi>月令季春之月旦牽牛中上文言立夏行事正此時也</hi>公乃盛<lb/>
服執笏以入即事文武賔屬俯首聽位各執其職牲肥<lb/>
酒香罇爵静潔降登有數神具醉飽<hi>具或作其</hi>海之百靈祕<lb/>
怪慌惚畢出蜿蜿虵虵來享飲食<hi>慌或作恍虵虵或作蜒蜒享或作慕  蜿</hi>
<hi>音鴛蜒音延</hi>闔廟旋艫<hi>音/盧</hi>祥飈送颿<hi>與帆同</hi>旗纛旄麾飛揚晻<lb/>
<pb n="KR4c0046_WYG_031-4a"/>
藹鐃鼓嘲轟髙管噭譟<hi>音呌</hi>武夫奮櫂工師唱和穹龜長<lb/>
魚踊躍後先乾端坤倪軒豁呈露祀之之歳<hi>祀之石本作祝  令</hi>
<hi>按祝當作祀其理甚明或疑誤刻今改从諸本</hi>風災熄滅人厭魚蟹五榖胥熟<lb/>
明年祀歸<hi>祀諸本石本皆同方作祝誤</hi>又廣廟宫而大之治其庭壇<lb/>
改作東西两序齋庖之房百用具脩明年其時公又固<lb/>
徃不懈益䖍歳仍大和耋艾歌詠始公之至盡除他名<lb/>
之稅罷衣食於官之可去者四方之使不以資交以身<lb/>
為帥燕享有時賞與以節公藏私蓄上下與足於是免<lb/>
<pb n="KR4c0046_WYG_031-4b"/>
屬州負逋之緡錢廿有四萬米三萬二千斛<hi>廿有四萬或作十有</hi>
<hi>八萬廿方誤作二十三或作八</hi>賦金之州耗金一歳八百困不能償皆<lb/>
以丐之<hi>丐一作正</hi>加西南守長之俸<hi>西南或作四面</hi>誅其尤無良不<lb/>
聽令者由是皆自重慎法人士之落南不能歸者與流<lb/>
徙之胄百廿八族用其才良而廪其無告者其女子可<lb/>
嫁與之錢財令無失時<hi>嫁下或有者字石本無方誤也時或作所</hi>刑徳並流<lb/>
方地數千里不識盗賊山行海宿不擇處所事神治人<lb/>
其可謂備至耳矣<hi>或無其字或無耳字</hi>咸願刻廟石以著厥美而<lb/>
<pb n="KR4c0046_WYG_031-5a"/>
繫以詩乃作詩曰<lb/>
南海隂墟<hi>隂或作之</hi>祝融之宅即祀于旁帝命南伯吏惰不<lb/>
躬正自今公明用享錫右我家邦<hi>右或作祐</hi>惟明天子惟慎<lb/>
厥使我公在官神人致喜海嶺之陬既足既濡胡不均<lb/>
𢎞俾執事樞公行勿遲公無遽歸匪我私公神人具依<lb/>
<hi>今按此文石本今最易得而方本失考者凡五條然則它云石本者恐亦不能無謬也</hi>
　　　處州孔子廟碑<hi>此篇方从石本碑記不載年月日第云朝散大夫國子祭酒賜</hi>
　　　　<hi>紫金魚袋韓愈撰公為祭酒在元和十五年</hi>
<pb n="KR4c0046_WYG_031-5b"/>
自天子至郡邑守長通得祀而徧天下者唯社稷與孔<lb/>
子為然而社祭土稷祭穀<hi>為或作焉然字屬下句而社方無而字句上方有而字皆</hi>
<hi>非是</hi>句龍與弃乃其佐享非其專主又其位所不屋而壇<lb/>
豈如孔子用王者事巍然當座以門人為配<hi>杜牧云稱夫子之尊</hi>
<hi>莫如韓吏部蓋公作此碑云社稷不屋而壇孔子用王者事巍然當座以門人為配也張文潜曰廟貌之設起</hi>
<hi>於後世如祭天地亦不屋而壇耳開元二十七年八月追諡孔子文宣王南面而坐以顔子配享</hi>自天<lb/>
子而下北靣跪祭<hi>跪祭或作拜跪薦祭</hi>進退誠敬禮如親弟子者<lb/>
句龍弃以功孔子以徳固自有次第哉自古多有以功<lb/>
<pb n="KR4c0046_WYG_031-6a"/>
徳得其位者不得常祀句龍弃孔子皆不得位而得常<lb/>
祀然其祀事皆不如孔子之盛<hi>不如或作無如</hi>所謂生人以來<lb/>
未有如孔子者<hi>人或作民以或作已孔或作夫</hi>其賢過於堯舜遠者此<lb/>
其效歟<hi>邵太史曰歐陽公平生尊用韓退之於其學無少異然退之處州孔子廟碑云云永叔作穀城</hi>
<hi>縣夫子廟記乃云后之人徒見官為立祠而州縣莫不祭之夫子之尊由此為盛甚者乃謂生雖不得位而殁</hi>
<hi>有所享以為夫子榮謂有徳之報雖堯舜莫若何其謬論者歟是歐陽以退之為謬矣雖然韓與歐其尊夫子</hi>
<hi>之心則一也嚴氏曰孟子之文杜牧之云自古稱夫子者多矣稱夫子之徳莫如孟子稱夫子之尊莫如韓吏</hi>
<hi>部</hi>郡邑皆有孔子廟或不能修事雖設博士弟子或役<lb/>
<pb n="KR4c0046_WYG_031-6b"/>
於有司名存實亡失其所業獨處州刺史鄴侯李繁至<lb/>
官<hi>繁鄴侯泌之子</hi>能以為先既新作孔子廟又令工改為顔子<lb/>
至子夏十人像<hi>令或作命顔子或作顔回</hi>其餘六十子<hi>子上或有二字</hi>及後<lb/>
大儒公羊髙左丘明孟軻荀況伏生毛公韓生董生髙<lb/>
堂生揚雄鄭𤣥等數十人<hi>貞觀二十一年詔左丘明公羊髙毛萇鄭𤣥伏勝髙堂生</hi>
<hi>等二十二人春秋行釋奠之禮而無孟軻荀況韓生董生揚雄等伏生即伏勝毛公即毛萇韓生名嬰董生名</hi>
<hi>仲舒髙堂生能言禮見漢儒林傳</hi>皆圖之壁選博士弟子必皆其人又<lb/>
為置講堂<hi>又為字或在其中字下置或作設</hi>教之行禮肄習其中置本<lb/>
<pb n="KR4c0046_WYG_031-7a"/>
錢廪米令可繼處以守廟成躬率吏及博士弟子入學<lb/>
行釋菜禮<hi>菜或作奠歐陽曰釋奠菜祭之略者也古者士之見師以菜為摯故始入學者必釋菜以</hi>
<hi>禮其先師其學官四時之祭乃皆釋菜釋奠有樂無尸而釋菜無樂則又其略也</hi>耆老歎嗟其<lb/>
子弟皆興於學鄴侯尚文其於古記無不貫逹故其為<lb/>
政知所先後可歌也已乃作詩曰<lb/>
惟此廟學鄴侯所作厥初庳下<hi>又庳音卑  音婢</hi>神不以宇生<lb/>
師所處<hi>生或作先</hi>亦窘寒暑乃新斯宫神降其獻講讀有常<lb/>
不誡用勸掲掲元哲<hi>音掲居謁切又  傑又音羯</hi>有師之尊羣聖嚴<lb/>
<pb n="KR4c0046_WYG_031-7b"/>
嚴大法以存像圖孔肖咸在斯堂以瞻以儀俾不惑忘<lb/>
<hi>惑或作或</hi>後之君子無廢成羙琢詞碑石以贊攸始<lb/>
　　　柳州羅池廟碑<hi>此篇方从石本羅池神子厚也其碑石本首云尚書吏部侍郎賜紫</hi>
　　　　<hi>金魚袋韓愈撰中書舍人史館修撰賜紫金魚袋沈傳師書其後云朝議郎桂管觀察使試太</hi>
　　　　<hi>常寺協律郎上柱國陳曽篆額長慶元年正月十一日桂管都防禦先鋒兵馬使朝散大夫試</hi>
　　　　<hi>左衛長史孫季雄建立歐陽集古録羅池碑後題云長慶元年正月建按穆宗實録長慶二年</hi>
　　　　<hi>二月傳師為中書舍人史館修撰九月愈遷吏部時愈未為吏部沈亦未為舍人當是長慶二</hi>
　　　　<hi>年則二君官正與此碑同其書元年正月蓋傳模者誤按舊史公傳云南人妄以柳宗元為羅</hi>
<pb n="KR4c0046_WYG_031-8a"/>
　　　　<hi>池神而愈撰碑以寔以蓋以是罪公而新史書其事於子厚傳無所褒貶元祐七年六月</hi>
　　　　<hi>詔賜唐栁州刺史羅池神廟為靈文之廟以郡人言其雨暘應祈故也田表聖書其碑隂</hi>
　　　　<hi>云子厚終於柳州以精多魄强為羅池之神昌黎叙其事而銘之大意謂子厚宏深之量</hi>
　　　　<hi>昭明之識當為星辰為岳瀆胡為在柳州之陋為神其所以推尊甚大石敏若此世以公</hi>
　　　　<hi>此文為語怪非也士有抱負不克施遭流落以死為明神烈鬼巍峩廟食理也李衞公竄</hi>
　　　　<hi>海上死矣其精魄凜然尚能使犬䑕餘黨破膽於夢中不然退之豈矯誣柳州以求異乎</hi>
　　　　<hi>晁氏曰此非銘羅池神之文弔宗元之文也</hi>
羅池廟者故刺史栁侯廟也栁侯為州<hi>元和十年三月以永州司馬栁</hi>
<pb n="KR4c0046_WYG_031-8b"/>
<hi>宗元為栁州刺史</hi>不鄙夷其民動以禮法三年民各自矜奮<hi>下或</hi>
<hi>有曰字無今按宜有曰字然石本  之不欲補也</hi>兹土雖遠京師吾等亦天氓<lb/>
今天幸惠仁侯若不化服我則非人於是老少相教語<lb/>
莫違侯令凡有所為於其鄉閭及於其家皆曰吾侯聞<lb/>
之得無不可於意否莫不忖度而後從事凡令之期民<lb/>
勸趨之無有後先必以其時於是民業有經公無負租<lb/>
流逋四歸樂生興事宅有新屋歩有新船<hi>歩或作渉栁子厚鐵爐歩</hi>
<hi>志曰江之滸凡舟可泝而上下曰歩  今按孔戣志亦有泊歩字</hi>池園潔脩豬牛鴨雞<lb/>
<pb n="KR4c0046_WYG_031-9a"/>
肥大蕃息子嚴父詔婦順夫指嫁娶葬送各有條法岀<lb/>
相弟長入相慈孝先時民貧以男女相質久不得贖盡<lb/>
没為隸我侯之至按國之故以傭除本悉奪歸之大修<lb/>
孔子廟城郭巷道皆治使端正<hi>巷道或作道巷</hi>樹以名木栁民<lb/>
既皆悦喜嘗與其部將魏忠謝寧歐陽翼飲酒驛亭<hi>嘗或</hi>
<hi>作常</hi>謂曰吾棄於時而寄於此與若等好也明年吾將死<lb/>
死而為神後三年為廟祀我及期而死<hi>元和十四年十月宗元卒</hi>三<lb/>
年孟秋辛卯<hi>長慶三年也</hi>侯降于州之後堂歐陽翼等見而<lb/>
<pb n="KR4c0046_WYG_031-9b"/>
拜之其夕夢翼而告曰館我於羅池其月丙辰廟成大<lb/>
祭過客李儀醉酒慢侮堂上得疾扶岀廟門即死明年<lb/>
春魏忠歐陽翼使謝寧來京師請書其事于石余謂栁<lb/>
侯生能澤其民死能驚動福禍之以食其土<hi>福禍或作禍福</hi>可<lb/>
謂靈也已作迎享送神詩遺栁民俾歌以祀焉而并刻<lb/>
之栁侯河東人諱宗元字子厚賢而有文章嘗位於朝<lb/>
光顯矣已而擯不用其辭曰<lb/>
荔子丹兮蕉黄<hi>蕉下或有葉字或有子字</hi>雜肴蔬兮進侯堂侯之船<lb/>
<pb n="KR4c0046_WYG_031-10a"/>
兮两旗度中流兮風泊之待侯不來兮不知我悲侯乗<lb/>
駒兮入廟慰我民兮不嚬以笑鵝之山兮栁之水桂樹<lb/>
團團兮白石齒齒侯朝岀游兮暮來歸春與猨吟兮秋<lb/>
鶴與飛<hi>或作秋與鶴飛也今按歐公以此句為石本之誤沈存中云非  倒用鶴與两字則語勢愈健</hi>
<hi>如楚詞云吉日辰良也但此石本團團字初誤刻作團圓後鎸改之今尚可見則亦石本不能無誤之一證也</hi>
北方之人兮為侯是非千秋萬歳兮侯無我違福我兮<lb/>
壽我驅厲鬼兮山之左下無苦濕兮髙無乾秔稌充羡<lb/>
兮<hi>古秔音庚稌徒  切又音土</hi>蛇蛟結蟠我民報事兮無怠其始自<lb/>
<pb n="KR4c0046_WYG_031-10b"/>
今兮欽于世世<lb/>
　　　黄陵廟碑<hi>此篇方从石本曽子開曰湘水出全瀟水出道二水至永合而為一以入</hi>
　　　　<hi>洞庭黄陵廟在瀟湘之尾洞庭之口孫氏曰廟在潭州之湘隂縣北八十里或云在岳州</hi>
　　　　<hi>首題云通議大夫守尚書兵部侍郎上柱國賜紫金魚袋韓愈撰正議大夫守潭州刺史</hi>
　　　　<hi>兼御史中丞湖南都團練觀察安撫使上柱國賜紫金魚袋沈傳師書今本多誤據歐陽</hi>
　　　　<hi>公集古録云當以碑為正</hi>
湘旁有廟曰黄陵<hi>筆墨閒録云黄陵廟碑首言湘旁即龜策傳言江旁老人也</hi>自前<lb/>
古以祠堯之二女舜二妃者庭有石碑<hi>石或作古或無此字</hi>斷裂<lb/>
<pb n="KR4c0046_WYG_031-11a"/>
分散在地其文剥缺考圖記言漢荆州牧劉表景升之<lb/>
立<hi>表字景升東漢末為荆州刺史</hi>題曰湘夫人碑今騐其文乃晉太康<lb/>
九年又其額曰虞帝二妃之碑非景升立者秦博士對<lb/>
始皇帝云湘君者堯之二女舜妃者也<hi>事見史記秦始皇廿七</hi>劉<lb/>
向鄭𤣥亦皆以二妃為湘君而離騷九謌既有湘君又<lb/>
有湘夫人王逸之觧以為湘君者自其水神而謂湘夫<lb/>
人乃二妃也從舜南征三苗不及<hi>或作返據下文當作及</hi>道死沅<lb/>
湘之間山海經曰洞庭之山帝之二女居之郭璞疑二<lb/>
<pb n="KR4c0046_WYG_031-11b"/>
女者帝舜之后<hi>石本書璞作樸唐人多然下文掲陽亦作楬陽</hi>不當降小水為<lb/>
其夫人<hi>小水或作小君考山海經作小水是也</hi>因以二女為天帝之女以<lb/>
余考之璞與王逸俱失也堯之長女娥皇為舜正妃故<lb/>
曰君其二女女英自宜降曰夫人也故九謌辭謂娥皇<lb/>
為君謂女英帝子<hi>帝上或有為字</hi>各以其盛者推言之也禮有<lb/>
小君君母明其正自得稱君也<hi>或無君母二字</hi>書曰舜陟方乃<lb/>
死傳謂舜昇道南方以死<hi>昇或作升</hi>或又曰舜死葬蒼梧二<lb/>
妃從之不及溺死沅湘之間余謂竹書紀年<hi>紀年書名晉太康元</hi>
<pb n="KR4c0046_WYG_031-12a"/>
<hi>年汲郡人發冢得之起夏殷至魏哀王以竹簡寫之故謂之竹書</hi>帝王之没皆曰陟陟<lb/>
昇也謂昇天也書曰殷禮陟配天言以道終其徳恊天<lb/>
也書紀舜之没云陟者與竹書周書同文也其下言方<lb/>
乃死者所以釋陟為死也地之勢東南下如言舜南廵<lb/>
而死宜言下方不得言陟方也以此謂舜死𦵏蒼梧於<lb/>
時二妃從之不及而溺者皆不可信<hi>溺下或有死字</hi>二妃既曰<lb/>
以謀語舜脱舜之厄成舜之聖堯死而舜有天下為天<lb/>
子二妃之力宜常為神食民之祭今之渡湖江者莫敢<lb/>
<pb n="KR4c0046_WYG_031-12b"/>
不進禮廟下<hi>湖或作潮非是又或作湘</hi>元和十四年春余以言事得<lb/>
罪黜為潮州刺史其地於漢南海之掲陽<hi>漢地理志南海郡有唐為</hi>
<hi>潮州掲陽縣至石本掲作掲音竭</hi>厲毒所聚懼不得脱死過廟而檮之<lb/>
其冬移袁州刺史明年九月拜國子祭酒<hi>元和十四年十月以赦令</hi>
<hi>量移袁州明年九月自袁州召為國子祭酒</hi>使以私錢十萬抵岳州願易廟<lb/>
之圯桷腐瓦於刺史王堪<hi>刺史王堪上或有州字</hi>長慶元年刺史<lb/>
張愉自京師徃與愉故善<hi>與上或有余字無今按此合有余字然石本  之不欲補</hi>
<hi>也</hi>謂曰丐我一碑石載二妃廟事且令後世知有子名<lb/>
<pb n="KR4c0046_WYG_031-13a"/>
愉曰諾既至州報曰碑謹具遂篆其事俾刻之<lb/>
　　　唐故江南西道觀察使中大夫洪州刺史兼御<lb/>
　　　史中丞上柱國賜紫金魚袋贈左散騎常侍太原<lb/>
　　　王公神道碑銘<hi>王仲舒為連州司户公令連之陽山仲舒觀察江西公為袁州刺史</hi>
　　　　<hi>公既為作燕喜亭記修滕王閣記今誌其墓又書神道碑新史並取公碑誌作傳</hi>
王氏皆王者之後在太原為姬姓<hi>或無之字周靈王太子晉以直諫廢為庶</hi>
<hi>人時人號曰王家因以為氏</hi>春秋時王子成父敗狄有功<hi>左氏文十一年鄋瞞</hi>
<hi>侵齊王子成父獲其弟曰榮如</hi>因賜氏厥後世居太原至東漢隐士烈<lb/>
<pb n="KR4c0046_WYG_031-13b"/>
<hi>烈字彦方東漢有傳</hi>博士徵不就居祁縣<hi>後漢徵君霸始居太原霸子殷别居祁縣</hi>因<lb/>
號所居鄉為君子<hi>下或有鄉字</hi>公其君子鄉人也魏晉渉隋<lb/>
世有名人國朝大王父𤣥暕<hi>古限切</hi>歴御史属三院止尚<lb/>
書郎<hi>三院謂侍御史殿中侍御史監察御史𤣥暕終比部員外郎</hi>生景肅守三郡終<lb/>
傅涼王生政襄鄧等州防禦使鄂州採訪使贈吏部尚<lb/>
書公尚書之弟某子公諱仲舒字𢎞中<hi>蜀作諱𢎞中字某後墓志同</hi>
<hi>今按上句已有公字此不當再出當刪然無别本可據姑存之</hi>少孤奉母夫人家江南<lb/>
讀書著文其譽藹鬰當時名公皆折官位軰行<hi>下浪切</hi>願<lb/>
<pb n="KR4c0046_WYG_031-14a"/>
為交貞元初射策拜左拾遺<hi>貞元十年十二月仲舒中賢良方正直言極諫科起</hi>
<hi>拜拾遺</hi>與陽城合遏裴延齡不得為相徳宗初怏怏無奈<lb/>
久而嘉之<hi>或無而字之或作其下又有直字</hi>其後入閤徳宗顧列謂宰<lb/>
相曰第㡬人必王某也果然月餘特改右補闕<hi>或無右字</hi>遷<lb/>
禮部考功吏部三員外郎在禮部奏議詳雅省中伏其<lb/>
能<hi>伏或作服</hi>在考功吏部提約明故吏無以欺同列有恃恩<lb/>
自得者衆皆媚承公嫉其為人不直視<hi>或作人字</hi>由此貶連<lb/>
州司戸<hi>貞元十九年王叔文用事𢎞中自吏部員外郎責連州司户</hi>移䕫州司馬又<lb/>
<pb n="KR4c0046_WYG_031-14b"/>
移荆南因佐其節度事<hi>或無事字</hi>為參謀<hi>為荆南節度裴均參謀</hi>得五<lb/>
品服放跡在外積四年元和初収拾俊賢徴拜吏部員<lb/>
外郎未㡬為職方郎中知制誥友人得罪斥逐後其家<lb/>
親知過門縮頸不敢視公獨省問為計度論議直其寃<lb/>
由是出為峽州刺史<hi>峽或作硤友人楊憑也</hi>轉廬州未至丁母夫<lb/>
人憂服除又為婺州時疫旱甚人死亡且盡公至多方<lb/>
救活天遂雨疫定比數年里閭完復制使出廵人填道<lb/>
迎顯公徳<hi>顯或作頌</hi>事具聞就加金紫轉蘇州變其屋居以<lb/>
<pb n="KR4c0046_WYG_031-15a"/>
絶火延隄松江路害絶阻滯<hi>火上或有其字阻或作沮</hi>秋夏賦調自<lb/>
為書與人以期吏無及門而集政成為天下守之最<hi>政或</hi>
<hi>作化</hi>天子曰王某之文可思最宜為誥有古風豈可久以<lb/>
吏事役之復拜中書舍人既至京師儕流無在者視同<lb/>
列皆邈然少年益自悲而謂人曰豈可復治筆硯於其<lb/>
間哉上若未棄臣宜用所長在外久周知俗之利病<hi>或無</hi>
<hi>利字非是</hi>俾治之當不自愧宰相以聞遂得觀察江南西道<lb/>
<hi>元和十五年六月除江西觀察使</hi>奏罷𣙜酤錢九千萬<hi>千或作十</hi>軍息之無<lb/>
<pb n="KR4c0046_WYG_031-15b"/>
已掌吏壞産猶不釋囚之公至脱械不問人遭水旱賦<lb/>
窘公曰我且減燕樂絶他用錢可足乎遂以代之<hi>或無足字</hi>
<hi>代下無之字</hi>罷軍之息錢<hi>息上或有日字</hi>禁浮屠誑誘壊其舍以葺<lb/>
公宇三年法大成錢餘於庫粟餘廪<hi>廪上或有於字</hi>人享於田<lb/>
廬謳謡於道途天子復思且徴以代虚吏部左丞位以<lb/>
待之長慶三年十一月十七日薨於洪州年六十二上<lb/>
哀慟輟朝贈左散騎常侍某日歸𦵏於某處<hi>長慶四年二月𦵏河</hi>
<hi>南𦵏下或無於字</hi>某既以公之徳刻而藏之墓矣子初又請詩<lb/>
<pb n="KR4c0046_WYG_031-16a"/>
以揭之<hi>仲舒七子初哲貞𢎞泰復洄既上或無某字某或作愈</hi>詞曰<lb/>
生人之治本乎斯文有事其末而忘其源切近昧陋道<lb/>
由是堙有志其本而泥古陳當用而迂乖戾不伸較是<lb/>
二者其過也均有羙王公志儒之本逹士之經秩秩而<lb/>
積涵涵而停韡為華英<hi>韡為諸本作韡而華英作英華</hi>不矜不盈孰播<lb/>
其馨孰發其明介然而居士友以傾敷文帝階擢列侍<lb/>
從以忠遠名有直有諷辨遏堅懇<hi>或作聖邈</hi>巨邪不用秀出<lb/>
班行乃動帝目帝省竭心恩顧日渥翔于郎署騫于禁<lb/>
<pb n="KR4c0046_WYG_031-16b"/>
密發帝之令簡古而蔚不比于權以直友寃敲撼挫揠<lb/>
竟遭斥奔久淹于外歴守大藩所至極思必悉利病萎<lb/>
枯以膏燠暍以醒<hi>暍或作暘</hi>坦之敞之必絶其徑浚之澄之<lb/>
使安其泳帝思其文復命掌誥公潜謂人此職宜少豈<lb/>
無凋郡庸以自效上藉其實<hi>藉或作籍</hi>俾統于洪逋滯攸除<lb/>
姦訛革風袪蔽于目釋負于躬方乎所部<hi>乎或作平</hi>禁絶浮<lb/>
屠風雨順易秔稻盈疇人得其所乃恬乃謳<hi>所或作饒謳或作謡</hi>
化成有代思以息勞虚位而竢奄忽滔滔<hi>奄忽或作勿隨</hi>維徳<lb/>
<pb n="KR4c0046_WYG_031-17a"/>
維績志于斯石日遠彌髙<hi>方云此銘有美王公不用韻末章三語分两韻例又異也</hi>
<hi>而今按銘之卒章績石二句雖自叶韻  末句髙字仍與勞滔韻叶非有異也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0046_WYG_031-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻三十一<lb/>
</p>
<p>
</p>
  </div>
</body>
</text>
</TEI>
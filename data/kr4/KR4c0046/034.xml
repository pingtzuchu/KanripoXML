<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三十四</head> <lb/>
    <p>
<pb n="KR4c0046_WYG_034-1a"/>
欽定四庫全書<lb/>
　東雅堂昌黎集註巻三十四<lb/>
　　碑誌<lb/>
　　　南陽樊紹述墓誌銘<hi>歐陽文忠公云退之與樊紹述作銘便似樊文誠不</hi>
　　　　<hi>虚語據宗師元和九年尚為前太子舍人未使南方也見公與鄭相公書元和十二年因</hi>
　　　　<hi>在京師未出刺絳州也見示郊詩及薦狀自絳還朝當在長慶初年序不載其卒之年月</hi>
　　　　<hi>或法不必載邪</hi>
樊紹述既卒且葬<hi>紹述河中人</hi>愈將銘之從其家求書得書<lb/>
<pb n="KR4c0046_WYG_034-1b"/>
號魁紀公者三十巻曰樊子者又三十巻春秋集傳十<lb/>
五巻表牋狀䇿書序傳記紀誌説論今文讚銘凡二百<lb/>
九十一篇<hi>誌上或無紀字</hi>道路所遇及噐物門里雜銘二百二<lb/>
十賦十詩七百一十九<hi>二十或作又十今以藝文志考之皆有其目獨銘賦詩亡焉所</hi>
<hi>謂表牋狀䇿等文凡二百九十一篇曰樊宗師集二百九十一巻數同而以巻為篇疑誌之字誤也</hi>
曰多矣哉古未嘗有也然而必岀於已不襲蹈前人一<lb/>
言一句又何其難也<hi>國史補云元和之後文章則學竒於韓愈學澁於樊宗師退之作樊</hi>
<hi>墓誌稱其為文不剽襲觀絳守居園池記誠然亦大竒歮矣本朝王晟劉忱皆為之注解如瑤翻碧㶑嵬眼傾</hi>
<pb n="KR4c0046_WYG_034-2a"/>
<hi>耳等語皆前人所未道也歐陽公跋絳守居園池記云元和文章之盛極矣其竒怪至於如此又詩曰嘗聞紹</hi>
<hi>述絳守居偶來登覽周四隅異哉樊子怪可吁心欲獨去無古初窮荒探幽入無有一語詰曲百盤紆孰云已</hi>
<hi>岀不剽襲句斷欲學盤庚書云云</hi>必出入仁義其富若生蓄萬物必具<lb/>
海含地負放恣横從<hi>子容切</hi>無所統紀然而不煩於繩削<lb/>
而自合也嗚呼紹述於斯術其可謂至於斯極者矣生<lb/>
而其家貴富長而不有其藏一錢<hi>長而或作而長</hi>妻子告不足<lb/>
顧且笑曰我道蓋是也<hi>蓋下疑有如字</hi>皆應曰然無不意滿嘗<lb/>
以金部郎中告哀南方<hi>或無嘗字元和十五年正月憲宗崩宗師以全部郎中告哀南</hi>
<pb n="KR4c0046_WYG_034-2b"/>
<hi>方</hi>還言某師不治罷之以此出為綿州刺史<hi>師或作帥方無出字</hi>
<hi>以下文又出觀之宜有</hi>一年徵拜左司郎中又出刺絳州<hi>或無刺字</hi>綿<lb/>
絳之人至今皆曰於我有徳以為諫議大夫命且下遂<lb/>
病以卒年若干<hi>病以或作以病</hi>紹述諱宗師父諱澤嘗帥襄陽<lb/>
江陵官至右僕射贈某官<hi>興元元年正月樊澤為山南東道節度使貞元二年閏五</hi>
<hi>月徙鎮荆南八年二月自荆南復為山南東道節度使十二年加檢校右僕射十四年九月卒于鎮贈司空</hi>
祖某官諱泳<hi>泳試大理評事累贈兵部尚書</hi>自祖及紹述三世皆以軍<lb/>
謀堪將帥策上第以進<hi>開元中泳舉草澤科建中元年澤舉賢良方正直言極諫科元</hi>
<pb n="KR4c0046_WYG_034-3a"/>
<hi>和三年四月宗師舉軍謀宏逺堪任將帥科</hi>紹述無所不學於辭於聲天得<lb/>
也<hi>得下或有地字或有地出字皆非是</hi>在衆若無能者嘗與觀樂問曰何<lb/>
如曰後當然已而果然<hi>後上或有某字非是</hi>銘曰<lb/>
惟古於詞必已出降而不能乃剽賊<hi>或作脱</hi>後皆指前公<lb/>
相襲從漢迄今用一律寥寥久哉莫覺屬<hi>覺或作學非是</hi>神徂<lb/>
聖伏道絶塞既極乃通發紹述文從字順各識職有欲<lb/>
求之此其躅<lb/>
　　　中大夫陜府左司馬李公墓誌銘<hi>郱七子漢其一也即公之</hi>
<pb n="KR4c0046_WYG_034-3b"/>
　　　　<hi>壻新舊史有傳可考故誌云漢韓氏壻也故子為銘</hi>
公諱郱<hi>薄經切</hi>字某雍王繪之後<hi>繪或作㑹新舊史作繪太祖景皇帝之第五子</hi>
<hi>也為隋夏州總管  雍於衆切</hi>王孫道明唐初以屬封淮陽王又追王<lb/>
其祖父<hi>追王之王字音旺</hi>曰雍王長平王<hi>下或有長平生淮陽五字繪子䞇䞇子道</hi>
<hi>𤣥武徳元年六月封道𤣥淮陽王追封繪曰雍䞇為河南王</hi>淮陽生景融<hi>生一作王</hi>景融<lb/>
親益踈不王生務該務該生思一思一生岌<hi>魚及切</hi>比四<lb/>
世官不過縣令州佐然益讀書為行為士大夫家岌為<lb/>
蜀州晉原尉<hi>原或作康</hi>生公未晬以卒<hi>子生一嵗曰晬説文周年也</hi>無家<lb/>
<pb n="KR4c0046_WYG_034-4a"/>
母抱置之姑氏以去姑憐而食之<hi>食音嗣</hi>至五六嵗自問<lb/>
知本末因不復與羣兒戲常黙黙獨處曰吾獨無父母<lb/>
不力學問自立不名為人年十四五能闇記論語尚書<lb/>
毛詩左氏文選凡百餘萬言凛然殊異姑氏子弟莫敢<lb/>
為敵浸傳之聞諸父<hi>敵或作嬌非是之聞或作聞之</hi>諸父泣曰吾兄尚<lb/>
有子耶迎歸而坐問之應對横從無難<hi>從子容切去聲</hi>諸父悲<lb/>
喜顧語羣子弟曰吾為汝得師<hi>語或作謂或無曰字無吾字</hi>於是縱<lb/>
學無不觀以朝邑員外尉選魯公真卿第其所試文上<lb/>
<pb n="KR4c0046_WYG_034-4b"/>
等<hi>文下或有為字試書判抜萃為上等</hi>擢為同官正尉曰文如李尉乃可<lb/>
望此其後比以書判拔萃<hi>或無比字</hi>選為萬年尉為華州録<lb/>
事參軍争事於刺史去官為陸渾令河南尹鄭餘慶薦<lb/>
之朝<hi>元和十年十月鄭餘慶為河南尹</hi>拜南鄭令尹家奴以書扺縣請<lb/>
事公走府出其書投之尹前尹慚其廷中人曰令辱我<lb/>
令辱我<hi>漢張耳傳李良素貴起慚其從官又袁盎還愧其吏公此文與劉昌裔誌皆用此或無複出令</hi>
<hi>辱我三字</hi>且曰令退遂怨之拾掇三年無所得<hi>或無所字</hi>拜宗正<lb/>
丞宰相以文理白為資州刺史公喜曰吾將有為也讒<lb/>
<pb n="KR4c0046_WYG_034-5a"/>
宰相者言之上曰<hi>或無者字非是</hi>是與其故故得用改拜陜府<lb/>
左司馬<hi>陜虢節度使衛中行辟佐其府</hi>公又喜曰是官無所職吾其不<lb/>
以吏事受責死矣長慶元年正月丙辰以疾卒春秋七<lb/>
十三<hi>或無正月字而云李本作正月蓋正月十八日也  今按是年辛丑嵗丙辰非嵗名則為日名而在</hi>
<hi>月下為是方知日辰所直而不以李本補正月字不可曉也</hi>公内外行完潔白奮厲<lb/>
再成有家士大夫談之夫人博陵崔氏朝邑令友之之<lb/>
女其曾伯父𤣥暐有功中宗時<hi>長慶四年六月𤣥暐為鳯閣侍郎同平章事神</hi>
<hi>龍元年率羽林兵誅張易之昌宗迎太子監國是為中宗</hi>夫人髙明遇子婦有節法<lb/>
<pb n="KR4c0046_WYG_034-5b"/>
進見侍側肅如也七男三女邠為澄城主簿其嫡激鄜<lb/>
城令<hi>激下或有為字</hi>放芮城尉漢監察御史<hi>漢字南紀元和七年進士時為監察</hi>
<hi>御史終於宗正少卿</hi>滻洸潘皆進士<hi>滻字經野洸字正武潘字子及皆登進士第潘大中初為</hi>
<hi>禮侍洸滻所簡切  音光</hi>及公之存内外孫十有五人五月庚申葬<lb/>
華陰縣東若干里漢韓氏壻也故予與為銘其詞曰<lb/>
愈下而微既極復飛其自公始公多孫子將復廟祀<hi>廟或</hi>
<hi>作其廟今按唐㑹要禮官議户部尚書韋損四代祖所立私  子孫官卑其祠久廢今損官三品凖令合立三</hi>
<hi>廟此以郱之先嘗有王封而後世官卑不得立廟故云將復廟祀也然唐制亦非古而本廟立法尤踈略唯蘇</hi>
<pb n="KR4c0046_WYG_034-6a"/>
<hi>魏公嘗議立廟與襲爵之法相為表裏其説為善惜乎當時不施行也</hi>
　　　故幽州節度判官贈給事中清河張君墓誌銘<lb/>
　　　　<hi>張徹為范陽府監察御史其帥張𢎞靖也誌不出𢎞靖姓名若有所諱焉耳徹死于亂具</hi>
　　　　<hi>載之史其言多出公誌</hi>
張君名徹字某以進士<hi>徹中進士第在元和四年</hi>累官至范陽府監<lb/>
察御史長慶元年今牛宰相為御史中丞<hi>元或作一考之史當作元</hi>
<hi>年陳齊之云常疑牛僧孺之為人觀此語則知韓公亦不喜其人矣然牛宰相三字或作今宰相牛公未知孰</hi>
<hi>是</hi>奏君名迹中御史選詔即以為御史其府惜不敢留<lb/>
<pb n="KR4c0046_WYG_034-6b"/>
遣之而宻奏幽州將父子繼續不廷選且久今新收臣<lb/>
又始至<hi>長慶元年二月幽州節度使劉總請去位三月以總為大平軍節度使張𢎞靖為幽州節度使</hi>
<hi>代總</hi>孤怯湏强佐乃濟發半道有詔以君還之仍遷殿中<lb/>
侍御史加賜朱衣銀魚<hi>仍或作乃</hi>至數日軍亂怨其府從事<lb/>
盡殺之而囚其帥且相約張御史長者母侮辱轢蹙我<lb/>
事無庸殺置之帥所<hi>轢音厯毋一或作無我事下或有無罪二字長慶元年七月幽州軍</hi>
<hi>亂囚節度使張𢎞靖於薊門館殺判官韋雍張宗元崔仲卿等以徹長者不殺置之於薊門館</hi>居月餘<lb/>
聞有中貴人自京師至君謂其帥公無□此土人上使<lb/>
<pb n="KR4c0046_WYG_034-7a"/>
至可因請見自辨幸得脱免歸<hi>或無免字</hi>即推門求出守者<lb/>
以告其魁魁與其徒皆駭曰必張御史張御史忠義必<lb/>
為其帥告此<hi>史下或無張字及無告此二字  按告字疑當作言</hi>餘人不如遷之<lb/>
别館<hi>今按餘人二字疑衍而下文不如遷之别館自為一句葢述其言如此下文又云即與衆出君乃記</hi>
<hi>其事也但無所考不敢輙刪耳或云餘人字不必去其曰遷之别館葢言今當如此耳亦通</hi>即與衆<lb/>
出君<hi>與或作以</hi>君出門罵衆曰汝何敢反前日呉元濟斬東<lb/>
市昨日李師道斬於軍中同惡者父母妻子皆屠死肉<lb/>
餧狗䑕鴟鵶<hi>新史書徹事大扺出公此誌其所書罵賊語凡削六字改一字筆削固史氏事然而</hi>
<pb n="KR4c0046_WYG_034-7b"/>
<hi>改餧為飽則不若公語且有來處此前漢陳餘所謂以肉餧虎也</hi>汝何敢反汝何敢反<lb/>
行且罵衆畏惡其言不忍聞<hi>畏下或有皆字非是或在畏上則或有之</hi>且虞<lb/>
生變即撃君以死君扺死口不絶罵衆皆曰義士義士<lb/>
或收瘞之以俟事聞天子壯之贈給事中其友侯雲長<lb/>
佐鄆使請於其帥馬僕射<hi>馬總</hi>為之選於軍中得故與君<lb/>
相知張㳟李元實者<hi>㳟或作泰</hi>使以幣請之范陽范陽人義<lb/>
而歸之以聞詔所在給船轝傳歸其家賜錢物以𦵏長<lb/>
慶四年四月某日其妻子以君之喪葬于某州某所<hi>四年</hi>
<pb n="KR4c0046_WYG_034-8a"/>
<hi>方云舊本或作二年或作三年按鄆帥馬總也總以二年秋遷右僕射明年夏召還當作二年或三年也  今</hi>
<hi>按方説雖如此而其所定之本却作四年今姑从之葢或喪歸踰年馬既召還乃克葬也</hi>君弟復亦<lb/>
進士<hi>元和元年復中進士</hi>佐汴宋得疾變易喪心驚惑不常君得<lb/>
閒即自視衣褥薄厚<hi>褥或作衾</hi>節時其飲食而而匕筯進養之<lb/>
<hi>或無養字其今按養字去聲禮曰以  飲食忠養之</hi>禁其家無敢髙語出聲醫餌<lb/>
之藥其物多空青雄黄<hi>空青山出銅處銅精熏則生空青腹中空如楊梅者勝雄黄出</hi>
<hi>武都山塊方數寸明徹如雞冠者佳</hi>諸竒怪物劑錢至十數萬營治勤劇<lb/>
皆自君手不假之人家貧妻子常有飢色祖某某官父<lb/>
<pb n="KR4c0046_WYG_034-8b"/>
某某官<hi>祖某父某或作祖踐父休</hi>妻韓氏禮部郎中某之孫汴州開<lb/>
封尉某之女於余為叔父孫女君常從余學選於諸生<lb/>
而嫁與之孝順祇修羣女效其所為男若干人曰某女<lb/>
子曰某銘曰<lb/>
嗚呼徹也世慕顧以行子掲掲也噎喑以為生子獨割<lb/>
也為彼不清作玉雪也仁義以為兵用不缺折也<hi>缺折或作</hi>
<hi>折缺</hi>知死不失名得猛厲也自申于闇明莫之奪也<hi>闇明當作</hi>
<hi>明闇説見下條</hi>我銘以貞之不肖者之呾也<hi>呾當割切方本無者字或無之字方</hi>
<pb n="KR4c0046_WYG_034-9a"/>
<hi>云此銘以徹掲割雪折厲奪呾為韻而行生清兵名闇貞復自為韻厲音烈闇當讀如諒闇之闇  今按方説</hi>
<hi>多得之此銘蓋法兔罝魚麗等詩隔句用韻耳詩隔句用韻先儒所未知觀公此銘則既識之矣但闇明二字</hi>
<hi>乙之則韻自叶而義亦勝若如方説則雖讀闇作䳺韻終不叶而義亦不通也</hi>
　　　河南府法曹參軍盧府君夫人苗氏墓誌銘<hi>或無</hi>
　　　　<hi>府苗氏三字或作范陽盧君夫人苗氏</hi>
夫人姓苗氏諱某字某上黨人曽大父襲夔贈禮部尚<lb/>
書大父殆庶贈太子太師<hi>以宰相世系考之襲夔生殆庶延嗣殆庶生如蘭晉卿襲</hi>
<hi>夔殆庶所贈官疑晉卿仕至宰相而贈也</hi>父如蘭仕至太子司議郎汝州司<lb/>
<pb n="KR4c0046_WYG_034-9b"/>
馬<hi>或作别駕世系表作永王府諮議參軍</hi>夫人年若干嫁河南法曹盧府<lb/>
君諱貽有文章徳行<hi>府君字或複出河南或作范陽</hi>其族世所謂甲乙<lb/>
者先夫人卒<hi>或作卒先夫人</hi>夫人生能配其賢歿能守其法男<lb/>
二人於陵渾女三人皆嫁為士妻<hi>夫人長女壻河南侯氏主簿唐充次亡公</hi>
<hi>其季女壻也</hi>貞元十九年四月四日卒於東都敦化里年六<lb/>
十有九其年七月某日<hi>其年或作其明年七或作八</hi>袝于法曹府君<lb/>
墓在洛陽龍門山其季女壻昌黎韓愈為之誌<hi>之下或有銘字</hi>
<hi>或有銘字而無之字又或作為其字</hi>其詞曰<lb/>
<pb n="KR4c0046_WYG_034-10a"/>
赫赫苗宗族茂位尊或毗于王或貳于藩是生夫人<hi>是或</hi>
<hi>作厥</hi>載穆令聞爰初在家孝友惠純乃及于行克嫓徳門<lb/>
<hi>乃及或作享乃克或作光</hi>肅其為禮<hi>為禮方作禮容説今以下句為仁偶之方  非是</hi>裕其<lb/>
為仁法曹之終諸子實幼煢煢其哀介介其守循道不<lb/>
違厥聲彌劭<hi>或作既克其家厥問愈劭</hi>三女有從二男知教閭里歎<lb/>
息母婦思效嵗時之嘉嫁者來寧累累外孫<hi>累累或作纍纍</hi>有<lb/>
攜有嬰扶牀坐膝嬉戲讙争既夀而康既備而成不歉<lb/>
于約不矜于盈伊昔淑哲或圖或書嗟咨夫人孰與為<lb/>
<pb n="KR4c0046_WYG_034-10b"/>
儔刻銘寘墓以贊碩休<hi>銘或作石寘或作誌書儔休以古韻叶已見溪堂詩</hi>
　　　故貝州司法參軍李君墓誌銘<hi>參軍李翶習之之祖習之嘗自</hi>
　　　　<hi>為其皇祖實録其行治皆如誌所書翺之實録終曰先祖有美而不知不明也知而不傳</hi>
　　　　<hi>不仁也翺欲傳懼文章不足以稱頌道徳光耀來世是以頓首欲假辭於執事者亦惟不</hi>
　　　　<hi>斥其愚而為之傳焉意翶乞公銘之辭也</hi>
貞元十七年九月丁夘<hi>七或作八月下或有一日字</hi>隴西李翶合葬<lb/>
其皇祖考貝州司法參軍楚金皇祖妣清河崔氏夫人<lb/>
于汴州開封縣某里<hi>開封縣某里或作陳留縣安豐里後開封字同</hi>昌黎韓愈<lb/>
<pb n="KR4c0046_WYG_034-11a"/>
紀其世著其徳行以識其葬<hi>識或作誌</hi>其世曰<hi>其世或作其詞</hi>由梁<lb/>
武昭王六世至司空<hi>至或作有</hi>司空之後二世為刺史清淵<lb/>
侯<hi>涼武昭王名暠字𤣥感晉安帝時自稱西涼公子翻翻子寶寶子冲後魏後文時封清淵縣侯卒贈司空</hi>
<hi>冲暠曽孫也今云六世恐誤冲子延實都督青州刺史延實子彬襲祖爵清淵縣侯卒贈齊州刺史子桃枝襲</hi>
<hi>封</hi>由侯至于貝州凡五世<hi>一作六世桃枝𤣥孫詔諮議參軍詔子楚金</hi>其徳<lb/>
行曰事其兄如事其父其行不敢有出焉<hi>或無曰字</hi>其夫人<lb/>
事其姒如事其姑<hi>姒或作姊</hi>其於家不敢有專焉其在貝州<lb/>
其刺史不悦於民<hi>刺上或無其字据李翺集刺史嚴正晦也</hi>將去官民相率<lb/>
<pb n="KR4c0046_WYG_034-11b"/>
讙譁手瓦石胥其出撃之<hi>胥或作湏或作需或無其字史記趙世家大后盛氣胥之</hi>
<hi>入又亷頗傳胥後令註胥猶湏也</hi>刺史匿不敢出州縣吏由别駕已下<lb/>
不敢禁司法君奮曰是何敢爾<hi>或無何字或無爾字</hi>屬小吏百餘<lb/>
人持兵仗以出<hi>仗或作杖</hi>立木而署之曰刺史出民有敢觀<lb/>
者殺之木下民聞皆驚相告散去後刺史至加擢任<hi>加下</hi>
<hi>或有禮字</hi>貝州由是大理其葬曰<hi>或作日山谷李謝以古本定與上文其世曰其徳行</hi>
<hi>曰為一例</hi>翶既遷貝州君之喪于貝州殯于開封遂遷夫人<lb/>
之喪于楚州八月辛亥至于開封壙于丁已墳于九月<lb/>
<pb n="KR4c0046_WYG_034-12a"/>
辛酉窆于丁夘<hi>窆或作穸</hi>人謂李氏世家也侯之後五世仕<lb/>
不遂<hi>一無後字五字</hi>藴必發其起而大乎四十年而其兄之子<lb/>
衡<hi>惟幀子五人衡其第二子也貞元七年自常州刺史鎮湖南八年徙鎮江西召為給事中</hi>始至户<lb/>
部侍郎君之子四人官又卑翺其孫也有道而甚文固<lb/>
於是乎在<hi>或無固字甚文字出左傳楚子西曰光又甚文觀翺實録亦可見其甚文矣魯直詩云習</hi>
<hi>之實録𦵏皇祖斯文如女有正色云云</hi>
　　　處士盧君墓誌銘<hi>公前銘盧君夫人兹又銘其子於陵故言愈於處士妹壻</hi>
　　　　<hi>也為其誌且銘云</hi>
<pb n="KR4c0046_WYG_034-12b"/>
處士諱於陵其先范陽人父貽為河南法曹參軍河南<lb/>
尹與人有仇誣仇與賊通收掠取服法曹曰我官司也<lb/>
我在不可以為是廷争之以死河南怒命卒捽之<hi>卒或作牽</hi>
<hi>沒捽昨  切</hi>法曹争尤强遂并收法曹竟奏殺仇籍其家而<lb/>
釋法曹法曹出徑歸卧家念河南勢弗可敗氣憤弗食<lb/>
歐血卒東都人至今猶道之處士少而孤母夫人憐之<lb/>
<hi>貽娶苗氏太師晉卿兄如蘭女</hi>讀書學文皆不待强教卒以自立在母<lb/>
夫人側油油翼翼不忍去時嵗母夫人既終育幼弟與<lb/>
<pb n="KR4c0046_WYG_034-13a"/>
歸宗之妹經營勤甚未暇進仕也年三十有六元和二<lb/>
年五月壬辰以疾卒有男十嵗曰義女九嵗曰孟又有<lb/>
女生處士卒後未名<hi>孟下或無又字</hi>於其年九月乙酉其弟渾<lb/>
以家有無葬以車一乗於龍門山先人兆愈於處士妹<lb/>
壻也為其誌且銘其後曰<lb/>
貴兮富兮如其材得何數兮名兮壽兮如其人豈無有<lb/>
兮彼皆逄其臧子獨迎其凶兹命也邪茲命也邪<lb/>
　　　故太學博士李君墓誌銘<hi>學或作常</hi>
<pb n="KR4c0046_WYG_034-13b"/>
太學博士頓丘李于<hi>一本作干</hi>余兄孫女壻也<hi>或無女字</hi>年四十<lb/>
八<hi>于大暦元年生</hi>長慶三年正月五日卒其月二十六日穿其<lb/>
妻墓而合葬之在某縣某地子三人皆幼初于以進士<lb/>
<hi>元和十年于中進士第年四十</hi>為鄂岳從事<hi>十一年李道古為鄂岳觀察使辟于為從事</hi>遇<lb/>
方士栁泌<hi>或作賁</hi>從受藥法服之往往下血比四年病益<lb/>
急乃死<hi>柳泌説已見前乃或作及非是</hi>其法以鈆滿一鼎<hi>一有以物字</hi>按中<lb/>
為空實以水銀<hi>實以或作以實</hi>蓋封四際燒為丹沙云余不知<lb/>
服食説自何世起殺人不可計而世慕尚之益至此其<lb/>
<pb n="KR4c0046_WYG_034-14a"/>
惑也在文書所記及耳聞相傳者不説<hi>或無相字</hi>今直取目<lb/>
見親與之游而以藥敗者六七公以為世誡工部尚書<lb/>
歸登殿中御史李虚中刑部尚書李遜遜弟刑部侍郎<lb/>
建襄陽節度使工部尚書孟簡東川節度御史大夫盧<lb/>
坦金吾將軍李道古此其人皆有名位世所共識工部<lb/>
既食水銀得病自説若有燒鐵杖自顛貫其下者<hi>顛或作巔</hi>
摧而為火射竅節以出狂痛號呼乞絶其茵席常得水<lb/>
銀<hi>茵或作䄄或無常字</hi>發且止唾血十數年以斃殿中疽發其背<lb/>
<pb n="KR4c0046_WYG_034-14b"/>
死刑部且死謂余曰我為藥誤其季建一旦無病死襄<lb/>
陽黜為吉州司馬余自袁州還京師襄陽乗舸邀我於<lb/>
蕭洲屏人曰我得祕藥不可獨不死今遺子一器可用<lb/>
棗肉為丸服之别一年而病其家人至<hi>其一作有</hi>訊之曰前<lb/>
所服藥誤方且下之<hi>所服下或有之字</hi>下則平矣病二嵗竟卒<lb/>
盧大夫死時溺出血肉痛不可忍乞死乃死<hi>肉方作害  今按古</hi>
<hi>書肉或作□今淮南子及内經靈樞尚存此體疑此别本害字乃□之訛而方考之不詳也乃死一作乃絶万</hi>
<hi>或作及或無死字皆非是</hi>金吾以栁泌得罪食泌藥五十死海上此<lb/>
<pb n="KR4c0046_WYG_034-15a"/>
可以為誡者也蘄不死乃速得死謂之智可不可也五<lb/>
榖三牲鹽醯果蔬人所常御人相厚勉必曰强食今惑<lb/>
者皆曰五榖令人夭不能無食當務減節鹽醯以濟百<lb/>
味<hi>濟或作齊</hi>豚魚雞三者古以養老反曰是皆殺人不可食<lb/>
一筵之饌禁忌十常不食二三不信常道而務鬼怪臨<lb/>
死乃悔後之好者又曰彼死者皆不得其道也我則不<lb/>
然始病曰藥動故病病去藥行乃不死矣及且死又悔<lb/>
嗚呼可哀也已可哀也已<hi>孔毅夫雜説云張籍哭退之詩云為出二侍女合彈琵琶</hi>
<pb n="KR4c0046_WYG_034-15b"/>
<hi>筝白樂天思舊詩云退之服硫黄一病竟不痊退之嘗譏人不解文字飲而自敗於女妓乎作李博士墓誌戒</hi>
<hi>人服金石藥而自餌硫黄邪又後山嗟哉行亦云韓子作誌還自屠白笑未竟人復吁正謂此耳</hi>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎外集註巻十</head> <lb/>
    <p>
<pb n="KR4c0046_WYG_050-1a"/>
欽定四庫全書<lb/>
　東雅堂昌黎外集註巻十<lb/>
　　　順宗實録巻五<hi>起八月盡至山陵</hi>
八月庚子詔曰惟皇天祐命烈祖誕受方國九聖儲祉<lb/>
萬方咸休肆予一人獲纘丕業嚴㳟守位不遑暇逸<hi>或作</hi>
<hi>給今從史</hi>而天祐匪降<hi>匪史/作不</hi>疾恙無瘳<hi>無或作弗今從史</hi>將何以奉<lb/>
宗廟之靈展郊禋之禮疇咨庶尹對越上𤣥内愧于朕<lb/>
心上畏于天命夙夜祗慄惟懷永圖<hi>惟懐史作深惟</hi>一日萬機<lb/>
<pb n="KR4c0046_WYG_050-1b"/>
不可以乆曠天工人代不可以乆違皇太子某睿哲温<lb/>
文寛和慈惠<hi>慈史作仁</hi>孝友之徳愛敬之誠<hi>愛敬或作敬愛或作仁愛今從</hi>
<hi>史</hi>通于神明格于上下是用推皇王至公之道遵父子<lb/>
傳歸之制付之重器以撫兆人必能宣祖宗之重光荷<lb/>
天地之休命奉若成憲永綏四方宜令皇太子即皇帝<lb/>
位朕稱太上皇居興慶宮制勑稱誥所司擇日行冊禮<lb/>
永貞元年八月辛丑太上皇居興慶宮誥曰有天下者<lb/>
傳歸於子前王之制也欽若大典斯為至公式揚耿光<lb/>
<pb n="KR4c0046_WYG_050-2a"/>
用體文徳朕獲奉宗廟臨御萬方降疾不瘳庶政多闕<lb/>
乃命元子代予守邦爰以令辰光膺冊禮宜以今月九<lb/>
日冊皇帝於宣政殿仍命檢校司徒杜佑充冊使門下<lb/>
侍郎杜黄裳充副使<hi>仍命下二十一字史無</hi>國有大命恩俾惟新<lb/>
宜因紀元之慶用覃在宥之澤宜改貞元二十一年為<lb/>
永貞元年自貞元二十一年八月五日昧爽已前天下<lb/>
應犯死罪特降從流流已下遞減一等　又下誥曰人<lb/>
倫之本王化之先爰舉令圖允資内輔式表后妃之徳<lb/>
<pb n="KR4c0046_WYG_050-2b"/>
俾形邦國之風兹禮經之大典也良娣王氏家承茂族<lb/>
徳冠中宮雅修彤管之規克佩姆師之訓自服勤蘋藻<lb/>
祗奉宗祧令範益彰母儀斯著宜正長秋之位以明繼<lb/>
體之尊良媛董氏備位後庭素稱淑慎進升號位<hi>或作位號</hi>
禮亦宜之良娣可冊為太上皇后良媛宜冊為太上皇<lb/>
徳妃仍令所司備禮擇日冊命宣示中外咸使知聞<lb/>
壬寅制王伾開州司馬王叔文渝州司户並員外置馳<lb/>
驛發遣　叔文越州人以碁入東宮頗自言讀書知理<lb/>
<pb n="KR4c0046_WYG_050-3a"/>
道乘間常言人間疾苦上將大論宮市事叔文説中上<lb/>
意遂有寵因為上言某可為將某可為相幸異日用之<lb/>
密結韋執誼并有當時名欲僥倖而速進者陸質呂温<lb/>
李景儉韓煜韓泰陳諌劉禹錫柳宗元等十數人定為<lb/>
死交而凌準程异等又因其黨而進交遊蹤跡詭祕莫<lb/>
有知其端者貞元十九年補闕張正買疏諌他事得召<lb/>
見正買與王仲舒劉伯芻裴茝常仲孺呂洞相善<hi>按史王仲</hi>
<hi>舒下更有韋成季三字今詳下文有成季字則此處當有此三字亦脱漏也  茞昌亥切</hi>數遊止正<lb/>
<pb n="KR4c0046_WYG_050-3b"/>
買得召見諸往來者皆往賀之有與之不善者告叔文<lb/>
執誼云正買疏似論君朋黨事宜少誡執誼叔文信之<lb/>
執誼甞為翰林學士父死罷官此時雖為散郎以恩時<lb/>
時召入問外事執誼因言成季等朋讌聚遊無度皆譴<lb/>
斥之人莫知其由叔文既得志與王伾李忠言等專斷<lb/>
外事遂首用韋執誼為相其常所交結<hi>常或作甞</hi>相次拔擢<lb/>
至一日除數人<hi>或無至字</hi>日夜羣聚伾以侍書幸寢陋吴語<lb/>
上所褻狎而叔文頗任事自許微知文義好言事上以<lb/>
<pb n="KR4c0046_WYG_050-4a"/>
故稍敬之不得如伾出入無阻叔文入至翰林而伾入<lb/>
至柿林院見李忠言牛昭容等故各有所主伾主往來<lb/>
傳授劉禹錫陳諌韓煜韓泰柳宗元房啟凌準等主謀<lb/>
議唱和採聽外事上疾久不瘳内外皆欲上早定太子<lb/>
位叔文黙不發議已立太子天下喜而叔文獨有憂色<lb/>
<hi>喜上或有皆字</hi>常吟杜甫題諸葛亮廟詩末句云出師未用身<lb/>
先死<hi>按杜詩用作㨗或作戰</hi>長使英雄淚滿襟因歔欷流涕<hi>歔音虚</hi>
<hi>欷音希</hi>聞者咸竊笑之雖判兩使事未嘗以簿書為意日<lb/>
<pb n="KR4c0046_WYG_050-4b"/>
引其黨屏人切切細語謀奪宦者兵以制四海之命既<lb/>
令范希朝韓泰總統京西諸城鎮行營兵馬中人尚未<lb/>
悟㑹邊上諸將各以狀辭中尉且言方屬希朝中人始<lb/>
悟兵柄為叔文所奪乃大怒曰從其謀吾屬必死其手<lb/>
密令其使歸告諸將曰無以兵屬人希朝至奉天諸將<lb/>
無至者韓泰白叔文計無所出唯曰奈何奈何無幾而<lb/>
母死執誼益不用其語叔文怒與其黨日夜謀起復起復<lb/>
必先斬執誼而盡誅不附已者聞者皆恟懼皇太子既<lb/>
<pb n="KR4c0046_WYG_050-5a"/>
監國遂逐之明年乃殺之伾杭州人病死遷所其黨皆<lb/>
斥逐叔文最所賢重者李景儉而最所謂竒才者呂温<lb/>
叔文用事時景儉持母䘮在東都而呂温使吐蕃半歲<lb/>
至叔文敗方歸故二人皆不得用叔文敗後數月乃貶<lb/>
執誼為崖州司馬後二年病死海上執誼杜黄裳子壻<lb/>
與黄裳同在相位故最在後貶　執誼進士對策髙等<lb/>
<hi>執誼京兆人建中三年中進士第貞元元年中賢良方正直言極諫第一人</hi>驟遷拾遺年二<lb/>
十餘入翰林巧惠便辟媚幸於徳宗而性貪婪詭賊其<lb/>
<pb n="KR4c0046_WYG_050-5b"/>
從祖兄夏卿為吏部侍郎執誼為翰林學士受財為人<lb/>
求科第夏卿不應乃探出懷中金以内夏卿袖夏卿驚<lb/>
曰吾與卿頼先人徳致名位幸各已達<hi>已或作以</hi>豈可如此<lb/>
自毀壞擺袖引身而去執誼大慙恨既而為叔文所引<lb/>
用初不敢負叔文廹公議時時有異同輒令人謝叔文<lb/>
云非敢負約為異同<hi>約或作終非是</hi>蓋欲曲成兄弟爾<hi>弟疑當作事</hi>
叔文不之信遂成仇怨然叔文敗執誼亦自失形勢知<lb/>
禍且至雖尚為相常不自得長奄奄無氣聞人行聲輒<lb/>
<pb n="KR4c0046_WYG_050-6a"/>
惶悸失色以至敗死時纔四十餘執誼自卑甞諱不言<lb/>
嶺南州縣名為郎官時嘗與同舍郎詣職方觀圖每至<lb/>
嶺南圖執誼皆命去之閉目不視至拜相還所坐堂北<lb/>
壁有圖不就省七八日試就觀之乃崖州圖也以為不<lb/>
詳甚惡之憚不能出口至貶果得崖州焉<lb/>
永貞二年正月景戌朔<hi>戌史作寅下同</hi>太上皇於興慶宮受朝<lb/>
賀皇帝率百僚奉上尊號曰應乾聖壽太上皇冊文曰<lb/>
維永貞二年<hi>二或作元非是</hi>歲次景戌正月景戌朔皇帝臣某<lb/>
<pb n="KR4c0046_WYG_050-6b"/>
稽首再拜奉冊言臣聞上聖𤣥邈獨超乎希夷彊名之<lb/>
極<hi>彊或作疆非是</hi>猶存乎罔象豈足以表無為之徳光不宰之<lb/>
功然稱謂所施簡冊攸著涵泳道徳感於精誠仰奉洪<lb/>
徽有以自竭伏惟太上皇帝陛下道繼𤣥元業纘皇極<lb/>
膺千載之休厯承九聖之耿光昭宣化源發揚大號政<lb/>
有敦本示儉<hi>政有二字疑衍</hi>慶裕格天恩翔春風仁育羣品而<lb/>
功成不處褰裳去之付神器於冲人想汾陽以髙蹈體<lb/>
堯之徳與神同符其動也天其静也地巍巍事表無得<lb/>
<pb n="KR4c0046_WYG_050-7a"/>
而言顧兹寡昧屬膺大寶懼忝傳歸之業莫申繼述之<lb/>
志夙夜兢畏惟懷永圖今天下幸安皆睿訓所被而未<lb/>
極徽號孰報君親是以台臣庶官文武之列抗疏於内<lb/>
方伯藩守億兆之衆同詞於外請因壽厯以播鴻名臣<lb/>
不勝大願謹上尊號曰應乾聖壽太上皇當三朝獻壽<lb/>
之辰應五紀啟元之始光膺徽稱允協神休斯天下之慶也<lb/>
元和元年正月甲申太上皇崩於興慶宮咸寧殿年四<lb/>
十六遺誥曰朕聞<hi>或作觀</hi>死生者物之大歸脩短者人之<lb/>
<pb n="KR4c0046_WYG_050-7b"/>
常分古先哲王明於至道莫不知其終以存義順其變<lb/>
以節哀故存者不致於傷生逝者不至於甚痛謂之達<lb/>
理以貫通喪朕自弱齡即敦清静逮乎近歲又嬰沈痼<lb/>
嘗亦親政益倦于勤以皇帝天資仁孝日躋聖敬爰釋<lb/>
重負委之康濟而能内睦于九族外勤于萬機問寢益<lb/>
嚴侍膳無曠推此至徳以安庶邦朕之知子無愧天下<lb/>
今厥疾大漸不寤不興付託得人顧復何憾四海兆庶<lb/>
亦奚所哀但聖人大孝在乎善繼樞務之重軍國之殷<lb/>
<pb n="KR4c0046_WYG_050-8a"/>
纘而承之不可蹔闕以日易月抑惟舊章皇帝宜三日<lb/>
而聽政十三日小祥二十五日大祥<hi>五或作三非是</hi>二十七日<lb/>
釋服方鎮岳牧不可離任赴哀天下吏人誥至後出臨<lb/>
三日皆釋服無禁婚嫁祠祀飲酒食肉宮中當臨者朝<lb/>
晡各十五舉音非朝晡臨時禁無得哭釋服之後勿禁<lb/>
樂他不在誥中者皆以類從事伏以崇陵仙寢復土纔<lb/>
終甸邑疲人休功未幾今又重勞營奉朕所哀矜况漢<lb/>
魏二文皆著遺令永言景行常志夙心其山陵制度務<lb/>
<pb n="KR4c0046_WYG_050-8b"/>
從儉約並不用以金銀錦綵為飾百辟卿士同心盡忠<lb/>
克申送往之哀宜展事居之禮<hi>居或作君非是</hi>布告天下明知<lb/>
朕懷　七月壬申葬豐陵謚曰至徳大聖大安孝皇帝<lb/>
廟曰順宗<lb/>
　<lb/>
　<lb/>
　<lb/>
　東雅堂昌黎外集註巻十<lb/>
</p>
<p>
</p>
  </div>
</body>
</text>
</TEI>
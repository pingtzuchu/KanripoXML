<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻七</head> <lb/>
    <p>
<pb n="KR4c0046_WYG_007-1a"/>
欽定四庫全書<lb/>
　東雅堂昌黎集註巻七<lb/>
　　古詩<lb/>
　　　雪後寄崔二十六丞公<hi>崔二十六斯立也斯立是時為藍田縣丞其曰</hi>
　　　　<hi>藍田十月元和十年十月也孟郊已死張籍病眼故有詩翁壮士之句有懷立之且念朋</hi>
　　　　<hi>友之不振也</hi>
藍田十月雪塞關<hi>藍田關漢時嶢關也斯立為丞于此</hi>我興南望愁羣山<lb/>
攢天嵬嵬凍相映<hi>嵬嵬諸本作崔嵬</hi>君乃寄命于其間秩卑俸<lb/>
<pb n="KR4c0046_WYG_007-1b"/>
薄食口衆豈有酒食開容顔殿前羣公賜食罷驊騮蹋<lb/>
路驕且閑<hi>郭璞云驊騮色如華而赤騮赤也</hi>稱多量少鑒裁宻<hi>裁去聲</hi>豈<lb/>
念幽桂遺榛菅<hi>榛或作蓁顔蓁側詵切菅居  切</hi>幾欲犯嚴出薦口氣<lb/>
象硉兀未可攀<hi>切硉盧骨  崖皃</hi>歸来隕涕揜關臥心之紛亂<lb/>
誰能刪詩翁憔悴劚荒棘<hi>詩翁謂孟郊陟憔音樵悴音萃劚  玉切</hi>清玉刻<lb/>
佩聫玦環<hi>玦古穴切</hi>腦脂遮眼臥壮士<hi>壮士謂張籍</hi>大弨挂壁無<lb/>
由彎<hi>詩彤弓弨兮言弨蚩招切挂或作擐云擐貫也  擐于壁而不用也</hi>乾坤惠施萬物<lb/>
遂<hi>音施  弛</hi>獨於數子懷偏慳朝欷暮唶不可解<hi>楚辭長嘆息而増欷</hi>
<pb n="KR4c0046_WYG_007-2a"/>
<hi>後漢遥望見舂陵郭唶曰氣佳哉  欷許既香衣二切唶子夜切</hi>我心安得如石頑<lb/>
　　　送僧澄觀<hi>澄觀建僧伽塔于泗州詩語詳之公貞元十六年秋在洛陽作</hi>
浮屠西来何施為擾擾四海争奔馳構樓架閣切星漢<lb/>
誇雄鬬麗止者誰僧伽後出淮泗上<hi>李邕泗州普光王寺碑僧伽者龍朔</hi>
<hi>中西来甞縱觀臨淮發念置寺既成中宗賜名普光王以景龍四年三月二日示滅于京淮方作雄云雄言特</hi>
<hi>出也云今按上句已有誇雄字下句又  尤恢竒則此作雄非是</hi>勢到衆佛尤恢竒<hi>恢或</hi>
<hi>作魁方云恢竒字見史記公孫洪傳此詩今本以恢為魁又惡上語意同遂易雄為淮非也  今按作恢亦不</hi>
<hi>免與上句相犯况淮之不可為雄自避上句誇雄字初不専為此也</hi>越商胡賈脫身罪<hi>或作</hi>
<pb n="KR4c0046_WYG_007-2b"/>
<hi>獻今从謝校本</hi>珪璧滿船寜計資清淮無波平如席欄柱傾扶<lb/>
半天赤<hi>柱一作檻</hi>火燒水轉掃地空突兀便高三百尺影沉<lb/>
潭㡳龍驚遁當晝無雲跨虚碧借問經營夲何人道人<lb/>
澄觀名籍籍愈昔從軍大梁下<hi>貞元十二年公佐宣武軍幕</hi>徃来滿<lb/>
屋賢豪者<hi>屋或作目滿屋字見世說</hi>皆言澄觀雖僧徒公才吏用當<lb/>
今無後從徐州辟書至<hi>十五年公從事徐州節度張建封幕</hi>紛紛過客何<lb/>
由記人言澄觀乃詩人<hi>人言或作又言</hi>一座競吟詩句新向風<lb/>
長歎不可見我欲収歛加冠巾洛陽窮秋厭窮獨丁丁<lb/>
<pb n="KR4c0046_WYG_007-3a"/>
啄門疑啄木<hi>詩伐木丁丁門丁中莖切啄門或作打  疑或作如</hi>有僧来訪呼使<lb/>
前伏犀插腦髙頰權<hi>後漢李固頂角匿犀張頰古協切權或作顴選洛神賦  敏俳文髙</hi>
<hi>權長頭髙權古字只作權</hi>惜哉已老無所及坐睨神骨空澘然<hi>睨音詣</hi>
臨淮太守初到郡逺遣州民送音問好竒賞俊直難逢<lb/>
<hi>直或作實</hi>去去為致思從容<lb/>
　　　山南鄭相公樊員外酬答為詩其末咸有見及<lb/>
　　　　語樊封以示愈依賦十四韻以獻<hi>鄭餘慶元和九年為</hi>
　　　　<hi>山南西道節度使樊宗師以前檢校水部貟外郎為副誌傳不書而見于公薦状及此詩</hi>
<pb n="KR4c0046_WYG_007-3b"/>
　　　　<hi>李肇國史補曰元和以後為文竒詭則學于韓愈苦澁則學於樊宗師公此詩及樊墓銘</hi>
　　　　<hi>語奇而澁皆所以效其體也</hi>
梁維西南屏<hi>詩大邦維屏梁州在唐為山南西道治所徳宗興元元年改為興元府維或作惟</hi>
山厲水刻屈禀生肖勦剛<hi>公勦音巢㨗也荆  山谷本作勁</hi>難諧在民<lb/>
物滎公鼎軸老<hi>餘慶封滎陽郡公作榮者非</hi>烹斡力健屈<hi>斡或作鮮非是烹取</hi>
<hi>老氏治大國若烹小鮮之義斡謂斡旋猶言宰制也選云假倔强以攘臂  倔渠勿切</hi>帝咨女予<lb/>
徃<hi>書云帝曰俞汝徃哉予一作俞</hi>牙纛前坌坲<hi>或作拂坲𡋯塵起貌字見楚辭九歎  纛音導</hi>
<hi>坌蒲悶切弗音拂</hi>威風挾惠氣蓋壤兩劘拂<hi>劘司馬子虚賦上摩蘭蕙下拂羽蓋</hi>
<pb n="KR4c0046_WYG_007-4a"/>
<hi>文選作糜賈山傳賛自下劘上序傳只作摩古摩靡劘字皆通用揚子劘虎牙荘子喜則交頸相靡漢衡山王</hi>
<hi>賛臣下漸靡使然今集韻摩下不出靡字非也拂諸本作刜</hi>茫漫華黒間指畫變怳<lb/>
歘<hi>華黑或作茟墨非是華陽墨水惟梁州謂山南所領也</hi>誠既富而美章彚霍炳<lb/>
蔚<hi>易大人虎變其文炳也君子豹變其文蔚也</hi>日延講大訓龜判錯袞黻<hi>定八</hi>
<hi>年公羊傳寳者何璋判白龜青純何休註判半也半圭曰璋</hi>樊子坐賔署演孔刮老<lb/>
佛<hi>刮或作亂字見劇秦文</hi>金舂撼玉應厥臭劇蕙鬱<hi>易其臭如蘭蕙與鬱金皆</hi>
<hi>香草</hi>遺我一言重跽受惕齋慄<hi>書夔夔齋慄  跽巨已切</hi>辭慳義卓濶<lb/>
呀豁疚掊掘<hi>疚或作疾疚勞也渠呀虚加切掊普厚切掘  勿切</hi>如新去耵矃<hi>新或</hi>
<pb n="KR4c0046_WYG_007-4b"/>
<hi>作初耵矃耳垢也从目非</hi>雷霆逼颶䫻<hi>颶或作䬝或作䬖䬖字書未見或與䬝同  颶音巨䫻越</hi>
<hi>筆切</hi>綴此豈為訓<hi>此或/作作</hi>俚言紹荘屈<hi>莊周屈原也</hi>
　　　奉和武相公鎮蜀時詠使宅韋太尉所飬孔雀<lb/>
　　　　<hi>武元衡韋臯也諸本無奉字作元衡以八年三月召還秉政其詩鎮蜀時  公詩則召還</hi>
　　　　<hi>後追和也</hi>
穆穆鸞鳯友何年来止茲飄零失故態隔絶抱長思翠<lb/>
角髙獨聳金華煥相差坐䝉恩顧重畢命守階墀<lb/>
　　　感春三首<hi>元和十一年三月為中書舎人時作</hi>
<pb n="KR4c0046_WYG_007-5a"/>
偶坐藤樹下暮春下旬閒藤隂已可庇落蘂還漫漫斖<lb/>
斖新葉大瓏瓏晚花乾青天高寥寥兩蝶飛翻翻<hi>或作翩翩</hi>
<hi>或作翩翻</hi>時節適當爾懷悲自無端<lb/>
黄黄蕪菁花<hi>即蔓菁也</hi>桃李事已退狂風簸枯榆狼籍九衢<lb/>
内<hi>狂一作强</hi>春序一如此汝顔安足頼<hi>汝或/作去</hi>誰能駕飛車<hi>竒肱</hi>
<hi>國人一臂取百禽作飛車從風逺行見山海經</hi>相從觀海外<lb/>
晨逰百花林朱朱兼白白栁枝弱而細懸樹垂百尺<hi>樹或</hi>
<hi>作對</hi>左右同来人金紫貴顯劇<hi>或作極</hi>嬌童為我歌哀響跨<lb/>
<pb n="KR4c0046_WYG_007-5b"/>
筝笛<hi>跨或作誇非是</hi>艶姬蹋筵舞清眸刺劍㦸<hi>張文潜云東坡言退之詩不解</hi>
<hi>文字飲惟能醉紅裙疑若清苦自飾者至云艶姬蹋筵舞清眸刺劔㦸則如此老子箇中興復不淺  刺七亦</hi>
<hi>切</hi>心懷平生友莫一在燕席死者長𦕈芒生者困乖隔<lb/>
<hi>生者或作生存</hi>少年真可喜老大百無益<lb/>
　　　早赴街西行香贈盧李二中舎人<hi>盧汀吉李逢</hi>
天街東西異祇命遂成游月明御溝曉<hi>御溝或作溝水</hi>蟬吟堤<lb/>
樹秋老僧情不薄僻寺境還幽寂寥二三子<hi>寥或作寞</hi>歸騎<lb/>
得相収<lb/>
<pb n="KR4c0046_WYG_007-6a"/>
　　　晚寄張十八助教周郎博士<hi>張籍周况也籍字文昌時為國子助</hi>
　　　　<hi>教况娶禮部侍郎韓雲卿之孫開封尉俞之女蓋公之從婿時為四門博士或無郎字</hi>
日薄風景曠<hi>薄一作落方云薄追也國語今㑹日薄矣恐事之不集  今詳語勢但如白樂天所</hi>
<hi>謂旌旗無光日色薄耳方說非是</hi>出歸偃前簷晴雲如擘絮新月似磨<lb/>
鎌田野興偶動衣冠情久厭吾生可㩦手歎息嵗将淹<lb/>
<hi>方云淹當作殗殘也淹延之義不可通用今人書殁作没殂作徂多互用李白詩東溪卜築歳将淹又逺行歳</hi>
<hi>已淹字皆訛此今按古字通用者多方何獨知  獨不可通用也</hi>
　　　題張十八所居<hi>張籍居長安西街孟東野詩所謂西明寺後窮瞎張太祝也</hi>
<pb n="KR4c0046_WYG_007-6b"/>
君居泥溝上溝濁萍青青<hi>諸本上句作濁溝下句作泥濁</hi>蛙讙橋未埽<lb/>
<hi>讙或作喧</hi>蟬嘒門長扄<hi>音嘒  噦</hi>名秩後千品詩文齊六經端来<lb/>
問竒字<hi>漢書劉歆子棻甞從揚雄學作竒字注云竒字古文之異者</hi>為我講聲形<hi>周禮</hi>
<hi>保章氏掌教國子六書注云一曰指事二曰象形三曰諧聲四曰㑹意五曰轉注六曰假借形聲如江河之類</hi>
　　　奉酬盧給事雲夫四兄曲江荷花行見寄并呈<lb/>
　　　　上錢七兄閣老張十八助教<hi>盧四名汀字雲夫錢七名徽字</hi>
　　　　<hi>蔚章張十八即籍也</hi>
曲江千頃秋波净平鋪紅雲盖明鏡<hi>秋波或作波秋雲或作蕖紅雲明鏡</hi>
<pb n="KR4c0046_WYG_007-7a"/>
<hi>皆喻也公三堂詩水上覔紅雲與此同義</hi>大明宮中給事歸<hi>大明即含元宫也</hi>走馬<lb/>
来看立不正遺我明珠九十六<hi>汀詩九十六字</hi>寒光映骨睡驪<lb/>
目<hi>驪方从杭蜀本作離云光映骨而睡離目言讀盧詩之快也  今按諸本蓋用荘子列御冦篇取驪龍之</hi>
<hi>珠者必遭其睡之語以目言之則又不止其頷下之珠矣方說不成文理况上文初無欲睡之意耶</hi>我今<lb/>
官閑得婆娑<hi>公時自中書舎人降太子右庶子</hi>問言何處芙蓉多<hi>離騷搴芙</hi>
<hi>蓉兮木末廣雅菡蓞芙蓉</hi>撐舟昆明度雲錦<hi>漢武帝元狩三年穿昆明池在長安西南周回</hi>
<hi>四十里</hi>脚敲兩舷叫呉歌<hi>晉夏統上已至浮橋太尉賈充令作其土地間曲統于是以足</hi>
<hi>扣舷引聲喉轉清激慷慨東坡詩脚扣兩舷歌小海亦是引用統事  舷音賢</hi>太白山髙三百<lb/>
<pb n="KR4c0046_WYG_007-7b"/>
里<hi>百或作十太白山名在鳯翔府郿縣</hi>負雪嵬嵬插花裏玉山前却不復<lb/>
来<hi>玉山亦山名</hi>曲江汀瀅水平盃<hi>水下或有不字非是  瀅烏定切</hi>我時相<lb/>
思不覺一廻首天門九扇相當開上界真人足官府豈<lb/>
如散仙鞭笞鸞鳯終日相追陪<hi>或云仙下有無字分両句讀至笞字句絶又夲</hi>
<hi>無鸞鳯二字皆非是</hi>
　　　奉和錢七兄曺長盆池所植<hi>錢徽</hi>
翻翻江浦荷而今生在此<hi>今生或作生今非是</hi>擢擢菰葉長芳根<lb/>
復誰徙露涵兩鮮翠<hi>涵一作濡</hi>風蕩相磨倚但取主人知誰<lb/>
<pb n="KR4c0046_WYG_007-8a"/>
言盆盎是<hi>誰或作詎</hi>
　　　記夢<hi>此詩蓋有託諷意公忤執政左遷為右庶子時作前酬盧公荷花詩末云豈如散仙</hi>
　　　　<hi>鞭笞鸞鳯終日相追陪而此詩末云我能屈曲自世間安能從女巢神山皆有不能俯仰</hi>
　　　　<hi>隨人之意故知其為左遷之時也</hi>
夜夢神官與我言羅縷道妙角與根<hi>束晳貧家賦且羅縷而自陳國語辰</hi>
<hi>角見而雨畢天根見而水涸注辰角大星蒼龍之角天根亢氐之間所謂角與根也</hi>挈㩦陬維口<lb/>
瀾翻<hi>今按上句言角根即辰夘二位二十八宿所起也此句言陬維通謂寅申已亥之四隅也挈此四隅</hi>
<hi>則周乎十二辰二十八宿之位矣淮南子天文訓云西南為背陽之維東南為常羊之維西北為蹏通之維東</hi>
<pb n="KR4c0046_WYG_007-8b"/>
<hi>北為報徳之維又地形訓云河水出崐崘東北陬赤水出其東南陬洋水出其西北陬亦邉隅之名也</hi>百<lb/>
二十刻須臾間<hi>方云董彦逺云世間只有百刻百二十刻以星紀言也  今按星紀之說未詳</hi>
<hi>其㫖但漢哀帝甞用夏賀良說漏刻以百二十為度事見哀紀</hi>我聼其言未云足捨我<lb/>
先度横山腹<hi>先一作去</hi>我徒三人共追之一人前度安不危<lb/>
我亦平行蹋<graphic n="KR1626" url="https://raw.githubusercontent.com/kanripo/KR-Gaiji/master/images/KR1626.png" mimeType="image/png"/>
                    <graphic n="KR1700" url="https://raw.githubusercontent.com/kanripo/KR-Gaiji/master/images/KR1700.png" mimeType="image/png"/>
                    <hi>上丘召切下牛召切</hi>神完骨蹻脚不掉側身上<lb/>
視溪谷盲杖撞玉版聲彭<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>神官見我開顔笑前對一<lb/>
人壯非少石壇坡陀可坐臥<hi>坡陀與送惠師詩陂陀字同語見楚詞招魂然唐人</hi>
<hi>多通用坡陀字又郭璞子虚賦注音婆駞故蜀夲作婆陀</hi>我手承頦肘拄座<hi>音頦  孩</hi>隆<lb/>
<pb n="KR4c0046_WYG_007-9a"/>
樓傑閣磊嵬髙<hi>嵬磊音儡  五罪切</hi>天風飄飄吹我過壯非少者<lb/>
哦七言六字常語一字難<hi>魯直云只前句中哦字便是所難此乃為詩之法也</hi>我<lb/>
以指撮白玉丹行且咀噍行詰盤<hi>噍或作嚼字見大人賦與嚼音義通</hi>口<lb/>
前截斷第二句綽虐顧我顔不歡乃知仙人未賢聖䕶<lb/>
短憑愚邀我敬我能屈曲自世間<hi>諸本能多作寜今从閣杭蜀本  按此言</hi>
<hi>我若能屈曲從人則自居世間徇流俗矣安能從女居山間而又不免于屈曲乎猶栁下恵所云枉道而事人</hi>
<hi>何必去父母之邦云爾</hi>安能從女巢神山<hi>山或作仙非是蘇内翰甞曰太白詩云遺我鳥</hi>
<hi>跡書讀之了不閑太白尚氣乃自招不識字不如退之倔强云我能屈曲自世間安能随汝巢神山又甞曰退</hi>
<pb n="KR4c0046_WYG_007-9b"/>
<hi>之有言我能屈曲自世間云云退之性氣雖出世間人亦不能容也</hi>
　　　南内朝賀歸呈同官<hi>長安有三内皇城在西北隅謂西内束内曰大明宮</hi>
　　　　<hi>在西内之東南内曰興慶宮在東内之南此詩云罷賀南内衙即南内也奉酬盧給事詩</hi>
　　　　<hi>云大明宮中給事歸即東内也南内本元宗在藩時故宅髙宗龍朔二年置</hi>
薄雲蔽秋曦<hi>蔽或作庇</hi>清雨不成泥罷賀南内衙歸凉曉凄<lb/>
凄<hi>内衙或作衙内非是曉或作晚</hi>緑槐十二街<hi>中朝事迹曰天街兩畔樹槐俗號為槐街白樂</hi>
<hi>天游園詩云下視十二街緑槐間紅塵即此也</hi>渙散馳輪蹄余惟戇書生<hi>音戇  惷</hi>
孤身無所齎三黜竟不去<hi>論語栁下惠為士師三黜皇甫持正誌公墓云公為御史</hi>
<pb n="KR4c0046_WYG_007-10a"/>
<hi>尚書郎中書舎人前後凡三貶及為刑部侍郎言憲宗迎佛骨貶潮州此詩所謂三黜則未貶潮州前為右庶</hi>
<hi>子日作</hi>致官九列齊豈惟一身榮珮玉冠簮犀滉蕩天門<lb/>
髙<hi>音滉  晃</hi>著籍朝厥妻<hi>籍二尺竹牒記其年紀名字物色縣之宮門案省相應乃得入也公</hi>
<hi>妻盧氏封高平縣君歳時入朝宮中</hi>文才不如人行又無町畦<hi>荘子彼且為無町畦</hi>
<hi>畦町徒頂切  户圭切</hi>問之朝廷事略不知東西况於經籍深豈<lb/>
究端與倪君恩太山重不見酬稗稊<hi>上蒲賣切下田黎切</hi>所職事<lb/>
無多乂不自提撕<hi>自或作相</hi>明庭集孔鸞曷取于鳬鷖樹以<lb/>
松與柏不宜閒蒿藜<hi>間或作問非是</hi>婉孌自媚好<hi>詩婉兮孌兮</hi>幾時<lb/>
<pb n="KR4c0046_WYG_007-10b"/>
不見擠貪食以忘軀尠不調鹽醯<hi>音尠  鮮</hi>法吏多少年磨<lb/>
淬出角圭<hi>音淬  倅</hi>将舉汝愆尤以為已階梯収身歸闗東<lb/>
期不到死迷<lb/>
　　　朝歸<hi>與前詩同時作</hi>
峨峨進賢冠耿耿水蒼佩<hi>唐志百官朝服皆進賢冠諸佩五品皆水蒼玉</hi>服章<lb/>
豈不好不與徳相對顧影聼其聲頳顔汗漸背<hi>亷漸子  切</hi>
進乏犬雞效<hi>犬雞事取孟甞君雞鳴狗盗之意</hi>又不勇自退坐食取其<lb/>
肥無堪等聾瞶長風吹天墟秋日萬里曬扺暮但昏眠<lb/>
<pb n="KR4c0046_WYG_007-11a"/>
不成歌慷慨<hi>魏武帝短歌行慨當以慷憂思難忘</hi>
　　　雜詩四首<hi>樊本作四首以義考之鵲鳴聲楂楂以下當為别篇公時為右庶子而皇</hi>
　　　　<hi>甫鎛程异之徒用事元和十一年也故此詩及讀東方朔雜事譴瘧鬼皆指事託物而作</hi>
朝蠅不須驅暮蚊不可拍蠅蚊滿八區可盡與相格得<lb/>
時與幾時與汝恣啖咋<hi>上徒敢切下音責</hi>凉風九月到埽不見<lb/>
蹤跡<lb/>
鵲鳴聲楂楂烏噪聲擭擭<hi>烏虢切</hi>争鬬庭宇間持身博彈<lb/>
射<hi>閒或作聞非是持或作将</hi>黄鵠能忍飢兩翅久不擘<hi>能忍或作忍長非是</hi>蒼<lb/>
<pb n="KR4c0046_WYG_007-11b"/>
蒼雲海路歲晚将無獲<hi>歲晚或作晚嵗</hi>
截橑為欂櫨<hi>楚辭桂棟兮蘭橑選撃欂櫨而将榮注枅也  橑音老又音撩欂櫨音薄盧</hi>斲<lb/>
楹以為椽束蒿以代之<hi>或作芡</hi>小大不相權雖無風雨災<lb/>
得不覆且顚解轡棄騏驥蹇驢鞭使前<hi>北史陽休之曰将渉千里殺騏</hi>
<hi>驥而䇿蹇驢</hi>崑崙髙萬里歳盡道苦邅停車臥輪下絶意於<lb/>
神仙<lb/>
雀鳴朝營食鳩鳴暮覔羣<hi>覔或作求</hi>獨有知時鶴雖鳴不縁<lb/>
身喑蟬終不鳴有抱不列陳<hi>喑或作瘖本草陶隱居曰啞蟬不能鳴者雌蟬也</hi>
<pb n="KR4c0046_WYG_007-12a"/>
蛙黽鳴無謂閤閤祇亂人<lb/>
　　　讀東方朔雜事<hi>退之不喜神仙此詩譏㺯權挾恩者耳</hi>
嚴嚴王母宮下維萬仙家<hi>古巖嚴通詩維石巖巖陸徳明云夲或作嚴音同此云下</hi>
<hi>維萬仙家似當以巖巖為義</hi>噫欠為飄風<hi>聚噫音隘欠或作吹或云  氣為噫張口為欠說文</hi>
<hi>欠張口氣牾也宋孟顗以亢聲大欠被劾舊本作噫歆噫歆謍神聲也見鄭氏禮注音於其切者非</hi>濯手<lb/>
大雨沱方朔乃豎子驕不加禁訶<hi>加一作自</hi>偷入雷電室<hi>漢武</hi>
<hi>帝内傳西王母謂東方朔昔為太山上仙官今檀㺯雷電遂謫人間</hi>輷輘掉狂車<hi>輘或作較輘字</hi>
<hi>見王褒簫賦又晉李顒雷賦鼔訇輘之逸韻  輷呼宏切與轟同輘魯登切</hi>王母聞以笑衛<lb/>
<pb n="KR4c0046_WYG_007-12b"/>
官助呀呀<hi>虛加切</hi>不知萬萬人生身埋泥沙簸頓五山踣<lb/>
<hi>五山五嶽也  踣音匐</hi>流漂八維蹉<hi>流漂或作飄流維或作紘</hi>曰吾兒可憎奈<lb/>
此狡獪何方朔聞不喜禠身絡蛟蛇<hi>蛇禠音侈  唐何切</hi>瞻相北<lb/>
斗柄兩手自相挼<hi>挼奴禾切與捼同</hi>羣仙急乃言百犯庸不科<lb/>
向觀睥睨處<hi>荘子雖羿逢䝉不能睥睨注猶斜視也  睥匹詣切睨音詣</hi>事在不可<lb/>
赦<hi>音奢與去聲同義</hi>欲不布露言外口實諠譁<hi>或作欲不布露之言外口實譁</hi>
<hi>言或作宮</hi>王母不得已顔嚬口齎嗟<hi>齎或作咨嗟或作咨</hi>頷頭可其奏<lb/>
送以紫玉珂方朔不懲創挾恩更矜誇詆欺劉天子正<lb/>
<pb n="KR4c0046_WYG_007-13a"/>
晝溺殿衙<hi>朔夲傳朔甞醉入殿中小遺殿上劾不敬免為庶人  溺奴弔切</hi>一旦不辭<lb/>
訣攝身凌蒼霞<hi>凌或作入不今按此詩亦必有為而作  朔本傳  書所終而内傳云一旦乗</hi>
<hi>雲龍飛去攝身凌蒼霞殆謂此也</hi>
　　　譴瘧鬼<hi>漢舊儀顓頊氏有三子生而亡去為疫鬼一居江水是為瘧鬼此詩首云屑屑</hi>
　　　　<hi>水帝魂謝謝無餘輝末云湛湛江水清歸居安汝妃者此也與前詩皆有所諷當是元和</hi>
　　　　<hi>十三年為刑部侍郎時作</hi>
屑屑水帝魂謝謝無餘輝如何不肖子尚奮瘧鬼威乗<lb/>
秋作寒熱翁嫗所罵譏求食歐泄間不知臭穢非<hi>歐或作嘔</hi>
<pb n="KR4c0046_WYG_007-13b"/>
<hi>泄或作洩嚴助傳夏時歐泄霍亂之病相屬字正作歐泄</hi>醫時加百毒<hi>周禮醫師掌醫之政令聚</hi>
<hi>毒藥以供醫事</hi>熏灌無停機灸師施艾炷<hi>音灸  疚</hi>酷若獵火圍詛<lb/>
師毒口牙舌作霹靂飛符師弄刀筆丹墨交横揮咨汝<lb/>
之胄出門户何巍巍祖軒而父頊未沫於前徽<hi>沫或作昧或作</hi>
<hi>法沫己也離騷經芬至今猶未沫又選劉孝標書音徽未沫</hi>不修其操行賤薄似汝<lb/>
稀豈不忝厥祖<hi>詩無忝爾祖</hi>靦然不知歸<hi>詩有靦靣日  靦他典切</hi>湛湛<lb/>
江水清歸居安汝妃清波為裳衣白石為門畿呼吸明<lb/>
月光手掉芙蓉旂降集隨九歌飲芳而食菲贈汝以好<lb/>
<pb n="KR4c0046_WYG_007-14a"/>
辭出汝去莫違<lb/>
　　　示兒<hi>東坡云退之示兒詩云主婦治北堂膳服適戚踈恩封髙平君子孫從朝裾開門問</hi>
　　　　<hi>誰来無非卿大夫不知官髙卑玉帯懸金魚又云凡此座中人十九持鈞樞所示皆利禄</hi>
　　　　<hi>事也至老杜則不然其示宗武云試吟青玉案莫羡紫香囊應須飽經術己自愛文章十</hi>
　　　　<hi>五男児志三千弟子行曽参與㳺夏逹者得升堂所示皆聖賢事也</hi>
始我来京師止㩦一束書辛勤三十年以有此屋廬<hi>公第</hi>
<hi>在長安靖安里</hi>此屋豈為華於我自有餘<hi>為或作無非是</hi>中堂髙且新<lb/>
四時登牢蔬<hi>登方作祭云中堂以供時祀而前榮以饌親賔也  今按公作袁氏先廟碑有親登</hi>
<pb n="KR4c0046_WYG_007-14b"/>
<hi>邉鉶之語與登牢蔬語意正同不必須作祭字乃為時祀也</hi>前榮饌賔親<hi>沈氏筆談云退之示</hi>
<hi>兒詩云云屋翼為之榮東西則有之未知前榮安在藝苑雌黄以為不然其說云王元長曲水詩序云跨靈沼</hi>
<hi>而浮榮五臣注則以榮為屋檐檐一名樀一名宇即屋之四垂也又謂之楣又謂之梠集韻云屋梠之兩頭起</hi>
<hi>者為榮故記言洗當東榮又升自東榮降自西北榮上林賦偓佺之徒暴于南榮則所謂榮者東西南北皆有</hi>
<hi>之矣故李華含元殿賦又有風雨交四榮之說筆談未為確論前榮者揚雄甘泉賦云列宿施于上榮是也</hi>
冠婚之所於<hi>所或作依於或作依皆非是</hi>庭内無所有髙樹八九株<lb/>
有藤婁絡之<hi>婁或作縷又作婁音縷荘子有巻婁者注巻婁猶拘攣也</hi>春華夏隂敷<lb/>
東堂坐見山雲風相吹噓松果連南亭外有瓜芋區西<lb/>
<pb n="KR4c0046_WYG_007-15a"/>
偏屋不多槐榆翳空虚山鳥旦夕鳴有類澗谷居<hi>澗或作磵</hi>
<hi>義當作<graphic n="KR2333" url="https://raw.githubusercontent.com/kanripo/KR-Gaiji/master/images/KR2333.png" mimeType="image/png"/>郭璞江賦幽<graphic n="KR2333" url="https://raw.githubusercontent.com/kanripo/KR-Gaiji/master/images/KR2333.png" mimeType="image/png"/>/積阻李善曰<graphic n="KR2333" url="https://raw.githubusercontent.com/kanripo/KR-Gaiji/master/images/KR2333.png" mimeType="image/png"/>與澗同</hi>主婦治北堂膳服適戚踈恩<lb/>
封高平君子孫從朝裾<hi>或作車</hi>開門問誰来無非卿大夫<lb/>
<hi>無非或作非無非是</hi>不知官髙卑玉帯懸金魚問客之所為峩冠<lb/>
講唐虞<hi>峩或作巍</hi>酒食罷無為棋槊以相娯<hi>唐槊色角切宿  人詩云星</hi>
<hi>天圍棋冢子地握槊棋奕也槊博也齊尒朱世隆與元世雋握槊忽聞局上詨然有聲一局子盡倒立</hi>凡<lb/>
此座中人十九持鈞樞又問誰與頻莫與張樊如<hi>莫與或作</hi>
<hi>莫若曾本作莫先謂張籍樊宗師也</hi>来過亦無事考評道精粗躚躚媚學<lb/>
<pb n="KR4c0046_WYG_007-15b"/>
子<hi>音躚  仙</hi>牆屏日有徒<hi>音屏/  餅</hi>以能問不能其蔽豈可祛<hi>丘魚</hi>
<hi>切</hi>嗟我不修飾事與庸人俱<hi>嗟我或作我如安今按作我如即與下文  能如此</hi>
<hi>及卒章無迷厥初者相應但作嗟我則語勢差徤而義亦自通蓋我不修飾者非謙詞乃謂向使我不修飾則</hi>
<hi>不能致此爵位居室交逰之盛耳然則我如者乃嗟我之注脚故今雖只作嗟我而我如二字亦讀者所當知</hi>
<hi>也</hi>安能坐如此比肩於朝儒詩以示兒曺其無迷厥初<lb/>
<hi>按此篇所誇乃感二鳥符讀書之成效極致而上宰相書所謂行道憂世者則已不復言矣其本心何如哉</hi>
　　　庭楸<hi>詩意與前示兒詩所云庭内無所有髙樹八九株者相應又次其後蓋同時作</hi>
庭楸止五株<hi>楸或作樹以題語考之當作楸</hi>共生十歩間各有藤繞之<lb/>
<pb n="KR4c0046_WYG_007-16a"/>
上各相鉤聮下葉各垂地樹顚各雲連朝日出其東我<lb/>
常坐西偏<hi>或作邉</hi>夕日在其西我常坐東邉<hi>或作偏</hi>當晝日<lb/>
在上我在中央間<hi>或作焉此詩二聫字三間字諸本刋鉤聫作鉤纒中央間作中間焉以求</hi>
<hi>避重韻誤矣</hi>仰視何青青上不見纎穿朝暮無日時我且八<lb/>
九旋濯濯晨露香明珠何聫聫夜月来照之蒨蒨自生<lb/>
烟<hi>晉湛方生稻苖讃蒨蒨嘉苖  蒨此見切</hi>我已自頑鈍<hi>或作滯又作惰</hi>重邅五楸<lb/>
牽客来尚不見肯到權門前<hi>舊史云公少與孟郊張籍友善而觀諸權門豪士如</hi>
<hi>僕𨽻焉瞪然不顧即此詩所謂也</hi>權門衆所趨有客動百千九牛亡一<lb/>
<pb n="KR4c0046_WYG_007-16b"/>
毛<hi>司馬遷答任安書曰若九牛亡一毛</hi>未在多少間徃既無可顧不徃自<lb/>
可憐<hi>顧或作頷或作得皆非是</hi>
　　　翫月喜張十八員外以王六秘書至<hi>王六王建也以或作</hi>
　　　　<hi>與以與義通已見前四今按以字或取能左右之之義  公長慶  年夏以病在告至八</hi>
　　　　<hi>月滿百日免吏部侍郎詩益此時作也</hi>
前夕雖十五月長未滿規君来晤我時<hi>来一作未</hi>風露𣺌無<lb/>
涯浮雲散白石天宇開青池孤質不自憚中天為君施<lb/>
翫翫夜遂久亭亭曙将披况今今夕圎又以嘉客隨<hi>嘉一</hi>
<pb n="KR4c0046_WYG_007-17a"/>
<hi>作佳</hi>惜無酒食樂但用歌嘲為<lb/>
　　　和李相公攝事南郊覧物興懷呈一二知舊<hi>李逢</hi>
　　　　<hi>吉也當是長慶二年再相後作</hi>
燦燦辰角曙亭亭寒露朝川原共澄映雲日還浮飄上<lb/>
宰嚴祀事清途振華鑣圓丘峻且坦前對南山標村樹<lb/>
黄復緑中田稼何饒顧瞻想巖谷興歎倦塵囂<hi>倦或作巻</hi>惟<lb/>
彼顚瞑者<hi>瞑从目古眠字徐鍇曰今俗别作眠非也荘子曰顚冥于富貴之地司馬彪曰冥音眠</hi>
去公豈不遼<hi>去或作云非是</hi>為仁朝自治用静兵以銷勿憚吐<lb/>
<pb n="KR4c0046_WYG_007-17b"/>
捉勤<hi>捉或作握字本史記魯世家今人用吐握本韓詩外傳也</hi>可歌風雨調聖賢相<lb/>
遇少功徳今宣昭<lb/>
　　　和裴僕射相公假山十一韻<hi>裴謂裴度也假或作為  裴度為李</hi>
　　　　<hi>逢吉所間長慶二年六月罷相為尚書左僕射公有此和篇及感恩言志與朝回見寄之</hi>
　　　　<hi>作</hi>
公乎真愛山看山旦連夕猶嫌山在眼不得著脚厯<hi>著陟</hi>
<hi>略切</hi>枉語山中人匄我澗側石<hi>枉或作徃匄或作與</hi>有来應公須歸<lb/>
必載金帛當軒乍駢羅隨勢忽開坼有洞若神剜<hi>烏官切</hi>
<pb n="KR4c0046_WYG_007-18a"/>
有巖類天劃<hi>忽麥切又音畫</hi>終朝巖洞閒歌鼔燕賔戚孰謂衡<lb/>
霍期<hi>衡山在今衡州霍山按周禮在冀州期或作竒選謝靈運詩遊當羅浮行息必廬霍期</hi>近在<lb/>
王侯宅傅氏築已卑<hi>書說築傅巖之野</hi>磻溪釣何激<hi>選阮籍勸進表吕尚</hi>
<hi>磻溪之漁者</hi>逍遥功徳下不與事相摭樂我盛明朝<hi>或作時</hi>於<lb/>
焉傲今昔<hi>詩於焉逍遥</hi>
　　　與張十八同效阮歩兵一日復一夕<hi>夕或作日阮籍字嗣</hi>
　　　　<hi>宗咏懐詩近百篇其一六韻一首云一日復一夕一朝復一朝顔色改平常情神自損消</hi>
　　　　<hi>其一七韻一首云一日復一朝一昏復一晨容色改平常精魂自飄淪公詩效其體而又</hi>
<pb n="KR4c0046_WYG_007-18b"/>
　　　　<hi>繹之曰一日復一日一朝復一朝然其題寔自效一日復一夕始也後人以詩語與題不</hi>
　　　　<hi>相應併易作一日字寔非也</hi>
一日復一日一朝復一朝秖見有不如不見有所超食<lb/>
作前日味事作前日調不知久不死憫憫尚誰要<hi>於逍切</hi>
富貴自縶拘貧賤亦煎焦俯仰未得所一世已觧鑣譬<lb/>
如籠中鶴六翮無所揺譬如兎得蹄<hi>或作跡繫辭曰得兎而忘蹄</hi>安<lb/>
用東西跳還看古人書復舉前人瓢<hi>前人或作前日</hi>未知所究<lb/>
竞且作新詩謡<lb/>
<pb n="KR4c0046_WYG_007-19a"/>
　　　送諸葛覺徃隨州讀書<hi>李繁時為隨州刺史宰相李泌之子也</hi>
鄴侯家多書<hi>李泌封鄴縣侯</hi>插架三萬軸一一懸牙籖<hi>唐經籍志甲乙</hi>
<hi>丙丁四部書各一庫為紅緑碧白牙籖以别經史子集</hi>新若手未觸為人强記覽<lb/>
過眼不再讀偉哉群聖文磊落載其腹行年餘五十出<lb/>
守數已六京邑有舊廬不容久食宿臺閣多官員無地<lb/>
寄一足我雖官在朝氣勢日局縮屢為丞相言雖懇不<lb/>
見録送行過滻水<hi>滻水出京兆藍田谷北至灞陵入灞  滻音産</hi>東望不轉目<lb/>
今子從之游學問得所欲入海觀龍魚矯翮逐黄鵠勉<lb/>
<pb n="KR4c0046_WYG_007-19b"/>
為新詩章月寄三四幅<lb/>
　　　南溪始泛三首<hi>公此詩在告時作殆絶筆于此矣魯直最愛公此詩以為有詩</hi>
　　　　<hi>人句律之深意</hi>
榜舟南山下<hi>或作溪上也榜音謗刺</hi>上上不得返幽事隨去多<hi>或作</hi>
<hi>幽尋事隨去</hi>孰能量近逺隂沉過連樹藏昂扺横坂石麤肆<lb/>
磨礪波惡厭牽挽或倚偏岸漁竟就平洲飯㸃㸃暮雨<lb/>
飄梢梢新月偃<hi>梢梢或作稍稍廣雅區區梢梢小也</hi>餘年懔無幾<hi>懔或作諒諒下</hi>
<hi>對愴字明是懔也</hi>休日愴已晚自是病使然非由取髙蹇<hi>或作謇</hi>
<pb n="KR4c0046_WYG_007-20a"/>
南溪亦清駛<hi>或作駃洪慶善云作駃誤姑兩存之  駛疏吏切</hi>而無檝與舟山<lb/>
農驚見之隨我觀不休不惟兒童輩或有杖白頭饋我<lb/>
籠中瓜<hi>籠或作籬</hi>勸我此淹留我云以病歸此已頗自由幸<lb/>
有用餘俸置居在西疇囷倉米榖滿未有旦夕憂上去<lb/>
無得得下来亦悠悠但恐煩里閭時有緩急投願為同<lb/>
社人雞豚燕春秋<lb/>
足弱不能歩自宜収朝蹟羸形可輿致<hi>輿或作與可又作事非是</hi>佳<lb/>
觀安可擲<hi>史記秦泰山刻石文從臣嘉觀云云觀去聲</hi>即此南坂下久聞有<lb/>
<pb n="KR4c0046_WYG_007-20b"/>
水石拕舟入其間<hi>拕方作拖注今按漢書拕舟而入水  云曵也音它</hi>溪流正清<lb/>
激隨波吾未能峻瀨乍可刺<hi>七迹切峻瀨或作瀨峻</hi>鷺起若導吾<lb/>
前飛數十尺亭亭栁帯沙團團松冠壁<hi>栁帯松冠一作帯栁冠松方从</hi>
<hi>閣本作帯栁松冠云此吉日辰良體也信今按亭亭帯栁沙無義且此兩句用對偶亦何害方  閣本故曲為</hi>
<hi>之說如此帯栁冠松亦無義</hi>歸時還盡夜誰謂非事役<lb/>
　<lb/>
　<lb/>
　東雅堂昌黎集註巻七<lb/>
</p>
<p>
</p>
  </div>
</body>
</text>
</TEI>
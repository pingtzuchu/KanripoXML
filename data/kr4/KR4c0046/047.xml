<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎外集註巻七</head> <lb/>
    <p>
<pb n="KR4c0046_WYG_047-1a"/>
欽定四庫全書<lb/>
　東雅堂昌黎外集註巻七<lb/>
　　　順宗實録巻二<hi>起二月盡三月</hi>
二月甲子上御丹鳯門大赦天下自貞元二十一年二<lb/>
月二十四日昧爽已前大辟已下罪無輕重常赦所不<lb/>
原者咸赦原之諸色人中有才行兼茂明於理體者經<lb/>
術精深可為師法者達於吏理可使從政者冝委常參<lb/>
官各舉所知其在外者長吏精加訪擇具名聞奏仍優<lb/>
<pb n="KR4c0046_WYG_047-1b"/>
禮發遣舊事宫中有要市外物<hi>下或有閒字</hi>令官吏主之與<lb/>
人為市隨給其直貞元末以宦者為使抑買人物稍不<lb/>
如本估末年不復行文書置白望數百人於兩市并要<lb/>
閙坊閱人所賣物但稱宮市即歛手付與真偽不復可<lb/>
辨無敢問所從來其論價之髙下者<hi>其論疑當作與論</hi>率用百<lb/>
錢物買人直數千錢物仍索進奉門户并脚價錢將物<lb/>
詣市至有空手而歸者名為宮市而實奪之甞有農夫<lb/>
以驢負柴至城賣遇宦者稱宮市取之纔與絹數尺又<lb/>
<pb n="KR4c0046_WYG_047-2a"/>
就索門户仍邀以驢送至内農夫涕泣以所得絹付之<lb/>
不肯受曰須汝驢送柴至内農夫曰我有父母妻子待<lb/>
此然後食<hi>待或作得</hi>今以柴與汝不取直而歸汝尚不肯我<lb/>
有死而已<hi>有死或作必死</hi>遂毆宦者街吏擒以聞詔黜此宦者<lb/>
而賜農夫絹十匹然宮市亦不為之改易諌官御史數<lb/>
奏疏諌不聽上初登位禁之至大赦又明禁又貞元中<lb/>
要乳母皆令選寺觀婢以充之而給與其直例多不中<lb/>
選寺觀次當出者賣産業割與地買之<hi>地上與字恐誤或賣産業是本</hi>
<pb n="KR4c0046_WYG_047-2b"/>
<hi>文後改作割地而傳者不去舊文又誤増與字</hi>貴有姿貌者以進其徒苦之至<lb/>
是亦禁焉貞元末五坊小兒張捕鳥雀於閭里皆為暴<lb/>
横以取錢物至有張羅網於門不許人出入者或有張<lb/>
井上者使不得汲水近之輙曰汝驚供奉鳥雀痛敺之<lb/>
出錢物求謝乃去或相聚飲食於肆醉飽而去賣者或<lb/>
不知就索其直多被敺罵或時留蛇一囊為質曰此蛇<lb/>
所以致鳥雀而捕之者今留付汝幸善飼之勿令飢渴<lb/>
賣者愧謝求哀乃攜而去上在春宮時則知其弊常欲<lb/>
<pb n="KR4c0046_WYG_047-3a"/>
奏禁之<hi>奏或作東</hi>至即位遂推而行之人情大悦　乙丑停<lb/>
鹽鐵使進獻舊鹽鐵錢物悉入正庫一助經費其後主<lb/>
此務者稍以時市珍翫時新物充進獻以求恩澤其後<lb/>
益甚歲進錢物謂之羡餘而經入益少至貞元末遂月<lb/>
有獻焉<hi>遂或作逐非是</hi>謂之月進至是乃罷命右金吾將軍兼<lb/>
中丞田景度持節告哀於吐蕃以庫部員外熊執易為<lb/>
副兵部郎中兼中丞元季方告哀于新羅且冊立新羅嗣<lb/>
王主客員外郎兼殿中監馬于為副　三月庚午朔出<lb/>
<pb n="KR4c0046_WYG_047-3b"/>
後宮三百人　辛未以翰林待詔王伾為翰林學士<lb/>
壬申以故相撫州别駕姜公輔為吉州刺史前户部侍<lb/>
郎判度支汀州别駕蘇弁為忠州刺史追故相忠州刺<lb/>
史陸贄郴州别駕鄭餘慶前京兆尹杭州刺史韓臯前<lb/>
諌議大夫道州刺史陽城赴京師徳宗自貞元十年已<lb/>
後不復有赦令左降官雖有名徳才望以微過忤㫖譴<lb/>
逐者一去皆不復叙用至是人情大悦而陸贄陽城皆<lb/>
未聞追詔<hi>聞下或有於字</hi>而卒於遷所士君子惜之　癸酉出<lb/>
<pb n="KR4c0046_WYG_047-4a"/>
後宮并教坊女妓六百人聽其親戚迎于九仙門百姓<lb/>
相聚讙呼大喜　景戌詔曰檢校司空平章事杜佑可<lb/>
檢校司徒平章事充度支并鹽鐵使以浙西觀察李錡<lb/>
為浙西節度檢校刑部尚書賜徐州軍額曰武寧制曰<lb/>
朕新委元臣綜釐重務爰求貳職固在能臣起居舍人<lb/>
王叔文精識瓌材寡徒少欲質直無隠沈深有謀其忠<lb/>
也盡致君之大方其言也達為政之要道凡所詢訪皆<lb/>
合大猷冝繼前勞佇光新命可度支鹽鐵副使依前翰<lb/>
<pb n="KR4c0046_WYG_047-4b"/>
林學士本官賜如故<hi>賜如或作餘如</hi>初叔文既專内外之政與<lb/>
其黨謀曰判度支則國賦在手可以厚結諸用事人取<lb/>
兵士心以固其權驟使重職人心不服藉<hi>或作籍或無藉字</hi>杜<lb/>
佑雅有㑹計之名位重而務自全易可制故先令佑主<lb/>
其名而除之為副以專之<hi>除之疑當作除已</hi>以户部尚書判度<lb/>
支王紹為兵部尚書以吏部郎中李鄘為御史中丞武<lb/>
元衡為左庶子初叔文黨數人貞元末已為御史在臺<lb/>
至元衡為中丞薄其人待之鹵莽皆有所憾而叔文又<lb/>
<pb n="KR4c0046_WYG_047-5a"/>
以元衡在風憲欲使附已使其黨誘以權利元衡不為<lb/>
之動叔文怒故有所授　庚寅制<hi>或有曰字</hi>門下待郎守吏<lb/>
部尚書平章事賈耽可檢校司空兼左僕射守門下侍<lb/>
郎平章事鄭珣瑜可守吏部尚書守中書侍郎平章事<lb/>
髙郢可守刑部尚書守尚書左丞平章事韋執誼可守<lb/>
中書侍郎並依前平章事　癸已詔曰萬國之本屬在<lb/>
元良主器之重歸於長子所以基社稷而固邦統古之<lb/>
制也廣陵王某孝友温㳟慈仁忠恕博厚以容物寛明<lb/>
<pb n="KR4c0046_WYG_047-5b"/>
而愛人祗服訓詞言皆合雅講求典學禮必從師居有<lb/>
令聞動無違徳朕獲纘丕緒祗若大猷惟懷永圖用建<lb/>
儲貳以承宗廟以奉粢盛爰舉舊章俾膺茂典宜冊為<lb/>
皇太子改名某仍令所司擇日備禮冊命初廣陵王名<lb/>
從水傍享至冊為皇太子始改從今名　丁酉吏部尚<lb/>
書平章事鄭珣瑜稱疾去位其日珣瑜方與諸相㑹食<lb/>
於中書故事丞相方食百寮無敢謁見者叔文是日至<lb/>
中書欲與執誼計事令直省通執誼直省以舊事告叔<lb/>
<pb n="KR4c0046_WYG_047-6a"/>
文叱直省直省懼入白執誼執誼逡巡慙𧹞<hi>乃版切與赧同</hi>竟<lb/>
起迎叔文就其閤語良乆宰相杜佑髙郢珣瑜皆停筯<lb/>
以待<hi>郢下或有鄭字</hi>有報者云叔文索飯韋相已與之同餐閤<lb/>
中矣佑郢等心知其不可<hi>或無不字非是</hi>畏懼叔文執誼莫敢<lb/>
出言珣瑜獨歎曰吾豈可復居此位顧左右取馬徑歸<lb/>
遂不起前是左僕射賈耽以疾歸第未起珣瑜又繼去<lb/>
二相皆天下重望相次歸卧叔文執誼等益無所顧忌<lb/>
遠近大懼焉<lb/>
<pb n="KR4c0046_WYG_047-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎外集註巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻三十七</head> <lb/>
    <p>
<pb n="KR4c0046_WYG_037-1a"/>
欽定四庫全書<lb/>
　東雅堂昌黎集註巻三十七<lb/>
　　行狀　狀<lb/>
　　　故金紫光禄大夫檢校尚書左僕射同中書門<lb/>
　　　　下平章事兼汴州刺史充宣武軍節度副大<lb/>
　　　　使知節度事管内支度營田汴宋亳潁等州<lb/>
　　　　觀察處置等使上柱國隴西郡開國公贈太<lb/>
　　　　傅董公行狀<hi>題中或無支度二字</hi>
<pb n="KR4c0046_WYG_037-1b"/>
　　　　曽祖仁琬皇任梁州博士祖大禮皇贈右散<lb/>
　　　　騎常侍父伯良皇贈尚書左僕射<hi>一本有皇任開州新</hi>
　　　　<hi>浦縣主簿九字公嘗從晉於汴州為觀察推官故知晉行治甚詳唐史晉傳皆取公行狀</hi>
　　　　<hi>為之其增修者不一二爾司馬温公考異以為公作晉行狀必揚美蓋惡叙其為相時事</hi>
　　　　<hi>止於此則其循黙充位可知然其重謹亦可稱也談藪云董晉行狀書李懷光事大似左</hi>
　　　　<hi>氏</hi>
公韓晉字混成河中虞鄉萬里人少以明經上第宣皇<lb/>
帝居原州<hi>至徳元載十月肅宗幸原州</hi>公在原州宰相以公善為文<lb/>
<pb n="KR4c0046_WYG_037-2a"/>
任翰林之選聞<hi>選下或有既以字</hi>召見拜祕書省校書郎入翰<lb/>
林為學士三年出入左右天子以為謹愿賜緋魚袋累<lb/>
升為衛尉寺丞出翰林以疾辭拜汾州司馬崔圓為揚<lb/>
州詔以公為圓節度判官攝殿中侍御史<hi>貞元二年二月以前汾州</hi>
<hi>刺史崔圓為淮南節度使奏晉以本官攝御史充判官</hi>以軍事如京師朝天子識<lb/>
之拜殿中侍御史内供奉由殿中為侍御史入尚書省<lb/>
為主客員外郎由主客為祠部郎中先皇帝時兵部侍<lb/>
郎李涵如回紇<hi>下沒切</hi>立可敦詔公兼侍御史賜紫金魚<lb/>
<pb n="KR4c0046_WYG_037-2b"/>
袋為涵判官<hi>大歴四年五月兵部侍郎李涵如回紇奏晉為判官</hi>回紇之人來曰<lb/>
唐之復土壃取回紇力焉<hi>取一作假</hi>約我為市馬<hi>市字絶句方以馬字</hi>
<hi>屬上句而複出馬字連下文為句非是</hi>既入而歸我賄不足我於使人乎<lb/>
取之<hi>乎一作卒</hi>涵懼不敢對視公公與之言曰我之復土壃<lb/>
爾信有力焉吾非無馬而與爾為市為賜不既多乎<hi>公與</hi>
<hi>或作公為與上或無而字為賜或作為爾賜</hi>爾之馬嵗至吾數皮而歸資邉<lb/>
吏請致詰也<hi>至上或有五字而無吾字皆非是</hi>天子念爾有勞故下詔<lb/>
禁侵犯<hi>或無故字</hi>諸戎畏我大國之爾與也莫敢校焉爾之<lb/>
<pb n="KR4c0046_WYG_037-3a"/>
父子寧而畜馬蕃者非我誰使之於是其衆皆環公拜<lb/>
<hi>是下或無其字</hi>既又相率南面序拜皆兩舉手曰不敢復有意<lb/>
大國<hi>兩舉或作舉兩此用莊子盜跖大怒兩展其足也或無復字</hi>自迴紇歸拜司勲<lb/>
郎中未嘗言迴紇之事遷祕書少監歴太府太常二寺<lb/>
亞卿為左金吾衛將軍今上即位<hi>徳宗即位</hi>以大行皇帝山<lb/>
陵出財賦拜太府卿由太府為左散騎常侍兼御史中<lb/>
丞知臺事三司使選擢才俊有威風始公為金吾未盡<lb/>
一月拜太府<hi>未盡或作始盡</hi>九日又為中丞朝夕入議事於是<lb/>
<pb n="KR4c0046_WYG_037-3b"/>
宰相請以公為華州刺史拜華州刺史潼闗防禦鎮國<lb/>
軍使朱泚之亂加御史大夫詔至于上所又拜國子祭<lb/>
酒兼御史大夫宣慰恒州<hi>建中四年十二月以晉為國子祭酒河北宣慰使</hi>於<lb/>
是朱淊自范陽以回紇之師助亂人大恐<hi>人下或有心字或有心字</hi>
<hi>無大字</hi>公既至恒州即日奉詔出兵與淊戰大破走之還<lb/>
至河中李懷光反上如梁州<hi>興元元年三月李懷光反車駕幸梁州</hi>懷光<lb/>
所率皆朔方兵公知其謀與朱泚合也患之造懷光言<lb/>
曰公之功天下無與敵<hi>與上或有以字</hi>公之過未有聞於人某<lb/>
<pb n="KR4c0046_WYG_037-4a"/>
至上所言公之情上寛明將無不赦宥焉乃能為朱泚<lb/>
臣乎彼為臣而背其君茍得志於公何有且公既為太<lb/>
尉矣彼雖寵公何以加此彼不能事君能以臣事公乎<lb/>
公能事彼而有不能事君乎彼知天下之怒朝夕戮死<lb/>
者也故求其同罪而與之比<hi>或無故字</hi>公何所利焉公之敵<lb/>
彼有餘力不如明告之絶而起兵襲取之清宫而迎天<lb/>
子庶人服而請罪有司<hi>罪下或有於字</hi>雖有大過猶將揜焉如<lb/>
公則誰敢議語已懷光拜曰天賜公活懷光之命喜且<lb/>
<pb n="KR4c0046_WYG_037-4b"/>
泣公亦泣則又語其將卒如語懷光者將卒呼曰天賜<lb/>
公活吾三軍之命拜且泣公亦泣故懷光卒不與朱泚<lb/>
當是時懷光幾不反公氣仁語若不能出口及當事乃<lb/>
更踈亮捷給其詞忠其容貎温然故有言於人無不信<lb/>
<hi>下或有之字</hi>明年上復京師拜左金吾衛大將軍由大金吾<lb/>
為尚書左丞又為太常卿<hi>貞元二年七月以晉為尚書左丞被黜復拜太常卿</hi>由<lb/>
太常拜門下侍郎平章事<hi>五年正月以晉為門下侍郎平章事</hi>在宰相位<lb/>
凡五年所奏於上前者皆二帝三王之道由秦漢以降<lb/>
<pb n="KR4c0046_WYG_037-5a"/>
未嘗言<hi>以或作已</hi>退歸未嘗言所言於上者於人子弟有私<lb/>
問者公曰宰相所職繫天下<hi>句</hi>天下安危宰相之能與<lb/>
否可見欲知宰相之能與否如此視之其可凡所謀議<lb/>
於上前者不足道也故其事卒不聞<hi>或無複出天下二字</hi>以疾病<lb/>
辭於上前者不記<hi>或作己</hi>退以表辭者八方許之拜禮部<lb/>
尚書<hi>九年五月罷相改禮部尚書</hi>制曰事上盡大臣之節又曰一心<lb/>
奉公於是天下知公之有言於上也初公為宰相時五<lb/>
月朔㑹朝天子在位公卿百執事在廷侍中贊百僚賀<lb/>
<pb n="KR4c0046_WYG_037-5b"/>
中書侍郎平章事竇參攝中書令當傳詔疾作不能事<lb/>
<hi>疾上或有辭字非是</hi>凡將大朝㑹當事者既受命皆先日習儀于<lb/>
時未有詔公卿相顧公逡巡進此面言曰攝中書令臣<lb/>
某病不能事臣請代某事於是南面宣致詔詞事已復<lb/>
位進退甚詳為禮部四年拜兵部尚書<hi>十二年以晉守兵部尚書充東</hi>
<hi>都留守判東都尚書省東都畿汝州防禦使</hi>入謝上語問日宴<hi>謝下或有遷字問日宴三</hi>
<hi>字或作移時</hi>復有入謝者上喜曰董某疾且損矣出語人曰<lb/>
董公且復相既二日拜東都留守判東都尚書省事充<lb/>
<pb n="KR4c0046_WYG_037-6a"/>
東都畿汝州都防禦使<hi>或無州字</hi>兼御史大夫仍為兵部尚<lb/>
書由留守未盡五月<hi>或無由字</hi>拜檢校尚書左僕射同中書<lb/>
門下平章事汴州刺史宣武軍節度副大使知節度事<lb/>
管内支度營田汴宋亳潁等州觀察處置等使汴州自<lb/>
大歴來多兵事劉𤣥佐益其師至十萬𤣥佐死子士寧<lb/>
代之畋遊無度<hi>或無畋遊字無度或作無幾考之傳士寜每畋獵數日方還或本非是</hi>其<lb/>
將李萬榮乗其畋也逐之萬榮為節度一年<hi>度下或有使字</hi>其<lb/>
將韓惟清張彦林作亂求殺萬榮不剋三年萬榮病風<lb/>
<pb n="KR4c0046_WYG_037-6b"/>
昏不知事其子乃復欲為士寧之故監軍使俱文珍與<lb/>
其將鄧惟㳟執之歸京師而萬榮死詔未至惟㳟權軍<lb/>
事公既受命遂行劉宗經韋𢎞景韓愈實從不以兵衛<lb/>
及鄭州逆者不至鄭州人為公懼或勸公止以待有自<lb/>
汴州出者言於公曰不可入公不對遂行宿圃田明日<lb/>
食中牟逆者至<hi>者下或無至字非是</hi>宿八角明日惟㳟及諸將至<lb/>
<hi>及或作與</hi>遂逆以入及郛三軍縁道讙聲庶人壯者呼老者<lb/>
泣婦人啼遂入以居初𤣥佐死呉湊代之<hi>或無初字</hi>及鞏聞<lb/>
<pb n="KR4c0046_WYG_037-7a"/>
亂歸士寧萬榮皆自為而後命軍士將以為常故惟㳟<lb/>
亦有志以公之速也不及謀遂出逆既而私其人觀公<lb/>
之所為以告曰公無為惟㳟喜知公之無害巳也委心<lb/>
焉進見公者退皆曰公仁人也聞公言者皆曰公仁人<lb/>
也環以相告故大和初𤣥佐遇軍士厚士寧懼復加厚<lb/>
焉<hi>懼下方有不字云士寜懼其無以繼也若去不字則下文皆衍  今按士寧萬榮専命竊據故懼士卒之</hi>
<hi>圖已而復加厚焉尋上下文未見其惜費而薄之之意也況以下文又加厚每加厚推之不字之衍甚明方説</hi>
<hi>誤矣</hi>至萬榮如士寧志及韓張亂又加厚以懷之至于惟<lb/>
<pb n="KR4c0046_WYG_037-7b"/>
㳟每加厚焉故士卒驕不能禦<hi>故士下或有寧字非是</hi>則置腹心<lb/>
之士幕於公庭廡下挾弓執劒以湏日出而入前者去<lb/>
日入而出後者至寒暑時至則加勞賜酒肉公至之明<lb/>
日皆罷之<hi>明日二字或作時非是初𤣥佐増汴州兵至十萬遇之厚萬榮惟㳟每加厚焉嘗介勇士</hi>
<hi>伏幕下早暮畨休晉一罷之</hi>貞元十二年七月也八月上命汝州刺<lb/>
史陸長源為御史大夫行軍司馬楊凝自左司郎中為<lb/>
檢校吏部郎中觀察判官杜倫自前殿中侍御史為檢<lb/>
校工部員外郎節度判官孟叔度自殿中侍御史為檢<lb/>
<pb n="KR4c0046_WYG_037-8a"/>
校金部員外郎支度營田判官<hi>朝廷以晉仁柔多可恐不能集事八月以汝州</hi>
<hi>刺史陸長源為晉行軍司馬晉謙㳟簡儉毎事因循故亂兵粗安長源性剛刻多更張舊事晉初皆許之案成</hi>
<hi>則命且罷以財賦叔度為人佻侻軍中惡之</hi>職事修人俗化嘉禾生白鵲集<lb/>
蒼烏來巢嘉瓜同蔕聯實<hi>事下或有既字俗或作民蒼烏舊本多作蒼鳥家語蒼鳥</hi>
<hi>鴈也瑞應圖有蒼烏</hi>四方至者歸以告其帥小大威懷有所疑輙<lb/>
使來問有交惡者公與平之累請朝不許及有疾又請<lb/>
之且曰人心易動軍旅多虞及臣之生計不先定至于<lb/>
他日事或難期猶不許十五年二月三日薨于位上三<lb/>
<pb n="KR4c0046_WYG_037-8b"/>
日罷朝贈太傅使吏部員外郎楊於陵來祭弔其子贈<lb/>
布帛米有加公之將薨也命其子三日斂既斂而行<hi>或無</hi>
<hi>既歛二字</hi>於行之四日汴州亂<hi>乙酉以長源為宣武軍節度使是日兵亂殺長源叔度丘</hi>
<hi>潁等</hi>故君子以公為知人<hi>知或作智</hi>公之薨也汴州人歌之曰<lb/>
濁流洋洋有闢其郛闐道讙呼公來之初今公之歸公<lb/>
在喪車又歌曰公既來止東人以完今公歿矣人誰與<lb/>
安<hi>人誰或作其誰是今按外集作其非</hi>始公為華州亦有惠愛人思之<lb/>
公居處㳟無妾媵不飲酒不諂笑好惡無所偏與人交<lb/>
<pb n="KR4c0046_WYG_037-9a"/>
泊如也未嘗言兵有問者曰吾志於教化享年七十六<lb/>
階累升為金紫光禄大夫勲累升為上柱國爵累升為<lb/>
隴西郡開國公娶南陽張氏夫人後娶京兆韋氏夫人<lb/>
皆先公終四子全道溪全素澥全道全素皆上所賜名<lb/>
全道為祕書省著作郎溪為祕書省祕書郎全素為大<lb/>
理評事澥為太常寺太祝皆善士有學行<hi>諸本溪作全湲澥作全澥</hi>
<hi>考世系表董溪志溪澥皆無全字蓋全道全素出於賜名也或無為大理評事五字</hi>謹具歴官行<lb/>
事狀伏請牒考功<hi>或無伏字</hi>并牒太常議所諡牒史館請垂<lb/>
<pb n="KR4c0046_WYG_037-9b"/>
編録謹狀<hi>或作狀上</hi>
　　貞元十五年五月十八日故吏前汴宋毫潁等州<lb/>
　　觀察推官將仕郎試祕書省校書郎韓愈狀<lb/>
　　　與汝州盧郎中論薦侯喜狀<hi>或無薦字盧䖍也喜嘗為䖍作復黄</hi>
　　　　<hi>陂記公既已薦喜於盧汝州十八年陸傪佐主司權徳輿又薦於陸傪後一年喜登第誠</hi>
　　　　<hi>可謂知已矣</hi>
　進士侯喜<lb/>
右其人為文甚古立志甚堅行止取捨有士君子之操<lb/>
<pb n="KR4c0046_WYG_037-10a"/>
家貧親老無援於朝在舉場十餘年竟無知遇<hi>或無知字</hi>愈<lb/>
常慕其才而恨其屈與之還往嵗月已多嘗欲薦之於<lb/>
主司<hi>或作有司</hi>言之於上位名卑官賤其路無由觀其所為<lb/>
文未嘗不揜巻長歎<hi>長或作而</hi>去年愈從調選本欲攜持同<lb/>
行適遇其人自有家事<hi>或作難</hi>迍邅坎軻又廢一年及春<lb/>
末自京還怪其久絶消息<hi>絶下一有無字</hi>五月初至此自言為<lb/>
閤下所知辭氣激揚靣有矜色曰侯喜死不恨矣喜辭<lb/>
親入闗羇旅道路見王公數百<hi>王公下或有大人字或有貴人字</hi>未嘗<lb/>
<pb n="KR4c0046_WYG_037-10b"/>
有如盧公之知我也比者分將委棄泥塗老死草野今<lb/>
胷中之氣勃勃然復有仕進之路矣愈感其言賀之以<lb/>
酒謂之曰盧公天下之賢刺史也未聞有所推引葢難<lb/>
其人而重其事今子鬱為選首其言死不恨固冝也古<lb/>
所謂知已者正如此耳身在貧賤為天下所不知獨見<lb/>
遇於大賢乃可貴耳若自有名聲又託形勢此乃市道<lb/>
之事<hi>乃下或有為字</hi>又何足貴乎子之遇知於盧公真所謂知<lb/>
已者也士之修身立節而竟不遇知已前古已來不可<lb/>
<pb n="KR4c0046_WYG_037-11a"/>
勝數或日接膝而不相知或異世而相慕以其遭逄之<lb/>
難故曰士為知已者死<hi>司馬遷答任安書士為知已者死</hi>不其然乎不<lb/>
其然乎<hi>或無複出四字不其或作其不</hi>閤下既已知侯生而愈復以侯<lb/>
生言於閤下者非為侯生謀也感知已之難遇大閤下<lb/>
之徳而憐侯生之心故因其行而獻於左右焉謹狀<lb/>
　　　論今年權停舉選狀<hi>徳宗貞元十九年自正月至五月不雨分命祈禱山</hi>
　　　　<hi>川秋七月戊午以闗輔飢罷吏部選禮部貢舉公時為四門博士抗䟽論列其曰雖非朝</hi>
　　　　<hi>官蓋未為御史時也按登科記貞元二十年卒停舉是公雖有此䟽而上不從也</hi>
<pb n="KR4c0046_WYG_037-11b"/>
右臣伏見今月十日勑今年諸色舉選冝權停者<hi>舉選一作</hi>
<hi>選舉</hi>道路相傳皆云以嵗之旱陛下憐閔京師之人慮其<lb/>
乏食故權停舉選以絶其來者所以省費而足食也臣<lb/>
伏思之竊以為十口之家益之以一二人於食未有所<lb/>
費今京師之人不啻百萬都計舉者不過五七千人并<lb/>
其僮僕畜馬不當京師百萬分之一<hi>分上或無萬字</hi>以十口之<lb/>
家計之誠未為有所損益又今年雖旱去嵗大豐商賈<lb/>
之家必有儲蓄舉選者皆齎持資用以有易無未見其<lb/>
<pb n="KR4c0046_WYG_037-12a"/>
弊今若暫停舉選或恐所害實深一則逺近驚惶二則<lb/>
人士失業臣聞古之求雨之詞曰人失職歟<hi>公羊傳威五年曰大</hi>
<hi>雩者何旱祭也何休注云君親之南郊自責曰政不一與民失職與以民為人避太宗諱</hi>然則人之<lb/>
失職足以致旱今縁旱而停舉選是使人失職而召災<lb/>
也臣又聞君者陽也臣者陰也獨陽為旱獨陰為水今<lb/>
者陛下聖明在上雖堯舜無以加之而羣臣之賢不及<lb/>
於古又不能盡心於國與陛下同心助陛下為理有君<lb/>
無臣是以久旱以臣之愚以為冝求純信之士骨鯁之<lb/>
<pb n="KR4c0046_WYG_037-12b"/>
臣憂國如家忘身奉上者超其爵位置在左右如殷高<lb/>
宗之用傳説周文王之舉太公齊桓公之拔寗戚漢武<lb/>
帝之取公孫𢎞<hi>或無公字</hi>清閒之餘時賜召問必能輔宣王<lb/>
化銷殄旱災<hi>王化或作主化</hi>臣雖非朝官月受俸錢嵗受禄粟<lb/>
茍有所知不敢不言謹詣光順門奉狀以聞伏聴聖㫖<lb/>
　　　御史臺上論天旱人饑狀<hi>公時為監察御史皇甫湜為公作神道碑</hi>
　　　　<hi>曰貞元十九年闗中旱饑人死相枕籍吏刻取怨先生列言天下根本民急如是請寛民</hi>
　　　　<hi>徭役而免田租之弊専政者惡之出為連州陽山令蓋謂此也公二十一年赴江陵途中</hi>
<pb n="KR4c0046_WYG_037-13a"/>
　　　　<hi>寄三學士詩歴言得罪之繇與湜言無異史以為言宫市出陽山誤矣</hi>
右臣伏以今年已來京畿諸縣夏逄亢旱秋又早霜田<lb/>
種所收十不存一陛下恩踰慈母仁過春陽租賦之間<lb/>
例皆蠲免所徵至少所放至多上恩雖𢎞下困猶甚至<lb/>
聞有棄子逐妻以求口食拆屋伐樹以納税錢寒餒道<lb/>
塗<hi>餒或作餧</hi>斃踣溝壑有者皆已輸納無者徒被追徴臣愚<lb/>
以為此皆羣臣之所未言陛下之所未知者也臣竊見<lb/>
陛下憐念黎元同於赤子至或犯法當戮猶且寛而宥<lb/>
<pb n="KR4c0046_WYG_037-13b"/>
之況此無辜之人豈有知而不救又京師者四方之腹<lb/>
心國家之根本其百姓實冝倍加憂恤今瑞雪頻降來<lb/>
年必豐急之則得少而人傷緩之則事存而利逺伏乞<lb/>
特勑京兆府應今年税錢及草粟等在百姓腹内徵未<lb/>
得者<hi>腹或作復徳宗十四年詔諸道州府應貞元八年至十一年兩税及㩁酒錢在百姓腹内者並除放</hi>
<hi>初今按腹内謂應納而未納者嘗見國  時官文書猶有此語如今言名下也</hi>並且停徵容至<lb/>
來年蠶麥庶得少有存立臣至陋至愚無所知識<hi>或無知字</hi>
受恩思効有見輙言無任懇款慙懼之至謹録奏聞謹<lb/>
<pb n="KR4c0046_WYG_037-14a"/>
奏<lb/>
　　　請復國子監生徒狀<hi>貞元十九年公為四門館博士時奏請也</hi>
國子監應三館學士等凖六典<hi>唐六典三十巻開元十年起居舎又陸堅被詔</hi>
<hi>撰𤣥宗手冩六條曰理典教典禮典政典刑典事典至二十六年書成</hi>國子館學生三百<lb/>
人皆取文武三品巳上及國公子孫從三品巳上曾孫<lb/>
補充<hi>巳或作以下同</hi>太學館學生五百人皆取五品巳上及郡<lb/>
縣公子孫從三品已上曾孫補充<hi>或無從字</hi>四門館學生五<lb/>
百人皆取七品巳上及侯伯子男子補充<lb/>
<pb n="KR4c0046_WYG_037-14b"/>
右國家典章崇重庠序近日趨競末復本源至使公卿<lb/>
子孫恥遊太學工商凡冗或處上庠今聖道大明儒風<lb/>
復振恐須革正以贊鴻猷今請國子館並依六典其太<lb/>
學館量許取常參官八品已上子弟充其四門館亦量<lb/>
許取無資廕有才業人充如有資廕不補學生應舉者<lb/>
請禮部不在收試限其新補人有冒廕者請牒送法司<lb/>
科罪縁今年舉期巳近伏請去上都五百里内特許非<lb/>
時收補其五百里外且任鄉貢至来年春一時收補其<lb/>
<pb n="KR4c0046_WYG_037-15a"/>
厨糧度支先給二百七十四人今請凖新補人數量加<lb/>
支給謹具如前伏聴處分<lb/>
　　　唐故贈絳州刺史馬府君行狀<hi>公嘗誌殿中少監馬君繼祖墓</hi>
　　　　<hi>即北平莊武王之孫贈太子少傅暢之子嘗言始余初冠應進士貢在京師窮不能自存</hi>
　　　　<hi>以故人稚弟拜北平於馬前王問而憐之軫其寒飢賜食與衣召二子使為之主焉今又</hi>
　　　　<hi>為彚之行狀彚即北平之長子也故其終亦曰愈既世通家詳聞其世系事業今葬有期</hi>
　　　　<hi>日從少府請掇其大者為行狀託立言之君子而圖其不朽焉公於馬氏可謂厚矣据狀</hi>
　　　　<hi>貞元十九年作</hi>
<pb n="KR4c0046_WYG_037-15b"/>
君諱某字某<hi>諱某或作諱彚</hi>其先為嬴姓當周之衰處晉為趙<lb/>
氏<hi>其先本嬴姓伯益後伯益生大亷大亷四世孫中衍中衍四世孫仲潏仲潏生飛亷飛亷子季勝為趙氏</hi>
<hi>季勝十世孫叔帶去周事晉叔帶五世孫夙</hi>晉亡而趙氏為諸侯<hi>夙九世孫浣自立為</hi>
<hi>諸侯是為趙獻侯</hi>其後益大與齊楚韓魏燕為六國俱稱王别<lb/>
子趙奢當趙時<hi>或無時字</hi>破秦軍閼與有功號馬服君子孫<lb/>
由是以馬為氏<hi>浣四世孫武靈王與六國俱稱王武靈王子惠文王二十九年使别子趙奢撃</hi>
<hi>秦大破秦軍閼與下賜奢號馬服君子孫以馬為氏閼與地名</hi>梁有安州刺史侍中贈<lb/>
太尉岫岫生喬卿任襄州主簿國亂去官不仕喬卿生<lb/>
<pb n="KR4c0046_WYG_037-16a"/>
君才隋末為葪令<hi>葪或作蒯</hi>燕王藝師之以有幽都之衆<hi>羅藝</hi>
<hi>字子世京兆雲陽人隋大業十二年十二月舉兵自稱幽州總管</hi>武徳初朝京師拜武<lb/>
侯大將軍<hi>唐武徳二年十月藝奉表歸國詔封為燕郡王賜姓李氏六年二月藝請入朝</hi>封南<lb/>
陽郡公卒葬大梁新里趙郡李華刻碑頌之君才生珉<lb/>
為玉鈐衛倉曹參軍事贈尚書左僕射生季龍為嵐州<lb/>
刺史贈司空清河崔元翰銘其徳於碑在新里司空生<lb/>
燧為司徒侍中北平王贈太傅謚莊武莊武之勲勞在<lb/>
䇿書君其長子也<hi>燧二子長彚次暢</hi>少舉明經司徒公作藩太<lb/>
<pb n="KR4c0046_WYG_037-16b"/>
原<hi>大歴十四年閏五月以燧為河東節度使</hi>授河南府參軍建中四年司徒<lb/>
公使將武人子弟才力之士三百人朝行在扞衛獻御<lb/>
服用物弓甲煑器幄幕奔走危難上嘉其勤<hi>嘉或作喜</hi>超拜<lb/>
太常丞賜章服遷少府少監太僕少卿司徒公之薨也<lb/>
刺臂出血書佛經千餘言期以報徳廬墓側植松柏終<lb/>
喪又拜太僕少卿疾病一年貞元十八年七月二十五<lb/>
日<hi>七或作十</hi>終于家凡年四十有五其弟少府監暢上印綬<lb/>
求追贈<hi>一作賜</hi>贈絳州刺史布帛百匹君在家行孝友待<lb/>
<pb n="KR4c0046_WYG_037-17a"/>
賓客朋友有信義其守官㳟慎舉職其朝獻奉父命不<lb/>
避難其居喪有過人行初司徒公娶河南元氏封潁川<lb/>
郡夫人贈許國夫人許國薨少府始孩顧託以其姪為<lb/>
繼室是為陳國夫人陳國無子<hi>陳國無子或作夫人無子</hi>愛君與少<lb/>
府如已生其薨也君與少府喪之猶實生已親負土封<lb/>
其墓夫人滎陽鄭氏王屋縣令況之女有賢行侍君疾<lb/>
逾年不下堂食菜飲水藥物必自擇將進輙先嘗方書<lb/>
本草恒置左右子男二人赦前左衛倉曹參軍敭右清<lb/>
<pb n="KR4c0046_WYG_037-17b"/>
道率府胄曹參軍女子二人在室雖皆幼侍疾居喪如<lb/>
成人愈既世通家詳聞其世系事業今葬有期日從少<lb/>
府請掇其大者為行狀託立言之君子而圖其不朽焉<lb/>
　　　復讎狀<hi>蜀本此狀首云元和六年九月冨平縣人梁悦為父報仇殺人自投縣請罪勑</hi>
　　　　<hi>復仇殺人固有彛典以其申寃請罪視死如歸自詣公門發於天性志在徇節本無求生</hi>
　　　　<hi>寧失不經時從減死冝決杖一百配流循州於是史官職方員外郎韓愈獻議云云公於</hi>
　　　　<hi>時未為史官也此後人以史文増入閣本舊本皆無之  事之首末已具載本篇舊史書</hi>
　　　　<hi>於憲宗紀刑法志新史書於孝友張琇傳按新史所書自太宗時至是復讎者凡七人原</hi>
<pb n="KR4c0046_WYG_037-18a"/>
　　　　<hi>之者三不原者四梁悦其一也大扺殺人者死有國常典而貸死者出於一時之特敕公</hi>
　　　　<hi>此議欲令凡事發具其事下尚書省集議酌冝而行禮刑兩不失矣</hi>
右伏奉今月五日勑<hi>奉一作覩</hi>復讎據禮經則義不同天徵<lb/>
法令則殺人者死禮法二事皆王教之端<hi>端上或有大字</hi>有此<lb/>
異同必資論辨冝令都省集議聞奏者朝議郎行尚書<lb/>
職方員外郎上騎都尉韓愈議曰伏以子復父讎見於<lb/>
春秋<hi>公羊傳定四年父不受誅子復讎可也</hi>見於禮記<hi>記檀弓子夏問於孔子曰居父母之</hi>
<hi>仇如之何子曰寢苫枕干不仕弗與共天下也遇諸市朝不反丘而鬭</hi>又見周官<hi>周官調人凡殺</hi>
<pb n="KR4c0046_WYG_037-18b"/>
<hi>人而義者今勿讎讎之則死</hi>又見諸子史不可勝數未有非而罪之<lb/>
者也最冝詳於律而律無其條<hi>無下或有有字</hi>非闕文也蓋以<lb/>
為不許復讎則傷孝子之心而乖先王之訓<hi>一無而字</hi>許復<lb/>
讎則人將倚法專殺無以禁止其端矣夫律雖本於聖<lb/>
人然執而行之者有司也經之所明者制有司者也丁<lb/>
寧其義於經而深沒其文於律者其意將使法吏一斷<lb/>
於法<hi>將或作特</hi>而經術之士得引經而議也周官曰凡殺人<lb/>
而義者令勿讎讎之則死義冝也明殺人而不得其冝<lb/>
<pb n="KR4c0046_WYG_037-19a"/>
者子得復讎也此百姓之相讎者也公羊傳曰父不受<lb/>
誅子復讎可也不受誅者罪不當誅也誅者上施於下<lb/>
之辭非百姓之相殺者也<hi>殺下或無者字</hi>又周官曰凡報仇讎<lb/>
者書於士殺之無罪言將復讎必先言於官則無罪也<lb/>
今陛下埀意典章思立定制惜有司之守憐孝子之心<lb/>
示不自專訪議羣下臣愚以為復讎之名雖同而其事<lb/>
各異或百姓相讎如周官所稱可議於今者或為官所<lb/>
誅<hi>為官下或有吏字</hi>如公羊所稱不可行於今者又周官所稱<lb/>
<pb n="KR4c0046_WYG_037-19b"/>
將復讎先告於士則無罪者若孤稚羸弱抱㣲志而伺<lb/>
敵人之便恐不能自言於官未可以為㫁於今也然則<lb/>
殺之與赦不可一例冝定其制曰凡有復父讎者事發<lb/>
具其事申尚書省尚書省集議奏聞<hi>或無有字申或作由下二字  今按</hi>
<hi>此合有由字但下字當作申又或是上字耳更詳之</hi>酌其冝而處之則經律無失<lb/>
其指矣<hi>或無律字</hi>謹議<lb/>
　　　錢重物輕狀<hi>唐史食貨志云自建中定兩税而物輕錢重民以為患至是四十年</hi>
　　　　<hi>當時為絹二疋半者為八疋大率加倍豪家大商積錢以逐輕重故農日团末業日増穆</hi>
<pb n="KR4c0046_WYG_037-20a"/>
　　　　<hi>宗亦以貨輕錢重民困而不充詔百官議曰今冝使天下兩税㩁酒鹽利上供及留州送</hi>
　　　　<hi>使錢悉輸以布帛穀粟云云此狀大率與於陵議合</hi>
右臣伏準御史臺牒準中書門下帖奉進止<hi>帖或作牒</hi>錢重<lb/>
物輕為弊頗甚詳求適變可以便人所貴緡貨通行里<lb/>
閭寛息冝令百寮隨所見作利害狀者臣愚以為錢重<lb/>
物輕救之之法有四一曰在物土貢夫五穀布帛農人<lb/>
之所能出也工人之所能為也人不能鑄錢而使之賣<lb/>
布帛穀米以輸錢於官是以物愈賤而錢愈貴也<hi>而錢或無</hi>
<pb n="KR4c0046_WYG_037-20b"/>
<hi>而字</hi>今使出布之鄉租賦悉以布出緜絲百貨之鄉租賦<lb/>
悉以緜絲百貨去京百里悉出草三百里以粟五百里<lb/>
之内及河渭可漕入願以草粟租賦<hi>草粟下或有米字</hi>悉以聴<lb/>
之則人益農<hi>或作豐</hi>錢益輕穀米布帛益重二曰在塞其<lb/>
隙無使之洩禁人無得以銅為器皿<hi>或無四字</hi>禁鑄銅為浮<lb/>
屠佛像鐘磬者蓄銅過若干斤者鑄錢以為他物者皆<lb/>
罪死不赦禁錢不得出五嶺<hi>下或有複出五嶺字</hi>買賣一以銀盜<lb/>
以錢出嶺及違令以買賣者皆坐死<hi>一無坐字</hi>五嶺舊錢聴<lb/>
<pb n="KR4c0046_WYG_037-21a"/>
人載出如此則錢必輕矣三曰更其文貴之使一當五<lb/>
而新舊兼用之凡鑄錢千其費亦千今鑄一而得五是<lb/>
費錢千而得錢五千可立多也四曰扶其病使法必立<lb/>
<hi>扶或作狀非是</hi>凡法始立必有病今使人各輸其土物以為租<lb/>
賦則州縣無見錢州縣無見錢而榖米布帛未重則用<lb/>
不足而官吏之禄俸月減其舊三之一各置鑄錢使新<lb/>
錢一當五者以給之輕重平乃止四法用錢必輕榖米<lb/>
布帛必重百姓必均矣謹録奏聞伏聴勑㫖謹奏<lb/>
<pb n="KR4c0046_WYG_037-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎外集註巻一</head> <lb/>
    <p>
<pb n="KR4c0046_WYG_041-1a"/>
欽定四庫全書<lb/>
　東雅堂昌黎外集註巻一<lb/>
　　<hi>諸本外集分為十巻凡三十四篇不知何人所編據行狀云有集四十巻小集十巻亦不知便是此</hi>
　　<hi>外集與否方云只據蜀本定録二十五篇其篇目次第皆與諸本不同以為可以旁攷而的然知為</hi>
　　<hi>公文者然蜀本劉曄序乃云後集外順宗實録為十巻則似亦以實録入於其中皆不知其何説也</hi>
　　<hi>唯呂夏卿以為明水賦通解崔虞部書河南同官記皆見於趙徳文録計必徳親受於文公者比它</hi>
　　<hi>本最為可信而李漢不以入集則疑凡外集所載漢亦有所未得未必皆其所不取者其説近是故</hi>
　　<hi>今且从諸本而考其真偽異同之説以詳註於其下其甚偽者即雖不載其文而猶存其目使讀者</hi>
<pb n="KR4c0046_WYG_041-1b"/>
　　<hi>猶有考焉其石刻聨句遺詩文等則從方本録之以補外集之闕又諸本有遺文一巻方本亦多不</hi>
　　<hi>録今亦存之以附于後</hi>
　　　明水賦<hi>以𤣥化無宰至精感通為韻精或作誠出周禮司烜氏掌以夫遂取火於日以</hi>
　　　　<hi>鑒取明水於月以供祭祀之明齍明燭共明水明潔也取水火於日月欲得隂陽之潔氣</hi>
　　　　<hi>也公貞元八年登第即明水賦御溝新桞詩今詩逸矣時禮部侍郎陸䞇典貢舉進士則</hi>
　　　　<hi>賈稜陳羽歐陽詹李觀馮宿王涯張季友齊孝若劉遵古許季同侯繼穆䞇韓愈李絳温</hi>
　　　　<hi>商庾承宣員結胡諒崔羣邢冊裴光輔萬璫李博等二十三人中第其間多知名士時號</hi>
　　　　<hi>為龍虎榜云</hi>
<pb n="KR4c0046_WYG_041-2a"/>
古者聖人之制祭祀也<hi>或無者也二字</hi>必主忠敬崇吉蠲<hi>詩天保吉</hi>
<hi>蠲為饎毛氏註云吉善蠲潔也</hi>不貴其豐乃或薦之以水不可以黷斯<lb/>
用致之於天<hi>於或作于</hi>其事信美其義惟𤣥月實水精故求<lb/>
其本也明為君徳因取以名焉於是命烜氏<hi>烜音燬</hi>候清<lb/>
夜或將祀圓丘於𤣥冬或將祭方澤於朱夏<hi>祀或作祭祭或作祀</hi>
持鑑而精氣旁射照月而隂靈潛下視而不見謂合道<lb/>
於希夷挹之則盈方同功於造化應於有生於無<hi>生或作聲</hi>
形象未分徒騁離婁之目<hi>趙岐註孟子離婁古之明目者黄帝時人帝使離朱索遺</hi>
<pb n="KR4c0046_WYG_041-2b"/>
<hi>珠即離婁也</hi>光華暗至如還合浦之珠<hi>見東漢孟甞為合浦太守珠還事</hi>既<lb/>
齊芳於酒醴<hi>芳方作髙云禮夏尚明水商尚醴周尚酒今作齊芳非  今按明水當在酒醴之上</hi>
<hi>不應反言齊髙此蓋以其都無臭味嫌不足於芬芳故有齊芳之語方説非是</hi>詎比賤於潢汚<lb/>
<hi>左隠三年潢汚行潦之水可薦於鬼神潢汚濁水也</hi>明徳惟馨𤣥功不宰于以表<lb/>
誠潔于以戒荒怠茍失其道殺牛之祭何為<hi>易既濟東隣殺牛不</hi>
<hi>如西隣之禴祭</hi>如得其冝明水之薦斯在<hi>冝或作情薦或作為</hi>不引而自<lb/>
致不行而善至雖辭麴糵之名實處罇罍之器降於圓<lb/>
魄殊匪金莖之露<hi>匪或作非露或作靈漢建章宮露盤金莖亊見三輔黄圖</hi>出自方<lb/>
<pb n="KR4c0046_WYG_041-3a"/>
諸<hi>鄭氏註周禮云鑒鏡屬取水者世謂之方諸淮南子曰方諸見月則津而為水髙誘註云方諸隂燧大蛤</hi>
<hi>也熟摩令熱以向月則水生銅槃受之下水數石也</hi>乍似鮫人之淚<hi>乍或作已梁任昉述異記</hi>
<hi>南海有鮫人水居而能織曽寓人宿既去泣别所墮淚皆成珠</hi>將以贊于隂徳配夫陽<lb/>
燧<hi>配上或有非獨二字夫或作于</hi>夜寂天清煙消氣明桂華吐耀兔影<lb/>
騰精<hi>兔影或作玉兔騰或作流</hi>聊設監以取水伊不注而能盈霏然<lb/>
而象的爾而呈<hi>而象或作垂象或作無象的或作酌</hi>始漠漠而霜積<hi>漠漠而或</hi>
<hi>作茫茫以</hi>漸微微而浪生豈不以徳協于坎同類則感<hi>同或作有</hi>
<hi>屬今按同類與氣應對  差互恐當作類同</hi>形藏在空<hi>在或作於</hi>氣應則通鶴鳴<lb/>
<pb n="KR4c0046_WYG_041-3b"/>
在隂之理不謬虎嘯于谷之義可崇<hi>理或作論虎或作武義或作道  今</hi>
<hi>按作虎為是但當時程試避太祖諱也易中孚鳴鶴在隂其子和之淮南子虎嘯而谷風生</hi>足以驗<lb/>
聖賢之無黨知天地之至公<hi>足以驗聖賢或作庶令知聖眞黨或作窮知或作驗</hi>
竊比大羮之遺味幸希薦於廟中<lb/>
　　　芍藥歌<hi>蜀本刪去今恐是公少作姑存之一本芍字上有王司馬紅四字王司馬不詳</hi>
　　　　<hi>為誰貞元中亦有芍藥一絶乃元和十年知制誥時作此不能知其作之時日矣</hi>
丈人庭中開好花更無凡木争春華翠莖紅蘂天力與<lb/>
此恩不屬黄鍾家<hi>孫汝聽曰冨貴家</hi>温馨熟美鮮香起似笑無<lb/>
<pb n="KR4c0046_WYG_041-4a"/>
言習君子霜刀翦汝天女勞何事低頭學桃李嬌癡婢<lb/>
子無靈性<hi>或作性靈</hi>競挽春衫來比並欲將䨇頰一睎紅<hi>睎或</hi>
<hi>作稀</hi>緑窻磨徧青銅鏡一罇春酒甘若飴丈人此樂無人<lb/>
知花前醉倒歌者誰楚狂小子韓退之<lb/>
　　　海水<hi>水下或有詩字觀詩意謂當世無託足之地有還歸之興豈貞元及第後歸江南時</hi>
　　　　<hi>作耶</hi>
海水非不廣鄧林豈無枝<hi>鄧林事見列子</hi>風浪一蕩薄魚鳥不<lb/>
可依海水饒大波鄧林多驚風豈無魚與鳥巨細各不<lb/>
<pb n="KR4c0046_WYG_041-4b"/>
同海有吞舟鯨<hi>呉都賦云長鯨吞航</hi>鄧有垂天鵬<hi>事見莊子</hi>茍非鱗羽<lb/>
大蕩薄不可能我鱗不盈寸我羽不盈尺一木有餘隂<lb/>
一泉有餘澤我將辭海水濯鱗清泠池我將辭鄧林刷<lb/>
羽蒙籠枝海水非愛廣鄧林非愛枝風波亦常事鱗羽<lb/>
自不宜<hi>或作不自疑</hi>我鱗日已大我羽日已脩風波無所苦<lb/>
還作鯨鵬遊<lb/>
　　　贈崔立之<hi>此篇從文苑公與立之唱和最多有贈崔立之評事有酬崔二十六少府</hi>
　　　　<hi>有寄崔二十六立之有雪後寄崔二十六丞公而此詩乃見於外集又有酬藍田崔丞詠</hi>
<pb n="KR4c0046_WYG_041-5a"/>
　　　　<hi>雪之作世傳以為公逸詩今亦附集後云</hi>
昔者十日雨子桑苦寒飢<hi>桑苦寒或作來寒且考莊子大宗師篇實作子桑</hi>哀<lb/>
歌坐空屋<hi>或作房</hi>不怨但自悲其友名子輿忽然憂且思<lb/>
褰裳觸泥水裹飯往食之入門相對語天命良不疑好<lb/>
事漆園吏<hi>莊子甞為漆園吏</hi>書之存雄辭千年事已逺二子情<lb/>
可推我讀此篇日正當雨雪時吾身固已困吾友復何<lb/>
為薄粥不足裹深泥諒難馳曽無子輿事空賦子桑詩<lb/>
<hi>或無此二句山谷詩有次韻楊明叔見餞云桑輿金石交既别十日雨子輿裹飯來一笑相告語云云事意皆</hi>
<pb n="KR4c0046_WYG_041-5b"/>
<hi>與公此詩同</hi>
　　　贈河陽李大夫<hi>疑為李芃芃德宗初為河陽節度使公年十二當大歴十四年</hi>
　　　　<hi>隨伯兄㑹遷嶺表㑹卒從鄭嫂歸塟河陽時李希烈李惟岳田悦梁崇義朱淊之徒相扇</hi>
　　　　<hi>繼變中原騷然故祭鄭嫂文云既克反塟遭時艱難而此時亦有四海失巢穴之句時年</hi>
　　　　<hi>十四五矣公甞自言十三而能文恐或然也</hi>
四海失巢穴兩都困塵埃感恩由未報<hi>由未或作未能或作能未  今</hi>
<hi>按由猶古字通</hi>惆悵空一來裘破氣不暖馬羸鳴且哀<hi>裘破或作破裘</hi>
<hi>氣或作竟馬羸或作羸馬</hi>主人情更重空使劒鋒摧<lb/>
<pb n="KR4c0046_WYG_041-6a"/>
　　　苦寒歌<lb/>
黄昏苦寒歌夜半不能休<hi>夜半或作半夜</hi>豈不有陽春節歲聿<lb/>
其周<hi>或作歲聿不其周節歲或作歲節</hi>君何愛重裘兼味養大賢<hi>何愛下疑</hi>
<hi>有脱字養或作成</hi>冰食葛製神所憐<hi>神所或作誠可</hi>塡窻塞户愼勿出<lb/>
暄風暖景明年日<hi>或作需明年非是</hi>
　　　贈同遊者<hi>已見正集</hi>
　　　請遷𤣥宗廟議<hi>蜀本舊志或無廟字非是舊史禮儀志長慶四年五月禮儀使</hi>
　　　　<hi>奏時穆宗當祔公豈以吏部侍郎為禮儀使耶</hi>
<pb n="KR4c0046_WYG_041-6b"/>
右禮儀使奏謹按周禮天子七廟<hi>穀梁傳云天子至於士皆有廟天子七廟</hi>
<hi>諸侯五大夫三士二</hi>三昭三穆與太祖之廟而七尚書咸有一徳<lb/>
亦曰七世之廟可以觀徳<hi>尚書至觀徳十六字舊史闕</hi>荀卿子曰有<lb/>
天下者祭七代有一國者祭五代<hi>或無鄉字曰上或有亦字祭七代或作事</hi>
<hi>七世祭五代或作亊五世或作祭五廟</hi>則知天子上祭七廟<hi>或作代</hi>典籍通<lb/>
規祖功宗徳不在其數國朝九廟之制法周之文太祖<lb/>
景皇帝始為唐公肇基天命義同周之后稷髙祖神堯<lb/>
皇帝創業經始化隋為唐義同周之文王太宗文皇帝<lb/>
<pb n="KR4c0046_WYG_041-7a"/>
神武應期<hi>應或作膺</hi>造有區夏義同周之武王<hi>下或有也字</hi>其下<lb/>
三昭三穆謂之親廟與太祖而七四時常饗自如禮文<lb/>
伏以今年宗廟遞遷𤣥宗明皇帝在三昭三穆之外是<lb/>
親盡之祖雖有功徳新主入廟禮合祧藏太廟中<hi>藏下或有</hi>
<hi>遷字或作祧遷藏太廟中中下或有從字</hi>第一夾室每至禘祫之歲合食如<lb/>
常謹議<lb/>
　　　范蠡招大夫種議<lb/>
　　　詩之序議<lb/>
<pb n="KR4c0046_WYG_041-7b"/>
　　　三器論<hi>此三篇蜀本刪去  今從之</hi>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎外集註巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東雅堂昌黎集註巻二十三</head> <lb/>
    <p>
<pb n="KR4c0046_WYG_023-1a"/>
欽定四庫全書<lb/>
　東雅堂昌黎集註巻二十三<lb/>
　　祭文<lb/>
　　　袁州祭神文三首<hi>晁本首篇題曰祭城隍文次題祭仰山神祈雨文次題又</hi>
　　　　<hi>祭仰山神文元和十五年夏作</hi>
維年月日袁州刺史韓愈謹告于城隍神之靈<hi>或無袁字下同</hi>
刺史無治行無以媚于神祇<hi>以上或無無字</hi>天降之罰以久不<lb/>
雨苗且盡死刺史雖得罪<hi>下或有死字已今按死字不當用又上句  有不應重出</hi>
<pb n="KR4c0046_WYG_023-1b"/>
<hi>蓋因上句而誤也</hi>百姓何辜宜降疾咎于某躬身<hi>或無躬字國語靡王躬身</hi>
<hi>公用此也</hi>無令鰥寡䝉兹濫罰謹告<lb/>
維年月日袁州刺史韓愈謹以少牢之奠祭于仰山之<lb/>
神曰神之所依者惟人人之所事者惟神今既大旱嘉<lb/>
穀將盡人將無以為命神亦將無所降依不敢不以告<lb/>
若守土有罪宜被疾殃於其身百姓可哀宜䝉恩閔以<lb/>
時賜雨使獲承祭不怠神亦永有飲食謹告<lb/>
維年月日袁州刺史韓愈謹以少牢之奠祭于仰山之<lb/>
<pb n="KR4c0046_WYG_023-2a"/>
神曰田穀將死而神膏澤之百姓無所告而神恤之刺<lb/>
史有罪而神釋之敢不有薦也尚饗<lb/>
　　　祭栁子厚文<hi>子厚以元和十四年十月五日卒于栁州公其月自潮即袁明年自</hi>
　　　　<hi>袁召為國子祭酒此文袁州作也故劉夢得祭子厚文有云退之承命改牧宜陽亦馳一</hi>
　　　　<hi>函候於便道其後序栁集又云凡子厚行已之大方有退之之誌若祭文在祭文蓋謂此</hi>
　　　　<hi>也</hi>
維年月日韓愈謹以清酌庶羞之奠祭于亡友栁子厚<lb/>
之靈<hi>維年月日文苑作維某年嵗次庚子五月壬寅朔五日景午栁下或有君字</hi>嗟嗟子厚<lb/>
<pb n="KR4c0046_WYG_023-2b"/>
而至然邪自古莫不然我又何嗟人之生世如夢一覺<lb/>
<hi>故效切下既覺同</hi>其間利害竟亦何校當其夢時有樂有悲及<lb/>
其既覺豈足追惟凡物之生不願為材<hi>為或作謂非是</hi>犧尊青<lb/>
黄乃木之災<hi>見莊子語</hi>子之中棄天脫馽羈<hi>馽音縶</hi>玉佩瓊琚<lb/>
大放厥辭富貴無能磨滅誰紀子之自著表表愈偉<hi>表表</hi>
<hi>或作表奏非是</hi>不善為斲血指汗顔巧匠旁觀<hi>或作觀旁非是</hi>縮手袖<lb/>
間子之文章而不用世乃令吾徒掌帝之制子之視人<lb/>
自以無前一斥不復羣飛刺天<hi>飛或作非</hi>嗟嗟子厚今也則<lb/>
<pb n="KR4c0046_WYG_023-3a"/>
亡<hi>也則或作有今</hi>臨絶之音一何琅琅徧告諸友以寄厥子不<lb/>
鄙謂余亦託以死凡今之交觀勢厚薄余豈可保能承<lb/>
子託非我知子子實命我猶有鬼神寧敢遺墮<hi>寧或作予</hi>念<lb/>
子永歸無復來期設祭棺前矢心以辭嗚呼哀哉<hi>或無此四</hi>
<hi>字</hi>尚饗<lb/>
　　　祭湘君夫人文<hi>公以元和十五年九月拜國子祭酒未離袁州時作</hi>
維元和十五年嵗次庚子十月某日朝散大夫守國子<lb/>
祭酒䕶軍賜紫金魚袋韓愈謹使前袁州軍事判官張<lb/>
<pb n="KR4c0046_WYG_023-3b"/>
得一<hi>此上四十四字或只作維年月日國子祭酒韓愈謹令張得一今從石本</hi>以清酌之奠<lb/>
敢昭告于湘君湘夫人二妃之神前嵗之春愈以罪犯<lb/>
黜守潮州<hi>或作陽今以石本</hi>懼以譴死且虞海山之波霧瘴毒<lb/>
為災以殞其命<hi>或無之字</hi>舟次祠下是用有禱于神神享其<lb/>
衷賜以吉卜曰如汝志䝉神之福啟帝之心去潮即袁<lb/>
<hi>十四年十月自潮徙袁</hi>今又獲位於朝復其章綬<hi>十五年九月自袁召為國子祭</hi>
<hi>酒復賜金紫</hi>退思往昔實發夢寐凡丗年於今乃合<hi>丗或作三方从</hi>
<hi>石本此蓋言丗年前常有夢寐非以貶日言之也忘今按上文但言前嵗之禱則實發夢寐者但謂不敢  前</hi>
<pb n="KR4c0046_WYG_023-4a"/>
<hi>嵗之吉卜耳此丗字未詳其義恐亦石本之誤也</hi>夙夜怵惕敢忘神之大庇<hi>怵或</hi>
<hi>作悚</hi>伏以祠宇毁頓<hi>一作損</hi>憑附之質丹青之飾暗昧不圭<lb/>
<hi>或作暗昧不佳或作昧暗不蠲今从石本圭與蠲同音集韻蠲潔也明也通作圭詩吉蠲為饎韓詩作吉圭周</hi>
<hi>禮蜡氏令州里除不蠲注讀如吉圭為饎之圭陸音曰舊讀為圭呂氏春秋飲食必蠲潔髙誘亦讀作圭此類</hi>
<hi>非一今作佳由圭字訛也</hi>不稱靈明<hi>或作明靈今从石本</hi>外無四垣堂陛頽落<lb/>
牛羊入室居民行商不來祭享輒敢以私錢十萬修而<lb/>
作之<hi>萬下諸本有祈于邦伯四字今从石本</hi>舊碑斷折<hi>㫁一作中</hi>其半仆地文<lb/>
字缺滅幾不可讀謹修而樹之<hi>或無謹字</hi>廟成之後將求玉<lb/>
<pb n="KR4c0046_WYG_023-4b"/>
石仍刻舊文因銘其隂以大振顯君夫人之威神以報<lb/>
靈徳俾民承事萬世不怠惟神其鑒之尚饗<lb/>
　始將既修樹舊碑仍刻其文於新石因銘其隂舊碑<lb/>
　石既多破落文不可盡識移之於新或失其真遂不<lb/>
　復刻<hi>此四十二字石本附祭文後諸本皆有之方云此蓋後人以碑本附入閣杭皆無之  今按此</hi>
　<hi>必公所自記故石本有之當附於此方但以閣杭本闕遂直刋去亦可惜也今从諸本而次一字書之</hi>
　　　祭竇司業文<hi>竇名牟長慶二年卒公嘗誌其墓此文公自稱兵部侍郎則是年未</hi>
　　　　<hi>使王庭湊前作也</hi>
<pb n="KR4c0046_WYG_023-5a"/>
維年月日兵部侍郎韓愈謹以清酌庶羞之奠祭于故<lb/>
國子司業竇君二兄之靈惟君文行夙成有聲江東魁<lb/>
然厚重長者之風一舉於鄉遂收厥功屢佐大侯以調<lb/>
兵戎<hi>調去聲</hi>詔曰予虞汝為郎中乃令洛陽嵗且四終惟<lb/>
刑之慎掌正隸僮命守髙平<hi>澤州髙平郡</hi>命副儒宫<hi>副或作制</hi>朱<lb/>
衣銀魚象服以崇錫榮考妣孝道上窮官不滿能亦云<lb/>
達通踰七望八年孰非翁<hi>或作逾七八年孰非望公方从閣杭苑云竇卒年七十四</hi>
在君無憾我意不充君之昆弟<hi>牟兄弟五人常牟羣庠鞏</hi>三以辭雄<lb/>
<pb n="KR4c0046_WYG_023-5b"/>
<hi>常字中行大厯十四年登第弟鞏字汝封元和二年登第及牟為三雄矣</hi>刺史郎中四繼三<lb/>
同<hi>謂牟庠相繼為澤州刺史四繼三同則常牟羣庠皆為之也</hi>於士大夫可謂顯融<lb/>
我之獲見實自童䝉既愛既勸<hi>愛既或作受誘非是</hi>在麻之蓬自<lb/>
視雛鷇<hi>音冦</hi>望君飛鴻四十年餘事如夢中<hi>諸本皆如此閣杭苑及南</hi>
<hi>唐本作事半如夢云古夢音平去聲通石崇詩周公不足夢與可以守至冲叶  今按事半如夢語意碎澁不</hi>
<hi>如諸本之渾全而快健前人誤改當以重押中字之故不知公詩多不避也</hi>分宰河洛媿立<lb/>
竝躬俱官於學以纎臨洪惠許不酬<hi>許或作詩文今按惠許謂上  愛勸</hi>
<hi>而又稱許也</hi>報徳以空死生莫接孰明我衷於祭告情文以<lb/>
<pb n="KR4c0046_WYG_023-6a"/>
自攻嗚呼哀哉尚饗<lb/>
　　　祭侯主簿文<hi>此謂侯喜也蜀本注繼字非公詳觀公此文當知其為侯喜作  貞</hi>
　　　　<hi>元十七年與喜同漁于温洛嘗有詩云吾黨侯生字叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>呼我持竿釣温水故此又有我</hi>
　　　　<hi>釣我遊莫不我隨之語嘗薦喜於汝州刺史盧郎中又嘗薦之於陸員外傪觀其薦詞亦</hi>
　　　　<hi>與此文惟子文學今誰過之之意相表裏又公集中端有贈侯主簿喜詩用是知其非繼</hi>
　　　　<hi>而喜也其曰吏部侍郎韓愈即長慶二年自兵部轉吏部時作</hi>
維年月日吏部侍郎韓愈謹遣男殿中省進馬佶<hi>退之諸子</hi>
<hi>有名昶者長慶四年進士登第小說中亦載其為集賢校理曰符曰爽曰殿中省進馬雖載於集而他處不見</hi>
<pb n="KR4c0046_WYG_023-6b"/>
<hi>唯符見於孟郊張籍詩中耳</hi>致祭于亡友故國子主簿侯君之靈嗚<lb/>
呼惟子文學今誰過之子於道義困不捨遺<hi>困或作罔捨或作拾</hi>
<hi>皆非是</hi>我狎我愛人莫與夷自始及今二紀于兹我或為<lb/>
文筆俾子持唱我和我問我以疑我釣我遊莫不我隨<lb/>
我寢我休莫爾之私朋友昆弟情敬異施惟我於子無<lb/>
適不宜棄我而死嗟我之衰相好滿目少年之時日月<lb/>
云亡<hi>或作人之云亡</hi>今其有誰誰不富貴而子為羇我無利權<lb/>
雖怨曷為子之方𦵏我方齋祠<hi>方𦵏或作云𦵏</hi>哭送不可誰知<lb/>
<pb n="KR4c0046_WYG_023-7a"/>
我悲嗚呼哀哉尚饗<lb/>
　　　祭竹林神文<hi>公祭文二其一祭竹林神其二祭曲江龍皆以旱禱其後賀雨表亦</hi>
　　　　<hi>云季夏以來雨澤不降臣職司京邑祈禱實頻謂此皆長慶三年為京尹時作也</hi>
維年月日京兆尹兼御史大夫韓愈謹以酒脯之奠再<lb/>
拜稽首告于竹林之神曰天子不以愈為愚不能使尹<lb/>
兹大衆二十三縣之人今農既勤於稼有苗盈野而天<lb/>
不雨將盡槁以死農將無所食鬼神將無以為饗國家<lb/>
之禮天地百祀神祇不失其常<hi>或無祀字</hi>惠天之人不失其<lb/>
<pb n="KR4c0046_WYG_023-7b"/>
和<hi>惠天下或有下字係从閣杭本也今按此人字當為民字以避諱而用人字  下句同</hi>人又無<lb/>
罪何為造兹旱虐以罰也<hi>虐閣杭蜀本在罰字下非是</hi>將俾尹者不<lb/>
仁不明不能承帝之勑以化正其下聞無香惟腥<hi>聞音問</hi>
神于惠罰無差<hi>神于或作神之</hi>施罪瘠于尹愈身是甘是宜雨<lb/>
則時降神無爽其聰明永饗于人無媿尚饗<lb/>
　　　曲江祭龍文<lb/>
維年月日京兆尹兼御史大夫韓愈謹以香果之奠敢<lb/>
昭告于東方青龍之神天作旱災嘉穀將槁乃於甲乙<lb/>
<pb n="KR4c0046_WYG_023-8a"/>
之日依凖古法作神之象齋戒祀禱神其享祐之時降<lb/>
甘雨<hi>時或作將非是</hi>以惠兹人急急如律令<lb/>
　　　祭馬僕射文<hi>馬十二名總字㑹元扶風人退之長慶三年冬自京兆尹復為兵部</hi>
　　　　<hi>侍郎又遷吏部侍郎其為京兆也有舉馬總自代狀今祭文稱吏部侍郎則總以是年冬</hi>
　　　　<hi>死也</hi>
維年月日吏部侍郎韓愈謹以清酌庶羞之奠敬祭于<lb/>
故僕射馬公十二兄之靈惟公𢎞大温恭全然徳備天<lb/>
故生之其必有意將明將昌實艱初試佐戎滑臺斥由<lb/>
<pb n="KR4c0046_WYG_023-8b"/>
尹寺<hi>貞元十三年四月以姚南仲鎮滑臺辟總為從事十六年監軍使薛盈珍誣奏南仲不法總坐貶為</hi>
<hi>泉州司馬</hi>適彼甌閩[危*臬][危*瓦]跋躓<hi>一作疐兀[危*臬]魚列切[危*瓦]音  躓音致</hi>顛而不踒<lb/>
<hi>烏未切</hi>乃得其地于泉于䖍始執郡符遂殿交州<hi>殿軍後也</hi>抗<lb/>
節番禺<hi>上音潘下音愚</hi>去其螟蠧蠻越大蘇<hi>蠧或作螣</hi>擢亞秋官朝<lb/>
得碩士人謂其崇我勢始起東征淮蔡相臣是使<hi>十二年十</hi>
<hi>月以宰相裴度為彰義軍節度使仍充淮西宣慰使</hi>公兼邦憲以副經紀<hi>十二年以總兼</hi>
<hi>御史大夫充淮西行營諸軍宣慰副使</hi>殱彼大魁厥勲孰似丞相歸治留<lb/>
長蔡師<hi>吳元濟誅總留蔡州為彰義留後奏改彰義為淮西十二月以總檢校工部尚書蔡州刺史充</hi>
<pb n="KR4c0046_WYG_023-9a"/>
<hi>淮西節度使</hi>茫茫黍稷昔實棘茨鳩鳴雀乳不見梟鴟惟蔡<lb/>
及許舊為血仇命公并侯<hi>十三年五月以總為許州刺史忠武軍節度陳許溵等州</hi>
<hi>觀察處置等使溵舊屬淮西故云并侯</hi>耕借之牛束其弓矢禮讓優優始<lb/>
誅鄆戎<hi>鄆音運</hi>厥墟腥臊公往滌之兹惟樂郊<hi>十四年二月誅東平</hi>
<hi>節度使李師道三月以總檢校刑部尚書為鄆州刺史天平節度鄆曹濮等州觀察等使詩曰適彼樂郊</hi>惟<lb/>
東有猘<hi>猘狂犬也淮南子猘狗不自投於河  猘音制又居例切</hi>惟西有虺<hi>虺蜥也許韙切</hi>
顛覆朋鄰我餘有幾<hi>七月沂州軍亂殺節度使王遂長慶元年七月盧龍軍亂囚節度使</hi>
<hi>張𢎞靖成徳亂殺節度使田𢎞正二年正月魏博節度使田希自殺三月武寧軍節度使崔羣為軍中所逐餘</hi>
<pb n="KR4c0046_WYG_023-9b"/>
<hi>有或作有餘之今按此用左氏身其餘㡬  語或本非是</hi>嵂崒中居<hi>嵂音律崒慈恤切</hi>斬其<lb/>
脊尾岱定河安惟公之韙帝念厥功還公于朝陟于地<lb/>
官且長百僚<hi>十二月以總檢校尚書左僕射守户部尚書</hi>度彼四方孰樂可<lb/>
據顧瞻衡鈞<hi>或作鈞衡</hi>將舉以付惟公積勤以疾以憂及其<lb/>
歸時當謝之秋賀門未歸<hi>門或作問語今按此用慶者在門之  或本非是</hi>弔<lb/>
廬已萃未燕于堂已哭于次昔我及公實同危事且死<lb/>
且生誓莫捐棄歸來握手曽不三四曽不濡翰酬酢文<lb/>
字曽不醉飽以勸酒胾<hi>側吏切</hi>奠以叙哀其何能致嗚呼<lb/>
<pb n="KR4c0046_WYG_023-10a"/>
哀哉尚饗<lb/>
　　　弔武侍御所畫佛文<hi>或無弔字武侍御一以為武少儀謂公嘗為太學彈</hi>
　　　　<hi>琴詩序少儀時為司業後以太常少卿兼御史中丞使南詔在元和五年一以為武儒衡</hi>
　　　　<hi>據李翺集墓誌云故相鄭餘慶尹河南奏授伊闕尉及鄭公留守東都在元和五六年間</hi>
　　　　<hi>然姓氏及官御史皆同未知孰是然題曰侍御其文亦曰侍御後說若近之云</hi>
御史武君當年喪其配<hi>御史一作侍御</hi>歛其遺服櫛珥鞶帨于<lb/>
篋<hi>鞶或作縏方云縏小囊鞶大帶也以今按儀禮士昏禮庶母及門内施鞶注鞶囊也所  盛帨巾然則縏</hi>
<hi>鞶字通</hi>月旦十五日則一出而陳之抱嬰兒以泣有為浮<lb/>
<pb n="KR4c0046_WYG_023-10b"/>
屠之法者造武氏而諭之曰是豈有益耶<hi>閣杭作也非是</hi>吾師<lb/>
云人死則為鬼鬼且復為人隨所積善惡受報<hi>所下一有其字</hi>
環復不窮也<hi>環一作旋</hi>極西之方有佛焉其土大樂<hi>西下或無之字</hi>
親戚姑能相為圖是佛而禮之願其往生莫不如意武<lb/>
君憮然辭曰吾儒者其可以為是既又逢月旦十五日<lb/>
復出其篋實而陳之<hi>其篋或無其字</hi>抱嬰兒以泣且殆而悔曰<lb/>
<hi>或無且字或本且字在悔字下</hi>是真何益也吾不能了釋氏之信不乂<lb/>
安知其不果然乎<hi>或無乎字</hi>於是悉出其遺服櫛佩合若干<lb/>
<pb n="KR4c0046_WYG_023-11a"/>
種就浮屠師請圖前所謂佛者浮屠師受而圖之韓愈<lb/>
聞而弔之曰晢晢兮目存<hi>哲晢或作晳晳</hi>丁寧兮耳言忽不見<lb/>
兮不聞<hi>見下或有不有字或無兮字</hi>莽誰窮兮本源圖西佛兮道予<lb/>
懃以妄塞悲兮慰新魂<hi>新上或有斯字</hi>嗚呼奈何兮弔以兹文<lb/>
　　　祭故陜府李司馬文<hi>李漢之父郱雍王㑹七世孫長慶元年二月卒詳見</hi>
　　　　<hi>公所誌郱墓陜郱薄經切一本無故  府三字</hi>
維年月日守國子祭酒賜紫金魚袋韓愈謹以清酌之<lb/>
奠祭于故陜府左司馬李公之靈曰公學以為耕文以<lb/>
<pb n="KR4c0046_WYG_023-11b"/>
為穫發憤孤身復續厥家<hi>孤或作苦續或作績</hi>選于吏部亟以科<lb/>
進厯臨大邑惟政有聲<hi>惟或作為</hi>遂丞宗正日朝帝庭出輔<lb/>
陜都吏畏僚慕子婦諸孫盈于室堂公姑悅喜<hi>姑或作始非是</hi>
五福具有大夫士家孰不榮羡如何不常以至大故嗚<lb/>
呼哀哉愈以守官不獲弔送昏姻之好以哀以悲敬致<lb/>
微禮公其歆之<hi>歆或作昭</hi>尚饗<lb/>
　　　祭十二兄文<hi>公從兄岌也公之皇祖諱叡素有孫八人其孫曰㑹曰介曰愈曰俞</hi>
　　　　<hi>曰岌見於世系表及公集者此五人又有弇者以殿中侍御史死于平凉之盟其二人則</hi>
<pb n="KR4c0046_WYG_023-12a"/>
　　　　<hi>無所考見岌以元和元年六月卒于虢州以其年九月𦵏于州十里文所謂歸女教男反</hi>
　　　　<hi>骨本原公蓋有異時歸𦵏于先原之意</hi>
月日從父弟某官某乙謹以清酌庶羞之奠敢昭告于<lb/>
十二兄故虢州司戸府君之靈<hi>或無故字</hi>嗚呼維我皇祖有<lb/>
孫八人惟兄與我後死孤存奈何於今<hi>一作今日</hi>又棄而先<lb/>
生不偕居疾藥不親斂不摩棺瘞不繞墳趨奔束制<hi>奔或</hi>
<hi>作生非是</hi>生死虧恩歸女教男反骨本原其不有年以補我<lb/>
愆長號送哀以薦此文尚饗<hi>尚上或有嗚呼二字</hi>
<pb n="KR4c0046_WYG_023-12b"/>
　　　祭鄭夫人文<hi>夫人韓㑹之妻而公之嫂也公少孤而育于其嫂文言其俯育之恩</hi>
　　　　<hi>至矣公既為之服朞而祭之以文此貞元十一年往河陽時作</hi>
維年月日愈謹於逆旅備時羞之奠再拜頓首敢昭祭<lb/>
于六嫂滎陽鄭氏夫人之靈<hi>維年月日晁本作貞元九年嵗次癸酉九月朔日或</hi>
<hi>無謹於三字</hi>嗚呼天禍我家降集百殃我生不辰三嵗而孤<lb/>
<hi>大厯五年公父仲卿卒公時三嵗</hi>䝉幼未知鞠我者兄<hi>李翔退之行狀云生三嵗父殁</hi>
<hi>養於兄㑹舍</hi>在死而生實維嫂恩未齓一年<hi>齓毁齒也周禮未齓者不為奴</hi>
<hi>注男八嵗女七嵗而齓  齓初靳切乂初謹切</hi>兄宦王官提携負任去洛居秦<lb/>
<pb n="KR4c0046_WYG_023-13a"/>
念寒而衣念飢而飱疾疹水火無災及身<hi>疹或作沴  疹音戾</hi>劬<lb/>
勞閔閔保此愚庸年方及紀<hi>舊史云大厯十二年五月起居舍人韓㑹坐元載貶</hi>
<hi>官退之是時年十一從至貶所復志賦謂當嵗行之未復從伯氏以南遷是也其兄没南方從嫂歸𦵏河陽故</hi>
<hi>李漢集序云先生生於大厯戊申幼孤隨兄播遷韶嶺兄卒鞠於嫂氏辛勤來歸</hi>荐及凶屯兄<lb/>
罹讒口承命逺遷<hi>逺或作南大厯十二年宰相元載得罪四月㑹坐黨與自起居舍人貶韶</hi>
<hi>州刺史</hi>窮荒海隅天閼百年<hi>㑹卒于韶年四十二</hi>萬里故鄉幼孤在<lb/>
前相顧不歸泣血號天微嫂之力化為夷蠻水浮陸走<lb/>
丹旐翩然至誠感神返𦵏中原既克反𦵏遭時艱難百<lb/>
<pb n="KR4c0046_WYG_023-13b"/>
口偕行<hi>口或作日云从閣杭蜀本老今按百日偕行無理當从口為是然或以祭  成文有就食江南</hi>
<hi>零丁孤苦之語疑不得有百口不知此亦通良賤而言闔門之衆耳未必實計百人也</hi>避地江濆<lb/>
<hi>家于宣州建中二年中原多故退之避地江左即復志賦所謂值中原之有事兮將就食於江南是也</hi>春<lb/>
秋霜露薦敬蘋蘩以享韓氏之祖考曰此韓氏之門視<lb/>
余猶子誨化諄諄爰來京師<hi>貞元二年公自宣州遊京師</hi>年在成人<lb/>
屢貢于王名迺有聞念兹頓頑<hi>頓或作鈍漢書陳平傳士之頑頓嗜利無恥者</hi>
<hi>顔讀頓曰鈍</hi>非訓曷因感傷懐歸隕涕熏心茍容躁進不顧<lb/>
其躬禄仕而還以為家榮奔走乞假東西北南孰云此<lb/>
<pb n="KR4c0046_WYG_023-14a"/>
來迺睹靈車有志弗及長負殷勤嗚呼哀哉昔在韶州<lb/>
之行受命于元兄<hi>于或作於</hi>曰爾幼養于嫂喪服必以朞今<lb/>
其敢忘天實臨之<hi>貞觀中魏徵令狐徳荼等議嫂叔服云或有長年之嫂遇提孩之叔劬勞</hi>
<hi>鞠養情若所生分飢共寒契濶偕老其在生也愛之同於骨肉及其死則推而逺之求之本原深所未諭且事</hi>
<hi>嫂見稱載籍非一鄭仲虞則恩禮甚篤顔洪都則竭誠致感馬援則見之必冠孔汲則哭之為位察其所尚豈</hi>
<hi>非先覺嫂叔舊無服今請服小功五月制可公幼養於嫂服朞以報可為士大夫之法矣李漢序公文集及李</hi>
<hi>習之狀亦云</hi>嗚呼哀哉日月有時歸合塋封終天永辭絶而<lb/>
復蘇伏惟尚饗<lb/>
<pb n="KR4c0046_WYG_023-14b"/>
　　　祭十二郎文<hi>老成率府參軍韓介之子也介二子曰百川曰老成起居舍人㑹無</hi>
　　　　<hi>子以老成為後老成生湘滂百川死公乃命滂歸後其祖介公及㑹介皆仲卿子至是㑹</hi>
　　　　<hi>介百川皆死矣故文云吾上有三兄皆不幸早世承先人後者在孫惟汝在子惟吾又云</hi>
　　　　<hi>去年東野往吾書與汝蓋貞元十八年有送東野序即是年為十九年此文必其秋冬作</hi>
　　　　<hi>十二月則公謫陽山矣斯文蓋公所謂喜往復善自道者在當時無對後二百七十年歐</hi>
　　　　<hi>陽文忠公為其父作瀧岡阡表始足以追配公此作覽者當自知之</hi>
年月日<hi>或無日字文苑作貞元十九年五月二十六日</hi>季父愈聞汝喪之七日<lb/>
乃能銜哀致誠使建中逺具時羞之奠告汝十二郎之<lb/>
<pb n="KR4c0046_WYG_023-15a"/>
靈<hi>文苑郎下有子字可今按郎子是當時語雖不必存亦不  不知也今謾補之</hi>嗚呼吾少孤<lb/>
及長不省所怙惟兄嫂是依中年兄没南方<hi>㑹責守韶州卒于貶</hi>
<hi>所</hi>吾與汝俱幼從嫂歸𦵏河陽既又與汝就食江南零<lb/>
丁孤苦未嘗一日相離也吾上有三兄皆不幸早世承<lb/>
先人後者在孫惟汝在子惟吾兩世一身形單影隻嫂<lb/>
常撫汝指吾而言曰韓氏兩世惟此而已汝時尤小當<lb/>
不復記憶吾時雖能記憶亦未知其言之悲也吾年十<lb/>
九始來京城其後四年而歸視汝又四年吾往河陽省<lb/>
<pb n="KR4c0046_WYG_023-15b"/>
墳墓<hi>往上或無吾字</hi>遇汝從嫂喪來𦵏又二年吾佐董丞相于<lb/>
汴州<hi>相下或有幕字貞元十三年董晉帥汴州</hi>汝來省吾止一嵗請歸取其<lb/>
孥明年丞相薨吾去汴州汝不果來是年吾佐戎徐州<lb/>
<hi>是嵗秋張建封辟公為徐州節度推官</hi>使取汝者始行<hi>佐上或有又字者上或有使字</hi>吾<lb/>
又罷去<hi>十六年五月張建封卒公西歸洛陽</hi>汝又不果來吾念汝從于東<lb/>
東亦客也不可以久圖久逺者莫如西歸<hi>或有兩圖字一屬上句非</hi>
<hi>是</hi>將成家而致汝嗚呼孰謂汝遽去吾而没乎<hi>謂或作為而下</hi>
<hi>或有先字</hi>吾與汝俱少年以為雖暫相别終當久相與處故<lb/>
<pb n="KR4c0046_WYG_023-16a"/>
捨汝而旅食京師以求斗斛之禄誠知其如此雖萬乗<lb/>
之公相吾不以一日輟汝而就也去年孟東野往吾書<lb/>
與汝曰吾年未四十而視茫茫而髪蒼蒼而齒牙動搖<lb/>
<hi>邵太史曰文用助字栁子厚論當否不論重複檀弓曰南宫縚之妻之姑之喪退之亦曰吾年未四十而視茫</hi>
<hi>茫而髪蒼蒼而齒牙動搖近時六一文安東坡二先生知之  蜀人史彦升云退之祭文視荒荒今俗本作茫</hi>
<hi>茫非是陳后山詩平陳鄭毛視荒荒本此也當今按古書如荒忽茫忽之類皆一字也意義多相近  存之</hi>
念諸父與諸兄皆康强而早世如吾之衰者其能久存<lb/>
乎<hi>存或作在</hi>吾不可去汝不肯來恐旦暮死而汝抱無涯之<lb/>
<pb n="KR4c0046_WYG_023-16b"/>
戚也<hi>去或作知</hi>孰謂少者没而長者存彊者夭而病者全乎<lb/>
嗚呼其信然邪其夢邪<hi>或無其夢邪三字</hi>其傳之非其真邪信<lb/>
也吾兄之盛徳而夭其嗣乎汝之純明而不克䝉其澤<lb/>
乎少者彊者而天没長者衰者而存全乎未可以為信<lb/>
也夢也傳之非其真也<hi>非上或有者字</hi>東野之書耿蘭之報何<lb/>
為而在吾側也嗚呼其信然矣吾兄之盛徳而夭其嗣<lb/>
矣汝之純明宜業其家者不克䝉其澤矣<hi>業或作榮</hi>所謂天<lb/>
者誠難測而神者誠難明矣<hi>明或作得非是</hi>所謂理者不可推<lb/>
<pb n="KR4c0046_WYG_023-17a"/>
而夀者不可知矣<hi>夀或作年</hi>雖然吾自今年来蒼蒼者或化<lb/>
而白矣<hi>蒼下或無者字</hi>動揺者或脫而落矣毛血日益衰志氣<lb/>
日益微<hi>志氣或作氣志</hi>幾何不從汝而死也死而有知其幾何<lb/>
離其無知悲不幾時而不悲者無窮期矣汝之子始十<lb/>
嵗<hi>十或作一老成二子曰湘曰滂滂以季子出繼則湘固宜十嵗也</hi>吾之子始五嵗少<lb/>
而彊者不可保如此孩提者又可冀其成立邪嗚呼哀<lb/>
哉嗚呼哀哉汝去年書云比得軟脚病往往而劇<hi>比或作此</hi>
<hi>非是</hi>吾曰是疾也江南之人<hi>南下或無之字</hi>常常有之未始以為<lb/>
<pb n="KR4c0046_WYG_023-17b"/>
憂也<hi>憂下或無也字</hi>嗚呼其竟以此而殞其生乎抑别有疾而<lb/>
至斯乎<hi>斯下或有極字</hi>汝之書六月十七日也東野云汝没以<lb/>
六月二日耿蘭之報無月日<hi>或作日月</hi>蓋東野之使者不知<lb/>
問家人以月日如耿蘭之報不知當言月日<hi>或無如字言或作時</hi>
<hi>如今按陸徳明經典釋文序論當時語音之訛有曰而  靡異則此如字即而字之轉耳不知當言月日者葢</hi>
<hi>言耿蘭之報所以無月日者由其不知赴告之體當具月日以報也</hi>東野與吾書乃問使<lb/>
者<hi>東上或有蓋字</hi>使者妄稱以應之耳<hi>稱一作傳</hi>其然乎其不然乎<lb/>
<hi>或無其不然乎一語</hi>今吾使建中祭汝弔汝之孤與汝之乳母彼<lb/>
<pb n="KR4c0046_WYG_023-18a"/>
有食可守以待終喪則待終喪而取以來如不能守以<lb/>
終喪則遂取以來其餘奴婢並令守汝喪<hi>或作𦵏</hi>吾力能<lb/>
改𦵏終𦵏汝於先人之兆然後惟其所願<hi>或無終𦵏二字願下或有</hi>
<hi>焉字</hi>嗚呼汝病吾不知時汝没吾不知日生不能相養以<lb/>
共居殁不得撫汝以盡哀斂不憑其棺窆不臨其穴<hi>慿上</hi>
<hi>臨上或並有得字</hi>吾行負神明而使汝夭<hi>行或作何</hi>不孝不慈而不<lb/>
得與汝相養以生相守以死一在天之涯一在地之角<lb/>
生而影不與吾形相依死而魂不與吾夢相接吾實為<lb/>
<pb n="KR4c0046_WYG_023-18b"/>
之其又何尤彼蒼者天曷其有極自今已往吾其無意<lb/>
於人世矣當求數頃之田於伊潁之上以待餘年<hi>或作盡</hi>
<hi>今按或當作待盡餘年</hi>教吾子與汝子幸其成長吾女與汝女待<lb/>
其嫁如此而已嗚呼言有窮而情不可終汝其知也邪<lb/>
其不知也邪嗚呼哀哉<hi>或無此句</hi>尚饗<lb/>
　　　祭周氏姪女文<hi>韓俞之女適四門博士周况於公為姪女元和十一年卒其詳</hi>
　　　　<hi>見公所誌墓云</hi>
維年月日十八叔叔母具時羞清酌之奠祭于周氏二<lb/>
<pb n="KR4c0046_WYG_023-19a"/>
十娘子之靈<hi>或無子字俞為開封尉女名好好</hi>嫁而有子女子之慶<hi>元和</hi>
<hi>三年周况登第公以好好妻之生一男一女</hi>纒疾中年又命不永<hi>卒時年二十七</hi>今<lb/>
當長歸與一世違凡汝親戚孰能不哀撰此酒食以與<lb/>
汝訣汝曾知乎我念曷闋尚饗<lb/>
　　　祭滂文<hi>滂公之姪孫老成之子也元和十四年公謫潮州滂與其兄湘皆侍行是嵗冬</hi>
　　　　<hi>公移袁州滂乃死于袁遂𦵏于袁之郭南其詳見公所誌墓也</hi>
維年月日十八翁及十八婆盧氏以清酌庶羞之奠祭<lb/>
于二十三郎滂之靈曰汝聰明和順出於輩流彊記好<lb/>
<pb n="KR4c0046_WYG_023-19b"/>
文又少與比將謂成長以興吾家如何不祥未冠而夭<lb/>
吾與盧氏痛傷可言<hi>可或作何</hi>思母之恩連呼以絶執兄之<lb/>
手勉以無悲情一何長命一何短權𦵏逺地孤魂無依<lb/>
瀝酒告情哀何有極尚饗<lb/>
　　　祭李氏二十九娘子文<hi>公之姪孫女其李干妻也</hi>
維年月日十八叔翁及十八叔婆盧氏遣昶以庶羞之<lb/>
奠祭于李氏二十九娘子之靈曰汝之警敏和静人莫<lb/>
及之<hi>静或作舒</hi>姿相豐端不見闕虧幼而孤露其然何為出<lb/>
<pb n="KR4c0046_WYG_023-20a"/>
從于人既相諧熈又暴以夭神何所疵生殺減益竟誰<lb/>
主尸我哀汝母孰慰窮嫠我憐汝兒誰與抱持念此傷<lb/>
心不能去離奠以送汝知乎不知尚饗<lb/>
　　　祭張給事文<hi>徹公之從子壻也詳見公所誌墓云</hi>
維年月日兵部侍郎韓愈謹以清酌之奠祭于故殿中<lb/>
侍御史贈給事中張君之靈<hi>御上或無侍字</hi>惟君之先以儒名<lb/>
家逮君皇考<hi>考名休嘗佐宣武軍</hi>再振厥華鄉貢進秀有司第之<lb/>
<hi>貢或作舉</hi>從事元戎謹職以治遂拜郎官以職王憲不長其<lb/>
<pb n="KR4c0046_WYG_023-20b"/>
年飛不盡翰乃生給事松貞玉剛幹父之業纂文有光<lb/>
屢辟侯府亦佐梁師前人是似耋吏嗟咨御史闕人奪<lb/>
之於朝大厦之構斧斤未操府遷幽都頑悖未孚繄君<lb/>
之賴乃奏乞留<hi>長慶元年三月以張𢎞靖為盧龍節度使徹先為宣武從事累遷監察御史至</hi>
<hi>是𢎞靖仍辟徹為盧龍判官時牛僧孺奏徹為真御史𢎞靖遣之而密奏幽州不廷日久今臣始至須强佐乃</hi>
<hi>濟行半道有詔以徹還之</hi>乃遷殿中朱衣象版惟義之趨豈利之踐<lb/>
虺豺發釁闔府屠割<hi>或作剥</hi>償其恨犯君獨髙脫露刀成<lb/>
林<hi>刀或作刃</hi>弓矢穰穰千萬為徒譟讙為狂君獨叱之上不<lb/>
<pb n="KR4c0046_WYG_023-21a"/>
負汝為此不祥將死無所雖愚何知慙屈變色君義不<lb/>
辱殺身就徳<hi>七月軍亂都知兵馬使朱克融囚𢎞靖於薊門館殺幕僚等以徹長者不殺置徹於</hi>
<hi>𢎞靖所居月餘遷之别館徹出門罵曰汝何敢反行且罵衆即擊君以死</hi>天子嘉之贈官近<lb/>
侍歸於一死萬古是記我之從女為君之配君於其家<lb/>
行實髙世無所於𦵏輿魂東歸<hi>於𦵏或作掩𦵏輿或作與</hi>誄以贈之<lb/>
莫知我哀嗚呼哀哉尚饗<lb/>
　　　祭女挐女文<hi>元和十四年正月公以論佛骨貶潮州女挐年十二死于商南層峯</hi>
　　　　<hi>驛詳見墓誌及層峯驛詩女挐公第四女擴挐女加女居二反挐或从奴古本祭文與</hi>
<pb n="KR4c0046_WYG_023-21b"/>
　　　　<hi>銘皆作女挐董彦逺曰挐字傳寫之誤葢古文如紛挐等字無从奴者公最好古名其女</hi>
　　　　<hi>不應用俗字也巻今按挐拏通說已見第五  李花詩</hi>
維年月日阿爹阿八<hi>南史人歌曰始興王人之爹赴人急如水火荆土方言謂父為爹</hi>
<hi>爹屠可切又陟斜切</hi>使汝妳以清酒時果庶羞之奠祭于第四小<lb/>
娘子挐子之靈嗚呼昔汝疾極<hi>或作亟</hi>值吾南逐蒼黄分<lb/>
散使女驚憂我視汝顔心知死隔汝視我面悲不能啼<lb/>
我既南行家亦隨譴扶汝上輿走朝至暮天雪冰寒傷<lb/>
汝羸肌<hi>天或作大汝或作女古本汝多作女通用</hi>撼頓險阻不得少息不能<lb/>
<pb n="KR4c0046_WYG_023-22a"/>
食飲又使渇飢死于窮山實非其命不免水火父母之<lb/>
罪<hi>穀梁傳昭十九年子既生不免乎水火父母之罪也</hi>使汝至此豈不縁我草𦵏<lb/>
路隅棺非其棺既瘞遂行誰守誰瞻魂單骨寒無所託<lb/>
依人誰不死於汝即寃我歸自南乃臨哭汝<hi>元和十五年九月公</hi>
<hi>自袁州入為國子祭酒</hi>汝目汝面在吾眼傍汝心汝意宛宛可忘<lb/>
<hi>宛宛或作寃寃詩宛在水中央鄭注宛坐見</hi>逢嵗之吉致汝先墓<hi>長慶三年十月四日</hi>
<hi>公尹京兆發其骨歸𦵏河陽</hi>無驚無恐安以即路<hi>以一作没</hi>飲食芳甘棺<lb/>
輿華好<hi>芳或作柔</hi>歸于其丘萬古是保尚饗<lb/>
<pb n="KR4c0046_WYG_023-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東雅堂昌黎集註巻二十三<lb/>
</p>
<p>
</p>
  </div>
</body>
</text>
</TEI>
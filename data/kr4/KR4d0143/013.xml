<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻十三</head>
    <p>
<pb n="KR4d0143_WYG_013-1a"/>
欽定四庫全書<lb/>
　丹陽集巻十三　　　　宋　葛勝仲　撰<lb/>
　　墓誌銘<lb/>
　　　左朝議大夫致仕祝公墓誌銘<lb/>
公諱康字道濟崇寧元年守魯郡時某分教諸生公遇<lb/>
之厚因與公之子天輔周旋後十三年天輔之子將仕<lb/>
郎温彦踵門泣曰先大考𦵏宜有銘先考欲求夫子為<lb/>
之今敢以治命請讜行許之是賜逮三世也乃摭其狀<lb/>
<pb n="KR4d0143_WYG_013-1b"/>
叙曰祝氏著籍單州成武今為滑州韋城人公之父曰<lb/>
諮两第進士積官至太常少卿糾察在京刑獄贈金紫<lb/>
光禄大夫娶天水尹氏女生公是為永嘉郡夫人祖曰<lb/>
惟嶽卒官虞部員外郎贈户部尚書曽祖曰宻贈殿中<lb/>
丞公性夷澹無浮念外好獨喜觀書載籍畧皆誦記名<lb/>
能文辭四貢禮部一為舉首以門䕃補將作監主簿第<lb/>
試異等賜明經出身入刑部為習學公事法直官又為<lb/>
檢法詳定官入大理寺為法直官又為評事入書局為<lb/>
<pb n="KR4d0143_WYG_013-2a"/>
官制檢詳文字又為元豐編勅所删定官删定一路勅<lb/>
令又為元祐勅令所删定官入尚書省為刑部員外郎<lb/>
又為郎中除知趙晉潞兖四郡管勾南京鴻慶宫遂得<lb/>
謝官自承事郎十遷為左朝議大夫勲自武騎尉十一<lb/>
遷為柱國服佩朱衣銀魚初金紫公號文無害屢更中外<lb/>
法理之選小大之獄申理枉橈甚衆故公於刑名之學目<lb/>
擩耳染不習以能元豐中神宗皇帝欲入仕者通習文法<lb/>
始建律學又每嵗聚天下士課試刑法錄上第者顯擢之<lb/>
<pb n="KR4d0143_WYG_013-2b"/>
凡廷尉憲部臣屬皆推擇除授而公與兄庻首被識拔<lb/>
並游法寺衣冠慕之公於斷獄論議持平人謂不寃至<lb/>
刋定律令立言寓意非法家識慮所及故凡置局輒預<lb/>
累朝刑典悉關其手出刺全趙施張綱紀如世吏師大<lb/>
姓范某以姦俠亂吏治前二千石欲制者輒持短長公<lb/>
䟽其宿負逮繫累月案致其罪郡中股栗民吏大驚相<lb/>
戒毋犯公法蓋公前此未嘗更民事也逹官勢人薦其<lb/>
材者四十輩在上黨顓以愛利為心嵗比不登誘温户<lb/>
<pb n="KR4d0143_WYG_013-3a"/>
出粟廪餓者全活萬計死者具衣槥收瘞之遺愛至今<lb/>
誦民口在東魯為朝廷大興學嵗貢賢能辟廱復古賔<lb/>
興法公讀詔奮曰吾邦孔孟舊里周公封國也修起學<lb/>
宫宜甲他郡因撤舊宇一新之為夏屋三百區間從衆<lb/>
儒論難經訓文風大振𨽻弟子籍者數百人郡事靡宻<lb/>
煩碎必躬親之結課異等既受代天輔為鄆州州學教<lb/>
授近請之官崇寕四年三月丁夘以疾卒於鄆春秋六<lb/>
十有七公天資粹和志行髙整好延譽人而樂人規已<lb/>
<pb n="KR4d0143_WYG_013-3b"/>
接待僚吏恩施甚厚有過者平鐫使改不使麗罪人皆<lb/>
徳之内行甚修居母䘮毁瘠不食塩酪服除有出世間<lb/>
意以父命勉仕故訖其身惟衣䟽布進侍親油油翼翼<lb/>
寢食不敢先輟奉賜班宗族之貧者猶子天任早孤撫<lb/>
之盡其恩先已子而官之仕遵三尺因俗為政雖寛猛<lb/>
異施而所臨稱治先娶清河張氏贈旌徳縣君今夫人<lb/>
洛陽范氏封崇徳縣君改封永福君恭人皆有賢操男<lb/>
即天輔好學自立試吏部第一舉進士又舉宏辭皆中<lb/>
<pb n="KR4d0143_WYG_013-4a"/>
第終承直郎孫三人長即温彦次清彦冲彦女適武學<lb/>
博士李子竒亦屢登科選庻今為朝請大夫提舉西京<lb/>
嵩山崇福宫天任今為朝散大夫公以其年十月癸酉<lb/>
𦵏開封府長垣縣太平鄉永寕里鄧崗之南原銘曰陶<lb/>
唐之後中絶不續武王反商國之於祝單父大家再徙<lb/>
韋城自公顯考摠國祥刑申直頗纇為天下平鶱翔要<lb/>
塗公寔濟美决獄刋令不為峻抵入為䑓郎出長郡治<lb/>
以法為師得法外意在昔仁者子孫必興于門駟馬虞<lb/>
<pb n="KR4d0143_WYG_013-4b"/>
胄九卿公躬弗贏隠徳多有源深流長寔燾厥後<lb/>
　　　朝散大夫致仕柱國賜紫金魚袋侍其公墓誌<lb/>
　　　　銘<lb/>
公諱瑋字良器姓侍其氏蘇州長洲人也世序自先漢<lb/>
廣野君之裔孫賜氏食其後有為武帝侍中者因又合<lb/>
官與氏而稱今姓曽祖仕李氏知吉州歸朝任監門尉<lb/>
大將軍贈左神武衛上將軍諱禎祖右侍禁諱憲考贈<lb/>
右正議大夫諱泳家世以武顯族大且貴聞天下公獨<lb/>
<pb n="KR4d0143_WYG_013-5a"/>
自刻習儒學詞章從進士試皇祐二年中第調杭州富<lb/>
陽開封陽武二縣主簿掌書記閬州改著作佐郎知池<lb/>
州建徳縣遭正議憂服除知光州固始縣監鄂州酒又<lb/>
知吉州之永豐簽書桂陽監判官稍遷通判全州移刺<lb/>
化州又刺池州表請致仕積官至朝散大夫勲柱國賜<lb/>
服佩視三品富陽故兩税局一𨽻主簿公至課輒倍他<lb/>
日專征者負殿且罷斥公悉推羨數畀之使償逋額課<lb/>
更以最上而公以此稱長者陽武官僚繼踵坐法免公<lb/>
<pb n="KR4d0143_WYG_013-5b"/>
齒少獨當大邑風政凛然殊異府尹包孝肅公材之檄<lb/>
攝右軍巡判官至則為之盡力有亡命卒坐剽金論棄<lb/>
市獄具公覆視文案疑有寃訊得其情白尹為平停之<lb/>
囚以不死在職滿嵗申活枉橈以十數濟辦府事隠然<lb/>
名動諸公尹滋材之欲表為真人謂公且階此顯仕而<lb/>
公方薦所知自代尹義而從之河水怒溢嚙埽决壊朝<lb/>
廷出制使馳視公身臨水衝料丁壯早莫䕶作遂以塞<lb/>
聞任事者皆進秩獨不自言在固始詢求遺便嘗穿永<lb/>
<pb n="KR4d0143_WYG_013-6a"/>
清南津二渠漕粟溉田交頼之永豐大姓持吏短長因<lb/>
横恣漁食閭里又土俗以䑕莽蠱毒殺人公禁沮立絶<lb/>
全守武人不閑吏治公隂為處議每條教下自幕府不<lb/>
知由公出也化州僻陋下車築校舍置諸生誦説間為<lb/>
擁經親授義訓人士知趣學自公始也有州佐自海南<lb/>
代還經郡市征者故與有仇以匿貨文致其罪公亷知<lb/>
狀為處平之州佐欲挾公修憾則䟽其宿負求窮竟之<lb/>
公亦無所聽繇此兩人交徳公囚有坐至重辟者為奏<lb/>
<pb n="KR4d0143_WYG_013-6b"/>
讞得減罪一等已而録見囚縱出之佐史大驚公曰是<lb/>
羸痩不堪杖杖之必死讞之前而殺之後其去幾何人<lb/>
服其敢為居六年不代化行南土歸裝無嶺外一物當<lb/>
世清之在池州籍記桀猾主名或犯禁輒披籍與重比<lb/>
以故姦不迹境郡中翕然稱治未幾召還遂請老公性<lb/>
靖退知止足奉公孤立特介以質謹自將不肻橈節媚<lb/>
權近仕進淹晚一不綴懐夙嗜學問喜聚書自少訖老<lb/>
未嘗一日去篇籍不觀工草𨽻善屬文賦詩尤多時稱<lb/>
<pb n="KR4d0143_WYG_013-7a"/>
佳筆製續千文行於世内行孝友加人始官錢塘迎祖<lb/>
母賈氏夫人以養承顔盡其歡是時族千指賈方專家<lb/>
政能使忘歸焉服前後䘮皆哀臞不自勝呉中貲業前<lb/>
推以贍同産子晚節無所於歸因徙貫宣城招季弟共<lb/>
居視遇與已無厚薄退居十年論議本忠厚專以表善<lb/>
賙急為心江左衣冠仰為軌式春秋雖髙精明如壯人<lb/>
俄屬疾甚微沐浴更衣命左右掖坐若將寐者泊然而<lb/>
逝崇寕三年十月丙辰也夀八十有三五年九月丙申<lb/>
<pb n="KR4d0143_WYG_013-7b"/>
𦵏於宣城縣萬松山之原母夫人王氏太原郡君兩娶<lb/>
施氏封仙居永嘉二縣君皆有賢行男五人鈜桂州永<lb/>
福縣令錡前卒鍔通州司法參軍鍴釗舉進士皆有學<lb/>
守孝謹祥順名能世其家女三人皆嫁婿路慶隆為左<lb/>
班殿直蔣忱為藤州鐔津縣令王彦思為鄂州蒲圻尉<lb/>
孫男女十三人某侍其自出也先夫人北海君于公篤<lb/>
友愛平時道公事不虛口故其不肖子得公世次行治<lb/>
勞烈為詳義不敢以疵賤辭毋銘也因泣銘曰侍其之<lb/>
<pb n="KR4d0143_WYG_013-8a"/>
先髙梁啟封以官命氏繇漢侍中逮公曽祖脱迹建業<lb/>
以武奮功桓桓累葉公以學藝收科自躬與道進退不<lb/>
棘於逢龜紫朱輪吏二千石豈曰不逢未配名徳惟徳<lb/>
之配天則大之康寕夀耋子孫頎頎有窽新宫兆墨云<lb/>
食詔萬斯年篆此幽刻<lb/>
　　　右朝散大夫侍其公墓誌銘<lb/>
右朝散大夫北海侍其公諱鈜字希聲紹興七年正月<lb/>
辛未得謝丙子終於宣城里第年數八十有一其孤升<lb/>
<pb n="KR4d0143_WYG_013-8b"/>
卿以其年三月甲寅奉公柩塴於縣仁義鄉萬松山先<lb/>
塋之東以某侍其自出謂公緦兄實熟公世次行治再<lb/>
抵書求銘乃泣為序而銘之曰侍其氏自漢廣野君之<lb/>
元孫賜氏食其又三世始因官改錫今姓而望出北海<lb/>
者尤多顯至公之髙祖諱禎仕李氏知吉州歸朝授左<lb/>
神武衛上將軍生右侍禁諱憲始自建鄴徙家蘇之長<lb/>
洲侍禁生贈右正議大夫諱泳名清正篤行君子正議<lb/>
生公之考諱瑋起進士歴刺化池二州焯有聲烈贈金<lb/>
<pb n="KR4d0143_WYG_013-9a"/>
紫光禄大夫公以父任調永州司法參軍前律後令夙<lb/>
曉習吏不敢弄嵗饑盜有强刼人禾而傷其主者州將<lb/>
且論死公固争曰嵗災不可麗以常法㑹徳音降從流<lb/>
坐公仍争之謂當以流為本罪而用赦末減已而讞以<lb/>
聞廷尉果是公議蓋公初仕不茍於職巳如此用薦者<lb/>
遷桂州永福縣令擊斷明審廷無留事且受代府帥若<lb/>
部刺史惜其去創州鹽倉闕表公就職府帥曰吾僚通<lb/>
敏無踰之者仍委兼幕府督司諸公曰我言其材規以<lb/>
<pb n="KR4d0143_WYG_013-9b"/>
自助因交屬以事公黎明坐曺夜漏下數刻始得休衆<lb/>
職俱辦魁然見頭角廣西並邊州縣例以官鹽逼新民<lb/>
使售公虞生變獨輦鹽入洞自置場鬻之民夷以為便<lb/>
課更大登以外艱去位服除㑹蠻獠初以平允從等州<lb/>
入版籍丞相唐公恪時將漕江東銜命撫諭詔以公為<lb/>
恪幹辦官公既馳至桂管代其長入險逺洞寨時酋渠<lb/>
情不測或請擁勁兵自衛公曰宜輸寫心腹綏懐之詎<lb/>
可以鎧仗市疑耶因單裝徃蠻人始衷甲荷戈逆境上<lb/>
<pb n="KR4d0143_WYG_013-10a"/>
望見使者惟一二儐從乃投兵免胄就燕犒公具宣天<lb/>
子徳音皆環公拜且泣曰不圖徼外蠻夷今霑聖化他<lb/>
種落艶寵相繼効土疆後使至不能如公示以悃誠變<lb/>
起尊俎間繇是廣人益追誦公之能使還策功第一特<lb/>
改秩授宣教郎除在京諸軍審計院出知潯州公不鄙<lb/>
其民膏枯撫羸一以恩信民化服之州置監冶鑄鐵錢<lb/>
以緡計者儲數百萬一日更圜法命悉消毁公獨奮曰<lb/>
事固未可知格詔存之後果復用省費不貲代還除在<lb/>
<pb n="KR4d0143_WYG_013-10b"/>
京諸司糧料院擢知蜀州時方復古賔興法公慨然以<lb/>
誠意助樂育鼓篋交至間有名士跅弛抵罪者輒縱舍<lb/>
之後多拔髙第巴蜀文雅遂光前世秩滿除開封府司<lb/>
兵曺事以郊祀恩賜朱衣銀魚府曺牒訴叢委異時劇<lb/>
吏抱成案持必於官公獨親裁事論貸輕重咸出巳見<lb/>
無銖髪枉橈尹頼之朝廷知其材任劇擢潼川府路轉<lb/>
運判官欲用矣遇妻䘮請郡便家除知徽州未行改均<lb/>
州遂請散局得主管亳州明道宫以歸初金紫公既倦<lb/>
<pb n="KR4d0143_WYG_013-11a"/>
仕樂宣城丘壑之勝築室居之蕭散十餘年而公名爵<lb/>
夀耋一與之埒談者推為仍父子之美云易簀前一夕<lb/>
與親友銜杯至夜艾體初無不平鷄一鳴呼侍媵取燭<lb/>
家人起視已正坐逝矣公為人外方嚴而内樂易仕惟<lb/>
平進所涖有明恕之響獨喜文籍視他世味如嚼蠟也<lb/>
官永福日忽起親念即假歸冐瘴獨徃返萬里不憚既<lb/>
除䘮悉推先業畀諸弟之未仕者族子貧困異縣招致<lb/>
共居調䕶之尤篤數官南服歸裝無珠犀一物中年從<lb/>
<pb n="KR4d0143_WYG_013-11b"/>
方士學導引吐納術故年殊八十而耳目筋骸堅悍不<lb/>
衰官八遷為右朝散大夫娶劉氏太子中舍敷之女封<lb/>
榮徳縣君累封宜人子長曰䂬早世次即升卿右廸功<lb/>
郎池州青陽縣尉女三人嫁撫州金谿縣丞王叔全左<lb/>
宣教郎前徐州州學教授徐楫左朝散郎前興國軍學<lb/>
教授桂南升孫光祖慶祖皆以公䕃補將仕郎銘曰昭<lb/>
亭之陽兮張祁之里泉播播兮石齒齒靈氛卜幽竁兮<lb/>
曰燾慶而儲祉楸柏相望兮父母孔邇公既脩夫姱節<lb/>
<pb n="KR4d0143_WYG_013-12a"/>
兮又申之以内美名光策書兮祭有孫子嗚呼公兮一<lb/>
無憾於生死神明其升兮體魄安此<lb/>
　　　左承議郎致仕丁公墓誌銘<lb/>
呉興山水清逺世産第一流人本朝以文學政事風節<lb/>
致髙位稱名臣者磊落相望而髙蹈著聞者自祕書丞<lb/>
朱臨先生始先生皇祐進士以壯齒得謝里居自號少<lb/>
翁逺近慕其節師尊之自是邦人以知足自勵歸不待<lb/>
年者亦踵相躡公其一也公諱安常字權中世家湖州<lb/>
<pb n="KR4d0143_WYG_013-12b"/>
徳清以諱某者為大王父以贈中奉大夫諱某者為王<lb/>
父以中大夫贈光禄大夫諱某者為父而謂少翁外王<lb/>
父也公少有識量强立早成率諸弟游賢闗聲號籍籍<lb/>
光禄公遇恩當上一子公居長而請先其弟崇寕五年<lb/>
果自以經術擢進士第調開徳府法曺參軍年少耳所<lb/>
為已卓越動人劇吏不能骫法弄事閲三年將解秩轉<lb/>
運使許几器其才常表以自佐遷從事郎澤州司户曺<lb/>
亊㑹朝廷營室下河東調大木鉅萬異時役夫斬木太<lb/>
<pb n="KR4d0143_WYG_013-13a"/>
行頻陟險峻手足偶失措輒顛墜崖谷死者不可勝計<lb/>
部使者檄公䕶役且誘以重賞公曰薄人於險而已尸<lb/>
其利非仁也始吾不願仕者正以違已為病今豈戀此<lb/>
幘哉因求謝事郡守丞力挽留之抑其奏踰月不上而<lb/>
志不可奪遂以宣教郎致仕是嵗春秋纔三十八光禄<lb/>
公喜曰而夙慕少翁髙世行今不愧之矣宣和末給事<lb/>
盧公襄守呉興與公有學省同舍之舊每叩門問政已<lb/>
而被詔朝京師且率貴近交章起公因請俱行公笑曰<lb/>
<pb n="KR4d0143_WYG_013-13b"/>
門既杜脱復啟寕不畏北山叢條譏人耶卒不屈中年<lb/>
益厭城市喜菁山巖壑之秀且有葛稚川遺跡乃即其<lb/>
地築草堂環蒔松桂桐竹日倘佯其間未幾金人侵浙<lb/>
右士大夫南奔者無所歸公峙糧掃舍為之主有黄朝<lb/>
隠者素昧平生自金陵輿疾來求寓公為調䕶其疾俄<lb/>
不幸厚禮𦵏之公樂賑人之急概如此兩逢踐阼恩遷<lb/>
奉議承議郎加賜朱衣銀魚積俸錢百餘萬皆置不取<lb/>
紹興十二年九月某甲子公年六十有五終于家以其<lb/>
<pb n="KR4d0143_WYG_013-14a"/>
年十二月某甲子𦵏湖州烏程縣游仙里葛山之原配<lb/>
羊氏父曰奉議郎徽卿封孺人男曰士龍强學有文嘗<lb/>
薦禮部曰士遜士元尚㓜女長適右修職郎江南西路<lb/>
轉運司幹辦公事閻鑾次適右承務郎葛邵次適將仕<lb/>
郎姚端誠孫男女合三人公性嗜書遇警策必手抄而<lb/>
心記與客語纚纚可聽自奉孔薄至可以利衆若聚圖<lb/>
書聘師友一不靳對童賤禮意恂恂與人交無新故悉<lb/>
竭誠悃一話一言洞見肝膈或問死生之理憮然應曰<lb/>
<pb n="KR4d0143_WYG_013-14b"/>
彼怛化者行有不慊於心者也吾委順而已洎且死起<lb/>
居言語如平時家人迎毉及門已逝矣嗚呼豈退居二<lb/>
十七年之功用在是乎彼抵巇射進夜行不止而位髙<lb/>
禄富碌碌與草木俱盡視公所得孰多耶某再仕此邦<lb/>
晚復卜居近郊寔仰公行義且辱薦息女為孫婦方圖<lb/>
與公黄冠野服相從泉石間而公遽不幸悲夫初光禄<lb/>
公以進士起家入總𣙜貨出刺邠光二州有材力撥煩<lb/>
之譽官其子三人公與弟安止弟子雄飛復能挹世科<lb/>
<pb n="KR4d0143_WYG_013-15a"/>
而子姓與賔薦者相屬故今衣冠儒學盛家推丁氏興<lb/>
蓋未艾也銘曰丁公儀儀早謂瑰竒學於古訓弗懈弗<lb/>
隳一世所難獨勇為之一世所願顧謝不窺天相其功<lb/>
開迹宏大以壯為老浩然夙退才雖不施志則云遂媚<lb/>
于林丘優游卒嵗塗轍弗升於天奚懟天卒相之子賢<lb/>
而文圭組赫奕豈必其身<lb/>
　　　承議郎王公墓誌銘<lb/>
公王氏諱登政和二年唱第宸筆賜名因字廷錫其先<lb/>
<pb n="KR4d0143_WYG_013-15b"/>
太原祁人自公五世祖始徙貫婺之金華縣公㓜孤困<lb/>
窮痛自奮激學問既長名通經能文詞逺近學子請業<lb/>
者甚衆再中鄉書一以郡上舍升貢辟雍省復兩預國<lb/>
學薦始擢第調衢州盈川楚州漣水二縣丞改宣教郎<lb/>
知越州諸暨縣秩滿差知潭州湘潭縣會課遷奉議郎<lb/>
逢今天子踐阼恩遷承議郎盈川嘗行令事人有詐為<lb/>
祠部度僧牒鬻於市者公發其姦捕得之格當增秩愀<lb/>
然歎曰寘人重辟而已顓其利仁者為是乎因縱使自<lb/>
<pb n="KR4d0143_WYG_013-16a"/>
言卒用首法減死政和八年秋郡國大水漣口當淮泗<lb/>
下流支川所匯公俟水之未至増築城牒已而水嚙城<lb/>
不沒者三版邑人讙曰微吾丞公吾曺其魚矣公復峙<lb/>
餱糧儲械用旁郡流移至者如歸全活數千計盜劫諸<lb/>
暨温户沈淵家久未得朝廷洎部刺史督捕苛峻前令<lb/>
執錢唐兵與盜同姓名者鞫訊成獄既具且上府會公<lb/>
視事以牘及囚辭氣參聽得其寃狀亟縱出之一府傳<lb/>
疑檄縣再録囚雜治公弗聽明年盜自通於河朔移文<lb/>
<pb n="KR4d0143_WYG_013-16b"/>
至邑聞者始大驚服公之聽斷明多此類也仕歴四邑<lb/>
外嚴中恕砥節礪操不可干以私湘潭官期滿踰年無<lb/>
趨治意方且市丘隴治棺絮若前知死生之數者俄屬<lb/>
疾語家人以去來常理易簀無憾以靖康元年四月某<lb/>
甲子逝年數六十有一大王考某王考某不仕考某贈<lb/>
宣教郎娶大理寺丞陳珫之女封儒人男長曰師醇次<lb/>
曰師心宣義郎監信州汭口排岸季曰師古長季俱嘗<lb/>
升名禮部孫男二人澐演諸孤將以二年三月丙申𦵏<lb/>
<pb n="KR4d0143_WYG_013-17a"/>
公赤松鄉黄枇塢而遣人抵書以銘見屬始某自大司<lb/>
成出領宫祠寓居襄賁因與公父子游見公静退不以<lb/>
榮槁措懐獨進諸子於學甚厲日論説文義以磨礲浸<lb/>
灌之方是時師心始冠已能用經術取上舍第而師醇<lb/>
師古皆軒然有邁徃之韻予固心器之矣其後師心為<lb/>
海州沭陽尉遇京東劇賊數千人浮海來㓂公適就養<lb/>
在邑命引兵邀擊境上馘渠酋數十人降其餘衆一道<lb/>
頼以按堵太上皇帝多之降御筆詔褒諭衆譁説交譽<lb/>
<pb n="KR4d0143_WYG_013-17b"/>
而不知計畫多自公出也嗚呼使公得為世用智畧効<lb/>
見當何如哉銘曰既艱其成始發其榮宜永其享而嗇<lb/>
其齡絃歌兩城位不配能有息俊英亦足除乗吉壤妥<lb/>
靈孝子所營我為之銘以逺徳聲<lb/>
　　　奉議郎致仕周公墓誌銘<lb/>
公諱某字彦霑姓周氏其世序自晉左僕射顗繇安成<lb/>
渡江徙建康至公之髙祖復避五季亂繇建康徙毘陵<lb/>
芳茂山之陽故今為常州晉陵人公幼聰穎後母俞氏<lb/>
<pb n="KR4d0143_WYG_013-18a"/>
撫之均已出故公雖壯長不知復有所生母其兄子彬<lb/>
且死屬其故舊吏部侍郎霍公端友曰吾叔性淳至不<lb/>
知所生杭氏在外也可須其登第語之紹聖四年公以<lb/>
進士解褐調開封府鄢陵尉還里中霍公具以告公聞<lb/>
知感慕誓見母乃出仕即以所賜袍笏束寘承塵上易<lb/>
野服菲屨走逺近村疃物色求之一夕夢雨霽有指冢<lb/>
言曰此君母也詰旦之隔湖訪求有老父告曰我知之<lb/>
死再嵗既𦵏矣引而示之冢時雨初止宛與夢合公慟<lb/>
<pb n="KR4d0143_WYG_013-18b"/>
絶即易棺衾䕶歸具禮改𦵏税三年之服哭泣哀傷踰<lb/>
逮事者當是時同學諸儒共臨祭醊而霍公製文詞極<lb/>
酸楚後十餘年霍公執太史筆復作記叙本末以傳世<lb/>
云免䘮補泗州司法參軍持議平淮南饑多盜大率規<lb/>
微利輕殺人公哀之每當以輕比所全甚衆盜有匿人<lb/>
之車者他日失車家復失牛意前盜執之掠死州將欲<lb/>
以殺不辜坐之公争議請讞從之廷尉果當以不死遷<lb/>
通仕郎台州臨海丞嘗按他訟寓宿僧舍有僧暮夜為<lb/>
<pb n="KR4d0143_WYG_013-19a"/>
訟者以金餉公求橈法公録付郡寘于理秩滿户部辟<lb/>
監萬嵗院石炭塲用薦者改宣徳郎授建昌軍司録事<lb/>
歸數月屬疾請老遂以奉議郎致仕遇郊祀恩賜緋衣<lb/>
銀魚宣和六年十一月癸已終夀六十有二公性莊重<lb/>
而靖黙孝謹質厚篤嗜墳籍三薦始得第以禄不洎因<lb/>
薄其官不復干進既謝事嚴除一室取異書洎黄老浮<lb/>
屠之學手抄節不知寒暑飢渴晝夜如是者蓋十有二<lb/>
年疾猶不置巻嗚呼與夫志在名利而以學為市者殊<lb/>
<pb n="KR4d0143_WYG_013-19b"/>
科矣執前後䘮皆哀臞晚節每輿疾省丘墓著先塋訓<lb/>
誡一編引古今冢墓神靈顯著事數十條以詔子孫有<lb/>
遺藁二十巻曽大父某不仕父某贈朝散大夫繼母俞<lb/>
氏贈宜人所生母贈孺人娶沈氏封孺人子徳先行先<lb/>
以某年某月日𦵏公於某原而見委以銘某於公為同<lb/>
年進士且又喜公之子賢孝有學守不墜世緒因樂為<lb/>
論次竊復觀近時搢紳孝徳感通事迹類公者皆得表<lb/>
顯於朝具載天下耳目而公以位卑夙退事不大白因<lb/>
<pb n="KR4d0143_WYG_013-20a"/>
掇是莭表出之以為公銘其辭曰棘夭夭其峻茂兮莪<lb/>
蓼蓼而愁絶母聖善而昧平生兮將趼吾足而求索后<lb/>
皇命靈氛而降衷兮告以正夢而昭晣皤叟指馬鬛而<lb/>
相示兮痛春暉之永訣仰天泣血而心折兮雖税服其<lb/>
何濟也聊黽勉以出仕兮終守丘隴而卒嵗也蹇年位<lb/>
之甚瘠兮羌校徳而特豐我書姱莭於億年兮閟孝子<lb/>
之幽宫<lb/>
　　　右奉議郎致仕賜緋魚袋魯公墓誌銘<lb/>
<pb n="KR4d0143_WYG_013-20b"/>
宣和七年天子冬祀上帝推恩廷臣提舉福建路市舶<lb/>
魯詹得其父為承事郎致仕嵗中逢淵聖皇帝受内禪<lb/>
恩進封父宣義郎且乞以當得朱衣銀魚改賜詔從之<lb/>
上踐阼覃霑若南郊明堂恩詹為直秘閣福建路轉運<lb/>
判官又累封其父為右奉議郎惟奉議公諱夀寕字景<lb/>
脩秀州海鹽人魯姓自魯滅于芊子孫以國為氏而扶<lb/>
風之魯漢晉代有顯人至横江將軍肅始踰淮居吳之<lb/>
曲阿中徙嘉興𨽻名數海鹽自公父始公家故貧既孤<lb/>
<pb n="KR4d0143_WYG_013-21a"/>
與兄弟共理貲業雍睦聞東南稍温斥所有闢文館延<lb/>
名儒教飭羣子弟巳而長子詹舉進士中某科開迹入<lb/>
仕未幾以才器自見膺被識擢更中外顯曺劇部而公<lb/>
身及享其寵規模智識之逺人士多之公為人外樂易<lb/>
而中方質出處取予常徇義而動恬於世味而奉已刻<lb/>
削中年敕諸子勿復以家政相闗屏居一室食不擊鮮<lb/>
非披佛書則習禪觀精苦如山中頭陀轉識誓必生净<lb/>
土紹興三年詹為樞宻院檢討官取告歸夀其親俄以<lb/>
<pb n="KR4d0143_WYG_013-21b"/>
疾不起人謂公老而哭子且不堪其憂公一慟即知自<lb/>
廣處餘年詧訔二子並特賜第閭里歆艶而公無津津<lb/>
喜色蓋公探道有得視死生榮辱如寒暑旦暮故哀樂<lb/>
不能汨其心如此公生皇祐癸已閲七朝更五百有二<lb/>
十四甲子而步趨視聽不衰顛髪猶黑九年秋七月屬<lb/>
疾丙戌召常徃還僧可觀謂曰吾誦彌陁經無慮二十<lb/>
餘萬他契經數不可紀已面佛自列師其證明吾且逝<lb/>
矣俄召婣族叙訣復呼子孫前教戒各盡其意且曰我<lb/>
<pb n="KR4d0143_WYG_013-22a"/>
聞佛説執持彌陀號七日心不亂决生安養吾雖净業<lb/>
已熟宜遵佛語復顓心七晝夜自是不復飲食語言惟<lb/>
口囁嚅若有所誦越癸已亭午始泊然善逝正七日也<lb/>
曽大父承秀大父延厚父惟辯比三世不仕而徳義有<lb/>
聞娶劉氏贈孺人亦篤奉釋教嘗嬰疾即醫錢塘命千<lb/>
僧禮迦文塔輿疾膜拜俄現毫光赫奕亘天傾城來瞻<lb/>
讃歎希有瀕死亦有善證嗚呼豈夙昔與公同為善知<lb/>
識乎何其縁契之符也子六人長即詹終朝奉大夫次<lb/>
<pb n="KR4d0143_WYG_013-22b"/>
慧静出家為比丘次謩右迪功郎監潭州南嶽廟次譽<lb/>
未仕詧訔皆左迪功郎女一人適進士陸紳及公之存<lb/>
孫男十有三人可度右迪功郎可久可傚右迪功郎新<lb/>
授江州彭澤縣尉可立將仕郎可封右迪功郎湖州徳<lb/>
清縣尉可復可傳可大可輔可觀可宗可受可羣孫女<lb/>
十四人曽孫男女七人公以歿之年十月癸酉窆於縣<lb/>
東武之原與劉孺人偕𦵏謩等清明邁徃力學問自立<lb/>
諸孫復嶷嶷見頭角今推儒學聞家必曰武原魯氏流<lb/>
<pb n="KR4d0143_WYG_013-23a"/>
慶蓋未艾也以某有素猥屬以銘不敢辭銘曰本自無<lb/>
生湛静真常寓形檇李豈曰公鄉本自無滅圓明虛寂<lb/>
藏魄東武豈曰公宅西方妙樂以净為縁净業相應報<lb/>
土現前不歴僧祗得大解脱銘以著之用警來哲<lb/>
</p>
<p>
</p>
  </div>
</body>
</text>
</TEI>
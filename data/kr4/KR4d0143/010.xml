<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻十</head>
    <p>
<pb n="KR4d0143_WYG_010-1a"/>
欽定四庫全書<lb/>
　丹陽集巻十　　　　　宋　葛勝仲　撰<lb/>
　　䟦<lb/>
　　　䟦錢伸仲東坡詩巻<lb/>
東坡賦詩時三十九嵗矣其末云安道令賦有㫖哉伸<lb/>
仲襲藏嵗久庚戌兵冦并與墳籍散後八年始復得之<lb/>
天宫貴重始類六丁之取將神物護持終聞二劒之復<lb/>
合云爾<lb/>
<pb n="KR4d0143_WYG_010-1b"/>
　　　䟦曹職方詩巻<lb/>
故贈職方副郎曹公夢得以經術德誼髙蹈州里工篇<lb/>
什篆𨽻自號松蘿山人景德祥符間隠然名動江左一<lb/>
時名賢尊仰之殁九十五年某為休寜令得其詩一百<lb/>
七十篇讀之句法雋逸既又於諸僧藍見榜額大字筆<lb/>
勢竒偉每想其邁往不羈之氣今觀此詩顧結字遒楷<lb/>
屬辭精深且遇在政者謹甚又知公禮法士也前輩詞<lb/>
藝類不拘一律則世以聲畫臆論人物豈能髣髴徒觀<lb/>
<pb n="KR4d0143_WYG_010-2a"/>
公以逢掖處家巷而州將尊禮之以詩先焉其賢亦可<lb/>
槩見<lb/>
　　　䟦洪慶善所藏東坡書杜詩并判訟牒<lb/>
昔張長史判訟牒筆迹高妙常熟老人猶知日陳牒求<lb/>
判而藏之况東坡跡乎若其勝日暇時𤨏窗棐几取精<lb/>
筆妙墨而書詩史中尤動人句其冝藏弆又非判牒比<lb/>
也<lb/>
　　　䟦褚遂良臨蘭亭帖<lb/>
<pb n="KR4d0143_WYG_010-2b"/>
昭陵嘗恨虞永興死無與論書者魏鄭公曰遂良下筆<lb/>
遒勁甚得逸少體即日令侍書又當時争以逸少書求<lb/>
售真偽莫分獨遂良論所出談者不復敢異是篇河南<lb/>
所臨固冝與永和筆迹亂真也<lb/>
　　　䟦呉子華帖<lb/>
光化天復間唐祚如綴旈此何等時而子華兄弟營求<lb/>
塗轍猶如此其切乃知天下有道而以静退望人士盖<lb/>
未易也<lb/>
<pb n="KR4d0143_WYG_010-3a"/>
　　　䟦洪慶善所藏本朝韓范諸公帖<lb/>
祖朝勲德大臣磊落相望而此數公為之傑身生晚恨<lb/>
不及見之今觀其筆跡如登龍門之坂侍熒煌之座而<lb/>
聞河漢之無極也紹興甲寅十一月已亥謹書時與慶<lb/>
善同寓寳溪<lb/>
　　　䟦蔡君謨帖<lb/>
君謨尺牘作行草諸體皆其妙絶可藏云第一紙是嘉<lb/>
祐五年自泉南赴召至省時道中與章伯鎮耶<lb/>
<pb n="KR4d0143_WYG_010-3b"/>
　　　䟦君謨與唐彦猷論其弟直諫帖<lb/>
參預唐公介居言責日對便殿擊丞相潞公甚力時君<lb/>
謨立螭坳親見之退而稱其風操配古人且以所論不<lb/>
從為不幸公形尺牘而不復畏避時相盖嘉祐至和以<lb/>
前士風質直端亮類如此<lb/>
　　　䟦法照闍黎君謨帖<lb/>
祖姑清源君實與君謨嫓德君謨尺牘抵諸大父無虚<lb/>
月故予家藏其跡甚富今觀法照講師所蓄帖僅二十<lb/>
<pb n="KR4d0143_WYG_010-4a"/>
餘字而㸃曳之工使人尋玩無斁殆所謂百不為多一<lb/>
不為少者耶<lb/>
　　　䟦蔡潮州予大父草書帖<lb/>
古人善書類欲其子似已大令幼時右軍掣其肘輙喜<lb/>
庾家小兒賤家鷄安西每以為言今蔡隠君妙於藳書<lb/>
不以授其子獨課以力學當時水墨積習為無關身名<lb/>
輕重故爾耶<lb/>
　　　䟦魯公與李禺并林文節公與其祖帖<lb/>
<pb n="KR4d0143_WYG_010-4b"/>
三翁還笏里居不在東阡在北陌杖屨時相往来此固<lb/>
世間第一流人扳而與之周旋固冝乃若齒爵相絶而<lb/>
痛折節下士非以一世人物為已任者未或能之<lb/>
　　　䟦河中守章公<hi>援</hi>刺血上表乞父内徙帖<lb/>
唐昭陵用李英公不疑以其不負李宻也用魏鄭公不<lb/>
疑以其不負前宫也故河中守章公嘗以文辭冠天下<lb/>
士其上章徽廟為父求内徙實出身血書之雖極哀切<lb/>
無他枝辭以明父勲德獨曰言寡過而未能論大節而<lb/>
<pb n="KR4d0143_WYG_010-5a"/>
可託又曰頃受先帝知遇最能承以孤忠今䝉陛下存<lb/>
全豈獨忘於大德父之忠績不必累數千言而昭然著<lb/>
見動寤萬乘有餘矣非言語妙天下者能之乎今上饒<lb/>
使君孝誠動天錫以進本既刻之金石以示搢紳後為<lb/>
石室家次藏之以傳無窮忠孝大節萃於一門緜三世<lb/>
見之嗚呼休哉<lb/>
　　　䟦陳去非右丞畫山水<lb/>
觀此筆所謂積雪帶餘暉青峰出山後夕嵐飛鳥還等<lb/>
<pb n="KR4d0143_WYG_010-5b"/>
語如在目中信其詩畫同出於天機也談者謂右丞詩<lb/>
合國風畫山水楊子華之聖信然<lb/>
　　　䟦醉道士圖<lb/>
范長壽何長壽筆法師僧繇並有醉道士圖傳於世自<lb/>
顧陸子華之後人物推博陵為中興此圖信可珍也<lb/>
　　　䟦與可竹<lb/>
造物亭毒之妙此君能發之此君生植之妙與可墨君<lb/>
能發之與可墨君之妙東坡詩文能發之後之人士殆<lb/>
<pb n="KR4d0143_WYG_010-6a"/>
不必措一辭<lb/>
　　　題佛本行經<lb/>
元祐庚午嵗侍先君官此邑丁内艱嘗誦萬壽經藏後<lb/>
二十有八年自大司成出領宫祠寓居再閱大藏七月<lb/>
二十七日終此帙為考光禄妣永嘉夫人追福時先君<lb/>
捐舘十四年矣<lb/>
　　　䟦劉知言黙所書華嚴經<lb/>
近時人士執親喪類書華嚴以追福然予謂滯於名相<lb/>
<pb n="KR4d0143_WYG_010-6b"/>
則雖碎妙高以為筆㪺溟渤以供硯書龍宫之微塵品<lb/>
若海雲千二百嵗之久殆未足以酬㒺極也而况三十<lb/>
九品乎若知法無生滅佛常現前則涉筆之際所欲薦<lb/>
者已應念超脫矣知言既臻道有之妙因觀其所書經<lb/>
偶題<lb/>
　　　䟦道雲刺血書經<lb/>
同郡比丘道雲䕶毘尼精苦募衆誦妙法華經七百萬<lb/>
巻將并其爵里納之清凉藏中又自出身五根衆繕冩<lb/>
<pb n="KR4d0143_WYG_010-7a"/>
此經十過細字僅若蠅頭而㸃曳緜宻類水墨積習至<lb/>
工者紹興乙夘季秋九月三日携一本至寳溪見觀曰<lb/>
將捨廬山之雲居予偶問之曰能仁所說法華子既已<lb/>
書矣不知威音王佛所說二十千萬億偈洎日月浄明<lb/>
德佛所說八百千萬億那由他偈洎日月燈明大通智<lb/>
勝文殊等佛及菩薩所說將何以書豈以父母未生時<lb/>
血書耶願以見觀雲居禪德淵藪也當有知予言者<lb/>
　　　䟦涵山法清師書法華經<lb/>
<pb n="KR4d0143_WYG_010-7b"/>
經云終不以小乘濟度於衆生佛自住大乘又云我本<lb/>
立誓願欲令一切衆生與我等無異此世雄出世之一<lb/>
大事因縁也是經佛最後說闢聲聞辟支歸一乘名不<lb/>
斷佛種故書持者影福無量丹陽居士觀清師所書經<lb/>
隨喜三歎之餘因書<lb/>
　　　䟦周仲嘉發菩提心語後<lb/>
馳千里者始於布武為九仞者始於覆簣為世調御不<lb/>
受後有大事也而始於發無上道心法湧禪師黒衣之<lb/>
<pb n="KR4d0143_WYG_010-8a"/>
龍象而江遺公搢紳之無垢也立訓以垂世而仲嘉能<lb/>
勇行之三嘆之餘因書其後<lb/>
</p>
<p>
</p>
  </div>
</body>
</text>
</TEI>
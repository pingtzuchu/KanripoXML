<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻十四</head>
    <p>
<pb n="KR4d0143_WYG_014-1a"/>
欽定四庫全書<lb/>
　丹陽集巻十四　　　　　宋　葛勝仲　撰<lb/>
　　墓誌銘<lb/>
　　　宣義郎致仕王公墓誌銘<lb/>
公王氏諱繹其先京兆萬年人晉代徙貫四明有諱文<lb/>
序者仕錢氏為奉化令呉越國除從歸朝又徙蘇州今<lb/>
為平江府永冠著姓文序生愈舉進士五對策於廷入<lb/>
官卒贈右金吾衛大將軍於公為曽祖金吾生琚歴廣<lb/>
<pb n="KR4d0143_WYG_014-1b"/>
西淮東二路提㸃刑獄贈左武衛大將軍於公為祖武<lb/>
衛生安仁知沅州軍州事娶長夀縣君丁氏生公公字<lb/>
彦成懋徳自立處家庭孝㳟慈良有愉色之順居鄉黨<lb/>
清正愿慤無擇言之闕該覽羣籍尤邃於易手抄諸儒<lb/>
章句數萬言家貧屢空不營資業客或啟勸輒酬以他<lb/>
語奉身貶約遣諸子受業給其費顧豐泰已而二子棠<lb/>
裳以詞藝顯名相繼拔上舍第効官近境公徃來更就<lb/>
其養在公府簡黙不交人士設棋罫自為勝負置酒鐺<lb/>
<pb n="KR4d0143_WYG_014-2a"/>
自為獻酬容色閒暢人莫窺其際子孫所為有不當其<lb/>
意者不顯鐫斥微示以意僮役或盡嵗無所譴罰性寛<lb/>
如此紹興元年天子合祀天地於明堂時棠知湖州烏<lb/>
程縣裳知秀州海鹽縣丞上章聨封授公宣義郎致仕<lb/>
明年春棠諗於朝乞去位侍養詔除主管西京中嶽廟<lb/>
方是時某為呉興條其政蹟表留以自佐㑹後太守翰<lb/>
林汪公繼以請詔俾還職因取急與裳自海塩迎公至<lb/>
縣治三月某甲子卒於烏程年數七十有二且死語家<lb/>
<pb n="KR4d0143_WYG_014-2b"/>
人曰先賢臨絶有主無神鬼驚忤者吾今政爾不亂與<lb/>
頮畢泊然而逝無遺令一語娶東平安氏郢州防禦推<lb/>
官冲之女贈孺人賢操實克嫓徳前卒子三人棠左承<lb/>
議郎裳左奉議郎鏜㓜未仕孫男女十有二人歿後二<lb/>
十有六日與孺人合𦵏於呉郡天平山之北初公里居<lb/>
專以教子孫後食其禄者十餘年以生受朝封二息並<lb/>
時官浙右兩州賔客豪傑若民吏皆徳公之子争賛善<lb/>
奉觴為夀病則交迎醫歿則致奠醊者相屬故時論推<lb/>
<pb n="KR4d0143_WYG_014-3a"/>
為哀榮焉棠裳學術文辭秀出流輩所交惟賢所涖號<lb/>
治執䘮哀臞於送終無所不盡與余游俱習乃見屬以<lb/>
銘銘曰性介而通徳清而容嗜學劬躬不諱其窮有子<lb/>
俱逢禄釡有饛禋祀合宫名聞帝聰肇享爵封命服惟<lb/>
𠂻眉夀令終祖考其從後礽顯融且侯且公其柏其樅<lb/>
過者必恭<lb/>
　　　文林郎姜公墓誌銘<lb/>
姜姓本出天水太公望封營丘後世為田和所滅子孫<lb/>
<pb n="KR4d0143_WYG_014-3b"/>
散徙而天水之姜曰肱曰維顯名史氏至恪公輔相唐<lb/>
髙宗徳宗益號冠姓君其裔也諱周臣字仁輔世居睦<lb/>
州建徳莫知其始徙曽祖考及祖考延徳考逸皆不仕<lb/>
君少孤母李夫人訓使學專精自厲已而文詞經術隠<lb/>
然稱諸儒中元豐八年進士第調温州永嘉江寕徳化<lb/>
二縣尉部索夙盜囊橐過抵悉知之相戒毋得覘君境<lb/>
人頼以安遷衢州録事參軍聽獄明審每甲乙參凖以<lb/>
鉤取事情不强以楚掠文致其罪故獄無頗纇竟案有<lb/>
<pb n="KR4d0143_WYG_014-4a"/>
可矜輒為奏讞所全宥甚衆在勢者材之辟監洪州豐<lb/>
城市易務滿嵗會省官罷改明州象山縣丞逢受寶恩<lb/>
遷文林郎數行令事為政簡易人便安之未滿秩復㑹<lb/>
省官罷君性温良謙退居官不以武健干名所至稱長<lb/>
者隠約自守禄賜縁手匱竭不營歸貲鬻舊業幾盡識<lb/>
者清之暇日以所謂梵書者自娯進官淹晚聊不嬰意<lb/>
校吏考十一不絓銖髪過差竟以州縣職沒其身悲夫<lb/>
配南郡張氏子三人男師孟嘗貢禮部師仲第進士將<lb/>
<pb n="KR4d0143_WYG_014-4b"/>
仕郎師季舉進士女長歸同郡陳夷簡次歸開封何至<lb/>
徳一尚處孫男一人某令休寕與師仲為僚喜其齒少<lb/>
自立於載籍博涉精記誦説數千百載事如目擊既又<lb/>
聞兩昆弟皆嶄然見頭角意其門户且興亡幾何君來<lb/>
過師仲見君以徳善自晦粥粥若不能言固知流澤有<lb/>
在也政和元年二月壬戌終於休寕子舍夀五十七諸<lb/>
孤奉䘮歸卜十月已酉窆建徳鄉平碧之原走書泣請<lb/>
曰先人行治微夫子銘且湮没義不得辭銘曰有所激<lb/>
<pb n="KR4d0143_WYG_014-5a"/>
以昌其氣惟學之嗜故壯而仕無所麗以直其躬惟義<lb/>
之從故老而窮祚徳自天嶷嶷三子慶充門閭君其不<lb/>
死<lb/>
　　　著作佐郎陶公墓誌銘<lb/>
晉著作佐郎陶淵明之後十六世有孫曰直夫字次汲<lb/>
仍居潯陽仕宋亦佐著作大觀三年年四十七二月庚<lb/>
寅以疾卒官陶氏本鄱陽人呉平徙廬江之潯陽有名<lb/>
丹者為呉揚武將軍是生晉荆州刺史長安郡公侃於<lb/>
<pb n="KR4d0143_WYG_014-5b"/>
淵明為曽祖而公之曽祖鑑為左監門衛大將軍祖稷<lb/>
大理寺丞父舜咨第進士終宣徳郎公嗣舉進士中第<lb/>
調建昌軍司户參軍官有殊政㑹詔諉諸道察良吏江<lb/>
西使者以公應令遷雄州防禦推官知亳州録事參軍<lb/>
改教授懐州談經授業切磋懇至自逺著録者甚衆遭<lb/>
外艱去職學徒恨不得卒所聞泣餞者踵相逮也服除<lb/>
又教授徐州時三舍賔興法始頒方郡衆未曉習公能<lb/>
推廣徳意區别科指行之不少盭傍郡取則焉明年集<lb/>
<pb n="KR4d0143_WYG_014-6a"/>
貢士試京師徐土人士卒占異等遷太學正改宣徳郎<lb/>
提舉梓州路學事召對詢勞移晷先是蜀部學廪不繼<lb/>
公至則披圖考籍録乾沒吏一人寘之理籠利源以豐<lb/>
嵗入窒姦隙以裁日用養士之費始羡遷監察御史入<lb/>
祕書省為著作佐郎逢受寳恩轉奉議郎公生質秀頴<lb/>
不凡綜練經學廣窺衆善專精或積嵗不踰閾元豐中<lb/>
補太學弟子員年少耳然志尚風㫖魁然出老先生右<lb/>
一時賢雋皆慕與之交七年秋充貢賦居第一海内誦<lb/>
<pb n="KR4d0143_WYG_014-6b"/>
其文辭及為吏砥節首公敕身自約惴惴惟恐過差氣<lb/>
貌嚴正雖燕不堕處交朋間無擇言之闕居䘮舉動遵<lb/>
禮紀而毁慽獨過制事寡嫂甚於兄之存字其孤不啻<lb/>
已子有文數百篇初宣徳府君不喜吏職浮沉筦庫數<lb/>
年亟謝事歸家巷故公亦濡迹埋光不及擢序而族昆<lb/>
節夫以儒學將畧致位侍從屢殿大邦終龍圖閣學士<lb/>
正奉大夫胄閥益顯矣公娶張氏亦同志趣後公二年<lb/>
卒男曰忻女一人皆㓜能舉公及公妻之䘮以政和元<lb/>
<pb n="KR4d0143_WYG_014-7a"/>
年二月壬寅合𦵏於江州徳化縣先生鄉之原且求予<lb/>
銘以識𦵏者尚書司封員外郎悦龍圖閣公子也銘曰<lb/>
潯陽之城柴桑之里靖節之家有賢孫子不慕榮利閑<lb/>
静少言官止著作以屈為伸其尚類也視此刻文<lb/>
　　　江隂胡君墓誌銘<lb/>
君諱哲字明叔常州江隂人少為諸生力學問嘗試于<lb/>
鄉又嘗試廣文館不售即謝去隠居唘山之陽泛觀典<lb/>
籍以求志二親春秋髙念所以娯其意者乃築圃結亭<lb/>
<pb n="KR4d0143_WYG_014-7b"/>
藝木芍藥千本服老萊衣日侍杖屨容與其間州里稱<lb/>
其孝後益喜交賢士賔至如歸修具甚設資業為替弗<lb/>
計也性勁正而曠逹聞人不善必面折之緩急叩門者<lb/>
不以有無為解一時巨公名徳多從之周旋因得其筆<lb/>
牘藏之甚富常語人曰吾窮於世老矣然於古人知慕<lb/>
醉吟先生於今人獲從東坡公樂飲於西湖之上竊自<lb/>
幸也晚節刻意宗乗聞道於大通禪師得死生之理宣<lb/>
和七年十月庚子寢疾革誦般若心經數過留偈四句<lb/>
<pb n="KR4d0143_WYG_014-8a"/>
有形遷性不動之語泊然而逝享年七十大父忻父惟<lb/>
恭不仕男二人端彦端文君夙以翰墨畦徑親指教故<lb/>
其文皆曄然可觀端彦再貢禮部人謂以經術文詞策<lb/>
名致顯位不在其身而在其子均也一女未嫁孫男四<lb/>
人千里千能餘未名君以十二月某甲子𦵏於縣之昭<lb/>
聞鄉祈仙里之原而見屬以銘銘曰奔名而夸毗瘠義<lb/>
而豐貲虛生而懵道心之㣲欻與世其長辭以君之清<lb/>
操逹識而視之吁其可悲<lb/>
<pb n="KR4d0143_WYG_014-8b"/>
　　　江隂趙君墓誌銘<lb/>
常州江隂趙君諱越字彦中資夷淡而趣髙明少喜視<lb/>
書上論千載人以筆端涇渭之補太學弟子員卒學師<lb/>
友交譽不幸踵丁三母憂積十餘年不獲于試無階自<lb/>
奮崇寕中朝廷大興三舍法羅天下英俊君春秋髙矣<lb/>
猶率子弟鼓笥趨鄉校在勢者欲以八行薦之君以宿<lb/>
儒尚多辭焉已而子弟相繼貢辟雍省識者知其訓飭<lb/>
自君出也家世饒貲曽大父某不仕父某與其弟秉義<lb/>
<pb n="KR4d0143_WYG_014-9a"/>
郎汝弼同籍五十年身任勤劇而縱其弟結交當世名<lb/>
公偉人雝睦聞東南故君生而漸濡孝友之訓洎專家<lb/>
政於生業厚薄贏耗一不以嬰意亦不取以自封靡至<lb/>
人以緩急叩門未嘗有已怨族女若甥貧無齎送皆為<lb/>
具奩橐擇夫嫁之同産妺既嫁貧不能以自存則并其<lb/>
夫與子養於家百須皆滿其意雖久弗厭也宗黨稱貸<lb/>
五十萬輒折劵不復索君以財發其義大率類此故生<lb/>
業寖薄而鄉閭稱長者初娶張氏朝散郎通判信州贈<lb/>
<pb n="KR4d0143_WYG_014-9b"/>
光禄大夫諱磐之女十有七而歸婦徳如老成人閫内無<lb/>
退言繼室郭氏朝奉大夫諱附之女賢有操行今宜其<lb/>
家初光禄公見君文竒之妻以長女及觀文殿學士東<lb/>
平吕公帥餘杭君以文贄一見器許復以甥女郭氏歸<lb/>
焉禮部侍郎張公漴光禄仲子也與君少俱學且嘗娶<lb/>
君之妹以其所著易説十巻上釋經局莆田蔡公讀而<lb/>
竒之以某年某月某甲子卒於家夀五十六有詩文數<lb/>
百篇以自名其窮頓挫踔厲可喜男廷幹以某年某月<lb/>
<pb n="KR4d0143_WYG_014-10a"/>
某甲子遷張氏之窆合𦵏君於縣由里山之原四女長<lb/>
適奉議郎江陵府江陵縣丞馬毅次適迪功郎章之邵<lb/>
次適從政郎廣徳軍曺掾程元弼一尚㓜孫二人曰祐<lb/>
曰祐廷幹躬孝踐行每以君不朽計為孜孜故君𦵏既<lb/>
久而幽刻不輕屬人以某與君皆光禄公婿相習乃謁<lb/>
銘焉銘曰為善而貽令名不必禄爵始榮其親也種徳<lb/>
而燾餘慶不必顯貴在其身也以財市義家雖瘠而徳<lb/>
不貧也夷考行事而昭之其與古賢者鄰也<lb/>
<pb n="KR4d0143_WYG_014-10b"/>
　　　中奉大夫葛公墓誌銘<lb/>
昔漢文帝延見近臣必求天下長者而寘諸位其近臣<lb/>
進對間亦問曰某何如人某何如人上曰長者皆一時<lb/>
隆貴人也以故風俗醇厚中外又安號稱大治後世鋭<lb/>
於功利右材左徳篤厚君子不以武健愉快者徃徃不<lb/>
究於用如公者多矣可勝恨哉公諱師望字興周江隂<lb/>
軍人少孤貧自力學問舉進士兩薦開封紹聖元年中<lb/>
第調亳州衛真縣主簿遷平定令知廣徳呉二縣監在<lb/>
<pb n="KR4d0143_WYG_014-11a"/>
京南炭塲通判筠汀揚曺四州主管南京敦宗院提舉<lb/>
鴻慶宫太平觀仕四十年以長者著名字官自宣徳郎<lb/>
十遷為中奉大夫孫傑察訪淮南挾御香至衛真朝謁<lb/>
太清宫詢老君殿立侍二像為誰或對以唐明皇文宗<lb/>
公曰開元中明皇幸亳太子亨扈行今像乃明皇肅宗<lb/>
非文宗也傑以其多識器之治平定有風迹任刺舉者<lb/>
交薦諸朝遂改秩在廣徳尉得盜希賞文致其罪抵死<lb/>
公察其寃從末減䝉活者數人邑子以輿梁壊請輸財<lb/>
<pb n="KR4d0143_WYG_014-11b"/>
於官治新之梁成而羡數百緡郡守檄取以佐公帑公<lb/>
謝不與悉還之民無幾何州縣在事類以貪墨被訴部<lb/>
使者臨按之獨公在政㢘白乃歎曰廣徳清操豈不能律<lb/>
汙吏哉髙安民喜嚚訟公能陪輔其長使郡中清汀州<lb/>
元夕張燈郡學生數人與寺僧競因敗其燈累百計二<lb/>
千石怒且笞辱之公從容開説謂人固有跅弛而工文<lb/>
業者奈何以一眚廢衆士守不聽一日攝事悉放出之<lb/>
後拔第顯擢者踵相躡時賊擾東南人士北渡維揚者<lb/>
<pb n="KR4d0143_WYG_014-12a"/>
日數十艘州牧貴人不敢干以私則惟公之求公為奔<lb/>
走勞來供其百須一不闕賔至如歸而交徳焉在興仁<lb/>
遇宦者出括民田勢焰薫灼凡不曲意阿附者必罹中<lb/>
傷坐是賜罷而晏然未嘗闗懐也公性沉静而夷曠燕<lb/>
居如齋雖盛暑對家人必整冠履至為吏一以矜慈麗<lb/>
大罪者必求生麗小罪者每從恕雖自隠其徳而所至<lb/>
民親愛之去則遮道而戀慕夙知禍福皆前定故自安<lb/>
分義不肻行險以倖遇合官桐川日嘗夢謁靈濟廟神<lb/>
<pb n="KR4d0143_WYG_014-12b"/>
告以冥數曰後日官至中奉時始通朝籍卒如其言初<lb/>
公令平定時丞相唐公恪董漕事行部至邑見廷無逋<lb/>
事民無退言語人曰使吾部令皆若是復何憂乎自是<lb/>
深知公後佐丞相徐公處仁于淮南事有異見輙抗顔<lb/>
争辯徐公不以為忤更賢之靖康中二公相繼登鼎軸<lb/>
推轂故吏屬甚衆而公未嘗曵裾奏記於其門免絶課<lb/>
當進官一等逢赦當賜三品服皆匿不自言曽祖惟安<lb/>
祖中敏不仕父錫累贈太中大夫母李氏贈碩人妻先<lb/>
<pb n="KR4d0143_WYG_014-13a"/>
令人閭丘氏今令人衛氏男曰禔右迪功郎洺州永平<lb/>
丞曰祺右從事郎常州晉陵尉女長適進士趙格次適<lb/>
左正言陸震次適駕部員外郎洪興祖孫男三人昭登<lb/>
仕郎二未名孫女二人紹興二年公感疾不知人閲數<lb/>
刻復蘇書韻語二十八字有一生方便過人之語且為<lb/>
先令以授諸子五月甲子日終神明不亂於死生之變<lb/>
春秋八十明年八月丙申𦵏于鳯戈鄉之丁陸原諸孤<lb/>
以某謂公為兄實熟其行治來請為銘乃泣而銘之曰<lb/>
<pb n="KR4d0143_WYG_014-13b"/>
葛氏江隂世為聞家肫肫中奉嗣徳振華以學策名葆<lb/>
和安雅稽其行治終始長者弗競弗夸城府坦夷至徳<lb/>
感神神實相之告之冥符桐川之廟爵第四品卒如所<lb/>
告位止州佐所畀者年天祚吉履簮紱綿延鳳戈之藏<lb/>
卜云其吉銘以昭之兹謂不沒<lb/>
　　　葛君墓誌銘<lb/>
紹興元年冬十月某解秩呉興郡居景山族子開真自<lb/>
江隂來拜且泣曰先人不幸以七月丙辰終方病殆時<lb/>
<pb n="KR4d0143_WYG_014-14a"/>
忍死言𦵏必於青暘亡母之兆銘以屬叔父開真不孝<lb/>
既以其月辛酉𦵏矣銘敢以治命請予亦泣曰小子忍<lb/>
銘吾兄耶明年二月書來速銘則為論次而銘之江隂<lb/>
葛氏其先避亂自廣陵徙居簮紱相承百餘年世有名<lb/>
徳其晦迹不仕者亦皆恂恂謹飭以操行自將君諱權<lb/>
字執中江隂葛氏子也曽大父惟明大父定父淳俱不<lb/>
仕大父贈官至朝散大夫君少涉學嘗事科選已而謝<lb/>
去專營資業以奉親養生送終無悖禮姻族緩急輒賙<lb/>
<pb n="KR4d0143_WYG_014-14b"/>
貸之空無者每折其劵生而篤厚老而康强且死神爽<lb/>
不亂春秋七十有二娶康氏子二人曰開真去病女四<lb/>
人皆有從孫男女二人初大父女兄歸樞宻直學士蔡<lb/>
公君謨君珍其筆迹儲之甚富復能記其詩文行事故<lb/>
一時賢士喜從之游嘗見語曰吾欲築第面恵山以居<lb/>
而隂陽家之説拘忌數年吾老矣不能待也因趣鳩工<lb/>
時方域休咎一不問卒成華屋遂燕處之適談者多其<lb/>
曠逹云銘曰天賦之徳復與之齡體魄措此惟以永寕<lb/>
<pb n="KR4d0143_WYG_014-15a"/>
　　　張太安人王氏墓誌銘<lb/>
贈通直郎晉陵張公諱某之室太安人太原王氏其先<lb/>
自幽州徙家山陽祖某千牛衛將軍父某左班殿直太<lb/>
安人端靖而敏悟畧渉傳記言動不妄十有七而歸七<lb/>
十有九而老八十有九而終少壯為賢婦晚為夀母其<lb/>
宜張氏凡七十有二年維張氏在東南推衣冠顯姓仕<lb/>
有並時至九卿者號東西卿家太安人始歸克嫓其夫<lb/>
之徳事姑欽愛兼至凡尊嫜行若姻戚媪御咸慶其姑<lb/>
<pb n="KR4d0143_WYG_014-15b"/>
得孝婦洎專家政幹理有條序菲於自奉而所識窮乏<lb/>
悉賑之晚増築室廬若知其後且大者篤老精悍無疾<lb/>
日紬佛書求死生之理比易簀無一語亂敕家人掖坐<lb/>
而絶實宣和七年七月乙未也子七人宰為奉議郎陜<lb/>
州司録寅再貢禮部宏舉進士有名宦從事郎信州刑<lb/>
曺事宇宣教郎守奉議郎監察御史實數占成均異等<lb/>
女三人適進士潘民用曹謖蔣軺孫男十有五人美成<lb/>
康成徳成信成師成友成士成餘未名孫女三人初太<lb/>
<pb n="KR4d0143_WYG_014-16a"/>
安人子衆而貧窶無貲未嘗以嬰慮盡使努力為諸生<lb/>
以舊所憶衆書手抄教督夜分猶課厲衆子嚴憚若師<lb/>
既久居益貧或勸其變業征利者苐笑不應無幾何子<lb/>
皆明習經學軒然著名字監察公繇州里首送擢第又<lb/>
舉詞學兼茂科中之大觀初三子復同榜以上舍入仕<lb/>
州將表其閭曰椿桂太安人御安輿從子之官轍環數<lb/>
郡夫婦華髪同享擊鮮柔滑之奉逆送者道相屬也以<lb/>
子恩封孺人又進今封最後見其子自御史府章求郡<lb/>
<pb n="KR4d0143_WYG_014-16b"/>
以養於是有識雜然譽歎以謂微此子不能寵其母凡<lb/>
州閭稱徳善之報及母子之徳以為可願必指太安人<lb/>
之家云太安人卜𦵏得歿之年十二月庚申其兆在武<lb/>
進縣南鄉千墩村而見屬以銘某謂諺有之學家多士<lb/>
大夫為學之利太安人所不及見者蓋未憗也因論次<lb/>
其行事而繫以銘曰其屯弗戚其求弗棘其勤弗易其<lb/>
報弗忒其亨弗瘠其銘弗泐<lb/>
　　　樊宜人蔡氏墓誌銘<lb/>
<pb n="KR4d0143_WYG_014-17a"/>
紹興五年春右朝散大夫主管台州崇道觀樊滋徳淵<lb/>
訪余於呉興曰吾妻宜人蔡氏不幸以去年七月終願<lb/>
得子銘以識𦵏且曰宜人曽大父諱仲謀官至太中大<lb/>
夫生左朝奉大夫元康元康生沅州軍事判官邦直宜<lb/>
人其季女也唯樊蔡氏並為衢州西安之望族夙通婚<lb/>
姻宜人始垂髫柔明秀警吾父金紫公吾母文安郡夫<lb/>
人愛之求為吾婦凡與之齊者若干年尊嫜曰是善事<lb/>
我娣姒曰是善輯我媪御依其仁族黨稱其睦而吾以<lb/>
<pb n="KR4d0143_WYG_014-17b"/>
為有閨閫之助也始吾既𦵏二尊於塔山卒䘮躊躇不<lb/>
忍去而從仕宜人啟曰薦香火而䕶樵牧宜有佛廟衆<lb/>
財不可私取以為悦盍以已力營之因斥賣其装不留<lb/>
一簮而築室一區延僧主之後劇賊起新安姦人所在<lb/>
嘯聚衣冠墟墓類遭發而吾二塋獨無恙吾嘗里居謀<lb/>
所以賙宗族之窶貧者吾妻曰所朌么麽彼且縁手而<lb/>
盡曷若營不匱之利於是裂慶牆鄉之别業為義産且<lb/>
以戚䟱定多少之差嵗給之而人頼以炊者衆焉吾鄉<lb/>
<pb n="KR4d0143_WYG_014-18a"/>
涉步數郡徃來之湊故有浮桁袤數十丈㑹為水敗行<lb/>
者病涉吾妻不資於衆垂槖而新之宣城饑米斗錢二<lb/>
千吾適佐郡吾妻勸吾盡出田禄賑之日為饘粥食餓<lb/>
者南陵饑甚則市他米諉邑令増給自是大姓争發廩<lb/>
而䝉活者不勝計宜人勇於仁類如此奉釋氏至䖍卒<lb/>
之前六十日夢人告以絶羶葷後當坐去及易簀神爽<lb/>
不亂召子若婦訓勅諄諄俄結印坐逝夀五十有五累<lb/>
封宜人男三人國輝右迪功郎江州録事參軍國均國<lb/>
<pb n="KR4d0143_WYG_014-18b"/>
寳皆進士女適右承直郎監潭州南嶽廟葛立方孫男<lb/>
女合十二人以紹興某年某月甲子𦵏某鄉之原立方<lb/>
余冢息也因稔知宜人之賢行且崇道君仕以才奮厯<lb/>
職中外勞烈有聞而居鄉見謂修潔必有相之者又其<lb/>
言信而可復乃序而銘之金紫公諱某仕至某官金紫<lb/>
光禄大夫其贈也文安郡夫人姓某氏銘曰孌彼淑哲<lb/>
來嬪聞家令徳是茂靖專柔嘉以財易仁懦者驚嗟帝<lb/>
錫顯號每恩輒加錦韜象軸書賛之華胡徳之豐而夀<lb/>
<pb n="KR4d0143_WYG_014-19a"/>
不遐將燾厥後隂施豈差我銘幽宫惟信匪誇<lb/>
　　　徐太令人葛氏墓誌銘<lb/>
太令人常州江隂葛氏贈吏部尚書諱某之孫承議郎<lb/>
贈太中大夫諱某之女葛氏族大且顯凡女子許字必<lb/>
求天下名士令人年既笄辯慧婉嫕太中與其兄工部<lb/>
尚書某皆愛竒之為訪佳對而金陵徐君安道受經舒<lb/>
王以才識為髙第中治平某年進士甲科隠然有雋傑<lb/>
之稱遂以歸之其後入御史府為監察入中䑓為郎奉<lb/>
<pb n="KR4d0143_WYG_014-19b"/>
使諸道風節端亮名譽尊顯卒官中大夫京西轉運副<lb/>
使令人閫助為多中大夫求所生戴氏十年始得既歸性<lb/>
髙嚴令人奉養如嫡刺測微㫖無銖髪忤戾撫姒婦之<lb/>
孤踰已子單複之服製必先之逮其長為謀家室垂槖<lb/>
不吝嵗時享徐氏祖考不以饌羞委僮侍遇父母尊親<lb/>
之黨恩意均一從夫若子宦四方中外宗姻靡日不嬰<lb/>
念服衰至小功緦聞訃皆摧慟以䘮禮自律逢諱日蔬<lb/>
食閲經以資其福盡齒不懈太中所嗜蕷栗之屬輒不<lb/>
<pb n="KR4d0143_WYG_014-20a"/>
忍食宦遊舊境復經歴未嘗不涕泗也性淑靈而篤孝<lb/>
尤加人以夫恩封永昌縣君以子恩封普寕縣太君再<lb/>
封太令人政和七年八月壬申終于京師夀七十有三<lb/>
崇信釋氏日課其書且奉其齋戒屬纊不亂呼子與婦<lb/>
執其手曰吾訣矣泊然而瞑子六人男永朝請郎行太<lb/>
常寺主簿奕通仕郎知衛州新鄉縣前卒女長適承事<lb/>
郎常州江隂令李孝逺次早卒次適通直郎武學博士<lb/>
朱天錫次適宣教郎知平江府長洲縣陸棠孫男二人<lb/>
<pb n="KR4d0143_WYG_014-20b"/>
女一人永以學行知名薦踐師儒之選自中大夫即世令<lb/>
人食其禄者十九年晚節寢病緜劇視絮縻藥至夜不<lb/>
解帯人士稱之卜𦵏得令人卒之年某月甲子祔中大夫<lb/>
之封在江寕府上元縣莫府山以某於令人為兄子且<lb/>
先君通奉與之相友愛見屬以銘因泣銘曰性篤孝士<lb/>
所難乾其身行之安嫓其良訓厥嗣詔三封夀六紀源<lb/>
有衍報必豐在後人不于躬莫府原龜墨食千萬年安<lb/>
且吉<lb/>
<pb n="KR4d0143_WYG_014-21a"/>
　　　妻碩人張氏墓誌銘<lb/>
宣和四年五月乙丑碩人張氏歿於汝州公府時某領<lb/>
郡以妻亡諗於朝求移守呉興詔許之六月䕶䘮歸常<lb/>
州留二息奉柩而趨治既卜𦵏得地於江隂縣由里山<lb/>
之原復諗於朝取急以視窆詔又許之遂以五年四月<lb/>
已酉襄事叙其行事而泣銘之曰碩人世籍常州宜興<lb/>
諱濩字靖姜朝散郎贈通議大夫諱磐太碩人姚氏之<lb/>
女宜興之張世以儒學顯而姚氏在金壇為舊門碩人<lb/>
<pb n="KR4d0143_WYG_014-21b"/>
於女憲婦順耳目擩染不習以能元祐中通議公為漣<lb/>
水軍我先人開府儀同三司府君佐之同寮且同郡復<lb/>
聞其女賢為某授室既歸不逮事皇姑温國夫人事先<lb/>
人盡孝衣服食飲親在視寒煖早晏之節愈久滋益恭<lb/>
於財痛自節縮而儲積其餘以供公上銖髪不自蓄初<lb/>
叔季二媦未行先人念擇對之不易碩人請以女妹歸<lb/>
以兄二姓交信之遂與禮部侍郎今知徐州張公合好<lb/>
後三年季妹許嫁今丞相王公時碩人從予官太學先<lb/>
<pb n="KR4d0143_WYG_014-22a"/>
人敕使歸董蠶織縫紉之事既訖嘉禮先人喜津津謂<lb/>
某曰尚平之累已畢若釋重負而婦助我居多嵗中迎<lb/>
養後如京師㑹先人棄諸孤碩人送終廞飾盡禮持䘮<lb/>
踊躃如制於時二兄俱未卜繼室幼稚滿前無衣家徒<lb/>
四壁立碩人裒掇纎細均已子保視以濟于艱難其後<lb/>
某比預廷選二兄俱宦輦轂下闔門數百指共室同㸑<lb/>
而姻戚並時顯仕嵗時燕集軒騎填里門碩人雖處介<lb/>
婦而調娯承順曲致恩意中外無怨訾一辭祀葛氏之<lb/>
<pb n="KR4d0143_WYG_014-22b"/>
祖考饌非手調芼弗進也喜浮屠學日誦其語食不擊<lb/>
鮮奉觀世音尤力課所謂大悲咒者數以萬億計嘗得<lb/>
寒疾濵死觀世音現白衣瓔珞像升卧榻以楊枝荆芥<lb/>
祓其體尋汗浹頓愈人士紀以詩文者甚衆在臨汝力<lb/>
疾朝中嶽既還一夕神識去體家人環泣諸子若妾媵<lb/>
各剔股燬臂灼頂以禱觀世音像復現光相滿室黎明<lb/>
驟蘇安全四十一日始不幸轉識不亂談者謂累善之<lb/>
報云初封同安縣君進封宜人恭人後遇恩及擬封兩<lb/>
<pb n="KR4d0143_WYG_014-23a"/>
封碩人前後訓詞皆稱其賢操春秋四十有九男立方<lb/>
從事郎國子監書庫官立中迪功郎河北鹽香勾當公<lb/>
事立器國子生前卒立卓尚幼女長適文林郎越州州<lb/>
學教授許暘前卒次適承務郎登聞鼔院劉封一未嫁<lb/>
孫三人碩人祥順祗修善區處事於書通大致持身玉<lb/>
霜始予未第閨房百須一不相闗既仕數以戇直賈禍<lb/>
流離落漠而碩人能以義命相譬曉嗚呼繼自今無相<lb/>
我者矣悲夫銘曰委禽兮結褵嬪予三十年兮家室之<lb/>
<pb n="KR4d0143_WYG_014-23b"/>
宜我辜于天兮奪其所與齊年不配徳兮夢人授之以<lb/>
蓍生於建平而歿於臨汝兮藏於大江之湄幽穸之詩<lb/>
不以諉人兮聊寫情而含悲<lb/>
</p>
<p>
</p>
  </div>
</body>
</text>
</TEI>
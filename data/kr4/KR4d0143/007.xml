<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻七</head>
    <p>
<pb n="KR4d0143_WYG_007-1a"/>
欽定四庫全書<lb/>
　丹陽集巻七　　　　　　宋葛勝仲　撰<lb/>
　　論<lb/>
　　　孝論<lb/>
分之所賦有貴賤而孝亦有等差性之所造有淺深而<lb/>
孝亦有大小孔子以天子諸侯卿大夫士庶人之孝列<lb/>
為五等著之於經此所謂分有貴賤而孝亦有等差也<lb/>
若夫性之所造有淺深而孝亦有大小自論語觀之可<lb/>
<pb n="KR4d0143_WYG_007-1b"/>
得而言矣夫孝天之經地之義在人雖為不學之良能<lb/>
不慮之良知然擴充於心効見於事豈能無辨是故賢<lb/>
人之孝則異衆人矣聖人之孝則異賢人矣承顔順志<lb/>
而禮無違於事死孟懿子未必能知此也舉足不敢㤀<lb/>
父母故非禮勿動出言不敢忘父母故非禮勿言疾病<lb/>
之外不當貽親之憂孟武伯未必能知此也盡敬孝之<lb/>
道而不以養口體為貴子游未必能知此也盡愛孝之<lb/>
道而不以有酒食為先子夏未必能知此也有父兄在<lb/>
<pb n="KR4d0143_WYG_007-2a"/>
聞不可遽行子路未必能知此也一朝之忿忘其身以<lb/>
及其親樊遲未必能戒此也是數子者性之所造尚淺<lb/>
故猶待聖人諄諄以誨之若夫賢人之孝則進乎此矣<lb/>
徳行素修名譽素著交㳺稱之朋友信之人雖欲間於<lb/>
父母昆弟之言而不得也若閔子騫者能之父母全而<lb/>
生之子全而歸之身體髪膚不敢毁傷不以且死為憂而<lb/>
以得免手足之傷為幸若曾子者能之是二子所謂賢人<lb/>
之孝者也若夫聖人之孝則大矣逹而在上者莫如禹<lb/>
<pb n="KR4d0143_WYG_007-2b"/>
窮而在下者莫如孔子有四海之奉而禮自貶於一身<lb/>
以一身之㣲而化可孚於四海是二人者豈賢人所能<lb/>
及哉人之情飲食欲厚也禹則菲飲食以自奉而致孝<lb/>
乎鬼神衣服欲美也禹則惡衣服而致美乎黻冕謂不<lb/>
如是則不足為民主也此所謂有四海之奉而禮自貶<lb/>
於一身者也入則事父兄而孝悌之化移於闕里其自<lb/>
處則曰孝乎惟孝友於兄弟施於有政是亦為政奚其<lb/>
為為政可謂以一身之㣲而化孚於四海者也記曰小<lb/>
<pb n="KR4d0143_WYG_007-3a"/>
孝用力中孝用勞大孝不匱其是之謂歟語載孔子論<lb/>
孝者凡十有四因論其小大淺深之序如此<lb/>
　　　學論<lb/>
孔子以天縱之聖兆於變化而木鐸一世凡道之妙皆<lb/>
不勉而中豈待學哉其自稱蓋嘗曰黙而識之則道不<lb/>
待於言傳一以貫之則道不渉於多見然論語之書載<lb/>
其好學特詳者何也蓋聖人之言所以為中人法聖人<lb/>
恐天下後世以已為將聖不可跂及而遂惰于學也故<lb/>
<pb n="KR4d0143_WYG_007-3b"/>
為説曰我非生而知之者好古敏以求之者也蓋學而<lb/>
加以敏求則就效速矣又曰若聖與仁則吾豈敢抑為<lb/>
之不厭可謂云爾已矣蓋學而持之以不厭則用心剛<lb/>
矣以世之學常失於躐等故為之説曰吾十有五而志<lb/>
於學三十而立示進道當漸也以人之患每失於自墮<lb/>
故又為之説曰吾嘗終日不食終夜不寝以思無益不<lb/>
如學也示入道當以誠也文武之道賢者識其大則固<lb/>
可宗不賢者識其小則亦未易棄故子貢曰夫子焉不<lb/>
<pb n="KR4d0143_WYG_007-4a"/>
學而亦何常師之有示求道當以廣也所造者深則不可<lb/>
以一指名所成者大則不可以一言蔽故逹巷黨人曰<lb/>
大哉孔子博學而無所成名示體道當以全也以生知<lb/>
之聖猶彊學如此况中人乎聖人所以為天下後世計<lb/>
者深矣故勸學者之説載於語者凢三十有六而不為<lb/>
複也其曰學而時習之則亦貴漸之意其曰學如不及<lb/>
猶恐失之則亦貴誠之意其曰就有道而正焉可謂好<lb/>
學則亦貴廣之意其曰三年學不至於榖不易得也則<lb/>
<pb n="KR4d0143_WYG_007-4b"/>
亦貴全之意是故於顔淵孔文子好學則稱而美之於<lb/>
子路之六蔽伯魚之詩禮則誘而進之於宰我晝寝冉<lb/>
有自畫則辭而闢之其大要欲學者日趨聖域而已嗚<lb/>
呼後之學者可不勉歟<lb/>
　　　齊論<lb/>
昔太公望釣海濵而夹輔周室武王國之彊齊使表東<lb/>
海其豐功盛徳必有大過人者而司馬遷為齊世家言<lb/>
文王拘羑里太公求美女竒物獻之於紂以贖西伯西<lb/>
<pb n="KR4d0143_WYG_007-5a"/>
伯歸而與吕尚隂謀修徳以傾商政其事多兵權與竒<lb/>
計焉嗚呼審如此則書詩所載反妄邪且太公之嫉紂<lb/>
而欲亡之者何也為其侈麗滛湎而毒天下也使其一<lb/>
旦幡然悔悟咎前之為更為善政以幸天下則豈不偃<lb/>
兵息謀恬然臣服之耶詎肯以尤物蠱其心而稔其惡<lb/>
乎且太公之過紂也曰収天下美女金寳繒帛也武王<lb/>
之過紂也曰作竒技滛巧以悦婦人也如是而以貨色<lb/>
惑之是助其亡道抱薪趨火也其賢於紂㡬何哉又况<lb/>
<pb n="KR4d0143_WYG_007-5b"/>
䧟君於惡而已則圖利太公詎忍為之耶藉使太公為<lb/>
之文王其安受之耶嘗聞秦以女樂間戎矣又聞吴以<lb/>
珍貨惑魏矣未聞聖賢亦為是詭譎也此遷之繆一也<lb/>
夫紂之積惡乆矣文王積善亦乆矣上帝下民去彼而<lb/>
就此非一日也孰謂隂謀修徳以傾商政哉詩曰周世<lb/>
世修徳莫若文王則是周之徳不待商而修也書曰獨<lb/>
夫紂洪惟作威乃汝世讎則是商之政不待周而傾也<lb/>
今奈何曰隂謀修徳以傾商政耶夫在已之徳則修之<lb/>
<pb n="KR4d0143_WYG_007-6a"/>
而使人附在人之政則傾之而使衆離是乃田常王莽<lb/>
簒齊盜漢之術爾太公豈肯以是導文王乎此遷之繆<lb/>
二也且紂有臣億萬武王亂臣十人而已紂兵七十萬<lb/>
武王虎賁三千而已然而牧野之戰前徒倒戈而勢若<lb/>
拉朽者何也逆順之勢異也太公雖有兵權何所施雖<lb/>
有竒計安所用嘗觀六韜萬有餘言大抵皆修仁行義<lb/>
聽諫用賢之説耳雖有隂謀之篇而惟以戒懼謙下為<lb/>
言也今奈何曰多兵權與竒計乎此遷之繆三也嗚呼<lb/>
<pb n="KR4d0143_WYG_007-6b"/>
遷之言必有稽證然百子虚濫之説不能逆斷而力排<lb/>
之猥存諸書以傳疑於後亦遷之過也<lb/>
　　　南齊論<lb/>
人君恢廓大度以御臣下示以赤心無或疑間則人人<lb/>
感悦争為報効雖有姦邪化為忠順茍或猜忌刻薄不<lb/>
情多詐横誅濫罰逆防禍患則人人惴慄懐不自安雖<lb/>
有忠順化為姦邪此理之必至事之固然也昔者齊明<lb/>
帝以宗屬輔政首廢二帝攘神噐而有之鰓鰓然畏異<lb/>
<pb n="KR4d0143_WYG_007-7a"/>
世之後旁枝踈派襲已之迹而帝天下者非其子孫也<lb/>
於是包藏禍心勦滅同姓違顯逹之忠謀而入遥光之<lb/>
偽䇿凡意所忌不戮不已使髙武諸孫無復遺育連頸<lb/>
受戮無慮六十餘人煑椒之酷燔香之偽有出於委巷<lb/>
小人所不為者而偃然為之其心遂以為基業之固晏<lb/>
然如日在天不足經慮矣不知身死肉未及寒而建業<lb/>
以墟其首兵倡亂者不在他姓而乃在於宗藩也嗟夫<lb/>
猜虐之慮果有益而未然之變果可曲防乎昔我先王<lb/>
<pb n="KR4d0143_WYG_007-7b"/>
並建宗英貴以爵位使之犬牙相制以捍王室居無事<lb/>
之時國邑茅社錯峙環列不失親親之恩假設不幸一<lb/>
國弄兵則糾合衆援環而攻之鮮不勝矣觀蕭衍之起<lb/>
也下郢魯如摧枯定潯陽如沃雪桴旝所臨莫不褫潰<lb/>
東墉新壘以次歸降則以無所畏憚而已鄉使江夏不<lb/>
誅衡陽猶在河東之屬噍類或存則緩急之際豈無義<lb/>
勇奮發以身許國者乎精兵毅卒循江而守長棘勁鎩<lb/>
望猋而奮則蕭衍雖善兵齊猶未亡也又况梁武之興<lb/>
<pb n="KR4d0143_WYG_007-8a"/>
雖曰仗義然本以復前世之仇而澡私户之耻耳則夫<lb/>
明帝之猜慮果利乎果害乎昔宋欲去羣公子樂豫以<lb/>
為不可晉大滅宗室叔向知公室之將卑蓋枝葉既落<lb/>
則本根無所庇覆股肱既刈則胷臆不能獨存是以君<lb/>
子知王族之重也有齊之亡非東昏之罪實明帝取之<lb/>
爾<lb/>
　　　梁論<lb/>
古之興王既定天下莫不創立典憲維持後世迨其末<lb/>
<pb n="KR4d0143_WYG_007-8b"/>
塗子孫驕傲忘其先祖艱難然後殘命亡世殆其國家<lb/>
蓋自三代以下皆然至躬創大業而昩於持守禍亂四<lb/>
作親於其身者一梁武帝耳嗟夫武帝起襄陽褰裳奮<lb/>
劒百戰以集天下勤亦至矣一朝南靣而立號令四海<lb/>
矜夸前功心侈意廣經畧注措顛倒謬戾凡季世昬主<lb/>
之迹皆取而踐之則國之顛覆不俟異世宜也尋其棄<lb/>
違嘉謀妖夢是踐弗戒洛口之奔弗監馮亭之禍而招<lb/>
納河南之叛既已王之矣而擕貳於心衰其禮遇結好<lb/>
<pb n="KR4d0143_WYG_007-9a"/>
齊國欲止而歸之彼非偶人能無憤怨於心乎已而封<lb/>
豕長蛇突我黄屋又不能破以竒謀而羈以勝筭徒拱<lb/>
手端坐以待覆㓕低回紆鬱竟瘐死於臺城其幹畧安在<lb/>
哉且武帝享御四十八載矣械用犀利宜倍於檀溪武旅<lb/>
精彊冝加於全雍徃以人臣弄兵以逆攻順而有濟今以<lb/>
人君問罪以順討逆而無功徃以一鎮之弱而取天下今<lb/>
以天下之疆而不能平一鎮是豈取之易而守之難乎特<lb/>
始勤終怠故耳且共平日信仗者朱异也而緩急非可用<lb/>
<pb n="KR4d0143_WYG_007-9b"/>
平日依憑者栁仲禮也而將畧非所長異時耽味於内典<lb/>
而無益於攻戰之謀異時信向於桑門而難驅於兵刃之<lb/>
際則太清之禍其誰禦之鄉使移三蠧之寵以禮謀臣囬<lb/>
同泰之費以給士卒沈約輩不以才誅劉顯等不以能黜<lb/>
則雖百侯景亦可談笑而臣之何至倉皇失圖而身以僇<lb/>
没也其後簡文幽於永福元帝覆於江陵方智廹於陳氏三<lb/>
世皆不得其死祀亦不傳則以創業之不善耳噫創業以<lb/>
治猶懼其亂創業以亂則再傳而遂亡猶為幸也<lb/>
<pb n="KR4d0143_WYG_007-10a"/>
　　　陳論<lb/>
兵無常機亦有成算審乎此者善用兵矣凡伐國之兵<lb/>
利速戰速戰則主必摧凡却敵之兵利持乆持乆則客<lb/>
必潰此在兵法必勝計也昔崔乾祐之攻潼闗哥舒翰<lb/>
曰賊逺来思亟戰王師必堅守不幸牽制於權臣遽與<lb/>
之戰哥舒果敗僕固懐恩之冦奉天也郭尚父曰彼深<lb/>
入思亟戰吾緩之當自擕貳于是堅壁待之尚父果勝<lb/>
觀二子之事則陳隋之計可知矣開皇之伐陳也掃境<lb/>
<pb n="KR4d0143_WYG_007-10b"/>
即戎兵五十萬是謂動衆八道並進浮江千里是謂深<lb/>
入勢如風霆飄忽振蕩所向輙下遂逼都境為隋計者<lb/>
固宜因利乗便而掃平之矣陳人誠能出輕鋭之兵北<lb/>
據蔣山南斷淮水閉闗堅壘案甲飬威為持乆之計以<lb/>
挫之則江左之地庶㡬保有宗廟之祀未當絶也蓋方<lb/>
是時資儲尚富義勇尚彊䑓城堅完未易可破彼以孤<lb/>
軍深踐吾境相持既乆勢必困敝饋餉之費能無乏絶<lb/>
乎精鋭之氣能不沮傷乎根本隔逺能無内顧之憂乎<lb/>
<pb n="KR4d0143_WYG_007-11a"/>
師老兵疲能無棄甲之念乎吾之鎮戍豈無入援之人<lb/>
乎俟其引歸徐以竒兵邀擊歸路彼前不得鬬退不得<lb/>
還不敗何待嗟夫食肉滿朝而皆昧於良畫任忠司馬<lb/>
消難皆進是謀矣惜乎棄不可棄之忠言聽不可聽之<lb/>
謬筭付文慶以經畧仗孔範以機要驟舉輕發争鋒於<lb/>
一日之間陣未及整而師已北矣使髙祖艱難之業剪<lb/>
焉傾墜壤地數千里入之長安為天下笑寧不痛哉嗚<lb/>
呼以叔寳之愚畏懦退縮苛嬈滛昏介恃天塹以傲大<lb/>
<pb n="KR4d0143_WYG_007-11b"/>
國則壓境之禍固有以召之矣一旦臨大利害方且効<lb/>
兒女曹晝夜涕泣為墜井自全之計又烏足責望以經<lb/>
國長算哉然愚深恨當時之失謀在兵法可不敗故慷<lb/>
慨而論之<lb/>
　　　論魏博<lb/>
唐自天寳失御安史内侮拏兵轉戰歴世不解踰河以<lb/>
北莽為盜區王化不沾魏博者積二百載訖唐亡不能<lb/>
撫而有也竊觀舊史氏考核地形魏能蔽趙屏燕凡欲<lb/>
<pb n="KR4d0143_WYG_007-12a"/>
加兵于燕趙道必假魏故魏于山東最重黎陽新鄉距<lb/>
白馬盟津不數舍陴鄣一弛則指日而牧馬于鞏洛之<lb/>
郊故魏于河南亦最重又風渾俗厚人剽勇善戰土平<lb/>
馬健便于馳敵地壘巀嶭山河錯互伸則勝蟠則固王<lb/>
者不得不王賊得之則天下不安故不可淪失于異類<lb/>
奈何不思控制乎魏慱七州一失于僕固懐恩再失于<lb/>
馬希倩三失于李懐光四失于馬燧五失于田布六失<lb/>
于李聽由是傳襲六姓一縷一蹄不入府廐矣蓋自安<lb/>
<pb n="KR4d0143_WYG_007-12b"/>
史首亂州縣殘折當時茍欲招懐反側湔洗詿誤懐恩<lb/>
意恐賊平則已權不重又亂布羽牙欲廣應援請裂河<lb/>
北地付授叛將由是田承嗣得有魏慱擅爵人私賦入<lb/>
繕甲兵而駸駸不可制矣此廣徳之失由僕固懐恩之<lb/>
為也其後承嗣益桀諸路進討磁既降矣徳既㧞矣瀛<lb/>
洺既下矣裴志清既附矣盧子期既執矣朝廷遣名將<lb/>
濟師則承嗣固机上肉爾顧以中人勞軍貪婪冐沒慢<lb/>
罵倨肆寳臣忿耻挟魏復叛于是兵不能制而與之更<lb/>
<pb n="KR4d0143_WYG_007-13a"/>
始矣故大厯之失由馬希倩之為也田恱叛渙三節度<lb/>
之師致討雙岡之㨗俘虜畧盡于是引輕騎奔巢穴自<lb/>
固魏將李長春牢闗不納以傒官軍向使乗機疾驅前<lb/>
軍扼喉後陣撫背左排右掖則魏已瀦矣顧逗撓不進<lb/>
頓兵平邑經渉旬浃始薄城下使賊得以持乆欺衆祝<lb/>
髪誓軍合燕趙以為援而王師卒無功故建中之失由<lb/>
馬燧之為也燕趙兵剽銳與神䇿相絶固非敵矣懐光<lb/>
又疲曵逺来遽與滔武俊之師相抗㑹趙琳趙萬敵以<lb/>
<pb n="KR4d0143_WYG_007-13b"/>
勁騎横擊我師大敗决河灌注餉饋路絶由是秋夏相<lb/>
持師不亟决四叛連衡壇坫僣擅故魏州之敗由李懐<lb/>
光之為也鎮人既殺田興于是其子布將魏慱之兵討<lb/>
亂謀非不善也奈何布無應變之才而徒以忠謹自將<lb/>
且不能以私讐激怒將士由是兵潰南宮而衆歸史憲<lb/>
誠矣雖刺心以謝君父何有銖髪之補哉故長慶之失<lb/>
由田布之為也滄景既平憲誠有齒寒之懼請納地效<lb/>
順詔以李聽代之魏人傳嗣累世不樂天子約束乆矣<lb/>
<pb n="KR4d0143_WYG_007-14a"/>
時議請假道以討开志紹為聽計者其亦宜倍道兼行<lb/>
乗未備而入境顧乃遷延舘陶按軍不進謀洩計露于<lb/>
是魏殺憲誠而帥何進滔矣已而城閉不入師遂驚潰<lb/>
温造以魏亂職由于聽豈虚也哉嗚呼懐光懐恩叛臣<lb/>
希倩閹尹固不足誅若燧軰皆一時以名將稱機㑹一<lb/>
跌喪威稔冦觜参之墟訖唐亡不能取是可太息哉<lb/>
　　　論彰義<lb/>
憲宗以元和九年秋討蔡至十有二年冬十一月然後<lb/>
<pb n="KR4d0143_WYG_007-14b"/>
元濟就獨栁之誅嘗私怪憲宗以英鋭之資而制一孺<lb/>
子據人上之勢而討一叛臣圜天下之兵而搏蚍蜉蟻子<lb/>
之聚將李愬光顔之朋而與趙曄王仁清為敵當吴蜀<lb/>
江東澤潞易定魏博厎平之後破竹迎刃之勢而致討<lb/>
于蕞爾之三州以碬投卵未足為易宜其咄嗟談笑之<lb/>
間摧滅破蕩顧乃渉四年而後定嘗竊遲之論者曰自<lb/>
希烈盜蔡而少誠踵之彌四十年民不知天子之恩澤<lb/>
習暴掠嗜摶鬪宛然有夷貊風又趙翼其北承宗為之<lb/>
<pb n="KR4d0143_WYG_007-15a"/>
援齊隠其東師道為之謀内恃陂浸以為阻是以拏兵<lb/>
累年官軍厪克其一縣厎定若此艱難也嘗竊迹其事<lb/>
政以當時廟堂有二失五敗而已討蔡之役未竟而堂<lb/>
堂之師又出于鎮冀之郊于時李綘謂蔡鎮不可並取<lb/>
韋貫之請釋鎮州專力淮西張宏靖謂戎事並興鮮克有<lb/>
濟請俟淮西平乃治承宗而謀適不用方且命劉總興<lb/>
武强之役諉郄士美舉柏鄉之戰是以勢分力屈兵不<lb/>
堅决其失一矣李逢吉險譎王涯暗沓非惟才識不足<lb/>
<pb n="KR4d0143_WYG_007-15b"/>
屬大事且忌裴度有功隂圖沮止排抵中傷訿訿百緒<lb/>
而帝不之察顧使與度併肩當國由是二子得與錢徽<lb/>
蕭俛軰共為首䑕而屢有休師之請逮至十二年逢吉<lb/>
始罷十三年涯始出不既晚耶其失二矣杜牧論兵謂<lb/>
元和誅蔡天下乾耗四嵗不能取由五敗不去也尋牧<lb/>
之言誠中時病蓋當是時調兵諸道名為客軍每戰客<lb/>
軍居前主人在後志羸力弱多致敗衂此董重質所深<lb/>
恨也則牧以不蒐練為一敗信矣韓愈請四道置兵道<lb/>
<pb n="KR4d0143_WYG_007-16a"/>
率三萬乗時逐利一日俱縱則蔡首尾不救可以責功<lb/>
吴武陵欲分三大將環賊而屯以實期授瀕蔡諸將而<lb/>
以三期紿賊皆指日破賊計也而議不出此是以師老<lb/>
兵屈餉億不繼天子至出禁錢以贍軍程异諷諸路輸<lb/>
貨李鄘先諸道藉府皇甫鏄且因是得宰相則牧以不<lb/>
責實料食為二敗信矣韓宏為都統以官齊王鍔為耻<lb/>
陳書自列校遽授司徒班諤上他時諸將告㨗輙累日不<lb/>
怡逗橈若此而受賞每與諸將埓雖裴度猶畏之至避<lb/>
<pb n="KR4d0143_WYG_007-16b"/>
更張琴瑟之語則牧以賞重為三敗信矣袁滋去斥候<lb/>
與賊通好六月無功而止貶為刺史髙霞㝢輕悍寡<lb/>
謀統制不善敗於鐡城而旋召為將軍嚴綬有磁丘之<lb/>
衂令狐通有馬塘之敗而未聞斥責以勵將率則牧以<lb/>
輕罰為四敗信矣崔峻為監軍李議誠為制將謀畫不<lb/>
同進退掣肘一曰為偃月一曰為魚麗三軍萬夫日翔<lb/>
惝恍之間賊騎之来每致折北則牧以不専任責成為<lb/>
五敗信矣鄉使二失五敗無譏議之迹則緩不過嵗月<lb/>
<pb n="KR4d0143_WYG_007-17a"/>
無蔡州矣何至曠日持乆而後勝相府有横屍之禍陵<lb/>
㦸有燔毁之辱乎議者徒見徳宗合十六道兵以討少<lb/>
誠溵河廣利五楼之役相次而敗尺地一級無得焉未<lb/>
㡬怵韋臯之説聽賈耽之計而復其官封終其身不能<lb/>
臣也憲宗由裴度而得李愬由愬而得王士良而得吴<lb/>
秀琳由秀琳而得李祐遂定襲蔡之謀而赤叛者之族<lb/>
遂以徳宗為稔冦憲宗為成功殊不知憲宗特賢于徳<lb/>
宗耳兵法有役不再籍憲宗何預也<lb/>
<pb n="KR4d0143_WYG_007-17b"/>
　　　論鎮冀<lb/>
憲宗再駕成徳出入十年叛渙之臣訖不能覊致闕下<lb/>
問罪之師方興含糊之詔已行偷安留毒縱虵豕而勿<lb/>
之摶元和史䇿未嘗書某日克趙而司農賦入卒無鎮<lb/>
冀之半菽焉論者皆以厭兵縱敵威令不振歸過章武<lb/>
愚則以為羣臣謀筭乖失謗有所分矣丁未詔書赦承<lb/>
宗而班師者謀失於白居易庚辰詔書赦承宗而受地<lb/>
者謀失於田宏正初承宗拒命刼囚薛昌朝拒卻景忠<lb/>
<pb n="KR4d0143_WYG_007-18a"/>
信於是詔削官秩遣神䇿河中河陽浙西宣歙兵進討<lb/>
時元和四年冬十月也雖吐突承璀非制將之才酈定<lb/>
進有喪師之悔然精兵剽師雲翔電合張茂昭有木刀<lb/>
溝之勝劉濟有饒陽束鹿之㨗髙霞㝢多獲鎧仗田季<lb/>
安自辦餉億盧從史逗橈顧望隂相嘯結又已縳送京<lb/>
師矣賊勢困蹙上書請罪譬釡魚喘息勢不支乆朝廷<lb/>
誠能遣名將督戰以代承璀則削平逋冦咳唾間爾居<lb/>
易反謂不亟罷兵且有四害其説與李絳權徳輿相表<lb/>
<pb n="KR4d0143_WYG_007-18b"/>
裏於是五年秋七月詔罷兵而全以六郡付之矣嗚呼<lb/>
居易風節挺正唐名臣也至此則不得無罪其後承宗<lb/>
益桀謀援蔡兵燔河陽倉斷建陵㦸殺丞相傷御史於<lb/>
是詔絶其朝貢出河東義武盧龍魏慱之師進討時元<lb/>
和十年秋七月也時雖營屯離置主總不一然諸鎮鋭<lb/>
兵凱㨗踵至燕人敗之於武彊魏人敗之於南宫郗士<lb/>
美兵鋭整最有功帝以為能辦我事於是殷侑招諭而<lb/>
聽命柏耆脅説而承宗己破膽矣于時齊蔡既平而賊<lb/>
<pb n="KR4d0143_WYG_007-19a"/>
無脣齒之援譬如破竹數節之後迎刃而解朝廷誠能<lb/>
遣一乗之使緩頰鈎説使籍地自効不聽則舉兵勦滅<lb/>
之臨菑渤海之地可全有也宏正反因其請救而表于<lb/>
上欲効三郡質二子而緩兵朝議不欲忤宏正而猥狥<lb/>
其請於是十三年四月詔罷兵而赦承宗矣嗚呼宏正<lb/>
去汙効順唐功臣也至此則不得無罪機㑹一跌百年<lb/>
不復承宗得完首領憲宗有失刑之議成徳之地終唐<lb/>
不能有不於二子而誰責乎帝之討蔡也沮議百出錢<lb/>
<pb n="KR4d0143_WYG_007-19b"/>
徽蕭俛之徒交請罷兵惟韓愈謂持之不堅傷威損費<lb/>
毅然致誅由是師出有功至成徳之役則揺於浮議而<lb/>
志不堅决所謂師老力憊而訖無成也成敗異變功業<lb/>
相反無他斷與不斷而已<lb/>
　　　論盧龍<lb/>
豐爵秩以塞其僥覬之心峻繩檢以抑其豪鋭之氣知<lb/>
是説者知御將無事而蒐練則警急有備平居而撫養<lb/>
則倉猝可使知是説者知制兵今夫載筆之士追咎長<lb/>
<pb n="KR4d0143_WYG_007-20a"/>
慶之失皆曰崔植杜元頴不知御將蕭俛段文昌不知<lb/>
制兵由是燕薊之地已得而更失劉總挈八州効順懼<lb/>
部將潰亂先籍朱克融輩送京師欲朝廷劃疆土處之<lb/>
使北方歆艷其寵不復甘亂當時柄廟筭者慮不經逺<lb/>
徒知五兩半通之命為可愛而不知慰其覊躓之心既<lb/>
又弛檻緤而縱豺虎由是克融披撅不可制實崔杜二<lb/>
子之為也穆宗初兩河無虞遽議偃革建請天下鎮兵<lb/>
嵗俾十之一為逃死不補謂之銷兵既而籍卒逋散嘯<lb/>
<pb n="KR4d0143_WYG_007-20b"/>
聚為盜克融一日收用之朝廷募烏合充戰疲𤨏不能<lb/>
支敵遂失河朔實蕭段二子之為也愚以為不然蓋始<lb/>
不用裴度而用張宏靖廬龍所以亡終不用裴度而視<lb/>
賊不討盧龍所以不能復就使當時無御將處兵之失<lb/>
碣石之野亦未必不亂何者張宏靖傲虐自肆燕人苦<lb/>
之於是囚之薊門而挟衆為亂彼所欲逐者宏靖耳克<lb/>
融雖不北還彼謂軍中不可一日無帥將不取豪徤得<lb/>
衆者擅立乎又况宏靖之囚也衆請朱洄為帥謝老疾<lb/>
<pb n="KR4d0143_WYG_007-21a"/>
而後以其子克融領軍務使朝廷狥總之請而以鉅封<lb/>
劇鎮付之克融則洄且自為之矣父子影㑹舉兵連衡<lb/>
禍未必不更大也故愚以為崔植杜元頴之失未必能<lb/>
致亂元和十五年正月俛文昌始當國明年七月克融<lb/>
已叛銷兵之議甫一嵗耳十分天下之鎮兵而不補其<lb/>
一又始二嵗失職者未甚夥也王廷湊同時反趙亦收<lb/>
用之則克融所得又其半耳克融有畔渙之志雖無失<lb/>
職之兵豈不嘯引凶黨用之乎李懐仙朱滔犯順亦豈<lb/>
<pb n="KR4d0143_WYG_007-21b"/>
因朝廷所銷之兵耶又况克融拱手安坐坐享旄節朝<lb/>
廷未嘗致討而克融初不用兵也故愚以為蕭俛段文<lb/>
昌之失未必能致亂然則一日而亡地數千里由不用<lb/>
裴度爾劉總入朝請析八州為三道以弱燕薊之勢其<lb/>
䇿固善至請以宏靖盧士玫薛平分治之則用人固已<lb/>
踈矣奈何棄度不用又全以總地寵之宏靖之帥幽州<lb/>
也不能用俗制變遂致軍亂彼魏始降而度徃宣慰也<lb/>
徧至屬部揚天子之恩澤魏人歡服使之代總必不肯<lb/>
<pb n="KR4d0143_WYG_007-22a"/>
如宏靖朘削軍費取緍錢二十萬供私費矣蔡始平而<lb/>
度往視也以蔡牙卒侍帳下使之代總必不肯如宏靖<lb/>
肩輿障蓋與士卒殊勞逸矣度嘗建請私第見士延俊<lb/>
英訪籌䇿必不肯委成參佐旬一决事罕見將吏矣度<lb/>
之入蔡悉除元濟偶語饋遺之禁必不肯専以刑法根<lb/>
治吏士矣總之降也誠能起度於河東而付之以宏靖<lb/>
之重寄彼將卹乏弔災豐犒而勤䘏之則盧龍何自叛<lb/>
哉此䇿之失一也夫既不能用度而産患若此矣克融<lb/>
<pb n="KR4d0143_WYG_007-22b"/>
拒劉悟使不得入旋以易定為冦於是時誠能梟合鋭<lb/>
師北首燕路而以授鉞之寄屬度則已失之燕談笑可<lb/>
復觀夫克融之援廷湊也度移書開説遂請罷兵其執<lb/>
楊文端也度畫二䇿即日聽命韋處厚曰使度位廊廟<lb/>
則幽鎮自臣使二鎮還者皆曰裴度居東人情失望奈<lb/>
何帝冲逸而弗知用也且在先帝時戮師道而平齊誅<lb/>
元濟而平蔡承宗獻地程權入朝皆自度謀畫之致豈<lb/>
獨幽州而無功乎此䇿之失二也穆宗席前世之烈不<lb/>
<pb n="KR4d0143_WYG_007-23a"/>
馳一戈不亡一鏃而坐享全燕之地未及轉眄而復陷<lb/>
於賊議者謂幽州幽隂慘毒其民剛彊厥田沃壤逺慕<lb/>
田光荆卿之義近染思明禄山之風忘忠嗜亂殆非人<lb/>
力所能為愚獨以為皆不用裴度之過<lb/>
　　　論澤潞<lb/>
用兵有六要而敵之堅脆不論也抵排浮議則計不揺<lb/>
要結外援則力不困師整而壯則有剽疾之功將專而<lb/>
勇則無折北之慮孤其勢則我益强𢷬其虚則我滋實<lb/>
<pb n="KR4d0143_WYG_007-23b"/>
六者兼備而敵已困於冥冥矣嘗觀㑹昌澤潞之役劉<lb/>
禎有可誅之形武宗有决誅之志而丞相徳裕有能誅<lb/>
之功指縱授勝六要具舉兹所以堂堂潞子之邦訖不<lb/>
淪于簒逆也迹夫劉悟死而從諌欲主留務寳厯之君<lb/>
違李綘之計而狥王守澄之請于是舉五州而棄之已<lb/>
而擅兵長子隂連訓注致論二蕭欲清君側迨至從諫<lb/>
因崔士康而以符節自擅謝醫拒使檢商閣貨脅其君<lb/>
而剿其民上憤下怨所謂可誅之形也武宗以内地叛<lb/>
<pb n="KR4d0143_WYG_007-24a"/>
渙鋭意征討使者不入則謫𨽻恭陵賊使逺来則杖死<lb/>
京兆彼能緩茂卿之賞而不疑禽太原之兵而不赦李<lb/>
悟乞降而不從崔碣請納而逺逐羣臣議罷兵者誓戮<lb/>
之于境上兹所謂决誅之志也至于巨謀纎計筭不失<lb/>
一而六要具舉則又一出於徳裕何謂抵排浮議則計<lb/>
不揺始議用兵沮梗百緒或曰劉悟挈十二州還天子<lb/>
當使遺育或曰從諌兵强食足未易可破廷臣皆媕娿<lb/>
趣和并為一談獨徳裕以贏縮勝負為兵家之常而慨<lb/>
<pb n="KR4d0143_WYG_007-24b"/>
然以身任責故謝却陳夷讓易置李宗閔而賊已喪膽<lb/>
矣何謂要結外援則力不困上黨之地前觸魏側肘趙<lb/>
魏人馳勁騎不三四日兵交于漳水西矣趙人出堅甲<lb/>
不五六日兵合于泜水東矣形利勢便封畧相錯也徳<lb/>
裕因勑李囬諭㫖使二鎮出兵于是王元逵次臨洺何<lb/>
宏敬柵肥鄉左排右掖而賊無炊火焉何謂師整而壯<lb/>
則有剽疾之功異時團諸道兵有所討伐尺布斗粟仰<lb/>
給公上多遷延以耗供億甚者約賊令解守備得一屯<lb/>
<pb n="KR4d0143_WYG_007-25a"/>
一縣則獻公要賞徳裕因敕諸將直取州勿攻縣故邢<lb/>
洺繼降而劉<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>氣索矣何謂將專而勇則無折北之慮<lb/>
異時閽寺掌兵進退掣肘監軍取精剽士以自隨而<lb/>
以疲𤨏者偹行陣師小不利則巻旂自遁大兵輙隨以<lb/>
北徳裕請詔本道付宰司乃下監軍不得干凡事百人<lb/>
取一為衞又王宰觀望而薄責由是石㑹以勝聞李産<lb/>
佐逗留而遣代由是烏嶺以㨗奏何謂孤其勢則我益<lb/>
强李丕善長短術軍中雅疾之脫族自歸議者疑為賊<lb/>
<pb n="KR4d0143_WYG_007-25b"/>
遣徳裕建議討賊半載始有降者廪賜不厚何以勸餘<lb/>
于是擢刺忻州而賊嫗慟泣未㡬裴問以邢歸趙王釗<lb/>
以洺欵魏髙玉魏元談輩以次降附而賊無與戰矣何<lb/>
謂𢷬其虚則我滋實先是河朔諸將死即加弔祀申以<lb/>
冊贈之使重以宣慰之人度軍便宜乃與節軍中不許<lb/>
始用兵大抵不半嵗不能定故謷將逆子因得固巢穴<lb/>
禎之叛徳裕請乗其未備討之于是倉黄號慟而二十<lb/>
六載之逋冦平矣或曰劉悟以此始則郭誼以此終殆<lb/>
<pb n="KR4d0143_WYG_007-26a"/>
天道好還愚獨以為一出徳裕之功也至賊平之後以<lb/>
郭誼釁斧而不赦畏諸將請地以宏正團結三州又見<lb/>
其謀畫之善詩云式固爾猶淮夷卒獲徳裕有焉史臣<lb/>
謂武宗用一徳裕遂成其功諒哉<lb/>
　　　外戚論<lb/>
人君有天下而未知治亂得失之機胡不取前世之已<lb/>
事觀焉某事果利乎循而行之某事果害乎矯而變之<lb/>
庶㡬可以逺禍亂基太平也今夫天子以一身而制天<lb/>
<pb n="KR4d0143_WYG_007-26b"/>
下者以有權利也惟利可以役人惟權可以制人是以<lb/>
不出殿陛而天下惟吾之聽茍不能慎惜名器而輕以<lb/>
假人倒持太阿授人魁柄則晚節末路抱持虚器而威<lb/>
勢下移矣又况外戚之倫少不知學狃富貴之居則志<lb/>
易以僣挟禁掖之勢則權易以専其始盜天子之威福<lb/>
為予奪以刼持天下天下既側目而畏之則還以恐喝<lb/>
於上而邀望大利矣君人者奈何不加抑逺而使之立<lb/>
朝乎西漢之業以外戚亡愚嘗惜成哀之君縱不能逺<lb/>
<pb n="KR4d0143_WYG_007-27a"/>
取前世事以為規鍳胡不以祖宗之得失耳目未逺者<lb/>
觀之乎始文帝以后弟竇廣國賢有行欲相之既而曰<lb/>
恐天下以吾私廣國卒拜申屠嘉元帝以馮野王行能<lb/>
第一欲用為御史大夫既而曰後世必謂我私後宫卒<lb/>
用張譚是二帝者矯私徇公若此其蚤也遏絶外戚之<lb/>
亂若此其甚也繼其後者若之何不循而行乎異時吕<lb/>
氏盜朝産禄肆亂不有太尉主兵而北軍助順則海内<lb/>
危矣霍氏繼起禹山專制肆行非度隂有異謀非宣皇<lb/>
<pb n="KR4d0143_WYG_007-27b"/>
帝毅然加兵則宗廟恐矣彼二氏者柄朝未幾而産害<lb/>
已若此繼其後者若之何不矯而變乎悲夫建始已後<lb/>
政柄旁落歸于王氏五侯羣弟更迭弄權威勢翕習青<lb/>
紫充滿排擯宗室孤弱公族誅戮亡忌擊斷不請而當<lb/>
時之君𤨏𤨏碌碌曽不敢舉手開喙以預天下事自王<lb/>
章以直言誅劉向以正諌黜而忠讜之士巻舌矣杜欽<lb/>
谷永之朋方且逆望風㫖揄揚賛頌而張禹孔光共為<lb/>
持禄計不肯吐忠實於上由是漢室彫弱不振至于賊<lb/>
<pb n="KR4d0143_WYG_007-28a"/>
莽則大事去矣彼且文飾休符招致琛贐作為石匱大<lb/>
誥之書以愚弄天下則漢欲不亡得乎噫自古天下敗<lb/>
於外家者惟漢與周然隋文帝東平全齊而西破巴蜀<lb/>
五王姦謀同日摘發則於字文氏不為無功方之安漢<lb/>
可異日談也<lb/>
　　　衛青論<lb/>
衛青起於奴𨽻顯於戚里而終以閫外之功封侯裂土<lb/>
延及襁褓三子同日受封而裨校皆得爵土雖曰知兵<lb/>
<pb n="KR4d0143_WYG_007-28b"/>
勝敵然其徳度亦自有以致之方是時武帝在上大臣<lb/>
少麗罪則誅戮隨之青獨能保身以沒可謂賢矣且天<lb/>
子之大柄二一曰爵賞二曰誅戮而青於此皆逡廵退<lb/>
避而不敢専此其所以能保身者嘗曰自魏其武安厚<lb/>
賔客天子常切齒彼親待士大夫招賢黜不肖者人主<lb/>
之柄也人臣奉法遵職而已何與招士此不肯侵天子<lb/>
爵賞之柄也蘇建盡亡其軍周覇之屬皆請斬以立威<lb/>
青曰青幸得以肺腑待罪行間不患無威儻歸天子使<lb/>
<pb n="KR4d0143_WYG_007-29a"/>
天子自裁之示不敢擅專誅於境外以風人臣不敢専<lb/>
權不亦可乎遂囚建行在此不敢侵人主之誅罰也以<lb/>
此令終不亦宜乎<lb/>
</p>
<p>
</p>
  </div>
</body>
</text>
</TEI>
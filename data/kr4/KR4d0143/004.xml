<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻四</head>
    <p>
<pb n="KR4d0143_WYG_004-1a"/>
欽定四庫全書<lb/>
　丹陽集巻四　　　　　宋　葛勝仲　撰<lb/>
　　啓<lb/>
　　　謝試宏詞及三經義入等啓<lb/>
享弊帚以千金誠乖自見取鈆刀於一割大竦衆聞感<lb/>
藏情塗媿溢眉宇竊以唐室致詳於取士詞科尤盛於<lb/>
得人陸贄以建議而濟興元之功李絳以忠謨而輔元<lb/>
和之治杜遵素削權於諸鎮裴中立服叛於兩河巍峩<lb/>
<pb n="KR4d0143_WYG_004-1b"/>
勲庸輝映簡牘乃若夢得夸毗於顯仕宗元附麗於要<lb/>
臣科選雖優操行何取先帝懋亷能之衆詔書復詞藻<lb/>
之科文治蝟興卿材輩出大明繼照衆畯鼎来推擇至<lb/>
公勸奨尤厚自非文列班揚之伯仲六籍探竒學通游<lb/>
夏之淵源三冬擅富服匿識單于之器實沉窮大夏之<lb/>
神則何以上副旁求允膺妙簡如某者㑹稡小伎褦襶<lb/>
頑姿風流莫簉於淹中恢博顧慙於稷下未識晏楹之<lb/>
竒字逈殊汲冢之多聞糟粕習傳豈免輪人之議蟲魚<lb/>
<pb n="KR4d0143_WYG_004-2a"/>
綴緝坐貽傖父之譏迫就養於親庭勉爭雄於場籍懐<lb/>
鈆學省每玷上游充賦王畿屢塵第等茂恩解褐榮路<lb/>
彯纓讀書未逮於五千補掾聊同於百六棲棲奥渫踽<lb/>
踽喧囂平亭日困於丹書商𣙜寖踈於黄巻聊吟招隠<lb/>
屢作抵疑耻為南郭之吹竽每望西山而拄頰静言計<lb/>
議勉自激昂汨沒而抗塵則殆昧乗時進修而應令則<lb/>
未為枉已文戰更思於借一疲兵自賈於當千髦士雲<lb/>
翔貴游波委敏㨗爭先於倚馬華菁各擅於彫龍豈期<lb/>
<pb n="KR4d0143_WYG_004-2b"/>
晚生首玷清舉矧是三經之選亦収一日之長丹桂騰<lb/>
芳已冐魯山之一第青錢中選敢圖陽嶠之入科揣分<lb/>
無堪歸恩有自此蓋伏遇某官丕揚賢業光輔聖時務<lb/>
長育於人材不遺㤀於㣲賤黍力吹于寒谷芑過采於<lb/>
中鄉遂致𤨏材獲階寸進駿稱千里由吴坂之提撕珍<lb/>
擅二都本華隂之拂拭某敢不退量僥冐更務就將不<lb/>
專事於辭華益惇修於器業黄香學淺方求未見之書<lb/>
任昉恩深行獻感知之賦<lb/>
<pb n="KR4d0143_WYG_004-3a"/>
　　　兖州教授謝到任啓<lb/>
横經之選猥及愚矇負䇿之流衆為指議僶俛就職凌<lb/>
兢戴恩惟熈寧元聖之嗣興起建鄴真儒而光輔闢邪<lb/>
説於去聖悠逺之後昭㣲言於舉世黯闇之中慱延師<lb/>
座於東州樂育儒生於北面喬野之俗寖成文雅記誦<lb/>
之習變為討論矧兹洙泗之濵上直奎婁之次泮宫芹<lb/>
藻多可薦之英才闕里弦歌有相承之聖化廣徳心者<lb/>
尚餘多士立公門者何止一人宜得名流出領教法而<lb/>
<pb n="KR4d0143_WYG_004-3b"/>
某蘭陵族冷勾漏緒㣲性滯少通學僻自信鵬翼九萬<lb/>
雖妄意於逺圖鷄跖數千每自慙於淺植侵尋仕路乾<lb/>
沒名場玷一第於儀曹粗承家學擢兩科於政府濫厠<lb/>
英遊夤縁君相之恩冐昧師儒之選術非博習貴異大<lb/>
知自愧拙艱之有餘猶喜斆學之相長鄭生東矣無著<lb/>
録之門人有子避之多獻嘲之弟子尚祈善貸得至終<lb/>
更<lb/>
　　　與提學殿院啓<lb/>
<pb n="KR4d0143_WYG_004-4a"/>
人材至難能長育則下皆樂矣治具有要善藩飾則人<lb/>
必親之蓋敦龎忠厚之俗待崇養然後寖興雖温良粹<lb/>
美之材非作成亦將胥竭逖觀周室大闢經黌謂就賢<lb/>
體逺未足化民故尊君親上然後興學道徳之妙則崇<lb/>
之以四術四教技能之末則示之以六藝六儀弊獄訟<lb/>
者於此而獻囚恢武功者反歸而告馘閭胥州長誰非<lb/>
勸率之人家塾黨庠兹謂絃歌之地自俊士而升造士<lb/>
由小成而至大成故賢能之書獻于鄉大夫成均之法<lb/>
<pb n="KR4d0143_WYG_004-4b"/>
掌以大司樂曰觵曰撻小則為偷墯之懲或寄或移大則<lb/>
示竒衺之耻文風郁郁功化巍巍車書由是大同風俗<lb/>
於焉丕變古治既逺儒林益衰蔽小智之自私膠大惑<lb/>
之易枉放言自若詖行無慙學非根道而譊譊各有所<lb/>
宗辭不傳經而諓諓自以為是豈昔人曠絶而難繼蓋<lb/>
後世教養之無方漢有隆師之意而不能正踳駁於專<lb/>
門唐有訓儒之名而不能救奔趨於覔舉雖執經者有<lb/>
期門羽林之士而来學者或且渠伊秩之酋徒為美觀<lb/>
<pb n="KR4d0143_WYG_004-5a"/>
何闗王化俗乆安於鹵莽運始厎於亨嘉當熈寧元聖<lb/>
之勃興惟建鄴真儒而光輔革千載循㳂之弊作一時<lb/>
新美之材惡彫蟲害道而罷絀於辭章病邪説誣民而<lb/>
頒行於義訓列經以五分舍惟三遐不作人紹王公之<lb/>
伊濯肆于時夏烝髦士以攸宜然書考之法方試於賢<lb/>
闗賔興之令未行於鄉吏蓋欲徐徐而善俗庶㡬寖寖<lb/>
以移風道之將行勢若有待洪惟上聖嗣撫下民遹求<lb/>
厥寧仰繼承於先志不遐有佐期廣育於英才首詔國<lb/>
<pb n="KR4d0143_WYG_004-5b"/>
南肇營郊學東窮出日西浹流沙南連嶺嶠之邦北極<lb/>
幽都之逺地雖僻陋人不鄙夷大開精舍而堂序翬飛<lb/>
衆建經師而人材麕至日講月試時考嵗升廪食之厚<lb/>
則綴費於户部右曹勸率之優則第名於儀曹南院新<lb/>
書始下宿學交趨尚虞崇養之云初或致奉行之不稱<lb/>
矧惟劇道尤藉通材因煩部刺史之尊兼綜外諸侯之<lb/>
學恭惟某官心源昭徹氣宇粹純智識深湛則古之謀<lb/>
人操尚髙明則今之君子爰從書局峻陟憲䑓凛然白<lb/>
<pb n="KR4d0143_WYG_004-6a"/>
簡之威名髙掩青箱之前譽自下劘上以公滅私暫勞<lb/>
疏附之賢屈領将明之寄自典司於教法益簡注於淵<lb/>
衷乆隆嵓石之瞻即有鋒車之召<lb/>
　　　賀鄆帥岑待制啓<lb/>
膺承明命釐保大邦政任舊人聮九閽而䝉福戎有良<lb/>
翰合一道以歸仁恭惟某官命世望隆覺民任重言無<lb/>
枝葉夙獻替於朝綱學有淵源克賛裨於國論正容悟<lb/>
物直道事人回翔中外而將明敷納皆其所長出入險<lb/>
<pb n="KR4d0143_WYG_004-6b"/>
夷而敦朴靖共未甞少橈階縁初政識擢從班龍已升<lb/>
雲蛇輔果聞於得所魚方縱壑鴻毛更迅於乗風諒惟<lb/>
舊學之甘盤即正具瞻於師尹伏念某愚無敏識拙謝<lb/>
清塗粗堅嗜學之心獲預擁經之選道山清切誰啓發<lb/>
於篇章泮水敞閒免沉迷於簿領繫官有守望履無階<lb/>
　　　賀兖守祝刑部啓<lb/>
奉詔十行分符千里凡依庇賴共集歡欣竊以未喪斯<lb/>
文洙泗有聖人之化大啓爾宇龜䝉為叔父之封矧在<lb/>
<pb n="KR4d0143_WYG_004-7a"/>
祥符嘗迂清蹕落成琳館光昭受祖之休登祀岱宗誕<lb/>
啓格天之業在今尤為雄鎮擇守必付重人恭惟某官<lb/>
雅望濟時孤忠許國遇事奮敢為之氣祥刑推欽卹之<lb/>
仁凛凛清規夙著破邪之論優優美化乆傳樂職之詩<lb/>
爰從潞子之邦改涖魯侯之國吏民慕徳日期抗隼之<lb/>
来僚屬欽風預喜左魚之出伏念某謬悠单見委𤨏凡<lb/>
材由仁義行期斆學半鳳凰翔千仞分隔華途鷦鷯巢<lb/>
一枝自安拙宦側聞命牧竊喜事賢倒屣以迎固非敢<lb/>
<pb n="KR4d0143_WYG_004-7b"/>
冀斂版而進庶或有期<lb/>
　　　與運使啓四首<lb/>
督司行部<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>觀攬轡之嚴履幕趨風甫遂披雲之願猥<lb/>
䝉折節稍賜俛眉曹事罔功一皆寛貸學徒艱食上軫<lb/>
哀矜仰玷照臨之私實踰分願之素凝嚴在候亷按少<lb/>
勞懋惟福履之膍来䕶寝興之適恭惟某官清識難尚<lb/>
大雅不羣智畧凑上前言語妙天下美由世濟位以才<lb/>
升輟省户之名郎領計䑓之膚使貯儲邦用陳陳相因<lb/>
<pb n="KR4d0143_WYG_004-8a"/>
薦㧞時才武武不絶屬部望風而鄉往墨官投劾以去<lb/>
歸豈伊經濟之賢乆屈將明之寄行選於衆詳延弼后<lb/>
之忠使暨乃僚丕顯佐王之業<lb/>
澄清劇部久聞公子之名臨按陋邦始識荆州之靣屈<lb/>
使華之貴重訪胄席之敞閒精廬頽廢而興考室之謀<lb/>
廪食觳薄而動傾囷之意捫心無報鏤骨有銘恭惟某<lb/>
官道直以方性剛而塞儒雅足以飾吏文章足以瑞朝<lb/>
端遇聖知肅將王命同何武之行部先即學官笑朱博<lb/>
<pb n="KR4d0143_WYG_004-8b"/>
之顯名不喜儒吏傳聞四逺慕仰一詞至於校嵗計於<lb/>
低昻豐匱之間鍳人倫於亷墨智瘝之際顧雖餘事綽<lb/>
有成功出裕邦儲已富陳陳之積入陪國論即諧赫赫<lb/>
之瞻<lb/>
外䑓居部乆欽握節之威黌舍繫官未遂披雲之便辱<lb/>
在輝庇尤切震惶恭惟某官人品髙華天資彊濟問學<lb/>
該富而守之以約材猷挺㧞而持之以謙輸忠自結于<lb/>
主知抗議力排於邦論陳寔未用公卿媿於先登左雄<lb/>
<pb n="KR4d0143_WYG_004-9a"/>
所言䑓閣以為故事宜居端右恊賛經綸然利器惟盤<lb/>
根而後知况良馬於平路無以别暫煩智畧出緫賦輿<lb/>
咄嗟談笑而仰給遽充移徙𢡟遷而調發俄集已裕九<lb/>
年之計即膺三節之趨<lb/>
仰髙希驥乆約結於情塗入隩登龍未披瞻於神宇澄<lb/>
清使指託付吏師幸兹庇存施及冗末恭惟某官識資<lb/>
國是材助邦臧富學識則該綜乎九流一百三家擅政<lb/>
譽則并包乎四善二十七最暫違卿月出領使星傾殫<lb/>
<pb n="KR4d0143_WYG_004-9b"/>
心計之勞補葺利源之入輓粟斡貨居之便流錢知輕<lb/>
重之平官最升聞主知彌厚視厯案上行分優渥之恩<lb/>
覆名甌中佇見登庸之兆<lb/>
　　　謝郟教授啓<lb/>
摛華試席命教泮宫識㧞方初升騰豈晚恭惟某官材<lb/>
推秀頴學洞本源傑句凌雲逺過杜陵之三賦霏辭折<lb/>
角何止韋賢之一經果㧞第於明庭復中科於省户敢<lb/>
圖駕見更抵袖書用重要輕弗悟眷存之重以多問寡<lb/>
<pb n="KR4d0143_WYG_004-10a"/>
徒欽謙挹之先<lb/>
　　　謝宫使保和啓<lb/>
分符南土㣲績効之登聞序職西清荷寵光之狎至辭<lb/>
不獲命媿無以容伏念某才不適時學未聞道戇不能<lb/>
以燭古今之理拙不足以周事物之機技斷斷以無他<lb/>
但知平進老冉冉其將至實負初心分甘棄日於簿書<lb/>
敢期寓直於謨訓此蓋伏遇某官明恢公聽仁務曲成<lb/>
致兹坏蟄之幽亦預陽春之澤誓當黽俛上報恩勤<lb/>
<pb n="KR4d0143_WYG_004-10b"/>
　　　謝除舘職啓<lb/>
芝檢誕頒猥倚襃遷之寵蘭䑓入直獲從英雋之逰退<lb/>
揣冥頑仰慙推擇竊以登延冊府號第一官紬繹秘文<lb/>
非具員吏歴觀前日率付可人為名流待用之途亦華<lb/>
姓起家之選故凡青錢學士不媿赤衣諸賢或由少訖<lb/>
老而手不置書或自甲至丁而巻能談事或聚七千帙<lb/>
而考練或課五十紙而校求衒瓌竒者旬日而了祕閣<lb/>
奥篇自標置者三年而隔同舍共語圖形東觀蔚為經<lb/>
<pb n="KR4d0143_WYG_004-11a"/>
術之宗奏賦南郊煥若辭華之美以岑文本之材而始<lb/>
願止此如張伯緒之望而固求不遷矧昭代之恢儒幸<lb/>
聖皇之崇學顯帝堯文章而飾萬物體周王夀考而烝<lb/>
衆材槐市交興蓬山尤重肇新寳宇申揭雲章老人出<lb/>
授於神書童子不憂於朋字荀録虞志擁籖帶之紛紜<lb/>
任筆沈詩萃紳緌而商畧間猶訛謬特重校讐言豕渡<lb/>
河者三實資是正書馬并尾而五更在研窮豈容素飱<lb/>
以累清議伏念某人門具下年位並輕雖問學勉企於<lb/>
<pb n="KR4d0143_WYG_004-11b"/>
前修而聲望不髙於時輩規規求志踽踽固窮偶屢竊<lb/>
於詞科因數移於宦牒主青衿之學校乆困虀鹽對黄<lb/>
巻之聖賢益勤鈆槧俄嬰艱棘深自屏藏摧傷甫逮於<lb/>
喪除収召俾承於官乏預清臺之較厯佐戚邸之司宗<lb/>
坐縻餼糧毫無功閥何言此假稍躐稠人秋熭簡編覺<lb/>
芸香之消蠧夜窺墳籍驚藜杖之分光顧惟乆衰多難<lb/>
之姿豈圖偶得儻来之幸此蓋伏遇某官朝廷元老學<lb/>
者宗師以獻可替否賛時雍以激濁揚清昭人望顯致<lb/>
<pb n="KR4d0143_WYG_004-12a"/>
掄材之助仰禆序爵之公謂牛鼎烹雞用器固難於適<lb/>
稱然蟻封試馬歴乆始見於非常當求未見之書更輔<lb/>
多聞之友措諸事業庶能酬覆載之仁作為文詞或可<lb/>
頌泰平之盛<lb/>
　　　謝監職薦縣令應詔啓<lb/>
按譜治民曽微政績飛章薦士誤沐恩華自驚流落之<lb/>
餘有此遭逢之幸伏念某所學甚陋其愚不移寧甘三<lb/>
絀之窮羞為兩堕之計量材揣分固宜奔趨州縣之塵<lb/>
<pb n="KR4d0143_WYG_004-12b"/>
勞論事獻謀豈足陪輔朝廷之末議故從貶斥但自省<lb/>
循惟海寧夙號喧囂在江表獨稱繁劇處公綽於薛邑<lb/>
時謂非優責虞詡於朝歌人皆相弔念受禄固難擇事<lb/>
而抵罪不可逃刑徒知夙夜在公不覺日月逾邁俗粗<lb/>
安其朴拙嵗適㑹於豐穣民無推不去之謡士有念相<lb/>
聞之喜敢期過聽特借重言豈惟榮耀於觀瞻實亦激<lb/>
昂於衰懦束帶而輕五斗較徳甚慙失船而得一壺戴<lb/>
恩惟倍此蓋伏遇某官位部刺史名世偉人以收卹淹<lb/>
<pb n="KR4d0143_WYG_004-13a"/>
滯為斂材之謀以㧞舉公忠為報國之實取同為驗宜<lb/>
後而先廼如冗末之流亦在奨知之數益當黽勉冀逭<lb/>
譴訶雖絶望於亨嘉庶不孤於眷遇<lb/>
　　　賀中書舍人啓<lb/>
䟽恩黼座進職綸闈除目四傳輿情交喜竊以充朝廷<lb/>
文章之任固為儒者之至榮代天子謨訓之言尤極士<lb/>
林之髙選非縁素望曷稱明揚恭惟某官忠結上知材<lb/>
膺世用詞華温麗追還三代之餘問學粹純洞逹六經<lb/>
<pb n="KR4d0143_WYG_004-13b"/>
之奥輟東膠之胄席領西掖之命書兼侍講帷仍分省<lb/>
事掌中抽草已光侍從之聮腹上生松行聽弼丞之命<lb/>
　　　賀耿左丞啓<lb/>
光被宸輝進陪國論人惟求舊允資攀附之賢政貴有<lb/>
常行廸泰和之治華夏咸喜天人同符恭惟某官氣禀<lb/>
天和時推人傑備忠孝之令徳兼文武之全才智謀天<lb/>
下之蓍龜文藻人中之星斗乆負經綸之藴荐膺清切<lb/>
之除方睿神淵黙以居潜頼耆明始終之庀職朱邸著<lb/>
<pb n="KR4d0143_WYG_004-14a"/>
講論之益青宫徧調䕶之官逮九五之時升擢二八以<lb/>
自輔俾司樞筦實本兵權屬强敵之長驅擁全師而深<lb/>
入人心恟懼神器震揺建兹多壘之還盡出萬全之䇿<lb/>
料敵制勝有嘉右府之樞機經體賛元遂進中臺之綱<lb/>
轄惟兹舊學光輔初元諒辰告於逺猷以日下於膏澤<lb/>
愈峻具瞻之望行膺爰立之求伏念某渉世闊踈謀身<lb/>
拙直頃濫尸於禮寺亦叨預於宫僚寅縁親依仰窺千<lb/>
慮幸㑹奨與實積三年兹聞渙號之頒深激懦𠂻之慶<lb/>
<pb n="KR4d0143_WYG_004-14b"/>
四蛇入宂欣已附升雲之龍六鷁退飛無階同賀厦之<lb/>
燕<lb/>
　　　上左丞啓<lb/>
被眷中宸陞榮左轄欽聞誕告允副具瞻竊以經體賛<lb/>
元實頼翼扶之助繼猷述事方當祗遹之時厥基永孚<lb/>
於休惟后非賢不乂果聞耆傑入副登庸恭惟某官恪<lb/>
恭粹和莊重明敏學究真儒之藴文髙哲匠之華窺行<lb/>
已之始終古人是尚考立朝之本末天下共知自光賛<lb/>
<pb n="KR4d0143_WYG_004-15a"/>
於朝綱益允諧於人望同寅協㳟而修政事逺撫長駕<lb/>
而熈事功民言惟嘉國是以定逮兹時舉蕃有恩言入<lb/>
告謀猷已見君陳之順后丕視功載行聞姬旦之齊工<lb/>
　　　答何狀元啓<lb/>
冠名英俊之躔陞華圖籍之府仲舒之為舉首啟發道<lb/>
真子政之校中經夙昭人望朝廷得士寰海趨風恭惟<lb/>
某官學奥離倫材髙周用元元本本博窮載籍之傳濟<lb/>
濟洋洋蚤預賔興之列果縁健筆力取殊科上興見晚<lb/>
<pb n="KR4d0143_WYG_004-15b"/>
之嗟人以覩先為快名驚學子筆藁至於欲燒文播都<lb/>
城紙價幾於驟貴敢圖謙謝亦附冗僚退揆菲材固難<lb/>
當於益美仰窺佳藻亦竊幸於珍藏<lb/>
　　　回王状元啓<lb/>
臚傳上第首冠羣英下明詔於九天恩先桂籍収大名<lb/>
於一日光映儒林凡在見聞孰不慶羡恭惟某官宏材<lb/>
聳壑英氣凌雲卓爾異人時推於間出偉然大器不俟<lb/>
於晚成以妙齡秀發之姿奉髙誼講聞之對諸老誰先<lb/>
<pb n="KR4d0143_WYG_004-16a"/>
於賈傅天子親擢於平津喜黌舎之有人掩名塲而得雋<lb/>
展逸足而華塗方踐升大猷而逺業難量某久共虀<lb/>
鹽更窺珠玉知洋洋於流水偶賛文衡引皓皓於明星<lb/>
實由聖鑒擁長牋而肯顧溢陋巷以生光<lb/>
　　　回第一人董状元啓<lb/>
唱第中宸冠名上甲雖事從故典推龍首以居先而恩<lb/>
出清𠂻並桂林而擢秀恭惟某官文知體要學有淵源<lb/>
望乆重於鄉閭聲特髙於場屋屡泣荆州之璞知者其<lb/>
<pb n="KR4d0143_WYG_004-16b"/>
誰獨騰豐劔之光終然莫掩遡春官而累上霑皇澤以<lb/>
兼收有孤黄巻之心耻試紅塵之吏氣不衰於再鼓人<lb/>
忽驚於一鳴冕旒凝乙夜之觀軒陛首春雷之震對賢<lb/>
良而舉首遂繼家風起徒步而封侯更看晚節某頃因<lb/>
乏使忝預攸司設網于河偶值靈龜之入窺斑以管詎<lb/>
窮文豹之奇方喜得於真才忽過蒙於盛禮<hi>云云</hi>
　　　荅盛學士啓<lb/>
占桂籍之上㳺得蘭臺之舊物士歆稽古之力朝有<lb/>
<pb n="KR4d0143_WYG_004-17a"/>
得賢之榮恭惟某官學茂大知器非近用處貴㳺而獨<lb/>
惇素尚在蚤嵗而已擅雋名混舉子以登塲中有司之<lb/>
異等禁庭唱第名復甲於英髦宸筆評文語特嘉於警<lb/>
㧞遂膺温詔擢校祕文問倚相祈招之詩素欽博古讀<lb/>
杜牧阿房之賦竊幸知賢敢圖過謙猥形私謝豈特借<lb/>
重言以華衰品蓋將敦髙誼以激媮風<lb/>
　　　荅鄭學士啓<lb/>
延登内閣典校中經儒館増輝士流交慶恭惟某官識<lb/>
<pb n="KR4d0143_WYG_004-17b"/>
探聖域文播賢闗自期國華不甘門調仕而優則學首<lb/>
登附試之科儒以道得民旋預說經之選談易無疑於<lb/>
九事著録何止於千人輟刺舉於南州擢刋讐於東觀<lb/>
得時則駕方逺歩於亨塗飲人以和乃過形於謙謝佳<lb/>
筆但知藏弆厚意不敢當䝉<lb/>
　　　賀韓學士啓<lb/>
被眷楓宸躋華芸省朝慶得人之盛士歆稽古之榮竊<lb/>
以挾冊校文實重圖書之府養材待用是為英雋之躔<lb/>
<pb n="KR4d0143_WYG_004-18a"/>
凢𨽻職於其間蓋選賢而後授恭惟某官器識俱懋望<lb/>
實兩髙學有淵源博宗九品之奥文無骫骳追還三代<lb/>
之醇預蕝禮於曲䑓復讎書於内閣鳳將子而惟九豈<lb/>
媿前修豕渡河而曰三實資鴻筆媿未遑於叙慶顧先<lb/>
辱於縢緘佩感至深襲藏為好<lb/>
　　　賀黄學士啓<lb/>
被眷中宸躋榮内閣儒館慶得人之盛士流歆稽古之<lb/>
榮竊以昭代右文闢三舘而聚書籍上皇籲俊差九等<lb/>
<pb n="KR4d0143_WYG_004-18b"/>
以寵儒臣中朝方復試選之科册府必用俊髦之士恭<lb/>
惟某官豈具貟吏實不覊材早以雋名蔚有棟梁之器<lb/>
中縁鯁議頗妨塗轍之升道既乆而日章理亦窮而斯<lb/>
變登龍尾之道已數近於清光復鴈門之踦諒即躋於<lb/>
要路<lb/>
　　　荅武學李博士子奇啓<lb/>
曳裾見臨削牘為賀翔鳳凰于千仞豈測雄飛享鶢鶋<lb/>
以九韶徒深眩視恭惟某官器凝方重學造精㣲収科<lb/>
<pb n="KR4d0143_WYG_004-19a"/>
若摘頷髭吐論如霏木屑文詞合處曹子建何足道哉<lb/>
時命鼎来謝安石恐不免耳豈伊右學能滯亨塗敢圖<lb/>
謙撝猥見標榜過情之譽雖非凉薄之敢當㑹友之文<lb/>
當永珍藏以為好<lb/>
　　　與運使啓二首<lb/>
將命計䑓著攬轡澄清之望尸官講肆有髙山景慕之<lb/>
誠未晉接於顔辭幸依棲於名徳恭惟某官性天夙悟<lb/>
才地素優論器範則當從古人求較詞章則應是我輩<lb/>
<pb n="KR4d0143_WYG_004-19b"/>
語事毎試而皆可政無徃而不宜早獻直於霜臺屢對<lb/>
揚於雲幄忠規直節邦朋震慴以相驚崇論讜言國是<lb/>
雍容而自定暫枉將明之寄少分憂顧之勤原隰光華<lb/>
已上聞於功最威顔咫尺行入侍於清閒<lb/>
坐曹無補深虞直指之嚴行部載臨獲展上交之禮自<lb/>
惟冗散方託庇存遽爾暌離已深敦慕恭惟某官聲名<lb/>
籍甚器範自然軒軒雅操之獨持衎衎公才之屢試方<lb/>
在責實循名之際凛然赴功趨事之能省户司金名特<lb/>
<pb n="KR4d0143_WYG_004-20a"/>
髙於諸彦使䑓握節威自懾于屬城從容計相之經營<lb/>
籠斡縣官之調度行選於衆詳延博碩之賢使復於王<lb/>
展盡經綸之業<lb/>
　　　謝江隂曹縣尉襲啓<lb/>
言旋故鄉方有人琴俱亡之恨敢圖都騎示以金石相<lb/>
宣之文仰惟學省之俊英早挹天墀之右第仕而優則<lb/>
學不忘探討之勤因不失其親更切規磨之助逺貽華<lb/>
軸来賁郊廬自慙受粟之支離豈稱畵眉於渾沌徒欲<lb/>
<pb n="KR4d0143_WYG_004-20b"/>
借此言以増重敢不珍其貺而襲藏<lb/>
</p>
<p>
</p>
  </div>
</body>
</text>
</TEI>
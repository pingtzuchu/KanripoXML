<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻五</head>
    <p>
<pb n="KR4d0143_WYG_005-1a"/>
欽定四庫全書<lb/>
　丹陽集巻五　　　　　宋　葛勝仲　撰<lb/>
　　啓<lb/>
　　　復修撰謝兩府啓<lb/>
殊廷汜掃幸簉跡於臞仙秘殿䟽榮或厠名於墨客稍<lb/>
從抆拭曲荷生成伏念某者奮自覊單進䝉簡擢逶迤<lb/>
持禄深戒鄙夫之事君骯髒狥公妄期君子之謀道一<lb/>
昨超登侍從進長膠庠雖無成徳逹財之功粗有畏法<lb/>
<pb n="KR4d0143_WYG_005-1b"/>
遵繩之志欽惟寄屬每自激昂杜請託則深咈於人情<lb/>
多建明則顯違於時論雖學子粗安其樸拙而憸人潜<lb/>
議於中傷孤根易揺小器先溢青蝇交集白簡厚誣凡<lb/>
可排根而傾擠無不誕謾而崇飾彼正異放麑之恵固<lb/>
優為掇蜂之䜛上頼照臨止投閒左莠言甚巧類成葉<lb/>
於三年幽憤莫申將降霜於五月惟神聽之難罔而天<lb/>
道之好還旋聞邦誣莫逃聖鍳畀虎豺而不食禦魑魅<lb/>
以逺行四門穆清百揆時叙惟兹枉橈屡乞辨明敢期<lb/>
<pb n="KR4d0143_WYG_005-2a"/>
曠蕩之恩稍加麗正之職此蓋伏遇某官心存體國道<lb/>
廣濟時恵顧窮人起伊尹納溝之念磨礲治具肩傅説<lb/>
作礪之誠致脱丹書漸還清貫儻未填於溝壑誓仰報<lb/>
於陶鎔<lb/>
　　　汝州到任謝兩府啓<lb/>
起於宫祠付之民社自顧散儒之陋謬當良吏之求亦<lb/>
既撫封莫知報徳竊以魯山沃壤汝水名邦宻拱兩都<lb/>
新被節旄之渥旁連四輔舊稱屏翰之雄當承流宰牧<lb/>
<pb n="KR4d0143_WYG_005-2b"/>
之權必赴功膚敏之士而某生姿遲鈍渉世闊踈途如<lb/>
阮籍之窮性有汲黯之戅學初為已妄期造道以逢原<lb/>
仕則慕君敢替當官而狥義顧多取於公器復顯忤於<lb/>
要權致爼豆楚者幾稀而魚肉渉者甚衆駭機一發溢<lb/>
惡交興惟鋭進之邦朋方上揺於國是從而下石易若<lb/>
吹毛獨頼睿明燭知誣罔雖褫職輦轂之下獨賦禄<lb/>
湖海之濵方齊得喪於環中而置恩怨於度外以退縮<lb/>
為安身之計以静黙為進徳之階敢覬矜憐稍加收用<lb/>
<pb n="KR4d0143_WYG_005-3a"/>
此蓋伏遇某官膺天大任佐時有為積累治功若農夫<lb/>
之望嵗銓量人品如匠者之度材袁安不忍於錮人傅<lb/>
說但期於廸后肆令衰懦復與簡求某敢不防患周身<lb/>
指覆車而自戒牧民涖政憂製錦之或傷<lb/>
　　　賀趙鎮撫啓<lb/>
周尊師帥之職實搃全師唐分藩鎮之權旁提支郡於<lb/>
惟盛旦復舉舊章敷求忠亮之賢付畀土疆之重恭惟<lb/>
某官材資傑出智畧挺生早被眷於宸廷屢出持於使<lb/>
<pb n="KR4d0143_WYG_005-3b"/>
節頃當艱險備罄忠嘉諒惟制檢之榮即有齋壇之拜<lb/>
　　　賀運使劉龍圖啓<lb/>
祗奉恩輝寵除漕寄凢依庇頼交集懽愉恭惟某官學<lb/>
貫儒流望髙時論以盡言不諱而挹巍第以忠愬無隠<lb/>
而光諌垣躋峻職於西清扈慈闈於南土預元戎之婉<lb/>
畫曲盡訏謨領將漕之提封更榮申命行聞召節入冠<lb/>
從班某猥以散材獲居屬郡欽聞光渥第極歸依<lb/>
　　　賀運使郎中學士啓<lb/>
<pb n="KR4d0143_WYG_005-4a"/>
祗膺詔㫖榮緫督司先聲所傳公議咸喜恭惟某官宏<lb/>
材挺特雅量粹夷學有淵源綽著淹通之譽言無枝葉<lb/>
裁成體要之文輙自望郎出當膚使諒未聞於煖席已<lb/>
寵拜於持荷藐自孤蹤獲棲大庇顧章紱之所繫瞻履<lb/>
幕以末繇日俟按臨禀承約束<lb/>
　　　與運使啓<lb/>
仕途太戅合歸湖海之濵朝論兼容尚叨獄市之寄幸<lb/>
兹昩陋託在庇存恭惟某官敦厚而疎通粹和而端亮<lb/>
<pb n="KR4d0143_WYG_005-4b"/>
躋榮䇿府知博貫於丘墳將命計䑓復登聞於課最賦<lb/>
輿不擾金榖如流諒惟注意之深即慶非常之寵某祗<lb/>
膺宸檢改佩守符惟斷斷之無他寔惓惓而慕義頃棲<lb/>
大䕃固已荷於包荒今託提封行復欣於承教<lb/>
　　　賀胡發運啓<lb/>
祗膺宸檢就陟使權統九路之輸將當列城之刺舉凡<lb/>
依庇頼交集懽欣恭惟某官忠有古人之風學為王者<lb/>
之事憲府夙推于忠鯁中䑓作振于維綱益隆黼扆之<lb/>
<pb n="KR4d0143_WYG_005-5a"/>
知外領繡衣之寄逮兹推擇愈著光華調發邦儲暫倚<lb/>
成于心計超遷内務行亟拜于除書<lb/>
　　　賀提刑啟<lb/>
祗膺温詔出緫祥刑凡預庇庥共深欣抃恭惟某官望<lb/>
髙朝論忠簡上知入踐要繁夙預月卿之寵出當憂顧<lb/>
屢膺星使之權佇聞賛書峻陟華貫某誤紆郡紱適邇<lb/>
使麾不惟仰託於眷存實幸欵承於教警<lb/>
　　　答秀州知府曽學士啓<lb/>
<pb n="KR4d0143_WYG_005-5b"/>
祗奉明綸改臨重鎮幸依鄰庇遽辱書辭恭惟某官徳<lb/>
宇粹温詞華秀拔世濟其美紹器業於相門官修其方<lb/>
敷教條於郡寄撫對云始結課已優方聮冊府之清班<lb/>
行正禁途之譽命祝頌至切稱述奚殫<lb/>
　　　賀金陵曽修撰孝藴啓<lb/>
吴都重鎮位居藩伯之榮書殿華資職號儒林之貴時<lb/>
維雋喆仰副眷懐恭惟某官清時羽儀群辟冠冕智仁<lb/>
勇以兼劭徳爵齒之皆尊雖遭時屡歴於險夷而挺志<lb/>
<pb n="KR4d0143_WYG_005-6a"/>
弗渝於忠藎入居朝廷則蓍龜庶事出臨方靣則衡尺<lb/>
衆材表此百城暫倚兵鈐之重閒于兩社即登宰路之<lb/>
華伏念某受知素深去徳滋逺中縁艱棘乆自屏藏寖<lb/>
冐甄陞遽罹貶逐夤縁幸㑹再依庇頼之仁險阻艱難<lb/>
尤切歸投之素屬官常之有守望履幕以無階<lb/>
　　　賀王修撰啓<lb/>
祗奉恩輝榮陞論譔有識交慶不謀同辭恭以某官學<lb/>
探道原望髙時論事每試而皆可政無往而不宜頃膺<lb/>
<pb n="KR4d0143_WYG_005-6b"/>
一札之書出領三城之寄雖藩宣所頼因任既以累年<lb/>
然績用登聞襃進殆無虚月行被追鋒之召就頒挈槖<lb/>
之除某代匱陋邦依寳鄰之千萬䝉惇雅契枉華翰者<lb/>
再三感媿之深叙陳罔既<lb/>
　　　回河陽王待制啓<lb/>
被命十行陞華兩禁民遂借留之願朝有因任之公凡<lb/>
預游從交深欣抃恭惟某官天資敏銳徳宇粹温理窮<lb/>
性命之端事燭古今之表英辭振玉逸氣凌雲郄桂一<lb/>
<pb n="KR4d0143_WYG_005-7a"/>
枝卓爾儒林之秀和松千丈挺然大厦之資自結聖知<lb/>
出當方面河水東泊鄙鄰國之白圭長橋卧波小平津<lb/>
之杜預報功崇徳果䟽持槖之榮尊主庇民行拜秉鈞<lb/>
之召某備貟鄰境託芘卿雲方修慶之未遑遽騰牋之<lb/>
先辱具為感戢難既叙陳<lb/>
　　　賀冬啓二首<lb/>
一陽襲管氣滋緹室之和五物書雲瑞見候䑓之應惟<lb/>
時賢喆繁擁休祥恭惟某官材擅儒林望髙朝論富金<lb/>
<pb n="KR4d0143_WYG_005-7b"/>
籝之奥學挹珠網之巍科大邑試材鸞暫棲於枳棘清<lb/>
班㧞士鳳將集於梧桐順履天元茂膺帝祉<lb/>
清臺課厯逢七政之同躔黄祲占年見五雲之紀瑞惟<lb/>
時賢喆繁擁休祥恭惟某官性天髙明才地敏給敷政<lb/>
無施而不可涖官所至而有聞大邑庇身暫倚撥煩之<lb/>
重嘉猷告后即攄經逺之謀兹順履於天元諒茂膺於<lb/>
帝祉<lb/>
　　　答周舍人賀冬啓<lb/>
<pb n="KR4d0143_WYG_005-8a"/>
律回葭管登臺爰紀於祥雲星次斗躔推䇿載迎於長<lb/>
日方一陽之来復宜百福之類升恭惟某官文秀時髦<lb/>
學優聖域簮法冠於烏府侍香案於螭坳致美善於親<lb/>
暫屈藩維之寄告謀猷於后行膺夢卜之求諒經剛長<lb/>
之辰即有詔除之渥<lb/>
　　　謝王奉議<hi>以寜</hi>啓<lb/>
寵以書辭申之文巻言温布帛雖退恧於過情字挟風<lb/>
霜實仰欽於衆製聞暴公子固乆見元徳秀乃初頻阻<lb/>
<pb n="KR4d0143_WYG_005-8b"/>
傾蓋之歡深恨揚舲之遽顧䝉縟禮加恵陳人大鼎烹<lb/>
雞逺器尚淹於小用明珠彈雀珍文弗悮於輕投揣分<lb/>
何堪捫心知感<lb/>
　　　答卓奉議啓<lb/>
載膺宸檢獲綰郡章約結無竒獨傾心於名士嗜好殆<lb/>
絶尚抵掌於髙文辱示書辭獲窺學植屈廷臣之嚴重<lb/>
同邑子之進趨方何遜劉孝綽則多少俱工比鮑昭謝<lb/>
靈運則遲速皆美恐為品藻之累但深藏弆之榮<lb/>
<pb n="KR4d0143_WYG_005-9a"/>
　　　答張省幹啓<lb/>
枉道見存陳詩為貺峥嶸髙論驚所飬之益深璀璨大<lb/>
篇知見禮之加重豫章何必七年而見威鳳蓋由一羽<lb/>
而知矧在上庠屢以仲舒為舉首獲交諸父又熟阿戎<lb/>
之清談契闊流離寤寐傾渴三年於此矣固多脱頴之<lb/>
流一言以蔽之罕見無邪之美仰惟此賜宜在珍藏<lb/>
　　　答孫宣教啓二首<lb/>
誦汝墳之章少有干榮之意廢蓼莪之什晚興弗洎之<lb/>
<pb n="KR4d0143_WYG_005-9b"/>
悲比竊食于真祠偶藏身于偏壘實先人之舊治有元<lb/>
祐之政聲悼嵗月之不留愴音容之如在敢謂某官曲<lb/>
敦髙誼追記曩㳺特紀述于雅言以發揚于潜徳賦五<lb/>
君之詠獻不待于諱辰誦百汰之金問何勞于曲室感<lb/>
荷之至敷叙奚殫<lb/>
談經敗績獲寄迹于小邦聞善若驚猶傾心于諸彦敢<lb/>
謂某官曲敦雅好過採虚名忘固陋而寵以書辭慰孤<lb/>
寂而示之文軸見許詢之逺致自爾伏膺賞沈約之寄<lb/>
<pb n="KR4d0143_WYG_005-10a"/>
音敢忘擊節豈特珍藏于書簏固將共託于詞林佩服<lb/>
至深敷陳罔既<lb/>
　　　答曹宣教啓<lb/>
校藝奏名䟽恩賜第事光舉首榮動朝端恭惟某官為<lb/>
君子儒知古人體學深窮于聖域文獨歩于賢闗千丈<lb/>
喬松知有棟梁之用五枝仙桂實為門閥之光某夙賞<lb/>
髙文欣聞譽命敢圖謙眷亦損書辭雖欽造述之工恐<lb/>
累㳺談之實一第溷子耳聊為進士之階集賢有人哉<lb/>
<pb n="KR4d0143_WYG_005-10b"/>
行慶選掄之寵<lb/>
　　　答張學銘啓<lb/>
何武先即學宫始之傳舍朱博不喜儒吏深惡議曹既<lb/>
操術之不同宜治道之相逺比縁休吏稍欲崇儒意雖<lb/>
粗勤禮實不腆敢期髙誼載以雅文施挾求奢每自慙<lb/>
于寒乞要輕用重亦恐累於品題敢戢至深叙陳罔既<lb/>
　　　除顯謨閣待制謝兩府啟<lb/>
白簡驟攻乆投冗散丹書一洗復玷髙華恩與為新徳<lb/>
<pb n="KR4d0143_WYG_005-11a"/>
何以報伏念某文質無所厎材能不及中㑹初載之博<lb/>
延繇常途而躐進冐庠序師儒之長参言語侍從之流<lb/>
嶢嶢固人道之難全碌碌實鄙心之不肯䑕銜窶數知<lb/>
非容穴之謀蜩决榆枋不羡圖南之便果罹謗鑠旋辱<lb/>
辨明起於置散之真祠付以承流之樂土圖回百緒黽<lb/>
俛二年朝廷不憶一州雖慙前咎民庶借留滿嵗粗有<lb/>
公言屬積厲於衰門遽纒哀於伯氏念藐諸孤方頼同<lb/>
爨故蕞爾邑未可輕歸不悟衷言俾躋邇列既沗輔郡<lb/>
<pb n="KR4d0143_WYG_005-11b"/>
二千石之印綬又直文考十九載之圖書静推所䝉端<lb/>
有攸自此蓋伏遇某官股肱元聖屏翰萬邦以佑賢輔<lb/>
徳為經濟之謀以遵制揚功為寅亮之實用仁心而引<lb/>
類動義槩以䘏淹賛翊事機獨提綱而頓領吹嘘時彦<lb/>
詎㧞本而塞源乃因肆𤯝之恩上廣隆寛之施西廂寓<lb/>
直雖叨序爵之榮東閣撇裾尚恨趨風之逺<lb/>
　　　賀太宰啓<lb/>
光膺渙號冊拜冢司周公之覯繡裳爰是皇于四國仲<lb/>
<pb n="KR4d0143_WYG_005-12a"/>
山之補衮職蓋以事于一人夷夏共瞻宗祊䝉福竊以<lb/>
盛世以置輔為重志士以得時為難抱經綸之業者或<lb/>
困迹于草莱都廊廟之位者或貽羞于竹帛由才位齟<lb/>
齬而難合故勲業寂寥而無聞天將福于斯民世特生<lb/>
于良弼恭惟某官斯文木鐸王國元龜學貫天人而博<lb/>
窮載籍以来辭該象數而盡屈能言之類英聲茂實夙<lb/>
推先覺之賢峻節忠規篤守後凋之操自預聞于大政<lb/>
益眷注于淵衷遵制揚功中轄著彌縫之助奉公履正<lb/>
<pb n="KR4d0143_WYG_005-12b"/>
東臺存繩糾之功果符夢卜之求遂冠鈞衡之峻賛又<lb/>
新之政已寅亮于天工開衆正之門共行熈于帝載伏<lb/>
念某小器窘用孤根易揺乆困風波幸託帡幪之芘未<lb/>
填溝壑悉歸播植之公<lb/>
　　　湖州到任謝兩府啟<lb/>
出刺周南曽㣲優最改臨吴㑹更勉後圖祗荷生成伏<lb/>
深榮懼伏念某簡編糟粕之學塲屋骩骳之文用此躋<lb/>
榮可名僥倖推移從禄類衆狙之賦三選軟畏人慕靈<lb/>
<pb n="KR4d0143_WYG_005-13a"/>
龜之藏六樂就外服以畢餘年昨分一面之符未報三<lb/>
年之政雖免曠瘝之責遽纒伉儷之哀未能擊缶以忘<lb/>
情亟欲卜岡而就窆懇求近地稍便私門荷大臣之用<lb/>
心付小麾而如志惟吴興之樂土萃江左之名賢抒峯<lb/>
存三癸之名峴嶺標五花之勝白蘋洲上著騷客之風<lb/>
流紫花瀬邉有茶山之燕賞敢圖推擇誤及庸虚此蓋<lb/>
伏遇某官惇厚恵和忠清直亮丕揚可大之業輔成不<lb/>
㧞之基歛袵廟堂致藜藿之不採提衡品類直桃李以<lb/>
<pb n="KR4d0143_WYG_005-13b"/>
無言某敢不祗誦徳音勉睎循吏庶㡬一得仰報萬分<lb/>
　　　答海門知縣啓<lb/>
逺貽書䟽復枉詩文辭華髙歩於上京才義不慙於小<lb/>
雅舌耕滋乆瞻奥學於胷中腹藁便成湧佳言於筆下<lb/>
雖云出衆顧輕示人誦讀爽然政恐文巻之盡流傳逺<lb/>
甚居然紙價之髙仰竿牘之甚勤識弦歌之多暇雖菁<lb/>
華之悦目揆凉薄以頳顔不敢當䝉但知感戢<lb/>
　　　答王知縣啓<lb/>
<pb n="KR4d0143_WYG_005-14a"/>
百謫交至暫整單装兩怒既消復還舊治老守有䝉成<lb/>
之幸邑子遂依仁之公竊以愷悌撫循昔稱良吏掊克<lb/>
媮快今號軼材既務守官固當罹咎雖粟邑換尹賞職<lb/>
益以卑而内史愛倪寛殿更為最果縁公議特勉後圖<lb/>
願益專於所聞以卒相於予治<lb/>
　　　鄧州到任謝執政啓<lb/>
愚誠上逹懇求避於親嫌朝論兼容特改除於郡寄撫<lb/>
封云始揣分知榮伏念某才不足於治劇濟繁學不足<lb/>
<pb n="KR4d0143_WYG_005-14b"/>
以鈎深索隠早縁識擢嘗獲在前晚以愚憃乆從外補<lb/>
留滯周南之境奔趨吴㑹之郊嵗琯七周未始僥求於<lb/>
内舉國門三過其誰肯致於裏言每處順以安時姑深<lb/>
根而寧極惟兹巨屛素號樂郊敢圖生成舉是寄屬此<lb/>
蓋伏遇某官功弼乃后道覺此民擴伊尹納溝之仁懋<lb/>
傅説濟川之業弛張因革躋國勢於安常小大浮沉器<lb/>
人材而式序肆令孤拙獲此便安韋狀員推豈敢責成<lb/>
於參佐召父杜母庶㡬追繼於循良<lb/>
<pb n="KR4d0143_WYG_005-15a"/>
　　　鄧州謝范左丞啓<lb/>
祗膺宸檢謬當方伯連帥之權趣引郡章獲繼鉅徳元<lb/>
勲之後荷恩實重揣分増榮伏念某文不軰於時流學<lb/>
僅傳於家法幸縁親擢稍躐常塗方幅員徧庠序之時<lb/>
五冐師儒之等暨朝廷興禮樂之際三居綿蕝之官雖<lb/>
事功無毫髪之㣲而議論有金石之固豈宜乗隙遂爾<lb/>
易心中縁背馳乆困外補蕭望之各從所好晉荀息不<lb/>
食其言嵗籥七更詎肯僥求於内舉國門三過何階入<lb/>
<pb n="KR4d0143_WYG_005-15b"/>
覲於中宸惟兹大邦夙號樂土猥當出刺深媿食浮伐<lb/>
柯在前既仰承於舊政隣輝不逺又獲借於餘光恭惟<lb/>
某官天庭寳臣海内詞伯險夷否泰在峻節以不渝進<lb/>
退行藏視古人而無愧方廟堂之闕位佇渙號以揚庭<lb/>
獨専國柄之崇仰賛時雍之㑹重惟浮賤過荷奨知近<lb/>
縁假道以登門幸獲望塵而侍坐加籩豆之踐仍許造<lb/>
於後堂窺雲漢之章遂徧觀於崇宇雖大賢折節以下<lb/>
士而小已揣分以難酬感幸之深敷宣莫罄<lb/>
<pb n="KR4d0143_WYG_005-16a"/>
　　　與范左丞<hi>致虚</hi>啓<lb/>
絲綸示眷藁塊奪情將正位於鈞衡姑承流於屏翰縈<lb/>
懐所擊控避莫從恭惟某官學洞古今忠存社稷早登<lb/>
文陛服在諌垣仰昭正父之功力奮爭臣之節賛裨紹<lb/>
述一言可以興邦擯斥朋邪三進蓋甞及霤乆持從橐<lb/>
擢預政機方亮采以奮庸忽銜哀而去位上方側席民<lb/>
亦具瞻與其失䕫契之忠毋寧奪曽閔之孝果聞大渙<lb/>
趣使遄歸諒惟朝事之初即播弼諧之命某屬拘營職<lb/>
<pb n="KR4d0143_WYG_005-16b"/>
莫遂望塵輙陳竿牘之儀少伸寰海之慶<lb/>
　　　再與范左丞啓<lb/>
確守禮經蓋欲表儀當世曲從誠請是為體貌大臣鬱<lb/>
四海之具瞻篤三年之通制有識交頌不謀同辭恭惟<lb/>
某官氣禀天和學優王佐讜議早扶於國是忠規屢讋於<lb/>
邦朋爰録勲庸遂参機政王臣蹇蹇方盡瘁以輸忠棘<lb/>
人欒欒遽銜哀而去位祗膺奪服聊免造朝仁者安仁<lb/>
固不忘於子職孝乎惟孝深上動於天聪豈惟君子之<lb/>
<pb n="KR4d0143_WYG_005-17a"/>
光實使懦夫有立<lb/>
　　　上執政啓<lb/>
經邦碩輔阻窺數仞之墻刺郡冗僚屢枉五雲之字瞻<lb/>
風莫遂結念増勞恭惟某官識逺而非小知器博而宜<lb/>
大用幽經奥牒盡究生民以来大冊髙文坐屈能言之<lb/>
類獨縁儒效自結聖知涖經事而知其宜臨大節而不<lb/>
可奪補衮正上公之枋賜履昭元戎之權示大壯於端<lb/>
闈實資制作頒上化於陽舘更頼燮調不違咫尺之顔<lb/>
<pb n="KR4d0143_WYG_005-17b"/>
如倚左右之手爰從枚卜起付鈞衡秘殿聨榮入告嘉<lb/>
謀於后鼎司爰立日下膏澤於民諒在邇辰更膺正拜<lb/>
伏念某方依覆露夙荷奨知悵滯跡於西州阻曵裾於<lb/>
東閣永言瞻頌難喻端倪<lb/>
　　　賀提舉監丞啟<lb/>
祗奉帝綸顯持使節先聲所至公議咸歸恭惟某官學<lb/>
窮古聖人之原材出見大夫之右頃膺推擇入踐要繁<lb/>
惟摘山煮海之權實富國彊兵之利變通成法内則掌<lb/>
<pb n="KR4d0143_WYG_005-18a"/>
於冢司提按列城外則諉之部使暫煩直指即慶遄歸<lb/>
某坎壈餘年依棲大庇日竚軺車之至庻諧履幕之瞻<lb/>
　　　賀湖州秦守啓<lb/>
對揚便殿具輸獻納之忠擢領輔藩優畀承宣之寄先<lb/>
聲逺播公議咸歸恭惟某官材冠士林望髙時論學識<lb/>
九流之廣文追三代之醇夙推廊廟之姿乆屈雲霄之<lb/>
歩果膺㧞舉峻履髙華寵之禁嚴論撰之資付之山水<lb/>
清幽之地自副車而陟守實聳州縣之榮觀以介弟而<lb/>
<pb n="KR4d0143_WYG_005-18b"/>
繼兄更作衣冠之盛事諒未遑于煖席已夙駕于追鋒<lb/>
某潦倒材踈陸沉嵗乆亦安身于林壑獲託庇于帡幪<lb/>
側聞鳳詔之頒日佇隼旟之至其為欣望莫罄叙陳<lb/>
　　　賀宇文寳文時中知湖州啓<lb/>
西清寓職總内閣之圖書南土專城作行朝之屏翰命<lb/>
出九重之邃歡騰千里之遥恭惟某官直諒而多聞宏<lb/>
毅而任重量吞千頃腹貯五車詞章特擅於家聲伯仲<lb/>
並登於政府召還蜀道初畀乗軺改命吴興復膺剖竹<lb/>
<pb n="KR4d0143_WYG_005-19a"/>
光生四水榮動五亭黄蘗山前續江淹之文采白蘋洲<lb/>
畔繼栁惲之風流諒惟開府之初即有追鋒之召某乆<lb/>
縁固陋坐竊安閒雖陶令已歸於田園而龐公不入於<lb/>
城府徒託二天之庇阻修一刺之恭<lb/>
　　　賀陳大資<hi>與義</hi>知湖州啓<lb/>
以心膂臣而暫辭機政以股肱郡而来布教條旌纛再<lb/>
臨山河増重恭惟某官式是百辟媚兹一人文辭獨行<lb/>
於中朝器業藹聞於早嵗繇北扉之清近擢東府之賛<lb/>
<pb n="KR4d0143_WYG_005-19b"/>
襄天賦之才蓋天下士而非特國士人究其實乃社稷<lb/>
臣而何止功臣初違咫尺之顔如失左右之手昔之往<lb/>
矣留千里之袴襦今也来兹被三公之衮繡行聞召節<lb/>
登拜冢司<lb/>
　　　賀汪少卿<hi>思温</hi>知湖州啓<lb/>
䖍命拜州差辰開府股肱帝室潤分九里之河父母侯<lb/>
邦庇擴二天之覆恭以某官望髙朝匠學冠時髦文體<lb/>
要以精深器恢宏而凝劭入居九列當牒訴浩繁之司<lb/>
<pb n="KR4d0143_WYG_005-20a"/>
出領一麾得山水清逺之地承流伊始頌徳攸同某鄉<lb/>
廬頃遭鬰攸之災浮家暫寓窮僻之壤退惟困躓辱在<lb/>
帡幪陶令已歸田園但知退聽龐公不入城府尚阻進<lb/>
趨<lb/>
　　　謝蔣縣丞<hi>汝功</hi>啓<lb/>
伏䝉某官撥簿領之沉迷喜親戚之謦欬逺迂都騎来<lb/>
顧衡門寵以長牋既遂盍簮之願示之衆製更諧擊節<lb/>
之觀仰惟鄉曲之英蚤擅文章之譽三年學而至于榖<lb/>
<pb n="KR4d0143_WYG_005-20b"/>
已極淹該一巻書而立之師更求博約惟他時之所到<lb/>
豈小智之易量感佩之誠敷陳罔既<lb/>
　　　賀中書侍郎啓<lb/>
祗膺中詔入侍西臺翊贊萬幾克懋格天之業踐更二<lb/>
府共歆稽古之榮渙號誕揚敷天咸喜恭惟某官徳尊<lb/>
一代智傑萬人衆推為王佐之材自任以天下之重體<lb/>
道則六通四闢而咸在應事則千轉萬變而不窮早被<lb/>
簡知亟躋華顯洎居常伯適在版曹以邦用封靡為近<lb/>
<pb n="KR4d0143_WYG_005-21a"/>
憂以民力凋耗為深患間縁造膝之對力陳逆耳之言<lb/>
不患失於在前寧輸忠而補外屬嗣皇訪落之始當强<lb/>
鄰俶擾之初罙入都城日有舉烽之警環觀諸將誰為<lb/>
戡難之人旁採師虞顯疇嘉績起公於師帥之任付公<lb/>
以宥宻之司旋降芝函改臨鳳沼光輔惟新之政大開<lb/>
至正之門載纉武功以銷未形之患誕敷文徳増築太<lb/>
平之基式副具瞻行膺爰立伏念某多仇少與數免稀<lb/>
遷迹滯南冠莫遂望塵之幸魂飛東閣徒深頌徳之誠<lb/>
<pb n="KR4d0143_WYG_005-21b"/>
　　　賀范留守<hi>致虗</hi>啓<lb/>
爰擇剛辰已開留府陵寝増重嵩洛有光凡預庇存交<lb/>
深欣抃恭惟某官經邦碩輔命世真儒以堯舜孝弟為<lb/>
尊主之謀以稷契忠嘉為奮身之術早躋大用蒞經事<lb/>
而知其宜自勵匪躬臨大節而不可奪特輟燮調之任<lb/>
一蘇衆大之區暫此居留著赤舄几几之望行聞入相<lb/>
賦緑竹猗猗之詩<lb/>
　　　賀平江知府胡舍人啓<lb/>
<pb n="KR4d0143_WYG_005-22a"/>
奉選勞之新渥躋次對之舊班屏翰有光朝廷増重恭<lb/>
惟某官英豪間氣道徳名儒學窮六籍之醇文起八代<lb/>
之陋討論潤色崖因珠而不枯險阻艱難草以風而知<lb/>
勁顧惟劇郡既訖外庸龍已升雲乃眷攀鱗之舊魚方<lb/>
縱壑更逢激水之寛諒在遄歸即膺巨用澆瓜為恵坐<lb/>
令一境之安采菲不遺更荷五雲之及<lb/>
　　　賀吴少宰啓<lb/>
顯膺綸綍冊拜鈞衡一言興邦獨定公于社稷百官承<lb/>
<pb n="KR4d0143_WYG_005-22b"/>
式亟冠位于疑丞天人具孚華夏咸喜恭惟某官膺天<lb/>
大任為世真儒早以異材徧躋膴仕紫㣲司制衆欽華<lb/>
國之文青𤨏納言自許經邦之䇿謀猷屢告權近不容<lb/>
乆安均逸之居益養具瞻之望繼鋒車之峻召陟玉堂<lb/>
之近班凛然松栢之後凋卓爾蓍龜之前識臨大節而<lb/>
不可奪可謂稷契之忠遭變事而知其宜賛成舜禹之<lb/>
事俄宼氛之俶擾致神器之震揺諸老生語如寒蟬見<lb/>
大夫竄若狡兎天祐國歩公輔政機智畧如神而從容<lb/>
<pb n="KR4d0143_WYG_005-23a"/>
于倉猝之時言辭如湧而啓發于睿神之聽力排出狩<lb/>
之議坐成堅守之功不移宗彛再造王室宋昌之迎代<lb/>
邸謀協天心謝安之擊淮淝威破冦膽爰膺帝制進秉<lb/>
國成大開衆正之門力賛惟新之政竄斥壬佞㧞舉滯<lb/>
淹形孝愛之風念宸𠂻付託之重謹號令之出繩祖武<lb/>
艱難之初太平之期指日可俟某覉單之迹撲拙自將<lb/>
欣聞大號之揚倍激懦衷之慶<lb/>
　　　又賀少宰啓<lb/>
<pb n="KR4d0143_WYG_005-23b"/>
光膺典冊進拜鈞衡君陳之入告謀猷乆隆帝眷周公<lb/>
之丕視功載遂總國成綸綍誕揚朝野交慶竊以坐廟<lb/>
堂而謀王體秉機柚而亮天功上則燮和于隂陽外則<lb/>
鎮撫于華夏用人得失繫國重輕故當光明盛大之時<lb/>
必有魁偉俊傑之輔假羽翼而横絶彊精神而折衝恭<lb/>
惟某官本朝宗工斯民先覺有經天緯地之文而濟以<lb/>
淹該之學有尊主彊國之術而持以肅括之誠方掄材<lb/>
三舍之初即冠名羣俊之上紙價驟貴衆共服于文鳴<lb/>
<pb n="KR4d0143_WYG_005-24a"/>
帝席屢前上特驚于見晚粤從詞禁擢預政機遵制颺<lb/>
工上繼承于先烈料敵制勝盡開拓于故疆果符審象<lb/>
之求亟付賛元之重無偏無陂已簡記于淵𠂻有猷有<lb/>
為竚擴攄于逺業伏念某斗筲小器刀筆下材冊府<lb/>
交文甞預俊逰之末銓曹浮食亦叨職守之聨流落七<lb/>
年浮沉三郡欽聞大渙竊抃危悰乆困風波今幸帡幪<lb/>
之庇未填溝壑永依播植之公<lb/>
　　　賀張樞宻啓<lb/>
<pb n="KR4d0143_WYG_005-24b"/>
被宸廷之優眷陞樞筦之要塗國歩必安海隅相慶竊<lb/>
以朝廷之基大治獨倚柄臣兵戈之擾中原無甚今日<lb/>
恊賛中興之業實頼本兵之賢蓋時平則庸常措畫而<lb/>
有餘運否則雄傑馳騖而不足既選於衆必惟其人恭<lb/>
惟某官學窮載籍以来文冠能言之類屹然威望之重<lb/>
何止金湯淵然智畧之明共推蓍蔡蚤縁際遇亟踐髙<lb/>
華執憲霜臺繩糾著正人之効摛詞禁苑艱虞繄内相<lb/>
之謀果採衆諧遂膺大用坐運籌於帷幄方折衝以精<lb/>
<pb n="KR4d0143_WYG_005-25a"/>
神飭武備而俾姦凶褫魂敷文徳而俾民俗按堵而某<lb/>
身投真館名竄丹書雖王陽在朝不敢效貢公之喜而<lb/>
干木既進亦竊預西河之榮<lb/>
　　　賀樞宻啓<lb/>
光奉宸輝峻陞樞宻詔頒中外喜動兵民竊惟宥宻之<lb/>
司實負㡬深之託載用有嗣方備預於武經克壯其猷<lb/>
宜倚毗於人傑惟智局之劭故足以訓齊軍政惟威望<lb/>
之著故足以慴服逺人果縁公論之歸寵付戎昭之重<lb/>
<pb n="KR4d0143_WYG_005-25b"/>
恭惟某官生逢休運自致亨塗早攄告后之嘉猷乆負<lb/>
禦戎之上䇿謀畧之重則隠如敵國名節之懋則配彼<lb/>
上臣昨困險艱草因風而知勁退從閒左實在夜而愈<lb/>
光召還喉舌之官遂正股肱之任握兵之要雖倚重於<lb/>
珠鈐秉國之鈞即奮庸於石畫<lb/>
　　　賀富樞宻啓<lb/>
拜恩丹陛冠位紫樞萬口騰歡四方聳聽竊以明主有<lb/>
興衰撥亂之志惟得賢則能亮天工藎臣有見危授命之<lb/>
<pb n="KR4d0143_WYG_005-26a"/>
忠惟得位則能奮舊業上既有特異之眷下必収非常<lb/>
之勲恭惟某官徳量深醇謀猷宏逺直亮本於世閥忠<lb/>
義出於天資責難之恭以文武未墜於地將順其美非<lb/>
堯舜不陳於前早緣補衮之司進貳本兵之寄坐攄素藴<lb/>
入賛沉機挺挺祖風夙秉威懐之畧蹇蹇臣節大施經<lb/>
濟之才果協師虞進長樞筦方將芟夷氛祲盡闢漢唐<lb/>
之土疆崇振紀綱恢復祖宗之勲業某方縻逺郡阻慶<lb/>
髙閎頌詠之勤敷宣罔既<lb/>
</p>
<p>
</p>
  </div>
</body>
</text>
</TEI>
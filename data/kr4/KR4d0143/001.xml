<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻一</head>
    <p>
<pb n="KR4d0143_WYG_001-1a"/>
欽定四庫全書<lb/>
　丹陽集巻一　　　　　　宋　葛勝仲　撰<lb/>
　　劄子<lb/>
　　　進養士圖籍劄子<lb/>
臣竊以三代之盛班治顯設之方尤備於成周而周之<lb/>
隆教養作成之法獨推於文武文王之詩曰不顯亦臨<lb/>
無射亦保故其效至於多士以寧武王之詩曰豐水有<lb/>
芑武王豈不仕故其效至於無思不服雖聖人以神道<lb/>
<pb n="KR4d0143_WYG_001-1b"/>
設教其精神心術之妙不可推測意者殆將以作人籲<lb/>
俊為長乆無窮之計非特用於一時以康庶事而已棫<lb/>
樸云周王夀考遐不作人下武云於萬斯年不遐有佐<lb/>
故子孫頼之而國以長楙嗚呼盛哉天佑斯文越𢾗千<lb/>
年而復生上聖應世覺民之迹若合符節惟皇帝陛下<lb/>
以徇齊淵懿之資履熈洽隆平之運聖學髙明道心昭<lb/>
徹燭見治本在崇化厲賢故自躬斷以来首議學政大<lb/>
開雍頖於以育衆才聨師儒而命之以賔興攷勸之法<lb/>
<pb n="KR4d0143_WYG_001-2a"/>
革科舉循沿之陋陞進之令類出於親製程試之文每<lb/>
塵於乙覧一嵗餼廪無慮𢾗百萬别為一司規畫均制不<lb/>
取於縣官而坐有餘資且命諸道各設常産以資永業<lb/>
行之十有餘年典法大備彬彬新美之才軰出而晏晏<lb/>
忠厚之俗已成雖詩歌文武之盛無以進焉既又命禮<lb/>
部以天下養士之額舍宇之𢾗費用之多寡田業之頃<lb/>
畝載之圖籍掌在有司臣等恭承詔㫖討論編次隨類<lb/>
編括克有成書取大觀二年嵗終為率既以逐州縣離<lb/>
<pb n="KR4d0143_WYG_001-2b"/>
為析數又以天下合為總𢾗凡二十有四路而中都兩<lb/>
學之費不與焉彼漢中世増弟子員三千人而唐太宗<lb/>
千一百區載之史牒已稱甚盛顧視今日何足道哉所<lb/>
有天下養士圖籍凡二十有五冊謹隨狀上進干冐宸<lb/>
扆無任戰悸屏營之至<lb/>
　　　乞以學書上御府并藏辟廱劄子<lb/>
准大觀二年八月二十二日御筆禮部掌教養之事學<lb/>
之興内外恊力今已就緒而養士之額舍宇之數費用<lb/>
<pb n="KR4d0143_WYG_001-3a"/>
之多寡田業之頃畝當職之圖籍掌在有司續准聖㫖<lb/>
就差禮部長貳郎中編修并准聖㫖以大觀二年嵗終<lb/>
𢾗月供具本部即不曽乞置専局糜費廪給縁大觀四<lb/>
年罷縣學并州縣小學給食及裁减學費舊所取㑹却<lb/>
非的𢾗遂乞别㑹政和元年嵗終𢾗編纂未了間承去<lb/>
年五月十七日勑學校之令並依大觀三年四月以前<lb/>
指揮合依元指揮以大觀三年嵗終𢾗編纂今已成書<lb/>
總天下二十四路教養大小學生以人計之凡一十六<lb/>
<pb n="KR4d0143_WYG_001-3b"/>
萬七千六百二十二學舍以楹計之凡九萬五千二百<lb/>
九十八學錢以緡計之嵗所入凡三百五萬八千八百<lb/>
七十二所用凡二百六十七萬八千七百八十七學糧<lb/>
以斛計之嵗所入凡六十四萬二百九十一所用凡三<lb/>
十三萬七千九百四十四學田以頃計之凡一十萬五<lb/>
千九百九十房廊以楹計之凡一十五萬五千四百五<lb/>
十四既以逐州縣離為析𢾗又以天下合為總𢾗凡二<lb/>
十有五冊而中都兩學之𢾗不與焉恭惟陛下以有為<lb/>
<pb n="KR4d0143_WYG_001-4a"/>
之資灼見治本不愛𢾗百萬之費使𨽻學士之版者皆<lb/>
不家食所以加恵學者至深至厚又親洒宸翰製教養<lb/>
陞進之法逮今一紀人材作成典法大備調度有餘盡<lb/>
由朝廷興學之初經畫永乆之計嵗用不煩司農水衡<lb/>
而坐以贍足故其𢾗之盛如此蓋自虞帝兩庠文武東<lb/>
西辟廱以来未之有也顧視唐漢規模陋狹志氣蹇淺<lb/>
何足為盛時道臣等不勝大願伏乞以所編書依元詔<lb/>
書上于御府以其副藏辟廱并宣示史舘使陛下甚盛<lb/>
<pb n="KR4d0143_WYG_001-4b"/>
徳之舉詔億萬年垂示無極取進止<lb/>
　　　辭免太子右諭徳劄子<lb/>
臣伏覩御筆特除臣兼太子右諭徳者蝼蟻䟽賤之臣<lb/>
濫膺聖擢循省恐悸不知所出竊以有周盛時妙簡賢<lb/>
智之臣以陪輔世子使日聞正言躬履正道如召公史<lb/>
佚之倫乃得為之下至導諭之官蓋亦未甞不艱其選<lb/>
恭惟陛下盛徳大業卓冠古初濬發明斷肇建儲位將<lb/>
以中春令日發冊路寝親御燕閒推擇僚寀而臣闇劣<lb/>
<pb n="KR4d0143_WYG_001-5a"/>
亦叩頭中選惟諭徳之官委屬攸重非天下端士博聞<lb/>
有道術者豈稱㧞舉伏念臣學識行誼無以加人雖屡<lb/>
塵科選薦被使令而𤨏𤨏碌碌訖無銖髪之效今又超<lb/>
躐使賛徳春闈雖仰戴君父生成之恩而退自省量大<lb/>
懼上玷明公登選伏望聖慈特寝成命改授雋傑使朝<lb/>
廷無虚授之嫌㣲臣免倖進之誚豈勝大願重念臣官<lb/>
卑在法不當辭寵迫於私義不敢輙貪非據謹冐昧自<lb/>
列干凟天聽臣無任隕越俟命之至<lb/>
<pb n="KR4d0143_WYG_001-5b"/>
　　　辭免大司成劄子<lb/>
臣准東上閤門告報已降告命除臣試大司成者卑賤<lb/>
之臣驟膺親擢聞命震怖不知所為恭惟陛下大興庠<lb/>
序以興斯文聲教之逺外薄海表而成均辟廱之長實<lb/>
緫中外學政非宿徳名儒豈稱任使伏念臣孤愚一介<lb/>
經學淺薄徒知安分守義而行能器識無以逾人昨被<lb/>
選除再貳國子夙夜黽勉覬有毫髪之效而訖未有聞<lb/>
方懼曠官以干罪戾敢謂天慈不遺㣲品特加因任就<lb/>
<pb n="KR4d0143_WYG_001-6a"/>
進從班雖曲澤所加在臣至為榮幸而公議可畏不敢<lb/>
輙冐非據之寵伏望睿明特行遷令追寝誤恩豈惟示<lb/>
名器之公亦以増學校之重所有告命臣未敢祗受干<lb/>
冐天威臣無任屏營俟命之至<lb/>
　　表<lb/>
　　　賀皇帝元㑹御大慶殿表<lb/>
嵗統開端夙設九賔之㑹人正謹始還来四海之圗受<lb/>
福無疆惟皇作極<hi>中賀</hi>恭惟皇帝陛下推仁濟衆體道<lb/>
<pb n="KR4d0143_WYG_001-6b"/>
御時顯勲績則殆姚姒之所無闢土疆則皆漢唐之未<lb/>
復車惟同軌瑞必應圖築黄金之䑓憂已消於北顧鏤<lb/>
白玉之牒禮方議於東廵屬三始之肇更宜百祥之交<lb/>
擁臣叨膺銅虎之寄阻望雲龍之廷稱萬嵗之觴莫陪<lb/>
飲栢率百獸之舞但切傾葵無任<lb/>
　　　賀太上皇表<lb/>
聖謨獨斷神器傳歸緜宗社於無疆浹人神而胥慶恭<lb/>
惟道君皇帝陛下躋時嘉靖體道希㣲唐堯聞康衢之<lb/>
<pb n="KR4d0143_WYG_001-7a"/>
謡有熊喜大庭之館謂青宫之預建顧黄屋以何心爰<lb/>
降冊書俾嗣厯服巍巍蕩蕩難名不宰之功繼繼繩繩<lb/>
永享無為之樂臣出尸祠館阻造朝班無任<lb/>
　　　賀孝慈淵聖皇帝登寳位表<lb/>
祗遵聖詔光紹皇圖厯數在躬華夷交戴<hi>中賀</hi>恭惟皇<lb/>
帝陛下睿哲天縱欽明日躋主鬯十年懋毓震闈之徳<lb/>
牧畿千里益宅寰宇之心駿命所歸神器允屬臣夙有<lb/>
厚幸蚤依末光奉匴以升實相阼階之冠建儲之始首<lb/>
<pb n="KR4d0143_WYG_001-7b"/>
叨潜府之僚方兹聖作之初阻預班朝之列無任<lb/>
　　　賀今上皇帝登寳位表<lb/>
期安國歩提億萬之全師遂享天心正九五之尊位黔<lb/>
黎有託社稷載安<hi>中賀</hi>竊以祖宗徳澤在人國家鼎祚<lb/>
方永穹居叛渙神器震揺天純祐於我邦時篤生於真<lb/>
主恭惟皇帝陛下欽聦若古勇智在躬禀上聖之姿當<lb/>
中興之運慷慨奮發既宅四海之心委曲全安益驗三<lb/>
神之助欽承初載漙協歡心而臣久冒寵榮粗有知識<lb/>
<pb n="KR4d0143_WYG_001-8a"/>
體元居正既欣厯服之有歸戡亂定傾更識太平之可<lb/>
待無任<lb/>
　　　賀冊元符太后表<lb/>
縟禮上儀肇舉宫闈之慶歡聲和氣鏘洋寰宇之傳家<lb/>
國同休人天咸喜<hi>中賀</hi>恭惟皇帝陛下慕武王之繼志<lb/>
同季歴之因心深惟寳祚之居臨實自先朝而弟及顧<lb/>
付託之恩無以報則友恭之義致其隆内則睦族而斯<lb/>
變於時雍外則繼猷而力回於國是矧翼室受遺之際<lb/>
<pb n="KR4d0143_WYG_001-8b"/>
頼椒房賛䇿之功屬憲府之建明委禮官而訂審肆頒<lb/>
孚號申進顯名懿範徽音益播管彤之美仁風孝治逺<lb/>
形華裔之瞻臣無任<lb/>
　　　賀立皇后表<lb/>
帝度其心寅念人倫之本天作之合肆登邦媛之良化<lb/>
肇六宫歡騰萬宇<hi>中賀</hi>恭惟皇帝陛下唐虞明徳夏子<lb/>
丕圖謂二南為王化之基而五教乃天叙之典爰諏榖<lb/>
旦大正長秋彤管垂休将輔戓於隂教慈闈致養見永<lb/>
<pb n="KR4d0143_WYG_001-9a"/>
嗣於徽音臣服職祠庭庇身藪澤欣聞椒掖之孚號阻<lb/>
造楓宸而奉觴無任<lb/>
　　　代慰欽戓太皇后祔廟表<lb/>
寢園復土祗遵三月之期廟室寜神甫畢九虞之禮威<lb/>
靈燕預遐邇䀌傷恭惟皇帝陛下義極慎終孝深錫類<lb/>
篤叙乃父顧元豐宫掖之賢則友其兄念永泰母儀之<lb/>
重追崇特異躋祔有嚴雖紫庭永隔於音徽而清廟肅<lb/>
承於灌獻願寛惻怛少副瞻馳<lb/>
<pb n="KR4d0143_WYG_001-9b"/>
　　　代慰欽聖太后祔廟表二首<lb/>
役囬六遂悵復土於喬陵祭訖九虞肅躋神于清廟光<lb/>
靈肹蠁遐邇䀌傷恭以欽聖憲肅太后配徳皇英軼功<lb/>
革摯决定大䇿援聖人于南面之尊退避寳圖復明辟<lb/>
於東朝之養欻上賓於仙闕俄陞祔于秘宫恭惟皇帝<lb/>
陛下翼翼文心烝烝舜慕悼椒塗之長逝奉桑主以致<lb/>
䖍夢若平生時起悲於脂澤游於複道将永奉於衣冠<lb/>
願副瞻馳少寛悲惻<lb/>
<pb n="KR4d0143_WYG_001-10a"/>
徽音永閟徂運載周聖孝哀恫輿情藴結恭以欽聖太<lb/>
后道光周母聲掩虞嬪遭時危疑獨建大策躋民嘉靖遽<lb/>
復繁機豈徒修隂教於壼闈固已懋豐功於宗社流芳<lb/>
彤管将永播於億年脱迹紫庭欻甫更於朞嵗恭惟皇<lb/>
帝陛下堯仁因性舜慕以身疾方抱於嬛嬛孝日隆于<lb/>
業業願寛哀念式副禮經<lb/>
　　　代慰欽慈太皇后祔廟表<lb/>
隆名懿冊追賁泉途縟禮盛儀祔陞宗祏悲纒當宁感<lb/>
<pb n="KR4d0143_WYG_001-10b"/>
劇寰區恭以欽慈太后鍾慶髙閎流芳彤管夙効捫天<lb/>
之兆果臻夢日之祥正位東朝莫逮含飴之樂躋神太<lb/>
室空餘撫鏡之悲恭惟皇帝陛下政用湯中道隆舜孝<lb/>
昊天罔極願少抑於悲摧春露既濡将永親於灌獻<lb/>
　　　徽宗皇帝顯肅皇后懿節皇后梓宫還闕表<lb/>
龍輴返國蜃紼戒塗儼七萃以䕶行森百靈而警侍照<lb/>
臨所逮哀慕攸同恭惟皇帝陛下舜孝日嚴堯仁天覆<lb/>
昨奉兩宫之諱躬服三年之䘮目斷殯宫日動羮墻之<lb/>
<pb n="KR4d0143_WYG_001-11a"/>
念誠通宵夢每興奩鑑之悲由聖孝之感通致殊鄰之<lb/>
悔禍飭使旃而遐衛奉題腠以言旋粤惟中壼之䘮亦<lb/>
見素輿之至列城沃酹行路涕洟匶易四重已極慎終<lb/>
之禮役興六遂行遵復土之期願少抑於哀恫庶永安<lb/>
於愛戴<lb/>
　　　慰隆祐皇太后上仙表<lb/>
變起慈闈悲纒寰宇恭以大行隆祐皇太后慶鍾沙麓<lb/>
徳懋管彤頃炎運之中微克保基圖之固暨逆臣之俶<lb/>
<pb n="KR4d0143_WYG_001-11b"/>
擾再扶宗社之安方南土之囬鑾奄東朝之告祲恭惟<lb/>
皇帝陛下道光帝績孝篤母儀長樂問安極三牲而致<lb/>
養泰陵復土儼六遂以在行願寛罔極之哀式副有生<lb/>
之託<lb/>
　　　慰懿節皇后上仙表<lb/>
椒風告䘲薤露興哀慟發六宫悲纒九土竊以大行皇<lb/>
后上天作合初載來嬪躬巻耳之憂勤服葛覃之節儉<lb/>
方專彤管之美遽陟白雲之鄉恭惟皇帝陛下治内而<lb/>
<pb n="KR4d0143_WYG_001-12a"/>
厚人倫追逺以基王化雖禕衣重翟永閟於中宫而匰<lb/>
主黼筵將祠于别廟願抑聖情之悲悼式副寰宇之瞻<lb/>
依<lb/>
　　　代慰聖瑞太妃薨表<lb/>
柔儀長謝䘏典致隆凡在幬臨伏深悲怛恭惟皇帝陛<lb/>
下化先治内禮極慎終自仁率親上動元豐之感因心<lb/>
則友更懐紹聖之傷追惟宫掖之賢曲軫宸闈之念哀<lb/>
榮特異升賁用光孚號大庭俾聫華於二后寜神寳刹<lb/>
<pb n="KR4d0143_WYG_001-12b"/>
将祔告於諸陵願少抑於恫傷庶永安於瞻戴<lb/>
　　　賀正旦表二首<lb/>
年統載新禮重三朝之㑹陽功大凑氣滋萬寳之昌自<lb/>
天降康惟聖時克<hi>中賀</hi>恭惟皇帝陛下宅中圖大居正<lb/>
體元靈承帝以寅恭茂對時而化育方且錫符而有美<lb/>
蓋将嗣嵗於無窮齊七政於璣衡纒離攸叙受四方之<lb/>
圖籍蠻貊來同屬治象之載頒冝神休之滋至臣等叨<lb/>
㤙服采籲衆造庭保合太和幸親逢於華旦緝熈純嘏<lb/>
<pb n="KR4d0143_WYG_001-13a"/>
期永佑於丕圖<lb/>
三朝肇祚之辰乾坤交泰萬國貢珍之㑹圖籍来同受<lb/>
福無疆惟聖時克中賀恭惟皇帝陛下御時以道敕命<lb/>
惟㡬如日之升見文王之所以聖惟天為大同堯帝之無<lb/>
能名推餘緒而運化於陶鈞撫亨嘉而躋民於仁夀矢<lb/>
其文徳絶域皆徕告厥成功珍符紹至惟繁禧之所介<lb/>
恊嗣嵗以俱新厯受人時灋頒治象惟皇作極大居正<lb/>
以體元與物皆昌首施仁而發政臣等䝉休盛旦代匱<lb/>
<pb n="KR4d0143_WYG_001-13b"/>
正司西陸發春喜廸泰元之吉南山薦夀仰祈時萬之<lb/>
祥<lb/>
　　　天申節賀表<lb/>
衆非后何戴欣逢震夙之辰邦永孚于休適配長贏之<lb/>
月自天申命薄海均歡恭惟皇帝陛下亹亹文勤孶孶<lb/>
舜善亶聰明而紹前烈寳慈儉而懐永圖躬五載之焦<lb/>
勞已開興運介萬年之逸樂益擁殊祥臣限守虎符阻<lb/>
趨鵷列無任<lb/>
<pb n="KR4d0143_WYG_001-14a"/>
　　　賀明堂大禮表<lb/>
大禮必簡誠對越於三神至仁無親澤均敷於萬㝢溥<lb/>
霑恵術交恊歡心中賀竊以祭數則煩在竭誠而報本<lb/>
禮時為大必稱事以從宜尊天地以合祠陟祖宗而並<lb/>
侑意孚明察制備情文恭惟皇帝陛下徳懋日躋政修<lb/>
時邁已即圓丘而毖祀未登陽館以宗祈甫臨三嵗之<lb/>
期遂度九筵之邃執瓉祼鬯遣宗英而嚴九廟之儀搢<lb/>
圭薦嘉被衮冕而極二儀之奉前期誕告先甲齋居列<lb/>
<pb n="KR4d0143_WYG_001-14b"/>
庶尹以駿奔亘百神而咸秩祝嘏告䖍於吉土煇胞俱<lb/>
被於湛恩臣早預從班晚分郡寄兼緫條貫無因奉倪<lb/>
寛萬夀之觴宣布詔書尚能作王褒四子之頌<lb/>
　　　天寧節賀表<lb/>
辰集木津實肇出寧之旦嵗臨單閼欣逢載震之期中<lb/>
外稱觴邇遐拱極恭惟皇帝陛下實天元子為世道君<lb/>
孝徳著而九廟居歆祀事明而三神歡喜威能逺暢既<lb/>
収舊壤以来歸聖不自居方卻尊名而弗受福祥時萬<lb/>
<pb n="KR4d0143_WYG_001-15a"/>
憲度日新斗適次於房心夀必齊於箕翼臣逖違宸陛<lb/>
外剖郡符聽望嶽之三呼阻簉鵷鸞之列賡繼天之一<lb/>
曲第傾螻蟻之誠<lb/>
　　　天寧節進銀絹表<lb/>
皇威逺暢坐収闢國之功夀節載臨遥祝後天之筭共<lb/>
致藩方之貢交修庭實之儀山阜之珍織紝所出仰禆<lb/>
九賦少將臣子之恭䖍請萬年永保人天之慶<lb/>
　　　天寧節進折銀錢表<lb/>
<pb n="KR4d0143_WYG_001-15b"/>
外撫侯封猥荷分符之寵前臨誕節聿修任土之恭祗<lb/>
率鍾官式遵幣貢塵三錢之府深慙不腆之儀稱萬夀<lb/>
之觴遥致無疆之祝<lb/>
　　　進奉天寧節功徳䟽謝詔書表<lb/>
殊庭三祝䖍致悃誠細札十行誤膺褒詔齋心展誦舞<lb/>
手懽呼<hi>中謝</hi>恭惟皇帝陛下兆有作之聖神嗣無疆之<lb/>
厯服按六經而較徳慴四裔而抗稜載遇誕辰實天人<lb/>
之交慶仰祈道䕃乃臣子之當然敢意慈憐申加慰藉<lb/>
<pb n="KR4d0143_WYG_001-16a"/>
永惟丕享之義誓罄不移之心<lb/>
　　　賀燕樂表<lb/>
名與功偕肇建盛王之樂政由俗革遹新治世之音閲<lb/>
視燕朝頒傳寰宇既備乃奏永觀厥成竊以原樂之初<lb/>
聲相應故生變語形而上道可載而與俱厥惟聖明乃<lb/>
議述作禹取身而為度䕫制律以和聲雖諧鈞已格於<lb/>
三神而燕樂尚循於五季爰稽中正盡革哇淫増徴角<lb/>
之招而七律始全陳土石之器而八音初備有始翕從<lb/>
<pb n="KR4d0143_WYG_001-16b"/>
純之美無細抑大陵之傷蓋和聲既滌於姦聲則今樂<lb/>
遂同於古樂恭惟皇帝陛下道超器數治極盈成察龢<lb/>
於清濁之間象事以始終之序曰惟嘉饗深厭溺音立<lb/>
度出均始逹神明之徳登歌下管遂同天地之和順氣<lb/>
應之治道備矣臣等無裨政化猥預榮懐為韶九成聽<lb/>
鏗鏘而竊嘆大食三宥願保用於無窮<lb/>
　　　賀日戴承氣表二首<lb/>
化牟乾運洪恩丕冐於邇遐祥開日華瑞氣並生於上<lb/>
<pb n="KR4d0143_WYG_001-17a"/>
下光騰羣目慶浹輿情竊以行中道以揚暉宗衆陽而<lb/>
循度旁出纓珥皆兆福祥見於戴者為國有喜之占名<lb/>
以承者示臣奉君之慶乃厎日之官程奏與説天之志<lb/>
恊符陽春方中晷景正午韙兹並應寔表多祥恭惟皇<lb/>
帝陛下盛徳昭升至仁光被無思不服人文已應於豐<lb/>
亨將受厥明天瑞遂形於晉晝臣等具叨眷奨莫效燮<lb/>
調政察璿璣奚測彌綸之妙氣調玉燭徒深抃蹈之誠<lb/>
帝徳誕孚仰格景炎之應天休滋至繼騰瑞氣之華殊<lb/>
<pb n="KR4d0143_WYG_001-17b"/>
祥相望於後先美證交輝于上下清臺襍候寰宇均歡<lb/>
竊以天惟隂隲而降監孔昭日乃陽宗而象類可考堯<lb/>
命四時之官而謹賔餞周以十煇之法而辨吉祥曰戴<lb/>
曰承曠千齡而莫睹乃神乃聖遂彌月而再瞻蓋一徳<lb/>
新而又新則諸福至而復至<lb/>
　　　賀日蝕不及分表<lb/>
官占前告知交數之當虧聖徳上昭致蝕分之不及照<lb/>
臨所逮距躍惟均<hi>中賀</hi>竊以躔度相循實應大餘之𢾗<lb/>
<pb n="KR4d0143_WYG_001-18a"/>
隂陽有眚乃侵内壤之光惟精意之潛孚則沴氣之遽<lb/>
弭保章辨吉眡祲觀祥有感必通蓋欽若寅賔之證方<lb/>
交俄吐示及遲蝕寡之符恭惟皇帝陛下道與豐亨徳<lb/>
參離照雖運彌綸之妙用不忘寅畏之小心天且弗違<lb/>
人其皆仰臣等謬膺眷奬服在弼諧修六職以導和仰<lb/>
繄庇冐率四方而来賀但切懽呼<lb/>
　　　賀日蝕隂雲不見表<lb/>
日當合朔前知薄蝕之期雲起崇朝潜䕶照臨之體坐<lb/>
<pb n="KR4d0143_WYG_001-18b"/>
銷沴氣溥洽歡心<hi>中賀</hi>竊以隂陽不免於交侵日月有<lb/>
時而同道蓋盈虚之定𢾗在分至以非災繄聖徳之召<lb/>
和致天心之助順雲特瞻於游宇辰自應於集房恭惟<lb/>
皇帝陛下秉縂泰元均調冲氣思其艱而制治正厥事<lb/>
以承休雖厯歩日㣲莫逃常度而徳孚陽感自隔妖氛<lb/>
臣等積在慈憐敷同慶頼抑隂用社既虚十煇之占籲<lb/>
衆造庭願上萬年之夀<lb/>
　　　賀慶雲表<lb/>
<pb n="KR4d0143_WYG_001-19a"/>
氣襲一陽方誕膺於神貺雲舒五彩復昭示於天休登<lb/>
䑓以書擊壤咸喜<hi>中賀</hi>竊以黄帝有華蓋之瑞因以紀<lb/>
官漢皇祀汾隂而歸甞聞覆鼎載諸徃牒已號殊祥矧<lb/>
當至日之漸長方即路朝而展采儼九賔而就列鏘六<lb/>
玉以導和紛郁呈祥輪囷曜色盪紫霄之氛祲映黄道<lb/>
以昭回於稽盛徳之符兹謂太平之應恭惟皇帝陛下<lb/>
欽聦稽古寅畏享天僕景命於無疆告成功於不宰克<lb/>
開厥事秘文兆見於堯天恭受于庭卿靄復光於舜日<lb/>
<pb n="KR4d0143_WYG_001-19b"/>
臣等備叨殊奨獲相上儀若烟非烟幸親瞻於瑞䕃既<lb/>
旦復旦願永播於賡歌<lb/>
　　　賀収復湟州表<lb/>
爰整其旅起舊将以徂征克成厥功恢故疆而盡復㨗<lb/>
音來上歡頌逺傳<hi>中賀</hi>竊惟湟水之封陲實邇横山之走<lb/>
集地形控阨天聚富繁歸我版圖昔有招擕之效弛其<lb/>
檻緤誰為縱敵之謀屬聖武之紹興斡神機而獨運星<lb/>
文助順軍氣益張匪安匪舒遂有来鋪之效是致是附<lb/>
<pb n="KR4d0143_WYG_001-20a"/>
坐收無侮之功恭惟皇帝陛下遹求厥寧載用有嗣赫<lb/>
赫業業而天威逺憺烝烝皇皇而兵勢具嚴憬彼邈川<lb/>
故無勞於折箠蠢兹偽夏行亦見於消烽<lb/>
　　　賀収復燕山府表<lb/>
取亂侮亡曽未施於三箭向風慕義遽求効於九州惸<lb/>
黎輸欵塞之誠渠帥有倒戈之請事光惇史慶溢緜區<lb/>
<hi>中賀</hi>惟幽薊之封疆本華夏之土宇粤從東晉始蹙版<lb/>
圖垂二百年擅數千里凡謀國之士議弗敢及致在天<lb/>
<pb n="KR4d0143_WYG_001-20b"/>
之聖志未克伸惡稔罪盈衆怨神怒冦戎越在草莾師<lb/>
衆日㝷干戈仰怖徳威如洪爐之燎毛髪蘄霑聖澤若<lb/>
大旱之望雲霓遂掃境以来庭同呌閽而請命恭惟皇<lb/>
帝陛下神武不殺睿智有臨救民水火之中玩敵股掌<lb/>
之上全付所覆仰承穹昊之休遹觀厥成大洒祖宗之<lb/>
憤舊壤再歸於中土經躔遂備於周星成兹不世之功<lb/>
盡出非常之斷臣叨膺郡紱阻獻夀觴撫鳴劒而馳伊<lb/>
吾徒深賛喜登泰山而建顯號行慶升中<lb/>
<pb n="KR4d0143_WYG_001-21a"/>
　　　賀湟州芝草表<lb/>
青唐慕化籍疆土以咸歸朱草薦珍走驛郵而来獻凡<lb/>
依怙冐交劇歡呼竊以齋房之詩徒著九莖之異瀛洲<lb/>
所産第存三秀之名彼固推為盛時亦復號稱華觀蓋<lb/>
未有叢生千葉逺叩九閽截然新附之邦卓爾無前之<lb/>
瑞揚華菌蠢託質堅剛介夷貊以郵傳曠古今而創見<lb/>
此蓋伏遇皇帝陛下化由神運道與時行黙調撫於五<lb/>
辰遂昭蘇於衆彚張咸池之樂以流於恊氣定郟鄏之<lb/>
<pb n="KR4d0143_WYG_001-21b"/>
鼎以召於嘉祥因積人和且膺帝祉案諸圖牒共欣蔓<lb/>
蔓之形播以聲歌永配巍巍之治臣等生逢昭代獲覩<lb/>
上儀敢同来賀之四方共祝無疆之萬夀<lb/>
　　　賀瑞石表二首<lb/>
臣某等言伏覩河東轉運司進瑞石一據待詔封士寧<lb/>
状稱磨礪已凹尚見天正堯瑞字并御筆騐到詣實與<lb/>
元圭同宣示百官者告厥成功申錫乆淪之至寳震于<lb/>
珍物是興前告之殊祥質雖玉石之殊意若節符之合<lb/>
<pb n="KR4d0143_WYG_001-22a"/>
<hi>中賀</hi>竊以禹厎濬川之績堯受延喜之圭雖孚尹尺二<lb/>
寸以標竒然湮沒三千年而莫覩天將授聖理欲斷疑<lb/>
爰出秘文以彰休應得自樊山之壤又為汾水之都究<lb/>
㸃畫則本于自然考符瑞則昔所未有披圖輝耀豈同<lb/>
鳳羽之成文結體瓌竒恍若龜書之再出屡磨礲而不<lb/>
泐將藏秘于無窮恭惟皇帝陛下仁以則天智惟稽古<lb/>
孝悌而致萬邦之恊欽明而臻庶績之熈治既比隆福<lb/>
因縁類皆不求而自至蓋合異以為同臣等叨預近司<lb/>
<pb n="KR4d0143_WYG_001-22b"/>
親陪昌運地不愛其寳幸獲觀瞻邦永孚于休惟深呼<lb/>
舞<lb/>
圭呈元色將昭受于大庭右出秘文預恊符于上瑞四<lb/>
方同賀百辟聳觀<hi>中賀</hi>竊以龍甲浮河伏羲因而畫八<lb/>
卦龜書出洛箕子所以演九疇厥惟自然之文每出大<lb/>
明之世不求而至獲于汾晉之都載考其繇欲正陶唐<lb/>
之瑞緘縢来上磨礪愈明究字畫則非筆墨之能工語<lb/>
休祥則實圖牒所未有闡神明之奥賾胙厯服之緜長<lb/>
<pb n="KR4d0143_WYG_001-23a"/>
道之將興國以長楙恭惟皇帝陛下則天覆燾如日照<lb/>
臨克明俊徳而仁厚于惇宗不廢窮人而政修于無告<lb/>
巍巍之功既就赫赫之應遂昭臣等叨預近司預觀懿<lb/>
鑠何知帝力載賡野老之謡請夀聖人更類華封之祝<lb/>
　　　賀水晶大花金碼碯興發表<lb/>
天人精祲有感斯通山澤韞藏不求自至三邦程奏萬<lb/>
宇均歡竊以貴異物非聖哲之本心致大利乃帝王之<lb/>
盛節蓋仰膺於天祐必並顯於坤珍壤帶洛師發千年<lb/>
<pb n="KR4d0143_WYG_001-23b"/>
之水玉江連邕管粲萬鎰之精鏐顧惟寳石之英舊産<lb/>
大荒之逺乃於近甸併效殊祥恭惟皇帝陛下協諸福<lb/>
之休擅無倫之富政事修而錢流於地上年榖熟而粟<lb/>
腐於闗中民各厚生地豈愛寳惟兹三幣並出一時掌<lb/>
在卝人不假地圖之授藏之玉府永為邦賄之良臣等<lb/>
猥被眷求親陪熈泰治道備矣何施寅亮之功寳藏興<lb/>
焉幸預榮懐之慶<lb/>
　　　進奉生擒睦賊渠魁馬謝詔書表<lb/>
<pb n="KR4d0143_WYG_001-24a"/>
師行左實旋掃逋誅貢効右牽蓋伸常禮顧煩神指曲<lb/>
䧏璽書誦讀知榮捧承失據<hi>中謝</hi>伏念臣守近服屬討<lb/>
兇渠方鞠旅於前茅曽乏先登之助暨致刑於獨栁徒<lb/>
將曲踊之誠弗悟温言特光孤跡此蓋伏遇皇帝陛下<lb/>
宅師嘉靖基命漙將有此武功既宣威於暴亂矢其文<lb/>
徳更加恵於臣鄰雖處外而亦臨俾増重於所涖道三<lb/>
二帝幸親遇於昌期文七六經永襲藏於蔀室<lb/>
　　　謝収復燕雲進馬賜詔書表<lb/>
<pb n="KR4d0143_WYG_001-24b"/>
復境金䑓師既殊於左次稱觴玉殿貢輙效於右牽敢<lb/>
意恩綸俯光衡字<hi>中謝</hi>恭惟皇帝陛下智勇天錫徇睿<lb/>
生知稽古則斷自唐堯以来治外則雜用采薇而下爰<lb/>
修羽干之舞同乎舜功之巍巍不遺蟣蝨之臣賜以周<lb/>
書之噩噩深惟榮遇實賁餘年願加拾襲之藏更殞百<lb/>
身之報<lb/>
</p>
<p>
</p>
  </div>
</body>
</text>
</TEI>
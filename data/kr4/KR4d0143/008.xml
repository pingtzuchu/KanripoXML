<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻八</head>
    <p>
<pb n="KR4d0143_WYG_008-1a"/>
欽定四庫全書<lb/>
　丹陽集巻八　　　　　宋　葛勝仲　撰<lb/>
　　記<lb/>
　　　重摹太宗皇帝御書飛白玉堂記<lb/>
紹聖初天子躬親聽斷登用耆傑協圖康功光昭祖宗<lb/>
之遺憲而崇起之其大者固已措諸政教而福天下矣<lb/>
其纎悉者亦欲恢顯而不沒也于是翰苑之臣建言臣<lb/>
幸得以文墨俟罪禁近國有寵恩侈賜而淟汨不宣無<lb/>
<pb n="KR4d0143_WYG_008-1b"/>
以夸艷等輩臣之耻也昔太宗賞飛白玉堂等四字恵<lb/>
貺詞臣而院榜未易雲章奎畫鬱而不揚殆無以盪天<lb/>
下耳目臣願敕有司掇取玉堂二字臨倣而揭之俾觀<lb/>
聽者咸知太宗眷禮儒臣甚渥且使臣等夙昔窺望有<lb/>
榮耀焉惟陛下幸察制曰可由是淳化睿藻巍然玉堂<lb/>
之上矣有㫖命為文以獻臣竊惟太宗皇帝手提干将<lb/>
佐佑太祖芟夷逋穢蕩五强冦如燎毛髪紹祚之始獨<lb/>
晉人未訖天誅金鼓一臨蒲伏請命餘分閏位既平既<lb/>
<pb n="KR4d0143_WYG_008-2a"/>
一三辰宣精戎貉軌道農扈奏功俗富無窶熈熈乎納<lb/>
俗軒農之右矣固宜繁林芿之觀盛金匏之奏雍容無<lb/>
為明示得意而曽無樂此也方且恢儒右文游意六籍<lb/>
引天下瓌俊納之禁途機務間隙則披懐虚已與之㩁<lb/>
畧墳素嚴除西清婆娑翰墨伸紙濡掃以貺賚臣下咸<lb/>
足以寓懲戒而激忠讜嗚呼其規摹深逺哉尋其宸畫<lb/>
之工前無倫對心應手得飛動變化旁㸃斜階含蓄精<lb/>
意八文六義隂藏陽覩殆非八十一家所能窺見髣髴<lb/>
<pb n="KR4d0143_WYG_008-2b"/>
譬猶昭回之光下照羣物烝燭烏能抗之哉初蘇易簡<lb/>
以詞學被眷遇恩禮隆浹他學士莫及嘗進讀翰林志<lb/>
上賜詩二章因書四字寵之謂曰異日為玉堂美事易<lb/>
簡拜賜即集僚佐競玩縱觀詔遣中謁者馳賜尊酒日<lb/>
命内饔具膳于時大丞相李昉以下咸即席賦詩以歆<lb/>
艷其寵上曰諷卿等詩益知儒墨之盛而學士之榮也<lb/>
夫待之重則人不敢自輕遇之勤則人不敢自懈聖人<lb/>
蓋將為後来勸豈専為易簡設哉惟飛白始蔡邕而唐<lb/>
<pb n="KR4d0143_WYG_008-3a"/>
文皇髙宗嘗以賜劉洎郝處俊其迹雖與今畧同而輕<lb/>
重實不相凖蓋太宗於洎容其登床攫取則禮廢髙宗<lb/>
於處俊以六翮待之而縁事退斥則恩亡是皆𤨏𤨏不<lb/>
足望太宗餘光而字畫工否尚不論也嗚呼眷奨臣下<lb/>
非太宗無以昭其仁丕揚前美非先帝無以篤其孝凡<lb/>
我視草之吏永敬之哉臣愚疵賤不能究盡聖徳姑記<lb/>
梗槩云臣謹記<lb/>
　　　宗正寺少卿壁記<lb/>
<pb n="KR4d0143_WYG_008-3b"/>
昔周之盛時封同姓五十三國而公族之居王朝者甚<lb/>
衆始置宗正以糾正之所謂彤伯為宗是也後世因襲<lb/>
不改先漢位九列後漢秩中二千石率用宗姓唐制卿<lb/>
一人從三品少卿二人從四品雜以同姓異姓充選天<lb/>
祚宋徳宗庶繁衍景祐中始詔推擇屬近望髙者二人<lb/>
判大宗正事至纂修玉牒屬籍則用他官兼領神宗皇<lb/>
帝董正治官肇置九寺深惟慶系之重聖神在天實鍳<lb/>
臨之且奕世帝籍若譜牒昭穆之序皆𨽻宗正不可與<lb/>
<pb n="KR4d0143_WYG_008-4a"/>
他寺等故班秩特髙然卿少虚位弗置專以丞董寺事<lb/>
者以有大宗也上嗣位廣延衆正大修廢官崇寧某年<lb/>
始命鄧佑甫為少卿已後復三代賔興法念宗子之俊<lb/>
秀穎異者亦宜教養而官使之詔即廣親諸第建六學<lb/>
凢三舍校試升遷法悉視廱泮而以寺長貳縂之宗正<lb/>
選益重矣逮今十餘年間所閲二十餘人類能以勲績<lb/>
自見為時名臣可謂盛哉寺故有玉牒殿籍屬堂面勢<lb/>
褊曲室字湫陋不稱天子尊祖睦族之意嵗在丁酉詔<lb/>
<pb n="KR4d0143_WYG_008-4b"/>
徹太醫學以廣寺治發徳音委大匠䕶役不數日而屋<lb/>
若干區為之一新既落成因集前人名氏且叙建寺首<lb/>
末併刻之使後来得以考觀焉<lb/>
　　　軍學記<lb/>
桐川學故棲城北治平三年知制誥錢公公輔知軍事<lb/>
病其湫隘相城東南得寛間亢爽面山背市秀氣磅礴<lb/>
之地徙焉後歴嵗三十軍守右正言孫公諤復新而大<lb/>
之穿池瀦水以毓芹藻頖林之盛稱雄江東自是邦人<lb/>
<pb n="KR4d0143_WYG_008-5a"/>
賜第于庭者踵相躡建炎己酉兵火學不燼者十三嵗<lb/>
在戊午丹陽洪侯自臺郎出守始用幣先聖視荆棘瓦<lb/>
礫之墟愀然弗怡慷慨自念古之學凡蕝禮閲樂習射<lb/>
考藝養老受成獻囚告馘無不即焉政治不可以一日<lb/>
弛則學宜亦如之豈當計時之險夷而為緩急崇替哉<lb/>
故魯頌修泮宫而鄭刺廢學校吾其可諱勞愛費以毁<lb/>
墉傾屋累後人邪明年正月發羡財調冗卒募衆工約<lb/>
舊制而興役七月乙未告成肅賔佐生師耆老行鄉飲<lb/>
<pb n="KR4d0143_WYG_008-5b"/>
禮落之㑹先聖四十八世孫尚書副郎端朝来省廟實<lb/>
預在席儀門正殿授經之堂𨽻業之舍若廥廪膳爨之<lb/>
所莫不雄深巨麗以文正范公嘗為掾曹初迎師加惠<lb/>
學者因増置房祠祀之倣闕里廟繪伯魚子思二侯像<lb/>
于堂東西殿故位十哲而無羣弟子像侯諏家語史記<lb/>
諸書定為七十子又古今儒先二十有六人皆繪于壁<lb/>
俾從命祀凡樽爵豆登篚洗之屬傳經考古更製而簿<lb/>
正者無慮數百器斥閒田之在官者為永業以食来學<lb/>
<pb n="KR4d0143_WYG_008-6a"/>
者聚古今墳籍且萬巻以廸多聞之益季課月試親論<lb/>
辨而升黜之旁郡學子鼓笥而讙趨者相屬也郡人欲<lb/>
刻石紀其事以無忘侯之徳猥以屬予予謂自艱難用<lb/>
武以来仕者以墉壑賦箕為急或嬰意庠序類指為左<lb/>
計故兹學廢且十年至以論堂貯麴而教官之舍更處<lb/>
他官及侯鼎来事不謀於僚屬費不資於士民奮然改<lb/>
築則厦屋百區不旬嵗而訖工蓋天下事因循茍且則<lb/>
雖小不立先定其志而持以不息之誠則雖大必就惟<lb/>
<pb n="KR4d0143_WYG_008-6b"/>
吾黨之學道者亦然非特是役也後之絃歌饘鬻於是<lb/>
者能不因常人之廢墜而潜心聖道拳拳鑚仰則由聖<lb/>
人牆仭而升堂覩奥不難也功業之炳煥特餘事耳嗚<lb/>
呼大學之道豈謂摛章繪句登場覔舉而已哉侯意儻<lb/>
在是故予樂書以告焉侯名興祖字應善由分教吴興<lb/>
召見登館閣於書無不讀尤邃於春秋二禮皆箸為義<lb/>
説推其素學而施有政宜不紊於次第也使所涖者大<lb/>
其見效將如何哉紹興十年三月丙子記<lb/>
<pb n="KR4d0143_WYG_008-7a"/>
　　　錢氏遂初亭記<lb/>
吾邦之賢有御史錢公安道以勁節危言伏一世其仲<lb/>
弟曰持道以冲操自晦於文籍詩酒之間嘗作遂初亭<lb/>
於梁谿居第之東偏日與賓客㳺居而樂之無幾何族<lb/>
人取均輸子錢而居第若亭併籍于有司㑹大姓有怙<lb/>
勢者風縣官骩法没入之而以自售持道嘆曰先人之廬<lb/>
所以庇子孫者不可自巳而為勢奪因三走京師上章自<lb/>
訴而復歸焉又二十有二年而火于金人亭之不燼者十六<lb/>
<pb n="KR4d0143_WYG_008-7b"/>
其子紳掇取遺材改築於漆塘之墅既斷手則又嘆曰是<lb/>
常失而復得常僨而復興是又天相其初志而遂之也乃<lb/>
復用故名榜之而屬余為記余謂斧木於山費不能一金<lb/>
而必取廢材為之者蓋孝子日視榱棟之舊而雨露悽愴<lb/>
之感生焉示不敢忘其先也然不廢其遺棟者其孝小不<lb/>
墜其道徳者其孝大伸仲始仕軒然以名節自命所至有直<lb/>
聲及賜對所論有人不敢及者談者謂挺挺有先御史風烈<lb/>
已而勇自退縮結屋數十楹於嵓壑佳處取舊所聚書數<lb/>
<pb n="KR4d0143_WYG_008-8a"/>
萬巻伏讀之茂林修竹竒葩異草可以舒憂隘而快窺臨<lb/>
者靡不備引泉而瀦之為髙下之池三度地而荒之為大<lb/>
小之亭四食宫祠之禄以自怡者至六滿秩是殆又欲以先<lb/>
君子之隱徳自勵雖然君子之出處視時與道亦何常之<lb/>
有彼安山林而不知出狃榮利而不知返皆一曲之士也昔<lb/>
晉孫興公隱居㑹稽逰訪山澤累年作遂初賦以寄意天<lb/>
台山賦亦云世事都捐若無經世意矣及大司馬温欲徙<lb/>
都洛陽衆恟懼不敢為異獨興公上䟽極論之今雖欲<lb/>
<pb n="KR4d0143_WYG_008-8b"/>
逃名而名歸之雖欲避世而世即之仕政恐不免然則<lb/>
不尋遂初賦而起為時用行有日矣紳今為朝請郎伸<lb/>
仲其字也并系以詩骯髒睎儒先夸毗畏家戒九萬鵬<lb/>
程賒三四狙公賣無寜歸却掃初服遂冲槩功名付噲<lb/>
等登臨從湛輩此亭襲嘉名永矢佩先誨緑筠寒脱籜<lb/>
蒼松老欹蓋家儲内閣書辦與聖賢對投幘謝家國預<lb/>
事那可再不學孫興公婆娑陳利害<lb/>
　　序<lb/>
<pb n="KR4d0143_WYG_008-9a"/>
　　　陳去非詩集序<lb/>
世言詩能窮人唐李太白號謫仙然以樂府忤妃子卒<lb/>
阨窮不振劉夢得坐種桃句黜刺連州白樂天坐新井<lb/>
篇黜佐湓浦孟浩然賈閬仙軰俱有能詩聲然以詩忤<lb/>
明皇宣宗終坎壈州縣故言詩能窮人者取是為左驗<lb/>
予謂詩非惟不能窮人且能逹人今夫窮閻挟䇿之士<lb/>
生右文世病碌碌無以自表見爾使其能以詞藝逹細<lb/>
氊之視而被華衮之褒則塗轍之升一嵗九遷不為銳<lb/>
<pb n="KR4d0143_WYG_008-9b"/>
孰謂詩人例當窮哉參知政事西洛陳公諱與義少踔<lb/>
厲不羣篇籍之在世者無不讀既讀輙記不忘政和三<lb/>
年以上舍解褐分教輔郡益沉酣書傳大肆於文詩天<lb/>
分既髙用心亦苦務一洗舊常畦逕意不㧞俗語不驚<lb/>
人不輕出也宣和中徽宗皇帝見其所賦墨梅詩善亟<lb/>
命召對有見晚之嗟遂登冊府擢掌符璽向進用矣㑹<lb/>
兵興搶攘避地湘廣泛洞庭上九疑羅浮雖流離困厄<lb/>
而能以山川秀傑之氣益昌其詩故晚年賦詠尤工搢<lb/>
<pb n="KR4d0143_WYG_008-10a"/>
紳士庶争傳誦而旗亭傳舍摘句題寫殆徧號稱新體<lb/>
今天子夢想名士以䑓郎召還以詩文被簡注徧掌内<lb/>
外翰無㡬何遂以器業預政所謂詩能逹人公殆其一<lb/>
也彼有旌殿閣微凉之句而親題禁苑賞春城飛花之<lb/>
句而擢守宣城者誠幺䯢不足道紹興壬戌毗陵周公<lb/>
葵自柱史牧吴興郡剸裁豐暇取公詩離為若干巻委<lb/>
僚屬讎校而命工刻板且見屬為叙蓋將指南後學而<lb/>
益永功名於不腐在詩有之載色載笑匪怒伊教又曰<lb/>
<pb n="KR4d0143_WYG_008-10b"/>
有斐君子終不可諼兮賢侯處心一舉而二美具可無<lb/>
述哉<lb/>
　　　中散兄詩集序<lb/>
虚室先生宣和五年以中䑓郎賜對上意鄉之且㧞用<lb/>
先生以所親當國力求閒秩歸避請寄之嫌以退為進<lb/>
人士驚其難能自是浮沉里門絶意華顯㑹金兵南下<lb/>
居第僦業俱火廪禄不供兒妾濵于飢寒而晏然無隕<lb/>
穫之色奔馳避地禪寂求志之餘不廢作詩傷時憂國<lb/>
<pb n="KR4d0143_WYG_008-11a"/>
感慨憤發一以章什舒意一日閲舊藳斷自初任以来<lb/>
擇其合者以嵗月先後編削成集凡若干篇離為若干<lb/>
巻屬某為之序謹按先生結髪學問與兄弟同受教於<lb/>
先人少師清孝公非疾病未嘗一日去書不觀歴代史<lb/>
若百家雜説皆手抄而心記名髙衆俊既入官文藻益<lb/>
宏肆掾琅琊日嘗考究其州山川地理古迹姓氏應典<lb/>
籍者為書上于九域圖志局精深詳博為天下第一首<lb/>
膺進秩之寵蓋先生所長不特詩而已昔司馬遷歴逰<lb/>
<pb n="KR4d0143_WYG_008-11b"/>
郡邑故文増秀傑之氣張燕公得江山之助故詩極凄<lb/>
惋之美先生以使事行天下㡬半名山峻壑瑰偉卓絶<lb/>
之觀無所不歴今其詩粹清而氣壮平淡而趣深亦豈<lb/>
勝逰之助耶平時與伯氏太史金紫公若羣從酬唱居<lb/>
多以巻軸之富故不仿李義竇羣兄弟共為聮珠花蕚<lb/>
集以行於世昔王筠論家集謂崔氏應氏累葉文才然不<lb/>
過父子三兩世爾未有名徳重光爵位相繼人人有集<lb/>
如吾門者也予於江隂葛氏亦云先生諱和仲字堯卿<lb/>
<pb n="KR4d0143_WYG_008-12a"/>
虚室蓋其居也於是為右中散大夫提舉江州太平觀<lb/>
　　　舅氏續千字文序<lb/>
昔梁武帝得王逸少所書千字文雜亂不可讀命陳郡<lb/>
周興嗣次為韻語以便臨翫後世謂之千文歐陽率更<lb/>
張長史道人智永軰各有藁書本行於世舅氏侍其公<lb/>
亦好草聖書千文尤工好事者時得之輙以鑱石又嘗<lb/>
以巧意遷避興嗣所用字别製千言貫穿經傳詞義粲<lb/>
然豫章黄魯直見而抵之以書曰引辭連類使不相觝<lb/>
<pb n="KR4d0143_WYG_008-12b"/>
觸甚有功當與凡將急就並行也千文為天下官府若<lb/>
市井簿領㑹數之用乆矣今増以續文合二千言凡取<lb/>
一字為毋配以次字為一號展轉相乗可計二百萬之<lb/>
數於世用豈小補哉公博學善屬文此特一時弄筆為<lb/>
戲耳乃為簡牘無窮之用竊嘗謂棫樸㣲物也而薪之<lb/>
槱之可以享上帝養聖賢不龜手之藥賤業也而習以<lb/>
水戰大敗越人取封邑事小而用大者在古多有之豈<lb/>
特是書而已哉公皇祐元年進士屢刺名郡所莅有政<lb/>
<pb n="KR4d0143_WYG_008-13a"/>
績官至朝散大夫贈金紫光禄諱瑋字良器<lb/>
　　　段拂教授字序<lb/>
武威段拂字去塵金陵學士大夫也余為汝州始識之<lb/>
周旋既習因告之曰塵固當去昔楚三閭大夫曰安能<lb/>
以皓皓之白䝉世俗塵埃乎謝㓜度之親譏其學識不<lb/>
進曰為塵務經心為天分有限又六入之塵實與覺背<lb/>
背塵始能合覺凡此皆塵之宜去者也王導舉扇障西<lb/>
風曰元規塵汚人王戎謂夷甫自是風塵表物夫元規<lb/>
<pb n="KR4d0143_WYG_008-13b"/>
雖有當國召蘇峻之失終不失為名士而夷甫作三窟<lb/>
以自固季年諂石勒以祈免死雖塵汚人與風塵表物<lb/>
皆未必信要之論人物者以濯濯絶塵為貴也今吾子<lb/>
氣調邁往輔以學問為文詞卓然絶去翰墨常徑分教<lb/>
三郡所至人士皆喜之慈祥粹和與物無忤不必矯揉<lb/>
自與道合豈復有塵可去哉荀卿子曰諌争輔拂之人<lb/>
社稷之臣國君之寳也國有大議奮然嬰鱗逆耳規欲<lb/>
解紛排難而寧以身為僇辱百世之下猶凛凛有生氣<lb/>
<pb n="KR4d0143_WYG_008-14a"/>
此豈患失鄙夫所能為哉吾聞士不自輕然後能任天<lb/>
下之重吾子斂然靖退自遇若九鼎他日進未易量也<lb/>
願以光輔若寳臣為字<lb/>
　　　賛能長老字序<lb/>
始予為吴興聞智海禪師能公徧参諸方得教外别傳<lb/>
之㫖為其黨所宗即檄住徳清之順慶院後五年予擕<lb/>
家就食吴興之别業寓景山寺則智海在焉蓋自順慶<lb/>
改尸禪席相從累月見其身䕶毗尼以律徒衆人益多<lb/>
<pb n="KR4d0143_WYG_008-14b"/>
之師字無㑹居一日謂予曰以能為㑹因縁出現於世<lb/>
其有濟物利生之功假使具智辯人滿吻伽沙有百千<lb/>
萬億舌於那庾多刼不能讃述佛功徳之少分然一言<lb/>
以蔽之者曰仁而已故世尊號能仁其徒服佛之服誦<lb/>
佛之言行佛之行皆廣佛之仁者也而傳正法眼藏為<lb/>
道俗判瞽而發蔀則廣仁為尤大敢請易字廣師勉之<lb/>
矣他日予退歸山林聞江湖大叢林有善知識為佛法<lb/>
作師子吼而椎鍾擊鼓粥飯數千人者必師也夫<lb/>
<pb n="KR4d0143_WYG_008-15a"/>
　　書後<lb/>
　　　書淵明集後三首<lb/>
淵明為建威叅軍從都還阻風於規林賦詩落句云静<lb/>
念園林好人間良可辭是嵗晉隆安四年春秋三十六<lb/>
明年赴假還江陵夜行塗中賦詩落句云投冠旋舊墟<lb/>
不為好爵榮蓋壮齒作吏而丘壑之志已堅卒踐其言<lb/>
自彭澤歸優㳺家巷二十有二年以沒與謝傅東山之<lb/>
志異矣歸田園居詩第六篇所謂種苖在東臯禾生滿<lb/>
<pb n="KR4d0143_WYG_008-15b"/>
阡陌者非淵明語也蕭統湯休之軰不能辨猥寘集中<lb/>
東坡居士盡和陶詩亦次此篇之韻殊可笑按文選江<lb/>
淹作雜體詩三十首以擬三十人有邯鄲託曲於李竒<lb/>
士季假論於嗣宗之説此篇政淹擬淵明作爾文選統<lb/>
所纂東坡非不精選理者皆不能證此乖誤何耶南史<lb/>
稱淵明自以曽祖晉世宰輔耻屈身後代自宋武王業<lb/>
漸隆不復肯仕信然予觀其讀史賛首述夷齊云二子<lb/>
避國相將海隅天人革命絶景窮居次述箕子云去鄉<lb/>
<pb n="KR4d0143_WYG_008-16a"/>
之感猶有遲遲矧伊代謝觸物皆非蓋自况也頃在東<lb/>
魯有以淵明畫像見觀者予賛之云欲仕則絃歌必求欲<lb/>
隠則著作不就欲卧則遣客而醺酣欲飲則從客之邂<lb/>
逅欲辭則檀道濟之粱肉必麾欲取則顔延年之貨泉<lb/>
亦受夫惟任真自得而頴脱不覊所以為無懐葛天氏<lb/>
之民而超三季之澆陋者乎淵明於阿舒輩始作詩命<lb/>
之繼作詩責之終作訓曉之且曰吾黽勉辭事使汝㓜<lb/>
而飢寒抱兹苦心良獨罔罔又以同財共居為治命無<lb/>
<pb n="KR4d0143_WYG_008-16b"/>
惑乎杜拾遺笑其掛懐抱也後漢逸人王霸見其友令<lb/>
狐子伯子車服有光儀矩甚適而其子歸自田畝蓬頭<lb/>
歴齒因媿卧不興乃知父子恩深雖外軒冕士視身榮<lb/>
悴如二五與十而於子則不能忘懐每如此雖然淵明<lb/>
知任真而已豈預恤後世之譏議若拾遺能觀物反身<lb/>
則知愛阿舒與宗文何以異<lb/>
歸去来辭自序云仲秋至冬在官八十餘日自免去職<lb/>
乙已嵗十一月也乙已乃義熈元年而晉史云義熈三<lb/>
<pb n="KR4d0143_WYG_008-17a"/>
年解彭澤印綬去淵明自序不應誤當以乙已為正逰<lb/>
斜川詩序云辛丑正月五日與二三鄰曲同逰斜川詩<lb/>
云開嵗歘五十以紀年考之辛丑乃隆安五年淵明始<lb/>
三十七若癸丑則義熈九年淵明四十九正與詩合當<lb/>
以癸丑為正五六月北窗下凉風何處無之何人不遇<lb/>
至心與景㑹遂能背偽合真自致於羲皇上者獨淵明<lb/>
而已其詩云蕤賔五月中清明起南颸不駛亦不遲飄<lb/>
飄吹我衣歸来引亦云風飄飄而吹衣意淵明進禦冦<lb/>
<pb n="KR4d0143_WYG_008-17b"/>
乗風之理因以覩道也至若樹木交䕃時鳥變聲輙歡<lb/>
然有喜豈在物耶聲塵種種皆道所寓惟淵明領此昭<lb/>
明太子指閑情一賦為白璧㣲瑕且謂亡作可也審爾<lb/>
則詩人之變風楚人之離騷皆可刪矣晉孝末塗沉湎<lb/>
酒色何知非諷刺上耶其序云張衡作定情賦蔡邕作<lb/>
静情賦皆有助於諷諌綴文之士奕代繼作予觀張衡<lb/>
定情有云想踰里兮折杞檀懼尨吠兮我所驚與國風<lb/>
何逺蔡邕静情亦名檢逸魏文帝愛之因擬作正情賦<lb/>
<pb n="KR4d0143_WYG_008-18a"/>
且命陳琳徐幹王粲阮瑜應瑒並作其後如陸機之閑<lb/>
懐袁淑之整情皆佳筆也謝惠連亦嘗作百許字未就<lb/>
而卒詞人深以為恨使淵明此賦果可無作則登徒長<lb/>
門髙唐神女等賦統何為著之於選耶<lb/>
子瞻為徐州誚淵明無絃不如無琴後悔其言之失淵<lb/>
明自祭文云辭逆旅之舘且歸於本宅蓋反其真之説<lb/>
也子瞻復詆之云生獨非真死獨非寓未知何時復悔<lb/>
也窮逹命也出處時也不可預計至若孝悌之行若人<lb/>
<pb n="KR4d0143_WYG_008-18b"/>
之朝飱夕膳不可一日闕者韓退之傳歐陽詹云讀其<lb/>
書知其於慈孝最隆余於淵明亦云古今人士頌淵明<lb/>
徳美衆矣罕有頌其孝友者作五孝傳賛自天子至庶<lb/>
人寄寓深矣哀程氏妹悲敬逺仲徳弟文尤為悽惋至<lb/>
於凱風寒泉之念興而述外祖孟家傳念禮服昭穆之<lb/>
逺而作贈族祖詩蓋所謂永錫爾類者邪淵明垂死之<lb/>
文讀之令人恍然自失與今世悟道坐脱立亡者何以<lb/>
異其曰惟此百年夫人愛之懼彼無成愒日惜時乃知<lb/>
<pb n="KR4d0143_WYG_008-19a"/>
其退歸不仕平生功用在此也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻十五</head>
    <p>
<pb n="KR4d0143_WYG_015-1a"/>
欽定四庫全書<lb/>
　丹陽集巻十五　　　　宋　葛勝仲　撰<lb/>
　　行狀<lb/>
　　　朝奉郎累贈少師特諡清孝葛公行狀<lb/>
公諱書思字進叔姓葛氏其先嬴姓夏后封國於葛後<lb/>
因氏焉世籍廣陵唐天祐中有諱濤者避孫楊連兵之<lb/>
旤徙江隂家之其子㣑太宗時以髙年有徳賜爵公士<lb/>
為公髙祖公士生祥髙蹈不仕娶焦氏是生惟甫累贈<lb/>
<pb n="KR4d0143_WYG_015-1b"/>
開府儀同三司吏部尚書尚書娶吳氏封陳留郡太君<lb/>
生公之考曰宻進士擢第卒官承議郎累贈通議大夫<lb/>
公之母胡氏後母陳氏封安定潁陽二縣君以公升朝<lb/>
恩加贈建徳懷仁二縣太君累贈碩人公㓜聰警不勤<lb/>
外傅八嵗賦詩出語已驚人既長刻意學問淹通六經<lb/>
尤深於易春秋他傳志無不周覽彊記世父兵部尚書<lb/>
以學行為世儒所宗嘗讀其文語通議曰是子名第不<lb/>
足言後日且以文義顯已而莆陽蔡公襄丹陽邵公亢<lb/>
<pb n="KR4d0143_WYG_015-2a"/>
交口譽歎之頭角嶄然羣進士中矣三薦開封嘉祐八<lb/>
年王文公較試讀其所為孔子事道論大加激賞因擢<lb/>
寘異等次舉為陳公襄蔣公之竒所知於數千人中以<lb/>
第三人薦之學者誦其文辭以為軌式熙寧中初以經<lb/>
義取士公中六年進士第調睦州建徳縣主簿方是時<lb/>
通議公以清節髙尚退老於家抱道履徳貶詘世味不<lb/>
迹城郭公夙以禄釡為急至是益堅請迎養之官而通<lb/>
議難之公勸請懇切屢獻詩什敘白華之意而通議憚<lb/>
<pb n="KR4d0143_WYG_015-2b"/>
行終弗許公意不自得謂曽子一日不肯離親豈能以<lb/>
五斗移素志公之知已方位要近所親與公厚者咸勸<lb/>
以仕進且謂就養左右孰若榮名顯親孝之大也通議<lb/>
亦數以此意譬曉公而志不可奪遂投劾侍養自爾居<lb/>
親側積十餘年不治田園不事游覽専以供養為職凡<lb/>
通議公飲食寒煖之節衣食單複之宜藥劑増減之度<lb/>
皆未嘗以屬僮侍也疾雷甚雨中夜必興問起居平時<lb/>
家庭逆探其心志所向不敢少戾既絶禄廪児妾濱于<lb/>
<pb n="KR4d0143_WYG_015-3a"/>
飢寒晏然不卹大臣有嘉公志行者表為泗州州學教<lb/>
授亦弗就也其後親年大耋法許擇官自便且免赴部<lb/>
又通議公命使從官確許偕行始乞監湖州新市鎮於<lb/>
是通議公滋倦于出㳺矣特憐公孝誠懇到勉為裝行<lb/>
公得由前志色養夷懌油然不知闗征之卑而鎮戍之<lb/>
陋也當是時衣冠推為父子之美處期年通議捐館公<lb/>
行服過禮柴毁加人雖身疾不御肴酒雖妻病不歴房<lb/>
閫雖盛暑不釋苴葈終制不變每號呼撫臆哀動行路<lb/>
<pb n="KR4d0143_WYG_015-3b"/>
既乆如始喪者日誦大藏經以追冥福時公年稍髙在<lb/>
禮當不致毁又以寢苫病臂然終不肯解菜逺近皆服<lb/>
其篤行以為難能服竟不忍去家墓人或勸之仕公不<lb/>
應又累年同升進士方穀為江隂令貽書勉之始出調<lb/>
開封府封丘縣主簿數行令事政有恩恵縣人徳之移<lb/>
和州防禦推官知楚州漣水縣丞縣居淮海上游方置<lb/>
軍壘號難治公能以政術佐其令縣以大治在勢者才<lb/>
之數諉公攝劇邑及平决旁郡滯訟皆以濟辦審克稱<lb/>
<pb n="KR4d0143_WYG_015-4a"/>
瀕海産鹽嵗輸他路不貲時任漕計者欲穿支家渠以<lb/>
紓鹽艘泝淮之險及舟卒並縁為姦之患㑹同列首䑕<lb/>
持兩端因<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>公經畫之公為廵視地勢荒度土功具言<lb/>
經乆之利且條上其所以然主議者倚公為重渠成公<lb/>
私便之嵗潦視田能忤上官指悉蠲民租人以為賜也<lb/>
公恬於仕進不求薦達然一時牧守監司皆以公行純<lb/>
孝素著繇盡子職而致沉滯故人人争欲出已門而薦<lb/>
牘交上秩滿廷見改宣徳郎求閒局還里中遂監常州<lb/>
<pb n="KR4d0143_WYG_015-4b"/>
酒大吏為有私而屬公骫正法者能力拒之雖逢怒弗<lb/>
顧也遷奉議郎徽廟即阼恩遷承議郎賜緋衣銀魚加<lb/>
武騎尉知婺州永康縣不赴就差監秀州鹽税務課羡<lb/>
當進秩恥不自言序遷朝奉郎被命即歎曰吾在事之<lb/>
日淺然官得加其親賞得延其子冒國恩厚矣尚何求<lb/>
即解印綬請老公為人莊重寡欲澹于榮利游京師足<lb/>
不跡貴人門故仕卒無所遇合連枉筦庫人為矜惻而<lb/>
公安恬無悶曰吾知當職而已雖小物必親所居以安<lb/>
<pb n="KR4d0143_WYG_015-5a"/>
遇名軒自號虚子言遇無定遇而安有常安也居官智<lb/>
慮淵邃小心周慎性矜慈惻怛或盡嵗無所譴罰然至<lb/>
誠格物人不忍欺紿事以振舉所至稱長者去輙懐之<lb/>
為吏無銖髮過差其見得尤亷計日受奉雖半菽不妄<lb/>
取公田嵗入多推以予民市物如將傷之每倍給其值<lb/>
清苦自刻不殖貨利尤物玩好一無所惑遇人之急賙<lb/>
之不計有無沒之日至橐無一金製衣以殮當世清之<lb/>
舉錯以義理自律不敢差跌於人無戚踈貴賤皆恂恂<lb/>
<pb n="KR4d0143_WYG_015-5b"/>
卑體下之燕居家庭無替墮之容與人尺牘雖薄遽字<lb/>
未嘗輙草也平生不妄語鄉人為不善者不畏法而畏<lb/>
公之知熙寧乙夘嵗大饑斗米數千錢人相食公發已<lb/>
廩以食飢人賴以全活者甚衆公於外行無不至而孝<lb/>
友尤出於天資從古人中求殆無以抗十一嵗遭建徳<lb/>
憂衰毁如成人已知不茹葷矣事後母至孝能得其歡<lb/>
心通議沒追慕白首不衰時物未祭不先食寒燠之變<lb/>
必在視家廟嵗時烝嘗如見其享平居兢兢以其嘗所<lb/>
<pb n="KR4d0143_WYG_015-6a"/>
告戒者自勉一言及之未嘗不涕泗也伯兄書元長一<lb/>
嵗父事之恩意始卒無間言公官漣水時兄為舒州望<lb/>
江縣令同𨽻淮南部使者及六路發運諸公有捨兄而<lb/>
薦公者輙移書遜避乞改薦兄不許則封<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>還之人或<lb/>
笑其迂而公力行之其後公改秩而兄舉者不應格公<lb/>
曰吾獲寸進心無媿矣鞠三母之弟如一拊循視遇甚<lb/>
厚處叔季者自結髮教誘至於成人諸壻擇對引為已<lb/>
任卒皆得名士歸之多顯者孤甥嫠妹盡力周撫課諸<lb/>
<pb n="KR4d0143_WYG_015-6b"/>
子於學而不付以家事文辭義訓皆自指教崇寧三年<lb/>
㓜子勝仲官學省聞公得謝取告迎侍公不得已至京<lb/>
師暇日多賦詩自適喜為巨篇强韻識者服其老而精<lb/>
彊當時顔色滋澤步履輕健記問審諦無異壯者不幸<lb/>
冬十一月二十九日終于城南里第屬疾甚㣲神明不<lb/>
亂衆毉更視不問方藥顧告以死生常理瞑目無所係<lb/>
戀與諸子論説詩文雍容如常時親書先令戒以薄𦵏<lb/>
泊然而逝夀七十有三公篤信釋氏奉其戒律晨興香<lb/>
<pb n="KR4d0143_WYG_015-7a"/>
火持誦不輟自壯訖老言行忠信不欺於心故轉識甚<lb/>
異盖信力所薫也訃聞薦紳若州里知識皆痛悼之生<lb/>
平著文離十巻辭理精詣夸誕浮躁之語一不闗筆號<lb/>
安遇集三子累遇大禮及三經擬封累贈公官至少師<lb/>
贈正奉大夫訓詞有曰亷靖樂道悃愊無華養志就閒<lb/>
乆為親而辭祿引年謝事乃有子以克家贈光祿大夫<lb/>
訓詞有曰髙行清修奥學通贍潔亷守義共推靖退之<lb/>
風愷悌宜民衆賴寛平之政贈特進訓詞有曰葆醇履<lb/>
<pb n="KR4d0143_WYG_015-7b"/>
坦譽問素休鍾徳之祥嗣有賢子踵侍從橐為時藎臣<lb/>
宣和六年本州官及進士錢詵等具列行實申常州乞<lb/>
備申朝廷依張舉徐積例特加賜諡以勸為善知常州<lb/>
劉光以聞尋䝉賜諡清孝制曰君子篤于行已不繋窮<lb/>
通之殊朝廷樂于旌賢固無存歿之間恊稽羣議垂賁幽<lb/>
光故任朝奉郎賜緋魚袋致仕贈少保葛某奥學承家<lb/>
髙節映世亷靖樂道人黙化於鄉閭豈弟近民政自孚<lb/>
於郡邑顧惟天禀之異卓有古人之難辭榮祿以養親<lb/>
<pb n="KR4d0143_WYG_015-8a"/>
逺追曽氏之義正弊衾而易簀何愧黔婁之清鍾其餘<lb/>
休克有賢子繼躋從列咸以儒稱邦典追榮已陟三孤<lb/>
之貴鄉閭紀實願垂一恵之稱爰錫美名用褒潛徳松<lb/>
楸改色載承雨露之濡綸綍蔵家永作雲來之勸緬惟<lb/>
靈識亦克顧歆可特賜諡清孝贈少師訓詞有曰經行<lb/>
自著藹然君子之風政事甚明亦髙循吏之舉不究於<lb/>
用以蓄厥休觀上訓褒稱如此則公之徳可知矣娶侍<lb/>
其氏右正議大夫泳之女累贈秦國夫人温良賢孝實<lb/>
<pb n="KR4d0143_WYG_015-8b"/>
克嫓徳先公十四年卒公以崇寧五年十一月已亥𦵏<lb/>
縣之青暘鄉郭莊之原子四人次仲試大司成兼修國<lb/>
史鄆王景王肅王府直講䘏章贈正奉大夫累贈少保<lb/>
儀仲鄉貢進士和仲右中奉大夫勝仲左正議大夫充<lb/>
顯謨閣待制孫男十八立隆右承議郎通判鎮江府立<lb/>
方右通直郎立悌左奉議郎宗正寺丞立中右迪功郎<lb/>
立教常州排岸立亷立象皆右丞事立經左朝奉郎直<lb/>
龍圖閣立柔右從事郎立民通仕郎曽孫邢舉進士郛<lb/>
<pb n="KR4d0143_WYG_015-9a"/>
郇皆登仕郎郯邰皆右承務郎郢登仕郎鄰右承務郎<lb/>
郁䣐習進士邸將仕郎餘尚㓜謹撰世次行實為一通<lb/>
上于太史謹状<lb/>
　　　太中大夫大司成葛公行狀<lb/>
宣和三年正月庚子大司成葛公寢疾革詔飭太醫診<lb/>
治越翌日燕紫宸殿上小語左右訪安否以不祿聞上<lb/>
驚曰當是為庸醫所誤嗟悼乆之特贈正奉大夫賻卹<lb/>
加常數敕本屬供𦵏費置官濟辦員外置州通判一員<lb/>
<pb n="KR4d0143_WYG_015-9b"/>
董之上其子若干人惟葛氏世序自晋雅川為散騎常<lb/>
侍居丹陽至公之六世祖自廣陵徙貫江隂故今為常<lb/>
州江隂人公諱次仲字亞卿曽大父惟甫贈吏部尚書<lb/>
大父宻中慶歴進士第以承議郎得謝贈官至通議大<lb/>
夫父書思中熈寧進士第以朝奉郎得謝贈官今至開<lb/>
府儀同三司公父子以清徳純孝顯名雖仕不遇合遺<lb/>
澤餘慶實燾厥後公與季弟舉進士聮中調泰州海陵<lb/>
縣尉移常州宜興縣丞未行除吉州州學教授遭父䘮<lb/>
<pb n="KR4d0143_WYG_015-10a"/>
服除為國信條例所檢閲官進北道刋誤志㑹當改秩<lb/>
併遷奉議郎逢受寳恩進北使泛例遷承議朝奉郎除<lb/>
太府寺丞遷朝散郎提舉京西南路常平召見談治道<lb/>
纚纚可聽上品之謂曰使事不足以屬卿行召用矣至<lb/>
部未閲月果拜度支員外郎踰年遷户部逢幸省恩遷<lb/>
朝請郎公佐邦計歴左右曹周知經用出入盈縮之數及<lb/>
常平開闔斂散之本蠧弊根穴悉窒之預修續免役書<lb/>
百餘袠除辟廱司業是時朝廷尊榮中外無事上方鄉<lb/>
<pb n="KR4d0143_WYG_015-10b"/>
儒術而諸皇子齒寖長英敏絶異之姿聞天下既以次<lb/>
行冠禮出就外傅妙簡僚寀以調䕶之首以公兼嘉王<lb/>
侍講授經資善堂未幾建安文安二郡王出閣又兼講<lb/>
官轉朝奉大夫遷宗正少卿賜紫衣金魚進宗藩慶系<lb/>
錄仙源積慶圖及預修玉牒轉朝散朝請二大夫其後<lb/>
安康濟陽廣平三王及鎮國公出閤皆以公為講官於<lb/>
是並領七府訓授矣政和八年春嘉王與天下貢士羣<lb/>
試集英文詞學識翹然出寒俊右唱名第一公入謝臚<lb/>
<pb n="KR4d0143_WYG_015-11a"/>
傳趣使前諭以教導有勞宜褒賞俄被批㫖特轉行一<lb/>
官遂為朝議大夫上愈益欲諸王篤學問詔講官毋得<lb/>
兼他職除公直龍圗閣提㸃東太一宫專講事已而朝<lb/>
論謂不可妨公塗轍嵗中除中書舍人遷給事中直講<lb/>
如初先是有㫖下中書後来皇子就學更不除他吏止<lb/>
以公兼領公意殊不敢當㑹嘉王進封鄆建安文安開<lb/>
國景肅相繼出居蕃衍宅因抗疏自列曰陛下過私小<lb/>
臣使待罪勸講今三王既即外第而安康諸王尚宅中<lb/>
<pb n="KR4d0143_WYG_015-11b"/>
禁非惟臣學淺薄困於好問且相距逺窮日之力不能<lb/>
周願專直蕃衍講席其他分命賢俊且使臣逃尸禄之<lb/>
譏不勝大願上不能已從之轉中奉大夫同修國史陞<lb/>
翊善進哲宗寳訓遷中大夫加食邑三百戸爵丹陽縣<lb/>
男除大司成致仕遷太中大夫公侍王府閲七年説經<lb/>
無慮數十萬言凡典籍所載嘉言善行日陳數千條捃<lb/>
摭殆盡至古人忠孝大節輒反覆言之間誦説詩文政<lb/>
事以資聞見之益諸王每質疑問事譔述輒就商㩁求<lb/>
<pb n="KR4d0143_WYG_015-12a"/>
䟦法書名畫甚衆府第章表並時亟索操筆立就各極<lb/>
其工宫中傳誦之公每進對上未嘗不稱贊諭之善與<lb/>
輔臣語亦謂公靖共持重得學官體一日在前上從容<lb/>
曰鄆王學甚進作大字尤佳乞就外第劄子迺親製可<lb/>
取視之因譽公公頓首遜謝在王府三被錫服兩推畀<lb/>
其弟駕幸蕃衍賚金帛甚腆諸王各屢揮翰寵之嗚呼<lb/>
盛矣惟天祚神聖並生天材以侈神明之胄而公以孤<lb/>
臣䝉擢序居職累年出入禁闥徧游邸第謹孚周慎不<lb/>
<pb n="KR4d0143_WYG_015-12b"/>
挂過差遂結聖知入侍帷幄可謂儒者之榮遇矣廬陵<lb/>
多士𨽻弟子籍常三千人公分教當興學之始以善誘<lb/>
著于人聽暨董宗子六學及貳璧水皆以徳義師表人<lb/>
士每較試無不厭衆心外制特不試而用在瑣闥論事<lb/>
鯁亮凡出命未允若除授不諧衆望皆封還之數相大<lb/>
禮若夏祭冬祀明堂耕籍受寳皆預執事至若廷試貢<lb/>
士奏告諸陵率皆在選中公操尚剛方議論慷慨常以<lb/>
輸忠報國為心處家庭篤孝友執二親之䘮毁瘠踰制<lb/>
<pb n="KR4d0143_WYG_015-13a"/>
日誦藏經雍穆羣弟無間言自開府即世今十七年不<lb/>
異㸑于經術汎濫疏達非疾病未嘗一日去書不觀晚<lb/>
節尤信内典日課般若洎屬纊神爽不亂訃聞士大夫<lb/>
下至閭巷莫不痛惜之而諸王尤極嘆悼各致賻送以<lb/>
將其意文章典雅清麗成一家言遺藳三十巻少喜為<lb/>
詩自晉宋以來騷人所賦靡不記誦嘗為集句詩三巻<lb/>
盛行于時年五十九薨母侍其氏温國夫人妻先令人<lb/>
冨春孫氏今令人范陽盧氏皆有賢操子六人立隆國<lb/>
<pb n="KR4d0143_WYG_015-13b"/>
子監書庫官立悌太常寺奉禮郎立亷承務郎立象通<lb/>
仕郎立㑹承事郎立民通仕郎女一人適宣教郎提舉<lb/>
京東路鹽香馮晉孫男女各一人諸孤卜某年月日塟<lb/>
公江隂縣屠墓村之原敢乞銘以傳不朽謹狀<lb/>
　　祭文<lb/>
　　　祭慕容尚書文<lb/>
公素康彊畧無疾恙不期信宿遽以薨聞天子驚嗟曰<lb/>
䘮良輔東塗咨嘆曰殞嘉賔凡百搢紳相與悼惜矧聨<lb/>
<pb n="KR4d0143_WYG_015-14a"/>
親好䀌傷如何惟公妙齡連擢科第致位侍從越十五<lb/>
年名節光明論議宏偉具載史牒且詔無窮友悌孝慈<lb/>
古今所罕年不配徳咎將誰歸財無偏藏家徒四壁藐<lb/>
孤孀婦一飽無期輤車啟行痛貫心膂聊陳沃酹言不<lb/>
能文<lb/>
　　　祭劉尚書文<lb/>
魂兮歸来汨徂南土越五朞些忳惛而愁約魂一日而<lb/>
九升些怵惕不寐精摶摶而渙渫些殞命海浦不生反<lb/>
<pb n="KR4d0143_WYG_015-14b"/>
於土門些魂兮歸来南荒巳乆留不可復止些下潦上<lb/>
霧炎海萬里些厭火之民猛火出其口些蛇山鱷水王<lb/>
虺騫些魂兮歸来無上天些一夫九首甘人而投之深<lb/>
淵些九閽杳深巫咸不可呌些魂兮歸来無下此幽都<lb/>
些土伯九屈逐人駓駓些北酆三府寒靈不可入些魂<lb/>
兮歸来入王畿些天恩洋普反禪栖些蕙宇葯房乃故<lb/>
居些閭童社叟来妥安些魂兮歸来反家庭些仲氏叔<lb/>
氏歸黄英而主祭些繩繩三息徒跣泣血䕶全匶些家<lb/>
<pb n="KR4d0143_WYG_015-15a"/>
人稚孺昔餬口四方今合歸於家些魂兮歸来公既有<lb/>
此内美重之以修能些畦留夷與掲車雜申椒些雖鬰<lb/>
邑而侘傺終令名之不磨些人生一世若大夢些禍福<lb/>
壽夭皆幽運之所繋些簀中牖下均一死些魂兮歸来<lb/>
跂足以俟些后皇神明掲天日些尺一屬下昭厚誣些<lb/>
丹筆之籍寛三宥些行有雨露洗沉寃些魂兮歸来歆<lb/>
此嘉㫖些菰粱鼎臑和致芳些楚酪吳酸恣所嘗些公<lb/>
之仲婦我中女些大恩不報負公於幽明些繋官湖海<lb/>
<pb n="KR4d0143_WYG_015-15b"/>
阻循題而哀號些攬淚承睫聊寓哀以文些<lb/>
　　　祭劉頒政文<lb/>
昔長此邦公来逆我道義周旋三改槐火惟政與文猥<lb/>
見許可時平訟清舒嘯而坐五亭携觴四水泛舸去職<lb/>
七年家國俱禍及再臨郡我往拜公公病卧閣華堂穹<lb/>
崇語及時事洟涕交胸衆製見抵文猶不窮盗起事挐<lb/>
闊于游從十日不見遽罹鞠凶嗚呼哀哉惟公妙年詞<lb/>
藻英發文塲掄魁經黌俊傑書扳鍾張才儷管葛謂當<lb/>
<pb n="KR4d0143_WYG_015-16a"/>
青冥闊步髙躡晚塗䟦疐意殊不屑薦更州麾連持使<lb/>
節布政合宫著書省闥在公為窮在人為達晚祚一子<lb/>
天其乘除有孫繩繩且大公閭惟我固陋日困羽書食<lb/>
不遑暇阻送輤車遥致奠醊泣血漣如何以侑尊如玉<lb/>
生芻<lb/>
　　　祭王修撰文<lb/>
三季以後士夫所養以顯為是趨營擾攘以巧為得噂<lb/>
沓匆㒺䘮已山崖得止銖兩朅朅我公介特骯髒志尚<lb/>
<pb n="KR4d0143_WYG_015-16b"/>
恬夷情塗坦蕩二十餘年州縣疲鞅聊不嬰意以道自<lb/>
廣上官薦之始被識賞天府事叢擢佐其長㳺刃有餘<lb/>
弊訟無枉召對在前帝方虛想曰汝有子天才英爽中<lb/>
詔内務是職是掌淵謀嘉謨予所寄仗能教之忠惟予<lb/>
汝奬卿大鴻臚汝諧汝往父子要津紳紱所仰萬鍾百<lb/>
年謂當安享遽兹不淑善人誰倣訃音上聞帝為悵惘<lb/>
賻賵之厚詔發内帑右文宻章有光泉壤孝子拜恩僕<lb/>
僕稽顙寒族通姻行實稱丈輤車遵路載瞻遺像一觴<lb/>
<pb n="KR4d0143_WYG_015-17a"/>
寄哀文諗親黨<lb/>
　　　平江祭外祖父母墓文<lb/>
某薄祐不天未弱冠失所恃嵗朔流邁凱風寒泉之感<lb/>
未嘗輙忘也舉桮棬而阻飲撫奩鏡以興悲况其所自<lb/>
出其敢忘哉仰惟二尊徳善在躬慶覃後裔是生仲舅<lb/>
為時名臣載誕淑女來嬪禰廟雖音容已邈而肸響如<lb/>
存某伏念生不及膺宅相之褒殁未能效立傳之報逺<lb/>
詣幽宫式瞻松檟因陳薄醊仰覬迪嘗<lb/>
<pb n="KR4d0143_WYG_015-17b"/>
　　　祭外舅張朝散文<lb/>
元豐季年公墨諌紙攄忠論事慷慨竒偉可罷可行曰<lb/>
此曰彼逆鱗敢嬰懦者興起流離十霜以困自喜紹聖<lb/>
簡求擢官大理邇臣颺言秩中御史帝曰汝俞召陞軒<lb/>
陛開陳纚纚朝綱國是帝用嘉之言傾其耳謂當施行<lb/>
徑躋華仕如何南箕寖成哆侈佐郡饒陽進尺退咫天<lb/>
不憗遺乃終於此惟公少時趣尚洵美浮念雜好如棄<lb/>
塵滓沉涵羣經該總百氏隂陽星厯醫卜方伎一物不<lb/>
<pb n="KR4d0143_WYG_015-18a"/>
知為身之恥蓄藏既多奮發無㡬間闗沒身命也天只<lb/>
昔我弱齡從親漣水公實竒之有譽無訿謂器萬乘謂<lb/>
駒千里恩勤綢繆乃妻以子出入門牆且踰一紀不我<lb/>
鄙愚數載撫視孰謂半塗遽失憑恃公之介婦又寔女<lb/>
弟贄幣未行已隔生死丹旐有翻言旋歸止遣辭寄哀<lb/>
泣濡脯几尚想平生歆此嘉㫖<lb/>
　　　再祭外舅文<lb/>
嗚呼我公才非命值襟量宏逺如此而所享止于中壽<lb/>
<pb n="KR4d0143_WYG_015-18b"/>
器業浩博如此而所涖止于半刺位稍進矣而或困於<lb/>
左遷上欲用矣而中輟於浮議盖事之不如意者常十<lb/>
之七八而學之稍得施者無百之三四豈志大者終落<lb/>
落以難合而才髙者亦嶢嶢而多忌不然何為進方寸而<lb/>
退已尺前既䟦而后亦疐也耶雖然萬有俱空百年如<lb/>
寄善取名者必圖不腐之傳能徼福者必計不貲之利<lb/>
公之名節方光於時論而子之仕進且都于顯位以彼<lb/>
此而乘除殆短長之不異然而感今悼往不能不嘐嘐<lb/>
<pb n="KR4d0143_WYG_015-19a"/>
以長號者徒以扳聨于親懿而已也嗚呼昔合好于二<lb/>
姓逮濡畱于三嵗荷恩育之綢繆服胸懐之樂易悼従<lb/>
禄之﨑嶇遽興嗟于殄瘁㩦孥奠觴涕盈兩眥仰惟平<lb/>
生庶其歆醉<lb/>
　　　祭張侍郎文<lb/>
獲従公游四十餘年始研席之博約繼親好之聨綿仕<lb/>
自初筮而至禁従嵗自稚節而至華顛其間所更之世<lb/>
故盖未易以言宣進退榮悴之變夷險利害之端有離<lb/>
<pb n="KR4d0143_WYG_015-19b"/>
有合有悲有歡而終始之不渝者荷恩意之拳拳去年<lb/>
春公罷廣魯我罷浙川相逢於濉水之上俱止棹而言<lb/>
旋約歸東阡與北陌欵㩦杖履於林泉豈期公遽卧於<lb/>
腹疾嬰二豎而災纒嗚呼哀哉惟公挺學識之精博企<lb/>
道徳之高堅徧躋華貫為世名賢雖不究於大用而忠<lb/>
言峻節盖貽萬世之傳我巳具載於幽刻兹固得以畧<lb/>
言嗚呼哀哉公妹歸我已痛隔於黄泉我妹妻公迺遽<lb/>
奪其所天平生華屋孤幼滿前悼幻境之變化於余心<lb/>
<pb n="KR4d0143_WYG_015-20a"/>
獨何能無慨然迫逺日之告吉將就窆於新阡撫棺奠<lb/>
訣感涕流漣<lb/>
　　　祭亡兄司成文<lb/>
我辜於天天不我䘮罰其元昆闔門百口有如水木㧞<lb/>
本塞源来諗遷陟書墨尚濕訃音在門變慶為弔心摧<lb/>
肝裂哀號呌閽憶赴臨汝兄出郊寺數載撫循寧知三<lb/>
日從容宴笑永隔九原人琴俱亡風流頓盡兹尚忍言<lb/>
先公盛徳理宜有後烜赫衍繁兄實濟美修仁行義所<lb/>
<pb n="KR4d0143_WYG_015-20b"/>
聞必尊靖共厥位不肯噂沓封黨懷諼帝用嘉之擢紬<lb/>
史牒瑣闥詞垣詵詵天才付以調䕶聼其講論文陛進<lb/>
對三接奬詞玉色康温謂當大用而躓中道孰究本元<lb/>
河通道達今啟藁殯歸駕輀軒追惟宦學我鞠我誨友<lb/>
愛特敦坐繋微禄小殮弗與初䘮弗奔負罪至重遣辭<lb/>
寄哀聊侑一樽<lb/>
　　　祭外姑夀安君文<lb/>
嗚呼夫人維三息女伯歸而亡季夭於處仲居幽閨弔<lb/>
<pb n="KR4d0143_WYG_015-21a"/>
影踽踽夫人慈之特慎所與惟時長漣猥見比數不媒<lb/>
不龜乃以嫁許自初親迎寓跡門廡濡留不歸再涉寒<lb/>
暑靡愛不加靡誠不吐薫然恩私指不可僂携提弱孫<lb/>
逮其絶乳衣食京師不我告窶浚橋之居益見拊傴自<lb/>
爾携孥適吳徂魯孰云契闊乃隔今古有酒盈觴尚其<lb/>
能舉<lb/>
　　　祭亡嫂榮國太夫人盧氏文<lb/>
范陽之盧珪組舄奕夫人妙齡為兄繼室兄仕未顯家<lb/>
<pb n="KR4d0143_WYG_015-21b"/>
徒四壁㓜穉滿前食衣罔給人以為憂乃獨弗戚撫循<lb/>
顧復鳲鳩均一爰逮中年兄仕顯榮紫微書命朱邸授<lb/>
經嶷嶷衆子簮笏滿門入覲禁闥冠緌寵旌人以為泰<lb/>
乃獨弗矜勱相夫子輯和宗姻爰暨於老益蕃戬穀疏<lb/>
封劇郡繼荒大國男女嫁娶母道既畢文褓㺯孫齋薫<lb/>
是力人謂當壽乃遽號復中外驚悼人百何贖某等每<lb/>
見嫂氏如兄之存今其薨逝茹痛黯魂且卜靈日祔兄<lb/>
九原輤車逺臨啟山之園聊陳薄醊尚其来歆<lb/>
<pb n="KR4d0143_WYG_015-22a"/>
　　　祭施氏妹㳟人文<lb/>
於穆令妹女憲睎兮蘭芬玉潔秀閫闈兮世父偏念遴<lb/>
所歸兮爰得卿傑賢足依兮幾三十年鳯凰飛兮亦既<lb/>
宦達家益肥兮雍睦姻戚譽莫譏兮屢封于朝象服煇<lb/>
兮子皆簪笏環頎頎兮身榮可願世亦希兮謂當益貴<lb/>
峻等威兮云何不弔殞病痱兮去年罷郡賦式微兮方<lb/>
諧燕笑事已非兮窆於新阡旒旐緋兮涕泣祖饋頥交<lb/>
揮兮<lb/>
</p>
<p>
</p>
  </div>
</body>
</text>
</TEI>
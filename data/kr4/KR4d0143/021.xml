<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻二十一</head>
    <p>
<pb n="KR4d0143_WYG_021-1a"/>
欽定四庫全書<lb/>
　丹陽集巻二十一　　　宋　葛勝仲　撰<lb/>
　　七言律詩<lb/>
　　　去南陽有日書懐二首<lb/>
奠食無勞合退休君恩誤付百花洲未温坐席已當去<lb/>
偶帶泥封得少留官意正如彊弩末歸心先問大刀頭<lb/>
畧無㳙滴蘇民隠空使閭閻説舊侯<lb/>
離吳州好冠西畿左竹纔交賦式微雲巘遐觀空杳靄<lb/>
<pb n="KR4d0143_WYG_021-1b"/>
春郊細履負芳菲薄逰頗似桑三宿重到誰驚栁十圍<lb/>
諾畫諸僚皆府望不容坐嘯久焉依<lb/>
　　　郡齋書懐<lb/>
暫擺塵勞坐燕居野人偏與世情疎馬牛價雜慵鈎距<lb/>
鳬鶩行多厭簿書同醉徑須邀綠竹盜香無復念紅蕖<lb/>
不持黄巻来遮眼可惜炎天化日舒<lb/>
　　　南陽諸僚和留别詩再和二首<lb/>
王事勤勞得少休全家喜復入汀洲懶於榮路占淹速<lb/>
<pb n="KR4d0143_WYG_021-2a"/>
尚有浮生任去留名譽未須驚谷口功名終亦困壺頭<lb/>
歸棲擬種千竿竹便與題為瀟灑侯<lb/>
十連名郡近天畿負重懸知困力微閒客已知無嘯諾<lb/>
鄰邦聊得看芳菲謀身舊似齊優拙罹咎今同魯酒圍<lb/>
囬首雋逰難戀嫪索居獨學果疇依<lb/>
　　　還鄉有作二首<lb/>
菊潭才到便歸休年大何心泣楚囚南嶽獻譏無反覆<lb/>
東臯舒嘯有朋儔龜靈自古稱懐浦狐老從來只首丘<lb/>
<pb n="KR4d0143_WYG_021-2b"/>
便覺謳吟罷莊舄翛然隨俗且沈浮<lb/>
孑孑攜家反故園尚霑榮祿愧空飱官閒未辦夸腰組<lb/>
車過常先下里門塗巷依然榆社舊屋廬猶喜枳籬存<lb/>
浮生孰似還鄉樂謦欬吾前盡弟昆<lb/>
　　　里中無居寓丹陽縣書懐呈邑宰張子䝉<lb/>
假守秦頭兩月彊往来遵路一年忙幸逢庇邑人惟舊<lb/>
蹔脱浮家計亦良退食井腴如就國<hi>原注某見封丹陽子</hi>遙尋祖<lb/>
系似還鄉<hi>原注葛稚川丹陽人</hi>南風未便輕蓬蓽也與虚窗拂袵<lb/>
<pb n="KR4d0143_WYG_021-3a"/>
凉<lb/>
　　　戯書<lb/>
木彊與世異酸醎掃灑真祠屢入銜新格似聞惟半俸<lb/>
舊官那計是常參茶爐僧缽随時用手板朝衫竟月緘<lb/>
賴有班書貧可貼且謀蒲筍慰飢饞<lb/>
　　　依韻和工部兄尋由里山泉眼<lb/>
葛帔練裙一散仙親攜畚鍤道䝉泉濫觴初見開微溜<lb/>
中準終能作止淵棲畆稻秧滋菶菶入池藕葉泛田田<lb/>
<pb n="KR4d0143_WYG_021-3b"/>
道人跬步不知處未遇髙賢名孰傳<lb/>
　　　依韻和工部兄雪五首<lb/>
風撼柴門夜不闗黎明瓊玉徧人寰舉頭寒掩東隅日<lb/>
縦目髙疑西域山朝路昔曽飄袂上禪房今喜㸃爐間<lb/>
亦知塵霧難攖拂萬徑行蹤絶往還<lb/>
排寒聊與酒交闗呈瑞應先自帝寰初見同雲迷六幕<lb/>
漸驚飛鳥絶千山知酧素景風塵外坐隔清逰咫尺間<lb/>
飛灑卻羞来傍鬢安仁年少不重還<lb/>
<pb n="KR4d0143_WYG_021-4a"/>
従此何憂家事闗明年粒米厭區寰腰青不見飛花女<lb/>
頭白先看對面山絃凍未應停綠綺膠彊仍喜彀黄間<lb/>
平鋪萬頃茅簷冷欲問城居㡬日還<lb/>
門似柴桑畫亦闗歘驚閶闔堕人寰郊原那異熬波海<lb/>
壠阜渾疑聚米山望逺恨無樓百尺逃寒阻共屋三間<lb/>
阿兄詩句清竒甚格律都髙漢以還<lb/>
偶兹窮臘憩鄉闗無蔕花飛遍海寰粉飾門闈疑省户<lb/>
雲屯觀闕想神山飄狂不絶三冬裏積厚遙追二紀間<lb/>
<pb n="KR4d0143_WYG_021-4b"/>
<hi>原注鄉中二十五年無此雷</hi>聞説旗亭増酒價沈酣凖擬典衣還<lb/>
　　　菁山梅花盛開予獨未之知十一月二十二日<lb/>
　　　周元舉察院餉數枝以詩三首為謝<lb/>
香雪常開小雪天孤芳今占六花前欲従玉女互爭秀<lb/>
不分青腰誇擅權見事自知秦相緩著鞭甘被祖生先<lb/>
左轓不要宜春郡應戀南枝映水鮮<hi>原注元舉被袁州之命力辭不赴</hi>
冬早寒輕測測天疎枝明秀忽来前土酥結色神仙種<lb/>
氷麝分香造化權三白共驚千樹發一年都占百花先<lb/>
<pb n="KR4d0143_WYG_021-5a"/>
廵簷索與氷姿笑凖擬攜壺更撃鮮<lb/>
山頭雲物凍吳天㡬樹寒英喚我前老不禁愁聊索笑<lb/>
病方止酒暫従權松篁傲雪堪為伴桃李酣春未敢先<lb/>
習隠菁山真不惡吟鞍十里看芳鮮<lb/>
　　　次韻耿守咏雪<lb/>
低雲晻曖與天同剪水飛空候應冬沴氣潛消煩燮理<lb/>
歡謠藹布荷明農漾舟訪友乗清興授簡延賓繼舊蹤<lb/>
嵗好定知豐五稼倉箱行慶畆収鍾<lb/>
<pb n="KR4d0143_WYG_021-5b"/>
　　　景山寺居大風步月<lb/>
溪邉空谷偶来逃散步虚廊破鬱陶庭户月華封玉雪<lb/>
林巒風響洶波濤氣寒秋盡衣裳薄夜靜山深殿閣髙<lb/>
欲識羈懐愁㡬許明朝攬鏡看霜毛<lb/>
　　　十二月十日泛舟以北風寒囬棹<lb/>
雲山冬瘦露精神整棹溪邉試問津懸坎帶坻氷積厚<lb/>
緣甍冒棟雪飛頻出乗舴艋為龜手歸卧蝸牛分曲身<lb/>
已覺烏蟾不能活陽熙早晚定囬春<lb/>
<pb n="KR4d0143_WYG_021-6a"/>
　　　正月二十六日雪後登子亭示道祖<lb/>
淑景因隂苦未韶峭寒於老不相饒竊香風韻歸梅萼<lb/>
刻楮工夫到栁條萬瓦雪消疑夜雨一溪波漲誤春潮<lb/>
連枝别後兒曺逺賴有吾人慰寂寥<lb/>
　　　贈講華嚴恵照大師<lb/>
松陵講舌看瀾翻滯論氷消瞬息間覺性已明華藏海<lb/>
退身聊遁莫釐山識真久認魚筌假䖏靜因求麈尾閒<lb/>
我是殊庭仙隠吏二年雲水共躋攀<lb/>
<pb n="KR4d0143_WYG_021-6b"/>
　　　贈深老<lb/>
折床學子厭如雲巻席歸棲震澤濱識了大千俱是幻<lb/>
理窮餘二即非真已辭白社拘方侣更笑紅樓應制人<lb/>
弟子安心安已竟不知若个是迷津<lb/>
　　　贈福勝院老僧有宣<lb/>
諸方行盡已忘筌宴坐歸来水石邉五葉承来真的嗣<lb/>
七朝閲過到耆年鸞音衮衮閒猶振鶴骨昂昂髙更堅<lb/>
我特叩門来問道投針相值恐前緣<lb/>
<pb n="KR4d0143_WYG_021-7a"/>
　　　春日野步二首<lb/>
一年春好是清明萬事都歸笑矣行卵色天容供逺興<lb/>
縠紋波面惬閒情門生陪従無參佐野服徜徉束珮纓<lb/>
午困乞漿先饋少已無形夢不須驚<lb/>
一春連雨少晴明曳杖郊坰偶意行嫵媚花枝空濺淚<lb/>
風流栁色但牽情長飢頻覺帶移眼大笑何曽冠絶纓<lb/>
北極朝廷今咫尺穰穰冦盜莫相驚<lb/>
　　　二月十五日逰謝村福田院觀涅盤會寺乃靈<lb/>
<pb n="KR4d0143_WYG_021-7b"/>
　　　運故宅呈道祖<lb/>
年来生計一輕舠晨出晡歸豈憚勞謝客兒山存勝致<lb/>
佛泥涅日往遊遨波間星斗沈光冷月裏山河結影髙<lb/>
何日菁山山上寺與君痛飲讀離騷<lb/>
　　　天寜節感事示寳華鑑老<lb/>
詔語従天下九圍並嚴法㑹保宸闈山稱萬嵗誠尤切<lb/>
鑑奉千秋事已非已聴鸞音勤請祝故應龍輅慶遄歸<lb/>
孤臣拭血懐君處小坌峯前淚滿衣<lb/>
<pb n="KR4d0143_WYG_021-8a"/>
　　　和西郊春事招元方同逰韻<lb/>
仙橋水殿照清流攘攘逰人聚九州光景従来夸輦轂<lb/>
風標况是富陽秋天開卵色春方好月上弓形夜更留<lb/>
勉作新篇書盛麗莫令少味似韓休<lb/>
　　　和元方用韻見寄次韻奉謝兼呈元東詩二首<lb/>
人與嚴徐是一流英英儒雅冠吾州白虹吐燭呈文夜<lb/>
紅杏飄筵得意秋祿薄未應腰為折語多共歎舌無留<lb/>
令君舉善搜寒俊不進清華諒不休<lb/>
<pb n="KR4d0143_WYG_021-8b"/>
文律髙峯與激流五言佳處似蘇州寜甘鬲縣中漓酒<lb/>
不羨宣城賞奕秋白首同歸相器重青雲一蹙豈淹留<lb/>
外家門閥期君大作徳雖休更勿休<lb/>
　　　追賢院食已度嶺歴宋胡諸庵轉山夜歸<lb/>
撃缶那能似漆園銷魂来訪小桑門仰衝雲陣尋峯頂<lb/>
細步泉流覔水源九里環觀山向背兩輿歸趁月黄昏<lb/>
春風不識愁人意栁暗花明自逐村<lb/>
　　　定山寺<lb/>
<pb n="KR4d0143_WYG_021-9a"/>
入門松桂拂天長遣化誰来自衆香初剪蕨嶶豐菜把<lb/>
半殘桃杏露花房不辭峻極猶登踐免使幽尋墮𣺌茫<lb/>
<hi>原注欲逰此山中止者屢矣</hi>聞有山人宅巖頂試従度世覔神方<lb/>
　　　章申公墳寺<lb/>
千章宰木䕃長城申枉行頒寵數新金薤文華才冠世<lb/>
銀鈎字畫品稱神佳城此日看馴鹿文保當年想夢麟<lb/>
定有玉璜傳後裔投竿端自渭城濱<lb/>
　　　讀史二首<lb/>
<pb n="KR4d0143_WYG_021-9b"/>
祖尚浮虚事漆園生平圜府不曽言神峯峻若瑤林茂<lb/>
手色全如玉柄温翊輔但求三兎窟風流空擅一龍門<lb/>
季年喪國排牆禍綺靡諛言可得存<lb/>
曽侍東皇採紫芝朅來西土宴瑶池藻翁梁上休繁役<lb/>
灰刼池中認逺期數木故應煩鬼子竊桃那免號偷兒<lb/>
蒿廬不愛深山卧避世金門世孰知<lb/>
　　　與工部兄邇嵗離多㑹少又樂少苦多述懐<lb/>
並寓僧藍得幾時<hi>原注同寓家太平某數日即赴官</hi>薄遊苕霅遽暌離<lb/>
<pb n="KR4d0143_WYG_021-10a"/>
一麾為郡乖同濟<hi>原注兄守琅琊某守南陽本約同途後以事參差</hi>百謫還鄉<lb/>
獨後期<hi>原注親友皆罷官歸鄉某留南陽數月方歸</hi>第隔東西希聚首<hi>原注相去</hi>
<hi>正東與極西</hi>憂連宗戚罕伸睂<hi>原注到鄉遭排岸姪之戚繼有子崇之喪</hi>何時解<lb/>
組俱林下松菊園寛日共窺<lb/>
　　　和工部兄遷中散述懐韻<lb/>
一嵗連膺四命書衣冠慶美近時無綿長本自天資厚<lb/>
憑藉由来地勢孤襆被昔髙蘭省去彯纓今喜棘班趨<lb/>
立言制行俱忠孝豈愧堂堂七尺軀<lb/>
<pb n="KR4d0143_WYG_021-10b"/>
　　　寄獻中散兄生辰<lb/>
吉月迎秋萬寳成充閭瑞氣降耆英枌榆社裏藏身稳<lb/>
桐柏宫中庀職清<hi>原注今崇道觀即唐桐柏宫</hi>黄髪定應驚再少絳<lb/>
田端自保長生夀觴親薦猶彌月歸夢馳誠栩栩輕<lb/>
　　　次韻大資節使薛公見貽二首<lb/>
黒頭自致已三旌暫寄江湖適性情五總龜逰欽學富<lb/>
九臯鶴立見神清西雍曽累飛章薦東閤頻䝉倒屣迎<lb/>
方幸台躔照苕霅以兹投劾未能輕<lb/>
<pb n="KR4d0143_WYG_021-11a"/>
劇談世事邇来慵時向烟波掉雪篷徳業未嘗矜久大<lb/>
光塵惟曲示和同十年輔政裨元化萬國賓賢振士風<lb/>
敢請中興重作頌衮衣不日見歸公<lb/>
　　　依韻和薛大資將往仙潭<lb/>
久向巖廊侍禹湯歸身丘壑興尤長東阡方幸陪逰樂<lb/>
南浦難輕送别傷欲以中經諮詁訓更將竒字問偏旁<lb/>
勉留衮舄輝山郡不日天書下寵光<lb/>
　　　次韻林茂南祀喜雪二首<lb/>
<pb n="KR4d0143_WYG_021-11b"/>
膜拜同祈海岸仙風雲奔走㑹諸天山巖恍若龍銜曜<lb/>
墀廡頻驚鶴奪鮮莫訝瑤英来有信都緣玉燭氣無偏<lb/>
化工應念催科拙乞與穰穰大有年<lb/>
吾僚齋禱極精誠俄見聫翩舞玉霙逞巧封條危不堕<lb/>
弄閒飄幌細無聲傾都竒貨歸王老侵戸寒威賴麴生<lb/>
天念春囘惟七日故教連夜趂嘉平<lb/>
　　　僚佐再和復作二首<lb/>
雅步誰追鶴氅仙峭寒真是酒家天謝庭最愛因風起<lb/>
<pb n="KR4d0143_WYG_021-12a"/>
桓扇曽書遇象鮮逺覺歸巢禽翅重靜看當檻竹枝偏<lb/>
三吳此景宜増賞飄瞥郊原似昔年<lb/>
従来愛雪是真誠又見祥飛六出霙材薄敢招能賦客<lb/>
庭閒聊作詠詩聲瑤階誤向凡間見春蘤翻驚臘裏生<lb/>
賀板並来無答語自慙詞筆太平平<lb/>
　　　次韻中散兄及諸弟寄顧渚茶二首<lb/>
苕溪溪上一茶神三表遺經品藻親輕拂競看雲態度<lb/>
初嘗應惬舌根塵草堂遙憶金沙水<hi>原注草堂有金沙泉君謨愛而名之</hi>
<pb n="KR4d0143_WYG_021-12b"/>
花瀨聊分紫氣春<hi>原注事見陸龜䝉詩</hi>尤物従来常貴少彭城園<lb/>
外即非真<hi>原注顧渚今出劉希範㕘政家</hi>
健步蒼頭捷若神露芽三日到情親輕甌延喜凝珍玉<lb/>
小磑鄰虚堕細塵便好相招十日飲莫教虚負一年春<lb/>
慇懃後訊當重餉月六齋時供應真<lb/>
　　　哭衞卿弟三首<lb/>
搖毫射策逐羣裾獨以髙名唱玉除<hi>原注廷試第六人</hi>五斗抛<lb/>
来為詩酒三餘収得向樵漁固存夙悟無生理永訣親<lb/>
<pb n="KR4d0143_WYG_021-13a"/>
裁忍死書晚嵗異鄉成一慟大紅親破茂紅綀<lb/>
逺業相期未易量那知百嵗似風狂鵩来有恨催新賦<lb/>
鵲徃無醫識禁方鄰笛他年那忍聴人琴此日遂俱亡<lb/>
長空後夜西風急吹斷驚鴻不作行<lb/>
髙材磊落氣崢嶸命薄難將智力爭赤米白鹽生理窄<lb/>
紅蓮綠水宦情輕曽期虚閣憑欄醉不遂扁舟適野迎<lb/>
<hi>原注約赴調見過</hi>汝已反真歸大化山城空慟十年兄<lb/>
　　　曽夢良<hi>傅</hi>恵然見存出示詩十有七篇偶摭所<lb/>
<pb n="KR4d0143_WYG_021-13b"/>
　　　遺成三篇紀謝<lb/>
未有歸資可買山一封程奏便求閑睢睢去後容爭席<lb/>
碌碌羞来肯抱闗幻界已知都是夢真心自要識無還<lb/>
尊前衮衮聴名理坐遣窮愁一破顔<lb/>
清明時節訪溪山消盡機心大智閑元亮孤舟聊自棹<lb/>
尚平家事不相闗叩門雖幸千金顧戀徳翻嗟半日還<lb/>
並水幽亭同歴覽應憐瓢飲政希顔<lb/>
居然埋照向窮山誰識龍媒伏帝閑意氣雖吞雲夢澤<lb/>
<pb n="KR4d0143_WYG_021-14a"/>
功名未羨玉門闗身常靜退緣知止心不傾邪畏好還<lb/>
但恐搢紳公論在招延行見覲威顔<lb/>
　　　中𣪚兄喜罷郡有詩次韻却寄<lb/>
上印歸来卧蓽門此心炯炯向誰論平生疎拙真天賦<lb/>
此去安閒盡主恩舊識愧真為我累近知凡百喪吾存<lb/>
<hi>原注一作幻體尚知非我有浮榮何足喪吾存</hi>好来同習菁山隠白髪仙臞兩<lb/>
弟昆<lb/>
　　　次韻中散兄見寄<lb/>
<pb n="KR4d0143_WYG_021-14b"/>
晦迹纔須一畆間浮家暫寄五湖邉官抛印綬輕千里<lb/>
祿隠漁樵已十年眼對雲山偏爛爛腹藏篇牘自便便<lb/>
政緣欲遂幽棲樂豈是清時獨棄捐<lb/>
　　　次韻錢伸仲<hi>紳</hi>見貽兼送别二首<lb/>
四年五度訪郊村苜蓿羮稀不厭貧清韻喜逢鬚展㦸<lb/>
奥篇仍覩筆書銀一笻巖壑幽棲地五兩江湖自在身<lb/>
他日願陪雞黍社貴鄰應不買増珍<lb/>
郊居牢落似東屯剥啄欣聞客叩門筆下波濤文貫道<lb/>
<pb n="KR4d0143_WYG_021-15a"/>
胷中瑜瑾學逢源西余未遂諧清賞南浦俄驚黯别魂<lb/>
金菊萬株秋露重此時重復望来轅<lb/>
　　　題寄伸仲先塋瞻雲亭<lb/>
銜哀負土記當年白首来臨涕泫然宰樹成行無鹿觸<lb/>
佳城卜吉自牛眠已乖綵服親嘗膳猶幸綸封數漏泉<lb/>
反顧雲飛頻悵望孝誠寜愧斗南賢<lb/>
　　　喜中散兄將至<lb/>
兩年僑寓為知音百指仍攜就泛金蠅集樹榛曽掣肘<lb/>
<pb n="KR4d0143_WYG_021-15b"/>
魚傳尺素喜囬心無邉紅芰邀同醉不盡青山得共尋<lb/>
白首居諸良㑹少對床免被别愁侵<lb/>
　　　次韻中散兄將到先示詩<lb/>
雲山佳處復躋攀景物依然得破顔春事闌珊三月尾<lb/>
時光荏苒七年間重来懐紱成何事歸去抽簮幸有山<lb/>
且盡一杯今日樂投林飛鳥㑹知還<lb/>
　　　次韻中散兄喜雪二首<lb/>
林薄風號兩日先俄驚剪水堕遙天坐看山路禽飛絶<lb/>
<pb n="KR4d0143_WYG_021-16a"/>
聊勝泥塗馬不前輕㸃紅爐呈妙意斜飄素髪映衰年<lb/>
寒霙與我官同冷莫笑柴扉日晏眠<lb/>
縹緲山頭白最先模糊雲物變吳天陸機玉圃無精觕<lb/>
王衍瑤林滿後前酒漲微瀾宜永夜麥翻翠浪看明年<lb/>
曉晴便是春消息梅萼包香栁欲眠<lb/>
　　　次韻中散兄二首<lb/>
泉石清逰一月間風輕氣爽未驚寒唱經雲岫頻清梵<lb/>
佞佛爐烟費紫檀震澤魚肥聊獨酌包山橘熟阻同看<lb/>
<pb n="KR4d0143_WYG_021-16b"/>
歸来頓識南宗髓曽見彌天釋道安<lb/>
遍逰湖寺棹舟還重理殘書逼小寒衰鬢迎風似蒲栁<lb/>
貧爐無火取槐檀毫銖利祿囬頭笑翻覆人情洗眼看<lb/>
癡鈍老人堪底用故應衡宇自偷安<lb/>
　　　友卿弟見和復賦二首<lb/>
嵗律崢嶸又欲還鳴條風急作清寒菊英媚日猶呈秀<lb/>
梅蘂包香未吐檀江水過門兼汐到鄉山當面帶雲看<lb/>
是身已覺都無事只有空飱不自安<lb/>
<pb n="KR4d0143_WYG_021-17a"/>
門無雜客往仍還趺坐澄心定水寒清凈苦嫌千日酒<lb/>
蕭閒惟事一銖檀眼中金屑全無用髻裏明珠得自看<lb/>
作止更能除任滅已無禪病自輕安<lb/>
　　　次韻維心二首<lb/>
蕭衣無柰客愁多日飲那知酒有戈松徑﨑危羊石卧<lb/>
筠筒屈曲虎泉過懶尋丹竈山名葛且供禪龕人姓何<lb/>
共看今年龍集酉穰穰蕃熟慶時和<lb/>
側席求賢嵗又除如君徳盛孰儀圖軼材共仰人之傑<lb/>
<pb n="KR4d0143_WYG_021-17b"/>
讜議懸知帝曰都豈有簀中終去魏未妨廡下畧居吳<lb/>
蒲輪不日来徵聘禪句休誇雪㸃爐<lb/>
　　　次韻葉少協<hi>夢齡</hi>泛舟<lb/>
水風斜日惬新晴初解銅章病骨輕逺寺藏烟増晻靄<lb/>
寒峯帶雪更鮮明尋幽屢辦揚舲出辱訪慚乖倒屣迎<lb/>
<hi>原注少協寵顧以出不果迎</hi>煙艇遙遙逐鷗颺淵明従此得浮生<lb/>
　　　寄題拙臺<lb/>
講罷公堂得少休下簾清興與天悠書空怪事知無益<lb/>
<pb n="KR4d0143_WYG_021-18a"/>
為圃機心逝不留四至九卿空士笑一當萬乗豈人謀<lb/>
先生獨有摛詞巧奪盡人間重錦裘<lb/>
　　　和小室韻<lb/>
一味伽那已黙傳隨機任運且忘年翻經不落摩騰後<lb/>
成佛仍居謝客前教海就舟方見聖宗門得髄始通禪<lb/>
蕭齋一炷寒沈水了盡因緣與自然<lb/>
　　　次韻朝隠招飲二首<lb/>
千古興亡馬食槽醉鄉真可寄㢘髙功名戯事何須掛<lb/>
<pb n="KR4d0143_WYG_021-18b"/>
富貴危機詎肯饕幸有碧筩消暑溽休誇白堕執逋逃<lb/>
牢愁滯恨知多少凖擬都將付濁醪<lb/>
何須邏逤響檀槽獨喜杯中酒浪髙芰實深酧屈到嗜<lb/>
鱸魚仍足季鷹饕加籩亹亹情尤厚醉舞僛僛罪敢逃<lb/>
我亦頭巾漉家釀明當相速醉芳醪<lb/>
　　　招中散兄飲<lb/>
飄零羈旅苦摧頽旬日希逢笑口開爐冷難施文武火<lb/>
氣寒聊雜聖賢杯牛鳴地去無多逺羊胛熟時宜便来<lb/>
<pb n="KR4d0143_WYG_021-19a"/>
聞説家山動歸興預愁疊鼓起髙桅<lb/>
　　　次韻卿任賦立春<lb/>
陽和協氣起寒灰席上清歌聴落梅煖逐日華驚嵗換<lb/>
夜占天象覺星囬書籌屢㸃蟾蜍硯命釂連催鸚鵡杯<lb/>
願斂春祺錫黎庻熙熙一鏡似登臺<lb/>
　　　次韻道祖賦立春<lb/>
棠華鞾韡綺筵開何用三行粉面囬金鴨香殘知漏永<lb/>
土牛色重喜春来飄霙著樹狂欺栁剪綵裝花巧鬬梅<lb/>
<pb n="KR4d0143_WYG_021-19b"/>
俛仰光隂驚嵗換誰將藍尾更銜杯<lb/>
　　　喜晴<lb/>
補陁香供走人天赴感隨緣舊所傳霖雨方憂困桑户<lb/>
晚晴俄喜賦樊川階庭旋見収黄潦齋壁何因上綠錢<lb/>
多謝化工哀老子遨逰不復更祈年<lb/>
　　　陳朝檜<lb/>
拏雲老檜欲千春㡬閲人間旦復曛風裏樛枝喧過雨<lb/>
月中清影碎流雲蟠根不願郎官谷聳榦宜㕘君子軍<lb/>
<pb n="KR4d0143_WYG_021-20a"/>
須信英靈神物䕶頻經兵冦惜揮斤<lb/>
　　　春晝偶作次元述韻<lb/>
屏居岑寂似禪闗顧笑初無素與蠻晝棟差池曽識燕<lb/>
綺忩葱翠舊逰山時危謾自懐頗牧境靜聊欣接尹班<lb/>
二紀家園逋細履身閒今得一時還<lb/>
　　　次韻元述<lb/>
漂泊身如不繋舟芙蓉湖上懶囬頭干戈時幸逃新鬼<lb/>
巖壑人能識故侯已覺功名真破甑却驚嵗月甚奔流<lb/>
<pb n="KR4d0143_WYG_021-20b"/>
仙庭五載空浮食恩重丘山豈易酧<lb/>
　　　即事<lb/>
五載投閒隠薜蘿眼看時事只悲歌家貧不畏鬼来笑<lb/>
世變難教佛柰何髀肉生緣癡坐久帶圍減為客愁多<lb/>
他年莫忘菁山寺百口啼飢兩鬢皤<lb/>
青雲那肯羡雄飛前料山邊習遁肥名教固應多樂地<lb/>
賤貧聊幸脱危機虀無萍韭何妨醉羮有菰蓴自合歸<lb/>
格外一官垂欲滿便従神武挂冠衣<lb/>
<pb n="KR4d0143_WYG_021-21a"/>
諸公衮衮上巖廊濟世無能分退藏所止先名大隠洞<lb/>
平生本望祕書郎畫成顧失一巵酒箭蹶空穿百歩楊<lb/>
幻界光隂凛無㡬養生従此學長桑<lb/>
　　　村人寫予像即景山飯道僧祈禱為㑹頗盛<lb/>
單車去位五年强初乏恩襦庇一方大姓殷勤攜老稚<lb/>
精藍祈祝飯緇黄此時美稷勤邀迓他日桐鄉必奉嘗<lb/>
為報庚桑相俎豆不如道術永相忘<lb/>
　　　除夕郊居書懐<lb/>
<pb n="KR4d0143_WYG_021-21b"/>
晚塗蕭颯寄漁樵夢亦無因到上朝書在床頭脱復看<lb/>
客逢野外偶相要敢嗟祿薄難餬口大勝官麄毎折腰<lb/>
六十七年明日是亦逢村釀也浮椒<lb/>
　　　次韻徳升頤軒書懐<lb/>
煙霄飛歩欲青春未信論甘肯忌辛三仕固應無喜色<lb/>
一鳴今復見驚人射如闗尹方知中畫若元君始識真<lb/>
早晚奏篇来拭目清塗聊為洗荒榛<lb/>
　　　次韻中散兄慶立方賜第<lb/>
<pb n="KR4d0143_WYG_021-22a"/>
兒曹春榜預言揚竊吹知難服士鄉黄絹未能摛好語<lb/>
青氊偶幸繼前芳穿楊喜共東床客攀桂同標北寺房<lb/>
<hi>原注鹿苑寺以其肄業堂榜曰雙桂</hi>聖世選材如華嶽積塵曽不棄毫芒<lb/>
　　　次韻邉公明<hi>知常</hi>放魚<lb/>
小鮮無數命臨危邂逅雲莊擴大悲巨浸何勞長者水<lb/>
親臨尤勝校人池依蒲俯視還真樂貫栁充庖那復知<lb/>
圉圉介鱗俱得所道人因得一伸睂<lb/>
　　　次韻顔孝立<hi>天經</hi>同年<lb/>
<pb n="KR4d0143_WYG_021-22b"/>
亦識韶華不肯留時危那更事嬉逰羇懐不辦愁花雨<lb/>
空廪惟知望麥秋顧我端憂宜燥吻如公無事合扶頭<lb/>
麴生漫助齊睂餉清洗錢塘兩玉舟<lb/>
　　　和必先龍圖謝酒兼呈沈次律<hi>琯中</hi>大學士<lb/>
臺閣髙賢卧里門清揚乖隔阻寒温尚賒宴豆陪三雅<lb/>
聊即烟郵寓一尊亂後官居同幕燕春来香味憶河豚<lb/>
溪亭午夜銜杯處應對梅花淡月昏<lb/>
　　　贈史徳謙<lb/>
<pb n="KR4d0143_WYG_021-23a"/>
不入城闉已十年足音何幸聴跫然杯觴共樂三更後<lb/>
書史相従一世前鳥倦尚飛慚我老鴻𡨕何慕覺公賢<lb/>
錙銖得失何湏算聞健惟當數撃鮮<lb/>
　　　贈鮑欽止<hi>愼由</hi>二首<lb/>
錦窠朱紱亦何榮辭劇求閒責自輕聊喜青葱供俯仰<lb/>
未應紅腐較竒贏久知飛鳥有真意誰信鳴雞非惡聲<lb/>
只恐朝端闕司𨽻又將斂手避威名<lb/>
紅塵衮衮厭朝班官寺深藏洛尾灣識擢早驚郎位峻<lb/>
<pb n="KR4d0143_WYG_021-23b"/>
招㝷今見水仙閒髙標自置羲皇上俗眼従教季孟間<lb/>
倉氏一官寜久困禁途供奉政才難<lb/>
　　　挽致政奉議魯公<hi>夀寜</hi>歌詞<lb/>
翛然丈室老維摩不媿家聲舊曲阿事閲七朝推夀俊<lb/>
慶鍾六子半文科白蓮入社塵緣息朱紱通閨聖渥多<lb/>
空唱已聞生凈域可須薤露起悲歌<hi>原注南史庾詵傳詵且終家人皆聞</hi>
<hi>空中唱云上行先生已往彌陀凈域矣</hi>
　　　張子䝉令君挽歌詞二首<lb/>
<pb n="KR4d0143_WYG_021-24a"/>
賦歸州里半年間豈料循題哭二難屢薦嘗為趨幕客<lb/>
數竒終困字民官清談竟日師夷甫寢瘵連年痛士安<lb/>
身後華名知不朽㡬多墨妙翠珉刋<lb/>
文義游従四十春艱難契濶見情親少年漣上初傾盖<lb/>
末路雲陽擬卜鄰萬室謳吟依愷悌一生志氣負經綸<lb/>
渭陽豈特兒曹慟老送佳城淚滿巾<lb/>
　　　大卿表兄莫公<hi>平砥</hi>挽歌詞二首<lb/>
露奏求閒猛挂冠忽驚卿月堕雲端中年屢攬澄清轡<lb/>
<pb n="KR4d0143_WYG_021-24b"/>
末路堅辭矍鑠鞍自卜夀藏松已拱親裁幽刻墨方乾<lb/>
映溪清逺樓前月後夜登門忍獨看<lb/>
㳺従五紀荷勤渠白首来依霅水居郡閤箴規言有補<lb/>
家林書疏月無虚方期老驗長桑藥忽見神升廣栁車<lb/>
兄姊同時封吉壤不堪清涙屑衣裾<lb/>
　　　先兄中散挽歌詞四首<lb/>
昻昻鶴骨素康彊微疢生朝罷舉觴尚冀魂隨香釡反<lb/>
那知人逐綺琴亡禁方不驗三茅洞<hi>原注兄就醫於三茅沈師</hi>遺墨<lb/>
<pb n="KR4d0143_WYG_021-25a"/>
空留二老堂<hi>原注某結屋青暘與兄日夕同處號二老堂</hi>従此幽棲風雨夜<lb/>
一翻姜被一凄凉<lb/>
徳與才髙位不酧大鈞杳黙向誰尤剖符政化傳沂水<lb/>
握節威名振宛丘心悟三乗真合覺<hi>原注兄結四方印而逝</hi>學該<lb/>
九域獨推優<hi>原注兄在京東進九域圗志為諸路之冠特進秩一等</hi>鴈行影拆元<lb/>
龜喪涙洒西風不忍収<lb/>
粉闈當日正逢辰興在滄洲猛乞身袖手旁觀真得計<lb/>
急流勇退更何人翺翔詞館全無累笑傲丘園不計春<lb/>
<pb n="KR4d0143_WYG_021-25b"/>
鼎鼐百年均此路惟公達識夐誰論<lb/>
流年八袠慶初開駒隙那知二豎催書聚五車緣嗜學<lb/>
家徒四壁為輕財幻身夢蝶自云適曲路増蠅何處来<lb/>
<hi>原注兄為平貨之属大閽欲以大勑特薦改官兄辭焉</hi>深恨滯留暌屬纊此生賫<lb/>
恨在天台<hi>原注今春欲歸省適先往天台期以秋歸遂不及見</hi>
　　　哀範卿學士弟<lb/>
萬巻胷中學已優安恬當向古人求有財謾説駒千里<lb/>
此路何殊貉一丘儒館芸香今寂寂親闈芝檢竟悠悠<lb/>
<pb n="KR4d0143_WYG_021-26a"/>
懸知簫鼔江村路茂栢深松結暮愁<lb/>
　　　楊彦安<hi>植</hi>大夫挽歌詞<lb/>
英猷卓躒世無多用不酧材可柰何庀邑頌聲空製錦<lb/>
阜財智算謾熬波鱣堂積學家傳慶蟾窟登榮子繼科<lb/>
下里有車催遣奠上池無藥起沈痾心期於我勤知過<lb/>
肺腑従公久切磋十載飄流隔生死東風吹淚寄滂沲<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>丹陽集巻二十四</head> <lb/>
    <p>
<pb n="KR4d0143_WYG_024-1a"/>
欽定四庫全書<lb/>
　丹陽集巻二十四<lb/>
　　附錄<lb/>
　　　宋左宣奉大夫顯謨閣待制致仕贈特進諡文<lb/>
　　　康葛公行狀<lb/>
　　　　　曽祖惟甫故贈吏部尚書曽祖母吳氏贈<lb/>
　　　　　陳留郡太君<lb/>
　　　　　祖宻故任承議郎致仕贈通議大夫祖母<lb/>
<pb n="KR4d0143_WYG_024-1b"/>
　　　　　陳氏胡氏皆碩人<lb/>
　　　　　父書思故任朝奉郎致仕贈少師諡清孝<lb/>
　　　　　母侍其氏贈秦國夫人<lb/>
公諱勝仲字魯卿其先嬴姓夏后世封國於葛春秋時<lb/>
嘗見於經其後子孫因以為氏漢魏之世著籍廣陵唐<lb/>
天祐中有諱濤者避孫楊連兵之禍従江隂家焉其子<lb/>
㣑太宗時以髙年有徳賜爵公士生詳隠居不仕於公<lb/>
為髙祖娶焦氏是生尚書至通議清孝皆以進士擢第<lb/>
<pb n="KR4d0143_WYG_024-2a"/>
通議早嵗歸休為鄉人所宗而清孝居官奉親清徳孝<lb/>
行著聞既卒邑狀其事諗於州州聞於朝詔特賜諡清<lb/>
孝公幼警敏日誦書數千言九嵗能屬文初清孝篤志<lb/>
孝養未暇為公擇師一日公白清孝曰某人不足以為<lb/>
某師清孝駭問其故公徐於袖中出文藳清孝遽取視<lb/>
則語盡驚人而師所竄定皆非是迺笑而頷之遂為公<lb/>
易師清孝嘗與客論文偶有遺忘召公問之酧答如響<lb/>
一座嘆異自是賓朋㑹集必使公侍左右年十五而學<lb/>
<pb n="KR4d0143_WYG_024-2b"/>
成於經史無不精通年十六應開封舉中其選年十九<lb/>
丁内艱二十二再試開封為第四主文歐陽叔弼見其封<lb/>
建策愛歎之紹聖三年復預開封優選明年試南宫時<lb/>
再用經義取士知舉文節林公希謂公䆳於經㫖乃擢<lb/>
寘髙等遂登是嵗進士第朝廷方興律學公居學纔閲<lb/>
月於法令貫通若素習試為第一國子監上其程文乞<lb/>
旌擢以勵衆元符二年調杭州右司理參軍杭為淛右<lb/>
都㑹民俗繁夥多鬭訟狴犴往往充斥而吏皆大姦宿<lb/>
<pb n="KR4d0143_WYG_024-3a"/>
贓舞文市獄無所顧忌公自以儒生且年少恐其易已<lb/>
乃痛繩以法而於鞫獄必委曲詳盡囚感公哀矜咸吐<lb/>
情無隠旬月間滯獄一空吏㿽畏憚不敢肆皇祐中有<lb/>
司理某者以院吏名次髙下立為定格每視役之劇易<lb/>
悉以序授任循用既久吏持必其上莫有懲勸事多不<lb/>
集公暇日取其格視之謂羣吏曰此非若衙規有成法<lb/>
不可動顧前官可為吾何為不可改索火焚棄不用衆<lb/>
皆譁公屹不變遂一以能否勤惰為升降而任劇易於<lb/>
<pb n="KR4d0143_WYG_024-3b"/>
是人人競奮事無不理府帥豐稷知公為一代偉人累<lb/>
薦於朝事皆倚公而辦先是福州有士族不肖子因醉<lb/>
酒與其徒凡三人出郊偶見巨商行支徑隠闗征者即<lb/>
詐為捕稅吏執之商窘甚以賂得釋已而病死其家乃<lb/>
以遇刼盜聞於官獲其二即抵法獨逸其一跡捕至杭<lb/>
得之繋州獄前官以其黨既伏誅謂是囚亦當死無疑<lb/>
鍛鍊成之獄具未决公至得其情曲折移牒福州請収<lb/>
商家詰問果辭窮自言實誣告遂直其寃衆皆服公之<lb/>
<pb n="KR4d0143_WYG_024-4a"/>
精明文節公赴召京師隂求天下竒士一見公謂曰君<lb/>
文詞經術宜為當今模範獄訟冗職柰何久居因薦試<lb/>
學官元符三年春公以詩書禮三經試於有司又試宏<lb/>
詞二科俱為第一特遷河中府知錄參軍改登仕郎士<lb/>
林歆艷見其文以為不可及公之華問自是彌大矣建<lb/>
中靖國元年除兖州州學教授兖故先聖國師儒之任<lb/>
朝廷不輕畀以公有重名特命焉公居職㿽自勵日與<lb/>
生徒談經論文孜孜不倦人得所未聞心咸悦服鼓筍<lb/>
<pb n="KR4d0143_WYG_024-4b"/>
踵堂者輻輳至黌舎弗能容公乃移書部使者丐錢悉<lb/>
撤其舊擴而新之且豐其餼廩學校之盛遂冠一路崇<lb/>
寜二年始行三舎法於天下朝廷以太學首善之地故<lb/>
除授學官非第一流人不在選除公學正清孝喜謂公<lb/>
曰士積學非獨為已盖將淑諸人汝其勉旃清孝自謝<lb/>
事髙卧未嘗出閭門公因力請迎養従之公官卑祿薄<lb/>
且處桂玉之地日營滫瀡之奉極其誠至崇寜三年八<lb/>
月以薦者遷文林郎是嵗天子幸太學公奏賦數千言<lb/>
<pb n="KR4d0143_WYG_024-5a"/>
時四方文儒之士上歌頌文章者以千計徽宗皇帝命<lb/>
中書省第其優劣公居其首十一月丁外艱執䘮哀毀<lb/>
過制既舉大事貧甚無以贍其孥至全家食粥終䘮未<lb/>
嘗飲酒茹葷居苫廬閲釋氏所謂大藏經者盡其巻帙<lb/>
大觀元年五月用幸學恩循承直郎差充提舉議歴所<lb/>
檢討官是冬天子祀南郊文武官通朝籍者例皆得封<lb/>
贈公以檢討在職若滿半嵗則於格當改奉議郎預計<lb/>
其日適在蕆事之後乃拜章乞減秩一等及大禮前授<lb/>
<pb n="KR4d0143_WYG_024-5b"/>
命朝廷嘉其孝特改通直郎由是恩霑泉壤鄉里榮之<lb/>
八月除知大宗正丞事檢討如故始朝廷以従臣提舉<lb/>
議歴所至是俾郭天信代之公深惡其人弗欲與共事<lb/>
謂之曰是局既易長則其屬義亦不可留堅請引退天<lb/>
信曰公譽望如此豈久為檢討官者茍能暫屈相従正<lb/>
字指日可得公曰富貴在天儒者但當顧義耳明日抗<lb/>
論於朝力丐罷天信聞之大怒公請不已併乞罷宗正<lb/>
職上喜其不可奪特許罷歴局搢紳稱其難能二年以<lb/>
<pb n="KR4d0143_WYG_024-6a"/>
皇帝受八寳恩轉奉議郎仍加武騎尉宗室仲瑈妄議<lb/>
學制公劾之上喜公能舉職特轉承議郎三月除秘書<lb/>
省校書郎五月遷尚書考功員外郎以親嫌改禮部貟<lb/>
外郎時方承平四方上符瑞者遝至公掌南宫牋奏或<lb/>
日草數牘曽無滯思時人服其敏而工三年六月磨勘<lb/>
轉朝奉郎八月以議廟制與時論不合責知歙州休寜<lb/>
縣歙地多巖嶮其民狠愎健訟嵗斷大辟以百計在江<lb/>
東號最難治而休寜尤甚故諺稱鑊湯滚處銓曹選注<lb/>
<pb n="KR4d0143_WYG_024-6b"/>
無願往者攝官嵗久弊滋甚㿽不可為公初至命吏於<lb/>
大辟中恣取其一且親决吏選久可疑者案牘數千紙<lb/>
俾兩人舁至欲因以困公公閲視不移晷呼獄吏曰於<lb/>
若干紙外亡去一節是必汝所匿吏駭汗失措度不可<lb/>
隠迺於其舍故牘中出之果皆中款情要吏叩頭曰囚<lb/>
罪本不至死某故當以死其所匿一節乃囚自白明甚<lb/>
懼令平反故匿之公引囚覆問皆合因釋囚而正吏罪<lb/>
一邑以為神明曽未踰月囹圄告虚公之始謫也衆皆<lb/>
<pb n="KR4d0143_WYG_024-7a"/>
謂公必不行既至又謂公必不事事及見公視職甚謹<lb/>
雖細務檢飭必親簿書錢穀悉井井有條次無絲忽不<lb/>
治然後歎公之才有餘而度量宏逺也每聴訟必先為<lb/>
民辨曲直已乃従容告以慈孝禮遜之節恂恂然猶父<lb/>
兄之詔子弟民多在庭中感泣願息所爭由是獷俗頓<lb/>
革鬭訟衰止暇日攜賓友登覽泉石吟咏酧唱畧無遷<lb/>
謫之歎考課為江東第一外臺列薦諸朝政和元年磨<lb/>
勘轉朝散郎加雲騎尉三年復召為禮部員外郎以預<lb/>
<pb n="KR4d0143_WYG_024-7b"/>
議元圭轉朝請郎未㡬遷吏部員外郎四年擢國子司<lb/>
業時興學久成均之士為文轉相模倣率一律公恐其<lb/>
漸入卑陋每考試必取卓然不羣者置之上列文格翕<lb/>
然大變士相慶以為得師質經叩疑者屨滿户外㡬無<lb/>
食息之間其為當世推重如此朝廷命諸生習雅樂樂<lb/>
成上御崇政殿按試大悦學官皆増秩一列轉朝奉大<lb/>
夫七月以公在吏部編脩大使臣名籍成轉朝散大夫<lb/>
九月遷太常少卿皇朝自建隆至治平初所行典禮歐<lb/>
<pb n="KR4d0143_WYG_024-8a"/>
陽文忠公嘗裒集刋定為書凡百篇號太常因革禮及<lb/>
是朝廷以公明習典章俾續其書公自治平迄政和四<lb/>
年用文忠公條目纂錄為三百巻於是五十年間禮文<lb/>
之事粲然在目書成上覽而嘉之使與前書併藏太常<lb/>
焉五年初建太子府以公兼太子右諭徳公每見太子<lb/>
未嘗不言治心修身之要且以仁孝學三言各著一論<lb/>
獻之勉之使進於是大䝉嘉納復採春秋戰國以来歴<lb/>
代太子善惡成敗之迹日進數事既久遂成一書號承<lb/>
<pb n="KR4d0143_WYG_024-8b"/>
華詔媺云九月磨勘轉朝請大夫六年七月移太府少<lb/>
卿時盛章以諂媚權貴驟用為開府尹勢傾中外忽遣<lb/>
其子并謂公曰外府左遷士論甚鬱某能為公即還舊<lb/>
物其許之乎公正色曰進退百官當自宰相某雖不佞<lb/>
顧安肯由他岐進以重速戻哉并歸以告章大慙遂與<lb/>
公為仇識者聞而韙之除國子祭酒七年遷大司成以<lb/>
前任司業訓導髙麗生有勞轉朝議大夫公慨然語家<lb/>
人曰吾自布衣致身侍從受國厚恩當圖報効前此位<lb/>
<pb n="KR4d0143_WYG_024-9a"/>
卑不敢越職論事今豈宜緘黙乃數求對言天下治亂<lb/>
大計且陳時政得失雖歸削藁不以示人然貴要咸怒<lb/>
切齒公由是不能自安於朝矣俄落職提舉江州太平<lb/>
觀宣和元年朝廷明公非辜復右文殿脩撰仍改宫觀<lb/>
作自陳繼除知汝州國初京西多曠土寳元康定間特<lb/>
輕其賦募民墾闢嵗久地無遺利而民㿽富饒政和初<lb/>
言利者始獻議増稅民已不能支其後宦官李彦為京<lb/>
西之民率盜占官地括其田而歸之官號西城新法由<lb/>
<pb n="KR4d0143_WYG_024-9b"/>
是破産者比屋有朝為豪姓而暮乞丐於市者公下車<lb/>
數月㑹彦至一境騷然苛暴肆行人多逃匿以避禍公<lb/>
見彦垂泣曰某任郡寄當為天子牧養斯民而坐視其<lb/>
離散如此深所不忍願公稍霽威嚴退而條具不當括<lb/>
者數千户請蠲之彦大怒曰是欲沮壊西城新法耶草<lb/>
奏劾公朝廷壯公敢為寢其奏不行自兹西城及貢奉<lb/>
之事専委通判而彦亦不復再至州境矣二年磨勘轉<lb/>
中奉大夫加丹陽縣開國男大河嵗脩掃岸費稍草不<lb/>
<pb n="KR4d0143_WYG_024-10a"/>
貲皆取辦旁郡而汝獨倍民大困不堪命公喟然嘆息<lb/>
上疏乞免且令民緩輸待命轉運使怒不及期符檄督<lb/>
迫日峻公奏免㿽急僚屬惶怖不知所為公慰撫之曰<lb/>
諸君苐勿書紙尾某當獨任其責頃之詔允積年重斂<lb/>
一朝而除民呌讙交賀家家畫公像嵗時率子孫環拜<lb/>
相語曰微葛公吾儕非餧死即流徙異鄉能復自保於<lb/>
此乎前太守常建言汝州崆峒山實黄帝問道之所宜<lb/>
築宫奉廣成子既得請則竭力以事土木工未究罷去<lb/>
<pb n="KR4d0143_WYG_024-10b"/>
及公至主觀道士出大言脅公促繼前役公叱之曰嵗<lb/>
饑民匱可困以不急乎即上疏乞須豐登有㫖特従公<lb/>
之内剛不畏彊禦多此類三年復顯謨閣待制四年四<lb/>
月磨勘轉中大夫七月轉太中大夫徙知湖州是行實<lb/>
過闕例得入覲時親黨當國將為燕山之舉公先以書<lb/>
遺之其畧曰方今東南靖息西北歡盟相公之功業可<lb/>
謂大矣然天下無事則宰相安宰相生事則天下危願<lb/>
相公享宰相之安而無使天下危也省書不悦乃畫㫖<lb/>
<pb n="KR4d0143_WYG_024-11a"/>
令便道之任公之未至湖已聞有黠吏數輩持郡將短<lb/>
長肆為不法及視事數日盡得其姦贓流放之闔郡稱<lb/>
快燕山之役既興國用㿽屈乃科免夫錢於天下輸後<lb/>
期者俾以軍法従事民大驚懼時浙西連嵗水潦公持<lb/>
檄憂形於色顧其佐曰方兹艱食何堪重斂議減其半<lb/>
衆爭諫以為不可公曰茍利於民死非所憚卒奏減之<lb/>
前此浙冦方臘起青溪既破睦陷杭湖與杭接壤無賴<lb/>
輩乗時相刼掠州縣兵單弱弗能禁乃便宜使土豪捕<lb/>
<pb n="KR4d0143_WYG_024-11b"/>
擊有愚民無知因平昔纎芥遂誣其隣以叛逆殺數人<lb/>
及事平鄰家訟寃有司推治連蔓不已因以求貨無辜<lb/>
逮繫者百餘家前二千石踰年不能决公究問則其首<lb/>
二三人皆瘐死久矣即日决遣之歡騰市里宣和六年<lb/>
移知鄧州公之在湖朱勔嘗求鸂鶒白雀之屬公拒之<lb/>
甚峻勔銜公入骨由是横加媒蘖遂落職提舉江州太<lb/>
平觀七年加開國子靖康元年以淵聖皇帝即位覃恩<lb/>
轉通議大夫冬公寓平江敵人再攻東都圍甚堅四方<lb/>
<pb n="KR4d0143_WYG_024-12a"/>
音問莫通公憂懣殆廢寢食旋聞二帝北狩西嚮號慟<lb/>
白郡守曰公當帥師勤王又曰元帥在濟南以表勸進<lb/>
不可緩因呼左右索紙筆立草數百言俾守即遣官持<lb/>
詣元帥府詞㫖懇切讀者流涕及上即阼一時人士皆<lb/>
爭為攀附計而公未嘗一語及之建炎元年覃恩轉通<lb/>
奉大夫四年復集英殿脩撰再知湖州自庚戌嵗敵人<lb/>
蹂江浙後盜賊蠭起破州縣殺官吏人情恟恟朝不謀<lb/>
夕公於是邦遺愛素著民見公復来歡迎蔽路㑹劇賊<lb/>
<pb n="KR4d0143_WYG_024-12b"/>
邵青大緝舟楫欲由江路入太湖窺伺湖州聲勢甚張<lb/>
公乃繕城郭蒐卒乗作水戰艦數百艘以綵幟别其隊<lb/>
伍教之陣法日親閲試而加賞罰士皆精勇可用又命<lb/>
郊外團堡社明斥堠以堅防守民恃以不恐時髙彦張<lb/>
琦復相繼擁兵入安吉長興界公遣其屬李咸統兵與<lb/>
之力戰獲首級甚衆賊鋒既挫且聞有備一夕而遁邵<lb/>
青亦望風引去有頃孫誠於烏墩鎮殺傷官吏居民散<lb/>
走公亟遣單騎諭以禍福恩信賊徒乃相戒曰葛使君<lb/>
<pb n="KR4d0143_WYG_024-13a"/>
至誠吾儕聞之舊矣即投戈就降安吉頑民施四九見<lb/>
羣冦洊至郡境因起為盜旬日間嘯聚千衆隣邦皆震<lb/>
恐公選將校之驍勇者俾統兵授以方畧直𢷬其巢遂<lb/>
生擒誅之餘衆奔潰皆縦不問將吏請奏功曰捕盜守<lb/>
臣職也何功之有終不自言是嵗大饑米價翔貴一斛<lb/>
踰萬錢餓殍相枕藉公既發官廩又輸已穀數百斛遣<lb/>
官吏賑給右姓見公憂勞惻怛復爭出穀為助傍郡之<lb/>
飢者聞公荒政咸襁負而来至無以容乃自城邑及郊<lb/>
<pb n="KR4d0143_WYG_024-13b"/>
野命闢僧舎若亭驛以處之薪釡菅藉之屬無一不備<lb/>
䝉全活者不可勝計建炎初梁端守是州嘗獲謀叛軍<lb/>
人童照并其黨數十人被加職之褒告者張成沈賓皆<lb/>
命官人咸慕之至是復有將校告其營卒有謀叛語意<lb/>
公必樂聞而已因受上賞公夜半披衣集官吏訊治則<lb/>
營卒醉卧猶未醒公知其誣告笑曰吾豈肯殺無罪而<lb/>
利已乎遂錄付獄果無迹狀因坐誣告者徙之旁郡有<lb/>
劉惇者自稱明節皇后弟官承宣使所至郡府皆接以<lb/>
<pb n="KR4d0143_WYG_024-14a"/>
禮盜請俸錢積數百萬公一見與之言覺其詐即加収<lb/>
治一問而服乃開封捕盜使臣也紹興元年六月轉左<lb/>
正議大夫冬復顯謨閣待制提舉亳州明道宫公在郡<lb/>
留心庶政事雖甚微亦不輕委其屬視其民如恐傷之<lb/>
有利立行有害立去邦人愛公如父母出境之日民挽<lb/>
車號泣祖送數十里不絶至今言及公猶以手加額頌<lb/>
歎不已五年加開國伯七年加開國侯九年磨勘轉左<lb/>
正奉大夫十三年加開國公食邑自三百户累封至二<lb/>
<pb n="KR4d0143_WYG_024-14b"/>
千户實封一百户公官京師二十年徧歴華貫而在太<lb/>
學之日為多自學正以及長貳皆天子親擢每嵗禮闈<lb/>
試貢士必使公預方是時羣試者㡬萬人公考其文於<lb/>
數句中輒知其學之淺深是以多得天下竒士於書無<lb/>
所不讀一過目則終身不忘研窮經㫖雖通顯猶不輟<lb/>
祁寒隆暑手不廢巻議論常出諸儒意表學子得其説<lb/>
爭抄錄蔵去其誨人則必先徳行而後詞章故諸生皆<lb/>
知自重而耻麗於罰每薦士必觀其器識而後剡奏其<lb/>
<pb n="KR4d0143_WYG_024-15a"/>
所推引位輔弼禁従臺閣者比比相望天下論知人必<lb/>
以公為稱首其為文汪洋雄健而復精深醇宻衆製各<lb/>
自有體大抵悉極其妙所謂不煩繩削而自合者也於<lb/>
紀事尤不茍凡子之葬其親非得公文識墓則必歉然<lb/>
其為詩清麗有句法與賓客登臨宴賞即席援筆立成<lb/>
文不加㸃坐者莫不驚異嗟服公在孕時其母夫人夢<lb/>
鳯凰集於庭已而生公人知其為文字之祥及中兩科<lb/>
歸清孝公又夢歐陽文忠公授公以巨硯自兹公文益<lb/>
<pb n="KR4d0143_WYG_024-15b"/>
進遂以文章名海内夫豈偶然也㢤公為人開蕩而樂<lb/>
易遇物盡誠勇於義若嗜慾不靳財費賙人之急惟恐<lb/>
不及従弟濟仲貧甚以郊恩官之先其子族女之孤不<lb/>
能自存者則為具奩橐選壻歸之江隂嵗租悉推以畀<lb/>
同産其仕於杭兖也得俸不敢輕用一毫菲衣糲食寸<lb/>
積銖累以嫁二妹早年與長兄司成俱仕輦轂飲食燕<lb/>
㳺須臾不暫捨宣和辛丑嵗司成不幸而公方守汝陽<lb/>
為位哭之盡期而撤復推已俸贍其孤晚與仲兄工部<lb/>
<pb n="KR4d0143_WYG_024-16a"/>
居故里公築堂山水佳處名以二老且日致珍異甘膬<lb/>
為奉探其志而先之其友悌盖出於天性鄉閭慕而化<lb/>
之居官清慎所至必増市估之直敇家人非飲食日用<lb/>
之物不得輒市於民雖㳺宦四方而不知其土地所産<lb/>
於竒器異物珍玩之具一無所好臨事敢為不畏禍患<lb/>
以白黒太分屢為權倖所中雖數齟齬處之恬然或問<lb/>
其故公曰吾道固當如是又何悔四為二千石綽有古<lb/>
循吏之風御僕妾亦以恩禮未嘗妄加鞭箠有不當意<lb/>
<pb n="KR4d0143_WYG_024-16b"/>
者以㣲言愧之而已自稱為湖州適時多艱疲於應接<lb/>
慨然有退休之志既遂奉祠之請乃築室寳溪之上山<lb/>
水環凑名人魁士杖策造門公為之賦詩飲酒樂而不<lb/>
厭客去則觀書著文優㳺閒適凡十有四年與子孫講<lb/>
論文藝朝夕不置閨門之内弦誦相聞彬彬若庠序然<lb/>
有文集八十巻外集二十巻又取諸史考證異同發摘<lb/>
秘隠褒善貶惡皆古今名賢所未到者别成一書號考<lb/>
古通論合若干巻尤喜釋氏書謂與吾儒同道究其奥<lb/>
<pb n="KR4d0143_WYG_024-17a"/>
㫖每宴坐凝然終日或至夜分不寐易簀之夕數聞異<lb/>
香索水盥手合爪掌跏趺端坐久之乃北首右脅而卧<lb/>
薨於正寢合夫釋典所為如来涅槃相者享年七十有<lb/>
三時紹興十四年九月八日也初公屬疾命左右上章<lb/>
告老詔以左宣奉大夫致仕及遺表上詔又贈特進既<lb/>
捐館吳興之民雖居深山窮谷中聞者莫不泣下此豈<lb/>
有以彊之然哉盖其感於中者深也公之夫人張氏金<lb/>
紫光祿大夫磐之女而禮部侍郎漴之妹有賢行先公<lb/>
<pb n="KR4d0143_WYG_024-17b"/>
二十年卒葬於江隂軍由里山之原諸孤以十五年九<lb/>
月壬申奉公之䘮合葬焉明年太常考功以公之行治<lb/>
言於朝曰道徳博聞曰文安樂撫民曰康宜賜諡文康<lb/>
詔從之於是人士益推為終始哀榮者嗚呼公之仕則<lb/>
遇昌時而位三品退則能自適而享夀考生則為大儒<lb/>
而見宗當世沒則有易名以發揚潛徳亦可以無憾矣<lb/>
然人猶以為恨者以公之所藴者甚厚而所施者纔一<lb/>
二也子六人長曰立方左朝奉郎行祕書省校書郎兼<lb/>
<pb n="KR4d0143_WYG_024-18a"/>
提舉祕書省編定書籍官兼吳王益王府教授兼權尚<lb/>
書考功員外郎登紹興八年進士科次曰立中右迪功<lb/>
郎提舉河北鹽香司幹辦公事嘗試開封為第五而立<lb/>
器立卓立豫立參皆早世女三人長適左朝請大夫主<lb/>
管台州崇道觀許暘前卒次適左承務郎監登聞鼓院<lb/>
劉封次適左奉議郎權通判紹興軍府事章倧孫男五<lb/>
人長曰郛右迪功郎臨安府於潛縣主簿次曰郯右承<lb/>
奉郎知建康府漂水縣丞次曰邵左承事郎新太平州<lb/>
<pb n="KR4d0143_WYG_024-18b"/>
州學教授紹興十八年中進士甲科次曰鄰右承奉郎<lb/>
臨安府鹽官縣丞後公三年卒次曰邲右承務郎孫女<lb/>
五人長適右修職郎監台州支鹽倉沈洵次適右迪功<lb/>
郎章湜次適左奉議郎主管台州崇道觀張本餘未嫁<lb/>
曽孫一人曽孫女三人惟公始為吳興倧時方冠拜公<lb/>
於稠人中一見䝉器遇遂歸以季女獲従公逰二十餘<lb/>
年故知公出處大節為最詳謹叙其事泣以授公子立<lb/>
方將求名世之士篤古而達於詞者表公之墓云壻左<lb/>
<pb n="KR4d0143_WYG_024-19a"/>
奉議郎權通判紹興軍府主管學事章倧狀<lb/>
　　　故左宣奉大夫顯謨閣待制贈特進葛公諡議<lb/>
議曰先聖以文學政事析為二科惇史以藝文刑法各<lb/>
成一志以見才徳充備兼而有之者為難故特進葛公<lb/>
經術政體兼而有之者也公自髫齔能自擇師通經業<lb/>
文嶄然有立未冠試有司以經義中髙第再試學官詞<lb/>
科俱為第一師表成均文體始變逮今粹然一出於正<lb/>
者實公啟之若續因革禮於曲臺著承華書於春坊皆<lb/>
<pb n="KR4d0143_WYG_024-19b"/>
稽古禮文治心修身之要兹邃於經術者能之試吏臨<lb/>
安鋒芒已露讞議刑辟則直死囚之寃欽擿欵牘則正<lb/>
姦吏之罪若乃立朝大節則見於敷陳時政歸必削藳<lb/>
力拒要人恥以倖進卻西城括田之役釋青溪株連之<lb/>
獄再臨吳興治如其初晚奉外祠忠不忘君主上龍飛<lb/>
嘗草勸進書以授郡將讀者感泣兹達於政體者能之<lb/>
謹按諡法道徳博聞曰文安樂撫民曰康公以經學淵<lb/>
源致位通顯詞章一出傳冩成誦非道徳博聞乎練達<lb/>
<pb n="KR4d0143_WYG_024-20a"/>
正經剛柔相濟所居有績去必見思非安樂撫民乎具<lb/>
兹二美宜有大名以傳不朽伏請諡曰文康謹議左承<lb/>
議郎行太常博士賜緋魚袋蔡宰撰<lb/>
　　　故左宣奉大夫顯謨閣待制贈特進葛公諡文<lb/>
　　　康覆議<lb/>
議曰文者貫道之器不通乎道而區區刻意於絺章繪<lb/>
句之間則遇事而失其所守臨民而不知所愛况於權<lb/>
豪患難相逢於得喪之地而能表見特立摧其長雄不<lb/>
<pb n="KR4d0143_WYG_024-20b"/>
汚寵利盖亦鮮矣此後世博雅之士考儒林之全節而<lb/>
弔其不終未嘗不廢書而歎也故特進葛公詞場藝苑<lb/>
俱以文鳴學館儒宫號為師表訂曲臺之縟禮賦郊陛<lb/>
之多祥秀句竒辭間見層出髙文大冊追古耀今至於<lb/>
奉詔治民承流宣化摧姦汝水若張敞之治京兆遺愛<lb/>
吳興類朱邑之葬桐鄉俾前世謏聞曲學而素節靡然<lb/>
者亦可聞風少媿矣傳曰不侮鰥寡不畏彊禦公足以<lb/>
當之宜錫美名以為儒林之寵文康之諡僉以為宜請<lb/>
<pb n="KR4d0143_WYG_024-21a"/>
従初議謹議左朝請大夫監尚書六部門兼權尚書考<lb/>
功員外郎張頡撰<lb/>
</p>
<p>
</p>
  </div>
</body>
</text>
</TEI>
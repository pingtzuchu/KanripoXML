<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻三</head>
    <p>
<pb n="KR4d0143_WYG_003-1a"/>
欽定四庫全書<lb/>
　丹陽集巻三　　　　　宋　葛勝仲　撰<lb/>
　　書<lb/>
　　　上揚州蹇尚書書<lb/>
某南州細人材智下無所取雖服讀儒衣書而器能無<lb/>
一加人者今大名守林公不知其不肖而稱之於朝俾<lb/>
得預試校官蓋棄其蕞爾之官守挈之而西川陸走二千<lb/>
里留公車者凢三見朔月也因是得曳裾卿相之門而<lb/>
<pb n="KR4d0143_WYG_003-1b"/>
側聞聖天子初政矣方將封殖中外瓌俊耆傑環布列<lb/>
位使輸智力共圖康功故未及御殿而尺一搜賢急於<lb/>
星火韓公自定徃黄公自亳徃蒋公自慶徃其餘諌垣<lb/>
詞掖學省藏室之臣粲然一新皆自外寄召也尚書忠<lb/>
義耿耿議論剛正勲閥暴著上方願見竊謂宜如曹相<lb/>
國促治装行即召矣某也寄住淮海幸望履下過不自<lb/>
料請間可乎語曰貌言華也至言實也又曰狂夫言而<lb/>
智者擇焉又曰君子善謀小人善意竊意主上見尚書<lb/>
<pb n="KR4d0143_WYG_003-2a"/>
勞問之外必訪以天下大計施設所宜先者儻跽而進<lb/>
曰神宗皇帝創立憲令大功數十天下歸仁先皇帝駿<lb/>
恵紹復不敢失墜天下稱孝今惟取兩朝成憲而踵之<lb/>
國是定矣嗚呼言脱於口而利被海縣功施社稷忠與<lb/>
望說爭衡名與天壤相弊也某之心天下之心也某之<lb/>
言天下之言也某所望於尚書亦天下所望也尚書毋<lb/>
謂某位卑言髙狂斐僣越而誅之崧髙峻極加以一塵<lb/>
雖未云益豈有損乎尚書獨不見晉伯宗漢龔遂事乎<lb/>
<pb n="KR4d0143_WYG_003-2b"/>
晉伯宗乗傳過絳辟傳曰梁山震傳人曰山有朽壤而<lb/>
震何怪焉及見晉侯果問具以傳人語對晉侯大説龔<lb/>
遂自渤海召王生曰即上問何以治渤海必曰此聖人<lb/>
之功非老臣之力帝曰安得長者之言哉遂即曰乃掾<lb/>
史教臣夫伯宗非不及傳人也王生非賢於龔遂也然<lb/>
二子披心析肝而信之師用其言動寤萬乗者言中於<lb/>
實㑹於時而納之有素故也拳拳之誠實在於此若夫<lb/>
飾猥蔓之辭籧篨戚施以事容媚非惟某所不能想亦<lb/>
<pb n="KR4d0143_WYG_003-3a"/>
尚書飫聞而厭聽矣干冐尊重無任戰越之至<lb/>
　　　上兖州太守書<lb/>
某聞濯金浣錦取魚鹽則貴有求賤之勢培山益海資<lb/>
塵露則大有納小之理商君佐秦氣燄可炙而趙良以<lb/>
苦言藥之狄梁公峻節雅望為唐名卿而元行冲願備<lb/>
藥籠中物夫踈賤之士騁辭開説以干大吏未必無一<lb/>
得之慮此兩士者足以觀矣願賜須㬰之間宿留瞽言<lb/>
何知無毫釐毗助萬一耶甞觀昔善宰郡者布政處事<lb/>
<pb n="KR4d0143_WYG_003-3b"/>
趨時循俗而弛張無一定之論故力寡功倍而民歌舞<lb/>
之崔郾治虢不笞一人及涖鄂則誅罰一不貸其説以<lb/>
謂陜土瘠民勞吾撫循不暇鄂土沃民剽非威不能治<lb/>
也栁仲郢尹京兆政稱嚴明人莫敢犯及鎮河南則以<lb/>
寛恵其説以謂輦轂之下先彈壓郡縣之治本恵養也<lb/>
若二子語政庶乎不謬通方之訓矣閤下以名士典郡<lb/>
所至有異等之効塗歌邑誦襲滿人耳果何以得此聲<lb/>
趙魏之間哉豈非能觀察風俗隨宜制變故邪且閤下<lb/>
<pb n="KR4d0143_WYG_003-4a"/>
以趙之俗剽悍而嗜冦魁桀而侮法赭衣滿道桴皷相<lb/>
聞故痛以法繩之銖兩之姦不舍强梁褫氣不敢跡境<lb/>
閤下之至上黨適嵗荐飢殍者塞塗于是推行荒政已<lb/>
責緩刑俾豪右振廪而千里皆果腹焉惟知緩急先後<lb/>
之方故寛猛異施而兩郡各治及乎詔書明揚改付東<lb/>
魯車轍未至而閭里之士偷度臆計以為是必致隆于<lb/>
學校矣今旌麾所臨之地即古泰山魯二郡也宣精在<lb/>
上奎婁為文宿畫野在下洙泗為儒鄉闕里之堂矍相<lb/>
<pb n="KR4d0143_WYG_003-4b"/>
之圃故基遺址歴歴在目故其俗守經學其人多秀令<lb/>
號稱禮義儒學之國凡䖍命而撫封者率以文教先焉<lb/>
亦猶趙之當用猛潞之當用寛也今視事彌數月矣條<lb/>
教既修威令既立彫瘵者蘇矣䟦扈者戢矣下至金榖<lb/>
米鹽簿領期㑹倉猝冗末無不垂省獨郡學未有半辭<lb/>
及焉今齋堂傾圮蕪棘不除生師栖栖有陳蔡絶糧之<lb/>
色閤下亦有意乎儻如朱慱所謂俟堯舜出而陳説之<lb/>
則無如之何矣昔魯僖公旂色鑾聲親臨泮水之上飲<lb/>
<pb n="KR4d0143_WYG_003-5a"/>
先生君子以酒而順彼長道故淮夷徐宅莫不来同此<lb/>
前事之驗也抑又聞論事而不逺嫌者宋人有勸其鄰<lb/>
伐不祥之木從而請薪之類也薦言而不俟信者婦始<lb/>
入門而戒其僕無笞服之類也某待罪教職望履幕之<lb/>
日淺而遽貢狂直疑若自為道地上之則失于不待信<lb/>
次之則病于不逺嫌惟寛明君子諒之而已<lb/>
　　　荅李集正書<lb/>
某愚不肖經學行誼不能超絶等類謬恩推擇使授業魯郡<lb/>
<pb n="KR4d0143_WYG_003-5b"/>
懼不振職私懍懍也單車始至人士見迎者百數獨足下<lb/>
奮然寵以書辭猥見褒假且望僕以尊顧眄剪拂之重僕<lb/>
雖不敏敢不因来示所稱述而廣之以曉左右者之聽昔<lb/>
項槖七嵗為孔子師潁川荀淑髙自標待於名士少推許<lb/>
一日見黄叔度於汝南逆旅中竦然異之謂曰子吾之師表<lb/>
也王戎之於阮歩兵禰衡之於孔北海少皆二十嵗而相<lb/>
與為歡友河内之游平原之薦著事者以為美稱也葢師<lb/>
取四術友求三益年齡後先正自不校足下引韓退之之辭<lb/>
<pb n="KR4d0143_WYG_003-6a"/>
曰生乎吾後聞道也先乎吾吾從而師之意謂僕年雖<lb/>
尚弱而宜居師表之位顧僕何足當之徒以黽勉禄仕<lb/>
有不得已者昔韋中立見栁子厚于南州欲北靣就弟<lb/>
子列子厚逡廵遜却不受至退之則不然作進學解以<lb/>
誨諸生又為師説以授李氏子抗顔為師不顧怪罵夫<lb/>
二子以文藝卓越固為一世宗仰顧或抗或遜矛盾如<lb/>
此何哉退之任教職子厚居散地故也僕雖闇滯而代<lb/>
匱黌宇茍有銖髪裨補固不敢以犬馬齒少為解矣試<lb/>
<pb n="KR4d0143_WYG_003-6b"/>
以一事塞雅意足下屬詞雖工而許與不自愛恐論議<lb/>
士它日不以標鍳相許也商周灝噩之文章卓然傑出<lb/>
于千百嵗之上聖人不生斯文未易再覩今以牽彊酬<lb/>
應之文輕見比擬不太誣乎至論宏辭舍劉栁而獨推<lb/>
陸贄裴度甚善是欲以名義公閥見勉也三復嘆息謹<lb/>
受教矣<lb/>
　　　上監職書<lb/>
某甞聞何武行部先即學宫延見諸生試其誦論課以<lb/>
<pb n="KR4d0143_WYG_003-7a"/>
得失已乃入傳舍問墾田見二千石其恢尚儒雅有如<lb/>
此者又聞竒章公始隨計京師聲望未白韓退之欲與<lb/>
延譽因携皇甫持正闞亡而過之大書其門曰某日愈<lb/>
湜同謁由是僧孺之名籍籍動等軰其成就後進有如<lb/>
此者每渉傳記究觀逹人勝士所為魁然㧞俗逺甚未<lb/>
甞不置巻遐想以為曠數百年未易再睹誠不自意親<lb/>
於其身而見之恭惟閤下以聪明之才位部刺史崇儒<lb/>
㧞士之聲嘈嘈乎列郡私固已藏諸胷中矣今兹車轍<lb/>
<pb n="KR4d0143_WYG_003-7b"/>
馬足始至魯郊戴褷垂纓之士方且引脰拭目以觀所<lb/>
為然而金榖未問也簿領未核也囚繫未慮也牒訴未<lb/>
閲也道從傳呼先臨泮水之上䧏輿躋階欵謁廟堂要<lb/>
笏沃酹槃躃磬折退即學庭延見胄子雍容垂接與白<lb/>
屋亢禮悼稍食之觳薄嘆室廬之頽陋慨然有意賙而<lb/>
新之兹非何武之用心歟某受性方拙既不能激昻奮<lb/>
迅以為身謀又不能喔咿乾沒以追時好韋編棐几自<lb/>
守窮約閤下乃欲夘而翼之屈二天之尊禮一介之賤<lb/>
<pb n="KR4d0143_WYG_003-8a"/>
使行路指目曰是雖無似然鉅公甞一聘矣吴坂之鳴<lb/>
安知無三倍之價兹非昌黎之好事歟矧自近世逹官<lb/>
大吏類以刀筆期㑹為急至于教化本原往往浸不屑<lb/>
意視校學之庭則曰此虚器也顧師儒之職則曰此左<lb/>
局也輕衊菲薄以儒為戯彼又烏知三綱五常所繫而<lb/>
薦紳大夫所從出乎獨閤下逺覧深識留情藝文施設<lb/>
緩急輕重與世異趣瞶者警焉洙泗儒風將配疇曩而<lb/>
於樂泮水之頌不得専美於前日矣吾道頼以掖持後<lb/>
<pb n="KR4d0143_WYG_003-8b"/>
来因之競勸豈特某與逢掖諸生受賜而已哉爵躍蹈<lb/>
舞實為天下賀也私布腹心惟閤下察之<lb/>
　　　謝曽運使書<lb/>
某至愚極陋不敢自齒於搢紳諸公過聽謬使斆學魯<lb/>
郡視職滿嵗而經以疑質者無訓發之功文以瑕求者<lb/>
無詆呵之效大懼瘝曠以羞儒林惟是繕完室廬營度<lb/>
稍食竊竊然為諸生庇身餬口之計姑欲杜衆毁而塞<lb/>
吏議如是而已間者使車按臨始獲肩隨掾吏趍走幕<lb/>
<pb n="KR4d0143_WYG_003-9a"/>
下幸䝉不以常輩知遇妄以胥宇繼粟為請退念位卑而<lb/>
劘上交淺而求奢不揣其本而惟末是圖三者皆宜得誅絶<lb/>
之罪心口黙計不寒自栗敢圖厚德闊畧不問又從而聽許<lb/>
之意無猶豫之疑文無勘詰之擾一日而賙三十萬觀聽者<lb/>
驚焉方縣官經用窘急之秋領使事營輯嵗計籠絡利源<lb/>
毫釐纎屑稍可紓目前有司之急者無不取也𣙜酤龍斷與<lb/>
夫州邑之賦少闕常額則奉職之吏望風伺指憂虞惴栗之<lb/>
不暇今獨無功而受厚賜自非大人君子留情風教進誘後<lb/>
<pb n="KR4d0143_WYG_003-9b"/>
學詎肯瘠彼肥此耶洙泗鄉校有幾廢復興之漸圓冠侈<lb/>
袂騰頰頌譽皆曰上之德我者如是不激昂奮勵則為匪<lb/>
人魯道庶乎興矣功利之博與三十萬之費輕重小大為<lb/>
如何哉若夫區區嗜學之心不為憂米鹽亂因得卒業又<lb/>
不至失職而去此義恩及於一已而非敢私謝者也抑又<lb/>
聞士伸於知已尚敢以一事浼聽仙源縣學賜田嵗租具<lb/>
在而田無所歸甚有可併之理閣下盛名雅望朝廷方取<lb/>
信誠能書盈尺之紙轉以上聞不傷公私不戾文法其勢<lb/>
<pb n="KR4d0143_WYG_003-10a"/>
宜必得此邦受賜又非特三十萬而已也峩峩大石深<lb/>
刻頌美者不在他門而作為聲詩者亦且不勝聽矣偶<lb/>
進記為謝又因以請惟執事實圖之<lb/>
　　　上白祭酒書<lb/>
某聞江左辭格變永明體抉㣲倡始實自隠侯辯平頭<lb/>
上尾之差示切響浮聲之奥慷慨著論以謂靈均以来<lb/>
此祕未覩故後来人士爭宗仰之或擊節賞帶坻之句<lb/>
或援筆擬回文之銘于時有文章冠冕述作楷模之諺<lb/>
<pb n="KR4d0143_WYG_003-10b"/>
凛凛乎儒流盟主矣宜其自髙待遇特慎許可然而鍳<lb/>
奬後輩惟恐一士名譽不由已立也故見王筠則曰自<lb/>
諸賢零落玩好殆盡不意疲暮復遇盛徳一見朱异則<lb/>
曰天下惟有文義碁書卿皆取去何獨不亷一見江革<lb/>
兄弟則曰御二龍於長塗騁逸驥于千里一見范岫則<lb/>
曰范公該博胡廣無以加也一見孔休源則虚已引接<lb/>
位之朝貴之上而與之商畧文致觀顧歡秀才䇿則曰<lb/>
過江未有此作觀何思澄廬山詩則曰已所不逮觀劉<lb/>
<pb n="KR4d0143_WYG_003-11a"/>
勰文心雕龍愛其文理毎陳諸几席觀劉顯上朝詩稱其<lb/>
藻㧞至冩諸齋壁雖劉之遴乳童曹景宗盭夫而片語<lb/>
寸長未甞靳齒牙餘論也乃若談地理而詢崔慰祖議<lb/>
禮器而質劉士深寧以身受遺忘之譏而樂為二子延<lb/>
譽又其用心懇到者也其深閉固拒不少假借者特鍾<lb/>
嶸一人將嶸果無可稱録耶或嗜好酸醎人各異也雖<lb/>
然隠侯身為佐命功臣位處端右多士榮槁出其舌端<lb/>
而冺黙寒蟬無所援引則雖有題品人物之長亦徒虚<lb/>
<pb n="KR4d0143_WYG_003-11b"/>
美而已故史家猶以無所薦逹少之恭惟閤下以名士<lb/>
識㧞為朝廷巨公學期于見聖而不肯誦記傳注文貴<lb/>
于明道而不肯尋治聲韻度越隠侯百等矣承平恢儒<lb/>
逢掖競勸懐圖挟術者雲㑹學省而詔書屬以司成之<lb/>
任又非艱難時祭酒比也竊謂山林畎畝窮閻隘巷魚<lb/>
鹽板築弋獵負販與夫冗僚末位一藝可録而聲跡沉<lb/>
下未徹當塗之聽者皆閤下責也昔諸葛孔明髙卧南<lb/>
陽王景畧習隠鄴都未有以瘉人非徐庶徐統出力而<lb/>
<pb n="KR4d0143_WYG_003-12a"/>
逰揚之則亦秉耒之下農鬻畚之賤伎爾張茂先賦鷦<lb/>
鷯宋廣平賦梅花託意引類以自表見阮嗣宗蘇味道<lb/>
一見而器之故隠然名重于世卒為望人閭巷士欲自<lb/>
致于青雲之上非得先進鉅人羽翼而雌黄之無以致<lb/>
也伏惟水鏡者動心焉若乃箴邪説之膏肓振前言之<lb/>
木鐸使元豐成均之政令煟然勃興此自閤下所優為<lb/>
方將延脰擿耳而觀聽其效不復云云干冐崇重無任<lb/>
悚悸之至<lb/>
<pb n="KR4d0143_WYG_003-12b"/>
　　　回施仲亷秀才書<lb/>
某啓盛暑特煩顧寵且書文編見教廹于行役未暇周<lb/>
覽已觀經史首篇貫穿典籍辯正謬誤皆衆儒所未到<lb/>
非鴻博好古之士孰能為之甞鼎一臠知天下之味則<lb/>
二十篇之書皆名筆也唯中間論春秋趙穿弑其君吾<lb/>
子謂丘明移之趙盾遂罹喪明之報若爾則穿果自弑<lb/>
而盾不知也宣子雖傳載其美非一然此則不容不知<lb/>
髙貴鄉公之弑論者不肯以惡歸成濟而歸賈充又不<lb/>
<pb n="KR4d0143_WYG_003-13a"/>
肯歸賈充而歸典午故有但見其上之語由此言之南<lb/>
董立史法以戒萬世而孔子因之所以誅首惡也似不<lb/>
可輕議其它論易二典皆可以感發後學欽嘆不已序<lb/>
引宜得顯者以取重于世而僕非其人也既不敢承命<lb/>
并書復納幸亮之<lb/>
　　　上前宰相書<lb/>
某七品冗吏抵罪竄逐得邑嵓壑間自安貧賤之分忽<lb/>
忽校吏考不敢數以竿牘塵記室退念幸䝉相公不以<lb/>
<pb n="KR4d0143_WYG_003-13b"/>
常輩知遇曩雖得罪于朝廷未得罪于名義今𨽻迹丹<lb/>
書低簮把板為折腰吏相公豈以屯戹遽移眄接之恩<lb/>
哉因飾固陋之辭叙悃誠自通願垂須㬰之聽使畢其<lb/>
説某竊在昔名節之士操守素定事至物来以其素定<lb/>
者處之不計禍福利害而叛其所學也輕于蹈患害而<lb/>
重于隨時改度喔咿俯仰故能風節嶤然與霜日争光伏<lb/>
讀舊史竦然慕之曩者誤沐過聽得備官使貴戚有沮<lb/>
撓教灋者抗章繩之近習有猥見辟置者潔身去之此<lb/>
<pb n="KR4d0143_WYG_003-14a"/>
皆分義之常而相公廣坐譚賞此其意豈以碌碌凡流<lb/>
見望哉提挽不已遂得厠列文昌顯曹常欲激昻奮㧞<lb/>
稍自效見以報恩奨而未有路㑹相公暫解鈞軸遂邪<lb/>
説叢興中執法建議紛更上及僖祖殿室表裏影響合<lb/>
為一辭某非不知脂韋享厚福婞直賈竒旤獨念名教<lb/>
至重期待甚深不當選軟瘝厥官因援引古義謂不當<lb/>
罷奉常諸僚是之繼為奏議以上風憲不容相次斥逐<lb/>
直注醜地某得邑黟歙有湯鑊最沸之稱投身于兵戈<lb/>
<pb n="KR4d0143_WYG_003-14b"/>
殺越之鄉鬭智于牒訴紛紜之地心疲神竭與九死為<lb/>
鄰而處之甘如飴蜜者趍<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>定也意相公未燭首末故<lb/>
詳布腹心此言朝聞夕填溝壑無復遺恨㳟惟相公光<lb/>
輔聖政八年勲名徳澤旁照華裔極天下金石竹帛不<lb/>
足銘功而頌美㧞士數千百人寘之顯列山陬水濵惟<lb/>
恐鍳采未至可謂無負于人士矣今兹懇謝機政頥神<lb/>
燕處薄海内外黄童白叟猶知歌狼䟦九罭之詩引領<lb/>
以望而况門下士哉雖然名士之用舍世運繫之非人<lb/>
<pb n="KR4d0143_WYG_003-15a"/>
力也孔子曰天之未喪斯文也匡人其如予何孟子曰<lb/>
天欲平治天下當今之世舍我其誰哉伏冀珍練眠食<lb/>
為天下自重<lb/>
　　　答王齋長書<lb/>
某才智學問無足筭録又方竄逐于朝宜人士擯而弗<lb/>
顧吾子獨恵然見存抵以書幅且引李白不願萬户侯<lb/>
願識韓荆州之語何嗜好趍尚與俗背也韓朝宗行事<lb/>
雖史篇漏逸而白推以為人物之權衡且踵門求見資<lb/>
<pb n="KR4d0143_WYG_003-15b"/>
以收名定價其非碌碌凡士審矣顧僕何足以擬之然<lb/>
有以知吾子好學求益之意深也昔之名儒鉅公聞某<lb/>
所有賢士則汲汲求見未必不甚于士之求之故皇甫<lb/>
規喜見王符則曰徒見二千石不如一逢掖桓大司馬<lb/>
喜習鑿齒則曰三十年讀儒書不如一詣習主簿以吾<lb/>
子齒壯氣鋭敏于文詞稍自奮激則潜夫之篇魏晉之<lb/>
論不難及也此政鄙心所願交况逃空谷而喜足音之<lb/>
時乎承暫留縣學僕以職事當日夕繼見承音㫖之日<lb/>
<pb n="KR4d0143_WYG_003-16a"/>
未艾也深竊自幸因叙以為謝<lb/>
　　　答李解元書<lb/>
某自入境䝉人士以書見及者十數遣辭立意褒與過<lb/>
甚皆非僕所敢當至吾子書辭比擬大非其類周公孔<lb/>
子大聖人也如僕軰未免為鄉人豈可同年共世而語<lb/>
哉禮曰擬人必於其倫昔栁子厚牧栁州有杜温甫者<lb/>
以書為贄亦有周孔之説子厚皇遽遜避至累數百言<lb/>
夫子厚雖有附麗匪人之過然文章妙一世學問亦不<lb/>
<pb n="KR4d0143_WYG_003-16b"/>
碌碌且猶云爾况僕軰又逺子厚數千丈乎雖佩厚意<lb/>
然不敢領納吾子文辭婉縟固自瘉人惟太不慎品藻<lb/>
此亦夏璜之微瑕也因載書為謝併以相曉<lb/>
　　　與程嘉量秀才書<lb/>
數辱見臨猥示造述昨日復拜雅貺開編疾讀如逰玉<lb/>
圃於藍田之郊如聞咸池於洞庭之野<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>耳驚目方咨<lb/>
美之不暇廼有師資之説何撝挹過乎栁子厚於韋中<lb/>
立猶遜避不敢當况吾子學識加中立數等而僕望子<lb/>
<pb n="KR4d0143_WYG_003-17a"/>
厚萬里乎雖然語有之矣學所入者淺體所安者深閑<lb/>
習禮容不如式瞻儀度諷誦遺言不若親承音㫖又曰<lb/>
望之儼然乃不言之益與田蘇逰㤀其鄙心則夫求當<lb/>
世望士與之周旋乃吾子之善學苐僕非其人爾必欲<lb/>
規磨則書辭論子厚似太過子厚節操視退之雖父子<lb/>
然文章兄弟也子厚不敢以師表自處退之獨抗顔為<lb/>
人師既作師説以著傳道解惑之益又為進學解以誨<lb/>
諸生非其不同意者退之分教四門舘則授業乃其職<lb/>
<pb n="KR4d0143_WYG_003-17b"/>
子厚方錮散地不呶呶召閙取怒爾古賢勝人處事自<lb/>
有次第吾子以為何如披讀有暇時過縣齋以既所欲<lb/>
言者<lb/>
　　　與制置發運書<lb/>
初春氣和恭惟神相忠嘉台候萬福某碌碌郡寄實𨽻<lb/>
部封日託大庇寧不知徳伏奉諮目委以經制羨緡均<lb/>
糴二萬斛具悉雅意施行則粟出於萬室違命則罪集<lb/>
於一身某豈不知自謀實以弊邑乃水國蛙黽之與同<lb/>
<pb n="KR4d0143_WYG_003-18a"/>
處東南嵗漕百五十萬斛而吴興獨無半菽之輸則土<lb/>
地不産米明矣去嵗雖僅得下熟而暴風為孽於垂實<lb/>
之時収數不能什六比郡荐飢舟楫運致者尾相銜也<lb/>
今在市之米殆可粒數而中下户己無鍾釡之積矣朝<lb/>
廷方復轉運之舊弊邑當輸米四萬餘斛日夜鞭笞科<lb/>
督殆將如額而民已病矣今米價正踴一斗將三百餘<lb/>
儻以百錢糴一斗何止倍蓰之償則必有流徙飢殍之<lb/>
困所以累承公<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>不敢從命又况執事元奏請止於平<lb/>
<pb n="KR4d0143_WYG_003-18b"/>
江常秀三郡均糴初無吴興之文則是執事已知吴興<lb/>
非産米之地矣今乃欲移嘉禾所賦於不腆弊邑瘠此<lb/>
以肥彼未燭所以也就使旋䧏朝㫖比㫖下恐亦已過<lb/>
時難輸矣伏望台照恵顧此方特寝前命豈惟某受賜<lb/>
實數千萬户戴不貲之徳謹専介布腹心干冐使威無<lb/>
任皇恐待罪之至<lb/>
　　　答顔教授書<lb/>
衰羸不堪當世用尚得竊吏二千石之禄以餬其口私<lb/>
<pb n="KR4d0143_WYG_003-19a"/>
意吴興人士淵藪必有卓犖氣義之士握筆<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>牘日相<lb/>
規磨使不干于罪戾而到官彌月閴然未有聞也忽得<lb/>
来示詳複累千言析理叙事汪洋昭晰若五湖東傾不<lb/>
見涯涘固深服左右之工於文矣不知僕之不肖使有<lb/>
所建明以蘇民之急又竊服左右處心積慮之依于仁<lb/>
也昔王生甞以言警龔遂而任延亦以禮感龍丘僕無<lb/>
似何以得此所條預買誠中時病近嵗縣官經用不足<lb/>
給直每後時又胥史賕私公行更復輕重上下其手使<lb/>
<pb n="KR4d0143_WYG_003-19b"/>
齊民重困矯革之急誠當如奉漏甕而沃焦釡然所陳<lb/>
四弊亦尚有可論者願他日更僕議之得暇時過郡齋<lb/>
不宣<lb/>
　　　與胡學士書<lb/>
甘露僧至奉四月五日示問具審長夏向暑寓居僧㕓<lb/>
種學味道菽水孝養文履佳福乖隔十有一年中間家<lb/>
國之變可駭可痛可憂可唁衆多如髪皆䝉詳叙筆勢<lb/>
瀾翻既喜詞藻之日新交情鄭重又諳眷與之不替幸<lb/>
<pb n="KR4d0143_WYG_003-20a"/>
甚幸甚所寄刻漏銘典雅似陸佐公而𨽻法似劉寛碑<lb/>
普賢像記竒崛似栁子厚而安養三賛以辭逹意似玉<lb/>
局老人乆矣不見斯作也雖自知岨峿疲暮之人窮口<lb/>
談譽不能増公銖髪之重顧夙嗜在此政自不能不擊<lb/>
節賞味爾百圍之木干霄蔽日必飽霜雪之摧抑風雨<lb/>
之震凌然後能回萬牛而中大厦古来賢聖類因流離<lb/>
竄逐勞筋苦志空乏拂亂然後能以名徳垂世而傳後<lb/>
退之貶陽山投身于蛇虺蠱毒之地畫字于鳥言夷面<lb/>
<pb n="KR4d0143_WYG_003-20b"/>
之人後謫揭陽冐海氣蒸霧之毒有鱷魚颶風之憂可<lb/>
謂困窮矣終為一代名臣太史遷南逰江淮上㑹稽窺<lb/>
九疑泛沅湘北渉汶泗講業齊魯困阨鄱薛過梁鄭而<lb/>
歸登穹山峻谷之嶄絶目大川激流之奔注以佐其豪<lb/>
㧞之氣而著書五十二萬餘言遂為史家之冠吾友頃<lb/>
者蒼梧之遷踰年始㑹恩徃返萬里川陸艱險無不歴<lb/>
嵓壑瑰瑋無不觀前二説殆兩得之豈造物者有意降<lb/>
大任歟况復一二巨公軒輊而爼豆之公義既伸舊爵<lb/>
<pb n="KR4d0143_WYG_003-21a"/>
旋復而一蹙青雲指日可俟則前夢不足道也某晚塗<lb/>
薄祐第二子昨縁鎖㕔預薦因逗留拱州與其姊及姊<lb/>
夫俱為金人所掠至今不知存亡初聞實不賴生日逺<lb/>
日忘偶留殘息屏居江壘㑹科調不堪命避地吴興依<lb/>
薄業以餬口今四年矣所居號寳谿連甍一大聚落日<lb/>
須租辦而十里有菁山隠庵林谷竒勝時以煙艇徃来<lb/>
又里中屋廬雖屢遭灰燼而書籍偶無恙近者輦至數<lb/>
簏頗有遮眼之具長子立方繫官雲間欲歸未遂一一<lb/>
<pb n="KR4d0143_WYG_003-21b"/>
薦聞恐公念見及也往嘗以韻語叙懐寄澶淵不識見<lb/>
之否所令作普賢賛固願以筆舌結華蔵之縁况事跡<lb/>
殊異如此敢不在念續當馳寄也公學識文詞逈出儕<lb/>
輩豈乆閒者行用矣千萬保衞以須<lb/>
</p>
<p>
</p>
  </div>
</body>
</text>
</TEI>
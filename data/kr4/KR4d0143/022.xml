<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻二十二</head>
    <p>
<pb n="KR4d0143_WYG_022-1a"/>
欽定四庫全書<lb/>
　丹陽集巻二十二　　　　宋　葛勝仲　撰<lb/>
　　七言絶句<lb/>
　　　讀史八首<lb/>
　　　　王嘉<lb/>
王嘉寃死有由緣峻節忠言照史篇最是一條堪恨處<lb/>
臨刑猶道孔光賢<lb/>
　　　　馬融<lb/>
<pb n="KR4d0143_WYG_022-1b"/>
為梁草奏枉忠臣李固夤緣遂殺身南郡何須施絳悵<lb/>
應無面目見時人<lb/>
　　　　陳蕃<lb/>
閹尹流凶徧海隅飛章露奏計誠疎黄門詔獄空忠鬼<lb/>
天下何因遂掃除<lb/>
　　　　鄧伯道<lb/>
賊掠家儲嵗阻饑將兒繫樹後無兒林囬輕棄千金璧<lb/>
始信皇天是有知<lb/>
<pb n="KR4d0143_WYG_022-2a"/>
　　　　法真<lb/>
奬鑒人倫重法真親庭曽遺助求人牖間占察曽何補<lb/>
只得庸庸畨土臣<lb/>
　　　　王戎<lb/>
兒時黠慧豈尋常苦李徒教結道傍何事季年癡更甚<lb/>
為財鑽核長膏肓<lb/>
　　　　沈約<lb/>
革運稱梁出秘謀夀光不許范雲留赤章夜奏稱非已<lb/>
<pb n="KR4d0143_WYG_022-2b"/>
合向人間諡隠侯<lb/>
　　　　王維<lb/>
子昻文律唱唐家摩詰詩聲未易加場屋有誰深薦達<lb/>
坐令入彀賴琵琶<lb/>
　　　泮水<lb/>
半璧清波勢自然鸞聲旂色想當年野芹不識興亡恨<lb/>
猶自牽風漾碧漣<lb/>
　　　廟宅<lb/>
<pb n="KR4d0143_WYG_022-3a"/>
素王遺廟屋渠渠老檜隂濃耀碧虚無復升堂聞古樂<lb/>
尚傳開甕得丹書<lb/>
　　　靈光故基<lb/>
蟠螭宛轉謾承楣東序西廂只廢基終與建章同圯壊<lb/>
浪言神力有支持<lb/>
　　　望嶽亭<lb/>
迤邐羣山不識名天門日觀逺崢嶸地靈不見二宫迹<lb/>
聖作時聞萬嵗聲<lb/>
<pb n="KR4d0143_WYG_022-3b"/>
　　　夀慶二丘<lb/>
巍巍寳甃聳青𡨕軒后開基向此生雲瑞已隨仙馭逺<lb/>
電光猶繞北樞明<lb/>
　　　省習堂偶題<lb/>
格外官曹自在身闔門掃軌養天真何須更待年三十<lb/>
始約孤髙不詩人<lb/>
　　　䝉文中縣丞以詩送苦笋走筆六首為謝<lb/>
豹皮羊角食無寃煩助先生苜蓿槃便敕佐饔淹苦酒<lb/>
<pb n="KR4d0143_WYG_022-4a"/>
春餘調筆要多酸<lb/>
張衡愁坐政煩寃下筯南烹炤午槃老作禪癡多不肉<lb/>
每觀觳觫鼻辛酸<lb/>
爨無煙火歎厨貧嘉䔩䝉頒勝八珍苦口片時終雋永<lb/>
端如藥石盡規人<lb/>
茂林髠取未應貧政恐書材窘伯珍更請作橋通夜盜<lb/>
可憐辛苦涉溝人<lb/>
公圃荒凉此物無畦丁遣餉十餘枝他年京下憎羊酪<lb/>
<pb n="KR4d0143_WYG_022-4b"/>
莫忘溪亭㸃酒時<lb/>
碧潤那憂盛夏無駢頭聊取供齋枝辟疆園暗新蒼玉<lb/>
未害青柯貫四時<lb/>
　　　四月八日䝉文中餉黒飯作詩二首紀謝<lb/>
熱際初經四月八磨香灌佛曉泉寒丞公忽致槃游飯<lb/>
兒輩驚看歡喜丸<lb/>
方歎流塵生范甑何圖香黍溢顔簞將軍尚未封侯貴<lb/>
推去那容學井丹<lb/>
<pb n="KR4d0143_WYG_022-5a"/>
　　　比作黑飯新茶二首未䝉文中縣丞寵和走筆<lb/>
　　　再賦以助一笑<lb/>
㸃漆飯䝉清凈供翻匙那敢配羊寒獨欣法味盈齋缽<lb/>
尚欲詩辭看彈丸<lb/>
三歎屬厭閻沒腹十方皆滿凈名簞定中不敢逃禪飯<lb/>
卑景何因醉臉丹<lb/>
　　　次韻張仲宗<hi>元幹</hi>絶糧五絶<lb/>
髙賢往往突不墨造化従来一小兒執㦸逐貧曾有賦<lb/>
<pb n="KR4d0143_WYG_022-5b"/>
柴桑乞食豈無詩<lb/>
二頃無田空好嵗四郊多壘已仍年遙知壁立書生舍<lb/>
只有溪藤與麝煙<lb/>
飄蓬聞説旅塗窮我有枯魚困轍中裹飯獨期来見客<lb/>
一杯當卜與君同<lb/>
冠玉何因常甕牖身名未泰少安之雀羅忽枉黄金彈<lb/>
驚怖還應震失匙<lb/>
中臺宏議裨初政學省雄文畏後生不悟宦逰成左計<lb/>
<pb n="KR4d0143_WYG_022-6a"/>
只今無米糝藜羮<lb/>
　　　従仁叔求楷笏四首<lb/>
異種初従弟子栽東家宰木鬰泉臺誰知當日勤封植<lb/>
只作人間手板材<lb/>
好事頻求闕里堂文房裁斵已盈床講郎乞與非抛却<lb/>
已辦棼絲結紫囊<lb/>
横斜文理秀斕斑分餉閒官尚獨慳凖擬遣人来檢料<lb/>
欲將拄頰望西山<lb/>
<pb n="KR4d0143_WYG_022-6b"/>
祗召行親尺五天書辭對命赤墀前人言此板多乖牾<lb/>
換試聊須覔褚淵<lb/>
　　　陪亞仲逰習家池不攜妓偶作二首<lb/>
史君攜客習池頭不載連營女妓逰紅燭要須醉薌澤<lb/>
白雲何似老温柔<lb/>
四序垂楊裊麴塵荆豪不見水粼粼何須倒載搖鞭問<lb/>
不是并州姓葛人<lb/>
　　　少藴内翰示和朱氏新治澗泉之什依韻和兩<lb/>
<pb n="KR4d0143_WYG_022-7a"/>
　　　絶<lb/>
桐川舊傳七里瀨洛宅仍誇八節灘樓聳橋横墮波影<lb/>
未應能勝此山間<lb/>
北門學士居新卜南海使君家在中更有嬌雲兼健水<lb/>
吾邦従此冠玲瓏<lb/>
　　　次韻叔才見貽二首<lb/>
舟隨風入亂山村流水桃花似武陵疊穎叢條煩寄語<lb/>
幸非逋客莫相憎<lb/>
<pb n="KR4d0143_WYG_022-7b"/>
紛紛寵辱不勞驚凛凛孤髙未易名聞有百錢供菜把<lb/>
下簾従此謝君平<lb/>
　　　尋山<lb/>
檻泉依石古名馗細轉輕流有令姿不覺籃輿歸日暮<lb/>
坐憐清泚住多時<lb/>
　　　山臺<lb/>
休言歌酒舊時好把酒髙歌今更新醉裏不知身是客<lb/>
寒城落日數行人<lb/>
<pb n="KR4d0143_WYG_022-8a"/>
　　　鳳凰山泉石勝絶去城無㡬里而前此未有知<lb/>
　　　者偶因休吏與文中良器二士訪尋得瓌竒卓<lb/>
　　　絶之觀於荆棘草莽間相顧大笑因崇基趾築<lb/>
　　　亭榭疏泉甃池為登臨嘯詠之地九月二十五<lb/>
　　　日游陟歸夜作小詩十首<lb/>
鳳凰山色鳯凰泉山下泉邊有隠仙同是荒榛埋沒久<lb/>
一朝題目萬人傳<lb/>
渾渾泉源㵼一溪碧漣方沼燭鬚睂便須牽率諸君賀<lb/>
<pb n="KR4d0143_WYG_022-8b"/>
却向山中得鳯池<lb/>
結宇南溪領老潛東亭復構半空簷書棋文義慚朱异<lb/>
獨向雲山號不㢘<lb/>
暝靄昕霞景變移煙雲竹樹眇㕘差軟紅塵裏何因有<lb/>
遷謫江湖卻恨遲<lb/>
竹好祗生君子國松髙不受大夫名兩郎風韻都相似<lb/>
結作東南四友生<lb/>
濃淡峯巒低復髙林深依約見汀橋風流公子圖紈扇<lb/>
<pb n="KR4d0143_WYG_022-9a"/>
咫尺須論萬里遙<lb/>
鳯去丹山久不歸昔年曽此覽朝暉紫庭正帶黄紳望<lb/>
曷日重將九子飛<lb/>
従我登山未覺疎應將得失日乗除喜添桐葉千篇詠<lb/>
顧減茅堂一巻書<lb/>
隂森行盡古榕林别有幽竒路可尋漁舎傍溪人不見<lb/>
弄晴水鳥自浮沈<lb/>
消盡機心獨保真無情雲外合相親安心丈六竒礓石<lb/>
<pb n="KR4d0143_WYG_022-9b"/>
不是山間射虎人<lb/>
　　　再賦十絶<lb/>
横肱盤石俯清泉山澤臞儒似列仙泛水登山聊肆志<lb/>
著書萬巻果誰傳<lb/>
檻泉甘美勝梁溪来照泓澄得展睂盡道潺湲流不逺<lb/>
那知無路到天池<lb/>
子亭聊欲寄幽潛旋斸茅茨覆短簷北牖未妨施枕簟<lb/>
炎天坦腹卧飛㢘<lb/>
<pb n="KR4d0143_WYG_022-10a"/>
雲峯遙看步慵移層碧三㕘更兩差天際餘霞似殘錦<lb/>
只堪収拾餉丘遲<lb/>
兩士端如蕭子顯求心已足不干名春朝秋夕風兼月<lb/>
辭藻居然嗜此生<lb/>
雲篷煙艇寄孤髙破浪乗風不礙橋豈待征夫問歸路<lb/>
始教輕漾日遙遙<lb/>
眺望雲巖每惜歸溶溶溪練照斜暉雙鳬容與還如我<lb/>
因戀滄洲更不飛<lb/>
<pb n="KR4d0143_WYG_022-10b"/>
清新十詠豈才疎俗韻蕪詞盡掃除佳句浪傳真可惜<lb/>
郊居齋壁莫輕書<lb/>
軟語相従喜道林碧流紫樹日幽尋是非那復談朝士<lb/>
懶作香方比麝沈<lb/>
蠟珠作鳯定非真真鳯惟梧與竹親鳯去臺空應不恨<lb/>
賦詩同有謫仙人<lb/>
　　　走筆再和鳯凰山十韻酬良器解元兼呈文中<lb/>
　　　宣徳<lb/>
<pb n="KR4d0143_WYG_022-11a"/>
洞府桃花出汎泉只容劉阮見飛仙叢條疊穎嫌逋客<lb/>
好去人間莫浪傳<lb/>
不甘蒿藋蔽流溪混沌何妨一畫睂若遣周囬挿楊栁<lb/>
醴泉便是陸家池<lb/>
隠吏皆非謾誨潛夜燈花落廣文簷招尋月月攜連璧<lb/>
不用船中覔孝㢘<lb/>
屈曲雲根屋旋移下窺鴛瓦碧參差不須欲速求儳路<lb/>
自地升天理合遲<lb/>
<pb n="KR4d0143_WYG_022-11b"/>
雲巘囬環出逺青千層萬疊莫知名白茅峯獨如黄憲<lb/>
不見須臾鄙吝生<lb/>
催功下下與髙髙束火人歸閙小橋莫向九嵓生妄見<lb/>
須知采栢望中遙<lb/>
灘聲留客不容歸更盡西山一寸暉要看氷輪升紫磨<lb/>
遶枝寒鵲自驚飛<lb/>
秋殘景物更蕭疎愁寄憂埋盡破除埃壒是中無少分<lb/>
晝塵終恐誤君書<lb/>
<pb n="KR4d0143_WYG_022-12a"/>
聞有山房隠茂林髙人不與世相尋屋虚但有荒基在<lb/>
恐是宜僚遁陸沈<lb/>
結友忘懐契道真水雲情話似親親愛君葉落雲飛句<lb/>
知是才髙壓衆人<lb/>
　　　送靈浩赴江州般若之請三首<lb/>
甚深真諦不容聲溢水鑪峯照坐明悟般若人居般若<lb/>
鐘魚都是妙香城<lb/>
峴山峯頂五花堂曽見迷津賴法航霅水江流同一滴<lb/>
<pb n="KR4d0143_WYG_022-12b"/>
未妨作戲更隨場<lb/>
師今此去㡬時囬是法初無去與来一句但言無可得<lb/>
寳函封印不須開<lb/>
　　　贈僧知先<lb/>
諸方行盡夙心諧澄碧歸来寄雅懐曽識禪那兩居士<lb/>
昭文齋主與髙齋<lb/>
　　　庵僧善能求詩贈二絶句<lb/>
此生任運只騰騰聊作空山骨觀僧生死由来如幻夢<lb/>
<pb n="KR4d0143_WYG_022-13a"/>
道人因此識三乗<lb/>
一瓶一缽早周游參遍雲門與趙州巻席歸家只趺坐<lb/>
了無一法可推求<lb/>
　　　靈山紀逰<lb/>
慣穿蒼翠屬潺湲来伴髙僧半日閒鷲嶺談經元未散<lb/>
不應向此認靈山<lb/>
　　　寄次顔叔時為蘇州庾官<lb/>
遶郭清蒿翠欲浮燕泉山水抱城流娃宫香徑終肥膩<lb/>
<pb n="KR4d0143_WYG_022-13b"/>
誰道蘇州勝汝州<lb/>
　　　題龍興寺顔魯公祠二首<lb/>
幻界當年暫陸沈聊憑剪綵結知音清貧雖乏生前米<lb/>
飛裂還多死後金<lb/>
平原髙節映常山生死興亡本自天莫道排墻為鬼錄<lb/>
請看裂鐵作形仙<lb/>
　　　友卿病起二絶句<lb/>
相従天末慰羈愁属疾書窓喜頓瘳休向友卿求竟論<lb/>
<pb n="KR4d0143_WYG_022-14a"/>
且従吳客話詩籌<lb/>
逺来著錄寜非黠肯作長齋却是癡别久相懐應少廣<lb/>
朝来新得字如龜<lb/>
　　　遊徑山藴常上人字無可以山中秋日十詩求<lb/>
　　　和因次韻<lb/>
年大飄零馘已黄野麋難復厠鴛行山名一徑通天目<lb/>
便欲看雲老是鄉<lb/>
幽尋連日至如歸款聽清談木屑霏好乞一庵容一社<lb/>
<pb n="KR4d0143_WYG_022-14b"/>
只消枳落與松扉<lb/>
棘蓬禪老舌縦横小閣談元夜氣清頓覺心空重及第<lb/>
信知兹理本無生<lb/>
五峯崷崒勢縈逥國一當年手自開莫向蘭袍認遺像<lb/>
此心無去亦無来<lb/>
攀條葉脱驚徂嵗照影波清悵病顔好似蘭臺感秋客<lb/>
送歸臨水與登山<lb/>
嚴除賓館逺相迎挂壁殘缸夜自明卧聴秋聲鳴索索<lb/>
<pb n="KR4d0143_WYG_022-15a"/>
華鯨呼粥報參横<lb/>
昻霄杉桂不知年風纛雲幢鎖暮煙狡獪老欽能縮地<lb/>
十洲移得别山川<lb/>
貞龍徙舍走風雲寒井猶餘舊漲痕老去文書但遮眼<lb/>
懶求寒淗洗眵昏<lb/>
擁書齋館水侵門當日靈芝秀一村碧落二卿今不見<lb/>
空餘喬木曉驚猿<lb/>
萬疊山深顥氣清泬㵳天宇鴈初横真機已契偏中正<lb/>
<pb n="KR4d0143_WYG_022-15b"/>
世事聊將熟處生<lb/>
　　　次韻劉無言<hi>燾</hi>山中五絶句敢請諸僚和之<lb/>
載酒陶春久不歸將花判斷定忘疲尋芳便作而今計<lb/>
莫待他年子滿枝<lb/>
命友登山共寄情亦逢佳處便班荆有時便取琴雙瑣<lb/>
寫出蒼髯夜半聲<lb/>
蕭閒谷飲更巖棲應笑癡人簿領迷萬頃青油行省舫<lb/>
嬾黄輕拂栁條低<lb/>
<pb n="KR4d0143_WYG_022-16a"/>
川原紅綠逺交加春物闗心夢到家體骨素輕惟燕子<lb/>
面皮㝡好是桃花<lb/>
榮槁如環浪自循一笻雙屐伴行春溪翁野老来爭席<lb/>
不識蓬山第一人<lb/>
　　　逰真意亭得二絶句示良器<lb/>
相攜取意踏郊墟松拂芒鞋畢景俱洒落持君比佳竹<lb/>
幽人一日不堪無<lb/>
清波澄澈復縈紆照影湘纓得自娛寄語溪光容笑傲<lb/>
<pb n="KR4d0143_WYG_022-16b"/>
人愚那敢便相愚<lb/>
　　　嘲淵眀<lb/>
粟貯瓶中能㡬何頭巾漉酒苦無多雖然清操標千古<lb/>
試問還曽醉飽麽<lb/>
　　　中庭雙柏<lb/>
羞為趙瑩婆娑樹懶作䖍徊旌節花獨立凛然霜雪裏<lb/>
惟將直節勸無邪<lb/>
　　　約特進河東相公元樞河南相公遊菁山觀梅<lb/>
<pb n="KR4d0143_WYG_022-17a"/>
　　　用前韻重賦五絶<lb/>
獨抱幽真嵗月長不甘取次為人芳紫樞黄闥垂青眼<lb/>
宿蘂横枝特地香<lb/>
嚼蘂攀條趂日華懸憂面旋逐風斜若非鼻觀通清馥<lb/>
應道漫天無蒂花<lb/>
蔽谷連山萬樹多吳天今日驟晴和氷肌玉骨知誰似<lb/>
只向尊前許兩娥<hi>原注河東相公是日出二姬</hi>
為愛寒英暫去家不辭溪路𣺌津涯山村盛事人應説<lb/>
<pb n="KR4d0143_WYG_022-17b"/>
第一人觀第一花<lb/>
春醪香㫖約同嘗玉雪花多獨此疆敢請對花同爛醉<lb/>
擬將酒債典衣償<lb/>
　　　以梅花餉富季申<hi>直柔</hi>樞宻有詩三首謝次其<lb/>
　　　韻<lb/>
數枝幽艷逼人清望臘先馳淡日程往近樞光増嫵媚<lb/>
絶勝寒影照溪明<lb/>
姑射肌膚獨占清東南萬樹數烏程<hi>原注菁林𨽻烏程</hi>便須挈<lb/>
<pb n="KR4d0143_WYG_022-18a"/>
榼連宵賞要看瓊蕤伴月明<lb/>
葛山庵畔野梅清風便猶須半日程聞説數枝来几席<lb/>
何妨先賞到黎明<lb/>
　　　次韻胡汝明<hi>舜陟</hi>梅花下小飲三首<lb/>
林間縞袂綴瑤英月裏輕盈畫不成拂石坐来花一眼<lb/>
神膚従此喜雙清<lb/>
南枝連夜犯寒開好事誰曽步屧来上客固知心匪石<lb/>
為花燒燭耻瓶罍<lb/>
<pb n="KR4d0143_WYG_022-18b"/>
輕隂池館潤無塵骨醉簮花任笑人先向孤芳一傾倒<lb/>
明朝更浥上都春<lb/>
　　　汝明以詩謝餉菊次韻二首<lb/>
千本黄花嫩色深恍疑春色變家林禪翁䕶戒新停酒<lb/>
小宴無因費百金<lb/>
和氣凝陽更逓通露根移得自蠶叢分明般若圎明相<lb/>
誤落柴桑酒盞中<lb/>
　　　二聖圗書<lb/>
<pb n="KR4d0143_WYG_022-19a"/>
宸章端與三墳並奎畫全將六義該湖海小臣如草木<lb/>
豈知雲漢有昭囬<lb/>
　　　夢良以書獻吉夢戲作二絶<lb/>
山林臯壤樂無厭况是寒灰豈復炎蹇足上天無是理<lb/>
固應此夢不須占<lb/>
枕中佳兆逺相誇未敢憑虚便拜嘉老去定心如止水<lb/>
不随閒夢入人家<lb/>
　　　書懐二首<lb/>
<pb n="KR4d0143_WYG_022-19b"/>
寂寂蓬門雀可羅不妨休影養天和詣人三十已當止<lb/>
年事那堪更倍過<lb/>
樗散知非濟世賢一官明道又踰年真人上界官都足<lb/>
甘向塵寰作散仙<lb/>
　　　雪意<lb/>
闇淡同雲撥不開嵗陽云暮迫星囬寄言大造洪濛裏<lb/>
速致青腰滕六来<lb/>
　　　雪<lb/>
<pb n="KR4d0143_WYG_022-20a"/>
朔風一夕結層隂竒貨居来更易尋器異山濤仍玉璞<lb/>
坐無王衍亦瑤林<lb/>
　　　雪中有懐舊逰次友人韻<lb/>
昔泛秦淮一舸飛角聲吹動塞雲悲如今獨聴寒忩雪<lb/>
憶殺梅花舊日詩<lb/>
　　　陪樞宻富公逰霅川即事呈三首<lb/>
飛樓百尺面巑岏萬頃谿光帯郭寒宵寐正求良弼夢<lb/>
雲山聊得暫時看<lb/>
<pb n="KR4d0143_WYG_022-20b"/>
龍庭一紀袖攜香磊落功名竹帛光敢請東周重復古<lb/>
肯同歌鳳接輿狂<lb/>
杖藜登覽更簮蒿莫學騷人獨餔糟奕世當傳張顥印<lb/>
三公行佩吕䖍刀<lb/>
　　　疊前韻三首<lb/>
菁村小隠卜巑岏盟在前峯詎肯寒却把青鞵踏城市<lb/>
赤欄山色帶慙看<hi>某自菁山起赴州治</hi>
青蘋風起遞秋香翠盖紅粧襯水光暇日躋攀莫辭數<lb/>
<pb n="KR4d0143_WYG_022-21a"/>
人生百嵗似風狂<lb/>
晚凉湯餅㸃青蒿蔔瓠分甘笑楚糟好摘江蘺充雜佩<lb/>
不須嵗晚夢三刀<lb/>
　　　埇橋道中<lb/>
雨跳濁水千漚亂風過橋林萬弩齊頃刻埇橋斜景在<lb/>
市人來去兩虹霓<lb/>
　　　七夕<lb/>
朱閣瓊宫耀紫房翠翹下墮慰愁腸天中感遇非塵世<lb/>
<pb n="KR4d0143_WYG_022-21b"/>
不念癡牛念郭郎<hi>郭翰</hi>
　　　次韻徳升七夕二首<lb/>
盈盈一水截長空烏雀橋成得暫通逗曉歸来装萬恨<lb/>
舊機牢落響寒風<lb/>
霓旌鸞扇去央央雲路輕車駕七香靈㑹此宵才瞬息<lb/>
經年何苦夜偏長<lb/>
　　　次韻徳升頤軒詩五首<lb/>
晴碾春龍鬪小忩飲慳難遣睡魔降翩然夢遶滄洲去<lb/>
<pb n="KR4d0143_WYG_022-22a"/>
白馬波寒槳一雙<lb/>
轆轤聲到讀書帷草解招凉暑氣遲凈掃竹軒人不到<lb/>
戍樓哀角又空吹<lb/>
造物機緘屬小兒懶従寒燠究端倪綠隂晝寂孤花凈<lb/>
猶有黄鸝恰恰啼<lb/>
金鑾賜第新搴桂鐡幕官期未及瓜隠几蒲團無一事<lb/>
五車闗眼未昏花<lb/>
外物年来論已齊眼看人事浪推移禨祥白犢何勞問<lb/>
<pb n="KR4d0143_WYG_022-22b"/>
寵辱黄粱共一炊<lb/>
　　　次韻徳升恵新茶<lb/>
寵餉頭綱北焙茶分甘應自五侯家午鷄驚破槐安夢<lb/>
猶有新香在齒牙<lb/>
雙疊紅囊貯揀芽旋將活火試瑤花半生未有陽侯厄<lb/>
喜聴咿啞轉井車<lb/>
　　　新茶<lb/>
當日火攻應有法此時水厄定無餘閒軒七碗宜頻試<lb/>
<pb n="KR4d0143_WYG_022-23a"/>
九隴清泉勝具區<lb/>
　　　烹茶<lb/>
俗耳未容聴滴瀝水瓶聊遣挹泓澄晴軒小酌煎新茗<lb/>
紗帽籠頭似管寜<lb/>
　　　鰣魚<lb/>
貫以栁條仍撥刺芼之筠笋佐鮮肥他年京洛憎凡饌<lb/>
莫忘河亭染指時<lb/>
　　　烹笋<lb/>
<pb n="KR4d0143_WYG_022-23b"/>
味佳端可供羮梜韻勝尤宜薦酒螺自笑癡人饕口腹<lb/>
不求新竹透林多<lb/>
　　　友人恵芍藥并青梅一枝偶成三絶<lb/>
窺園記我分名卉大似梁園重錦紅自媿江淹才已盡<lb/>
卻須還與主人翁<lb/>
芳叢的皪長明檻不似餘花頃刻春始信有常能耐久<lb/>
何須逐巧鬭尖新<lb/>
香雪一林初著子和枝分餉不吾慳含酸但止文園渇<lb/>
<pb n="KR4d0143_WYG_022-24a"/>
青𤨏無人蹙逺山<lb/>
　　　以糟水灌芍葯戯題<lb/>
年年國艷賞敷腴酩酊供人就燕胥此段固應先骨醉<lb/>
餔糟聊學楚三閭<lb/>
金邊山畔汁偏羙玉井峯頭船最多未敢磨刀供大嚼<lb/>
却愁蔵扎有修羅<lb/>
　　　山谷以寒巖子詩十二首作藁書詞筆俱絶裴<lb/>
　　　繼之出示求䟦因題絶句<lb/>
<pb n="KR4d0143_WYG_022-24b"/>
百篇詩已露𤣥闗欲免驚愚理亦難招得使君來帳下<lb/>
不應饒舌坐豐干<lb/>
　　　䟦子猷訪戴圖<lb/>
玉屑金波各眼塵如何牽役不知勤徃來擾擾天機亂<lb/>
那似端居對此君<lb/>
　　　䟦陶淵明歸去來圖<lb/>
小邑絃歌始數旬迷塗才覺便歸身欲從典午完髙節<lb/>
聊與無懐作外臣<lb/>
<pb n="KR4d0143_WYG_022-25a"/>
　　　吳道子畫鬼<lb/>
莫将幽顯較精麤人鬼從來理不殊磊砢挐雲傳怪狀<lb/>
論師天眼識工夫<lb/>
　　　䟦李伯時畫李元通隨虎圖三首<lb/>
華嚴寳軸掛於菟笑問翻經有地無引下福山三十里<lb/>
不應老馬獨知塗<lb/>
清樾寒潭土作宫楊枝栢葉五年中論成永作將來眼<lb/>
第一功歸大小空<lb/>
<pb n="KR4d0143_WYG_022-25b"/>
素幅工傳長者真龍眠端恐是前身只留散帶經行影<lb/>
不貌供齋兩玉人<lb/>
　　　䟦黄魯直畫<lb/>
江南黄䳺飛滿野徐熈畫此何為者百年幅紙無所直<lb/>
公毎玩之常在把<hi>原注玉篇䳺鶉也説文䳺鶉奄也一曰牟母一曰鴑吕氏春秋注田䑕化</hi>
<hi>鴽幽州謂之䳺</hi>
　　　畫竹二首<lb/>
萬箇霜筠保嵗寒風枝輕戛玉琅玕何人重作翩翩賦<lb/>
<pb n="KR4d0143_WYG_022-26a"/>
寫出髙標與諦㸔<lb/>
眼到竹邊知未是竹來眼裏亦全非諸人問我真如意<lb/>
不到山前帶笠歸<lb/>
</p>
<p>
</p>
  </div>
</body>
</text>
</TEI>
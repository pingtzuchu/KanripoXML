<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>丹陽集巻十一</head>
    <p>
<pb n="KR4d0143_WYG_011-1a"/>
欽定四庫全書<lb/>
　丹陽集巻十一　　　　　宋　葛勝仲　撰<lb/>
　　文<lb/>
　　　汝州勸農文<lb/>
周以農事開國公劉七月之詩專言田萊之事當時井<lb/>
牧經界之制大備又設官分職以勸率之有遂大夫教<lb/>
其稼穡稽其功事有里宰治其稼穡趨其耕耨又有田<lb/>
畯者出入阡陌教民而聼則至誠以喜之於時風俗醇<lb/>
<pb n="KR4d0143_WYG_011-1b"/>
厚財用蕃殖黎民不飢不寒治功實跨二代今朝廷以<lb/>
郡守貳若令為勸農之官且命乘春出郊勸課民事盖<lb/>
倣古意也刺史承天子休命不敢惰則帥僚屬親蒞原<lb/>
野祗率厥職且籲告爾衆傳曰民生在勤勤則不匱以<lb/>
天子之尊極四海九州之奉猶且藉千畝之地躬三推<lb/>
之勤以先天下况為𨽻農者哉詩不云乎維莫之春亦<lb/>
又何求如何新畬今節届春莫農事急矣惟爾有衆念<lb/>
稼穡之艱難深其耕易其耨母鹵莽滅裂以自嗇其報<lb/>
<pb n="KR4d0143_WYG_011-2a"/>
則年穀登熟粒米狼戾仰以供賦輿次以養父母俯以<lb/>
畜妻子無不足者及收其贏餘以為凶荒之備生理足<lb/>
矣與夫偷頃刻之安以貽終嵗餓莩溝壑之憂者盖相<lb/>
萬也古者田不耕者出屋粟垂緌五寸以罸惰游之士<lb/>
境内有惰農不敏刺史將酌古意而罰之各聽吾言無<lb/>
忽<lb/>
　　　擬明節皇后奉上册寳前一日奉告太廟别廟<lb/>
　　　　徳隆殿明節皇后本陵祝文<lb/>
<pb n="KR4d0143_WYG_011-2b"/>
維宣和三年嵗次辛丑某月朔孝曾孫嗣皇帝臣某伏<lb/>
維明節皇后奉上冊寳謹遣某官敢昭告於翼祖簡㳟<lb/>
睿徳皇帝伏以金臺想像玉冊圗徽昭懿範於中宸燕<lb/>
殊休於億載涓辰蕆事㓗薦告䖍尚繋孚佑之純永胙<lb/>
鑒臨之賜<lb/>
　　　初蒞任祀神文四首<lb/>
某罪大貶輕猶得為令實與有神均蒞此邑凡力所及<lb/>
者既自黽勉矣非力所及者惟神相之儻不瘝厥官其<lb/>
<pb n="KR4d0143_WYG_011-3a"/>
敢之神之命祀<lb/>
州縣之吏以事神保民為職然民之庶富必賴有神之<lb/>
陰隲則事神之謹尤所宜先某視職三日並走羣祀四<lb/>
郊不警五稼普收繄神相之使安厥位<lb/>
祗奉恩綸叩膺郡紱不學而入政未信而臨民大懼曠<lb/>
瘝以孤任使顧惟陰相實賴有神恪職之初承祭敢怠<lb/>
此邦之人肖神之像而祠事之者以神有功徳於已也<lb/>
天子不愛爵寵以發揚潛懿復以徽稱榮其廟者以神<lb/>
<pb n="KR4d0143_WYG_011-3b"/>
有功徳於民也長吏以尊君愛民為職不敢慢於神者<lb/>
以君之所尊崇民之所祈向也某於視事之始頓顙祠<lb/>
下唯是三者神其圖有以稱之<lb/>
　　　天齊仁聖帝祀文<lb/>
禀聰喆徇齊之徳制生育長養之功宅神岱宗隂隲寰<lb/>
宇爰有肖像此邦所欽視事之初特伸欵謁仰祈純佑<lb/>
克庇庻繁<lb/>
　　　南郊赦後祝文三首<lb/>
<pb n="KR4d0143_WYG_011-4a"/>
命出朝廷恩流海縣哀矜庶獄既開釋於繋囚懐柔百<lb/>
神復吉蠲於命祀式陳芬潔仰翼迪嘗<lb/>
明禋吉土洽百禮於朝廷肆𤯝端闈秩羣祠於郡邑祗<lb/>
遵恩㫖肅舉祀儀仰翼迪嘗永垂孚佑<lb/>
蕆事郊丘既居歆於上帝䟽恩郡國俾咸秩於郡祠肆<lb/>
練靈辰式陳嘉薦茂惟降格顯賜迪嘗<lb/>
　　　祈晴文五首<lb/>
去嵗粒米不登民無庾釡之儲實賴麰麥以賙囏阨今<lb/>
<pb n="KR4d0143_WYG_011-4b"/>
既幪幪矣而滛雨害之惟神鑒之其忍安視乎躬率縣<lb/>
僚禱於祠下令或不足聽民不可不恤也<lb/>
長嬴之季新穀欲升天不祐嵗霖潦相仍田洿為池穟<lb/>
卧莫興𨽻農焦心憂苦嵗登烈烈神祠此邦所憑呼吸<lb/>
變化有號輙應反雨為暘豈曰不能吏或失職民則可<lb/>
矜<lb/>
菽粟既登滌場以待而滛雨不止載穫㒺功刺史惟民<lb/>
事不可緩之義故雖眡事始一日不敢以瀆神之遽而<lb/>
<pb n="KR4d0143_WYG_011-5a"/>
不以告也<lb/>
五穀順成且有年矣而淫雨害之人心惴惴焉惟神聰<lb/>
喆則宜知此窘急惟神仁䘏則宜哀此困窮敢求十日<lb/>
之暘以濟一邦之命<lb/>
百穀普收庶幾嵗稔一雨連月更已心憂仰叩覺慈特<lb/>
申年祝敢祈開霽恵此羣生<lb/>
　　　祈晴禱觀音文<lb/>
赤米驟貴民多菜色之虞赭衣横行路有棄骸之戚獨<lb/>
<pb n="KR4d0143_WYG_011-5b"/>
期中熟得致小康天不靖民雨復害嵗吏實不徳仰干<lb/>
隂陽之和民亦何辜俾罹饑饉之變惟補陀之淨聖嚴<lb/>
像設於此邦同水月之現形如谷音之答響仰叩神力<lb/>
特嚴道場願呵叱於雨師亟騰輝於日御儻䝉昭應誓<lb/>
永歸依<lb/>
　　　謝晴文四首<lb/>
霖雨連月憂嵗荐饑並走羣望䝉應莫違泄雲褰剥晴<lb/>
日載暉願終其賜既報且祈<lb/>
<pb n="KR4d0143_WYG_011-6a"/>
欲暘而暘驟巻氛翳寛農之憂賴神之賜祀雖不腆禮<lb/>
則既至茂惟吾歆卒相嵗事<lb/>
隂雲觧剝赫日麗天穀欲粃矣而欎為美稼嵗欲儉矣<lb/>
而轉為康年吏有求而昭答民無告而憫憐惟神賜此<lb/>
邦者甚渥敢不以牲酒而告䖍也<lb/>
間者滛雨彌月害於麥禾𨽻農焦然争以病告惟貳守<lb/>
以吉日辛亥既徼福於羣望幽靈昭通旋踵開霽今兹<lb/>
某既涖事矣職在劭農受賜惟一觴豆㫖豐敢忘禮報<lb/>
<pb n="KR4d0143_WYG_011-6b"/>
　　　觀音廟謝晴文<lb/>
兼三十二化身最推殊應視二十五無學獨妙圎通垂<lb/>
金光手以接羣生逗海潮音而演勝法比縁霖潦恐害<lb/>
粢盛㳟請睟容來臨法席潛通肸蠁遽獲晴暘農末由<lb/>
是慰心道俗驚為希有爰集官僚而膜拜廣延開士以<lb/>
香羞用薦㣲誠尚期卒相<lb/>
　　　諸廟謝晴文二首<lb/>
連雨之後累日霽晴推所從來實繇隂相吾邦之民咸<lb/>
<pb n="KR4d0143_WYG_011-7a"/>
曰刺史誠忱能動神如此神之恵慈能隱我民如此神<lb/>
之威靈能呼吸變化如此神歆其命祀而不曠其職如<lb/>
此則又相與讙曰粒米之菑者且出矣穀價之昻者且<lb/>
平矣菶菶於隴畝者且秀實矣倚叢薄而狐鳴者且戢<lb/>
矣刺史㳟酌民言以為禮報<lb/>
雨暘欲時過則為沴神人雖異理有相求比以霖霪徧<lb/>
干靈響雲天炎赫感已拯於民窮水潦暵除冀無憂於<lb/>
嵗事益䖍歸仰曷罄報酬<lb/>
<pb n="KR4d0143_WYG_011-7b"/>
　　　蔣山謝晴文<lb/>
近因積雨㳟禱炎曦惟可恃於大慈果遄臻於休應黄<lb/>
雲刈畝麥不耗於已登翠浪翻田苖更欣於盛長報酬<lb/>
何有歸饗益䖍<lb/>
　　　秋賽諸廟祝文<lb/>
維時正秋風日清亮百穀蕃熟五稼豐登繄神相之臻<lb/>
此富嵗報本反始明薦苾芬仰惟迪嘗益佑此土<lb/>
　　　祈雪文二首<lb/>
<pb n="KR4d0143_WYG_011-8a"/>
臘止浹旬雪無膚寸深虞疵癘輙罄禱求仰冀念聞賜<lb/>
以優渥<lb/>
徂嵗欲單時雪未降大懼麥苗之槁且虞癘疫之興輙<lb/>
罄懇誠仰蘄命祀願迎三白之瑞以慰一方之民<lb/>
　　　謝雪文三首<lb/>
月窮於紀嵗將歸兮雪無膚寸憂凶饑兮槃躃瀝懇干<lb/>
明威兮我窮左遷人所非兮有求於人輙輕違兮神獨<lb/>
降鑒從其祈兮嚴凝栗烈回氣機兮雲同霰集俄紛霏<lb/>
<pb n="KR4d0143_WYG_011-8b"/>
兮兩夕盈尺周封圻兮瀌瀌浮浮晴不晞兮坎坎伐鼓<lb/>
牲牷肥兮薦以悃誠神其依兮<lb/>
苦寒在候甘雪稍愆齋心禱求旋踵孚應祥生盈尺適<lb/>
當前臘之期潤及膴原知遂有秋之望式陳菲薦祗報<lb/>
神休<lb/>
惟單閼之元冥兮嵗冉冉其欲單日月窮而星囬兮缺<lb/>
六霙之渙散憂兆衆之震愆兮心震悼而靡安走叢祠<lb/>
而敷袵兮紛陳詞而上干肅至誠之蠲絜兮扈江蘺而<lb/>
<pb n="KR4d0143_WYG_011-9a"/>
搴木蘭覡傳芭而告余兮神剡剡而揚靈也敕豐隆起<lb/>
同雲兮命青女與司寒也蹇勾芒之未立兮氣觱發而<lb/>
猶獵乍微霰之淅瀝兮俄瑶華之飄颯自浮浮而擁墀<lb/>
廡兮羌四封之普匝化驕陽之底鬰兮兆夢魚之豐年<lb/>
蹇余委瑣而坎壈兮世多仇而鮮合也衆不知余之修<lb/>
能兮獨荷靈之響答也揆靈辰而侈報兮即芷葺與葯<lb/>
房㪺湘吳之挂酒兮委余珮之琳琅鼓駭駭而中㑹兮<lb/>
靈連蜷而既留顧外心之匪報兮余又誓之以好修及年<lb/>
<pb n="KR4d0143_WYG_011-9b"/>
嵗之未晏兮擢蕙荃而自芳<lb/>
　　　顔魯公祝文二首<lb/>
惟公以身徇義視死如歸英風峻節映照萬古初希烈<lb/>
矯據此邦雖忠逆殊途決不肯生公然穴地而不敢坑<lb/>
公於坎積薪而不敢投公於火養子㧞刃争進而顧以<lb/>
身麾之逡巡濡留至禍且及已始使人肆毒則仰公名<lb/>
徳之重而欽畏之為何如也希烈豺狼蛇豕之性不利<lb/>
於公乃其判然猶知欽畏如此況士之生於數百嵗之<lb/>
<pb n="KR4d0143_WYG_011-10a"/>
後者哉況士之有知識而忠槩者哉某視職之初首修<lb/>
視謁以公行事告於邦人嵗時其敢乏神之祀<lb/>
公以危言峻節違忤柄臣國忠輔國元載楊炎盧杞之<lb/>
徒交相媢嫉相繼貶逐雖不能一日安於朝廷之上而<lb/>
生平名徳暉映盖亘萬世而不泯也某待罪二邦皆公<lb/>
廟食之地祗見貌像踧然改容其畏祗之誠何減公之<lb/>
於李憕盧奕哉<lb/>
</p>
<p>
</p>
  </div>
</body>
</text>
</TEI>
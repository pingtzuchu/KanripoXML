<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0535_WYG_000-1a"/>
欽定四庫全書　　　　　集部五<lb/>
　提要<lb/>
　　子淵詩集六卷　　　　别集類四<hi>元</hi>
　　　　<hi>臣</hi>等謹案子淵詩集六卷案子淵詩集散見<lb/>
　　　　永樂大典中但題曰元人文淵閣書目載之<lb/>
　　　　亦不著撰人名氏考集中有嵗盡詩云照我<lb/>
　　　　鄉關夢相随到鄮城鄮故城在鄞縣東唐時<lb/>
　　　　析鄮置鄞慈奉鎮四邑𨽻明州元為慶元路<lb/>
<pb n="KR4d0535_WYG_000-1b"/>
　　　　納新金臺集有懐明州張子淵七律一首又<lb/>
　　　　有依韻奉答子淵七律二首今唱和詩俱在<lb/>
　　　　集中韻亦相符則當為慶元路人又鐡釜中<lb/>
　　　　蓮詩題下自注叙同時並賦諸人有暨仲深<lb/>
　　　　之語則其名當為仲深又有懐兄子益在横<lb/>
　　　　浦詩以其兄字推之則子淵當為其字矣集<lb/>
　　　　久不傳兹分體綴輯得詩六卷多與納新楊<lb/>
　　　　維楨張雨危素袁華周煥文韓性烏本良斯<lb/>
<pb n="KR4d0535_WYG_000-2a"/>
　　　　道兄弟唱和之作而納新為尤夥古詩冲澹<lb/>
　　　　頗具陶韋風格律詩雖頗渉江湖末派格意<lb/>
　　　　未髙然五言如曉市魚蝦集秋山笋蕨多驛<lb/>
　　　　路随江盡湖雲類海寛地通江棧濶天入海<lb/>
　　　　門低明月孤城柝秋風弱客心枯萑晴似雪<lb/>
　　　　獨鸐夜如人七言如江村夜迥傳金鼓池館<lb/>
　　　　秋深老芰荷滿面炎塵低客帽一川離思屬<lb/>
　　　　荷花家僮觧事故携酒野鳥避人低度墻北<lb/>
<pb n="KR4d0535_WYG_000-2b"/>
　　　　風吹沙弓力勁落日照海旌旗寒秫荒乏釀<lb/>
　　　　茶為酒魚熟難賖米當錢西江返照連虹影<lb/>
　　　　南鎮殘山入鴈行亦皆楚楚有致其見重于<lb/>
　　　　當時名輩亦有以也乾隆四十六年九月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0535_WYG_000-3a"/>
原序<lb/>
昔唐杜子美於開元大厯間以詩鳴其忠君愛國之心<lb/>
一形於言故後以詩史稱焉余識同里張君子淵於童<lb/>
丱中知其明敏嗜學蚤孤事母以孝聞後十年余教授<lb/>
徴饒間子淵亦澷逰湖海正諸有道以擴其所藴故其<lb/>
詩章累帙凡愛親之誠形之于言當代清要轉聞于朝<lb/>
而旌其門吁子淵可謂共為子職者矣然詩之為詩豈<lb/>
徒然哉自風雅頌而降楚漢魏晉沿于唐宋體製不同<lb/>
<pb n="KR4d0535_WYG_000-3b"/>
各言其志莫不有揄揚風刺之道焉今子淵之詩拳拳<lb/>
不㤀乎親志形于言自有不能已者子淵雖未能拾一<lb/>
第承一命以榮其親獨能以詩彰其母之志節亦榮矣<lb/>
然詩之馴駁固未暇論其愛親之誠較子美忠君愛國<lb/>
之心庸有二哉觀子淵之詩者各能興起其愛親之心<lb/>
則於名教信不為無補也嗟夫采詩觀風其職已廢他<lb/>
日有求忠臣於孝子之門者舍子淵其誰歟㑹稽王君<lb/>
良與鋟梓以廣其傳余既服子淵之孝于親又嘉良與<lb/>
<pb n="KR4d0535_WYG_000-4a"/>
能樂道人之善故書以弁其篇端至正丙申春三月庚<lb/>
寅四明安晚後人鄭奕夫景尹父序<lb/>
昔者楚王之弟鄂君泛舟於新波之中榜枻越人擁棹<lb/>
而歌朱文公以其自越而楚不學而得其餘韻聲詩古<lb/>
今共貫四海一家有非人之所能為者雖其義鄙䙝而<lb/>
君子取焉他日郭囉洛君易之至京師常言張君子淵<lb/>
之賢出其詩若干首其古意三章託興深逺忠貞之心<lb/>
盖莫可掩有諸内形于外即是詩可以窺子淵之存矣<lb/>
<pb n="KR4d0535_WYG_000-4b"/>
子淵越人也由其詩觀之越之為越豈不異乎古昔哉<lb/>
鄞故越地至于近代遂為文獻之邦宗公大儒前後相望<lb/>
子淵生于其鄉一掃其鄙䙝之辭所謂魯無君子斯焉<lb/>
取斯宜乎易之稱之不容口使朱氏見之又將何如其<lb/>
喜也余往至鄞子淵羣從昆弟數相往來知其嗜學之<lb/>
䔍張氏其興乎暇日讀子淵之詩輙叙而歸之易之至<lb/>
正十二年八月丁夘臨川危素書于金䑓坊寓舍<lb/>
繇百數十載已前北南並尚眉山值建學大興詩人殆<lb/>
<pb n="KR4d0535_WYG_000-5a"/>
廢永嘉專意肅括姚賈幾中興其失也萎江西諸賢以直<lb/>
致為工斷續鈎棘自謂無首無尾世復以率嗤之暨車<lb/>
書混一遡淮而上號呼縱恣啁唧之音不革於南俗文<lb/>
治益隆天下學士大夫始識正路然惟得其形似而已<lb/>
至於超然茟墨之外深契自得者盖鮮矣古今評詩蔚<lb/>
有定論近世未解考究輙事援筆以肆私見譬之工人<lb/>
規矩不熟於中欲斤斧是馭精巧是期無是理也盖詩<lb/>
之為詩情興景而已二者之遇不得不形於言而非我<lb/>
<pb n="KR4d0535_WYG_000-5b"/>
之所能為者此真詩也苟或牽合補綴可以無作豈詩<lb/>
也哉予近有得於此而年益劭志益落殆不可對人語<lb/>
而亦莫我信也近獲與張君子淵交片言之間輒悟此<lb/>
意出示所作百餘篇其意輒深逺與雕琢相謝絶雖天<lb/>
禀所至亦薰熟有素者夫已有所得而不與知者共非<lb/>
君子用心也喜而為書於卷首至元己夘九月下澣小<lb/>
江艾逸單𢎞叙<lb/>
唐杜甫氏為古今詩人之冠宋黄太史庭堅謂學者宜<lb/>
<pb n="KR4d0535_WYG_000-6a"/>
讀其詩精其句法毎作必使有意為一篇之主乃能成<lb/>
家而或者云宜宗商周而祖漢魏晉宋而下可無學也<lb/>
噫豈黄太史為不知此耶商周之作聖人刪之為經盖<lb/>
方圓之規矩也奚容言哉然曰必祖漢魏則刪後無詩<lb/>
獨漢魏何夫世道升降而文氣從之漢稍近古六義未泯<lb/>
逮鄴下諸子而流風存焉六朝南北非無人也光岳分<lb/>
裂偏駁萎薾其可取者希矣至唐而後陳子昂首恢雅<lb/>
道及杜甫出而集百氏之成雖後有作者蔑以尚茲要<lb/>
<pb n="KR4d0535_WYG_000-6b"/>
之本人情明物理美刺哀樂庶幾三百篇之遺矣非直<lb/>
以其辭而已是可槩以晉宋而下為可廢哉盖商周之<lb/>
詩至漢魏而靡漢魏之詩自杜甫而定學者溯流而求<lb/>
之舍是宜非所先也國朝南北混一宗工繼作以中和<lb/>
雅正之聲而革金宋之餘習學者非杜詩不觀也然昧<lb/>
者剽剟近似襲用一律而不知根本道藝其所以來或<lb/>
者之議豈為過哉四明張君子淵毎與余論及比而觀<lb/>
之今其友㑹稽王良與編集子淵之詩為若干卷以刻<lb/>
<pb n="KR4d0535_WYG_000-7a"/>
諸梓子淵盖知讀杜詩而精其句法者也成一家言以<lb/>
見黄太史之語為不誣兹余之所嘉已故為書其所嘗<lb/>
與論者而序之至正十六年龍集丙申夏五月辛夘浙<lb/>
河楊彛序<lb/>
</p>
<p>
</p>
  </div>
</body>
</text>
</TEI>
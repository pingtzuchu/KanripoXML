<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻十</head>
    <p>
<pb n="KR4i0045_WYG_020-1a"/>
欽定四庫全書<lb/>
　詩林廣記後集巻十　　　宋　蔡正孫　編<lb/>
　　司馬温公<lb/>
　元城先生語録云先生呼温公則曰老先生呼荆公<lb/>
　則曰金陵老先生居洛先生從之十年老先生於國<lb/>
　子監之側得故營地創獨樂園自傷不得與衆同也<lb/>
　范淳夫云公於物澹无所好其於徳義甚於利欲其<lb/>
　清如水而澄之不已其直如矢而端之不已居處必<lb/>
<pb n="KR4i0045_WYG_020-1b"/>
　有法動作必有禮其被服如陋巷之士一室蕭然羣<lb/>
　書盈几終日正坐泊如也又以員木為警枕少睡則<lb/>
　枕轉而覺乃起讀書葢恭儉勤謹出於天性自以為<lb/>
　適不勉而能起而澤被天下内之兒童外之蠻夷戎<lb/>
　狄莫不欽其徳服其名惟至誠无欲故也<lb/>
　晁無咎云司馬公有言吾無過人者但平生所為未<lb/>
　嘗有不可對人言者耳<lb/>
　　真率㑹<lb/>
<pb n="KR4i0045_WYG_020-2a"/>
　温公集云用安之韻招諸公於南園為真率㑹<lb/>
榆錢零亂柳花飛枝上紅英漸漸稀莫厭銜杯不虚日<lb/>
須知共力借春暉<lb/>
真率春來頻宴聚不過東里即西家小園容易邀佳客<lb/>
饌具雖無亦有花<lb/>
　胡苕溪云洛中尚齒起於唐白樂天至本朝司馬君<lb/>
　實居洛遂繼為之謂之真率㑹好事者寫成圖傳於<lb/>
　世所謂九老圖者是也<lb/>
<pb n="KR4i0045_WYG_020-2b"/>
　温公集云三月二十六日作真率㑹伯康與君從七<lb/>
　十八歲安之七十七歲正叔七十四歲不疑七十三<lb/>
　歲叔達七十歲光六十五歲合五百一十五歲再成<lb/>
　詩用前韻云<lb/>
　　用前韻再成<lb/>
七人五百有餘歲同醉花前今古稀走馬鬭雞非我事<lb/>
紵衣絲髮且相暉<lb/>
經春無事連翩醉彼此往來能幾家切莫辭斟十分酒<lb/>
<pb n="KR4i0045_WYG_020-3a"/>
儘教人笑滿頭花<lb/>
　按真率㑹止有七人而所謂九老圖者畵像有九人<lb/>
　不知彼二人者果何人哉集中不載也<lb/>
　真率㑹約云一序齒不序官一為具務簡素一朝夕<lb/>
　食不過五味一菜菓脯醢之類各不過三十器一酒<lb/>
　巡無算深淺自斟主人不勸客亦不辭逐巡無下酒<lb/>
　時作菜羹不禁一召客共作一簡客注可否於字下<lb/>
　不别作簡或因事分簡者聽一㑹日早赴不待促一<lb/>
<pb n="KR4i0045_WYG_020-3b"/>
　違約者每事罰一巨觥<hi>四月日押</hi>
　　詠懐<lb/>
三十餘年西復東勞生薄宦等飛蓬所存舊業惟清白<lb/>
不負明君有朴忠早避喧煩真得策未逢危辱好収功<lb/>
太平觸處農桒滿贏取閭閻鶴髮翁<lb/>
　石林詩話云温公熈寧間自長安得請留臺而歸始<lb/>
　至洛中嘗有詩詠懐其出處大節世固不容復議是<lb/>
　時雖論事不合去而神宗眷遇之意愈厚然猶以避<lb/>
<pb n="KR4i0045_WYG_020-4a"/>
　煩畏辱為言况其下者乎公自元祐初起為相至是<lb/>
　已十七年矣度公之意初葢未嘗以此自期也<lb/>
　　居洛初夏作<lb/>
四月清和雨乍晴南山當戸轉分明更無柳絮因風起<lb/>
惟有葵花向日傾<lb/>
　東臯雜記云温公居洛陽作此詩其愛君忠義之志<lb/>
　槩見於此<lb/>
　　過邵康節居<lb/>
<pb n="KR4i0045_WYG_020-4b"/>
拜罷歸來抵寺居解鞍縱馬免傳呼紫衣金帶盡脫去<lb/>
便是林間一野夫<lb/>
　　又<lb/>
草軟波清沙路㣲手攜笻杖著深衣白鷗不信忘機乆<lb/>
見我猶穿岸柳飛<lb/>
　邵氏聞見録云温公判西京留司御史臺遂居洛濱<lb/>
　買園於尊賢坊以獨樂名之始與先君康節遊嘗曰<lb/>
　光陕人先生衛人今同居洛即鄉人也有如道學之<lb/>
<pb n="KR4i0045_WYG_020-5a"/>
　尊當以年徳為貴官職不足道也公一日著深衣自<lb/>
　崇徳寺書局散步洛水堤上因過康節天津之居謁<lb/>
　曰程秀才既見乃温公也問其故公笑曰司馬出程<lb/>
　伯休父故曰程因留二絶康節亦和之<lb/>
　　附康節和温公韻<lb/>
冠葢紛華塞九衢聲名相軋在前呼獨君都不將為事<lb/>
始信人間有丈夫<lb/>
　　又<lb/>
<pb n="KR4i0045_WYG_020-5b"/>
風背河聲近亦微斜陽淡泊隔雲衣一雙白鷺在煙外<lb/>
將下沙頭却背飛<lb/>
　　候康節<lb/>
淡日濃雲合復開碧伊清洛逺縈迴林間髙閣望已乆<lb/>
花外小車猶未來<lb/>
　邵氏聞見録云温公一日登崇徳閣約康節乆而不<lb/>
　至乃作一絶以候之康節至亦和其韻<lb/>
　　附康節和温公韻<lb/>
<pb n="KR4i0045_WYG_020-6a"/>
君家梁上年時燕過社今年尚未迴為罰誤君凝望乆<lb/>
萬花深處小車來<lb/>
　　示道人<lb/>
天覆地載如洪爐萬物死生同一塗其中松栢與龜鶴<lb/>
得年稍乆終摧枯借令真有蓬萊山未免亦居天地間<lb/>
君不見太上老君頭似雪世人浪説駐紅顔<lb/>
　愚謂人居天地間有生必有死乃理之常生順死安<lb/>
　或壽或夭惟修身以俟命而已或者偷生怖死盜竊<lb/>
<pb n="KR4i0045_WYG_020-6b"/>
　天機欲為長生不死之計斯惑矣司馬公此詩可謂<lb/>
　達生死之理而安性命之常者也文公先生感興詩<lb/>
　一章亦發明此意今附於左<lb/>
　　附文公先生感興詩第十四章<lb/>
飄飄學仙侣遺世在雲山盜啓𤣥命秘竊當生死闗金<lb/>
鼎蟠龍虎三年養神丹刀圭一入口白日生羽翰我欲<lb/>
往從之脫屣諒非難但恐逆天理偷生詎能安<lb/>
　　閑居<lb/>
<pb n="KR4i0045_WYG_020-7a"/>
故人通貴絶相過門外真堪置雀羅我已幽慵僮更懶<lb/>
雨來春草一畨多<lb/>
　　夏日西齋書事<lb/>
榴花映葉未全開槐影沉沉雨勢來小院地偏人不到<lb/>
滿庭鳥跡印蒼苔<lb/>
　温公此詩寫閑居幽寂之意翛然於塵埃之表於此<lb/>
　可以見公之於物澹然而無所汩也<lb/>
　　酬華嚴真師<lb/>
<pb n="KR4i0045_WYG_020-7b"/>
知足隨縁處處安一身温飽不為難禪房窄小纔容膝<lb/>
此外從他世界寛<lb/>
　文昌雜録云司馬公居洛在陋巷所居纔能庇風雨<lb/>
　又作地室嘗讀書於其中葢道徳之尊亦不自知顔<lb/>
　氏子之樂也故其銘布衾云顔樂一瓢萬世師模紂<lb/>
　居瓊室死為獨夫亦此詩之意云<lb/>
　　待制司馬公<lb/>
　待制公諱池丞相温公之父<lb/>
<pb n="KR4i0045_WYG_020-8a"/>
　　行色<lb/>
冷於陂水淡於秋逺陌初窮到渡頭賴是丹青不能畵<lb/>
畵成應遣一生愁<lb/>
　張文潜云右行色詩待制司馬公所作也公以某年<lb/>
　中嘗監安豐酒税實作此詩距今若干年其孫宏知<lb/>
　縣事刻此篇於石屬予記之惟公以文學風節為時<lb/>
　名臣是生丞相温公以盛徳名世以直道立朝名聞<lb/>
　華夷功施社稷其完節美行既載在天下而著書立<lb/>
<pb n="KR4i0045_WYG_020-8b"/>
　言皆足以師模來世葢嘗評古今詩句為詩話一巻<lb/>
　亦載此詩以其甚工不敢以父子之嫌廢也梅聖俞<lb/>
　以詩名一時嘗言詩之工者寫難狀之景如在目前<lb/>
　含不盡之意見於言外此詩有焉<lb/>
　　范文正公<lb/>
　文正名仲淹字希文<lb/>
　后山詩話云文正為岳陽樓記用對語說時景世以<lb/>
　為奇尹師魯讀之曰傳奇體耳傳奇唐裴硎所著小<lb/>
<pb n="KR4i0045_WYG_020-9a"/>
　説也<lb/>
　　淮上遇風<lb/>
一棹危於葉傍觀亦損神他年在平地無忽險中人<lb/>
　詩話云范文正淮上遇風作此詩雖弄翰戲語卒然<lb/>
　而作其濟險加澤之心未嘗忘也<lb/>
　　贈釣者<lb/>
江上往來人盡愛鱸魚美君看一葉舟出没風濤裏<lb/>
　翰府名談云范希文贈釣者詩實寓深意不徒作也<lb/>
<pb n="KR4i0045_WYG_020-9b"/>
　文酒清話云希文江上遇風及贈釣者詩語雖同而<lb/>
　意各有寓也<lb/>
　　十四夜月<lb/>
天意將圓夜人心待滿時已知千里共猶訝一分虧<lb/>
　隠居詩語云詩豈獨言志往往䜟終身之事希文小<lb/>
　官時作此詩既而大負人望世期以為相而止於參<lb/>
　知政事王介甫為殿中丞羣牧判官時作郢州白雪<lb/>
　樓詩畧云折楊黄花笑者多陽春白雪和者少知音<lb/>
<pb n="KR4i0045_WYG_020-10a"/>
　四海無幾人况復區區郢中少千載相傳始欲慕一<lb/>
　時獨倡誰能曉古心以此分冥冥俚耳至今徒擾擾<lb/>
　及作相更新天下之務而一時沮壊之者蠭起皆如<lb/>
　白雪之句也<lb/>
　　蚊<lb/>
飽去櫻桃重飢來柳絮輕但知求旦暮休更問前程<lb/>
　胡苕溪云呉興澤國春夏之交地尤卑濕仍多蚊蚋<lb/>
　東坡作守日有詩云風定軒窻飛豹脚雨餘欄楯上<lb/>
<pb n="KR4i0045_WYG_020-10b"/>
　蝸牛真紀實也舊説泰州西溪濱海多蚊范文正為<lb/>
　監鹽場日題此詩想與呉興同患也<lb/>
　　孤兒扶䘮<lb/>
十口相攜泛巨川來時煗熱去凄然闗津若要知名姓<lb/>
便是孤兒寡婦船<lb/>
　聞見録云范文正公鎮越有戸曹孫居中卒子㓜家<lb/>
　貧公助之以俸錢百緡治巨舟差老衙校送歸作詩<lb/>
　一絶戒其吏曰過闗津但以吾詩示之<lb/>
<pb n="KR4i0045_WYG_020-11a"/>
　　釣臺<lb/>
漢包六合網賢豪一箇冥鴻惜羽毛世祖功臣三十六<lb/>
雲臺争似釣臺髙<lb/>
　子陵釣臺賦者甚衆如文正公此詩真足以亷頑立<lb/>
　懦其後如黄魯直云平生乆要劉文叔不肯為渠作<lb/>
　三公能令漢家重九鼎桐江波上一絲風戴式之云<lb/>
　萬事無心一釣竿三公不換此江山平生恨識劉文<lb/>
　叔惹起塵名滿世間潘檉有云蟬冠未必似羊裘出<lb/>
<pb n="KR4i0045_WYG_020-11b"/>
　處當時已熟籌但得諸公依日月不妨老子卧林丘<lb/>
　皆佳句也因併及之<lb/>
　　賀方回<lb/>
　賀鑄字方回少為武吏換文資善長短句<lb/>
　王直方詩話云方回嘗言學詩於前輩得八句云平<lb/>
　澹不流於淺俗奇古不鄰於怪僻題詠不窘於物象<lb/>
　叙事不病於聲律比興深者通物理用事工者如己<lb/>
　出格見於成篇渾然不可鐫氣出於言外浩然不可<lb/>
<pb n="KR4i0045_WYG_020-12a"/>
　屈盡心於斯守而勿失<lb/>
　　題定林寺<lb/>
破冰泉脉漱籬根壊衲遥疑挂樹猿蠟屐舊痕尋不見<lb/>
東風先為我開門<lb/>
　王直方詩話云賀方回嘗題此絶於定林寺荆公見<lb/>
　之大加稱賞縁此知名<lb/>
　　茅塘馬上<lb/>
壯圖忽忽負當年回羨農家過我賢水落陂塘秋日薄<lb/>
<pb n="KR4i0045_WYG_020-12b"/>
仰眠牛背看青天<lb/>
　漫叟詩話云方回茅塘馬上詩末兩句殊有意味冩<lb/>
　出野興<lb/>
　　望夫石<lb/>
亭亭思婦石下閲幾人代蕩子長不歸山椒乆相待微<lb/>
雲䕃髮彩初月輝蛾黛秋雨疊苔衣春風舞蘿帶宛然<lb/>
姑射子矯首塵冥外陳迹遂無窮佳期從莫再脫如魯<lb/>
秋氏妄結桒下愛玉質委淵沙悠悠復安在<lb/>
<pb n="KR4i0045_WYG_020-13a"/>
　王直方詩話云方回嘗作望夫石詩交遊間無不愛<lb/>
　之余謂田承君云此詩可以見方回得失其所得者<lb/>
　琢磨之功所失者太粘著皮骨耳承君以為然<lb/>
　后山詩話云望夫石在處有之古今詩人共用一律<lb/>
　惟劉禹錫云望來已是幾千歲只似當年初望時語<lb/>
　雖拙而意工黄叔達山谷之弟也以顧况為第一云<lb/>
　山頭日日風和雨行人歸來石應語語意皆工江南<lb/>
　有望夫石每過其下不風即雨疑况得句處也<lb/>
<pb n="KR4i0045_WYG_020-13b"/>
　餘話詳見王建望夫石詩後<lb/>
　　附黄山谷寄賀方回<lb/>
少游醉卧古藤下誰與愁眉唱一杯解作江南斷腸句<lb/>
只今惟有賀方回<lb/>
　任天社云秦少㳺作好事近曲曰醉卧古藤隂下了<lb/>
　不知南北賀方回有青玉案曲曰彩筆新題斷腸句<lb/>
　兩曲皆知名於世時少游已死矣<lb/>
　愚謂此詩後兩句是襲太白詩中解道澄江净如練<lb/>
<pb n="KR4i0045_WYG_020-14a"/>
　令人長憶謝𤣥暉語意也<lb/>
　　謝無逸<lb/>
　冷齋夜話云謝逸字無逸臨川韻人勝士也工詩能<lb/>
　文黄魯直讀其詩曰晁張流也恨未識之耳<lb/>
　無逸號溪堂居士有溪堂集行於世其詩有云老鳳<lb/>
　垂頭噤不語枯木槎牙噪春鳥又曰貪夫蟻旋磨冷<lb/>
　官魚上竿又曰山寒石髮瘦水落溪毛凋皆為魯直<lb/>
　所稱賞<lb/>
<pb n="KR4i0045_WYG_020-14b"/>
　　送董元達<lb/>
讀書不作儒生酸躍馬西入金城闗塞垣苦寒風氣惡<lb/>
歸來面皺鬚眉斑先皇召見延和殿議論慷慨天開顔<lb/>
謗書盈箧不復辯脫身來看江南山長江滚滚蛟龍怒<lb/>
扁舟此去何當還大梁城裏定相見玉川破屋應數間<lb/>
　　寄隠居士<lb/>
處士骨相不封侯卜居但得林塘幽家藏玉唾幾千巻<lb/>
手校韋編三十秋相知四海孰青眼髙卧一庵今白頭<lb/>
<pb n="KR4i0045_WYG_020-15a"/>
襄陽耆舊節獨苦只有龎公不入州<lb/>
　漫叟詩話云謝無逸學古髙潔文詞煅鍊篇篇有古<lb/>
　意尤工於詩余愛其送董元達及寄隠居士二詩皆<lb/>
　佳作也淮南潘邠老與之甚熟二公皆老死布衣士<lb/>
　議惜之<lb/>
　　晚春<lb/>
蒲芽荇帶繞清池錦䌫牽船水拍堤好是寒煙踈雨裏<lb/>
逺峰青處子規啼<lb/>
<pb n="KR4i0045_WYG_020-15b"/>
　　其二<lb/>
門前楊栁暗沙汀雨溼東風未放晴㸃㸃落花春事晚<lb/>
青青芳草暮愁生<lb/>
　　重陽前四日風雨大作因憶潘邠老滿城風雨近<lb/>
　　重陽句為足成之<lb/>
滿城風雨近重陽無奈黄花惱意香雪浪翻天迷絶壁<lb/>
令人西望憶潘郎<lb/>
　　其二<lb/>
<pb n="KR4i0045_WYG_020-16a"/>
滿城風雨近重陽不見修文地下郎想得武昌門外柳<lb/>
垂垂老葉半青黄<lb/>
　　其三<lb/>
滿城風雨近重陽安得斯人共一觴欲問小馮今健否<lb/>
雲中孤雁不成行<lb/>
　冷齋夜話云黄州潘大臨工詩有佳句東坡山谷尤<lb/>
　喜之臨川謝無逸以書問近新作詩否潘答書曰秋<lb/>
　来景物件件是佳句恨為俗氣所蔽翳昨日清卧聞<lb/>
<pb n="KR4i0045_WYG_020-16b"/>
　攪林風雨聲遂起題壁曰滿城風雨近重陽忽催稅人<lb/>
　至令人敗思止此一句奉寄聞者莫不笑其迂濶<lb/>
　吕居仁云潘邠老嘗得詩滿城風雨近重陽文章之<lb/>
　妙至此極矣後有詩托謝無逸綴成云病思王子同<lb/>
　傾酒愁憶潘郎共賦詩為此語也<lb/>
　謝無逸溪堂集云亡友潘邠老有滿城風雨近重陽<lb/>
　之句今去重陽四日而風雨大作遂用邠老之句廣<lb/>
　為三絶<lb/>
<pb n="KR4i0045_WYG_020-17a"/>
　詩說云詩之有思卒然遇之而莫遏有物敗之則失<lb/>
　之矣故昔人言覃思垂思抒思之類皆欲其思之來<lb/>
　而所謂亂思蕩思者言敗之易也鄭綮詩思在灞橋<lb/>
　風雪中驢子上唐求詩所游歴不出二百里則所謂<lb/>
　思者豈尋常咫尺之間所能發哉<lb/>
　　胡少汲<lb/>
　黄山谷云少汲後生中豪士也讀書作文殊不塵埃<lb/>
　使之不倦雖競爽者未易追也<lb/>
<pb n="KR4i0045_WYG_020-17b"/>
　　與劉邦直<lb/>
夢魂南北昧平生邂逅相逢意已傾楚國山川千疊逺<lb/>
隋堤煙雨一帆輕我無健筆翻三峡君有長才肅五兵<lb/>
同是行人更分首不堪風樹作秋聲<lb/>
　山谷云少汲此詩同是行人更分首真佳句也邂逅<lb/>
　相逢意已傾已道了劉三十一矣<lb/>
　　和山字韻<lb/>
章句飄飄續小山古風蕭瑟筆追還海鵬共擊三千里<lb/>
<pb n="KR4i0045_WYG_020-18a"/>
鐵馬同歸十二閑功業㑹看鐘鼎上聲華已在搢紳間<lb/>
他年記憶憐衰老為報西川引一班<lb/>
　桐江詩話云少汲宣和間在河朔作漕日同官陳亨<lb/>
　伯輩唱和山字韻少汲最後始成人皆嘆服<lb/>
　漁隠叢話云元豐間王平甫有海鵬未擊三千里天<lb/>
　馬須歸十二閑之句甚為一時諸公所稱道今少汲<lb/>
　所云豈非剽平甫之句但易三字以為已作邪<lb/>
　　劉貢父<lb/>
<pb n="KR4i0045_WYG_020-18b"/>
　劉元城先生云劉貢父好謔然立身立朝極有可觀<lb/>
　故某喜與之交遊也<lb/>
　　詠史<lb/>
自古邊功縁底事多因嬖倖欲封侯不如直與黄金印<lb/>
惜取沙塲萬髑髏<lb/>
　劉後村云貢父詠史詩往往指王韶李憲輩唐人曹<lb/>
　松詩亦是此意<lb/>
　　附曹松己亥歲<lb/>
<pb n="KR4i0045_WYG_020-19a"/>
澤國江山入戰圖生民何計樂樵漁憑君莫話封侯事<lb/>
一將功成萬骨枯<lb/>
　愚因記張籍將軍行云邊城親戚曽戰沒今逐官軍<lb/>
　収舊骨磧西行見萬里空幕府獨奏將軍功杜子美<lb/>
　出塞曲云功名圖麒麟戰骨當速朽劉灣出塞詞云<lb/>
　死是征人死功是將軍功劉潜夫國殤行云嗚呼諸<lb/>
　將官日穹豈知萬鬼號隂風陸龜蒙築城詞云城髙<lb/>
　功亦髙爾命何勞惜此詩此意真足以為貪功生事<lb/>
<pb n="KR4i0045_WYG_020-19b"/>
　輕視人命者之戒<lb/>
　　絶句<lb/>
青苔滿也初晴後緑樹無人晝夢餘惟有南風舊相識<lb/>
徑開門戸又翻書<lb/>
　愚謂唐盧綸老圃堂詩云邵平𤓰圃接吾廬谷雨乾<lb/>
　時偶自鉏昨日春風欺不在就床吹落讀殘書貢父<lb/>
　此詩與綸詩意相近皆佳作也<lb/>
　後村云貢父此詩與劉原父春草詩皆有元和意度<lb/>
<pb n="KR4i0045_WYG_020-20a"/>
　不似本朝人詩併附於左<lb/>
　　附劉原父春草<lb/>
春草綿綿不可名水邊原上亂抽榮似嫌車馬繁華地<lb/>
纔入城門便不生<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_020-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記後集巻十<lb/>
</p>
<p>
</p>
  </div>
</body>
</text>
</TEI>
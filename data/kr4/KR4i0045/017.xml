<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻七</head>
    <p>
<pb n="KR4i0045_WYG_017-1a"/>
欽定四庫全書<lb/>
　詩林廣記後集巻七　　　宋　蔡正孫　編<lb/>
　　梅聖俞<lb/>
　劉後村云本朝詩惟宛陵為開山祖師宛陵出而後<lb/>
　桒濮之哇淫稍息風雅之氣脉復續其功不在歐尹<lb/>
　下<lb/>
　詩話云梅聖俞詩如深山道人草衣葛屨王公大人<lb/>
　見之不覺屈膝<lb/>
<pb n="KR4i0045_WYG_017-1b"/>
　胡苕溪云梅聖俞日課一詩寒暑不易聖俞詩名滿<lb/>
　世盖身試此説之效耳<lb/>
　臞翁詩評云梅聖俞詩如闗河放溜瞬息無聲<lb/>
　歐陽公序梅氏詩集云予聞世謂詩人少達而多窮<lb/>
　夫豈然哉窮則愈工非詩能窮人殆窮者而後工也<lb/>
　予友梅聖俞少以廕補為吏累舉進士輒抑於有司<lb/>
　困於州縣凡十餘年年今五十猶從辟書為人之佐<lb/>
　鬱其所蓄不得奮見於事業聖俞亦自以其不得志者<lb/>
<pb n="KR4i0045_WYG_017-2a"/>
　樂於詩而發之故其平生所作於詩尤多世既知之<lb/>
　而未有薦於上者昔王文康公嘗見而嘆曰二百年<lb/>
　无此作矣雖知之深亦不果薦也若使其幸得用於<lb/>
　朝廷作為雅頌以歌詠大宋之功徳薦之清廟而追<lb/>
　商周魯頌之作豈不偉歟奈何使其老不得志而為<lb/>
　窮者之詩乃徒發於蟲魚物類羈愁感嘆之言世徒<lb/>
　喜其工而不知其窮之乆而將老也可不惜哉<lb/>
　滄浪詩辯云國初詩尚沿襲唐人梅聖俞是學唐人<lb/>
<pb n="KR4i0045_WYG_017-2b"/>
　平淡處<lb/>
　朱文公云聖俞詩是枯槁不是平淡<lb/>
　許彦周云聖俞詩句句精練如焚香露蓮泣聞磬清<lb/>
　鷗邁之類宜為歐公所稱其它古體如朱絃疎越一<lb/>
　倡三嘆讀者當以意求之<lb/>
　胡苕溪云聖俞詩工於平淡自成一家如東溪詩云<lb/>
　野鳬眠岸有閑意老樹着花无醜枝山行詩云人家<lb/>
　在何處雲外一聲雞春隂詩云鳩鳴桒葉吐村暗杏<lb/>
<pb n="KR4i0045_WYG_017-3a"/>
　花殘杜鵑詩云月樹啼方急山房人未眠似此等句<lb/>
　須細味之方見其用意也<lb/>
　　范饒州坐客語食河豚魚<lb/>
春洲生荻芽春岸飛楊花河豚當此時貴不數魚蝦其<lb/>
狀亦可怪其毒亦莫加忿腹若封豕怒目猶呉蛙炮煎<lb/>
茍失所入喉為鏌鋣若此喪軀體何須資齒牙持問南<lb/>
方人黨護復矜誇皆言美無度誰謂死如麻我語不能<lb/>
屈自思空咄嗟退之來潮陽始憚餐龍蛇子厚居柳州<lb/>
<pb n="KR4i0045_WYG_017-3b"/>
而甘食蝦䗫二物雖可憎性命無舛差斯味曾不比中<lb/>
藏禍無涯甚美惡亦稱此言誠可嘉<lb/>
　藝苑雌黄云予按倦逰録云河豚魚有大毒肝與卵<lb/>
　人食之必死瀹而為羮或不甚熟亦能害人嵗有被<lb/>
　毒而死者然南人嗜之不已故聖俞詩云炮煎茍失<lb/>
　所入喉為鏌鋣則其毒可知<lb/>
　蘇東坡在資善堂嘗與人談河豚之美者云也直那<lb/>
　一死其美可知也<lb/>
<pb n="KR4i0045_WYG_017-4a"/>
　朱文公語録云梅聖俞河豚詩當時諸公説道恁地<lb/>
　好據某説只是箇上門罵人底詩只似脱了衣服上<lb/>
　人門罵人祖罵人父一般初無深逺底意思<lb/>
　孔毅夫雜記云永叔稱聖俞河豚詩云春洲生荻芽<lb/>
　春岸飛楊花河豚於此時貴不數魚鰕似謂河豚食<lb/>
　柳絮而肥聖俞破題兩句便説盡河豚好處乃永叔<lb/>
　褒譽之詞其實不爾此魚盛於二月至柳絮時魚已<lb/>
　過矣<lb/>
<pb n="KR4i0045_WYG_017-4b"/>
　　附東坡詩<lb/>
竹外桃花三兩枝春江水暖鴨先知蔞蒿滿地蘆芽短<lb/>
正是河豚欲上時<lb/>
　胡苕溪云東坡此詩正是二月景致是時河豚已盛<lb/>
　矣欲上之語似未為穏<lb/>
　　附洪駒父詠河豚西施乳<lb/>
蔞蒿短短荻芽肥正是河豚欲上時甘美逺勝西施乳<lb/>
呉王當日未曾知<lb/>
<pb n="KR4i0045_WYG_017-5a"/>
　藝苑雌黄云河豚水族之奇物亦能害人歲有被毒<lb/>
　而死者呉人珍之目其腹為西施乳余因戲作此絶<lb/>
　雖然甚美必甚惡河豚味之美也呉人嗜之以喪其<lb/>
　軀西施色之美也呉王嗜之以亡其國兹可為來者<lb/>
　之戒<lb/>
　　老人泉<lb/>
泉中有老人隠見不可常蘇子居其間飲水樂未央泉<lb/>
中必有魚與子日徜徉泉中茍無魚子特玩滄浪歲月<lb/>
<pb n="KR4i0045_WYG_017-5b"/>
不知老家有雛鳳凰百鳥戢羽翼不敢呈文章去為仲<lb/>
尼歎出為盛時祥方今天子聖毋滯此泉旁<lb/>
　東坡云先君與梅二丈遊時軾與子由弟甚少未有<lb/>
　知者梅公獨深知之家有老人泉公作此詩聖俞沒<lb/>
　今四十年矣南遷至合浦見其門人歐陽晦夫出其<lb/>
　詩藁數十幅其遺晦夫詩云我家無梧桐安得乆留<lb/>
　鳳晦夫年六十六尚少余一嵗然白髮蒼顔畧相似<lb/>
　困窮亦不相逺遂相與執手大笑曰聖俞所謂鳳者<lb/>
<pb n="KR4i0045_WYG_017-6a"/>
　豈例皆窮如此乎<lb/>
　　木山<lb/>
空山枯楠大蔽牛霹靂夜落魚鳬洲魚鳬水射幾千秋<lb/>
蠧肌爛隨沙蕩流惟存堅骨蛟龍鎪形侔三山中雄酋<lb/>
左右兩峯相挟翼尊奉君長無慢尤蘇夫子見之驚且<lb/>
喜買於溪叟憑貂裘因嗟大不為梁棟又嘆殘不為薪<lb/>
槱雨侵蘚澁得石瘦宜與夫子歸隠丘<lb/>
　聖俞此詩為老泉賦盖形容三蘇也<lb/>
<pb n="KR4i0045_WYG_017-6b"/>
　　附東坡次木山韻<lb/>
朩生不願回萬牛願終天年仆沙洲時來幸逢河伯秋<lb/>
掀然見怪推不流蓬婆雪嶺巧雕鎪蟄蟲行蟻為豪酋<lb/>
阿咸大膽忽持去河伯好事不汝尤城中有沼浸坤軸<lb/>
一林瘦竹吾菟裘二頃良田不難買三年榿木行可槱<lb/>
㑹將白髮對蒼巘魯人不厭東家丘<lb/>
　本序云先君嘗蓄木山三峯梅二丈見而賦之今三<lb/>
　十年矣猶子千乘復得五峰益奇因次韻並刻于其<lb/>
<pb n="KR4i0045_WYG_017-7a"/>
　側<lb/>
　愚按老泉朩假山記以中峯自比而以二峯比二子<lb/>
　讀之使人如見三蘇聖俞朩山詩正本此記之意以<lb/>
　形容三蘇也<lb/>
　　寄馬遵<lb/>
三更醉下陵陽峰仙舟江上去無蹤杈牙鐵銷漫横絶<lb/>
㯭濕不驚潭底龍斷腸呉姬指如笋欲剥玉榧將何從<lb/>
短翎水鴨飛不逺那經細雨山重重却顧舊埒病驄馬<lb/>
<pb n="KR4i0045_WYG_017-7b"/>
塵沙厯盡空龍鍾<lb/>
　隠居詩話云馬遵謫守宣州及其去也郡僚軍民爭<lb/>
　欲駐留至以鐵鎖絶江遵於餞筵倚醉令官妓剥榧<lb/>
　實而食眷眷若留連狀又以所乘驄馬寄聖俞家郡<lb/>
　人皆不疑其去也遵夜使人絶鎖解舟以水沃㯭牙<lb/>
　使之不鳴迨曉舟去逺矣聖俞遂以詩寄之可謂善<lb/>
　於叙事者也<lb/>
　　逢賣梅花<lb/>
<pb n="KR4i0045_WYG_017-8a"/>
驛使前時走馬回北人初識越人梅清香莫把酴釄比<lb/>
只欠溪邊月下杯<lb/>
　東坡云此梅二丈京師逢賣梅花絶句吾雖後輩猶<lb/>
　及與之周旋覽其親書如見其抵掌談笑也<lb/>
　　五側體<lb/>
月出斷岸口影照别舸背且獨與婦飲頗勝俗客對月<lb/>
漸上我席暝色亦稍退豈必在秉燭此景亦可愛<lb/>
　西清詩話云晏元獻守汝隂侮聖俞往見之將行公<lb/>
<pb n="KR4i0045_WYG_017-8b"/>
　置酒潁水河上因言古人章句中全用平聲製字穏<lb/>
　帖如枯桑知天風是也恨未見側字詩耳聖俞既引<lb/>
　舟遂作五側體寄公<lb/>
　　莫打鴨<lb/>
莫打鴨打鴨驚鴛鴦鴛鴦新向池北落不比孤洲老禿<lb/>
鶬禿鶬尚欲逺飛去何况鴛鴦羽翼長<lb/>
　隠居詩話云吕士隆知宣州好以事笞官妓官妓皆<lb/>
　欲逃去而未得也㑹杭州有一妓到宣其色藝可取<lb/>
<pb n="KR4i0045_WYG_017-9a"/>
　士隆愛之留之使不去一日郡妓復犯小過士隆又<lb/>
　欲笞之妓泣訴曰某不敢辭罪但恐杭妓不能安也<lb/>
　士隆憫而捨之聖俞因作莫打鴨一篇盖謂此也<lb/>
　　蘇子美<lb/>
　子美名舜欽為人倜儻不羈長於古文歌詩後廢居<lb/>
　蘇州買水石作滄浪亭詩以自適<lb/>
　黄山谷云子美文章豪健痛快潘陸不足吞也<lb/>
　後村詩話云子美送李生云李生以病廢東入徂徠<lb/>
<pb n="KR4i0045_WYG_017-9b"/>
　峯志氣尚突兀形骸已龍鍾男兒生世間有如絶壑<lb/>
　松誤為風雷傷不與匠石逢哀哉千尺榦摧朽似秋<lb/>
　蓬此語悲壯之甚李生何如人足以當之竊意子美<lb/>
　自謂也<lb/>
　　夏意<lb/>
别院深深夏簟清石榴開遍透簾明樹隂滿地日卓午<lb/>
夢覺流鶯時一聲<lb/>
　劉後村云子美雄放不羈及蟠屈而為呉體如此詩<lb/>
<pb n="KR4i0045_WYG_017-10a"/>
　則極平夷妥帖<lb/>
　　絶句<lb/>
緑隂垂野草青青時有幽花一樹明晚泊孤舟古祠下<lb/>
滿川風雨看潮生<lb/>
　王直方詩話云黄山谷最愛此絶累書之或真草與<lb/>
　大字<lb/>
　後村云此詩大似韋蘇州<lb/>
　復齋漫録云此詩第二句與鄭毅夫田家詩第二句<lb/>
<pb n="KR4i0045_WYG_017-10b"/>
　恰相類皆清絶可愛<lb/>
　　附鄭毅夫田家<lb/>
田家汩汩流水渾一樹髙花明逺村雲意不知殘照好<lb/>
却將㣲雨送黄昏<lb/>
　　獨歩滄浪亭<lb/>
花枝欹斜草生迷不可騎往步是宜時時擕酒祇獨到<lb/>
醉倒惟有春風知<lb/>
　胡苕溪云子美獨步滄浪亭絶句真能道幽獨閑放<lb/>
<pb n="KR4i0045_WYG_017-11a"/>
　之趣<lb/>
　石林詩話云姑蘇州學之南積水彌數十頃傍有小<lb/>
　山髙下曲折相望盖錢氏時廣陵王所作既積土為<lb/>
　山因以為池瀦水焉瑞光寺即其宅而此其別圃也<lb/>
　慶厯間子美謫廢以四十千得之為居傍水作亭曰<lb/>
　滄浪歐陽公詩所謂清風明月本无價可惜只賣四<lb/>
　萬錢者是也子美既死其孤不能保遂屢易主矣<lb/>
　　附歐陽公滄浪亭詩<lb/>
<pb n="KR4i0045_WYG_017-11b"/>
子美寄我滄浪吟邀我共作滄浪篇滄浪有景不可到<lb/>
使我東望心悠然荒灣野水氣象古髙林翠阜相回環<lb/>
新篁抽笋添夏影老枿亂發争春妍水禽閒暇事髙格<lb/>
山鳥日夕相啾喧不知此地幾興廢仰視喬朩皆蒼煙<lb/>
堪嗟人迹到不逺雖有來路曽無縁窮奇極恠誰似子<lb/>
搜索幽隠探神仙初尋一徑入蒙宻豁見異境無窮邉<lb/>
風髙月白最宜夜一片瑩凈鋪瓊田清光不辨水與月<lb/>
但見空碧涵漪漣清風明月本無價可惜祗賣四萬錢<lb/>
<pb n="KR4i0045_WYG_017-12a"/>
又疑此境誰乞與壯士憔悴天應憐鴟夷古亦有獨徃<lb/>
江湖波濤渺翻天崎嶇世路欲脫去反以身試蛟龍淵<lb/>
豈如扁舟任飄兀紅蕖緑浪揺醉眠丈夫身在豈長棄<lb/>
新詩美酒聊窮年雖然不許俗客到莫惜佳句人間傳<lb/>
　　松江長橋觀魚<lb/>
鳴榔莫觸蛟龍睡舉網時聞魚鱉腥我實宦遊無况者<lb/>
擬來隨爾帶笭箵<lb/>
　元次山集自釋云帶笭箵而畫船註云上丁郎切下<lb/>
<pb n="KR4i0045_WYG_017-12b"/>
　桑荒切竹器也故唐書音訓云讀作郎桒見元結本<lb/>
　集音訓又音上力丁切下息拯切取魚籠也盖有平<lb/>
　仄兩音自釋又云能帶笭箵全獨保生能學聱齖保<lb/>
　宗全家聲也如此漫乎非邪其語雖叶韻然廣韻集<lb/>
　韻於庚清青三韻中不収此箵字並於上聲迥字韻<lb/>
　中収之子美此詩誤押為平聲矣又黄魯直過石塘<lb/>
　詩云長虹垂地若篆字晴岫揷空如畫屏耕夫荷鉏<lb/>
　解襏襫漁父晒網投笭箵秦少游徳清道中還寄子<lb/>
<pb n="KR4i0045_WYG_017-13a"/>
　瞻詩叢薄開羅帳淪漪冩鏡屏疎籬窺窅窕支港泛<lb/>
　笭箵皆於青字韻中押真誤也<lb/>
　　遊太湖<lb/>
沓沓波濤閲古今四無邊際莫知深潤通曉月為清露<lb/>
氣入霜天作瞑隂笠澤鱸肥人膾玉洞庭橘熟客分金<lb/>
風煙觸目相招引聊為停橈一楚吟<lb/>
　復齋漫録云子美詩云笠澤鱸肥人鱠玉洞庭橘熟<lb/>
　客分金吕吉甫詩云魚出清波庖膾玉菊含寒露酒<lb/>
<pb n="KR4i0045_WYG_017-13b"/>
　浮金此二聮相類蘇勝於吕但人客兩字雖无亦可<lb/>
　　垂虹亭觀月<lb/>
月晃長江上下同畫橋横截冷光中雲頭灩灩開金餅<lb/>
水面沉沉卧綵虹佛氏解為銀世界仙家多住玉華宫<lb/>
地雄景勝言不盡但欲追隨乗曉風<lb/>
　後村詩話云子美歌行雄放軒昂不羈如其為人垂<lb/>
　虹亭觀中秋月云佛氏解為銀世界仙家多住玉華<lb/>
　宫極工而世惟詠其上一聯金餅彩虹之句何也又<lb/>
<pb n="KR4i0045_WYG_017-14a"/>
　如山蟬帶響穿疎戸野蔓蟠青入破牎亦佳句<lb/>
　　春睡<lb/>
别院簾昏掩竹扉朝醒未解接春暉身如蟬蛻一榻上<lb/>
夢似楊花千里飛嗒爾暫能離世網陶然且欲見天機<lb/>
此中有徳堪為頌絶勝人間較是非<lb/>
　王直方詩話云子美嘗作春睡詩云身如蟬蛻一榻<lb/>
　上夢似楊花千里飛歐公見之驚曰子美可念未幾<lb/>
　果卒<lb/>
<pb n="KR4i0045_WYG_017-14b"/>
　　蘇梅總話<lb/>
　隱居詩話云蘇子美以詩得名學書亦飄逸然其詩<lb/>
　以奔放豪健為主梅堯臣亦能詩雖乏髙致而平淡<lb/>
　有工世謂之蘇梅其實正相反也子美嘗自嘆曰平<lb/>
　生作詩被人比梅堯臣冩字比周越良可笑也周越<lb/>
　為尚書郎在天聖景祐間以書得名輕俗不近古無<lb/>
　足取也<lb/>
　歐公詩話云聖俞子美齊名於一時而二家詩體特<lb/>
<pb n="KR4i0045_WYG_017-15a"/>
　異子美筆力豪俊以超邁横絶為奇聖俞覃思精㣲<lb/>
　以深逺閑淡為意各極其長雖善論者不能優劣余<lb/>
　嘗有詩畧道其一二云子美氣方雄萬竅號一噫有<lb/>
　時肆顛狂醉墨洒滂霈譬如千里馬已發不可殺盈<lb/>
　前盡珠璣一一難揀汰梅公事清淺石齒漱寒瀨作<lb/>
　詩三十年視我猶後輩文詞愈清新心意難老大有<lb/>
　如妖嬈女老自有餘態近詩尤苦硬咀嚼有難嘬又<lb/>
　如食橄欖真味乆愈在蘇豪以氣勝舉世徒驚駭梅<lb/>
<pb n="KR4i0045_WYG_017-15b"/>
　窮獨我知古貨今難賣<lb/>
　後村詩話云歐公荅蔡君謨云近時蘇梅二窮士爾<lb/>
　主張風雅人士歸之自二窮人死文士滿朝而使詩<lb/>
　道寂然中絶每念此事竊歎乃知文士滿朝而詩道<lb/>
　寂然不但近歲祖宗盛時固已然矣<lb/>
　　石曼卿<lb/>
　六一居士詩話云曼卿自少以詩酒豪放自得其氣<lb/>
　皃偉然詩格奇峭又工於書筆畫遒健體兼顔柳為<lb/>
<pb n="KR4i0045_WYG_017-16a"/>
　世所好<lb/>
　朱文公云石曼卿詩極有好處如仁者雖无敵王師<lb/>
　固有征无私乃時雨不殺是天聲長篇舊見曼卿大<lb/>
　書此詩氣象方嚴遒勁極可寳愛真顔筋桺骨也<lb/>
　隠居詩話云石延年長韻律詩善叙事其他无大好<lb/>
　處<lb/>
　王直方詩話云曼卿以書名世然大字愈妙<lb/>
　詩話云石曼卿詩如飢鷹乍歸迅逸不可言<lb/>
<pb n="KR4i0045_WYG_017-16b"/>
　　金鄉張氏園亭<lb/>
亭館連城敵謝家四時園色鬭明霞牎迎西渭封侯竹<lb/>
地接東鄰隠士𤓰樂意相闗禽對語生香不斷樹交花<lb/>
縱遊㑹約無留事醉待參横落月斜<lb/>
　文公語録云曼卿詩如張氏園亭詩云樂意相闗禽<lb/>
　對語生香不斷樹交花又如籌筆驛詩云意中流水<lb/>
　逺愁外舊山青此數句極佳曼卿為人豪放胷次極<lb/>
　髙而詩乃方嚴縝宻如此便是他好處可惜不得用<lb/>
<pb n="KR4i0045_WYG_017-17a"/>
　於世耳<lb/>
　雞肋集云曼卿以天聖四年來令金山故詩為此邑<lb/>
　人作者多如題張氏園亭詩樂意相闗禽對語生香<lb/>
　不斷樹交花一聮尤為佳句<lb/>
　　小桃<lb/>
生色深紅綬帶長宫簾寒在井欄香母家昇上瑤池品<lb/>
先得春風半面籹<lb/>
　　其二<lb/>
<pb n="KR4i0045_WYG_017-17b"/>
本分桃花寒食前小桃長是上春天二喬二趙俱傾國<lb/>
女弟嬌强意自先<lb/>
　胡苕溪云曼卿詠小桃二絶其模寫命意豈不佳哉<lb/>
　曼卿又有詠紅梅詩云認桃無緑葉辨杏有青枝東<lb/>
　坡則謂其語至陋村學中體也<lb/>
　　下第偶成集句<lb/>
一生不得文章力欲上青雲未有因聖主不勞千里召<lb/>
姮娥何惜一枝春鳳凰詔下雖沾命豺席叢中也立身<lb/>
<pb n="KR4i0045_WYG_017-18a"/>
啼得血流無用處着朱騎馬是何人<lb/>
　　又集句<lb/>
年去年來來去忙為他人作嫁衣裳仰天大笑出門去<lb/>
獨對春風舞一塲<lb/>
　西清詩話云集句自國初有之未盛也至石曼卿人<lb/>
　物開敏以文為戲然後大著元豐間王荆公益工於<lb/>
　此王直方謂始自荆公非也<lb/>
　　口占戲二舉子<lb/>
<pb n="KR4i0045_WYG_017-18b"/>
司空憐汝汝須知月下敲門更有誰叵耐一䨥窮相眼<lb/>
得便宜處落便宜<lb/>
　西清詩話云石曼卿官册府時五鼔趨朝見二舉子<lb/>
　繫邏舎望曼卿號呼請救因駐馬召邏卒問之曰昨<lb/>
　夕里閈間有納婦者二子穴隙以窺夜被執曼卿力<lb/>
　為揮解卒長勉從之二子叩頭拜于馬前曼卿按轡<lb/>
　占絶句以調之<lb/>
　　張文潛<lb/>
<pb n="KR4i0045_WYG_017-19a"/>
　文潛名耒東坡嘗稱其文汪洋淡泊舉進士召為太<lb/>
　學録後擢起居舎人坐元祐黨安置黄州<lb/>
　王立之詩話云文潛先與李公擇輩來予家作長句<lb/>
　其間有漱井消午醉掃花坐晚涼衆緑結夏幃老紅<lb/>
　駐春籹之句後東坡來讀其詩嘆息云此不是喫烟<lb/>
　火食人道底言語<lb/>
　晦菴語録云張文潛詩多好底但頗率耳<lb/>
　黄山谷次韻文潛詩云張侯筆端世三秀麗齊房作<lb/>
<pb n="KR4i0045_WYG_017-19b"/>
　詩盛推賞明珠計斛量掃花坐晚吹妙語益難忘<lb/>
　吕氏云文潛詩自然奇逸<lb/>
　王直方詩話云文潛過宋都詩云白頭青鬢隔存沒<lb/>
　落日斷霞無古今氣格似不减老杜<lb/>
　　絶句<lb/>
亭亭畫舸繫春潭直待行人酒半酣不管烟波與風雨<lb/>
載將離恨過江南<lb/>
　泊宅編云東坡長短句云無情汴水自悠悠只載一<lb/>
<pb n="KR4i0045_WYG_017-20a"/>
　船離恨向東流文潛此詩王平甫愛而誦之不知其<lb/>
　本於此亦奪胎換骨法也<lb/>
　蔡寛夫詩話互見前集鄭仲賢詩<lb/>
　　田家詞<lb/>
南風霏霏麥花落豆田漠漠初垂角山邊夜半一犁雨<lb/>
田父髙歌待収穫雨多瀟瀟蠶簇寒蠶婦低眉憂繭單<lb/>
人生多求復多怨天公供爾良獨難<lb/>
　復齋謾録云東坡泗州僧伽塔詩有云耕田欲雨刈<lb/>
<pb n="KR4i0045_WYG_017-20b"/>
　欲晴去得順風來者怨若使人人禱輒遂造物應須<lb/>
　日千變文潛之詩用此意也<lb/>
　　謁客<lb/>
入門投謁吏翩翩我非欲見禮則然異哉賓主兩無語<lb/>
客起疾走如避焉我亦不恭愧昔賢忍使塗炭朝衣冠<lb/>
人生暫聚鴻集川春風吹飛何後先<lb/>
　愚謂此詩末句之意長於譬喻東坡和子由詩云人<lb/>
　生到處知何似應似飛鴻踏雪泥泥上偶然留指爪<lb/>
<pb n="KR4i0045_WYG_017-21a"/>
　鴻飛那復計東西文潜之句用此意也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_017-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記後集巻七<lb/>
</p>
<p>
</p>
  </div>
</body>
</text>
</TEI>
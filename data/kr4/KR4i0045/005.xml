<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻五</head>
    <p>
<pb n="KR4i0045_WYG_005-1a"/>
欽定四庫全書<lb/>
　詩林廣記巻五　　　　　宋　蔡正孫　編<lb/>
　　韓退之<lb/>
　朱文公云愈博極羣書奇辭奥旨如取諸室中物<lb/>
　司空圖云韓吏部歌詩累百首而驅駕氣勢若掀雷<lb/>
　抉電撐決於天地之閒<lb/>
　蔡寬夫詩話云韓退之詩豪健奔放自成一家<lb/>
　　至夀陽驛<lb/>
<pb n="KR4i0045_WYG_005-1b"/>
風光欲動別長安春半邊城特地寒不見園桃幷巷柳<lb/>
馬頭惟有月團團<lb/>
　唐語林云退之二侍妾一曰絳桃一曰柳枝皆善歌<lb/>
　舞初使王庭湊至夀陽驛絶句蓋寄意二姝也<lb/>
　　鎭州初歸<lb/>
別來楊柳街頭樹擺亂春風只欲飛惟有小園桃李在<lb/>
留花不發待郎歸<lb/>
　語林云退之使王庭湊歸柳枝已逾垣遁去為家人<lb/>
<pb n="KR4i0045_WYG_005-2a"/>
　所獲自是專寵絳桃矣<lb/>
　　示妷孫湘<lb/>
一封朝奏九重天夕貶潮陽路八千本為聖明除弊事<lb/>
豈於衰朽計殘年雲横秦嶺家何在雪擁藍關馬不前<lb/>
知汝逺來應有意好收吾骨瘴江邊<lb/>
　藝苑雌黄云退之有示妷孫湘詩余按之酉陽雜俎<lb/>
　言韓愈侍郎有疎從子妷自江淮來年少狂率韓責<lb/>
　之拜謝曰某有一藝恨叔不知因指階前牡丹曰叔<lb/>
<pb n="KR4i0045_WYG_005-2b"/>
　要此花青黄赤紫惟命也愈大奇之遂給所需試之<lb/>
　乃齎紫粉朱紅旦暮治其根凡七日時初冬也牡丹<lb/>
　本紫及花發色白紅每朶有詩一聨云雲横秦嶺家<lb/>
　何在雪擁藍關馬不前字色分明愈大驚異後辭歸<lb/>
　江淮竟不願仕段成式所載如此及觀劉斧青𤨏亦<lb/>
　紀此事云湘落魄不羈公勉之令學嘗作詩獻公有<lb/>
　解造逡巡酒能開頃刻花之句公戲之曰汝能奪造<lb/>
　化以開花乎湘遂聚土覆盆良久舉盆乃碧花二朶<lb/>
<pb n="KR4i0045_WYG_005-3a"/>
　花開間有金字乃詩一聨公未曉詩意湘曰事久方<lb/>
　驗公後以言佛骨事貶潮陽一日中途遇雪俄有人<lb/>
　冒雪而來乃湘也曰公憶向花上句乎詢地名即藍<lb/>
　關也公嗟嘆久之命筆續成全篇二説乃不同東坡<lb/>
　嘗有冬日牡丹詩云使君要見藍關詠須倩韓郎為<lb/>
　染根正用酉陽故事也<lb/>
　　贈張籍<lb/>
洛邑得休吿華山窮絶陘倚岩睨海浪引袖拂天星日<lb/>
<pb n="KR4i0045_WYG_005-3b"/>
駕此回轄金神所司刑泉紳拖脩白石劒攢髙青磴蘚<lb/>
澾拳跼梯飈颭伶俜悔狂已咋指垂戒仍鐫銘<lb/>
　李肇國史補云韓愈游華山窮極幽險心悸目眩不<lb/>
　能下發狂號哭投書與家人別華隂令百計取之方<lb/>
　能下歴代確論載沈顔登華旨曰嘗讀李肇國史補<lb/>
　云韓文公登華岳之巔顧視其險絶恐慄度不可下<lb/>
　乃發狂慟哭而欲縋遺書為訣且譏好奇之過也如<lb/>
　是沈子曰吁是不諭文公之旨邪夫仲尼之悲麟悲<lb/>
<pb n="KR4i0045_WYG_005-4a"/>
　不在麟也墨翟之泣絲泣不在絲也且阮籍縱車於<lb/>
　途途窮輒慟豈始慮不至邪蓋假事諷時致意於此<lb/>
　耳前賢後賢道豈相逺文公憤趨榮貪位者若陟懸<lb/>
　崖險不能止俾至身危踣蹶然後嘆不知税駕之所<lb/>
　焉可及矣悲夫文公之旨微沈子幾晦乎<lb/>
　藝苑雌黄云謝無逸作讀李肇國史補一篇謂肇之<lb/>
　言不合於理其發狂慟哭之事尤不足信雖婦人童<lb/>
　子且欲愛其身不忍快一時之欲以傷其生而謂退<lb/>
<pb n="KR4i0045_WYG_005-4b"/>
　之賢者為之乎豈肇傳之誤邪何其信退之之不篤<lb/>
　也余謂無逸此語謂之愛退之可也謂之熟退之之<lb/>
　文則未也登華之事退之嘗載之於其詩矣則發狂<lb/>
　慟哭不可謂之無肇之書此蓋實錄也豈無逸未嘗<lb/>
　見退之之詩乎<lb/>
　隱居詩話云李肇載韓愈游華山事沈顏作聱書以<lb/>
　為肇妄載此事余觀此詩則肇記為信然而沈顏為<lb/>
　妄辨也<lb/>
<pb n="KR4i0045_WYG_005-5a"/>
　　贈同遊<lb/>
喚起窗全曙催歸日未西無心花裏鳥更與盡情啼<lb/>
　黄山谷云吾兒時每哦此詩而了不解其意自謫峽<lb/>
　川吾年五十八矣時春晚憶此詩方悟之蓋喚起催<lb/>
　歸二鳥名若虗設故人不覺耳古人於小詩用意精<lb/>
　深如此况其大者乎催歸子規鳥也喚起聲如絡緯<lb/>
　圓轉清亮偏於春曉鳴亦謂之春喚此乃謂之禽言<lb/>
　詩亦如用藥名為詩之類梅聖俞亦有禽言詩如泥<lb/>
<pb n="KR4i0045_WYG_005-5b"/>
　滑滑苦竹岡之句皆善造語者也<lb/>
　黄玉林云按此詩喚起催歸固是二鳥名然題曰贈<lb/>
　同遊者實有微意蓋窗已全曙鳥方喚起何其遲也<lb/>
　日猶未西鳥已催歸何其早也豈二鳥無心不知同<lb/>
　遊者之意乎更與我盡情而啼早喚起而遲催歸可<lb/>
　也<lb/>
　　附梅聖俞四禽言詩<lb/>
泥滑滑苦竹岡雨蕭蕭馬上郎馬蹄凌兢雨又急此鳥<lb/>
<pb n="KR4i0045_WYG_005-6a"/>
為君應斷腸<lb/>
婆餅焦兒不食爾父向何之爾母山頭化為石山頭化<lb/>
石可奈何遂作微禽啼不息<lb/>
提葫蘆沽美酒風為賓樹為友山花繚亂目前開勸爾<lb/>
今朝千萬夀<lb/>
不如歸去春山雲暮萬朩兮參天蜀天兮何處人言有<lb/>
翼可歸飛安用空啼向髙樹<lb/>
　　早春<lb/>
<pb n="KR4i0045_WYG_005-6b"/>
天街小雨潤如酥草色遥看近却無最是一年春好處<lb/>
絶勝煙柳滿皇都<lb/>
　胡苕溪漁隱叢話云退之早春詩與蘇東坡初冬詩<lb/>
　意同而辭殊皆曲盡其妙者也<lb/>
　　附東坡初冬詩<lb/>
荷盡已無擎雨蓋菊殘猶有傲霜枝一年好景君須記<lb/>
正是橙黄橘緑時<lb/>
　　方橋<lb/>
<pb n="KR4i0045_WYG_005-7a"/>
非閣復非船可居兼可過君欲問方橋方橋如此作<hi>音佐</hi>
　蔡寛夫詩話云詩人用字有乗語意到處輒從其方<lb/>
　言為之者亦自一體但不可以為常耳呉人以作為<lb/>
　佐音退之用此語也如淮楚之間以十為忱音故白<lb/>
　樂天有云緑浪東西南北水紅欄三百六十橋<hi>十字作忱</hi>
　<hi>音</hi>不知當時所呼通爾或是姑為戲也又如呼孺為<lb/>
　囝<hi>音蹇</hi>呼父為郎罷此閩人語音也顧况作補亡訓傳<lb/>
　十三章其哀閩之詞曰囝別郎罷心摧血况善諧謔<lb/>
<pb n="KR4i0045_WYG_005-7b"/>
　故特取其方言為戲至今觀者為之發笑然五方之<lb/>
　音各不同自古文字曷嘗不隨用之楚人發語之辭<lb/>
　曰羌曰蹇平語之辭曰些一經屈宋采用後世遂為<lb/>
　佳句但世俗常情不能無貴逺鄙近耳今毗陵人平<lb/>
　語皆曰鍾京口人曰兜淮南人曰塢猶楚人之曰些<lb/>
　也嘗有士人學為騷辭皆用此三語聞者無不拊掌<lb/>
　胡苕溪云老杜詩有主人送客無所作<hi>音佐</hi>行酒賦詩<lb/>
　殊未央之句則老杜固已先用此方言矣<lb/>
<pb n="KR4i0045_WYG_005-8a"/>
　　和裴晉公<lb/>
旗穿曉日雲霞雜山倚秋空劒㦸明敢請相公平賊後<lb/>
暫攜諸史上崢嶸<lb/>
　蔡寬夫詩話云此退之和裴晉公征淮西時過女几<lb/>
　山詩也而晉公之詩世無傳者惟白樂天集中載其<lb/>
　一聨云待平賊壘報天子莫指仙山示老夫方其時<lb/>
　意氣自信不疑如此豈容令狐楚輩沮撓乎<lb/>
　　聽頴師彈琴<lb/>
<pb n="KR4i0045_WYG_005-8b"/>
昵昵兒女語恩怨相爾汝劃然變軒昂勇士赴敵場浮<lb/>
雲柳絮無根蔕天地闊逺隨飛揚喧啾百鳥羣忽見孤<lb/>
鳳凰躋攀分寸不可上失勢一落千丈強嗟予有兩耳<lb/>
未省聽絲簧自聞頴師彈起坐在一牀推手遽止之濕<lb/>
衣淚滂滂頴乎爾誠能無以冰炭置我腸<lb/>
　西清詩話云三呉僧義海以琴名世六一居士嘗問<lb/>
　東坡琴詩孰優東坡答以退之聽頴師琴公曰此秖<lb/>
　是聽琵琶耳或以問海海曰歐陽公一代英偉然斯<lb/>
<pb n="KR4i0045_WYG_005-9a"/>
　言誤矣昵昵兒女語恩怨相爾汝言輕柔細屑眞情<lb/>
　出見也劃然變軒昂勇士赴敵場言精神餘溢竦觀<lb/>
　聽也浮雲柳絮無根蔕天地闊逺隨飛揚言縱横變<lb/>
　態浩乎不失自然也喧啾百鳥羣忽見孤鳳凰又見<lb/>
　脱頴孤絶不同流俗下俚聲也躋攀分寸不可上失<lb/>
　勢一落千丈強言起伏抑揚不主故常也皆指下絲<lb/>
　聲妙處惟琴為然琵琶格上聲烏能爾邪退之深得<lb/>
　其趣未易譏評東坡後有聽惟賢琴詩亦佳作也<lb/>
<pb n="KR4i0045_WYG_005-9b"/>
　　附東坡聽惟賢師琴詩<lb/>
大絃春溫和且平小絃廉折亮以清平生未識宫與角<lb/>
但聞牛鳴盎中雉登木門前剥啄誰叩門山僧未閒君<lb/>
勿嗔歸家且覓千斛水淨洗從來箏笛耳<lb/>
　東坡云歐陽公嘗問僕琴詩何者最佳僕以退之聽<lb/>
　頴師琴答之公言此詩固奇麗然自是聽琵琶詩非<lb/>
　琴詩也余退而作杭僧惟賢詩詩成欲寄公而公薨<lb/>
　至今以為恨<lb/>
<pb n="KR4i0045_WYG_005-10a"/>
　吳僧義海云東坡聽惟賢詩詞氣倒山傾海然未知<lb/>
　琴春溫和且平㢘折亮以清絲聲皆然何獨琴也又<lb/>
　特言大小絃聲不及指下之韻牛鳴盎中雉登木槩<lb/>
　言宫角耳八音宫角皆然豈獨絲也聞者以海為知言<lb/>
　　答張功曹<hi>署</hi>
山浄江空水見沙哀猿啼處兩三家篔簹競長纖纖筍<lb/>
躑躅初開豔豔花未報恩波知死所莫令炎瘴送生涯<lb/>
吟君詩罷看雙鬢陡覺霜毛一半加<lb/>
<pb n="KR4i0045_WYG_005-10b"/>
　胡苕溪云昌黎集中酬贈張十一功曹署詩頗多而<lb/>
　署詩絶不見惟韓子年譜載其一篇今附於左<lb/>
　　附張功曹詩<lb/>
九疑峯畔一江前戀闕思鄉日抵年白簡趨朝曾並命<lb/>
蒼桐左宦亦聨翩鮫人逺泛漁舟火鵩鳥閒飛霧裏天<lb/>
渙汗幾時流率土扁舟西下共歸田<lb/>
　按年譜云貞元十九年愈自博士拜監察御史是時<lb/>
　有詔以旱蠲租之半有司徵愈急公與張署李方叔<lb/>
<pb n="KR4i0045_WYG_005-11a"/>
　上疏言關中天下根本民急如是請寬民徭而免田<lb/>
　租之弊天子惻然卒為幸臣所讒貶連州陽山令幸<lb/>
　臣李實也進學解云暫為御史遂竄南夷祭張署文<lb/>
　云貞元十九君為御史余以無能同詔並峙余戅而<lb/>
　狂年未三紀又云我落陽山以尹鼯猱歳弊寒兇雪<lb/>
　虐風饕署與退之同為御史又同遷謫故詩中皆言<lb/>
　之<lb/>
　　古意<lb/>
<pb n="KR4i0045_WYG_005-11b"/>
太華峯頭玉井蓮開花十丈藕如船冷比雪霜甘比蜜<lb/>
一片入口沈痾痊我欲求之不憚逺青壁無路難夤縁<lb/>
安得長梯上摘實下種七澤根株連<lb/>
　楊誠齋云詩有驚人句如白樂天月中桂詩是也愚<lb/>
　謂昌黎此詩云開花十丈藕如船亦可謂句之驚人<lb/>
　者也<lb/>
　　附白樂天月中桂<lb/>
遥憐天上桂華孤為問嫦娥更有無月中幸有閒田地<lb/>
<pb n="KR4i0045_WYG_005-12a"/>
何不中央種兩株<lb/>
　誠齋云詩有驚人句樂天此詩是也又如杜子美山<lb/>
　水障歌云堂上不合生楓樹怪底江山起煙霧又斫<lb/>
　却月中桂清光應更多韓子蒼衡岳圖云故人來自<lb/>
　天柱峯手持石廩與祝融兩山坡陀幾百里安得置<lb/>
　之行李中此又是用東坡所謂我持此石歸袖中有<lb/>
　東海之意杜牧之云我欲東召龍伯公上天揭取北<lb/>
　斗柄蓬萊頂上斡海水水盡見底看海空李賀云女<lb/>
<pb n="KR4i0045_WYG_005-12b"/>
　媧鍊石補天處石破天驚逗秋雨此語皆驚人者也<lb/>
　　柳子厚<lb/>
　蘇東坡云李杜之後詩人繼出雖有逺韻而才不逮<lb/>
　意獨韋應物柳子厚發穠纖於簡古寄至味於淡泊<lb/>
　非餘子所及也<lb/>
　劉後村云子厚才髙他文惟韓可對壘古律詩精妙<lb/>
　韓不及也<lb/>
　詩辨云子厚深得騷體<lb/>
<pb n="KR4i0045_WYG_005-13a"/>
　　漁父詞<lb/>
漁翁夜傍西岩宿曉汲清湘然楚竹煙銷日出不見人<lb/>
欸乃一聲山水緑回看天際下中流岩上無心雲相逐<lb/>
　東坡云詩以奇趣為宗反常合道為趣熟味此詩有<lb/>
　奇趣然其末兩句雖不必亦可也<lb/>
　　附元次山欸乃曲<lb/>
千里楓林煙雨深無朝無暮有猿吟停橈靜聽曲中意<lb/>
好是雲山韶濩音<lb/>
<pb n="KR4i0045_WYG_005-13b"/>
零陵郡北湘水東浯溪形勝滿湘中溪口石顛堪自逸<lb/>
誰人能伴作漁翁<lb/>
　黄山谷云元次山欸乃曲欸<hi>音襖</hi>乃<hi>音靄</hi>乃湘中節歌聲<lb/>
　也元次山集音注亦同云棹船之聲洪駒父詩話謂<lb/>
　欸<hi>音靄</hi>乃<hi>音襖</hi>遂反其音而讀之則是不曾看元次山集<lb/>
　及不聞山谷此語而妄為之音耳<lb/>
　　江雪<lb/>
千山鳥飛絶萬徑人蹤滅孤舟蓑笠翁獨釣寒江雪<lb/>
<pb n="KR4i0045_WYG_005-14a"/>
　洪駒父詩話云東坡言鄭谷雪詩特村學中語子厚<lb/>
　此詩信有格也哉殆天所賦不可及也<lb/>
　　附鄭谷雪詩<lb/>
亂飄僧舍茶煙濕宻洒歌樓酒力微江上晚來堪畫處<lb/>
漁人披得一蓑歸<lb/>
　石林詩話云詩禁體物語此學詩者類能言之鄭谷<lb/>
　此詩非不去體物語而氣格如此之卑東坡所以謂<lb/>
　其特村學中語也<lb/>
<pb n="KR4i0045_WYG_005-14b"/>
　　酬王二十舍人雪中見寄<lb/>
三日柴門擁不開階除平滿白皚皚今朝踏作瓊瑶迹<lb/>
為有詩從鳳沼來<lb/>
　漫叟詩話云詩中有一字人以私意竄易遂失古人<lb/>
　一篇之意此詩從字今或改作仙字殊失詩題見寄<lb/>
　之意<lb/>
　　晨詣超師院讀禪經<lb/>
眞源了無取妄迹世所逐微言冀可冥繕性何由熟道<lb/>
<pb n="KR4i0045_WYG_005-15a"/>
人庭宇靜苔色連深竹日出霧露餘青松如膏沐澹然<lb/>
離言説悟悦心自足<lb/>
　詩眼云子厚詩尤深難識前賢亦未推重自老坡發<lb/>
　明其妙學者方漸知之余嘗問人云柳詩何好答曰<lb/>
　大抵皆好又問君愛何處答曰無不愛者便知不曉<lb/>
　矣識文章者當如禪家有悟門夫法門百千差別直<lb/>
　須先悟得一處乃可通其他妙處向日讀子厚晨詣<lb/>
　超師院詩一段至誠潔清之意參然在前其首四句<lb/>
<pb n="KR4i0045_WYG_005-15b"/>
　蓋謂眞妄以盡佛理言行以盡熏修此外亦無詞矣<lb/>
　道人庭宇靜苔色連深竹又逺過竹徑通幽處禪房<lb/>
　花木深之語日出霧露餘青松如膏沐余家舊有大<lb/>
　松偶見露洗而霧披眞如洗沐未乾染以翠色然後<lb/>
　知此語能傳造化之妙至末句則又言因指而見月<lb/>
　遺經而得道於是終焉其本末立意遣詞可謂曲盡<lb/>
　其妙毫髮無遺恨者也<lb/>
　　南㵎<lb/>
<pb n="KR4i0045_WYG_005-16a"/>
秋氣集南㵎獨遊亭午時回風一蕭瑟林影久參差始<lb/>
至若有得稍深遂忘疲羈禽響幽谷寒藻舞淪漪去國<lb/>
魂已游懷人淚空垂孤生易為感失路少所宜索寞競<lb/>
何事徘徊只自知誰為後來者當與此心期<lb/>
　東坡云柳儀曹此詩憂中有樂樂中有憂蓋絶妙古<lb/>
　今矣然老杜云王侯與螻蟻同盡隨丘墟儀曹又何<lb/>
　憂之深也<lb/>
　　王摩詰<lb/>
<pb n="KR4i0045_WYG_005-16b"/>
　東坡云味摩詰之詩詩中有畫觀摩詰之畫畫中有<lb/>
　詩<lb/>
　後湖集云摩詰之詩造語妙處至於造物相表裏豈<lb/>
　直詩中有晝哉觀其詩知其蟬蜕塵埃之中蜉蝣萬<lb/>
　物之表也<lb/>
　后山詩話云王右丞詩學於陶淵明得其自在處<lb/>
　　送元二使安西<lb/>
渭城朝雨裛輕塵客舍青青柳色新勸君更盡一杯酒<lb/>
<pb n="KR4i0045_WYG_005-17a"/>
西出陽關無故人<lb/>
　東坡云舊傳陽關三疊然今世歌者每句再疊而已<lb/>
　蓋通一首言之是四疊皆非是或每句三唱以應三<lb/>
　疊之説則叢然無復節奏余在密州有文勛長官以<lb/>
　事至密自云得古本陽關其聲宛轉悽斷不類乃知<lb/>
　唐本三疊蓋如此及在黄州偶讀樂天對酒詩云相<lb/>
　逢且莫推辭酒聽唱陽關第四聲注云第四聲勸君<lb/>
　更盡一杯酒以此驗之若一句再疊則此句為第五<lb/>
<pb n="KR4i0045_WYG_005-17b"/>
　聲今為第四聲則一句不疊審矣<lb/>
　復齋漫錄云送元二絶句李伯時取以為畫謂之陽<lb/>
　關圖予嘗以為失按漢書陽關去長安二千五百里<lb/>
　唐人送客出都門三十里特是渭城耳今有渭城館<lb/>
　在焉據其所畫當謂之渭城圖可也山谷題此圖云<lb/>
　渭城柳色關何事自是離人作許悲味此詩則謂之<lb/>
　渭城圖可也<lb/>
　　南山遣興<lb/>
<pb n="KR4i0045_WYG_005-18a"/>
中歲頗好道晚家南山陲興來每獨往勝事空自知行<lb/>
到水窮處坐看雲起時偶然值鄰叟談笑無還期<lb/>
　山谷老人云余頃年登山臨水未嘗不讀王摩詰詩<lb/>
　顧知此老胷次定有泉石膏肓之疾<lb/>
　趙章泉詩法云王摩詰有詩云行到水窮處坐看雲<lb/>
　起時杜少陵有云水流心不競雲在意俱遲知詩者<lb/>
　於此不可以無語或以小詩復之曰水窮雲起初無<lb/>
　意雲在水流終有心儻若不將無有判渾然誰會伯<lb/>
<pb n="KR4i0045_WYG_005-18b"/>
　牙琴公曰此所謂可與言詩者矣<lb/>
　　附杜子美江亭<lb/>
坦腹江亭暖長吟野望時水流心不競雲在意俱遲寂<lb/>
寂春將晚欣欣物自私故鄉歸未得排悶強裁詩<lb/>
　　輞川六言<lb/>
桃紅復含宿雨柳綠更帶朝煙花落家童未掃鳥啼山<lb/>
客猶眠<lb/>
　胡苕溪云每哦此句令人坐想輞川春日之勝此老<lb/>
<pb n="KR4i0045_WYG_005-19a"/>
　傲睨閒適於其閒也<lb/>
　秦太虚云余為汝南學官得疾臥直舍髙符仲擕輞<lb/>
　川圖示余曰閲此可以愈疾余本江海人得圖喜甚<lb/>
　即使二兒從旁引之閲於枕上恍然若與摩詰入輞<lb/>
　川度華子岡經孟城坳憩輞口莊泊文杏館上斤竹<lb/>
　嶺並朩蘭柴絶茱萸沜躡槐陌窺鹿柴返於南北垞<lb/>
　航欹湖戲柳浪濯欒家瀨酌金屑泉過白石灘停竹<lb/>
　里館轉辛夷塢抵漆園幅巾杖屨棊奕茗飮或賦詩<lb/>
<pb n="KR4i0045_WYG_005-19b"/>
　自娛忘其身之匏係於汝南也數日疾良愈<lb/>
　　附王縉別輞川<lb/>
山月曉仍在林風涼不絶殷勤如有情惆悵令人別<lb/>
　胡苕溪云余舊見郵亭壁間題此詩亦有佳思不知<lb/>
　何人詩後讀王維集乃王縉別輞川別業詩附在集<lb/>
　中<lb/>
　　秋雨輞川莊作<lb/>
積雨空林煙火遲蒸梨炊黍餉東菑漠漠水田飛白鷺<lb/>
<pb n="KR4i0045_WYG_005-20a"/>
陰陰夏木囀黄鸝山中習靜觀朝槿松下清齋折露葵<lb/>
野老與人爭席罷海鷗何事更相疑<lb/>
　石林詩話云詩下雙字極難須是七言五言之間除<lb/>
　去五字三字外精神興致全見於兩言方為工妙唐<lb/>
　人謂水田飛白鷺夏朩囀黄鸝為李嘉祐詩摩詰竊<lb/>
　取之非也此兩句好處正在添漠漠隂隂四字此乃<lb/>
　摩詰為嘉祐㸃化以自見其妙如李光弼將郭子儀<lb/>
　軍一號令之精采數倍不然嘉祐本句但是詠景耳<lb/>
<pb n="KR4i0045_WYG_005-20b"/>
　人皆可到要之當使如老杜無邊落朩蕭蕭下不盡<lb/>
　長江滚滚來與江天漠漠鳥飛去風雨時時龍一吟<lb/>
　等句乃為超絶近世王荆公有云新霜浦漵緜緜白<lb/>
　薄晚林巒往往青與蘇子瞻云浥浥香爐初泛夜離<lb/>
　離花影欲摇春此可以追配前作也<lb/>
　李希聲詩話云唐人詩流傳訛謬有一詩傳為兩人<lb/>
　者如漠漠水田飛白鷺陰陰夏朩囀黄鸝既曰王維<lb/>
　又曰李嘉祐以全篇攷之摩詰詩也<lb/>
<pb n="KR4i0045_WYG_005-21a"/>
　雪浪齋日記云古人下連緜字不虚發如老杜野日<lb/>
　荒荒白江流泯泯清退之云月吐窗囧囧皆造微入<lb/>
　妙<lb/>
　　山中<lb/>
荆溪白石出天寒紅葉稀山路元無雨空翠濕人衣<lb/>
　東坡云此摩詰之詩所謂詩中有畫者<lb/>
　或云非摩詰詩好事者以補其遺耳<lb/>
　　山中送別<lb/>
<pb n="KR4i0045_WYG_005-21b"/>
山中相送罷日暮掩柴扉春草年年綠王孫歸不歸<lb/>
　胡苕溪云王維送別詩蓋用楚辭王孫遊兮不歸春<lb/>
　草生兮萋萋此善用事也舊記一小詩不知誰作今<lb/>
　附於左<lb/>
　　附詩<lb/>
楊柳青青著地垂楊花漫漫攪天飛柳條折盡花飛盡<lb/>
借問行人歸不歸<lb/>
　胡苕溪云此詩不知誰作其意與前詩略相似其用<lb/>
<pb n="KR4i0045_WYG_005-22a"/>
　事則未盡善也蓋古樂府有折楊柳云曲成攀折處<lb/>
　惟言久別離又云攀折思為贈心期別路長又云曲<lb/>
　中別無意併是為相思皆言折楊柳以寄相思之意<lb/>
　不言其歸也<lb/>
　　書事<lb/>
輕隂閣小雨深院晝慵開坐看蒼苔色欲上人衣來<lb/>
　禁臠云此詩含不盡之意子由謂之不帶聲色者也<lb/>
　王荆公亦有絶句詩意頗相類<lb/>
<pb n="KR4i0045_WYG_005-22b"/>
　　附荆公絶句<lb/>
若耶溪上踏莓苔興盡張帆載酒回汀草岸花渾不見<lb/>
青山無數逐人來<lb/>
　　聞逆賊凝碧池作樂<lb/>
萬户傷心生野煙百官何日再朝天秋槐葉落空宫裏<lb/>
凝碧池邊奏管絃<lb/>
　按安禄山之叛悉搜樂工詣洛陽宴羣臣於凝碧池<lb/>
　盛奏樂舞樂工雷海清悲憤擲樂器於地西向慟哭<lb/>
<pb n="KR4i0045_WYG_005-23a"/>
　時王維聞有凝碧之宴作此詩深寓悽憤之意後肅<lb/>
　宗還京凡從偽者以三等定罪王維與焉帝在蜀時<lb/>
　維此詩流傳上聞帝憐之因宥其罪<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻九</head>
    <p>
<pb n="KR4i0045_WYG_019-1a"/>
欽定四庫全書<lb/>
　詩林廣記後集巻九　　　宋　蔡正孫　編<lb/>
　　陳希夷<lb/>
　希夷名摶字圖南負經綸之才厯五季亂離游行四<lb/>
　方志不遂入武當山後隠居華隂山周世宗召至京<lb/>
　賜號白雲先生太宗朝再召賜號希夷先生<lb/>
　聞見録云華山隠士陳摶唐長興中進士游四方有<lb/>
　大志常乘白驢從惡年少數百欲入汴州中途聞太<lb/>
<pb n="KR4i0045_WYG_019-1b"/>
　祖登極大笑墜驢曰天下自此定矣<lb/>
　　歸隠<lb/>
十年蹤跡走紅塵回首青山入夢頻紫陌縱榮争及睡<lb/>
朱門雖貴不如貧愁聞劔㦸扶危主悶見笙歌聒醉人<lb/>
攜取舊書歸舊隠野花啼鳥一般春<lb/>
　邵伯温易學辨惑云摶隠居華隂山自晉以後每聞<lb/>
　一朝革命顰蹙數日人有問者瞪目不荅一日乘驢<lb/>
　遊華隂市聞太祖登極大笑問其故曰天下自此定<lb/>
<pb n="KR4i0045_WYG_019-2a"/>
　矣遁迹之初作此詩云豈淺丈夫哉<lb/>
　　題西峰<lb/>
為愛西峯好吟頭盡日昂岩花紅作陣溪水緑成行幾<lb/>
夜礙新月半山無夕陽寄言嘉遯客此處是仙鄉<lb/>
　聞見録云摶隠居華山太祖召不至太宗召以羽服<lb/>
　見於延英殿顧問甚乆送中書見宰輔丞相宋琪問<lb/>
　曰先生得𤣥黙修養之道可以教人乎曰摶不知吐<lb/>
　納修養之術假令白日冲天亦何益於聖世上博達<lb/>
<pb n="KR4i0045_WYG_019-2b"/>
　今古深究治亂真有道仁明之主正是君臣同徳致<lb/>
　理之時勤心修煉无出於此琪等以其語奏帝益重<lb/>
　之<lb/>
　　贈种隠君<lb/>
事不闗身皆是累心源未了幾時閑須將未了并身累<lb/>
分付他人入舊山<lb/>
　种放隠終南聞希夷之風往見之希夷曰君當有顯<lb/>
　宦但名者古今美器造物者所忌子名將有物敗之<lb/>
<pb n="KR4i0045_WYG_019-3a"/>
　後真宗召見待以殊禮謁告歸終南恃恩與王嗣宗<lb/>
　相忤卒為嗣宗所排<lb/>
　涑水記云种放以處士召見拜官真宗待以殊禮名<lb/>
　動海内後謁告歸終南恃恩驕倨王嗣宗時知長安<lb/>
　放至通判以下羣拜謁放俛垂手接之而已嗣宗内<lb/>
　不平放召其諸妷出拜嗣宗嗣宗坐受之放怒嗣宗<lb/>
　曰向者通判以下拜君君扶之而己此白丁耳嗣宗<lb/>
　狀元及第名位不輕胡為不得坐受其拜放曰君以<lb/>
<pb n="KR4i0045_WYG_019-3b"/>
　手搏得狀元耳何足道也嗣宗怒遂上疏言放實空<lb/>
　疎專飾詐巧盜虚名陛下尊禮放擢為顯官臣恐天<lb/>
　下竊笑益長澆偽之風因抉摘言放隂事上雖不之<lb/>
　問而待放之意寖衰<lb/>
　　睡荅金勵<lb/>
常人無所重惟睡乃為重舉世此為息魂離神不動覺<lb/>
來無所知知來心愈用堪笑塵世中不知夢是夢<lb/>
　聞見録云希夷先生每睡則半載或數月近亦不下<lb/>
<pb n="KR4i0045_WYG_019-4a"/>
　月餘<lb/>
　御苑名談云昔有衣冠子金勵問希夷先生曰勵向<lb/>
　逰華山欲見先生先生睡未覺亦有道乎先生笑而<lb/>
　不言荅之以詩云<lb/>
　　對御歌<lb/>
臣愛睡臣愛睡不卧氈不蓋被片石枕頭蓑衣鋪地震<lb/>
雷掣電鬼神驚臣當其時正鼾睡閑思張良悶想范蠡<lb/>
說甚孟徳休言劉備三四君子只是争些閑氣争如臣<lb/>
<pb n="KR4i0045_WYG_019-4b"/>
向青山頂頭白雲堆裏展開眉頭解放肚皮且一覺睡<lb/>
管甚玉兔東生紅輪西墜<lb/>
　談藪云陳摶隠武當山後居華州雲臺觀多閉戸獨<lb/>
　卧或累月不起周世宗召入禁中扃戸試之月餘始<lb/>
　開摶熟寐如故嘗對御歌此詩云<lb/>
　　附潘紫岩題陳圖南鼾睡圖<lb/>
甲馬營中紫氣髙屬猪人已著黄袍此回天下都無事<lb/>
可是山中睡得牢<lb/>
<pb n="KR4i0045_WYG_019-5a"/>
　希夷騎驢遊華隂聞太祖登極大笑墜驢曰天下自<lb/>
　此定矣紫岩詩本此語也<lb/>
　　贈張乖崖<lb/>
自呉入蜀是尋常歌舞筵中救火忙乞得金陵飬閑散<lb/>
也須多謝鬢邊瘡<lb/>
　古今詩話云張忠定公少謁華山陳圖南圖南贈以<lb/>
　詩一絶始皆不諭其意後忠定更鎮杭益晚年發瘡<lb/>
　於鬢移守金陵遂薨悉如其言<lb/>
<pb n="KR4i0045_WYG_019-5b"/>
　胡苕溪云余考二朝正史張詠真宗時詠再任昇州<lb/>
　頭瘡甚上憫之代還不能朝謁復求領郡命知陳州<lb/>
　卒古今詩話以為移守金陵遂薨非也<lb/>
　　魏處士<lb/>
　處士名野字仲先隠居不仕真宗召見而野閉門避<lb/>
　匿<lb/>
　古今詩話云章聖幸汾隂回望林嶺間亭檻幽絶意<lb/>
　非民俗所居時魏野方教鶴舞俄報有中使至抱琴<lb/>
<pb n="KR4i0045_WYG_019-6a"/>
　踰垣而走<lb/>
　澠水燕談云魏野居有幽致真宗遣人圖之野有詩<lb/>
　云幽居帝畵看正謂此也<lb/>
　後村詩話云魏野五言云常憐李斯首不及嚴光足<lb/>
　真處士語也<lb/>
　劉寛夫詩話云野有子亦有父風宋景文嘗贈以詩<lb/>
　云姓名髙士傳父子少㣲星人多稱頌之<lb/>
　　晨興<lb/>
<pb n="KR4i0045_WYG_019-6b"/>
夜長已待得晨興耽睡僮猶喚不譍燒葉爐中無宿火<lb/>
讀書<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>下有殘燈臨階短髮梳和月傍岸衰容洗帶冰<lb/>
料得巢禽翻怪訝尋常日午起慵能<lb/>
　歐公詩話云此詩本是燒葉爐中無宿火或有嫌燒<lb/>
　葉之語為貧寒太甚改葉字為藥字不惟壊此一句<lb/>
　併下句减氣味矣<lb/>
　　書友人屋壁<lb/>
達人輕禄位居處傍林泉洗硯魚吞墨烹茶鶴避煙閑<lb/>
<pb n="KR4i0045_WYG_019-7a"/>
惟歌聖代老不恨流年靜想閑來者還應我最偏<lb/>
　詩話云真宗祀汾隂遣使召野野題詩遯去使還以<lb/>
　詩奏上曰野不來矣<lb/>
　胡苕溪云魏野詩云洗硯魚吞墨烹茶鶴避煙王建<lb/>
　詩云閉門留野鹿分食與山雞二人之語巧於模冩<lb/>
　山居之趣苐理有當否如野所言雖未必皆然理或<lb/>
　有之如建所言二物何馴狎如此理必無之至若少<lb/>
　陵云得食階除鳥雀馴東坡云為鼠長留飯憐蛾不<lb/>
<pb n="KR4i0045_WYG_019-7b"/>
　㸃燈皆當於理人无得而議之矣<lb/>
　愚謂東坡為鼠常留飯之語於理恐亦似有小礙鼠<lb/>
　之於人為害之物也掀杯䑛缶衆皆嫉之坡嘗有云<lb/>
　養猫以去鼠不可以無鼠而養不捕之猫猫之不捕<lb/>
　且不可養而可留飯以待鼠乎<lb/>
　　尋隠者不遇<lb/>
尋真誤入蓬萊島香風不動松花老採芝何處未歸來<lb/>
白雲滿地無人掃<lb/>
<pb n="KR4i0045_WYG_019-8a"/>
　愚謂此詩模冩幽寂之趣真所謂蟬蛻汙濁之中蜉<lb/>
　蝣塵埃之表與僧无本詩同一意趣今附于左<lb/>
　　附僧無本訪隠者不遇<lb/>
松下問童子言師採藥去只在此山中雲深不知處<lb/>
　唐人多有訪隠者不遇詩意味閑雅率皆膾炙人口<lb/>
　髙駢云落花流水認天台半醉閑吟獨自來惆悵仙<lb/>
　翁何處去滿庭紅杏碧桃開李義山云城郭休過識<lb/>
　者稀哀猿啼處有柴扉滄江白石樵漁路日暮歸來<lb/>
<pb n="KR4i0045_WYG_019-8b"/>
　雪滿衣韋蘇州云九日驅馳一日閑尋君不遇又空<lb/>
　還怪來詩思清人骨門對寒流雪滿山<lb/>
　　謝冦萊公見訪<lb/>
晝睡方濃向竹齋柴門日午尚慵開驚回一覺遊仙夢<lb/>
村巷傳呼宰相來<lb/>
　古今詩話云萊公鎮洛凡三邀野不至萊公暇日寫<lb/>
　刺訪之野服葛巾布袍長揖萊公禮甚平簡頃之議<lb/>
　論騷雅相得甚懽將別謂萊公曰盛刺不復還留為<lb/>
<pb n="KR4i0045_WYG_019-9a"/>
　山家之寳及公再秉鈞軸野游門下獻詩云好去上<lb/>
　天辭富貴却來平地作神仙公得詩不恱後二年貶<lb/>
　通州每題前詩於<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>朝夕吟哦之<lb/>
　　上王相公<lb/>
聖朝宰相年年出公在中書十二秋西祀東封俱已了<lb/>
好來相伴赤松遊<lb/>
　三山老人語録云杜子美送嚴武還朝詩云公若登<lb/>
　台輔臨危莫愛身勸以仗節義也魏野上王文正公<lb/>
<pb n="KR4i0045_WYG_019-9b"/>
　詩云西祀東封俱已了好來相伴赤松遊又贈冦忠<lb/>
　愍公詩云好去上天辭富貴却來平地作神仙勸<lb/>
　之使退也近世士人與上官詩无非諛辭未聞有規<lb/>
　勸之語如此者<lb/>
　劉寛夫詩話云王文正從東封車駕回過陜魏野寄<lb/>
　以絶句文正袖此詩求退遂得謝萊公自永興被召<lb/>
　野亦以詩送之云好去上天辭富貴却來平地作神<lb/>
　仙而萊公歲晚南遷世多言公不能如文正用野言<lb/>
<pb n="KR4i0045_WYG_019-10a"/>
　盖志士仁人亦各有志觀萊公末年所為豈愧文正<lb/>
　之退哉山人處士其言不得不如此或用或不用各<lb/>
　係其人要之不溺於富貴以貪得則一也<lb/>
　　附亡名氏獻韓魏公<lb/>
是非莫問門前客得失須憑塞上翁引取碧油紅斾去<lb/>
鄴王臺上醉春風<lb/>
　韓魏公初罷相出鎮長安或獻此詩盖勸其辭分陜<lb/>
　之重而為晝錦之榮公以為然即請守相州此詩亦<lb/>
<pb n="KR4i0045_WYG_019-10b"/>
　有規勸之意故附於此<lb/>
　　上知府冦相公<lb/>
文武禀全才何人更可陪有官居鼎鼐無地起樓臺聖<lb/>
主詩方和親王狀始回鎮臨求二陜調燮輟三台鳳閤<lb/>
須重去龍旌暫擁來下車三度雨上殿數聲雷未暇瞻<lb/>
珪璧先蒙訪草萊幾思趍相府恐懼復徘徊<lb/>
　政要云上即位北使至賜宴兩府預坐北使厯視坐<lb/>
　中問譯者云誰是無地起樓臺相公坐中无荅丁謂<lb/>
<pb n="KR4i0045_WYG_019-11a"/>
　使譯者謂曰朝廷初即位南方須大臣鎮撫冦公暫<lb/>
　撫南夏非乆即還<lb/>
　　啄木<lb/>
爪利觜還剛殘陽啄更忙千林蠧如盡一腹餒何妨形<lb/>
小過槐陌聲髙近草堂豈能同燕雀惟解占髙梁<lb/>
　歐公詩話云魏野啄朩詩云千林蠧如盡一腹餒何<lb/>
　妨有詩人規誡之風<lb/>
　　林和靖<lb/>
<pb n="KR4i0045_WYG_019-11b"/>
　和靖先生名逋居西湖杭守李及薛映每造其廬清<lb/>
　談終日而後去<lb/>
　該聞録云林逋處士隠居西湖朝廷命守臣王濟體<lb/>
　訪逋聞之投啟為贄其文皆儷偶聲律之流乃以文<lb/>
　學保薦詔下賜帛而已濟曰草澤之士文須稽古不<lb/>
　友王侯文學之士則修詞立誠俟時致用今逋兩失<lb/>
　之<lb/>
　　山園小梅<lb/>
<pb n="KR4i0045_WYG_019-12a"/>
衆芳摇落獨暄妍占盡風情向小園疎影横斜水清淺<lb/>
暗香浮動月黄昏霜禽欲下先偷眼粉蝶如知合斷魂<lb/>
幸有㣲吟可相狎不須檀板共金樽<lb/>
　蔡寛夫詩話云和靖梅詩疎影暗香一聨誠為警絶<lb/>
　然其下霜禽粉蝶一聨則與上聨氣格全不相類若<lb/>
　出兩人乃知詩全篇佳者誠難得唐人多摘句為圖<lb/>
　以此大抵和靖詩喜於對意如伶倫近日无侯白奴<lb/>
　僕當時有衛青又如破殿靜披虀臼古齋房閑試酪<lb/>
<pb n="KR4i0045_WYG_019-12b"/>
　奴春之類雖假對亦不草草故氣格不無少貶然其<lb/>
　五言如夕寒山翠重秋靜鳥行疎長句如橋横水朩<lb/>
　已秋色寺倚雲峰更晚晴又如煙含晚樹人家逺雨<lb/>
　濕春蒲燕子低此等句又何害其為工夫太過也<lb/>
　王晉卿云和靖疎影暗香之句杏與桃李皆可用也<lb/>
　東坡云可則可但恐杏花桃李不敢承當耳又云詩<lb/>
　人有寫物之功桒之未落其葉沃若他木不可以當<lb/>
　此林逋此詩决非桃李詩也<lb/>
<pb n="KR4i0045_WYG_019-13a"/>
　山谷云歐陽文忠公極賞林和靖梅詩疎影暗香之<lb/>
　句而不知和靖別有詠梅一聨云雪後園林纔半樹<lb/>
　水邊籬落忽横枝似勝前句不知文忠何縁棄此而<lb/>
　賞彼文章大概亦如女色好惡止係於人<lb/>
　　梅花<lb/>
吟懐長恨負芳時為見梅花輒入詩雪後園林纔半樹<lb/>
水邊籬落忽横枝人憐紅豔多應俗天與清香似有私<lb/>
堪笑塞垣亦風味醉將聲調角中吹<lb/>
<pb n="KR4i0045_WYG_019-13b"/>
　胡苕溪云山谷喜雪後園林一聨王直方又愛和靖<lb/>
　池水倒添疎影動屋簷斜入一枝低以謂此句與山<lb/>
　谷所稱真可處伯仲之間余觀此句略無佳處直方<lb/>
　何為喜之真所謂一解不如一解也<lb/>
　　附何遜早梅<lb/>
菟園標物序驚時最是梅銜霜當路發映雪擬寒開枝<lb/>
横却月觀花遶凌風臺朝洒長門泣夕駐臨卭杯應知<lb/>
早飄落故逐上春來<lb/>
<pb n="KR4i0045_WYG_019-14a"/>
　雪齋浪記云為詩當飽参然後臭味乃同雖為大宗<lb/>
　匠者亦然月觀枝横之語乃何遜妙處自林和靖一<lb/>
　參之後參之者甚多<lb/>
　　書孤山隠居壁<lb/>
山朩未深猿鳥少此生猶擬別移居直過天竺溪流上<lb/>
獨樹為橋小結廬<lb/>
　和靖居西湖之孤山結廬其上足未嘗履城市此詩<lb/>
　有卜居之意猶以為入山未深入林未宻也<lb/>
<pb n="KR4i0045_WYG_019-14b"/>
　藝苑雌黄云張子野過和靖隠居有詩一聨云湖山<lb/>
　隠後家空在煙雨詞亡草自青注云先生嘗著春草<lb/>
　曲有滿地和煙雨之語今亡其全篇余按楊元素本<lb/>
　事曲有㸃絳唇一闋乃和靖春草詞云金谷年年亂<lb/>
　生春色誰為主餘花落處滿地和煙雨又是離歌一<lb/>
　闋長亭暮王孫去萋萋无數南北東西路此詞甚工<lb/>
　子野乃不見其全篇何也<lb/>
　　詠退筆<lb/>
<pb n="KR4i0045_WYG_019-15a"/>
神功雖缺力終存架琢珊瑚欠策勲日暮閑窻何所似<lb/>
灞陵憔悴故將軍<lb/>
　胡苕溪云和靖言余頃得宛陵葛生所茹筆每用之<lb/>
　如麾百勝之師横行於紙墨間所向无不如意惜其<lb/>
　日乆且敝因作詩以録其功殊有憫勞念舊之意<lb/>
　　書壽堂壁<lb/>
　右詩見前集六巻李義山詩類<lb/>
　古今詩話云林逋傲視許洞洞不喜乃作詩嘲之曰<lb/>
<pb n="KR4i0045_WYG_019-15b"/>
　寺裏掇齋飢老鼠林間咳嗽老獼猴豪民送物鵝伸<lb/>
　頸好客臨門鱉縮頭此詩妬賢嫉能之辭可謂謔之<lb/>
　虐者也聞者足以戒云<lb/>
　　王黄州<lb/>
　黄州名禹偁字元之<lb/>
　西清詩話云元之父本磨家畢文簡士安為州從事<lb/>
　元之代其父輸麪至公宇立庭下文簡方命諸子屬<lb/>
　句云鸚鵡能言寧似鳳元之抗聲曰蜘蛛雖巧不如<lb/>
<pb n="KR4i0045_WYG_019-16a"/>
　蠶文簡曰子精神滿腹將且名世後與公接武朝廷<lb/>
　滄浪詩辨云國初之詩尚沿襲唐人王黄州學白樂<lb/>
　天<lb/>
　後村詩話云王元之被遇熈陵知制誥因捄徐鉉貶<lb/>
　商州為内相因議孝章皇后䘮貶滁州真皇登極召<lb/>
　還將用矣其詩乃云兩制舊臣生白髮一畨新貴上<lb/>
　青天未幾再謫黄州遷蘄州而卒豈新貴有所未平<lb/>
　乎<lb/>
<pb n="KR4i0045_WYG_019-16b"/>
　許彦周詩話云元之詩可重大抵語廹切而意雍容<lb/>
　如云身後聲名文集草眼前衣食簿書堆又云澤畔<lb/>
　騷人正憔悴道旁山鬼莫揶揄大類樂天也<lb/>
　黄山谷題黄州墨蹟云徃時王黄州謀國極匪躬朝<lb/>
　聞不及夕百壬避其鋒九鼎安磐石一身轉孤蓬浮<lb/>
　雲當日月白髮照秋空<lb/>
　　春日雜興<lb/>
兩株桃杏映籬斜裝㸃商州副使家何事春風容不得<lb/>
<pb n="KR4i0045_WYG_019-17a"/>
和鶯吹折數枝花<lb/>
　蔡寛夫詩話云元之本學白樂天詩在商州賦此絶<lb/>
　其子嘉祐云老杜嘗有恰似春風相欺得夜來吹折<lb/>
　數枝花之句語頗相近因請易之元之忻然曰吾詩<lb/>
　精詣遂暗合子美邪乃更為詩曰本與樂天為後進<lb/>
　敢期杜甫是前身卒不復易<lb/>
　　錫宴明日<lb/>
宴罷回來日欲斜平康坊裏那人家幾多紅袖迎門笑<lb/>
<pb n="KR4i0045_WYG_019-17b"/>
争乞釵頭利市花<lb/>
　　清明<lb/>
無花無酒過清明興味都來似野僧昨日鄰家乞新火<lb/>
曉窻分與讀書燈<lb/>
　胡苕溪云元之二絶何况味不同如此亦可見其老<lb/>
　少情懐之異也<lb/>
　　滁州寄舊僚<lb/>
要見滁州謫宦情信縁隨俗且營營不誇兩制詞臣貴<lb/>
<pb n="KR4i0045_WYG_019-18a"/>
多伴三班奉職行樓堞倚空乘月上樽罍有酒對山傾<lb/>
升沉得䘮何須問况是浮生已半生<lb/>
　蔡寛夫詩話云國初州郡設官尚少小郡不過四五<lb/>
　員復多武弁故非雄藩都㑹仕者率少官况元之自<lb/>
　掖垣謫滁州嘗以詩寄舊僚聞者頗憐之然元之在<lb/>
　滁陽四方文士持文就謁者甚衆<lb/>
　　商州<lb/>
節及登髙忽嘆嗟經年憔悴別京華貳車何處搔蓬鬢<lb/>
<pb n="KR4i0045_WYG_019-18b"/>
九日樽前見菊花<lb/>
　蔡寛夫詩話云人夢中作為詩文覺來多不省設有<lb/>
　能省者其事往往皆驗理固不可詰豈禍福將至精<lb/>
　神自有感通者乎王元之商州詩第四句乃夢中得<lb/>
　之初元之在掖垣忽夢賦詩御座前既覺獨記此句<lb/>
　未幾至貶以十月到郡而菊花盛開恍然如詩䜟也<lb/>
　晏元獻守亳始至亦嘗夢賦詩云一年為客未歸去<lb/>
　笑殺城東桃李花初莫省謂何已而因春出遊則州<lb/>
<pb n="KR4i0045_WYG_019-19a"/>
　之園館皆在城東公留亳逾年而後移睢陽无不合<lb/>
　者元之自從班謫散秩先為之兆固宜矣若元獻但<lb/>
　日月淹速之間亦有預告之者則世間萬事何嘗不<lb/>
　有定數邪<lb/>
　　寇萊公<lb/>
　萊公名凖字平仲諡忠愍<lb/>
　漁隠叢話云忠愍公詩思悽婉盖富於情者也<lb/>
　　春日登樓懐歸<lb/>
<pb n="KR4i0045_WYG_019-19b"/>
髙樓聊引望杳杳一川平野水無人渡孤舟盡日横荒<lb/>
村生斷靄古寺語流鶯舊業遥清渭沉思忽有驚<lb/>
　政要云公嘗賦詩有野水無人渡孤舟盡日横之句<lb/>
　時人以此覘其相業<lb/>
　　江南春二首<lb/>
波渺渺柳依依孤村芳草逺斜日杏花飛江南春盡離<lb/>
腸斷蘋滿汀洲人未歸<lb/>
　　又<lb/>
<pb n="KR4i0045_WYG_019-20a"/>
杳杳煙波隔千里白蘋香散東風起日落汀洲一望時<lb/>
愁情不斷如春水<lb/>
　胡苕溪云以江南春二首觀之則語意疑若優柔无<lb/>
　斷者至其端委廟堂决澶淵之策其氣鋭然奮仁者<lb/>
　之勇全與此不相類盖人之難知也如此<lb/>
　　題驛亭<lb/>
沙堤築處迎丞相驛吏催時送逐臣到了輸它林下客<lb/>
無榮無辱自由身<lb/>
<pb n="KR4i0045_WYG_019-20b"/>
　石林詩話云冦萊公南遷道過襄陽曽留一絶於驛<lb/>
　亭林下之語乃大概言之初無所主也胡秘監旦素<lb/>
　不為公所喜適居郡下既聞之遂以林下之語公為<lb/>
　已發且有稱快之語聞者莫不笑之<lb/>
　　春日書懐<lb/>
曾讀前書笑古今恥隨流俗共浮沉終期直道扶元化<lb/>
敢為虚名役片心黙坐野禽啼晝景閉門官柳長春隂<lb/>
世間事了先須退不待霜毛漸滿簮<lb/>
<pb n="KR4i0045_WYG_019-21a"/>
　詩話云前輩作詩皆不妄發如萊公此詩真足以達<lb/>
　其平生出處之志云<lb/>
　　春晝偶書<lb/>
白晝偶成芳草夢起來幽興有誰知風簾不動黄鸝語<lb/>
坐看庭花日影移<lb/>
　劉後村云此詩有唐人風度<lb/>
　　張乖厓<lb/>
　乖厓名詠字復之諡忠定公<lb/>
<pb n="KR4i0045_WYG_019-21b"/>
　蔡寛夫詩話云乖厓少喜任侠學擊劍尤樂聞神仙<lb/>
　事為舉子時嘗從陳希夷欲分華山一半希夷以紙<lb/>
　筆蜀牋贈之公笑曰吾知先生之㫖矣殆欲驅我入<lb/>
　閙處乎然性極清介居无妾媵不事服玩朝衣之外<lb/>
　燕處惟紗帽皁絛黄土布裘而已至今人傳其畵像<lb/>
　皆作此飾<lb/>
　　寄傅霖逸人<lb/>
前年失脚下漁磯苦戀明時不忍歸為報巢由莫相笑<lb/>
<pb n="KR4i0045_WYG_019-22a"/>
此心非是愛輕肥<lb/>
　蔡寛夫詩話云此詩乃乖厓始及笫時賦此以寄傅<lb/>
　霖也<lb/>
　西清詩話云張乖厓少與逸人傅霖同學公既顯達<lb/>
　求霖三十年不可得作詩寄之晚年守宛州有被褐<lb/>
　騎驢叩門大呼曰語尚書青州傅霖閽吏走白公曰<lb/>
　傅先生天下士汝何人敢呼姓名霖笑曰別子一世<lb/>
　尚爾童心是豈知世間有我哉公問昔何隠今何出<lb/>
<pb n="KR4i0045_WYG_019-22b"/>
　霖曰子將去矣來報子耳公曰詠亦自知之霖曰知<lb/>
　復何言後一月公薨<lb/>
　　荅傅逸人<lb/>
蕭蕭疎葦對門墻見說新秋鱠味長何事輕抛來帝里<lb/>
至今魂夢繞寒塘<lb/>
　侯鯖録云傅逸人真廟時人乖厓之宻友也傅嘗有<lb/>
　詩贈公而公以此荅之<lb/>
　　附傅逸人贈張忠定<lb/>
<pb n="KR4i0045_WYG_019-23a"/>
忍把浮名賣却閑門前流水對青山青山不語人無事<lb/>
門外風花任徃還<lb/>
　復齋謾録云傅霖開寳中嘗與張乖厓㑹於幹城終<lb/>
　夕談話鄰有病瘧者為之不作公每有書與傅傅必<lb/>
　先夢之故傅有詩云劇談驅夜瘧幽夢得鄉書叙實<lb/>
　事也<lb/>
　　寄陳希夷<lb/>
性愚不肯住山林剛要清流擬致君今日星馳劍南去<lb/>
<pb n="KR4i0045_WYG_019-23b"/>
回頭慚愧華山雲<lb/>
　蔡寛夫詩話云公少從希夷遊及李順之亂公帥蜀<lb/>
　有詩寄之乃其素志也<lb/>
　　楊文公<lb/>
　公名億字大年宋自天聖以來搢紳間為詩者少惟<lb/>
　丞相晏公殊錢公惟演翰林楊公億劉公筠數人而<lb/>
　已然皆未離崐體也<lb/>
　滄浪詩辯云國初詩尚沿襲唐人楊文公學李商隠<lb/>
<pb n="KR4i0045_WYG_019-24a"/>
　三朝正史云楊億祖文逸為偽唐玉山令億將生文<lb/>
　逸夢一道士自稱懐玉山人未幾億生有紫毛被體<lb/>
　七尺餘經月乃落又本朝名臣傳云母張氏始生億<lb/>
　夢羽衣人自言武夷君托化既誕則一鶴雛盡室驚<lb/>
　駭貯而棄之江其叔父曰吾聞間世之人其生必異<lb/>
　追至江濱開視則鶴蛻嬰兒具焉體猶有紫毳尺餘<lb/>
　既月乃落胡苕溪云二書所紀不同余謂名臣傳其<lb/>
　言怪誕良甚當以正史為是也<lb/>
<pb n="KR4i0045_WYG_019-24b"/>
　珊瑚鈎詩話云篇章以含蓄天成為上破碎雕鎪為<lb/>
　下如楊大年西崐體非不佳也而弄斤操斧太甚所<lb/>
　謂七日而混沌死也<lb/>
　　與賜宴諸館閣<lb/>
聞戴宫花滿鬢紅上林絃管侍重瞳蓬萊咫尺無由到<lb/>
始覺仙凡迥不同<lb/>
　澠水燕談云楊文公為光禄丞後苑賞花釣魚宴不<lb/>
　得預以詩貽諸館閣太宗皇帝聞之乃詰所司以不<lb/>
<pb n="KR4i0045_WYG_019-25a"/>
　召之故左右曰以未貼職例不得召即命直集賢院<lb/>
　遂預晚宴<lb/>
　　傀儡<lb/>
鮑老當筵笑郭郎笑他舞袖太瑯璫若教鮑老當筵舞<lb/>
轉更瑯璫舞袖長<lb/>
　後山詩話云楊大年傀儡詩語俚而意切相傳以為<lb/>
　笑<lb/>
　　晏元獻<lb/>
<pb n="KR4i0045_WYG_019-25b"/>
　元獻名殊字同叔<lb/>
　宋子京筆記云宋自天聖以來搢紳間為詩者益少<lb/>
　惟丞相晏公殊錢公惟演翰林楊公億劉公筠數人<lb/>
　而已晏丞相末年詩見編集者乃過萬篇唐人以來<lb/>
　未有然晏不自貴重其文凡門下客及官屬解聲韻<lb/>
　者悉與之酬和<lb/>
　後村詩話云詩家評論古人多是書生空言爾晏元<lb/>
　獻書平津侯傳云主父仲舒容不得未知賓閤是何<lb/>
<pb n="KR4i0045_WYG_019-26a"/>
　人公能客富歐二公於門下然後可以為此言但主<lb/>
　父非仲舒之倫宜以汲黯代之<lb/>
　詩眼云晏叔原謂蒲傳正云先君平日小詞雖多未<lb/>
　嘗作婦人語也<lb/>
　　示張寺丞王校勘<lb/>
元已清明假未開小園幽徑獨徘徊春寒不定班班雨<lb/>
宿醉難禁灧灧杯無可奈何花落去似曾相識燕歸來<lb/>
遊梁賦客多風味莫惜青錢萬選才<lb/>
<pb n="KR4i0045_WYG_019-26b"/>
　雜記云宋莒公見元獻佳句每書於齋壁如无可奈<lb/>
　何花落去似曾相識燕歸來静尋啄朩藏身處閑看<lb/>
　遊絲到地時樓臺冷落収燈夜門巷蕭條掃雪天已<lb/>
　定復搖春水色似紅如白野棠花之類後人不易及<lb/>
　也<lb/>
　復齋謾録云晏元獻因觀王琪大明寺詩板大加稱<lb/>
　賞召至同飯飯已又同步遊池上時春晚有落花晏<lb/>
　云每得句書墻壁間或彌年未嘗强對且如無可奈<lb/>
<pb n="KR4i0045_WYG_019-27a"/>
　何花落去一句至今未能對也王應聲云似曾相識<lb/>
　燕歸來自此辟置館職遂躋侍從<lb/>
　　寓意<lb/>
油壁香車不再逢峡雲無迹任西東梨花院落溶溶月<lb/>
柳絮池塘淡淡風幾日寂寥傷酒後一畨蕭索禁烟中<lb/>
魚書欲寄無由達水逺山長處處同<lb/>
　漫叟詩話云江為有詩云吟登蕭寺旃檀閣醉倚王<lb/>
　家玳瑁筵或謂作此詩者决非貴族或人評軸裝曲<lb/>
<pb n="KR4i0045_WYG_019-27b"/>
　譜金書字樹記名花玉篆牌之句乃乞兒口中語胡<lb/>
　苕溪云青箱雜記亦載此事乃晏元獻云此詩乃乞<lb/>
　兒相未嘗識富貴者故公每言富貴不及金玉錦綉<lb/>
　惟說氣象若梨花院落溶溶月柳絮池塘淡淡風及<lb/>
　樓臺側畔楊花過簾幙中間燕子飛之類是也公自<lb/>
　以此句語人曰窮人家有此景否雲齋廣録載近時<lb/>
　人有詩一聨云珠簾繡户遅遲日柳絮梨花寂寂春<lb/>
　雖用珠綉其氣象豈不富貴不害其為佳句也<lb/>
<pb n="KR4i0045_WYG_019-28a"/>
　歸田録云晏元獻喜評詩嘗曰老覺金腰重慵便玉<lb/>
　枕凉未是富貴語不如笙歌歸院落燈火下樓臺此<lb/>
　善言富貴者人皆以為知言<lb/>
　後山詩話云白樂天詩云笙歌歸院落燈火下樓臺<lb/>
　又云歸來未放笙歌散畵㦸門前蠟燭紅非富貴語<lb/>
　看人富貴者也黄魯直謂白樂天笙歌歸院落燈火<lb/>
　下樓臺不如杜子美落花遊絲白日靜鳴鳩乳燕青<lb/>
　春深也<lb/>
<pb n="KR4i0045_WYG_019-28b"/>
　王直方詩話云王禹玉詩世號至寳丹以其多使珍<lb/>
　寳如黄金必以白玉為對或有人云詩能窮人且試<lb/>
　强作些富貴語看如何其人數日搜索得一聨云脛<lb/>
　挺化為紅玳瑁眼睛變作碧琉璃聞者為之絶倒<lb/>
　　詠上竿伎題中書㕔壁<lb/>
百尺竿頭裊裊身脚騰跟倒駭傍人漢隂有叟君知否<lb/>
抱甕區區亦未貧<lb/>
　石林詩話云舊中書南㕔壁間有晏元獻題詠上竿<lb/>
<pb n="KR4i0045_WYG_019-29a"/>
　伎一詩當時必有所謂後文潞公在樞府嘗一日過<lb/>
　中書與荆公行至壁間視元獻所題留誦乆之亦豈<lb/>
　无意也荆公它日因題一絶于後<lb/>
　　附王荆公和晏元獻題中書壁<lb/>
賜也能言未識真誤將心許漢隂人桔橰俯仰縁何事<lb/>
抱甕區區老此身<lb/>
　熊勿軒云元獻之詩意謂露巧不如守拙荆公之詩<lb/>
　謂經濟有術固不必拘泥也<lb/>
<pb n="KR4i0045_WYG_019-29b"/>
　莊子天地篇云子貢過漢隂見一丈人為圃畦鑿隧<lb/>
　而入井抱甕而出灌用力甚多而見功寡子貢曰有<lb/>
　機於此一日浸百畦夫子不欲乎丈人曰奈何曰鑿<lb/>
　朩為機後重前輕挈水若抽數如沃湯其名桔橰為<lb/>
　圃者忿然作色而笑曰有機械者必有機事有機事<lb/>
　者必有機心道之所不載也吾非不知羞而不為也<lb/>
　子貢懣然而慚曰始吾以夫子天下一人耳不知復<lb/>
　有斯人也反於魯以告孔子孔子曰彼脩混沌氏之<lb/>
<pb n="KR4i0045_WYG_019-30a"/>
　術者也予與汝何足以知之哉<lb/>
　　弔劉蘇哥<lb/>
蘇哥風味逼天真恐是文君向上人何日九原芳草緑<lb/>
一盃絮酒哭青春<lb/>
　西清詩話云元獻初罷政事守亳社每嘆士風彫落<lb/>
　一日營妓曰劉蘇哥有約終身而寒盟者適春物暄<lb/>
　妍馳駿馬出郊登髙塚曠望長慟遂卒元獻謂士大<lb/>
　夫受人眄眎隨燥温變渝如翻覆手曾一女子不若<lb/>
<pb n="KR4i0045_WYG_019-30b"/>
　為序其事以詩弔之<lb/>
　苕溪漁隠曰元獻弔劉蘇哥詩序盖指宋子京而言<lb/>
　也元獻當國宋子京為翰苑晏愛宋之才雅甚親宻<lb/>
　之中秋晏啓宴召宋出妓飲酒賦詩達旦方罷翌日<lb/>
　晏罷相宋當草詞頗極詆斥至有廣營産以殖私多<lb/>
　役兵而規利之語方宋揮豪之際餘酲尚在左右觀<lb/>
　者亦駭歎<lb/>
　　烹日注茶<lb/>
<pb n="KR4i0045_WYG_019-31a"/>
稽山新茗緑如煙靜挈都籃煮惠泉未向人間殺風景<lb/>
更持醪醑醉花前<lb/>
　西清詩話云李義山雜纂品目數十盖以文滑稽者<lb/>
　其一曰殺風景謂清泉濯足花上曬裩背山起樓燒<lb/>
　琴煮鶴對花啜茶松下喝道是也晏元獻慶厯中罷<lb/>
　相守潁以惠山泉烹日注茶從容置酒乃賦此詩後<lb/>
　王荆公於元豐末居金陵蔣漕之奇夜謁公於蔣山<lb/>
　騶唱甚都公取松下喝道語作詩戲之自此殺風景<lb/>
<pb n="KR4i0045_WYG_019-31b"/>
　之語頗著於世<lb/>
　　附王荆公戲呈蔣漕<lb/>
扶衰南陌望長楸燈火如星滿地流但怪傳呼殺風景<lb/>
豈知禪客夜相投<lb/>
　　附唐人韋鵬翼詩<lb/>
豈肯閑尋竹徑行却嫌絲管好蛙聲自從煮鶴燒琴後<lb/>
背却青山卧月明<lb/>
　此詩頗近於殺風景之説故附於此<lb/>
<pb n="KR4i0045_WYG_019-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_019-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記後集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻九</head>
    <p>
<pb n="KR4i0045_WYG_009-1a"/>
欽定四庫全書<lb/>
　詩林廣記巻九　　　　　宋　蔡正孫　編<lb/>
　　唐茂業<lb/>
　石林詩話云楊大年劉子儀皆喜彦謙詩以其用事<lb/>
　精巧對偶清切黃魯直詩體雖不類然不以楊劉為<lb/>
　過也<lb/>
　蔡寛夫詩話云楊文公酷喜唐彦謙詩至親書以自<lb/>
　随彦謙詩亦不多格力卑弱僅與羅隠相先後不知<lb/>
<pb n="KR4i0045_WYG_009-1b"/>
　文公何以取之當是時以偶儷為工耳<lb/>
　黃山谷云唐彦謙最善用事<lb/>
　　過長陵題髙廟<lb/>
耳聞明主持三尺眼見愚民盗一抔千古腐儒騎痩馬<lb/>
㶚陵斜日重回頭<lb/>
　藝苑雌黃云前漢張釋之傳云假如愚民取長陵一<lb/>
　抔土陛下何以加其法乎顔師古注云抔音歩侯反<lb/>
　謂以手掬之也其字從手不忍言毁徹故止云取土<lb/>
<pb n="KR4i0045_WYG_009-2a"/>
　耳今學者讀為杯勺之杯非也杯非盛土之物郭氏<lb/>
　佩觹云抔歩侯切手掬也亦古文裒字駱賔王為徐<lb/>
　敬業檄武后云一抔之土未乾六尺之孤安在正用<lb/>
　漢史語<lb/>
　石林詩話云黃魯直毎讀此詩稱賞不已多示學詩<lb/>
　者以為模式三尺一抔雖是着題然語皆歇後一抔<lb/>
　事無兩出或可略土字如三尺則三尺律三尺喙皆<lb/>
　可言獨劍乎耳聞明主眼見愚民尤不成語余數見<lb/>
<pb n="KR4i0045_WYG_009-2b"/>
　交遊道魯直語意不可解東坡有買牛但自捐三尺<lb/>
　射鼠何勞挽六鈞亦同此病六鈞可去方字三尺不<lb/>
　可去劔字此理甚易知也<lb/>
　劉後村云楊劉諸人師李義山可也又師唐彦謙唐<lb/>
　詩雖雕斵對偶然無如一抔三尺之聨惜不多見<lb/>
　　附僧惠洪詩<lb/>
人生如逆旅嵗月苦逼催安知賢與愚同作土一抔<lb/>
　愚謂此詩只是翻杜子羙孔丘盜跖俱塵埃之語耳<lb/>
<pb n="KR4i0045_WYG_009-3a"/>
　藝苑雌黃云或謂唐韻集韻上平聲並出一抔字鋪<lb/>
　枚切手掬也意與步侯切者頗同惠洪雖誕妄必不<lb/>
　讀抔為杯勺之杯但其詩泛使土一抔不正用漢書<lb/>
　長陵事故作鋪枚切讀耳未知其果然否<lb/>
　洪駒父詩話云唐彦謙又有題蒲津河亭烟横博望<lb/>
　乗槎水月上文王避雨陵皆佳句也<lb/>
　　仲山<hi>漢髙祖兄劉仲𦵏于此山</hi>
千載遺踪寄薜蘿沛中鄉里漢山河長陵亦是閒丘壠<lb/>
<pb n="KR4i0045_WYG_009-3b"/>
異日誰知與仲多<lb/>
　漢書云淮南王等朝未央宫置酒前殿上奉玉巵為<lb/>
　太上皇壽曰始大人常以臣無賴不能治産業不如<lb/>
　仲力今某之業所就孰與仲多殿上皆稱萬嵗大笑<lb/>
　為樂<lb/>
　謝疊山云觀此詩則貧富貴賤等是空花有道者一<lb/>
　不以此累其心堯讓天下許由不受亦見此理<lb/>
　愚謂彦謙此詩之意以為髙祖得天下之後乃與兄<lb/>
<pb n="KR4i0045_WYG_009-4a"/>
　仲較産業所就之多寡及其死也則長陵與仲山均<lb/>
　之為一抔土耳果何多寡之分邪<lb/>
　　韓致光<lb/>
　髙秀實云韓偓香奩集麗而無骨李端叔意喜致光<lb/>
　詩誦其序云咀五色之靈芝香生九竅咽三危之瑞<lb/>
　露羙動七情秀實云勸不得也勸不得也<lb/>
　遯齋閒覽云筆談謂香奩集乃和凝所為後人嫁其<lb/>
　名於韓偓誤矣唐吳融詩集中有和韓致光侍郎無<lb/>
<pb n="KR4i0045_WYG_009-4b"/>
　題二首與香奩集中無題韻正同偓序中亦具載其<lb/>
　事<lb/>
　　謝人惠含桃<lb/>
時節雖同氣味殊未知堪薦寢園無合充鳳食留三島<lb/>
誰許鶯偷過五湖苦筍恐難同象匕<hi>秦中為櫻筍也之㑹乃三月</hi>酪漿<lb/>
無復瑩蠙珠<hi>闕</hi>　　　長宣賜忍淚看天憶帝都<lb/>
　序云湖南絶少含桃偶人以新摘者見惠感事傷懐<lb/>
　因成四韻<lb/>
<pb n="KR4i0045_WYG_009-5a"/>
　復齋漫録云致光昭宗時以翰林承㫖謫嶺表道湖<lb/>
　南謝人惠含桃詩云金鑾嵗嵗長宣賜忍淚看天憶<lb/>
　帝都自注云毎嵗初進之後先宣賜學士韓子蒼謝<lb/>
　人惠茶詩意亦本致光而語益工<lb/>
　　附韓子蒼謝人惠茶<lb/>
白髮前朝舊史官風爐煑茗暮江寒蒼龍不復從天下<lb/>
拭淚看君小鳳團<lb/>
　自注云史官月賜龍團<lb/>
<pb n="KR4i0045_WYG_009-5b"/>
　　寒食夜<lb/>
策䇿輕寒剪剪風杏花飄雪小桃紅夜深斜搭鞦韆索<lb/>
樓閣朦朧細雨中<lb/>
清江碧草兩悠悠各自風流一種愁正是落花寒食雨<lb/>
夜深無伴倚空樓<lb/>
　遯齋閒覽云韓致元詩詞致婉麗如此絶者是也<lb/>
　　偶題<lb/>
手風慵展八行書眼暗休尋九局圗窓裏日光飛野馬<lb/>
<pb n="KR4i0045_WYG_009-6a"/>
案頭筠管長蒲盧謀身拙為安蛇足報國危曽埒虎鬚<lb/>
滿世可能無黙識未知誰擬試齊竽<lb/>
　潘子真詩話云山谷嘗謂余言老杜身雖在流落顛<lb/>
　沛中其心未嘗一日不在本朝故善陳時事句律精<lb/>
　深超古作者忠義之氣激發而然韓偓貶逐後依王<lb/>
　審知如集中所載此詩其詞凄楚切而不迫亦不忘<lb/>
　其君者也<lb/>
　　雷公<lb/>
<pb n="KR4i0045_WYG_009-6b"/>
閒人倚柱笑雷公又向深山霹怪松必若有蘓天下意<lb/>
何如驚起武侯龍<lb/>
　世説云夏侯泰初倚柱作書時霹靂破柱衣服焦然<lb/>
　神色無變書亦如故賔客左右皆跌蕩不能住韓偓<lb/>
　詩用倚柱二字有來處<lb/>
　　附朱喬年冬乾<lb/>
陌上冬乾泣老農天留甘雨付春工阿香急試雷霆手<lb/>
莫放人間有卧龍<lb/>
<pb n="KR4i0045_WYG_009-7a"/>
　愚謂朱先生此詩大意亦與韓致光詩意同文公先<lb/>
　生亦有聞雷詩氣象宏大今附于左<lb/>
　　附朱文公聞雷有感<lb/>
誰将神斧破頑隂地裂山開鬼失林我願君王法天造<lb/>
早施雄斷答羣心<lb/>
　　杜彦之<lb/>
　藝苑雌黃云荀鶴杜牧之㣲子也牧之㑹昌末自齊<lb/>
　安移守秋浦時妾有姙出嫁長林鄉士杜筠生荀鶴<lb/>
<pb n="KR4i0045_WYG_009-7b"/>
　有能詩名自號九華山人大順初擢第尋授翰林學<lb/>
　士主客員外郎知制誥顧雲序其集為唐風集<lb/>
　唐風集詩極卑下如云要知前路事不及在家時又<lb/>
　云不覺裹頭成大漢初看竹馬作童兒前軰方之為<lb/>
　太公家教<lb/>
　　宫詞<lb/>
早被嬋娟誤欲妝臨鏡慵承恩不在貌教妾若為容風<lb/>
煖鳥聲碎日高花影重年年越溪女相憶採芙蓉<lb/>
<pb n="KR4i0045_WYG_009-8a"/>
　歐陽公歸田録云唐之晩年詩人無復李杜豪放之<lb/>
　格然亦務以精意相高如周朴者詩思尤艱毎有所<lb/>
　得必極雕琢故時人稱朴詩月煆季煉未及成篇已<lb/>
　播人口其名重當時如此而今不復傳矣余少時猶<lb/>
　見其集其句有云風煖鳥聲碎日髙花影重又云曉<lb/>
　來山鳥閙雨過杏花稀誠佳句也<lb/>
　胡苕溪云余讀隠居詩話云此一聨非朴詩乃杜荀<lb/>
　鶴之句然猶未敢以六一為誤後因看幕府燕閒録<lb/>
<pb n="KR4i0045_WYG_009-8b"/>
　云杜荀鶴詩鄙俚近俗惟宫詞為唐第一故諺云杜<lb/>
　詩三百首惟在一聨中風煖鳥聲碎日髙花影重是<lb/>
　也<lb/>
　黄山谷云杜荀鶴詩有舉世盡從愁裏老之句正好<lb/>
　對退之詩云誰人肯向死前休<lb/>
　　溪興<lb/>
山雨溪風巻釣絲瓦甌蓬底獨斟時醉來睡着無人喚<lb/>
流下前灘也不知<lb/>
<pb n="KR4i0045_WYG_009-9a"/>
　胡苕溪云荀鶴此詩句語俱弱不若韓致元醉著絶<lb/>
　句為雅健也<lb/>
　　附韓致光醉著<lb/>
萬里清江萬里天一村桒柘一村烟漁翁醉着無人喚<lb/>
過午醒來雪滿船<lb/>
　葛亞卿有集句用致光詩一聨今附于左<lb/>
　　附葛亞卿集句<lb/>
萬里清江萬里天一村桒柘一村煙漁翁醉睡又醒睡<lb/>
<pb n="KR4i0045_WYG_009-9b"/>
髙唱夕陽孤島邉<lb/>
　胡苕溪云前軰集句詩毎一句取一家詩今亞卿全<lb/>
　用致光兩句極為無工又後兩句不稱前兩句豈若<lb/>
　致光之渾成也<lb/>
　　聞子規<lb/>
楚天空濶月成輪蜀魄聲聲佀訴人啼得血流無用處<lb/>
不如緘口過殘春<lb/>
　愚謂此詩亦有守口如瓶之諷緘口字亦從金人三<lb/>
<pb n="KR4i0045_WYG_009-10a"/>
　緘事中來<lb/>
　家語云孔子觀周入后稷之廟有金人三緘其口而<lb/>
　銘其背曰古之慎言人也多言多敗口是何傷禍之<lb/>
　門也<lb/>
　　贈僧<lb/>
利門名路兩何慿百嵗風前短熖燈只恐為僧心不了<lb/>
為僧心了摠輸僧<lb/>
　愚謂動静勞佚係乎人之一心身静而心役形佚而<lb/>
<pb n="KR4i0045_WYG_009-10b"/>
　神疲僧俗之相去不逺也此詩世之田夫野叟樵童<lb/>
　牧竪皆能誦之可謂造理而有味者惜乎緇流之不<lb/>
　能自覺耳<lb/>
　　時世行<lb/>
夫因兵死守蓬茅麻苧裙衫鬢髪焦桒柘廢來猶納税<lb/>
田園荒盡尚徵苖時挑野菜和根煑旋斫生柴帶葉燒<lb/>
任是深山更深處也應無計避征徭<lb/>
　　其二<lb/>
<pb n="KR4i0045_WYG_009-11a"/>
八十老翁住破村村中牢落不堪論因供寨朩無桒柘<lb/>
為㸃鄉兵絶子孫還似平明徵賦税未聞州縣略温存<lb/>
至令鷄犬皆星散日落西山哭倚門<lb/>
　愚謂此詩備言生民之憔悴國政之煩苛可謂曲盡<lb/>
　其情矣採民風者觀之其能動心否乎<lb/>
　　陸魯望<lb/>
　自號天随子<lb/>
　自傳云甫里先生陸龜蒙平居以文章自怡未嘗有<lb/>
<pb n="KR4i0045_WYG_009-11b"/>
　㸃竄塗抹者紙札相壓投于箱箧中歴年不曾浄冩<lb/>
　一本或為好事者取去後於他人家見之亦不復謂<lb/>
　已作矣<lb/>
　冷齋序魯訔注杜工部詩云陸龜䝉得杜詩之贍博<lb/>
　尚軒然自號一家爀世烜俗<lb/>
　　别離<lb/>
丈夫非無淚不洒離别間仗劔對樽酒耻為游子顔蝮<lb/>
蛇一螫手壯士疾觧腕所思在功名離别何足歎<lb/>
<pb n="KR4i0045_WYG_009-12a"/>
　愚謂大丈夫以功名意氣自許大笑出門何淚之有<lb/>
　此詩慷慨激烈有男子心囬視郵亭執手杯酒陽闗<lb/>
　哽咽凄凉眤眤作兒女語者良可鄙矣因記羅隠淚<lb/>
　詩云自從魯國澘然後不是奸人即婦人孔叢子云<lb/>
　子髙逰趙平原君客有鄒文季節者與子髙相友善<lb/>
　臨别文節流涕交頥子髙抗手而已其徒疑之子髙<lb/>
　曰始吾得二子丈夫乃今知其婦人也曰二子之泣<lb/>
　非邪曰二子良人也有不忍之心其於敢斷必不足<lb/>
<pb n="KR4i0045_WYG_009-12b"/>
　矣曰凡泣者一無取乎子髙曰有二焉大奸之人以<lb/>
　泣自信婦人懦夫以泣著愛羅詩蓋本諸此因併及<lb/>
　之<lb/>
　　自遣<lb/>
數尺遊絲堕碧空年年長是惹春風争知天上無人住<lb/>
也有清愁鶴髮翁<lb/>
　　古意<lb/>
君心莫淺薄妾意正棲託願得䨇車輪一夜生四角<lb/>
<pb n="KR4i0045_WYG_009-13a"/>
　胡苕溪云天随子二詩思新語竒超出於尋常之表<lb/>
　可謂不落前人窠臼者也<lb/>
　　宫人斜<lb/>
草樹愁煙似不春晩鶯哀怨問行人湏知一種埋香骨<lb/>
猶勝昭君作虜塵<lb/>
　愚謂宫人斜乃後宫嬪嬙所𦵏之叢冢也此詩超出<lb/>
　意外用昭君事有狐死正丘首之義而昭君之死亦<lb/>
　可謂不得其正者可憐也<lb/>
<pb n="KR4i0045_WYG_009-13b"/>
　　薛太拙<lb/>
　劉後村云薛能詩格不甚高而自稱譽太過其五言<lb/>
　云空餘氣長在天子用平人不但自譽其詩又自譽<lb/>
　其材然位歴節鎮不為不用矣卒以驕恣凌忽憤軍<lb/>
　殺身其材安在哉妄庸如此乃敢妄議諸葛可謂小<lb/>
　人無忌憚者<lb/>
　　絶句<lb/>
山屐經過滿徑蹤隔溪遥見夕陽舂當時諸葛成何事<lb/>
<pb n="KR4i0045_WYG_009-14a"/>
只合終身作卧龍<lb/>
　王直方詩話云李希聲言荆公罷政事時居於州東<lb/>
　劉相宅於書院小㕔題當時諸葛成何事只合終身<lb/>
　作卧龍數十處苕溪漁隠曰此乃薛能詩唐百家詩<lb/>
　選中有之或云荆公詩非也<lb/>
　藝苑雌黄云薛能詩隔溪遥見夕陽舂人多不知夕<lb/>
　陽舂為何等語予攷之淮南子曰日經于淵虞是謂<lb/>
　髙舂頓于連石是謂下舂注云尚未冥上䝉先舂曰<lb/>
<pb n="KR4i0045_WYG_009-14b"/>
　上舂将欲冥下蒙悉舂曰下舂南史陳本紀云求衣<lb/>
　昧旦仄食髙舂栁子厚詩云空齋不語坐髙舂<lb/>
　　呉姬<lb/>
樓臺重疉滿天雲殷殷鳴鼉世上聞此日楊花初似雪<lb/>
女兒絲管弄叅軍<lb/>
　復齋漫録云本朝景徳三年張景以交通曹人趙陳<lb/>
　斥為房州叅軍景為屋壁記略曰近制州縣叅軍無<lb/>
　員數無職守悉以曠官敗事違戾政教者為之凡朔<lb/>
<pb n="KR4i0045_WYG_009-15a"/>
　望饗宴使與焉若處人一見之必指曰叅軍也嘗為<lb/>
　某罪矣至於倡優為戯亦假而為之以資玩戯况真<lb/>
　為者乎宜為人之輕視又将狎而侮之大畧如此余<lb/>
　按樂府雜録戯弄叅軍始自漢舘陶令石耽有贓犯<lb/>
　和帝惜其才免罪毎宴樂令衣白夾衫命優伶弄戯<lb/>
　辱之經年乃放後為叅軍然則戯弄叅軍自漢已然<lb/>
　矣不始於唐世也又五代王建時王宗侃責受維州<lb/>
　司户叅軍曰要我頭時斷去誰能作此措大官使俳<lb/>
<pb n="KR4i0045_WYG_009-15b"/>
　優弄為叅軍<lb/>
　　宋竹林亭<lb/>
地濕莎青雨後天桃花紅近竹林邉行人本是農桒客<lb/>
記得春深欲種田<lb/>
　謝疉山云遊苑囿而思畎畝覽花草而記農桒此有<lb/>
　道者之言也<lb/>
　愚謂鄭谷感興一絶亦是此意但翻一轉語反説耳<lb/>
　今附于左<lb/>
<pb n="KR4i0045_WYG_009-16a"/>
　　附鄭谷感興<lb/>
禾黍不陽艶競栽桃李春翻令力耕者半作賣花人<lb/>
　愚謂前詩乃因世之趨末而思反其本此詩乃謂務<lb/>
　本者相尚趨末以從世俗之好然其崇本抑末之心<lb/>
　則亦隠然在其中矣<lb/>
　　省試夜<lb/>
白蓮千朶照廊明一片承平雅頌聲更報第三條燭盡<lb/>
文昌風景寫難成<lb/>
<pb n="KR4i0045_WYG_009-16b"/>
　復齋漫錄云杜陽雜編言舒元輿舉進士既試脂炬<lb/>
　三條人皆自将以余考之唐制如此耳故廣記云唐<lb/>
　制舉人試日既暮許燒燭三條韋永貽試日先畢曽<lb/>
　作詩賦此事而舊説亦言舉人試日巳晩試官權徳<lb/>
　輿於簾下戯云三條燭盡燒殘舉子之心而舉子遽<lb/>
　答云八韻賦成驚破試官之膽乃知唐制許舉子見<lb/>
　燭三條也<lb/>
　　附韋永貽試罷<lb/>
<pb n="KR4i0045_WYG_009-17a"/>
三條燭盡鍾初動九轉丹成鼎未開明月漸低人擾擾<lb/>
不知誰是謫仙才<lb/>
　　王大用<lb/>
　　晴景<lb/>
雨前初見花間葉雨後兼無葉裏花蛺蝶飛來過牆去<lb/>
應疑春色在鄰家<lb/>
　漁隠叢話云此唐百家詩選中詩也余因閲荆公臨<lb/>
　川集亦有此詩云雨前未見花間葉雨後全無葉底<lb/>
<pb n="KR4i0045_WYG_009-17b"/>
　花蜂蝶紛紛過牆去却疑春色在鄰家百家詩選是<lb/>
　荆公所選想愛其詩因為改正七字遂使一篇語工<lb/>
　而意足了無鑱斧之迹真削鐻手也<lb/>
　　古意<lb/>
夫戍蕭闗妾在吳西風吹妾妾憂夫一行書信千行淚<lb/>
寒到君邉衣到無<lb/>
　謝疉山云此詩西風吹妾妾憂夫與寒到君邉衣到<lb/>
　無兩句見夫婦之至情<lb/>
<pb n="KR4i0045_WYG_009-18a"/>
　　張祜<lb/>
　　孤山寺<lb/>
樓臺聳碧岑一逕入湖心不雨山長潤無雲水自隂斷<lb/>
橋荒蘚澁空院落花深猶憶西湖月鍾聲在北林<lb/>
　西清詩話云荆公取張祜恵山寺詩泉聲到池盡山<lb/>
　色上樓多而不取其孤山寺詩不知意果如何耳<lb/>
　　無錫縣惠山寺<lb/>
舊宅何人在空門客自過泉聲到池盡山色上樓多小<lb/>
<pb n="KR4i0045_WYG_009-18b"/>
洞穿斜竹重階夾瘦莎殷勤入城市雲水暮鐘和<lb/>
　此詩乃荆公百家詩選中所取者如泉聲到池盡一<lb/>
　聨真佳句也<lb/>
　　金山寺<lb/>
一宿金山頂㣲茫水國分僧歸夜船月龍出曉堂雲樹<lb/>
影中流見鍾聲兩岸聞因悲在朝市終日醉醺醺<lb/>
　南唐書云金山寺號為勝景張祜吟詩有僧歸夜船<lb/>
　月龍出曉堂雲之句自後詩人閣筆孫魴乃復吟一<lb/>
<pb n="KR4i0045_WYG_009-19a"/>
　詩時號絶唱<lb/>
　　附孫魴金山寺<lb/>
山載江心寺魚龍是四鄰天多剰得月地少不生塵過<lb/>
櫓妨僧定驚濤濺佛身誰言張處士詩後更無人<lb/>
　胡苕溪云張祜詩全篇皆好魴詩不及之有疵病如<lb/>
　驚濤濺佛身之句則金山寺何其低而小哉誰言張<lb/>
　處士詩後更無人仍自矜衒如此尤可嗤鄙也<lb/>
　　郵亭<lb/>
<pb n="KR4i0045_WYG_009-19b"/>
雲暗山横日欲斜郵亭下馬對殘花自從身逐征西府<lb/>
毎到花時不在家<lb/>
　謝疉山云此詩與張季鷹秋風思蓴鱸同一意思有<lb/>
　道者聞之必不以山林之樂易鍾鼎之奉矣<lb/>
　<lb/>
　<lb/>
　<lb/>
　詩林廣記巻九<lb/>
</p>
<p>
</p>
  </div>
</body>
</text>
</TEI>
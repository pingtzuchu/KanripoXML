<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻八</head>
    <p>
<pb n="KR4i0045_WYG_008-1a"/>
欽定四庫全書<lb/>
　詩林廣記巻八　　　　　宋　蔡正孫　編<lb/>
　　孟襄陽<lb/>
　皮日休云明皇世章句之風大得建安體論者推李<lb/>
　翰林杜工部為尤介其間而能不愧者惟吾鄉之孟<lb/>
　先生也先生之道遇景入類不鉤竒抉異令齷齪束<lb/>
　人口者涵涵然有平大之興若公輸氏當巧而不用者<lb/>
　也北齊羙蕭懿芙蓉露下落楊栁月中疎先生有微雲<lb/>
<pb n="KR4i0045_WYG_008-1b"/>
　淡河漢踈雨滴梧桐樂府羙王融殘日霽沙嶼清風<lb/>
　動甘泉先生則有氣蒸雲夢澤波撼岳陽城謝眺之<lb/>
　詩句精者露濕寒塘草月映清淮流先生則有荷風<lb/>
　送香氣竹露滴清聲此與古人爭勝於毫釐也稱是<lb/>
　者衆不可悉數嗚呼先生之道復可言邪謂乎貧則<lb/>
　天爵於身謂乎死則不朽於文為士之道亦以至矣<lb/>
　先生襄陽人也日休襄陽人既慕其名觀其貌盖思<lb/>
　文王則嗜昌歜思仲尼則師有若吾於先生見之矣<lb/>
<pb n="KR4i0045_WYG_008-2a"/>
　杜甫云吾憐孟浩然短褐即長夜賦詩何必多往往<lb/>
　凌鮑謝又云復憶襄陽孟浩然新詩句句盡堪傳<lb/>
　　嵗暮歸南山<lb/>
北闕休上書南山歸敝廬不才明主棄多病故人踈白<lb/>
髪催年老青陽逼嵗除永懐愁不寐松月夜窓虛<lb/>
　隠居詩話云孟浩然為王維所知維待詔金鑾殿召<lb/>
　之商確風雅適明皇駕至孟浩然倉皇伏床下維不<lb/>
　敢隠而以直奏明皇曰朕聞此人乆矣因召見使進<lb/>
<pb n="KR4i0045_WYG_008-2b"/>
　所業浩然誦此詩明皇曰朕未嘗棄人卿自不求仕<lb/>
　何誣之甚也因命放歸南山世傳如此而摭言諸書<lb/>
　載之尤詳且浩然布衣䦨入宫禁又犯行在所而止<lb/>
　於放歸明皇寛假之亦至矣烏在以一棄字而議罪<lb/>
　乎<lb/>
　漫叟詩話云孟浩然詩云不才明主棄多病故人踈<lb/>
　唐𤣥宗聞之曰卿自棄朕朕何棄卿又孟貫詩云不<lb/>
　伐有巢樹多移無主花周世宗聞之曰朕伐叛弔民<lb/>
<pb n="KR4i0045_WYG_008-3a"/>
　何謂有巢無主二子正坐詩窮可謂轉喉觸諱者也<lb/>
　　宿葉師山房期丁鳳進士不至<lb/>
夕陽度西嶺羣壑倐已暝松月生夜凉石泉滿清聼樵<lb/>
人歸欲盡煙鳥棲初定之子期不來携琴候蘿徑<lb/>
　呂氏童䝉訓云浩然詩云挂席幾千里名山都未逢<lb/>
　泊舟潯陽郭始見香爐峯但詳㸔此等語自然髙逺<lb/>
　如此詩亦可以為髙逺者也<lb/>
　后山詩話云東坡謂浩然詩韻髙而才短如造内法<lb/>
<pb n="KR4i0045_WYG_008-3b"/>
　酒手而無材料耳<lb/>
　　臨洞庭湖<lb/>
八月湖水平涵虚混太清氣蒸雲夢澤波撼岳陽城欲<lb/>
濟無舟楫端居恥聖明坐觀垂釣者空有羨魚情<lb/>
　西清詩話云洞庭天下壯觀騷人墨客題者衆矣終<lb/>
　未若氣蒸雲夢澤波撼岳陽城氣象雄張曠然如在<lb/>
　目前<lb/>
　　附許棠過洞庭湖<lb/>
<pb n="KR4i0045_WYG_008-4a"/>
驚波常不定半日鬢堪斑四顧疑無地中流忽有山鳥<lb/>
飛應畏堕帆逺却如閒漁父時相引行歌浩渺間<lb/>
　前軰謂岳陽洞庭諸詩見稱於世者非一如劉文房<lb/>
　云疊浪浮元氣中流沒太陽僧可明云水涵天影濶<lb/>
　山接地形髙亦皆佳作終未若杜工部吳楚東南坼<lb/>
　乾坤日夜浮之句為絶唱也<lb/>
　餘話見杜子羙登岳陽樓詩<lb/>
　　夜歸鹿門寺歌<lb/>
<pb n="KR4i0045_WYG_008-4b"/>
山寺鳴鐘晝巳昏漁梁渡頭爭渡喧人随沙岸向江村<lb/>
余亦乗舟歸鹿門鹿門月照開煙樹忽到龎公棲隠處<lb/>
岩扉松徑長寂寥惟有幽人自來去<lb/>
　胡苕溪云浩然夜歸鹿門歌云山寺鳴鐘晝已昏漁<lb/>
　梁渡頭争渡喧不若岑參巴南舟中即事詩云渡口<lb/>
　欲黄昏歸人争渡喧一聨語簡而意盡優於孟也<lb/>
　　附岑參巴南舟中即事<lb/>
渡口欲黄昏歸人争渡喧近鐘清野寺逺火㸃江村見<lb/>
<pb n="KR4i0045_WYG_008-5a"/>
鴈思鄉信聞猿積淚痕孤舟萬里夜秋月不堪論<lb/>
　　裴司功員司士見尋<lb/>
府僚能枉駕家醖復新開落日池上酌清風松下來厨<lb/>
人具雞黍稚子摘楊梅誰道山翁醉猶能騎馬囬<lb/>
　詩體云詩有借對字如孟浩然厨人具雞黍稚子摘<lb/>
　楊梅是借楊對雞又如太白水舂雲母碓風掃石楠<lb/>
　花是借楠對母又如竹葉於人既無分菊花從此不<lb/>
　湏開竹葉謂酒借對菊花此皆借對體也<lb/>
<pb n="KR4i0045_WYG_008-5b"/>
　　訪天台<lb/>
挂席東南望青山水國遥舳艫爭利渉來往接風潮問<lb/>
我今何適天台訪石橋坐㸔霞色晩疑是赤城標<lb/>
　詩體云此律詩首尾不對者盛唐諸公有此體如孟<lb/>
　浩然此詩是也又李太白牛渚西江夜之篇皆文從<lb/>
　字順音韻鏗鏘八句皆無對偶<lb/>
　　附李太白夜泊牛渚懐古<hi>牛渚即謝尚袁宏詠史處</hi>
牛渚西江夜青天無片雲登舟望秋月空憶謝将軍余<lb/>
<pb n="KR4i0045_WYG_008-6a"/>
亦能髙詠斯人不可聞明朝挂帆席楓葉落紛紛<lb/>
　　附山谷題浩然畫像<lb/>
先生少也隠鹿門爽氣洗盡塵埃昏賦詩真可凌鮑謝<lb/>
短褐豈愧公卿尊故人私邀伴禁直誦詩不顧龍鱗逆<lb/>
風雲感㑹雖有時顧此定知無枉尺襄江渺渺泛清流<lb/>
梅殘臈月年年愁先生一往經幾秋後來誰復釣槎頭<lb/>
　胡苕溪云山谷題此詩浩然平生出處事跡悉能道<lb/>
　盡乃詩中傳也<lb/>
<pb n="KR4i0045_WYG_008-6b"/>
　　盧玉川<lb/>
　晦庵云詩湏要句法渾成如玉川子軰句雄險怪亦<lb/>
　自有渾成底氣象<lb/>
　學林新編云玉川子詩雖豪放然太險怪而不循詩<lb/>
　家法度<lb/>
　孫樵與王霖書云玉川子月蝕詩韓文公進學解莫<lb/>
　不㧞地倚天句句欲活讀之真如赤手捕長蛟不施<lb/>
　控勒騎生馬急急不得暇莫可捉搦<lb/>
<pb n="KR4i0045_WYG_008-7a"/>
　　有所思<lb/>
當時我醉羙人家羙人顔色嬌如花今日羙人棄我去<lb/>
青樓朱箔天之涯娟娟姮娥月三五二八圎又缺翠眉<lb/>
蟬鬢生别離一望一見心斷絶心斷絶幾千里夢中醉<lb/>
卧巫山雲覺來淚滴湘江水湘江兩岸花朩深羙人不<lb/>
見愁人心含愁更奏綠綺琴調高絃絶無知音羙人兮<lb/>
羙人不知為暮雨兮為朝雲相思一夜梅花發忽到窓<lb/>
前疑是君<lb/>
<pb n="KR4i0045_WYG_008-7b"/>
　雪浪齋日記云玉川子詩讀者易解識者當自知之<lb/>
　蕭才子宅問荅詩如莊子寓言髙僧對襌機惟有所<lb/>
　思一篇語似不類疑他人所作然飄逸可喜<lb/>
　　山中<lb/>
飢食松花渇飲泉偶從山下過山前陽坡草軟厚如織<lb/>
因與鹿麛相對眠<lb/>
　胡苕溪云盧仝山中絶句云陽坡草軟厚如織因與<lb/>
　鹿麛相對眠王介甫止用五字道盡兩句云眠分黃<lb/>
<pb n="KR4i0045_WYG_008-8a"/>
　犢草豈不簡而妙乎<lb/>
　　附王介甫小舫<lb/>
愛此江邉好留連至日斜眠分黃犢草坐占白鷗沙<lb/>
　集臠云沙草則衆人所謂水邉林下之物所與之遊<lb/>
　處者牛羊鷗鳥爾而荆公造而為眠分黄犢草坐占<lb/>
　白鷗沙之語其筆力髙妙殆若天成<lb/>
　　示添丁<lb/>
春風苦不仁呼逐馬蹄行人家瘴氣却憐我入我憔悴<lb/>
<pb n="KR4i0045_WYG_008-8b"/>
骨中為生涯數日不食強起行何忍索我抱㸔滿樹花<lb/>
不知四體正困憊泥人啼哭聲呀呀忽來案上翻墨汁<lb/>
塗抹詩書如老鴉父憐母惜摑不得却生癡笑令人嗟<lb/>
宿舂連曉不成米日髙始進一椀茶氣力龍鍾頭欲白<lb/>
憑仗添丁莫惱爺<lb/>
　後村詩話云唐人多傳盧仝因留王涯第中遂預甘<lb/>
　露之禍仝老無髪閹人於腦後加釘焉人以為添丁<lb/>
　之䜟或言好事者為之仝處士於人無怨何為有此<lb/>
<pb n="KR4i0045_WYG_008-9a"/>
　謗然平時切齒元和逆黨月蝕一詩膾炙人口意者<lb/>
　羣閹以此害之<lb/>
　　走筆謝孟諫議寄新茶<lb/>
日高丈五睡正濃軍将叩門驚周公口云諫議送書信<lb/>
白絹斜封三道印開緘宛見諫議面手閱月團三百片<lb/>
聞道新年入山裏蟄蟲驚動春風起天子湏嘗陽羨茶<lb/>
百草不敢先開花仁風暗結珠蓓藟先春抽出黄金芽<lb/>
摘鮮焙芳旋封裹至精至好且不奢至尊之餘合王公<lb/>
<pb n="KR4i0045_WYG_008-9b"/>
何事便到山人家柴門反闗無俗客紗㡌籠頭自煎喫<lb/>
碧雲引風吹不斷白花浮光凝椀面一椀喉吻潤兩椀<lb/>
破孤悶三椀搜枯膓惟有文字五千巻四椀發輕汗平<lb/>
生不平事盡向毛孔散五椀肌骨清六椀通仙靈七椀<lb/>
喫不得也唯覺兩腋習習清風生蓬萊山在何處玉川<lb/>
子乗此清風欲歸去山上羣仙司下土地位清高隔風<lb/>
雨安得知百萬億蒼生命堕顛崖受辛苦便為諫議問<lb/>
蒼生到頭合得蘓息否<lb/>
<pb n="KR4i0045_WYG_008-10a"/>
　藝苑雌黄云玉川子有謝孟諌議恵茶歌范希文亦<lb/>
　有鬬茶歌此二篇皆佳作也殆未可以優劣論然玉<lb/>
　川歌云至尊之餘合王公何事便到山人家而希文<lb/>
　云北苑将期獻天子林下雄豪先鬬羙若論先後之<lb/>
　序則玉川之言差勝雖然如希文肯不知上下之分<lb/>
　者哉亦各賦一時之事耳<lb/>
　　附范希文和章岷從事鬬茶歌<lb/>
年年春自東南來建溪先暖水㣲開溪邉竒茗冠天下<lb/>
<pb n="KR4i0045_WYG_008-10b"/>
武夷仙人從古栽新雷昨夜發何處家家嬉笑穿雲去<lb/>
露芽錯落一番榮綴玉含珠散嘉樹終朝采掇未盈襜<lb/>
唯求精粹不敢貪研膏焙乳有雅製方中圭弓圎中蟾<lb/>
北苑将期獻天子林下雄豪先鬬羙鼎磨雲外首山銅<lb/>
瓶携江上中泠水黄金碾畔緑塵飛碧玉甌中翠濤起<lb/>
鬬茶味兮輕醍醐鬬茶香兮薄蘭芷其間品第胡能欺<lb/>
十目視而十手指勝若登仙不可攀輸同降将無窮耻<lb/>
吁嗟天産石上英論功不愧階前蓂衆人之濁我可清<lb/>
<pb n="KR4i0045_WYG_008-11a"/>
千日之醉我可醒屈原試與招魂魄劉伶却得聞雷霆<lb/>
盧仝不敢歌陸羽須作經森然萬象中焉知無茶星商<lb/>
山文人休茹芝首陽先生休采薇長安酒價减千萬成<lb/>
都藥市無光輝不如仙山一啜好泠然便欲乗風飛君<lb/>
莫羨花間女郎只鬬草贏得珠璣滿斗歸<lb/>
　胡苕溪云藝苑以此二篇皆佳作未可優劣論今並<lb/>
　録全篇余謂玉川之詩優於希文之歌玉川自出胷<lb/>
　臆造語稳帖得詩人之句法希文排比故實巧欲形<lb/>
<pb n="KR4i0045_WYG_008-11b"/>
　容宛成有韻之文是果無優劣邪<lb/>
　　醉歸<lb/>
昨夜村飲歸健倒三四五摩挲青莓苔莫嗔驚着汝<lb/>
　冷齋夜話云文章以氣為主氣以誠為主如老杜詩<lb/>
　所以大過人者誠實耳誠實著見學者多不曉如玉<lb/>
　川子醉歸詩是也<lb/>
　　鄭<lb/>
　陶岳五代補云鄭谷在袁州齊已携詩詣之有早梅<lb/>
<pb n="KR4i0045_WYG_008-12a"/>
　云前村深雪裏昨夜數枝開谷曰數枝非早也不如<lb/>
　一枝齊已不覺下拜自是士林以谷為一字師<lb/>
　　栁<lb/>
羊烟半雨溪橋畔間杏間桃山路中㑹得離人無限意<lb/>
千絲萬絮惹春風<lb/>
　胡苕溪叢話云鄭谷栁詩或戲謂此乃栁謎子觀者<lb/>
　試一思方知之可見其為善謔也<lb/>
　　海棠<lb/>
<pb n="KR4i0045_WYG_008-12b"/>
濃淡芳春滿蜀鄉半随風雨㫁鶯腸浣花溪上堪惆悵<lb/>
子羙無心為發揚<lb/>
　古今詩話云杜子羙母名海棠子羙諱之故杜集中<lb/>
　絶無海棠詩後吳中復詩亦云子羙詩才猶閣筆至<lb/>
　今寂寞錦城中石曼卿云杜甫句何略薛能詩未工<lb/>
　至楊誠齊乃云豈是少陵無句子少陵未見欲如何<lb/>
　　弔僧<lb/>
幾思聞静話夜雨對禪床未得重相見秋燈照影堂孤<lb/>
<pb n="KR4i0045_WYG_008-13a"/>
雲終負約薄宦轉堪傷夢遶長松榻遥焚一炷香<lb/>
　詩話云破題與頷聨便作隔句對若施之於賦則曰<lb/>
　幾思静話對夜雨之禪床未得重逢照秋燈於影室<lb/>
　此謂之隔句體也<lb/>
　愚謂此亦前輩所謂扇對法也胡苕溪有云律詩有<lb/>
　扇對格第一與第三句對第二與第四句對如杜少<lb/>
　陵哭台州司户蘓少監詩云得罪台州去時危棄碩<lb/>
　儒移官蓬閣後谷貴沒潛夫東坡和鬰孤䑓詩云邂<lb/>
<pb n="KR4i0045_WYG_008-13b"/>
　逅陪車馬尋芳謝眺洲凄凉望鄉國得句仲宣樓又<lb/>
　唐人絶句亦用此格云去年花下留連飲暖日夭桃<lb/>
　鶯亂啼今日江邉容易别淡烟衰草馬頻嘶此類是<lb/>
　也<lb/>
　　十日菊<lb/>
節去蜂愁蝶不知曉庭和露折殘枝自縁今日人心别<lb/>
未必秋香一夜衰<lb/>
　休齋云唐人嘗詠十日菊云自縁今日人心别未必<lb/>
<pb n="KR4i0045_WYG_008-14a"/>
　秋香一夜衰世以為工盖其意不随物而盡如酒盞<lb/>
　此時湏在手菊花明日便愁人自覺氣不長耳東坡<lb/>
　亦云休休明日黃花蝶也愁然雖變其語終有此失<lb/>
　豈坡老在謫所遇時感慨不覺發是語乎<lb/>
　山谷云文章以氣為主鄭谷此詩意甚佳而病在氣<lb/>
　不長西漢文字所以雄深雅健者其氣長故也<lb/>
　曽子固云詩當使人一覽語盡而意有餘乃古人用<lb/>
　心處如此詩是也王荆公亦有菊詩云千花萬卉凋<lb/>
<pb n="KR4i0045_WYG_008-14b"/>
　零盡始見閒人把一枝其病亦在於氣不長耳<lb/>
　　附王荆公和晩菊<lb/>
不得黄花九日吹空看野葉翠葳蕤淵明酩酊知何處<lb/>
子羙蕭條向此時委翳似甘終草莽栽培空欲傍藩籬<lb/>
千花萬卉凋零盡始見閒人把一枝<lb/>
　　李長吉<lb/>
　本傳云李賀未始立題然後為詩如他人牽合程課<lb/>
　者毎旦出騎欵叚馬從小奚奴背古錦囊遇有所得<lb/>
<pb n="KR4i0045_WYG_008-15a"/>
　即書投囊中及暮歸足成之太夫人見所書多輒曰<lb/>
　是兒要嘔出心始已耳<lb/>
　杜牧之云元和中韓吏部頗道其謌詩雲烟綿聫不<lb/>
　足為其態也水之迢迢不足為其清也春之盎盎不<lb/>
　足為其和也秋之明潔不足為其格也風檣陣馬不<lb/>
　足為其勇也瓦棺篆鼎不足為其古也時花羙女不<lb/>
　足為其色也荒國侈殿梗莽丘隴不足為其恨怨悲<lb/>
　愁也鯨呿鰲擲牛鬼蛇神不足為其虚荒誕幻也<lb/>
<pb n="KR4i0045_WYG_008-15b"/>
　又云賀能探尋前事今古未嘗經道者求取情状逺<lb/>
　去筆墨畦徑間使賀且未死少加以理奴僕命騷可<lb/>
　也<lb/>
　朱文公云李賀較怪得些子不如李太白自在<lb/>
　又云賀詩巧<lb/>
　珊瑚鈎詩話云李長吉錦囊句非不竒也而牛鬼蛇<lb/>
　神太甚盖有所謂施諸廊廟則駭矣<lb/>
　李義山作李賀小傳云長吉将死時忽晝見一緋衣<lb/>
<pb n="KR4i0045_WYG_008-16a"/>
　人駕赤虬持一版書若太古篆或霹靂石文者云當<lb/>
　召長吉長吉了不能讀歘下榻叩頭言阿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>老且病<lb/>
　賀不願去緋衣人笑曰帝成白玉樓立召君為記天<lb/>
　上差樂不苦也長吉獨泣旁人盡見之少之長吉氣<lb/>
　絶<lb/>
　陸龜䝉作李長吉詩集序云吾聞滛畋漁者謂之暴<lb/>
　天物天物既不可暴又可抉摘刻削露其情状乎使<lb/>
　自萌卵至於槁死不得隠伏天能不致罰耶長吉天<lb/>
<pb n="KR4i0045_WYG_008-16b"/>
　東野窮玉溪生官不挂朝籍而死正坐是哉<lb/>
　　金銅仙人辭漢歌<lb/>
　序云魏明帝青龍元年八月詔宫官牽車兩取漢孝<lb/>
　武捧露盤仙人欲立置前殿宫官既拆盤仙人臨載<lb/>
　乃澘然淚下歌曰<lb/>
茂陵劉郎秋風客夜聞馬嘶曉無迹畵欄桂樹懸秋香<lb/>
三十六宫土花碧魏官牽車指千里東闗酸風射眸子<lb/>
空将漢月出宫門憶君清淚如鉛水衰蘭送客咸陽道<lb/>
<pb n="KR4i0045_WYG_008-17a"/>
天若有情天亦老携盤獨出月荒涼渭城已逺波聲小<lb/>
　漢書武帝作柏梁臺金莖銅柱承露盤上有仙人掌<lb/>
　承露和玉屑飲之以求長生<lb/>
　魏略曰明帝景初元年徙長安鍾虡駱駞銅人承露<lb/>
　盤盤折銅人重不可致留于㶚城大發卒鑄作銅人<lb/>
　二號曰翁仲列坐司徒門外<lb/>
　漢晉春秋云帝徙盤盤折聲聞數十里金狄或泣因<lb/>
　留㶚城<lb/>
<pb n="KR4i0045_WYG_008-17b"/>
　緗素雜記云按明帝紀青龍五年三月改為景初元<lb/>
　年是嵗徙長安銅人重不可致而李賀序以謂青龍<lb/>
　九年八月夫明帝以青龍五年三月改為景初元年<lb/>
　至三年而崩則無青龍九年明矣疑李賀之誤也<lb/>
　酈元水經注云魏文帝黄初元年徙咸陽始皇所鑄<lb/>
　金人十二重不可致因留㶚城南即與明帝所徙銅<lb/>
　人事略同竟未詳其㫖<lb/>
　後漢薊子訓有神異之道人於長安東㶚城見之與<lb/>
<pb n="KR4i0045_WYG_008-18a"/>
　一老翁共摩挲銅人相謂曰適見鑄此而已近五百<lb/>
　嵗矣故東坡贈梁道人詩云採藥壺公處處過笑㸔<lb/>
　金狄手摩挲又張天覺贈人詩云鶴骨飄飄紫府仙<lb/>
　摩挲金狄不知年皆用此也<lb/>
　　髙軒過<lb/>
華裾織翠青如葱金環壓轡揺玲瓏馬蹄隠耳聲隆隆<lb/>
入門下馬氣如虹云是東京才子文章鉅公二十八宿<lb/>
羅心胷元精炯炯貫當中殿前作賦聲摩空筆補造化<lb/>
<pb n="KR4i0045_WYG_008-18b"/>
天無功龎眉書客感秋蓬誰知死草生華風我今垂翅<lb/>
附㝠鴻他日不羞蛇作龍<lb/>
　摭言云李賀年七嵗以長短之製名動京華時韓文<lb/>
　公與皇甫湜覽賀所作竒之因連騎造門求見賀丱<lb/>
　角荷衣而出二公不之信因令面賦一篇賀承命欣<lb/>
　然操觚染翰傍若無人仍名曰髙軒過二公大驚遂<lb/>
　以所乗馬命聫鑣而還所居親為束髮後舉進士賀<lb/>
　父名瑨或謗賀不避家諱韓文公特為著辨諱一篇<lb/>
<pb n="KR4i0045_WYG_008-19a"/>
　　鴈門太守<lb/>
黒雲壓城城欲摧甲光向日金鱗開角聲滿天秋色裏<lb/>
塞上燕支凝夜紫半捲紅旗臨易水霜重角聲寒不起<lb/>
報君黄金臺上意提携玉龍為君死<lb/>
　宋景文諸公在館中評唐人詩曰李白僊才長吉鬼<lb/>
　才王安石曰長吉鴈門太守詩云黒雲壓城城欲摧<lb/>
　甲光耀日金鱗開是兒言不相副方黒雲如此安得<lb/>
　耀日之甲光也<lb/>
<pb n="KR4i0045_WYG_008-19b"/>
　　将進酒<lb/>
琉璃鍾琥珀濃小槽酒滴真珠紅烹龍炮鳳玉脂泣羅<lb/>
幃綉幕圍香風吹龍笛擊鼉鼓皓齒歌細腰舞况是青<lb/>
春日将暮桃花亂落如紅雨勸君終日酩酊醉酒不到<lb/>
劉伶墳上土<lb/>
　復齋漫録云長吉有桃花亂落如紅雨之句以此名<lb/>
　世余觀劉禹錫云花枝滿空迷處所揺動繁英墜紅<lb/>
　雨劉李出於一時决非相剽竊也<lb/>
<pb n="KR4i0045_WYG_008-20a"/>
　胡苕溪云桃花亂落如紅雨梨花一枝春帶雨小院<lb/>
　深沉杏花雨梅子黄時雨皆古今詩詞之警句也余<lb/>
　嘗欲作一草亭四面各植花一色榜曰四雨豈不佳<lb/>
　哉<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻八<lb/>
</p>
<p>
</p>
  </div>
</body>
</text>
</TEI>
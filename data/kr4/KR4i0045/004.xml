<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻四</head>
    <p>
<pb n="KR4i0045_WYG_004-1a"/>
欽定四庫全書<lb/>
　詩林廣記巻四　　　　　宋　蔡正孫　編<lb/>
　　韋蘇州<lb/>
　朱文公云其詩無一字做作直是自在其氣象近道<lb/>
　意常愛之<lb/>
　又云蘇州詩髙於王維諸人以其無聲色臭味也<lb/>
　徐師川云自李杜以來古人詩法盡廢惟蘇州有六<lb/>
　朝風致最為流麗<lb/>
<pb n="KR4i0045_WYG_004-1b"/>
　劉後村云韋蘇州詩律深妙流出肝肺非學力所可<lb/>
　到也<lb/>
　　酬故人重九求橘<lb/>
憐君臥病思新橘始摘猶酸亦未黄書後欲題三百顆<lb/>
洞庭須待滿林霜<lb/>
　蘇東坡云世傳王子敬帖有黄柑三百顆之語此帖<lb/>
　乃在劉季孫家劉死不知今在何處韋蘇州此詩本<lb/>
　此帖也<lb/>
<pb n="KR4i0045_WYG_004-2a"/>
　黄山谷云余往時以為右軍帖中贈子黄柑三百者<lb/>
　比見右軍一帖云奉橘三百枚霜未降不可多得蘇<lb/>
　州蓋取諸此<lb/>
　　杜司空席上<lb/>
髙髻雲鬟宫樣糚春風一曲杜韋孃司空見慣渾閒事<lb/>
惱斷蘇州刺史腸<lb/>
　胡苕溪云韓子蒼謂韋蘇州少時豪縱不羈因記遺<lb/>
　史云韋應物赴大司空杜鴻漸宴醉宿驛亭醒見二<lb/>
<pb n="KR4i0045_WYG_004-2b"/>
　妓在側怪問之對曰郎中席上與司空詩因令侍寢<lb/>
　問記詩否二妓誦之觀此則應物豪縱之性暮年猶<lb/>
　在也<lb/>
　　陪王郎中尋孔徵君<lb/>
俗吏閒居少同人會面難偶隨香署客來訪竹林歡暮<lb/>
館花微落春城雨暫寒甕間聊共酌莫使宦情闌<lb/>
　　和晉陵陸丞早春遊望<lb/>
獨有宦遊人偏驚物候新雲霞出海曙梅栁渡江春淑<lb/>
<pb n="KR4i0045_WYG_004-3a"/>
氣催黄鳥晴光照緑蘋忽聞歌古調歸思欲沾巾<lb/>
　復齋漫錄云二篇皆佳作也而韋集逸去余家有顧<lb/>
　陶所編唐詩中有之今故附於此<lb/>
　白樂天云蘇州五言詩髙雅閒澹自成一家之體今<lb/>
　之秉筆者誰能及之<lb/>
　　滁州西㵎<lb/>
獨憐幽草㵎邊生上有黄鸝深樹鳴春潮帶雨晚來急<lb/>
野渡無人舟自横<lb/>
<pb n="KR4i0045_WYG_004-3b"/>
　冷齋夜話云王榮老嘗官於觀州罷官渡觀江七日<lb/>
　風作不得濟父老曰公舟中必有奇異此江神極靈<lb/>
　當獻之得濟榮老顧無所有止有黄麈尾以獻之風<lb/>
　如故又以端石硯獻之風愈作又以宣色虎帳獻之<lb/>
　皆不驗夜臥念曰有黄魯直草書扇頭子題韋應物<lb/>
　此詩公取視戃惚之勢曰我猶不識鬼寧識之乎持<lb/>
　以獻之香火未收天水相照如兩鏡對展南風徐來<lb/>
　帆一餉而濟予謂江神必元祐遷客之鬼不然何嗜<lb/>
<pb n="KR4i0045_WYG_004-4a"/>
　之深邪<lb/>
　　寄全椒山中道士<lb/>
今朝郡齋冷忽憶山中客澗底束荆薪歸來煮白石遥<lb/>
持一杯酒逺慰風雨夕落葉滿空山何處尋行迹<lb/>
　許彥周詩話云韋蘇州此詩東坡用其韻曰寄語菴<lb/>
　中人飛空本無迹此非才不逮蓋絶唱不當和也如<lb/>
　東坡羅漢贊云空山無人水流花開此八字還許人<lb/>
　再道否<lb/>
<pb n="KR4i0045_WYG_004-4b"/>
　　附東坡和韋蘇州詩<lb/>
一杯羅浮春逺餉采薇客遥知獨酌罷醉臥松下石幽<lb/>
人不可見清嘯問月夕聊戲菴中人空飛本無迹<lb/>
　東坡云羅浮山有野人相傳葛稚川之隷也鄧道士<lb/>
　守安嘗於菴前見其足迹長一尺許以酒一壺依蘇<lb/>
　州韻作詩寄之<lb/>
　　送宫人入道<lb/>
捨寵求仙畏色衰辭天素面立天墀金丹擬駐千年貌<lb/>
<pb n="KR4i0045_WYG_004-5a"/>
寳鏡休勻八字眉公主與收珠翠後君王看戴角冠時<lb/>
從來宫女多相妬聞向瑶臺總淚垂<lb/>
　劉後村云項斯家有此詩蘇州詩家最髙手亦有此<lb/>
　作與斯輩竟何以異風俗移人如此或是韋公戲效<lb/>
　時人體爾<lb/>
　　附項斯送宫人入道<lb/>
願從仙女董雙成王母前頭作伴行初戴玉冠多誤拜<lb/>
欲辭金殿別稱名將敲碧落新齋磬却進昭陽舊賜箏<lb/>
<pb n="KR4i0045_WYG_004-5b"/>
旦暮焚香繞壇上步虗猶作按歌聲<lb/>
　後村云送宫人入道唐人多有此作荆公止選項斯<lb/>
　一首未脱唐體也<lb/>
　　凌霧行<lb/>
秋城海霧重職事凌晨出浩浩含元天溶溶迷朗日纔<lb/>
看含鬢白稍見沾衣宻導騎全不分郊樹都如失霏微<lb/>
誤噓吸膚腠生寒栗歸當飲一杯庶用蠲此疾<lb/>
　愚按博物志云王肅張衡馬均俱冒重霧行一人無<lb/>
<pb n="KR4i0045_WYG_004-6a"/>
　恙一人病一人死問其故無恙者曰我飲酒病者飽<lb/>
　食死者空腹蘇州此詩末意與此事相表裏也<lb/>
　　郡中與諸文士讌集<lb/>
兵衞森畫㦸燕寢凝清香海上風雨至逍遥池閣涼煩<lb/>
痾正消散佳賓復滿堂自慙居處崇未覩斯民康理會<lb/>
是非遣性達形迹忘鮮肥屬時禁蔬果幸得嘗俯飲一<lb/>
杯酒仰聆金玉章神歡體自輕意欲凌風翔呉中盛文<lb/>
史羣彥今洋洋方知大藩地豈曰財賦強<lb/>
<pb n="KR4i0045_WYG_004-6b"/>
　王直方詩話云劉太眞與韋蘇州書云足下郡齋燕<lb/>
　集想亦有何情致暢茂遒逸也如此宋齊間沈謝吳<lb/>
　何始精於理意縁情體物備詩人指後之傳者甚失<lb/>
　其源惟足下制其横流師摰之始關雎之亂於足下<lb/>
　之文見之矣則知蘇州詩為當時所貴如此燕集所<lb/>
　作乃兵衞森畫㦸燕寢凝清香是也<lb/>
　韋蘇州歌蘇州詩云身當疾病思田里邑有流亡愧<lb/>
　俸錢又郡中宴集云自慙居處崇未覩斯民康余謂<lb/>
<pb n="KR4i0045_WYG_004-7a"/>
　士大夫當切切作此語彼一意供租專事土朩而視<lb/>
　民如仇者得無愧此詩乎<lb/>
　白樂天吳郡詩石記云韋應物為蘇州牧歌詩甚多<lb/>
　有郡宴詩云兵衞森畫㦸燕寢凝清香最為警䇿又<lb/>
　云韋蘇州歌行才麗之外頗近興諷其五言尤髙雅<lb/>
　閒澹自成一家之體今之秉筆者誰能及之然當蘇<lb/>
　州在時人亦未甚愛重必待身死然後愛之<lb/>
　　附東坡效韋蘇州<lb/>
<pb n="KR4i0045_WYG_004-7b"/>
弱羽巢林在一枝幽人蝸舍兩相宜樂天長短三千首<lb/>
却愛韋郎五字詩<lb/>
　　劉夢得<lb/>
　詩話云劉禹錫好詩晚節尤精白居易嘗推為詩豪<lb/>
　又云劉禹錫詩在處有神物護持<lb/>
　劉後村云夢得歴德順憲穆敬文武七朝其詩尤多<lb/>
　感慨有在人雖晚節於樹比冬青之句嗟閒歎婉有<lb/>
　答白樂天云莫道桑榆晚為霞尚滿天亦足以見其<lb/>
<pb n="KR4i0045_WYG_004-8a"/>
　精華老而不竭也<lb/>
　　烏衣巷<lb/>
朱雀橋邊野草花烏衣巷口夕陽斜舊時王謝堂前燕<lb/>
飛入尋常百姓家<lb/>
　藝苑雌黄云朱雀橋烏衣宅皆金陵故事<lb/>
　輿地志云晉時王導自主烏衣宅宋時諸謝曰烏衣<lb/>
　之聚皆此巷也王氏謝氏乃江左衣冠之盛者故杜<lb/>
　詩云王謝風流逺又云從來王謝郎比觀劉斧摭遺<lb/>
<pb n="KR4i0045_WYG_004-8b"/>
　載烏衣傳乃以王榭為一人姓名其言怪誕遂托名<lb/>
　於錢希白又取夢得詩實其事是直劉斧之妄言耳<lb/>
　劉斧青瑣摭遺載六朝事跡云王榭金陵人世以航<lb/>
　海為業一日海中失船泛一朩登岸見一翁一嫗皆<lb/>
　衣皁引榭至所居乃烏衣國也以女妻之既久榭思<lb/>
　歸復乗雲軒泛海至其家有二燕栖梁上榭以手招<lb/>
　之飛至臂上取片紙書小詩繫其尾曰誤到華胥國<lb/>
　裏來玉人終日苦憐才雲軒飄去無消息洒淚臨風<lb/>
<pb n="KR4i0045_WYG_004-9a"/>
　幾百回來春燕又飛來榭身上有詩云昔日相逢眞<lb/>
　數合如今睽逺是生離來春縱有相思字三月天南<lb/>
　無雁飛至來歳燕竟不至因目榭所居為烏衣巷劉<lb/>
　禹錫有詩云<lb/>
　　金陵石頭城<lb/>
山圍故國周遭在潮打空城寂寞回淮水東邊舊時月<lb/>
夜深還過女牆來<lb/>
　謝疊山詩話云二詩之妙有風人遺意意在言外寄<lb/>
<pb n="KR4i0045_WYG_004-9b"/>
　有於無二詩皆用舊時字絶妙<lb/>
　　𤣥都觀贈看花諸君子<lb/>
紫陌紅塵拂面來無人不道看花回𤣥都觀裏桃千樹<lb/>
盡是劉郎去後栽<lb/>
　　再遊𤣥都觀<lb/>
百畝庭中半是苔桃花淨盡菜花開種桃道士歸何處<lb/>
前度劉郎今又來<lb/>
　舊唐書劉禹錫傳云禹錫坐王叔文黨貶司馬既貶<lb/>
<pb n="KR4i0045_WYG_004-10a"/>
　還宰相欲任省郎而禹錫作𤣥都觀看花諸君子詩<lb/>
　語涉譏忿當路不喜乃出為播州刺史後復入為主<lb/>
　客郎中復作再遊𤣥都觀詩且言始謫十年還京師<lb/>
　道士植桃其盛如霞又十四年過之無復一存惟見<lb/>
　兔葵燕麥動摇春風耳以詆當時權近乃益薄其行<lb/>
　焉<lb/>
　　生公講堂<lb/>
生公説法鬼神聽身後空堂夜不扃髙坐寂寥塵漠漠<lb/>
<pb n="KR4i0045_WYG_004-10b"/>
一方明月可中庭<lb/>
　洪駒父詩話云山谷至廬山一寺與羣僧圍爐因舉<lb/>
　生公講堂詩末句云一方明月可中庭一僧率爾云<lb/>
　何不曰一方明月滿中庭山谷笑去<lb/>
　謝疊山詩話云生公講堂在平江府三十里外虎邱<lb/>
　寺生公㸃頭石尚在講堂宏麗可容二千人此詩乃<lb/>
　笑生公也謂其身後略無神通惟有一方明月可以<lb/>
　周徧中庭生前聽法二千人今安在哉<lb/>
<pb n="KR4i0045_WYG_004-11a"/>
　　竹枝歌<lb/>
楊柳青青江水平聞郎江上唱歌聲東邊日出西邊雨<lb/>
道是無情還有情<lb/>
　胡苕溪云余嘗舟行苕溪夜聞舟人唱吳歌歌中有<lb/>
　此後兩句餘皆雜以俚語豈非夢得之歌自巴渝流<lb/>
　傳至此耶<lb/>
　　楊柳枝詞<lb/>
鳳闕輕遮翡翠幃龍池遥望麴塵絲御溝春水相輝映<lb/>
<pb n="KR4i0045_WYG_004-11b"/>
狂殺長安年少兒<lb/>
　復齋漫錄云余讀唐楊巨源詩江邊楊柳麴塵絲之<lb/>
　句皆不知所本其後讀夢得楊柳枝辭乃知巨源取<lb/>
　此<lb/>
　　附楊巨源折楊柳<lb/>
江邊楊柳麴塵絲立馬煩君折一枝惟有東風最相惜<lb/>
慇懃更向手中吹<lb/>
　楊巨源集麴塵絲作綠煙絲非也<lb/>
<pb n="KR4i0045_WYG_004-12a"/>
　胡苕溪云唐毛文錫有詞云鴛鴦對浴銀塘暖水面<lb/>
　蒲梢短垂楊低拂麴塵波汪彥章詩云垂垂梅子雨<lb/>
　細細麴塵波然則麴塵亦可以水言之也或云周禮<lb/>
　鞠衣注云黄桑服也色如麴塵象桑葉始生鞠者草<lb/>
　名花色黄世遂以麴塵為鞠塵其説非是<lb/>
　　酬柳子厚家雞之贈<lb/>
日日臨池弄小雞還思寫字付官奴柳家新樣元和脚<lb/>
且盡薑牙斂手徒<lb/>
<pb n="KR4i0045_WYG_004-12b"/>
　蔡寬夫詩話云柳子厚書迹湖湘間多有其碑刻而<lb/>
　體不一或疑有假托其名者惟南岳彌陀和尚碑最<lb/>
　善大底規模虞永興矣然不知柳家新樣元和脚者<lb/>
　如何也<lb/>
　　附子厚寄劉夢得<lb/>
書成欲寄庾安西紙背應勞手自題聞道近來諸子弟<lb/>
臨池尋已厭家雞<lb/>
　復齋漫錄云子厚寄劉夢得詩蓋其家有右軍書每<lb/>
<pb n="KR4i0045_WYG_004-13a"/>
　紙皆庾翼題云王會稽六紙其詩謂此也夢得有酬<lb/>
　家雞之贈乃答子厚詩也其中所謂柳家新樣元和<lb/>
　脚<hi>東坡作手字后山作脚字</hi>人竟不曉髙子勉舉以問山谷山谷<lb/>
　云取其字製之新昔元豐中晁无咎作詩文極有聲<lb/>
　陳后山戲之云聞道新詞能入樣相煙紅襭鄂州花<lb/>
　蓋相襭織鄂州花也則柳家新樣元和脚者其亦此<lb/>
　類歟予頃見徐仙者效山谷書而陳后山以詩紀之<lb/>
　有黄家元祐樣之語則山谷之言無可疑也最後見<lb/>
<pb n="KR4i0045_WYG_004-13b"/>
　東坡柳氏求筆迹詩亦有此語並附於左<lb/>
　　附陳后山紀徐僊效黄山谷書<lb/>
蓬萊仙子補天手筆妙詩情萬世功肯學黄家元祐樣<lb/>
信知人厄匪天窮<lb/>
　　附蘇東坡酬柳氏二外甥求筆蹟<lb/>
退筆如山未足珍讀書萬巻始通神君家自有元和手<lb/>
莫厭家雞更問人<lb/>
一紙行書兩絶詩遂良鬚鬢已成絲何當火急傳家法<lb/>
<pb n="KR4i0045_WYG_004-14a"/>
欲見誠懸筆諫時<lb/>
　東坡此詩蓋用柳劉二詩事但東坡以元和脚為元<lb/>
　和手其理雖同手字為異耳　誠懸唐柳公權字也<lb/>
　　觀棊歌送儇師西遊<lb/>
自從仙人遇樵子直到開元王長史前身後身付餘習<lb/>
百變千化無窮已初疑磊落曙天星次見搏擊三秋兵<lb/>
雁行布陣衆未曉虎穴得子人皆驚行盡三湘不逢敵<lb/>
終日饒人損機格藹藹京城在九天賭取聲名不要錢<lb/>
<pb n="KR4i0045_WYG_004-14b"/>
　胡苕溪云夢得觀棊歌云初疑磊落曙天星次見搏<lb/>
　擊三秋兵雁行布陣衆未曉虎穴得子人皆驚余嘗<lb/>
　愛此數語能模寫奕棊之趣夢得必髙於手談也至<lb/>
　東坡觀棊則云勝固欣然敗亦可喜優哉游哉聊復<lb/>
　爾耳蓋東坡素不解棊不究此味也<lb/>
　　附東坡觀棊詩<lb/>
五老峯前白鶴遺址長松䕃庭風日清美我時獨遊不<lb/>
逢一士誰與棊者户外屨二不聞人聲時聞落子紋楸<lb/>
<pb n="KR4i0045_WYG_004-15a"/>
坐對誰究此味空鈎意釣豈在魴鯉小兒近道剥啄信<lb/>
指勝固欣然敗亦可喜優哉游哉聊復爾耳<lb/>
　東坡云予素不解棊嘗獨遊廬山白鶴觀觀中人皆<lb/>
　闔户晝寢獨聞棊聲於古松流水之閒意欣然喜之<lb/>
　自爾欲學然終不解也兒子過乃粗能者儋守張中<lb/>
　日從之戲子亦隅坐竟日不以為厭也因作詩云<lb/>
　　看牡丹<lb/>
今日花前飲甘心醉幾杯但愁花有語不為老人開<lb/>
<pb n="KR4i0045_WYG_004-15b"/>
　蘇子由云此詩感慨東坡吉祥寺賞牡丹一絶正與<lb/>
　此意同<lb/>
　　附東坡吉祥寺賞牡丹<lb/>
人老簮花不自羞花應羞上老人頭醉歸扶路人應笑<lb/>
十里珠簾半上鈎<lb/>
　杜牧之有詩云東風十里揚州過巻上珠簾恐不如<lb/>
　東坡蓋用此語也<lb/>
　　贈白樂天<lb/>
<pb n="KR4i0045_WYG_004-16a"/>
莫嗟華髪與無兒却是人間久逺期雪裏髙山頭白早<lb/>
海中仙果子生遲于公必有髙門慶謝守何煩曉鏡悲<lb/>
幸免如新分非淺祝君長詠夢熊詩<lb/>
　劉夢得自注云髙山本髙髙門使之髙二字為義不<lb/>
　同<lb/>
　三山老人語錄云白樂天寄劉夢得詩有歎早白無<lb/>
　兒之語劉以此詩贈之二髙字自注其義不同古之<lb/>
　詩流曉此唐人忌重疊用字今人則疊用字甚多<lb/>
<pb n="KR4i0045_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻四<lb/>
</p>
<p>
</p>
  </div>
</body>
</text>
</TEI>
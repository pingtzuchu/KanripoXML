<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻五</head>
    <p>
<pb n="KR4i0045_WYG_015-1a"/>
欽定四庫全書<lb/>
　詩林廣記後集巻五　　　宋　蔡正孫　編<lb/>
　　黄山谷<lb/>
　豫章先生傳賛云山谷自黔州以後句法尤髙筆勢<lb/>
　放縱實天下之竒作自宋興以來一人而巳<lb/>
　東坡云讀魯直詩如見魯仲連李太白不敢復論鄙<lb/>
　事雖若不適用然不為無補於世<lb/>
　王直方詩話云山谷舊所作詩文名以焦尾弊帚秦<lb/>
<pb n="KR4i0045_WYG_015-1b"/>
　少游云毎覽此編輒悵然終日殆忘食事邈然有二<lb/>
　漢之風今交游中以文墨稱者未見其比所謂珠玉<lb/>
　在旁覺我形穢也<lb/>
　西清云山谷詩妙脫蹊逕言謀鬼神無一㸃塵俗氣<lb/>
　所恨務髙一似叅曹洞下禪尚堕在𤣥妙窟裏<lb/>
　胡苕溪云元祐文章稱蘇黄時二公爭名互相譏誚<lb/>
　東坡嘗云魯直詩文如蝤蛑江瑤柱格韻髙絶盤飱<lb/>
　盡廢然不可多食多則發風動氣山谷亦云盖有文<lb/>
<pb n="KR4i0045_WYG_015-2a"/>
　章妙一世而詩句不逮古人者此指東坡而言也<lb/>
　劉後村云豫章㑹粹百家句律之長究極歴代體製<lb/>
　之變蒐獵竒書穿穴異聞作為古律自成一家雖隻<lb/>
　字片句不輕出遂為本朝詩家宗祖在禪學中比得<lb/>
　達磨真不易之論也<lb/>
　任天社云山谷詩律妙一世用意未易窺測然置字<lb/>
　下語皆有所從來<lb/>
　　古詩二首上蘇子瞻<lb/>
<pb n="KR4i0045_WYG_015-2b"/>
　天社任淵注云前萹梅以屬東坡<lb/>
　東坡報山谷書云古風二首托物引類得古詩人之<lb/>
　風其推重如此故置諸篇首<lb/>
　　其一<lb/>
江梅有佳實托根桃李塲桃李終不言朝露借恩光孤<lb/>
芳忌皎潔氷雪空自香古來和鼎實此物升廟廊歲月<lb/>
坐成晩煙雨青巳黄得升桃李盤以逺初見嘗終然不<lb/>
可口擲置官道傍但使本根在棄捐果何傷<lb/>
<pb n="KR4i0045_WYG_015-3a"/>
　任天社云此詩起四句言江梅為桃李所忌意謂東<lb/>
　坡見嫉於當世獨為人主所知耳東坡蜀人故曰以<lb/>
　逺初見嘗又曰終然不可口擲置官道傍以言東坡<lb/>
　棄置於外郡也<lb/>
　　其二<lb/>
　題注云後萹松以屬東坡茯苓以屬門下士之賢者<lb/>
　菟絲以自况云<lb/>
青松出澗壑十里聞風聲上有百尺絲下有千嵗苓自<lb/>
<pb n="KR4i0045_WYG_015-3b"/>
性得久要為人制頽齡小草有逺志相依在平生毉和<lb/>
不並世深根且固蔕人言可毉國何用太早計小大材<lb/>
則殊氣味固相似<lb/>
　任天社云後萹起句意謂東坡以大材而沈下僚其<lb/>
　盖世之名則不可掩也又云小草有逺志相依在平<lb/>
　生郝隆曰處則為逺志出則為小草此特借用以指<lb/>
　菟絲言其不依附凡木所志逺矣又云毉和不並世<lb/>
　深根且固蔕意謂依附賢者足以自樂至其不為當<lb/>
<pb n="KR4i0045_WYG_015-4a"/>
　世所知則亦自重難進而未嘗汲汲也<lb/>
　　附東坡次韻和荅<lb/>
　東坡詩案云黄庭堅寄書并古風詩與某其書云伏<lb/>
　惟閤下學問文章度越前輩大雅豈第博約後來立<lb/>
　朝以直言見排詆補郡輒上課㝡可謂聲實相當内<lb/>
　外稱職某次韻和之并荅書云觀其文以求其為人<lb/>
　必輕外物而自重者今之君子莫能用也今之君子<lb/>
　謂近日朝廷進用之人意言庭堅輕外物而自重以<lb/>
<pb n="KR4i0045_WYG_015-4b"/>
　譏諷當今進用之人不能援引庭堅而用之也<lb/>
　　其一<lb/>
佳榖卧風雨稂莠登我場陳前謾方丈玉食慘無光大<lb/>
哉天宇間美惡更臭香君㸔五六月飛蚊殷囘廊兹時<lb/>
不少假俛仰霜葉黄期君蟠桃枝千載終一嘗顧我如<lb/>
苦李全生依路傍紛紛不足愠悄悄徒自傷<lb/>
　詩案云此詩首四句以譏世之小人勝君子如稂莠<lb/>
　之奪佳榖也又云大哉天宇間至末句悄悄徒自傷<lb/>
<pb n="KR4i0045_WYG_015-5a"/>
　意言君子小人進退有時如夏月蚊蝱縱横至秋自<lb/>
　息比黄庭堅如蟠桃進用必遲自比苦李以無用自<lb/>
　全又取詩云憂心悄悄愠于羣小皆以譏當今進用<lb/>
　之人為小人也<lb/>
　　其二<lb/>
空山學仙子妄意笙簫聲千金得竒藥開視皆豨苓不<lb/>
知市中人自有安期生君今巳度世坐閲霜中蔕摩挲<lb/>
古銅人嵗月不可計閬風安在哉要君相指似<lb/>
<pb n="KR4i0045_WYG_015-5b"/>
　詩案云此篇即無譏諷<lb/>
　此篇和詩无齡字韻諸本皆然不知其有遺闕否<lb/>
　　送王郎<lb/>
　王純亮字世弼山谷之妹婿見於黄氏世譜<lb/>
酌君以蒲城桒落之酒泛君以湘纍秋菊之英贈君以<lb/>
黟川㸃漆之墨送君以陽關堕淚之聲酒澆胷中之磊<lb/>
塊菊制短世之頽齡墨以傳千古文章之印歌以寫一<lb/>
家兄弟之情<hi>一本作歌以寫從來兄弟之情</hi>江山千里俱頭白骨肉十<lb/>
<pb n="KR4i0045_WYG_015-6a"/>
年終眼青連床夜雨雞戒曉書囊無底談未了有功翰<lb/>
墨乃如此何恨逺别音書少炊沙作糜終不飽鏤冰文<lb/>
字費工巧要須心地収汗馬孔孟行世日杲杲有弟有<lb/>
弟力持家婦能養姑供珍鮭兒大詩書女絲麻公但讀<lb/>
書煮春茶<lb/>
　胡苕溪云黄魯直送王郎詩云酌君以蒲城桒落之<lb/>
　酒泛君以湘纍秋菊之英贈君以黟川㸃漆之墨送<lb/>
　君以陽闗堕淚之聲酒澆胷中之塊磊菊制短世之<lb/>
<pb n="KR4i0045_WYG_015-6b"/>
　頽齡墨以傳千古文章之印歌以寫一家兄弟之情<lb/>
　近時學者以謂此格獨魯直為之殊不知歐陽永叔<lb/>
　已先有之永叔送原甫出守永興詩云酌君以荆州<lb/>
　魚枕之蕉贈君以宣城䑕鬚之管酒如長虹飲滄海<lb/>
　筆若駿馬馳平坂<lb/>
　任天社云山谷詩江山千里俱頭白骨肉十年終眼<lb/>
　青之句此對極有妙處前輩多使之老杜云别來頭<lb/>
　併白相對眼終青東坡云讀書頭欲白對面眼終青<lb/>
<pb n="KR4i0045_WYG_015-7a"/>
　又曰身更萬事已頭白相對百年終眼青又曰看鏡<lb/>
　白頭知我老平生青眼為君明又曰故人相見尚青<lb/>
　眼新貴如今多白頭其用青眼對白頭非一而工拙<lb/>
　各有異耳<lb/>
　　有懷半山老人再次西太一宫韻二首<lb/>
　　其一<lb/>
短世風驚雨過成功夢迷酒酣草𤣥不妨準易論詩終<lb/>
近周南<lb/>
<pb n="KR4i0045_WYG_015-7b"/>
　任天社云首二句追念熙寧間一時建立之事今已<lb/>
　堕渺茫如醉鄉夢境至其所可傳則有不朽者在後<lb/>
　二句所以終此意也<lb/>
　　其二<lb/>
啜羮不如放麑樂羊終愧巴西欲問老翁歸處帝鄉無<lb/>
路雲迷<lb/>
　任天社云山谷意謂惠卿之忍正如樂羊荆公之過<lb/>
　當與西巴同科末意言神考眷遇荆公終始不衰升<lb/>
<pb n="KR4i0045_WYG_015-8a"/>
　遐之一年而公亦薨神考威靈在天公當從之非讒<lb/>
　邪所能間也<lb/>
　韓非子曰樂羊為魏将而攻中山中山之君烹其子<lb/>
　而遺之羮樂羊坐於幕下而啜之盡一杯文矦謂褚<lb/>
　師賛曰樂羊以我故而食其子之肉荅曰其子而食<lb/>
　之且誰不食樂羊罷中山文矦賞其功而疑其心○<lb/>
　巴西放麑事詳見陳后山送蘇公知杭州詩注<lb/>
　蘇子由彈惠卿章云放麑違命也推其仁則可以託<lb/>
<pb n="KR4i0045_WYG_015-8b"/>
　國食子徇君也推其忍則至於弑君<lb/>
　藝苑雌黄云古人詩押字或有語顛倒而無害於理<lb/>
　者如韓退之以參差為差參以玲瓏為瓏玲是也比<lb/>
　觀王逢原有孔融詩云虚云坐上客常滿許下惟聞<lb/>
　哭習脂黄魯直有和荆公六言云啜羮不如放麑樂<lb/>
　羊終愧巴西按後漢史有脂習而無習脂有秦西巴<lb/>
　而無巴西豈二公之誤邪<lb/>
　漢臯詩話云字有顛倒可用者如羅綺綺羅圖畫畫<lb/>
<pb n="KR4i0045_WYG_015-9a"/>
　圖毛羽羽毛白黑黒白之類方可縱横惟韓愈孟郊<lb/>
　輩才豪故有湖江白紅慨慷之語後人亦難倣效若<lb/>
　不學矩步而學奔逸誠恐麟麒凰鳳木草川山之句<lb/>
　紛然矣<lb/>
　愚閒近傳有在髙州貢院校文其士子詞賦中有押<lb/>
　來儀之皇鳯者為有司所黜主文戲作一詩云考試<lb/>
　到州髙吾徒愧冐叨來儀賦皇鳯素節詠羊羔騷客<lb/>
　稱原屈貪人嫉餮饕如何得元解歸去學潛陶傳者<lb/>
<pb n="KR4i0045_WYG_015-9b"/>
　皆發一笑<lb/>
　　寄黄㡬復<lb/>
我居北海君南海寄鴈傳書謝不能桃李春風一杯酒<lb/>
江湖夜雨十年燈持家但有四立壁治病不蘄三折肱<lb/>
想得讀書頭已白隔溪猿哭瘴溪藤<lb/>
　任天社云桃李春風一杯酒江湖夜雨十年燈兩句皆<lb/>
　記憶往時遊居之樂<lb/>
　王直方詩話云張文潛嘗謂余曰黄九似桃李春風<lb/>
<pb n="KR4i0045_WYG_015-10a"/>
　一杯酒江湖夜雨十年燈真是竒語<lb/>
　胡苕溪云汪彦章有云千里江山漁笛晚十年燈火<lb/>
　客氊寒效山谷體也余亦嘗效此體作一聫云釣艇<lb/>
　江湖千里夢客氊風雪十年寒<lb/>
　吕氏童蒙訓云或稱魯直桃李春風一杯酒江湖夜<lb/>
　雨十年燈以為極至魯直自以此猶砌合須石吾甚<lb/>
　愛之勿使牛礪角牛礪角尚可牛鬬殘我竹此乃可<lb/>
　言至耳<lb/>
<pb n="KR4i0045_WYG_015-10b"/>
　　題竹石牧牛<lb/>
　詩引云子瞻畫叢竹怪石伯時増前坡牧兒騎牛甚<lb/>
　有意態戲詠之<lb/>
野次小崢嶸幽篁相依緑阿童三尺箠御此老觳觫石<lb/>
吾甚愛之勿遣牛礪角牛礪角尚可牛鬭殘我竹<lb/>
　宣中語云坐客論魯直巧自作格舉魯直此詩云石<lb/>
　吾甚愛之勿使牛礪角牛礪角尚可牛鬭殘我竹如<lb/>
　此語意甚新公徐云獨漉篇有云水濁不見月不見<lb/>
<pb n="KR4i0045_WYG_015-11a"/>
　月尚可水深行人没盖是李太白獨漉篇也山谷亦<lb/>
　倣此語意耳<lb/>
　愚謂唐李涉詩云無奈牧童何放牛喫我竹末句之<lb/>
　意亦本此也<lb/>
　　和荅錢穆父詠猩猩毛筆<lb/>
愛酒醉魂在能言機事疎平生㡬兩屐身後五車書物<lb/>
色看王㑹勳勞在石渠拔毛能濟世端為謝楊朱<lb/>
　詩注云猩猩事通典於哀牢國言之甚詳盖出於華<lb/>
<pb n="KR4i0045_WYG_015-11b"/>
　陽國志及水經注唐文粹載裴炎猩猩說大率本此<lb/>
　其略云阮研使封溪見邑人云猩猩在山谷間數百<lb/>
　為羣人以酒設於路側又喜著屐里人織草為屐更<lb/>
　相連結猩猩見酒及屐已知里人所設又能知設者<lb/>
　祖先姓字乃呼各罵云奴欲張我捨之而去復自再<lb/>
　三相謂曰試共嘗酒及飲其味迨乎醉因取屐而著<lb/>
　之乃為人所擒獲刺其血染毳罽隨鞭箠輸之至於<lb/>
　一斗者<lb/>
<pb n="KR4i0045_WYG_015-12a"/>
　此詩平生幾兩屐身後五車書一聫上句是借事以<lb/>
　言猩猩下句謂作筆寫書也晉阮孚云未知一生能<lb/>
　著幾兩屐<lb/>
　類苑云魯直喜用事若正爾填塞故實舊謂之㸃鬼<lb/>
　簿今謂之詰□死盖魯直之詠猩猩毛筆詩曰平生<lb/>
　㡬兩屐身後五車書東坡呈孔毅父云管城子無食<lb/>
　肉相孔方兄有絶交書精妙隱宻不可加矣當以此<lb/>
　語反三隅也<lb/>
<pb n="KR4i0045_WYG_015-12b"/>
　詩云雍子本犁子仲由元鄙人此雖多用善於比喻<lb/>
　何害其為好句也<lb/>
　吕氏童蒙訓云東坡詩云賦詩必此詩定知非詩人<lb/>
　此或一道也魯直作詠物詩曲當其理如猩猩筆詩<lb/>
　平生㡬兩屐身後五車書其必此詩哉<lb/>
　　和文潛贈無咎<lb/>
龜以靈故焦雉以文故翳本心如日月利欲食之既後<lb/>
生玩華藻照影終没世安得八紘罝以道獵衆智<lb/>
<pb n="KR4i0045_WYG_015-13a"/>
　胡苕溪云后山謂魯直作詩過於出竒誠哉是言也<lb/>
　如和文潛贈無咎詩云本心如日月利欲食之既又<lb/>
　如王聖凃二亭歌云絶去藪澤之羅兮官於落羽洪<lb/>
　玉父云魯直言羅者得落羽以輸官凡此之類皆出<lb/>
　竒之過也<lb/>
　　題晁以道雪鴈圖<lb/>
飛雪洒蘆如銀箭前鴈驚飛後回盻憑誰說與謝𤣥暉<lb/>
莫道澄江靜如練<lb/>
<pb n="KR4i0045_WYG_015-13b"/>
　任天社云此借用李太白解道澄江靜如練令人還<lb/>
　憶謝𤣥暉之句反而用之言不若於此景物中道出<lb/>
　句也<lb/>
　　廣陵早春<lb/>
春風十里珠簾捲髣髴三生杜牧之紅藥梢頭初蠒栗<lb/>
揚州風物鬢成絲<lb/>
　任天社詩注云此用杜牧之詩語紅藥謂揚州芍藥<lb/>
　禮記王制曰祭天地之牛角蠒栗此借用以言花苞<lb/>
<pb n="KR4i0045_WYG_015-14a"/>
　之小末句謂風物如此惜其身之老也<lb/>
　　附杜牧之有所見<lb/>
娉婷嫋娜十三餘荳蔲梢頭二月初春風十里揚州郭<lb/>
捲上珠簾總不如<lb/>
　謝疊山云此言妓女顔色之麗態度之嬌如二月荳<lb/>
　蔻花初開揚州十里紅樓麗人美女捲上珠簾逞其<lb/>
　姿色者皆不如此女也<lb/>
　　附又杜牧之詩<lb/>
<pb n="KR4i0045_WYG_015-14b"/>
觥船一棹百分空十載青春不負公今日鬢絲禪榻畔<lb/>
茶烟輕颺落花風<lb/>
　　附陳無已席上勸客酒<lb/>
稍開襟抱使心寛大放酒腸須盞乾珠簾十里城南道<lb/>
肯作當年小杜看<lb/>
　愚謂此詩當時席間必有歌者姝麗之色亦是用杜<lb/>
　牧之詩語小杜即牧之也<lb/>
　　用前韻寄楊定國<lb/>
<pb n="KR4i0045_WYG_015-15a"/>
淮南二十四橋月馬上時時夢見之想得揚州醉年少<lb/>
正圍紅袖冩烏絲<lb/>
　山谷自叙云往嵗過廣陵值早春嘗作詩云春風十<lb/>
　里珠簾捲髣髴三生杜牧之紅藥梢頭初蠒栗揚州<lb/>
　風物鬢成絲今春又有自淮南來者道揚州事戲以<lb/>
　前韻寄楊定國<lb/>
　　題伯時畫嚴子陵釣灘<lb/>
平生久要劉文叔不肯為渠作三公能令漢家重九鼎<lb/>
<pb n="KR4i0045_WYG_015-15b"/>
桐江波上一絲風<lb/>
　任天社云能令漢家重九鼎本汲黯曰夫以大將軍<lb/>
　有揖客反不重邪此句盖用此意也東漢多名節之<lb/>
　士賴以久存迹其本原政在子陵釣竿上來耳<lb/>
　　姨母李夫人墨竹<lb/>
序云米芾畫史云朝議大夫王之才妻南昌縣君李<lb/>
　氏尚書公擇之妹能臨松竹木石等畫見本即為之<lb/>
　卒難辨也山谷盖公擇甥也<lb/>
<pb n="KR4i0045_WYG_015-16a"/>
小竹扶疎大竹枯筆端真有造化爐人間俗氣一㸃無<lb/>
健婦果勝大丈夫<lb/>
　古樂府隴西行云健婦持門戸勝一大丈夫山谷末<lb/>
　句用此語也<lb/>
　　謫居黔南十絶<lb/>
　　　十絶皆摘白樂天詩句<lb/>
　曽慥端伯詩選云張文潛晚喜樂天詩邠老不樂嘗<lb/>
　誦山谷十絶句以為不可企及其一云老色日上面<lb/>
<pb n="KR4i0045_WYG_015-16b"/>
　歡悰日去心今既不如昔後當不如今文潛一日召<lb/>
　邠老飯乃預設樂天詩一帙置書室床枕間邠老少<lb/>
　焉假榻繙閲良久始悟山谷十絶盡用樂天大篇裁<lb/>
　為絶句盖樂天多於敷衍而山谷巧於剪裁自是不<lb/>
　敢復言矣<lb/>
　任天社云端伯所載如此必有所據然敷衍剪裁之<lb/>
　說非是盖山谷謫居黔南時取樂天江州忠州等詩<lb/>
　倘有㑹於心者摘其數語寫置齋閤或嘗為人書世<lb/>
<pb n="KR4i0045_WYG_015-17a"/>
　因傳以為山谷自作然亦非有意與樂天較工拙也<lb/>
　詩中改易數字可為作詩之法故因附見於此前五<lb/>
　篇今豫章集有之後五篇得之脩水集<lb/>
　　其一<lb/>
相望六千里天地隔江山十書九不到何用一開顔<lb/>
　此樂天集第十巻中寄行簡詩元作相去六千里地<lb/>
　絶天邈然十書九不達何以開憂顔<lb/>
　　其二<lb/>
<pb n="KR4i0045_WYG_015-17b"/>
霜降水返壑風落木歸山冉冉嵗華晩昆虫皆閉闗<lb/>
　此十一巻中歲晩詩末句元作冉冉歲將晏物皆復<lb/>
　本原<lb/>
　　其三<lb/>
冷淡病心情暄和好時節故園書信斷逺郡親賓絶<lb/>
　此十一巻中花下對酒詩<lb/>
　　其四<lb/>
山郭燈火稀峽天星漢少年光東流水生計南枝鳥<lb/>
<pb n="KR4i0045_WYG_015-18a"/>
　此十一巻中西樓夜詩<lb/>
　　其五<lb/>
㝠懐齊逺近委順隨南北歸去誠可怜天涯住亦得<lb/>
　此十一巻中委順詩<lb/>
　　其六<lb/>
老色日上面懽悰日去心今既不如昔後當不如今<lb/>
　此十一巻中東城尋春詩歡悰元作歡情<lb/>
　　其七<lb/>
<pb n="KR4i0045_WYG_015-18b"/>
嘖嘖雀引雛梢梢笋成竹時物動人情憶我故鄉曲<lb/>
　此第十巻中孟夏思渭村舊居詩<lb/>
　　其八<lb/>
苦雨初入梅瘴雲稍含毒泥秧水畦稻灰種畬田粟<lb/>
　與前篇注同<lb/>
　　其九<lb/>
輕紗一幅巾小簟六尺床無客盡日靜有風終夜凉<lb/>
　此十一巻中竹窻詩<lb/>
<pb n="KR4i0045_WYG_015-19a"/>
　　其十<lb/>
病人多夢毉囚人多夢赦如何春來夢合眼在鄉社<lb/>
　一本作秋來何所夢合眼在鄉社此樂天集第十巻<lb/>
　寄行簡詩元作渇人多夢飲饑人多夢飱春來何處<lb/>
　夢合眼到東川<lb/>
　韻語陽秋云山谷黔南十絶七篇全用樂天花下對<lb/>
　酒渭村舊居東城尋春西樓委順竹牕等詩餘三篇<lb/>
　用其詩略㸃化而已<lb/>
<pb n="KR4i0045_WYG_015-19b"/>
　葉少藴云詩人㸃化前作正如李光弼將郭子儀之<lb/>
　軍重經號令精彩數倍此語誠然<lb/>
　　題畫睡鴨<lb/>
山雞照影空自愛孤鸞無鏡不作雙天下真成長㑹合<lb/>
兩鳬相倚睡秋江<lb/>
　容齋隨筆云此詩謂之㸃化古語盖徐陵鴛鴦賦云<lb/>
　山雞映水那相得孤鸞照鏡不成雙天下真成長㑹<lb/>
　合無勝比翼兩鴛鴦黄魯直全用徐陵語㸃化之末<lb/>
<pb n="KR4i0045_WYG_015-20a"/>
　句尤工<lb/>
　　姪㭒隨知命舟行<lb/>
　　　㭒字惟深小字韓十知命第二子也<lb/>
莫去沙邊學釣魚莫將百丈作轆轤清江濯足牕下坐<lb/>
燕子日長宜讀書<lb/>
　愚謂此詩痛快而警策真得訓誨子妷之體末二句<lb/>
　語勉勵尤深<lb/>
　　病起荆江亭即事<lb/>
<pb n="KR4i0045_WYG_015-20b"/>
閉門覔句陳無已對客揮毫秦少游正字不知温飽味<lb/>
西風吹淚古藤州<lb/>
　任天社云閉門覔句對客揮毫二句乃二君實録也<lb/>
　無已坐黨禁錮既而自徐學除秘書省正字少游自<lb/>
　雷州貶所北歸至藤州卒於光化亭上初少游夢中<lb/>
　作好事近長短句有醉卧古藤隂下了不知南北之<lb/>
　句殆若䜟云<lb/>
　胡苕溪云山谷以今時人形入詩句盖取法於少陵<lb/>
<pb n="KR4i0045_WYG_015-21a"/>
　少陵詩云不見髙人王右丞藍田丘壑蔓寒藤又云<lb/>
　復憶襄陽孟浩然清詩句句盡堪傳之類是也故山<lb/>
　谷云司馬丞相驟登庸又云閉門覔句陳無已對客<lb/>
　揮毫秦少游之類是也近世風俗諛甚悉以丈相呼<lb/>
　更不復知其字疇敢形入詩句必相頋而失色禮記<lb/>
　云年長以倍則父事之十年以長則兄事之五年以<lb/>
　長則肩隨之今不問其長幼悉以丈呼之是不識禮<lb/>
　記寧不羞乎<lb/>
<pb n="KR4i0045_WYG_015-21b"/>
　　跋子瞻和陶詩<lb/>
子瞻謫嶺南時宰欲殺之飽喫惠州飯細和淵明詩彭<lb/>
澤千載人東坡百世士出處雖不同風味乃相似<lb/>
　東坡知揚州初和淵明飲酒詩二十首歸田園居以<lb/>
　下皆謫惠州後所作凡一百有九篇追和古人自東<lb/>
　坡始<lb/>
　愚謂此詩後四句亦是子由作和陶集序中語意子<lb/>
　由序有云區區之迹盖未足以論士也<lb/>
<pb n="KR4i0045_WYG_015-22a"/>
　　題小景扇<lb/>
草色青青柳色黄桃花零落杏花香春風不解吹愁却<lb/>
春日偏能惹恨長<lb/>
　　鄂州南樓即事<lb/>
四顧山光接水光凭欄十里芰荷香清風明月無人管<lb/>
併作南樓一夜涼<lb/>
　愚謂山谷此二詩亦可謂雅麗精絶者也<lb/>
　　四休居士詩<lb/>
<pb n="KR4i0045_WYG_015-22b"/>
　　其一<lb/>
富貴何時潤髑髏守錢奴與抱官囚太毉診得人間脉<lb/>
安樂延年萬事休<lb/>
　　其二<lb/>
無求不著看人面有酒可以畱人嬉欲知四休安樂法<lb/>
聽取山谷老人詩<lb/>
　山谷自序云太毉孫君昉字景初為士大夫發藥多<lb/>
　不受謝自號四休居士山谷問其說四休笑曰麄茶<lb/>
<pb n="KR4i0045_WYG_015-23a"/>
　淡飯飽即休補破遮寒煖即休三平四滿過即休不<lb/>
　貪不妬老即休山谷曰此安樂法也夫少欲者不伐<lb/>
　之家也知足者極樂之國也四休家有三畆園花木<lb/>
　鬱鬱客來煮茗傳酒談上都貴游人間可喜之事或<lb/>
　茗寒酒冷賓主皆相忘其居與予相望暇則步草徑<lb/>
　相尋故作小詩遣家童歌之以侑酒茗云<lb/>
　　青奴<lb/>
穠李四絃風拂席昭華三弄月侵床我無紅袖堪娛夜<lb/>
<pb n="KR4i0045_WYG_015-23b"/>
正要青奴一味涼<lb/>
　山谷云趙子充示竹夫人詩乃涼寢竹器然憩臂休<lb/>
　膝似非夫人之職而冬夏青青竹之所長故為名曰<lb/>
　青奴并以小詩取之<lb/>
　志林云東坡寄栁子玉云聞道床頭惟竹几夫人應<lb/>
　不解卿卿又送竹几與謝秀才云畱我同行木上坐<lb/>
　贈君無語竹夫人盖俗以竹几為竹夫人山谷穠李<lb/>
　昭華之句盖貴人家兩女妓也<lb/>
<pb n="KR4i0045_WYG_015-24a"/>
　　附吕居仁詠秋後竹夫人<lb/>
與君宿昔尚同床正坐西風一夜涼便學短檠牆角棄<lb/>
不如團扇篋中蔵人情易變乃如此世事多虞祇自傷<lb/>
却笑班姬與陳后一生辛苦望專房<lb/>
　胡苕溪云晁无咎有詩云不見班姬與陳后寧聞衰<lb/>
　落尚專房居仁詩用此語也<lb/>
　趙伯威詩餘話云曾文清謂山谷以竹夫人為竹奴<lb/>
　予亦名脚婆為錫奴戲作絶句<lb/>
<pb n="KR4i0045_WYG_015-24b"/>
　　附曾文清詠脚婆<lb/>
霧帳桃笙晝寢餘此君那可一朝無秋來冷落同班扇<lb/>
嵗晩温柔是錫奴<lb/>
　愚按山谷亦有詩戲詠脚婆附於左<lb/>
　　山谷戲詠暖足瓶二首<lb/>
小姬暖足卧或能起心兵千金買脚婆夜夜睡天明<lb/>
　注云邪念忽起勝於用兵不戢之禍退之詩云詰曲<lb/>
　避語穽㝠茫觸心兵俗以暖足瓶為鐵婆老杜詩云<lb/>
<pb n="KR4i0045_WYG_015-25a"/>
　客睡何曾著秋天不肯明此反而用之<lb/>
脚婆元不食纏裹一衲足天明更傾瀉頮面有餘燠<lb/>
　　乞猫<lb/>
秋來䑕輩欺猫死窺瓮翻盆攪夜眠聞道狸奴將數子<lb/>
買魚穿栁聘銜蟬<lb/>
　后山詩話云乞猫詩雖滑稽而可喜千歲而下讀者<lb/>
　如新<lb/>
　　絶句<lb/>
<pb n="KR4i0045_WYG_015-25b"/>
破夘扶頭把一杯燈前風味喚仍回髙陽社裏如相訪<lb/>
不用閑擕惡客來<lb/>
　漁隱叢話云山谷曾自注雪裏過門多惡客之句云<lb/>
　不飲者為惡客出元次山集余以元集檢尋其詩云<lb/>
　將舩何處去送客小回南有時逢惡客還家亦少酣<lb/>
　注云非酒徒即為惡客<lb/>
　　達觀臺<lb/>
瘦藤挂到風煙上乞與逰人眼豁開不知眼界闊多少<lb/>
<pb n="KR4i0045_WYG_015-26a"/>
白鳥去盡青天回<lb/>
　冷齋夜話云李翰林詩曰鳥飛不盡暮天碧又曰青<lb/>
　天盡處没孤鴻山谷詩乃用此意謂之換骨法胡苕<lb/>
　溪謂鳥飛不盡暮天碧之句乃郭功甫金山行冷齋<lb/>
　以為李翰林詩何也<lb/>
　　題李氏園壁<lb/>
荷氣竹風宜永日氷壺涼簟不能回題詩未有驚人句<lb/>
㑹喚謫仙蘇二來<lb/>
<pb n="KR4i0045_WYG_015-26b"/>
　王直方詩話云山谷避暑城西李氏園題詩於壁少<lb/>
　游言於東坡曰以先生為蘇二大似相薄少游極怨<lb/>
　山谷和實寂齋詩因此吹毛耳<lb/>
　愚按山谷詩注及髙齋詩話云少游嘗敎授蔡州顧<lb/>
　官妓婁婉及陶心兒者與之甚宻婉字東玉故少游<lb/>
　贈之詞云小樓連苑横空又云玉佩丁東别後者是<lb/>
　也又贈陶心兒詞云天外一鈎横月帶三星謂心字<lb/>
　也其後山谷嘗次孫子實寂齋韻寄少游有云才難<lb/>
<pb n="KR4i0045_WYG_015-27a"/>
　不易得志大略細謹少游極怨山谷此句謂言蔡州<lb/>
　事少人知者魯直詩語重人既見此語遂使吹毛耳<lb/>
　　登岳陽樓望君山<lb/>
滿川風雨獨凭欄綰結湘娥十二鬟可惜不當湖水面<lb/>
銀盤堆裏㸔青山<lb/>
　注云湘江北流至岳陽達蜀江夏潦後蜀江漲勢髙<lb/>
　遏住湘波讓而退溢為洞庭湖凡數百里而君山宛<lb/>
　在水中秋水歸壑此山復居於陸惟一川湘水而已<lb/>
<pb n="KR4i0045_WYG_015-27b"/>
　愚謂山谷此詩實用劉禹錫雍陶詩中語翻案也今<lb/>
　附於左<lb/>
　　附劉禹錫望洞庭<lb/>
湖光秋月兩相和潭面無風鏡未磨遙望洞庭山水色<lb/>
白銀盤裏一青螺<lb/>
　　附雍陶望君山<lb/>
風波不動影沈沈翠色全微碧色深應是水仙梳洗罷<lb/>
一螺青黛鏡中心<lb/>
<pb n="KR4i0045_WYG_015-28a"/>
　　嘲小徳<lb/>
中年舉兒子謾種老生涯學語囀春鳥塗牕行暮鴉欲<lb/>
嗔主母惜稍慧女兒誇解著潛夫論不妨無外家<lb/>
　王符傳云安定俗鄙庶孽而符無外家為鄉人所賤<lb/>
　隱居著書以譏當世得失不欲章顯其名故號潛夫<lb/>
　論盖小徳亦庶出之子也<lb/>
　東皋雜録云魯直嘲小徳有學語春鶯囀書牕秋鴈<lb/>
　斜復改作此聨以是知文不厭改也<lb/>
<pb n="KR4i0045_WYG_015-28b"/>
　　附東坡次前韻<lb/>
　題序云次韻魯直嘲小徳小徳魯直子其母微故其<lb/>
　詩云解著潛夫論不妨無外家<lb/>
進饌客爭起小兒那可涯莫欺東方星三五自横斜名<lb/>
駒已汗血老蚌出泥沙但使伯仁長還興絡秀家<lb/>
　晉周顗字伯仁母李絡秀少時在室顗父浚為安東<lb/>
　將軍嘗出獵遇雨止絡秀家㑹其父兄不在絡秀聞<lb/>
　浚至與一婢具數十人饌甚精辦而不聞人聲浚因<lb/>
<pb n="KR4i0045_WYG_015-29a"/>
　求為妾其父兄不許秀曰門户殄瘁何惜一女若連<lb/>
　姻貴族將來庶大有益矣父兄許之後生顗及嵩謨<lb/>
　並列顯位絡秀謂顗曰我屈節為汝家妾門户計耳<lb/>
　汝不與我家為親吾亦何惜餘年顗等從命由是李<lb/>
　氏遂得為方雅之族<lb/>
　　寄廖明略學士<lb/>
　此詩五首中第三首也<lb/>
廖侯勸我酒此亦雅所愛中年剛制之常懼作灾怪連<lb/>
<pb n="KR4i0045_WYG_015-29b"/>
臺盤拗倒故人不相貸誰能知許事痛飲且一快<lb/>
　題云以酒渇愛江清作五小詩寄廖明略學士兼簡<lb/>
　祁父主簿<lb/>
　杜詩云酒渇愛江清餘酣潄晚汀<lb/>
　　謝榮緒割獐見貽<lb/>
何處驚麕觸禍機煩公遣騎割鮮肥秋來多病新開肉<lb/>
糲飯寒葅得解圍<lb/>
　胡苕溪云魯直少喜學佛遂作發願文云今者對佛<lb/>
<pb n="KR4i0045_WYG_015-30a"/>
　發大誓願從今日盡未來世不復滛欲飲酒食肉設<lb/>
　復為之當墮地獄為一切衆生代受其苦可謂能堅<lb/>
　忍者必矣其後悉毁禁戒無一能行者於前三詩句<lb/>
　中可見矣傳云飲食男女人之大欲存焉若戒之則<lb/>
　誠難第節之則為易乃近於人情也<lb/>
　　題胡逸老致虚菴<lb/>
蔵書萬巻可敎子遺金滿籯常作灾能與貧人共年穀<lb/>
必有明月生蚌胎山圍晏坐畫圖出水作夜牕風雨來<lb/>
<pb n="KR4i0045_WYG_015-30b"/>
觀水觀山皆得妙更將何物汙靈臺<lb/>
　石林詩話云蜀人石翼與黄魯直在黔中時游從最<lb/>
　久嘗言見魯直自矜詩一聫云人得交游是風月天<lb/>
　開圖畫即江山以為晩年最得意毎舉以敎人而終<lb/>
　不能成篇盖不欲以常語雜之然魯直自有山圍晏<lb/>
　坐畫圖出水作夜牕風雨來余以謂氣格當勝前聫<lb/>
　也<lb/>
　山谷云嘗得兩句云清鑑風流歸賀八飛揚跋扈付<lb/>
<pb n="KR4i0045_WYG_015-31a"/>
　朱三不知可贈誰遂不能成章又嘗嘲一俗濁人云<lb/>
　濁氣撲不散清風倒射囘東坡言無以復加<lb/>
　　觀伯時畫馬禮部試院作<lb/>
儀鸞供帳饕蝨行翰林濕薪爆竹聲風簾官燭淚縱横<lb/>
木穿石槃未渠透坐牕不遨令人瘦貧馬百藖逢一荳<lb/>
眼明見此玉花騘徑思著鞭隨詩翁城西野桃尋小紅<lb/>
　陶𢎞景真誥云昔有傅先生者其少好道入焦山石<lb/>
　室中積七年而太極老君詣之與之木鑚使穿一石<lb/>
<pb n="KR4i0045_WYG_015-31b"/>
　槃厚五尺許云穿此槃便當得道其人乃晝夜穿之<lb/>
　積四十七年鑚盡石穿遂得仙丹乃昇太清故觀伯<lb/>
　時畫馬詩云水穿石槃未渠透坐牕不遨令人瘦即<lb/>
　前事也<lb/>
　任天社云此詩上三句言供帳之寒陋也國朝㑹要<lb/>
　云儀鸞司在拱辰門外供帳敝壞卒徒以為卧具故<lb/>
　有貪饕之蝨行於其間次三句言已宿試院甚久出<lb/>
　院未有期鬱鬱自苦如貧馬之得食牛馬食餘草節<lb/>
<pb n="KR4i0045_WYG_015-32a"/>
　曰藖集韻音何間反莝餘草也<lb/>
　胡苕溪云此格禁臠謂之促句換韻其法三句一換<lb/>
　頭三疊而止此格甚新人少用之余嘗以此格為鄙<lb/>
　句云附於左<lb/>
　　附胡苕溪效山谷體<lb/>
青玻瓈色瑩長空爛銀盤挂屋山東晩涼徐度一襟風<lb/>
天分風月相管領對之技癢誰能忍吟哦自恨詩才窘<lb/>
掃寛露㘴發興新浮蛆琰琰抛青春不妨舉醆成三人<lb/>
<pb n="KR4i0045_WYG_015-32b"/>
　　報賈天錫以寳熏見惠乞詩<lb/>
　山谷云賈天錫作意和香自然有冨貴氣覺諸人家<lb/>
　和香極寒乞也天錫屢恵此香惟要作詩因以韋應<lb/>
　物兵衞森畫㦸燕寢凝清香為韻作十小詩贈之猶<lb/>
　恨詩語未工未稱此香耳<lb/>
　　其一<lb/>
險心游萬仞躁欲生五兵隱几香一炷靈臺湛空明<lb/>
　胡苕溪云此十詩中第一絶真佳句也餘九首見全<lb/>
<pb n="KR4i0045_WYG_015-33a"/>
　集<lb/>
　　荅斌老病起遣悶<lb/>
風生髙竹涼雨送新荷氣魚游悟世網鳥語入禪味一<lb/>
掉四百病智刃有餘地病來毎厭客今乃思客至<lb/>
　胡苕溪云東坡有句云茶笋盡禪味松竹真法音山<lb/>
　谷云魚游悟世網鳥語入禪味張文潛云鳥語味實<lb/>
　相飰香悟真空此三聫語意相類然山谷一聫最為<lb/>
　優也<lb/>
<pb n="KR4i0045_WYG_015-33b"/>
　維摩經云生四大增損則有四百四病又禪家每以<lb/>
　智惠為刃山谷詩中用此語也<lb/>
　　秋思寄子由<lb/>
黄落山川知晩秋小蟲催女獻功裘老松閱世卧雲壑<lb/>
挽著滄江無萬牛<lb/>
　熊勿軒云此詩言世道將變人才老死山林無人推<lb/>
　挽出而用世也<lb/>
　詩林廣記後集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻八</head>
    <p>
<pb n="KR4i0045_WYG_018-1a"/>
欽定四庫全書<lb/>
　詩林廣記後集巻八　　　宋　蔡正孫　編<lb/>
　　秦少游<lb/>
　少游名觀蘇子曕以賢良薦於哲宗除博士遷正字紹<lb/>
　聖坐黨編置郴州長於議論文麗而思深當世重之<lb/>
　東坡嘗有書薦少游於荆公云向屢言髙郵進士秦<lb/>
　觀太虚公亦粗知其人今得其詩文數十首拜呈詞<lb/>
　格髙下固已無逃於左右外此博綜史傳通曉佛言<lb/>
<pb n="KR4i0045_WYG_018-1b"/>
　若此類未易一一數也<lb/>
　黄山谷詩云東南淮海維揚州國士无雙秦少游欲<lb/>
　攀天闗守九虎但有筆力回萬牛<lb/>
　荆公荅東坡書云示及秦君詩適葉致逺一見亦以<lb/>
　謂清新婉麗鮑謝似之公奇秦君口之而不置我得<lb/>
　其詩手之而不釋<lb/>
　吕氏云少游過嶺後詩嚴重髙古自成一家與舊作<lb/>
　不同<lb/>
<pb n="KR4i0045_WYG_018-2a"/>
　朱文公云山谷詩云對客揮毫秦少游盖少游只一<lb/>
　筆寫去重意重字皆不問然好處亦自是絶好<lb/>
　臞翁詩評云秦少游詩如時女步春終傷婉弱<lb/>
　　秋意題邢敦夫扇<lb/>
月團新碾瀹花甆飲罷呼兒課楚詞風定小軒無落葉<lb/>
青蟲相對吐秋絲<lb/>
　雪浪齋日記云少游詩甚麗如青蟲相對吐秋絲之<lb/>
　句是也<lb/>
<pb n="KR4i0045_WYG_018-2b"/>
　王直方詩話云少游嘗以真字題此絶於邢敦夫扇<lb/>
　上黄山谷見之乃於扇背復作小草題一絶皆自所<lb/>
　作也<lb/>
　　附山谷題邢敦夫扇<lb/>
黄葉委庭觀九州小蟲催女獻功裘金錢滿地無人費<lb/>
百斛明珠薏苡秋<lb/>
　少游後見此詩云逼我太甚<lb/>
　　牽牛花<lb/>
<pb n="KR4i0045_WYG_018-3a"/>
銀漢初移漏欲殘步虚人倚玉欄干仙衣染得天邊碧<lb/>
乞與人間向曉看<lb/>
　桐江詩話云此少游汝南作教官時於程文通㑹間<lb/>
　席上賦此真佳作也<lb/>
　　晚出右掖門<lb/>
金爵觚稜轉夕暉飄飄宫葉墮秋衣出門塵漲如黄霧<lb/>
始覺身從天上歸<lb/>
　王直方詩話云少游嘗因晚出右掖門作此一絶識<lb/>
<pb n="KR4i0045_WYG_018-3b"/>
　者以為少游作一黄本校勘而衒耀如此必不能逺<lb/>
　到也<lb/>
　　秋日<lb/>
連巻雌蜺挂西樓逐雨追晴意未休安得萬粧相向舞<lb/>
酒酣聊把作纒頭<lb/>
　藝苑雌黄云吟詩喜作豪句須不畔於理方善如東<lb/>
　坡觀崔白冬景圖云扶桑大繭如甕盎天女織綃雲<lb/>
　漢上往來不遣鳳銜梭誰能鼔臂投三丈此語豪而<lb/>
<pb n="KR4i0045_WYG_018-4a"/>
　甚工石敏若橘林文中詠雪有燕南雪花大於掌冰<lb/>
　柱懸簷一千丈之語豪則豪矣然安得爾髙屋邪余<lb/>
　觀太白北風行云燕山雪花大如席秋浦歌云白髮<lb/>
　三千丈其句可謂豪矣奈無此理何如少游秋日絶<lb/>
　句則可謂語豪而工者也<lb/>
　　獻東坡<lb/>
十里荷花菡萏初我公所至有西湖欲將公事湖中了<lb/>
見説官閑事亦無<lb/>
<pb n="KR4i0045_WYG_018-4b"/>
　王直方詩話云杭有西湖而潁亦有西湖皆為游宴<lb/>
　之勝而東坡連守二州其初得潁也有潁人在坐云<lb/>
　内翰但只消遊湖中便可以了郡事盖言其訟簡也<lb/>
　少游因作一絶獻之後東坡到潁有謝執政啟云入<lb/>
　㕘兩禁每玷北扉之榮出典二邦迭為西湖之長或<lb/>
　云秦少章作<lb/>
　　睡足軒<lb/>
長年憂患百端慵開斥僧坊頗有功地徹蔽虧僧界靜<lb/>
<pb n="KR4i0045_WYG_018-5a"/>
人除荒穢玉奩空青天併入揮毫裏白鳥時來隠几中<lb/>
最是人間佳絶處夢殘風鐵響丁東<lb/>
　冷齋夜話云老杜詩云紅稻啄殘鸚鵡粒碧梧棲老<lb/>
　鳳凰枝荆公云繰成白雪桒重緑割盡黄雲稻正青<lb/>
　鄭谷云林下聽經秋苑鹿江邊掃葉夕陽僧以事不<lb/>
　錯綜則不成文章若直叙之則曰鸚鵡啄殘紅稻粒<lb/>
　鳳凰棲老碧梧枝以紅稻於上以鳳凰於下者錯綜<lb/>
　之也言繰成則知白雪為絲言割盡則知黄雲為麥<lb/>
<pb n="KR4i0045_WYG_018-5b"/>
　也秦少游得其意特發奇語而作此詩中四句皆有<lb/>
　錯綜之體<lb/>
　　暢道姑<lb/>
瞳人剪水腰如束一幅烏紗裹寒玉超然自有姑射姿<lb/>
回看粉黛皆塵俗霧閤雲䆫人莫窺門前車馬任東西<lb/>
禮罷曉壇春日静落紅滿地乳鴉啼<lb/>
　桐江詩話云暢姓惟汝南有之其族尤奉道男女為<lb/>
　黄冠者十之八九時有女冠暢道姑姿色妍麗神仙<lb/>
<pb n="KR4i0045_WYG_018-6a"/>
　中人也少游挑之不得乃作詩云<lb/>
　　納涼<lb/>
攜杖來追柳外涼小橋南畔倚胡床月明船笛參差起<lb/>
風定池蓮自在香<lb/>
　吕氏童訓云少游此詩閑雅嚴重又云雨砌墮危芳<lb/>
　風軒納飛絮李公擇以為謝家兄弟得意不能過也<lb/>
　　邗溝<lb/>
霜落邗溝積水清寒星無數傍船明菰蒲深處疑無地<lb/>
<pb n="KR4i0045_WYG_018-6b"/>
忽有人家笑語聲<lb/>
　按䢴溝在淮東路髙郵軍少游又有寄東坡詩云鮮<lb/>
　鯽經年漬醽醁團臍紫蟹脂填腹後春蓴茁滑於酥<lb/>
　先社薑芽肥勝肉亦形容髙郵風物也<lb/>
　庚溪詩話云帛道猷有詩曰連峯數千里修林帶平<lb/>
　津茅茨隠不見雞鳴知有人後秦少游云菰蒲深處<lb/>
　疑无地忽有人家笑語聲僧道潜云隔林彷彿聞機<lb/>
　杼知有人家住翠㣲其源乃出於道猷而更加鍛鍊<lb/>
<pb n="KR4i0045_WYG_018-7a"/>
　亦可謂善奪胎者也<lb/>
　　和黄法曹憶建溪梅花<lb/>
海陵參軍不枯槁醉憶梅花愁絶倒為憐一樹傍寒溪<lb/>
花水多情自相惱清淚斑斑知有恨恨春相逢苦不早<lb/>
甘心結子待君來洗雨梳風為誰好誰云廣平心似鐵<lb/>
不惜珠璣與揮掃月落參横畫角哀暗香銷盡令人老<lb/>
天分四時不相貸孤芳轉盼同衰草要須健步遠移歸<lb/>
亂揷繁華向晴昊<lb/>
<pb n="KR4i0045_WYG_018-7b"/>
　詩話云少游此詩東坡謂其壓倒林逋觀其稱許之<lb/>
　辭則愛重之意可見矣<lb/>
　胡苕溪云秦太虚和黄法曹憶梅花詩但只平穏亦<lb/>
　無驚人語子瞻繼之以唱首第二韻是倒字故有西<lb/>
　湖處士骨應槁只有此詩君壓倒之句亦是趂韻而<lb/>
　已非謂太虚此詩真能壓倒林逋也林逋暗香疎影<lb/>
　之句古今詩人尚不曾道得到苐恐未易壓倒耳人<lb/>
　不細味太虚詩遂謂誠然過矣<lb/>
<pb n="KR4i0045_WYG_018-8a"/>
　　附東坡和秦太虚梅花<lb/>
西湖處士骨應槁只有此詩君壓倒東坡先生心已灰<lb/>
為愛君詩被花惱多情立馬待黄昏殘雪消遲月出早<lb/>
江頭千樹春欲暗竹外一枝斜更好孤山山下醉眠處<lb/>
㸃綴裙腰紛不掃萬里春隨逐客來十年花送佳人老<lb/>
去年花開我已病今年對花還草草不知風雨捲春歸<lb/>
収拾餘香還畀昊<lb/>
　前輩謂東坡梅花詩有押暾字韻三首皆絶妙擺落<lb/>
<pb n="KR4i0045_WYG_018-8b"/>
　陳言古今人未嘗經道者愚謂此篇語意亦髙妙如<lb/>
　竹外一枝斜更好之句寫出梅花幽獨閑靜之趣真<lb/>
　不在暗香疎影之下也<lb/>
　　和參寮<lb/>
樓闕過朝雨參差動霽光衣冠分禁路雲氣繞宫墻亂<lb/>
絮迷春闊嫣花困日長平康在何處十里帶垂楊<lb/>
　王直方詩話云參寮舊有一詩寄少游少游和之後<lb/>
　孫莘老嘗讀此詩至末句云這小子又賤發也少游<lb/>
<pb n="KR4i0045_WYG_018-9a"/>
　後編淮海集遂改云經旬牽酒伴猶未獻長楊<lb/>
　　郭功甫<lb/>
　功甫名祥正母夢李太白而生少有詩名梅聖俞曰<lb/>
　天才如此真太白後身也王荆公亦嘆美其詩<lb/>
　潘子真云袁世弼宦遊當塗時功父未冠世弼愛其<lb/>
　才薦於梅聖俞自是有聲既壯頗恃其才下筆曽不<lb/>
　經意論者或惜其造語无刻厲之功<lb/>
　郭清逸云如功甫豈易得但寘之作者中便覺有優<lb/>
<pb n="KR4i0045_WYG_018-9b"/>
　劣耳如晉楚之輕剽不當威文之節制也<lb/>
　遯齋閑覽云功甫曽題人山居一聨云謝家莊上无<lb/>
　多景只有黄鸝三兩聲荆公命工繪為圖自題其上<lb/>
　云此是功甫題山居詩處即遣人以金酒鍾並圖遺<lb/>
　之<lb/>
　東坡守錢塘功甫過之出詩一軸示東坡先自吟誦<lb/>
　聲振左右既罷謂坡曰祥正此詩幾分東坡曰十分<lb/>
　來也祥正驚喜問之坡曰七分來是讀三分來是詩<lb/>
<pb n="KR4i0045_WYG_018-10a"/>
　豈不十分也<lb/>
　詩話云郭功甫詩如大排筵席終日揖遜而適口者<lb/>
　少<lb/>
　　金山行<lb/>
金山杳在滄溟中雪厓冰柱浮仙宫乾坤扶持自今古<lb/>
日月彷彿懸西東我泛靈槎出塵世搜索異境窺神功<lb/>
一朝登臨望歎息四時想像何其雄捲簾夜閤挂北斗<lb/>
大鯨駕浪吹長空舟摧岸斷豈足數往往霹靂搥蛟龍<lb/>
<pb n="KR4i0045_WYG_018-10b"/>
寒蟾八月蕩瑶海秋光上下磨青銅鳥飛不盡暮天碧<lb/>
漁歌忽斷蘆花風蓬萊乆聞未成往壯觀絶致遥應同<lb/>
潮生潮落夜還曉物與數㑹誰能窮百年形影浪自苦<lb/>
便欲此地安㣲躬白雲南來入長望又起歸興隨征鴻<lb/>
　王直方詩話云郭功甫自梅聖俞贈詩有采石月下<lb/>
　訪謫仙之語以為李白後身縁此有名功甫金山行<lb/>
　鳥飛不盡暮天碧漁歌忽斷蘆花風之句大為荆公<lb/>
　稱賞<lb/>
<pb n="KR4i0045_WYG_018-11a"/>
　胡苕溪云功甫金山行造語豪壯全篇世多未之見<lb/>
　也<lb/>
　　附梅聖俞采石月贈郭功甫<lb/>
采石月下訪謫仙夜披錦袍坐釣船醉中愛月江底懸<lb/>
以手弄月身翻然不應暴落飢蛟涎便當騎鯨上青天<lb/>
青山有冢人謾傳却來人間知幾年在昔孰識汾陽王<lb/>
納官貰死義難忘今觀郭裔奇俊郎眉目真似攻文章<lb/>
死生往復猶康莊樹穴探環知姓羊<lb/>
<pb n="KR4i0045_WYG_018-11b"/>
　詩話云梅聖俞作采石月益信捉月之說按李陽氷<lb/>
　太白集序謂白疾亟枕上授簡俾為集序初无捉月<lb/>
　之説豈古不弔溺故史氏為白諱邪抑小説多妄而<lb/>
　詩老好竒姑以發新意耶<lb/>
　胡苕溪云李白從永王璘之辟璘敗當誅郭子儀請<lb/>
　解官以贖其罪有詔長流夜郎聖俞用事尤為親切<lb/>
　若非姓郭亦難用矣羊祜年五歲令乳母取所弄金<lb/>
　環乳母曰汝先无此物祜即詣鄰人李氏東垣桒朩<lb/>
<pb n="KR4i0045_WYG_018-12a"/>
　穴中探得之主人驚曰此吾亡兒所失物也云何持<lb/>
　去乳母具言之知李氏子則祜前身也<lb/>
　　鳳凰臺次太白韻<lb/>
髙臺不見鳳凰遊浩浩長江入海流舞罷青娥同去國<lb/>
戰殘白骨尚盈丘風揺落日吹行棹潮擁新沙換故洲<lb/>
結綺臨春無處覔年年荒草向人愁<lb/>
　餘話云郭功甫嘗與王荆公登金陵鳳凰臺追次李<lb/>
　太白韻援筆立成一座盡傾白句人能誦之郭詩罕<lb/>
<pb n="KR4i0045_WYG_018-12b"/>
　有記者今紀于右<lb/>
　　附李太白鳳凰臺<hi>詩見前集太白詩類</hi>
　　寄東坡<lb/>
平生才力信瑰竒今在窮荒豈易歸正似雪林枝上畵<lb/>
羽翰雖好不能飛<lb/>
　功甫觀東坡畵雪雀有感作詩寄惠州後東坡北歸<lb/>
　又用前韻寄之<lb/>
　　用前韻寄東坡<lb/>
<pb n="KR4i0045_WYG_018-13a"/>
秋霜春雨不同時萬里今從海外歸已出網羅毛羽在<lb/>
却尋雲迹帖天飛<lb/>
　按此詩東坡北歸後次其韻荅之今附於左<lb/>
　　附東坡次韻郭功甫二首<lb/>
蚤知臭腐即神奇海北天南總是歸九萬里風安税駕<lb/>
雲鵬今悔不卑飛<lb/>
可憐倦馬不知時空羨騎鯨得所歸玉局西南天一角<lb/>
萬人沙苑看孤飛<lb/>
<pb n="KR4i0045_WYG_018-13b"/>
　按年譜云元符三年庚辰自儋移廉又移舒永提舉<lb/>
　成都玉局觀<lb/>
　　訪隠者<lb/>
一徑沿厓踏蒼璧半塢寒雲抱泉石山翁酒熟不出門<lb/>
殘花滿地無行迹<lb/>
　　山寺老僧<lb/>
逢人寂無語結草日棲禪但見嵒花笑龎眉不記年<lb/>
　　西村<lb/>
<pb n="KR4i0045_WYG_018-14a"/>
逺近皆僧刹西村八九家得魚無賣處沽酒入蘆花<lb/>
　黄玉林云功甫詩如此數絶真得太白體宜為諸老<lb/>
　之所稱賞也<lb/>
　　陳簡齋<lb/>
　簡齋名與義字去非少學詩於崔鶠徳符嘗問作詩<lb/>
　之要崔曰凡作詩工拙所未論大要忌俗而已後以<lb/>
　墨梅詩見知于徽廟髙宗朝參大政有簡齋集行於世<lb/>
　葛勝仲序簡齋詩集云世言詩能窮人予謂詩不惟<lb/>
<pb n="KR4i0045_WYG_018-14b"/>
　不能窮人且能達人孰謂詩人例窮哉故參知政事<lb/>
　西洛陳公某少踔厲不羣篇籍之在世无不讀既讀<lb/>
　輒記不忘政和三年以上舎解褐分教輔郡益沉酣<lb/>
　書傳大肆於詩文天分既髙用心亦苦務一洗舊常<lb/>
　畦徑意不拔俗語不驚人不輕出也宣和中徽宗皇<lb/>
　帝見其所賦墨梅詩善之亟命召對有見晚之嗟遂<lb/>
　登册府擢掌符璽而進用矣㑹兵興搶攘避地湖廣<lb/>
　泛洞庭上九嶷羅浮雖流離困厄而能以山川秀傑<lb/>
<pb n="KR4i0045_WYG_018-15a"/>
　之氣益昌其詩故晚年賦詠尤工搢紳士庶争傳誦<lb/>
　而旗亭傳舎摘句題寫殆徧號稱新體今天子夢想<lb/>
　名士以臺郎召還益以詩文被簡注徧掌内外翰年<lb/>
　幾何遂以器業預政所謂詩能達人公殆其一也<lb/>
　朱文公云古人詩中有句今人詩只一直説如簡齋<lb/>
　詩云亂雲交翠壁細雨濕青林之類他是什麽句法<lb/>
　胡苕溪云陳去非詩如踈踈一簾雨淡淡滿枝花官<lb/>
　裏簿書何日了樓頭風雨見秋來客子光隂詩巻裏<lb/>
<pb n="KR4i0045_WYG_018-15b"/>
　杏花消息雨聲中皆平淡而有工<lb/>
　劉後村云元祐後詩人迭起一種則波瀾富而句律<lb/>
　疎一種則鍛鍊精而情性逺要之不出蘇黄二體而<lb/>
　已及簡齋出始以老杜為師第其品格當在諸家之<lb/>
　上<lb/>
　滄浪詩體云簡齋自是一體亦本江西之𣲖而小異<lb/>
　耳<lb/>
　　和張規臣水墨梅五絶<lb/>
<pb n="KR4i0045_WYG_018-16a"/>
刻畫無鹽醜不除此花風韻更清姝從教變白能為黑<lb/>
桃李依然是僕奴<lb/>
病眼昏花已數年只應梅蕋故依然誰教也作陳𤣥面<lb/>
眼亂初逢未敢憐<lb/>
粲粲江南萬玉妃别來幾度見春歸相逢京洛渾依舊<lb/>
惟恨緇塵染素衣<lb/>
含章簷下春風面造化功成秋兔毫意足不求顔色似<lb/>
前身相馬九方臯<lb/>
<pb n="KR4i0045_WYG_018-16b"/>
自讀西湖處士詞年年臨水看幽姿晴窗畵出横斜影<lb/>
絶勝前村夜雪時<lb/>
　文公語録云髙宗最愛簡齋客子光隂詩巻裏杏花<lb/>
　消息雨聲中又曰座間且説簡齋墨梅詩何者最勝<lb/>
　或以臯字韻一首為對先生曰不如相逢京洛渾依<lb/>
　舊惟恨緇塵染素衣<lb/>
　後村詩話云簡齋墨梅之類尚是少作建炎以後避<lb/>
　地湖嶠行路萬里詩益竒壯<lb/>
<pb n="KR4i0045_WYG_018-17a"/>
　胡苕溪云簡齋墨梅臯字韻一絶徽廟召對稱賞自<lb/>
　此知名仕宦亦浸顯陳无已所以謂之詩能達人矣<lb/>
　未見其窮也葛魯卿序簡齋集亦用此語盖為是也<lb/>
　　五言<lb/>
泊舟華容縣湖水終夜明凄然不能寐左右菰蒲聲窮<lb/>
途事多違勝處心亦驚三更螢火閙萬里天河横腐儒<lb/>
憂平世况復值甲兵終然無寸策白髮滿頭生<lb/>
　後村詩話云簡齋此詩造次不忘憂愛以簡嚴掃繁<lb/>
<pb n="KR4i0045_WYG_018-17b"/>
　縟以雄渾代尖巧第其品格故當在諸家之上也<lb/>
　胡苕溪云去非舊有詩云風流丘壑真吾事籌策廟<lb/>
　堂非所知其後登政府无所建明卒如其言愚謂此<lb/>
　詩末句云終然无寸策白髮滿頭生其意亦頗類此<lb/>
　　海棠<lb/>
海棠黙黙要詩催日暮紫綿無數開欲識此花竒絶處<lb/>
明朝有雨試重來<lb/>
　復齋謾録云鄭谷曾有海棠詩云穠豔最宜新着雨<lb/>
<pb n="KR4i0045_WYG_018-18a"/>
　妖嬈全在欲開時歐公以鄭詩為格卑去非之詩用<lb/>
　此意也然陳雖本鄭意便覺才力相去不侔矣山谷<lb/>
　亦有紫綿揉色海棠開之句<lb/>
　　感事<lb/>
風斷黄龍府雲移白鷺洲菊花紛四野作意為誰秋<lb/>
　劉後村云簡齋此詩頗逼老杜<lb/>
　　題池亭<lb/>
聊將兩蓬鬢起照千丈鏡微波喜揺人小立待其定<lb/>
<pb n="KR4i0045_WYG_018-18b"/>
　詩説雋永云京師葆真宫垂楊映照有山林之趣去<lb/>
　非將罷尚符璽日題其池亭云盖有深意寓也<lb/>
　　劉大資挽詩<lb/>
天柱欹傾日堂堂墮敵圍遂聞王蠋死不見華元歸一<lb/>
代名超古千年淚染衣當時如有繼猶足變危機<lb/>
　　又<lb/>
一死公餘事由來彼亦人使知臨難日猶有不欺臣河<lb/>
洛傾遺憤英雄嘆後塵煌煌中興業公合冠麒麟<lb/>
<pb n="KR4i0045_WYG_018-19a"/>
　按靖康三年北壁守禦官劉大資韐金人欲用為樞<lb/>
　宻不肯受是夕自書片紙寄家曰正女不事二夫忠<lb/>
　臣不事兩君况主憂臣辱主辱臣死此予所以死也<lb/>
　付指揮使陳瓘劉玠乘間入城歸報諸子闔戸以衣<lb/>
　絛自縊而死<lb/>
　　重陽<lb/>
憶得甲辰重九日天恩曾預宴城東龍沙北望西風冷<lb/>
誰折黄花壽兩宫<lb/>
<pb n="KR4i0045_WYG_018-19b"/>
　愚謂簡齋此詩悲慨之情溢於言外有老杜風此後<lb/>
　村所以謂其造次不忘憂愛也<lb/>
　　次韻周教授秋懐<lb/>
一官不辨作生涯幾見秋風巻岸沙宋玉有文悲落朩<lb/>
陶潛無酒對黄花天機衮衮山新痩世事悠悠日自斜<lb/>
誤矣載書三十乘東門何地不宜𤓰<lb/>
　黄玉林云天機衮衮山新痩世事悠悠日自斜之句<lb/>
　真合在蘇黄之右晉張華嘗載書三十乘<lb/>
<pb n="KR4i0045_WYG_018-20a"/>
　　春曉<lb/>
朝來庭樹有鳴禽紅緑扶春上逺林忽有好詩生眼底<lb/>
安排句法已難尋<lb/>
　小園解后録云簡齋此詩觀其末後兩句則詩之為<lb/>
　詩豈可以作意為之邪<lb/>
　　韓子蒼<lb/>
　子蒼名駒吕居仁作江西宗𣲖圖置子蒼於其間而<lb/>
　子蒼不恱子蒼嘗云作詩文當得文人印可乃自不<lb/>
<pb n="KR4i0045_WYG_018-20b"/>
　疑所以前軰汲汲於求知也<lb/>
　蘇黄門初見韓詩自云恍然再見儲光羲也欒城集<lb/>
　中有題韓駒秀才詩巻一絶云唐朝文士例能詩李<lb/>
　杜髙深到者稀我讀君詩笑无語恍然再見儲光羲<lb/>
　臞翁詩評云韓子蒼詩如棃園按樂排比得倫<lb/>
　　題畵太一真人<lb/>
太一真人蓮葉舟脫巾露髮寒颼颼輕風為帆浪為楫<lb/>
卧看玉宇浮中流中流蕩漾翠綃舞穏如龍驤萬斛舉<lb/>
<pb n="KR4i0045_WYG_018-21a"/>
不是峯頭十丈花世間那有葉如許龍眠畵手老入神<lb/>
尺素幻出真天人恍然坐我水仙府蒼烟萬頃波潾潾<lb/>
玉堂學士今劉向禁直岧嶤九天上不須對此融心神<lb/>
㑹植青藜夜相訪<lb/>
　胡苕溪云李伯時畵太一真人卧一大蓮葉中手執<lb/>
　書一巻仰讀蕭然有物外之思子蒼題詩其上語意<lb/>
　絶妙真能詠盡此畵也<lb/>
　　題畵宫女<lb/>
<pb n="KR4i0045_WYG_018-21b"/>
睡起昭陽暗淡粧不知縁底背斜陽若教轉盼一回首<lb/>
三十六宫無粉光<lb/>
　胡苕溪云李伯時畵背面宫女子蒼題此詩其上乃<lb/>
　用東坡續麗人行中語意然不及坡之偉麗也<lb/>
　　附東坡續麗人行<lb/>
深宫無人春晝長沉香亭北百花香美人睡起薄梳洗<lb/>
燕舞鶯啼空斷腸畵工欲畵無窮意背立春風初破睡<lb/>
若教回首更嫣然陽城下蔡俱風靡杜陵飢客眼長寒<lb/>
<pb n="KR4i0045_WYG_018-22a"/>
蹇驢破帽隨金鞍隔花臨水時一見只許腰肢背後看<lb/>
心醉歸來茅屋底方信人間有西子君不見孟光舉案<lb/>
與齊眉何曾背面傷春啼<lb/>
　詩注云李仲謀家有周昉畵背面欠伸内人極精戲<lb/>
　作此詩<lb/>
　　真妃上馬圖<lb/>
翠華欲幸長生殿立馬樓前待貴妃尚覓君王一回顧<lb/>
金鞍欲上故遲遲<lb/>
<pb n="KR4i0045_WYG_018-22b"/>
　胡苕溪云子蒼題明皇真妃上馬圖詩意極佳余舊<lb/>
　觀蔡天啟集其集中亦有此詩然不知竟是誰作也<lb/>
　　和李上舎冬日<lb/>
北風吹日晝多隂日暮擁堦黄葉深倦鵲遶枝翻凍影<lb/>
飛鴻摩月墮孤音推愁不去如相覔與老無期稍見侵<lb/>
顧藉㣲官少年事病來那復一分心<lb/>
　復齋謾録云子蒼和李上舎冬日詩日暮擁堦黄葉<lb/>
　深之句最為世所推賞故李彭商老有建除體贈子<lb/>
<pb n="KR4i0045_WYG_018-23a"/>
　蒼云滿朝以詩名何獨遺大雅平生黄葉句摸索便<lb/>
　知價葢是時子蒼自館職斥宰分寧時也<lb/>
　　和館中上元遊葆真宫觀燈<lb/>
開巻愛公如李益解言明月逐人來多情好共春流轉<lb/>
刻燭題詩又一回<lb/>
　復齋謾録云火樹銀花合星橋鐵鎖開暗塵隨馬去<lb/>
　明月逐人來此唐蘇味道上元夜詩也子蒼以為李<lb/>
　益何邪然蘇味道之意乃取梁朱超望月詩耳朱云<lb/>
<pb n="KR4i0045_WYG_018-23b"/>
　惟餘故樓月逺近必隨人<lb/>
　　謝信守連鵬舉送酒<lb/>
上饒藉甚文章守曾共紫薇花下杯鈴閤晝閑思老病<lb/>
故教從事送春來<lb/>
　復齋謾録云唐皮日休謝人送酒詩亦有青州從事<lb/>
　之語子蒼此詩意思頗同當有辨其優劣者<lb/>
　　附皮日休謝人送酒<lb/>
門巷寂寥空紫苔先生應渇解酲杯醉中不得相親問<lb/>
<pb n="KR4i0045_WYG_018-24a"/>
故遣青州從事來<lb/>
　晉桓温有主簿善别酒味以好者為青州從事謂青<lb/>
　州有齊郡言到臍也<lb/>
　　代葛亞卿作<lb/>
君住江濱起畵樓妾居海角送潮頭潮中有妾相思淚<lb/>
流到樓前更不流<lb/>
　復齋謾録云晁元忠西歸詩云安得龍山潮駕回安<lb/>
　河水水從樓前來中有美人淚子蒼之詩取此意也<lb/>
<pb n="KR4i0045_WYG_018-24b"/>
　唐孫叔向有經昭應温泉詩云一道泉回遶御溝先<lb/>
　皇曽向此中遊雖然水是無情物也到宫前咽不流<lb/>
　子蒼末句又用孫語也<lb/>
　胡苕溪云余以陵陽集閲之子蒼十絶為葛亞卿作<lb/>
　皆別離之詞必亞卿與一娼别子蒼代賦此詩其詩<lb/>
　有云妾願為雲逐畵檣君言十日看歸航以此可知<lb/>
　也又有云初合雙鬟觸事羞離筵酌酒强回頭縱言<lb/>
　眼軟偏饒涙莫道心癡不解愁亦佳句也徐師川曾<lb/>
<pb n="KR4i0045_WYG_018-25a"/>
　䟦此詩云<lb/>
　　附徐師川跋子蒼代葛亞卿詩<lb/>
夏朩隂隂欲放船黄鸝啼了落花天十詩盡説人間事<lb/>
付與風流葛稚川<lb/>
　　送宜黄丞周表卿<lb/>
昔年束帶侍明光曾見揮豪<hi>照對</hi>御床將為驊騮已騰踏<lb/>
不知鵰鶚尚摧藏官居四合峯巒<hi>雨緑</hi>驛路千林橘柚<hi>霜黄</hi>
莫<hi>為艱難歸故里戀鄉闗留不去</hi>漢廷今重甲科郎<lb/>
<pb n="KR4i0045_WYG_018-25b"/>
　室中語云公賦此詩送表卿及表卿既行乆之乃改<lb/>
　對字作照字盖子瞻送孫勉詩有云君為淮南秀文<lb/>
　彩照金殿注云君嘗攷中進士第一人也改緑為雨<lb/>
　黄為霜又改莫戀鄉闗留不去莫為艱難歸故里益<lb/>
　見其工此詩之所以不厭改也公又題辛仲及鬭牛<lb/>
　圖詩云好事誰如公子賢斷縑求買不論錢後改云<lb/>
　千金買畵亦欣然亦於巻中斷取舊詩别題之<lb/>
　　進退韻近體<lb/>
<pb n="KR4i0045_WYG_018-26a"/>
盜賊猶如此蒼生困未蘇今年起安石不用哭包胥子<lb/>
去朝行在人應問老夫髭鬚衰白盡痩地日攜鉏<lb/>
　胡苕溪云鄭谷等共定今體詩格一進一退韻如李<lb/>
　師中送唐介七言八句詩是也子蒼於五言八句近<lb/>
　體詩亦用此格葢蘇夫字在十虞韻胥鉏字在九魚<lb/>
　韻<lb/>
　　附李師中送唐介<lb/>
孤忠自許衆不與獨立敢言人所難去國一身輕似葉<lb/>
<pb n="KR4i0045_WYG_018-26b"/>
髙名千古重於山並游英俊顔何厚未死奸諛骨巳寒<lb/>
天為吾君扶社稷肯教夫子不生還<lb/>
　緗素雜記云鄭谷與僧齊己皎然共定今體詩格云<lb/>
　凡詩用韻有數格一曰葫蘆一曰轆轤一曰進退葫<lb/>
　蘆韻者先二後四轆轤韻者雙出雙入進退韻者一<lb/>
　進一退失此則繆矣李師中此詩正所謂進退韻格<lb/>
　也難寒二字在二十五寒韻山還二字在二十八山<lb/>
　韻誠合體格豈率爾而為之哉近閱冷齋夜話載當<lb/>
<pb n="KR4i0045_WYG_018-27a"/>
　時唐李對荅語言乃以此詩為落韻詩葢渠不知鄭<lb/>
　谷所定詩格有進退之説而妄為云云也<lb/>
　倦游雜録云唐介為臺官廷疏宰相文彦博以燈籠<lb/>
　錦媚貴妃致位宰相仁宗怒謫介英州别駕朝中士<lb/>
　大夫以詩送行者頗衆獨待制李師中一篇為人傳<lb/>
　誦<lb/>
　　過汴河<lb/>
汴水日馳三百里扁舟東下更開帆旦辭杞國風㣲北<lb/>
<pb n="KR4i0045_WYG_018-27b"/>
夜泊寧陵月正南老樹挟霜鳴窣窣寒花承露落毿毿<lb/>
茫然不悟身何處水色天光共蔚藍<lb/>
　小園解后録云唐人詩云打起黄鶯兒莫教枝上啼<lb/>
　幾回驚妾夢不得過遼西人有問詩法於韓子蒼子<lb/>
　蒼令讀此詩以為法子蒼有過汴河詩云汴水日馳<lb/>
　三百里云云人有問詩法於吕居仁居仁令鑒子蒼<lb/>
　此詩以為法後之學者熟讀此二篇思過半矣<lb/>
　詩林廣記後集巻八<lb/>
</p>
<p>
</p>
  </div>
</body>
</text>
</TEI>
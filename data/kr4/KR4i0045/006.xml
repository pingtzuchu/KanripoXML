<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻六</head>
    <p>
<pb n="KR4i0045_WYG_006-1a"/>
欽定四庫全書<lb/>
　詩林廣記巻六　　　　　宋　蔡正孫　編<lb/>
　　李義山<lb/>
　王荆公云唐人知學老杜而得其籓籬者惟義山一<lb/>
　人而已<lb/>
　古今詩話云楊大年錢文僖晏元獻劉子儀為詩皆<lb/>
　宗義山號西崑體後進效之多竊取義山詩句嘗内<lb/>
　宴優人有為義山者衣服敗裂告人曰吾為諸舘職<lb/>
<pb n="KR4i0045_WYG_006-1b"/>
　撏撦至此聞者大噱<lb/>
　冷齋夜話云詩到義山謂之文章一厄以其用事僻<lb/>
　澁時稱西崑體然荆公晩年亦或喜之<lb/>
　詩眼云李義山詩世人但稱其巧麗至與温庭筠齊<lb/>
　名盖俗學秪見其皮膚其高情逺意皆不識也<lb/>
　蔡寛夫云義山詩信有過人處若其用事深僻語工<lb/>
　而意不及自是其短世人反以為竒而效之故崑體<lb/>
　之弊適重其失云<lb/>
<pb n="KR4i0045_WYG_006-2a"/>
　　錦瑟<lb/>
錦瑟無端五十絃一絃一柱思華年莊生曉夢迷蝴蝶<lb/>
望帝春心托杜䳌滄海月明珠有淚藍田日暖玉生煙<lb/>
此情可待成追憶只是當時已惘然<lb/>
　山谷云余讀此詩殊不曉其意後以問東坡東坡云<lb/>
　此出古今樂志云錦瑟之為器也其絃五十其柱如<lb/>
　之其聲也適怨清和按李詩莊生曉夢迷蝴蝶適也<lb/>
　望帝春心托杜䳌怨也滄海月明珠有淚清也藍田<lb/>
<pb n="KR4i0045_WYG_006-2b"/>
　日煖玉生煙和也一篇之中曲盡其意史稱其瑰邁<lb/>
　竒古信然<lb/>
　劉寛父詩話謂錦瑟乃當時貴人愛姬之名義山因<lb/>
　以寓意非也<lb/>
　　對雪<lb/>
旋撲珠簾過粉牆輕於栁絮重於霜已随江令誇瓊樹<lb/>
又入盧家妬玉堂侵夜可能争桂魄忍寒應欲試梅粧<lb/>
闗河凍合東西路腸斷斑騅送陸郎<lb/>
<pb n="KR4i0045_WYG_006-3a"/>
　蔡載集云荆公嘗與伯氏大啓在鍾山對雪舉唐人<lb/>
　詠雪數十篇要之窮極變態無如退之大抵唐人詩<lb/>
　尚工巧失之氣格不高有如鳥向有香花裏宿人從<lb/>
　無影月中歸若状一時佳處如江上晩來堪畵處漁<lb/>
　人披得一簑歸道孤寂之意如夜静惟聞折竹聲其<lb/>
　好用事則如李義山云已随江令誇瓊樹又入盧家<lb/>
　妬玉堂又云欲舞定随曹植馬有情應㸃謝荘衣至<lb/>
　於老杜則不然其霏霏向日薄脉脉去人遥等句便<lb/>
<pb n="KR4i0045_WYG_006-3b"/>
　覺超出人意唐人詠雪好用瓊瑶鵝鸛梅花栁絮重<lb/>
　疉工巧所以覺少陵超邁也<lb/>
　　賈生<lb/>
旦室求賢訪逐臣賈生才調更無倫可憐半夜虚前席<lb/>
不問蒼生問鬼神<lb/>
　藝苑雌黄云文人用故事有直用其事者有反其意<lb/>
　而用之者王元之謫守黄岡謝表云宣室鬼神之問<lb/>
　豈望生還茂陵封禅之書惟期死報此一聫毎為人<lb/>
<pb n="KR4i0045_WYG_006-4a"/>
　所稱道然皆直用賈誼相如事耳如義山林和靖之<lb/>
　詩則雖説賈誼相如然反其意而用之矣自非學力<lb/>
　髙邁超越尋常拘攣之見不規規然蹈襲前人陳迹<lb/>
　者何以臻此馬子才有句云可憐一覺登天夢不夢<lb/>
　商岩夢鄧郎用此意也<lb/>
　　附林和靖書夀堂壁<lb/>
湖外青山對結廬墳前脩竹亦蕭踈茂陵他日求遺藁<lb/>
猶喜曾無封禪書<lb/>
<pb n="KR4i0045_WYG_006-4b"/>
　漢司馬相如既病免居茂陵天子曰相如病甚可往<lb/>
　悉取其書使者往而相如死其妻曰長卿未死時有<lb/>
　書一巻遺言曰我死有使者來求書可與奏之乃遺<lb/>
　札言封禪事也<lb/>
　胡苕溪云藝苑以元之直用賈誼相如事不若二詩<lb/>
　反用之然元之是謝表須是直用其事以明臣子之<lb/>
　心非若作詩可以反用此語殊非通論也<lb/>
　　馬嵬驛<lb/>
<pb n="KR4i0045_WYG_006-5a"/>
海外徒聞更九州他生未卜此生休空聞虎旅鳴宵柝<lb/>
無復鷄人報曉籌此日六軍同駐馬當時七夕笑牽牛<lb/>
如何四紀為天子不及盧家有莫愁<lb/>
　詩眼云文章貴衆中傑出如同賦一事工拙尤易見<lb/>
　馬嵬驛唐詩甚多如劉夢得緑野扶風道一篇人頗<lb/>
　誦之其淺近乃兒童所能義山此詩海外徒聞更九<lb/>
　州他生未卜此生休語既清切高雅故不用愁怨堕<lb/>
　淚等字而聞者為之深悲空聞虎旅鳴宵柝無復鷄<lb/>
<pb n="KR4i0045_WYG_006-5b"/>
　人報曉籌如親扈明皇寫出當時物色意味也此日<lb/>
　六軍同駐馬當時七夕笑牽牛益竒<lb/>
　胡苕溪云李義山詩楊大年諸公皆深喜之然淺近<lb/>
　者亦多如何四紀為天子不及盧家有莫愁似此等<lb/>
　語庸非淺近者乎<lb/>
　　宫詞<lb/>
珠箔輕明拂玉墀披香新殿鬬腰肢不須看盡魚龍戯<lb/>
終遣君王怒偃師<lb/>
<pb n="KR4i0045_WYG_006-6a"/>
　談苑云余知制誥日與余恕同考試因共讀義山詩<lb/>
　酷愛此絶擊節稱嘆曰古人措辭寓意如此深妙令<lb/>
　人感慨不已<lb/>
　　九日謁令狐綯不見<lb/>
曽共山公把酒巵霜天白菊遶階墀十年泉下無消息<lb/>
九日樽前有所思不學漢臣栽苜蓿空教楚客詠江蘺<lb/>
郎君官貴施行馬東閣無因再得窺<lb/>
　漁隠叢話云古今詩話載李商隠依令狐楚以牋奏<lb/>
<pb n="KR4i0045_WYG_006-6b"/>
　受知後其子綯有韋平之拜浸踈商隠重陽日商隠<lb/>
　造其㕔事題此詩綯覩之慙恨扃鎖此㕔終身不處<lb/>
　唐史本傳云令狐楚竒其文使與諸子遊楚徙天平<lb/>
　宣武皆表署巡官後從王茂元之辟其子綯以為忘<lb/>
　家恩放利偷合謝不通綯當國商隠歸窮綯憾不置<lb/>
　則商隠此詩必此時作也若古今詩話所載其言殊<lb/>
　無據余故以本傳證之但綯父名楚而商隠又受知<lb/>
　於楚詩中有楚客之語題于㕔事更不避其家諱何<lb/>
<pb n="KR4i0045_WYG_006-7a"/>
　邪東坡九日云聞道郎君閉東閣且容小子上南樓<lb/>
　又云南屏老宿閒相過東閣郎君懶重尋皆用商隠<lb/>
　語也<lb/>
　　月桂<lb/>
莫羡仙家有上真仙家暫謫亦千春月中桂樹髙多少<lb/>
試問西河斫桂人<lb/>
　藝苑雌黄云按酉陽雜爼云舊傳月中有桂樹高五<lb/>
　百丈下有一人常斫之樹創随合人姓吴名剛西河<lb/>
<pb n="KR4i0045_WYG_006-7b"/>
　人學仙有過謫令伐樹緗素雜記嘗論吴生斫樹事<lb/>
　引李賀箜篌引云吴質不眠倚桂樹李賀謂之吳質<lb/>
　段成式謂之吴剛未詳其義也<lb/>
　　登樂遊原<lb/>
向晩意不適驅車登古原夕陽無限好只是近黄昏<lb/>
　楊誠齋云義山此詩盖憂唐之衰也<lb/>
　愚謂明道程先生禊飲詩末句是用此意翻一轉語<lb/>
　今附于左<lb/>
<pb n="KR4i0045_WYG_006-8a"/>
　　附程明道修禊事<lb/>
盛集蘭亭舊風流洛社今坐中無俗客水曲有清音香<lb/>
篆來還去花枝泛復沉未湏愁日暮天際是輕隂<lb/>
　楊龜山云東坡詩只是譏誚朝廷殊無温純篤厚之<lb/>
　意人故得而罪之若是伯淳詩聞者自然感動因舉<lb/>
　伯淳和温公諸人禊飲詩云未湏愁日暮天際是輕<lb/>
　隂何其温厚也<lb/>
　　王仲初<lb/>
<pb n="KR4i0045_WYG_006-8b"/>
　歐陽公云建詞多言唐宫中事羣書所闕紀者往往<lb/>
　見於其詩皆摭實非鑿空語<lb/>
　唐王建宫詞舊䟦云建工為樂府歌行思逺格幽宫<lb/>
　詞凡百絶天下傳播效此體者雖有數家建為之祖<lb/>
　　宫詞<lb/>
魚藻宫中鎖翠娥先皇行處不曽過如今池底休鋪錦<lb/>
菱角鷄頭積漸多<lb/>
　西清詩話云事見承詔録文宗論徳宗奢靡云聞得<lb/>
<pb n="KR4i0045_WYG_006-9a"/>
　禁中老宫人毎引流泉先於池底鋪錦則知建詩皆<lb/>
　摭實非鑿空語也<lb/>
　　宫詞<lb/>
樹頭樹底覔殘紅一片西飛一片東自是桃花貪結子<lb/>
錯教人恨五更風<lb/>
　陳輔之詩話云王建宫詞王荆公獨愛此一絶謂其<lb/>
　意味深婉而悠長也<lb/>
　　宫詞<lb/>
<pb n="KR4i0045_WYG_006-9b"/>
羅衫葉葉繡重重金鳳銀鵝各一叢毎遍舞頭分両向<lb/>
太平萬嵗字當中<lb/>
　樂府雜録云舞有健舞軟舞字舞花舞鳥舞字舞者<lb/>
　以舞人亞身于地布成字也故建有太平萬嵗字當<lb/>
　中之句<lb/>
　　宫詞<lb/>
御厨不食索時新毎見花開即苦春白日卧多嬌似病<lb/>
隔簾教喚女醫人<lb/>
<pb n="KR4i0045_WYG_006-10a"/>
　漁隠叢話云花蕊夫人詞與王建此宫詞紀事雖異<lb/>
　造語頗同花蕊之詞尤工建為不及也今附于左<lb/>
　　附花蕊夫人宫詞<lb/>
厨船進食簇時新侍宴無非列近臣日午殿頭宣索膾<lb/>
隔花催喚打魚人<lb/>
　　宫詞<lb/>
銀燭秋光冷畫屏輕羅小扇撲流螢天階夜色涼如水<lb/>
卧看牽牛織女星<lb/>
<pb n="KR4i0045_WYG_006-10b"/>
　　右杜牧之詞<lb/>
淚滿羅巾夢不成夜深前殿按歌聲紅顔未老恩先斷<lb/>
斜倚熏籠坐到明<lb/>
　　右白樂天詞<lb/>
寶仗平明金殿開暫将紈扇共徘徊玉顔不及寒鴉色<lb/>
猶帶昭陽日影來<lb/>
　　右王昌齡詞<lb/>
　苕溪叢話云余閲王建宫詞選其佳者亦自少得只<lb/>
<pb n="KR4i0045_WYG_006-11a"/>
　世所膾炙者數詞耳其間雜以他人之詞如前數詞<lb/>
　是也<lb/>
　　解王守澄<lb/>
先朝行坐鎮相随今上春宫見長時脱下御衣偏得着<lb/>
進來龍馬毎教騎嘗承密㫖還家少獨奏邉情出殿遲<lb/>
不是當家頻向説九重爭遣外人知<lb/>
　唐王建宫詞舊䟦云王建太和中為陜州司馬與韓<lb/>
　愈張籍同時初為渭南尉與宦者王守澄有宗人之<lb/>
<pb n="KR4i0045_WYG_006-11b"/>
　分因過飲以相譏戯守澄深憾之曰吾弟所作宫詞<lb/>
　禁掖深邃何以知之将奏劾建因作詩以解之事遂<lb/>
　寝<lb/>
　　望夫石<lb/>
望夫處江悠悠化為石不回頭山頭日日風復雨行人<lb/>
歸來石應語<lb/>
　復齋漫録云陳無已詩話云望夫石在處有之古今<lb/>
　詩人惟用一律黄叔達以顧况為第一云山頭日日<lb/>
<pb n="KR4i0045_WYG_006-12a"/>
　風復雨行人歸來石應語語意皆工江南望夫石毎<lb/>
　過其下不風即雨疑况得句處也余家有王建集載<lb/>
　望夫石詩乃知非况作豈無已叔達偶忘之邪苕溪<lb/>
　漁隠謂荆公選唐百家詩亦以此列建詩中則無已<lb/>
　叔逹之誤無疑矣<lb/>
　　附劉禹錫望夫石<lb/>
終日望夫夫不歸化為孤石苦相思望來已是幾千載<lb/>
只似當年初望時<lb/>
<pb n="KR4i0045_WYG_006-12b"/>
　復齋漫録云陳無已謂望夫石詩語古今一律惟禹<lb/>
　錫云望來巳是幾千載只似當年初望時語拙而意<lb/>
　工<lb/>
　愚謂郭功父一詩亦善於形容今附于左<lb/>
　　附郭功父望夫石<lb/>
杜䳌啼血春林碧妾有離愁思今昔上盡髙山第一峯<lb/>
目亂魂飛化為石化為石可奈何淚懸白露衣薜蘿千<lb/>
古萬古望夫恨一江秋水寒蟬多漢家天子㸃征役良<lb/>
<pb n="KR4i0045_WYG_006-13a"/>
人荷戈歸不得此身未老将何從不似山頭化為石<lb/>
　愚按此石在處有之世俗相傳以為其夫出役妻登<lb/>
　其山望之遂僵為石郭詩正是模寫此意也<lb/>
　　唐昌觀玉蘂花<lb/>
一樹籠𩮰玉刻成飄廊㸃地色輕輕女冠夜覔香來處<lb/>
惟見堦前碎月明<lb/>
　髙齋詩話云今瑒花即玉蘂花也王介甫以之比瑒<lb/>
　盖瑒玉名取其白耳黄魯直又更其名為山礬謂可<lb/>
<pb n="KR4i0045_WYG_006-13b"/>
　以染也廬陵叚謙叔多聞士也其家所藏異書古刻<lb/>
　至多有楊汝士與白二十二帖云唐昌玉蘂以少故<lb/>
　貴自來江南山山有之土人取以供染事不甚惜也<lb/>
　則知瑒花之為玉蘂無疑矣傅子容見此帖乃作絶<lb/>
　句云<lb/>
　　附傅子容絶句<lb/>
比瑒更礬總未佳要須博物似張華因觀異代前賢帖<lb/>
知是唐昌玉蘂花<lb/>
<pb n="KR4i0045_WYG_006-14a"/>
　胡苕溪云唐昌觀玉蘂鶴林寺杜䳌二花在唐時為<lb/>
　盛名聞天下玉蘂花尤有詞人賦詠唐百家詩選載<lb/>
　王建詩劇談録中上都安業坊唐昌觀舊有玉蘂花<lb/>
　甚繁毎發若瑶林瓊樹元和中春物方盛車馬尋翫<lb/>
　者相繼忽一日有女子年可十七八衣綉緑衣乗馬<lb/>
　峩髻䨇鬟無簮珥之餙容色婉約逈出於衆從以二<lb/>
　女冠三小㒒既下馬以白角扇障面直造花所佇立<lb/>
　良乆令小僮取花數枝而出将乗馬回謂女冠曰曩<lb/>
<pb n="KR4i0045_WYG_006-14b"/>
　有玉峯之約自此可以行矣時觀者如堵皆見舉轡<lb/>
　百歩有輕風擁塵随之而去湏臾塵滅望之已在半<lb/>
　天方悟神仙之遊劉夢得亦有詩云<lb/>
　　附劉禹錫玉蘂<lb/>
玉女來看玉樹花異香先引七雲車攀枝弄雪時囬首<lb/>
驚怪人間日易斜<lb/>
　　附張籍唐昌觀玉蘂<lb/>
九色雲中紫鳳車尋仙來到洞仙家飛輪回處無蹤跡<lb/>
<pb n="KR4i0045_WYG_006-15a"/>
惟見斑斑滿地花<lb/>
　按右二詩其用事皆本前説以為神仙之遊故附焉<lb/>
　　附白樂天集賢院玉蘂<lb/>
芳意将䦨風又吹白雲辭葉雪辭枝集賢讎校無閒日<lb/>
落盡瑶華尚不知<lb/>
　　附黄魯直戯詠高節亭山礬花<lb/>
北嶺山礬取次開清風正用此時來平生習氣難料理<lb/>
愛着幽香未擬回<lb/>
<pb n="KR4i0045_WYG_006-15b"/>
　山谷詩序云江南野中有一種小白花朩高數尺春<lb/>
　開極香野人謂之鄖花王荆公嘗欲作詩而陋其名<lb/>
　予請名曰山礬野人採之以染黄不借礬而成色故<lb/>
　名山礬海岸孤絶處彌陀山譯者以謂小白花予疑<lb/>
　即此花爾不然何以觀音老人端坐不去耶<lb/>
　　杜牧之<lb/>
　本傳云杜牧於詩情致豪邁號為小杜以别杜甫<lb/>
　劉後村云杜牧佳句自多於唐律中常寓少拗峭以<lb/>
<pb n="KR4i0045_WYG_006-16a"/>
　矯時弊<lb/>
　　赤壁<lb/>
折㦸沉沙鐵未銷自将磨洗騐前朝東風不與周郎便<lb/>
銅雀春深鎖二橋<lb/>
　許彦周詩話云此詩意謂赤壁不能縱火即為曹公<lb/>
　奪二橋置之銅雀臺中也孫氏覇業係此一舉社稷<lb/>
　存亡生靈塗炭都不問只恐捉了二橋可見措大不<lb/>
　識好惡二橋漢太尉橋𤣥二女孫䇿納大橋如夫人<lb/>
<pb n="KR4i0045_WYG_006-16b"/>
　以小橋嫁周瑜銅雀䑓乃曹操寵妾所居<lb/>
　徐栢山云二橋事自見於戰皖城之日非赤壁時事<lb/>
　也牧之用事多不審觀者考之<lb/>
　　題烏江亭<lb/>
勝敗兵家事不期包羞忍恥是男兒江東子弟多才俊<lb/>
巻土重來未可知<lb/>
　胡苕溪云牧之題詠好異於人如赤壁云東風不與<lb/>
　周郎便銅雀春深鎖二橋題四皓廟云南軍不袒左<lb/>
<pb n="KR4i0045_WYG_006-17a"/>
　邉袖四皓安劉是滅劉皆反説其事至題烏江亭則<lb/>
　好異而叛於理項氏以八千人渡江敗之餘無一還<lb/>
　者其失人心為甚誰肯復附之其不能巻土重來決<lb/>
　矣<lb/>
　後村云吕温云天下起兵誅董卓長沙義士㝡先來<lb/>
　與杜牧江東子弟多才俊巻土重來未可知皆可以<lb/>
　倡東南勇敢之氣<lb/>
　疊山云衆言項羽有速亡之罪牧之獨言項羽有可<lb/>
<pb n="KR4i0045_WYG_006-17b"/>
　興之機亦死中求活意也<lb/>
　　附王介甫題烏江亭<lb/>
百戰疲勞壮士哀中原一敗勢難回江東子弟今雖在<lb/>
肯為君王巻土來<lb/>
　荆公此詩正為牧之説也盖牧之之詩好異於人其<lb/>
　間有不顧理處<lb/>
　　宫詞<lb/>
監宫引出暫開門随例雖朝不是恩銀鑰却收金鎖合<lb/>
<pb n="KR4i0045_WYG_006-18a"/>
月明花落又黄昏<lb/>
　胡苕溪云此詞絶句極佳意在言外而幽怨之情自<lb/>
　見不待明言之也詩貴如此若使一覽而意盡何足<lb/>
　道哉<lb/>
　　九日齊山<lb/>
江涵秋影鴈初飛與客携壺上翠微塵世難逢開口笑<lb/>
菊花湏揷滿頭歸但将酩酊酬佳節不用登臨怨落暉<lb/>
古往今來只如此牛山何必淚沾衣<lb/>
<pb n="KR4i0045_WYG_006-18b"/>
　列子云齊景公逰于牛山北臨其國城而流涕曰羙<lb/>
　哉國乎若何謫去此國而死乎使古無死者寡人将<lb/>
　去斯而何之史孔梁丘據從之泣晏子獨笑於傍曰<lb/>
　吾君方将被蓑笠而立乎畎畝之中惟事之恤何暇<lb/>
　念死乎景公慙焉<lb/>
　　悵别<lb/>
自恨尋芳到已遲往年曽見未開時如今風擺花狼藉<lb/>
緑葉成隂子滿枝<lb/>
<pb n="KR4i0045_WYG_006-19a"/>
　麗情集云唐太和末杜牧自侍御史出佐沈傳師宣<lb/>
　城幕雅聞湖州為浙西名郡風物妍好且多麗色往<lb/>
　游之時刺史崔公亦牧之素所厚者頗諭其意凡籍<lb/>
　之名妓悉為致之牧殊不愜所望使君復候其意牧<lb/>
　曰願得張水戯使州人畢觀之俟其雲合牧當間行<lb/>
　寓目兾或有閲焉使君大喜如其言至日兩岸觀者<lb/>
　如堵迨暮竟無所得将罷忽有里姥引髽髻女年纔<lb/>
　十餘嵗牧熟視之曰此真國色也因使語其姥将致<lb/>
<pb n="KR4i0045_WYG_006-19b"/>
　舟中姥女皆懽牧曰且不即納當為後期吾十年必<lb/>
　為此郡若不來乃從所適因以重幣結之大中三年<lb/>
　牧移授湖州刺史比至郡則前十四年所約之姝已<lb/>
　從人三載而生二子矣牧即政之夕亟使召之女母<lb/>
　慮其見奪也因携幼以詣之牧詰其母曰曩既許我<lb/>
　矣何為適人母拜曰向約十年不來而後嫁嫁已三<lb/>
　年矣牧俛首曰辭也直強之不祥乃禮而遣之因為<lb/>
　悵别詩云<lb/>
<pb n="KR4i0045_WYG_006-20a"/>
　　附田畫詩<lb/>
弟病兄孤失所宜當時書語㝡堪悲豈圗乞得南州牧<lb/>
却恨尋春去較遲<lb/>
　此詩正以譏牧之放肆之過也<lb/>
　　遣懐<lb/>
落魄江湖載酒行楚腰膓斷掌中輕十年一覺揚州夢<lb/>
贏得青樓薄倖名<lb/>
　胡苕溪漁隠叢話云余甞疑此詩必有所謂而作因<lb/>
<pb n="KR4i0045_WYG_006-20b"/>
　閲芝田録有云牛僧孺帥維揚時牧之在幕中多微<lb/>
　服逸遊于外公聞之乃以街子數軰潜随牧之以防<lb/>
　不虞後牧之以拾遺召臨别公因以縱逸為戒牧之<lb/>
　始猶諱之公乃命取一篋以示皆街子軰報帖云杜<lb/>
　書記平善乃大感服方知牧之此詩言當日逸遊之<lb/>
　事耳<lb/>
　　李司徒席上<lb/>
華堂今日綺筵開誰喚分司御史來忽發狂言驚四座<lb/>
<pb n="KR4i0045_WYG_006-21a"/>
三行紅粉一時回<lb/>
　古今詩話云牧之為御史分司洛陽時李司徒罷鎮<lb/>
　閑居聲妓為當時第一一日開筵朝士臻赴以杜嘗<lb/>
　持憲不敢邀飲杜諷坐客達意願預斯㑹李馳書杜<lb/>
　聞命遽來㑹中有女妓百餘皆絶色殊藝杜獨坐南<lb/>
　行瞪目注視滿引三巵問李曰聞有紫雲者孰是李<lb/>
　指示之杜凝睇良乆曰名不虚得宜以見惠李俯首<lb/>
　而笑諸妓亦皆回首破顔又自引三爵朗吟而起<lb/>
<pb n="KR4i0045_WYG_006-21b"/>
　東坡聞李公擇飲傳國博家大醉有詩遺之即用此<lb/>
　事也<lb/>
　　附東坡寄李公擇<lb/>
不肯惺惺騎馬回玉山知為玉人頽紫雲有語君知否<lb/>
莫喚分司御史來<lb/>
　　絶句<lb/>
清時有味是無能閒愛孤雲静愛僧乞得一麾江海去<lb/>
樂遊原上望昭陵<lb/>
<pb n="KR4i0045_WYG_006-22a"/>
　石林詩話云此盖不滿於當時故末有昭陵之句江<lb/>
　輔之謫官累年後知䖍州謝表有云清時有味白首<lb/>
　無能蔡持正為御史乃引牧詩為證以為有怨望之<lb/>
　意遂復罷去<lb/>
　山谷云牧之此詩謂愛閒愛静求得一麾而去也别<lb/>
　本乃作欲把一麾非是麾之為義即漢嚴助所謂招<lb/>
　之不來麾之不去之意<lb/>
　　絶句<lb/>
<pb n="KR4i0045_WYG_006-22b"/>
無媒徑路草蕭蕭自古雲林逺市朝公道世間惟白髮<lb/>
貴人頭上不曾饒<lb/>
　胡苕溪云杜牧之此詩與羅鄴之詩同一意今附于<lb/>
　左<lb/>
　　附羅鄴絶句<lb/>
芳草和烟煖更青閒門要地一時生年年㸃檢人間事<lb/>
惟有東風不世情<lb/>
　胡苕溪云余嘗以此二絶作聫云白髮惟公道春風<lb/>
<pb n="KR4i0045_WYG_006-23a"/>
　不世情盖窮人不偶遣興之作也<lb/>
　　華清宫<lb/>
長安回望綉成堆山頂干門次第開一騎紅塵妃子笑<lb/>
無人知道荔枝來<lb/>
　天寶遺事云貴妃嗜荔枝當時涪州致貢以馬逓馳<lb/>
　載七日七夜至京人馬多斃於路百姓苦之<lb/>
　遯齋閒覽云杜牧華清宫詩尤膾炙人口據唐紀明<lb/>
　皇以十月幸驪山至春即還宫是未嘗六月在驪山<lb/>
<pb n="KR4i0045_WYG_006-23b"/>
　也然荔枝盛暑方熟詞意雖羙而失事實<lb/>
　疊山詩話云明皇致逺物以悦婦人窮人力絶人命<lb/>
　有所不顧如之何不亡<lb/>
　　朩蘭廟<lb/>
彎弓征戰作男兒夢裏曽經與畵眉幾度思歸還把酒<lb/>
拂雲堆上祝明妃<lb/>
　程泰之演繁露云樂府有朩蘭詞乃女子代父征戍<lb/>
　十年而歸不受爵賞人為作詩然不著何代人獨詩<lb/>
<pb n="KR4i0045_WYG_006-24a"/>
　中有可汗大㸃兵語知其生世非隋即唐也女子能<lb/>
　為許事其義且武在緹縈之上或者疑為寓言然白<lb/>
　樂天題朩蘭花云怪得獨饒脂粉態朩蘭曾作女郎<lb/>
　來又觀杜牧此詩則既有廟貌又曾作女郎則誠有<lb/>
　其人矣異哉<lb/>
　　附樂府朩蘭詞<lb/>
促織何唧唧朩蘭當户織不聞機杼聲唯聞女嘆息問<lb/>
女何所思問女何所憶女亦無所思女亦無所憶昨夜<lb/>
<pb n="KR4i0045_WYG_006-24b"/>
見軍帖可汗大㸃兵軍書十二巻巻巻有爺名阿爺無<lb/>
大兒朩蘭無長兄願為市鞍馬從此替爺征東市買駿<lb/>
馬西市買鞍韉南市買轡頭北市買長鞭朝辭爺娘去<lb/>
暮宿黄河邉不聞爺娘喚女聲但聞黄河流水鳴濺濺<lb/>
旦辭黄河去暮至黒水頭不聞爺娘喚女聲但聞燕山<lb/>
胡騎聲啾啾萬里赴戎機闗山度若飛朔氣傳金柝寒<lb/>
光照鐵衣将軍百戰死壮士十年歸歸來見天子天子<lb/>
坐明堂䇿勲十二轉賜物百千強欲與朩蘭賞不願尚<lb/>
<pb n="KR4i0045_WYG_006-25a"/>
書郎願馳千里足送兒還故鄉爺娘聞女來出郭相扶<lb/>
将阿姊聞妹來當户理紅粧小弟聞姊來磨刀霍霍向<lb/>
猪羊開我東閣門坐我西閣床脱我戰時袍着我舊時<lb/>
裳當窓理雲鬢對鏡帖花黄出門看火伴火伴始驚惶<lb/>
同行十二年不知朩蘭是女郎雄兎脚撲朔雌兎眼迷<lb/>
離兩兎傍地走安能辨我是雄雌<lb/>
　劉文荘樂府集云朩蘭孝義女也勇不足以言之世<lb/>
　之女子有所感激憤勵或果於殺身而不能以成事<lb/>
<pb n="KR4i0045_WYG_006-25b"/>
　者古盖有之至於去就終始皆得其道求如朩蘭者<lb/>
　鮮矣是詩辭意高古殆與其人相當<lb/>
　隠居詩話云古樂府中朩蘭詩有髙致盖世傳為曹<lb/>
　子建作似矣然其中云可汗大㸃兵漢魏時夷狄未<lb/>
　有可汗之名不知果誰之詞也<lb/>
　劉後村云朩蘭詩唐人所作也樂府中惟此詩與焦<lb/>
　仲卿妻詩作叙事體有始有卒雖辭多質俚然有古<lb/>
　意<lb/>
<pb n="KR4i0045_WYG_006-26a"/>
　　附後村朩蘭詩<lb/>
出塞男兒勇還鄉女子身尚能降北敵斷不慕東鄰<lb/>
　　張祜聫句<lb/>
骰子逡巡裹手拈無因得見玉纎纎但湏報道金釵堕<lb/>
髣髴還應露指尖<lb/>
　麈史云張祜客淮南幙中赴宴杜牧同坐有所屬意<lb/>
　者索骰子賭酒牧微吟首聫祜應聲續其次聫云<lb/>
　　趙使君<lb/>
<pb n="KR4i0045_WYG_006-26b"/>
将軍獨乗鐵驄馬榆溪戰中金㒒姑死綏却是古來有<lb/>
驍将自驚今日無青史文章爭㸃筆朱門歌舞笑捐軀<lb/>
誰知我亦輕生者不得君王丈二殳<lb/>
　後村詩話云此杜牧之聞慶州趙縱使君與黨項戰<lb/>
　死詩皇祐中儂賊犯慶州闔郡潰去惟守臣曹覲死<lb/>
　之妻方産子棄之草間亂後訪之尚<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>然諸公哀<lb/>
　誄惟元厚之一詩欲與杜牧並驅附于左<lb/>
　　附元厚之哀曹覲<lb/>
<pb n="KR4i0045_WYG_006-27a"/>
轉戰譙門日欲晡空拳猶自犯戈鈇身垂虎口方安坐<lb/>
命在鴻毛更疾呼柱下杲卿存斷節袴中杵臼得遺孤<lb/>
空餘三尺英雄氣不愧山西士大夫<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記</head>
    <p>
<pb n="KR4i0045_WYG_000-1a"/>
欽定四庫全書　　　　　集部九<lb/>
　詩林廣記　　　　　　　詩文評類<lb/>
　　提要<lb/>
　　　　<hi>臣</hi>等謹案詩林廣記前集十卷後集十卷宋<lb/>
　　　　蔡正孫編正孫字粹然自號蒙齋野逸前有<lb/>
　　　　自序題嵗在屠維赤奮若葢已丑年作考黄<lb/>
　　　　庭堅寄蘇轍詩條引熊禾語則當為元世祖<lb/>
　　　　至元二十六年時宋亡十年矣故不著年號<lb/>
<pb n="KR4i0045_WYG_000-1b"/>
　　　　猶陶潛但書甲子意也其書前集載陶潛至<lb/>
　　　　元微之共二十四人而九卷附録薛能等三<lb/>
　　　　人十巻附録薛道衡等五人後集載歐陽修<lb/>
　　　　至劉攽二十八人止於北宋其目録之末稱<lb/>
　　　　編選未盡者見于續集刋行今續集則未見<lb/>
　　　　焉兩集皆以詩隷人而以詩話隷詩各載其<lb/>
　　　　全篇于前而所引諸説則下詩一格條列於<lb/>
　　　　後體例在總集詩話之間後元人竹莊詩話<lb/>
<pb n="KR4i0045_WYG_000-2a"/>
　　　　及<lb/>
　　　國朝厲鶚之宋詩紀事皆用其例然此及竹莊<lb/>
　　　　詩話凡無所評論考證者即不空録其詩較<lb/>
　　　　鶚書之兼用唐詩紀事例者又小異爾乾隆<lb/>
　　　　四十四年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0045_WYG_000-3a"/>
詩林廣記原序<lb/>
甚矣詩之難言也久矣蓋自國風雅騷而下以迄于今<lb/>
上下千數百年其閒騷人韻士嘐嘐然曰詩云詩云者<lb/>
無慮數十百計然求其為大家數則自陶韋李杜歐蘇<lb/>
黄陳而下猶蓋未易多屈信矣詩之不可以易易言也<lb/>
正孫自變亂熏灼之後棄去舉子習因得以肆意於諸<lb/>
家之詩暇日採晉宋以來數大名家及其餘膾炙人口<lb/>
者凡幾百篇鈔之以課兒姪併集前賢評話及有所援<lb/>
<pb n="KR4i0045_WYG_000-3b"/>
據摹擬者冥捜旁引而麗於各篇之次凡出於諸老之<lb/>
所品題者必在此選正孫固不敢以言詩自任然亦自<lb/>
知詩之難言有不可以一毫私意揣摩而臆度之也梅邊<lb/>
松下弄月吟風時卷舒之亦足以發其幽趣尚恨竹深<lb/>
林宻既無藏書之素又無借書之便所見不廣所聞不<lb/>
多耳增益其所未能不無望於四方同志云歲屠維赤<lb/>
奮若月昭陽作噩日閼逢閹茂蒙齋野逸人蔡正孫粹<lb/>
然序<lb/>
</p>
<p>
</p>
  </div>
</body>
</text>
</TEI>
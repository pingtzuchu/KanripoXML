<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻六</head>
    <p>
<pb n="KR4i0045_WYG_016-1a"/>
欽定四庫全書<lb/>
　詩林廣記後集巻六　　　宋　蔡正孫　編<lb/>
　　陳后山<lb/>
　朱文公語録云黄山谷詩云閉門覔句陳無已對客<lb/>
　揮毫秦少游陳無已平時出行覺有詩思便急歸擁<lb/>
　被卧而思之呻吟如病者或累日而後起真是閉門<lb/>
　覔句者也<lb/>
　語録又云或問后山詩恁地深他資質儘髙不知如<lb/>
<pb n="KR4i0045_WYG_016-1b"/>
　何肯學山谷詩曰后山雅健似山谷然氣力不似山<lb/>
　谷較大但无山谷許多輕浮底意思<lb/>
　魏衍序云后山詩不犯正位切忌死語非冥搜旁引<lb/>
　不足以知之<lb/>
　或言后山之詩非一過可了近於枯淡彼其用意直<lb/>
　追騷雅不求合於世俗亦惟恃有東坡山谷之知也<lb/>
　自此兩公外政使舉世無領觧者渠亦安暇恤哉<lb/>
　　妾薄命二首<lb/>
<pb n="KR4i0045_WYG_016-2a"/>
　后山自注云為曾南豐作<lb/>
　天社任淵云按漢書許后傳曰柰何妾薄命端遇竟<lb/>
　寧前故曹植樂府有妾薄命篇<lb/>
　謝疊山云元豐間曾鞏修史薦后山有道徳有史才<lb/>
　乞自布衣召入史館命未下而曾去后山感其知已<lb/>
　不願出它人門下故作妾薄命鞏南豐人歐陽公之<lb/>
　客后山尊之號曰南豐先生<lb/>
　　其一<lb/>
<pb n="KR4i0045_WYG_016-2b"/>
主家十二樓一身當三千古來妾薄命事主不盡年起<lb/>
舞為主壽相送南陽阡忍着主衣裳為人作春妍有聲<lb/>
當徹天有淚當徹泉死者恐無知妾身長自憐<lb/>
　謝疊山云主家十二樓一身當三千十二樓言粉白<lb/>
　黛緑列屋而閑居者頗多也妙在當字言其專房之<lb/>
　寵也<lb/>
　任天社云白樂天詩云漢宫佳麗三千人三千寵愛<lb/>
　在一身后山以五字道之語簡而意盡<lb/>
<pb n="KR4i0045_WYG_016-3a"/>
　又云忍着主衣裳為人作春妍此句與下篇向來一<lb/>
　瓣香敬為曾南豐之句皆以自表見其不忍更名它<lb/>
　師也<lb/>
　　其二<lb/>
葉落風不起山空花自紅捐世不待老惠妾無其終一<lb/>
死尚可忍百嵗何當窮天地豈不寛妾身自不容死者<lb/>
如有知殺身以相從向來歌舞地夜雨鳴寒蛬<lb/>
　謝疊山云葉落風不起如李太白詩雨落不上天覆<lb/>
<pb n="KR4i0045_WYG_016-3b"/>
　水難重收此意謂人才凋零如秋風掃敗葉葉已墜<lb/>
　地雖有風不能吹之上樹矣此言人之云亡邦國殄<lb/>
　瘁世道日降人物隨之更不可扶持興起也山空花<lb/>
　自紅意謂有松柏杞梓梗楠豫章棟梁之材始可謂<lb/>
　之山今山無林朩徒有野花自紅不成山矣正如朝<lb/>
　廷無支撑世道之人班行寂寥惟有富貴之士隨時<lb/>
　茍禄不成朝廷矣捐世不待老惠妾無其終此二句<lb/>
　無限意味后山亦自嘆南豐薦引雖力而未遂不期<lb/>
<pb n="KR4i0045_WYG_016-4a"/>
　南豐死之速也<lb/>
　任天社云一死尚可忍百嵗何當窮言忍死尚可祈<lb/>
　死實難意謂安得速死以從其主也師死而遂背之<lb/>
　讀此詩者亦少知愧矣<lb/>
　　南豐先生俛詞二首<lb/>
早棄人間事真從地下遊丘原無起日江漢有東流身<lb/>
世從違裏功言取次休不應須禮樂始作後程仇<lb/>
　任天社云丘原無起日江漢有東流此言九原雖不<lb/>
<pb n="KR4i0045_WYG_016-4b"/>
　可作而文章之令名當與江漢俱存老杜所謂爾曹<lb/>
　身與名俱滅不廢江河萬古流王介甫曾有贈南豐<lb/>
　詩曰曾子文章世無有水之江漢星之斗故此引用<lb/>
　末句乃后山自謂也文中子巻末載魏徵曰大業之<lb/>
　際徴也嘗與諸賢侍文中子謂徵及房杜曰先輩雖<lb/>
　聰明特達然非董薛程仇之比雖逢明主必愧禮樂<lb/>
　按程元仇璋皆文中子髙弟后山自謂其材本不及<lb/>
　程仇不待議禮樂而判優劣也<lb/>
<pb n="KR4i0045_WYG_016-5a"/>
　許彦周詩話云無已作曾子固挽詞云丘園無起日<lb/>
　江漢有東流近世詩人莫及也<lb/>
　　其二<lb/>
精爽回長夜衣冠出廣廷勲庸留琬琰形像付丹青道<lb/>
喪餘篇翰人亡更典刑侯芭才一足白首太𤣥經<lb/>
　任天社云末句亦后山自謂也揚雄傳鉅鹿侯芭常<lb/>
　從雄居受其太𤣥法言吕氏春秋魯哀公問於孔子<lb/>
　曰樂正䕫一足矣李太白詩誰能書閣下白首太𤣥<lb/>
<pb n="KR4i0045_WYG_016-5b"/>
　經<lb/>
　　次韻荅邢居實二首<lb/>
　題注云居實字敦夫邢恕和叔之子也少年有俊聲<lb/>
　　其一<lb/>
漢庭用少公何在不使羣飛接羽翰今代貴人須白髮<lb/>
挂冠髙處未宜彈<lb/>
　按邢來詩云㣲意平生在江海塵冠今日為君彈<lb/>
　王立之詩話云元祐初多用老成故后山有此句也<lb/>
<pb n="KR4i0045_WYG_016-6a"/>
　漢武帝時顔駟曰文帝好文而臣好武景帝好老而<lb/>
　臣尚少陛下好少而臣已老是以三世不遇也<lb/>
　　其二<lb/>
秋來為客意何如千里河山信不疎昔日老人今則少<lb/>
不妨紅葉閉門書<lb/>
　任天社詩注云戰國策呉起曰河山之險信不足保<lb/>
　也此言信不疎謂心意相許與不以逺而疎也昔日<lb/>
　老人今則少戯謂若比當代貴人文吕諸公猶為少<lb/>
<pb n="KR4i0045_WYG_016-6b"/>
　年也樂天有詩云猶有誇張少年處時呼張丈喚殷<lb/>
　兄<lb/>
　　丞相温公挽詞三首<lb/>
恭黙思良弼詩書正百工事多違謝傅天遽奪楊公一<lb/>
代風流盡三師禮數崇若無天下議美惡併成空<lb/>
　謝疊山云時哲宗諒隂見上帝賚良弼非偶然也周<lb/>
　公位冡宰正百工以詩書治天下與熈豐變法者不<lb/>
　同盖熈豐新法與温公所志所學皆相反也<lb/>
<pb n="KR4i0045_WYG_016-7a"/>
　　其二<lb/>
百姓歸周老三年待魯儒俗方隨日化身已要人扶玉<lb/>
几雖來晚明堂訖授圖心知死諸葛終不羨曹蜍<lb/>
　謝疊山云以文王時二老比温公尊之至矣三年待<lb/>
　魯儒待字最妙盖温公得時行道不及三年也<lb/>
　黄山谷見此詩俗方隨日化身已要人扶之句嘆曰<lb/>
　陳三真不可及盖天不憗遺之悲盡於此矣<lb/>
　按行狀云哲宗初公為門下侍郎元祐元年公始得<lb/>
<pb n="KR4i0045_WYG_016-7b"/>
　疾疾甚詔公肩輿至内東門子康扶入對小殿九月<lb/>
　薨于西府東坡作神道碑銘曰為政一年疾病半之<lb/>
　功則多矣百年之思謝疊山云此兩句見温公克勤<lb/>
　于邦盡瘁于國因此成疾悲痛之意形於言外<lb/>
　冷齋夜話云余問山谷今之詩人誰為冠曰無出陳<lb/>
　無已其佳句可得聞乎曰吾見其作温公挽詞一聨<lb/>
　云政方隨日化身已要人扶便知其才不可敵也<lb/>
　世説載庾道季曰亷頗藺相如雖千載凛凛尚有生<lb/>
<pb n="KR4i0045_WYG_016-8a"/>
　氣曹蜍李志雖見在厭厭如九泉下人<lb/>
　　其三<lb/>
少學真成已中年托著書輟耕扶日月起廢極吹噓得<lb/>
志寧論晚成功不願餘一為天下慟不敢愛吾廬<lb/>
　謝疊山云此詩言温公平日之學以誠為本中庸云<lb/>
　誠者非自成已而已也所以成物也東坡作温公神<lb/>
　道碑亦云温公平生惟一誠公奉祠十五年著通鑑<lb/>
　一書其實與熈豐新法不合及其沒也赤子無所恃<lb/>
<pb n="KR4i0045_WYG_016-8b"/>
　怙天下寒士無廣厦萬間之庇豈但吾廬破而受凍<lb/>
　哉<lb/>
　任天社云輟耕扶日月起廢極吹嘘言公既執政士<lb/>
　大夫得罪於熈豐者極力薦引而用之日月吹嘘字<lb/>
　雖不對而事勢氣象實相等此詩人之妙也<lb/>
　又云東坡祭歐公文云盖上為天下慟而下以哭吾<lb/>
　私此反而用之言不復哭吾之私也淵明詩曰吾亦<lb/>
　愛吾廬此借用其字廬謂吾所庇托焉耳老杜詩云<lb/>
<pb n="KR4i0045_WYG_016-9a"/>
　安得廣厦千萬間大庇天下寒士俱歡顔風雨不動<lb/>
　安如山嗚呼何時眼前突兀見此屋吾廬獨破受凍<lb/>
　死亦足盖以天下為憂而忘其私也后山末句用此<lb/>
　意<lb/>
　　嘲秦覯<lb/>
　覯字少章秦觀少游之弟也<lb/>
長鋏歸來夜帳空衡陽回鴈耳偏聰若為借與春風看<lb/>
無限珠璣咳唾中<lb/>
<pb n="KR4i0045_WYG_016-9b"/>
　王立之詩話云少章登第後方娶后山作此詩時猶<lb/>
　未娶故多戯句帳空聞鴈之語皆戱其獨宿無寐也<lb/>
　　示三子<lb/>
　序云時三子歸自外家<lb/>
去逺即相忘歸近不可忍兒女已在眼眉目畧不省喜<lb/>
極不得語淚盡方一哂了知不是夢忽忽心未穏<lb/>
　謝疊山云杜子美亂後見妻子詩云夜闌更秉燭相<lb/>
　對如夢寐辭情絶妙無以加之晏詞竊其意云今宵<lb/>
<pb n="KR4i0045_WYG_016-10a"/>
　剰把銀缸照猶恐相逢是夢中周詞反其意云夜永<lb/>
　有時分明枕上覷着孜孜地燭暗時酒醒元來又是<lb/>
　夢裏皆不如后山祖杜工部之意着一轉語了知不<lb/>
　是夢忽忽心未穏意味悠長可與杜工部爭衡也<lb/>
　　雪後黄樓寄負山居士<lb/>
林廬煙不起城郭嵗將窮雲日明松雪溪山進晚風人<lb/>
行圖畫裏鳥度醉吟中不盡山隂興天留憶戴公<lb/>
　謝疊山云雲日明松雪溪山進晚風二句絶妙余嘗<lb/>
<pb n="KR4i0045_WYG_016-10b"/>
　獨歩山巔水涯積雪初霽雲歛日明遥望松林徘徊<lb/>
　溪橋踏月而歸始知此兩句如善畫作詩之妙至此<lb/>
　神矣末句意思尤妙盖相見則意惬意惬則不復憶<lb/>
　之矣王徽之之不見戴逵而反乃天留此相思之情<lb/>
　於無窮也<lb/>
　　送蘇公知杭州<lb/>
　詩注云東坡出知杭州道由南京后山時為徐州教<lb/>
　授告徐守孫覺願往見而覺不之許乃托疾謁告來<lb/>
<pb n="KR4i0045_WYG_016-11a"/>
　南京送别同舟東下至宿而歸事見東坡荅陳傳道<lb/>
　書及劉安世彈章<lb/>
　劉安世彈章云士於知已不無私恩既効一官則有<lb/>
　法令師道擅去官次陵蔑郡將徇情亂法莫此為甚<lb/>
平生羊荆州追送不作逺豈不畏簡書放麑誠不忍一<lb/>
代不數人百年能幾見昔如馬口銜今為禁門鍵一雨<lb/>
五月凉中宵大江滿風帆目力短江空嵗年晚<lb/>
　任天社詩注云此詩首句羊荆州以比東坡晉羊祜<lb/>
<pb n="KR4i0045_WYG_016-11b"/>
　督荆州諸軍郭奕因送祜出界坐此免官后山既送<lb/>
　東坡為劉安世所彈乞正其罪嘗除太學博士又為<lb/>
　言者以此事論列遂罷此句殆亦詩䜟也○豈不畏<lb/>
　簡書放麑誠不忍此二句上下若不相属而意在言<lb/>
　外叢林所謂活句也按韓非子云孟孫獵得麑使秦<lb/>
　西巴載之持歸其母隨之而啼秦西巴弗忍而與之<lb/>
　孟孫大怒逐之三月復召以為子傅曰夫不忍麑且<lb/>
　忍吾子乎嗚呼觀過可以知仁后山越法出境以送<lb/>
<pb n="KR4i0045_WYG_016-12a"/>
　師友亦放麑之類也○一代不數人百年曾幾見后<lb/>
　山謝再授徐州教授啓亦嘗有云昨縁知舊出守東<lb/>
　南念一代之數人而百年之幾見間以重江之阻莫<lb/>
　期再嵗之逢使一有於先顛為兩塗之後悔又云中<lb/>
　山之相仁於放麑亂世之雄疑於食子惟其信之既<lb/>
　篤所以行之不疑○昔如馬口銜今為禁門鍵謂馬<lb/>
　銜猶可脫去禁鍵不容輙開言官身拘係不可輙出<lb/>
　也○風帆目力短江空嵗年晚言風帆愈逺恨目力<lb/>
<pb n="KR4i0045_WYG_016-12b"/>
　不能送之人去江空恍然自失吾之年嵗日已遲暮<lb/>
　懼其不復再見也其愛賢惜别之意可謂切矣<lb/>
　謝疊山云此詩云一雨五月凉中宵大江滿風帆目<lb/>
　力短江空嵗年晚盖熈豐新法虐於惔焚元祐初年<lb/>
　温公當國更化善治人心歡欣如五月得雨豈不快<lb/>
　哉温公云亡人已知後日必有反覆之患此詩謂元<lb/>
　祐初政膏澤下於民者猶未浹洽如五月得一雨亦<lb/>
　能變暴暑而為清凉若雨至中宵大江亦滿則田疇<lb/>
<pb n="KR4i0045_WYG_016-13a"/>
　之沾足禾稼之暢茂可知矣惜乎元祐之政僅如五<lb/>
　月之凉未至大江滿也今蘇公以議論不合而去國<lb/>
　國事將日非矣朝無真宰相竒才如東坡者不得大<lb/>
　用譬如江邊送行舟順風張帆一息數百里風帆已<lb/>
　逺恨吾目力短而望之不及回視江中更無行舟此<lb/>
　必天寒嵗晚之時以喻朝廷無人才不信仁賢則國<lb/>
　空虚非叔末之世而何<lb/>
　　送秦覯<lb/>
<pb n="KR4i0045_WYG_016-13b"/>
　題注云覯從東坡學於杭州<lb/>
士有從師樂諸兒却未知欲行天下獨信有世間疑秋<lb/>
入川原秀風連鼔角悲目前豚犬類未必慰親思<lb/>
　栁子厚荅韋中立論師道書曰獨韓愈奮不頋流俗<lb/>
　抗顔而為師世果羣怪聚罵又曰天下不以非鄭尹<lb/>
　而怪孫子何哉獨為其所不為也后山此詩云欲行<lb/>
　天下獨信有世間疑意本諸此時山谷亦有詩送之<lb/>
　今附於左<lb/>
<pb n="KR4i0045_WYG_016-14a"/>
　　附山谷送秦覯<lb/>
班衣兒啼真自樂從師學道亦不惡但得新年勝舊年<lb/>
即如常在郎罷前<lb/>
　　和江秀才獻花<lb/>
疎花得雨數枝黄白髮縁愁百尺長要與老生同一醉<lb/>
故留秋意作重陽<lb/>
　李太白詩云白髮三千丈縁愁似个長后山詩本此<lb/>
　　次韻李節推九日登髙<lb/>
<pb n="KR4i0045_WYG_016-14b"/>
平林廣野騎䑓荒山寺鳴鐘報夕陽人事自生今日意<lb/>
寒花只作去年香巾欹更覺霜生鬢語妙何妨石作腸<lb/>
落朩無邉江不盡此身此日更須忙<lb/>
　李後主詩云鬢從近日添新白菊是去年依舊黄后<lb/>
　山云人事自生今日意寒花只作去年香意調亦同<lb/>
　落木無邉江不盡之句亦本老杜登髙詩云無邉落<lb/>
　朩蕭蕭下不盡長江衮衮來<lb/>
　　猴馬<lb/>
<pb n="KR4i0045_WYG_016-15a"/>
沐猴自戲馬自驚圉人未解猴馬情猴其天資馬何罪<lb/>
意欲防患猶傷生異類相宜亦相失同類相傷非所及<lb/>
志行萬里困一誤吐豆齕荄日伏櫪<lb/>
　本序云楚州紫極宫有畵沐猴振索以戲馬頓索而<lb/>
　驚圉人不測從鞭之人言沐猴宜馬今反為累作<lb/>
　詩以導馬意云<lb/>
　按韓鄂四時纂要云常係獼猴於馬坊内辟惡消百<lb/>
　病令馬不着疥<lb/>
<pb n="KR4i0045_WYG_016-15b"/>
　任天社云此詩云異類相宜亦相失同類相傷非所<lb/>
　及非所及猶言非思慮所及也物惡傷其類此理之<lb/>
　固然而其間亦有相傷者豈可復以常理待之邪后<lb/>
　山自徐學除太學博士以言者罷既而移潁州故有<lb/>
　同類相傷與志行萬里困一誤之語<lb/>
　　次韻秦少游春江秋野圖<lb/>
　后山自注云宗室所畵<lb/>
翰墨功名裏江山富貴人倐看雙鳥下已負百年身<lb/>
<pb n="KR4i0045_WYG_016-16a"/>
　任天社云南史梁忠烈世子方等傳云性愛林泉特<lb/>
　好散逸嘗著論曰吾不及魚鳥逺矣魚鳥飛浮任其<lb/>
　志性吾之進退嘗在掌握若使吾終得與魚鳥同遊<lb/>
　則去人間如脫屣耳此宗室事故后山引用盖舊制<lb/>
　宗室在宫有出入之限有不許外交之禁故也<lb/>
　　其二<lb/>
江清風偃朩霜落鴈横空若箇丹青裏猶須着此翁<lb/>
　后山自注云秦詩云請君添小艇畵我作漁翁<lb/>
<pb n="KR4i0045_WYG_016-16b"/>
　任天社云此言少游方見用於世非江海之士不當<lb/>
　畵之漁舟也<lb/>
　黄魯直荅王立之書云小詩若能令每篇不茍作須<lb/>
　有所属乃善頃來詩人惟陳無已得此意每令人歎<lb/>
　伏之盖渠勤學不倦味古人語精深非有為不發於<lb/>
　筆端耳觀此二詩信魯直之善論也<lb/>
　　觀兖文忠公家六一堂圖書<lb/>
　歐陽文忠公封兖國六一堂見歐陽公詩巻首注<lb/>
<pb n="KR4i0045_WYG_016-17a"/>
生世何用早我已後此翁頗識門下士畧已聞其風中<lb/>
年見二子已復嵗一終呼我過其廬所得非所蒙先朝<lb/>
羣玉殿冠佩環羣公神文煥王度喜色見天容御榻誰<lb/>
復登帝書元自工黄絹兩大字一覧涕無從似欲托其<lb/>
子天意人與同歴數况有歸敢有貪天功集古一千巻<lb/>
明明並羣雄誰為第一手未有百世公庿器刻科斗寳<lb/>
樽蟠華蟲緬懐弁服士酬獻鳴瑽瑢揷架一萬軸遺子<lb/>
以固窮素琴乆絶絃棊酒頗闕供向來一瓣香敬為曾<lb/>
<pb n="KR4i0045_WYG_016-17b"/>
南豐世雖嫡孫行名在惡子中斯人日已逺千嵗幸一<lb/>
逢吾老不可待露草濕寒蛬<lb/>
　任天社云此詩集古一千巻至棊酒頗闕供之句盖<lb/>
　用文忠公六一居士傳中語謂吾家藏書一萬巻集<lb/>
　録三代以來金石遺文一千巻有琴一張有棊一局<lb/>
　常置酒一壺以吾一翁老於五物之間是為六一<lb/>
　又云南豐東坡皆六一門下士南豐修史薦后山以<lb/>
　布衣入史館命未下而曾去國後以東坡薦得官此<lb/>
<pb n="KR4i0045_WYG_016-18a"/>
　詩云向來一瓣香敬為曾南豐后山雖感東坡而不<lb/>
　以為知已作此詩時東坡正為郡守終無少貶阿附<lb/>
　之意可謂特立之士矣然亦知東坡之大必能受之<lb/>
　也<lb/>
　　絶句<lb/>
此生精力盡於詩末嵗心存力已疲不共盧王爭出手<lb/>
却思陶謝與同時<lb/>
　胡苕溪云后山絶句云此生精力盡於詩與温公資<lb/>
<pb n="KR4i0045_WYG_016-18b"/>
　治通鑑表云臣之精力盡於此書之語相同豈偶然<lb/>
　邪<lb/>
　　以拄杖供仁山主二首<lb/>
錯節孤根勁有餘坐床須按起須扶一生用底今相贈<lb/>
更問林間有此無<lb/>
　趙州語録云趙州臨仙化以拂子送與王鎔曰此是<lb/>
　老僧一生用不盡底<lb/>
　謝疊山云一生用底今相贈更問林間有此无此二<lb/>
<pb n="KR4i0045_WYG_016-19a"/>
　句有無限意味見拄杖之奇又見后山與仁山主契<lb/>
　好之厚<lb/>
　　其二<lb/>
洗足投笻只坐禪厭尋岐路費行纒老來不復人間事<lb/>
不用山公更削員<lb/>
　桂苑叢談云潤州甘露寺有僧道行孤髙李徳裕亷<lb/>
　問日以方竹杖一贈焉方竹出大宛國堅實而正方<lb/>
　節牙鬚牙四面對出及再鎮浙右其僧尚在問曰前<lb/>
<pb n="KR4i0045_WYG_016-19b"/>
　所奉竹杖无恙否僧喜對曰已規員而漆之矣公嗟<lb/>
　惋彌日前輩曾有詩云削員方竹杖漆却斷紋琴<lb/>
　謝疊山云孫真人云人之處世智欲員行欲方柳子<lb/>
　厚云鑿去方心規以大員此言世俗喜員惡方方者<lb/>
　難合員者易投今不復與人間事不必揉方為員矣<lb/>
　　項城道中寄劉令勸修溪橋<lb/>
老怯溪橋泥没膝喜聞吾黨政如春須君不惜千金費<lb/>
此後寧無我輩人<lb/>
<pb n="KR4i0045_WYG_016-20a"/>
　謝疊山云此言好事到手不肯做將後被別人做了<lb/>
　任天社云此言必有好事者繼之<lb/>
　　送呉先生謁惠州蘇副使<lb/>
　題注云蘇副使東坡也呉先生當是呉逺遊蘇公嘗<lb/>
　有書與之<lb/>
聞名欣識面異好有同功我亦慙吾子人誰恕此公百<lb/>
年雙白鬢萬里一秋風為說任安在依然一秃翁<lb/>
　任天社注云聞名欣識面言呉君欲識東坡也異好<lb/>
<pb n="KR4i0045_WYG_016-20b"/>
　有同功言呉君方外之士與后山異趣而好賢之意<lb/>
　則同故云同功我亦慙吾子人誰恕此公言后山不<lb/>
　能往見蘇公此所以有愧於呉君也此二句大妙百<lb/>
　年雙白鬢萬里一秋風時東坡年五十九此言神交<lb/>
　心契與風无間也末句后山自謂不負蘇公之門時<lb/>
　亦坐黨事廢錮故云秃翁漢霍去病傳云衛青日益<lb/>
　衰而去病日益貴故人門下多去事去病輒得官爵<lb/>
　惟任安不肯去又灌夫傳與長孺同一秃翁注言无<lb/>
<pb n="KR4i0045_WYG_016-21a"/>
　官位版授也<lb/>
　　蠅虎<lb/>
物㣲趣下世不數隨力捕生得稱虎匿形注目揺兩股<lb/>
卒然一擊勢莫禦十中失一八九取吻間流血腹如鼔<lb/>
却行奮臂吾甚武明日淮南作端午<lb/>
　任天社云后山此詩盖有所指而云末言恃勇而不<lb/>
　知及禍也世傳淮南王安萬畢術云以五月五日取<lb/>
　蠅虎杵汁拌豆豆自踴躍可以擊蠅<lb/>
<pb n="KR4i0045_WYG_016-21b"/>
　謝疊山云此譏小人之好搏擊者<lb/>
　　陳留市隠者<lb/>
陳留人物後疑有隠屠耕斯人豈其徒滿腹一杯羮婷<lb/>
婷小女子與翁同醉醒薄暮行且歌問之諱姓名子豈<lb/>
達者歟槁竹聊一鳴老生何所因稍稍聲過情閉門十<lb/>
日雨吟作饑鳶聲詩書工發冡刀鑷得飬生飛走不同<lb/>
穴孔突不暇黔<lb/>
　王直方詩話云陳留市有刀鑷工隨其所得為一日<lb/>
<pb n="KR4i0045_WYG_016-22a"/>
　費醉吟於市負其子以行歌江端禮以為達者為作<lb/>
　傳而要无已作詩閉門十日雨吟作烏鳶聲之句大<lb/>
　為山谷所愛山谷亦擬作有云飬性霜刀在閱人清<lb/>
　鏡空<lb/>
　　附山谷擬作陳留市隠<lb/>
　自序云陳留江端禮季恭曰陳留市上有刀鑷工年<lb/>
　四十餘无室家子姓惟一女年七歳矣日以刀鑷所<lb/>
　得錢與女子醉飽醉則簮花吹長笛肩女而歸无一<lb/>
<pb n="KR4i0045_WYG_016-22b"/>
　朝之憂而有終身之樂疑以為有道者也陳无已為<lb/>
　賦詩庭堅亦擬作<lb/>
市井懐珠玉往來人未逢乘肩嬌小女邂逅此生同養<lb/>
性霜刀在閲人清鏡空時時能舉酒彈鑷送飛鴻<lb/>
　　送兄子孝忠落解南歸<lb/>
妙年失手未須恨白璧深藏可自妍短髮我今能種種<lb/>
曉粧他日看姢姢千金市帚能論價萬户封侯信有年<lb/>
清白傳家有如此歸塗囊盡不留錢<lb/>
<pb n="KR4i0045_WYG_016-23a"/>
　唐人赴省以詩文獻典貢舉者有詩云洞房昨夜停<lb/>
　紅燭待曉堂前拜舅姑耳畔低聲問夫壻畫眉深淺<lb/>
　入時无后山曉粧他日看娟娟意本諸此<lb/>
　愚按此詩乃用東坡與潘三失解後飲酒詩韻<lb/>
　　附東坡與潘三失解後飲酒<lb/>
千金敝帚人誰買半額蛾眉世所妍顧我自為都眊矂<lb/>
憐君欲鬭小嬋姢青雲豈易量他日黄菊猶應似去年<lb/>
醉裏未知誰得䘮滿江風月不論錢<lb/>
<pb n="KR4i0045_WYG_016-23b"/>
　趙彦材云摭言載唐進士失解醉飽謂之眊矂今句<lb/>
　云顧我自為都眊矂則以不獨潘三失解為有眊矂<lb/>
　之愁而我所為失意无一不是眊矂矣<lb/>
　　謝憲臺趙史惠米<lb/>
平生忍欲今忍貧閉口逢人不少陳俸薄身清趙都史<lb/>
也能作意向詩人<lb/>
　謝疊山云后山能忍貧達官名賢哀其貧袖白金餽<lb/>
　之見其辭色無窮態議論愈介潔竟不敢出建中靖<lb/>
<pb n="KR4i0045_WYG_016-24a"/>
　國辛已仕于朝郊祀為執事官其内子聞郊壇髙寒<lb/>
　非挟纊不可借姨夫趙挺之綿裘衣之臨行后山問<lb/>
　此裘所從來妻以實對后山脫而擲之地其夜寒凍<lb/>
　得疾不起此憲臺一都史惠米則受以詩謝之盖取<lb/>
　其俸薄身清能尊敬賢人也此詩起句緊切后山清<lb/>
　介真是如此即非寓言忍欲忍貧四字亦不茍<lb/>
　　絶句<lb/>
書當快意讀易盡客有可人期不來世事相違每如此<lb/>
<pb n="KR4i0045_WYG_016-24b"/>
好懐百歲幾回開<lb/>
　復齋漫録云此无已得意詩也其後又寄黄充前四<lb/>
　句云俗子推不去可人費招呼世事每如此我生亦<lb/>
　何娯盖无已得意故兩見之<lb/>
　謝疊山云无已此詩云好懐百歲幾回開其化事甚<lb/>
　巧盖是用莊子盜跖之言曰人上壽百歲中壽八十<lb/>
　下壽六十除病疾死䘮憂患其中開口而笑者一月<lb/>
　之中不過四五日而已不用其語而用其意謂之化<lb/>
<pb n="KR4i0045_WYG_016-25a"/>
　抱朴子曰陸子十篇誠為快書又晉嵇生云每讀二<lb/>
　陸之文未嘗不廢書而歎恐其巻之竟也<lb/>
　　附寄黄充<lb/>
俗子推不去可人費招呼世事每如此我生亦何娯黄<lb/>
生後來秀純茂靜者徒不見動經月來亦不須臾人事<lb/>
已好乖可復自作疎子雖向人懶勝處不可孤迨此田<lb/>
事休仍當秋雨餘深知阻泥濘步屐意何如<lb/>
　　騎驢<lb/>
<pb n="KR4i0045_WYG_016-25b"/>
復作騎驢不下驢此生斷酒未須扶獨無錦里驚人句<lb/>
也得梁園畫作圖<lb/>
　任天社云叢林謂㕘禪人有二病一是騎驢覔驢二<lb/>
　是騎却驢不肯下識得驢了騎却不肯下此一病更<lb/>
　是難毉若觧放下方唤作无事道人后山所謂復作<lb/>
　騎驢不下驢之句豈謂是邪<lb/>
　王立之詩話云雙井黄叔達字知命自江南來京師<lb/>
　與彭城陳履常俱謁法雲禪師于城南夜歸遇龍眠<lb/>
<pb n="KR4i0045_WYG_016-26a"/>
　李伯時時知命着白衫騎驢道中揺頭而歌履常負<lb/>
　杖挟囊于後一市皆驚以為異人伯時素善畫因冩<lb/>
　以為圖邢惇夫作夜歸圖詩此詩末句追記此事也<lb/>
　履常即后山舊字<lb/>
　　寄曹州晁大夫<hi>晁端仁字堯民</hi>
墮絮隨風化作塵黄樓桃李不成春只今容有名駒子<lb/>
困倚欄干一欠伸<lb/>
　自注云周昉畫美人有背立欠伸者最為妍絶東坡<lb/>
<pb n="KR4i0045_WYG_016-26b"/>
　為賦續麗人行也<lb/>
　任天社云此篇盖言徐州風物后山嘗有詞并序云<lb/>
　晁大夫增飾披雲初欲壓黄樓而張馬二子皆當年<lb/>
　樽下世所謂英英盼盼者盼卒英嫁而盼之子瑩頗<lb/>
　有家風而曹妓未有顯者黄樓不可勝也作南鄉子<lb/>
　以歌之曰風絮落東隣㸃綴繁枝旋化塵闗鎖玉樓<lb/>
　巢燕子冥冥桃李摧殘不見春流轉到如今翡翠生<lb/>
　兒翠作衿花様腰身官様立婷婷困倚欄干一欠伸<lb/>
<pb n="KR4i0045_WYG_016-27a"/>
　又按此詩風絮以属英塵化以属盼名駒子以属瑩<lb/>
　瑩之母盖馬氏也<lb/>
　　歸鴈<lb/>
弧矢千夫志瀟湘萬里秋寧為寳筝柱肯作置書郵逺<lb/>
道勤相喚羈懐誤作愁聊寛稻粱意寧復網羅憂<lb/>
　胡苕溪云杜牧之早鴈云仙掌月明孤影過長門燈<lb/>
　暗數聲來六一居士汴河聞鴈云野岸柳黄霜正白<lb/>
　五更驚破客愁眠皆言幽怨羈旅聞鴈聲而生愁思<lb/>
<pb n="KR4i0045_WYG_016-27b"/>
　至后山則不然但云逺道勤相喚羈懐誤作愁則全<lb/>
　不蹈襲也<lb/>
　　早起<lb/>
鄰雞接響作三鳴殘㸃連聲殺五更寒氣挾霜侵敗絮<lb/>
賓鴻將子度㣲明有家無食違髙枕百巧千窮只短檠<lb/>
翰墨日疎身日逺世間安得尚虚名<lb/>
　藝苑雌黄云予與鄉人翁行可同舟泝汴因談及詩<lb/>
　行可云王介甫最善下字如荒埭暗雞催月曉空場<lb/>
<pb n="KR4i0045_WYG_016-28a"/>
　老雉挟春驕下得挟字最好如孟子挟長挟貴之挟<lb/>
　予謂介甫又有紫莧凌風怯蒼苔挟雨驕陳无已有<lb/>
　寒氣挟霜侵敗絮賓鴻將子度㣲明其用挟字正與<lb/>
　介甫前一聯同<lb/>
　　寄外舅郭大夫<lb/>
巴蜀通歸使妻孥且定居深知報消息不忍問何如身<lb/>
健無妨逺情親未肯疎功名欺老病淚盡數行書<lb/>
　黄玉林云趙章泉先生嘗云學詩者莫不以杜為師<lb/>
<pb n="KR4i0045_WYG_016-28b"/>
　然能如其詩者鮮矣句或有似之而篇之全似者絶<lb/>
　難得陳后山寄外舅郭大夫詩乃全篇之似杜者也<lb/>
　後戴式之亦有思家用陳韻又全篇之似陳者也<lb/>
　　戴式之思家用后山韻<lb/>
湖海三年客妻孥四壁居飢寒應不免疾病又何如日<lb/>
夜思歸切平生作計疎愁來仍酒醒不忍讀家書<lb/>
　黄玉林云趙蹈中選石屏詩而此詩乃不在所選中<lb/>
　何邪<lb/>
<pb n="KR4i0045_WYG_016-29a"/>
　　除官<lb/>
　題云十一月除秘書省正字<lb/>
扶老趨嚴詔徐行及聖時端能正幾字敢恨十年遲肯<lb/>
着金根謬寧辭乳媪譏向來憂畏斷不盡鹿門期<lb/>
　王直方詩話云或云才得一正字亦未須云趨嚴詔<lb/>
　後作謝啓復云名雖文字之選實為將相之儲又云<lb/>
　頭童齒豁敢辭乳媪之譏聞淺見輕益畏金根之謬<lb/>
　任天社云此詩末句言雖免黨錮之憂而稍失其髙<lb/>
<pb n="KR4i0045_WYG_016-29b"/>
　隠本趣也<lb/>
　明皇雜録云劉晏以神童為秘書省正字上問曰為<lb/>
　正字正得幾字對曰餘字皆正惟朋字未正<lb/>
　尚書故實云韓昶退之子也性闇劣為集賢校理史<lb/>
　傳有金根車昶以為誤悉改根為銀字<lb/>
　南史何承天除著作佐郎年已老而諸佐郎名家年<lb/>
　少荀伯子嘲之呼為嬭母此詩乳媪字乃用此事也<lb/>
　　小放歌行<lb/>
<pb n="KR4i0045_WYG_016-30a"/>
春風永巷閉娉婷長使青樓誤得名不惜捲簾通一顧<lb/>
怕君着眼未分明<lb/>
當年不嫁惜娉婷傅白施朱作後生説與傍人須早計<lb/>
隨宜梳洗莫傾城<lb/>
　王直方詩話云無已嘗作小放歌行兩篇山谷云无<lb/>
　已他日作詩語極髙古至於此篇則顧影徘徊衒耀<lb/>
　太甚<lb/>
　　鷙鳥詩<lb/>
<pb n="KR4i0045_WYG_016-30b"/>
若溪<hi>闕三字</hi>　知避而遷汝<hi>闕二/字</hi>貍吾知逺而<hi>闕三字</hi>　巢<lb/>
晨<hi>闕</hi>吾枝懐毒姙凶初<hi>闕三字</hi>　莽恭拳拳甫笑嬉嬉情<lb/>
貌深厚孰從而追<lb/>
　自序云辛已夏四月庚戌日將晏與客追凉露坐有<lb/>
　雀引雛二三集垣下行且哺俄有鵲至自北俛啄雀<lb/>
　間初循循然少焉行雀間遽攫一雛而升于垣出雀<lb/>
　不意悲鳴啾啾奮身抵鵲再三欲奪鵲竟磔雛以食<lb/>
　不顧如得計然坐客嘆息余感之賦是詩<lb/>
<pb n="KR4i0045_WYG_016-31a"/>
　愚謂此詩譏小人之隂險潜毒者聞之者足以戒云<lb/>
　　題柱<lb/>
桃李摧殘風雨春天孫河鼔隔天津主恩不與妍華盡<lb/>
何限人間失意人<lb/>
　自序云永安驛廊東柱有女子題五字云无人解妾<lb/>
　心日夜長如醉妾不是瓊奴意與瓊奴類讀而哀之<lb/>
　愚謂后山少貧不得志東坡薦為徐州教授復以送<lb/>
　東坡被論罷後徽宗召為正字未幾而卒此詩亦以<lb/>
<pb n="KR4i0045_WYG_016-31b"/>
　寫其不得志之意也<lb/>
　青瑣髙議載瓊奴姓王氏郎中幼女失身於趙奉常<lb/>
　家為主母凌辱道出淮上書其事於驛壁見者哀之<lb/>
　<lb/>
　<lb/>
　<lb/>
　<lb/>
　詩林廣記後集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻十</head>
    <p>
<pb n="KR4i0045_WYG_010-1a"/>
欽定四庫全書<lb/>
　詩林廣記巻十　　　　　宋　蔡正孫　編<lb/>
　　白樂天<lb/>
　本傳云白居易作樂府及詩百餘篇規諷時事流聞<lb/>
　禁中上見而悦之召為翰林學士<lb/>
　詩苑類格云白樂天詩有五長諷諭之詩長於激閑<lb/>
　適之詩長於遣感傷之詩長於切律詩百言以上長<lb/>
　於贍五字七言百言以下長於情<lb/>
<pb n="KR4i0045_WYG_010-1b"/>
　唐本賛云杜牧謂白居易詩纎穠不逞非荘人雅士<lb/>
　所為滛言媟語入人肌骨不可去也<lb/>
　青箱雜記云白樂天詩達者之詞也<lb/>
　墨客揮犀云樂天毎作詩令老嫗解之問解否嫗曰<lb/>
　解則録之故其詩近於鄙俚<lb/>
　　内直<lb/>
絲綸閣下文書静鍾鼓樓中漏刻長坐到黄昏誰是伴<lb/>
紫薇花對紫薇郎<lb/>
<pb n="KR4i0045_WYG_010-2a"/>
　緗素雜記云唐故事中書省植紫薇花歴世循因之<lb/>
　不以為非至今舍人院紫薇閤前植紫薇花用唐故<lb/>
　事也樂天此詩用紫薇郎語按天文志紫薇大帝之<lb/>
　座也天子之常居也主命主度也何闗紫薇花事<lb/>
　　附洪咨䕫宣鎖<lb/>
禁門深鎖寂無譁濃墨淋漓兩相麻唱徹五更天未曉<lb/>
一池月浸紫薇花<lb/>
　愚謂洪平齋此詩非特引用樂天紫薇花事而其語<lb/>
<pb n="KR4i0045_WYG_010-2b"/>
　度閑雅有樂天之風焉<lb/>
　　咸陽原上草<lb/>
離離原上草一嵗一枯榮野火燒不盡東風吹又生<lb/>
　復齋漫録云樂天以詩謁頋况况曰長安物貴居大<lb/>
　不易及讀至咸陽原上草云野火燒不盡東風吹又<lb/>
　生歎曰有句如此居亦何難前言戯之耳予以為不<lb/>
　若劉長卿春入燒痕青之句語簡而意盡也<lb/>
　　履道居<lb/>
<pb n="KR4i0045_WYG_010-3a"/>
莫嫌地窄林池小休厭家貧活計㣲多少朱門鎖空宅<lb/>
主人到了不曽歸<lb/>
　胡苕溪云富貴於人造物所靳自古以來多不在於<lb/>
　年少而常在於晩景若少年富貴者非曰無之盖亦<lb/>
　鮮矣人至晩景得富貴未免置第宅售妓妾以償其<lb/>
　平生所不足者如樂天此詩讀之使人悽然誠不必<lb/>
　為此也<lb/>
　　絶句<lb/>
<pb n="KR4i0045_WYG_010-3b"/>
試問池臺主多為将相官終身不曽到惟展畵圗看<lb/>
　愚謂此絶與前首大意略同讀者當有頓悟處世之<lb/>
　汲汲於求田問舍者可以自省矣<lb/>
　　昭君詞<lb/>
漢使却回憑寄語黄金何日贖蛾眉君王若問妾顔色<lb/>
莫道不如宫裏時<lb/>
　王直方詩話云古今人作昭君詞多矣余獨愛白樂<lb/>
　天一絶盖其意優㳺不廹切故也樂天賦此詩時年<lb/>
<pb n="KR4i0045_WYG_010-4a"/>
　甚少<lb/>
　謝疉山云此詩從漢武帝李夫人傳變化來夫人病<lb/>
　篤上臨候之夫人謝不可見願以兄弟為托姊妺讓<lb/>
　之夫人曰我以容貌得幸今見我毁壊必畏惡棄我<lb/>
　尚肯追思閔録其兄弟哉<lb/>
　　書天竺寺<lb/>
一山門作兩山門兩寺元從一寺分東澗水流西澗水<lb/>
南峯雲起北峯雲前臺花發後臺見上界鍾清下界聞<lb/>
<pb n="KR4i0045_WYG_010-4b"/>
遥想吾師行道處天香桂子落紛紛<lb/>
　東坡云予年十二時先君自䖍州為予言近城山中<lb/>
　天竺寺有樂天親書詩筆勢竒逸墨迹如新今四十<lb/>
　七年矣予來訪之則詩已亡有刻石存耳故嘗有詩<lb/>
　云空詠連珠吟疉璧已亡飛鳥失驚蛇盖為是也<lb/>
　　附東坡天竺寺<lb/>
香山居士留遺跡天竺禪師有故家空詠連珠吟疉璧<lb/>
已亡飛鳥失驚蛇林深野桂寒無子雨浥山薑病有花<lb/>
<pb n="KR4i0045_WYG_010-5a"/>
四十七年真一梦天涯流落淚横斜<lb/>
　詩注云白樂天以刑部尚書致仕與香山僧如滿結<lb/>
　香火社自稱香山居士<lb/>
　宣宗弔樂天詩云綴玉連珠三十年誰教冥路作詩<lb/>
　仙懐素草書如飛鳥出林驚蛇入草<lb/>
　　賀張籍<lb/>
老何殁後吟詩絶雖有郎官不愛詩今日聞君除水部<lb/>
喜於身得省郎時<lb/>
<pb n="KR4i0045_WYG_010-5b"/>
　蔡寛夫詩話云官名有因人而重遂為故事者何遜<lb/>
　為水部員外郎以詩稱至張籍自博士復拜此官樂<lb/>
　天以詩賀之籍答詩亦云幸有紫薇郎見愛獨稱官<lb/>
　與古人同自是遂為詩人故事前軰片言之貴重如<lb/>
　此<lb/>
　　元㣲之<lb/>
　髙秀實云元微之詩艶麗而有骨<lb/>
　　行宫絶句<lb/>
<pb n="KR4i0045_WYG_010-6a"/>
寥落古行宫宫花寂寞紅白頭宫女在閒坐説𤣥宗<lb/>
　容齋随筆云長恨歌上陽人歌連昌宫辭皆道開元<lb/>
　天寶間宫禁事最為深切然微之行宫絶句語少而<lb/>
　意足有無窮之味焉<lb/>
　元白總話<lb/>
　詩話云元微之守㑹稽白樂天牧蘓臺置驛逓詩往<lb/>
　來謂之詩筒<lb/>
　元稹撰白氏長慶集序云予始與樂天同校秘書多<lb/>
<pb n="KR4i0045_WYG_010-6b"/>
　以詩章相贈答而二十年間禁省觀寺郵堠墻壁之<lb/>
　上無不書王公妾婦牛童馬走之口無不道至於繕<lb/>
　冩模勒衒賣於市井或持之以交酒茗者處處皆是<lb/>
　予嘗於平水市中鏡湖旁見村校諸童競習詩召而<lb/>
　問之皆對曰先生教我是元微之詩亦不知予之<lb/>
　為微之也又云雞林賈人求市頗切自云本國宰相<lb/>
　毎以百金換一篇其甚偽者宰相輒能辨别之<lb/>
　蔡寛夫詩話云司空圗善論前人詩謂元白為力勍<lb/>
<pb n="KR4i0045_WYG_010-7a"/>
　氣僝乃都會之豪估可謂切中其病<lb/>
　許彦周詩話云東坡祭栁子玉文郊寒島瘦元輕白<lb/>
　俗此語具眼客見詰曰子盛稱白樂天孟東野詩又<lb/>
　愛元微之詩而取此語何也㒒曰論道當嚴収人當<lb/>
　恕此八字東坡語道語也<lb/>
　　附楊汝士壓倒元白詩<lb/>
隔坐湏知賜御屏盡将仙翰入高㝠文章舊價留鸞掖<lb/>
桃李新隂在鯉庭再嵗生徒陳賀宴一時良史盡傳馨<lb/>
<pb n="KR4i0045_WYG_010-7b"/>
當年䟽傳雖云盛詎有兹賢醉醁醽<lb/>
　詩話云寶歴中楊嗣復具慶先㒒射自洛入覲嗣復<lb/>
　率生徒迎于潼闗宴于新昌第時元白俱在焉皆即<lb/>
　席賦詩楊汝士詩後成元白覽之失色汝士是日大<lb/>
　醉歸謂諸子曰今日壓倒元白矣<lb/>
　　薛𤣥卿<lb/>
　　昔昔鹽<lb/>
垂栁覆金堤蘼蕪葉復齊水溢芙蓉沼花飛桃李溪采<lb/>
<pb n="KR4i0045_WYG_010-8a"/>
桒秦氏女織錦竇家妻闗山别蕩子風月守空閨常歛<lb/>
千金笑長垂䨇玉啼盤龍随鏡隠彩鳳逐幃低飛魂同<lb/>
夜鵲倦寢憶晨鷄暗牖懸蛛網空梁落燕泥前年過代<lb/>
北今嵗往遼西一去無消息那能惜馬蹄<lb/>
　洪氏容齋續筆云按通鑑隋煬帝誅薛道衡曰更能<lb/>
　作空梁落燕泥否此詩乃道衡所作名昔昔塩凡十<lb/>
　韻文苑英華題作劉長卿别宕子怨長卿集初不此<lb/>
　篇誤也又𤣥恠録載蘧篨三娘工唱阿鵲塩又有突<lb/>
<pb n="KR4i0045_WYG_010-8b"/>
　厥鹽黄帝鹽白鴿鹽神雀鹽踈勒滿座鹽歸國鹽唐<lb/>
　詩有云媚賴吴娘唱是鹽又有云更奏新聲刮骨鹽<lb/>
　然則歌詩謂之鹽者如吟行曲引之類今南岳廟獻<lb/>
　神樂曲有黄帝鹽俗傳以為黄帝炎長沙志從而書<lb/>
　之盖不考也<lb/>
　資治通鑑云隋煬帝善屬文不欲人出其右薛道衡<lb/>
　死帝曰更能作空梁落燕泥否王胄死帝誦其佳句<lb/>
　曰庭草無人随意緑復能作此詩邪胡苕溪云人君<lb/>
<pb n="KR4i0045_WYG_010-9a"/>
　不當與臣下爭能故煬帝忮心一起二臣皆不得其<lb/>
　死哀哉然為人臣者亦當悟其㣲㫖晉武帝欲擅書<lb/>
　名王僧䖍遂不敢顯迹常以掘筆書宋文帝好文章<lb/>
　自謂莫能及鮑照於所為文章遂多鄙言俚句故二<lb/>
　君者亦无得以嫉之終見容於二世豈非明哲保身<lb/>
　之要術乎<lb/>
　　李渉<lb/>
　　再葺夷陵幽居<lb/>
<pb n="KR4i0045_WYG_010-9b"/>
負郭依山一徑深萬竿如束翠沉沉從來愛物多成癖<lb/>
辛苦移家為竹林<lb/>
　晉王徽之字子猷時吴中一士大夫家有好竹欲觀<lb/>
　之即出坐輿造竹下嘗借居空宅中便令栽竹或問<lb/>
　之子猷但嘯詠指竹曰何可一日无此君邪李涉之<lb/>
　愛亦子猷之愛云<lb/>
　　登山<lb/>
終日昏昏醉夢間忽聞春盡強登山因過竹院逢僧話<lb/>
<pb n="KR4i0045_WYG_010-10a"/>
又得浮生半日閒<lb/>
　談藪云東坡一日訪佛印于竹寺印欵之坡因誦李<lb/>
　涉詩云因過竹院逢僧話又得浮生半日閒印曰學<lb/>
　士閒了半日老僧忙了半日相與發一大笑<lb/>
　　竹裏<lb/>
竹裏編茅倚石門竹莖踈處見前村閒眠盡日無人到<lb/>
自有春風為掃門<lb/>
　愚謂李涉三詩皆以竹言寘愛物之成癖者也東坡<lb/>
<pb n="KR4i0045_WYG_010-10b"/>
　亦有緑筠軒詩言竹之佳趣今附于左<lb/>
　　附東坡詠於潜僧緑筠軒<lb/>
寧可使食無肉不可使居無竹無肉令人瘦無竹令人<lb/>
俗人瘦尚可肥士俗不可醫傍人笑此言似高還似癡<lb/>
若對此君仍大嚼世間那有揚州鶴<lb/>
　　王明敭<lb/>
　唐史云王播少孤貧嗜權利穆宗立權幸競進播賴<lb/>
　其力至宰輔不厭人望出為淮南節度使<lb/>
<pb n="KR4i0045_WYG_010-11a"/>
　　題揚州朩蘭院<lb/>
二十年前此院遊朩蘭花發院初修而今再到經行處<lb/>
樹老無花僧白頭<lb/>
上堂已了各西東慙愧闍黎飯後鐘三十年來塵撲面<lb/>
而今始得碧紗籠<lb/>
　小説云王播少孤貧客揚州朩蘭院随僧齋粥僧厭<lb/>
　苦之飯後擊鐘其後播鎮揚州訪舊題詩處有曰上<lb/>
　堂已了各西東慙愧闍黎飯後鐘已碧紗籠之矣乃<lb/>
<pb n="KR4i0045_WYG_010-11b"/>
　續云三十年來塵撲面而今始得碧紗籠<lb/>
　胡苕溪云按古今詩話云王播少孤貧嘗客揚州恵<lb/>
　昭寺朩蘭院随僧齋飱僧頗厭之及播至已飯矣後<lb/>
　二紀播自重位鎮是邦因訪舊遊向所題已碧紗籠<lb/>
　之播乃題二絶云<lb/>
　又按東坡云世傳王播飯後鐘詩盖揚州石塔寺事<lb/>
　也相傳如此戯作詩云<lb/>
　　附東坡戯作<lb/>
<pb n="KR4i0045_WYG_010-12a"/>
飢眼眩西東詩膓忘早晏雖知燈是火不悟鍾非飯山<lb/>
僧異漂母但可供一莞胡為二十年記憶作此訕齋厨<lb/>
養若人無益祗遺患乃知飯後鐘闍黎蓋具眼<lb/>
　胡苕溪云東坡此詩其貶之也至矣<lb/>
　　附魏野題僧寺<lb/>
世情冷煖由分别何必區區較異同若得常将紅䄂拂<lb/>
也應勝似碧紗籠<lb/>
　古今詩話云冦萊公典陜日與處士魏野同遊僧寺<lb/>
<pb n="KR4i0045_WYG_010-12b"/>
　觀覽舊遊有留題處公詩皆用碧紗籠之至野詩則<lb/>
　塵蒙其上時從行官妓之惠黠者輒以紅袖拂之野<lb/>
　顧公笑因題詩云<lb/>
　　韓君平<lb/>
　　寒食<lb/>
春城無處不飛花寒食東風御栁斜日暮漢宫傳蠟燭<lb/>
新煙散入五侯家<lb/>
　本事詩云唐徳宗時制誥闕人中書兩進名御筆不<lb/>
<pb n="KR4i0045_WYG_010-13a"/>
　㸃又請之上批曰與韓翃時有與翃同姓名者為江<lb/>
　淮刺史又具二人同進上復批曰此詩日暮漢宫傳<lb/>
　蠟燭新烟散入五侯家曰與此韓翃<lb/>
　　附沈佺期驩州不作寒食<lb/>
海外無寒食春來不見餳洛陽新甲子何日是清明花<lb/>
栁爭朝發軒車滿路迎帝鄉遥可念膓斷報親情<lb/>
　劉夢得嘉話云為詩用僻字湏有來處春來不見餳<lb/>
　甞疑餳字因讀毛詩鄭箋説吹簫處云即今賣餳人<lb/>
<pb n="KR4i0045_WYG_010-13b"/>
　家物六經惟此注中有餳字後軰業詩即湏有據不<lb/>
　可學常人率爾而道也至本朝宋子京寒食詩云草<lb/>
　色引開盤馬路簫聲吹煖賣餳天亦用鄭箋吹簫賣<lb/>
　餳之義<lb/>
　緗素雜記云寒食清明多有用餳粥事如李義山詩<lb/>
　云粥香餳白杏花天宋子京途中清明云漠漠輕煙<lb/>
　着早<hi>闕</hi>客甌餳粥對離中六一居士詩云杯盤餳粥<lb/>
　春風冷池館榆錢夜雨新又云多病正愁餳粥冷坡<lb/>
<pb n="KR4i0045_WYG_010-14a"/>
　詩云新火發茶乳温風散粥餳皆清明寒食詩也<lb/>
　胡苕溪云寒食詩古人多用餳事重九詩未有用糕<lb/>
　事者惟崔徳符和詩有云今附于左<lb/>
　　附崔德符和吕居仁九日<lb/>
街頭未易着清香折取蕭蕭滿把黄歸去乞錢煩里社<lb/>
買糕沽酒作重陽<lb/>
　聞見後録云劉夢得作九日詩欲用糕字以五經中<lb/>
　無之輟不復為宋子京以為不然特於九日詩中用<lb/>
<pb n="KR4i0045_WYG_010-14b"/>
　糕字為古今絶唱今附于左<lb/>
　　附宋子京九日食糕<lb/>
飈館輕霜拂曙袍糗餈花飲鬬分曹劉郎不敢題糕字<lb/>
空負詩中一世豪<lb/>
　按周禮籩人羞籩之實糗餌粉餈注曰糗餌者宜米<lb/>
　屑蒸之以棗豆之味今餌䭔也方言餌謂之糕或謂<lb/>
　之餈<lb/>
　　張懿孫<lb/>
<pb n="KR4i0045_WYG_010-15a"/>
　石林詩話云張繼詩三十餘篇余家有之往往佳句<lb/>
　甚多也<lb/>
　　楓橋夜泊<lb/>
月落烏啼霜滿天江楓漁火對愁眠姑蘓城外寒山寺<lb/>
半夜鐘聲到客船<lb/>
　王直方詩話云歐公言唐人有姑蘓城外寒山寺半<lb/>
　夜鐘聲到客船之句説者云句則佳也其如三更不<lb/>
　是撞鐘時余觀于鵠送宫人入道詩云定知别後宫<lb/>
<pb n="KR4i0045_WYG_010-15b"/>
　中伴應聴緱山半夜鐘而白樂天亦云新秋松影下<lb/>
　半夜鐘聲後豈唐人多用此語也倘非逓相沿襲恐<lb/>
　必有説耳<lb/>
　石林詩話云張繼此詩歐公嘗病其半夜非打鍾時<lb/>
　盖未嘗至吴中今吴中寺實夜半打鐘也<lb/>
　詩眼云歐公以夜半鍾聲到客船為語病南史載齊<lb/>
　武帝景陽樓有三更五更鍾丘仲孚讀書以中宵鍾<lb/>
　為限阮景仲為吴興守禁半夜鍾唐詩人尤多言之<lb/>
<pb n="KR4i0045_WYG_010-16a"/>
　今佛宫一夜鳴鈴俗謂之定夜鍾不知唐人所謂半<lb/>
　夜鍾者景陽三更鍾邪今之定夜鍾邪然於義皆無<lb/>
　害文忠偶不考耳<lb/>
　復齋漫録云歐公譏張繼詩謂夜半非打鍾時然唐<lb/>
　詩人皇甫冉有秋夜宿嚴維宅詩亦云今附于左<lb/>
　　附皇甫冉宿嚴維宅<lb/>
昔聞𤣥度宅門向㑹稽峯君住東湖下清風繼舊蹤秋<lb/>
深臨水月夜半隔山鍾世故多離别良宵詎可逢<lb/>
<pb n="KR4i0045_WYG_010-16b"/>
　按維所居在㑹稽鍾聲亦鳴於半夜遂知張繼詩為<lb/>
　不誤歐公偶不察耳而半夜鍾亦不止姑蘓有之也<lb/>
　愚記温庭筠詩亦云悠然旅思頻回首无復松窓半<lb/>
　夜鍾庭筠詩見白樂天詩後又陳羽與温商夜别詩<lb/>
　亦云隔水悠揚午夜鍾乃知唐人詩多用此也<lb/>
　　附劉彦冲景陽鍾<lb/>
景陽鍾動曉寒清度栁穿花隠隠聲三十六宫梳洗罷<lb/>
却吹殘燭到天明<lb/>
<pb n="KR4i0045_WYG_010-17a"/>
　劉彦冲此詩人多喜之但景陽樓有三更五更鍾此<lb/>
　詩言五更鍾耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻三</head>
    <p>
<pb n="KR4i0045_WYG_003-1a"/>
欽定四庫全書<lb/>
　詩林廣記巻三　　　　　宋　蔡正孫　編<lb/>
　　李太白<lb/>
　朱文公云太白詩非無法度乃從容於法度之中蓋<lb/>
　聖於詩者也<lb/>
　李陽冰李翰林集序云太白不讀非聖之書恥為鄭<lb/>
　衞之作故其言多天仙之辭三代以下風騷之後驅<lb/>
　馳屈宋鞭撻揚馬千載獨步惟公一人<lb/>
<pb n="KR4i0045_WYG_003-1b"/>
　黄山谷云太白豪放人中鳳凰麒麟譬如生富貴人<lb/>
　雖醉著瞑暗中作無義語終不作寒乞聲<lb/>
　　望廬山瀑布<lb/>
日照香爐生紫煙遥看瀑布挂長川飛流直下三千尺<lb/>
疑是銀河落九天<lb/>
　胡苕溪云太白望廬山瀑布一絶東坡極稱美之坡<lb/>
　遊廬山曾有詩云帝遣銀河一派垂古來惟有謫仙<lb/>
　詞然余謂太白前篇古詩云海風吹不斷江月照還<lb/>
<pb n="KR4i0045_WYG_003-2a"/>
　空此語磊落清壯辭簡而意盡優於絶句多矣<lb/>
　　附東坡廬山瀑布<lb/>
帝遣銀河一派垂古來惟有謫仙詞飛流濺沫知多少<lb/>
不為徐凝洗惡詩<lb/>
　東坡云僕遊廬山是日有以陳令舉廬山記見寄者<lb/>
　且行且讀其中有云徐凝李白之詩不覺失笑旋入<lb/>
　開元寺主僧求詩因戲作一絶<lb/>
　　附徐凝瀑布<lb/>
<pb n="KR4i0045_WYG_003-2b"/>
瀑布瀑布千丈直雷奔入江無暫息萬古長如白練飛<lb/>
一條界破青山色<lb/>
　東坡云徐凝瀑布詩至為塵陋或又偽作樂天稱美<lb/>
　此句有賽不得之語樂天雖涉淺易然亦豈至是哉<lb/>
　　答山中俗人<lb/>
問余何事栖碧山笑而不答心自閒桃花流水杳然去<lb/>
別有天地非人間<lb/>
　楊誠齋云此李白詩體也<lb/>
<pb n="KR4i0045_WYG_003-3a"/>
　許彥周詩話云賀知章呼太白為謫仙人余觀此詩<lb/>
　竊信之矣<lb/>
　　金陵酒肆留別<lb/>
風吹柳花滿店香吳姬壓酒勸客嘗金陵子弟來相送<lb/>
欲行不行各盡觴請君試問東流水別意與之誰短長<lb/>
　詩眼云山谷言學者若不見古人用意處但得其皮<lb/>
　毛所以去之更逺如風吹柳花滿店香若人復能為<lb/>
　此句亦未是太白至於吳姬壓酒勸客嘗壓酒字他<lb/>
<pb n="KR4i0045_WYG_003-3b"/>
　人亦難及金陵子弟來相送欲行不行各盡觴益不<lb/>
　同請君試問東流水別意與之誰短長至此乃眞太<lb/>
　白妙處當濳心焉故學者要先以識為主如禪家所<lb/>
　謂正法眼者直須具得此眼目方可以入道也<lb/>
　詩話云前輩謂好句須要好字如太白詩吳姬壓酒<lb/>
　勸客嘗可見新酒初熟江南風物之美如此工在壓<lb/>
　字<lb/>
　　榜峯頂寺<lb/>
<pb n="KR4i0045_WYG_003-4a"/>
夜宿峯頂寺舉手捫星辰不敢髙聲語恐驚天上人<lb/>
　西清詩話云蘄州黄梅縣峯頂寺在水中央環伏萬<lb/>
　山人迹所罕到曾阜為令時因事登其上見梁間一<lb/>
　榜塵暗粉落拂滌視之乃謫仙詩世間傳楊大年幼<lb/>
　時詩非也<lb/>
　　附楊大年絶句<lb/>
危樓髙百尺手可摘星辰不敢髙聲語恐驚天上人<lb/>
　阮閲詩話云楊文正公億生數歲不能言一日家人<lb/>
<pb n="KR4i0045_WYG_003-4b"/>
　抱登樓偶觸其首遂即能語且吟此詩<lb/>
　　登鳳凰臺<lb/>
鳳凰臺上鳳凰遊鳳去臺空江自流吳時花草埋幽徑<lb/>
晉代衣冠成古丘三山半落青天外二水中分白鷺洲<lb/>
總為浮雲能蔽日長安不見使人愁<lb/>
　陸賈新語云邪臣蔽賢猶浮雲之鄣日太白詩末句<lb/>
　用此語也<lb/>
　該聞錄云唐崔顥嘗題武昌黄鶴樓詩李太白負大<lb/>
<pb n="KR4i0045_WYG_003-5a"/>
　名見其詩尚曰眼前有景道不得崔顥題詩在上頭<lb/>
　故欲擬之以較勝負乃作金陵鳳凰臺詩<lb/>
　後村詩話云古人服善太白過黄鶴樓有眼前有景<lb/>
　道不得崔顥題詩在上頭之句至金陵遂為鳳凰臺<lb/>
　詩以擬之今觀二詩眞敵手棋也若他人必次顥韻<lb/>
　或於詩之傍別著語矣<lb/>
　　附崔顥題黄鶴樓詩<lb/>
昔人已乘黄鶴去此地空餘黄鶴樓黄鶴一去不復返<lb/>
<pb n="KR4i0045_WYG_003-5b"/>
白雲千載空悠悠晴川歴歴漢陽樹芳草萋萋鸚鵡洲<lb/>
日暮鄉關何處是煙波江上使人愁<lb/>
　江夏辨疑云州之有樓著稱於江湖之間如江之庾<lb/>
　公岳之岳陽鄂之黄鶴是也然黄鶴多以為費褘昇<lb/>
　仙之地故閻伯埕為之記曰費褘登仙駕黄鶴反憩<lb/>
　於此遂以名樓予按蜀志費褘為魏降人郭循所害<lb/>
　褘固不得其終安有駕鶴而憩此者邪不知辨疑何<lb/>
　以為據州城之東十里有山多鳥是為黄鶴山方輿<lb/>
<pb n="KR4i0045_WYG_003-6a"/>
　記云昔有仙人子安乘黄鶴過此因得名樓以西臨<lb/>
　崖有石如磯焉為黄鶴磯後人建樓托俯磯上故不<lb/>
　更別名耳崔顥之詩亦以為費褘昇仙之地蓋承襲<lb/>
　謬誤不復攷正耳<lb/>
　徐柏山詩莊云李白之擬黄鶴樓正在鸚鵡洲一詩<lb/>
　而非止於鳳凰臺之作今載於後<lb/>
　　鸚鵡洲<lb/>
扁舟來過呉江水江上洲傳鸚鵡名鸚鵡西飛隴山去<lb/>
<pb n="KR4i0045_WYG_003-6b"/>
芳洲之樹何青青煙開蘭葉香風暖岸夾桃花錦浪生<lb/>
遷客此時徒極目長洲孤月向誰明<lb/>
　愚謂此詩聯聯與崔顥詩格調同而語意亦相類徐<lb/>
　柏山之説得之亦善於讀詩者也<lb/>
　　烏夜啼<lb/>
黄雲城邊烏欲棲歸飛啞啞枝上啼機中織錦秦川女<lb/>
碧紗如煙隔窗語停梭悵然憶逺人獨宿孤房淚如雨<lb/>
　古今詞話云李白初自蜀到京師賀知章聞其名見<lb/>
<pb n="KR4i0045_WYG_003-7a"/>
　之請觀所為文白出蜀道難示之知章曰公非人間<lb/>
　人豈太白星精邪於是解金貂換酒醉歸及見烏夜<lb/>
　啼曰此詩可啼鬼神也<lb/>
　　烏棲曲<lb/>
姑蘇臺上烏棲時吳王宫裏醉西施吳歌楚舞歡未畢<lb/>
青山欲銜半邊日銀箭金壺漏水多起看秋月瑩江波<lb/>
東方漸髙奈爾何<lb/>
　胡苕溪云老杜寄李十二白詩云詩成泣鬼神元和<lb/>
<pb n="KR4i0045_WYG_003-7b"/>
　中范傳正誌白墓云賀公知章吟公烏棲曲云此詩<lb/>
　可以哭鬼神矣<lb/>
　愚按賀知章云此詩可哭鬼神一以為烏夜啼一以<lb/>
　為烏棲曲今並載於右想二詩出於一時所同見也<lb/>
　　永王東巡歌<lb/>
三川北虜亂如麻四海南奔似永嘉但用東山謝安石<lb/>
為君談笑靜胡沙<lb/>
試借君王玉馬鞭指麾戎虜坐瓊筵南風一掃胡塵靜<lb/>
<pb n="KR4i0045_WYG_003-8a"/>
西入長安到日邊<lb/>
　右東巡歌十一首今録其二<lb/>
　愚按年譜云天寳十四載乙未安祿山反明年明皇<lb/>
　在蜀永王璘節度東南白時臥廬山璘脅致之璘軍<lb/>
　敗丹陽白奔亡至宿松山坐繫潯陽獄宣慰大使崔<lb/>
　渙與御史中丞宋若思驗治白以為罪薄宜貰宋中<lb/>
　丞有薦表云前翰林供奉李白年五十有七為璘脅<lb/>
　行中道奔走即已陳首經渙及臣推覆立審無辜白<lb/>
<pb n="KR4i0045_WYG_003-8b"/>
　有經濟之才請拜一京官獻可替否以光朝列不報<lb/>
　肅宗乾元二年己亥以璘事長流夜郎半道承恩放<lb/>
　還<lb/>
　蔡寬夫詩話云太白之從永王璘世頗疑之唐書載<lb/>
　其事甚略亦不為眀辨是否獨白有贈江夏韋太守<lb/>
　良宰詩中自序甚詳云半夜水軍來潯陽滿旌旃空<lb/>
　名適自誤迫脅上樓船從賜五百金棄之若浮煙辭<lb/>
　官不受賞翻謫夜郎天然太白豈從人為亂者哉蓋<lb/>
<pb n="KR4i0045_WYG_003-9a"/>
　其學本出縱横以氣俠自任當中原擾攘時欲藉之<lb/>
　以立竒功耳觀其東巡歌中之語亦可以見其志矣<lb/>
　　古詩<lb/>
世道日交喪澆風變淳原不求桂樹枝反棲惡朩根所<lb/>
以桃李樹吐華竟不言大運有興沒羣動若飛奔歸來<lb/>
廣成子去入無窮門<lb/>
　朱文公題太白詩後李太白天才絶出尤長於詩一<lb/>
　日李光之攜陳光澤所藏廣成子畫像來看偶記李<lb/>
<pb n="KR4i0045_WYG_003-9b"/>
　太白此詩因寫以示之今人捨命作詩開口便説李<lb/>
　杜以此觀之何曾夢見他脚板耶<lb/>
　　襄陽歌<lb/>
落日欲沒峴山西倒著接籬花下迷襄陽小兒齊拍手<lb/>
攔街爭唱白銅鞮傍人借問笑何事笑殺山翁醉似泥<lb/>
鸕鷀杓鸚鵡杯百年三萬六千日一日須傾三百杯遥<lb/>
看漢水鴨頭緑恰似蒲萄初醱醅此江若變作春酒壘<lb/>
麴便築糟邱臺千金駿馬換小妾笑坐彫鞍歌落梅車<lb/>
<pb n="KR4i0045_WYG_003-10a"/>
傍側挂一壺酒鳳笙龍管行相催咸陽市上歎黄犬何<lb/>
如月下傾金罍君不見晉朝羊公一片石龜頭剥落生<lb/>
莓苔淚亦不能為之墮心亦不能為之哀清風明月不<lb/>
用一錢買玉山自倒非人推舒州杓力士鐺李白與爾<lb/>
同死生襄王雲雨今安在江水東流猿夜聲<lb/>
　歐陽公云落日欲沒峴山西倒著接籬花下迷襄陽<lb/>
　小兒齊拍手攔街爭唱白銅鞮此常語也至於清風<lb/>
　明月不用一錢買玉山自倒非人推然後見太白之<lb/>
<pb n="KR4i0045_WYG_003-10b"/>
　横放所以驚動千古者固不在此乎<lb/>
　黄山谷云李白歌詩度越六代與漢魏樂府爭衡<lb/>
　又云太白詩歌如黄帝張樂於洞庭之野無首無尾<lb/>
　不主故常非墨工槧人所可擬議<lb/>
　　清平調辭三章<lb/>
　　　其一<lb/>
雲想衣裳花想容春風拂檻露華濃若非羣玉山頭見<lb/>
會向瑶臺月下逢<lb/>
<pb n="KR4i0045_WYG_003-11a"/>
　　　其二<lb/>
一枝紅艷露凝香雲雨巫山枉斷腸借問漢宫誰得似<lb/>
可憐飛燕倚新糚<lb/>
　　　其三<lb/>
名花傾國兩相歡長得君王帶笑看解釋春風無限恨<lb/>
沈香亭北倚欄干<lb/>
　李白集後序云開元中禁中初重朩芍藥即今牡丹<lb/>
　也得四本紅紫淺紅通白者上因移植興慶池東沈<lb/>
<pb n="KR4i0045_WYG_003-11b"/>
　香亭前會花繁開上乗照夜車眞妃以步輦從詔選<lb/>
　梨園弟子中尤者得樂十六色李龜年以歌名擅一<lb/>
　時捧檀板將前歌之上曰賞名花對妃子何用舊樂<lb/>
　辭遽命持金花牋賜翰林李白立進清平調辭三章<lb/>
　白欣然承詔援筆賦之龜年以歌辭進上命梨園弟<lb/>
　子略約調撫絲竹促龜年歌之眞妃持玻瓈七寳杯<lb/>
　酌西涼州蒲萄酒笑領歌辭意甚厚也上因調玉笛<lb/>
　倚曲每曲徧將換則遲其聲以媚之眞妃飲罷斂繡<lb/>
<pb n="KR4i0045_WYG_003-12a"/>
　巾重拜上自是顧李翰林尤異於諸學士矣<lb/>
　　宫詞<lb/>
　此詞有八首今錄其一<lb/>
柳色黄金嫩梨花白雪香玉樓巢翡翠金殿鎻鴛鴦選<lb/>
妓隨雕輦徵歌出洞房宫中誰第一飛燕在昭陽<lb/>
　胡苕溪云太白宫詞云梨花白雪香子美詠竹云風<lb/>
　吹細細香二物皆無香而二公皆以香言之何耶韓<lb/>
　退之詠櫻桃云香隨翠籠擎偏重亦有此病<lb/>
<pb n="KR4i0045_WYG_003-12b"/>
　䂬溪詩話云世俗誇太白賜牀調鼎為榮力士脱靴<lb/>
　為勇愚觀𤣥宗渠渠於白豈眞樂道下賢者哉其意<lb/>
　急得艷詞媟語以悦婦人耳白之論撰亦不過玉樓<lb/>
　金殿鴛鴦翡翠等語社稷蒼生何賴就使滑稽傲世<lb/>
　然東方生不忘納諫况黄屋既為之屈乎或者謂其<lb/>
　謀謨濳宻然歴攷全集求其愛君憂民之心如杜子<lb/>
　美語一何鮮也力士閨闥庸腐惟恐不當人主意挾<lb/>
　主勢驅之何所不可脱靴乃其職也自退之為蚍蜉<lb/>
<pb n="KR4i0045_WYG_003-13a"/>
　撼大朩之論遂使後學吞聲余謂如論其文章豪逸<lb/>
　眞一代偉人論其心術事業可施廊廟李杜齊名眞<lb/>
　忝竊也<lb/>
　鍾山語録云王荆公次第四家詩以子美為第一歐<lb/>
　陽永叔次之韓退之又次之乃以太白為下俗人多<lb/>
　疑之公曰白詩近俗人易悦故也白識見汙下十首<lb/>
　九説婦人與酒然其才豪俊亦可取也<lb/>
　　詠鸚鵡<lb/>
<pb n="KR4i0045_WYG_003-13b"/>
落羽辭金殿孤鳴吒繡衣能言終見棄還向隴山飛<lb/>
　愚按年譜云天寳三載白與吳筠善筠待詔翰林白<lb/>
　亦至長安見太子賓客賀知章於紫極宫因解金貂<lb/>
　換酒為樂薦於明皇召見金鑾殿詔供奉翰林進清<lb/>
　平調詞後為髙力士憾其脱靴譖於貴妃三欲命官<lb/>
　被沮而止乃放驁不自修與知章等八人為酒中八<lb/>
　仙帝賜金放還白乃作詠鸚鵡詩以自況云<lb/>
　　春夜洛城聞笛<lb/>
<pb n="KR4i0045_WYG_003-14a"/>
誰家玉笛暗飛聲散入春風滿洛城此夜曲中聞折柳<lb/>
何人不起故園情<lb/>
　胡苕溪云樂府雜錄云笛者羌樂也古曲有折楊柳<lb/>
　落梅花之名故杜少陵亦有吹笛詩云故園楊柳今<lb/>
　摇落何得愁中曲盡生王渙之亦云羌笛何須怨楊<lb/>
　柳春風不度玉門關此皆言折楊柳曲也<lb/>
　　聽黄鶴樓吹笛<lb/>
一為遷客去長沙西望長安不見家黄鶴樓中吹玉笛<lb/>
<pb n="KR4i0045_WYG_003-14b"/>
江城五月落梅花<lb/>
　復齋漫錄云古曲有落梅花非謂吹笛則梅落詩人<lb/>
　用事不悟其失耳胡苕溪云余意不然之蓋詩人因<lb/>
　笛中有落梅花曲故言吹笛則梅落其理甚通用事<lb/>
　殊未為失古之詩詞用吹笛則梅落者甚衆若以為<lb/>
　失則落梅花之曲何為笛中獨有之決不虚設也謫<lb/>
　仙又有觀胡人吹笛云胡人吹玉笛一半是秦聲十<lb/>
　月吳山曉梅花落敬亭又戎昱聞笛詩云平明獨惆<lb/>
<pb n="KR4i0045_WYG_003-15a"/>
　悵飛盡一庭梅崔魯梅詩云初開已入雕梁畫未落<lb/>
　先愁玉笛吹黄魯直侍兒詩云催盡落梅春已半更<lb/>
　吹三弄乞風光泛觀古人用事一律可見復齋之妄<lb/>
　辨也<lb/>
　　安陸白兆山桃花岩寄劉侍御館<lb/>
雲臥三十年好閒復愛仙蓬壺雖冥絶鸞鶴心悠然歸<lb/>
來桃花岩得憩雲窗眠對嶺人共語飲潭猿相連時昇<lb/>
翠微上邈若羅浮巔兩岑抱東壑一嶂横西天樹雜人<lb/>
<pb n="KR4i0045_WYG_003-15b"/>
易隱崖傾月難圓芳草換野色飛蘿摇春煙入逺構石<lb/>
室選幽開山田獨此林下意杳無區中縁永辭霜臺客<lb/>
千載方來還<lb/>
　黄山谷云余聞士大夫嘗勸白兆山僧重素即岩下<lb/>
　作桃花菴素云桃花菴不難作但恨無李白耳今彥<lb/>
　顧乃欲礱崖石刻李白詩方結草其旁以待冠蓋之<lb/>
　遊者衆不可蓋安其遂無李白邪為我多謝素師今<lb/>
　無白兆向不廢椎鼔升堂豈可臆季世無李白邪素<lb/>
<pb n="KR4i0045_WYG_003-16a"/>
　若有語可并刻之彥顧安陸李慥也<lb/>
　　關山月<lb/>
明月出天山蒼茫雲海間長風幾萬里吹度玉門關漢<lb/>
下白登道胡窺青海灣由來征戰地不見有人還戍客<lb/>
望邊色思歸多苦顏髙樓當此夜歎息未應閒<lb/>
　童蒙訓云李太白詩如明月出天山蒼茫雲海間長<lb/>
　風幾萬里吹度玉門關及沙墩至梁苑二十五長亭<lb/>
　大舶夾雙櫓中流鵝鸛鳴之類皆氣蓋一世學者能<lb/>
<pb n="KR4i0045_WYG_003-16b"/>
　熟味之自然不淺矣<lb/>
　　潯陽紫極宫感秋<lb/>
何處聞秋聲瀟瀟北窗竹回薄萬古心攬之不盈掬靜<lb/>
坐觀衆妙浩然媚幽獨白雲南山來就我簷下宿懶從<lb/>
唐生決羞訪季主卜四十九年非一往不可復野情轉<lb/>
蕭散世道有翻覆陶令歸去來田家酒應熟<lb/>
　西清詩話云太白此詩本陶淵明歸去來山中山中<lb/>
　酒應熟之句詳見前陶淵明問來使篇<lb/>
<pb n="KR4i0045_WYG_003-17a"/>
　　附蘇東坡和<lb/>
寄臥虚寂堂明月浸疎竹泠然洗我心欲飲不可掬流<lb/>
光發永歎自昔非余獨行年四十九還此北窗宿緬懷<lb/>
卓道人白首寓毉卜謫仙固逺矣此士亦難復世道如<lb/>
奕棊變化不容覆惟應玉芝老待得蟠桃熟<lb/>
　胡苕溪云東坡起語清拔優於太白大抵東坡每題<lb/>
　詠景物於長篇中只篇首四句便能寫盡語仍快健<lb/>
　　附黄山谷和<lb/>
<pb n="KR4i0045_WYG_003-17b"/>
不見兩謫仙長懷倚脩竹行遶紫極宫明珠得盈掬平<lb/>
生人欲殺耿介受命獨往者如可作抱被來同宿砥柱<lb/>
閲頹波不疑更何卜但觀草朩秋葉落根自復我病二<lb/>
十年大斗久不覆因之酌蘇李蟹肥社醅熟<lb/>
　　附劉後村和<lb/>
　後村自序云十一月二日至紫極宫誦李白詩及坡<lb/>
　谷和篇因念蘇李聽竹時各年四十九予今五十九<lb/>
　矣遂次其韻<lb/>
<pb n="KR4i0045_WYG_003-18a"/>
翰林兩仙人偶來聽風竹蕭蕭玉千竿采采緑一掬少<lb/>
時負不羣中歲乃見獨嗟余長十年所至戀三宿徑當<lb/>
還笏歸奚俟揲蓍卜夜郎與儋耳老大費往復宜州殿<lb/>
其後路險車又覆山中采芝去舍下炊粱熟<lb/>
　　附謝疊山和<lb/>
雨歇月明松天碧光入竹好懷一時開乾坤清可掬相<lb/>
攜塵外遊此樂豈我獨掃開松上雲恐有鶴來宿爽氣<lb/>
逼斗牛何待蜀仙卜獨憐天心勞千歲幾剥復滄海有<lb/>
<pb n="KR4i0045_WYG_003-18b"/>
紅塵不見虚舟覆問訊安期生何年棗當熟<lb/>
　愚謂疊翁此詩清峭典雅與諸老之作眞可齊驅並<lb/>
　駕也<lb/>
　　金陵城西樓月下吟<lb/>
金陵夜寂涼風發獨上髙樓望吳越白雲映水摇空城<lb/>
白露垂珠滴秋月月下沈吟久不歸古來相接眼中稀<lb/>
解道澄江淨如練令人長憶謝𤣥暉<lb/>
　胡苕溪云東坡送人守嘉州古詩其中有云峨眉山<lb/>
<pb n="KR4i0045_WYG_003-19a"/>
　月半輪秋影入平羌江水流謫仙此語誰解道請君<lb/>
　見月時登樓上兩句全是李謫仙詩故繼之以謫仙<lb/>
　此語誰解道請君見月時登樓之句此格本於李謫<lb/>
　仙其詩云解道澄江浄如練令人長憶謝𤣥暉蓋澄<lb/>
　江浄如練即𤣥暉全句也後人襲用此格愈變愈工<lb/>
　至魯直則云憑誰説與謝𤣥暉休道澄江淨如練又<lb/>
　如王文海云鳥鳴山更幽至介甫則曰茅簷相對坐<lb/>
　終日一鳥不鳴山更幽此又反意而用之<lb/>
<pb n="KR4i0045_WYG_003-19b"/>
　　附峨眉山月歌<lb/>
峨眉山月半輪秋影入平羌江水流夜發清溪向三峽<lb/>
思君不見下渝州<lb/>
　東坡送人守嘉州詩全用此絶首聨也<lb/>
　　附謝𤣥暉晚登三山還望京邑<lb/>
灞涘望長安河陽視京縣白日麗飛甍參差皆可見餘<lb/>
霞散成綺澄江淨如練喧鳥覆春洲雜英滿芳甸去矣<lb/>
方滯淫懷哉罷歡宴佳期悵何許淚下如流霰有情知<lb/>
<pb n="KR4i0045_WYG_003-20a"/>
望鄉誰能鬒不變<lb/>
　　姑熟十詠<lb/>
　　　姑熟溪<lb/>
愛此溪水閒乗流興無極漾楫怕鷗驚垂竿待魚食波<lb/>
翻曉霞影岸疊春山色何處浣紗人紅顏未相識<lb/>
　右姑熟十詠乃姑熟溪丹陽湖謝公宅陵歊臺柏公<lb/>
　井慈姥竹望夫山牛渚磯靈墟山天門山十首是也<lb/>
　今止錄其一<lb/>
<pb n="KR4i0045_WYG_003-20b"/>
　東坡云太白豪俊語不甚擇集中往往有臨時率然<lb/>
　之句故使妄庸輩敢有偽譔者如集中歸來乎笑矣<lb/>
　乎及贈懷素草書數詩決非太白作蓋唐末五代間<lb/>
　學齊已輩詩也余嘗舟次姑熟堂下讀姑熟十詠怪<lb/>
　其語淺近不類李白王平甫云此李赤詩也赤自比<lb/>
　李白故名赤其後為厠鬼所惑而死今觀其詩止此<lb/>
　而以太白自比則其人心疾久矣豈厠鬼之罪哉<lb/>
　胡苕溪云東坡此語蓋有所譏而云<lb/>
<pb n="KR4i0045_WYG_003-21a"/>
　按柳子厚作李赤傳云李赤江湖人也嘗曰吾善為<lb/>
　歌詩類李白故自號曰李赤後為鬼所惑卒死於厠<lb/>
　詳見柳子厚文集<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻三<lb/>
</p>
<p>
</p>
  </div>
</body>
</text>
</TEI>
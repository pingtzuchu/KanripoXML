<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻三</head>
    <p>
<pb n="KR4i0045_WYG_013-1a"/>
欽定四庫全書<lb/>
　詩林廣記後集巻三　　　宋　蔡正孫　編<lb/>
　　蘇東坡<lb/>
　詩話云蘇子瞻詩如武庫乍開干戈森然不覺令人<lb/>
　神𢥠子細檢㸃不無利鈍<lb/>
　吕氏䝉訓云東坡長句波瀾浩大變化不測如作雜<lb/>
　劇打猛顐入却打猛顐出也<lb/>
　後村云坡詩畧如昌黎有汗漫者有典嚴者有麗縟<lb/>
<pb n="KR4i0045_WYG_013-1b"/>
　者有簡淡者翕張開闔千變萬態盖自以其力量為<lb/>
　之然非本色他人無許大力量氣魄恐不可學<lb/>
　韓子蒼云東坡作文如天花變見初無根葉不可揣<lb/>
　測<lb/>
　李豸文叔祭東坡文云道大不容才髙見忌皇天后<lb/>
　土明一生忠義之心名山大川還千古英靈之氣<lb/>
　　次韻穆父尚書侍祠郊丘瞻望天光退而相慶引<lb/>
　　　滿醉吟<lb/>
<pb n="KR4i0045_WYG_013-2a"/>
千章杞梓蔭雲天樗散誰收老鄭䖍喜氣到君浮白裏<lb/>
豐年及我挂冠前令嚴鐘鼔三更月野宿貔貅萬竈煙<lb/>
太息何人知帝力歸來金帛㸔頳肩<lb/>
　先生詩話云七言之偉麗者杜子美詩旌旗日暖龍<lb/>
　蛇動宫殿風微燕雀髙五更鼓角聲悲壯三峽星河<lb/>
　影動揺爾後寂寥無聞焉直至歐陽永叔滄波萬古<lb/>
　流不盡白鳥雙飛意自閑萬馬不嘶聽號令諸蕃無<lb/>
　事樂耕耘可以並驅爭先矣某亦云令嚴鐘鼓三更<lb/>
<pb n="KR4i0045_WYG_013-2b"/>
　月野宿貔貅萬竈烟又云露布朝馳玉關塞捷書夜<lb/>
　到甘泉宫亦庶幾焉<lb/>
　復齋謾録云東坡令嚴鐘鼓三更月一句乃取杜子<lb/>
　美中天懸明月令嚴夜寂寥之句也<lb/>
　　寄蔵春塢<lb/>
白首歸來種萬松待看千尺舞霜風年抛造物甄陶外<lb/>
春在先生杖屨中楊柳長齊低户緑櫻桃爛熟滴階紅<lb/>
何時却與徐元直共訪襄陽龎徳公<lb/>
<pb n="KR4i0045_WYG_013-3a"/>
　復齋謾録云西清詩話記其父蔡元長喜周邦彦祝<lb/>
　夀詩云化行禹貢山川外人在周公禮樂中乃模寫<lb/>
　東坡蔵春塢詩年抛造物甄陶外春在先生杖屨中<lb/>
　之語也<lb/>
　王直方詩話云東坡蔵春塢詩有年抛造物甄陶外<lb/>
　春在先生杖屨中而少游作俞充哀詞乃云風生使<lb/>
　者旌旄上春在將軍俎豆中余以為依放太甚<lb/>
　　汲水煎茶<lb/>
<pb n="KR4i0045_WYG_013-3b"/>
活水仍須活火烹自臨釣石取深清大瓢貯月歸春甕<lb/>
小杓分江入夜瓶雪乳已翻煎處脚松風仍作㵼時聲<lb/>
枯腸未易禁三椀坐數山城長短更<lb/>
　誠齋云七言八句一篇之中句句皆竒一句之中字<lb/>
　字皆竒古今作者皆難之如東坡煎茶詩云活水仍<lb/>
　須活火烹自臨釣石取深清第二句七字而具五意<lb/>
　水清一也深處取清者二也石下之水非有泥土三<lb/>
　也石乃釣石非尋常之石四也東坡自汲非遣卒奴<lb/>
<pb n="KR4i0045_WYG_013-4a"/>
　五也大瓢貯月歸春甕小杓分江入夜瓶其狀水之<lb/>
　清美極矣分江二字此尤難下雪乳已翻煎處脚松<lb/>
　風仍作㵼時聲此倒語也尤為詩家妙法即杜少陵<lb/>
　紅稻啄餘鸚鵡粒碧梧棲老鳯凰枝也枯腸未易禁<lb/>
　三椀坐數山城長短更又翻却盧仝公案仝喫到七<lb/>
　椀坡不禁三椀山城更漏無定長短二字有無窮之<lb/>
　味<lb/>
　　賀陳述古弟章生子<lb/>
<pb n="KR4i0045_WYG_013-4b"/>
鬱葱佳氣夜充閭始見徐卿第二雛剰欲去為湯餅客<lb/>
惟愁錯冩弄麞書參軍新婦賢相敵阿大中郎喜有餘<lb/>
我亦從來識英物試敎啼㸔定何如<lb/>
　晉賈充始生其父逵曰後當有充閭之慶故以名充<lb/>
　字公閭<lb/>
　舊唐書云太常少卿姜度妻誕子李林甫手書慶之<lb/>
　曰聞有弄麞之慶客視之掩口東坡用此事也惜乎<lb/>
　新史不載其事<lb/>
<pb n="KR4i0045_WYG_013-5a"/>
　晉王渾妻鍾氏琰生子濟渾嘗與琰坐濟趨庭而過<lb/>
　渾欣然曰生子如此足慰人心琰笑曰若使新婦得<lb/>
　配㕘軍生子故不翅如此參軍謂渾中弟淪也<lb/>
　晉謝奕女道韞初適王凝之還甚不樂安曰王郎逸<lb/>
　少子不惡汝何恨也荅曰一門叔父則有阿大中郎<lb/>
　羣從兄弟則有封胡羯末不意天壤之間乃有王郎<lb/>
　　謝氏諸子尤彦秀者稱封胡羯末封謂韶胡謂朗<lb/>
　羯謂𤣥末謂川皆其小字也韶朗川皆早卒惟𤣥以<lb/>
<pb n="KR4i0045_WYG_013-5b"/>
　功名終焉阿大中郎謂謝安也晉桓温宣城太守彛<lb/>
　之子也生未朞而太原温嶠見之曰此兒有竒骨可<lb/>
　試使啼及聞其聲曰真英物也彛以嶠所賞故遂名<lb/>
　曰温嶠曰果爾後將易吾姓也<lb/>
　䂬溪詩話云李商隱詩好積故實如喜雪詩一篇中<lb/>
　用事者十七八以是知凡作詩者須飽材料傳稱任<lb/>
　昉用事過多屬辭不得流便余謂昉詩所以不能傾<lb/>
　沈約者乃才有限非事多之過東坡有全篇用事者<lb/>
<pb n="KR4i0045_WYG_013-6a"/>
　如賀陳述古弟章生子詩及戯張子野買妾詩句句<lb/>
　用事曷嘗不流便哉<lb/>
　　張子野年八十五尚聞買妾述古令作詩<lb/>
錦里先生自笑狂莫欺九尺鬢睂蒼詩人老去鶯鶯在<lb/>
公子歸來燕燕忙柱下相君猶有齒江南刺史巳無腸<lb/>
平生謬作安昌客略遣彭宣到後堂<lb/>
　髙齋詩話云尚書郎張先字子野嘗有詩云浮萍斷<lb/>
　處見山影又長短句云雲破月來花弄影又云隔牆<lb/>
<pb n="KR4i0045_WYG_013-6b"/>
　送過秋千影並膾炙人口世謂之張三影石林詩話<lb/>
　云子野能為詩及樂府至老不衰居錢塘年八十餘<lb/>
　家猶蓄聲妓子瞻嘗贈以詩有鶯鶯燕燕之語全用<lb/>
　張氏故事戲之<lb/>
　趙彦材云錦里先生自笑狂一句學者多不曉盖為<lb/>
　杜詩錦里先生烏角巾之語惑之也成都謂之錦官<lb/>
　故亦謂之錦里杭州臨安縣昔錢王時賜名衣錦城<lb/>
　而先生臨安三絶又有題名錦溪之句特取錦里先<lb/>
<pb n="KR4i0045_WYG_013-7a"/>
　生四字以言子野時陳述古守杭令作此詩可以推<lb/>
　見<lb/>
　麗情集云唐貞元初有張君者遇崔氏女於蒲崔小<lb/>
　名鶯鶯元稹為作㑹真三十韻嘗與李紳語其事紳<lb/>
　又作鶯鶯歌也<lb/>
　漢成帝嘗微行過陽阿主家見趙飛燕而悦之先是<lb/>
　有童謡云燕燕尾涎涎張公子時相見盖帝每微行<lb/>
　與張放俱而稱富平侯故曰張公子<lb/>
<pb n="KR4i0045_WYG_013-7b"/>
　張蒼自秦時為柱下史漢文帝四年為丞相口中無<lb/>
　齒食乳以女子為乳母妻妾以百數<lb/>
　前漢張禹弟子尤著者彭宣戴崇禹每將崇入後堂<lb/>
　飲食婦女相對優人絃管鏗鏘極樂昏夜乃罷而宣<lb/>
　之來也禹見之於便坐講論經義未嘗得至後堂<lb/>
　　戲徐君猷孟亨之不飲<lb/>
孟嘉嗜酒桓温笑徐邈狂言孟徳疑公獨未知其趣耳<lb/>
臣今時復一中之風流自有髙人識<hi>言褚裒於庾亮座上識孟嘉也</hi>通<lb/>
<pb n="KR4i0045_WYG_013-8a"/>
介寧隨薄俗移<hi>盧欽言徐公前日之通今日之介也</hi>二子有靈應撫掌吾<lb/>
孫還有獨醒時<lb/>
　胡苕溪云東坡此詩戲徐君猷孟亨之皆不飲酒不<lb/>
　止天生對語其全篇用事清切尤為可喜盖皆徐孟<lb/>
　二人一姓事也<lb/>
　晉書孟嘉好酣飲愈多不亂王温問嘉曰酒有何好<lb/>
　卿嗜之嘉曰公未得酒中趣耳<lb/>
　魏志徐邈為尚書郎時科酒禁而邈私飲至於沈醉<lb/>
<pb n="KR4i0045_WYG_013-8b"/>
　校尉趙達問以曹事邈曰中聖人其後文帝見邈問<lb/>
　曰頗復中聖人否對曰昔子反斃於陽榖御叔罰於<lb/>
　飲酒臣嗜同二子不能自懲時復中之<lb/>
　　朝雲詩<lb/>
不似楊枝别樂天恰如通徳伴伶𤣥阿奴絡秀不同老<lb/>
天女維摩摠解禪經巻藥爐新活計舞衫歌扇舊因縁<lb/>
丹成逐我三山去不作巫陽雲雨仙<lb/>
　詩引云世謂樂天有鬻駱馬放楊柳枝詞嘉其主老<lb/>
<pb n="KR4i0045_WYG_013-9a"/>
　病不忍去也然劉夢得有詩云春盡絮飛留不得隨<lb/>
　風好去落誰家樂天亦云病與樂天相伴住春隨樊<lb/>
　子一時歸則是樊素竟去也予家有數妾四五年相<lb/>
　繼辭去獨朝雲者隨予南遷因讀樂天集戲作此詩<lb/>
　胡苕溪云東坡此詩意絶佳善於為戲略去洞房之<lb/>
　氣味翻為道人之家風非若樂天所云櫻桃樊素口<lb/>
　楊柳小蠻腰俗哉<lb/>
　　復出東門<lb/>
<pb n="KR4i0045_WYG_013-9b"/>
亂山環合水侵門身在淮南盡處村五畆漸成終老計<lb/>
九重新掃舊巢㾗豈惟見慣沙鷗熟巳覺來多釣石温<lb/>
長與東風約今日暗香先返玉梅魂<lb/>
　陸放翁序施司諌東坡詩注云某頃與范公至能㑹<lb/>
　於蜀因相與論東坡詩慨然謂余曰足下當作一書<lb/>
　發明東坡之意以遺學者某謝不能他日又言之因<lb/>
　舉二三事以質之曰五畆漸成終老計九重新掃舊<lb/>
　巢㾗及遥知叔孫子已致魯諸生此語當若為解至<lb/>
<pb n="KR4i0045_WYG_013-10a"/>
　能曰東坡竄黄州自度不復收用故曰新掃舊巢㾗<lb/>
　建中初召元祐諸人故曰已致魯諸生恐不過如此<lb/>
　耳某曰此某之所以不敢承命也昔祖宗以三館養<lb/>
　士儲將相材及官制行罷三館而東坡盖嘗直史館<lb/>
　然自謫為散官削去史館之職久矣至是史館亦廢<lb/>
　故云新掃舊巢㾗其用字之嚴如此而鳳巢西隔九<lb/>
　重門則又李建中詩也建中初韓曽二相得政盡收<lb/>
　用元祐人其不召者亦補大藩惟東坡兄弟猶領宫<lb/>
<pb n="KR4i0045_WYG_013-10b"/>
　祠此句盖寓所以不能致者二人意深語緩尤未易<lb/>
　窺測至如車中有布乎指當時用事者猶近而易見<lb/>
　白首沈下吏緑衣有公言乃以其侍妾朝雲嘗歎黄<lb/>
　師是仕不進故此句之意戲言其上僣則非得於故<lb/>
　老殆不可知必皆能如此然後無憾至能亦太息曰<lb/>
　如此誠難矣<lb/>
　　過嶺而北次前韻<lb/>
秋風巻黄葉朝雨洗緑淨人貪歸路好節近中原正下<lb/>
<pb n="KR4i0045_WYG_013-11a"/>
嶺獨徐行艱險未敢忘遥知叔孫子已致魯諸生<lb/>
　前漢叔孫通為博士說上曰臣願徵魯諸生與臣弟<lb/>
　子共起朝儀於是徵魯諸生三十餘人其所不能致<lb/>
　者二人<lb/>
　趙彥材云此言建中靖國間新天子即位必新定禮<lb/>
　儀也<lb/>
　　詠史董卓<lb/>
公業平時勸用儒諸公何事起相圖只言天下無健者<lb/>
<pb n="KR4i0045_WYG_013-11b"/>
豈信車中有布乎<lb/>
　後漢鄭太字公業方董卓擅朝太與周珌伍瓊共說<lb/>
　卓以韓馥劉岱孔伷張資袁紹為牧守及義兵起卓<lb/>
　大怒曰卓初入朝珌瓊勸用善士故相從而諸君到<lb/>
　官舉兵相圖此二君賣卓卓何相負遂斬珌瓊<lb/>
　袁紹傳云卓欲廢立紹勃然曰天下健者豈惟董公<lb/>
　王允與吕布謀誅卓有大書吕字於布荷而行於市<lb/>
　歌曰布乎有告卓者卓不悟<lb/>
<pb n="KR4i0045_WYG_013-12a"/>
　　送黄師是赴兩浙憲<lb/>
世久無此士我晩得王孫寧非叔度家豈出次公門<hi>後漢</hi>
<hi>黄憲字叔度前漢黄霸字次公</hi>白首沈下吏緑衣有公言<hi>云云</hi>
　趙彥材云當時人有未解緑衣有公言之句問之先<lb/>
　生先生曰吾家朝雲每見師是怪其官職不遷耳然<lb/>
　後知緑衣指朝雲盖緑衣乃詩篇名妾之服也<lb/>
　　贈子直秀才<lb/>
萬里雲山一破裘杖端閑挂百錢逰五車書已留兒讀<lb/>
<pb n="KR4i0045_WYG_013-12b"/>
二頃田應為鶴謀水底笙歌蛙兩部山中奴婢橘千頭<lb/>
幅巾我欲相隨去海上何人識故侯<lb/>
　南史孔稚圭門庭之内草萊不剪中有蛙鳴或問之<lb/>
　曰欲為陳蕃乎稚圭曰我以此當兩部鼓吹何必效<lb/>
　蕃<lb/>
　石林詩話云蘇子瞻嘗用孔稚圭鳴蛙事如水底笙<lb/>
　歌蛙兩部山中奴婢橘千頭雖以笙歌易鼓吹不礙<lb/>
　其意同至曰已遣亂蛙成兩部更邀明月作三人則<lb/>
<pb n="KR4i0045_WYG_013-13a"/>
　成兩部不知為何物亦是歇後盖用事寧與出處語<lb/>
　小異而意同不可盡牽出處語而意不顯也<lb/>
　愚謂東坡五車書已留兒讀二頃田應為鶴謀此亦<lb/>
　前輩所謂折句法也歐陽公詩云靜愛竹時來野寺<lb/>
　獨尋春偶過溪橋盧賛元雪詩云想行客過梅橋滑<lb/>
　免老農憂麥隴乾黄山谷云管城子無食肉相孔方<lb/>
　兄有絶交書胡苕溪云鸚鵡杯且酌清濁麒麟閣懶<lb/>
　畫丹青效此格也<lb/>
<pb n="KR4i0045_WYG_013-13b"/>
　　戲問章質夫<lb/>
　題云章質夫送酒六壺書至而酒不達戲作小詩問<lb/>
　之<lb/>
白衣送酒舞淵明急掃風軒洗破觥豈意青州六從事<lb/>
化為烏有一先生空煩左手持新蟹謾遶東籬嗅落英<lb/>
南海使君今北海定分百榼餉春耕<lb/>
　復齋謾録云文之所以貴對偶者謂出於自然非假<lb/>
　牽强也潘子真詩話記禹玉元豐間以錢二萬酒二<lb/>
<pb n="KR4i0045_WYG_013-14a"/>
　壺餉吕夢得夢得作啟謝之有白水真人青州從事<lb/>
　之語禹玉歎賞為其切題後毛達可有謝人恵酒啟<lb/>
　云食窮三嵗曽無白水之真人出餞百壺安得青州<lb/>
　之從事此用夢得語尤為無工非惟出於剽竊亦是<lb/>
　白水真人為虚設至若東坡得章質夫書遺酒六瓶<lb/>
　書至而酒亡因作詩寄之云豈意青州六從事化為<lb/>
　烏有一先生二句渾然一意無斧鑿㾗更覺有工<lb/>
　　贈惠山僧惠表<lb/>
<pb n="KR4i0045_WYG_013-14b"/>
行遍天涯意未䦨將心到處遣人安山中老宿依然在<lb/>
案上楞嚴巳不㸔歌枕落花餘幾片閉門新竹自千竿<lb/>
客來茶罷空無有盧橘楊梅尚帶酸<lb/>
　歐公詩話云淵明詩初㸔若散緩熟讀有竒趣如曰<lb/>
　日暮巾柴車路暗光已夕歸人望煙火稚子候簷隙<lb/>
　又曰採菊東籬下悠然見南山又曰藹藹逺人村依<lb/>
　依墟里煙犬吠深巷中雞鳴桑樹巔才意髙逺造語<lb/>
　精到如此如大匠運斤無斧鑿㾗不知者疲精力至<lb/>
<pb n="KR4i0045_WYG_013-15a"/>
　死不悟東坡則曰山中老宿依然在案上楞嚴已不<lb/>
　看細味之無齟齬態對甚的而字不露真得淵明遺<lb/>
　意也<lb/>
　　次趙伯成韻<lb/>
　題云趙伯成家有麗人僕忝鄉人不肯開樽徒吟春<lb/>
　雪美句次韻一笑<lb/>
綉簾朱戸未曽開誰見梅花落鏡臺試問髙吟三十韻<lb/>
何如低唱兩三杯莫嫌衰鬢聊相映須得纖腰與共囘<lb/>
<pb n="KR4i0045_WYG_013-15b"/>
知道文君隔青瑣梁園賦客肯言才<lb/>
　東坡自注云聊荅來句義取婦人而已罪過罪過<lb/>
　　荅文與可<lb/>
為愛鵝溪白繭光掃殘雞距紫毫芒世間那有千尋竹<lb/>
月落庭空影許長<lb/>
　先生作篔簹谷偃竹記云與可畫竹初不自貴重四<lb/>
　方之人持縑素而請者足相躡於門與可厭之投諸<lb/>
　地而罵曰吾將以為襪材聞者傳之以為口實及與<lb/>
<pb n="KR4i0045_WYG_013-16a"/>
　可自洋州還而余為徐州與可以書遺余曰近語士<lb/>
　大夫吾墨竹一𣲖近在彭城可往求之襪材當萃於<lb/>
　子矣書尾復寫一詩其略曰待將一段鵝溪絹掃取<lb/>
　寒梢萬尺長余謂與可竹長萬尺當用絹二百五十<lb/>
　疋知公倦於筆硯願得此絹而巳與可無以荅則曰<lb/>
　吾言妄矣世豈有萬尺竹哉余因而實之荅其詩<hi>云</hi>
　<hi>云</hi>與可笑曰蘇子辯則辯矣然二百五十疋吾將買<lb/>
　田而歸老焉因以其所畫篔簹偃竹遺予曰此竹數<lb/>
<pb n="KR4i0045_WYG_013-16b"/>
　尺耳而有萬尺之勢<lb/>
　　和與可洋州園池篔簹谷<lb/>
　石林詩話云文同字與可蜀人與子瞻厚為人静深<lb/>
　不攖世故善畫墨竹作詩亦過人<lb/>
漢川脩竹賤如蓬斤斧何曽赦籜龍料得清貧饞太守<lb/>
渭濱千畆在胷中<lb/>
　篔簹偃竹記尾云篔簹谷在洋州與可嘗令作洋州<lb/>
　園池三十詠篔簹谷其一也予詩曰料得清貧饞太<lb/>
<pb n="KR4i0045_WYG_013-17a"/>
　守渭濱千畆在胷中是日與可與妻逰谷中燒笋晚<lb/>
　食發函得詩失笑噴飯滿案<lb/>
　　寳山晝睡<lb/>
七尺頑軀走世塵十圍便腹貯天真此中空洞渾無物<lb/>
何止容君數百人<lb/>
　東坡云吾昔在錢塘一日晝寢寳山僧舎題一絶於<lb/>
　壁其後有小子亦題名壁上見者乃謂余誚之也周<lb/>
　伯仁所謂君者乃王茂洪之流豈此等輩哉<lb/>
<pb n="KR4i0045_WYG_013-17b"/>
　晉王導嘗抱周顗膝而指其腹曰卿此中何所有也<lb/>
　荅曰此中空洞無物足容卿輩數百人導亦不以為<lb/>
　忤<lb/>
　　韓康公座上侍兒求書扇<lb/>
窻揺細浪魚吹日手弄黄花蝶透衣不覺春風吹酒醒<lb/>
空敎明月伴人歸<lb/>
　談録云韓康公絳謝事後自潁入京看上元至十六<lb/>
　日私第㑹從官九人皆門生故吏一時名徳如傅欽<lb/>
<pb n="KR4i0045_WYG_013-18a"/>
　之胡寛夫錢穆父蘇東坡劉貢父顧子敦皆在坐出<lb/>
　家妓十餘人中讌後有新寵魯生者舞罷為游蜂所<lb/>
　螫公意不喜久之呼出以白團扇從東坡乞詩坡書<lb/>
　一絶上句記其姓下句記事康公大喜坡曰但恐它<lb/>
　姬厮賴故云耳<lb/>
　　澄邁驛通潮閤<lb/>
餘生欲老海南村帝遣巫陽招我魂杳杳天低鶻没處<lb/>
青山一髪是中原<lb/>
<pb n="KR4i0045_WYG_013-18b"/>
　胡苕溪云澄邁通潮閤詩云杳杳天低鶻没處青山<lb/>
　一髪是中原又伏波將軍廟碑云南望連山若有若<lb/>
　無杳杳一髪耳凡兩用之其語倔竒盖得意者也<lb/>
　　嶺外<lb/>
父老爭看烏角巾應縁曽現宰官身溪邊古路三义口<lb/>
獨立斜陽數過人<lb/>
　許彥周詩話云李太白詩云問余何事栖碧山笑而<lb/>
　不荅心自閒桃花流水杳然去别有天地非人間時<lb/>
<pb n="KR4i0045_WYG_013-19a"/>
　賀知章呼太白為謫僊人世傳東坡是戒禪師後身<lb/>
　㒒竊信之<lb/>
　　送蜀人張師厚殿試<lb/>
雲龍山下試春衣放鶴亭前送夕暉一色杏花三十里<lb/>
新郎君去馬如飛<lb/>
　摭言云薛逢晩年厄於宦途䇿羸馬赴朝值新進士<lb/>
　綴行而出團司所由數十人見逢行李蕭然前導曰<lb/>
　囘避新即君逢輾然遣介語曰莫貧相阿婆三五少<lb/>
<pb n="KR4i0045_WYG_013-19b"/>
　年時也曽東塗西抹來<lb/>
　　次元長老韻<lb/>
　題云以玉帶施元長老元以衲裙相報遂次其韻<lb/>
　師民瞻詩注云佛印禪師法名了元饒州人公久與<lb/>
　之游時住持潤州金山寺公赴杭過潤為留數月一<lb/>
　日值師挂牌與弟子入室公便服入方丈見之師云<lb/>
　内翰何來此間無坐處公戲云暫借和尚四大用作<lb/>
　禪床師曰山僧有一轉語内翰言下即荅當從所請<lb/>
<pb n="KR4i0045_WYG_013-20a"/>
　如稍涉擬議所係玉帶願留以鎮山門公許之便解<lb/>
　玉帶置几上師云山僧四大本無五藴非有内翰欲<lb/>
　於何處坐公擬議未即荅師急呼侍者云收此玉帶<lb/>
　永鎮山門公笑而與之師遂取衲裙相報因有二絶<lb/>
　公次韻荅之余嘗聞廣漢天寧泰長老話其事泰云<lb/>
　是時在金山挂搭目擊公與元老問荅如此余故叙<lb/>
　於題下使後人知其本末云<lb/>
　　其一<lb/>
<pb n="KR4i0045_WYG_013-20b"/>
病骨難堪玉帶圍鈍根仍落箭鋒機欲敎乞食歌姬院<lb/>
故與雲山舊衲衣<lb/>
　冷齋夜話云先生悟其前生為戒禪師常衣衲衣故云<lb/>
　北夢瑣言云裴休嘗披毳衲於歌姬院持鉢乞食自<lb/>
　以為不為俗情所得可以說法為人<lb/>
　　其二<lb/>
此帶閲人如傳舎流傳到我亦悠哉錦袍錯落真相稱<lb/>
乞與佯狂老萬囘<lb/>
<pb n="KR4i0045_WYG_013-21a"/>
　傳燈録云萬囘法雲公者虢州人也姓張氏唐貞觀<lb/>
　六年五月五日生師八九嵗時言其兄戌安南歸持<lb/>
　信朝往夕返萬餘里故號萬回唐武后賜以錦袍玉<lb/>
　帶<lb/>
　　海棠<lb/>
春風嫋嫋汎崇光香霧霏霏月轉廊只恐夜深花睡去<lb/>
髙燒銀燭照紅粧<lb/>
　冷齋夜話云東坡海棠詩曰只恐夜深花睡去髙燒<lb/>
<pb n="KR4i0045_WYG_013-21b"/>
　銀燭照紅粧事見楊妃外傳云明皇登沈香亭詔妃<lb/>
　子妃子時卯酒未醒命力士從侍兒扶掖而至妃子<lb/>
　醉欹殘粧釵横鬢亂不能再拜明皇笑曰是豈妃子<lb/>
　醉邪海棠睡未足耳<lb/>
　　定惠院海棠<lb/>
江城地瘴蕃草木只有名花苦幽獨嫣然一笑竹籬間<lb/>
桃李漫山總麤俗也知造物有深意故遣幽人在空谷<lb/>
自然富貴出天姿不待金盤薦華屋朱唇得酒暈生臉<lb/>
<pb n="KR4i0045_WYG_013-22a"/>
翠袖巻紗紅映肉林深霧暗曉光遲日皎風輕春睡足<lb/>
雨中有淚亦悽慘月下無人更清淑先生食飽無一事<lb/>
散步逍遥自捫腹不問人家與僧舎曳杖敲門看脩竹<lb/>
忽逢絶艷照哀朽歎息無言揩病目陋邦何處得此花<lb/>
無乃好事移西蜀寸根千里不易到銜子飛來豈鴻鵠<lb/>
天涯流落俱可念為飲一樽歌此曲明朝酒醒還獨來<lb/>
雪落紛紛那忍觸<lb/>
　題云寓居定惠院之東雜花滿山有海棠一株土人<lb/>
<pb n="KR4i0045_WYG_013-22b"/>
　不知貴也<lb/>
　詩話云東坡作此詩詞格超絶不復蹈襲前人語元<lb/>
　豐間東坡謫黄州寓居定惠院院之東小山上有海<lb/>
　棠一株特繁茂毎盛開時必為擕客置酒已五醉其<lb/>
　下矣故作此長篇平生喜為人寫盖人間刋石者自<lb/>
　有五六本云某生平得意詩也<lb/>
　　次韻江晦叔<lb/>
鐘鼓江南岸歸來夢自驚浮雲世事改孤月此心明雨<lb/>
<pb n="KR4i0045_WYG_013-23a"/>
已傾盆落詩仍翻水成二江爭送客木杪看橋横<lb/>
　胡苕溪云東坡自嶺外歸次韻江晦叔詩云浮雲時<lb/>
　事改孤月此心明語意髙妙如參禪悟道之人吐露<lb/>
　胷襟無一毫窒礙也<lb/>
　　息軒<lb/>
無事此靜坐一日似兩日若活七十年便是百四十黄<lb/>
金幾時成白髮日夜出開眼三十秋速於駒過隙是故<lb/>
東坡老貴汝一念息時來登此軒目送過海席家山歸<lb/>
<pb n="KR4i0045_WYG_013-23b"/>
未成題詩寄屋壁<lb/>
　冷齋夜話云東坡在儋耳題司命宫道士息軒其超<lb/>
　放如此<lb/>
　東坡云無事靜坐便覺一日似兩日若能處置此生<lb/>
　常似今日得年至七十便是百四十嵗人世間何藥<lb/>
　能有此效既無反惡又省藥錢此方人人收得但苦<lb/>
　無好湯使多嚥不下<lb/>
　胡苕溪云余連蹇選調四十年在官之日少投閒之<lb/>
<pb n="KR4i0045_WYG_013-24a"/>
　日多固能知靜坐之味矣苐尚平婚嫁之志未畢退<lb/>
　之啼號之患方劇正所謂無好湯使多嚥不下也<lb/>
　　書焦山綸長老壁<lb/>
法師住焦山而實未嘗住我來輒問法法師了無語乃<lb/>
至無語言不知所荅故君看頭與足本自安冠屨譬如<lb/>
長鬛人不以長為苦一旦或人問每睡安所措歸來被<lb/>
上下一夜著無處展轉遂達晨意欲盡鑷去此言雖鄙<lb/>
淺故自有深趣持此問法師法師一笑許<lb/>
<pb n="KR4i0045_WYG_013-24b"/>
　趙彥材詩注云此篇譬喻乃先生用小說一段事裁<lb/>
　以為詩而意最髙妙<lb/>
　陵陽室中語云子瞻作詩長於譬喻如和子由詩云<lb/>
　人生到處知何似應似飛鴻踏雪泥泥上偶然留指<lb/>
　爪鴻飛那復計東西守嵗詩云欲知垂盡嵗有似赴<lb/>
　壑蛇修鱗半巳没去意誰能遮况欲係其尾雖勤知<lb/>
　奈何畫水官詩云髙人豈學畫用筆乃其天譬如善<lb/>
　逰人一一能操船龍眼詩云龍眼與荔枝異出同祖<lb/>
<pb n="KR4i0045_WYG_013-25a"/>
　父端如柑與橘未易相可否皆累數句也如一聯則<lb/>
　少年辛苦真食蓼老境清閒如啖蔗如一句則雪裏<lb/>
　波稜如鐵甲之類不可勝紀<lb/>
　　中秋月<lb/>
暮雲收盡溢清寒銀漢無聲㵼玉盤此天此夜不長好<lb/>
明月明年何處看<lb/>
　志林云東坡作彭城守時過齊州李公擇席上賦比<lb/>
　絶其後山谷在黔南令以小齊王歌之<lb/>
<pb n="KR4i0045_WYG_013-25b"/>
　愚謂東坡此詩之意又有十月十五觀月黄樓席上<lb/>
　次韻云為問登臨好風景明年還憶使君無又和子<lb/>
　由山茶盛開云雪裏盛開知有意明年開後更誰看<lb/>
　王元之黄州竹樓記云未知明年又在何處近世有<lb/>
　賦賞春詞末句云不知來嵗牡丹時再相逢何處噫<lb/>
　好景不常盛事難再讀此語則令人有嵗月飄忽之<lb/>
　感云<lb/>
　　東欄梨花<lb/>
<pb n="KR4i0045_WYG_013-26a"/>
梨花淡白栁深青栁絮飛時花滿城惆悵東欄一株雪<lb/>
人生看得㡬清明<lb/>
　愚謂此絶亦有前詩感慨之意故附於此<lb/>
　　發廣州<lb/>
朝市日已逺此身良自如三杯軟飽後一枕黒甜餘蒲<lb/>
澗疎鍾外黄灣落木初天涯未覺逺處處各樵漁<lb/>
　東坡自注云浙人謂飲酒為軟飽謂睡為黒甜也<lb/>
　　畫草虫蝸牛<lb/>
<pb n="KR4i0045_WYG_013-26b"/>
腥涎不滿殻聊足以自濡升髙不知休竟作粘壁枯<lb/>
　王直方詩話云東坡詠畫蝸牛詩初云中弱不勝觸<lb/>
　外堅聊自郛升髙不知疲竟作粘壁枯後改為腥涎<lb/>
　不滿殻聊足以自濡余以為改者勝前輩云文字頻<lb/>
　改工夫自出此詩之所以不厭改也老杜有云新詩<lb/>
　改罷自長吟歐公作文先貼於壁時加竄定有終篇<lb/>
　不留一字者後人安見其有此等工夫邪<lb/>
　　鬼蝶<lb/>
<pb n="KR4i0045_WYG_013-27a"/>
雙睂巻鐵絲兩翅暈金碧初來花爭妍忽去鬼無迹<lb/>
　趙彥材詩注云蝸牛鬼蝶雖不用事與語而蝸牛之<lb/>
　戒登髙鬼蝶之歎倐忽者皆有深意矣<lb/>
　　書鄢陵王主簿畫折枝<lb/>
論畫以形似見與兒童鄰賦詩必此詩定非知詩人詩<lb/>
畫本一律天工與清新邊鸞雀寫生趙昌花傳神如何<lb/>
此兩幅疎淡含精勻誰言一㸃紅解寄無邊春<lb/>
　王直方詩話云歐公盤車圖詩云古畫畫意不畫形<lb/>
<pb n="KR4i0045_WYG_013-27b"/>
　梅詩詠物無隱情忘形得意知者寡不若見詩如見<lb/>
　畫東坡作韓幹畫馬詩云韓生畫馬真是馬蘇子作<lb/>
　詩如見畫世無伯樂亦無韓此詩此畫誰當看又云<lb/>
　論畫以形似見與兒童鄰賦詩必此詩定非知詩人<lb/>
　又云少陵翰墨無形畫韓幹丹青不語詩此畫此詩<lb/>
　今已矣人間駑驥謾爭馳余以為若論詩畫於此盡<lb/>
　矣每誦數過殆欲常以為法也<lb/>
　禁臠云東坡曰善畫者畫意不畫形善詩者道意不<lb/>
<pb n="KR4i0045_WYG_013-28a"/>
　道名故其詩曰論畫以形似見與兒童鄰作詩必此<lb/>
　詩定非知詩人<lb/>
　　鬰孤臺和許朝奉<lb/>
髙門元世舊客路晩追逰清絶聞詩語疏通宣法流傳<lb/>
家有衣鉢斷獄盡春秋邂逅陪車馬尋芳謝眺洲淒涼<lb/>
望鄉國得句仲宣樓恨賦投湘水悲歌祀栁州何如五<lb/>
字律相與一樽留更約登塵外歸時月滿舟<lb/>
　趙彥材云凡詩四句以第一句對第三句以第二句<lb/>
<pb n="KR4i0045_WYG_013-28b"/>
　對第四句謂之扇對東坡此詩邂逅陪車馬尋芳謝<lb/>
　眺洲淒涼望鄉國得句仲宣樓兩聯是也此格盖出<lb/>
　於白氏金針至梅聖俞作續金針乃引唐人絶句云<lb/>
　昔時花下留連飲暖日夭桃鶯亂啼今日江邊容易<lb/>
　别淡煙衰草馬頻嘶胡苕溪云杜少陵哭台州司户<lb/>
　蘇少監詩云得罪台州去時危棄碩儒移官蓬閤後<lb/>
　谷貴没潛夫亦此類也<lb/>
　　月夜與客飲酒杏花下<lb/>
<pb n="KR4i0045_WYG_013-29a"/>
杏花飛簾散餘春明月入戸尋幽人褰衣步月踏花影<lb/>
烱如流水涵青蘋花間置酒清香發爭挽長條落香雪<lb/>
山城酒薄不堪飲勸君且吸杯中月洞簫聲斷月明中<lb/>
惟憂月落酒杯空明朝巻地春風惡但見緑葉棲殘紅<lb/>
　東坡詩話云僕在徐州王子立子敏皆館於官舎蜀<lb/>
　人張師厚來過二王方年少吹洞簫飲酒杏花下予<lb/>
　作此詩明年予謫黄州對月獨飲嘗有詩云去年花<lb/>
　落在徐州對月酣歌美清夜今年黄州見花發小院<lb/>
<pb n="KR4i0045_WYG_013-29b"/>
　閉門風露下盖憶與二王飲時也張師厚久巳死今<lb/>
　年子立復為古人哀哉<lb/>
　西蜀趙次公彥材云此篇不使事語亦新古所未有<lb/>
　殆涪翁所謂不食煙火食人之語也<lb/>
　　追和子由韻<lb/>
洛邑從來天地中嵩髙蒼翠北邙紅風流耆舊消磨盡<lb/>
只有青山對病翁<lb/>
　愚謂此詩讀之令人興感慨之懐唐人有詠劒池詩<lb/>
<pb n="KR4i0045_WYG_013-30a"/>
　亦是此意用附於左<lb/>
　　附唐人詠劒池<lb/>
劒去池空一水寒逰人來此凭欄干世間萬事消磨盡<lb/>
祇有青山好靜觀<lb/>
　　縱筆<lb/>
寂寂東坡一病翁白鬚蕭散滿霜風兒童悞喜朱顔在<lb/>
一笑那知是酒紅<lb/>
　冷齋夜話云山谷言詩意无窮而人才有限以有限<lb/>
<pb n="KR4i0045_WYG_013-30b"/>
　之才追無窮之意雖淵明杜陵不得工也不易其意<lb/>
　而造其語謂之換骨法規摹其意而形容之謂之奪<lb/>
　胎法白樂天詩云臨風杪秋樹對酒長年身醉貌如<lb/>
　霜葉雖紅不是春至東坡詩云兒童悞喜朱顔在一<lb/>
　笑那知是酒紅此皆奪胎法也<lb/>
　　玉板長老倡<lb/>
叢林真百丈法嗣有横枝不怕石頭路來尋玉板師聊<lb/>
憑柏樹子與問籜龍兒瓦礫猶能說此君那不知<lb/>
<pb n="KR4i0045_WYG_013-31a"/>
　冷齋夜話云東坡嘗邀劉器之同參玉板和尚器之<lb/>
　毎倦山行聞見玉版欣然從之至簾泉燒笋而食器<lb/>
　之覺笋味勝問此何名東坡曰名玉版此老僧善說<lb/>
　法要令人得禪恱之味於是器之方悟其戲<lb/>
　詩注云叢林乃禪門之稱百丈山乃洪州懐海禪師<lb/>
　所居又傳燈録云黄梅謂道信師曰和尚他後横出<lb/>
　一枝佛法又鄧隱峯參石頭和尚馬祖止之曰石頭<lb/>
　路滑既往果為石頭所困無一語而還又傳燈録云<lb/>
<pb n="KR4i0045_WYG_013-31b"/>
　有僧問趙州如何是祖師西來意趙州云但看庭前<lb/>
　柏子樹又問如何是道文殊荅曰牆壁瓦礫而猶能<lb/>
　說之東坡此詩盡用禪家語形容可謂善於逰戲者<lb/>
　也山谷有云此老於般若横說豎説百無剰語非其<lb/>
　筆端有舌安能吐此不傳之妙乎<lb/>
　　題織錦圖回文三首<lb/>
　　其一<lb/>
春晩落花餘碧草夜涼低月半枯桐人隨逺鴈邊城暮<lb/>
<pb n="KR4i0045_WYG_013-32a"/>
雨映疎簾綉閤空<lb/>
　　其二<lb/>
紅手素絲千字錦故人新曲九囘腸風吹絮雪愁縈骨<lb/>
淚洒縑書恨見郎<lb/>
　　其三<lb/>
羞看一首回文錦錦似文君别恨深頭白自吟悲賦客<lb/>
斷腸愁是斷絃琴<lb/>
　詩注云回文詩起於竇滔妻蘇氏於錦上織成之盖<lb/>
<pb n="KR4i0045_WYG_013-32b"/>
　順讀與倒讀皆成詩句也詩中所謂千字錦回文錦<lb/>
　皆用此事也<lb/>
　皮日休雜體詩序云晉温嶠始有回文詩<lb/>
　　附夢回文二首<lb/>
　　其一<lb/>
酡顔玉椀捧纖纖亂㸃餘花唾碧衫歌咽水雲凝靜院<lb/>
夢驚松雪落空嵒<lb/>
　　其二<lb/>
<pb n="KR4i0045_WYG_013-33a"/>
空花落盡酒傾缸日上山融雪漲江紅焙淺甌新火活<lb/>
龍團小碾鬬晴牕<lb/>
　先生自序云十二月二十五日大雪始晴夢人以雪<lb/>
　水烹小團茶使美人歌以飲余夢中為作回文詩覺<lb/>
　而記其一句云亂㸃餘花唾碧衫意用飛燕唾花故<lb/>
　事也乃續之為二絶句云<lb/>
　　席上代人贈别<lb/>
蓮子擘開須見臆楸枰著盡更無期破衫却有重縫處<lb/>
<pb n="KR4i0045_WYG_013-33b"/>
一飯何曽忘却時<lb/>
　趙彦材詩注云此呉歌格借字寓意也古詩有云圍棊<lb/>
　燒敗襖著子故依然乃此格也蓮子曰菂菂中么荷<lb/>
　曰薏須見臆以菂中之薏言之楸枰棊槃也杜牧詩<lb/>
　云玉子枚楸一路饒則此楸之謂矣更無期以棊言<lb/>
　之重縫處以縫綻之縫隱逢字也忘却時以匙匕之<lb/>
　匙隱之也<lb/>
　愚謂劉禹錫竹枝歌云東邊日出西邊雨道是無情<lb/>
<pb n="KR4i0045_WYG_013-34a"/>
　還有情亦是此意盖用情字隱晴字也<lb/>
　　吃語<lb/>
江干髙居堅闗扄耕犍躬駕角挂經孤航繫舸菰菱隔<lb/>
笳鼓過軍雞狗驚解襟顧景各箕踞擊劒髙歌㡬舉觥<lb/>
荆笄供膾愧攪聒乾鍋更戛甘𤓰羹<lb/>
　愚謂古之口吃難言者如周昌韓非揚雄鄧艾之徒<lb/>
　皆載之史傳東坡此詩亦縁是而善謔耳漢周昌為<lb/>
　御史髙帝欲易太子大臣爭莫能止昌廷爭之強上<lb/>
<pb n="KR4i0045_WYG_013-34b"/>
　問其説昌為人吃又盛怒曰陛下欲易太子臣期期<lb/>
　不奉詔上笑而罷魏鄧艾以口吃不得作幹佐為稻<lb/>
　田守叢草吏而語稱艾艾晉文王戲之曰卿言艾艾<lb/>
　定是㡬艾對曰鳳兮鳳兮故是一鳳又倦逰録載王<lb/>
　汾口吃劉攽嘲曰恐是昌家又疑非類不見雄名惟<lb/>
　聞艾氣以周昌韓非揚雄鄧艾皆吃也<lb/>
　<lb/>
　詩林廣記後集巻三<lb/>
</p>
<p>
</p>
  </div>
</body>
</text>
</TEI>
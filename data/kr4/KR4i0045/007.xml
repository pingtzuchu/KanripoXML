<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻七</head>
    <p>
<pb n="KR4i0045_WYG_007-1a"/>
欽定四庫全書<lb/>
　詩林廣記巻七　　　　　宋　蔡正孫　編<lb/>
　　孟東野<lb/>
　本傳云孟郊調溧陽尉有積水郊間往坐水傍徘徊<lb/>
　賦詩而曹務多廢為詩有理致㝡為韓愈所稱然思<lb/>
　苦竒澁<lb/>
　韓退之薦士詩云有窮者孟郊受材實雄驁㝠觀洞<lb/>
　古今象外逐幽好横空盤硬語妥帖力排奡敷柔肆<lb/>
<pb n="KR4i0045_WYG_007-1b"/>
　紆餘奮猛巻海潦<lb/>
　李翺云郊詩高處在古無上平處猶下顧沈謝<lb/>
　朱文公云孟郊喫了飽飯思量到人不到處<lb/>
　　贈别崔純亮<lb/>
食薺腸亦苦強歌聲無歡出門即有礙誰謂天地寛有<lb/>
礙非遐方長安大道旁小人智慮險平地生太行鏡破<lb/>
不改光蘭死不改香始知君子心交乆道益彰君心與<lb/>
我懐離别俱廻徨譬如浸蘗泉流苦日已長忍泣目易<lb/>
<pb n="KR4i0045_WYG_007-2a"/>
衰忍憂形易傷項籍豈不壯賈生豈不良當其失意時<lb/>
涕泗各滿裳古人勸加飱此飱難自強一飯九祝噎一<lb/>
嗟十斷膓况是兒女怨怨氣凌彼蒼彼蒼若有知白日<lb/>
下清霜今朝始驚呼日月空茫茫<lb/>
　休齋云孟東野一不第而有出門即有礙誰謂天地<lb/>
　寛之語若無所容其身者老杜雖落魄不偶而氣常<lb/>
　自若如納納乾坤大何其壯哉白樂天亦云無事日月<lb/>
　長不覊天地濶與郊異矣然未若邵康節云静處乾<lb/>
<pb n="KR4i0045_WYG_007-2b"/>
　坤大閒中日月長尤有味也<lb/>
　青箱雜記云白樂天詩曰無事日月長不覊天地濶<lb/>
　此達者之詞也東野詩曰出門即有礙誰謂天地寛<lb/>
　此褊狹者之詞也<lb/>
　蘓子由云唐人工於為詩而陋於聞道孟郊耿介之<lb/>
　士雖天地之大無以容其身起居飲食有戚戚之憂<lb/>
　是以卒窮以死而李翺稱之以為郊詩髙處在古無<lb/>
　上平處猶下顧沈謝至韓退之亦談不容聲甚矣唐<lb/>
<pb n="KR4i0045_WYG_007-3a"/>
　人之不聞道也<lb/>
　熊勿軒云東野之詩不如髙蟾下第一絶為知時守<lb/>
　分無所怨慕斯可貴也<lb/>
　　附高蟾下第獻髙侍郎<lb/>
天上碧桃和露種日邉紅杏倚雲栽芙蓉生在秋江上<lb/>
不向東風怨未開<lb/>
　　登第<lb/>
昔日齷齪不足嗟今朝曠蕩恩無涯春風得意馬蹄疾<lb/>
<pb n="KR4i0045_WYG_007-3b"/>
一日㸔盡長安花<lb/>
　唐宋遺史云孟東野有下第詩曰棄置復棄置情如<lb/>
　刀劒傷又再下第詩曰兩度長安陌空将淚見花其<lb/>
　後登第則志氣充溢一日之間花皆㸔盡進取得失<lb/>
　盖亦常事而東野器宇不宏至於如此何其鄙邪<lb/>
　　遊華山雲䑓觀<lb/>
華岳獨靈異草朩常新鮮山盡五色石水無一色泉仙<lb/>
酒不醉人仙芝皆延年夜聞明星舘時詠女蘿弦敬兹<lb/>
<pb n="KR4i0045_WYG_007-4a"/>
不能寐焚柏吟道篇<lb/>
　　泛黄河<lb/>
誰開崑崙源流出混沌河積雨飛作風驚龍噴為波湘<lb/>
瑟颼飀絃越賓嗚咽歌有恨不可洗虚此来經過<lb/>
　隠居詩話云孟郊詩蹇澁窮僻琢削不暇真苦吟而<lb/>
　成觀其句法格力可見矣<lb/>
　　審交<lb/>
種樹湏擇地惡土變朩根結交若失人中道生謗言君<lb/>
<pb n="KR4i0045_WYG_007-4b"/>
子芳桂性春濃寒更繁小人槿花心朝在夕不存莫躡<lb/>
冬氷堅中有潜浪翻惟當金石交可與賢達論<lb/>
　韓退之撰栁子厚墓誌云嗚呼士窮乃見節義今夫<lb/>
　平居里巷相慕悦酒食游戯相徴逐詡詡強笑語以<lb/>
　相取下握手出肺腑相示指天日涕泣誓生死不相<lb/>
　背負真若可信一旦臨小利害僅如毛髮比反眼若<lb/>
　不相識落陷穽不一引手捄反擠之又下石焉者皆<lb/>
　是也此宜禽獸夷狄所不忍為而其人自視以為得<lb/>
<pb n="KR4i0045_WYG_007-5a"/>
　計<lb/>
　愚謂讀東野之詩味退之之語則世之定交者不可<lb/>
　以不審矣<lb/>
　　賈浪仙<lb/>
　唐書云賈島字浪仙初為浮屠名無本來東都時洛<lb/>
　陽令禁僧徒不得出島為詩自傷韓愈憐之因教其<lb/>
　為文遂去浮屠舉進士當其苦吟雖逢值公卿貴人<lb/>
　皆不之覺也<lb/>
<pb n="KR4i0045_WYG_007-5b"/>
　歐陽公云島嘗為衲子故枯寂氣味形之於詩句中<lb/>
　司空圗云浪仙誠有警句視其全篇意思殊晦<lb/>
　　渡桒乾<lb/>
客舍并州三十霜歸心日夜憶咸陽無端更渡桒乾水<lb/>
却指并州是故鄉<lb/>
　冷齋夜話云賈島詩有影略句韓退之喜之此詩是<lb/>
　也島又有赴長江道中詩亦是此意<lb/>
　謝疉山云非東西南北之人不能到此<lb/>
<pb n="KR4i0045_WYG_007-6a"/>
　　赴長江道中<lb/>
䇿杖離山驛逢人問梓州長江那可到行客替生愁<lb/>
　古今詩話云鄭谷有詠落葉詩云返蟻難尋穴歸禽<lb/>
　易見窠滿廊僧不厭一箇俗嫌多未甞及彫零飄墜<lb/>
　之意人一見之自然知為落葉亦影略句法也<lb/>
　　題裴晉公第<lb/>
破却千家作一池不栽桃李種薔薇薔薇花落秋風起<lb/>
荆棘滿庭君始知<lb/>
<pb n="KR4i0045_WYG_007-6b"/>
　聞見録云裴晉公度初立第於街西興化里鑿池種<lb/>
　竹起臺榭賈島方下第或以為執政惡之故不在選<lb/>
　乃怨憤題此詩云<lb/>
　　題李欵幽居<lb/>
閒居少鄰並草逕入荒村鳥宿池邉樹僧敲月下門過<lb/>
橋分野色移石動雲根暫去還來此幽期不負言<lb/>
　劉公佳話云島初赴舉京師一日於驢上得句云鳥<lb/>
　宿池邉樹僧敲月下門始欲着推字又欲着敲字煉<lb/>
<pb n="KR4i0045_WYG_007-7a"/>
　之未定遂於驢上吟哦時時引手作推敲之勢觀者<lb/>
　訝之時韓愈吏部權京兆島不覺衝至第三節尚為<lb/>
　手勢未已為左右擁至尹前島具對所得詩句推字<lb/>
　與敲字未定神遊象外不知回避韓立馬良久曰作<lb/>
　敲字佳遂與並轡而歸留連論詩與為布衣之交有<lb/>
　詩贈之自此名著<lb/>
　　下第<lb/>
下第唯空囊如何住帝鄉杏園啼百舌誰醉在花傍淚<lb/>
<pb n="KR4i0045_WYG_007-7b"/>
落故山逺病來春草長知音逢豈易孤棹負三湘<lb/>
　筆談云詩有蜂腰體如賈島下第詩是也盖頷聨亦<lb/>
　無對偶然是十字叙一事而意貫上二句又頸聨方<lb/>
　對偶分明謂之蜂腰格言若已斷而復續也<lb/>
　　過海聨句<lb/>
沙鳥浮還沒<hi>一作水鳥</hi>山雲斷復連棹穿波底月船壓水中<lb/>
天<lb/>
　今是堂手録云髙麗使過海有詩云沙鳥浮還没山<lb/>
<pb n="KR4i0045_WYG_007-8a"/>
　雲斷復連時島詐為稍人聨下句麗使嘉嘆乆之不<lb/>
　復言詩矣<lb/>
　　自註<lb/>
二句三年得一吟䨇淚流知音如不賞歸卧故山秋<lb/>
　隠居詩話云人豈不自知及自愛其文章乃更大謬<lb/>
　何邪賈島有詩一聨云獨行潭底影𢾗息樹邉身乃<lb/>
　自注一絶於其下不知此二句有何難道至於三年<lb/>
　始成而一吟下淚也楊衡亦自愛其句云一一鶴聲<lb/>
<pb n="KR4i0045_WYG_007-8b"/>
　飛上天尤可笑也<lb/>
　　哭柏嵒和尚<lb/>
苔覆石床新吾師占幾春寫留行道影焚却坐禪身塔<lb/>
院闗松雪房門鎖隙塵自嫌䨇淚下不是觧空人<lb/>
　六一居士詩話云賈島哭柏嵒禪師詩云冩留行道<lb/>
　影焚却坐禪身時人謂之燒殺和尚真可笑也<lb/>
　<lb/>
　詩林廣記巻七<lb/>
</p>
<p>
</p>
  </div>
</body>
</text>
</TEI>
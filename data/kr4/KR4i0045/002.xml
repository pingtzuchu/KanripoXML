<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻二</head>
    <p>
<pb n="KR4i0045_WYG_002-1a"/>
欽定四庫全書<lb/>
　詩林廣記巻二　　　　　宋　蔡正孫　編<lb/>
　　杜子美<lb/>
　朱文公云作詩須先看李杜如士人治本經然本既<lb/>
　立方可及蘇黄以次諸家詩<lb/>
　又曰杜詩初年甚精細晚年曠逸不可當<lb/>
　又跋集注杜詩云杜詩佳處有在用事造語之外者<lb/>
　惟虚心諷詠乃能見之<lb/>
<pb n="KR4i0045_WYG_002-1b"/>
　孫僅云先生以詩鳴於唐凡出處去就動息勞佚悲<lb/>
　歡憂樂忠憤感激好賢惡惡一見於詩讀之可以知<lb/>
　其世學士大夫謂之詩史<lb/>
　　和早朝大明宫<lb/>
五夜漏聲催曉箭九重春色醉仙桃旌旗日暖龍蛇動<lb/>
宫殿風微燕雀髙朝罷香烟擕滿袖詩成珠玉在揮毫<lb/>
欲知世掌絲綸美池上於今有鳳毛<lb/>
　東坡云旌旗日暖龍蛇動宫殿風微燕雀髙此七言<lb/>
<pb n="KR4i0045_WYG_002-2a"/>
　中之偉麗者也<lb/>
　梅聖俞金針詩格云詩有内外意内意欲盡其理外<lb/>
　意欲盡其象内外意含蓄方入詩格如旌旗日暖龍<lb/>
　蛇動宫殿風微燕雀髙旌旗喻號令日暖喻明時龍<lb/>
　蛇喻君臣言號令當明時君出而臣奉行也宫殿喻<lb/>
　朝廷風微喻政教燕雀喻小人言朝廷政教纔出而<lb/>
　小人向化各得其所也胡苕溪云論詩若此皆非知<lb/>
　詩者善乎山谷之言曰彼喜穿鑿者棄其大旨取其<lb/>
<pb n="KR4i0045_WYG_002-2b"/>
　發興於所遇林泉人物草木魚蟲以為物物皆有所<lb/>
　託如世閒商度隱語者則詩委地矣<lb/>
　胡苕溪叢話云老杜和早朝大明宫詩賈至為唱首<lb/>
　王維岑參皆有和四詩皆佳絶今蘇臺閩中杜工部<lb/>
　集皆不附此三詩惟錢塘舊本有之今附於左<lb/>
　　附賈至朝大明宫<lb/>
銀燭朝天紫陌長禁城春色曉蒼蒼千條弱柳垂青𤨏<lb/>
百囀流鶯滿建章劒佩聲隨玉墀步衣冠身惹御爐香<lb/>
<pb n="KR4i0045_WYG_002-3a"/>
共沐恩波鳳池裏朝朝染翰侍君王<lb/>
　　附王維和朝大明宫<lb/>
絳幘雞人送曉籌尚衣方進翠雲裘九天閶闔開宫殿<lb/>
萬國衣冠拜冕旒日影纔臨仙掌動香烟欲傍衮龍浮<lb/>
朝罷須裁五色詔佩聲歸到鳳池頭<lb/>
　　附岑參和朝大明宫<lb/>
雞鳴紫陌曙光寒鶯囀皇州春色闌金鎻曉鐘開萬户<lb/>
玉階仙仗擁千官花迎劒佩星初落柳拂旌旗露未乾<lb/>
<pb n="KR4i0045_WYG_002-3b"/>
獨有鳳凰池上客陽春一曲和皆難<lb/>
　楊誠齋云七言褒頌功德如少陵賈至諸人唱和朝<lb/>
　大明宫乃為典雅重大和此詩者如岑參花迎劒佩<lb/>
　一聨最佳<lb/>
　　櫻桃<lb/>
西蜀櫻桃也自紅野人相贈滿筠籠數回細寫愁仍破<lb/>
萬顆勻圓訝許同憶昨賜沾門下省退朝擎出大明宫<lb/>
金盤玉筯無消息此日嘗新任轉蓬<lb/>
<pb n="KR4i0045_WYG_002-4a"/>
　詩眼云老杜此詩前四句如禪家所謂信手拈來頭<lb/>
　頭是道者直書目前所見平易委曲得人心所同然<lb/>
　但他人艱難不能發耳至於後四句其感興皆出於<lb/>
　自然故終篇遒麗韓退之亦有謝賜櫻桃詩學老杜<lb/>
　所作然搜求事迹排比對偶其言出於勉強所以相<lb/>
　去甚逺若非老杜在前人亦安敢輕議<lb/>
　　附韓退之謝賜櫻桃<lb/>
漢家舊種明光殿炎帝還書本草經豈似滿朝承雨露<lb/>
<pb n="KR4i0045_WYG_002-4b"/>
共看傳賜出青冥香隨翠籠擎偏重色照銀盤瀉未停<lb/>
食罷自知無補報空然慙汗仰皇扃<lb/>
　胡苕溪云唐自四月一日寢廟薦櫻桃後頒賜羣臣<lb/>
　有差王摩詰亦有詩云歸鞍競帶青絲籠中使頻傾<lb/>
　赤玉盤退之此詩語意與之相似但摩詰詩渾成勝<lb/>
　退之詩櫻桃初無香退之以香言亦是一語病<lb/>
　　九日<lb/>
老去悲秋強自寛興來今日盡君歡羞將短髮還吹帽<lb/>
<pb n="KR4i0045_WYG_002-5a"/>
笑倩傍人為正冠藍水逺從千㵎落玉山髙並兩峯寒<lb/>
明年此會知誰健醉把茱萸子細看<lb/>
　楊誠齋云唐律七言八句一篇之中句句皆奇一句<lb/>
　之中字字皆奇古今作者皆難之余嘗與林謙之論<lb/>
　此事謙之慨然曰但吾輩詩集中不可不作數篇耳<lb/>
　如杜九日詩老去悲秋強自寬興來今日盡君歡不<lb/>
　特入句便字字屬對又第一句頃刻變化纔説悲秋<lb/>
　忽又自寬以自對君自者我也羞將短髪還吹帽笑<lb/>
<pb n="KR4i0045_WYG_002-5b"/>
　倩旁人為正冠將一事翻騰作一聨又孟嘉以落帽<lb/>
　為風流少陵以不落為風流翻盡古人公案最為妙<lb/>
　法藍水逺從千澗落玉山髙並兩峯寒詩人至此筆<lb/>
　力多衰今方且雄傑挺拔喚起一篇精神自非筆力<lb/>
　拔山不至於此明年此㑹知誰健醉把茱萸子細看<lb/>
　末聨意味尤為深長<lb/>
　又云詩已盡而味方永乃善之善者也<lb/>
　後山詩話云孟嘉落帽前世以為勝絶子美九日詩<lb/>
<pb n="KR4i0045_WYG_002-6a"/>
　云羞將短髪還吹帽笑倩傍人為正冠其文雅曠達<lb/>
　不減昔人故謂詩非力學可致正須胷中度世耳<lb/>
　劉夢得云詩中用茱萸字者凡三人杜甫云醉把茱<lb/>
　茰子細看王維云插遍茱茰少一人朱放云學他年<lb/>
　少插茱茰三君所用杜為優<lb/>
　三山老人語錄云自來九日多用落帽事獨東坡南<lb/>
　柯子詞云破帽多情却戀頭乃反之尤為奇特愚謂<lb/>
　東坡此語亦祖杜陵九日詩中吹帽正冠一聨語意<lb/>
<pb n="KR4i0045_WYG_002-6b"/>
　也<lb/>
　　同谷歌<lb/>
男兒生不成名身已老十年飢走荒山道山中儒生舊<lb/>
相識但話宿昔傷懷抱嗚呼七歌兮悄終曲仰視皇天<lb/>
白日速<lb/>
　此歌七章今以文公跋語載其卒章云<lb/>
　朱文公跋云杜陵此章豪宕奇崛詩流少及之者至<lb/>
　其卒章歎老嗟卑則志亦陋矣人可以不聞道哉<lb/>
<pb n="KR4i0045_WYG_002-7a"/>
　　絶句<lb/>
兩箇黄鸝鳴翠柳一行白鷺上青天窗含西嶺千秋雪<lb/>
門泊東吳萬里船<lb/>
　漫叟詩話云詩中有拙句不失為奇作者如子美云<lb/>
　兩箇黄鸝鳴翠柳一行白鷺上青天是也<lb/>
　室中語云杜少陵詩云兩箇黄鸝鳴翠柳一行白鷺<lb/>
　上青天王維詩云漠漠水田飛白鷺隂隂夏木囀黄<lb/>
　鸝極盡寫物之工後來惟陳无己有云黑雲映黄槐<lb/>
<pb n="KR4i0045_WYG_002-7b"/>
　更著白鷺度无愧前人之作<lb/>
　　附唐人絶句<lb/>
野人自愛山中宿况近葛洪丹井西庭前有箇長松樹<lb/>
半夜子規來上啼<lb/>
　胡苕溪云唐人此絶有杜子美意趣其句雖拙亦不<lb/>
　失為倔奇也<lb/>
　　附東坡題眞州范氏溪堂<lb/>
白水滿時雙鷺下緑槐髙處一蟬吟酒醒門外三竿日<lb/>
<pb n="KR4i0045_WYG_002-8a"/>
臥看溪南十畆隂<lb/>
　髙齋詩話云東坡此詩蓋用老杜兩箇黄鸝鳴翠柳<lb/>
　詩意也<lb/>
　　春望<lb/>
國破山河在城春草木深感時花濺淚恨別鳥驚心烽<lb/>
火連三月家書抵萬金白頭搔更短渾欲不勝簮<lb/>
　迂叟詩話云牂羊墳首三星在罶言不可久也古人<lb/>
　為詩貴乎意在言外使人思而得之故言之者無罪<lb/>
<pb n="KR4i0045_WYG_002-8b"/>
　聞之者足以戒近世詩人惟杜子美最得詩人之體<lb/>
　如國破山河在城春草朩深感時花濺淚恨別鳥驚<lb/>
　心山河在明無餘物矣草朩深明無人矣花鳥平時<lb/>
　可娛之物見之而泣聞之而恐則時可知矣他皆類<lb/>
　此不可徧舉<lb/>
　　人日<lb/>
元日到人日未有不陰時冰雪鶯難至春寒花較遲雲<lb/>
隨白水落風振紫山悲蓬鬢稀踈久無勞比素絲<lb/>
<pb n="KR4i0045_WYG_002-9a"/>
　西清詩話云都人劉克該貫典籍凡人有僻書疑事<lb/>
　往往多從之質嘗注杜子美李義山集與客論曰子<lb/>
　美人日詩云元日到人日未有不隂時人知其一不<lb/>
　知其二四百年間惟子美與克㑹耳遂起就架取書<lb/>
　以示客曰此東方朔占書也凡歲後八日一日雞二<lb/>
　日犬三日豕四日羊五日牛六日馬七日人八日穀<lb/>
　其日晴則所主之物育陰則災少陵之意謂天寳離<lb/>
　亂四方雲擾幅裂人物歲歲俱災豈非春秋書王正<lb/>
<pb n="KR4i0045_WYG_002-9b"/>
　月意邪其深得古人用心如此<lb/>
　　春日憶李白<lb/>
白也詩無敵飄然思不羣清新庾開府俊逸鮑參軍渭<lb/>
北春天樹江東日暮雲何時一樽酒重與細論文<lb/>
　蔡寬夫詩話云予為進士時嘗舍於汴中逆旅數同<lb/>
　行亦論杜詩旁有一押糧運使臣或顧之曰爾亦嘗<lb/>
　觀杜詩乎曰平生好觀然多不解因舉白也詩無敵<lb/>
　相問曰既言無敵安得却似鮑照庾信時座中雖笑<lb/>
<pb n="KR4i0045_WYG_002-10a"/>
　之然亦不能遽對則士亦不可忽也胡苕溪云庾不<lb/>
　能俊逸鮑不能清新白能兼之此其所以無敵也武<lb/>
　弁何足以知之<lb/>
　遯齋閒覽云或謂評詩者以甫期白太過反為白所<lb/>
　誚王荆公謂不然甫贈白詩則曰清新庾開府俊逸<lb/>
　鮑參軍但比之庾信鮑照而巳又曰李侯有佳句徃<lb/>
　徃似隂鏗隂鏗詩又在鮑庾下矣飯顆之嘲雖一時<lb/>
　戯劇之談然二人者名既相軋亦不能无相忌也<lb/>
<pb n="KR4i0045_WYG_002-10b"/>
　　附太白戲子美<lb/>
飯顆山頭逢杜甫頭戴笠子日卓午為問因何太瘦生<lb/>
總為從前作詩苦<lb/>
　胡苕溪云李翰林集中无此詩疑後人所作或云李<lb/>
　白以杜甫齷齪故有飯山之嘲<lb/>
　藝苑雌黄云洪駒父詩話言子美集中贈太白詩最<lb/>
　多而李集初無一篇與杜者按段成式酉陽雜爼云<lb/>
　李集有堯祠贈杜補闕者即老杜也又豈獨飯顆山<lb/>
<pb n="KR4i0045_WYG_002-11a"/>
　頭之句哉<lb/>
　　渡江<lb/>
春江不可度二月已風濤舟楫欹斜疾魚龍偃臥髙渚<lb/>
花張素錦汀草亂青袍戲問垂綸客悠悠見汝曹<lb/>
　詩眼云有一士人攜詩相示首篇第一句云十月寒<lb/>
　者余曰君亦讀老杜詩觀其用月字乎其曰二月已<lb/>
　風濤則記風濤之早也曰因驚四月雨聲寒五月江<lb/>
　深草閣寒蓋不當寒而寒也五月風寒冷佛骨六月<lb/>
<pb n="KR4i0045_WYG_002-11b"/>
　風日冷蓋不當冷而冷也今朝臈月春意動蓋未當<lb/>
　有春意也雖不盡如此如三月桃花浪八月秋髙風<lb/>
　怒號閏八月初吉十月江平穩之類皆不係月則不<lb/>
　足以實一時之事若十月之寒既無所發明又不足<lb/>
　紀錄退之謂惟陳言之務去者非必塵俗之言止為<lb/>
　無益之語耳然吾輩作文如十月寒者多矣方當共<lb/>
　以為戒也<lb/>
　　遊子<lb/>
<pb n="KR4i0045_WYG_002-12a"/>
巴蜀愁誰語吳門興杳然九江春草外三峽暮帆前厭<lb/>
就成都卜休為吏部眠蓬萊如可到衰白問羣仙<lb/>
　詩眼云古人律詩亦是一片文意語或似無倫次而<lb/>
　意若貫珠此詩巴蜀愁誰語吳門興杳然謂巴蜀既<lb/>
　無可與語故欲逺之呉㑹九江春草外則想像將來<lb/>
　吳門之景物三峽暮帆前則去路先涉三峽之風波<lb/>
　厭就成都卜休為吏部眠君平之卜所以養生畢卓<lb/>
　之飲所以忘憂今皆不能如意則犯三峽之險適九<lb/>
<pb n="KR4i0045_WYG_002-12b"/>
　江之逺豈得已哉夫奔走萬里無所税駕傷人世險<lb/>
　隘不能容已故以蓬萊如可到衰白問羣仙終焉後<lb/>
　之騷人亦多此意今人不求意趣關紐但以相似語<lb/>
　言為貫穿豈不淺近也哉<lb/>
　　八陣圖<lb/>
功蓋三分國名成八陣圖江流石不轉遺恨失吞吳<lb/>
　東坡云僕嘗夢見人稱是杜子美謂僕曰世人多誤<lb/>
　㑹予八陣圖詩意江流石不轉遺恨失吞吳人皆以<lb/>
<pb n="KR4i0045_WYG_002-13a"/>
　為先主武侯皆欲與雲長復仇故恨不能滅吳非也<lb/>
　我意本謂吳蜀脣齒之國不當相圖晉之所以能有<lb/>
　蜀者在吞吳之後此為可恨耳此理甚長然子美死<lb/>
　已四百年而猶不忘詩區區以自別其意者眞書生<lb/>
　之習氣也耶<lb/>
　　登岳陽樓<lb/>
昔聞洞庭水今上岳陽樓吳楚東南坼乾坤日夜浮親<lb/>
朋無一字老病有孤舟戎馬關山隔凭髙涕泗流<lb/>
<pb n="KR4i0045_WYG_002-13b"/>
　唐子西語錄云過岳陽樓觀子美詩不過四十字耳<lb/>
　氣象閎放涵蓄深逺殆與洞庭爭雄所謂富哉言乎<lb/>
　西清詩話云洞庭天下壯觀自昔騷人墨客題之者<lb/>
　衆矣如水涵天影濶山拔地形髙又四顧疑無地中<lb/>
　流忽有山鳥飛應畏墮帆逺却如閒皆見稱於世然<lb/>
　又未若孟浩然詩云氣蒸雲夢澤波動岳陽城讀之<lb/>
　則洞庭空濶無際氣象雄張曠然如在目前至於讀<lb/>
　子美此詩則又氣象不然大與諸子迥別吳楚東南<lb/>
<pb n="KR4i0045_WYG_002-14a"/>
　坼乾坤日夜浮不知少陵胷中吞幾雲夢也<lb/>
　後村詩話云杜五言感時傷事如親朋無一字老病<lb/>
　有孤舟八句之中著此一聨安得不獨步乎若全集<lb/>
　千四百篇無此等句為氣骨篇篇都做圓荷浮小葉<lb/>
　細麥落輕花道了則似近人詩矣<lb/>
　　新月<lb/>
光細弦欲上影斜輪未安微升古塞外已隱暮雲端河<lb/>
漢不改色關山空自寒庭前有白露暗滿菊花團<lb/>
<pb n="KR4i0045_WYG_002-14b"/>
　瑶溪集云詩之有六義後世賦別為一大文而比少<lb/>
　興多詩人之全者惟杜子美時能兼之如新月詩光<lb/>
　細弦欲上影斜輪未安謂位不正德不充風之事也<lb/>
　微升古塞外已隱暮雲端謂纔升即隱似當日之事<lb/>
　河漢不改色關山空自寒河漢是矣而關山自凄然<lb/>
　有所感興也庭前有白露露乃天之恩澤雅之事也<lb/>
　暗滿菊花團謂天之澤止及於庭前之菊其成功之<lb/>
　小也如此頌之事也　説者謂杜子美作此詩蓋指<lb/>
<pb n="KR4i0045_WYG_002-15a"/>
　當時肅宗事也<lb/>
　　戲作花卿歌<lb/>
成都猛將有花卿學語小兒知姓名用如快鶻風火生<lb/>
見賊惟多身始輕緜州刺史著柘黄我卿掃除即日平<lb/>
子璋髑髏血模糊手持擲還崔大夫李侯重有此節度<lb/>
人道我卿絶世無既稱絶世無天子何不喚取守京都<lb/>
　山谷云花卿冢在丹稜之東館鎭至今有英氣血食<lb/>
　其鄉<lb/>
<pb n="KR4i0045_WYG_002-15b"/>
　苕溪叢話云細攷少陵此歌想花卿當時在蜀中雖<lb/>
　有一時平賊之功然驕恣不法人甚苦之故子美不<lb/>
　欲顯言之但云人道我卿絶世無既稱絶世無天子<lb/>
　何不喚取守京都語句含蓄其意蓋可知矣<lb/>
　西清詩話云有病瘧者子美曰吾詩可以療之病者<lb/>
　曰云何曰夜闌更秉燭相對如夢寐<hi>見羌村詩</hi>其人誦之<lb/>
　瘧猶故也子美曰更誦吾詩云子璋髑髏血模糊手<lb/>
　持擲還崔大夫其人誦之果愈<lb/>
<pb n="KR4i0045_WYG_002-16a"/>
　胡苕溪云世傳杜子美詩可以愈瘧此未必然蓋其<lb/>
　辭意典雅讀之者脱然不覺沈疴之去體也好事者<lb/>
　乃為此論殊可笑借使瘧誠有鬼若知杜詩之佳是<lb/>
　賢鬼也豈復屑屑求食於嘔泄之間哉觀子美有詩<lb/>
　云三年猶瘧疾一鬼不銷亡隔日捜脂髓增寒抱雪<lb/>
　霜則是疾也杜陵正自不免耳<lb/>
　　秋雨嘆<lb/>
雨中百草皆爛死階下決明顏色鮮著葉滿枝翠羽蓋<lb/>
<pb n="KR4i0045_WYG_002-16b"/>
開花無數黄金錢涼風蕭蕭吹汝急恐汝後時難獨立<lb/>
堂上書生空白頭臨風三嗅馨香泣<lb/>
　東坡云杞人馬正卿作太學正清苦有氣節學生既<lb/>
　不喜博士亦忌之余偶至其齋中書杜子美秋雨嘆<lb/>
　一篇壁間初無意也而正卿即日辭歸不復出至今<lb/>
　白首窮餓如故正卿字夢得<lb/>
　胡苕溪云杜子美秋雨嘆有三篇其第一篇語意尤<lb/>
　為感慨意必東坡所書於壁者云<lb/>
<pb n="KR4i0045_WYG_002-17a"/>
　　江畔獨步尋花<lb/>
黄四孃家花滿蹊千朶萬朶壓枝低留連戲蝶時時舞<lb/>
自在嬌鶯恰恰啼<lb/>
　胡苕溪云齊魯大臣二人而史失其名黄四孃者獨<lb/>
　何人哉因托此詩以得不朽世間幸不幸類如此<lb/>
　　附東坡記林氏媼<lb/>
　題云正月二十六日偶與數客野步嘉祐僧舍東南<lb/>
　野人家雜花盛開扣門求觀主人林氏媼出應白髮<lb/>
<pb n="KR4i0045_WYG_002-17b"/>
　青裙少寡獨居三十年矣感嘆之餘作詩記之<lb/>
縹蔕緗枝出絳房綠陰青子送春忙涓涓泣露紫含笑<lb/>
焰焰燒空紅佛桑落日孤煙知客恨短籬破屋為誰香<lb/>
主人白髮青裙袂子美詩中黄四孃<lb/>
　愚按詩注林行婆住嘉祐寺之西即林媼也東坡又<lb/>
　曾有夜過西鄰翟秀才詩首聨云林行婆家初閉户<lb/>
　翟夫子舍尚留關又先生與周文之帖云林行婆當<lb/>
　健有香與之到日吿便送去皆謂林媼也區區二婦<lb/>
<pb n="KR4i0045_WYG_002-18a"/>
　人者皆得詩人托名於數百載之後亦可謂奇遇也<lb/>
　矣<lb/>
　　示宗武<lb/>
覓句知新律攤書解滿牀試吟青玉案莫羨紫羅囊假<lb/>
日從時飲明年共我長應須飽經術已似愛文章十五<lb/>
男兒志三千弟子行曾參與游夏達者得升堂<lb/>
　詩注云嵇紹新解覓句稍知音律王渾阿戎年小漸<lb/>
　解滿牀攤書謝𤣥少好佩紫羅香囊叔父安焚之嵇<lb/>
<pb n="KR4i0045_WYG_002-18b"/>
　康顧子紹曰阿紹明年共我長矣吾甚喜爾成人愚<lb/>
　謂前輩云用事多塡塞故實謂之㸃鬼簿如少陵此<lb/>
　詩未嘗不用事而渾然不覺其為用事可謂精妙者<lb/>
　也<lb/>
　東坡云韓退之示兒詩云開門問誰來無非卿大夫<lb/>
　不知官髙卑玉帶懸金魚又云凡此座中人十九持<lb/>
　鈞樞所示者皆利禄事耳老杜則不然示宗武云曾<lb/>
　參與游夏達者得升堂所示者聖賢事也<lb/>
<pb n="KR4i0045_WYG_002-19a"/>
　　附韓退之示兒<lb/>
始我來京師止攜一束書辛勤三十年以有此屋廬此<lb/>
屋豈為華於我自有餘中堂髙且新四時登牢蔬前榮<lb/>
饌賓親婚冠所依於庭内無所有髙樹八九株有藤縷<lb/>
絡之春華夏陰敷東堂坐見山雲風相吹嘘松果連南<lb/>
亭外有𤓰芋區西偏屋不多槐榆翳空虚山鳥旦暮呼<lb/>
有類澗谷居主婦治北堂膳服適戚疎恩封髙平君子<lb/>
孫從朝裾開門問誰來無非卿大夫不知官髙卑玉帶<lb/>
<pb n="KR4i0045_WYG_002-19b"/>
懸金魚問客之所為巍冠講唐虞酒食罷無為棊槊以<lb/>
相娯凡此座中人十九持鈞樞又問誰與頻莫與張樊<lb/>
如來過亦無事考評道精粗蹮蹮媚學子牆屛日有徒<lb/>
以能問不能其蔽豈可袪嗟我不修飾事與庸人俱安<lb/>
能坐如此比肩於朝儒詩以示兒曹其無迷厥初<lb/>
　　夢李白<lb/>
死別已呑聲生別常惻惻江南瘴癘地逐客無消息故<lb/>
人入我夢明我長相憶恐非平生魂路逺不可測魂來<lb/>
<pb n="KR4i0045_WYG_002-20a"/>
楓林青魂返關塞黑君今在羅網何以有羽翼落月滿<lb/>
屋梁猶疑照顏色水深波浪濶無使蛟龍得<lb/>
　西清詩話云李太白歴見司馬子微謝自然賀知章<lb/>
　或以為可與神遊八極之表或以為謫仙人其風神<lb/>
　超邁英爽可知後世詞人狀者多矣亦間於丹青見<lb/>
　之俱不若少陵云落月滿屋梁猶疑照顏色熟味之<lb/>
　百世之下想見風采此與李太白傳神詩也<lb/>
　　春水生<lb/>
<pb n="KR4i0045_WYG_002-20b"/>
二月六夜春水生門前小灘渾欲平鸕鷀鸂䳵莫漫喜<lb/>
吾與汝曹俱眼明<lb/>
　　其二<lb/>
一夜水髙二尺強數日不敢更禁當南市津頭有船賣<lb/>
無錢即買繫籬傍<lb/>
　趙章泉云學詩者貴乎似論似者果可以盡言邪少<lb/>
　陵春水生二絶後有曾空青題清樾軒二絶其語意<lb/>
　絶相類學詩者試讀之似邪不似邪是又不可以不<lb/>
<pb n="KR4i0045_WYG_002-21a"/>
　辨也<lb/>
　　附曾空青清樾軒二絶<lb/>
臥聽灘頭㶁㶁流冷風凄雨似深秋江邊石上烏臼樹<lb/>
一夜水長到梢頭<lb/>
　　其二<lb/>
竹間佳樹宻扶疎異鄉物色似吾廬清曉開門出負水<lb/>
已有小舟來賣魚<lb/>
　　杜鵑<lb/>
<pb n="KR4i0045_WYG_002-21b"/>
西川有杜鵑東川無杜鵑涪萬無杜鵑雲安有杜鵑我<lb/>
昔遊錦城結廬錦水邊有竹一頃餘喬朩上參天杜鵑<lb/>
暮春至哀哀叫其間我見常再拜重是古帝魂生子百<lb/>
鳥巢百鳥不敢嗔仍為餧其子禮若奉至尊鴻雁及羔<lb/>
羊有禮太古前行飛與跪乳識序如知恩聖賢古法則<lb/>
付與後世傳君看禽鳥情猶解事杜鵑今忽暮春間值<lb/>
我病經年身病不能拜淚下如迸泉<lb/>
　眞西山先生云此詩譏世亂不能明君臣之義者禽<lb/>
<pb n="KR4i0045_WYG_002-22a"/>
　鳥之不若也<lb/>
　東坡外集云南都王誼伯書江濱驛垣謂子美此詩<lb/>
　首四句蓋是題下注斷自我昔遊錦城為首句誼伯<lb/>
　誤矣且子美詩備諸家體必非牽合程度者也是篇<lb/>
　句落處凡五杜鵑豈可以文害辭辭害意邪原子美<lb/>
　之意類有所感托物以發亦六義之比興離騷之法<lb/>
　歟按博物志杜鵑生子寄之他巢百鳥為飼之且禽<lb/>
　鳥至微知有所尊江東有云杜宇曾為蜀帝王化禽<lb/>
<pb n="KR4i0045_WYG_002-22b"/>
　飛去舊城荒故子美云重是古帝魂又云禮若奉至<lb/>
　尊蓋譏當時刺史有不禽鳥若也唐自明皇後天步<lb/>
　多棘刺史能造次不忘君者可一二數嚴武在蜀雖<lb/>
　横斂刻薄而實資中原是西川有杜鵑其不䖍王命<lb/>
　負固以自抗擅軍旅絶貢賦如杜克遜在梓州為朝<lb/>
　廷西顧憂是東川無杜鵑耳至於涪萬雲安刺史微<lb/>
　不可攷凡其尊君者為有懷貳者為無不在夫杜鵑<lb/>
　之眞有無也誼伯以為來東川聞杜鵑聲繁而急乃<lb/>
<pb n="KR4i0045_WYG_002-23a"/>
　始疑子美詩跋㚄紙上語又云子美不應疊用韻何<lb/>
　耶子美自我作古疊用韻無害於為詩僕所見如此<lb/>
　誼伯博學強辨殆必有以折衷之<lb/>
　胡苕溪云杜鵑詩或云明皇幸蜀還肅宗用李輔國<lb/>
　謀遷之西内悒悒而崩此詩感是而作以余觀之少<lb/>
　陵後又有杜鵑行亦是明皇遷居西内時作其所以<lb/>
　發明痛憤之意尤為激烈讀之眞使人可傷但或者<lb/>
　知其一而不知其二耳今併録於左<lb/>
<pb n="KR4i0045_WYG_002-23b"/>
　唐史元宗次蜀郡皇太子即位於靈武明年還蜀居<lb/>
　興慶<hi>即南内</hi>後皇后張氏稍與政事多以私謁撓權遷<lb/>
　太上皇居西内<lb/>
　　杜鵑行<lb/>
君不見昔日蜀天子化作杜鵑似老烏寄巢生子不自<lb/>
啄羣鳥至今與哺雛雖同君臣有舊禮骨肉滿眼身羈<lb/>
孤業業竄伏深樹裏四月五月偏號呼其聲哀痛口流<lb/>
血所訴何事常區區爾惟摧殘始發憤羞帶羽翮傷形<lb/>
<pb n="KR4i0045_WYG_002-24a"/>
愚蒼天變化誰料得萬事反覆何所無萬事反覆何所<lb/>
無豈憶當殿羣臣趨<lb/>
　寰宇記云蜀之先肇於人皇之際至黄帝子昌意娶<lb/>
　蜀人女生帝嚳後封其支庶於蜀歴夏殷周始稱王<lb/>
　首曰蠶叢次曰柏灌次曰魚鳧其後有王曰杜宇稱<lb/>
　帝號望帝自恃功德髙乃以褒斜為前門熊耳靈關<lb/>
　為後户玉壘峩眉為池澤時有荆人鱉靈者帝立為<lb/>
　相後帝因禪位於鱉靈遂自亡去化為子鵑故蜀人<lb/>
<pb n="KR4i0045_WYG_002-24b"/>
　聞鵑鳴曰是我望帝也<hi>蜀志大略同</hi>
　　登慈恩寺塔<lb/>
秦山忽破碎涇渭不可求俯視但一氣焉能辨皇州回<lb/>
首叫虞舜蒼梧雲正愁惜哉瑶池飲日宴崑崙丘黄鵠<lb/>
去不息哀鳴何所投君看隨陽雁各有稻粱謀<lb/>
　三山老人語錄云登慈恩寺塔詩譏天寳時事也山<lb/>
　者人君之象秦山忽破碎則人君失道矣賢不肖混<lb/>
　淆則清濁不分故曰涇渭不可求天下無綱紀文章<lb/>
<pb n="KR4i0045_WYG_002-25a"/>
　而上都亦然故曰俯視但一氣焉能辨皇州於是思<lb/>
　古之聖君不可得故曰回首叫虞舜蒼梧雲正愁是<lb/>
　時眀皇方耽於淫樂而不已故曰惜哉瑶池飲日宴<lb/>
　崑崙丘賢人君子多去朝廷故曰黄鵠去不息哀鳴<lb/>
　何所投惟小人貪竊祿位者在朝故曰君看隨陽雁<lb/>
　各有稻粱謀<lb/>
　　絶句三首<lb/>
楸樹馨香倚釣磯斬新花蕊未應飛不如醉裏風吹盡<lb/>
<pb n="KR4i0045_WYG_002-25b"/>
可忍醒時雨打稀<lb/>
　覺範禁臠云子美詩言山間野外事意蓋譏刺風俗<lb/>
　如三絶句云楸樹馨香倚釣磯斬新花蕊未應飛言<lb/>
　後進暴貴可榮觀也不如醉裏風吹盡可忍醒時雨<lb/>
　打稀言其恩重才薄眼見其零落不若未受恩眷時<lb/>
　雨比天恩以雨多故致花易壞也<lb/>
　　其二<lb/>
門外鸕鷀久不來沙頭忽見眼相猜自今已後知人意<lb/>
<pb n="KR4i0045_WYG_002-26a"/>
一日須來一百回<lb/>
　門外鸕鷀久不來沙頭忽見眼相猜言貪利小人畏<lb/>
　君子之譏其短也自今已後知人意一日須來一百<lb/>
　回言君子䝉以養正瑾瑜匿瑕山藪藏疾不發其惡<lb/>
　小人未革面諂諛不知愧恥也<lb/>
　　其三<lb/>
無數春筍滿林生柴門宻掩斷人行㑹須上番看成竹<lb/>
客至從嗔不出迎<lb/>
<pb n="KR4i0045_WYG_002-26b"/>
　此絶言惟守道為歲寒也前輩多法其意而作如韓<lb/>
　稚圭詩云風定曉林蝴蝶舞雨勻春圃桔橰閒亦以<lb/>
　雨比天恩桔橰比宰相功業之就已退閒矣時公在<lb/>
　相州作蔡持正在安州亦有詩云風摇熟果時聞落<lb/>
　雨滴餘花亦自香熟果比大臣黜落也<lb/>
　愚謂論詩若此亦犯山谷穿鑿之戒洪駒父有云嘗<lb/>
　見一老書生忘其姓名自言評老杜詩取而觀之注<lb/>
　紈袴不餓死儒冠多誤身云冠上服本乎天者親上<lb/>
<pb n="KR4i0045_WYG_002-27a"/>
　故稱冠譬之君子袴下服本乎地者親下故舉袴譬<lb/>
　之小人雖不為無理然穿鑿可笑也<lb/>
　　漫興<lb/>
糝徑楊花鋪白氊㸃溪荷葉疊青錢筍根稚子無人見<lb/>
沙上鳧雛傍母眠<lb/>
　冷齋夜話云筍根稚子無人見世不解稚子為何等<lb/>
　語唐人有食筍詩云稚子脱錦綳駢頭玉香滑則稚<lb/>
　子為筍明矣贊寧雜誌曰竹根有鼠大如猫其色類<lb/>
<pb n="KR4i0045_WYG_002-27b"/>
　竹名之曰豚亦云稚子余以問子蒼子蒼曰筍為稚<lb/>
　子老杜之意也不用食筍詩證亦可<lb/>
　漫叟詩話云筍根稚子無人見當為野雉之雉或以<lb/>
　為童稚非也<lb/>
　桐江詩話云冷齋以稚子便作筍引唐人詩為證何<lb/>
　謬之甚也唐詩蓋謂筍之脫籜如小兒之解綳便以<lb/>
　稚子為筍則非也少陵詩本特誤以雉為稚耳蓋筍<lb/>
　生乃雉哺子之時言雉子之小在竹閒人不能見也<lb/>
<pb n="KR4i0045_WYG_002-28a"/>
　　羌村<lb/>
崢嶸赤雲西日脚下平地柴門鳥雀噪歸客千里至妻<lb/>
弩恠我在驚定還拭淚世亂遭飄蕩生還偶然遂鄰人<lb/>
滿牆頭感歎亦歔欷夜闌更秉燭相對如夢寐<lb/>
　誠齋云杜子美羌村詩讀之真有一倡三歎之聲<lb/>
　冷齋夜話云夜闌更秉燭相對如夢寐言更相秉燭<lb/>
　照之恐尚是夢也更字當作平聲讀若作側聲讀則<lb/>
　失其意矣<lb/>
<pb n="KR4i0045_WYG_002-28b"/>
　幕府燕閒錄云盛文肅夢朝上帝見殿上執扇有題<lb/>
　詩云夜闌更秉燭相對如夢寐意其為天人詩識之<lb/>
　既寤以語客乃杜甫詩也<lb/>
　三山老人語錄云羌村詩夜闌更秉燭相對如夢寐<lb/>
　一小説謂有人過驪山夢明皇稱美此二句然子美<lb/>
　詩云世亂遭飄蕩生還偶然遂乃有秉燭之語則致<lb/>
　世之亂者誰邪眀皇得不慙乎猶誦其語而譽之可<lb/>
　謂無恥矣此小説之所以無稽也<lb/>
<pb n="KR4i0045_WYG_002-29a"/>
　　何將軍宴<lb/>
竹裏行廚洗玉盤花邊立馬簇金鞍非關使者徵求急<lb/>
自識將軍禮數寬百年地闢柴門迥五月江深草閣寒<lb/>
看弄漁舟移白日老農何有罄交歡<lb/>
　胡苕溪云律詩之作用字平仄世固有定體衆共守<lb/>
　之然不若時用變體如兵之出奇變化無窮以驚世<lb/>
　駭目老杜此詩七言律詩之變體也東坡常用此體<lb/>
　作詩云<lb/>
<pb n="KR4i0045_WYG_002-29b"/>
　　附東坡詩<lb/>
華髮蕭蕭老遂良一身萍挂海中央無錢種菊為家業<lb/>
有病安心是藥方才疎正類孔文舉癡絶還同顧長康<lb/>
萬里歸來空泣血七年供奉殿西廊<lb/>
　又絶句律詩亦有用變體者今附於後<lb/>
　　附老杜詩<lb/>
山瓶乳酒下青雲氣味濃香幸見分鳴鞭走送憐漁父<lb/>
洗盞開嘗對馬軍<lb/>
<pb n="KR4i0045_WYG_002-30a"/>
　　附韋蘇州詩<lb/>
南望青山滿禁闈曉陪鴛鷺正差池共愛朝來何處雪<lb/>
蓬萊宫裏拂松枝<lb/>
　凡此皆律詩之變體又有五言律詩至第三句便失<lb/>
　黏落平仄亦別是一體唐人用者甚多但今人少用<lb/>
　耳學者不可不知<lb/>
　　縛雞行<lb/>
小奴縛雞向市賣雞被縛急相喧爭家中厭雞食蟲蟻<lb/>
<pb n="KR4i0045_WYG_002-30b"/>
不知雞賣還遭烹蟲雞於人何厚薄吾叱奴人解其縛<lb/>
雞蟲得失無了時注目寒江倚山閣<lb/>
　洪容齋云此詩自是一段好議論至結句之妙非他<lb/>
　人之所能企及也<lb/>
　西山文章正宗云一篇之妙在乎落句黄魯直深達<lb/>
　詩旨其書酺池寺書堂云小黠大癡螗捕蟬有餘不<lb/>
　足夔憐蚿退食歸來北窗夢一江風月趁漁船可與<lb/>
　言詩者當自解也<lb/>
<pb n="KR4i0045_WYG_002-31a"/>
　師厚云天下之利害當權輕重除寇則勞民愛民則<lb/>
　養寇與其養寇孰若勞民與其食蟲孰若存雞<lb/>
　步里客談云古人作詩斷句輒旁入他意最為警䇿<lb/>
　如老杜云雞蟲得失無了時注目寒江倚山閣是也<lb/>
　黄魯直作水仙花詩坐對眞成被花惱出門一笑大<lb/>
　江横亦是此意<lb/>
　　附黄魯直水仙花<lb/>
凌波仙子生塵襪水上盈盈步微月是誰招此斷腸魂<lb/>
<pb n="KR4i0045_WYG_002-31b"/>
種作寒花寄愁絶含香體素欲傾城山礬是弟梅是兄<lb/>
坐對眞成被花惱出門一笑大江横<lb/>
　　附東坡二蟲詩<lb/>
君不見水馬兒步步逆流水大江東流日千里此蟲趯<lb/>
趯長在此又不見鷃濫堆決起隨衝風隨風一去宿何<lb/>
許逆風還落蓬蒿中二蟲愚智俱莫測江邊一笑無人<lb/>
識<lb/>
　師民瞻云杜甫縛雞行末句云雞蟲得失無了時注<lb/>
<pb n="KR4i0045_WYG_002-32a"/>
　目寒江倚山閣東坡此詩末句正用杜甫詩意也<lb/>
　汪養源云韻語陽秋云阿濫堆明皇御玉笛採其聲<lb/>
　翻為曲左右皆能傳唱張祜詩有云至今風俗驪山<lb/>
　下村笛猶吹阿濫堆<lb/>
　<lb/>
　<lb/>
　<lb/>
　<lb/>
<pb n="KR4i0045_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記後集巻四</head>
    <p>
<pb n="KR4i0045_WYG_014-1a"/>
欽定四庫全書<lb/>
　詩林廣記後集巻四　　　宋　蔡正孫　編<lb/>
　　蘇東坡<lb/>
　　　烏臺詩案<lb/>
　年譜云元豐二年已未<hi>先生四十四嵗</hi>七月太子中允權監<lb/>
　察御史何大正舒亶諫議大夫李定言公作為詩文<lb/>
　謗訕朝政及中外臣僚無所畏憚國子博士李冝之<lb/>
　狀亦上七月二日奉聖㫖送御史臺根勘二十八<lb/>
<pb n="KR4i0045_WYG_014-1b"/>
　日皇甫遵到湖州追之過南京文定張公上劄范蜀<lb/>
　公上書救之八月十八日赴臺獄時獄司必欲置之<lb/>
　死地煅煉久之不决子由請以所賜爵贖之而上亦<lb/>
　終憐之促具獄十二月二十四日得㫖責檢校尚書<lb/>
　水部員外郎黄州團練副使本州安置<lb/>
　按舒亶論公云陛下發錢本以業貧民則曰贏得兒<lb/>
　童語音好一年强半在城中陛下明法以課羣吏則<lb/>
　曰讀書萬巻不讀律致君堯舜知無術陛下興水利<lb/>
<pb n="KR4i0045_WYG_014-2a"/>
　則曰造物若知明主意應敎斥鹵變桒田陛下議鹽<lb/>
　鐵則曰豈是聞韶解忘味邇來三月食無鹽<lb/>
　聞見録云李定王介甫客也定不持所生母仇氏服<lb/>
　蘇子瞻以為不孝惡之定以為恨後遂劾子瞻作詩<lb/>
　謗訕朝政云<lb/>
　王定國甲申雜記云天下之公論雖仇怨不能奪也<lb/>
　李承之奉世知南京嘗謂余曰昨在從班李定資深<lb/>
　鞫子瞻獄雖同列不敢輒啟問一日資深於崇政殿<lb/>
<pb n="KR4i0045_WYG_014-2b"/>
　門忽謂諸人曰蘇軾竒才也衆莫敢對巳而曰雖三<lb/>
　十年所作文字詩句引證經傳隨問即荅無一字差<lb/>
　舛誠天下之竒才也歎息不巳<lb/>
　東坡云昔年過洛見李公簡言真宗既東封訪天下<lb/>
　隱者杞人楊朴能為詩召對自言不能上問臨行有<lb/>
　人作詩送卿否朴曰惟臣妻有一首云更休落魄耽<lb/>
　杯酒且莫猖狂愛詠詩今日捉將官裏去這回斷送<lb/>
　老頭皮上大笑放還山余在湖州坐作詩追赴詔獄<lb/>
<pb n="KR4i0045_WYG_014-3a"/>
　妻子送余出門皆哭無以語之顧謂妻子曰子獨不<lb/>
　能如楊處士妻作一詩送我乎妻子不覺失笑余乃<lb/>
　出<lb/>
　龜山語録云作詩不知風雅之意不可以作詩詩尚<lb/>
　譎諫惟言之者無罪聞之者足以戒乃為有補若諌<lb/>
　而涉於毁謗聞者怒之何補之有觀蘇東坡詩只是<lb/>
　譏誚朝廷殊無温柔篤厚之氣以此人故得而罪之<lb/>
　　山村絶句<lb/>
<pb n="KR4i0045_WYG_014-3b"/>
煙雨濛濛雞犬聲有生何處不安生但敎黄犢無人佩<lb/>
布榖何勞也勸耕<lb/>
　詩案云此詩意言是時販私鹽者多帶刀杖故取前<lb/>
　漢龔遂令人賣劒買牛賣刀買犢曰何為帶刀佩犢<lb/>
　意言但得鹽法寛平令民不帶刀劒而買牛犢則民<lb/>
　自力耕不勞勸督以譏鹽法太峻不便也<lb/>
　　又<lb/>
老翁七十自腰鎌慙愧春山筍蕨甜豈是聞韶解忘味<lb/>
<pb n="KR4i0045_WYG_014-4a"/>
邇來三月食無鹽<lb/>
　詩案云此詩意言山中之人饑貧無食雖老猶自採<lb/>
　笋蕨充饑時鹽法峻急僻逺之人無鹽食用動經數<lb/>
　月若古之聖賢則能聞韶忘味山中小民豈能食淡<lb/>
　而樂乎以譏鹽法太急也<lb/>
　　又<lb/>
杖黎裹飯去匆匆過眼青錢轉手空贏得兒童語音好<lb/>
一年强半在城中<lb/>
<pb n="KR4i0045_WYG_014-4b"/>
　詩案云此詩意言百姓請得青苗錢立便於城中浮<lb/>
　費使却又言鄉村之人一年兩度夏秋税及數度請<lb/>
　納和糶預買錢今来更添青苗助役錢因此莊家小子<lb/>
　弟多在城市不著次第但學得城中人語音而已以<lb/>
　譏新法青苗助役不便也<lb/>
　　塔前古檜<lb/>
凜然相對敢相欺直幹凌雲未要竒根到九泉無曲處<lb/>
世間惟有蟄龍知<lb/>
<pb n="KR4i0045_WYG_014-5a"/>
　石林詩話云元豐間蘇子瞻繫御史獄神宗本無意<lb/>
　深罪之時相進呈忽言蘇軾於陛下有不臣之意神<lb/>
　宗改容曰軾固有罪然於朕不應至是卿何以知之<lb/>
　時相因舉軾檜詩云根到九泉無曲處世間惟有蟄<lb/>
　龍知陛下飛龍在天軾以為不知已而求地下之蟄<lb/>
　龍非不臣而何神宗曰詩人之詞安可如此論彼自<lb/>
　詠檜何預朕事時相語塞章子厚亦從旁解之遂薄<lb/>
　其罪子厚嘗以語余且以醜言詆時相曰人之害物<lb/>
<pb n="KR4i0045_WYG_014-5b"/>
　無所忌憚有如是也<lb/>
　王定國聞見近錄王和父嘗言蘇子瞻在黄州上數<lb/>
　欲用之王禹玉輒曰軾嘗有此心惟有蟄龍知之句<lb/>
　陛下龍飛在天而不敬乃反求知蟄龍乎章子厚曰龍<lb/>
　者非獨人君人臣亦皆可以言龍也上曰自古稱龍<lb/>
　者多矣如荀氏八龍孔明卧龍豈人君也及退子厚<lb/>
　詰之曰相公乃欲覆人家族邪禹玉曰此舒亶言爾<lb/>
　子厚曰亶之唾其亦可食乎<lb/>
<pb n="KR4i0045_WYG_014-6a"/>
　胡苕溪云東坡在御史獄獄吏問云檜詩根到九泉<lb/>
　無曲處世間惟有蟄龍知有無譏諷東坡荅云王安<lb/>
　石詩云天下蒼生望霖雨不知龍向此中蟠此龍是<lb/>
　也獄吏為之一笑<lb/>
　　附王安石偶題<lb/>
山腰水有千年潤石眼泉無一日乾天下蒼生待霖雨<lb/>
不知龍向此中蟠<lb/>
　　贈孫莘老<lb/>
<pb n="KR4i0045_WYG_014-6b"/>
嗟余與子久離羣耳冷心灰百不聞若對青山談世事<lb/>
當須舉白便浮君<lb/>
　詩案云任杭州通判日轉運司差往湖州相度堤㟁<lb/>
　利害因與知湖州孫覺相見作詩與之某是時約孫<lb/>
　覺并坐客如有言及時事者罰一大盞雖不指言時<lb/>
　事是非意言時事多不便不得說也<lb/>
　　又<lb/>
天目山前渌浸裾碧欄堂下看銜艫作堤捍水非吾事<lb/>
<pb n="KR4i0045_WYG_014-7a"/>
閒送苕溪入太湖<lb/>
　詩案云某為先曽言水利不便却被轉運司差相度<lb/>
　堤岸又云作堤捍水非吾事意言本非興水利之人<lb/>
　以譏水利之不便也<lb/>
　趙彥材云先生倅杭以開運鹽河至湖其言作堤捍<lb/>
　水非吾事意謂於此可以為堤而事不在已也<lb/>
　　秋日牡丹<lb/>
一朶妖紅翠欲流春光囘照雪霜羞化工只欲呈新巧<lb/>
<pb n="KR4i0045_WYG_014-7b"/>
不放閑花得少休<lb/>
　詩案云杭州一僧寺内秋日開牡丹花數朶陳㐮作<lb/>
　絶句某和之此詩譏當時執政以化工比執政以閑<lb/>
　花比小民言執政但欲出新意擘畫令小民不得暫<lb/>
　閒也<lb/>
　　寄子由<lb/>
眼看時事力難任貪戀君恩退未能遲鈍終須投劾去<lb/>
使君何日換聾丞<lb/>
<pb n="KR4i0045_WYG_014-8a"/>
　詩案云某初到杭州寄弟轍詩此詩云眼看時事力<lb/>
　難任時事謂新法青苗助役等事也言已才力不能<lb/>
　勝任意亦是譏新法事煩難了辦也<lb/>
　　八月十五觀潮<lb/>
吳兒生長狎濤淵冐利忘生不自憐東海若知明主意<lb/>
應敎斥鹵變桒田<lb/>
　詩案云時新有㫖禁㺯潮故云吳兒生長狎濤淵冐<lb/>
　利忘生不自憐盖言㺯潮之人為貪官中利物致其<lb/>
<pb n="KR4i0045_WYG_014-8b"/>
　間有溺死者故朝㫖禁斷某為主上好興水利因作<lb/>
　此詩言東海若知明主意應敎斥鹵變桒田意言東<lb/>
　海若知此意當令斥鹵地盡變桒田此事之必不可<lb/>
　成者以譏興水利之難成也<lb/>
　　和李常韻<lb/>
何人勸我此間來絃管生衣甑有埃緑蟻濡唇無百斛<lb/>
蝗蟲撲面巳三囘磨刀入谷追窮寇洒涕循城拾棄孩<lb/>
為郡鮮歡君莫歎猶勝塵土走章臺<lb/>
<pb n="KR4i0045_WYG_014-9a"/>
　詩案云李常寄來字韻某依韻和之此詩譏新法減<lb/>
　刻公使錢太甚及造酒不得過百石致絃管生衣釜<lb/>
　甑有塵及言蝗蟲盜賊灾傷饑饉之甚以譏朝廷政<lb/>
　事闕失及新法不便之所致也<lb/>
　　題風水洞<lb/>
山前乳水隔塵凡山上仙風舞檜杉細細龍鱗生亂石<lb/>
團團羊角轉空嵒馮夷窟宅非梁棟禦寇車輿謝轡銜<lb/>
世事漸艱吾欲去永隨二子脫譏讒<lb/>
<pb n="KR4i0045_WYG_014-9b"/>
　詩案云熙寧七年八月朢逰杭州風水洞留題此詩<lb/>
　云世事漸艱吾欲去永隨二子脫譏讒意謂朝廷行<lb/>
　新法之後世事漸以艱難小人多務讒謗某思之不<lb/>
　可以合又不可以容故欲棄官求隱居之地也<lb/>
　趙彦材詩注云盖言世態可厭欲從馮夷之水居禦<lb/>
　寇之風馭為可以脱譏讒也詩集作欲出詩案作吾<lb/>
　欲去今從詩案<lb/>
　　和劉道原<lb/>
<pb n="KR4i0045_WYG_014-10a"/>
敢向清時怨不容直嗟吾道與君東坐談足使淮南懼<lb/>
歸去方知冀北空獨鶴不須驚夜旦羣烏未可辨雌雄<lb/>
廬山自古不到處得與幽人子細窮<lb/>
　詩案云和劉道原見寄詩意謂劉恕有學問性正直<lb/>
　故作此美之因以譏諷當今進用之人也敢向清時<lb/>
　怨不容是時恕自館中出監税言非敢怨時之不容<lb/>
　子也馬融謂鄭康成吾道東矣故以比之汲黯在朝<lb/>
　淮南寢謀又以比恕之直也又使韓愈云冀北馬羣<lb/>
<pb n="KR4i0045_WYG_014-10b"/>
　遂空言舘中無人也嵇紹昂昂如獨鶴在雞羣又淮<lb/>
　南子雞知將旦鶴知夜半又以劉恕比鶴謂衆人為<lb/>
　雞也詩云具曰余聖誰知烏之雌雄意言當今朝廷<lb/>
　進用之人君子小人雜處如烏不可辨雌雄也<lb/>
　　習射放鷹<lb/>
青蓋前頭㸃皂旗黄茅岡下出長圍㺯風驕馬跑空立<lb/>
趂兔蒼鷹掠地飛回望白雲生翠巘歸來紅葉滿征衣<lb/>
聖朝若用西涼簿白羽猶能効一揮<lb/>
<pb n="KR4i0045_WYG_014-11a"/>
　詩案云知宻州日因祭常山囘與同官習射放鷹作<lb/>
　此詩意取西涼州主簿謝艾本是書生却善用兵意<lb/>
　以自比言聖朝若用某為將不減謝艾也<lb/>
　　和劉攽韻<lb/>
白髪相望兩故人眼看時事㡬畨新曲無和者應思郢<lb/>
論少卑之且借秦嵗惡詩人無好語夜長鰥守向誰親<lb/>
少思多睡無如我鼻息如雷撼四鄰<lb/>
　詩案云熙寧九年劉攽寄秦字韻詩與某尋和之此<lb/>
<pb n="KR4i0045_WYG_014-11b"/>
　詩云眼看時事幾畨新以譏近日更立新法事多也<lb/>
　　又<lb/>
十載漂然不可期那堪重作看花詩門前惡語誰傳出<lb/>
醉後狂歌自不知刺舌君今猶未戒炙睂我亦更何詞<lb/>
相從痛飲無餘事正是春容最好時<lb/>
　詩案云劉攽聞人唱某小詞作詩相戲某和之此詩<lb/>
　引賀拔惎以錐刺其子舌戒以言語事以戲攽又不<lb/>
　合引王舒狂言為王敦炙其睂事以自比以譏時人<lb/>
<pb n="KR4i0045_WYG_014-12a"/>
　不能容狂直之言也<lb/>
　　和李清臣韻<lb/>
五斗塵勞尚足留閉門聊欲治幽憂羞為毛遂囊中頴<lb/>
未許朱雲地下逰無事㑹須成好飲思歸時亦賦登樓<lb/>
羨君幕府如僧舎日向城西看浴鷗<lb/>
　詩案云弟轍時在徐州李清臣與詩於詩後批云可<lb/>
　求子瞻共和某次其韻朱雲漢成帝時乞斬張禹漢<lb/>
　成帝欲誅之朱雲曰臣得下從龍逢比干逰足矣龍<lb/>
<pb n="KR4i0045_WYG_014-12b"/>
　逄比干皆因諫而死某為屡言新法不䝉施行不合<lb/>
　以朱雲自比意言聖明之世必無誅戮之事故未許<lb/>
　與朱雲地下游及王粲是魏武帝時人因天下亂離<lb/>
　故粲在荆州依托劉表作登樓賦中有懐鄉思歸之<lb/>
　心意亦欲作此賦也<lb/>
　　送李清臣<lb/>
珥筆西歸近紫宸太平典冊不緑麟付君此事寧論晉<lb/>
載我當時舊過秦門外想無千斛米墓中知有百年人<lb/>
<pb n="KR4i0045_WYG_014-13a"/>
看君兩眼明如鏡休把春秋坐素臣<lb/>
　詩案云李清臣差修國史賦詩送之某於仁宗朝曽<lb/>
　進論二十五首皆論往古得失賈誼漢文帝時人追<lb/>
　論秦之過失作過秦論史記載之某妄以賈誼自比<lb/>
　意欲李清臣於國史中載所進論<lb/>
　　司馬君實獨樂園<lb/>
　元城先生語録云老先生於國子監之側得故營地<lb/>
　創獨樂園自傷不得與衆同也以當時君子自比伊<lb/>
<pb n="KR4i0045_WYG_014-13b"/>
　周孔孟公乃以種竹澆花事自比唐晉間人以捄其<lb/>
　弊也胡苕溪云元城所謂當時君子自比伊周孔孟<lb/>
　者意誚金陵也<lb/>
青山在屋上流水在屋下中有五畆園花竹秀而野花<lb/>
香襲杖屨竹色侵盞斚樽酒樂餘春棋局消長夏洛陽<lb/>
古多士風俗猶爾雅先生卧不出冠盖傾洛社雖云與<lb/>
衆樂中有獨樂者才全徳不形所貴知我寡先生獨何<lb/>
事四海望陶冶兒童誦君實走卒知司馬持此欲安歸<lb/>
<pb n="KR4i0045_WYG_014-14a"/>
造物不我舎名聲逐吾輩此病天所赭撫掌笑先生年<lb/>
來學喑啞<lb/>
　詩案云司馬光在西京葺一園名獨樂園作詩寄之<lb/>
　此詩言四海望光執政陶冶天下以譏見任執政不<lb/>
　得其人又言兒童走卒皆知其姓字終當進用縁光<lb/>
　曽言新法不便某亦曽言新法不便既言終當進用<lb/>
　光意亦譏朝廷新法不便終用光改變此法也又言<lb/>
　光却瘖黙不言意望光依前上言攻擊新法也<lb/>
<pb n="KR4i0045_WYG_014-14b"/>
　古今詩話云東坡作獨樂園詩只從頭四句已都說<lb/>
　盡便可以入圖畫矣胡苕溪云大率東坡毎題詠景<lb/>
　物於長篇中只篇首四句便能寫盡語仍快徤如廬<lb/>
　山開先漱玉亭首句云髙岩下赤日深谷來悲風擘<lb/>
　開青玉峽飛出兩白龍谷林堂首句云深谷下窈窕<lb/>
　髙林合扶疎美哉新堂成及此秋風初行瓊儋間首<lb/>
　句云四州環一島百洞蟠其中我行西北隅如渡月<lb/>
　半弓藤州江下夜起對月首句云江月照我心江水<lb/>
<pb n="KR4i0045_WYG_014-15a"/>
　洗我肝端如徑寸珠墮此白玉盤此聊舉其四詩他<lb/>
　之類此者甚衆也<lb/>
　　送劉攽通判泰州<lb/>
君不見阮嗣宗臧否不挂口莫誇舌在牙齒牢是中惟<lb/>
可飲醇酒讀書不用多作詩不須工海邊無事日日醉<lb/>
夢魂不到蓬莱宫秋風昨夜入庭樹蓴絲未老君先去<lb/>
君先去幾時囘劉郎應白髪桃花開不開<lb/>
　詩案云此詩云君不見阮嗣宗臧否不挂口莫誇舌<lb/>
<pb n="KR4i0045_WYG_014-15b"/>
　在牙齒牢是中惟可飲醇酒言當學阮籍口不臧否<lb/>
　人物惟可飲酒勿談時事意以譏新法不便不容人<lb/>
　直言也<lb/>
　　送曾鞏通判越州<lb/>
醉翁門下士雜遝難為賢曽子獨超軼孤芳陋羣妍昔<lb/>
從南方來與翁兩聨翩翁今自憔悴子去亦宜然賈誼<lb/>
窮適楚樂生老思燕那因江膾美遽厭天庖羶但苦世<lb/>
論隘聒耳如蜩蟬安得萬頃池養此横海鱣<lb/>
<pb n="KR4i0045_WYG_014-16a"/>
　詩案云曽鞏通判越州臨行館閣同舎舊例餞送衆<lb/>
　人分韻得然字韻此詩云但苦世論隘聒耳如蜩蟬<lb/>
　以譏近日朝廷進用多刻薄之人議論褊隘喧亂如<lb/>
　蟬又云安得萬頃池養此横海鱣者以比曾鞏賢才<lb/>
　也後漢黄憲汪汪若千頃陂言安得有度量如黄憲<lb/>
　者以容養此宏才也熙寧五年某寫書柬寄曽鞏言<lb/>
　賦役毛起鹽法峻急民不堪命以譏新法青苗助役<lb/>
　煩碎如毛及鹽法峻急不堪也<lb/>
<pb n="KR4i0045_WYG_014-16b"/>
　　留題風水洞<lb/>
春山磔磔鳴春禽此間不可無我吟路長漫漫傍江浦<lb/>
此間不可無君語金鯽池邊不見君追君直過定山村<lb/>
路人皆言君未逺騎馬少年清且婉風岩水穴舊聞名<lb/>
只隔山溪夜不行溪橋曉溜浮梅蕚知君繫馬岩花落<lb/>
出城三日尚逶遲妻孥怪罵歸何時世上小兒誇疾走<lb/>
如君相待今安有<lb/>
　詩案云熙寧七年二月二十七日遊杭州風水洞節<lb/>
<pb n="KR4i0045_WYG_014-17a"/>
　推李佖知軾到來先行三日留彼見待某到彼於壁<lb/>
　上留題詩末句云世上小兒誇疾走如君相待今安<lb/>
　有意以譏諷世之小人多務急進也<lb/>
　先生詩話云舊讀蘇子美六和塔詩云松橋待金鯽<lb/>
　竟日獨遲留初不喻此語及倅錢塘乃知寺後池中<lb/>
　有此魚如金色也昨日復游池上投餅餌乃略出不<lb/>
　食復入則此魚自珍貴盖久矣<lb/>
　　和劉道原寄張師民<lb/>
<pb n="KR4i0045_WYG_014-17b"/>
仁義大捷徑詩書一旅亭相誇綬若若猶誦麥青青腐<lb/>
䑕何勞嚇高鴻本自冥顛狂不用喚酒盡漸須醒<lb/>
　詩案云此詩譏近日朝廷進用之人以仁義為捷徑<lb/>
　詩書為逆旅但為印綬爵禄所誘則假捷徑以進如<lb/>
　莊子所謂儒以詩禮發冢故云麥青青又言小人之<lb/>
　願禄位如䲭鳶以腐䑕嚇鴻鵠其溺於利如人之醉<lb/>
　於酒酒盡則自醒也<lb/>
　元城先生語録云子弟固欲其佳然不佳者亦未必<lb/>
<pb n="KR4i0045_WYG_014-18a"/>
　無用處元豐二年東坡下御史獄天下之士痛之環<lb/>
　視而不敢捄時張安道在南京憤然上疏欲附南京<lb/>
　逓府官不敢受乃遣其子恕持至登聞鼓院投進恕<lb/>
　素愚懦徘徊不敢投後東坡出獄見其副本因吐舌<lb/>
　色動久之問其故東坡不荅後子由亦見之云宜吾<lb/>
　兄之吐舌也此事正得張恕力或問其故子由曰獨<lb/>
　不見鄭崇之捄盖寛饒乎其疏有云上無許史之屬<lb/>
　下無金張之托此語正是激宣帝怒耳且寛饒正以<lb/>
<pb n="KR4i0045_WYG_014-18b"/>
　犯許史輩有此禍今乃再訐之是益其怒也且東坡<lb/>
　何罪獨以名太髙與朝廷爭勝耳今安道之疏乃云<lb/>
　其文學實天下之竒才也獨不激人主之怒乎但一<lb/>
　時急欲捄之故為此言耳㒒曰然則是時捄東坡宜<lb/>
　為何說先生曰但言本朝未嘗殺士大夫今乃開端<lb/>
　則是殺士大夫自陛下始而後世子孫因而殺賢士<lb/>
　大夫必援陛下為例神宗好名而畏義疑可以止之<lb/>
　○詩案所載不止此餘長篇詳見别集刋行<lb/>
<pb n="KR4i0045_WYG_014-19a"/>
　　御史獄中遺子由<lb/>
聖主如天萬物春小臣愚暗自亡身百年未滿先償倩<lb/>
十口無歸更累人是處青山可蔵骨他年夜雨獨傷神<lb/>
與君今世為兄弟更結來生未了因<lb/>
　本序云予以事繫御史臺獄府吏稍見侵自度不能<lb/>
　堪死獄中不得一别子由故作詩授獄卒梁成以遺<lb/>
　子由<lb/>
　　蘇潁濱<lb/>
<pb n="KR4i0045_WYG_014-19b"/>
　復齋謾録云二蘇名並一時世以東坡為長公子由<lb/>
　為少公<lb/>
　陳后山次韻黄樓詩云一代蘇長公四海名未已少<lb/>
　公作長句班馬安得擬<lb/>
　張文潛贈李徳載詩云長公波瀾萬頃海少公峭拔<lb/>
　千尋麓皆謂二蘇也<lb/>
　　㑹子瞻兄宿逍遙堂二絶<lb/>
　本序云轍幼從子瞻兄讀書未嘗一日相舎去既壯<lb/>
<pb n="KR4i0045_WYG_014-20a"/>
　宦逰四方因讀韋蘇州詩云那知風雨夜復此對床<lb/>
　眠惻然感之乃相約蚤退為閒居之樂故子瞻始為<lb/>
　鳳翔幕官留詩與轍曰夜雨何時聽蕭瑟其後子瞻<lb/>
　通守餘杭復移守膠西而轍留滯於㫿陽濟南不見<lb/>
　者七年熙寧七年二月始復㑹於澶濮之間相從赴<lb/>
　彭城留百餘日宿於逍遥堂追感前約作二小詩云<lb/>
　　其一<lb/>
逍遥堂後千尋木長送中宵風雨聲誤喜對床尋舊約<lb/>
<pb n="KR4i0045_WYG_014-20b"/>
不知漂泊在彭城<lb/>
　　其二<lb/>
秋來東閣凉如水客去山公醉似泥困睡北牕呼不醒<lb/>
風吹松竹雨凄凄<lb/>
　　附東坡和子由逍遥堂詩<lb/>
　東坡自序云子由將赴南都與余㑹宿於逍遥堂作<lb/>
　兩絶句讀之殆不可為懐因和其詩以自解余觀子<lb/>
　由自少曠達天資近道又得至人養生長年之訣而<lb/>
<pb n="KR4i0045_WYG_014-21a"/>
　余亦竊聞其一二以為今者宦逰相别之日淺而異<lb/>
　時退休相從之日長既以自解並以慰子由云<lb/>
　　其一<lb/>
别期漸近不堪聞風雨蕭蕭已斷魂猶勝相逢不相識<lb/>
形容變盡語音存<lb/>
　漢黨錮傳夏馥以黨魁亡匿名姓為人傭形容毁瘁<lb/>
　其弟靜遇之不識聞語音乃悟而拜之<lb/>
　　其二<lb/>
<pb n="KR4i0045_WYG_014-21b"/>
但令朱雀長金花此别還同一轉車五百年間誰復在<lb/>
㑹看銅狄兩咨嗟<lb/>
　王直方詩話云東坡喜韋蘇州詩寧知風雨夜復此<lb/>
　對床眠之句故在鄭州寄子由云寒燈相對記疇昔<lb/>
　夜雨何時聽蕭瑟又初秋子由與坡相從彭城賦詩<lb/>
　云悞喜對床尋舊約不知漂泊在彭城子由使遼在<lb/>
　神水舘賦詩云夜雨從來對榻眠兹行萬里隔胡天<lb/>
　坡在御史獄有云他年夜雨獨傷神在東府有云對<lb/>
<pb n="KR4i0045_WYG_014-22a"/>
　床定悠悠夜雨今蕭瑟其同轉對有云對床貪聽連<lb/>
　宵雨又曰對床欲作連夜雨又云對床老兄弟夜雨<lb/>
　鳴竹屋此其兄弟所賦也相約退休可謂無日忘之<lb/>
　然竟不能成其約其意見於逍遥堂詩序云<lb/>
　　附韋蘇州示全真元常<lb/>
余解郡符去爾為外事牽寧知風雨夜復此對床眠始<lb/>
話南池飲更詠西樓篇無將一㑹易歲月坐推遷<lb/>
　冷齋夜話云人意趣所至多見於嗜好歐公喜士為<lb/>
<pb n="KR4i0045_WYG_014-22b"/>
　天下第一常好誦孔北海坐上客常滿樽中酒不空<lb/>
　范文正清嚴而喜論兵常好誦韋蘇州兵衞森畫㦸<lb/>
　燕寢凝清香東坡友愛子由而著味清境每誦寧知<lb/>
　風雨夜復此對床眠<lb/>
　　足東坡贈姜唐佐<lb/>
生長茅間有異芳風流稷下古諸姜適從瓊管魚龍窟<lb/>
秀出羊城翰墨塲滄海何曽斷地脉白袍端合破天荒<lb/>
錦衣不日千人看始信東坡眼力長<lb/>
<pb n="KR4i0045_WYG_014-23a"/>
　冷齋夜話云東坡在儋耳有姜唐佐者從乞詩唐佐<lb/>
　朱厓人亦書生東坡借其手中扇書其上云滄海何<lb/>
　曽斷地脈朱厓從此破天荒<lb/>
　蘇少公云吾兄子瞻謫居儋耳瓊州進士姜唐佐往<lb/>
　從之逰氣和而言道有中州士人之風子瞻愛之贈<lb/>
　之詩曰滄海何曽斷地脈白袍端合破天荒且告之<lb/>
　曰子異日登科當為子成此篇君逰廣州州學有名<lb/>
　學中崇寧二年正月隨計過汝陽以此句相示時子<lb/>
<pb n="KR4i0045_WYG_014-23b"/>
　瞻之喪再逾歲矣覽之流涕念君要能自立而莫與<lb/>
　終此詩者乃為足之云<lb/>
　胡苕溪云冷齋夜話載此句乃云滄海何曽斷地脈<lb/>
　朱厓從此破天荒遂以姜唐佐為朱厓人附㑹為說<lb/>
　今當以子由詩為正也<lb/>
　唐荆州每解舉人多不成名號曰天荒至劉蜕舎人<lb/>
　以荆州解及第曰破天荒<lb/>
　　涿州寄子瞻<lb/>
<pb n="KR4i0045_WYG_014-24a"/>
誰將家集過幽都每被行人問大蘇莫把文章動遐逺<lb/>
恐妨談笑卧江湖<lb/>
　欒城集云此子由奉使契丹時寄子瞻詩也<lb/>
　澠水燕談録云張芸叟奉使大遼宿幽州館中有題<lb/>
　蘇子瞻老人行於壁間者聞范陽書肆亦刻子瞻詩<lb/>
　數十篇謂之大蘇集子瞻名重當代外至敵國亦愛<lb/>
　服如此芸叟題其後曰誰傳佳句到幽都逢著邊人<lb/>
　問大蘇此二句與子由之詩全相類疑好事者改之<lb/>
<pb n="KR4i0045_WYG_014-24b"/>
　也<lb/>
　　附子瞻次子由韻<lb/>
車騎雍容亦甚都道旁側目問三蘇那知老病渾無用<lb/>
欲問君王乞鏡湖<lb/>
　自注云子由入京時北使已問所在後予為館伴北<lb/>
　使屢誦三蘇文<lb/>
　　附子瞻送子由使契丹<lb/>
雲海相望寄此身那因逺適更沾巾不辭驛騎淩風雪<lb/>
<pb n="KR4i0045_WYG_014-25a"/>
要使天驕識鳯麟沙漠囘看清禁月湖山應夢武陵春<lb/>
單于若問君家世莫道中朝第一人<lb/>
　唐李揆美風儀善奏對帝嘆曰卿門地人物文學皆<lb/>
　當世第一後使蕃酋長曰聞唐有第一人李揆公是<lb/>
　否揆畏留紿曰彼李揆安肯來邪<lb/>
　<lb/>
　<lb/>
　<lb/>
<pb n="KR4i0045_WYG_014-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩林廣記後集巻四<lb/>
</p>
<p>
</p>
  </div>
</body>
</text>
</TEI>
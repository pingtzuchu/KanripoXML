<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩林廣記巻一</head>
    <p>
<pb n="KR4i0045_WYG_001-1a"/>
欽定四庫全書<lb/>
　詩林廣記巻一　　　　　宋　蔡正孫　編<lb/>
　　陶淵明<lb/>
　朱文公云作詩須從陶柳門庭中來乃佳不如是無<lb/>
　以發蕭散沖澹之趣不免局促塵埃無由到古人佳<lb/>
　處<lb/>
　楊龜山云陶淵明詩所不可及者沖澹深邃出於自<lb/>
　然若曾用力學詩然後知淵明詩非著力之所能及<lb/>
<pb n="KR4i0045_WYG_001-1b"/>
　蘇東坡云淵明作詩不多然其詩質而實綺癯而實<lb/>
　腴自曹劉鮑謝李杜諸人皆莫及也<lb/>
　黄山谷云淵明之詩所謂不煩繩削而自合者然巧<lb/>
　於斧斤者多疑其拙窘於檢括者輒病其放孔子曰<lb/>
　甯武子其智可及也其愚不可及也淵明之拙與放<lb/>
　豈可與不知者道哉道人曰如我按指海印發光汝<lb/>
　暫舉心塵勞先起説者曰若以法眼觀無俗不眞若<lb/>
　以世眼觀無眞不俗淵明之詩要當與一丘一壑者<lb/>
<pb n="KR4i0045_WYG_001-2a"/>
　共之<lb/>
　陳后山云陶淵明之詩寫其胷中之妙無陶之妙而<lb/>
　學其詩終為樂天耳<lb/>
　劉後村云陶公如天地閒之有醴泉慶雲是惟無岀<lb/>
　出則為祥瑞且饒坡公一人和陶可也<lb/>
　葉西㵎云古今詩學沖澹閒逺惟陶淵明為難到<lb/>
　　飲酒<lb/>
結廬在人境而無車馬喧問君何能爾心逺地自偏采<lb/>
<pb n="KR4i0045_WYG_001-2b"/>
菊東籬下悠然見南山<hi>俗本見字多作望字</hi>山氣日夕佳飛鳥相<lb/>
與還此中有眞意欲辨已忘言<lb/>
　蔡寬夫詩話云采菊東籬下悠然見南山此其閒逺<lb/>
　自得之意直若超然邈出宇宙之外俗本多以見為<lb/>
　望字若爾則便有褰裳濡足之態矣乃知一字之誤<lb/>
　害理有如此者<lb/>
　東坡云此詩景與意會故可喜也無識者以見為望<lb/>
　白樂天效淵明詩有云時傾一樽酒坐望終南山則<lb/>
<pb n="KR4i0045_WYG_001-3a"/>
　流俗之失久矣惟韋蘇州答長安丞裴棁詩云采菊<lb/>
　露未晞舉頭見秋山乃眞得淵明詩意<lb/>
　雞肋集云記在廣陵日見東坡云陶淵明意不在詩<lb/>
　詩以寄其意耳采菊東籬下悠然望南山則既采菊<lb/>
　又望山意盡於此無餘蘊矣非淵明意也采菊東籬<lb/>
　下悠然見南山則本自采菊無意望山適舉首而見<lb/>
　之悠然忘情趣閒而累逺此未可於文字精粗閒求<lb/>
　之<lb/>
<pb n="KR4i0045_WYG_001-3b"/>
　　附東坡和淵明飲酒<lb/>
小舟眞一葉下有暗浪喧夜棹醉中發不知枕几偏天<lb/>
明問前路已度千銀山嗟我亦何為此道常往還未來<lb/>
即早計已往復何言<lb/>
　胡苕溪云東坡謂古之詩人有擬古之作矣未有追<lb/>
　和古人者也追和古人詩則自東坡始<lb/>
　冷齋夜話云東坡在惠州盡和淵明詩黄魯直在黔<lb/>
　南聞之作詩云子瞻謫嶺南時宰欲殺之飽喫惠州<lb/>
<pb n="KR4i0045_WYG_001-4a"/>
　飯細和淵明詩彭澤千載人子瞻百世士出處雖不<lb/>
　同風味略相似<lb/>
　山谷云東坡在揚州和飲酒詩只是如己所作至惠<lb/>
　州和田園詩乃與淵明無異<lb/>
　　附荆公效淵明<lb/>
先生歲晚事田園魯叟遺書廢討論問訊桑麻憐已長<lb/>
按行松菊喜猶存農人調笑追尋壑稚子歡呼出候門<lb/>
遥謝載醪袪惑者吾今欲辨已忘言<lb/>
<pb n="KR4i0045_WYG_001-4b"/>
　遯齋閒覽云王荆公在金陵作詩多用淵明詩中事<lb/>
　至有四韻詩全使淵明詩者且言其詩有奇絶不可<lb/>
　及之語如結廬在人境而無車馬喧問君何能爾心<lb/>
　逺地自偏由詩人以來無此句也然則淵明趨向不<lb/>
　羣詞彩精拔晉宋之間一人而已<lb/>
　胡苕溪云荆公所謂四韻全使淵明詩者即此詩是<lb/>
　也黄山谷詩云非無車馬客心逺境亦靜其意亦本<lb/>
　淵明詩<lb/>
<pb n="KR4i0045_WYG_001-5a"/>
　　飲酒<lb/>
清晨聞叩門倒裳往自開問子為誰歟田父有好懷壺<lb/>
漿逺見候疑我與時乖繿縷茅簷下未足為髙栖一世<lb/>
皆尚同願君汩其泥深感父老言稟氣寡所諧紆轡誠<lb/>
可學違己詎非迷且共歡此飲吾駕不可回<lb/>
　韻語陽秋云賢者豹隱墟落固當和光同塵雖舍者<lb/>
　爭席奚病而況於杯酒之閒哉陶淵明杜子美皆世<lb/>
　偉人也每田父索飲必使之畢其歡而後去淵明詩<lb/>
<pb n="KR4i0045_WYG_001-5b"/>
　云清晨聞叩門倒裳往自開問子為誰歟田父有好<lb/>
　懷壺漿逺見候疑我與時乖老杜詩云田翁逼社日<lb/>
　邀我嘗春酒叫婦開大瓶盆中為吾取二公皆有位<lb/>
　者也於田父何拒焉至於田父有云一世皆尚同願<lb/>
　君汩其泥之説則姑守陶之介久客惜人情如何拒<lb/>
　鄰叟則何妨杜之通乎<lb/>
　　附杜子美遭田父泥飲美嚴中丞<lb/>
步屧隨春風村村自花栁田翁逼社日邀我嘗春酒酒<lb/>
<pb n="KR4i0045_WYG_001-6a"/>
酣誇新尹畜眼未見有回頭指大男渠是弓弩手名在<lb/>
飛騎籍長番歲時久前日放營晨辛苦救衰朽差科死<lb/>
則己誓不舉家走今年大作社拾遺能住否叫婦開大<lb/>
瓶盆中為吾取感此氣揚揚須知風化首語多雖雜亂<lb/>
説尹終在口朝來偶然出自卯將及酉久客惜人情如<lb/>
何拒鄰叟髙聲索果栗欲起時被肘指揮過無禮未覺<lb/>
村野醜月出遮我留仍嗔問升斗<lb/>
　　附東坡和淵明詩<lb/>
<pb n="KR4i0045_WYG_001-6b"/>
芙蕖在秋水時節自闔開清風亦何意入我芝蘭懷一<lb/>
隨採折去永與江湖乖斷絲不復續斗水何足栖不如<lb/>
玉井蓮結根天池泥感此每自慰吾事幸不諧醉中有<lb/>
歸路了了初不迷乗流且復逝得坎吾當囘<lb/>
　　責子<lb/>
白髮被兩鬢肌膚不復實雖有五男兒總不好紙筆阿<lb/>
舒已二八懶惰固無匹阿宣行志學而不愛文術雍端<lb/>
年十三不識六與七通子垂九齡但覓梨與栗天運茍<lb/>
<pb n="KR4i0045_WYG_001-7a"/>
如此且盡杯中物<lb/>
　黄山谷云觀淵明此詩想見其人慈祥戲謔可觀也<lb/>
　俗人便謂淵明諸子皆不肖而淵明以愁嘆見於詩<lb/>
　耳<lb/>
　　附杜子美遣興<lb/>
陶濳避俗翁未必能達道觀其著詩篇頗亦恨枯槁達<lb/>
士豈是足黙識蓋不早生子賢與愚何其掛懷抱<lb/>
　眞西山云淵明又有命子詩曰夙興夜寐願爾斯才<lb/>
<pb n="KR4i0045_WYG_001-7b"/>
　爾之不才亦已焉哉責子詩曰雖有五男兒總不好<lb/>
　紙筆天運茍如此且盡杯中物子美謂掛懷抱者此<lb/>
　也<lb/>
　王立之詩話云東坡言山谷為余言杜子美困頓於<lb/>
　三川蓋為不知者詬病以為拙於生事又往往譏議<lb/>
　宗文宗武失學故寄之淵明聊解嘲耳其詩名曰遣<lb/>
　興可知也俗人不領便謂譏病淵明所謂癡人前不<lb/>
　得説夢也<lb/>
<pb n="KR4i0045_WYG_001-8a"/>
　　問來使<lb/>
爾從山中來早晚發天目我屋南窗下今生幾叢菊薔<lb/>
薇葉已抽秋蘭氣當馥歸去來山中山中酒應熟<lb/>
　西清詩話云淵明意趣眞古清淡之宗詩家視淵明<lb/>
　猶孔門視伯夷也其集屢經諸儒手校然有問來使<lb/>
　一篇世蓋未見獨南唐與晁文元家二本有之李太<lb/>
　白潯陽感秋詩云陶令歸去來田家酒應熟其取諸<lb/>
　此也<hi>潯陽感秋詩見後太白詩類</hi>
<pb n="KR4i0045_WYG_001-8b"/>
　　辛丑歲七月還江陵夜行途中<lb/>
閒居三十載遂與塵事冥詩書敦宿好林園無俗情如<lb/>
何捨此去遥遥至南荆叩枻新秋月臨流別友生涼風<lb/>
起將夕夜景湛虚明昭昭天宇濶皛皛川上平懷役不<lb/>
遑寐中宵尚孤征商歌非吾事依依在耦耕投冠旋舊<lb/>
墟不為好爵縈養眞衡茅下庶以善自名<lb/>
　陶淵明集云文選五臣注辛丑歲七月詩云淵明詩<lb/>
　晉所作者皆題年號入宋所作但題甲子而已意者<lb/>
<pb n="KR4i0045_WYG_001-9a"/>
　恥事二姓故以異之思悦考淵明之詩有以甲子題<lb/>
　者始庚子距丙辰凡十七年間只九首耳皆晉安帝<lb/>
　時所作也中有乙巳歲三月為建威㕘軍使節道經<lb/>
　錢溪作此年秋乃為彭澤令在官八十餘日即解印<lb/>
　綬賦歸去來辭後一十六年庚申晉禪宋恭帝元熙<lb/>
　二年也蕭德施淵明傳曰自宋髙祖王業漸隆不復<lb/>
　肯仕於淵明出處得其實矣寧容晉未禪宋前二十<lb/>
　年輒恥事二姓而所作詩但題甲子以自取異哉矧<lb/>
<pb n="KR4i0045_WYG_001-9b"/>
　詩中又無有標晉年號者其所題甲子蓋偶記一事<lb/>
　耳後人類而次之亦非淵明之意也<lb/>
　藝苑雌黄云秦少游言宋初受命陶濳自以祖侃在<lb/>
　晉世為宰輔恥復屈身後代自宋武帝王業漸隆不<lb/>
　復肯仕投劾而歸躬耕於潯陽之野其所著文皆題<lb/>
　其年月自義熙前明書晉年號自宋初後但書甲子<lb/>
　而已黄魯直詩有云甲子不數義熙前此説蓋出五<lb/>
　臣文選注淵明集已嘗辨其非是如少游魯直尚惑<lb/>
<pb n="KR4i0045_WYG_001-10a"/>
　於五臣之説其他可知也<lb/>
　　桃源<lb/>
嬴氏亂天紀賢者避其世黄綺之商山伊人亦云逝往<lb/>
跡浸復湮來徑遂蕪廢相命肄農耕日入從所憩桑竹<lb/>
垂餘䕃菽稷隨時藝春蠶收長絲秋熟靡王税荒路曖<lb/>
交通雞犬互鳴吠俎豆猶古法衣裳無新製童孺縱行<lb/>
歌班白歡游詣草榮識節和木衰知風厲雖無紀歴誌<lb/>
四時自成歲怡然有餘樂於何勞智慧奇蹤隱五百一<lb/>
<pb n="KR4i0045_WYG_001-10b"/>
朝敞神界淳薄既異源旋復還幽蔽借問游方士焉測<lb/>
塵外地願言躡輕風髙舉尋吾契<lb/>
　唐子西語錄云唐人有詩云山僧不解數甲子一葉<lb/>
　落知天下秋及觀元亮詩云雖無紀歴誌四時自成<lb/>
　歲便覺唐人費力如桃源記言尚不知有漢何論魏<lb/>
　晉可見造語之簡妙蓋晉人工於造語而元亮又其<lb/>
　尤也<lb/>
　蘇東坡云世傳桃源事多過其實考淵明所記止言<lb/>
<pb n="KR4i0045_WYG_001-11a"/>
　先世避秦亂來此則漢人所見似是其子孫非秦人<lb/>
　不死者也<lb/>
　胡苕溪云東坡此論蓋辨證唐人以桃源為神仙如<lb/>
　王摩詰劉夢得韓退之作桃源行是也惟王介甫作<lb/>
　桃源行與東坡之論脗合今具載其詞云<lb/>
　　附王介甫桃源行<lb/>
望夷宫中鹿為馬秦人半死長城下避世不獨商山翁<lb/>
亦有桃源種桃者爾來種桃不記春採花食實枝為薪<lb/>
<pb n="KR4i0045_WYG_001-11b"/>
兒孫生長與世隔知有父子無君臣漁郎放舟迷逺近<lb/>
花閒忽見驚相問世上惟知古有秦山中豈料今為晉<lb/>
聞道長安吹戰塵東風回首淚沾巾重華一去寧復得<lb/>
天下紛紛經幾秦<lb/>
　髙齋詩話云荆公桃源行云望夷宫中鹿為馬秦人<lb/>
　半死長城下指鹿為馬乃二世事而長城之役乃始<lb/>
　皇也又指鹿事不在望夷宫中荆公此詩追配古人<lb/>
　惜乎用事失照管為可恨耳<lb/>
<pb n="KR4i0045_WYG_001-12a"/>
　　歸田園居<lb/>
　陶集此題有六首此首乃末篇也<lb/>
種苗在東臯苗生滿阡陌雖有荷鉏倦濁酒聊自適日<lb/>
暮巾柴車路暗光已夕歸人望煙火稚子候簷隙問君<lb/>
亦何為百年會有役但願桑麻成蠶月得紡績素心正<lb/>
如此開逕望三益<lb/>
　東坡云淵明詩初視若散緩熟視有奇趣如曰日暮<lb/>
　巾柴車路暗光已夕歸人望煙火稚子候簷隙又曰<lb/>
<pb n="KR4i0045_WYG_001-12b"/>
　采菊東籬下悠然見南山又曰曖曖逺人村依依墟<lb/>
　里煙犬吠深巷中雞鳴桑樹巔大率才髙意逺則所<lb/>
　寓得其妙遂能如此如大匠運斤無斧鑿痕不知者<lb/>
　疲精力至死不悟如曰一千里色中秋月十萬軍聲<lb/>
　夜半潮又曰蝴蝶夢中家萬里杜鵑枝上月三更又<lb/>
　曰深秋簾幙千家雨落日樓臺一笛風皆寒乞相一<lb/>
　覽便盡初如秀整熟視無神氣以其字露也<lb/>
　遯齋閒覽云文選有江淹擬古詩三十首如擬陶淵<lb/>
<pb n="KR4i0045_WYG_001-13a"/>
　明歸田園詩云種禾在東臯苗生滿阡陌今此詩乃<lb/>
　收在淵明集中誤也<lb/>
　韓子蒼云淵明田園六首末篇乃序行役與前五首<lb/>
　不類今俗本乃取江文通種苗在東臯為末篇東坡<lb/>
　亦因其誤和之陳述古本止有五首予以為皆非也<lb/>
　當如張相國本題為雜詩六首江淹雜擬詩亦頗似<lb/>
　之但擬淵明詩云開逕望三益此一句為不類故人<lb/>
　張子西向余如此説余亦以為不然淹之比淵明情<lb/>
<pb n="KR4i0045_WYG_001-13b"/>
　致徒效其語耳乃取歸去來句以充入之固應不類<lb/>
　也<lb/>
　　止酒<lb/>
居止次城邑逍遥自閒止坐止髙䕃下步止蓽門裏好<lb/>
味止園葵大歡止稚子平生不止酒止酒情無喜暮止<lb/>
不安寢晨止不能起日日欲止之營衞止不理徒知止<lb/>
不樂不信止利己始覺止為善今朝眞止矣從此一止<lb/>
去將止扶桑涘清顏止宿容奚止千萬祀<lb/>
<pb n="KR4i0045_WYG_001-14a"/>
　胡苕溪云止酒詩云坐止髙䕃下步止蓽門裏好味<lb/>
　止園葵大歡止稚子余嘗反覆味之然後知淵明之<lb/>
　用意非獨止酒而於此四者皆欲止之故坐止於樹<lb/>
　䕃之下則廣廈萬間吾何羡焉步止於蓽門之裏則<lb/>
　朝市聲利吾何趨焉好味止於噉園葵則五鼎方丈<lb/>
　吾何欲焉大歡止於稚子則燕歌趙舞吾何樂焉在<lb/>
　彼者難求而在此者易為也淵明固窮守道安於丘<lb/>
　園疇肯以此易彼乎<lb/>
<pb n="KR4i0045_WYG_001-14b"/>
　　擬挽歌辭<lb/>
有生必有死早終非命促昨暮同為人今旦在鬼錄魂<lb/>
氣散何之枯形寄空木嬌兒索父啼良友撫我哭得失<lb/>
不復知是非安能覺千秋萬歲後誰知榮與辱但恨在<lb/>
世時飲酒不得足<lb/>
　胡苕溪云淵明自作擬挽歌辭凡三章秦太虚亦效<lb/>
　之余謂淵明之辭了達太虛之辭哀怨有不同耳<lb/>
　　附秦少游自作挽詞<lb/>
<pb n="KR4i0045_WYG_001-15a"/>
嬰釁徙窮荒茹哀與世辭官來錄我橐吏來驗我屍藤<lb/>
束木皮棺藁葬路傍陂家鄉在萬里妻子天一涯孤魂<lb/>
不敢歸惴惴猶在兹昔忝柱下史通籍黄金閨奇禍一<lb/>
朝作飄零至於斯弱孤未堪事返骨定何時脩途繞山<lb/>
海豈免從闍維荼毒復荼毒彼蒼那得知歲晚瘴江急<lb/>
鳥獸鳴聲悲空濛寒雨零慘淡隂風吹殯宫生蒼蘚紙<lb/>
錢挂空枝無人設薄奠誰與飰黄緇亦無挽歌者空有<lb/>
挽歌詞<lb/>
<pb n="KR4i0045_WYG_001-15b"/>
　胡苕溪云東坡歲在庚辰六月二十五日與秦少游<lb/>
　別於海康意色自若與平日無少異而少游自作挽<lb/>
　詞一篇人或怪之坡謂其齊生死了物我戲出此語<lb/>
　其言過矣此言惟淵明可以當之若少游者情鍾世<lb/>
　味意戀生理一經遷謫不能自釋遂怏忿而作此詞<lb/>
　豈眞若是乎<lb/>
　<lb/>
　詩林廣記巻一<lb/>
</p>
<p>
</p>
  </div>
</body>
</text>
</TEI>
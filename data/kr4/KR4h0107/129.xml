<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百二十九</head>
    <p>
<pb n="KR4h0107_WYG_129-1a"/>
欽定四庫全書<lb/>
　古詩紀巻一百二十九　　明　馮惟訥　撰<lb/>
北周第八<lb/>
　郊廟歌辭<lb/>
　　周祀圓丘歌十二首　　　　　庾信<hi>下並同</hi>
　　　<hi>隋書樂志曰周閔帝受禪居位日淺明帝雖革魏氏之樂而未臻雅正天和元年武帝初造山</hi>
　　　<hi>雲舞以備六代南北郊雩壇太廟禘祫俱用之六舞者大夏大濩大武正德武德山雲也於是</hi>
　　　<hi>正定雅音為郊廟樂宣帝嗣位皆循用之</hi>
<pb n="KR4h0107_WYG_129-1b"/>
　　　昭夏<hi>降神</hi>
重陽禋祀大報天丙午封壇肅且圜孤竹之管雲和弦<lb/>
神光未<hi>樂府作來</hi>下風肅然王城七里通天臺紫㣲斜照影<lb/>
徘徊連珠合璧重光來天䇿蹔轉鈎陳開<lb/>
　　　皇夏<hi>皇帝入門</hi>
旌逥外壝蹕静郊門千乘按轡萬騎雲屯藉茅無咎掃<lb/>
地唯尊揖讓展禮衡璜節歩星漢就列風雲相顧取法<lb/>
于天降其永祚<lb/>
<pb n="KR4h0107_WYG_129-2a"/>
　　　昭夏<hi>爼入</hi>
日至大禮豐犧上辰牲牢修牧繭栗毛純爼豆斯立陶<lb/>
匏以陳大報反始居陽兆日六變鼓鐘三和琴瑟爼竒<lb/>
豆偶惟誠惟質<lb/>
　　　昭夏<hi>奠玉帛</hi>
員玉已奠蒼幣斯陳瑞形成象璧氣含春禮從天數智<lb/>
總圓神為祈為祀至敬咸遵<lb/>
　　　皇夏<hi>皇帝升壇</hi>
<pb n="KR4h0107_WYG_129-2b"/>
七里<hi>一作星</hi>是仰八陛有憑就陽之位如日之升思䖍肅<lb/>
肅致敬繩繩祝史陳信𤣥象斯格惟類之典唯靈之澤<lb/>
幽顯對揚人神咫尺<lb/>
　　　雲門舞<hi>初獻</hi>
獻以誠鬰以清山罍舉沈齊傾惟尚饗洽皇情降景福<lb/>
通神明<lb/>
　　　雲門舞<hi>初獻配帝</hi>
長丘逺厯大電遥源弓藏髙隴鼎沒寒門人生于祖物<lb/>
<pb n="KR4h0107_WYG_129-3a"/>
本于天奠神配德迄用康年<lb/>
　　　登歌<hi>初獻及獻配帝畢奏</hi>
嵗之祥國之陽蒼靈敞翠雲長象為飾龍為章乘長日<lb/>
坯蟄户烈雲漢迎風雨六吕歌雲門舞省滌濯奠牲牷<lb/>
鬰金酒鳯凰樽逥天睠顧中原<lb/>
　　　皇夏<hi>飲福酒</hi>
國命在禮君命在天陳誠唯肅飲福唯䖍洽斯百禮福<lb/>
以千年鈎陳掩映天駟徘徊彫禾餙斚翠羽承罍受斯<lb/>
<pb n="KR4h0107_WYG_129-3b"/>
茂祉從天之來<lb/>
　　　雍夏<hi>撤奠</hi>
禮將畢樂將闌逥日轡動天闗翠鳯揺和鸞響五雲飛<lb/>
三歩上風為馭雷為車無轍迹有煙霞暢皇情休靈命<lb/>
雨留甘雲餘慶<lb/>
　　　皇夏<hi>就望燎位</hi>
六典聮事九司咸則率由舊章于焉允塞掌禮移次燔<lb/>
柴在焉煙升玉帛氣歛牲牷休氣馨香膋芳昭晰翼翼<lb/>
<pb n="KR4h0107_WYG_129-4a"/>
䖍心明明上徹<lb/>
　　　皇夏<hi>還便殿</hi>
玉帛禮畢神人事分嚴承乃睠瞻仰逥雲輦路千門王<lb/>
城九軌式道移候司方逥指得一惟清於萬斯寧受兹<lb/>
景命于天告成<lb/>
　　周祀方澤歌四首<hi>方澤舞辭同圜丘</hi>
　　　昭夏<hi>降神</hi>
報功隂澤展禮𤣥郊平琮鎮瑞方鼎升庖調歌孫竹縮<lb/>
<pb n="KR4h0107_WYG_129-4b"/>
酒江茅聲舒鐘鼓器質陶匏列燿秀華凝芳都荔川澤<lb/>
茂祉丘陵容衛雲餙山罍蘭浮汎齊日至之禮歆兹大<lb/>
祭<lb/>
　　　昭夏<hi>奠玉帛</hi>
曰若厚載欽明方澤敢以敬恭陳之玉帛德包含養功<lb/>
藏靈迹斯箱既千子孫則百<lb/>
　　　登歌<hi>初獻</hi>
質明孝敬求隂順陽壇有四陛琮分八方牲牷蕩滌蕭<lb/>
<pb n="KR4h0107_WYG_129-5a"/>
合馨香和鑾戾止振鷺來翔威儀簡簡鐘鼓喤喤聲和<lb/>
孤竹韻入空桑封中雲氣坎上神光下元之主功深葢<lb/>
藏<lb/>
　　　皇夏<hi>望坎位</hi>
司筵撤席掌禮移次逥顧封壇恭臨坎位瘞玉埋爼藏<lb/>
芬歛氣是曰就幽成斯地意<lb/>
　　周祀五帝歌十二首<lb/>
　　　皇夏<hi>奠玉帛</hi>
<pb n="KR4h0107_WYG_129-5b"/>
嘉玉惟芳嘉幣惟量成形惟<hi>一作衣</hi>禮禀色隨方神班其<lb/>
次嵗禮惟常威儀抑抑率由舊章<lb/>
　　　皇夏<hi>初獻</hi>
惟令之月惟嘉之辰司壇宿設掌史誠陳敢用明禮言<lb/>
功上神鈎陳旦闢閶闔朝分旒垂象冕樂奏山雲將逥<lb/>
霆䇿蹔轉天文五運周環四時代序鱗次玉帛循逥樽<lb/>
爼神其降之介福斯許<lb/>
　　　青帝雲門舞<hi>以下並初獻奏</hi>
<pb n="KR4h0107_WYG_129-6a"/>
甲在日鳥中星禮東后奠蒼靈樹春旗命青史候鴈還<lb/>
東風起歌木德舞震宫泗濵石龍門桐孟之月陽之天<lb/>
億斯慶兆斯年<lb/>
　　　配帝舞<lb/>
帝出于震蒼德于神其明在日其位居春勞以定國功<lb/>
以施人言從配祀近取諸身<lb/>
　　　赤帝雲門舞<lb/>
招揺指午對南宫日月相㑹實沈中離光布政動温風<lb/>
<pb n="KR4h0107_WYG_129-6b"/>
純陽之月樂炎精赤雀丹書飛送迎朱弦絳鼓罄䖍誠<lb/>
萬物含養各長生<lb/>
　　　配帝舞<lb/>
以炎為政以火為官位司南陸享配離壇三和實爼百<lb/>
味浮蘭神其茂豫天歩艱難<lb/>
　　　黄帝雲門舞<lb/>
三光儀表正四氣風雲同戊巳行初厯黄鍾始變宫平<lb/>
琮禮内鎮隂管奏司中齋壇芝曄曄清野桂馮馮夕牢<lb/>
<pb n="KR4h0107_WYG_129-7a"/>
芬六鼎安歌韻八風神光乃超忽嘉氣恒葱葱<lb/>
　　　配帝舞<lb/>
四時咸一德五氣或同論猶吹鳳凰管尚對梧桐園噐<lb/>
圜居土厚位總配神尊始知今奏樂還用我雲門<lb/>
　　　白帝雲門舞<lb/>
肅靈兊景承配秋壇雲髙火落露白蟬寒帝律登年金<lb/>
精行令瑞獸霜耀祥禽雪映司藏肅殺萬寳咸宜厥田<lb/>
上上收功在斯<lb/>
<pb n="KR4h0107_WYG_129-7b"/>
　　　配帝歌<lb/>
金行秋令白帝朱宣司正五雉歌庸九川執文之德對<lb/>
越彼天介以福祉君子萬年<lb/>
　　　黑帝雲門舞<lb/>
北辰為政𤣥壇北陸之祀員官宿設𤣥璜浴蘭坎德隂<lb/>
風御寒次律將逥窮紀㣲陽欲動細泉管猶調於隂竹<lb/>
聲末入於春弦待歸餘於送厯方履慶於斯年<lb/>
　　　配帝舞<lb/>
<pb n="KR4h0107_WYG_129-8a"/>
地始坼虹始藏服𤣥玉居𤣥堂沐蕙氣浴蘭湯匏噐潔<lb/>
水泉香渉配彼福無疆君欣欣此樂康<lb/>
　　周宗廟歌十二首<hi>見隋書樂志</hi>
　　　皇夏<hi>皇帝入廟門</hi>
肅肅清廟巖巖寢門欹噐防滿金人戒言應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>懸鼓崇<lb/>
牙樹羽階變升歌庭紛象舞閒安象設緝熙清奠春鮪<lb/>
初登新萍先薦僾然入室儼乎在位悽愴履之非寒之<lb/>
謂<lb/>
<pb n="KR4h0107_WYG_129-8b"/>
　　　昭夏<hi>降神</hi>
永維祖武濳慶靈長龍圖革命鳳厯歸昌功移上墋德<lb/>
耀中陽清廟肅肅猛簴煌煌曲髙大夏聲和盛唐牲牷<lb/>
蕩滌蕭合馨香和鑾戾止振鷺來翔永敷萬國是則四<lb/>
方<lb/>
　　　皇夏<hi>爼入皇帝升階</hi>
年祥辨日上協龜言奉酎承列來庭駿奔雕禾餙斚翠<lb/>
羽承樽敬殫如此恭惟執燔<lb/>
<pb n="KR4h0107_WYG_129-9a"/>
　　　皇夏<hi>獻皇髙祖</hi>
慶緒千重秀洪源萬里長無時或戢翼有道故韜光盛<lb/>
德必有後仁義終克昌明星初肇慶大電久呈祥<lb/>
　　　皇夏<hi>獻皇曾祖德皇帝</hi>
克昌光上烈基聖穆西藩崇仁髙渉渭積德被居原帝<lb/>
圖張徃迹王業茂前尊重芬德陽廟疊慶夀陵園百靈<lb/>
光祖武千年福孝孫<lb/>
　　　皇夏<hi>獻皇祖太祖文皇帝</hi>
<pb n="KR4h0107_WYG_129-9b"/>
雄圖屬天造宏略邁羣飛風雲猶聽命龍躍遂乘機百<lb/>
二當天險三分拒樂推函谷風塵散河陽氛露晞濟弱<lb/>
淪風起扶危頺運歸地紐崩還正天樞落更追原祠乍<lb/>
超忽畢隴或綿㣲終封三尺劍長巻一戎衣<lb/>
　　　皇夏<hi>獻文宣皇太后</hi>
月靈興慶沙祥發源功參禹迹徳贊堯門言容典禮䄖<lb/>
狄徽章儀形温德令問昭陽日月不居嵗時晼晚瑞雲<lb/>
纒心閟宫惟逺<lb/>
<pb n="KR4h0107_WYG_129-10a"/>
　　　皇夏<hi>獻閔皇帝</hi>
龍圖基代德天歩屬艱難謳歌還受瑞揖讓乃登壇升<lb/>
輿芒刺重入位據闗寒卷舒雲汎濫㳺揚日浸㣲出鄭<lb/>
終無反居桐竟不歸祀夏今惟舊尊靈諡更追<lb/>
　　　皇夏<hi>獻明皇帝</hi>
若水逄降居窮桑屬惟政丕哉馭帝籙欝矣當天命方<lb/>
定五雲官先齊八風令文昌氣似珠太史河如鏡南宫<lb/>
學已開東觀書還聚文辭金石韻毫翰風飈竪清室桂<lb/>
<pb n="KR4h0107_WYG_129-10b"/>
馮馮齊房芝詡詡寧思玉管笛空見靈衣舞<lb/>
　　　皇夏<hi>獻髙祖武皇帝</hi>
南河吐雲氣北斗降星辰百靈咸仰德千年一聖人書<lb/>
成紫㣲動律定鳯凰馴六軍命西土甲子動東隣戎衣<lb/>
此一定萬里更無塵煙雲同五色日月並重輪流沙既<lb/>
西静蟠木又東臣凱樂聞朱鴈鐃歌見白麟今為六代<lb/>
祀還得九疑賔<lb/>
　　　皇夏<hi>飲福酒</hi>
<pb n="KR4h0107_WYG_129-11a"/>
禮殫祼獻樂極休成長離前掞宗祀文明縮酌浮蘭澄<lb/>
罍合鬯磬折禮容旋逥靈貺受釐撤爼飲福移樽惟光<lb/>
惟烈文子文孫<lb/>
　　　皇夏<hi>還便殿</hi>
庭闋四始筵終三薦顧歩階墀徘徊餘奠六龍矯首七<lb/>
萃警途鼓移行漏風轉相烏翼翼從事綿綿四時惟神<lb/>
降嘏永言保之<lb/>
　　周大祫歌二首<lb/>
<pb n="KR4h0107_WYG_129-11b"/>
　　　昭夏<hi>降神</hi>
律在夾鍾服居蒼衮杳杳清思綿綿長逺就祭于合班<lb/>
神于本來庭有序助祭有章樂舞六代賔歌二王和鈴<lb/>
以節鞗革斯鏘齊宫饌玉鬰斚浮金洞庭鐘鼓龍門瑟<lb/>
琴其樂已變惟神是臨<lb/>
　　　登歌<hi>奠玉帛時餘同宗廟  享</hi>
神惟顯思不言而令玉帛之禮敢陳莊敬奉如弗勝薦<lb/>
如受命交于神明慤于言行<lb/>
<pb n="KR4h0107_WYG_129-12a"/>
　燕射歌辭<lb/>
　　周五聲調曲二十四首<lb/>
　序曰元正饗㑹大禮賔至食舉稱觴薦玉六律既從<lb/>
　八風斯暢以歌大業以舞成功<lb/>
　　　宫調曲五首<lb/>
氣離清濁剖元開天地分三才初辨正六位始成文繼<lb/>
天爰立長安民乃樹君其明廣如日其澤厚如雲惟昔<lb/>
我文祖撥亂拒謳歌三分未撫運八百不陵河禮敷天<lb/>
<pb n="KR4h0107_WYG_129-12b"/>
下信樂正神人和風塵行息警江海欲無波<lb/>
我皇承下武革命在君臨應圖當舜玉嗣徳受堯琴沈<lb/>
首多推運陽城有讓心就日先知逺觀淵早見深𤣥精<lb/>
實委御蒼正乃皆平履端朝萬國年祥慶百靈玉帛咸<lb/>
觀禮華戎各在庭鳯響中夷則天文正玉衡皇基自天<lb/>
保萬物乃由庚<lb/>
握衡平地紀觀象正天樞祺祥鍾赤縣靈瑞炳皇都更<lb/>
受昭華琯還披蘭葉圖金波來白兎弱木下蒼烏玉斗<lb/>
<pb n="KR4h0107_WYG_129-13a"/>
調元協金沙富國租青丘還擾圃丹穴更巢梧安樂新<lb/>
成慶長生百福符<lb/>
明明九族序穆穆四門賔隂陵朝北附蟠木引東臣澗<lb/>
途求版築溪源取釣綸多士歸賢戚維城屬茂親貴位<lb/>
連南斗髙榮據北辰迎時乃推䇿司職且班神日月之<lb/>
所照霜露之所均永從文軌一長無外户人<lb/>
鬰盤舒棟宇峥嶸侔大壯拱木詔林衡全模徵梓匠千<lb/>
櫨綺翼浮百栱長虹抗北去邯鄲道南來偃師望龍首<lb/>
<pb n="KR4h0107_WYG_129-13b"/>
載文㮰雲楣承武帳居者非求隘卑宫豈難尚壯麗天<lb/>
下觀是以從蕭相<lb/>
　　　變宫調二首<lb/>
帝遊光出震君明擅在離巖廊惟眷顧欽若尚無為龍<lb/>
穴非難附鸞巢欲可窺具茨應不逺汾陽寧足隨烝民<lb/>
播植重溝洫劬勞多桑林還注雨積石遂開河明徵逄<lb/>
永命平秩値年和更有薰風曲方聞晨露歌<lb/>
移風廣軒厯崇德盛唐年成文興大雅出豫動鈞天黄<lb/>
<pb n="KR4h0107_WYG_129-14a"/>
鍾六律正閶闔八風宣孤竹調陽管空桑節雅弦舞林<lb/>
鸞更下歌山鳳欲前聞音能辨俗聽曲乃思賢感物觀<lb/>
治亂心恒防未然君子得其道大平何有焉<lb/>
　　　商調曲四首<lb/>
君以宫唱寛大而謨明臣以商應聞義則可行有熊為<lb/>
政訪道于容成殷湯受命委任于阿衡忠其敬事有罪<lb/>
不逃刑誦其箴諫言之無隱情有剛有斷四方可以寧<lb/>
既頌既雅天下乃升平專精一致金石為之開動其兩<lb/>
<pb n="KR4h0107_WYG_129-14b"/>
心妻子㤙情乖茍利社稷無有不盡懷昊天降祐元首<lb/>
唯康哉<lb/>
百川俱㑹大海所以深羣材既聚故能成鄧林猛虎在<lb/>
山百獸莫敢侵忠臣處國天下無異心昔我文祖執心<lb/>
且危慮驅剪豺狼經營此天歩今我受命又無敢逸豫<lb/>
惟爾弼諧各可知兢懼<lb/>
禮樂既正神人所以和玉帛有序志欲静干戈各分符<lb/>
瑞俱誓裂山河今日相樂對酒且當歌道德以喻聽撞<lb/>
<pb n="KR4h0107_WYG_129-15a"/>
鐘之聲神姦不若觀鑄鼎之形鄷宫既朝諸侯于是穆<lb/>
岐陽或狩淮夷自此平若渉大川言憑于舟檝如和鼎<lb/>
實有寄于鹽梅君臣一體可以静氛埃得人則治何世<lb/>
無竒才<lb/>
風力是舉而台階序平重黎既登而天地位成功無與<lb/>
讓銘太常之旌世不失職受騂毛之盟輯瑞班瑞穆穆<lb/>
于堯門惟翰惟屏膴膴于周原功成而治定禮樂斯存<lb/>
復子而明辟姬旦何言<lb/>
<pb n="KR4h0107_WYG_129-15b"/>
　　　角調曲二首<lb/>
止戈見于絶轡之野稱伐聞于丹水之征信義俱存乃<lb/>
先忘食五材並用誰能去兵雖聖人之大寳曰位實天<lb/>
地之大德曰生涇渭同流清濁異能琴瑟並御雅鄭殊<lb/>
聲擾擾烝人聲教不一茫茫禹跡車軌未并志在四海<lb/>
而尚恭儉心包宇宙而無驕盈言而無文行之不逺義<lb/>
而無立動則無成惻隱其心訓以慈惠流宥其過哀矜<lb/>
典刑<lb/>
<pb n="KR4h0107_WYG_129-16a"/>
匡贊之士或從漁釣雲雨之才乍嘆幽谷尋芳者追深<lb/>
徑之蘭識韻者探<hi>一作採</hi>窮山之竹克明其德貢以三事<lb/>
樹之風聲言于九牧協用五紀風若從事農用八政甘<lb/>
作其榖殊風共軌見之周南異畆同穎聞之康叔祁寒<lb/>
暑雨是無胥怨天覆雲油滋焉滲漉幸無謝上古之淳<lb/>
人庶可以封之于比屋<lb/>
　　　徵調曲六首<lb/>
乾坤以含養覆載日月以貞明照臨逹人以四海為務<lb/>
<pb n="KR4h0107_WYG_129-16b"/>
明君以百姓為心水波瀾者源必逺樹扶踈者根必深<lb/>
雲雨所施無不洽廊廟求才多所任<lb/>
淳風布政常無欲至道防人能變俗求仁義急於水火<lb/>
用禮讓多于菽粟屈軼無佞人可指獬豸無繁刑可觸<lb/>
王道蕩蕩用無為天下四人誰不足<lb/>
聖人千年始一生黃河千年始一清攝提以之而從紀<lb/>
玉燭于是而文明東南可以補地闕西北可以正天傾<lb/>
浮黿則東海可厲運鍤則南山可平衆仙就朝於瑶水<lb/>
<pb n="KR4h0107_WYG_129-17a"/>
羣帝受享于明庭懷和則韎任並奏功烈則鐘鼎俱銘<lb/>
三光以記物成形四時以裁成正位雷風大山岳之響<lb/>
寒暑通隂陽之氣武功則六合攸同文教則二儀經緯<lb/>
有道則咸浴其德好生則各繁其類白日經天中則移<lb/>
明月橫漢滿而虧能虧能缺既無為雖盈雖滿則不危<lb/>
開信義以為苑囿立道徳以為城池周監二代所損益<lb/>
郁郁乎文其可知庖犧之親臨佃漁神農之躬秉耕稼<lb/>
湯則救旱而憂勤禹則正冠而無暇草上之風無不偃<lb/>
<pb n="KR4h0107_WYG_129-17b"/>
君子之甿知可化將欲比德于三皇未始追踪于五霸<lb/>
纎纎不絶林薄成涓涓不止江河生事之毫髪無謂輕<lb/>
慮逺防㣲乃不傾雲官乃垂拱大君鳳厯唯欽明元首<lb/>
類上帝而禋六宗望山川而朝羣后地鏡則山澤俱開河<lb/>
圖則魚龍合負我之天網莫不該閶闔九闗天門開卿<lb/>
相則風雲𤣥感匡贊則星辰下來既興周室之三聖乃<lb/>
舉唐朝之八才莘臣參謀于左相大老教政于中台其<lb/>
宜作則于明哲故無崇信于姦囬<lb/>
<pb n="KR4h0107_WYG_129-18a"/>
正陽和氣萬類繁君王道合天地尊黎人耕植于義圃<lb/>
君子翺翔于禮園落其實者思其樹飲其流者懷其源<lb/>
咎繇為謀不仁逺士㑹為政羣盗奔克寛則昆蟲内向<lb/>
彰信則殊俗宅心浮橋有月支抱馬上苑有烏孫學琴<lb/>
赤玉則南海輸賮白環則西山獻琛無勞鑿空于大夏<lb/>
不待蹶角于蹛林<lb/>
　　　羽調曲五首<lb/>
樹君所以牧人立法所以静亂首惡既其南巢元兇于<lb/>
<pb n="KR4h0107_WYG_129-18b"/>
是北竄居休氣而四塞在光華而兩旦是以雨施作觧<lb/>
是以風行唯涣周之文武洪基光宅天下文思千載克<lb/>
聖咸熙七百在我應期實昊天有成命惟四方其訓之<lb/>
運平後親之俗時亂先踈之雄踰桂林而驅象濟弱水<lb/>
而承鴻既浮干吕之氣還吹八律之風錢則都内貫朽<lb/>
倉則常平粟紅火中寒暑乃退年和一風一雨聽鐘磬<lb/>
念封疆聞笙竽思蓄聚瑶琨篠簜既從恠石鉛松即序<lb/>
長樂善馬成廐水衡黃金為府<lb/>
<pb n="KR4h0107_WYG_129-19a"/>
百川乃宗巨海衆星是仰北辰九州攸同禹跡四海合<lb/>
德堯臣朝陽栖于鳴鳳靈畤牧于般麟雲玉葉而五色<lb/>
月金波而兩輪凉風迎時北狩小暑戒節南巡山無藏<lb/>
於紫玉地不愛于黃銀雖南征而北怨實西略而東賔<lb/>
既永清于四海終有慶于一人<lb/>
定律零陵玉管調鍾始平銅尺龍門之下孤桐泗水之<lb/>
濵鳴石河靈于是讓珪山精所以奉璧滌九川而賦稅<lb/>
乘三危而納錫北里之禾六穗江淮之茅三脊可以玉<lb/>
<pb n="KR4h0107_WYG_129-19b"/>
檢封禪可以金繩探冊終水保於鴻名足揚光于載籍<lb/>
太上之有立德其次之謂立言樹善滋于務本除惡窮<lb/>
于塞源冲深其智則厚昭明其道乃尊仁義之財不匱<lb/>
忠信之禮無繁動天無有不届唯時無幽不徹作德心<lb/>
逸日休作偽心勞日拙自非剛克掩義無所離于勦絶<lb/>
　雜歌謡辭　　　　　　　　　　無名氏<lb/>
　　　周初童謡<lb/>
　　<hi>隋書五行志曰周初有童謡按静帝隋氏之甥既遜位而崩諸舅强盛</hi>
<pb n="KR4h0107_WYG_129-20a"/>
白楊樹頭金雞鳴裁<hi>一作秪</hi>有阿舅無外甥<lb/>
　　　玉漿泉謡<lb/>
　　<hi>隋書曰豆盧勣周武帝時為渭州刺史有恵政華夷悦服大致祥瑞鳥䑕山俗呼為髙武隴其山絶</hi>
　　<hi>壁千尋由來乏水諸羌苦之勣馬足所踐忽飛泉湧出有白烏翔止㕔前乳子而後去民為之謡後</hi>
　　<hi>因號其泉曰玉漿泉</hi>
我有丹陽山出玉漿濟我人夷神烏來翔<lb/>
　　　于公歌<lb/>
　　<hi>隋書曰于仲文字次武北周時為遷安太守州刺史屈突尚宇文護之黨也先坐事下獄無敢繩者</hi>
<pb n="KR4h0107_WYG_129-20b"/>
　　<hi>仲文至郡窮治遂竟其獄蜀中為之語曰</hi>
明斷無䨇有于公不避强禦有次武<lb/>
　<lb/>
　<lb/>
　<lb/>
　<lb/>
　<lb/>
　古詩紀巻一百二十九<lb/>
</p>
<p>
</p>
  </div>
</body>
</text>
</TEI>
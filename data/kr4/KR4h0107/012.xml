<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻十二</head>
    <p>
<pb n="KR4h0107_WYG_012-1a"/>
欽定四庫全書<lb/>
　古詩紀巻十二　　　　　眀　馮惟訥　撰<lb/>
漢第二<lb/>
　項羽<hi>名籍沛國下相人也先世世為楚将秦亂起兵自稱西楚覇王後為漢高帝所滅</hi>
　　　垓下歌<hi>樂府作力㧞山操</hi>
　　<hi>漢書曰高祖圍項羽垓下是夜聞漢軍皆楚歌驚曰漢已得楚乎起飲帳中有美人姓虞氏常從駿</hi>
　　<hi>馬名騅常騎之乃悲歌慷慨自為歌歌數闋美人和之羽泣下數行遂上馬潰圍南出平明漢軍乃</hi>
　　<hi>覺</hi>
<pb n="KR4h0107_WYG_012-1b"/>
力拔山兮氣葢世時不利兮騅不逝騅不逝兮可奈何<lb/>
虞兮虞兮奈若何<lb/>
　四皓<hi>東園公姓轅名秉字宣明綺里季姓朱名暉字文季夏黄公姓崔名廓字少通齊人甪里先生</hi>
　　<hi>姓周名述字元道河内人四人俱隠商山</hi>
　　　采芝操<hi>一作紫芝歌</hi>
　　<hi>古今樂錄曰南山四皓隠居高祖聘之四皓不出仰天歎而作歌崔鴻曰四皓為秦博士遭世暗昩</hi>
　　<hi>坑黜儒術於是退而作此歌亦謂之四皓歌</hi>
皓天嗟嗟湥谷逶迤樹木莫莫高山崔嵬巖居宂處以<lb/>
<pb n="KR4h0107_WYG_012-2a"/>
爲幄茵曄曄紫芝可以療饑唐虞往矣吾當安歸<lb/>
　　　紫芝歌<hi>一曰四皓歌</hi>
莫莫髙山<hi>一作漠漠商洛</hi>湥谷逶迤曄曄紫芝可以療饑唐虞<lb/>
世遠吾将何<hi>一作安</hi>歸駟馬髙葢其憂甚大富貴之畏人<lb/>
兮不若貧賤之肆志<hi>一作冨貴而畏人不如貧賤而輕世</hi>
　韋孟<lb/>
　　　諷諫詩<lb/>
　　<hi>漢書曰孟魯國鄒人也家本彭城為楚元王傅傳子夷王及孫王戊戊荒淫不遵道孟作詩諷諌後</hi>
<pb n="KR4h0107_WYG_012-2b"/>
　　<hi>遂去位徙家於鄒又作一篇孟卒於鄒或曰其子孫好事述先人之志而作是詩也</hi>
肅肅我祖國自豕韋黼衣朱紱四牡龍旂彤弓斯征撫<lb/>
寧遐荒總齊羣邦以翼大商迭彼大彭動績維光至于<lb/>
有周歴世會同王赧聽譖實絶我邦我邦既絶厥政斯<lb/>
逸賞罰之行非繇王室庶尹羣后靡扶靡衛五服崩離<lb/>
宗周以墜我祖斯微遷于彭城在予小子勤唉<hi>呼來許其二反</hi>
厥生阨此嫚秦耒耜斯耕悠悠嫚秦上天不寧乃眷南<lb/>
顧授漢于京於赫有漢四方是征靡適不懷萬國攸平<lb/>
<pb n="KR4h0107_WYG_012-3a"/>
乃命厥弟建矦于楚俾我小臣惟傅是輔矜矜元王㳟<lb/>
儉静一惠此黎民納彼輔弼享國漸世垂烈于後迺及<lb/>
夷王克奉厥緒<hi>一作次</hi>咨命不永惟王統祀左右陪臣斯<lb/>
惟皇士如何我王不思守保不惟履氷以繼祖考邦事<lb/>
是廢逸游是娱犬馬悠悠是放是驅務此鳥獸忽此稼<lb/>
苗烝民以匱我王以媮所𢎞匪徳所親匪俊唯囿是恢<lb/>
唯䛕是信睮睮謟夫諤諤黃髪如何我王曾不是察既<lb/>
藐下臣追欲縱逸嫚彼顯祖輕此削黜嗟嗟我王漢之<lb/>
<pb n="KR4h0107_WYG_012-3b"/>
睦親曽不夙夜以休令聞穆穆天子照臨<hi>漢書作臨爾</hi>下土<lb/>
眀眀羣司執憲靡顧正遐由近殆其怙兹<hi>文選作兹怙</hi>嗟嗟<lb/>
我王曷不斯思匪思匪監嗣其罔則彌彌其逸岌岌其<lb/>
國致氷匪霜致墜匪嫚瞻惟我王時<hi>漢書作昔</hi>靡不練興國<lb/>
救顛孰違悔過追思黃髪秦繆以覇歳月其徂年其逮<lb/>
耉於赫<hi>漢書作普</hi>君子庶顯于後我王如何曾不斯覽<hi>音濫</hi>黃<lb/>
髪不近胡不時鑒<lb/>
　　　在鄒詩<lb/>
<pb n="KR4h0107_WYG_012-4a"/>
微微小子既耉且陋豈不幸位穢我王朝王朝肅清唯<lb/>
俊之庭顧瞻余躬懼穢此征我之退征請于天子天子<lb/>
我恤矜我髪齒赫赫天子明哲且仁懸車之義以洎小<lb/>
臣嗟我小子豈不懷土庶我王寤越遷于魯既去禰祖<lb/>
惟懷惟顧祁祁我徒戴負盈路爰戾于鄒鬋<hi>剪同</hi>茅作堂<lb/>
我從<hi>一作徒</hi>我環築室于牆我既遷逝心存我舊夢我瀆<lb/>
上立于王朝其夢如何夢爭王室其爭如何夢王我弼<lb/>
寤其外邦歎其喟然念我祖考泣涕其漣微微老夫咨<lb/>
<pb n="KR4h0107_WYG_012-4b"/>
既遷絶洋洋仲尼視我遺烈濟濟鄒魯禮義唯㳟誦習<lb/>
絃歌異于他邦我雖鄙耉心其好而我徒侃爾樂亦在<lb/>
而<lb/>
　東方朔<hi>字曼倩平原厭次人武帝時待詔公車以詼諧自見稍得親近累遷大中大夫給事中</hi>
　　　誡子詩<hi>漢書取前十句為東方賛</hi>
眀者處世莫尚于中優哉游哉於道相從首陽爲拙栁<lb/>
惠爲工飽食安歩以仕代農依隱玩世詭時不逢才盡<lb/>
身危好名得華有羣累生孤貴失和遺餘不匱自盡無<lb/>
<pb n="KR4h0107_WYG_012-5a"/>
多聖人之道一龍一蛇形見神藏與物變化隨時之宜<lb/>
無有常家<lb/>
　霍去病<hi>大将軍衛青姊子也善騎射再從大將軍為票姚校尉封冠軍矦後為票騎将軍數征匈</hi>
　　<hi>奴有功益封萬二千户為大司馬</hi>
　　　琴歌<lb/>
　　<hi>古今樂錄曰霍将軍去病益封萬五千戸秩祿與大将軍等於是志得意歡而作歌按琴操有霍将</hi>
　　<hi>軍渡河操去病所作也</hi>
四夷既䕶<hi>一作獲</hi>諸夏康兮國家安寧樂無<hi>一作未</hi>央兮載<lb/>
<pb n="KR4h0107_WYG_012-5b"/>
戢干戈弓矢藏兮麒麟來臻鳳凰翔兮與天相保永無<lb/>
疆兮親親百年各延長兮<lb/>
　司馬相如<hi>字長卿成都人以貲為郎事孝景帝為武騎常侍因病免後武帝召為郎以辭賦得</hi>
　　<hi>幸常有消渇病既免家居茂陵史稱其多識博物蔚為辭章賦頌之首</hi>
　　　封禪頌<lb/>
　　<hi>史記曰長卿病甚武帝使所忠往求其書及至長卿已卒其妻曰長卿未死時為一巻書曰有使來</hi>
　　<hi>求書奏之其遺札書言封禪事所忠奏焉</hi>
自我天覆雲之油油甘露時雨厥壤可游滋液滲漉何<lb/>
<pb n="KR4h0107_WYG_012-6a"/>
生不育嘉穀六穂我穡曷蓄非唯雨之又潤澤之非唯<lb/>
徧之我<hi>史記無我字</hi>氾布濩之萬物熈熈懷而慕思名山顯<lb/>
位望君之來君乎君乎矦不邁哉般般之獸樂我君圃<lb/>
<hi>一作囿</hi>白質黑章其儀可嘉旼旼<hi>旼音/旻</hi>穆穆君子之能<hi>漢書</hi>
<hi>作態</hi>葢聞其聲今觀其來厥塗靡蹤<hi>漢書作從</hi>天瑞之徴兹亦<lb/>
於舜虞氏以興濯濯之麟游彼靈畤孟冬十月君徂郊<lb/>
祀馳我君輿帝用享祉三代之前葢未嘗有宛宛黃龍<lb/>
興徳而升采色炫燿熿<hi>漢書作煥</hi>炳煇煌正陽顯見覺悟黎<lb/>
<pb n="KR4h0107_WYG_012-6b"/>
蒸於傳載之云受命所乗厥之有章不必諄諄依類託<lb/>
寓諭以封巒<hi>此頌周詩遺軌亦載分四章未知何據按史稱相如為詞章賦頌之首而世俗所傳</hi>
<hi>止琴歌二章殊非雅製此篇典則瑰竒得雅頌遺聲故特著之</hi>
　　　琴歌二首<lb/>
　　<hi>漢書曰司馬相如客臨卭富人卓王孫為具召之相如時從車騎雍容閒雅甚都卓有女文君新寡</hi>
　　<hi>相如以琴心挑之文君竊從戸窺心悅而好之乃夜亡奔相如相如與馳歸成都</hi>
鳳兮鳳兮歸故鄉遨遊四海求其凰時未遇兮無所将<lb/>
何悟今夕兮升斯堂有豔淑女<hi>玉臺有兮字</hi>在閨房室邇人<lb/>
<pb n="KR4h0107_WYG_012-7a"/>
遐毒我腸何縁交頸爲鴛鴦胡頡頏兮共翺翔<lb/>
鳳兮鳯兮從我棲得托孳尾永爲妃交情通體<hi>玉臺作意</hi>心<lb/>
和諧中夜相從知者誰雙翼俱起翻髙飛無感我思<hi>玉臺</hi>
<hi>作心</hi>使余悲<lb/>
　蘇武<hi>字子卿京兆人武帝天漢二年以中郎将使匈奴十九年不屈節㑹昭帝與匈奴和親得歸漢</hi>
　　<hi>拜為典屬國宣帝神爵二年卒</hi>
　　　詩四首<lb/>
骨肉縁枝葉結交亦相因四海皆兄弟誰爲行路人況<lb/>
<pb n="KR4h0107_WYG_012-7b"/>
我連枝樹與子同一身昔爲鴛與鴦今爲參與辰昔者<lb/>
常相近邈若胡與秦惟念當乖離恩情日以新鹿鳴思<lb/>
野草可以喻嘉賔我有一尊酒欲以贈遠人願子畱斟<lb/>
酌叙此平生親<lb/>
結髪爲夫妻恩愛兩不疑歡娛在今夕燕婉及良時征<lb/>
夫懷往路起視夜何其<hi>音基</hi>參辰俱已沒去去從此辭行<lb/>
役在戰塲相見未有期握手一長歎淚為生别滋努力<lb/>
愛春華莫㤀歡樂時生當復來歸死當長相思<hi>玉臺新詠作畱</hi>
<pb n="KR4h0107_WYG_012-8a"/>
<hi>别妻</hi>
黃鵠一遠别千里顧徘徊胡馬失其羣思心常依依何<lb/>
況䨇飛龍羽翼臨當乖幸有絃歌曲可以喻中懷請爲<lb/>
遊子吟泠泠一何悲絲竹厲淸聲慷慨有餘哀長歌正<lb/>
激烈中心愴以摧欲展淸商曲念子不得歸俛仰内傷<lb/>
心淚下不可揮願為䨇黃鵠送子俱逺飛<lb/>
燭燭晨眀月馥馥我<hi>補註曰當作秋</hi>蘭芳芬馨良<hi>一作長</hi>夜發隨<lb/>
風聞我堂征夫懷逺路遊子戀故鄉寒冬十二月晨起<lb/>
<pb n="KR4h0107_WYG_012-8b"/>
踐嚴霜俯觀江漢流仰視浮雲翔良友逺别離各在天<lb/>
一方山海隔中州相去悠且長嘉㑹難再遇歡樂殊未<lb/>
央願君<hi>一作言</hi>崇令徳隨時愛景光<lb/>
　李陵<hi>字少卿廣之孫也為騎都尉天漢中将歩卒五千擊匈奴轉鬬矢盡遂降虜單于以女妻之立</hi>
　　<hi>為右校王在匈奴二十餘年卒之詩品曰李陵詩其源出於楚辭文多悽愴怨者  流陵名家子有</hi>
　　<hi>殊才生命不諧聲頽身喪使陵不遭辛苦其文亦何能至此</hi>
　　　與蘇武詩三首<lb/>
良時不再至離别在須㬰屛營衢路側執手意踟蹰仰<lb/>
<pb n="KR4h0107_WYG_012-9a"/>
視浮雲馳奄忽互相踰風波一失所各在天一隅長當<lb/>
從此别且復立斯湏欲因晨風發送子以賤軀<lb/>
携手上河梁遊子暮何之徘徊蹊路側悢悢<hi>一作恨恨</hi>不能<lb/>
辭行人難乆畱各言長相思安知非日月弦望自有時<lb/>
努力崇眀徳皓首以爲期<lb/>
嘉㑹難再遇三載爲千秋臨河濯長纓念子<hi>一作别</hi>悵悠<lb/>
悠逺望悲風至對酒不能酬行人懷往路何以慰我愁<lb/>
獨有盈觴酒與子結綢繆<lb/>
<pb n="KR4h0107_WYG_012-9b"/>
　　　别歌<lb/>
　　<hi>漢書曰昭帝即位數年匈奴與漢和親漢使求蘇武等單于許武還李陵置酒賀武曰異域之人一</hi>
　　<hi>别長絶因起舞而歌泣下數行遂與武决</hi>
徑萬里兮度沙漠爲君将兮奮匈奴路窮絶兮矢刃摧<lb/>
士衆滅兮名巳隤老母已死雖欲報恩将安歸<lb/>
　李延年<hi>中山人故倡也坐法腐刑給事狗監中善歌為新變聲所造詩謂之新聲曲女弟李夫人</hi>
　　<hi>得幸於武帝延年由是貴為協律都尉</hi>
　　　歌一首<lb/>
<pb n="KR4h0107_WYG_012-10a"/>
　　<hi>漢書外戚傳曰李延年性知音善歌舞武帝愛之延年侍上起舞歌云云上歎息曰世豈有此人乎</hi>
　　<hi>平陽主因言延年有女弟上召見之實妙麗善舞由是得幸</hi>
北方有佳人絶世而獨立一顧傾人城再顧傾人國寧<lb/>
不知傾城與傾國佳人難再得<lb/>
　楊惲<hi>字子㓜宣帝時人以兄忠任為郎霍氏謀反惲先以聞封平通矦遷中郎将惲居殿中亷潔無</hi>
　　<hi>私然伐其行治又好發人隂伏由是多怨與太僕戴長樂相失長樂上書告惲罪免為庶人後坐怨</hi>
　　<hi>望誅</hi>
　　　拊缶歌<lb/>
<pb n="KR4h0107_WYG_012-10b"/>
　　<hi>漢書惲答孫㑹宗書云田家作苦歳時伏臈烹羊炰羔斗酒自勞家本秦也能為秦聲婦趙女也雅</hi>
　　<hi>善鼓瑟奴婢歌者數人酒後耳熱仰天拊缶而呼烏烏其歌曰</hi>
田<hi>音甸</hi>彼南山蕪穢不治種一頃豆落而爲萁人生行樂<lb/>
耳須富貴何時<lb/>
　韋𤣥成<hi>字少翁孟六世孫以眀經擢為諌議大夫遷大河都尉後繼父爵為扶陽矦累遷太常坐</hi>
　　<hi>楊惲黨友免官</hi>
　　　自劾詩<lb/>
　　<hi>漢書曰𤣥成以列矦侍祀孝惠廟當晨入廟天雨淖不駕駟馬車而騎至廟下有司劾奏等軰數人</hi>
<pb n="KR4h0107_WYG_012-11a"/>
　　<hi>皆削爵為關内矦𤣥成自傷貶黜父爵作詩自劾責</hi>
赫矣我祖矦于豕韋賜命建伯有殷以綏厥績既昭車<lb/>
服有常朝宗商邑四牡翔翔徳之令顯慶流于裔宗周<lb/>
至漢羣后歴世肅肅楚傅輔翼元夷厥駟有庸惟慎惟<lb/>
祗嗣王孔佚越遷于鄒五<hi>漢書作至</hi>世曠僚至我節矦惟我<lb/>
節矦顯徳遐聞左右昭宣五品以訓既耉致位惟懿惟<lb/>
奐厥賜祁祁百金洎館國彼扶陽在京之東惟帝是留<lb/>
政謀是從繹繹六轡是列是理威儀濟濟朝享天子天<lb/>
<pb n="KR4h0107_WYG_012-11b"/>
子穆穆是宗是師四方遐邇觀國之煇茅土之繼在我<lb/>
俊兄惟我俊兄是讓是形於休厥徳於赫有聲致我小<lb/>
子越留于京惟我小子不肅㑹同媠彼車服黜此附庸<lb/>
赫赫顯爵自我隊之微微附庸自我招之誰能忍媿寄<lb/>
之我顔誰将遐征從之夷蠻於赫三事匪俊匪作於蔑<lb/>
小子終焉其度誰謂華高企其齊而誰謂徳難厲其庶<lb/>
而嗟我小子于貳其尤隊彼令聲申此擇辭四方羣后<lb/>
我監我視威儀車服唯肅是履<lb/>
<pb n="KR4h0107_WYG_012-12a"/>
　　　戒子孫詩<lb/>
　　<hi>漢書曰元帝即位以𤣥成為少府遷太子太傅至御史大夫永光中代于定國為丞相貶黜十年之</hi>
　　<hi>間遂繼父相位封矦故國榮當世焉𤣥成復作詩著復玷缺之囏難因以戒示子孫</hi>
於肅君子既令厥徳儀服此恭棣棣其則咨予小子既<lb/>
徳靡逮曽是車服荒嫚以隊眀眀天子俊徳烈烈不遂<lb/>
我遺恤我九列我既兹恤惟夙惟夜畏忌是申供事靡<lb/>
惰天子我監登我三事顧我傷隊爵復我舊我既此登<lb/>
望我舊階先后兹度漣漣孔懷司直御事我熈我盛羣<lb/>
<pb n="KR4h0107_WYG_012-12b"/>
公百僚我嘉我慶于異卿士非同我心三事惟囏莫我<lb/>
肯矜赫赫三事力雖此畢非我所度退其□日昔我之<lb/>
隊畏不此居<hi>基庶反</hi>今我度兹戚戚其懼唯<hi>一作嗟</hi>我後人<lb/>
命其靡常靖共爾位曕仰靡荒慎爾㑹同戒爾車服無<lb/>
媠爾儀以保爾域爾無我視不慎不整我之此復惟禄<lb/>
之幸於戲後人惟肅惟栗無忝顯位以蕃漢室<lb/>
　息夫躬<hi>字子微河陽人哀帝初躬與孫寵誣搆東平王雲祠祭咒詛事上擢躬為左曹給事封宜</hi>
　　<hi>陵矦又歴詆公卿上疏論事語皆險譎丞相御史奏躬辠過免官坐怨恨呪詛繫詔獄躬仰天大嘑</hi>
<pb n="KR4h0107_WYG_012-13a"/>
　　<hi>絶咽而死</hi>
　　　絶命詞<lb/>
　　<hi>漢書曰躬初待詔數危言高論自恐遭害著絶命辭後數年乃死如其文</hi>
𤣥雲泱鬰将安歸兮鷹隼横厲鸞徘徊兮矰若浮焱動<lb/>
則機兮叢棘棧棧曷可栖兮發忠忘身自繞□兮冤頸<lb/>
折翼庸得往兮涕泣流兮雈蘭心結<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮傷肝虹蜺曜<lb/>
兮日微孽杳冥兮未開痛入天兮嗚嘑冤際絶兮誰語<lb/>
仰天髙兮自列招上帝兮我察秋風為我唫浮雲為我<lb/>
<pb n="KR4h0107_WYG_012-13b"/>
隂嗟若是兮欲何畱撫神龍兮攬其湏游曠逈兮反亡<lb/>
期雄失據兮世我思<lb/>
　唐山夫人<hi>髙帝姬韋昭曰唐山姓也</hi>
　　　安世房中歌<hi>十六章</hi>
　　<hi>漢書禮樂志曰漢房中祠樂髙祖唐山夫人所作也周有房中樂至秦改名曰夀人凡樂樂其所生</hi>
　　<hi>禮不㤀其本髙祖樂楚聲故房中樂楚聲也孝惠二年使樂府令夏侯寛備具簫管更名安世樂</hi>
大孝僃矣休徳昭明髙張四縣<hi>音懸</hi>樂充宫庭芬樹羽林<lb/>
雲景杳冥金支秀華庶旄翠旌<lb/>
<pb n="KR4h0107_WYG_012-14a"/>
七始華始肅倡和聲神來晏娭<hi>嬉</hi>庶㡬是聽粥粥音送<lb/>
細齊<hi>側皆反</hi>人情忽乘靑𤣥熈事僃成清思聈聈經緯冥<lb/>
冥<lb/>
我定厯數人告其心敕身齊戒施教申申乃立祖廟敬<lb/>
眀尊親大矣孝熈四極爰轃<lb/>
王矦秉徳其鄰翼翼顯眀昭式淸眀鬯矣皇帝孝徳竟<lb/>
全大功撫安四極<lb/>
海内有姦紛亂東北詔撫成師武臣承徳行樂交逆簫<lb/>
<pb n="KR4h0107_WYG_012-14b"/>
勺羣慝肅爲濟哉葢定燕國<lb/>
大海蕩蕩水所歸高賢愉愉民所懷太行崔百卉殖民<lb/>
何貴貴有徳<lb/>
安其所樂終産樂終産世繼緒飛龍秋游上天高賢愉<lb/>
樂民人<lb/>
豐草葽女羅施善如何誰能回大莫大成敎徳長莫長<lb/>
被無極<lb/>
靁震震電耀耀眀徳鄉治本約治本約澤𢎞大加被寵<lb/>
<pb n="KR4h0107_WYG_012-15a"/>
咸相保徳施大世曼夀<lb/>
都荔遂芳窅窊桂華孝奏天儀若日月光椉𤣥四龍囘<lb/>
馳北行羽旄殷盛芬哉芒芒孝道隨世我署文章<hi>桂華</hi>
馮馮翼翼承天之則吾易久遠燭眀四極慈惠所愛美<lb/>
若休徳杳杳冥冥克綽永福<hi>美芳二劉奉世曰桂華美芳皆  詩章名本側註在</hi>
<hi>前篇之末傳冩之誤遂以冠後後詞無美芳亦當作美若</hi>
磑磑卽卽師象山則嗚呼孝哉案撫戎國蠻夷竭歡象<lb/>
來致福兼臨是愛終無兵革<lb/>
<pb n="KR4h0107_WYG_012-15b"/>
嘉薦芳矣告靈饗矣告靈既饗徳音孔臧惟徳之臧建<lb/>
侯之常承<hi>一作永</hi>保天休令問不㤀<lb/>
皇皇鴻眀蕩矦休徳嘉承天和伊樂厥福在樂不荒惟<lb/>
民之則浚則師德下民咸殖令問在舊孔容翼翼<hi>漢書自浚</hi>
<hi>則以下别為一章今從樂府</hi>
孔容之常承帝之眀下民之樂子孫保光承順温良受<lb/>
帝之光嘉薦令芳夀考不㤀<lb/>
承帝眀徳師象山則雲施稱民永受厥福承容之常承<lb/>
<pb n="KR4h0107_WYG_012-16a"/>
帝之眀下民安樂受福無疆<lb/>
　戚夫人<lb/>
　　　舂歌<hi>一作永巷歌</hi>
　　<hi>漢書外戚傳曰髙帝得定陶戚姬愛幸生趙隠王如意惠帝立呂后為皇太后乃令永巷囚戚夫人</hi>
　　<hi>髠鉗衣赭衣令舂戚夫人舂且歌太后聞之大怒曰乃欲倚子邪召趙王殺之戚夫人遂有人彘之</hi>
　　<hi>禍</hi>
子爲王母爲虜終日舂薄暮常與死為伍相離三千里<lb/>
當誰使告汝<lb/>
<pb n="KR4h0107_WYG_012-16b"/>
　烏孫公主<lb/>
　　　悲愁歌<lb/>
　　<hi>漢書西域傳曰武帝元封中遣江都王建女細君為公主以妻烏孫王昆莫公主至其國自治宫室</hi>
　　<hi>居歳時一再與昆莫㑹置酒飲食昆莫年老言語不通公主悲乃自作歌</hi>
吾家嫁我兮天一方逺托異國兮烏孫王穹廬為室兮<lb/>
氊為牆以肉為食兮酪為漿居常土思兮心内傷願為<lb/>
黃鵠兮歸故鄉<lb/>
　趙飛燕<hi>本長安宫人屬陽阿主家學歌舞成帝過主見而悅之召入為偼伃後立為后</hi>
<pb n="KR4h0107_WYG_012-17a"/>
　　　歸風送遠操<lb/>
　　<hi>西京雜記曰趙后有寳琴曰鳳凰皆以金玉隱起為龍鳯螭鸞古賢列女之象亦善為歸風送遠之</hi>
　　<hi>操</hi>
凉風起兮天隕霜懷君子兮𣺌難望感予心兮多慨慷<lb/>
　班媫妤<hi>左曹越騎校尉况之女少有才學成帝選入宫以為媫妤後趙飛燕譛其呪詛考問之上</hi>
　　<hi>善其對遂求供飬太后長信宫○詩品曰媫妤詩其原出於李陵團扇短章辭㫖清㨗怨深文綺得</hi>
　　<hi>匹婦之致侏儒一節可以知其工矣</hi>
　　　怨歌行<lb/>
<pb n="KR4h0107_WYG_012-17b"/>
新裂<hi>一作製</hi>齊紈素皎<hi>一作/鮮</hi>潔如霜雪裁成<hi>一作為</hi>合歡扇<lb/>
團團<hi>一作團圎</hi>似眀月出入君懷袖動揺微風發常恐秋節<lb/>
至凉飈<hi>一作風</hi>敓炎熱棄捐篋笥中恩情中道絶<lb/>
　虞美人<lb/>
　　　答項王楚歌<lb/>
　　<hi>困學紀聞曰太史公述楚漢春秋其不載於書者正義云項羽歌美人和之云云是時已為五言矣</hi>
　　<hi>五言始于五子之歌行露</hi>
漢兵已略地四面楚歌聲大王意氣盡賤妾何聊生<lb/>
<pb n="KR4h0107_WYG_012-18a"/>
　卓文君<lb/>
　　　白頭吟<hi>樂府作古辭</hi>
　　<hi>西京襍記曰司馬相如将聘茂陵人女為妾文君作白頭吟以自絶相如乃止</hi>
皚如山上雪皎若雲間月聞君有兩意故來相決絶今<lb/>
日斗酒㑹眀旦溝水頭躞蹀御溝上溝水東西流淒淒<lb/>
復淒淒嫁娶不湏啼願得一心人白頭不相離竹竿何<lb/>
嫋嫋魚尾何簁簁男兒重意氣何用錢刀爲<hi>右一曲本辭</hi>
皚如山上雪皎如雲間月聞君有兩意故來相決絶<hi>一解</hi>
<pb n="KR4h0107_WYG_012-18b"/>
平生共城中何嘗斗酒㑹今日斗酒㑹眀旦溝水頭蹀<lb/>
躞御<hi>一作向</hi>溝上溝水東西流<hi>二解</hi>郭東亦有樵郭西亦有<lb/>
樵兩樵相推與無親為誰驕<hi>三解</hi>淒淒重淒淒嫁娶亦不<lb/>
啼願得一心人白頭不相離<hi>四解</hi>竹竿何嫋嫋魚尾何離<lb/>
簁男兒欲相知何用錢刀為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如<hi>如字下或有五字</hi>馬噉箕川<lb/>
上髙士嬉今日相對樂延年萬歲期<hi>五解樂右一曲晉  所奏</hi>
　王昭君<hi>名嬙漢宫人元帝時匈奴入朝以嬙配之號寧胡閼氏</hi>
　　　怨詩<lb/>
<pb n="KR4h0107_WYG_012-19a"/>
　　<hi>漢元帝後宫既多不得常見乃使畵工圖其貌按圖召幸宫人皆賂畵工昭君自恃其貌獨不與乃</hi>
　　<hi>惡圖之及後匈奴入朝選美人配之昭君之圖當行及入辭光彩射人悚動左右天子方重信外國</hi>
　　<hi>悔恨不及窮按其事畵工有杜陵毛延夀弃市籍其貲財昭君在胡作詩以怨思云</hi>
秋木萋萋其葉萎黃有鳥處山集于苞桑養育毛羽形<lb/>
<hi>一作儀</hi>容生光既得升雲上遊曲房離宫絶曠身體摧藏<lb/>
志念抑沈不得頡頏雖得委食心有徊徨我獨伊何來<lb/>
<hi>一作改</hi>往變常翩翩之鷰逺集西羌髙山峩峩河水泱泱<lb/>
父兮母兮道里悠長鳴呼哀哉憂心惻傷<lb/>
<pb n="KR4h0107_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷十二<lb/>
</p>
<p>
</p>
  </div>
</body>
</text>
</TEI>
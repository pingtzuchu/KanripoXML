<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百十四</head>
    <p>
<pb n="KR4h0107_WYG_114-1a"/>
欽定四庫全書<lb/>
　古詩紀巻一百十四　　　明　馮惟訥　撰<lb/>
陳第七<lb/>
　江總<hi>字總持濟陽考城人初仕梁累官至尚書僕射陳天嘉中轉太子詹事後主嗣位歴任尚書令</hi>
　　<hi>不持政務但日與後主隨宴後庭多為艶詩國政日頽君臣昏亂陳亡入隋拜上開府開皇中卒</hi>
　　樂府<lb/>
　　　雉子斑<hi>以下五言</hi>
麥壟新秋來澤雉屢裵徊依花似協妬拂草乍驚媒三<lb/>
<pb n="KR4h0107_WYG_114-1b"/>
春桃照李二月桞爭梅暫住如臯路當令巧笑開<lb/>
　　　隴頭水二首<lb/>
隴頭萬里外天涯四面絶人將蓬共轉水與啼俱咽驚<lb/>
湍自湧沸古樹多摧折傳聞博望侯苦辛提漢節<lb/>
霧暗山中日風驚隴上秋徒傷幽咽響不見東西流無<lb/>
期從此别更度幾年幽遥聞玉闗道望入杳悠悠<lb/>
　　　折楊栁<lb/>
萬里音塵絶千條楊栁結不悟倡園花遥同羌嶺<hi>一作天嶺</hi>
<pb n="KR4h0107_WYG_114-2a"/>
雪春心自浩蕩春樹聊攀折共此依依情無奈年年别<lb/>
　　　闗山月<lb/>
兎月半輪明狐闗一路平無期從此别復欲幾年行暎<lb/>
光書漢奏分影照胡兵流落今如此長戍受降城<lb/>
　　　洛陽道二首<lb/>
徳陽穿洛水伊闕邇河橋仙舟李膺棹小馬王戎鑣杏<lb/>
堂歌吹合槐路風塵饒綠珠含淚舞孫秀彊相邀<lb/>
小平路<hi>一作臨</hi>四達長楸聽五鐘玉節迎司𨽻錦車歸濯<lb/>
<pb n="KR4h0107_WYG_114-2b"/>
龍弦歌聲不息環珮響相從花障蕩舟笑日暎下山逢<lb/>
　　　長安道<lb/>
翠盖承輕霧金羈照落暉五侯新拜罷七貴早朝歸轟<lb/>
轟紫陌上藹藹紅塵飛日暮延平客風花拂舞衣<lb/>
　　　梅花落二首<lb/>
縹色動風香羅生枝巳長妖姬墜馬髻未插江南璫轉<lb/>
袖花紛落春衣共有芳羞作秋胡婦獨採城南桑<lb/>
胡地少春來三年驚落梅偏疑粉蝶散乍似雪花開可<lb/>
<pb n="KR4h0107_WYG_114-3a"/>
憐香氣歇可惜風相摧金鐃且莫韻玉笛幸裵徊<lb/>
　　　紫騮馬<lb/>
春草正萋萋蕩婦出空閨識是東方騎猶帶北風嘶揚<lb/>
鞭向栁市細蹀上金堤願君憐織素殘妝尚有啼<lb/>
　　　驄馬驅<lb/>
長城兵氣寒飲馬詎為難暫解青絲轡行歇鏤衢鞍白<lb/>
登圍轉急黄河凍不乾萬里朝飛電論功易走丸<lb/>
　　　雨雪曲<lb/>
<pb n="KR4h0107_WYG_114-3b"/>
雨雪隔榆溪從軍度隴西遶障看狐迹依山見馬蹄天<lb/>
寒旗彩壊地暗鼓聲低漫漫愁雲起蒼蒼别路迷<lb/>
　　　劉生<hi>外編作王由禮題云贈俠侣</hi>
劉生負意氣長嘯且裵徊髙<hi>一作辯</hi>論明秋水命賞陟春<lb/>
臺干戈倜儻用筆硯縱横才置驛無年限遊俠四方來<lb/>
　　　婦病行<lb/>
窈窕懐貞室風流挾琴婦唯將角枕臥自影啼妝乆羞<lb/>
開翡翠帷嬾對蒲萄酒深悲在縑素託意忘箕帚夫壻<lb/>
<pb n="KR4h0107_WYG_114-4a"/>
府中趨誰能大垂手<lb/>
　　　置酒髙殿上<lb/>
三清傳㫖酒柏梁奉歡宴霜雲動玉葉凍水疎金箭羽<lb/>
籥響鐘石流泉灌金殿盛時不再得光景馳如電<lb/>
　　　今日樂相樂<lb/>
綺殿文雅遒玳筵歡趣宻鄭態逶迤舞齊弦窈窕瑟金<lb/>
罍送縹觴玉井沈朱實願此北堂宴長奉南山日<lb/>
　　　簫史曲<lb/>
<pb n="KR4h0107_WYG_114-4b"/>
弄玉秦家女簫史仙處童來時兎月滿去後鳳樓空宻<lb/>
笑開還歛浮聲咽更通相期紅粉色飛向紫煙中<lb/>
　　　詠燕燕于飛應詔<lb/>
二月春暉暉雙燕理毛衣銜花弄靃靡拂葉隠芳菲或<lb/>
在堂間戲多從幕上飛若作仙人履終向日南歸<lb/>
　　　濟黄河<hi>六朝聲偶作栁顧言者非</hi>
葱山淪外域鹽澤隠遐方兩源分際逺九道𣲖流長未<lb/>
殫所聞見無待驗詞章留連嗟太史惆悵踐黎陽導波<lb/>
<pb n="KR4h0107_WYG_114-5a"/>
縈地節<hi>一作脉</hi>䟽氣耿天潢憫周沈用寳嘉晉肇為梁<lb/>
　　　横吹曲<lb/>
簫聲鳳臺曲洞吹龍鍾管鏜鎝漁陽摻怨抑胡笳斷<lb/>
　　　怨詩二首<hi>以下七言</hi>
採桑歸路河流深憶昔相期柏樹林奈許新縑傷妾意<lb/>
無由故劔動君心<lb/>
新梅嫩栁未障羞情去恩移那可留團扇箧中言不分<lb/>
<hi>拾遺作盡</hi>纎腰掌上詎勝愁<lb/>
<pb n="KR4h0107_WYG_114-5b"/>
　　　烏棲曲<hi>玉臺後集作徐陵</hi>
桃花春水木蘭橈金羈翠盖聚河橋隴西上計應行去<lb/>
城南美人啼著曙<lb/>
　　　芳樹<lb/>
朝霞映日殊未妍珊瑚照水定非鮮千葉芙蓉詎相似<lb/>
百枝燈花復羞然暫欲寄根對滄海大願移華側綺錢<lb/>
井上桃蟲誰可襍庭中桂蠧豈見憐<lb/>
　　　東飛伯勞歌<hi>一作紹古歌</hi>
<pb n="KR4h0107_WYG_114-6a"/>
南飛烏鵲北飛鴻弄玉蘭香時會同誰家可憐出牕牖<lb/>
春心百媚勝楊栁銀牀金屋挂流蘇寳鏡玉釵横珊瑚<lb/>
年時二八新紅臉宜笑宜歌羞更歛風花一去杳不歸<lb/>
秖為無雙惜舞衣<lb/>
　　　襍曲三首<lb/>
行行春逕蘼蕪緑織素那復解琴心乍惬南階悲綠草<lb/>
誰堪東陌怨黄金紅顔素月俱三五夫壻何在今追<hi>集作</hi>
<hi>征</hi>虜闗山隴月春雪冰<hi>一作深</hi>誰見人啼花照户<lb/>
<pb n="KR4h0107_WYG_114-6b"/>
殿内一處起金房併<hi>玉臺作便</hi>勝餘人白玉堂珊瑚挂鏡臨<lb/>
網戸芙容作帳照雕梁房櫳宛轉垂翠幕佳麗逶迤隠<lb/>
珠箔風前花管颺難留舞虚花鈿低不落陽臺通夢太<lb/>
非真洛浦凌波復不新曲中唯聞張女調<hi>一作曲</hi>定有同<lb/>
姓可憐人但願私情賜斜領不願傍人相比並妾門逢<lb/>
春自可榮君靣未秋何意冷<lb/>
泰山言應可轉移新寵不信更參差合懽錦帶鴛鴦鳥<lb/>
同心綺袖連理枝皎皎新秋明月開早露飛螢暗裏來<lb/>
<pb n="KR4h0107_WYG_114-7a"/>
鯨燈落花殊未盡虬水銀箭莫相催非是神女期河漢<lb/>
别有仙姬入吹臺未眠解著同心結欲醉那堪連理杯<lb/>
後宫不惬茱萸芳夜夜爭開蘇合房寳釵翠鬢還相似<lb/>
朱脣玉靣非一行新人未語言如澀新寵無前判不臧<lb/>
願奉更衣蘭麝氣恐君馬到自驚香<lb/>
　　　梅花落<hi>文苑英華作徐陵今從玉臺樂府作江總下篇同</hi>
臘月正月早驚春衆花未發梅花新可憐芬芳臨玉臺<lb/>
朝攀晩折還復開長安少年多輕薄兩兩共唱梅花落<lb/>
<pb n="KR4h0107_WYG_114-7b"/>
滿酌金巵催玉柱落梅樹下宜歌舞金谷萬株連綺甍<lb/>
梅花宻處藏嬌鸎桃李佳人欲相照摘葉<hi>一作蘂</hi>牽花來<lb/>
並笑楊栁條青樓上輕梅花色白雪中明横笛短簫凄<lb/>
復切誰知柏梁聲不絶<lb/>
　　　宛轉歌<lb/>
七夕天河白露明八月濤水秋風驚樓中恒聞哀響曲<lb/>
塘上復有辛苦行不解何意悲秋氣直置無秋悲自生<lb/>
不怨前階促織鳴偏愁别路擣衣聲别燕差池自有返<lb/>
<pb n="KR4h0107_WYG_114-8a"/>
離蟬寂寞詎含情雲聚懐清四望臺月冷相思九重觀<lb/>
欲題芍藥詩不成來採芙容花已散金樽送曲韓娥起<lb/>
玉柱調弦楚妃歎翠眉結根不復開寳鬢迎秋度前亂<lb/>
湘妃拭淚灑貞筠筴藥浣衣何處人歩歩香飛金薄履<lb/>
盈盈扇掩珊瑚脣已言採桑期陌上復能解佩就江濱<lb/>
競入華堂要花枕爭開羽帳奉華茵不惜獨眠前下釣<lb/>
欲許便作後來薪後來暝暝同玉牀可憐顔色無比方<lb/>
誰能巧笑特窺井乍取新聲學繞梁宿處留嬌墮黄珥<lb/>
<pb n="KR4h0107_WYG_114-8b"/>
鏡前含笑弄明璫菤葹摘心心不盡茱萸折葉葉更芳<lb/>
已聞能歌洞簫賦詎是故愛邯鄲倡<lb/>
　　　長相思二首<hi>襍言</hi>
長相思乆離别征夫去逺芳音<hi>一作幽芳</hi>滅湘水深隴頭咽<lb/>
紅羅斗帳裏緑綺清弦絶逶迤百尺樓愁思三秋結<lb/>
長相思乆别離春風送燕入簷窺暗開脂粉弄花枝紅<lb/>
樓千愁色玉筯兩行垂心心不相照望望何由知<lb/>
　古詩紀巻一百十四<lb/>
</p>
<p>
</p>
  </div>
</body>
</text>
</TEI>
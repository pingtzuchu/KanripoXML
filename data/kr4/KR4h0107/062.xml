<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻六十二</head>
    <p>
<pb n="KR4h0107_WYG_062-1a"/>
欽定四庫全書<lb/>
　古詩紀巻六十二　　　　明　馮惟訥　撰<lb/>
宋第八<lb/>
　鮑照<hi>三</hi>
　　擬古八首<lb/>
魯客事椘王懐金襲丹素既荷主人恩又蒙令尹顧日<lb/>
宴罷朝歸輿<hi>一作鞍</hi>馬塞衢路宗黨生光輝<hi>一作華</hi>賔僕逺<lb/>
傾慕富貴人所欲道得亦何懼南國有儒生迷方獨淪<lb/>
<pb n="KR4h0107_WYG_062-1b"/>
誤伐木清江湄設罝守毚兎<lb/>
十五諷詩書篇翰靡不通弱冠叅多士飛歩㳺秦宫側<lb/>
覩君子論預見古人風兩說窮舌端五車摧筆鋒羞當<lb/>
白璧貺恥受聊城功晚節從世務乗障逺和戎觧佩襲<lb/>
犀渠巻袠奉盧弓始願力不及安知今所終<lb/>
幽并重騎射少年好馳逐氊帶佩雙鞬象弧插彫服獸<lb/>
肥春草短飛鞚越平陸朝逰鴈門上暮還樓煩宿石梁<lb/>
有餘勁驚雀無全目漢虜方未和邉城屢翻覆留我一<lb/>
<pb n="KR4h0107_WYG_062-2a"/>
白羽将以分符<hi>選作虎</hi>竹<lb/>
鑿井北陵隈百丈不及泉生事本瀾漫何用獨精堅㓜<lb/>
壮重寸隂衰暮及輕年放駕息朝歌提爵止中山<hi>一作仙</hi>
日夕登城隅周廻視洛川街衢積凍草城郭宿寒煙繁<lb/>
華悉何在宫闕久崩填空謗齊景非徒稱夷叔賢<lb/>
伊昔不治業倦逰觀五都海岱饒壮士䝉泗多宿儒結<lb/>
髪起躍馬垂白對講書呼我升上席陳觶發瓢壺管仲<lb/>
死巳久墓在西北隅後面崔嵬者桓公舊塚廬君来誠<lb/>
<pb n="KR4h0107_WYG_062-2b"/>
旣晚不覩崇明初玉琬徒見傳交友義漸疎<lb/>
束薪幽篁裏刈黍寒澗隂朔風傷我肌號鳥驚思心嵗<lb/>
暮井賦訖程課相追尋田租送函谷獸藁輸上林河渭<lb/>
氷未開關隴雪正深笞撃官有罰呵辱吏見侵不謂乘<lb/>
軒意伏櫪還至今<lb/>
河畔草未黄胡鴈已矯翼秋螢扶戸吟寒婦成夜織去<lb/>
嵗征人還流傳舊相識聞君上隴時東望久歎息宿昔<lb/>
改衣帶朝旦<hi>玉臺作旦暮</hi>異容色念此憂如何夜長愁更多<lb/>
<pb n="KR4h0107_WYG_062-3a"/>
明鏡塵匣中瑶琴生網羅<lb/>
蜀漢多竒山仰望與雲平隂崖積夏雪陽谷散秋榮朝<lb/>
朝見雲歸夜夜聞猿鳴憂人本自悲孤客易傷情臨堂<lb/>
設樽酒留酌思平生石以堅為性君勿慙<hi>一作輕</hi>素誠<lb/>
　　紹古辭七首<hi>橘生湘水側一首藝文作張華外編作漢古辭皆非也</hi>
橘生湘水側菲陋人莫傳逢君金華宴得在玉几前三<lb/>
川窮名利京洛富妖妍恩榮難久恃隆寵易衰偏觀席<lb/>
妾悽愴覩翰君泫然徒抱忠孝志猶為葑菲遷<lb/>
<pb n="KR4h0107_WYG_062-3b"/>
昔與君别時蠺妾初獻絲何言年月駛寒衣巳𢷬治縧<lb/>
繡多廢亂篇帛久塵緇離心壮為劇飛念如懸旗石席<lb/>
我不爽徳音君勿欺<lb/>
瑟瑟涼海風竦竦寒山木紛紛羈思盈慊慊夜弦促訪<lb/>
言山海路千里歌别鶴絃絶空咨嗟形音誰賞録辛苦<lb/>
異人状美貌改如玉徒畜巧言鳥不觧心欵曲<lb/>
孤鴻散江嶼連翩遵渚飛含嘶衡桂浦馳顧河朔畿攅<lb/>
攅勁秋木昭昭浄冬暉牕前滌歡爵帳裏縫舞衣芳嵗<lb/>
<pb n="KR4h0107_WYG_062-4a"/>
猶自可日夜望君歸<lb/>
憑楹翫夜月逈眺出谷雲還山路已逺往海不及羣徘<lb/>
徊清淮汭顧慕廣江濆物情乖喜歇守操古難聞三越<lb/>
豐少姿容態傾動君<lb/>
開黛覩容<hi>一作朝</hi>顔臨鏡訪遥塗君子事河源彌祀闕還<lb/>
書春風掃地起飛塵生綺疏文袿為誰設羅帳空巻舒<lb/>
不怨身孤寂但念星隐隅<lb/>
暖嵗節物早萬萌迎春達春風夜㛹姢春霧朝晻靄軟<lb/>
<pb n="KR4h0107_WYG_062-4b"/>
蘭葉可采柔桑條易捋怨咽對風景悶瞀守閨闥天賦<lb/>
愁民命含生但契闊憂来無行伍厯亂如覃葛<lb/>
　　學古<lb/>
北風十二月雪下如亂巾實是愁苦節惆悵憶<hi>一作别</hi>情<lb/>
親會得兩少妾同是洛陽人嬛緜好眉目閑麗美腰身<lb/>
凝膚皎若雪明净色如神驕愛生盼矚聲媚起朱唇衿<lb/>
服襍緹繢首飾亂瓊珍調絃俱起舞為我唱梁塵人生<lb/>
貴得意懐願待君申幸值嚴冬暮幽夜方未晨齊衾久<lb/>
<pb n="KR4h0107_WYG_062-5a"/>
兩設角枕已雙陳願君早休息留歌待三春<lb/>
　　古辭<lb/>
容華不待年何為客逰梁九月寒隂合悲風斷君腸歎<lb/>
息空房婦幽思坐自傷勞心結逺路惆悵獨未央<lb/>
　　擬青青陵上柏<lb/>
涓㳙亂江泉綿綿横海煙浮生旅昭世空事歎華年書<lb/>
翰幸閒暇我酌子縈絃飛鑣出荆路騖服指秦川渭濵<lb/>
富皇居鱗館匝河山輿童唱秉椒櫂女歌采蓮孚愉鸞<lb/>
<pb n="KR4h0107_WYG_062-5b"/>
閣上窈窕鳳楹前娛生信非謬安用求多賢<lb/>
　　學劉公幹體五首<lb/>
欲宦乏王事結主逺恩私為身不為名散書徒滿帷連<lb/>
氷上冬月披雪拾園葵聖靈燭區外小臣良見遺<lb/>
曀曀寒野霧蒼蒼隂山柏樹逈霧縈集山寒野風急嵗<lb/>
物盡淪傷孤貞為誰立頼樹自能貞不計迹幽澁<lb/>
胡風吹朔雪千里度龍山集君瑶臺上飛舞兩楹前兹<lb/>
晨自為美當避豓陽天<hi>一作年</hi>豓陽桃李節皎潔不成妍<lb/>
<pb n="KR4h0107_WYG_062-6a"/>
荷生渌泉中碧葉齊如規廻風蕩流霧珠水逐條垂彪<lb/>
炳此金塘藻耀君玉池不愁世賞絶但畏盛明移<hi>藝文作張</hi>
<hi>華</hi>
白日正中時天下共明光北園有細草當晝正含霜乖<lb/>
榮頓如此何用獨芬芳抽琴為爾歌絃斷不成章<lb/>
　　擬阮公夜中不能寐<lb/>
漏分不能卧酌酒亂繁憂恵氣憑夜清素景縁隟流鳴<lb/>
鶴時一聞千里絶無儔佇立為誰久寂寞空自愁<lb/>
<pb n="KR4h0107_WYG_062-6b"/>
　　學陶彭澤體<hi>奉和王義興</hi>
長憂非生意短願不須多但使尊酒滿朋舊數相過秋<lb/>
風七八月清露潤綺羅提瑟當户坐歎息望天河保此<lb/>
無傾動寜復滯風波<lb/>
　　數名詩<hi>文選作數詩</hi>
一身仕關西家族滿山東二年從車駕齋祭甘泉宫三<lb/>
朝國慶畢休沐還舊邦四牡曜長路輕葢若飛鴻五侯<lb/>
相餞送髙㑹集新豐六樂陳廣坐組帳揚春風七盤起<lb/>
<pb n="KR4h0107_WYG_062-7a"/>
長袖庭下列歌鐘八珍盈彫俎綺肴紛錯重九族共瞻<lb/>
遲賔友仰徽容十載學無就善宦一朝通<lb/>
　　建除詩<lb/>
建旗出燉煌西討屬國羌除去徒與騎戰車羅萬箱滿<lb/>
山又填谷投鞍合營牆平原亘千里旗鼓轉相望定舍<lb/>
後未休候騎敕前装執戈無暫頓彎弧不解張破滅西<lb/>
零國生虜郅支王危亂悉平蕩萬里置關梁成軍入玉<lb/>
門士女獻壺漿収功在一時厯世荷餘光開壤襲朱紱<lb/>
<pb n="KR4h0107_WYG_062-7b"/>
左右佩金章閉帷草太𤣥兹事殆愚狂<lb/>
　　白雲<lb/>
探靈喜觧骨測化善騰天情髙不戀俗厭世樂尋仙錬<lb/>
金宿明館屑玉止瑶淵鳳歌出林闕龍駕戾蓬山凌崖<lb/>
采三露攀鴻戯五煙昭昭景臨霞湯湯風媚泉命娥雙<lb/>
月際要媛兩星間飛虹眺巻河汎霧弄輕絃笛聲謝廣<lb/>
賔神道不復傳一逐白雲去千齡猶未旋<lb/>
　　臨川王服竟還田里<lb/>
<pb n="KR4h0107_WYG_062-8a"/>
送舊禮有終事君慙懦薄税駕罷朝衣歸志願巢壑尋<lb/>
思邈無報退命愧天爵捨耨将十齡還得守場藿道經<lb/>
盈竹笥農書滿塵閣愴愴秋風生戚戚寒緯作豐霧粲<lb/>
草華髙月麗雲崿屛跡勤躬稼衰疾倚芝藥顧此謝人<lb/>
羣豈直止商洛<lb/>
　　行藥至城東橋<lb/>
雞鳴關吏起伐鼓早通晨嚴車臨逈陌延瞰歷城闉蔓<lb/>
草縁髙隅脩楊夾廣津迅風首旦發平路塞飛塵擾擾<lb/>
<pb n="KR4h0107_WYG_062-8b"/>
逰宦子營營市井人懐金近從利撫劒逺辭親争先萬<lb/>
里塗各事百年身開芳及稚節含綵吝驚春尊賢永照<lb/>
灼孤賤長隐淪容華坐銷歇端為誰苦辛<lb/>
　　園中秋散<lb/>
負疾固無豫晨衿悵巳单氣交蓬門踈風數園草殘荒<lb/>
墟半晚色幽庭憐夕寒既悲月户清復切夜蟲酸流枕<lb/>
商聲苦騷殺年志闌臨歌不知調發興誰與歡儻結絃<lb/>
上情豈孤林下弹<lb/>
<pb n="KR4h0107_WYG_062-9a"/>
　　觀圃人藝植<lb/>
善賈笑蠺漁巧宦賤農牧逺養遍關市㴱利窮海陸乘<lb/>
軺實金羈當壚信珠服居無逸身伎安得坐梁肉徒承<lb/>
屬生幸政緩吏平睦春畦及耘藝秋場早芟築澤閲既<lb/>
繁髙山營又登熟抱鍤壟上餐結茅野中宿空織巳尚<lb/>
淳寜知俗翻覆<lb/>
　　遇銅山掘黄精<lb/>
土肪閟中經水芝韜内䇿<hi>一作籍</hi>寳餌緩童年命藥駐衰<lb/>
<pb n="KR4h0107_WYG_062-9b"/>
厯矧蓄終古情重拾煙霧迹羊角棲斷雲榼口流隘石<lb/>
銅谿晝森沈乳竇夜涓滴既類風門磴復像天井壁蹀<lb/>
蹀寒葉離灇灇秋水積松色随野㴱月露依草白空守<lb/>
江海思豈愧梁鄭客得仁古無怨順道今何惜<lb/>
　　見賣玉器者<hi>并序</hi>
　見賣玉器者或人欲買疑其是珉不肯成市聊作此<lb/>
　詩以戯買者<lb/>
涇渭不可襍珉玉當早分子實舊椘客蒙俗謬前聞安<lb/>
<pb n="KR4h0107_WYG_062-10a"/>
知理孚采豈識質明温我方厯上國從洛入函轅揚光<lb/>
十貫室馳譽四豪門竒聲振朝邑髙價服鄉村寜能與<lb/>
爾曺瑜瑕稍辨論<lb/>
　　懐逺人<lb/>
哀樂生有端離會起無因去事難重念恍惚似如神屬<lb/>
期眇起逺後遇邈無辰馳風掃遥路輕蘿含夕塵思君<lb/>
成首疾欲息睂不伸<lb/>
　　夢歸鄉<hi>玉臺作夢還詩</hi>
<pb n="KR4h0107_WYG_062-10b"/>
銜淚出郭門撫劒無人逵沙風暗空<hi>玉臺作塞</hi>起離心眷鄉<lb/>
畿夜分就孤枕夢想暫言歸孀婦當户歎繅絲<hi>外編作搔首</hi>
復鳴機慊欵論久别相将還綺闈歴歴簷下凉朧朧帳<lb/>
裏暉刈蘭争芬芳採菊競葳蕤開奩奪香蘇探袖解纓<lb/>
徽夢中長路近覺後大江違驚起空歎息恍惚神魂飛<lb/>
白水漫浩浩髙山壯巍巍波瀾異往復風霜改榮衰此<lb/>
土非吾土慷慨當告誰<lb/>
　　春羈<lb/>
<pb n="KR4h0107_WYG_062-11a"/>
征人歎道遐去鄉愒路邇佳期每無從淮陽非咫尺春<lb/>
日起㳺心勞情出徙倚岫逺雲烟綿谷屈泉靡迤風起<lb/>
花四散露濃條<hi>闕</hi>　暄妍正在茲摧抑多嗟思嘶聲名<lb/>
<hi>一作召</hi>邉堅豈我箱中紙染翰餉君琴新聲憶解子<lb/>
　　嵗暮悲<lb/>
霜露迭濡潤草木互榮落日夜改運周今悲復如昨晝<lb/>
色苦沈隂白雪夜廻薄皦潔冐霜鴈飄揚出風鶴天寒<lb/>
多顔苦妍容逐丹壑絲罥千里心獨宿乏然諾嵗暮羙<lb/>
<pb n="KR4h0107_WYG_062-11b"/>
人還寒壷與誰酌<lb/>
　　在江陵歎年傷老<lb/>
五難未易夷三命戒淵抱方瞳起松髓頳髪疑桂腦役<lb/>
生良自休大患安足保開簾窺景夕備屬雲物好翾翾<lb/>
燕弄風嫋嫋栁垂道池瀆亂蘋萍園楥羙花草節如驚<lb/>
灰異零落就衰老<lb/>
　　夜聽妓二首<lb/>
夜来坐㡬時銀漢傾露落澄滄入閨景葳蕤被園藿絲<lb/>
<pb n="KR4h0107_WYG_062-12a"/>
管感暮情哀音繞梁作芳盛不可恒及嵗共為樂天明<lb/>
坐當散琴酒駛弦酌<lb/>
蘭膏消耗夜轉多亂筵襍坐更弦歌傾情逐節寧不苦<lb/>
特為盛年惜容華<lb/>
　　翫月城西門廨中<lb/>
始見<hi>一作出</hi>西南樓纎纎如玉鈎末映東北墀娟娟似娥<lb/>
眉娥眉蔽珠櫳玉鈎隔鎻牕三五二八時千里與君同<lb/>
夜移衡漢落徘徊帷戶<hi>玉臺作幌</hi>中歸華先委露别葉早辭<lb/>
<pb n="KR4h0107_WYG_062-12b"/>
風客遊厭苦辛仕子倦飄塵沐澣自公日宴慰及私辰<lb/>
蜀琴抽白雪郢曲發<hi>玉臺作繞</hi>陽春肴乾酒未闋金壷啓夕<lb/>
淪廻軒駐輕葢留酌待情人<lb/>
　　喜雨<hi>奉敕作</hi>
營社達羣隂屯雲<hi>藝文作連宫</hi>揜積陽河井起龍蒸日魄歛<lb/>
㳺光族雲飛泉室震風沈羽鄉升雰浃地維傾潤瀉天<lb/>
潢平灑周海嶽曲潦溢川莊驚雷鳴桂渚廻涓流玉堂<lb/>
珍木抽翠條炎卉擢<hi>藝文作耀</hi>朱芳關市欣九賦京廪開萬<lb/>
<pb n="KR4h0107_WYG_062-13a"/>
箱無謝堯為君何用知栢皇<lb/>
　　苦雨<lb/>
連隂積澆灌滂沱下霖亂沈雲日夕昏驟雨望<hi>藝文作滛</hi>朝<lb/>
旦蹊濘走獸稀林寒鳥飛晏密霧㝠下溪聚雲屯髙岸<lb/>
野雀無所依羣雞聚空館川梁日巳廣懐人邈渺漫徒<lb/>
酌相思酒空急促明彈<lb/>
　　詠白雪<lb/>
白珪誠自白不如雪光妍工隨物動氣能逐勢方圎無<lb/>
<pb n="KR4h0107_WYG_062-13b"/>
妨玉顔媚不奪素繒鮮投心障苦節隱迹避榮年蘭焚<lb/>
石既斷何用恃芳堅<lb/>
　　三日<lb/>
氣暄動思心栁青起春懐時艷憐花藥服淨俛登臺提<lb/>
觴野中飲愛心<hi>一作心愛</hi>煙未開露色染春草泉源潔氷苔<lb/>
泥泥濡露條嫋嫋承風栽鳬雛掇苦薺黄鳥銜櫻梅解<lb/>
衿欣景預臨流競覆杯羙人竟何在浮心空自摧<lb/>
　　詠秋<lb/>
<pb n="KR4h0107_WYG_062-14a"/>
秋蘭徒晚綠流風漸不親飈我垂罳幕驚此梁上塵沈<lb/>
隂安可久豐景將遂淪何由忽靈化暫見别離人<lb/>
　　秋夕<lb/>
慮涕擁心用夜默發思機幽閨溢涼吹閒庭滿清暉紫<lb/>
蘭花已歇青梧葉方稀江上淒海戾漢曲驚朔霏髪斑<lb/>
悟壯晚物謝知嵗微臨宵嗟獨對撫賞怨情違躊躇空<lb/>
明月惆悵徒深惟<lb/>
　　秋夜二首<lb/>
<pb n="KR4h0107_WYG_062-14b"/>
夜久膏既竭啓明旦未央環情倦始復空閨<hi>一作閣</hi>起晨<lb/>
裝幸承天光轉曲影入幽堂徘徊集通隟宛轉燭廻梁<lb/>
帷風自巻舒簾露視成行嵗役急窮晏生慮備温涼絲<lb/>
紈夙染濯綿綿夜裁張冬雪旦夕至公子乏衣裳華心<lb/>
愛零落非直惜容光願君剪衆念且共覆前觴<lb/>
遁跡避紛喧貨農棲寂寞荒徑馳野鼠空庭聚山雀既<lb/>
逺人世歡還頼泉卉樂折栁樊場圃負綆汲潭壑霽旦<lb/>
見雲峯風夜聞海鶴江介早寒来白露先秋落麻壟方<lb/>
<pb n="KR4h0107_WYG_062-15a"/>
結葉𤓰田巳掃籜傾暉忽西下廻景思華幕攀蘿席中<lb/>
軒臨觴不能酌終古自多恨幽悲共淪鑠<lb/>
　　和王護軍秋夕<lb/>
散漫秋雲逺蕭蕭霜月寒驚飈西北起孤鴈夜往還開<lb/>
軒當戶牖取琴試一彈停歌不能和終曲久辛酸金氣<lb/>
方勁殺隆陽微且單泉涸甘井竭節徙芳嵗殘生事各<lb/>
多少誰共知易難投章心藴結千里送輕紈願託孤老<lb/>
暇觴思暫開餐<lb/>
<pb n="KR4h0107_WYG_062-15b"/>
　　和王義興七夕<lb/>
宵月向掩扉夜霧方當白寒機思孀婦秋堂泣征客匹<lb/>
命無單年偶影有雙夕暫交金石心湏㬰雲雨隔<lb/>
　　冬至<lb/>
舟遷莊甚笑水流孔急歎景移風度改日至晷廻換眇<lb/>
眇負霜鶴皎皎帶雲鴈長河結瓓玕層氷如玉岸哀哀<lb/>
古老容惨顔愁嵗晏催促時節過逼廹聚離散羙人還<lb/>
未央鳴箏誰與彈<lb/>
<pb n="KR4h0107_WYG_062-16a"/>
　　冬日<lb/>
嚴風亂山起白日欲還次曛霧蔽窮天夕隂晦寒地煙<lb/>
霾有氛氲精光無明異風急野田空饑禽稍相棄含生<lb/>
共通閉懐賢敦為利天窺茍平圓寧得巳偏媚瀉海有<lb/>
歸潮衰容不還稚君今且安歌無念老方至<lb/>
　　望水<lb/>
刷鬢垂秋日登髙觀水長千澗無别源萬壑共一廣流<lb/>
駛巨石轉湍廻急沫上苕苕嶺岸髙照照寒洲爽東歸<lb/>
<pb n="KR4h0107_WYG_062-16b"/>
難忖惻日逝誰與賞臨川憶古事目孱千載想河伯自<lb/>
矜大海若沈渺莽<lb/>
　　望孤石<lb/>
江南多暖谷襍樹茂寒峯朱華抱白雪陽條熈朔風蚌<lb/>
節流綺藻輝石亂煙虹泄雲去無極馳波往不窮嘯歌<lb/>
清漏畢徘徊朝景終浮生會當㡬歡酌每盈衷<lb/>
　　山行見孤桐<lb/>
桐生藂石裏根孤地寒隂上倚崩岸勢下帶洞阿深奔<lb/>
<pb n="KR4h0107_WYG_062-17a"/>
泉冬激射霧雨夏霖霪未霜葉巳肅不風條自吟昏明<lb/>
積苦思晝夜呌哀禽棄妾望掩淚逐臣對撫心雖以慰<lb/>
單危悲涼不可任幸願見雕斵為君堂上琴<lb/>
　　詠雙鷰二首<lb/>
雙燕戲雲崖羽翰<hi>一作翮</hi>始差池出入南閨裏經過北堂<lb/>
陲意欲巢君幕層楹不可窺沈吟芳嵗晚徘徊韶景移<lb/>
悲歌辭舊愛銜淚覔新知<lb/>
可憐雲中燕旦去暮来歸自知羽翅弱不與鵠争飛寄<lb/>
<pb n="KR4h0107_WYG_062-17b"/>
聲謝飛鵠往事子毛衣瑣心誠貧薄叵希節榮衰隂山饒<lb/>
苦霧危節多勁威豈但避霜雪當<hi>一作復</hi>儆野人機<lb/>
　　酒後<lb/>
晨節無兩淹年意不俱䖏自非羽酌歡何用慰愁旅<lb/>
　　講易<lb/>
雲澤翔羽姬横葢招益人賁園無金尚履道易書紳<lb/>
　　可愛<lb/>
風帷閃珠帶月幌垂霧羅魏粲縫秋裳趙豔習春歌<lb/>
<pb n="KR4h0107_WYG_062-18a"/>
　　夜聽聲<lb/>
辭鄉不覺逺歡寡憂自繁何用慰秋望清燭視夜飜<lb/>
　　咏老<hi>藝文作陸機下同</hi>
軟顔收紅蕊𤣥鬂生素華冉冉逝將老咄咄奈老何<lb/>
　　春咏<lb/>
節運同可悲莫若春光甚和風未及燠遺涼清且凛<lb/>
　　在荆州與張使君李居士聯句<lb/>
橋磴支吾轍篁路拂輕鞍三尹無喜色一適或垂竿<lb/>
<pb n="KR4h0107_WYG_062-18b"/>
　　與謝尚書莊三連句<lb/>
霞輝兮澗朗日靜兮川澄風輕桃欲開露重蘭未勝水<lb/>
光溢兮松霧動山煙疊兮石露凝掩映晨物綵連綿夕<lb/>
羽興<lb/>
　　月下登樓連句<lb/>
髴髣蘿月光繽紛篁霧隂樂来亂憂念酒至歇憂心<hi>鮑博</hi>
<hi>士</hi>露入覺牖髙螢蜚測苑深清氣澄永夜流吹不可臨<lb/>
<hi>王延秀</hi>密峯集浮碧疎瀾道瀛尋𠻳玉延幽性攀桂藉知<lb/>
<pb n="KR4h0107_WYG_062-19a"/>
音<hi>荀原之</hi>辰意事淪晦良歡戒勿祲昭景有遺駟䟽賈無<lb/>
留金<hi>茍中書萬秋</hi>
　　字謎三首<lb/>
二形一體四支八頭四八一八飛泉仰流<hi>井字</hi>
頭如刀尾如鈎中央横廣四角六抽右面負兩刃左邊<lb/>
雙屬牛<hi>龜字</hi>
乾之一九隻立無偶坤之二六宛然雙宿<hi>土字</hi>
　　贈顧墨曹<lb/>
<pb n="KR4h0107_WYG_062-19b"/>
昏明易逺離會難揆雲轍泉分西艫東軌<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻六十二<lb/>
</p>
<p>
</p>
  </div>
</body>
</text>
</TEI>
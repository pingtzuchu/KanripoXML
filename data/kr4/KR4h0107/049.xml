<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷四十九</head>
    <p>
<pb n="KR4h0107_WYG_049-1a"/>
欽定四庫全書<lb/>
　古詩紀卷四十九　　　　明　馮惟訥　撰<lb/>
晉第十九<lb/>
　郊廟歌辭<lb/>
　　晉郊祀歌三首　　　　　　傅𤣥<lb/>
　　<hi>晉書樂志曰武帝受命泰始二年詔郊祀明堂禮樂權用魏儀遵周室肇稱殷禮之義但改樂章使</hi>
　　<hi>傅𤣥爲之辭凡十九篇</hi>
　　　夕牲歌<lb/>
<pb n="KR4h0107_WYG_049-1b"/>
天命有晉穆穆明明我其夙夜祗事上靈常于時假迄<lb/>
用其<hi>一作有</hi>成於薦𤣥牡進夕其牲崇德作樂神祗是聴<lb/>
　　　迎送神歌<lb/>
宣文蒸哉日靖四方永言保之夙夜匪康光天之命上<lb/>
帝是皇嘉樂殷薦靈祚景祥神祗降假享福無疆<lb/>
　　　饗神歌<hi>三章</hi>
天祚有晉其命惟新受終於魏奄有兆<hi>晉書作黎</hi>民燕及皇<lb/>
天懷柔百神不顯遺烈之德之純享其𤣥牡式用肇禋<lb/>
<pb n="KR4h0107_WYG_049-2a"/>
神祗來格福祿是臻<lb/>
時邁其猷昊天子之祐享有晉兆民戴之畏天之威敬<lb/>
授人時丕顯丕承於猶繹思皇極斯建庶績咸熙庻幾<lb/>
夙夜惟晉之祺<lb/>
宣文惟后克配彼天撫寧四海保有康年於乎緝熈肆<lb/>
用靖民爰立典制爰修禮紀作民之極莫非資始克昌<lb/>
厥後永言保之<lb/>
　　晉天地郊明堂歌六首<lb/>
<pb n="KR4h0107_WYG_049-2b"/>
　　　夕牲歌<hi>天地郊明堂同</hi>
皇矣有晉時邁其德受終於天光濟萬國萬國既光神<lb/>
定厥祥䖍於郊祀祗事上皇祗事上皇百福是臻巍巍<lb/>
祖考克配彼天嘉牲匪歆德馨惟饗受天之祐神化四<lb/>
方<hi>宋書作神和四暢</hi>
　　　降神歌<lb/>
於赫大晉膺<hi>晉書作應</hi>天景祥二帝邁德宣兹重光我皇受<lb/>
命奄有萬方郊祀配享禮樂孔章神祗嘉饗祖考是皇<lb/>
<pb n="KR4h0107_WYG_049-3a"/>
克昌厥後保祚無疆<lb/>
　　　天郊饗神歌<lb/>
整泰壇祀<hi>晉書作禮</hi>皇神精氣感百靈賓藴朱火燎芳薪紫<lb/>
煙遊<hi>一作起</hi>冠青雲神之體靡象形曠無方幽以清神之<lb/>
來光景照聴無聞視無兆神之至舉歆歆靈爽協動余<lb/>
心神之坐同歡娯澤雲翔化風舒嘉樂奏文中聲八音<lb/>
諧神是聴咸潔齊並芬芳烹牷牲享玉觴神恱饗歆禋<lb/>
祀祐大晉降繁祉祚京邑行<hi>晉書作廣</hi>四海保天年<hi>晉書作命</hi>窮<lb/>
<pb n="KR4h0107_WYG_049-3b"/>
地紀<lb/>
　　　地郊饗神歌<lb/>
整泰折竢皇祗衆神感羣靈儀隂祀設吉禮施夜將極<lb/>
時未移祇之體無形象潛泰幽洞忽荒祇之出薆若有<lb/>
靈無逺天下母祇之來遺光景昭若存終𠖇𠖇祗之至<lb/>
舉欣欣舞象德歌成文祇之坐同歡豫澤雨施化雲布<lb/>
樂八變聲教敷物咸亨祇是娯齊既潔侍者肅玉觴進<lb/>
咸穆穆饗嘉豢歆德馨祚有晉暨群生溢九壤格天庭<lb/>
<pb n="KR4h0107_WYG_049-4a"/>
保萬壽延億齡<lb/>
　　　又<hi>初學記載</hi>
結方丘祗國琛樽既享爼既歆斂檢玉具鏖琛楙百福<lb/>
底自古協萬壽迄在今<lb/>
　　　明堂饗神歌<lb/>
經始明堂享祀匪懈於皇烈考光配上帝赫赫上帝既<lb/>
高既崇聖考是配明德<hi>樂府作堂</hi>顯融率土敬職萬方來祭<lb/>
常于時假保祚永世<lb/>
<pb n="KR4h0107_WYG_049-4b"/>
　　晉宗廟歌十一首<lb/>
　　<hi>南齊書樂志曰晉泰始中傅𤣥造祠廟夕牲昭夏歌一篇迎送神肆夏歌一篇登七廟七篇饗神歌</hi>
　　<hi>二篇𤣥云登歌歌盛德之功烈故廟異其文饗神猶周頌之有瞽及雍但説祭饗神明禮樂之盛七</hi>
　　<hi>廟饗神皆用之</hi>
　　　夕牲歌<lb/>
我夕我牲猗歟敬止嘉豢孔時供兹享祀神鑒厥誠博<lb/>
碩斯歆祖考降饗以虞孝孫之心<lb/>
　　　迎送神歌<lb/>
<pb n="KR4h0107_WYG_049-5a"/>
嗚呼悠哉日鑒在兹以時享祀神明降之神明斯降既<lb/>
祐饗之祚我無疆受天之祜赫赫太上巍巍聖祖明明<lb/>
烈考丕承繼序<lb/>
　　　征西將軍登歌<lb/>
經始宗廟神明戾止申錫無疆祗承享祀假哉皇祖綏<lb/>
予孫子燕及後昆錫兹繁祉<lb/>
　　　豫章府君登歌<lb/>
嘉樂肆筵薦祀在堂皇皇宗廟乃祖先皇濟濟辟公相<lb/>
<pb n="KR4h0107_WYG_049-5b"/>
予蒸嘗享祀不忒降福穰穰<lb/>
　　　潁川府君登歌<lb/>
於邈先后實司於天顯矣皇祖帝祉肇臻本支克昌資<lb/>
始開元恵我無疆享祀<hi>晉書作祚</hi>永年<lb/>
　　　京兆府君登歌<lb/>
於惟曾皇顯顯令德高明清亮匪兢柔克保乂命祐基<lb/>
命惟則篤生聖祖光濟四國<lb/>
　　　宣皇帝登歌<lb/>
<pb n="KR4h0107_WYG_049-6a"/>
於鑠皇祖聖德欽明勤施四方夙夜敬止載敷文教載<lb/>
揚武烈匡定社稷恭行天罰經始大業造創帝基畏天<lb/>
之命於時保之<lb/>
　　　景皇帝登歌<lb/>
執競景皇克明克哲旁作穆穆惟祗惟畏纂宣之緒耆<lb/>
定厥功登此俊乂糾彼羣凶業業在位帝既勤止維天<lb/>
之命於穆不已<lb/>
　　　文皇帝登歌<lb/>
<pb n="KR4h0107_WYG_049-6b"/>
於皇時晉允文文皇聰明睿智聖敬神武萬幾莫綜皇<lb/>
斯清之虎兕<hi>晉書作虵豕</hi>放命皇斯平之柔遠能邇簡授英<lb/>
賢創業垂綂勲格皇天<lb/>
　　　饗神歌<hi>二章</hi>
曰晉是常饗祀時序宗廟致敬禮樂具舉惟其來祭普<lb/>
天率土犧樽既奠清酤既載亦有和羮薦羞斯備蒸蒸<lb/>
永慕感時思興登歌奏舞神樂其和祖考來格祐我邦<lb/>
家敷天之下罔不休嘉<lb/>
<pb n="KR4h0107_WYG_049-7a"/>
肅肅在位濟濟臣工四海來格禮儀有容鐘鼔振管絃<lb/>
理舞開元歌永始神胥樂兮肅肅在位臣工濟濟小大<lb/>
咸敬上下有禮理管絃振鼓鐘舞象德歌詠功神胥樂<lb/>
兮肅肅在位有來雍雍穆穆天子相維辟公禮有儀樂<lb/>
有則舞象功歌詠德神胥樂兮<lb/>
　　晉江左宗廟歌十三首　　　曹毗<lb/>
　　<hi>晉書樂志曰永嘉之亂海内分崩伶官樂噐皆没於劉石江左初立宗廟以無雅樂器及伶人省大</hi>
　　<hi>樂并鼔吹令是後頗得登歌食舉之樂明帝又詔阮孚等増益之成帝復置大樂官鳩集遺逸而尚</hi>
<pb n="KR4h0107_WYG_049-7b"/>
　　<hi>未有金石也庾亮為荆州與謝尚修復雅樂未具而亮薨及慕容雋平冉閔鄴下樂人頗有來者永</hi>
　　<hi>和十一年謝尚鎮壽陽採拾樂人以備大樂并制石磬雅樂頗具太元中破苻堅獲其樂工楊蜀等</hi>
　　<hi>閑習舊樂於是四廂金石始備使曹毗王珣等增造宗廟歌詩然郊祀遂不設樂</hi>
　　　歌高祖宣皇帝<lb/>
於赫高祖德協靈符應運撥亂釐整天衢勳格宇宙化<lb/>
動八區肅以典刑陶以𤣥珠神石吐瑞靈芝自敷肇基<lb/>
天命道均唐虞<lb/>
　　　歌世宗景皇帝<lb/>
<pb n="KR4h0107_WYG_049-8a"/>
景皇承運纂隆洪緒皇維重抗天暉再舉蠢矣二宼擾<lb/>
我揚楚乃整元戎以膏齊斧亹亹神筭赫赫王旅鯨鯢<lb/>
既平功冠帝宇<lb/>
　　　歌太祖文皇帝<lb/>
太祖齊聖王猷誕融仁教四塞天基累崇皇室多難嚴<lb/>
清紫宫威厲秋霜恵過春風平蜀夷楚以文以戎奄有<lb/>
參墟聲流無窮<lb/>
　　　歌世祖武皇帝<lb/>
<pb n="KR4h0107_WYG_049-8b"/>
於穆武皇允龔欽明應期登禪龍飛紫庭百揆時序聴<lb/>
㫁以情殊域既賓偽呉亦平晨流甘露宵映朗星野有<lb/>
擊壌路垂頌聲<lb/>
　　　歌中宗元皇帝<lb/>
運屯百六天羅解貫元皇勃興網羅江漢仰齊七政俯<lb/>
平禍亂化若風行澤猶雨散淪光更耀金輝復煥徳冠<lb/>
千載蔚有餘粲<lb/>
　　　歌肅宗明皇帝<lb/>
<pb n="KR4h0107_WYG_049-9a"/>
明明肅祖闡𢎞帝祚英風夙發清暉載路姦逆縱忒罔<lb/>
式皇度躬振朱旗遂豁天步宏猷淵塞高羅雲布品物<lb/>
咸寧洪基永固<lb/>
　　　歌顯宗成皇帝<lb/>
於休顯宗道澤𤣥播式宣德音暢物以和邁德蹈仁匪<lb/>
禮弗過敷以純風濯以清波連理映阜鳴鳳棲柯同䂓<lb/>
放勛義葢山河<lb/>
　　　歌康皇帝<lb/>
<pb n="KR4h0107_WYG_049-9b"/>
康皇穆穆仰嗣洪徳為而不宰雅音四塞閑邪以誠鎮<lb/>
物以黙威静區宇道宣邦國<lb/>
　　　歌孝宗穆皇帝<lb/>
孝宗夙哲休音允臧如後晨離曜景扶桑垂訓華幄流<lb/>
潤八荒幽讃𤣥妙爰該典章西平僣蜀北靜舊疆高猷<lb/>
遠暢朝有遺芳<lb/>
　　　歌哀皇帝<lb/>
於穆哀皇聖心虛逺雅好𤣥古大庭是踐道尚無為治<lb/>
<pb n="KR4h0107_WYG_049-10a"/>
存易簡化若風行民猶草偃雖曰登遐徽音彌闡愔愔<lb/>
雲韶盡美盡善<lb/>
　　　歌太宗簡文皇帝　　　　王珣<hi>字元琳丞相導之孫少以</hi>
　　　　<hi>清秀稱大司馬桓温辟為主簿從討袁真封東亭侯孝武時累遷尚書令</hi>
皇矣簡文於昭于天靈明若神周淡如淵沖應其來實<lb/>
與其遷亹亹心化日用不言易而有親簡而可傳觀流<lb/>
彌逺求本逾𤣥<lb/>
　　　歌烈宗孝武皇帝<lb/>
<pb n="KR4h0107_WYG_049-10b"/>
天鑒有晉欽哉烈宗同規文考𤣥黙允龔威而能猛約<lb/>
而能通神鉦一震九域來同道積淮海雅頌自東氣陶<lb/>
淳露化協時雍<lb/>
　　　四時祠祀歌　　　　　　曹毗<lb/>
肅肅清廟巍巍聖功萬國來賓禮儀有容鐘鼔振金石<lb/>
熙宣兆祚武開基神斯樂兮理管絃有來斯和說功德<lb/>
吐清歌神斯樂兮洋洋𤣥化潤被九壤民無不恱道無<lb/>
不徃禮有儀樂有式詠九功永無極神斯樂兮<lb/>
<pb n="KR4h0107_WYG_049-11a"/>
　燕射歌辭<lb/>
　　晉四廂樂歌三首　　　　　傅𤣥<lb/>
　　<hi>晉書樂志曰晉初食舉亦用鹿鳴至武帝泰始五年使傅𤣥荀朂張華各造正旦行禮及王公上壽</hi>
　　<hi>酒食舉樂歌詩後又詔成公綏亦作焉傅𤣥造三篇一曰天鑒二日於赫三曰天命</hi>
　　　正旦大會行禮歌<hi>四章</hi>
天鑒有晉世祚聖皇時齊七政朝此萬方<lb/>
鐘鼓斯震九賓備禮正位在朝穆穆濟濟<lb/>
煌煌三辰實麗于天君后是象威儀孔䖍<lb/>
<pb n="KR4h0107_WYG_049-11b"/>
率禮無愆莫非邁德儀刑聖皇萬邦惟則<lb/>
　　　上壽酒歌<lb/>
於赫明明聖德龍興三朝獻酒萬壽是膺敷佑四方如<lb/>
日之升自天降祚元吉有徴<lb/>
　　　食舉東西廂歌<hi>十三章</hi>
天命大晉載育羣生於穆上德隨時化成<lb/>
自祖配命皇皇后辟繼天創業宣文之績<lb/>
丕顯宣文先知稼穡克恭克儉足教足食<lb/>
<pb n="KR4h0107_WYG_049-12a"/>
既教食之𢎞濟艱難上帝是祐下民所安<lb/>
天祐聖皇萬邦來賀雖安勿安乾乾匪暇<lb/>
乃正丘郊乃定冡社廙廙作宗光宅天下<lb/>
惟敬朝饗爰奏食舉盡禮供御嘉樂有序<lb/>
𣗳羽設業笙鏞以間琴瑟齊列亦有箎塤<lb/>
喤喤鼓鐘鎗鎗磬管八音克諧載夷載簡<lb/>
既夷既簡其大不禦風化潛興如雲如雨<lb/>
如雲之覆如雨之潤聲教所暨無思不順<lb/>
<pb n="KR4h0107_WYG_049-12b"/>
教以化之樂以和之和而養之時惟邕熙<lb/>
禮慎其儀樂節其聲於鑠皇繇既和且平<lb/>
　　晉四廂樂歌十七首　　　　荀朂<lb/>
　　<hi>晉書樂志曰魏杜䕫傳舊雅樂四曲一曰鹿鳴二曰騶虞三曰伐檀四曰文王皆古聲辭及太和中</hi>
　　<hi>左延年改䕫騶虞伐檀文王三曲更自作聲節其名雖存而聲實異唯因䕫鹿鳴全不改易正旦大</hi>
　　<hi>㑹太尉奉璧羣后行禮東廂雅樂常作者是也後又改三篇第一曰於赫篇詠武帝聲節與古鹿鳴</hi>
　　<hi>同第二曰巍巍篇詠文帝用延年所改騶虞聲第三曰洋洋篇詠明帝用延年所改文王聲第四曰</hi>
　　<hi>日復用鹿鳴鹿鳴之聲重用而除古伐檀古今樂録曰漢故事上壽用四㑹曲魏明帝青龍二年以</hi>
<pb n="KR4h0107_WYG_049-13a"/>
　　<hi>長笛食舉第十一古大置酒曲代四會又易古詩名曰羽觴行用為上壽曲施用最在前鹿鳴以下</hi>
　　<hi>十二曲名食舉樂而四㑹之曲遂廢○晉書樂志曰泰始中使傅𤣥荀朂張華各造正旦大㑹行禮</hi>
　　<hi>及王公上壽酒食舉樂歌詩朂乃更作行禮詩四篇又為正旦大㑹王公上壽歌詩并食舉樂歌詩</hi>
　　<hi>合十三篇又以魏氏歌詩或二言或三言或四言或五言與古詩不類以問司律中郎将陳頎頎曰</hi>
　　<hi>被之金石未必皆當故朂造晉歌皆為四言唯王公上壽酒一篇為三言五言焉</hi>
　　　正旦大會行禮歌四首<lb/>
　　　　於皇<hi>宋書樂志曰晉荀朂造正旦大㑹行禮歌四篇一曰於皇當魏於赫</hi>
於皇元首羣生資始履端大享敬御繁祉肆覲羣后爰<lb/>
<pb n="KR4h0107_WYG_049-13b"/>
及卿士欽順則元允也天子<lb/>
　　　　明明<hi>當魏巍巍</hi>
明明天子臨下有赫四表宅心恵浹荒貊柔逺能邇孔<lb/>
淑不逆來格祁祁邦家是若<lb/>
　　　　邦國<hi>當魏洋洋</hi>
光光邦國天篤其祜丕顯哲命顧柔三祖世德作求奄<lb/>
有九土思我皇度彛倫攸序<lb/>
　　　　祖宗<hi>當魏鹿鳴</hi>
<pb n="KR4h0107_WYG_049-14a"/>
惟祖惟宗高朗緝熙對越在天駿恵在兹聿求厥成我<lb/>
皇崇之式固其猶徃敬用治<lb/>
　　　王公上壽酒歌<lb/>
　　　　踐元辰<hi>當魏羽觴行</hi>
踐元辰延顯融獻羽觴祈令終我皇壽而隆我皇茂而<lb/>
嵩本支奮百世休祚鍾聖躬<lb/>
　　　食舉樂東西廂歌十二首<lb/>
　　　　煌煌<hi>當鹿鳴</hi>
<pb n="KR4h0107_WYG_049-14b"/>
煌煌七曜重明交暢我有嘉賓是應是貺邦政既圖接<lb/>
以大饗人之好我式遵德讓<lb/>
　　　　賓之初筵<hi>當於穆</hi>
賓之初筵藹藹濟濟既朝乃宴以洽百禮頒以位敘或<lb/>
廷或陛登儐台叟亦有兄弟胥子陪寮憲兹度楷觀頥<lb/>
養正降福孔偕<lb/>
　　　　三后<hi>當昭昭</hi>
昔我三后大業是維今我聖皇焜燿前暉奕世重規明<lb/>
<pb n="KR4h0107_WYG_049-15a"/>
照九畿思輯用光時罔有違陟禹之跡莫不來威天被<lb/>
顯禄福履是綏<lb/>
　　　　赫矣<hi>當華華</hi>
赫矣太祖克廣明德廓開宇宙正世立則變化不經民<lb/>
無瑕慝創業垂綂兆我晉國<lb/>
　　　　烈文<hi>當朝宴</hi>
烈文伯考時惟帝景夷險平亂威而不猛御衡不迷皇<lb/>
塗煥炳七德咸宣其寧惟永<lb/>
<pb n="KR4h0107_WYG_049-15b"/>
　　　　猗歟<hi>當盛德</hi>
猗歟盛歟先皇聖文則天作孚大哉為君慎徽五典帝<lb/>
載是勤文武發揮茂建嘉勲修已濟治民用寧殷懷逺<lb/>
燭幽𤣥教氛氲善世不伐服事三分德博化隆道冒無<lb/>
垠<lb/>
　　　　隆化<hi>當綏萬邦</hi>
隆化洋洋帝命溥將登我晉道越惟聖皇龍飛革運臨<lb/>
燾八荒叡哲欽明配蹤虞唐封建厥福駿發其祥三朝<lb/>
<pb n="KR4h0107_WYG_049-16a"/>
習吉終然允臧其臧維何總彼萬方元侯列辟四嶽蕃<lb/>
王時見世享率兹有常旅揖在庭嘉客在堂宋衛既臻<lb/>
陳留山陽我有賓使觀國之光貢賢納計獻璧奉璋保<lb/>
祐命之申鍚無疆<lb/>
　　　　振鷺<hi>當朝朝</hi>
振鷺于飛鴻漸其翼京邑穆穆四方是式無競惟人王<lb/>
綱允敇君子來朝言觀其極<lb/>
　　　　翼翼<hi>當順天</hi>
<pb n="KR4h0107_WYG_049-16b"/>
翼翼大君民之攸塈信理天工恵康不匱将遠不仁訓<lb/>
以淳粹幽明有倫俊乂在位九族既睦庻邦順比開元<lb/>
布憲四海鱗萃協時正統殊塗同致厚德載物靈心隆<lb/>
貴敷奏讜言納以無諱樹之典象誨之義類上教如風<lb/>
下應如卉一人有慶羣萌以遂我后宴喜令問不墜<lb/>
　　　　既宴<hi>當陟天庭</hi>
既宴既喜翕是萬邦禮儀卒度物有其容晰晰庭燎喤<lb/>
喤鼔鐘笙磬詠德萬舞象功八音克諧俗易化從其和<lb/>
<pb n="KR4h0107_WYG_049-17a"/>
如樂庻品時邕<lb/>
　　　　時雍<hi>當參兩儀</hi>
時邕斌斌<hi>宋書作份份</hi>六合同塵往我祖宣威靜殊隣首定<lb/>
荆楚遂平燕秦亹亹文皇邁德流仁爰造草昩應乾順<lb/>
民靈瑞告符休徵響震天地弗違以和神人既戡庸蜀<lb/>
呉㑹是賓肅慎率職楛矢來陳韓濊進樂均<hi>晉書作宫</hi>協清<lb/>
鈞西旅獻獒扶南效珍蠻裔重譯𤣥齒文身我皇撫之<lb/>
景命惟新<lb/>
<pb n="KR4h0107_WYG_049-17b"/>
　　　　嘉㑹<lb/>
愔愔嘉㑹有聞無聲清酤既奠籩豆既馨<hi>晉書作升</hi>禮充樂<lb/>
備簫韶九成愷樂飲酒酣而不盈率土歡豫邦國以寧<lb/>
王猷允塞萬載無傾<lb/>
　　晉四廂樂歌十六首　　　　張華<lb/>
　　<hi>晉書樂志曰張華以為魏上壽食舉詩及漢代所施用其文句長短不齊未皆合古盖以依詠弦節</hi>
　　<hi>本有因循而識樂知音足以制聲度曲法用率非凡近之所能改二代三京襲而不變雖詩章辭異</hi>
　　<hi>廢興隨時至其韻逗留曲折皆繫於舊有由然也是以一皆因就不敢有所改易</hi>
<pb n="KR4h0107_WYG_049-18a"/>
　　　王公上壽詩<lb/>
稱元慶奉聖觴后皇延遐祚安樂撫萬方<lb/>
　　　食舉東西廂樂詩<hi>十一章</hi>
明明在上丕顯厥繇翼翼三壽蕃后惟休羣生漸德六<lb/>
合承流三正元辰朝慶鱗萃華夏奉職貢八荒覲殊類<lb/>
黻冕充廣庭鳴玉盈朝位<lb/>
濟濟朝位言覲其光儀序既以時禮文煥以彰思皇享<lb/>
多祜嘉樂永無央<lb/>
<pb n="KR4h0107_WYG_049-18b"/>
九賓在庭臚讃既通升瑞奠贄乃侯乃公穆穆天尊隆<lb/>
禮動容履端承元吉介福御萬邦<lb/>
朝享上下咸雍崇多儀繁禮容舞盛德歌九功揚芳烈<lb/>
播休蹤<lb/>
皇化洽洞幽明懐柔百神輯祥禎潜龍躍彫虎仁儀鳳<lb/>
鳥届游麟枯蠧榮竭泉流菌芝茂枳棘柔和氣應休徵<lb/>
弦協靈符彰帝期綏宇宙萬國和昊天成命賚皇家賚<lb/>
皇家<lb/>
<pb n="KR4h0107_WYG_049-19a"/>
世資聖哲三后在天啓鴻烈啓鴻烈隆王基率土謳吟<lb/>
欣戴于時恒文象代氣著期<lb/>
泰始開元龍升在位四隩同風燮寧殊類五韙來備嘉<lb/>
生以遂凝庻績臻大康申繁祉𦙍無疆本支百世繼緒<lb/>
不忘繼緒不忘休有烈光永言配命惟晉之祥<lb/>
聖明統世篤皇仁廣大配天地順動若陶鈞𤣥化參自<lb/>
然至徳通神明清風暢八極流澤被無垠<lb/>
於皇時晉奕世齊聖惟天降嘏神祗保定𢎞濟區夏允<lb/>
<pb n="KR4h0107_WYG_049-19b"/>
集大命有命既集光帝猷大明重曜鑒六幽聲教洋溢<lb/>
恵滂流恵滂流移風俗多士盈朝賢俊比屋敦世心斵<lb/>
彫反素樸反素樸懷庻方干戚舞階庭䟽狄恱遐荒扶<lb/>
南假重譯肅慎襲衣裳雲覆雨施德洽無疆旁作穆穆<lb/>
仁化翔<lb/>
朝元日賓王庭承宸極當盛明衍和樂竭祗誠仰嘉恵<lb/>
懐德馨遊淳風泳淑清協億兆同歡榮建皇極統天位<lb/>
運隂陽御六氣殷羣生成性類王道浹治功成人倫序<lb/>
<pb n="KR4h0107_WYG_049-20a"/>
俗化清䖍明祀祗三靈崇禮樂式儀刑<lb/>
慶元吉宴三朝播金石詠泠簫奏九夏舞雲韶邁德音<lb/>
流英聲八紘一六合寧六合寧承聖明王澤洽道登隆<lb/>
綏函夏總華戎齊德教混殊風混殊風康萬國崇夷簡<lb/>
尚敦德𢎞王度逺遐則<lb/>
　　　正旦大㑹行禮詩<hi>四章</hi>
於赫皇祖迪哲齊聖經緯大業基天之命克開洪緒誕<lb/>
篤天慶旁濟彛倫仰齊七政<lb/>
<pb n="KR4h0107_WYG_049-20b"/>
烈烈景皇克明克聰靜封略定勳功成民立政儀刑萬<lb/>
邦式固崇軌光紹前蹤<lb/>
允文烈考濬哲應期參德天地比功四時大亨以正庻<lb/>
績咸熙肇啟晉宇遂登皇基<lb/>
明明我后𤣥德通神受終正位協應天人容民厚下育<lb/>
物流仁躋我王道輝光日新<lb/>
　　晉四廂樂歌　　　　　　　成公綏<lb/>
　　　王公上壽酒歌<lb/>
<pb n="KR4h0107_WYG_049-21a"/>
上壽酒樂未央大晉應天慶皇帝永無疆<lb/>
　　　正旦大㑹行禮歌<hi>十五章</hi>
穆穆天子光臨萬國多士盈朝莫非俊德流化罔極王<lb/>
猷允塞嘉㑹置酒嘉賓充庭羽旄曜宸極鐘鼓振太清<lb/>
百辟朝三朝彧彧明儀刑濟濟鏘鏘金聲玉振<lb/>
禮樂具宴嘉賓眉壽祚聖皇景福惟日新羣后戾止有<lb/>
來雍雍獻酬納贄崇此禮容豐肴萬俎㫖酒千鍾嘉賔<lb/>
盡宴樂福祿咸攸同<lb/>
<pb n="KR4h0107_WYG_049-21b"/>
樂哉天下安寧道化行風俗清簫韶作詠九成年豐穣<lb/>
世泰平至治哉樂無窮元首聰明股肱忠澍豐澤揚淸<lb/>
風<lb/>
嘉瑞出靈應彰麒麟見鳳凰翔醴泉湧流中唐嘉禾生<lb/>
穂盈箱降繁祉祚聖皇承天位統萬國受命應期授聖<lb/>
德四世重光宣開洪業景克昌文欽明德彌彰肇啟晉<lb/>
邦流祚無疆<lb/>
泰始建元鳳皇龍興龍興伊何享祚萬乗奄有八荒化<lb/>
<pb n="KR4h0107_WYG_049-22a"/>
育黎烝圖書煥炳<hi>晉書作既煥</hi>金石有徴德光大道熈隆被<lb/>
四表格皇穹奕奕萬嗣明明顯融高朗令終保兹永祚<lb/>
與天比崇<lb/>
聖皇君四海順人應天期三葉合重光泰始開洪基明<lb/>
曜參日月功化侔四時宇宙清且泰黎庻咸雍熙善哉<lb/>
雍熙<lb/>
惟天降命翼仁祐聖於穆三皇載德彌盛總齊璇璣光<lb/>
統七政百揆時序化若神聖四海同風興至仁濟民育<lb/>
<pb n="KR4h0107_WYG_049-22b"/>
物擬陶鈞擬陶鈞垂恵潤皇皇羣賢峩峩英俊德化宣<lb/>
芬芳播來𦙍<lb/>
播來𦙍垂後昆清廟何穆穆皇極闢四門皇極闢四門<lb/>
萬幾無不綜亹亹翼翼樂不及荒饑不遑食大禮既行<lb/>
樂無極<lb/>
登崑崙上層城乘飛龍升泰清冠日月佩五星揚虹蜺<lb/>
建篲旌披慶雲䕃緐榮覽八極遊天庭順天地和隂陽<lb/>
序四時曜三光張帝紀正皇綱播仁風流恵康邁洪化<lb/>
<pb n="KR4h0107_WYG_049-23a"/>
振靈威懷萬方納九夷朝閶闔宴紫微<lb/>
建五旗羅鐘虡列四縣奏韶武鏗金石揚旌羽縱八佾<lb/>
巴渝舞詠雅頌和律吕于胥樂樂聖主<lb/>
化蕩蕩清風泄總英雄御俊傑開宇宙掃四裔光緝熙<lb/>
美聖哲超百代揚休烈流景祚顯萬世<lb/>
皇皇顯祖翼世佐時寧濟六合受命應期神武鷹揚大<lb/>
化咸熙廓開皇衢用成帝基<lb/>
光光景皇無競維烈匡時拯俗休功盖世宇宙既康九<lb/>
<pb n="KR4h0107_WYG_049-23b"/>
域有截天命降鑒啟祚明哲<lb/>
穆穆烈考克明克雋實天生德誕膺靈運肇建帝業開<lb/>
國有晉載德奕世垂慶洪𦙍<lb/>
明明聖帝龍飛在天與靈合契通德幽𤣥仰化青雲俯<lb/>
育重淵受靈之祜於萬斯年<lb/>
　　晉冬至初歳小㑹歌　　　　張華<lb/>
日月不留四氣迴周節慶代序萬國同<hi>一作咸</hi>休庻尹羣<lb/>
后奉夀<hi>一作爵</hi>升朝我有嘉禮式宴百僚繁肴綺錯㫖酒<lb/>
<pb n="KR4h0107_WYG_049-24a"/>
泉渟笙鏞和奏磬管流聲上隆其愛下盡其心宣其壅<lb/>
滯訓<hi>一作詠</hi>之德音乃宣乃訓配享交泰永載仁風長撫<lb/>
無外<lb/>
　　晉宴㑹歌<lb/>
亹亹我皇配天垂光留精日昃經覽無方聴朝有暇延<lb/>
命衆臣冠盖雲集罇俎星陳肴蒸多品八珍代變羽爵<lb/>
無筭究樂極宴歌者流聲舞者投袂動容有節絲竹並<lb/>
設宣暢四體繁手趣摯懽足發和酣不忘禮好樂無荒<lb/>
<pb n="KR4h0107_WYG_049-24b"/>
翼翼濟濟<lb/>
　　晉中宫所歌<lb/>
先王統大業𤣥化漸八維儀刑孚萬邦内訓隆壷闈皇<lb/>
英垂帝典大雅詠三妃執德宣隆教正位理厥機<hi>一作司</hi>
含章體柔順率禮蹈謙祗螽斯𢎞慈恵樛木逮幽微徽<lb/>
音穆清風高義邈不追遺榮參日月百世仰餘暉<lb/>
　　晉宗親㑹歌<lb/>
族燕明禮順餟食序親親骨肉散不殊昆弟豈他人本<lb/>
<pb n="KR4h0107_WYG_049-25a"/>
支篤同慶棠棣著先民於皇聖明后天覆𢎞且仁降禮<lb/>
崇親戚旁施協族姻式宴盡酣娯飲御備羞珍和樂既<lb/>
宣洽上下同歡欣德教加四海敦睦被無垠<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_049-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻四十九<lb/>
</p>
<p>
</p>
  </div>
</body>
</text>
</TEI>
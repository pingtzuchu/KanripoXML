<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻三十四</head>
    <p>
<pb n="KR4h0107_WYG_034-1a"/>
欽定四庫全書<lb/>
　古詩紀巻三十四　　　　明　馮惟訥　撰<lb/>
晉第四<lb/>
　陸機<hi>字士衡吴郡人大司馬抗之子也少有竒才領父兵為牙門将吴亡入洛太傳楊駿辟為祭酒</hi>
　　<hi>累遷太子洗馬著作郎出補吴王郎中令入為尚書郎趙王倫輔政引為叅軍太安初成都王穎等</hi>
　　<hi>起兵討長沙王乂假機後将軍河北大都督因戰敗績為穎所害○詩品曰陸機詩其源出於陳思</hi>
　　<hi>才髙辭贍舉體華美氣少於公幹文劣於仲宣尚規矩不貴綺錯有傷直致之竒然其咀嚼英華厭</hi>
　　<hi>飫膏澤文章之淵泉也張公嘆其大才信矣</hi>
<pb n="KR4h0107_WYG_034-1b"/>
　　樂府<lb/>
　　　短歌行<hi>以下四言</hi>
置酒髙堂悲歌臨觴人夀㡬何逝如朝霜時無重至華<lb/>
不再揚蘋以春暉蘭以秋芳来日苦短去日苦長今我<lb/>
不樂蟋蟀在房樂以㑹興悲以别章豈曰無感憂為子<lb/>
忘我酒既旨我肴既臧短歌有詠長夜無荒<lb/>
　　　秋胡行<lb/>
道雖一致塗有萬端吉凶紛藹休咎之源人鮮知命命<lb/>
<pb n="KR4h0107_WYG_034-2a"/>
未易觀生亦何惜功名所歎<lb/>
　　　隴西行<lb/>
我静如鏡民動如烟事以形兆應以象懸豈曰無才世<lb/>
鮮興賢<lb/>
　　　日出東南隅行<hi>或曰羅敷豔歌  以下五言</hi>
扶桑升朝暉照此髙䑓端髙臺多妖麗濬房出清顔淑<lb/>
貎耀皎日恵心清且閒羙目揚玉澤蛾眉象翠翰鮮膚<lb/>
一何潤秀色若可餐窈窕多容儀婉媚巧笑言暮春春<lb/>
<pb n="KR4h0107_WYG_034-2b"/>
服成粲粲綺與紈金雀垂藻翹瓊佩結瑶璠方駕揚清<lb/>
塵濯足洛水瀾藹藹風雲會佳人一何繁南崖充羅幕<lb/>
北渚盈軿軒清川含藻景髙岸被華丹馥馥芳袖揮泠<lb/>
泠纎指彈悲歌吐清響雅舞播幽蘭丹唇含九秋妍迹<lb/>
陵七盤赴曲迅驚鴻蹈節如集鸞綺態隨顔變沈姿無<lb/>
定<hi>一作乏</hi>源俯仰紛阿那顧歩咸可懽遺芳結飛飈浮景<lb/>
暎清湍冶容不足詠春遊良可嘆<lb/>
　　　挽歌三首<lb/>
<pb n="KR4h0107_WYG_034-3a"/>
卜擇考休貞嘉命咸在兹夙駕警徒御結轡頓重基龍<lb/>
㡆<hi>一作荒</hi>被廣栁前驅矯輕旗殯宫何嘈嘈哀響沸中闈<lb/>
中闈且勿讙<hi>五臣作喧</hi>聴我薤露詩死生各異倫祖載當有<lb/>
時舍爵兩楹位啓殯進靈轜飲餞觴莫舉出宿歸無期<lb/>
帷袵曠遺影棟宇與子辭周親咸犇凑友朋自逺来翼<lb/>
翼飛輕軒駸駸策素騏按轡遵長薄送子長夜臺呼子<lb/>
子不聞泣子子不知歎息重櫬側念我疇昔時三秋猶<lb/>
足收萬世安可思殉沒身易亡殺子非所能含言言哽<lb/>
<pb n="KR4h0107_WYG_034-3b"/>
咽揮涕涕流離<lb/>
流離親友思惆悵神不泰素驂佇轜軒𤣥駟騖飛葢哀<lb/>
鳴興殯宫廻遲悲野外魂輿寂無響但見冠與帶備物<lb/>
象平生長旌誰為斾悲風徽<hi>五臣作鼓</hi>行軌傾雲結流靄振<lb/>
策指靈丘駕言從此逝<lb/>
重阜何崔嵬𤣥廬竄其間磅礴立四極穹隆放蒼天側<lb/>
聴隂溝涌卧觀天井懸壙<hi>五臣作廣</hi>宵何寥廓大暮安可晨<lb/>
人徃有返嵗我行無歸年昔居四民宅今託萬鬼隣昔<lb/>
<pb n="KR4h0107_WYG_034-4a"/>
為七尺軀今成灰與塵金玉素所佩鴻毛今不振豐肌<lb/>
饗螻蟻妍姿<hi>一作骸</hi>永夷冺夀堂延魑魅虚無自相賔螻<lb/>
蟻爾何怨魑魅我何親拊心痛荼毒永歎莫為陳<lb/>
　　　長歌行<lb/>
逝矣經天日悲哉帶地川寸隂無停晷尺波豈徒旋年<lb/>
徃信<hi>一作迅</hi>勁矢時来亮急絃逺期鮮克及盈數固希全<lb/>
容華夙夜零體澤坐自捐兹物茍難停吾夀安得延俛<lb/>
仰逝将過倐忽㡬何間慷慨亦焉訴天道良自然但恨<lb/>
<pb n="KR4h0107_WYG_034-4b"/>
功名薄竹帛無所宣迨及嵗未暮長歌乘我閒<lb/>
　　　君子行<lb/>
天道夷且簡人道險而難休咎相乗躡翻覆若波瀾去<lb/>
疾苦不逺疑似實生患近火固宜熱履氷豈惡寒掇蜂<lb/>
滅天道拾塵惑孔顔逐臣尚何有棄友焉足歎福鍾恒<lb/>
有兆禍集非無端天損未易辭人益猶可歡朗鑒豈逺<lb/>
假取之在傾冠近情苦自信君子防未然<lb/>
　　　從軍行<lb/>
<pb n="KR4h0107_WYG_034-5a"/>
苦哉逺征人飄飄<hi>五臣作颻</hi>窮四遐南陟五嶺巔北戍長城<lb/>
阿深<hi>五臣作谿</hi>谷邈<hi>五臣作深</hi>無底崇山鬱嵳峩奮臂攀喬木振<lb/>
迹渉流沙隆暑固已慘凉風嚴且苛夏條集<hi>一作焦</hi>鮮藻<lb/>
寒氷結衝波胡馬如雲屯越旗亦星羅飛鋒無絶影鳴<lb/>
鏑自相和朝食<hi>一作餐</hi>不免胄夕息常負戈苦哉逺征人<lb/>
撫心悲如何<lb/>
　　　苦寒行<lb/>
北遊幽朔城凉野多險難<hi>五臣作艱</hi>俯入窮谷底仰陟髙山<lb/>
<pb n="KR4h0107_WYG_034-5b"/>
盤凝氷結重磵積雪被長巒隂雲興巖側悲風鳴樹端<lb/>
不覩白日景但聞寒鳥喧<hi>一作嚾</hi>猛虎憑林嘯𤣥猿臨岸<lb/>
歎夕宿喬木下慘愴恒鮮歡渴飲堅氷漿飢待零露餐<lb/>
離思固已久<hi>一作矣</hi>寤寐莫與言劇哉行役人慊慊恒苦<lb/>
寒<lb/>
　　　豫章行<lb/>
汎舟清川渚遥望髙山隂川陸殊塗軌懿親将逺尋三<lb/>
荆歡同株四鳥悲異林樂會良自古悼别豈獨今寄世<lb/>
<pb n="KR4h0107_WYG_034-6a"/>
将幾何日昃無停隂前路既已多後塗隨年侵促促薄<lb/>
暮景亹亹鮮克禁曷為復以兹曽是懐苦心逺節嬰物<lb/>
淺近情能不深行矣保嘉福景絶繼以音<lb/>
　　　長安有狹邪行<lb/>
伊洛有岐路岐路交朱輪輕葢承華景騰歩躡飛塵鳴<lb/>
玉豈樸儒憑軾皆俊民烈心厲勁秋麗服鮮芳春余本<lb/>
倦遊客豪彦多舊親傾盖承芳訊欲鳴當及晨守一不<lb/>
足矜岐路良可遵規行無曠迹矩歩豈逮人投足緒已<lb/>
<pb n="KR4h0107_WYG_034-6b"/>
爾四時不必循将遂殊塗軌要子同歸津<lb/>
　　　塘上行<lb/>
江蘺生幽渚㣲芳不足宣被蒙風雲會移居華池邊發<lb/>
藻玉臺下垂影滄浪泉霑潤既已渥結根奥且堅四節<lb/>
逝不處繁華難久鮮淑氣與時殞餘芳隨風捐天道有<lb/>
遷易人理無常全男懽智傾愚女愛衰避妍不惜㣲軀<lb/>
退但懼<hi>一作歎</hi>蒼蠅前願君廣末光照妾薄暮年<lb/>
　　　折揚栁<lb/>
<pb n="KR4h0107_WYG_034-7a"/>
邈矣垂天景壮哉奮地雷豐隆豈久響華光但西隤日<lb/>
落似有竟時逝恒若催仰悲朗月運坐觀旋葢廻盛門<lb/>
無再入衰房莫苦開人生固已短出處鮮為諧慷慨惟<lb/>
昔人興此千載懐升龍悲絶䖏葛藟變條枚寤寐豈虚<lb/>
歎曽是感與摧弭意無足歡願言有餘哀<lb/>
　　　飲馬長城窟行<lb/>
驅馬陟隂山山髙馬不前徃問隂山候勁虜在燕然戎<lb/>
車無停軌旌斾屢徂遷仰憑積雪巖俯渉堅氷川冬来<lb/>
<pb n="KR4h0107_WYG_034-7b"/>
秋未反去家邈以緜獫狁亮未夷征人豈徒旋末徳争<lb/>
先鳴凶器無兩全師克薄賞行軍沒㣲軀捐将遵甘陳<lb/>
迹收功單于旃振旅勞歸士受爵藁街傳<lb/>
　　　門有車馬客行<lb/>
門有車馬客駕言發故鄉念君久不歸濡跡渉江湘投<lb/>
袂赴門塗攬衣不及裳拊膺攜客泣掩淚叙温涼借問<lb/>
邦族間惻愴論存亡親友多零落舊齒皆彫䘮市朝忽<lb/>
遷易城闕或丘荒墳壟日月多松柏鬱芒芒天道信崇<lb/>
<pb n="KR4h0107_WYG_034-8a"/>
替人生安得長慷慨惟平生俛仰獨悲傷<lb/>
　　　櫂歌行<lb/>
遲遲暮春日天氣柔且嘉元吉隆初已濯穢遊黄河龍<lb/>
舟浮鷁首羽旗垂藻葩乗風宣飛景逍遥戯中波名謳<lb/>
激清唱榜人縱<hi>一作從</hi>棹歌投綸沈洪川飛繳入紫霞<lb/>
　　　太山吟<lb/>
太山一何髙迢迢造天庭峻極周已逺曽雲鬱𠖇𠖇梁<lb/>
甫亦有館蒿里亦有亭幽塗延萬鬼神房集百靈長吟<lb/>
<pb n="KR4h0107_WYG_034-8b"/>
太山側慷慨激楚聲<lb/>
　　　梁甫吟<lb/>
玉衡既已驂羲和若飛淩四運循環轉寒暑自相承冉<lb/>
冉年時暮迢迢天路徴招揺東北指大火西南昇悲風<lb/>
無絶響𤣥雲互相仍豐氷憑川結零<hi>集作寒</hi>露彌天凝年<lb/>
命時相逝慶雲鮮克乘履信多愆期思順焉足憑慷慨<lb/>
臨川響非此孰為興哀吟梁甫巔慷慨<hi>一作歎息</hi>獨拊膺<lb/>
　　　東武吟行<lb/>
<pb n="KR4h0107_WYG_034-9a"/>
投跡短世間髙歩長生闈濯髪冒雲冠浣<hi>一作洗</hi>身被羽<lb/>
衣飢從韓衆餐寒就佚女棲<lb/>
　　　班婕妤<hi>一作婕妤怨</hi>
婕妤去辭寵淹㽞終不見寄情在玉階託意惟圑扇春<lb/>
苔暗階除秋草蕪髙殿黄昏<hi>集作昏黄</hi>履綦絶愁来空雨面<lb/>
　　　駕言出北闕行<lb/>
　　　　<hi>按藝文類聚題下有驅車上東門五字然則此擬作也</hi>
駕言出北闕躑躅遵山陵長松何鬱鬱丘墓互相承念<lb/>
<pb n="KR4h0107_WYG_034-9b"/>
昔徂歿子悠悠不可勝安寝重㝠廬天壤莫能興人生<lb/>
何所促忽如朝露凝辛苦百年間戚戚如履氷仁知亦<lb/>
何補遷化有明徴求仙鮮克仙太虚不<hi>一作安</hi>可凌良會<lb/>
罄美服對酒宴同聲<lb/>
　　　君子有所思行<lb/>
命駕登北山延佇望城郭廛里一何盛街巷紛漠漠甲<lb/>
第崇髙闥洞房結阿閣曲池何湛湛清川帶華薄邃宇<lb/>
列綺窓蘭室接羅幕淑貌色斯升哀音承顔作人生誠<lb/>
<pb n="KR4h0107_WYG_034-10a"/>
行邁容華隨年落善哉膏梁士營生奥且博宴安消靈<lb/>
根鴆毒不可恪無以肉食資取笑葵與藿<lb/>
　　　悲哉行<lb/>
游客芳春林春芳傷客心和風飛清響鮮雲垂薄隂蕙<lb/>
草饒淑氣時鳥多好音翩翩鳴鳩羽喈喈倉庚音<hi>五臣作吟</hi>
幽蘭盈通谷長秀被髙岑女蘿亦有託蔓葛亦有尋傷<lb/>
哉客遊士憂思一何深目感隨氣草耳悲詠時禽寤寐<lb/>
多逺念緬然若飛沈願託歸風響寄言遺所欽<lb/>
<pb n="KR4h0107_WYG_034-10b"/>
　　　齊謳行<lb/>
營丘負海曲沃野爽且平洪川控河濟崇山入髙㝠東<lb/>
被姑尤側南界聊攝城海物錯萬類陸産尚千名孟諸<lb/>
吞楚夢百二侔秦京惟師恢東表桓后定周傾天道有<lb/>
迭代人道無久盈鄙哉牛山歎未及至人情爽鳩茍已<lb/>
徂吾子安得停行行将復去長存非所營<lb/>
　　　吴趨行<lb/>
楚妃且勿歎齊娥且莫謳四坐並清聴聴我歌吴趨吴<lb/>
<pb n="KR4h0107_WYG_034-11a"/>
趨自有始<hi>一作紀</hi>請從閶門起閶門何峩峩<hi>集作嵳峩</hi>飛閣跨<lb/>
通波重欒承游極回軒啓曲阿藹藹慶雲被泠泠祥風<lb/>
過山澤多藏育土風清且嘉泰伯導仁風仲雍揚其波<lb/>
穆穆延陵子灼灼光諸華王迹隤陽九帝功興四遐大<lb/>
皇自富春矯手<hi>樂府作首</hi>頓世羅邦彦應運興粲若春林葩<lb/>
屬城咸有士吴邑冣為多八族未足侈四姓實名家文<lb/>
徳熈淳懿武功侔山河禮讓何濟濟流化自滂沱淑美<lb/>
難窮紀商㩁為此歌<lb/>
<pb n="KR4h0107_WYG_034-11b"/>
　　　前緩聲歌<lb/>
游僊聚靈族髙會層城阿長風萬里舉慶雲鬱嵯峨宓<lb/>
妃興洛浦王韓起太華北徴瑶臺女南要湘川娥肅肅<lb/>
宵駕動翩翩翠葢羅羽旗棲瓊鸞玉衡叶鳴和太容揮<lb/>
髙絃洪崖發清歌獻酬既已周輕舉乗紫霞總轡扶桑<lb/>
枝濯足湯<hi>一作暘</hi>谷波清輝溢天門垂慶恵皇家<lb/>
　　　吴趨行<hi>此首及飲酒樂樂府不載名氏次陸機之詩詩彚作機詩</hi>
蠒滿葢重簾唯有逺相思藕葉清朝釧何見早還時<lb/>
<pb n="KR4h0107_WYG_034-12a"/>
　　　飲酒樂<lb/>
飲酒湏飲多人生能幾何百年湏受樂莫厭管弦歌<lb/>
　　　董逃行<hi>以下六言</hi>
和風習習薄林柔條布葉垂隂鳴鳩拂羽相尋倉庚喈<lb/>
喈弄音感時悼逝傷心○日月相追周旋萬里倐忽幾<lb/>
年人皆冉冉西遷盛時一徃不還慷慨乖念悽然○昔<lb/>
為少年無憂常恡秉燭夜遊翩翩宵征何求于今知此<lb/>
有由但為老去年遒○盛固有衰不疑長夜㝠㝠無期<lb/>
<pb n="KR4h0107_WYG_034-12b"/>
何不驅馳及時聊樂永日自怡齎此遺情何之○人生<lb/>
居世為安豈若及時為歡世道多故萬端憂慮紛錯交<lb/>
顔老行及之長歎<lb/>
　　　上畱田行<lb/>
嗟行人之藹藹駿馬陟原風馳輕舟汎川雷邁寒徃暑<lb/>
来相尋零雪霏霏集宇悲風徘徊入襟嵗華冉冉方除<lb/>
我思纏綿未紓感時悼逝悽如<lb/>
　　　飲酒樂<hi>樂府作還臺樂謂陳陸瓊詩誤</hi>
<pb n="KR4h0107_WYG_034-13a"/>
蒲萄四時芳醇瑠璃千鍾舊賔夜飲舞遲銷燭朝醒弦<lb/>
促催人春風秋月恒好驩醉日月言新<lb/>
　　　燕歌行<hi>七言</hi>
四時代序逝不追寒風習習落葉飛蟋蟀在堂露盈墀<lb/>
<hi>一作堦</hi>念君客<hi>一作逺</hi>遊常苦悲君何緬然久不歸賤妾悠<lb/>
悠心無違白日既沒明燈輝夜<hi>一作寒</hi>禽赴林匹鳥棲雙<lb/>
鳩闗闗宿河湄憂来感物涕不晞非君之念思為誰别<lb/>
日何早會何遲<lb/>
<pb n="KR4h0107_WYG_034-13b"/>
　　　猛虎行<hi>以下雜言</hi>
渴不飲盗泉水熱不息惡木隂惡木豈無枝志士多苦<lb/>
心整駕肅時命杖䇿将逺尋飢食猛虎窟寒棲野雀林<lb/>
日歸功未建時徃嵗載隂崇雲臨岸駭鳴條隨風吟静<lb/>
言幽谷底長嘯髙山岑急絃無懦響亮節難為音人生<lb/>
誠未易曷云開此衿眷我耿介懐俯仰愧古今<lb/>
　　　鞠歌行<lb/>
　序曰按漢宫閤有含章鞠室靈芝鞠室後漢馬防第<lb/>
<pb n="KR4h0107_WYG_034-14a"/>
　宅卜臨道連閣通池鞠城彌於街路鞠歌将謂此也<lb/>
　又東阿王詩連騎擊壤或謂䠞鞠乎三言七言雖竒<lb/>
　寳名器不遇知己終不見重願逢知己以託意焉<lb/>
朝雲升應龍攀乗風逺遊騰雲端鼓鐘歇豈自歡急絃<lb/>
髙張思和彈時希值年夙愆循巳雖易人知難王陽登<lb/>
貢公歡罕生既沒國子歎嗟千載豈虚言邈矣逺念情<lb/>
愾然<lb/>
　　　順東西門行<lb/>
<pb n="KR4h0107_WYG_034-14b"/>
出西門望天庭陽谷既虛崦嵫盈感朝露悲人生逝者<lb/>
若斯安得停桑樞戒蟋蟀鳴我今不樂嵗聿征迨未暮<lb/>
及時平置酒髙堂宴友生激朗笛彈哀筝取樂今日盡<lb/>
歡情<lb/>
　　　日重光行<lb/>
日重光柰何天廻薄日重光冉冉其遊如飛征日重光<lb/>
今我日華華之盛日重光倐忽過亦安停日重光盛徃<lb/>
衰亦必来日重光譬如四時固恒相催日重光惟命有<lb/>
<pb n="KR4h0107_WYG_034-15a"/>
分可營日重光但<hi>一作常</hi>惆悵才志日重光身沒之後無<lb/>
遺名<lb/>
　　　月重輪行<lb/>
人生一時月重輪盛年安可持月重輪吉凶倚伏百年<lb/>
莫我與期臨川曷悲悼兹去不從肩月重輪功名不勗<lb/>
之善哉古人揚聲敷聞九服身名流何穆既自才難既<lb/>
嘉運亦易愆俛仰行老存沒将何所觀志士慷慨獨長<lb/>
歎獨長歎<lb/>
<pb n="KR4h0107_WYG_034-15b"/>
　　　百年歌十首<lb/>
一十時顔如舜華曄有暉體如飄風行如飛孌彼孺子<lb/>
相追隨終朝出遊薄暮歸六情逸豫心無違清酒漿炙<lb/>
柰樂何清酒漿炙柰樂何<lb/>
二十時膚體彩澤人理成羙目淑貌灼有榮被服冠帶<lb/>
麗且清光車駿馬遊都城髙談雅歩何盈盈清酒漿炙<lb/>
柰樂何清酒漿炙柰樂何<lb/>
三十時行成名立有令聞力可扛鼎志干雲食如漏巵<lb/>
<pb n="KR4h0107_WYG_034-16a"/>
氣如熏辭家觀國綜典文髙冠素帶煥翩紛清酒漿炙<lb/>
柰樂何清酒漿炙柰樂何<lb/>
四十時體力克壮志方剛跨州越郡還帝鄉出入承明<lb/>
擁大璫清酒漿炙柰樂何清酒漿炙柰樂何<lb/>
五十時荷旄仗節鎮邦家鼓鐘嘈囋趙女歌羅衣綷粲<lb/>
金翠華言笑雅舞相經過清酒漿炙柰樂何清酒漿炙<lb/>
柰樂何<lb/>
六十時年亦耆艾業亦隆驂駕四牡入紫宫軒冕婀娜<lb/>
<pb n="KR4h0107_WYG_034-16b"/>
翠雲中子孫昌盛家道豐清酒漿炙柰樂何清酒漿炙<lb/>
柰樂何<lb/>
七十時精爽頗損膂力愆清水明鏡不欲觀臨樂對酒<lb/>
轉無歡攬形<hi>集作衣</hi>羞<hi>集作翛</hi>髪獨長歎<lb/>
八十時明已損目聰去耳前言徃行不復紀辭官致祿<lb/>
歸桑梓安車駟馬入舊里樂事告終憂事始<lb/>
九十時日告耽瘁月告衰形體雖是志意非言多謬誤<lb/>
心多悲子孫朝拜或問誰指景玩日慮安危感念平生<lb/>
<pb n="KR4h0107_WYG_034-17a"/>
淚交揮<lb/>
百嵗時盈數已登肌肉單四支百節還相患目苦濁鏡<lb/>
口垂涎呼吸嚬蹙反側難茵褥滋味不復安<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_034-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻三十四<lb/>
</p>
<p>
</p>
  </div>
</body>
</text>
</TEI>
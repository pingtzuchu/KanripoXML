<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻八十六</head>
    <p>
<pb n="KR4h0107_WYG_086-1a"/>
欽定四庫全書<lb/>
　古詩紀巻八十六　　　　明　馮惟訥　撰<lb/>
梁第十三<lb/>
　江淹<hi>二</hi>
　　　襍體三十首<hi>并序</hi>
　夫楚謡漢風既非一骨魏製晉造固亦二體譬猶藍<lb/>
　朱成彩襍錯之變無窮宫角為音靡曼之態不極故<lb/>
　蛾眉詎同貌而俱動於魄芳草寜共氣而皆悅於魂<lb/>
<pb n="KR4h0107_WYG_086-1b"/>
　不其然歟至於世之諸賢各滯所迷莫不論甘而忌<lb/>
　辛好丹而非素豈所謂通方廣恕好逺兼愛者哉乃<lb/>
　及公幹仲宣之論家有曲直安仁士衡之評人立矯<lb/>
　抗況復殊於此者乎又貴逺賤近人之常情重耳輕<lb/>
　目俗之恒蔽是以邯鄲託曲於李竒士季假論於嗣<lb/>
　宗此其效也然五言之興諒非敻古但關西鄴下既<lb/>
　巳罕同河外江南頗為異法故𤣥黄經緯之辨金碧<lb/>
　浮沈之殊僕以為亦各具<hi>選作合其</hi>美兼善而巳今作三<lb/>
<pb n="KR4h0107_WYG_086-2a"/>
　十首詩斆其文體雖不足品藻淵流庶亦無乖商㩁<lb/>
　云爾<lb/>
　　　　古離别<lb/>
逺與君别者乃至鴈門關黄雲蔽千里遊子何時還送<lb/>
君如昨日簷前露已團不惜蕙草晩所悲道里寒君在<lb/>
天一涯妾身長别離願一見顔色不異瓊樹枝兎絲及<lb/>
水萍所寄終不移<lb/>
　　　　李都尉陵從軍<lb/>
<pb n="KR4h0107_WYG_086-2b"/>
樽酒送征人踟蹰在親宴日暮浮雲滋握手淚如霰悠<lb/>
悠清水川嘉魴得所薦而我在萬里結友<hi>一作髮</hi>不相見<lb/>
袖中有短書願寄雙飛燕<lb/>
　　　　班婕妤詠扇<lb/>
紈扇如團月出自機中素畫作秦王女乗鸞向煙霧彩<lb/>
色世所重雖新不代故竊愁凉風至吹我玉階樹君子<lb/>
恩未畢零落在中路<lb/>
　　　　魏文帝曹丕遊宴<lb/>
<pb n="KR4h0107_WYG_086-3a"/>
置酒坐飛閣逍遥臨華池神飈自逺至左右芙蓉披緑<lb/>
竹夾清水秋蘭被幽崖月出照園中冠珮相追隨客從<lb/>
南楚來為我吹參差淵魚猶伏浦聼者未云疲髙文一<lb/>
何綺小儒安足為肅肅廣殿陰雀聲愁北林衆賔還城<lb/>
邑何用慰我<hi>一作吾</hi>心<lb/>
　　　　陳思王曹植贈友<lb/>
君王禮英賢不恡千金璧雙闕指馳道朱宫羅第宅從<lb/>
容冰井臺清池映華薄凉風盪芳氣碧樹先秋落朝與<lb/>
<pb n="KR4h0107_WYG_086-3b"/>
佳人期日夕望青閣褰裳摘明珠徙倚拾蕙若眷我二<lb/>
三子辭義麗金艧延陵輕寳劒季布重然諾處富不忘<lb/>
貧有道在葵藿<lb/>
　　　　劉文學楨感懐<lb/>
蒼蒼山中桂團團霜露色霜露一何緊桂枝生自直橘<lb/>
柚在南國因君為羽翼謬䝉聖主私許身文墨職丹彩<lb/>
既已過敢不自雕飾華月照芳池列坐金殿側微臣固<lb/>
受賜鴻恩良未測<lb/>
<pb n="KR4h0107_WYG_086-4a"/>
　　　　王侍中粲懐徳<lb/>
伊昔值世亂秣馬辭帝京既傷蔓草别方知枤杜情崤<lb/>
函蕩<hi>選作復</hi>丘墟冀闕緬縱横倚棹泛涇渭日暮山河清<lb/>
蟋蟀依素<hi>選作桑</hi>野嚴風吹枯莖鸛鷁在幽草客子淚已<lb/>
零去鄉三<hi>一作二</hi>十載幸遭天下平賢主降嘉賞金貂服<lb/>
𤣥纓侍晏出河曲飛葢遊鄴城朝露竟幾何忽如水上<lb/>
萍君子篤恩<hi>選作惠</hi>義柯葉終不傾福履既所綏千載垂<lb/>
令名<lb/>
<pb n="KR4h0107_WYG_086-4b"/>
　　　　嵇中散康言志<lb/>
曰余不師訓潛志去世塵逺想出宏域髙歩超常倫靈<lb/>
鳯振羽儀戢景西海濵朝食琅玕實夕飲玉池津處順<lb/>
故無累養徳乃入神曠哉宇宙惠雲羅更四陳哲人貴<lb/>
識義大雅明庇身莊生悟無為老氏守其真天下皆得<lb/>
一名實乆相賔咸池饗爰居鍾鼓或愁辛栁惠善直道<lb/>
孫登庶知人寫懐良未逺感贈以書紳<lb/>
　　　　阮歩兵籍詠懐<lb/>
<pb n="KR4h0107_WYG_086-5a"/>
青鳥海上遊鷽斯蒿下飛浮沈不相宜羽翼各有歸飄<lb/>
飄可終年<hi>一作極</hi>沆<hi>一作滉</hi>瀁安是非朝雲乘變化光耀世<lb/>
所希精衞銜木石誰能測幽微<lb/>
　　　　張司空華離情<lb/>
秋月映簾櫳懸光入丹墀佳人撫鳴琴清夜守空帷蘭<lb/>
徑少行迹玉臺生網絲庭樹發紅彩閨草含碧滋延佇<lb/>
整綾<hi>一作羅</hi>綺萬里贈所思願垂湛露惠信我皎日期<lb/>
　　　　潘黄門岳述哀<lb/>
<pb n="KR4h0107_WYG_086-5b"/>
青春速天機素秋馳白日美人歸重泉悽愴無終畢殯<lb/>
宫已肅清松栢轉蕭瑟俯仰未能弭尋念非但一撫衿<lb/>
悼寂寞恍然若有失明月入綺牕髣髴想蕙質銷憂非<lb/>
萱草永懐寄夢寐夢寐復冥冥何由覿爾形我慙北海<lb/>
術爾無帝女靈駕言出逺山徘徊泣松銘雨絶無還雲<lb/>
華落豈留英日月方代序寢興何時平<lb/>
　　　　陸平原機羇宦<lb/>
儲后降嘉命恩紀被微身明發眷桑梓永歎懐宻親流<lb/>
<pb n="KR4h0107_WYG_086-6a"/>
念辭南澨銜怨别西津驅馬遵淮泗旦夕見梁陳服義<lb/>
追上列矯迹厠宫臣朱黻咸髦士長纓皆俊民契闊承<lb/>
華内綢繆踰<hi>選作越</hi>嵗年日暮聊總駕逍遥觀洛川殂歿<lb/>
<hi>選作徂役</hi>多拱木宿草凌寒煙遊子易感慨躑躅還自憐願<lb/>
言寄三鳥離思非徒然<lb/>
　　　　左記室思詠史<lb/>
韓公淪賣藥梅生隠市門百年信荏苒何為<hi>選作用</hi>苦心魂<lb/>
當學衞霍將建功在河源珪組賢君眄青紫明主恩終<lb/>
<pb n="KR4h0107_WYG_086-6b"/>
軍才始達賈誼位方尊金張服貂冕許史乗華軒王矦<lb/>
貴片議公卿重一言太平多歡娱飛葢東都門顧念張<lb/>
仲蔚蓬蒿滿中園<lb/>
　　　　張黄門協苦雨<lb/>
丹霞蔽陽景綠泉涌隂渚水鸛巢層甍山雲潤柱礎有<lb/>
弇興春節愁霖貫秋序爕爕凉葉奪戾戾颸風舉髙談<lb/>
翫四時索居慕儔侣青苕<hi>選作苔</hi>日夜黃芳蕤成宿楚嵗<lb/>
暮百慮<hi>集作憂</hi>交無以慰延佇<lb/>
<pb n="KR4h0107_WYG_086-7a"/>
　　　　劉太尉琨傷亂<lb/>
皇晉遘陽九天下横氛霧秦趙值薄蝕幽并逢虎據伊<lb/>
余荷寵靈感激狥馳騖雖無六竒術冀與張韓遇寗戚<lb/>
扣角歌桓公遭乃舉荀息冐險難實以忠貞故空令日<lb/>
月逝愧無古人度飲馬出城濠北望沙漠路千里何蕭<lb/>
條白日隱寒樹投袂既憤懣撫枕懐百慮功名惜未立<lb/>
𤣥髮已改素時哉茍有㑹治亂惟冥數<lb/>
　　　　盧郎中諶感交<lb/>
<pb n="KR4h0107_WYG_086-7b"/>
大厦須異材廊廟非庸器英俊著世功多士濟斯位眷<lb/>
顧成綢繆乃與時髦匹姻媾乆不虧<hi>選作虚</hi>契闊豈但一<lb/>
逢厄既已同處危非所恤常慕先達槩觀古論得失馬<lb/>
服為趙將疆場得清謐信陵佩魏印秦兵不敢出慨無<lb/>
握中䇿徒慙素絲質羇旅去舊京<hi>一作鄉</hi>感遇踰琴瑟自<lb/>
顧非杞梓勉力在無逸更以畏友朋濫吹乖名實<lb/>
　　　　郭𢎞農璞遊仙<lb/>
崦山多靈草海濵饒竒石偃蹇尋青雲隠淪駐精魄道<lb/>
<pb n="KR4h0107_WYG_086-8a"/>
人讀丹經方士鍊玉液朱霞入牕牖曜靈照空隙傲睨<lb/>
摘木芝陵波採水碧眇然萬里遊矯掌望烟客永得安<lb/>
期術豈愁濛汜迫<lb/>
　　　　孫廷尉綽襍述<lb/>
太素既已分吹萬著形兆寂動茍有源因謂殤子夭道<lb/>
喪渉千載津梁誰能了思乗扶揺翰卓然凌風矯靜觀<lb/>
尺棰義理足未嘗少冋冋秋月明憑軒詠堯老浪迹無<lb/>
蚩妍然後君子道領略歸一致南山有綺皓交臂乆變<lb/>
<pb n="KR4h0107_WYG_086-8b"/>
化傳火乃薪草亹亹𤣥思清胷中去機巧物我俱忘懐<lb/>
可以狎鷗鳥<lb/>
　　　　許徵君詢自敘<lb/>
張子闇内機單生蔽外像一時排冥筌泠然空中賞遣<lb/>
此弱喪情資神任獨往采藥白雲隈聊以肆所養丹葩<lb/>
曜芳蕤綠竹隂閒敞苕苕寄意勝不覺凌虛上曲櫺激<lb/>
鮮飈石室有幽響去矣從所欲得失非外奬至哉操斤<lb/>
客重明固已朗五難既灑落超迹絶塵網<lb/>
<pb n="KR4h0107_WYG_086-9a"/>
　　　　殷東陽仲文興矚<lb/>
晨遊任所萃悠悠藴真趣雲天亦遼亮時與賞心遇青<lb/>
松挺秀蕚惠色出喬<hi>集作芳</hi>樹極眺清波深緬映石璧素<lb/>
瑩情無餘滓拂衣釋塵務求仁既自我𤣥風豈外慕直<lb/>
置忘所宰蕭散得遺慮<lb/>
　　　　謝僕射混遊覽<lb/>
信矣勞物化憂襟未能整薄言遵郊衢總轡出臺省凄<lb/>
凄節序髙寥寥心悟永時菊耀巖阿雲霞冠秋嶺眷然<lb/>
<pb n="KR4h0107_WYG_086-9b"/>
惜良辰徘徊踐落景巻舒雖萬緒動復歸有靜曾是廹<lb/>
桑榆嵗暮從所秉丹壑不可攀忘懐寄匠郢<lb/>
　　　　陶徵君濳田居<lb/>
種苗在東臯苗生滿阡陌雖有荷鉏倦濁酒聊自適日<lb/>
暮巾柴車路闇光已夕歸人望煙火稚子候簷隙問君<lb/>
亦何為百年㑹有役但願桑麻成蠶月得紡績素心正如<lb/>
此開逕望三益<lb/>
　　　　謝臨川靈運遊山<lb/>
<pb n="KR4h0107_WYG_086-10a"/>
江海經邅廻山嶠備盈缺靈境信淹留賞心非徒設平<lb/>
明登雲峰杳與廬霍絶碧障長周流金潭恒澄徹洞林<lb/>
帶晨霞石壁映初晣乳竇既滴瀝丹井復寥泬嵓㠋轉<lb/>
竒秀岑崟還相蔽赤玉隠瑶溪雲錦被沙汭夜聞猩猩<lb/>
啼朝見鼯䑕逝南中氣候暖朱華凌白雪幸遊建徳鄉<lb/>
觀竒經禹穴身名竟誰辨圖史終磨滅且泛桂水潮映<lb/>
月遊海澨攝生貴處順將為智者說<lb/>
　　　　顔特進延之侍宴<lb/>
<pb n="KR4h0107_WYG_086-10b"/>
太微凝帝宇瑶光正神縣揆日粲書史相都麗聞見列<lb/>
漢構仙宫開天製寳殿桂棟留夏飈蘭橑停冬霰青林<lb/>
結冥濛丹巘被<hi>五臣作披</hi>蔥蒨山雲備卿靄池卉具靈變重<lb/>
陽集清氛下輦降𤣥宴騖望分寰隧曬曠盡都甸氣生<lb/>
川嶽隂煙滅淮海見中坐溢朱組歩櫩簉瓊弁禮登佇<lb/>
睿情樂闋延皇眄測恩躋愉逸㳂牒懵浮賤承榮重兼<lb/>
金<hi>選作榮重餽兼金</hi>廵華過盈瑱敢飾輿人詠方慙淥水薦<lb/>
　　　　謝法曹惠連贈别<lb/>
<pb n="KR4h0107_WYG_086-11a"/>
昨發赤亭渚今宿浦陽汭方作雲峯異豈伊千里别芳<lb/>
塵未歇席零<hi>選作涔</hi>淚猶在袂<hi>入聲</hi>停艫望極浦弭棹阻風<lb/>
雪風雪既經時夜永起懐思汎濫北湖遊苕<hi>李善作岧</hi>亭南<lb/>
樓期㸃翰詠新賞開袠瑩所疑摘芳愛氣馥拾蘂憐色<lb/>
滋色滋畏沃若人事亦銷鑠子衿怨勿往谷風誚輕薄<lb/>
共秉延州信無慙仲路諾靈芝望三秀孤筠情所託所<lb/>
託巳殷勤祗足攪懐人今行嶀嵊外銜思至海濵覿子<lb/>
杳未僝欵睇在何辰雜珮雖可贈疏華竟無陳無陳心<lb/>
<pb n="KR4h0107_WYG_086-11b"/>
悁勞旅人豈遊遨幸及風雪霽青春滿江臯解纜候前<lb/>
侣還望方鬱陶煙景若離逺末響寄瓊瑶<lb/>
　　　　王徵君微養疾<lb/>
窈藹瀟湘空翠澗澹無滋寂歴百草晦歘吸鵾雞悲清<lb/>
隂往來逺月華散前墀鍊藥矚虛幌汎瑟臥遥帷水碧<lb/>
驗未黷金膏靈詎淄<hi>集作詎能淄</hi>北渚有帝子蕩瀁不可期<lb/>
悵然山中暮懐痾屬此詩<lb/>
　　　　袁太尉淑從駕<lb/>
<pb n="KR4h0107_WYG_086-12a"/>
宫廟禮哀敬枌邑道嚴𤣥恭潔由明祀肅駕在祈年詔<lb/>
徒登季月戒鳯藻行川雲斾象漢徙宸網擬星懸朱櫂<lb/>
麗寒渚金鋄<hi>無犯切馬冠也</hi>映秋山羽衞藹流景綵吹震沈淵<lb/>
辨詩測京國履籍鑒都鄽甿謡響玉律邑頌被丹弦文<lb/>
軫薄桂海聲教燭冰天和惠頒上笏恩渥浹下筵幸侍<lb/>
觀洛後豈慕廵河前服義方無沫展歌殊未宣<lb/>
　　　　謝光祿莊郊遊<lb/>
肅舲出郊際徙樂逗江隂翠山方藹藹青浦正沈沈凉<lb/>
<pb n="KR4h0107_WYG_086-12b"/>
葉照沙嶼秋榮冐水潯風散松架險雲鬱石道深靜黙<lb/>
<hi>集作然</hi>鏡緜野四睇亂層岑氣清知鴈引露華識猨音雲<lb/>
裝信解黻煙駕可辭金始整丹泉術終覿紫芳心行光<lb/>
自容裔無使弱思侵<lb/>
　　　　鮑叅軍昭戎行<lb/>
豪士枉尺璧宵人重恩光狥義非為利執羈輕去鄉孟<lb/>
冬郊祀月殺氣起嚴霜戎馬粟不煖軍士冰為漿晨上<lb/>
城臯坂磧礫皆羊腸寒<hi>集作雲</hi>隂籠白日大谷晦蒼蒼息<lb/>
<pb n="KR4h0107_WYG_086-13a"/>
徒稅征駕倚劒臨八荒鷦鵬不能飛𤣥武伏川梁鎩翮<lb/>
由時至感物聊自傷竪儒守一經未足識行藏<lb/>
　　　　休上人怨别<lb/>
西北秋風至楚客心悠哉日暮碧雲合佳人殊未來露<lb/>
彩方泛艶月華始徘徊寳書為君掩瑶瑟詎能開相思<lb/>
巫山渚悵望陽雲臺膏罏絶沈燎綺席生浮埃桂水日<lb/>
千里因之平生懐<lb/>
　　　　學魏文帝<lb/>
<pb n="KR4h0107_WYG_086-13b"/>
西北有浮雲繚繞華隂山惜哉時不遇入夜值霜寒秋<lb/>
風聒地起吹我至幽燕幽燕非我國窈窕為誰賢少年<lb/>
歌且止歌聲斷客子<lb/>
　　　　效阮公詩十五首<hi>集作效古</hi>
嵗暮懐感傷中夕弄清琴戾戾曙風急團團明月隂孤<lb/>
雲出北山宿鳥驚東林誰謂人道廣憂慨自相尋寜知<lb/>
霜雪後獨見松竹心<lb/>
十年學讀書顔華尚美好不逐世間人鬬雞東郊道富<lb/>
<pb n="KR4h0107_WYG_086-14a"/>
貴如浮雲金玉不為寳一旦鵜<hi>一作鵙</hi>鴂鳴嚴霜被勁草<lb/>
志氣多感失淚下沾懐抱<lb/>
白露淹庭樹秋風吹羅衣忠信主不合辭意將訴誰獨<lb/>
坐東軒下雞鳴夜巳晞總駕命賔僕遵路起旋歸天命<lb/>
誰能見人蹤信可疑<lb/>
飄飄恍惚中是非安所之大道常不驗金火每如斯忼<lb/>
慨少淑貌便姢多令辭宿昔秉心誓靈明將見期願從<lb/>
丹邱駕長弄華池滋<lb/>
<pb n="KR4h0107_WYG_086-14b"/>
隂陽不可知鬼神惟杳冥暫試武帝貌一見李后靈同<lb/>
情淪異物有體入無形聖賢共草昧仁智焉足明變化<lb/>
未有極恍惚誰能精<lb/>
若木出海外本自丹水隂羣帝共上下鸞鳥相追尋千<lb/>
齡猶旦夕萬世更浮沈豈與異鄉士瑜瑕論淺深<lb/>
夏后乘兩龍髙㑹在帝臺榮光河雒出白雲蒼梧來侍<lb/>
御多賢聖升降有羣才四時有變化盛明不徘徊髙陽<lb/>
邈已逺竚立誰語哉<lb/>
<pb n="KR4h0107_WYG_086-15a"/>
昔余登大梁西南望洪河時寒原野曠風急霜露多仲<lb/>
冬正慘切日月少精華落葉縱横起飛鳥時相過搔首<lb/>
廣川隂懐歸思如何常願反初服閒歩潁水阿<lb/>
宵月輝西極女圭映東海佳麗多異色芬葩有竒采綺<lb/>
縞非無情光隂命誰待不與風雨變長共山川在人道<lb/>
則不然消散隨風改<lb/>
少年學擊劒從師至幽州燕趙兵馬地唯見古時邱登<lb/>
城望山水平原獨悠悠寒暑有往來功名安可留<lb/>
<pb n="KR4h0107_WYG_086-15b"/>
擾擾當途子毁譽多埃塵朝生輿馬間夕死衢路濵藜<lb/>
藿應見棄勢位乃為親華屋爭結綬朱門競彈巾徒羡<lb/>
草木利不愛金碧身至德所以貴河上有丈人<lb/>
華樹曜北林芬芳空自宣秋至白雲起蟪蛄號庭前中<lb/>
心有所思虛堂獨浩然安坐詠琴瑟逍遥可永年<lb/>
假乗試行遊北望髙山岑翩翩征鳥翼蕭蕭松栢隂感<lb/>
時多辛酸覽物更傷心性命有定理禍福不可禁唯見<lb/>
雲際鵠江海自追尋<lb/>
<pb n="KR4h0107_WYG_086-16a"/>
夕雲映西山蟋蟀吟桑梓零露被百草秋風吹桃李君<lb/>
子懐苦心感慨不能止駕言逺行遊驅馬清河涘寒暑<lb/>
更進退金石有終始光色俯仰間英艶難乆恃<lb/>
至人貴無為裁魂守寂寥惟有馳騖士風塵在一朝輿<lb/>
馬相跨躍賔從共矜驕天道好盈缺春華故秋凋不知<lb/>
北山民商歌弄塲苖<lb/>
　　　清思詩五首<lb/>
趙后未至麗隂妃非美極情理儻可論形有焉足識帝<lb/>
<pb n="KR4h0107_WYG_086-16b"/>
女在河洲晦映西海側隂陽無定光襍錯千萬色終嵗<lb/>
如瓊草紅華長翕赩<lb/>
師曠操雅操延子聆竒音𤣥鶴徒翔舞清角自浮沈明<lb/>
琯東南逝精絲西北臨白雲瑶池曲止<hi>集作止</hi>使淚淫淫<lb/>
秋夜紫蘭生湛湛明月光偃蹇靈芝采容裔紫華堂林<lb/>
木不拂葢淇水寜漸裳倐忽南江隂照曜北海陽從此<lb/>
長往來萬世無感傷<lb/>
白露滋金瑟清風蕩玉琴空閨饒逺念虛堂生夜隂兹<lb/>
<pb n="KR4h0107_WYG_086-17a"/>
夕一何哀明月沒西林世人重時暮道士情亦深願乘<lb/>
青鳥翼徑出玉山岑<lb/>
至徳不可傳靈龜不可侣草木還根蔕精靈歸妙理我<lb/>
學杳冥道誰能測窮已須待九轉成終㑹長沙市<lb/>
　　　傷内弟劉常侍<lb/>
金璧自蕙質蘭杜信嘉名丹綵既騰迹華蕚故揚聲伊<lb/>
余方罷秀歎息向君榮誰疑春光昃何遽秋露輕逺心<lb/>
惜近路促景怨長情風至衣袖冷況復蟪蛄鳴白露㳂<lb/>
<pb n="KR4h0107_WYG_086-17b"/>
漢沼明月空漢生長悲離短意惻切吟空庭注欷東郊<lb/>
外流涕北山坰<lb/>
　　　悼室人十首<lb/>
佳人永暮矣隠憂遂歴兹寳燭夜無華金鏡晝恒微桐<lb/>
葉生綠水霧天流碧滋蕙弱芳未空蘭深鳥思時湘醽<lb/>
徒有酌意塞不能持<lb/>
適見葉蕭條巳復花菴鬱帳裏春風盪簷前還燕拂垂<lb/>
涕視去景摧心向徂物今悲輒流涕昔歡常飄忽幽情<lb/>
<pb n="KR4h0107_WYG_086-18a"/>
一不弭守歎誰能慰<lb/>
夏雲多襍色紅光鑠蕤鮮苒弱屏風草潭拖<hi>本集作施</hi>曲池<lb/>
蓮黛葉鑑深水丹華香碧煙臨綵方自弔擥氣以傷然<lb/>
命知悲不絶恒如注海泉<lb/>
駕言出遊衍冀以滌心胷復值煙雨散清隂帶山濃素<lb/>
沙匝廣岸雄虹冠尖峯出風舞森桂落日曖圓松還結<lb/>
生不念楚客獨無容<lb/>
秋至𢷬羅紈淚滿未能開風光肅入戸月華為誰來結<lb/>
<pb n="KR4h0107_WYG_086-18b"/>
眉向珠網瀝思視青苔鬂局將成葆帶减不須摧我心<lb/>
若涵煙葐蒀滿中懐<lb/>
牕塵嵗時阻閨蕪日夜深流黄夕不織寜聞梭杼音凉<lb/>
靄漂虛座清香盪空琴蜻引知寂寥蛾飛測幽隂乃抱<lb/>
生死悼豈伊離别心<lb/>
顥顥氣薄暮蔌蔌清衾單階前水光裂樹上雪花團庭<lb/>
鶴哀以立雲雞肅且寒方東有苦淚承夜非膏蘭從此<lb/>
永黯削萱葉焉能寛<lb/>
<pb n="KR4h0107_WYG_086-19a"/>
抒悲情雖滯送往意所知空座㡬時設虛帷無乆垂暮<lb/>
氣亦何勁嚴風照天涯夢寐無端際敞恍有分離意念<lb/>
毎失乖徒見四時虧<lb/>
神女色姱麗乃出巫山湄逶迤羅袂下鄣日望所思佳<lb/>
人獨不然戸牖絶錦綦感此增嬋姢屑屑涕自滋清光<lb/>
澹且减低意守空帷<lb/>
二妃麗瀟湘一有乍一無佳人承雲氣無下此幽都當<lb/>
追帝女迹出入泛靈輿掩映金淵側遊豫碧山隅曖然<lb/>
<pb n="KR4h0107_WYG_086-19b"/>
時將罷臨風返故居<lb/>
　　　　雲山讚四首并序<lb/>
　壁上有襍畫皆作山水好勢仙者五六雲氣生焉悵<lb/>
　然㑹意題為小讚云<lb/>
　　　　王太子<hi>一作王子喬</hi>
子喬好輕舉不待錬銀丹控鶴去<hi>一作上</hi>窈窕學鳯對㠝<lb/>
岏山無一春草谷有千年蘭雲衣不躑躅龍駕何時還<lb/>
　　　　陰長生<lb/>
<pb n="KR4h0107_WYG_086-20a"/>
隂君惜靈骨珪璧詎為寳日夜名山側果得金丹道憂<lb/>
傷永不至光顔如碧草若渡西海時致意三青鳥<lb/>
　　　　白雲<lb/>
紫煙世不覿赤鱗庖所捐白雲亦海外葐蒀起三山蕭<lb/>
瑟玉池上容裔帝臺前欲知青都裏乘此乃登天<lb/>
　　　　秦女<lb/>
青琴既曠世緑珠亦絶羣猶不及秦女十五乘綵雲璧<lb/>
質人不見瓊光俗詎聞願使洛靈往為我道竒芬<lb/>
<pb n="KR4h0107_WYG_086-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻十六</head>
    <p>
<pb n="KR4h0107_WYG_016-1a"/>
欽定四庫全書<lb/>
　古詩紀巻十六　　　　　明　馮惟訥　撰<lb/>
漢第六<lb/>
　樂府古辭<lb/>
　　相和歌辭<hi>相和漢舊曲也絲竹更相和執節者歌本一部魏明帝分為二晉茍勗採舊辭</hi>
　　　<hi>施用於世謂之清商三調歌詩即沈約所謂因絃管金石造歌以被之者也唐樂志云平調清</hi>
　　　<hi>調瑟調皆周房中曲之遺聲漢世謂之三調又有楚調漢房中樂也與前三調總謂之相和調</hi>
　　　<hi>張永元嘉技錄云有吟嘆四曲亦列於相和歌又有大曲十五篇分於諸調唯滿歌行一曲諸</hi>
<pb n="KR4h0107_WYG_016-1b"/>
　　　<hi>調不載故附見於大曲之下云晉書樂志曰凡樂章古辭今之存者竝漢世街陌謠謳江南可</hi>
　　　<hi>採蓮烏生八九子白頭吟之屬也</hi>
　　　相和曲<lb/>
　　　　箜篌引<lb/>
　　<hi>一曰公無渡河崔豹古今註曰箜篌引朝鮮津卒霍里子高妻麗玉所作也子高晨起刺船有一白</hi>
　　<hi>首狂夫披髪提壺亂流而渡其妻隨而止之不及遂墮河而死於是援箜篌而鼔之作公無渡河之</hi>
　　<hi>曲聲甚悽愴曲終亦投河而死子高還以其聲語其妻麗玉麗玉傷之乃作箜篌而寫其聲名曰箜</hi>
　　<hi>篌引</hi>
<pb n="KR4h0107_WYG_016-2a"/>
公無渡河公竟渡河墮河而死當奈公何<lb/>
　　　　江南<lb/>
江南可採蓮蓮葉何田田魚戲蓮葉間魚戲蓮葉東魚<lb/>
戲蓮葉西魚戲蓮葉南魚戲蓮葉北<lb/>
　　　　東光<lb/>
東光乎<hi>一作平下同</hi>蒼梧何不乎蒼梧多腐粟無益諸軍糧<lb/>
諸軍遊蕩子早行多悲傷<hi>右一曲魏帝所奏</hi>
　　　　薤露歌<lb/>
<pb n="KR4h0107_WYG_016-2b"/>
　　<hi>亦曰泰山吟行䘮歌崔豹古今註曰薤露蒿里並哀歌也本出田横門人横自殺門人傷之為作悲</hi>
　　<hi>歌言人命奄忽如薤上露易晞滅也亦謂人死䰟魄歸於蒿里故有二章至孝武時李延年乃分二</hi>
　　<hi>章為二曲薤露送王公貴人蒿里送士大夫庶人使挽柩者歌之亦呼為挽歌</hi>
薤上露何易晞露晞明朝更復落人死一去何時歸<lb/>
　　　　蒿里曲<lb/>
蒿里誰家地聚歛䰟<hi>一作精</hi>魄無賢愚鬼伯一何相催促<lb/>
人命不得少踟蹰<lb/>
　　　　雞鳴<hi>此曲前後辭不相屬葢采詩入樂合而成章耶抑有錯簡紊誤也後多放此</hi>
<pb n="KR4h0107_WYG_016-3a"/>
雞鳴高樹巔狗吠深宫中蕩子何所之天下方太平刑<lb/>
法非有貸柔協正亂名黄金爲君門璧玉爲軒<hi>古樂府有闌字</hi>
堂上有䨇樽酒作使邯鄲倡劉王碧青甓後出郭門王<lb/>
舎後有方池池中䨇鴛鴦鴛鴦七十二羅列自成行鳴<lb/>
聲何啾啾聞我殿東廂兄弟四五人皆為侍中郎五日<lb/>
一時來觀者滿路傍黃金絡馬頭熲熲何煌煌桃生露<lb/>
井上李樹生桃傍蟲來齧桃根李樹代桃殭樹木身相<lb/>
代兄弟還相忘<hi>右一曲魏晉樂所奏</hi>
<pb n="KR4h0107_WYG_016-3b"/>
　　　　烏生<hi>一曰烏生八九子</hi>
烏生八九子端坐秦氏桂樹間唶我秦氏家有遊遨蕩<lb/>
子工用睢陽彊<hi>音强弓也</hi>蘇合彈左手持彊彈兩丸出入烏<lb/>
東西唶我一丸即發中烏身烏死魂魄飛揚上天阿母<lb/>
生烏子時乃在南山巖石間唶我人民安知烏子處蹊<lb/>
徑窈窕安從通白鹿乃在上林西苑中射工尚復得白<lb/>
鹿脯唶我黃鵠摩天極高飛後宫尚復得烹煮之鯉魚<lb/>
乃在洛水深淵中釣鈎尚得鯉魚口唶我人民生各各<lb/>
<pb n="KR4h0107_WYG_016-4a"/>
有壽命死生何須復道前後<hi>右一曲魏晉樂所奏</hi>
　　　　平陵東<lb/>
　　<hi>樂府解題曰平陵東漢翟義門人所作也義為丞相方進少子為東郡太守以王莾簒漢舉兵□之</hi>
　　<hi>不克而見害門人作歌以怨之也</hi>
平陵東松柏桐不知何人刼義公刼義公在髙堂下交<lb/>
錢百萬兩走馬兩走馬亦誠難顧見追吏心中惻心中<lb/>
惻血出漉歸告我家賣黃犢<hi>右一曲魏晉樂所奏</hi>
　　　　陌上桑<hi>宋書作大曲一作日出東南隅行</hi>
<pb n="KR4h0107_WYG_016-4b"/>
　　<hi>一曰豔歌羅敷行崔豹古今註曰邯鄲女子姓秦名羅敷為邑人千乗王仁妻仁後為趙王家令羅</hi>
　　<hi>敷出採桑於陌上趙王登臺見而悅之因飲酒欲奪之羅敷乃彈筝作陌上桑之歌以自眀焉樂府</hi>
　　<hi>解題曰古詞言羅敷採桑為使君所邀羅敷盛誇其夫以拒之與前說不同</hi>
日出東南隅照我秦氏樓秦氏有好女自名爲羅敷羅<lb/>
敷善蠶桑採桑城南隅靑絲爲籠係桂枝爲籠鈎頭上<lb/>
倭墮髻耳中眀月珠緗綺爲下裙紫綺爲上襦行者見<lb/>
羅敷下擔捋髭鬚少年見羅敷脫㡌著帩頭耕者忘其<lb/>
犂鋤者忘其鋤來歸相怒怨但坐觀羅敷<hi>一解</hi>使君從南<lb/>
<pb n="KR4h0107_WYG_016-5a"/>
求五馬立踟蹰使君遣吏徃問是誰家姝秦氏有好女<lb/>
自名爲羅敷羅敷年㡬何二十尚不足十五頗有餘使<lb/>
君謝羅敷寧可共載不羅敷前致辭使君一何愚使君<lb/>
自有婦羅敷自有夫<hi>二解</hi>東方千餘騎夫壻居上頭何用<lb/>
識夫壻白馬從驪駒靑絲繫馬尾黃金絡馬頭腰中鹿<lb/>
盧劒可値千萬餘十五府小史二十朝大夫三十侍中<lb/>
郎四十專城居爲人潔白晢鬑鬑頗有鬚盈盈公府歩<lb/>
冉冉府中趨坐中數千人皆言夫壻殊<hi>三解前有豔辭曲後有趨○右</hi>
<pb n="KR4h0107_WYG_016-5b"/>
<hi>一曲魏樂所奏</hi>
　　　　同前　　　　　　　　楚辭鈔<lb/>
今有人山之阿被服薜荔帶女羅既含睇又宜笑子戀<lb/>
慕予善窈窕乗赤豹從文狸辛夷車駕結桂旗被石蘭<lb/>
帶杜衡折芳㧞荃遺所思處幽室終不見天路險艱獨<lb/>
後來表獨立山之上雲何容容而在下杳𡨕𡨕羌晝晦<lb/>
東風飄颻神靈雨風瑟瑟木□□思念公子徒以憂<hi>右一</hi>
<hi>曲魏晉樂所奏</hi>
<pb n="KR4h0107_WYG_016-6a"/>
　　　吟嘆曲<lb/>
　　　　王子喬<lb/>
王子喬參駕白鹿雲中遨參駕白鹿雲中遨下遊來王<lb/>
子喬參駕白鹿上至雲戲遊遨上建逋隂廣里踐近髙<lb/>
結仙宫過謁三台東遊四海五嶽上過蓬萊紫雲臺三<lb/>
王五帝不足令令我聖朝應太平養民若子事父眀當<lb/>
究天祿永康寧玉女羅坐吹笛簫嗟行聖人遊八極鳴<lb/>
吐衘福翔殿側聖主享萬年悲吟皇帝延壽命<hi>右一曲魏晉樂</hi>
<pb n="KR4h0107_WYG_016-6b"/>
<hi>所奏</hi>
　　　平調曲<lb/>
　　　　長歌行<lb/>
靑靑園中葵朝露待日晞陽春布德澤萬物生光輝常<lb/>
恐秋節至焜黃華葉衰百川東到海何時復西歸少壯<lb/>
不努力老大徒傷悲<lb/>
　　　　同前二首<hi>樂府通作一首嚴滄浪云岧岧山上亭以下其義不同當别爲一首</hi>
　　　　　<hi>也</hi>
<pb n="KR4h0107_WYG_016-7a"/>
仙人騎白鹿髪短耳何長導我上太華攬芝獲赤幢來<lb/>
到主人門奉藥一玉箱主人服此藥身體<hi>一有一字</hi>日康彊<lb/>
髪白復<hi>一無復字</hi>更黒延年壽命長<lb/>
岧岧山上亭皎皎雲間星遠望使心思遊子戀所生驅<lb/>
車出北門遥觀洛陽城凱風吹長棘夭夭枝葉傾黃鳥<lb/>
飛相追咬咬弄音聲竚立望西河泣下沾羅纓<hi>藝文類聚載魏</hi>
<hi>文帝眀津詩與此大同而逸其半</hi>
　　　　君子行<hi>曹子建集亦載此首</hi>
<pb n="KR4h0107_WYG_016-7b"/>
君子防未然不處嫌疑間𤓰田不納履李下不正冠嫂<lb/>
叔不親授長㓜不比肩勞謙得其柄和光甚獨難周公<lb/>
下白屋吐哺不及餐一沐三握髪後世稱聖賢<lb/>
　　　淸調曲<lb/>
　　　　豫章行<lb/>
白楊初生時乃在豫章山上葉摩靑雲下根通黃泉涼<lb/>
秋八九月山客持斧斤我<hi>闕</hi>何皎皎梯落<hi>闕</hi>　　根株<lb/>
巳斷絶顛倒巖石間大匠持斧繩鋸墨齊兩端一驅四<lb/>
<pb n="KR4h0107_WYG_016-8a"/>
五里枝葉自相捐<hi>闕</hi>　　　　㑹爲舟船燔身在洛陽<lb/>
宫根在豫章山多謝枝與葉何時復相連吾生百年<hi>闕</hi>
自<hi>闕</hi>　　俱何意萬人巧使我離根株<hi>右一曲晉樂所奏</hi>
　　　　董逃行<lb/>
　　<hi>崔豹古今註曰董逃歌後漢游童所作也時有董卓作亂卒以逃亡後人習之以為歌章樂府奏之</hi>
　　<hi>以為警誡云</hi>
吾欲上謁從高山山頭危險道路難遥望五嶽端黃金<lb/>
爲闕班璘但見芝草葉落紛紛<hi>一解</hi>百鳥集來如烟山獸<lb/>
<pb n="KR4h0107_WYG_016-8b"/>
紛綸麟辟邪其端鵾雞聲鳴但見山獸援戲相拘攀<hi>二解</hi>
小復前行玉堂未心懷流還傳教出門來門外人何求<lb/>
所言欲從聖道求一得命延<hi>三解</hi>教敇凡吏受言採取神<lb/>
藥若木端玉兎長跪擣藥蝦蟇丸奉上陛下一玉柈服<lb/>
此藥可得神仙<hi>四解</hi>服爾神藥莫不歡喜陛下長生老壽<lb/>
四面肅肅稽首天神擁護左右陛下長與天相保守<hi>五解</hi>
　　　　相逢行<lb/>
　　<hi>一曰相逢狹路間行樂府解題曰古辭文意與雞鳴曲同</hi>
<pb n="KR4h0107_WYG_016-9a"/>
相逢狹路間道隘不容車不知何年少夾轂問君家君<lb/>
家誠易知易知復難忘黃金爲君門白玉爲君堂堂上<lb/>
置樽酒作使邯鄲倡中庭生桂樹華燈何煌煌兄弟兩<lb/>
三人中子爲侍郎五日一來歸道上自生光黃金絡馬<lb/>
頭觀者盈道傍入門時左顧但見䨇鴛鴦鴛鴦七十二<lb/>
羅列自成行音聲何噰噰鶴鳴東西廂大婦織綺羅中<lb/>
婦織流黃小婦無所爲挾瑟上高堂丈人且安坐調絲<lb/>
方未央<hi>右一曲晉樂所奏</hi>
<pb n="KR4h0107_WYG_016-9b"/>
　　　　長安有狹斜行<lb/>
長安有狹斜狹斜不容車適逢兩少年夾轂問君家君<lb/>
家新市傍易知復難忘大子二千石中子孝亷郎小子<lb/>
無官職衣冠仕洛陽三子俱入室室中自生光大婦織<lb/>
綺紵中婦織流黃小婦無所爲挾琴上高堂丈人且徐<lb/>
徐調弦詎未央<lb/>
　　　瑟調曲<lb/>
　　　　善哉行<lb/>
<pb n="KR4h0107_WYG_016-10a"/>
　　<hi>此篇宋書樂志亦作古辭或以此為子建詩按子建擬善哉行為日苦短云當來日大難則此非子</hi>
　　<hi>建作矣</hi>
來日大難口燥唇乾今日相樂皆當喜歡<hi>一解</hi>經歴名山<lb/>
芝草飜飜仙人王喬奉藥一丸<hi>二解</hi>自惜袖短内手知寒<lb/>
慚無靈輒以報趙宣<hi>三解</hi>月沒參橫北斗䦨干親交在門<lb/>
饑不及餐<hi>四解</hi>歡日尚少戚日苦多以何忘憂彈箏酒歌<lb/>
<hi>五解</hi>淮南八公要道不煩參駕六龍遊戲雲端<hi>六解○右一曲魏樂</hi>
<hi>所奏</hi>
<pb n="KR4h0107_WYG_016-10b"/>
　　　　隴西行<lb/>
　　<hi>王僧虔技錄云隴西行歌武帝碣石文帝夏門二篇通典曰秦置隴西郡以居隴坻之西為名</hi>
天上何所有歷歷種白榆桂樹夾道生靑龍對道隅鳳<lb/>
凰鳴啾啾一母將九雛顧視世間人爲樂甚獨殊好婦<lb/>
出迎客顔色正敷愉伸腰再拜跪問客平安不請客北<lb/>
堂上坐客氊氍毹淸白各異樽酒上正<graphic n="KR0990" url="https://raw.githubusercontent.com/kanripo/KR-Gaiji/master/images/KR0990.png" mimeType="image/png"/>䟽酌酒持與<lb/>
客客言主人持却略再拜跪然後持一杯談笑未及竟<lb/>
左顧敕中厨促令辦麤飯慎莫使稽留廢禮送客出盈<lb/>
<pb n="KR4h0107_WYG_016-11a"/>
盈府中趨送客亦不逺足不過門樞取婦得如此齊姜<lb/>
亦不如健婦持門戸亦勝一丈夫<hi>此篇之辭前後不屬首四句乃與歩出夏</hi>
<hi>門行同而辭意復備</hi>
　　　　歩出夏門行<lb/>
邪徑過空廬好人常獨居卒得神仙道上與天相扶過<lb/>
謁王父母乃在太山隅離天四五里道逢赤松俱攬轡<lb/>
爲我御将吾天上遊天上何所有歴歴種白榆桂樹夾<lb/>
道生靑龍對伏趺<lb/>
<pb n="KR4h0107_WYG_016-11b"/>
　　　　折楊柳行<hi>宋書作大曲</hi>
默默施行違厥罰隨事來末喜殺龍逢桀放於鳴條<hi>一解</hi>
祖伊言不用紂頭懸白旄指鹿用爲馬胡亥以䘮軀<hi>二解</hi>
夫差臨命絶乃云負子胥戎王納女樂以亡其由余璧<lb/>
馬禍及虢二國俱爲墟<hi>三解</hi>三夫成市虎慈母投杼趨卞<lb/>
和之刖足接輿歸草廬<hi>四解○䂖一曲晉魏樂所奏</hi>
　　　　西門行<hi>宋書作大曲</hi>
出西門歩念之今日不作樂當待何時<hi>一解</hi>夫爲樂爲樂<lb/>
<pb n="KR4h0107_WYG_016-12a"/>
當及時何能坐愁怫鬱當復待來兹<hi>二解</hi>飲醇酒炙肥牛<lb/>
請呼心所歡可用解愁憂<hi>三解</hi>人生不滿百常懷千歳憂<lb/>
晝短苦夜長何不秉燭遊<hi>四解</hi>自非仙人王子喬計㑹壽<lb/>
命難與期自非仙人王子喬計㑹壽命難與期<hi>五解</hi>人壽<lb/>
非金石年命安可期貪財愛惜費但爲後世嗤<hi>六解○右一曲</hi>
<hi>晉樂所奏</hi>
出西門歩念之今日不作樂當待何時逮爲樂逮爲樂<lb/>
當及時何能愁怫鬱當復待來玆釀美酒炙肥牛請呼<lb/>
<pb n="KR4h0107_WYG_016-12b"/>
心所懽可用解憂愁人生不滿百常懷千嵗憂晝短苦<lb/>
夜長何不秉燭逰遊行去去如雲除弊車羸馬爲自儲<lb/>
<hi>右一曲本辭</hi>
　　　　東門行<hi>宋書作大曲</hi>
出東門不顧歸來入門悵欲悲盎中無斗儲還視桁<hi>下浪</hi>
<hi>反</hi>上無懸衣<hi>一解</hi>拔劒出門去兒女牽衣啼他家但願富<lb/>
貴賤妾與君共餔糜<hi>二解</hi>共餔糜上用倉浪天故下爲黃<lb/>
口小兒今時淸廉難犯教言君復自愛莫爲非<hi>三解</hi>今時<lb/>
<pb n="KR4h0107_WYG_016-13a"/>
淸廉難犯教言君復自愛莫爲非行吾去爲遲平慎行<lb/>
望君歸<hi>四解○右一曲晉樂所奏</hi>
出東門不顧歸來入門悵欲悲盎中無斗米儲還視架<lb/>
上無懸衣拔劒東門去舎中兒母<hi>一作女</hi>牽衣啼他家但<lb/>
願富貴賤妾與君共餔糜上用倉浪天故下當用此黃<lb/>
口兒今非咄行吾去爲遲白髪時下難久居<hi>右一曲本辭</hi>
　　　　婦病行<lb/>
婦病連年累嵗傳呼丈人前一言當言未及得言不知<lb/>
<pb n="KR4h0107_WYG_016-13b"/>
淚下一何翩翩屬累君兩三孤子莫我兒饑且寒有過<lb/>
慎莫笡笞行當折揺思復念之亂曰抱時無衣襦復無<lb/>
裏閉門塞牖舎孤兒到市道逢親交泣坐不能起從乞<lb/>
求與孤買餌對交啼泣淚不可止我欲不傷悲不能巳<lb/>
探懷中錢持授交入門見孤啼索其母抱徘徊空舎中<lb/>
行復爾耳弃置勿復道<lb/>
　　　　孤兒行<lb/>
　　<hi>孤兒生行一曰孤兒行古詞言孤兒為兄嫂所苦難與久居也歌録曰孤兒生行亦曰放歌行</hi>
<pb n="KR4h0107_WYG_016-14a"/>
孤兒生孤子遇生命獨當苦父母在時乘堅車駕駟馬<lb/>
父母巳去兄嫂令我行賈南到九江東到齊與魯臘月<lb/>
來歸不敢自言苦頭多蟣虱面目多塵大兄言辦飯大<lb/>
嫂言視馬上高堂行取殿下堂孤兒淚下如雨使我朝<lb/>
行汲暮得水來歸手爲錯足下無菲<hi>一作扉</hi>愴愴履霜中<lb/>
多蒺藜拔斷蒺藜腸肉中愴欲悲淚下渫渫淸涕纍纍<lb/>
冬無複襦夏無單衣居生不樂不如早去下從地下黃<lb/>
泉春氣動草萌芽三月蠶桑六月收瓜将是瓜車來到<lb/>
<pb n="KR4h0107_WYG_016-14b"/>
還家瓜車反覆助我者少㗖瓜者多願還我蔕兄與嫂<lb/>
嚴獨且急歸當興校計亂曰里中一何譊譊願欲寄尺<lb/>
書将與地下父母兄嫂難與久居<lb/>
　　　　鴈門太守行<lb/>
　　<hi>古今樂錄曰王僧䖍技録云鴈門太守行歌古洛陽令一篇後漢書曰王渙字稚子廣漢郪人也父</hi>
　　<hi>順安定太守渙敦儒學習書讀律舉茂才除温令遷兗州刺史坐考妖言不實論嵗餘拜侍御史還</hi>
　　<hi>為洛陽令政平訟理發摘姦伏如神元興初病卒百姓咨嗟男女老壯相與奠醊以千數為立祠安</hi>
　　<hi>陽亭西毎食輙絃歌而薦之按其歌詞歴述渙本末與本傳合而題云鴈門太守行所未詳也</hi>
<pb n="KR4h0107_WYG_016-15a"/>
孝和帝在時洛陽令王君本自益州廣漢蜀民少行宦<lb/>
學通五經論<hi>一解</hi>明知法令歷世衣冠從温補洛陽令治<lb/>
行致賢擁護百姓子飬萬民<hi>二解</hi>外行猛政内懷慈仁文<lb/>
武備具料民富貧移惡子姓<hi>宋書有名五二字</hi>篇著里端<hi>三解</hi>傷<lb/>
殺人比伍同罪對門禁鍪矛八尺捕輕薄少年加笞決<lb/>
罪詣馬市論<hi>四解</hi>無妄發賦念在理寃敇吏正獄不得苛<lb/>
煩財用錢三十買繩禮<hi>一作理</hi>竿<hi>五解</hi>賢哉賢哉我縣王君<lb/>
臣吏衣冠奉事皇帝功曹主簿皆得其人<hi>六解</hi>臨部居職<lb/>
<pb n="KR4h0107_WYG_016-15b"/>
不敢行恩淸身苦體夙夜勞勤治有能名遠近所聞<hi>七解</hi>
天年不遂早就奄昏爲君作祠安陽亭西欲令後世莫<lb/>
不稱傳<hi>八解樂右一曲晉  所奏</hi>
　　　　豔歌何嘗行二首<hi>一曰飛鵠行宋書作大曲</hi>
飛來䨇白鵠乃從西北方十十五五羅列成行妻卒被<lb/>
病行不能相隨五里一返顧六里一徘徊吾欲銜汝去<lb/>
口噤不能開吾欲負汝去毛羽何摧頽樂哉新相知憂<lb/>
來生别離躇躊顧羣侶淚下不自知<lb/>
<pb n="KR4h0107_WYG_016-16a"/>
念與君離别氣結不能言各各重自愛道逺歸還難妾<lb/>
當守空房閉門下重關若生當相見亡者㑹黃泉今日<lb/>
樂相樂萬歳期延年<hi>樂府作延年萬歳期○廣文選飛鵠行曰飛來䨇白鵠乃從西北來</hi>
<hi>十十将五五羅列行不齊忽然卒疲病不能飛相隨五里一返顧六里一徘徊吾欲銜汝去口噤不能開吾欲</hi>
<hi>負汝去羽毛日摧頽樂哉心相知憂來生别離踟蹰顧羣侶淚落縱横垂今日樂相樂延年萬歳期</hi>
　　　　豔歌行<lb/>
翩翩堂前燕冬藏夏來見兄弟兩三人流宕在他縣故<lb/>
衣誰當<hi>一作為</hi>補新衣誰當綻頼得賢主人覽取爲吾組<lb/>
<pb n="KR4h0107_WYG_016-16b"/>
夫壻從門來斜倚西北眄語卿且勿眄水清石自見石<lb/>
見何纍纍逺行不如歸<lb/>
　　　　同前<lb/>
南山石嵬嵬松栢何離離上枝拂靑雲中心十數圍洛<lb/>
陽發中梁松樹竊自悲斧鋸截是松松樹東西摧持作<lb/>
四輪車載至洛陽宫觀者莫不歎問是何山材誰能刻<lb/>
鏤此公輸與魯班被之用丹漆薰用蘇合香本是南山<lb/>
松今爲宫殿梁<lb/>
<pb n="KR4h0107_WYG_016-17a"/>
　　　楚調歌<lb/>
　　　　怨詩行<hi>一曰怨詩行歌</hi>
天德悠且長人命一何促百年未幾時奄若風吹燭嘉<lb/>
賔難再遇人命不可續齊度遊四方各繫太山録人間<lb/>
樂未央忽然歸東嶽當湏盪中情遊心恣所欲<lb/>
　　　大曲<lb/>
　　　　滿歌行<lb/>
爲樂未幾時遭時嶮巇逢此百罹伶丁荼毒愁苦難爲<lb/>
<pb n="KR4h0107_WYG_016-17b"/>
遥望極辰天曉月移憂來塡心誰當我知戚戚多思慮<lb/>
耿耿殊不寧禍福無形惟念古人遜位躬耕遂我所願<lb/>
以兹自寧自鄙棲棲守此末榮暮秋烈風昔蹈滄海心<lb/>
不能安攬衣瞻夜北斗䦨干星漢照我去自無他奉事<lb/>
二親勞心可言窮逹天爲智者不愁多爲少憂安貧樂<lb/>
道師彼荘周遺名者貴子遐同遊往者二賢名垂千秋<lb/>
飲酒歌舞樂復何須照視日月日月馳驅轗軻人間何<lb/>
有何無貪財惜費此一何愚鑿石見火居代㡬時爲當<lb/>
<pb n="KR4h0107_WYG_016-18a"/>
懽樂心得所喜安神養性得保遐期<hi>右一曲本辭</hi>
爲樂未㡬時遭世險巇逢此百罹零丁荼毒愁懣難支<lb/>
遥望辰極天曉月移憂來塡心誰當我知<hi>一解</hi>戚戚多思<lb/>
慮耿耿不寧禍福無形唯念古人遜位躬耕遂我所願<lb/>
以玆自寧自鄙山棲守此一榮<hi>二解</hi>暮秋烈風起西蹈滄<lb/>
海心不能安攬衣起瞻夜北斗䦨干星漢照我去去自<lb/>
無他奉事二親勞心可言<hi>三解</hi>窮逹天所爲智者不愁多<lb/>
爲少憂安貧樂正道師彼莊周遺名者貴子熈同巘往<lb/>
<pb n="KR4h0107_WYG_016-18b"/>
者二賢名垂千秋<hi>四解</hi>飲酒歌舞不樂何須善哉照觀日<lb/>
月日月馳驅轗軻世間何有何無貪財惜費此何一愚<lb/>
命如鑿石見火居世竟能㡬時但當歡樂自娛盡心極<lb/>
所嬉怡安善養君徳性百年保此期頥<hi>飲酒下為趨○右一曲晉樂所</hi>
<hi>奏</hi>
　　舞曲歌辭　　雜舞<lb/>
　　　淮南王篇<hi>樂府列在晉拂舞歌</hi>
　　<hi>漢武帝故事曰淮南王安好神仙招方術之士能為雲雨百姓傳云淮南王得天子夀無極帝心惡</hi>
<pb n="KR4h0107_WYG_016-19a"/>
　　<hi>之使覘王云能致仙人與共遊處變化無常又能隱形飛行服氣不食帝聞而喜欲受其道王不肯</hi>
　　<hi>傳帝怒将誅焉王知之出令與羣臣因不知所之樂府解題曰古詞淮南王自言尊實言安仙去</hi>
淮南王自言尊百尺高樓與天連後園鑿井銀作牀金<lb/>
瓶素綆汲寒漿汲寒漿飲少年少年窈窕何能賢揚聲<lb/>
悲歌音絶天我欲渡河河無梁願化䨇黄鵠還故鄉還<lb/>
故鄉入故里徘徊故鄉苦身不巳繁舞寄聲無不㤗徘<lb/>
徊桑梓遊天外<lb/>
　　　鐸舞歌詩<lb/>
<pb n="KR4h0107_WYG_016-19b"/>
　　　　聖人制禮樂篇<lb/>
　　<hi>晉書樂志曰鐸舞詩二篇陳於元㑹唐書樂志曰鐸舞漢曲也古今樂錄曰鐸舞者所持也木鐸制</hi>
　　<hi>法度以號令天下故取以為名古鐸舞曲有聖人制禮樂一篇聲辭雜寫不復可辨相傳如此</hi>
昔皇文武邪彌彌舎善誰吾時吾行許帝道銜來治路<lb/>
萬邪治路萬邪赫赫意黄運道吾治路萬邪善道明邪<lb/>
金邪善道明邪金邪帝邪近帝武武邪邪聖皇八音偶<lb/>
邪尊來聖皇八音及來儀<hi>宋書作義</hi>邪同邪烏及來義邪善<lb/>
草供國吾咄等邪烏近帝邪武邪近帝武邪武邪應節<lb/>
<pb n="KR4h0107_WYG_016-20a"/>
合用武邪尊邪應節合用酒期義邪同邪酒期義邪善<lb/>
草供國吾咄等邪烏近帝邪武邪近帝武武邪邪下音<lb/>
足木上爲鼓義邪應衆義邪樂邪邪延否巳邪烏巳禮<lb/>
祥咄等邪烏素女有絶其聖烏烏武邪<lb/>
　　　巾舞歌詩<lb/>
　　<hi>唐書樂志曰公莫舞晉宋謂之巾舞其說云漢髙祖與項籍㑹鴻門項荘舞劒将殺髙祖項伯亦舞</hi>
　　<hi>以袖隔之且語荘云公莫苦楚人相呼曰公言公莫害漢王也漢人徳之故舞用巾以像項伯衣袖</hi>
　　<hi>之遺式古今樂録曰巾舞古有歌辭訛異不可解</hi>
<pb n="KR4h0107_WYG_016-20b"/>
吾不見公莫時吾何嬰公來嬰姥時吾哺聲何爲茂時<lb/>
爲來嬰當恩吾眀月之士轉起吾何嬰上來嬰轉去吾<lb/>
哺聲何爲土轉南來嬰當去吾城上羊下食草吾何嬰<lb/>
下來吾食草吾哺聲汝何三年鍼縮何來嬰吾亦老吾<lb/>
平平門滛涕下吾何嬰何來嬰涕下吾哺聲昔結吾馬<lb/>
客來嬰吾當行吾度四州洛四海吾何嬰海何來嬰四<lb/>
海吾哺聲熇西馬頭香來嬰吾洛道吾治五丈度汲水<lb/>
吾意邪哺誰當求兒母何意零邪錢健歩哺誰當吾求<lb/>
<pb n="KR4h0107_WYG_016-21a"/>
兒母何吾哺聲三鍼一發交時還弩心意何零意弩心<lb/>
遥來嬰弩心哺聲復相頭巾意何零何邪相哺頭巾相<lb/>
吾來嬰頭巾母何何吾復來推排意何零相哺推相來<lb/>
嬰推非母何吾復車輪意何零子以邪相哺轉輪吾來<lb/>
嬰轉母何吾使君去時意何零子以邪使君去時使來<lb/>
嬰去時母何吾思君去時意何零子以邪思君去時思<lb/>
來嬰母去時母何何吾吾<lb/>
　　散樂<lb/>
<pb n="KR4h0107_WYG_016-21b"/>
　　　俳歌辭<lb/>
　　<hi>一曰侏儒導自古有之盖倡優戲也南齊書樂志曰侏儒導舞人自歌之古辭俳歌八曲前一篇二</hi>
　　<hi>十二句今侏儒所歌擿取之也古今樂錄曰梁三朝樂第十六設俳技歌云見俳不語言俳澀所俳</hi>
　　<hi>作一起四坐敬止馬無懸蹄牛無上齒駱駝無角奮迅兩耳半拆薦博四角㳟跱</hi>
俳不言不語呼俳噏所俳適一起狼率不止生㧞牛角<lb/>
摩斷膚耳馬無懸蹄牛無上齒駱駝無角奮迅兩耳<lb/>
　<lb/>
　古詩紀卷十六<lb/>
</p>
<p>
</p>
  </div>
</body>
</text>
</TEI>
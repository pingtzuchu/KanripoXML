<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻二十六</head>
    <p>
<pb n="KR4h0107_WYG_026-1a"/>
欽定四庫全書<lb/>
　古詩紀巻二十六　　　　明　馮惟訥　撰<lb/>
魏第六<lb/>
　陳琳<hi>字孔璋廣陵人避難冀州袁紹使典文章袁氏敗後歸太祖太祖使琳與阮瑀竝為司空軍謀</hi>
　　<hi>祭酒管記室軍國書檄多琳瑀所作也徙門下督</hi>
　　　飲馬長城窟行<lb/>
飲馬長城窟水寒傷馬骨往謂長城吏慎莫稽留太原<lb/>
卒官作自有程舉築諧汝聲男兒寧當格鬭死何能怫<lb/>
<pb n="KR4h0107_WYG_026-1b"/>
鬰築長城長城何連連連連三千里邊城多健少<hi>玉臺作兒</hi>
内舍多寡婦作書與内舍便嫁莫畱住善侍新姑嫜時<lb/>
時念我故夫子報書往<hi>一作與</hi>邊地君今出語一何鄙身<lb/>
在旤難中何為稽留他家子生男慎莫舉生女哺用脯<lb/>
君獨不見長城下死人骸骨相撐拄結髪行事君慊慊<lb/>
心意關<hi>一作間</hi>明知邊地苦賤妾何能乆自全<lb/>
　　　遊覽二首<lb/>
髙㑹時不娱羈客難為心殷懐從中發悲感激清音投<lb/>
<pb n="KR4h0107_WYG_026-2a"/>
觴罷歡坐逍遥步長林肅肅山谷風默默<hi>一作黯黯</hi>天路隂<lb/>
惆悵忘旋反歔欷涕沾襟<hi>一作巾</hi>
節運時氣舒秋風凉且清閒居心不娱駕言從友生翺<lb/>
翔戲長流逍遥登髙城東望看疇野迴顧覽園庭嘉木<lb/>
凋綠葉芳草纖紅榮騁哉日月逝年命將西傾建功不<lb/>
及時鐘鼎何所銘收念還房寢慷慨詠墳經庶幾及君<lb/>
在立徳垂功名<lb/>
　　　宴㑹<lb/>
<pb n="KR4h0107_WYG_026-2b"/>
凱風飄隂雲白日揚素暉良友招我遊髙㑹宴中闈𤣥<lb/>
鶴浮清泉綺樹煥青蕤<hi>闕</hi>
　徐幹<hi>字偉長北海人為司空軍謀祭酒掾屬五官中郎將文學</hi>
　　　答劉公幹詩<lb/>
與子别無㡬所經未一旬我思一何篤其愁如三春雖<lb/>
路在咫尺難涉如九關陶陶諸夏别草木昌且繁<lb/>
　　　情詩<lb/>
髙殿鬱崇崇廣厦淒泠泠㣲風起閨闥落日照階庭踟<lb/>
<pb n="KR4h0107_WYG_026-3a"/>
蹰雲屋下笑歌倚華楹君行殊不返我飾為誰榮鑪薰<lb/>
闔不用鏡匣上塵生綺羅失常色金翠暗無精嘉肴既<lb/>
忘御㫖酒亦常停顧瞻空寂寂唯聞燕雀聲憂思連相<lb/>
屬中心如宿酲<lb/>
　　　室思<lb/>
人靡不有初想君能終之别来厯年嵗舊恩何可期重<lb/>
新而忘故君子所猶譏寄身雖在逺豈忘君須臾既厚<lb/>
不為薄想君時見思<lb/>
<pb n="KR4h0107_WYG_026-3b"/>
　　　襍詩五首<lb/>
沈隂結愁憂愁憂為誰興念與君相别各在天一方良<lb/>
㑹未有期中心摧且傷不聊憂飡食慊慊常饑空端坐<lb/>
而無為髣髴君容灮<lb/>
峩峩髙山首悠悠萬里道君去日已逺鬱結令人老人<lb/>
生一世間忽若暮春草時不可再得何為自愁惱每誦<lb/>
昔鴻恩賤軀焉足保<lb/>
浮雲何洋洋願因通我詞飄飄不可寄徙倚徒相思人<lb/>
<pb n="KR4h0107_WYG_026-4a"/>
離皆復㑹君獨無返期自君之出矣明鏡暗不治思君<lb/>
如流水何有窮已時<lb/>
慘慘時節盡蘭華凋復零喟然長歎息君期慰我情展<lb/>
轉不能寐長夜何綿綿躡履起出户仰觀三星連自恨<lb/>
志不遂泣涕如涌泉<lb/>
思君見巾櫛以益我勞勤安得鴻鸞羽覯此心中人誠<lb/>
心亮不遂搔首立悁悁何言一不見復㑹無因縁故然<lb/>
比目魚今隔如參辰<lb/>
<pb n="KR4h0107_WYG_026-4b"/>
　　　為挽船士與新娶妻别<hi>藝文作徐幹玉臺作魏文帝題云清河見挽船</hi>
　　　　<hi>士新婚與妻別作</hi>
與君結新婚宿昔當别離凉風動秋草蟋蟀鳴相隨冽<lb/>
冽寒蟬吟蟬吟抱枯枝枯枝時飛揚身體忽遷移不悲<lb/>
身遷移但惜嵗月馳嵗月無窮極㑹合安可知願為䨇<lb/>
黄鵠比翼戯清池<lb/>
　劉楨<hi>字公幹東平人太祖辟為丞相掾属太子嘗宴諸文學酒酣命夫人甄氏出拜坐中咸伏楨獨</hi>
　　<hi>平視太祖聞之乃收治辠减死輸作署吏建安二十二年卒  魏文帝曰公幹有逸氣但未遒耳至</hi>
<pb n="KR4h0107_WYG_026-5a"/>
　　<hi>五言詩之善者妙絶時倫絶詩品曰楨詩其源出於古詩仗氣愛竒動多振  真骨凌霜髙風跨俗</hi>
　　<hi>但氣過其文雕潤恨少然自思王以下楨稱獨歩</hi>
　　　公讌詩<lb/>
永日行逰戯歡樂猶未央遺思在𤣥夜相與復翺翔輦<lb/>
車飛素葢從者盈路傍月出照園中珍木鬱蒼蒼清川<lb/>
過石渠流陂為魚防芙蓉散其華菡萏溢金塘靈鳥宿<lb/>
水裔仁獸遊飛梁華館寄流波豁達来風凉生平未始<lb/>
聞歌之安能詳投翰長歎息綺麗不可㤀<lb/>
<pb n="KR4h0107_WYG_026-5b"/>
　　　贈五官中郎將四首<lb/>
昔我從元后整駕至南鄉過彼豐沛都與君共翺翔四<lb/>
節相推斥季冬風且凉衆賔㑹廣坐明鐙熺炎灮清歌<lb/>
製妙聲萬舞在中堂金罍含丼醴羽觴行無方長夜忘<lb/>
歸来聊且為太康四牡向路馳歡悦誠未央<lb/>
余嬰沈痼疾竄身清漳濵自夏渉𤣥冬彌曠十餘旬常<lb/>
恐游岱宗不復見故人所親一何篤步趾慰我身清談<lb/>
同日夕情盼叙憂勤便復為别辭遊車歸西鄰素葉隨<lb/>
<pb n="KR4h0107_WYG_026-6a"/>
風起廣路揚埃塵逝者如流水哀此遂離分追問何時<lb/>
㑹要我以陽春望慕結不解貽爾新詩文勉哉修令徳<lb/>
北面自寵珍<lb/>
秋日多悲懐感慨以長歎終夜不遑寐叙意於濡翰明<lb/>
燈曜閨中清風淒已寒白露塗前庭應門重其關四節<lb/>
相推斥嵗月忽欲殫壯士逺出征戎事將獨難泣涕灑<lb/>
衣裳能不懐所歡<lb/>
凉風吹沙礫霜氣何皚皚<hi>五来切</hi>明月照緹幕華燈散炎<lb/>
<pb n="KR4h0107_WYG_026-6b"/>
輝賦詩連篇章極夜不知歸君侯多壯思文雅縱横飛<lb/>
小臣信頑鹵僶俛安能追<lb/>
　　　贈徐幹<lb/>
誰謂相去逺隔此西掖垣拘限清切禁中情無由宣思<lb/>
子沈心曲長歎不能言起坐失次第一日三四遷步出<lb/>
北寺門遥望西苑園細栁夹道生方塘含清源輕葉隨<lb/>
風轉飛鳥何翻翻乖人易感動涕下與衿連仰視白日<lb/>
光皦皦髙且懸兼燭八紘内物類無頗偏我獨抱深感<lb/>
<pb n="KR4h0107_WYG_026-7a"/>
不得與比焉<lb/>
　　　贈從弟三首<lb/>
汎汎東流水磷磷水中石蘋藻生其涯華葉紛擾溺采<lb/>
之薦宗廟可以羞嘉客豈無園中葵懿此出湥澤<lb/>
亭亭山上松瑟瑟谷中風風聲一何盛松柏一何勁冰<lb/>
霜正慘悽終嵗常端正豈不罹凝寒松柏有本性<lb/>
鳯凰集南嶽徘徊孤竹根於心有不厭奮翅凌紫氛豈<lb/>
不常勤苦羞與黄雀羣何時當来儀將須聖明君<lb/>
<pb n="KR4h0107_WYG_026-7b"/>
　　　襍詩<lb/>
職事相<hi>一作煩</hi>填委文墨紛消散馳翰未暇食日昃不知<lb/>
晏沈迷簿領書回回自昏亂釋此出西城登髙且遊觀<lb/>
方塘含白水中有鳬與鴈安得肅肅羽從爾浮波瀾<lb/>
　　　鬬雞<lb/>
丹雞被華采䨇距如鋒芒願一揚炎威㑹戰此中唐利<lb/>
爪探玉除瞋目含火光長翹驚風起勁翮正敷張輕舉<lb/>
奮勾喙電擊復還翔<lb/>
<pb n="KR4h0107_WYG_026-8a"/>
　　　射鳶<lb/>
鳴鳶弄䨇翼飄飄薄青雲我后横怒起意氣凌神仙發<lb/>
機如驚焱三發両鳶連流血灑墻屋飛毛從風旋庶士<lb/>
同聲贊君射一何妍<lb/>
　　　失題二首<hi>見藝文類木部</hi>
昔君錯畦畤東土有素木條柯不盈尋一尺再三曲隱<lb/>
生寘翳林倥偬自廹束得託芳蘭苑列植髙山足<hi>闕</hi>
　　　二<hi>藝文草部</hi>
<pb n="KR4h0107_WYG_026-8b"/>
青青女蘿草上依髙松枝幸䝉庇養恩分惠不可貲風<lb/>
雨雖急疾根株不傾移<hi>闕</hi>
　<lb/>
　<lb/>
　<lb/>
　<lb/>
　<lb/>
　古詩紀巻二十六<lb/>
</p>
<p>
</p>
  </div>
</body>
</text>
</TEI>
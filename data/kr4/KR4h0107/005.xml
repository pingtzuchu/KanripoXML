<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻五</head>
    <p>
<pb n="KR4h0107_WYG_005-1a"/>
欽定四庫全書<lb/>
　古詩紀巻五　　　　　　明　馮惟訥　撰<lb/>
古逸第五<lb/>
　銘<hi>文心雕龍曰昔帝軒刻輿几以弼違大禹勒筍簴而招諫成湯盤盂著日新之規武王户席題必戒</hi>
　　<hi>之訓周公慎言於金人仲尼革容於敧器則先聖鑒戒其來久矣故銘者銘也觀器必也正名審用</hi>
　　<hi>貴乎盛徳盖臧武仲之論銘也曰天子令徳諸侯計功大夫稱伐若乃飛廉有石廓之錫靈公有蒿</hi>
　　<hi>里之諡銘發幽石吁可怪矣趙靈勒跡於番禺秦昭刻傳於華山夸誕示後吁可蔑也</hi>
　　　湯盤銘<lb/>
<pb n="KR4h0107_WYG_005-1b"/>
茍日新日日新又日新<lb/>
　　　商銘<lb/>
　　<hi>國語郭偃曰商之衰也其銘有之○謂銘鼎之戒也</hi>
嗛嗛之徳不足就也不可以矜而祗取憂<hi>叶於救反</hi>也嗛嗛<lb/>
之食不足狃也不能為膏而祗離咎也<hi>嗛猶小也就歸就也食祿也狃</hi>
<hi>貪也</hi>
　　　丹書<lb/>
　　<hi>大戴禮曰武王踐阼三日召士大夫而問焉曰惡有藏之約行之萬世可以為子孫常者乎皆曰未</hi>
<pb n="KR4h0107_WYG_005-2a"/>
　　<hi>得聞也召師尚父而問焉曰黃帝顓頊之道存乎意亦忽不可得見與尚父曰在丹書王欲聞之則</hi>
　　<hi>齋戒三日王端冕尚父亦端冕奉書道書之言云云王惕若恐懼退而為戒書○記於物以自警戒</hi>
　　<hi>也即席几諸銘是也</hi>
敬勝怠者吉怠勝敬者滅<hi>叶莫筆反</hi>義勝欲者從欲勝義者<lb/>
凶凡事不强則枉弗敬則不正枉者滅廢敬者萬世<hi>丹書</hi>
<hi>三十九字</hi>
　　　武王銘十七章<hi>俱見大戴禮</hi>
　　　　席四端銘<hi>四章</hi>
<pb n="KR4h0107_WYG_005-2b"/>
安樂必敬<hi>前左端銘</hi>無行可悔<hi>前右端銘</hi>一反一側亦不可不志<lb/>
<hi>不志一作以忘後左端銘</hi>殷監<hi>一作/所監</hi>不逺視爾所代<hi>後右端銘</hi>
　　　　几銘<lb/>
皇皇惟敬口口生垢口戕口<lb/>
　　　　鑑銘<lb/>
見爾前慮爾後<lb/>
　　　　盥盤銘<lb/>
與其溺於人也寧溺於淵<hi>叶一均反</hi>溺於淵猶可游也溺於<lb/>
<pb n="KR4h0107_WYG_005-3a"/>
人不可救也<hi>救叶居尤反</hi>
　　　　楹銘<lb/>
毋曰胡殘其旤將然毋曰胡害<hi>叶暇憇反</hi>其旤將大<hi>叶特計反</hi>毋<lb/>
曰胡傷其旤將長<hi>殘害也</hi>
　　　　杖銘<lb/>
惡乎危於忿㚄惡乎失道於嗜慾惡乎相忘於富貴<lb/>
　　　　帶銘<lb/>
火滅修容慎戒必恭恭則夀<lb/>
<pb n="KR4h0107_WYG_005-3b"/>
　　　　履屨銘<lb/>
慎之勞勞則富<lb/>
　　　　觴豆銘<lb/>
食自杖食自杖戒之憍<hi>居妖反</hi>憍則逃<lb/>
　　　　户銘<lb/>
夫名難得而易失無勤弗志而曰我知之乎無勤弗及<lb/>
而曰我杖之乎擾阻以泥之若風將至必先搖搖<hi>叶夷周反</hi>
雖有聖人不能為謀也<hi>杖一作枝</hi>
<pb n="KR4h0107_WYG_005-4a"/>
　　　　牖銘<lb/>
隨天之時以地之財<hi>叶前西反</hi>敬祀皇天敬以先時<lb/>
　　　　劒銘<lb/>
帶之以為服動必行徳行徳則興倍徳則崩<lb/>
　　　　弓銘<lb/>
屈申之義廢興之行無忘自過<lb/>
　　　　矛銘<lb/>
造矛造矛少間弗忍終身之羞余一人所聞以戒後世<lb/>
<pb n="KR4h0107_WYG_005-4b"/>
子孫<lb/>
　　　武王書銘二十章<hi>以下見困學紀聞幷玉海</hi>
　　<hi>太平御覽引太公金匱武王曰吾隨師尚父之言因為書銘隨身自誡</hi>
　　　　書冠<lb/>
寵以著首將身不正遺為徳咎<lb/>
　　　　書履<lb/>
行必慮正無懐僥倖<lb/>
　　　　書劒<lb/>
<pb n="KR4h0107_WYG_005-5a"/>
常以服兵而行道徳行則福廢則覆<lb/>
　　　　書車<lb/>
自致者急載人者緩取欲無度自致而反<lb/>
　　　　書鏡<lb/>
以鏡自照則知吉凶<hi>此與太公隂謀所載鏡銘畧同而彼義完美矣</hi>
　　　　書門<lb/>
敬遇賔客貴賤無二<lb/>
　　　　書户<lb/>
<pb n="KR4h0107_WYG_005-5b"/>
出畏之入懼之<lb/>
　　　　書牖<lb/>
闚望審且念所得可思所忘<lb/>
　　　　書鑰<lb/>
昬謹守深察訛<lb/>
　　　　書硯<lb/>
石墨相著而黑邪心讒言無得汙白<lb/>
　　　　書鋒<lb/>
<pb n="KR4h0107_WYG_005-6a"/>
忍之須臾乃全汝軀<lb/>
　　　　書刀<lb/>
刀利磑磑無為汝開<lb/>
　　　　書井<lb/>
原泉滑滑連旱則絶取事有常賦斂有節<lb/>
　　　　几銘<hi>以下二章見後漢書崔駰傳註引太公金匱曰吾欲造起居之戒隨之以身</hi>
安無忘危存無忘亡熟惟二者後必無凶<lb/>
　　　　杖銘<lb/>
<pb n="KR4h0107_WYG_005-6b"/>
輔人無茍扶人無咎<lb/>
　　　　衣銘<hi>以下三章見後漢書朱穆傳注引太公隂謀</hi>
桑蠶苦女工難得新捐故後必寒<lb/>
　　　　鏡銘<lb/>
以鏡自照見形容以人自照見吉凶<lb/>
　　　　觴銘<lb/>
樂極則悲沈湎致非社稷為危<lb/>
　　　　筆銘<hi>以下二章見太平御覽引太公隂謀</hi>
<pb n="KR4h0107_WYG_005-7a"/>
毫毛茂茂<hi>叶房月反</hi>䧟水可脱䧟文不活<lb/>
　　　　箠銘<lb/>
馬不可極民不可劇馬極則躓民極則敗<hi>叶蒲昧反○困學記聞曰</hi>
<hi>蔡邕銘論謂武王踐阼咨于太師作席几楹杖器械之銘十有八章叅攷金匱隂謀之書則不止於十八章矣</hi>
<hi>書于篇後俾好古者有攷</hi>
　　　周金版銘<lb/>
　　<hi>文選注曰太公金匱云云武王曰請著金版○按七畧曰太公金版玉匱雖近世之文然多善者又</hi>
　　<hi>抱朴子曰鄭君有玉匱記金版經然巳不可攷姑載于周</hi>
<pb n="KR4h0107_WYG_005-7b"/>
屈一人之下申萬人之上<lb/>
　　　銅盤銘<lb/>
　　<hi>武王封比干墓而作也</hi>
左林右泉前岡後道萬世之靈於焉是保<lb/>
　　　周嘉量銘<lb/>
　　<hi>考工記曰㮚氏為量其銘曰</hi>
時文思索允臻其極嘉量既成以觀四國永啓厥後兹<lb/>
器維則<hi>觀音貫時是也言惟是文徳之君思索以求其理也極中也作為比量使天下取信而至其中</hi>
<pb n="KR4h0107_WYG_005-8a"/>
<hi>也觀示也</hi>
　　　金人銘<lb/>
　　<hi>家語曰孔子觀周入后稷之廟有金人焉三緘其口而銘其背云云孔子既讀斯文也顧謂弟子曰</hi>
　　<hi>小子識之此言實而中情而信</hi>
古之慎言人也戒之哉無多言多言多敗無多事多事<lb/>
多患安樂必戒無行所悔勿謂何傷其禍將長勿謂何<lb/>
害其禍將大勿謂不聞神將伺人熖熖不滅炎炎若何<lb/>
涓涓不壅終為江河綿綿不絶或成網羅毫末不札將<lb/>
<pb n="KR4h0107_WYG_005-8b"/>
尋斧柯誠能慎之福之根也口是何傷禍之門也强梁<lb/>
者不得其死好勝者必遇其敵盗憎主人民怨其上君<lb/>
子知天下之不可上也故下<hi>叶音户</hi>之知衆人之不可先<lb/>
也故後<hi>叶下五反</hi>之温恭慎徳使人慕之執雌持下人莫踰<lb/>
之人皆趨彼我獨守此人皆惑之我獨不徙内藏我知<lb/>
不示人技我雖尊高人莫我害江海雖左長于百川以<lb/>
其卑也天道無親常與善人戒之哉<lb/>
　　　鼎銘<lb/>
<pb n="KR4h0107_WYG_005-9a"/>
　　<hi>左傳云宋正考父佐戴武宣三命茲益其故共鼎銘曰</hi>
一命而僂再命而傴三命而俯循墻而走<hi>叶祖</hi>亦莫余敢<lb/>
侮饘於是粥於是以糊余口<hi>叶孔五切</hi>
　　　晉讒鼎銘<lb/>
　　<hi>左傳晏嬰曰讒鼎之銘曰○服䖍曰疾讒之鼎也明堂位所云崇鼎一云讒地名禹鑄九鼎於甘讒</hi>
　　<hi>之地故云讒鼎</hi>
昧旦丕顯後世猶怠<hi>古音以</hi>況日不悛其能久<hi>叶茍起反</hi>乎<lb/>
　　　叔邦父簠銘<hi>見博古圖</hi>
<pb n="KR4h0107_WYG_005-9b"/>
叔邦父作簠用征用行用從君王子子孫孫其萬年無<lb/>
疆<lb/>
　　　石槨銘<lb/>
　　<hi>博物志曰衞靈公葬得石槨銘曰</hi>
不逢箕子靈公奪我里<hi>一云不馮其子靈公奪而藏之</hi>
　　　泰山刻石銘<hi>文心雕龍曰始皇勒嶽政暴而文澤有踈通之美焉</hi>
　　<hi>史記曰始皇二十八年東行郡縣上鄒嶧山與魯諸儒生議刻石頌秦徳乃遂上泰山立石封祠祀</hi>
　　<hi>刻所立石其辭曰</hi>
<pb n="KR4h0107_WYG_005-10a"/>
皇帝臨位作制明法臣下脩飭二十有六年初并天下<lb/>
罔不賔服親廵逺方黎民<hi>宋大觀中汶陽劉跂至泰山見其碑模之乃作親<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>逺黎</hi>
登兹泰山周覽東極從臣思迹本原事業祗誦功徳治<lb/>
道運行諸產得宜皆有法式大義休明垂于後世順承<lb/>
勿革皇帝躬聖既平天下不懈於治夙興夜昧建設長<lb/>
利專隆敎誨訓經宣達逺近畢理咸承聖志貴賤分明<lb/>
男女理順慎遵職事昭隔<hi>一作融</hi>内外靡不清浄施于後<lb/>
嗣化及無窮遵奉遺詔永承重戒<lb/>
<pb n="KR4h0107_WYG_005-10b"/>
　　　嶧山刻石銘<lb/>
皇帝立國維初在昔嗣世稱王討伐亂逆威動四極武<lb/>
義直方戎臣奉詔經時不久滅六暴强<hi>三晉楚燕齊六强國</hi>二十<lb/>
有六年上薦高號孝道顯明<hi>叶</hi>既獻泰成<hi>謂告成于天</hi>乃降<lb/>
專惠親廵逺方登于嶧山羣臣從者咸思攸長追念亂<lb/>
世分土建邦以開事理攻戰日作流血於野自泰古始<lb/>
世無萬數阤及五帝莫能禁止廼今皇帝一家天下兵<lb/>
不復起災害滅除黔首康定利澤長久<hi>叶茍起反</hi>羣臣誦畧<lb/>
<pb n="KR4h0107_WYG_005-11a"/>
刻此樂石<hi>石之堅精堪為樂器者如泗濵浮磬之數</hi>以著經紀<lb/>
　　　琅邪臺刻石銘<lb/>
　　<hi>史記曰始皇二十八年既封泰山於是乃竝渤海以東過黄腄窮成山登之罘立石頌秦徳焉而去</hi>
　　<hi>南登琅邪大樂之留三月乃徙黔首三萬户琅邪臺下復十二歲作琅邪臺立石刻頌秦徳明徳意</hi>
　　<hi>曰</hi>
維二十六年皇帝作始端平法度萬物之紀以明人事<lb/>
合同父子聖智仁義顯白道理東撫東土以省卒士事<lb/>
巳大畢乃臨于海皇帝之功勤勞本事上農除末黔首<lb/>
<pb n="KR4h0107_WYG_005-11b"/>
是富普天之下搏心揖志<hi>索隱曰搏古專字左傳云如琴瑟之摶一揖音集</hi>器<lb/>
械一量同書文字日月所照舟輿所載皆終其命莫不<lb/>
得意應時動事是維皇帝匡飭異俗陵水經地憂恤黔<lb/>
首朝夕不懈除疑定法咸知所辟方伯分職諸治經易<lb/>
舉措必當莫不如畫皇帝之明臨察四方尊卑貴賤不<lb/>
踰次行姦邪不容皆務貞良細大盡力莫敢怠荒逺邇<lb/>
辟隱專務肅莊端直敦忠事業有常皇帝之徳存定四<lb/>
極誅亂除害興利致福節事以時諸産繁殖黔首安寧<lb/>
<pb n="KR4h0107_WYG_005-12a"/>
不用兵革六親相保終無寇賊驩欣奉教盡知法式六<lb/>
合之内皇帝之土西渉流沙南盡北户東有東海北過<lb/>
大夏<hi>叶音户</hi>人迹所至無不臣者<hi>叶音堵</hi>功盖五帝澤及牛<lb/>
馬<hi>叶姥</hi>莫不受徳各安其宇維秦王兼有天下立名為皇<lb/>
帝乃撫東土至于琅邪列侯武成侯王離列侯通武侯<lb/>
王賁倫侯<hi>索隐曰爵卑於列侯無封邑者倫類也亦列侯之類</hi>建成侯趙亥倫侯<lb/>
昌武侯成倫侯武信侯馮母擇丞相隗林<hi>一作狀</hi>丞相王<lb/>
綰卿李斯卿王戊五大夫趙嬰五大夫楊樛從與議於<lb/>
<pb n="KR4h0107_WYG_005-12b"/>
海上曰古之帝者地不過千里諸侯各守其封域或朝<lb/>
或否相侵㬥亂殘伐不止猶刻金石以自為紀古之五<lb/>
帝三王知教不同法度不明假威鬼神以欺逺方實不<lb/>
稱名故不久長其身未殁諸侯倍叛法令不行今皇帝<lb/>
并一海内以為郡縣天下和平昭明宗廟體道行徳尊<lb/>
號大成羣臣相與誦皇帝功徳刻于金石以為表經<lb/>
　　　之罘山刻石銘<lb/>
　　<hi>史記二十九年始皇東遊登之罘刻石其辭曰</hi>
<pb n="KR4h0107_WYG_005-13a"/>
維二十九年時在中春陽和方起皇帝東遊廵登之罘<lb/>
臨照于海從臣嘉觀原念休烈追誦本始大聖作治建<lb/>
定法度顯著綱紀外敎諸侯光施文惠明以義理六國<lb/>
回辟貪戾無厭虐殺不巳皇帝哀衆遂發討師奮揚武<lb/>
徳義誅信行威燀<hi>充善反</hi>旁達莫不賔服烹滅彊㬥振救<lb/>
黔首周定四極普施明法經緯天下永為儀則大矣哉<lb/>
宇縣之中承順聖意<hi>索隐曰協韻音憶</hi>羣臣誦功請刻于石表<lb/>
垂于常式<lb/>
<pb n="KR4h0107_WYG_005-13b"/>
　　　之罘東觀銘<lb/>
維二十九年皇帝春游覽省逺方逮于海隅遂登之罘<lb/>
昭臨朝陽觀望廣麗從臣咸念原道至明<hi>叶</hi>聖法初興<lb/>
清理疆内外誅㬥强武威旁暢振動四極禽滅六王闡<lb/>
并天下菑害絶息永偃戎兵<hi>叶逋旁反</hi>皇帝明徳經理宇内<lb/>
視聽不怠<hi>索隐曰怠協旗疑韻怠音銅綦反故國語范蠡曰得時不怠時不再來亦以怠與臺為韻</hi>
作立大義昭設備器咸有章旗職臣遵守各知所行事<lb/>
無嫌疑黔首改化逺爾同度臨古絶尤<hi>叶盈之反</hi>常職既定<lb/>
<pb n="KR4h0107_WYG_005-14a"/>
後嗣循業長承聖治羣臣嘉徳祗誦聖烈請刻之罘<hi>叶貧</hi>
<hi>悲反</hi>
　　　碣石刻石銘<lb/>
　　<hi>史記三十二年始皇之碣石使燕人盧生求羡門高誓刻石門壊城郭决通隄防其辭曰○徐廣云</hi>
　　<hi>石門一作盟門</hi>
遂興師旅誅戮無道為逆滅息武殄㬥逆文復<hi>一作優</hi>無<lb/>
罪庶心咸服惠論功勞賞及牛馬恩肥土域皇帝奮威<lb/>
徳并諸侯初一泰平墮壊城郭决通川防夷去險阻地<lb/>
<pb n="KR4h0107_WYG_005-14b"/>
勢既定黎庶無繇天下咸撫男樂其疇女修其業事各<lb/>
有序恵被諸産久<hi>一作分</hi>竝來田莫不安所羣臣誦烈請<lb/>
刻此石垂著儀矩<lb/>
　　　會稽山刻石銘<lb/>
　　<hi>史記三十七年十月始皇出游上會稽祭大禹望于南海而立刻石頌秦徳其文曰</hi>
皇帝休烈平一宇内徳惠修長三十有七年親<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>天下<lb/>
周覽逺方遂登會稽宣省習俗黔首齋莊羣臣誦功本<lb/>
原事迹追首高明<hi>叶</hi>秦聖臨國始定刑名顯陳舊章初<lb/>
<pb n="KR4h0107_WYG_005-15a"/>
平法式審别職任以立恒常六王專倍貪戾慠猛率衆<lb/>
自强㬥虐恣行負力而驕數動甲兵<hi>叶</hi>隂通間使以事<lb/>
合從行為辟方内飾詐謀外來侵邊遂起禍殃義威誅<lb/>
之殄息㬥悖亂賊滅亡聖徳廣宻六合之中被澤無疆<lb/>
皇帝并宇兼聽萬事逺近畢清運理羣物考驗事實各<lb/>
載其名貴賤竝通善否陳前靡有隱情餙省<hi>一作非</hi>宣義<lb/>
有子而嫁倍死不貞防隔内外禁止淫佚男女潔誠夫<lb/>
為寄豭殺之無辠男秉義程妻為逃嫁子不得母咸化<lb/>
<pb n="KR4h0107_WYG_005-15b"/>
廉清大治濯俗天下承風䝉被休經皆遵軌度和安敦<lb/>
勉莫不順令<hi>叶平聲</hi>黔首修潔人樂同則嘉保太平後敬<lb/>
奉法常治無極輿舟不傾從臣誦烈請刻此石光垂休<lb/>
銘<lb/>
　<lb/>
　<lb/>
　<lb/>
　古詩紀卷五<lb/>
</p>
<p>
</p>
  </div>
</body>
</text>
</TEI>
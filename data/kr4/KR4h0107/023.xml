<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷二十三</head>
    <p>
<pb n="KR4h0107_WYG_023-1a"/>
欽定四庫全書<lb/>
　古詩紀卷二十三　　　　明　馮惟訥　撰<lb/>
魏第三<lb/>
　陳思王植<hi>字子建太祖子文帝同母弟也建安十六年封平原侯㝷徒封臨菑文帝即位命諸</hi>
　　<hi>侯竝就國黄初二年貶安鄉侯改封鄄城二年立為鄄城王四年徙封雍丘明帝太和元年改封浚</hi>
　　<hi>儀三年復還雍邱三年徙東阿六年加封陳王薨年四十一諡曰思○詩品曰植詩源出於國風骨</hi>
　　<hi>氣竒髙詞彩華茂情兼怨雅體𬒳文質粲溢今古卓爾不羣嗟乎陳思之於文章也譬人倫之有周</hi>
　　<hi>孔鱗羽之有龍鳯音樂之有琴笙女工之有黼黻俾爾懐鉛吮墨者抱篇章而景慕映餘暉以自燭</hi>
<pb n="KR4h0107_WYG_023-1b"/>
　　<hi>故孔氏之門如有詩則公幹升堂思王入室景陽潘陸自可坐於廊廡之間矣</hi>
　　樂府<lb/>
　　　丹霞蔽日行<lb/>
　　<hi>魏文帝詩曰丹霞蔽日采虹垂天明帝步出夏門行亦云</hi>
紂為昏亂虐殘<hi>一作殘虐</hi>忠正周室何隆一門三聖牧野致<lb/>
功天亦革命漢祚之興階秦<hi>一作泰階</hi>之衰雖有南靣王道<lb/>
陵夷炎光再幽殄滅無遺<lb/>
　　　飛龍篇<lb/>
<pb n="KR4h0107_WYG_023-2a"/>
晨遊泰山雲霧窈窕忽逄二童顔色鮮好乗彼白鹿手<lb/>
翳芝草我知真人長跪問道西登玉臺金樓複道授我<lb/>
仙藥神皇所造敎我服食還精補腦壽同金石永世難<lb/>
老<lb/>
　　　薤露行<lb/>
　　<hi>樂府解題曰曹植擬薤露行為天地</hi>
天地無窮極隂陽轉相因人居一世間忽若風吹塵願<lb/>
得展功勤輸力於眀君懐此王佐才慷慨獨不羣鱗介<lb/>
<pb n="KR4h0107_WYG_023-2b"/>
尊神龍走獸宗麒麟蟲獸猶知徳何况於士人孔氏刪<lb/>
詩書王業燦已分騁我徑寸翰流藻垂華芬<lb/>
　　　惟漢行<lb/>
　　<hi>魏武帝薤露詩曰惟漢二十世所任誠不良</hi>
太極定二儀清濁始以形三光炤八極天道甚著明為<lb/>
人立君長欲以遂其生行仁章以瑞變故誡驕盈神髙<lb/>
而聴卑報若響應聲明主敬細㣲三季瞢天經二皇稱<lb/>
至化盛哉唐虞庭禹湯繼厥徳周亦致太平在昔懐帝<lb/>
<pb n="KR4h0107_WYG_023-3a"/>
京日昃不敢寧濟濟在公朝萬載馳其名<lb/>
　　　君子行<hi>文選作古辭子建集亦載</hi>
君子防未然不處嫌疑間瓜田不納履李下不正冠嫂<lb/>
叔不親授長㓜不比肩勞謙得其柄和光甚獨難周公<lb/>
下白屋吐哺不及餐一沭三握髪後世稱聖賢<lb/>
　　　鰕䱇篇<hi>一曰鰕䱹篇</hi>
　　<hi>樂府解題曰曹植擬長歌行為鰕䱇</hi>
鰕䱇㳺潢潦不知江海流燕雀戲藩柴安識鴻鵠遊世<lb/>
<pb n="KR4h0107_WYG_023-3b"/>
士此誠明大徳固無儔駕言登五嶽然後小陵丘俯觀<lb/>
上路人勢利惟是謀讐髙念皇家逺懐柔九州撫劔而<lb/>
雷音猛氣縱横浮汎泊徒嗷嗷誰知壯士憂<lb/>
　　　吁嗟篇<hi>選詩拾遺作瑟調飛蓬篇</hi>
　　<hi>樂府解題曰曹植擬苦寒行為吁嗟魏志曰植每欲求別見獨談及時政幸兾試用終不能得時法</hi>
　　<hi>制待藩國峻廹植十一年而三徙都常汲汲無歡</hi>
吁嗟此轉蓬居世何獨然長土本根逝宿夜無休閒東<lb/>
西經七陌南北越九阡卒遇回風起吹我入雲間自謂<lb/>
<pb n="KR4h0107_WYG_023-4a"/>
終天路忽然下沈泉<hi>一作淵</hi>驚飈接我出故歸彼中田當<lb/>
南而更北謂東而反西宕宕當何依忽亡而復存飄颻<lb/>
周八澤連翩歴五山流轉無恒處誰知吾苦艱願為中<lb/>
林草秋隨野火燔糜滅豈不痛願與根<hi>一作株</hi>荄連<lb/>
　　　豫章行二首<lb/>
　　<hi>樂府解題曰曹植擬豫章行為窮逹</hi>
窮達難豫圗禍福信亦然虞舜不逢堯耕耘處中田太<lb/>
公未遭文漁釣終<hi>一作經</hi>渭川不見魯孔邱窮困陳蔡間<lb/>
<pb n="KR4h0107_WYG_023-4b"/>
周公下白屋天下稱其賢<lb/>
鴛鴦自朋親何用比翼連他人雖同盟骨肉天性然周<lb/>
公穆康叔管蔡則流言子臧讓千乗季札慕其賢<lb/>
　　　蒲生行浮萍篇<lb/>
浮萍寄清水隨風東西流結髮辭嚴親来為君子仇恪<lb/>
勤在朝夕無端獲罪尤在昔䝉恩惠和樂如瑟琴何意<lb/>
今摧頺曠若商與参茱萸自有芳不若桂與蘭新人雖<lb/>
可愛無若故所懽行雲有反期君恩儻中還慊慊仰天<lb/>
<pb n="KR4h0107_WYG_023-5a"/>
歎愁心將何愬日月不恒處人生忽若寓悲風來入懐<lb/>
<hi>一作帷</hi>淚下如垂露發箧造裳<hi>一作新</hi>衣裁縫紈與素<lb/>
　　　箜篌引<hi>樂府作野田黄雀行</hi>
　　<hi>古今樂録曰王僧䖍技錄有野田黄雀行今不歌樂府解題曰晉樂奏東阿王置酒髙殿上然箜篌</hi>
　　<hi>引亦用此曲</hi>
置酒髙殿上親友<hi>宋書作交</hi>從我遊中厨辦豐膳烹羊宰肥<lb/>
牛秦箏何慷慨楚瑟和且柔陽阿奏竒舞京洛出名謳<lb/>
樂飲過三爵緩帶傾庶羞主稱千金夀賔奉萬年酬乆<lb/>
<pb n="KR4h0107_WYG_023-5b"/>
要不可忘薄終義所尤謙謙君子徳磬折欲何求驚風<lb/>
飄白日光景馳西流盛時不可再百年忽我遒生存華<lb/>
屋處零落歸山丘先民誰不死知命復何憂<hi>右一曲晉樂所奏分</hi>
<hi>四解</hi>
　　　野田黄雀行<lb/>
髙樹多悲風海水揚其波利劔不在掌結友何湏多不<lb/>
見籬間雀見鷂自投羅羅家得雀喜少年見雀悲㧞劒<lb/>
捎羅網黄雀得飛飛飛飛摩蒼天來下謝少年<lb/>
<pb n="KR4h0107_WYG_023-6a"/>
　　　門有萬里客<lb/>
門有萬里客問君何鄉人蹇裳起從之果得心所親挽<lb/>
裳對我泣太息前自陳本是朔方士今為吳越民行行<lb/>
將復行去去適西秦<lb/>
　　　泰山梁甫行<lb/>
　　<hi>樂府解題曰曹植改㤗山梁父為八方</hi>
八方各異氣千里殊風雨劇哉邊海民寄身於草墅妻<lb/>
子象禽獸行止依林阻柴門何蕭條狐兎翔我宇<lb/>
<pb n="KR4h0107_WYG_023-6b"/>
　　　怨詩行<lb/>
明月照髙樓流光正徘徊上有愁思婦悲歎有餘哀<hi>一解</hi>
借問歎者誰自云宕子妻夫行踰十載賤妾常獨棲<hi>二解</hi>
念君過於渇思君劇於饑君作髙山柏<hi>一作桐</hi>妾為濁水<lb/>
泥<hi>三解</hi>北風行蕭蕭烈烈入吾耳心中念故人淚墮不能<lb/>
止<hi>四解</hi>浮沈各異路㑹合常何諧願作東北風吹我入君<lb/>
懐<hi>五解</hi>君懐常不開賤妾當何依恩情中道絕流止任東<lb/>
西<hi>六解</hi>我欲竟此曲此曲悲且長今日樂相樂别後莫相<lb/>
<pb n="KR4h0107_WYG_023-7a"/>
忘<hi>七解哀右一曲晉樂所奏七  詩是此篇本辭</hi>
　　　怨歌行<lb/>
為君既不易為臣良獨難忠信事不顯乃有<hi>音又</hi>見疑患<lb/>
周公佐成王金縢功不刋推心輔王室二叔反流言待<lb/>
罪居東國泣涕常流連皇靈大動變震雷風且寒拔樹<lb/>
偃秋稼天威不可干素服開金縢感悟求其端公旦事<lb/>
既顯成王乃哀歎吾欲竟此曲此曲悲且長今日樂相<lb/>
樂別後莫相忘<lb/>
<pb n="KR4h0107_WYG_023-7b"/>
　　　鼙舞歌五首<hi>本集不載見樂府詩集</hi>
　序曰漢靈帝西園鼔吹有李堅者能鞞舞遭亂西隨<lb/>
　段熲先帝聞其舊有技召之堅既中廢兼古曲多謬<lb/>
　誤故改作新歌五篇<hi>古詩樂錄曰漢曲五篇一日闗東有賢女二曰章和二年中三</hi>
　<hi>曰樂乆長四曰四方皇五曰殿前生桂樹竝章帝造魏曲五篇一明明魏皇帝二太和有聖帝三魏歴長</hi>
　<hi>四天生烝民五為君既不易竝明帝造以代漢曲其辭竝亡陳思王又有五篇一聖皇篇以當章和二年</hi>
　<hi>中二靈芝篇以當殿前生桂樹三大魏篇以當漢吉昌四精㣲篇以當闗中有賢女五孟冬篇以當狡兎</hi>
　<hi>按漢曲無漢吉昌狡兎二篇疑樂乆長四方皇是也</hi>
<pb n="KR4h0107_WYG_023-8a"/>
　　　　聖皇篇<lb/>
聖皇應厯數正康帝道休九州咸賔服威徳洞八幽三<lb/>
公奏諸公不得乆淹留蕃位任至重舊章咸率由侍臣<lb/>
省文奏陛下體仁慈沈吟有愛戀不忍聼可之廹有官<lb/>
典憲不得顧恩私諸王當就國璽綬何累縗便時舍外<lb/>
殿宫省寂無人主上增顧念皇母懐苦辛何以為贈賜<lb/>
傾府竭寳珍文錢百億萬采帛若煙雲乗輿服御物錦<lb/>
羅與金銀龍旂垂九旒羽盖參班輪諸王自計念無功<lb/>
<pb n="KR4h0107_WYG_023-8b"/>
荷厚徳思一効筋力糜軀以報國鴻臚擁節衛副使随<lb/>
經營貴戚竝出送夹道交輜軿車服齊整設韡曄耀天<lb/>
精武騎衛前後鼓吹簫笳聲祖道魏東門淚下沾冠纓<lb/>
扳盖因内顧俛仰慕同生行行將日暮何時還闕庭車<lb/>
輪為徘徊四馬躊躇鳴路人尚酸鼻何况骨肉情<lb/>
　　　　靈芝篇<lb/>
靈芝生王地朱草被洛濵榮華相晃耀光采曄若神古<lb/>
時有虞舜父母頑且嚚盡孝於田壠烝烝不違仁伯瑜<lb/>
<pb n="KR4h0107_WYG_023-9a"/>
年七十綵衣以娱親慈母笞不痛㱆欷涕霑巾丁蘭少<lb/>
失母自傷早孤㷀刻木當嚴親朝夕致三牲暴子見陵<lb/>
侮犯罪以亡形丈人為泣血免戾全其名董永遭家貧<lb/>
父老財無遺舉假以供養傭作致甘肥責家填門至不<lb/>
知何用歸天靈感至徳神女為秉機嵗月不安居嗚呼<lb/>
我皇考生我既已晚棄我何其早蓼莪誰所興念之令<lb/>
人老退詠南風詩灑淚滿褘抱亂曰聖皇君四海徳敎<lb/>
朝夕宣萬國咸禮讓百姓家肅䖍庠序不失儀孝悌處<lb/>
<pb n="KR4h0107_WYG_023-9b"/>
中田户有曽閔子此屋皆仁賢髫齓無夭齒黄髪盡其<lb/>
年陛下三萬嵗慈母亦復然<lb/>
　　　　大魏篇<lb/>
大魏應靈符天禄方甫始聖徳致泰和神明為驅使左<lb/>
右宜供養中殿宜皇子陛下長壽考羣臣拜賀咸悦喜<lb/>
積善有餘慶寵禄固天常衆喜填門至臣子䝉福祥無<lb/>
患及陽遂輔翼我聖皇衆吉咸集㑹凶邪姦惡竝滅亡<lb/>
黄鵠遊殿前神鼎周四阿玉馬充乗輿芝盖樹九華白<lb/>
<pb n="KR4h0107_WYG_023-10a"/>
虎戲西除含利從辟邪騏驥躡足舞鳯皇拊翼歌豐年<lb/>
大置酒玉樽列廣庭樂飲過三爵朱顔暴已形式宴不<lb/>
違禮君臣歌鹿鳴樂人舞鼙鼔百官雷抃讃若驚儲禮<lb/>
如江海積善若陵山皇嗣繁且熾孫子列曽𤣥羣臣咸<lb/>
稱萬嵗陛下長夀樂年御酒停未飲貴戚跪東廂侍人<lb/>
承顔色奉進金玉觴此酒亦真酒福禄當聖皇陛下臨<lb/>
軒笑左右咸歡康杯来一何遲羣僚以次行賞賜累千<lb/>
億百官竝富昌<lb/>
<pb n="KR4h0107_WYG_023-10b"/>
　　　　精㣲篇<lb/>
精微爛金石至心動神明杞妻哭死夫梁山為之傾子<lb/>
丹西質秦烏白馬角生鄒衍囚燕市繁霜為夏零闗東<lb/>
有賢女自字蘇來卿壯年報父仇身沒垂功名女休逄<lb/>
赦書白刃幾在頸俱上列仙籍去死獨就生大倉令有<lb/>
罪逺徴當就拘自悲居無男禍至無與俱緹縈痛父言<lb/>
荷擔西上書盤桓北闕下泣淚何漣如乞得并姊弟沒<lb/>
身贖父軀漢文感其義肉刑法用除其父得以免辯義<lb/>
<pb n="KR4h0107_WYG_023-11a"/>
在列圖多男亦何為一女足成居簡子南渡河津吏廢<lb/>
舟船執法將加刑女姢擁櫂前妾父聞君来將涉不測<lb/>
淵畏懼風波起禱祝祭名川備禮饗神祇為君求福先<lb/>
不勝釂祀誠至令犯罰艱君必欲加誅乞使知罪諐妾<lb/>
願以身代至誠感蒼天國君髙其義其父用赦原河激<lb/>
奏中流簡子知其賢歸聘為夫人榮寵超後先辯女解<lb/>
父命何況健少年黄初發和氣明堂徳教施治道致太<lb/>
平禮樂風俗移刑措民無枉怨女復何為聖皇長夀考<lb/>
<pb n="KR4h0107_WYG_023-11b"/>
景福常来儀<lb/>
　　　　孟冬篇<lb/>
孟冬十月隂氣厲清武官誠田講旅統兵元龜襲吉元<lb/>
光著眀蚩尤蹕路風弭雨停乘輿啓行鸞鳴幽軋虎賁<lb/>
采騎飛象珥鶡鐘鼔鏗鏘簫管嘈喝萬騎齊鑣千乗等<lb/>
盖夷山填谷平林滌藪張羅萬里盡其飛走趯趯狡兎<lb/>
揚白跳翰獵以青骹掩以脩竿韓盧宋鵲呈才騁足噬<lb/>
不盡緤牽麋掎鹿魏氏發機養基撫弦都盧㝷髙搜索<lb/>
<pb n="KR4h0107_WYG_023-12a"/>
猴猨慶忌孟賁蹈谷超巒張目决眥髪怒穿冠頓熊扼<lb/>
虎蹴豹摶貙氣有餘勢負象而趨獲車既盈日側樂終<lb/>
罷役解徒大饗離宫亂曰聖皇臨飛軒論功校獵徒死<lb/>
禽積如京流血成溝渠明詔大勞賜大官供有無走馬<lb/>
行酒醴驅車布肉魚鳴鼔舉觴爵擊鍾釂無餘絶綱<hi>一作</hi>
<hi>網</hi>縱麟麑弛罩出鳯雛收功在羽校威靈振鬼區陛下<lb/>
長懽樂永世合天符<lb/>
　　　當欲游南山行<lb/>
<pb n="KR4h0107_WYG_023-12b"/>
東海廣且深由卑下百川五嶽雖髙大不逆垢與塵良<lb/>
木不十圍洪條無所因長者能博愛天下寄其身大匠<lb/>
無棄材船車用不均錐刀各異能何所獨郤前嘉善而<lb/>
矜愚大聖亦同然仁者各夀考四坐咸萬年<lb/>
　　　名都篇<lb/>
　　<hi>歌録曰名都羙女白馬竝齊瑟行也皆以首句名篇</hi>
名都多妖女京洛出少年寳劒直千金被服麗且鮮鬬<lb/>
雞東郊道走馬長楸間馳騁未能半䨇兎過我前攬弓<lb/>
<pb n="KR4h0107_WYG_023-13a"/>
㨗鳴鏑長驅上南山左挽因右發一縱兩禽連餘巧未<lb/>
及展仰首接飛鳶觀者咸稱善衆工歸我妍歸来宴平<lb/>
樂美酒斗十千膾鯉臇胎鰕炮鼈炙熊蹯鳴儔嘯匹侣<lb/>
列坐竟長筵連翩擊鞠壤巧㨗惟萬端白日西南馳光<lb/>
景不可攀雲散還城邑清晨来復還<lb/>
　　　美女篇<lb/>
美女妖且閒採桑岐路間柔條紛冉冉落葉何翩翩攘<lb/>
袖見素手皓腕約金環頭上金爵釵腰佩翠琅玕明珠<lb/>
<pb n="KR4h0107_WYG_023-13b"/>
交玉體珊瑚間木難羅衣何飄颻輕車隨風還顧盻遺<lb/>
光彩長笑氣若蘭行徒用息駕休者以忘餐借問女安<lb/>
居乃在城南端青樓臨大路髙門結重闗容華耀朝日<lb/>
誰不希令顔媒氏何所營玉帛不時安佳人慕髙義求<lb/>
賢良獨難衆人徒嗷嗷安知彼所觀盛年處房室中夜<lb/>
起長歎<lb/>
　　　白馬篇<lb/>
白馬飾金羈連翩西北馳借問誰家子幽并游俠兒少<lb/>
<pb n="KR4h0107_WYG_023-14a"/>
小去鄉邑揚聲沙漠垂宿昔秉良弓楛矢何參差控弦<lb/>
破左的右發摧月支仰手接飛猱俯身㪚馬蹄狡㨗過<lb/>
猴猿勇剽若豹螭邊城多警急胡虜<hi>一作虜騎</hi>數遷移羽檄<lb/>
從北来厲馬登髙隄長驅蹈匈奴左顧陵鮮卑棄身鋒<lb/>
刃端性命安可懐父母且不顧何言子與妻名編<hi>五臣作在</hi>
壯士籍不得中顧私捐軀赴國難視死忽如歸<lb/>
　　　升天行二首<lb/>
乗蹻追術士逺之蓬莱山靈液飛素波蘭桂上參天𤣥<lb/>
<pb n="KR4h0107_WYG_023-14b"/>
豹游其下翔鵾戲其巔乗風忽登舉彷彿見衆仙<lb/>
扶桑之所出乃在朝陽谿中心陵蒼昊布葉盖天涯日<lb/>
出登東幹既夕沒西枝願得紆陽轡廻日使東馳<lb/>
　　　五遊篇<lb/>
九州不足步願得凌雲翔逍遥八紘外游目歴遐荒披<lb/>
我丹霞衣襲我素霓裳華盖紛晻藹六龍仰天驤曜靈<lb/>
未移景倐忽造昊蒼閶闔啓丹扉䨇闕曜珠光徘徊文<lb/>
昌殿登陟太微堂上帝休西櫺羣后集東廂帶我瓊瑶<lb/>
<pb n="KR4h0107_WYG_023-15a"/>
佩潄我沆瀣漿踟蹰玩靈芝徙倚弄華芳王子奉仙藥<lb/>
羡門進竒方服食享遐紀延壽保無疆<lb/>
　　　逺逰篇<lb/>
逺逰臨四海俯仰觀洪波大魚若曲陵承浪相經過靈<lb/>
鼇戴方丈神嶽儼嵯峨仙人翔其隅玉女戲其阿瓊蕋<lb/>
可療饑仰首吸朝霞崑崙本吾宅中州非我家將歸謁<lb/>
東父一舉超流沙鼓翼舞時風長嘯激清歌金石固易<lb/>
敝日月同光華齊年與天地萬乗安足多<lb/>
<pb n="KR4h0107_WYG_023-15b"/>
　　　仙人篇<lb/>
仙人攬六著對博太山隅湘娥拊琴瑟秦女吹笙竽玉<lb/>
樽盈桂酒河伯獻神魚四海一何局九州安所如韓終<lb/>
與王喬要我於天衢萬里不足歩輕舉凌太虛飛騰踰<lb/>
景雲髙風吹我軀廻駕觀紫微與帝合靈符閶闔自嵯<lb/>
峨䨇闕萬文餘玉樹扶道生白虎夾門樞驅風㳺四海<lb/>
東過王母廬俯觀五嶽間人生如寄居潜光養羽翼進<lb/>
趨且徐徐不見軒轅氏乗<hi>一作升</hi>龍出鼎湖徘徊九天上<lb/>
<pb n="KR4h0107_WYG_023-16a"/>
與爾長相湏<lb/>
　　　鬬雞篇<lb/>
遊目極妙伎清聼厭宫商主人寂無為衆賔進樂方長<lb/>
筵坐戲客鬬雞閒觀<hi>樂府作觀閒</hi>房羣雄正翕赫䨇翅自飛<lb/>
揚揮羽激<hi>樂府作邀</hi>清風博<hi>樂府作悍</hi>目發朱光觜落輕毛散嚴<lb/>
距往往傷長鳴入青雲扇翼獨翺翔願䝉狸膏助常得<lb/>
擅此場<lb/>
　　　盤石篇<lb/>
<pb n="KR4h0107_WYG_023-16b"/>
盤盤山巔石飄颻澗底蓬我本太山人何為客淮東蒹<lb/>
葮彌斥土林木無分重圻巖苦崩缺湖水何洶洶蚌蛤<lb/>
被濵涯光彩如錦虹髙彼凌雲霄浮氣象螭龍鯨脊若<lb/>
丘陵鬚若山上松呼吸吞船欐澎濞戲中鴻方舟尋髙<lb/>
價珍寳麗以通一舉必千里乗颸舉帆幢經危履險阻<lb/>
未知命所鍾常恐沈黄壚下與黿鼈同南極蒼梧野游<lb/>
盻窮九江中夜指參辰欲師當定從仰天長太息思想<lb/>
懐故邦乘桴何所志吁嗟<hi>一作嗟歎</hi>我孔公<lb/>
<pb n="KR4h0107_WYG_023-17a"/>
　　　驅車篇<lb/>
驅車撣<hi>一作揮</hi>駑馬東到奉髙城神哉彼泰山五嶽専其<lb/>
名隆髙貫雲霓嵯峨出太清周流二六堠間置十二亭<lb/>
上有湧醴泉玉石揚華英東北望吳野西眺觀日精魂<lb/>
神所繫屬逝者感斯征王者以歸天效厥元功成歴代<lb/>
無不遵禮記有品程探䇿或長短唯徳享利貞封者七<lb/>
十帝軒皇元獨靈餐霞潄沆瀣毛羽被身形發舉蹈虛<lb/>
廓徑庭升窈㝠同夀東父年曠代永長生<lb/>
<pb n="KR4h0107_WYG_023-17b"/>
　　　種葛篇<lb/>
種葛南山下葛藟自成隂與君初婚時結髮恩義深懽<lb/>
愛在枕席宿昔同衣衾竊慕棠棣篇好樂和瑟琴行年<lb/>
將晚暮佳人懐異心恩紀曠不接我情遂抑沈出門當<lb/>
何顧徘徊歩北林下有交頸獸仰見雙棲禽攀枝長歎<lb/>
息涙下沾羅襟良馬知我悲延頸代我吟昔為同池魚<lb/>
今為<hi>玉臺作若</hi>商與參往古皆歡遇我獨困於今棄置委天<lb/>
命悠悠安可任<lb/>
<pb n="KR4h0107_WYG_023-18a"/>
　　　棄婦篇<hi>本集不載見玉臺新詠</hi>
石榴植前庭緑葉揺縹青丹華灼烈烈璀彩有光榮光<lb/>
榮曄流離可以處淑靈有鳥飛来集拊翼以悲鳴悲鳴<lb/>
夫何為丹華實不成拊心長歎息無子當歸寧有子月<lb/>
經天無子若流星天月相終始流星沒無精棲遲失所<lb/>
宜下與瓦石并憂懐從中來歎息通雞鳴反側不能寐<lb/>
逍遥於前庭踟蹰還入房肅肅帷幕聲搴帷更攝帶撫<lb/>
絃彈鳴筝慷慨有餘音要妙悲且清收涙長歎息何以<lb/>
<pb n="KR4h0107_WYG_023-18b"/>
負神靈招揺待霜露何必春夏成晚穫為良實願君且<lb/>
安寧<lb/>
　　　妾薄命二首<lb/>
擕玉手喜同車北上雲閣飛除釣臺蹇産清虛池塘觀<lb/>
<hi>一作靈</hi>沼可娱仰泛龍舟緑波俯擢神草枝柯想彼宓妃<lb/>
洛河退詠漢女湘娥<lb/>
日月既逝<hi>藝文作日既逝矣</hi>西藏更㑹蘭室洞房華燈步障舒<lb/>
光<hi>王臺作花燭步障煇煌</hi>皎若日出扶桑促樽合坐行觴主人起<lb/>
<pb n="KR4h0107_WYG_023-19a"/>
舞㴵盤能者穴觸别端騰觚飛爵闌干同量等色齊顔<lb/>
任意交屬所歡朱顔發外形蘭袖隨禮容極情妙舞僊<lb/>
僊體輕裳解履遺絶纓俛仰笑喧無呈覽持佳人玉顔<lb/>
齊舉<hi>玉臺作接</hi>金爵翠盤手形羅袖良難腕弱不勝珠環坐<lb/>
者歎息舒顔御巾裛粉君傍中有霍納都梁雞舌五味<lb/>
雜香進者何人齊姜恩重愛深難忘召延親好宴私但<lb/>
歌杯來何遲客賦既醉言歸主人稱露未晞<lb/>
　　　平陵東<hi>以下雜言</hi>
<pb n="KR4h0107_WYG_023-19b"/>
閶闔開天衢通被我羽衣乘飛龍乘飛龍與仙期東上<lb/>
蓬萊採靈芝靈芝採之可服食年若<hi>一作與</hi>王父無終極<lb/>
　　　當來日大難<lb/>
　　<hi>樂府解題曰曹植擬善哉行為日苦短</hi>
日苦短樂有餘乃置玉樽辦東厨廣情故心相於闔門<lb/>
置酒和樂欣欣遊馬後来轅車解輪今日同堂出門異<lb/>
鄉别易㑹難各盡杯觴<lb/>
　　　桂之樹行<lb/>
<pb n="KR4h0107_WYG_023-20a"/>
桂之樹桂之樹桂生一何麗佳揚朱華而翠棄流芳布<lb/>
天涯上有棲鸞下有盤螭桂之樹得道之真人咸来㑹<lb/>
講仙教爾服食日精要道甚省不煩淡泊無為自然乗<lb/>
蹻萬里之外去留随意所欲存髙髙上際於衆外下下<lb/>
乃窮極地天<lb/>
　　　當墻欲高行<lb/>
龍欲升天湏浮雲人之仕進待中人衆口可以鑠金讒<lb/>
言三至慈母不親憒憒俗間不辯偽真願欲披心自説<lb/>
<pb n="KR4h0107_WYG_023-20b"/>
陳君門以九重道逺河無津<lb/>
　　　當事君行<lb/>
人生有所貴尚出門各異情朱紫更相奪色雅鄭異音<lb/>
聲好惡隨所愛憎追舉逐聲<hi>樂府作虚</hi>名百心可事一君巧<lb/>
詐寧拙誠<lb/>
　　　當車以駕行<lb/>
歡坐玉殿㑹諸貴客侍者行觴主人離席顧視東西廂<lb/>
絲竹與鞞鐸不醉無歸来明燈以繼夕<lb/>
<pb n="KR4h0107_WYG_023-21a"/>
　　　苦思行<lb/>
緑蘿縁玉樹光耀粲相輝下有両真人舉翅飜髙飛我<lb/>
心何踊躍思欲攀雲追鬱鬱西嶽巔石室青䓗與天連<lb/>
中有耆年一隱士鬚髮皆皓然䇿杖從我遊教我要忘<lb/>
言<lb/>
　<lb/>
　<lb/>
　<lb/>
<pb n="KR4h0107_WYG_023-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷二十三<lb/>
</p>
<p>
</p>
  </div>
</body>
</text>
</TEI>
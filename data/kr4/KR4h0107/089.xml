<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻八十九</head>
    <p>
<pb n="KR4h0107_WYG_089-1a"/>
欽定四庫全書<lb/>
　古詩紀巻八十九　　　　明　馮惟訥　撰<lb/>
梁第十六<lb/>
　張率<hi>字士簡呉郡人年十二能屬文稍進作賦頌至年十六向二千許首起家齊著作佐郎遷尚書</hi>
　　<hi>殿中郎太子洗馬武帝覇府建引為相國主簿嘗為待詔賦武帝手敕曰相如工而不敏枚臯速而</hi>
　　<hi>不工卿兼之矣遂遷秘書丞後遷黄門侍郎出為新安太守卒</hi>
　　　短歌行<hi>四言</hi>
君子有酒小人鼓缶乃布長筵式宴親友盛壯不留容<lb/>
<pb n="KR4h0107_WYG_089-1b"/>
華易朽如彼槁葉有似過牖往日莫淹來期無乆秋風<lb/>
悴林寒蟬鳴栁悲自别深懽由㑹厚豈云不樂與子同<lb/>
壽我酒既盈我肴伊阜短歌是唱孰知身後<lb/>
　　　逺期<hi>以下五言</hi>
逺期終不歸節物坐將<hi>一作遷</hi>變白露愴<hi>玉臺/作濕</hi>單衣<hi>一作悽</hi>
秋風息團扇誰能乆别離他鄉且異縣浮雲蔽重山相<lb/>
望何時見寄言逺期者空閨淚如霰<lb/>
　　　對酒<lb/>
<pb n="KR4h0107_WYG_089-2a"/>
對酒誠可樂此酒復芳<hi>一作能</hi>醇如華良可貴似乳更非<lb/>
珍何當留上客為寄掌中人金樽清復滿玉椀亟來親<lb/>
誰能共遲暮對酒惜芳辰君歌尚未罷却坐避梁塵<lb/>
　　　日出東南隅行<lb/>
朝日照屋梁夕月懸洞房專遽自稱艶獨<hi>闕</hi>伊覽光雖<lb/>
資自然色誰能棄薄妝施著見朱粉㸃畫示頳黄含貝<lb/>
開丹吻如羽發清揚金碧既簪珥綺縠復衣裳方領備<lb/>
蟲彩曲裙襍鴛鴦手操獨繭緒唇凝脂燥黄<lb/>
<pb n="KR4h0107_WYG_089-2b"/>
　　　相逢行<lb/>
相逢夕隂街獨趨尚冠里髙門既如一甲第復相似憑<lb/>
軾日欲昏何處訪公子公子之所在所在良易知青樓<lb/>
出上路漸臺臨曲池堂上撫流徽雷樽朝夕施橘柚分<lb/>
華實朱火燎金枝兄弟兩三人冠珮紛陸離朝從禁中<lb/>
<hi>一作門</hi>出車騎並驅馳金鞍馬腦勒聚觀路傍兒入門一顧望<lb/>
鳬鵠有雄雌雄雌各數千相鳴戲羽儀並在東西立羣<lb/>
次何離離大婦刺方領中婦抱嬰兒小婦尚嬌稚端坐<lb/>
<pb n="KR4h0107_WYG_089-3a"/>
吹參差丈夫無遽起神鳯且來儀<lb/>
　　　走馬引<lb/>
良馬龍為友玉珂金作羈馳騖宛與洛半驟復半馳倐<lb/>
忽而千里光景不及移九方惜未見薛公寜所知歛轡<lb/>
且歸去吾畏路傍兒<lb/>
　　　滄海雀<lb/>
大雀與黄口來自滄海區清晨啄原粒日夕依野株雖<lb/>
憂鷙鳥擊長懐沸鼎虞况復隨時起翻飛不可拘寄言<lb/>
<pb n="KR4h0107_WYG_089-3b"/>
挾彈子莫賤隋侯珠<lb/>
　　　楚王吟<lb/>
章臺迎夏日夢逺感春條風生竹籟響雲垂草綠饒相<lb/>
看重束素唯欣爭細腰不惜同從理但使一聞韶<lb/>
　　　清涼<lb/>
登臺待初景帳殿謁餘晨羅帳夕風濟清氣尚波人長<lb/>
簟涼可仰平莞温未親幸願同枕席為君横自陳<lb/>
　　　𤣥雲<lb/>
<pb n="KR4h0107_WYG_089-4a"/>
壊陳壓峨壟遮牕暗思扉映日斜生海跨樹似鵬飛夢<lb/>
山妾已去落靨何由歸<lb/>
　　　白紵歌九首<hi>七言</hi>
歌兒流唱聲欲清舞女趂節體自輕歌舞並玅㑹人情<lb/>
依<hi>一作調</hi>絃度曲婉盈盈揚蛾為態誰目成<lb/>
玅聲屢唱輕體飛流津染面散芳菲俱動齊息不相違<lb/>
令彼嘉客憺忘歸時乆翫夜明星稀<lb/>
日暮搴門望所思風吹庭樹月入帷涼隂既滿草蟲悲<lb/>
<pb n="KR4h0107_WYG_089-4b"/>
誰能離别長夜時流歎不寢淚如絲與君之别終何知<lb/>
<hi>一作如</hi>
秋風鳴<hi>一作蕭</hi>條露垂葉空閨光盡坐愁妾獨向長夜<hi>一作</hi>
<hi>獨問長安</hi>淚承睫山髙水深路難渉望君光景何時接<lb/>
遥夜方逺時既寒秋風蕭瑟白露團佳期不待嵗欲闌<lb/>
念此遲暮獨無歡鳴弦流管增長歎<lb/>
夜寒湛湛夜未央華燈空爛月懸光從風衣起發芬香<lb/>
為君起舞幸不忘<lb/>
<pb n="KR4h0107_WYG_089-5a"/>
列坐華筵紛羽爵清曲未終月將落歌舞及時酒常酌<lb/>
無令朝露坐銷鑠<lb/>
愁來<hi>一作多</hi>夜遲猶歎息撫枕思君終反側金翠釵環稍<lb/>
不飾霧縠流黄不能織但坐空閨思何極欲以短書寄<lb/>
飛翼<lb/>
遥夜忘寐起長歎但望雲中雙飛翰明月入牖風吹幔<lb/>
終夜悠悠坐申旦誰能知我心中亂終然有懐嵗方晏<lb/>
　　　長相思二首<hi>襍言</hi>
<pb n="KR4h0107_WYG_089-5b"/>
長相思乆離别美人之逺如雨絶獨延佇心中結望雲<lb/>
雲去逺望鳥鳥飛滅空望終若斯珠淚不能雪<lb/>
長相思乆别離所思何在若天垂鬱陶相望不得知玉<lb/>
階月夕映羅帳風夜吹長思不能寢坐望天河移<lb/>
　　　詠霜<lb/>
駟見視乾度鐘鳴測地機秋冬交代序申霜白綏綏原<lb/>
野生暮靄堦墀散夕霏徘徊總嚴氣悵望淪清輝平臺<lb/>
寒月色池水愴風威凝隂同徂夜遰鴈獨歸飛縈叢亂<lb/>
<pb n="KR4h0107_WYG_089-6a"/>
蕪絶繁林紛巳稀貞松非受令芳草徒具腓<lb/>
　　　太廟齋夜<lb/>
㓗齋謝紛華<hi>一作黷</hi>寂寥清廟靜肅襟視牲盛端服侍嚴<lb/>
省<lb/>
　　　詠躍魚應詔<lb/>
戢鱗隱繁藻頒首承淥漪何用遊溟澥且躍天淵池<lb/>
　栁惲<hi>字文暢河東解人也少有志學工為詩善尺牘齊竟陵王引為法曹叅軍累遷太子洗馬試守</hi>
　　<hi>鄱陽相還除驃騎從事中郎武帝至京邑惲候謁石頭以為冠軍將軍征東府司馬天監初除長史</hi>
<pb n="KR4h0107_WYG_089-6b"/>
　　<hi>累遷左民尚書廣州刺史徵為秘書監復為呉興太守為政清靜民吏懐之感疾卒</hi>
　　　江南曲<lb/>
汀洲採白蘋日暖江南春洞庭有歸客瀟湘逢故人故<lb/>
人何不返春花復應<hi>一作將</hi>晩不道新知樂祗言行路逺<lb/>
　　　長門怨<lb/>
玉壺夜愔愔應門重且深秋風動桂樹流月揺輕隂綺<lb/>
簷清露溽<hi>一作滴</hi>網戸思蟲吟歎息下蘭閤含愁奏雅琴<lb/>
何由鳴曉佩復得抱宵衾無復金屋念豈照長門心<lb/>
<pb n="KR4h0107_WYG_089-7a"/>
　　　度關山<lb/>
少長<hi>一作長安</hi>倡家女出入燕南垂唯持德自美本以容見<lb/>
知舊聞關山逺何事總金羈妾心日巳亂秋風鳴細枝<lb/>
　　　起夜來<lb/>
城南斷車騎閣道覆青埃露華光翠網月影入蘭臺洞<lb/>
房且莫掩應門或復開颯颯秋桂響非君起夜來<lb/>
　　　獨不見<lb/>
别島望雲臺天淵臨水殿芳草生未積春花落如霰出<lb/>
<pb n="KR4h0107_WYG_089-7b"/>
從張公子還過趙飛燕奉帚長信宫誰知獨不見<lb/>
　　　芳林篇<lb/>
芳林曄兮發朱榮時既晩兮隨風零隨風零兮返無期<lb/>
安得陽華遺所思<lb/>
　　　贈呉均三首<lb/>
寒雲晦滄洲奔潮溢南浦相思白露亭永望秋風渚心<lb/>
知别路長誰<hi>一作不</hi>謂若燕楚關候日遼絶如何<hi>一作何因</hi>附<lb/>
行旅願作野飛鳥飄然自輕舉<lb/>
<pb n="KR4h0107_WYG_089-8a"/>
逺遊濟伊洛秣馬度清漳邯鄲饒<hi>一作有</hi>美女艶色含春<lb/>
芳鼔瑟未成曲踏屣<hi>一作蹀履</hi>復翺翔我本遊客子情愛在<lb/>
淮陽新知誰不樂念舊苦人腸<lb/>
夕宿飛狐關晨登磧礫坂形為戎馬倦思逐征旗逺邊<lb/>
城秋霰來寒鄉春風晩始信隴雪輕漸覺寒雲巻徭役<lb/>
命所當念子加餐飯<lb/>
　　　襍詩<lb/>
雲輕草色轉草綠晨芳歸山墟罷寒晦園澤閏朝暉春<lb/>
<pb n="KR4h0107_WYG_089-8b"/>
心多感動睹物情復悲自君之去矣蘭堂罷鳴機徒知<lb/>
遊宦是不念别離非<lb/>
　　　七夕穿針<lb/>
代馬秋不歸緇紈無復緒迎寒理衣縫映月抽纎縷的<lb/>
皪愁睇光連娟思睂聚清露下羅衣秋風吹玉柱流隂<lb/>
稍巳多<hi>一作流景對秋夕</hi>餘光欲誰與<hi>一作難取</hi>
　　　詠薔薇<lb/>
當戸種薔薇枝葉太葳蕤不揺香已亂無風花自飛春<lb/>
<pb n="KR4h0107_WYG_089-9a"/>
閨不能靜開匣理明妃曲池浮采采斜岸列依依或聞<lb/>
好音度時見銜泥歸且對清酤湛其餘任是非<lb/>
　　　奉和竟陵王經劉瓛墓下<lb/>
西河寂髙業北海望清塵音徽誰與寄尚徳在伊人遺<lb/>
文重昭晣絶緒復紛綸露華白朝日蘭生無乆春芳猷<lb/>
動淵思撫軾履髙辰山風起寒木野雀亂秋榛壠草時<lb/>
易宿素軌邈難遵<lb/>
　　　擣衣詩五首<lb/>
<pb n="KR4h0107_WYG_089-9b"/>
　　<hi>南史曰惲以貴公子且有令名少工篇什為詩云亭臯木葉下隴首秋雲飛王融見而嗟賞</hi>
孤衾引<hi>一作紛</hi>思緒獨枕愴<hi>一作悵</hi>憂端深庭秋草綠髙門<lb/>
白露寒思君起清夜促柱奏幽蘭不怨飛蓬苦徒傷蕙<lb/>
草殘<lb/>
行役滯風波游人淹不歸亭臯木葉下隴首秋雲飛寒<lb/>
園夕鳥集思牖草蟲悲嗟矣當春服安見禦冬衣<lb/>
鶴鳴勞永歎採菉傷時暮念君方逺遊望<hi>藝文作賤</hi>妾理紈<lb/>
素秋風吹綠潭明月懸髙樹佳人飾淨容招擕從所務<lb/>
<pb n="KR4h0107_WYG_089-10a"/>
歩櫩杳不極離堂肅已扄軒髙夕杵散氣爽夜碪鳴瑶<lb/>
華隨歩響幽蘭逐袂生踟蹰理金翠容與納宵清<lb/>
泛艶廻烟綵淵旋龜鶴文凄凄合歡袖冉冉蘭麝芬不<lb/>
怨杼軸苦所悲千里分垂泣送行李傾首遲歸雲<lb/>
　　　詠席<lb/>
照日汀洲際揺風淥潭側雖無獨蠒輕幸有青袍色羅<lb/>
袖少輕塵象牀多麗飾願君蘭夜飲<hi>玉臺作夜闌</hi>佳人時宴息<lb/>
　　　從武帝登景陽樓<hi>以下闕文</hi>
<pb n="KR4h0107_WYG_089-10b"/>
　　<hi>南史曰武帝與宴必詔惲賦詩嘗和武帝登景陽樓篇深見賞美當時咸共稱傳</hi>
太液滄波起長楊髙樹秋翠華承漢逺雕輦逐風游<lb/>
　　　贈呉均二首<lb/>
山桃落晩紅野蕨開初紫雲日自清明蘋芷齊靃靡離<lb/>
念已鬱陶物華復如此<lb/>
秋風度關隴楚客奏歸音颯颯避霜葉離離山塞禽<lb/>
　<lb/>
　古詩紀巻八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻三十六</head>
    <p>
<pb n="KR4h0107_WYG_036-1a"/>
欽定四庫全書<lb/>
　古詩紀巻三十六　　　　明　馮惟訥　撰<lb/>
晉第六<lb/>
　陸雲<hi>字士龍少與兄機齊名吴平入洛刺史周浚召為從事公府掾太子舍人出補浚儀令後拜吴</hi>
　　<hi>王晏郎中令成都王穎表為清河内史屢以正言忤旨機敗并為穎所害</hi>
　　　大将軍宴會被命作詩<hi>六章</hi>
皇皇帝祜誕隆駿命四祖正家天禄保<hi>一作安</hi>定叡哲惟<lb/>
晉世有明聖如彼日月萬景攸正<lb/>
<pb n="KR4h0107_WYG_036-1b"/>
巍巍明聖道隆自天則明分爽觀象洞𤣥陵<hi>五臣作浚</hi>風叶<lb/>
極<hi>一作紀</hi>絶輝照淵肅雍徃播福禄来臻<lb/>
在昔奸臣稱亂紫㣲神風潜駭有赫兹威靈旗樹斾如<lb/>
電斯揮致天之届于河之沂有命再集皇輿凱歸<lb/>
頽綱既振品物咸秩神道見素遺華反質辰晷重光協<lb/>
風應律函夏無塵海外有謐<lb/>
芒芒宇宙天地交泰王在華堂式宴嘉會𤣥暉峻朗翠<lb/>
雲崇藹冕弁振纓藻服<hi>五臣作火</hi>垂帶<lb/>
<pb n="KR4h0107_WYG_036-2a"/>
祁祁臣僚有来雍雍薄言載考承顔下風俯覿嘉客仰<lb/>
瞻玉容施已唯約于禮斯豐天錫難老如岳之崇<lb/>
　　　征西大将軍京陵王公會射堂皇太子見命作<lb/>
　　　　此詩<hi>六章</hi>
芒芒太極𤣥化烟煴頽形成器凌象垂文大鈞造物庶<lb/>
類羣分先識經始實綜彞倫<lb/>
惟岳隆周生甫及申天鑒在晉祚之降神邈矣遐風茂<lb/>
徳有鄰永言配命唯晉之鎮<lb/>
<pb n="KR4h0107_WYG_036-2b"/>
厥鎮伊何實幹心膂文教内輔武功外禦淮方未靖帝<lb/>
曰攸序公于出征奄有南浦<lb/>
南海既賔爰戢干戈桃林釋駕天馬婆娑象齒南金来<lb/>
格皇家絕音協徽宇宙告和<lb/>
𤣥綱峻極天罔既紘文武方升允兹兼𢎞峩峩髙夏有<lb/>
肅其凉公侯戾止騄驥龍驤善問如林在會鏘鏘<lb/>
祝融御節火正緝熙凱風徘徊萬物欣時秩秩初筵薄<lb/>
言在兹嘉福介祜萬夀無期<lb/>
<pb n="KR4h0107_WYG_036-3a"/>
　　　太尉王公以九錫命大将軍讓公将還京邑祖<lb/>
　　　　餞贈此詩<hi>六章</hi>
烈文辟公時惟哲王闡縱絕期平顯幽光内實慎徽緝<lb/>
熙有臧出糺方慝間督不揚髙山峻極天造芒芒<lb/>
天子念功大典光備肅肅王命宰臣蒞事穆矣淵讓遺<lb/>
功遂志思我逺猷徽音孰嗣<lb/>
后命既靈王人反斾興言出祖飲餞于邁旍旐泱泱軺<lb/>
軒藹藹和風弭塵清暉暎葢<lb/>
<pb n="KR4h0107_WYG_036-3b"/>
思樂中陵言觀其川公王戾止有車轔轔伊誰云饗我<lb/>
有嘉賔羽觴舉酬酢爾征人<lb/>
悠悠征人四牡騑騑發軫北京振策紫㣲昔乃云来春<lb/>
林方輝嵗亦暮止之子言歸道塗興戀伏載稱徽<lb/>
聖澤既渥嘉會愔愔庭旅鐘鼔堂有瑟琴飛轡清暉扶<lb/>
桑移䕃視景秪慕揮袂沾襟孌彼同栖悲爾異林我有<lb/>
旨酒以歌以吟<lb/>
　　　大安二年夏四月大将軍出祖王羊二公於城<lb/>
<pb n="KR4h0107_WYG_036-4a"/>
　　　　南堂皇被命作此詩<hi>六章</hi>
時文惟晉天柞有祥聖宰作弼受言既臧有赫斯庸勳<lb/>
格昊蒼景物台暉棟隆玉堂<lb/>
惟常思庸大興光廸聖敬逺躋神道𤣥邈思媚三靈誕<lb/>
膺天篤嘉命既辱王人言告<lb/>
翼翼王人言告惟慕公輿駕言乃眷斯顧華旂飛藻鳴<lb/>
鸞振路騑騑四牡嘘天載歩<lb/>
我有髙夏如雲斯薈彫軒戾止薄言嘉㑹問誰在宴惟<lb/>
<pb n="KR4h0107_WYG_036-4b"/>
俊惟乂豐爼殷薦獻酬交泰<lb/>
攸攸昊天南正興言朱明有曄萬葉翠繁昌雲垂天凱<lb/>
風熙顔王臣在此貽宴于懽<lb/>
懸象西頽虞淵納景嘉樂未晞嚴駕已整行矣征人身<lb/>
乖路永飛驂顧懐華蟬引領遺思北京結轡臺省<lb/>
　　　從事中郎張彦明為中護軍<hi>六章</hi>
思文有聖叡哲配天功濟生黎道合上𤣥休命發揮有<lb/>
集惟賢哲彼寤宿澄此在淵<lb/>
<pb n="KR4h0107_WYG_036-5a"/>
濟濟多士實播令聞王曰欽哉余嘉乃勳徽音孔碩恵<lb/>
爾風雲穆此芳烈肇揚清芬<lb/>
肅肅庶僚袨服寵暉肇被桃蟲假翼翻飛出撫邦家入<lb/>
翔紫㣲有命既集願言永違<lb/>
思樂華堂雲構崇基公王有酒薄言饗之景曜徽芒芳<lb/>
風詠時宴爾賔儐具樂于兹<lb/>
亹亹我王豐恩允臧我客戾止飲酒公堂自彼下僚聿<lb/>
來有光悲矣永言指途逝将形違殿闥景附華房<lb/>
<pb n="KR4h0107_WYG_036-5b"/>
開國承家勿用小人今我聖宰實蕃斯仁凌淵龍躍披<lb/>
林鳳振正直既好嘉禮式陳振我逺徳歸于時民<lb/>
　　　贈汲郡太守<hi>八章</hi>
　奚世都為汲郡太守客将之官大将軍崇賢之徳既<lb/>
　逺而厚下之恩又隆非此離析有感聖皇既蒙引見<lb/>
　又宴于後園感鹿鳴之宴樂詠魚藻之凱歌而作是<lb/>
　詩<lb/>
於穆皇晉豪彦實蕃天網振維有聖貞觀鳴鳥在林良<lb/>
<pb n="KR4h0107_WYG_036-6a"/>
駿即閑萃彼俊乂時亮庶官<lb/>
抑抑奚生天篤其淳芳穎蘭揮瓊光玉振沈機照物妙<lb/>
思考神思我善問觀徳古人<lb/>
善問伊何恵音孔韶肇允衡門翻飛宰朝肅雍芳林芬<lb/>
響凌霄穆矣和風育爾清休<lb/>
亦既有試出宰邦家之子于行民固謳歌風澄俗儉化<lb/>
静世波芒芒既庶且樂于和<lb/>
我有好爵既成爾服入賛崇華遂登帷幄時文聖宰天<lb/>
<pb n="KR4h0107_WYG_036-6b"/>
祚方穀朔風徽止鴻漸雲嶽<lb/>
悠悠斯民三代宜道我求明徳惟奚攸考緝熙暉章天<lb/>
禄来保恵心無兢豐化有造<lb/>
樂只君子茂徳攸綏嗟我懐人式是言歸聿言来集如<lb/>
翼斯揮日予不恵照爾清暉<lb/>
職思既殊亦各有司念我同僚悲爾異事之子之逺悠<lb/>
悠我思雖無贈之歌以言志<lb/>
　　　贈顧驃騎二首<lb/>
<pb n="KR4h0107_WYG_036-7a"/>
　　　　有皇<hi>八章</hi>　<hi>并引</hi>
　有皇羙祈陽也祈陽秉文之士駿發其聲故能明照<lb/>
　有吴入顯乎晉國人羙之故作是詩焉<lb/>
有皇大晉時文憲章規天有光矩地無疆神篤斯祜本<lb/>
顯克昌載生之雋實惟祈陽哲問宣猷考茂其相<lb/>
於鑠祈陽誕鍾天篤清輝龍見𤣥猷淵嘿沈機響駭幽<lb/>
神廣覿和以同人歸物時育有大惡盈謙以自牧思我<lb/>
懿範萬民来服<lb/>
<pb n="KR4h0107_WYG_036-7b"/>
吴未䘮師天秩有庸淵哉若人弱冠休風俯翼黄門以<lb/>
徳来忠端秀蕃后正色儲宫徽音鑠穎邈矣遐蹤<lb/>
皇維南終舊邦匪歆委弁釋位如龍之潜考槃窮谷假<lb/>
樂豐林子雖蔵器鐘鼓有音恵風往敬慶問来尋<lb/>
濟濟元公相惟天子明明辟王思隆多士帝曰欽哉有<lb/>
命集止我咨四方令問在爾以朕大賚乃膺嘉祉聿来<lb/>
胥歩觀國之紀<lb/>
惟皇建極緝熙清曜我有畯民明徳来照大觀在上王<lb/>
<pb n="KR4h0107_WYG_036-8a"/>
假有廟顯允顧生金聲玉振之子于升利見大人龍輝<lb/>
絶跡有肅清塵<lb/>
清塵既彰朝虚好爵敬子侯度慎徽百辟予聞有命徳<lb/>
禮不易嗟我懐人瞻言永錫豐祐束法惟子之績<lb/>
遵汶渉泗言告同征勁風宵烈湛露朝零雲垂藹下泉<lb/>
冽清泠哀哉行人感物傷情從子亰邑言觀厥成天保<lb/>
祚徳式穀以寧<lb/>
　　　　思文<hi>八章</hi>
<pb n="KR4h0107_WYG_036-8b"/>
　思文羙祁陽也祁陽能明其徳刑于寡妻以至于家<lb/>
　邦無思不服亦賴賢妃貞女以成其内敎故作是詩<lb/>
　焉<lb/>
思文祁陽祁陽克峻天錫純嘏宣兹義問徳音既烈海<lb/>
外有奮既奮斯音祗敬厥徳昭治其家覃及邦國永肇<lb/>
儀刑俾民惟則<lb/>
文王在上太姒思齊魯侯克昌亦賴令妻鑒神有顧蘋<lb/>
蘩在斯祁陽載天作之伉儷<lb/>
<pb n="KR4h0107_WYG_036-9a"/>
在虞之胄實惟有姚穎艶玉秀華茂桃夭居顯祗明在<lb/>
靈格幽清塵熠爍淑心綢繆爰及祁陽惟徳之周<lb/>
其徳伊何和貞䖍告師民履素言謀慮度鐘鼓思樂靖<lb/>
端夙效考休攸嬪来嫁于顧<lb/>
羔羊執贄玉帛有輝百兩集止之子于歸宗姻風從娣<lb/>
姪雲回祁陽顧之煥其盈闈<lb/>
既曰歸止式揚好音言觀河洲有集于林思樂葛藟薄<lb/>
采其蕈疾彼攸遂乃孚恵心<lb/>
<pb n="KR4h0107_WYG_036-9b"/>
恵心既孚有恪中饋敦此衆斯永錫嗣類載延窈窕用<lb/>
和寤寐神之聴之𦙍祚来爾<lb/>
昔周之隆有任有姒内刑聖教外崇多士今我淑人實<lb/>
亮君子亹亹翼翼亦繼斯祉宜爾子孫福禄盈止<lb/>
　　　贈鄱陽府君張仲膺<hi>五章</hi>
神林何有竒華妙實皇朝如何窮文極質斌斌君子升<lb/>
堂入室太上有曜子誕其輝知機日難子達其㣲入輔<lb/>
幃幄出御千里滔滔江漢南國之紀<lb/>
<pb n="KR4h0107_WYG_036-10a"/>
謁帝東堂剖符南征天子命我車服以榮何以潤之徳<lb/>
被蒼生何以濟之威振羣城却愚以化崇賢以仁鳳舒<lb/>
其翮龍濯其鱗憶彼荒藪莫敢不賔雖云舊邦其命維<lb/>
新<lb/>
卞和南金終始一色顯允君子窮達一徳𢎞仁厲道物<lb/>
究其極古賢受爵循墻䖍恭今哲居貴履盈如冲接新<lb/>
以化愛舊以豐隆此嚶鳴惇彼谷風<lb/>
忠至寵加孝至榮集内崇南芬外清名邑煒煒棠棣夐<lb/>
<pb n="KR4h0107_WYG_036-10b"/>
増其華猗猗桑梓厥耀孔多被繡晝行昔人攸羡階雲<lb/>
飛藻孰與同粲<lb/>
人道伊何難合易離會如升峻别如順淇嗟我懐人曷<lb/>
云其来貢言執手涕既隕之<lb/>
　　　贈顧彦先<hi>五章</hi>
𤣥黄挺秀誕受至真行該其高徳備其新光瑩之偉隋<lb/>
卞同珍騰都之駿龍鳳合塵<lb/>
皇皇明哲應期繼聲華映殊域實鎮天庭入輔出輔乾<lb/>
<pb n="KR4h0107_WYG_036-11a"/>
乾靡寧夏發凉臺我雨我暑冬違邦族風霜是處嗟彼<lb/>
獨宿誰與晤語飄颻艱辛非禹孰舉言念君子悵惟心<lb/>
楚<lb/>
悠悠山川驍驍征遐陟升嶣嶤降渉洪波言無不利乗<lb/>
嶮而嘉人懐思慮我保其和<lb/>
邂逅相遇良願乃從不逢知己誰濟予躬莫攀莫附媿<lb/>
我髙風時過年邁晻冉桑榆晞光賴潤亦在斯須假我<lb/>
夷塗頓不忘驅汜予津川桴不失浮無愛餘輝遂暗東<lb/>
<pb n="KR4h0107_WYG_036-11b"/>
嵎<lb/>
幽幽東嵎戀彼西歸瞻儀情感聆音心悲之子于邁夙<lb/>
夜京畿王事多難仲焉徘徊<lb/>
　　　答顧秀才<hi>五章</hi>
芒芒上𤣥有物有則厥初造命立我藝則爰兹族類有<lb/>
覺先識斯文未䘮誕育明徳<lb/>
允矣顧生載靈之和沈根芳沼濯秀蘭波淵翹戢頴景<lb/>
茂凌華惟是徳心是用閑邪<lb/>
<pb n="KR4h0107_WYG_036-12a"/>
徳心伊何行歸于周希髙仰峻企逺懐悠匪願在明靡<lb/>
倦斯幽凡我同朋瞻言清休<lb/>
慎終于逺俾民歸厚言若有行及予携手何以恤我其<lb/>
仁孔有心之云愛隆敬其久<lb/>
既邁斯仁亦廸兹文藻不雕樸華不變淳有斐君子如<lb/>
珪如璠仰欽徳類依懐恵詮式揚好問邦家于宣<lb/>
　　　答大将軍祭酒顧令文<hi>五章</hi>
惟林有鸞惟淵有螭顯允明徳實邦之基先后陟降子<lb/>
<pb n="KR4h0107_WYG_036-12b"/>
配于兹遵彼玉堂受言遘之<lb/>
中原有軌世鮮克蹈先民有懐子探其妙心猶水鑒函<lb/>
景内照名若振炎攄光外耀<lb/>
相彼水鑒民胥攸臨矧曰明徳人誰弗欽寫我朶頥即<lb/>
爾澄心義隆自古好邈在今<lb/>
大人有作興雲自天之子于升亦躍于淵景曵清霄響<lb/>
發鳴弦義問𢎞集淑風載鮮<lb/>
企予朔都非子孰念豈無弱翰才不克贍恵音聿来瓊<lb/>
<pb n="KR4h0107_WYG_036-13a"/>
華玉艶無徳不報念辭惟忝<lb/>
　　　答吴王上将顧處㣲<hi>九章</hi>
邈矣大昧造化明明物以曲全人以直生類聚百族羣<lb/>
分萬形貟淵挺隋方川吐瓊<lb/>
藹藹洪族天禄攸蕃神綏厥本道裕其源條有豐葉波<lb/>
無輟瀾烈風時播芳響世繁<lb/>
曰繁曰頥載徳于兹克文克敏乃恵乃慈遵彼洪流薄<lb/>
言詠之好是神契聊與之期<lb/>
<pb n="KR4h0107_WYG_036-13b"/>
仁勇同宅文武相紛王謂御事誰撫上軍於時飜飛虎<lb/>
嘯江濆式遏不虞俾也無塵<lb/>
三代既逺直道垂音非齒焉尚非徳孰欽鑚仰自古鮮<lb/>
曰在今匪惟形交殷薦其心<lb/>
心以殷薦分以道成祗服恵顧疇此深情亦有芳訊薄<lb/>
載其誠豈無春暉兹焉可榮<lb/>
大道易聞崇軌難襲孰云匪衍咎吝尤集敢謝不佞栖<lb/>
山自戢臨篇焉愧徳輶辭輯<lb/>
<pb n="KR4h0107_WYG_036-14a"/>
翩彼日月逝猶駭電朝華未厭夕風已扇詩亦有悲無<lb/>
幾相見懐徳歎心于焉東眷<lb/>
平津晚貢貢公後徴陟彼玉階黄髪来升靈卉三秀芳<lb/>
草秋興唯頥清神福禄是膺<lb/>
　　　贈顧尚書<lb/>
五嶽降神四瀆炳靈兩儀鈞陶參和大成兆光人倫誕<lb/>
育至英於顯尚書實惟我兄行成世則才為時生體道<lb/>
既𢎞大徳允明厥𢎞依何靡曠不遵厥明伊何靡妙不<lb/>
<pb n="KR4h0107_WYG_036-14b"/>
研無索炤灼有求幽𤣥細㣲不錯毫芒以陳積簣為山<lb/>
納流成淵扶翹布華養物作春所肅以禮所潤以仁宣<lb/>
質㧞行曜文入采堅不可鑚清如凝水方迹迎朖蹈齊<lb/>
闕里晞聖而惟亦顧之子彼棄芝英玩此蘭茝異世同<lb/>
芳其馥不已我蘭既馥我風載清能芬南岳運芳北征<lb/>
子有其徳人求其馨逝此陋巷薰彼紫庭厥音不已鼓<lb/>
鐘有聲聞天之聰譬之鵠鳴天聰既招我寔惟彰乗風<lb/>
之鳳眷言朝陽披雲藻綉来此舊鄉謙光自抑厥輝愈<lb/>
<pb n="KR4h0107_WYG_036-15a"/>
揚麗容魋翕孔好已張既照平林具我華英華英巳曜<lb/>
餘光難延會淺别速哀以紹欣追曠同塗暫和笑言殊<lb/>
音合奏曲異響連絶我懽條統我思因根分来在愛感<lb/>
徃思我非形景有處有遊載離載㑹且懽且憂感彼逺<lb/>
曠吝此延娛樂奏聲哀言發涕流唯願我子徳與福俱<lb/>
亦天之祐亦我之私<lb/>
　　　答兄平原<lb/>
伊我世族太極降精昔在上代軒虞篤生厥生伊何流<lb/>
<pb n="KR4h0107_WYG_036-15b"/>
祚萬齡南嶽有神乃降厥靈誕鍾祖考徹兹神明運歩<lb/>
玉衡仰和太清賔御四門旁穆紫庭紫庭既穆威聲爰<lb/>
振厥振伊何播化殊鄰清風攸被率土歸仁彤弧所彎<lb/>
萬里無塵功昭王府帝庸厥勳黄鉞授征錫命頻繁闞<lb/>
如虣虎肅兹三軍光若辰跱亮彼公門仍世上司芳流<lb/>
慶純雲和所産爰育二昆誕豐岐嶷夙邁令聞令聞伊<lb/>
何休音允臧先公克搆乃崇斯堂耀穎上京發迹扶桑<lb/>
戎車山征時惟鷹揚既昭勳庸克邁天子命我鎮弼于<lb/>
<pb n="KR4h0107_WYG_036-16a"/>
外在作扞城以表南裔降災匪蠲景命顛沛惟我賢昆<lb/>
天姿秀生含竒播殊明徳惟馨太陽散氣乃禀厥和山<lb/>
川垂度爰則厥遐厥遐伊何惟光惟大惟大伊何如岱<lb/>
如渭恢此廣淵廓彼洪懿𢎞道惇徳淵哉為器統我先<lb/>
基弱冠慷慨将𢎞祖業實崇奕世咨予頑䝉蕞爾弱才<lb/>
沈耀𤣥渚挹庇雲淇陶化靡移固陋于兹瞻仰洪範實<lb/>
忝先基巍巍先基重規累構赫赫重光遐風激鷲昔我<lb/>
先公爰造斯猷今我六蔽匪崇克扶悠悠大道載邈載<lb/>
<pb n="KR4h0107_WYG_036-16b"/>
遐洋洋淵源如海如河昔我先公斯綱斯紀今我末嗣<lb/>
乃傾乃圯世業之頽自予小子仰愧靈丘銜憂沒齒憂<lb/>
懐惟何顧景惟塵峩峩髙蹤眇眇貿辰明徳繼體莫非<lb/>
哲人今我頑鄙規範靡遵仍世載徳荒之子身莫峻匪<lb/>
岳有峻斯登莫髙匪雲有髙斯淩矧我成基匪克階升<lb/>
𤣥黄長坂載寐載興豈敢憚行哀此負乗芒芒髙山自<lb/>
予頽之濟濟徳義匪予懐之終銜永負于其媿而昔予<lb/>
言曠汜舟東川銜憂告辭揮淚海濵羲陽趣駕炎華電<lb/>
<pb n="KR4h0107_WYG_036-17a"/>
征自我不見邈哉八齡悠思逈望寤言通靈昔我徃矣<lb/>
辰在東嵎今我于兹日薄桑榆銜艱遘愍困瘁殷憂哀<lb/>
矣我世匪蒙靈休開元迄兹震興迭㣲弱風隠駭海水<lb/>
羣飛王旅南征闡耀靈威予昆乃播爰集朔土載離永<lb/>
久其毒太苦上帝休命駕言其歸多我遘愍振蕩朔垂<lb/>
羈繫殊俗初願用違嚴駕東征肅邁林野夕秣乗馬朝<lb/>
整僕旅矯矯乘馬載驅載馳漫漫長路或降或階晨風<lb/>
夙零朝不皇飢傾景儵墜夕不存罷雖有豐草匪釋奔<lb/>
<pb n="KR4h0107_WYG_036-17b"/>
駟雖有重隂匪遑遐寐煢煢僕夫悠悠遄征經彼喬木<lb/>
有鳥嚶鳴㣲物識儕矧伊有情樂兹棠棣實懽友生既<lb/>
至既覲滯思曠年曠年殊域覲未浹辰恨其永懐憂心<lb/>
孔艱天地永久命也難長生民忽霍曷去其常我之既<lb/>
存靡績靡紀乾坤難並寂焉其巳生若電激沒若川征<lb/>
存愧松柏逝慚生靈匪吝性命寔悼徒生茍克析薪豈<lb/>
憚㝠㝠瞻企皇極徼福上天冀我友生要期永年昔我<lb/>
先公邦國攸興今我家道綿綿莫承昔我昆弟如鸞如<lb/>
<pb n="KR4h0107_WYG_036-18a"/>
龍今我友生凋俊墜雄家哲永徂世業長終華堂傾構<lb/>
廣宅頽墉髙門降衡脩庭樹蓬感物悲懐愴矣其傷惇<lb/>
仁氾愛錫予好音晞光懐寶煥若南金披華玩藻曄若<lb/>
翰林詠彼清聲被之瑟琴味此殊響慰之予心𢎞懿忘<lb/>
鄙命之反覆敢投桃李以報寶<hi>一作珠</hi>玉冀憑光葢編諸<lb/>
末録<lb/>
　<lb/>
　<lb/>
<pb n="KR4h0107_WYG_036-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷三十六<lb/>
</p>
<p>
</p>
  </div>
</body>
</text>
</TEI>
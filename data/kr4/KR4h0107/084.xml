<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻八十四</head>
    <p>
<pb n="KR4h0107_WYG_084-1a"/>
欽定四庫全書<lb/>
　古詩紀巻八十四　　　　明　馮惟訥　撰<lb/>
梁第十一<lb/>
　沈約三<lb/>
　　　侍遊方山應詔<lb/>
清漢夜昭晢扶桑曉陸離發歌摐陽下<hi>一作發吹垂楊下</hi>建羽<lb/>
朝夕池摐金浮水若聳蹕詔山祗一霑九霄露藜藿終<lb/>
自知<lb/>
<pb n="KR4h0107_WYG_084-1b"/>
　　　樂將殫恩未已應詔<lb/>
凄鏘笙管遒參差舞行亂輕肩既屢舉長巾亦徐換雲<lb/>
鬢垂寶花輕粧染㣲汗羣臣醉又飽聖恩猶未半<lb/>
　　　泛永康江<lb/>
長枝萌紫葉清源泛緑苔山光浮水至春色犯寒來臨<lb/>
睨信永矣望美暧悠哉寄言幽閨妾羅袖勿空裁<lb/>
　　　餞謝文學離夜<lb/>
漢池水如帶巫山雲似葢瀄汨背吳潮潺湲横楚瀨一<lb/>
<pb n="KR4h0107_WYG_084-2a"/>
望沮漳水寧思江海㑹以我徑寸心從君千里外<lb/>
　　　别范安成<lb/>
生平少年日分手易前期及爾同衰暮非復别離時勿<lb/>
言一樽酒明日難重持夢中不識路何以慰相思<lb/>
　　　效古<lb/>
可憐桂樹枝單雄憶故雌嵗暮異栖宿春至猶别離山<lb/>
河隔長路路逺絶容儀豈云無可<hi>玉臺作我</hi>匹寸心終不移<lb/>
　　　庭雨應詔<lb/>
<pb n="KR4h0107_WYG_084-2b"/>
出空寧可圖入庭倍難賦非煙復非雲如絲復如霧霡<lb/>
霂裁欲垂霏㣲不能注雖無千金質聊為一辰趣<lb/>
　　　初春<lb/>
夾<hi>一作扶</hi>道覔陽春相將共擕手草色猶自腓林中都未<lb/>
有無事逐梅花空敎信楊栁且復共歸來含情寄杯酒<lb/>
　　　春思<hi>一作春詠</hi>
楊栁亂如絲綺羅不自持春草黄復緑客心傷此時青<lb/>
苔已結洧碧水復盈淇日華照趙瑟風色動燕姬襟前<lb/>
<pb n="KR4h0107_WYG_084-3a"/>
萬行淚故是一相思<lb/>
　　　傷春<lb/>
弱草半抽黄輕條未全緑年芳被禁籞煙花繞層曲寒<lb/>
苔巻復舒冬泉斷方續早花散凝金初露泫成玉<lb/>
　　　秋夜<lb/>
月落宵向分紫烟鬱氛氲曀曀螢入霧離離鴈度雲巴<lb/>
童暗理瑟漢女夜縫裙新知樂如是乆要詎相聞<lb/>
　　　詠箎<hi>古文苑云沈右率座賦二物為詠</hi>
<pb n="KR4h0107_WYG_084-3b"/>
江南簫管地妙響發孫枝殷勤寄玉指含情舉復垂雕<lb/>
梁再三繞輕塵四五移曲中有湥意丹誠君詎知<lb/>
　　　詠竹㯽榔盤<lb/>
梢風有勁質柔用道非一平織方以文穹成圓且宻薦<lb/>
羞雖百品所貴浮天實幸承歡醑餘寧辭嘉宴畢<lb/>
　　　簷前竹<lb/>
萌開籜已垂結葉始成枝繁䕃上蓊茸<hi>一作鬱鬱</hi>促節下離<lb/>
離風動露滴瀝月照影參差得生君戸牖不願夹華池<lb/>
<pb n="KR4h0107_WYG_084-4a"/>
　　　翫庭栁<hi>玉臺作詠栁</hi>
輕隂拂建章夾道連未央因風結復解霑露柔且長楚<lb/>
妃思欲絶班女淚成行遊人未應去為此還故鄉<lb/>
　　　麥李<hi>藝文作詠李</hi>
青玉冠西海碧石彌外區化為中園實其下成路衢在<lb/>
先良足貴因小邈難逾色潤房陵縹味奪寒水朱摘持<lb/>
欲以獻尚食且踟蹰<lb/>
　　　詠桃<lb/>
<pb n="KR4h0107_WYG_084-4b"/>
風來吹葉動風去畏花傷紅英已照灼况復含日灮歌<lb/>
童暗理曲游女夜縫裳詎减當春淚能斷思人腸<lb/>
　　　詠青苔<lb/>
緣堦巳漠漠汎水復綿綿㣲根如欲斷輕絲似更聫長<lb/>
風隐細草深堂沒綺錢縈鬱無人贈葳蕤徒可憐<lb/>
　　　十詠二首<lb/>
　　　　領邉繡<lb/>
纎手製新竒刺作可憐儀縈絲飛鳯子結縷坐花兒不<lb/>
<pb n="KR4h0107_WYG_084-5a"/>
聲如動吹無風自褭枝麗色儻未歇聊承雲鬢垂<lb/>
　　　脚下履<lb/>
丹墀上颯袿玉殿下趍鏘逆轉珠珮響先表繡桂香裾<lb/>
開臨舞席袖拂繞歌堂所歎㤀懐妾見委入羅牀<lb/>
　　　懐舊詩九首<lb/>
　　　　傷王融<lb/>
元長秉竒調弱冠慕前蹤眷言懐祖武一簣望成峰途<lb/>
艱行易跌命舛志難逢折風落迅羽流恨滿青松<lb/>
<pb n="KR4h0107_WYG_084-5b"/>
　　　　傷謝朓<lb/>
吏部信才傑文峯振竒響調與金石諧思逐風雲上豈<lb/>
言陵霜質忽隨人事徃尺璧爾何冤一旦同丘壌<lb/>
　　　　傷庾杲之<lb/>
左<hi>一作右</hi>率馥時譽秀出冠朋僚聳兹千仞氣振此百尋<lb/>
條藴藉含文雅散朗溢風飈楸檟<hi>一作梧</hi>今巳合容範尚<lb/>
昭昭<lb/>
　　　　傷王諶<lb/>
<pb n="KR4h0107_WYG_084-6a"/>
長史體閒任坦蕩無外求持身非詭遇應物有虛舟心<lb/>
從朋好盡形為歡宴留歡宴未終畢零落委山丘<lb/>
　　　　傷虞炎<lb/>
東南既擅美洛陽復稱才擕手同歡宴比跡共遊陪事<lb/>
隨短秀落言歸長夜臺<lb/>
　　　　傷李珪之<lb/>
少府懐貞節忘軀濟所奉吏道勤不息繁文長自擁既<lb/>
闕優孟歌身沒誰為寵<lb/>
<pb n="KR4h0107_WYG_084-6b"/>
　　　　傷韋景猷<lb/>
韋叟識前載博物僃戎華稅驂止營校淪跡委泥沙始<lb/>
知庸聽局方悟大音賖<lb/>
　　　　傷劉渢<hi>藝文作佩</hi>
處和無近累天然有勝質蕭瑟負髙情耿介懐秋實義<lb/>
貴良為重蘭摧非所恤一罷平生言寧知擕手日<lb/>
　　　　傷胡諧之<lb/>
豫州懐風範綽然標雅度處約志不渝接廣情無忤頡<lb/>
<pb n="KR4h0107_WYG_084-7a"/>
頏事刀筆紛綸遞朱素美志同山阿浮年迫朝露<lb/>
　　　詠新荷應詔<lb/>
勿言草卉賤幸宅天池中微根纔出浪短榦未搖風寧<lb/>
知寸心裏蓄紫復含紅<lb/>
　　　聽蟬鳴應詔<lb/>
輕生宅園籞復得棲嘉樹豈敢擅洪枝輕條遭所遇葉<lb/>
宻形易揚風迴響難住<lb/>
　　　詠笙<lb/>
<pb n="KR4h0107_WYG_084-7b"/>
彼美實枮枝孤篠定參差鵾雞巳啁唽棗下復林離本<lb/>
期王子宴寧待洛濵吹<lb/>
　　　詠筝<lb/>
秦筝吐絶調玉柱揚清曲絃依髙張斷聲隨妙指續徒<lb/>
聞音繞梁寧知顔如玉<lb/>
　　　詠山榴<lb/>
靈園同佳稱幽山有竒質停采乆彌鮮含華豈期實長<lb/>
願㣲名隐無使孤株出<lb/>
<pb n="KR4h0107_WYG_084-8a"/>
　　　大言應令<lb/>
隘此大汎庭方知九垓局窮天豈彌指盡地不容足<lb/>
　　　細言應令<lb/>
開館尺棰餘築榭㣲塵裏蝸角列州縣毫端建朝市<lb/>
　　　詠餘雪<lb/>
隂庭覆素芷南階褰緑葹玉臺新落構青山已半虧<lb/>
　　　詠帳<lb/>
甲帳垂和璧螭雲張桂宫隨珠既吐曜翠被復含風<lb/>
<pb n="KR4h0107_WYG_084-8b"/>
　　　侍宴詠反舌<lb/>
假容不足觀遺音猶可薦幸蒙喬樹恩得以聞髙殿<lb/>
　　　寒松<lb/>
梢聳振寒聲青葱標暮色疎葉望嶺齊喬榦臨雲直<lb/>
　　　詠孤桐<lb/>
龍門百尺時<hi>一作峙</hi>排雲少孤立分根䕃玉池欲待髙鸞<lb/>
集<lb/>
　　　詠梧桐<lb/>
<pb n="KR4h0107_WYG_084-9a"/>
秋還遽已落春曉猶未荑微葉雖可賤一剪或成珪<lb/>
　　　園橘<lb/>
緑葉迎露滋朱苞待霜潤但令入玉柈金衣非所恡<lb/>
　　　詠梨應詔<lb/>
大谷來既重岷山道又難摧折非所恡但令入玉盤<lb/>
　　　西地梨<hi>詩彚作簡文者非</hi>
列茂河陽苑蓄紫濫觴隈翻黄秋沃若落素春徘徊<lb/>
　　　詠芙蓉<lb/>
<pb n="KR4h0107_WYG_084-9b"/>
㣲風搖紫葉輕露拂朱房中池所以緑待我泛紅光<lb/>
　　　詠杜若<lb/>
生在窮絶地豈與世相親不顧逢采擷本欲芳幽人<lb/>
　　　詠鹿葱<lb/>
野馬不任騎兎絲不任織既非中野花無堪麕䴥食<lb/>
　　　甘蕉<lb/>
抽葉固盈丈擢本信兼圍流甘揜椰實弱縷冠絺衣<lb/>
　　　詠菰<lb/>
<pb n="KR4h0107_WYG_084-10a"/>
結根布洲渚垂葉滿臯澤匹彼露葵羮可以留上客<lb/>
　　　早行逢故人車中為贈<lb/>
殘朱猶暧暧餘粉尚霏霏昨宵何處宿今晨拂露歸<lb/>
　　　為鄰人有懐不至<lb/>
影逐斜月來香隨逺風入言是定知非欲笑翻成泣<lb/>
　　　四城門<lb/>
六龍既驚軫二䑕復馳光衰齡難慎輔暮質易凋傷<lb/>
　　　和劉中書仙詩二首<hi>以下十題闕文</hi>
<pb n="KR4h0107_WYG_084-10b"/>
清旦發𤣥洲日暮宿丹丘崑山西北映流泉東南流霓<lb/>
裳拂流電雲車委輕霰崢嶸上不覩寥廓下無見<lb/>
殊庭不可及風熛多異色霞衣不待縫雲錦不須織<lb/>
　　　華山館為國家營功徳<lb/>
流芳禱靈嶽稽首恭上𤣥帝昔祈萬夀臣今請億年丹<lb/>
方緘洞府河清時一傳錦書飛雲字玉簡黄金編<lb/>
　　　和王衛軍觧講<lb/>
妙輪輟徃駕寶樹未開音甘露為誰演得一標道心眇<lb/>
<pb n="KR4h0107_WYG_084-11a"/>
眇𤣥塗曠髙義總成林七花屏塵相八觧濯芳襟<lb/>
　　　侍宴謝朏宅餞東歸應制<lb/>
皇情悵東<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羽斾拂南㕓夏雲清朝景秋風揚早蟬飲<lb/>
和陪下席論道光上筵<lb/>
　　　酬孔通直遏懐蓬居<lb/>
閶闔既洞啓龍樓亦髙闢兩宫集鸞步二闈引通籍伊<lb/>
爾事清途紛吾供賤役<lb/>
　　　石塘瀨聽猿<lb/>
<pb n="KR4h0107_WYG_084-11b"/>
噭噭夜猿鳴溶溶晨霧合不知聲逺近惟見山重沓既<lb/>
歡東嶺唱復佇西巖答<lb/>
　　　出重圍和傅昭<lb/>
魯連揚一策陳平出六竒邯鄲風雨散白登烟霧維排<lb/>
雲出九地陵定振五巵<lb/>
　　　秋晨羈怨望海思歸<lb/>
分空臨澥霧披逺望滄流八桂暧如畫三桑眇若浮烟<lb/>
極希丹水月逺望青丘<lb/>
<pb n="KR4h0107_WYG_084-12a"/>
　　　侍宴樂游苑餞徐州刺史應詔<hi>丘遲同賦</hi>
沃若動龍驂參差凝鳯管金塘草未合玉池泉將滿<lb/>
　　　憩郊園和約法師採藥<lb/>
郭外三千畆欲以貿朝饘繁蔬既綺布宻菓亦星懸<lb/>
　　　上巳華光殿<hi>七言</hi>
於維盛世即軒媯朝鄷宴鎬復在斯朝光灼爍映蘭池<lb/>
春風婉轉入細枝時鸎顧慕聲合離輕波微動漾羽巵<lb/>
河宗海若生蛟螭浮梁徑度跨迴漪朱顔始洽景將移<lb/>
<pb n="KR4h0107_WYG_084-12b"/>
安得壯士駐奔曦<lb/>
　　　六憶詩四首<hi>以下雜言</hi>
憶來時灼灼上堦墀勤勤叙别離慊慊道相思相㸔常<lb/>
不足相見乃㤀饑<lb/>
憶坐時黯黯羅帳前或歌四五曲或弄兩三弦笑時應<lb/>
無比嗔時更可憐<lb/>
憶食時臨盤動容色欲坐復羞坐欲食復羞食含哺如<lb/>
不饑擎甌似無力<lb/>
<pb n="KR4h0107_WYG_084-13a"/>
憶眠時人眠彊未眠解羅不待勸就枕更須牽復恐傍<lb/>
人見嬌羞在燭前<lb/>
　　　八詠詩<lb/>
　　<hi>金華誌曰八詠詩南齊隆昌元年太守沈約所作題于𤣥暢樓時號絶倡後人因更𤣥暢樓為八詠</hi>
　　<hi>樓云</hi>
　　　　登臺望秋月<lb/>
望秋月秋月光如練照曜三爵臺徘徊九華殿九華玳<lb/>
瑁梁華榱與璧璫以兹雕麗色持照明月光凝華入黼<lb/>
<pb n="KR4h0107_WYG_084-13b"/>
帳清輝懸洞房先過飛燕户却映班姬牀桂宫裊裊落<lb/>
桂枝早寒凄凄凝白露上林晚葉颯颯鳴鴈門早鴻離<lb/>
離度湛秀質兮似規委清光兮如素照愁軒之蓬髪影<lb/>
金堦之輕<hi>一作微</hi>步居人臨此笑以歌别客對之傷且慕<lb/>
經衰圃映寒叢凝清夜帶秋風隨庭雪以偕素與池荷<lb/>
而共紅臨玉階<hi>一作墀</hi>之皎皎含霜靄之濛濛轥天衢而<lb/>
徙度轢長漢而飛空隐巖崖而半出隔帷幌而纔通散<lb/>
朱庭之奕奕入青瑣而玲瓏寒階悲寡鶴沙洲怨别鴻<lb/>
<pb n="KR4h0107_WYG_084-14a"/>
文姬泣胡殿昭君思漢宫余亦何為者淹留此山東<lb/>
　　　　㑹圃臨春風<lb/>
臨春風春風起春樹游絲暧如網<hi>一作烟</hi>落花雰似霧先<lb/>
泛天淵池還過細栁枝蝶逢飛搖颺燕值羽差池揚桂<lb/>
斾動芝盖開燕裾吹趙帶趙帶飛參差燕裾合且離迴<lb/>
簮復轉黛顧步惜容儀容儀已炤灼春風復迴薄氛氲<lb/>
桃李花青跗含素蕚既為風所開復為風所落搖緑蔕<lb/>
抗紫莖舞春雪襍流鶯曲房開兮金鋪響金鋪響兮妾<lb/>
<pb n="KR4h0107_WYG_084-14b"/>
思驚梧臺未隂淇川<hi>一作水</hi>始碧迎行雨於髙唐送歸鴻<lb/>
於碣石經洞房響紈素感幽閨思帷帟想芳園兮可以<lb/>
游念蘭翹兮漸堪摘拂明鏡之冬塵解羅衣之秋襞既<lb/>
鏗鏘以動佩又絪緼而流射始搖蕩以入閨終徘徊而<lb/>
緣隙鳴珠簾於繡戸散芳塵於綺席是時悵思歸安能<lb/>
乆行役佳人不在兹春風誰為惜<lb/>
　　　　歳暮愍衰草<lb/>
愍衰草衰草無容色憔悴荒逕中寒荄不可識昔時兮<lb/>
<pb n="KR4h0107_WYG_084-15a"/>
春日昔日兮春風銜華兮佩實垂緑兮散紅氛氲鳷鵲<lb/>
右照曜望仙東送歸顧慕泣淇水嘉客淹留懐上宫巖<lb/>
陬兮海岸冰多兮霰積爛漫兮客<hi>一作巖</hi>根攅幽兮寓<hi>一作</hi>
<hi>石</hi>隟布綿宻於寒臯吐纎疎於危石既惆悵於君子倍<lb/>
傷心於行役露縞枝於初旦霜紅夭於始夕彫芳卉之<lb/>
九衢霣靈茅之三脊風急崤道難秋至客衣單既傷簷<lb/>
下菊復悲池上蘭飄落逐風盡方知嵗早寒流螢暗明<lb/>
燭雁聲斷纔續委絕長信宫蕪穢丹墀曲霜奪莖上紫<lb/>
<pb n="KR4h0107_WYG_084-15b"/>
風銷葉中緑山變兮青薇水折兮黄葦秋鴻兮疎引寒<lb/>
鳥兮聚飛徑荒寒草合桐長舊巖圍<hi>一作草長荒徑㣲</hi>園庭漸<lb/>
蕪沒霜露日霑衣願逐晨征鳥薄暮共西歸<lb/>
　　　　霜來悲落桐<lb/>
悲落桐落桐早霜露燕至葉未抽鴻來枝已素本出龍<lb/>
門山長枝仰刺天上峰百丈絶下趾萬尋懸幽根未蟠<lb/>
結孤株復危絶初不照光景終年負霜雪自顧無羽儀<lb/>
不願生曲池芬芳本自乏華實無所施公子特留盼王<lb/>
<pb n="KR4h0107_WYG_084-16a"/>
孫少見知分取孤生枿徙置北堂陲宿莖抽晚榦新葉<lb/>
生故枝故枝雖遼逺新葉頗離離春風一朝至榮華坐<lb/>
如斯自惟良菲薄君恩徒照灼顧巳非嘉樹空用憑阿<lb/>
閣願作清廟琴為君舞𤣥鶴薜荔可為裳文杏堪作梁<lb/>
勿言草木賤徒照君末光末光不徒照為君含噭咷<hi>一作䆗窱</hi>
陽柯淥水絃隂枝苦寒調厚徳非所任敢不虛其心若<lb/>
逢陽春至吐緑照清潯<lb/>
　　　　夕行聞夜鶴<lb/>
<pb n="KR4h0107_WYG_084-16b"/>
聞夜鶴夜鶴唳南池對此孤明月臨風振羽儀伊吾人<lb/>
之菲薄無賦命之天爵抱跼促之短懐隨冬春而哀樂<lb/>
愍海上之驚鳬傷雲間之離鶴離鶴昔未離迴發天北<lb/>
垂忽遇疾風起暫下昆明池復畏冬冰合水宿非所宜<lb/>
欲棲不可住欲去飛已疲勢逐疾風舉求温向衡楚復<lb/>
值南飛鴻參差共成侣海上多雲霧蒼茫失洲嶼自此<lb/>
别故羣獨向瀟湘渚故羣不離散相依江海畔夜止羽<lb/>
相切晝飛影相亂刷羽共浮沈湛澹泛清潯既不經離<lb/>
<pb n="KR4h0107_WYG_084-17a"/>
别安知慕侣心九冬負霜雪六翮飛不任且養凌雲翅<lb/>
俛仰弄清音所望浮丘子旦夕來相尋<lb/>
　　　　晨征聽曉鴻<lb/>
聽曉鴻曉鴻度將旦跨弱水之㣲瀾發成山之逺岸怵<lb/>
春歸之未㡬傷此嵗之云半出海漲之蒼茫入雲途之<lb/>
瀰漫無東西之可辨孰遐邇之能算㣲昔見於洲渚赴<lb/>
秋期於江漢集勁風於弱軀負重雪於輕翰寒溪可以飲<lb/>
荒臯可以竄溪水徒自清㣲容豈足翫秋蓬飛兮未極<lb/>
<pb n="KR4h0107_WYG_084-17b"/>
塞草寒兮無色吳山髙兮髙難度越水深兮深不可測<lb/>
羨明月之馳光顧征禽之駛翼伊余馬之屢懐知君<hi>一作</hi>
<hi>吾</hi>行之未極<hi>一作息</hi>夜綿綿而難曉愁參差而盈臆望山<lb/>
川悉無似唯星河猶可識孤鴈夜南飛客淚夜沾衣春<lb/>
鴻旦暮返客子方未歸嵗去歡娛盡年來容貌衰<hi>一作非</hi>
攬袵形雖是撫臆事多違青緺<hi>一作蒲</hi>雖長復易解白雲<lb/>
誠逺詎難依<lb/>
　　　　解佩去朝市<lb/>
<pb n="KR4h0107_WYG_084-18a"/>
去朝市朝市湥<hi>一作晨</hi>歸暮辭北纓而南徂浮東川而西<lb/>
顧逢天地之降祥值日月之重光伊吾行之未已<hi>一作伊當</hi>
<hi>仁之菲薄</hi>非余情之信芳充待詔於金馬奉髙宴於栢梁觀<lb/>
鬬獸於虎圈望窈窕於披香游西園兮登銅雀攀青璅<lb/>
兮朓重陽講金華兮議宣室晝武帳兮夕文昌佩甘泉<lb/>
兮屣五柞簮枍栺<hi>音詣</hi>兮黻承光託後車兮侍華幄游渤<lb/>
海兮泛清漳天道有盈缺寒暑遞炎凉一朝賣玉椀眷<lb/>
眷惜餘香曲池無復處桂枝亦銷亡清廟徒肅肅西陵<lb/>
<pb n="KR4h0107_WYG_084-18b"/>
乆茫茫薄暮余多幸嘉運重來昌忝稽郡之南尉典千<lb/>
里之光貴别北芒於濁河戀横橋於清渭望前軒之早<lb/>
桐對南階之初卉唯余情之屢傷豈兹焉之能慰眷昔<lb/>
日兮懐哉嵗將暮兮歸去來<lb/>
　　　　被褐守山東<lb/>
守山東山東萬嶺<hi>一作里</hi>鬱青葱兩溪共一瀉水潔望如<lb/>
空岸側青莎被巖間丹桂叢上瞻旣隠軫下睇亦溟濛<lb/>
逺林響咆獸近樹聒鳴蟲路出<hi>一作帶</hi>若溪右澗<hi>一作泉</hi>吐<lb/>
<pb n="KR4h0107_WYG_084-19a"/>
金華東萬仞倒危石百丈注懸淙<hi>一作潨</hi>掣曳瀉流電奔<lb/>
飛似白虹洞井含清氣漏穴吐飛風玉竇膏滴瀝石乳<lb/>
室空籠峭崿塗彌險巖岨步纔通余捨平生之所愛歘<lb/>
暮年之此逢欲一去而不還悵鄒<hi>一作恨邦</hi>衣之未褫揖林<lb/>
壑之清曠事氓俗之紛詭幸帝徳之方升值天綱之未<lb/>
毁既除舊而就新故化民而俗徙播趙俗以南徂扇齊<lb/>
風以東靡乳雉方可馴流蝗庻能弭清心矯世濁儉政<lb/>
救民侈秩滿撫白雲淹留事芝髓<lb/>
<pb n="KR4h0107_WYG_084-19b"/>
　王錫<hi>字公嘏琅邪人梁武令與張瓉入宫與昭明為師友累遷吏部郎中</hi>
　　　大言應令<lb/>
欲遊五嶽迫不得申杖千里之木鱠横海之鱗<lb/>
　　　細言應令<lb/>
冥冥藹藹離朱不辨其實步蝸角而三伏經鍼孔而千<lb/>
日<lb/>
　王規<hi>字威明琅邪人儉之孫騫之子仕武帝時累遷太子中庻子領東兵校尉</hi>
　　　大言應令<lb/>
<pb n="KR4h0107_WYG_084-20a"/>
俯身望日入下視見星羅噓八風而為氣吹四海而揚<lb/>
波<lb/>
　　　細言應令<lb/>
鍼鋒于焉止息髪杪可以翺翔蚊睂湥而易阻蟻目曠<lb/>
而難航<lb/>
　張纉<lb/>
　　　大言應令<lb/>
河流既竭日月俱騰罝羅㣲物動落雲鵬<lb/>
<pb n="KR4h0107_WYG_084-20b"/>
　　　細言應令<lb/>
遨遊蟻目辨輕塵蚊睫成宇蝨如輪<lb/>
　殷鈞<hi>一作均字季和陳郡長平人歴東宫學士國子祭酒</hi>
　　　大言應令<lb/>
噫氣為風揮汗成雨聊灼戴山龜欲持探邃古<lb/>
　　　細言應令<lb/>
汎舟毛滴海為政蝸牛國逍遙輕塵上指塵問南北<lb/>
　古詩紀巻八十四<lb/>
</p>
<p>
</p>
  </div>
</body>
</text>
</TEI>
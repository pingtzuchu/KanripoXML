<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻十八</head>
    <p>
<pb n="KR4h0107_WYG_018-1a"/>
欽定四庫全書<lb/>
　古詩紀巻十八　　　　　眀　馮惟訥　撰<lb/>
漢第八<lb/>
　樂府古辭<lb/>
　　雜歌謡辭<lb/>
　　　歌辭<lb/>
　　　　平城歌<lb/>
　　<hi>漢書曰髙祖自将兵三十二萬擊韓王信帝先至平城步兵未盡到冐頓縱精兵三十餘萬圍帝於</hi>
<pb n="KR4h0107_WYG_018-1b"/>
　　<hi>白登七日漢兵中外不得救餉樊噲時為上将軍不能解圍天下皆歌之後用陳平秘計得免白登</hi>
　　<hi>在平城東南去平城十餘里</hi>
平城之下<hi>一作圍</hi>亦誠苦七日不食不能彀弩<lb/>
　　　　畫一歌<hi>一作百姓歌</hi>
　　<hi>漢書曰惠帝時曹參代蕭何為相國初髙帝與何定天下法令既眀具及參守職舉事無所變更一</hi>
　　<hi>遵何之約束於是百姓歌之</hi>
蕭何爲法較<hi>一作講</hi>若畫一曹參代之守而勿失載其淸<lb/>
靜民以寧一<lb/>
<pb n="KR4h0107_WYG_018-2a"/>
　　　　淮南民歌<lb/>
　　<hi>漢書曰淮南厲王長髙帝少子也長廢法不軌文帝不忍置於法廼載以輜車處蜀嚴道卭郵遣其</hi>
　　<hi>子子母從居長不食而死後民有作歌云云帝聞之乃追尊淮南王為厲王置園如諸侯儀</hi>
一尺布尚可縫一斗粟尚可舂兄弟二人不相容<hi>髙誘作鴻</hi>
<hi>烈解叙其辭云一尺繒好童童一升粟飽蓬蓬兄弟二人不能相容</hi>
　　　　衞皇后歌<lb/>
　　<hi>漢書曰衞子夫為皇后弟青貴振天下天下歌之</hi>
生男無喜生女無怒獨不見衞子夫覇天下<lb/>
<pb n="KR4h0107_WYG_018-2b"/>
　　　　鄭白渠歌<lb/>
　　<hi>史記曰韓聞秦好興事欲罷之毋令東伐廼令水工鄭國間説秦令鑿涇水自中山西邸瓠口為渠</hi>
　　<hi>並北山東注洛溉舄鹵之地四萬餘頃因名曰鄭國渠漢書曰太始二年趙中大夫白公復奏穿渠</hi>
　　<hi>引涇水首起谷口尾入櫟陽注渭中袤二百里溉田四千五百餘頃名曰白渠民得其饒歌之曰</hi>
田於何所池陽谷口<hi>孔五切下同</hi>鄭國在前白渠起後舉鍤<lb/>
如雲決渠為雨涇水一石其泥數斗<hi>古音主</hi>且溉且糞長<lb/>
我禾黍衣食京師億萬之口<lb/>
　　　　潁川歌<lb/>
<pb n="KR4h0107_WYG_018-3a"/>
　　<hi>漢書曰灌夫不好文學喜任俠已然諾諸所與交通無非豪桀大猾家累數千萬食客日數十百人</hi>
　　<hi>陂池田園宗族賔客為權利横潁川潁川兒歌之</hi>
潁水淸灌氏寧潁水濁灌氏族<lb/>
　　　　匡衡歌<lb/>
　　<hi>衡字稚圭東海承人也世農夫至衡好學家貧傭作以供資用尤精力過絶人故諸儒為之語曰</hi>
無說詩匡鼎來匡說詩解人頥<lb/>
　　　　牢石歌<hi>一作印綬歌</hi>
　　<hi>漢書佞幸傳曰元帝時宦官石顯為中書令與僕射牢梁少府五鹿充宗結為黨友諸附倚者皆得</hi>
<pb n="KR4h0107_WYG_018-3b"/>
　　<hi>寵位民歌之言其兼官據勢也</hi>
牢邪石邪五鹿客邪印何纍纍綬若若邪<lb/>
　　　　五侯歌<lb/>
　　<hi>漢書曰成帝河平二年悉封舅大將軍王鳳庶弟譚為平阿侯商為成都侯立紅陽侯根曲陽侯逢</hi>
　　<hi>時髙平侯五人同日封故世謂之五侯時五侯羣弟爭為奢侈後庭姬妾各數十人羅鐘磬舞鄭女</hi>
　　<hi>作優倡狗馬逐馳大治第室起土山漸臺洞門髙廊閣道連屬彌望百姓歌之言其奢僭如此按傳</hi>
　　<hi>稱成都侯穿長安城引内灃水注第中大陂曲陽侯第園中土山漸臺類白虎殿則穿城引水非曲</hi>
　　<hi>陽與歌辭不同髙都外杜皆長安里名</hi>
<pb n="KR4h0107_WYG_018-4a"/>
五侯初起曲陽最怒壞决髙都連竟外杜土山漸臺西<lb/>
白虎<lb/>
　　　　樓䕶歌<lb/>
　　<hi>漢書曰樓䕶字君卿為京兆吏數年甚得名譽與谷永俱為五侯上客母死送葬者致車二三千兩</hi>
　　<hi>閭里歌之曰</hi>
五侯治喪樓君卿<lb/>
　　　　尹賞歌<lb/>
　　<hi>漢書曰賞字子心鉅鹿楊氏人永始元延間上怠於政貴戚驕恣交通輕俠藏匿亾命長安中姦猾</hi>
<pb n="KR4h0107_WYG_018-4b"/>
　　<hi>浸多羣軰殺吏受賕報讐賞以三輔高第選守長安賞至脩治長安獄穿地方深各數丈致令辟為</hi>
　　<hi>郭以大石覆其口名為虎宂乃收捕輕薄少年惡子得數百人内宂中覆以大石百日後令死者家</hi>
　　<hi>自發取親屬號哭道路歔欷長安歌之曰</hi>
安所求子死桓東少年場生時諒不謹枯骨後何葬<hi>叶子</hi>
<hi>郎反</hi>
　　　　上郡歌<lb/>
　　<hi>漢書曰成帝時馮野王為上郡太守其後弟立亦自五原太守徙西河上郡立居職公亷治行畧與</hi>
　　<hi>野王相似而多知冇恩貸好為條教吏民加羙野王立相代為太守歌之曰</hi>
<pb n="KR4h0107_WYG_018-5a"/>
大馮君小馮君兄弟繼踵相因循聰眀賢知惠吏民政<lb/>
如魯衞德化鈞周公康叔猶二君<lb/>
　　　　張君歌<lb/>
　　<hi>後漢書曰張堪光武時為漁陽太守捕擊姦猾賞罰必信吏民皆樂為用乃於狐奴開稻田八千餘</hi>
　　<hi>頃勸民耕種以致殷富百姓歌之</hi>
桑無附枝麥穗兩岐張君爲政樂不可支<lb/>
　　　　朱暉歌<lb/>
　　<hi>後漢書曰暉宇文季建武中再遷臨淮太守好莭㮣有所㧞用皆厲行士諸報怨以義犯率皆為求</hi>
<pb n="KR4h0107_WYG_018-5b"/>
　　<hi>其理多得生濟其不義之囚即時僵仆吏人畏愛為之歌曰</hi>
彊直自遂南陽朱季吏畏其威民懷其惠<lb/>
　　　　涼州歌<hi>一作樊曄歌</hi>
　　<hi>後漢書曰曄光武時為天水太守政嚴猛好申韓法善惡立斷人有犯其禁者率不生出獄吏人及</hi>
　　<hi>𦍑胡畏之道不拾遺涼州為之歌</hi>
遊子常苦貧力子天所富寧見乳虎宂不入冀府寺大<lb/>
笑期必死忿怒或見置嗟我樊府君安可再遭値<lb/>
　　　　董宣歌<lb/>
<pb n="KR4h0107_WYG_018-6a"/>
　　<hi>後漢書曰董宣字少平光武時為洛陽令搏擊豪强莫不震慄京師號為卧虎歌之云</hi>
枹鼓不鳴董少平<hi>枹擊鼓杖也音孚字從木</hi>
　　　　郭喬卿歌<lb/>
　　<hi>後漢書曰郭賀字喬卿建武中為尚書令在職六年拜荆州刺史到官有殊政百姓歌之</hi>
厥德仁眀郭喬卿中正朝廷上下<hi>一作天下</hi>平<lb/>
　　　　鮑司𨽻歌<lb/>
　　<hi>列異傳云鮑宣宣子永永子昱三世皆為司𨽻而乘一驄馬京師人歌之</hi>
鮑氏驄三入司𨽻再入公馬雖瘦行歩工<lb/>
<pb n="KR4h0107_WYG_018-6b"/>
　　　　通博南歌<hi>一作行者歌</hi>
　　<hi>後漢書西南夷傳曰永平十二年哀牢王柳貌遣子率種人内屬顯宗以其地置哀牢博南二縣割</hi>
　　<hi>益州郡西部都尉所領六縣合為永昌郡始通博南山度蘭倉水行者苦之作歌</hi>
漢德廣開不賔度博南越蘭津度蘭倉<hi>漢書註作滄</hi>爲他人<lb/>
　　　　廉范歌<lb/>
　　<hi>後漢書曰廉范字叔度建初中為蜀郡太守成都民物阜盛邑宇偪側舊制禁民夜作以防火災而</hi>
　　<hi>更相隱蔽燒者日屬范乃毁削前令但嚴使儲水而已百姓為便乃歌之</hi>
亷叔度來何暮不禁火民安作<hi>叶則䕶反</hi>平生無襦今五袴<lb/>
<pb n="KR4h0107_WYG_018-7a"/>
<hi>一作昔無襦今五袴</hi>
　　　　喻猛歌<lb/>
　　<hi>和帝時蒼梧太守以清白為治郡頌之曰</hi>
於惟蒼梧交阯之域大漢唯宗遠以仁德<lb/>
　　　　陳臨歌<lb/>
　　<hi>謝承後漢書曰陳臨字子然為蒼梧太守人遺腹子報父怨捕得繫獄傷其無子令其妻入獄遂産</hi>
　　<hi>得男人歌曰</hi>
蒼梧陳君恩廣大令死罪囚有後代徳參古賢天報施<lb/>
<pb n="KR4h0107_WYG_018-7b"/>
　　　　又<lb/>
蒼梧府君惠及死能令死人不絕嗣<lb/>
　　　　黎陽令張公頌<lb/>
公與守相駕蜚魚徃來倐忽遠熹娛慰此屯民寧厥苦<lb/>
　　　　魏郡輿人歌<lb/>
　　<hi>岑熈為魏郡太守招聘隠逸與叅政事無為而化視事二年輿人歌之</hi>
我有枳棘岑君伐之我有蟊賊岑君遏之狗吠不驚足<lb/>
下生氂含哺鼓腹焉知凶災我喜我生獨丁斯時美矣<lb/>
<pb n="KR4h0107_WYG_018-8a"/>
岑君於戲休兹<lb/>
　　　　范史雲歌<lb/>
　　<hi>後漢書曰范冉字史雲桓帝時為萊蕪長遭母喪不到官後遁身於梁沛之間徒行敝服賣卜於市</hi>
　　<hi>遭黨人禁錮遂推鹿車載妻子捃拾自資所止卑漏有時絶粒竆居自若言貎無改閭里歌之冉或</hi>
　　<hi>作丹</hi>
甑中生塵范史雲釜中生魚范萊蕪<lb/>
　　　　劉君歌<lb/>
　　<hi>後漢書曰劉陶字子竒潁川潁隂人濟北貞王勃之後桓帝時舉孝廉除順陽長縣多姦猾陶到官</hi>
<pb n="KR4h0107_WYG_018-8b"/>
　　<hi>宣募吏民有氣力勇猛能以死易生者得數百人皆嚴兵待命於是覆案姦軌所按發若神以病免</hi>
　　<hi>吏民思而歌之</hi>
悒然不樂思我劉君何時復來安此下民<lb/>
　　　　董逃歌<hi>一作靈帝中平中京都歌</hi>
　　<hi>後漢書五行志曰按薫謂董卓也言雖䟦扈縱其殘暴終歸逃竄至於滅族也風俗通曰卓以董逃</hi>
　　<hi>之歌主為已發大禁絶之楊孚董卓傳曰卓改董逃為董安</hi>
承樂世董逃遊四郭董逃蒙天恩董逃帶金紫董逃行<lb/>
謝恩董逃整車騎董逃垂欲發董逃與中辭董逃出西<lb/>
<pb n="KR4h0107_WYG_018-9a"/>
門董逃瞻宫殿董逃望京城董逃日夜絕董逃心摧傷<lb/>
董逃<lb/>
　　　　賈父歌<lb/>
　　<hi>後漢書曰中平元年交阯屯兵執刺史及合浦太守靈帝敇三府精選能吏有司舉賈琮為交阯刺</hi>
　　<hi>史琮到部訊其反狀咸言賦歛過重民不聊生故聚為盗琮即移書告示各使安其資業招撫荒散</hi>
　　<hi>蠲復徭役誅斬渠帥為大害者簡選良吏試守諸縣百姓以安巷路為之歌</hi>
賈父來晩使我先反今見淸平吏不敢飯<lb/>
　　　　皇甫嵩歌<lb/>
<pb n="KR4h0107_WYG_018-9b"/>
　　<hi>後漢書曰皇甫嵩字義真安定朝那人靈帝時黄巾作亂以嵩為左中郎将討賊數有功拜左車騎</hi>
　　<hi>将軍領冀州牧封槐里侯嵩請冀州一年田租以贍飢民百姓歌曰</hi>
天下大亂兮市爲墟母不保子兮妻失夫頼得皇甫兮<lb/>
復安居<lb/>
　　　　洛陽令歌<lb/>
　　<hi>長沙耆舊傳曰祝良字石卿為洛陽令歲時亢旱天子祈雨不得良乃暴身階庭告誠引罪自晨至</hi>
　　<hi>申紫雲沓起甘雨登降人為之歌</hi>
天久不雨烝人失所天王自出祝令特苦精符感應滂<lb/>
<pb n="KR4h0107_WYG_018-10a"/>
沱下雨<lb/>
　　　　崔瑗歌<lb/>
　　<hi>崔氏家傳曰崔瑗為汲令開溝造稻田潟鹵之地更為沃壤民頼其利長老歌之</hi>
上天降神眀錫我仁慈父臨民布德澤恩惠施以序穿<lb/>
溝廣溉灌決渠作甘雨<lb/>
　　　　吳資歌<lb/>
　　<hi>常璩華陽國志曰太山吳資字元約孝順帝永建中為巴郡太守屢獲豐年人歌之云云其後資遷</hi>
　　<hi>去人思之又歌云云</hi>
<pb n="KR4h0107_WYG_018-10b"/>
習習晨風動㴻雨潤禾苗我后恤時務我人以優饒<lb/>
　　　　又歌<lb/>
望遠忽不見惆悵當裵徊恩澤實難㤀悠悠心永懷<lb/>
　　　　爰珍歌<lb/>
　　<hi>陳畱耆舊傳曰爰珍除六合令吏人訟息教誨其子弟歌之曰</hi>
我有田疇爰父殖置我有子弟爰父教誨<lb/>
　　　　高孝甫歌<lb/>
　　<hi>陳畱耆舊傳曰高慎字孝甫敦質少華嘿而好沈深之謀為從事人謂之曰</hi>
<pb n="KR4h0107_WYG_018-11a"/>
嶷然不語名高孝甫<lb/>
　　　　襄陽太守歌<lb/>
　　<hi>襄陽耆舊傳曰襄陽太守胡烈有惠化百姓歌曰</hi>
美哉明后雋哲惟嶷陶廣乾坤周孔則是文武播暢威<lb/>
振遐域<lb/>
　　　　隴頭歌二首<lb/>
　　<hi>秦川記曰隴西郡隴山其上懸巖吐澑於中嶺泉渟因名萬石泉泉溢漫散而下溝澮皆注故北人</hi>
　　<hi>升此而歌云云按漢横吹曲有隴頭而亡其辭此或其遺也梁鼔角横吹亦載此</hi>
<pb n="KR4h0107_WYG_018-11b"/>
隴頭流水流離四下念我行役飄然曠野登高望遠涕<lb/>
零䨇墮<lb/>
隴頭流水鳴聲幽咽遥望秦川肝腸斷絶<lb/>
　　　　匈奴歌<lb/>
　　<hi>十道志曰焉支祁連二山皆羙水草匈奴失之乃作此詩</hi>
失我焉支山令我婦女無顔色失我祁連山使我六畜<lb/>
不蕃息<lb/>
　　謡辭<lb/>
<pb n="KR4h0107_WYG_018-12a"/>
　　　　武帝太初中謡<lb/>
　　<hi>拾遺記曰太初二年大月氐國貢䨇頭雞四足一尾鳴則俱鳴武帝置於甘泉故館更以餘雞混之</hi>
　　<hi>得其種類而不能鳴諫者曰詩云牝鷄無晨今雄類不鳴非吉祥也帝乃送還西域行至西關雞反</hi>
　　<hi>顧漢宫而哀鳴故謡言云云至王莽簒位将軍有九虎之號其後喪亂彌多宫掖中生蒿棘家無雞</hi>
　　<hi>鳴犬吠</hi>
三七末世雞不鳴犬不吠宫中荆棘亂相繫當有九虎<lb/>
爭爲帝<lb/>
　　　　元帝時童謡<lb/>
<pb n="KR4h0107_WYG_018-12b"/>
　　<hi>漢書五行志曰元帝時童謡至成帝建始二年三月戊子北宫中井泉稍上溢出南流井水隂也竈</hi>
　　<hi>烟陽也玉堂金門至尊之居象隂盛而滅陽竊有宫室之應也王莾生於元帝初元四年至成帝封</hi>
　　<hi>侯為三公輔政因以簒位也</hi>
井水溢滅竈烟灌玉堂流金門<lb/>
　　　　長安謡<lb/>
　　<hi>漢書佞幸傳曰成帝初丞相御史條奏石顯舊惡及其黨牢梁陳順皆免官顯與妻子徙歸故郡憂</hi>
　　<hi>懣不食道病死諸所交結以顯為官皆廢罷少府五鹿充宗左遷𤣥莵太守御史中丞伊嘉為鴈門</hi>
　　<hi>都尉長安謡曰</hi>
<pb n="KR4h0107_WYG_018-13a"/>
伊徙鴈鹿徙莵去牢與陳實無賈<hi>讀曰價</hi>
　　　　成帝時燕燕童謡<lb/>
　　<hi>漢書五行志曰成帝時童謡後帝為㣲行出遊常與富平侯張放俱稱富平侯家人過河陽主作樂</hi>
　　<hi>見舞者趙飛鷰而幸之故曰燕燕尾涎涎美好貎也張公子謂富平侯也木門倉琅根謂宫門銅鍰</hi>
　　<hi>言将尊貴也後遂為皇后弟昭儀賊害後宫皇子卒皆伏辜所謂燕飛來啄皇孫皇孫死燕啄矢也</hi>
燕燕尾涎涎<hi>徒見反</hi>張公子時相見木門倉琅根燕飛來<lb/>
啄皇孫皇孫死燕啄矢<lb/>
　　　　成帝時歌謡<lb/>
<pb n="KR4h0107_WYG_018-13b"/>
　　<hi>漢書五行志曰成帝時歌謡也桂赤色漢家象華不實無繼嗣也王莾自謂黄象黃爵巢其顛也</hi>
邪徑敗良田讒口亂善人桂樹華不實黃爵巢其顚昔<lb/>
爲人所羨今爲人所憐<lb/>
　　　　鴻隙陂童謡<hi>一作王莾時汝南童謡</hi>
　　<hi>漢書曰汝南舊有鴻隙大陂郡以為饒成帝時關東數水陂溢為害翟方進為相與御史大夫孔光</hi>
　　<hi>共遣掾行視以為决去陂水其地肥美省隄防費而無水憂遂奏罷之及翟氏滅鄉里歸惡言方進</hi>
　　<hi>請陂下良田不得而奏罷陂云王莾時常枯旱郡中追怨方進時有童謡子威方進字也</hi>
壞陂誰翟子威飯我豆食羹芋魁反乎覆陂當復誰云<lb/>
<pb n="KR4h0107_WYG_018-14a"/>
者兩黃鵠<lb/>
　　　　王莽末天水童謡<lb/>
　　<hi>後漢書五行志曰時隗囂初起兵於天水後意稍廣欲為天子遂被滅囂少病蹇呉門冀郭門名也</hi>
　　<hi>緹羣山名也</hi>
出吳門望緹羣見一蹇人言欲上天令天可上地上安<lb/>
得民<lb/>
　　　　更始時南陽童謡<lb/>
　　<hi>後漢書五行志曰更始時南陽有童謡是時更始在長安世祖為大司馬平定河北更始大臣並僭</hi>
<pb n="KR4h0107_WYG_018-14b"/>
　　<hi>專權故謡妖作也後更始遂為赤眉所殺是更始之不諧在赤眉也世祖自河北興</hi>
諧不諧在赤眉得不得在河北<lb/>
　　　　後漢時蜀中童謡<lb/>
　　<hi>後漢書五行志曰世祖建武六年蜀中童謡是時公孫述僭號於蜀時人竊言王莾稱黄述欲繼之</hi>
　　<hi>故稱白五銖漢家貨明當復也述遂誅㓕</hi>
黃牛白腹五銖當復<lb/>
　　　　城中謡<hi>玉臺作童謡歌</hi>
　　<hi>漢書曰馬后履行節儉事從簡約馬廖慮以美業難終上疏長樂宫以勸成德政長安語云云斯言</hi>
<pb n="KR4h0107_WYG_018-15a"/>
　　<hi>如戲有切事實</hi>
城中好高髻四方髙一尺城中好廣眉四方且半額城<lb/>
中好大袖四方全匹帛<lb/>
　　　　會稽童謡<lb/>
　　<hi>後漢書曰張霸永元中為㑹稽太守時賊未解郡界不寧乃移書開購眀用信賞賊遂束手歸附不</hi>
　　<hi>煩士卒之力童謡歌曰</hi>
棄我㦸捐我矛盗賊盡吏皆休<lb/>
　　　　同前<lb/>
<pb n="KR4h0107_WYG_018-15b"/>
　　<hi>益都耆舊傳曰張霸為㑹稽太守舉賢士勸教講授一郡慕化但聞誦聲又野無遺寇民語曰</hi>
城上烏嗚哺父母府中諸吏皆孝友<lb/>
　　　　河內謡<lb/>
　　<hi>東觀漢紀曰王涣除河內温令商賈露宿人開門卧人為作謡曰</hi>
王稚子代未有平徭役百姓喜<lb/>
　　　　順帝末京都童謡<lb/>
　　<hi>後漢書五行志曰按順帝即世孝質短祚大将軍梁冀貪樹疏㓜以為己功專國號令以贍其私太</hi>
　　<hi>尉李固以為清河王雅性聰眀敦詩恱禮加以屬親立長則順置善則固而冀建白太后策免固徴</hi>
<pb n="KR4h0107_WYG_018-16a"/>
　　<hi>蠡吾侯遂即至尊固是月幽斃於獄暴屍道路而太尉胡廣封安樂鄉侯司徒趙戒厨亭侯司空袁</hi>
　　<hi>湯安國亭侯京都童謡云</hi>
直如弦死道邊曲如鈎反封侯<lb/>
　　　　桓帝初小麥童謡<lb/>
　　<hi>後漢書五行志曰桓帝之初天下童謡按元嘉中涼州諸𦍑一時俱反南入蜀漢東抄三輔延及并</hi>
　　<hi>冀大為民害命将出衆每戰常負中國益發甲卒麥多委棄但有婦女穫刈之也吏買馬君具車者</hi>
　　<hi>言調發重及有秩者也請為諸君鼔嚨胡者不敢公言私咽語也</hi>
小麥靑靑大麥枯誰當穫者婦與姑丈夫何在西擊胡<lb/>
<pb n="KR4h0107_WYG_018-16b"/>
吏買馬君具車請爲諸君鼔嚨胡<lb/>
　　　　城上烏童謡<lb/>
　　<hi>後漢書五行志曰桓帝之初京師童謡按此皆為政貪也城上烏尾畢逋者處高利獨食不與下其</hi>
　　<hi>謂人主多聚歛也公為吏子為徒者言蠻夷将畔逆父既為軍吏其子又為卒徒徃擊之也一徒死</hi>
　　<hi>百乗車者言前一人徃討胡既死矣後又遣百乗車徃也車班班入河間者言桓帝将崩乗輿班班</hi>
　　<hi>入河間迎靈帝也河間姹女工數錢以錢為室金為堂者靈帝既立其母永樂太后好聚金以為堂</hi>
　　<hi>也石上慊慊舂黄粱言永樂唯積金錢慊慊常若不足吏人舂黄粱而食之也梁下有懸鼓我欲擊</hi>
　　<hi>之丞相怒者言永樂主教靈帝使賣官受錢所禄非其人天下忠篤之士怨望欲擊懸鼔以求見丞</hi>
<pb n="KR4h0107_WYG_018-17a"/>
　　<hi>卿主鼔者亦復謟順怒而止我也</hi>
城上烏尾畢逋公為吏子為徒一徒死百乘車車班班<lb/>
入河間河間姹女工數錢以錢為室金為堂石上慊慊舂<lb/>
黄粱梁下有懸鼔我欲擊之丞相怒<lb/>
　　　　桓帝初京都童謡<lb/>
　　<hi>五行志曰延熹末鄧皇后以譴自殺乃以竇貴人代之其父名武字游平拜城門校尉及太后攝政</hi>
　　<hi>為大將軍與太傅陳蕃合心戮力惟德是建印綬所加咸得其人豪賢大姓皆絶望矣</hi>
游平賣印自有平不辟豪賢及大姓<lb/>
<pb n="KR4h0107_WYG_018-17b"/>
　　　　桓帝末京都童謡<lb/>
　　<hi>後漢書五行志曰桓帝之末京都童謡按解犢亭屬饒陽河間縣也居無幾何而桓帝崩使者與解</hi>
　　<hi>犢侯皆白葢車從河間來延延衆貌也是時御史劉儵建議立靈帝以儵為侍中中常侍侯覽畏其</hi>
　　<hi>親近必當間已白拜儵泰山太守因令司𨽻迫促殺之朝廷少長思其功效乃㧞用其弟郃致位司</hi>
　　<hi>徒此為合諧也</hi>
白蓋小車何延延河間來合諧河間來合諧<lb/>
　　　　桓帝末京都童謡<lb/>
　　<hi>後漢書五行志曰按易曰㧞茅連茹以其彚征吉茅喻羣賢也井者法也于時中常侍管霸蘇康憎</hi>
<pb n="KR4h0107_WYG_018-18a"/>
　　<hi>疾海内英哲與長樂少府劉囂太常許詠尚書栁分尋穆史佟司𨽻唐珍等代為唇齒河内牢川詣</hi>
　　<hi>闕上書汝潁南陽上采虗譽專作威福甘陵有南北二部三輔尤甚由是博考黄門北寺始見廢閣</hi>
　　<hi>茅田一頃者言羣賢多也中有井者言雖阨窮不失其法度也四方纎纎不可整者言姦慝大熾不</hi>
　　<hi>可整理嚼復嚼者京師飲酒相強之辭也言食肉者鄙不恤王政徒躭宴飲歌呼而已也今年尚可</hi>
　　<hi>者言但禁錮也後年鐃者陳竇被誅天下大壞</hi>
茅田一頃中有井四方纎纎不可整嚼復嚼今年尚可<lb/>
後年鐃<hi>風俗通作譊</hi>
　　　　鄉人謡<lb/>
<pb n="KR4h0107_WYG_018-18b"/>
　　<hi>初桓帝為侯時受學於甘陵秣陵周福及即位擢為尚書時同郡房植有名故云</hi>
天下䂓矩房伯武因師獲印周仲進<lb/>
　　　　任安二謡<lb/>
　　<hi>後漢書曰任安字定祖廣漢綿竹人少遊太學受孟氏易兼通數經又從同郡楊厚學圖䜟究極其</hi>
　　<hi>術時人稱曰</hi>
欲知仲桓問任安<lb/>
　　　　又曰<lb/>
居今行古任定祖<lb/>
<pb n="KR4h0107_WYG_018-19a"/>
　　　　桓靈時童謡<lb/>
　　<hi>後漢書曰桓帝之世更相濫舉人為之謡</hi>
舉秀才不知書察孝廉父别居<lb/>
　　　　又<hi>見抱朴子</hi>
舉秀才不知書舉孝廉父别居寒素淸白濁如泥高第<lb/>
良將怯如黽<hi>譚苑醍醐云泥音湼黽音篾黽或音宻則泥當音匿古音例無定也晉書作怯如雞</hi>
<hi>葢不得其音而改之</hi>
　　　　靈帝末京都童謡<lb/>
<pb n="KR4h0107_WYG_018-19b"/>
　　<hi>後漢書五行志曰靈帝之末京都童謡至中平六年少帝登躡至尊獻帝未有爵號為中常侍段珪</hi>
　　<hi>所執公卿百官皆随其後到河上乃得来還此為非侯非王上北芒者也</hi>
侯非侯王非王千乗萬騎上北芒<lb/>
　　　　二郡謡<lb/>
　　<hi>後漢書曰汝南太守宗資任功曹范滂南陽太守成瑨亦委功曹岑晊范滂字孟博岑晊字公孝二</hi>
　　<hi>郡為謡</hi>
汝南太守范孟博南陽宗資主畫諾南陽太守岑公孝<lb/>
𢎞農成瑨但坐嘯<lb/>
<pb n="KR4h0107_WYG_018-20a"/>
　　　　太學中謡<hi>見陶淵明集</hi>
　　<hi>袁山松後漢書曰桓帝時朝廷日亂李膺風格秀整髙自標尚後進之士升其堂者以為登龍門太</hi>
　　<hi>學生三萬餘人牓天下士上稱三君次八俊次八顧次八及次八厨猶古之八元八凱也因為七言</hi>
　　<hi>謡曰</hi>
天下忠誠竇游平<hi>大將軍槐里侯扶風平陵竇武字游平</hi>天下義府陳仲<lb/>
舉<hi>太傅高陽鄉侯汝南平輿陳蕃字仲舉</hi>天下德𢎞劉仲承<hi>侍中河間樂成劉淑字仲</hi>
<hi>承</hi>
　　　　　右三君<hi>一云不畏强禦陳仲舉九卿直言有陳蕃</hi>
<pb n="KR4h0107_WYG_018-20b"/>
天下模楷李元禮<hi>少傅潁川襄城李膺字元禮</hi>天下英秀王叔茂<hi>司空</hi>
<hi>山陽高平王暢字叔茂</hi>天下良輔杜周甫<hi>太僕潁川陽城杜宻字周甫</hi>天下氷<lb/>
凌朱季陵<hi>司𨽻校尉沛國朱㝢字季陵</hi>天下忠貞魏少英<hi>尚書㑹稽上虞魏朗</hi>
<hi>字少英</hi>天下好交荀伯條<hi>沛國潁隂荀翌字伯條</hi>天下稽古劉伯祖<lb/>
<hi>大司農博陵安平劉祐字伯祖</hi>天下才英趙仲經<hi>太常蜀郡成都趙典字仲經</hi>
　　　　　右八俊<lb/>
天下和雍郭林宗<hi>有道太原介休郭㤗字林宗</hi>天下慕恃夏子治<hi>太常</hi>
<hi>陳畱圉夏馥字子治</hi>天下英藩尹伯元<hi>尚書令河南鞏尹勲字伯元</hi>天下淸苦<lb/>
<pb n="KR4h0107_WYG_018-21a"/>
羊嗣祖<hi>河南尹太山平陽羊陟字嗣祖</hi>天下珤金劉叔林<hi>議郎東郡發劉儒字叔林</hi>
天下雅志蔡孟喜<hi>冀州刺史陳國項蔡衍字孟喜</hi>天下臥虎巴恭祖<hi>潁川</hi>
<hi>太守渤海東城巴肅字恭祖</hi>天下通儒宗孝初<hi>議郎南陽安衆宗慈字孝初</hi>
　　　　　右八顧<hi>後漢書無劉儒有范滂</hi>
海內貴珍陳子鱗<hi>御史中丞汝南召陵陳翔字子鱗</hi>海內忠烈張元節<lb/>
<hi>衛尉山陽高平張儉字元節</hi>海內謇諤范孟博<hi>太尉掾汝南細陽范滂字孟博</hi>海內<lb/>
通士檀文友<hi>蒙令山陽高平檀敷字文友</hi>海内才珍孔世元<hi>洛陽令魯國孔</hi>
<hi>昱字世元後漢書云字元世</hi>海內彬彬范仲眞<hi>太山太守渤海重合范康字仲真</hi>海<lb/>
<pb n="KR4h0107_WYG_018-21b"/>
內珍好岑公孝<hi>太尉掾南陽棘陽岑晊字公孝</hi>海內所稱劉景升<hi>鎮南将軍</hi>
<hi>荆州牧武城侯山陽髙平劉表字景升</hi>
　　　　　右八及<hi>後漢書無范滂有翟超</hi>
海內賢智王伯義<hi>少府東萊曲城王商字伯義後漢書作王章</hi>海內脩整蕃<lb/>
嘉景<hi>郎中魯國蕃響字嘉景</hi>海內貞良秦平王<hi>北海相陳畱已吾秦周字平王</hi>海<lb/>
內珍竒胡母季皮<hi>侍御史泰山奉髙胡母班字季皮</hi>海內光光劉子相<lb/>
<hi>太尉掾潁川隂劉翊字子相</hi>海內依怙王文祖<hi>冀州刺史東平壽張王考字文祖</hi>海<lb/>
内嚴恪張孟卓<hi>陳畱相東平壽張張邈字孟卓</hi>海內淸眀度博平<hi>荆州刺史</hi>
<pb n="KR4h0107_WYG_018-22a"/>
<hi>山陽湖陸度尚字博平</hi>
　　　　　右八厨<hi>後漢書無劉翊有劉儒</hi>
　　　　京兆謡<lb/>
　　<hi>續漢書曰李爕拜京兆詔發西園錢爕上封事遂止不發吏民愛敬乃為此謡</hi>
我府君道敎舉恩如春威如虎剛不吐柔不茹愛如母<lb/>
訓如父<lb/>
　　　　獻帝初童謡<lb/>
　　<hi>後漢書五行志曰獻帝初童謡公孫瓚以為易地當之遂徙鎮焉乃修城積穀以待天下之變建安</hi>
<pb n="KR4h0107_WYG_018-22b"/>
　　<hi>三年袁紹攻瓚瓚大敗縊其姊妹妻子引火自焚紹兵趣登臺斬之初瓚破黄巾殺劉虞乗勝南下</hi>
　　<hi>侵據齊地雄威大振而不能開廓逺圖欲以堅城觀時坐聼圍戮斯亦自易地而去世也</hi>
燕南垂趙北際中央不合大如礪唯有此中可避世<lb/>
　　　　獻帝初京都童謡<lb/>
　　<hi>後漢書五行志曰獻帝元初京都童謡按千里草為董十日卜為卓凡别字之體皆從上起左右離</hi>
　　<hi>合無有從下發端者也今二字如此者天意若曰卓自下摩上以臣陵君也靑靑暴盛之貌不得生</hi>
　　<hi>者亦旋破亾</hi>
千里草何靑靑十日卜不得生<lb/>
<pb n="KR4h0107_WYG_018-23a"/>
　　　　興平中吳中童謡<lb/>
　　<hi>吳志曰初興平中吳中童謡閶門吳西郭門夫差所生也</hi>
黃金車班蘭耳開閶門出天子<lb/>
　　　　建安初荆州童謡<lb/>
　　<hi>後漢書五行志曰言自中興以來荆州無破亂及劉表為牧又豐樂至此逮八九年當始衰者謂劉</hi>
　　<hi>表妻當死諸将並零落也十三年無孑遺者言十三年表又當死民當移詣冀州也</hi>
八九年間始欲衰至十三年無孑遺<lb/>
　　　　恒農童謡<lb/>
<pb n="KR4h0107_WYG_018-23b"/>
　　<hi>陳畱耆舊曰吳祐為恒農令勸善懲姦貪濁出境甘露降年穀豐童謡曰</hi>
君不我憂人何以休不行界署焉知人處<lb/>
　　　　閻君謡<lb/>
　　<hi>華陽國志曰閻慮字孟度為綿竹令以禮讓為本童謡曰</hi>
閻君賦政眀且昶蠲苛去碎以禮讓<lb/>
　　　　京都謡<lb/>
　　<hi>後漢書黃琬傳曰舊制光禄三四省郎以高功九次才徳尤異者為茂才異行時權冨子弟以人事</hi>
　　<hi>得舉而貧約守志者以窮廹見遺京師為之謡</hi>
<pb n="KR4h0107_WYG_018-24a"/>
欲得不能光祿茂才<hi>能乃來切</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_018-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百四十一</head>
    <p>
<pb n="KR4h0107_WYG_141-1a"/>
欽定四庫全書巻<lb/>
　古詩紀巻一百四十一　　明　馮惟訥　撰<lb/>
外集第一<lb/>
　仙詩<lb/>
　　寗先生逰海詩<lb/>
　　<hi>十真記曰寗先生者古之神仙在黄帝之前甞逰崑丘之外有蘭沙之地去中都萬里其沙如細塵</hi>
　　<hi>風吹成霧泛泛而起有石藍之花輕而堅勁千年一開隨風霏霏名曰青藍花又有魚鱉龍蛇飛扵</hi>
　　<hi>塵霧中先生甞逰其地食飛魚而死卧沙百餘年蹶然而起形容復故乃作逰海詩按劉向列仙傳</hi>
<pb n="KR4h0107_WYG_141-1b"/>
　　<hi>有寗封子黄帝時人</hi>
青藍灼灼千載舒百齡暫死食飛魚<lb/>
　　方回逰南嶽讚<lb/>
　　<hi>王子年拾遺記曰舜𦵏蒼梧之野有鳥如雀常逰丹海之際時來蒼梧之野銜青砂珠積成壟阜名</hi>
　　<hi>曰珠丘冥珠輕細風吹如塵起名曰珠塵今蒼梧之外山人採藥時有青石圓潔如珠服之不死故</hi>
　　<hi>仙人方回逰南嶽有七言讃○列仙傳曰方回堯時隠人</hi>
珠塵圓潔輕且明有道服者得長生<lb/>
　　韓終采藥詩<lb/>
<pb n="KR4h0107_WYG_141-2a"/>
　　<hi>拾遺記曰闇河之北有紫桂成林其實如棗羣仙餌焉韓終采藥四言詩曰</hi>
闇河之桂實大如棗得而食之後天而老<lb/>
　　綏山謡<lb/>
　　<hi>列仙傳曰葛由者羌人也周成王時好刻木羊賣之一旦騎羊而入西蜀蜀中王侯貴人遣之上綏</hi>
　　<hi>山隨之者不復皆得仙道故里諺日</hi>
得綏山一桃雖不得仙亦足以豪<lb/>
　　周宣王時採薪人歌<lb/>
　　<hi>列仙傳曰周宣王時郊聞採薪之人行歌云云時人莫能知之老君曰此活國中人其語秘矣斯皆</hi>
<pb n="KR4h0107_WYG_141-2b"/>
　　<hi>脩習無上真正之道也</hi>
巾金巾入天門呼長精歙𤣥泉鳴天鼓養泥丸<hi>真仙通鑑曰長</hi>
<hi>桑公子常散髮行歌曰巾金巾入天門呼長精吸𤣥泉鳴天鼔養丹田柱下史聞之曰彼長桑公子所歌之詞</hi>
<hi>得服五星守洞房之道</hi>
　　乞食公歌<lb/>
　　<hi>楚莊公時市長宋來子常灑掃一市時有乞食公入市經日乞而歌一市人無觧歌者獨來子忽悟</hi>
　　<hi>疑是仙人乃師乞食公棄官追逐積十三年公遂授以中山之道來子今在中嶽乞食公者西嶽真</hi>
　　<hi>人馮延夀周宣王時史官也手為天馬鼻下為山源</hi>
<pb n="KR4h0107_WYG_141-3a"/>
天庭發雙華山源障隂邪清晨按天馬來詣太真家真<lb/>
人無郍隠又以滅百魔<hi>天庭是兩眉之間眉之角也山源是鼻下人中之本側在鼻下</hi>
<hi>小入谷中也華庭在兩眉之下是徹視之津梁太真是引靈之上房旦中暮闕咽液三九過急以手三九隂按</hi>
<hi>之以為常令致靈徹視杜遏萬邪之道也</hi>
　　靈寳童謡<hi>雲笈七籖</hi>
　　<hi>靈寳要畧曰昔帝嚳時太上遣使齎靈寳五篇真文以授帝嚳帝嚳將仙封之扵鍾山至夏禹登位</hi>
　　<hi>廵狩度弱水登鍾山遂得靈寳真文禹未仙之前復封之北嶽及包山洞庭之室呉王闔閭出逰包</hi>
　　<hi>山見一人自言姓山名隠居闔閭扣之乃入洞庭取素書一卷呈闔閭其文不可識令人齎之問孔</hi>
<pb n="KR4h0107_WYG_141-3b"/>
　　<hi>子孔子曰丘聞童謡云云使者反白闔閭乃尊事之</hi>
呉王出逰觀震湖龍威丈人山隠居北上包山入靈墟<lb/>
乃入洞庭竊禹書天帝大文不可舒此文長傳百六初<lb/>
若强取出喪國廬<lb/>
　　巴謡歌<lb/>
　　<hi>茅君内傳曰秦始皇三十一年九月庚子茅盈髙祖濛扵華山之中乘雲駕鶴白日昇天先是時有</hi>
　　<hi>巴謡歌云云始皇聞謡歌而問其故父老具對曰此仙人之謡歌勸帝求長生之術扵是始皇欣然</hi>
　　<hi>乃有尋仙之志因改臘曰嘉平</hi>
<pb n="KR4h0107_WYG_141-4a"/>
神仙得者茅初成駕龍上昇入太清時下𤣥洲戲赤城<lb/>
繼世而往在我盈帝若學之臘嘉平<lb/>
　　茅山父老歌<hi>見雲笈七籖外編作大茅君誤</hi>
　　<hi>茅君内傳曰茅盈咸陽人也得道隠句曲邦人因改句曲為茅君之山時盈二弟俱貴衷為五官大</hi>
　　<hi>夫西河太守固為執金吾各棄官渡江求兄扵東山後咸得仙道太上命固治丹陽句曲山衷治常</hi>
　　<hi>良之山盈為司命真君東嶽上卿扵是盈與二弟决别俱去固衷留治此山漢平帝元夀二年也内</hi>
　　<hi>法既融外政坦平爾乃風雨以時五禾成熟疾癘不起災害不行父老歌曰</hi>
茅山連金陵江湖據下流三神乗白鶴各在<hi>一作治</hi>一山<lb/>
<pb n="KR4h0107_WYG_141-4b"/>
頭佳雨灌畦稻陸田亦復周妻子保堂室使我無百憂<lb/>
白鶴翔青天<hi>一作金穴</hi>何時復來逰<lb/>
　　漢初童謡<hi>雲笈七籖</hi>
　　<hi>西王母傳曰漢初有四五小兒戲扵路中一兒歌云云時人莫知惟張子房知之乃往拜焉曰此乃</hi>
　　<hi>東王公之玉童也仙人得道昇天當揖金母而拜木公也自非冲虗登真之子莫知其津矣</hi>
著青裙入天門揖金母拜木公<lb/>
　　赤雀辭<lb/>
　　<hi>列仙傳曰陶安公者六安鑄冶師也數行火火一旦散上行紫色衝天安公伏冶下求哀湏臾朱雀</hi>
<pb n="KR4h0107_WYG_141-5a"/>
　　<hi>止冶上云云至期赤龍到大雨而安公騎之東南上</hi>
安公安公冶與天通七月七日迎汝以赤龍<lb/>
　　長安中謡<lb/>
　　<hi>列仙傳曰隂長生者長安中渭橋下乞兒也常止於市中乞市人厭苦以糞灑之旋復在里中衣不</hi>
　　<hi>見汚長吏知之械收繫著桎桔而續在市中乞又械欲殺之乃去洒者之家室自壊殺十餘人故長</hi>
　　<hi>安中謡曰</hi>
見乞兒與美酒以免破屋之咎<lb/>
　　西王母宴漢武帝命法嬰歌𤣥靈之曲二首<lb/>
<pb n="KR4h0107_WYG_141-5b"/>
　　<hi>漢武帝内傳曰元封元年七月七日西王母降于漢宫王母自設天厨精妙非常酒觴數遍王母命</hi>
　　<hi>諸侍玉女作樂命法嬰歌𤣥靈之曲乃遣侍女招上元夫人夫人至自彈雲琳之琴歌歩𤣥之曲</hi>
大象雖廓廖我把天地户披雲沈靈輿倐忽適下土空<lb/>
洞成𤣥音至靈不容冶太真嘘中唱始知風塵苦頥神<lb/>
三田中納精六闕下遂乗萬龍椿馳騁盻九野<lb/>
𤣥圃遏北臺五城煥嵳峩啟彼無涯津汎此織女河仰<lb/>
止升絳庭下逰月窟阿顧盼八落外指招九雲遐忽不<lb/>
覺心榮豈吾少與多撫璈命衆女詠歌發中和妙暢自<lb/>
<pb n="KR4h0107_WYG_141-6a"/>
然樂為此𤣥雲歌韶盡至韻存真音辭無邪<lb/>
　　上元夫人歌歩𤣥之曲<lb/>
　　<hi>上元夫人道君弟子也亦𤣥古以來得道總統其真籍亞扵龜臺金母所降之處多使侍女相聞以</hi>
　　<hi>為賔侣焉</hi>
昔渉𤣥真道騰歩登太霞負笈造天闗借問太上家忽<lb/>
過紫㣲垣真人列如麻淥景清飈起雲葢映朱葩蘭宫<lb/>
敞珠闕碧空起<hi>藝文作室啟</hi>璚沙丹臺結空構暐曄生光華<lb/>
飛鳳踶甍峙燭龍倚委蛇玉胎來綘芝九色紛相拏挹<lb/>
<pb n="KR4h0107_WYG_141-6b"/>
景練仙骸萬劫方童牙唯言夀有終扶桑不為查<lb/>
　　西王母又命侍女田四妃答歌<lb/>
晨登太霞宫挹此八玉蘭夕入𤣥元闕采蘂掇琅玕濯<lb/>
足匏𤓰河織女立津盤吐納挹景雲味之當一餐紫㣲<lb/>
何濟濟璚輪服朱丹朝發汗漫府暮宿勾陳垣去去道<lb/>
不同且吝體所安二儀設猶存奚疑億萬椿莫與世人<lb/>
説行尸言此難<lb/>
　　漢武帝車子侯歌<lb/>
<pb n="KR4h0107_WYG_141-7a"/>
　　<hi>洞仙傳曰車子侯者扶風人漢武帝愛其清凈稍遷其位至侍中一朝語家云我今補仙官此春應</hi>
　　<hi>去至夏中當暫還還少時復去如其言武帝思之乃作歌曰</hi>
嘉幽蘭兮延秀蕈妖媱兮中溏華斐斐兮麗景風徘徊<lb/>
兮流芳皇天兮無慧至人逝兮仙鄉天路逺兮無期不<lb/>
覺涕下兮霑裳<lb/>
　　蘇耽歌<lb/>
　　<hi>蘇耽桂陽人少以至孝著稱一日白母道果巳圓升舉有日母曰吾獨恃爾爾去吾何依耽乃留一</hi>
　　<hi>櫃封鑰甚固若有所需告之如所願也預為植橘鑿井及郡人大疫但食一橘葉飲一泉水即愈而</hi>
<pb n="KR4h0107_WYG_141-7b"/>
　　<hi>後一鶴降郡屋久而不去郡僚子弟彈之鶴乃舉足畫屋若書字焉其辭曰</hi>
鄉原一别重來事非甲子不記陵谷遷移白骨蔽野青<lb/>
山舊時翹足髙屋下見羣兒我是蘇仙彈我何為翻身<lb/>
雲外却返吾居<hi>一云耽騎白鶴來止郡城東北樓上人或挾彈彈之鶴以爪櫻樓板似漆書云</hi>
<hi>城郭雖是人民非二百甲子一來歸我是蘇仙彈我何為</hi>
　　丁令威歌<hi>見雲笈七籖</hi>
　　<hi>搜神記曰遼東城門有華表柱忽有一白鶴集柱頭時有少年舉弓欲射之鶴乃飛徘徊空中而言</hi>
　　<hi>云云遂髙上冲天今遼東諸丁云其先世有昇仙者不知名字</hi>
<pb n="KR4h0107_WYG_141-8a"/>
有鳥有鳥丁令威去家千嵗今來歸城郭如故人民非<lb/>
何不學仙塚纍纍<hi>洞仙傳曰丁令威者遼東人少隨師學得仙道分身任意所欲甞蹔歸化</hi>
<hi>為白鶴集郡城門華表柱頭言曰我是丁令威去家千嵗今來歸城郭如舊人民非何不學仙離塚纍遼東諸</hi>
<hi>丁譜載令威漢初學道得仙</hi>
　　張麗英石鼓歌<lb/>
　　<hi>金精山記云漢時張芒女名麗英面有竒光不照鏡但對白紈扇如鑑焉長沙王呉芮聞其異質領</hi>
　　<hi>兵來聘女時年十五聞芮來乃登此山仰卧披髪覆于石鼓之下人謂之死芮使人往視之忽見紫</hi>
　　<hi>雲欝起遂失女所在石上留歌一首</hi>
<pb n="KR4h0107_WYG_141-8b"/>
石鼔石鼔悲哉下土自我來觀民生實苦哀哉世事悠<lb/>
悠我意我意不可辱兮王威不可奪余志有鸞有鳳自<lb/>
歌自舞<hi>歌舞二字疑倒</hi>凌雲歴漢逺絶塵羅世人之子其如我<lb/>
何暫來期㑹運往即乖父兮母兮無傷我懐<hi>至今石鼔一處黒色</hi>
<hi>直下狀女垂髪時人號為張女髪</hi>
　　衛羅國王女配瑛靈鳳歌<lb/>
　　<hi>洞𤣥本行經云西方衛羅國王有女字曰配瑛與鳳共處扵是靈鳳常以羽翼扇女面後十二年中</hi>
　　<hi>女忽有胎王意怪之因斬鳳頭埋著長林丘中女後生女名曰皇妃王女思靈鳳之逰好駕而臨之</hi>
<pb n="KR4h0107_WYG_141-9a"/>
　　<hi>長林丘中歌云云是鳳欝然而生抱女俱飛逕入雲中</hi>
杳杳靈鳳綿綿長歸悠悠我思永與願違萬劫無期何<lb/>
時來飛<lb/>
　　太真夫人贈馬明生詩二首<lb/>
　　<hi>太真夫人王母小女也諱姽字羅敷遂事𤣥都太真王有子為三天太上府都官年少甞委官逰逸</hi>
　　<hi>有司奏劾降主東嶽夫人因來從之後被太上召還馬明生傳曰馬明生者齊國臨淄人本姓和字</hi>
　　<hi>君寳少為縣吏捕賊所傷殆死遇太真夫人適東嶽見而憫之出藥一丸服之立愈君寳乃更姓名</hi>
　　<hi>自號馬明生隨夫人執役及夫人被太上召還將别以明生屬安期先生因以五言詩二篇贈之</hi>
<pb n="KR4h0107_WYG_141-9b"/>
暫捨墉城内命駕岱山阿仰瞻太清闕雲樓欎嵳峩虚<lb/>
中有真人來往何紛葩鍊形保自然俛仰食<hi>一作挹</hi>太和<lb/>
朝朝九天王夕館還西華流精可飛騰吐納養青牙至<lb/>
藥非金石風生自然歌上下凌景霄羽衣何婆娑五嶽<lb/>
非妾室𤣥都是我家下看榮競子篤似蛙與蟆顧盼塵<lb/>
濁中憂患自相羅茍未悟妙㫖安事扵琢磨禍凑由道<lb/>
泄宻慎福臻多<lb/>
昔生崑陵宫共講天年延金液雖可遐未若太和仙仰<lb/>
<pb n="KR4h0107_WYG_141-10a"/>
登冥仙臺虚想詠靈人忽遇扶桑王九老仙都真駕驂<lb/>
紫虬輦靈顔一何鮮啓我尋長途邀我自然津告以鴻<lb/>
飛術受以玉胎篇瓊膏凝𤣥炁素女為我陳俯挹琳鳳<lb/>
腴仰上飄三天雲網立爾歩五嶽可暫旋𤣥都安足逺<lb/>
蓬萊在脚間傳受相親愛結友為天人替即㳺刑對禍<lb/>
必無愚賢袐則享無傾泄則軀身顛<lb/>
　　馬明生詩三首<lb/>
　　<hi>本傳明生隨安期先生負笈周逰天下二十年中辛苦備甞安期曰子真有仙骨遂受以太清金液</hi>
<pb n="KR4h0107_WYG_141-10b"/>
　　<hi>丹方明生入華隂山餌之白日昇天臨去著詩三首以示將來漢光和三年</hi>
太和何久長人命將不永噏如朝露晞奄忽睡覺頃生<lb/>
生世所悞傷生由莫静我將尋真人澄神挹容景盤桓<lb/>
崑陵宫𤣥都可馳騁㳙子牽我逰太真來見省朝朝王<lb/>
母前夕歸鍾嶽嶺仰採瓊瑶葩俯潄琳琅井千齡猶一<lb/>
刻萬紀如電頃<lb/>
天地自有常人命最險毳年若驚弦發時猶輕矢逝雖<lb/>
有灼灼姿玉為塵土穢林草無秋輝緑葉豈終嵗惜此<lb/>
<pb n="KR4h0107_WYG_141-11a"/>
繁茂摧哀彼寒霜厲有存理必亡有興故有廢真官戯<lb/>
𤣥津與物無凝滯神冲紫霄内形棲山水際對虚忘有<lb/>
懷逰目托容裔風塵將何來真道故可大<lb/>
濁塗諒為歡世樂豈足預振褐掃塵遐飄飄獨逺舉寥<lb/>
寥巖嶽際蕭蕭縱萬慮靈真與我逰落景乘鴻御朝乗<lb/>
雲輪來夕駕扶揺去嗷嘈天地中囂聲安得附<lb/>
　　隂長生古詩三首<lb/>
　　<hi>神仙傳曰隂長生新博人也漢皇后之親屬從馬明生學度世之道後扵丰都山中白日昇天長生</hi>
<pb n="KR4h0107_WYG_141-11b"/>
　　<hi>臨仙去著詩三篇以示將來黄庭堅書後漢隂長生詩後曰忠州丰都山仙都觀朝金殿西壁有天</hi>
　　<hi>成四年人書隂真君詩三章</hi>
維予之先佐命唐虞爰逮漢世紫艾重紓予獨好道而<lb/>
為匹夫髙尚素志不事王侯貪生得生亦又何求超跡<lb/>
蒼霄乘飛駕浮青要承翼與我為仇入火不灼蹈波不<lb/>
濡逍遥太極何慮何憂逰戯仙都顧憫羣愚年命之逝<lb/>
如彼波流奄忽未㡬泥土為儔馳走<hi>一作奔馳</hi>索死不肯暫<lb/>
休<lb/>
<pb n="KR4h0107_WYG_141-12a"/>
予之聖師體道知真昇騰變化松喬為隣維予同學一<lb/>
十二人寒苦求道歴二十年中多怠墮志行不堅痛乎<lb/>
諸子命也自天天不妄授道必歸賢身投幽壤何時可<lb/>
還嗟爾將來勤加精研勿為流俗富貴所牽神丹一成<lb/>
升彼九天夀同三光何但億千<lb/>
維予垂髮少好道徳棄家隨師東西南北委放五經辟<lb/>
世自匿二十餘年名山之側寒不遑衣饑不暇食思不<lb/>
敢歸勞不敢息奉事聖師承悦顔色面垢足胝乃敢哀<lb/>
<pb n="KR4h0107_WYG_141-12b"/>
識遂傳要訣恩深不測妻子延年咸享無極黄白既成<lb/>
貨財干億役使鬼神玉女侍側予得度世神丹之力<lb/>
　　葛仙公詩三首<hi>真仙通鑑下同</hi>
　　<hi>仙公諱𤣥字孝先句容人生而秀穎天才超軼名振江左州郡辟為掾固辭乃入赤城山精思學道</hi>
　　<hi>赤烏七嵗八月十五日白日昇天弟子鄉朋攀戀不巳扵是仙公駐駕空中賦五言歌詩三篇降付</hi>
　　<hi>鄉朋普令歌誦開悟方來</hi>
真人昔遺教愍念孤癡子嬖邪不信道禍亂由斯起身<lb/>
隨朝露晞悔恨何有已罪大不可掩流毒將誰理冥冥<lb/>
<pb n="KR4h0107_WYG_141-13a"/>
未出期劫盡方當止轉輪貧賤家仍復為役使四體或<lb/>
不完蹩躠行乞市不知積罪報怨天神不恃大道常無<lb/>
為𢎞之由善始吾今獲輕舉脩行立功爾三界盡稽首<lb/>
從容紫宫裏停駕虚元中人生若流水臨别屬素翰粗<lb/>
標靈妙紀<lb/>
我今便昇天愍念諸儒英大道體虗無寂寂中有精視<lb/>
之若冥昧窈窈中昭明莫言道虗誕所患不至誠奚不<lb/>
登名山誦是洞真經一諷而一詠𤣥音徹太清太上輝<lb/>
<pb n="KR4h0107_WYG_141-13b"/>
金容衆仙齊應聲十方散香花燔煙栴檀馨皇娥奏九<lb/>
韶鸞鳳諧和鳴龍駕翳空迎華葢曜杳冥翛閑劫仞臺<lb/>
帝釋歘降庭八王奉丹液挹潄身騰輕逍遥有無間流<lb/>
朗絶形名神童夾侍側自然朝萬靈飄飄八景輿逰衍<lb/>
白玉京七祖昇福堂先亡悉超生王侯能篤信必為天<lb/>
下貞大人體至徳一切䝉其成<lb/>
散誕逰山水吐納靈和津鍊氣同希夷靜詠道徳篇至<lb/>
心宗𤣥一冥感今乃宣飛駕御九龍飄飄乘紫煙華景<lb/>
<pb n="KR4h0107_WYG_141-14a"/>
曜空衢紅雲擁帝前暫迂蓬萊宫倐忽巳賔天偉偉衆<lb/>
真㑹𣺌𣺌凌重𤣥體固無終劫金顔隨日鮮歡樂太<hi>一作</hi>
<hi>亡</hi>上境悲念一切頑<hi>一作人</hi>誰能離死壊結是冥中緣悠<lb/>
悠成至道無有入無間微妙良難測智者謂我賢若能<lb/>
𢎞衆妙輕舉昇神仙<lb/>
　　支道紀頌<lb/>
　　<hi>葛仙公甫誕三日有道士支道紀來謂其父曰吾夢通𤣥真人降汝生竒男父令抱兒出道紀起敬</hi>
　　<hi>曰此兒有紫氣覆之狀如寳葢神明煥耀當為神仙因為讃曰</hi>
<pb n="KR4h0107_WYG_141-14b"/>
身雖輪聖化魂神無暫滅宿福積重緣昔願非今日大<lb/>
羅真人降仙聖含真出天龍潄香花濯我鍊胎質㣲余<lb/>
將誰信靈期𤣥佑畢道心超不二混成表元一獨悟有<lb/>
無想放朗大乘逸<lb/>
　　呉猛經廬山贈山神徐君詩<hi>見十二真君傳</hi>
　　<hi>猛字世雲家扵豫章從南海太守鮑静學道○張華博物志曰曹著傳其神自云姓徐受封廬山後</hi>
　　<hi>呉猛經過山神迎猛猛語曰君主此山近六百年符命巳盡不宜久居非據乃贈詩云</hi>
仰矚列仙館俯察王神宅曠載暢幽懐傾葢付三益<lb/>
<pb n="KR4h0107_WYG_141-15a"/>
　　四真人降魏夫人歌共五首<lb/>
　　<hi>夫人齋于别寢忽有太極真人方諸青童扶桑神王清虚真人來降授夫人八索隠書黄庭等經扵</hi>
　　<hi>是四真吟唱各命王女彈琴擊鐘吹簫合節而發太極發丹明之歌青童吟太霞之曲神王諷晨啓</hi>
　　<hi>之章清虚詠歘駕之辭</hi>
　　　太極真人歌<lb/>
丹明煥上清八風鼓太霞廽我神霄輦遂造玉嶺阿咄<lb/>
嗟天地外九圍<hi>一作圉圉</hi>皆吾家上採日中精下飲黄月華<lb/>
靈觀空無中鵬路無間邪顧見魏賢安<hi>夫人字</hi>濁氣傷爾<lb/>
<pb n="KR4h0107_WYG_141-15b"/>
和勤研𤣥中思道成更<hi>一作矢</hi>相過<lb/>
　　　方諸青童歌<lb/>
太霞扇晨暉<hi>一作七霞扇晨曜</hi>九氣無常形𤣥轡飛霄外八景<lb/>
乗髙清手把玉皇袂携我晨中生盼觀七曜房朗朗亦<lb/>
冥冥超哉魏氏子有心復有精𤣥挺自嘉㑹金書東華<lb/>
名賢安宻所研相期晹谷汧<hi>一作陽洛宫</hi>
　　　扶桑神王歌<lb/>
晨啓太帝室夕越匏𤓰水碧海飛翠波連峯亦嶽峙浮<lb/>
<pb n="KR4h0107_WYG_141-16a"/>
輪雲濤際九龍同轡起虎<hi>一作羽</hi>旂欎霞津靈風幡然理<lb/>
華存<hi>夫人名</hi>久樂道遂致髙神擬㧞徙三緣外感㑹乃方<lb/>
始相期陽洛宫道成携魏子<lb/>
　　　清虗真人歌二首<lb/>
歘駕控清虚徘徊西華館瓊林既神杪<hi>一作華館嘆輪張</hi>虎旂<lb/>
逐烟散慧風振丹旍明燭朗八煥觧襟墉<hi>一作瓊</hi>房裏神<lb/>
鈴鳴蒨粲棲景若林柯<hi>一作阿</hi>九絃<hi>一作氣</hi>𤣥中彈遺我積<lb/>
世憂釋此千年歎怡盼無極已扵夜復待旦<lb/>
<pb n="KR4h0107_WYG_141-16b"/>
紫霞儛𤣥空神風<hi>一作方</hi>無綱領歘然滿八區侁<hi>一作祝</hi>爾<lb/>
<graphic n="KR2290" url="https://raw.githubusercontent.com/kanripo/KR-Gaiji/master/images/KR2290.png" mimeType="image/png"/>靈境<hi>一作虗靜</hi>八牕無常朗有冥亦有炅洞觀三丹<hi>一作景</hi>
田寂寂生形景凝神泥丸内紫房何蔚炳大帝命我來<lb/>
有以應神挺相遇女弟子雲姿卓鑠整愧無郢石運益<lb/>
彼自然穎勤宻攝生道泄替結災𤯝靈期自有時携袂<lb/>
陟松嶺<lb/>
　　王母贈魏夫人歌<lb/>
　　<hi>西王母傳曰紫虗元君魏華存夫人清齋扵陽洛隠元之臺西王母與金闕聖君降扵臺中乘八景</hi>
<pb n="KR4h0107_WYG_141-17a"/>
　　<hi>輿同詣清虚上宫傳玉清隠書四巻授華存是時三元夫人馮雙禮紫陽左仙石路成太極髙仙伯</hi>
　　<hi>延葢公子西成真人王方平太虚真人南嶽赤松子桐栢真人王子喬等並降夫人小有清虚上宫</hi>
　　<hi>絳房之中時夫人與王君為賔主焉設瓊酥緑酒金觴四奏各命侍女陳曲成之鈞扵是王母擊節</hi>
　　<hi>而歌</hi>
駕我八景輿歘然入玉清龍旌拂霄漢<hi>一作上</hi>虎旂攝朱<lb/>
兵逍遥𤣥津際萬流無暫停哀此去留㑹劫盡天地傾<lb/>
當盡無中景不死亦不生體彼自然道寂觀合太冥南<lb/>
嶽挺真幹玉映輝穎精<hi>一作</hi>有任靡期<hi>一作其</hi>事虗心自<lb/>
<pb n="KR4h0107_WYG_141-17b"/>
受靈嘉㑹絳河曲相與樂未央<lb/>
　　雙禮珠彈雲璈而答歌<lb/>
玉清出九天神館飛霞外霄臺煥嵳峩靈夏秀蔚翳五<lb/>
華興翠華八風扇緑氣仰吟消魔詠俯研智與慧萬真<lb/>
啓晨景唱期絳房㑹挺穎徳音子神映乃拂沛天嶽凌<lb/>
空構洞臺深幽邃逰海悟井隘履真覺世穢儛輪宴重<lb/>
空筌魚自然廢廽我大椿羅長謝朝生世<lb/>
　　髙仙盼逰洞靈之曲<lb/>
<pb n="KR4h0107_WYG_141-18a"/>
　　<hi>玉皇又命歘生入隠室見上清元君龜山君扵是二真乃各命侍女王延賢于廣運等彈雲林琅玕</hi>
　　<hi>之璈安徳音范四珠擊昆明之筑左抱容韓賢賔吹鳳鸞之簫趙運子李慶玉拊流金之石辛白鵠</hi>
　　<hi>鄭辟方燕婉來田雙連等四人合歌</hi>
玉室煥東霞紫輦浮絳晨華臺何盼目此宴飛天元清<lb/>
靜太無中𦕈𦕈躡景遷吟詠大洞章唱此三九篇曲寢<lb/>
大漠内神王方寸間寂室思靈暉何事苦林山湏臾變<lb/>
衰翁廽為孩中顔<lb/>
　　魏夫人與衆真吟詩二首<lb/>
<pb n="KR4h0107_WYG_141-18b"/>
　　<hi>夫人任城人晉司徒劇陽文康公舒之女名華存字賢安㓜而好道精嘿恭介讀老莊三傳味真眈</hi>
　　<hi>𤣥常欲别居閑處父母不許二十四適太保掾南陽劉文生二子乃離隔室宇齋扵别寢後得道仙</hi>
　　<hi>去時年八十三晋成帝咸和九年也</hi>
　　　興寧四年丙寅四月二十七日夜降楊羲家作<lb/>
𤣥感妙象外和聲自相招靈雲欎紫晨蘭風扇緑軺上<lb/>
真宴瓊臺邈為地仙標所期貴逺邁故能秀穎翹翫彼<lb/>
八素翰道成初不遼人事胡可預使爾形氣銷<lb/>
　　　十二月一日夜南嶽夫人作與許長史<lb/>
<pb n="KR4h0107_WYG_141-19a"/>
靈谷秀瀾榮藏身栖嚴京被褐均衮龍帶索齊玉鳴形<lb/>
盤幽遼裏擲神太霞庭霄上有陛賢空中有真聲抑我<lb/>
曲晨飛案此緑軒軿下觀八度内俯歎風塵縈觧脱遺<lb/>
波浪登此眇眇清擾競三津竭奔馳割爾齡<lb/>
　　太上宫中歌<lb/>
手把八雲氣英明守二童太真握明鏡鑒合日月鋒雲<lb/>
儀拂髙闕驕女坐𤣥房愈行愈鮮盛英靈自爾通<hi>此歌正言</hi>
<hi>耳目之經也南嶽夫人喻許長史</hi>
<pb n="KR4h0107_WYG_141-19b"/>
　　萼緑華贈羊權詩<lb/>
　　<hi>萼緑華者仙女人以晋穆帝昇平三年己未十一月十日夜降扵羊權家自云是南山人不知何山</hi>
　　<hi>也權字道輿晋簡文帝黄門郎羊欣之祖緑華云我本姓楊又云是九嶷山中得道女羅郁也宿命</hi>
　　<hi>時曽為其師母毒殺乳婦𤣥洲以先罪未滅故暫謫降臭濁以償其過贈權詩一篇并火澣布手巾</hi>
　　<hi>一條金玉條脱各一枚又授權尸觧藥亦隠影化形而去今在湘東山中</hi>
神嶽排霄起飛峯欎千尋寥籠靈谷虗瓊林蔚蕭森羊<lb/>
生標羙秀弱冠流清音棲情莊惠津超形象魏林揚彩<lb/>
朱門中内有邁俗心我與夫子族源胄同淵池宏宗分<lb/>
<pb n="KR4h0107_WYG_141-20a"/>
上葉扵今各異枝蘭金因好著三益方覺彌静尋欣斯<lb/>
㑹雅綜彌齡祀誰云幽鑒難得之方寸裏翹想樊籠外<lb/>
俱為山巖士無令騰虗翰中隨驚風起遷化雖由人藩<lb/>
羊未易擬所期豈朝華嵗暮扵吾子<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_141-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻一百四十一<lb/>
</p>
<p>
</p>
  </div>
</body>
</text>
</TEI>
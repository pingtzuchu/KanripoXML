<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百四十五</head>
    <p>
<pb n="KR4h0107_WYG_145-1a"/>
欽定四庫全書<lb/>
　古詩紀巻一百四十五　　明　馮惟訥　撰<lb/>
別集第一<lb/>
　統論上<lb/>
　　宋書謝靈運傳　　　　　　　　梁沈約<lb/>
史臣曰民禀天地之靈含五常之徳剛柔迭用喜愠分<lb/>
情夫志動於中則歌詠外發六義所因四始攸繫升降<lb/>
謳謡紛披風什雖虞夏以前遺文不覩禀氣懐靈理無<lb/>
<pb n="KR4h0107_WYG_145-1b"/>
或異然則歌詠所興宜自生民始也周室既衰風流彌<lb/>
著屈平宋玉導清源於前賈誼相如振芳塵於後英辭<lb/>
潤金石髙義薄雲天自兹以降情志愈廣王襃劉向揚<lb/>
班崔蔡之徒異軌同奔遞相師祖雖清辭麗曲時發乎<lb/>
篇而蕪音累氣固亦多矣若平子艶發文以情變絶唱<lb/>
髙蹤乆無嗣響至於建安曹氏基命三祖陳王咸蓄盛<lb/>
藻甫乃以情緯物以文被質自漢至魏四百餘年辭人<lb/>
才子文體三變相如工為形似之言二班長於情理<lb/>
<pb n="KR4h0107_WYG_145-2a"/>
之説子建仲宣以氣質為體竝摽能擅美獨映當時是<lb/>
以一世之士各相慕習原其飇流所始莫不同祖風騷<lb/>
徒以賞好異情故意製相詭降及元康潘陸特秀律異<lb/>
班賈體變曹王縟旨星稠繁文綺合綴平臺之逸響采<lb/>
南皮之高韻遺風餘烈事極江左在晉中興𤣥風獨扇<lb/>
為學窮於柱下博物止乎七篇馳騁文辭義殫於此自<lb/>
建武暨于義熈歴載將百雖比響聯辭波屬雲委莫不<lb/>
寄言上徳託意𤣥珠遒麗之辭無聞焉耳仲文始革孫<lb/>
<pb n="KR4h0107_WYG_145-2b"/>
許之風叔源大變太元之氣爰逮宋氏顔謝騰聲靈運<lb/>
之興㑹標舉延年之體裁明密竝方軌前秀垂範後昆<lb/>
若夫敷袵論心商搉前藻工拙之數如有可言夫五色<lb/>
相宣八音協暢由乎𤣥黄律吕各適物宜欲使宫羽相<lb/>
變低昂舛節若前有浮聲則後須切響一簡之内音韻<lb/>
盡殊兩句之中輕重悉異妙達此旨始可言文至於先<lb/>
士茂制諷髙歴賞子建函京之作仲宣灞岸之篇子荆<lb/>
零雨之章正長朔風之句竝直舉胷情非傍詩史正以<lb/>
<pb n="KR4h0107_WYG_145-3a"/>
音律調韻取髙前式自靈均以來多歴年代雖文體稍<lb/>
精而此祕未覩至於髙言妙句音韻天成皆暗與理合<lb/>
匪由思至張蔡曹王曽無先覺潘陸顔謝去之彌逺世<lb/>
之知音者有以得之此言非謬如曰不然請待來哲<lb/>
　　北史文苑傳叙<lb/>
易曰觀乎天文以察時變觀乎人文以化成天下然則<lb/>
文之為用其大矣哉逖聽三古彌綸百代若乃墳索所<lb/>
紀靡得而云典謨巳降遺風可述至於制禮作樂騰實<lb/>
<pb n="KR4h0107_WYG_145-3b"/>
飛聲善乎言之不文行之豈能逺也是以曲阜之多才<lb/>
多藝監二代以正其源闕里之性與天道修六經以維<lb/>
其末用能窮神知化稱首於千古經邦緯俗藏用於百<lb/>
代至哉斯固聖人之述作也逮乎兩周道喪七十義乖<lb/>
淹中稷下八儒三墨之異漆園黍谷名法兵農之別雖<lb/>
雅誥奥義或未盡善考其遺跡亦賢達之流乎其離讒<lb/>
放逐之臣塗窮候門之士道轗軻而未遇鬱抑而不申<lb/>
憤激委約之中飛文魏闕之下奮迅泥滓自致青雲振<lb/>
<pb n="KR4h0107_WYG_145-4a"/>
沈溺於一朝流風聲於千載者往往而有矣漢自孝武<lb/>
之後雅尚斯文揚葩振藻者如林而二馬王揚為之傑<lb/>
東京之朝兹道逾扇咀徵含商者成市而班傅張蔡為<lb/>
之雄當塗受命尤好蟲篆金行勃興無替前烈曹王陳<lb/>
阮負宏衍之思挺棟榦於鄧林潘陸張左擅侈麗之才<lb/>
飾羽儀於鳳穴斯竝高視當世連衡孔門雖時運推移<lb/>
質文屢變譬猶六代竝奏易俗之用無爽九源競逐一<lb/>
致之理同歸歴選前英於斯為盛既而中州板蕩戎狄<lb/>
<pb n="KR4h0107_WYG_145-4b"/>
交侵僣偽相屬生靈塗炭故文章黜焉其能濳思於戰<lb/>
争之閒揮翰於鋒鏑之下亦有時而間出矣若乃魯徵<lb/>
杜廣徐光尹弼之儔知名於二趙宋該封奕朱彤梁讜<lb/>
之屬見重於燕秦然皆迫於倉卒牽於戰陣章奏符檄<lb/>
則粲然可觀體物縁情則寂寥於世非其才有優劣時<lb/>
運然也至於朔方之地蕞爾夷俗胡義周之頌國都足<lb/>
稱宏麗區區河右而學者埓於中原劉延明之銘酒泉<lb/>
可謂清典子曰十室之邑必有忠信豈徒言哉泊乎有<lb/>
<pb n="KR4h0107_WYG_145-5a"/>
魏定鼎沙朔南包河淮西吞闗隴當時之士有許謙崔<lb/>
宏宏子浩髙允高閭游雅等先後之間聲實俱茂詞義典<lb/>
正有永嘉之遺烈焉及太和在運鋭情文學固以頡頑<lb/>
漢徹跨躡曹丕氣運髙逺艶藻獨構衣冠仰止咸慕新<lb/>
風律調頗殊曲度遂改辭罕泉源言多胷臆潤古彫今<lb/>
有所未遇是故雅言麗則之奇綺合繡聯之美眇歴歳<lb/>
年未聞獨得既而陳郡袁翻河内常景晚拔疇類稍革<lb/>
其風及明皇御厯文雅大盛學者如牛毛成者如麟角<lb/>
<pb n="KR4h0107_WYG_145-5b"/>
孔子曰才難不其然也于時陳郡袁翻翻弟躍河東裴<lb/>
敬憲弟荘伯荘伯族弟伯茂范陽盧觀弟仲宣頓丘李<lb/>
諧勃海髙肅河間邢臧趙國李騫彫琢瓊瑤刻削杞梓<lb/>
竝為龍光俱稱鴻翼樂安孫彥舉濟隂温子昇竝自孤<lb/>
寒鬱然特起咸能綜採繁縟興屬清華比於建安之徐<lb/>
陳應劉元康之潘張左束各一時也有齊自霸業云啓<lb/>
廣延髦俊開四門以賔之頓八紘以掩之鄴都之下煙<lb/>
霏霧集河間邢子才鉅鹿魏伯起范陽盧元明鉅鹿魏<lb/>
<pb n="KR4h0107_WYG_145-6a"/>
季景清河崔長儒河間邢子明范陽祖孝徵中山杜輔<lb/>
𤣥北平陽子烈竝其流也復有范陽祖鴻勳亦參文士<lb/>
之列及天保中李愔陸卬崔瞻陸元規竝在中書參掌<lb/>
綸誥其李廣樊遜李徳林盧詢祖盧思道始以文章著<lb/>
名皇建之朝常侍王晞獨擅其美河清天統之辰杜臺<lb/>
卿劉逖魏騫亦參詔勑自李愔巳下在省唯撰述除官<lb/>
詔旨其闗渉軍國文翰多是魏收作之及在武平李若<lb/>
荀士遜李徳林薛道衡竝為中書侍郎典司綸綍後主<lb/>
<pb n="KR4h0107_WYG_145-6b"/>
雖溺於羣小然頗好詠詩幼時嘗讀詩賦語人云終有<lb/>
觧作此理不初因畫屏風勑通直郎蕭放及晉陵王孝<lb/>
式録古賢烈士及近代輕艶諸詩以充圖畫帝彌重之<lb/>
後復追齊州録事參軍蕭慤趙州功曹參軍顔之推同<lb/>
入撰録猶依霸朝謂之館客放及之推意欲更廣其事<lb/>
又因祖珽輔政愛重之推又託鄧長顒漸説後主屬意<lb/>
斯文三年祖珽奏立文林館於是更召引文學士謂之<lb/>
待詔文林館焉珽又奏撰御覽詔珽及特進魏收太子<lb/>
<pb n="KR4h0107_WYG_145-7a"/>
太師徐之才中書令崔劼散騎常侍張彫中書監陽休<lb/>
之監撰珽等奏追通直散騎侍郎韋道遜陸乂太子舍<lb/>
人王劭衞尉丞李孝基殿中侍御史魏澹中散大夫劉<lb/>
仲威袁奭國子博士朱才奉車都尉陸道閑考功郎中<lb/>
崔子樞左外兵郎薛道衡并省主客郎中盧思道司空<lb/>
東閣祭酒崔徳立太傅行参軍崔儦太學博士諸葛漢<lb/>
奉朝請鄭公超殿中侍御史鄭子信等入館撰書并勅<lb/>
放慤之推等同入撰例復命散騎常侍封孝琰前樂陵<lb/>
<pb n="KR4h0107_WYG_145-7b"/>
太守鄭元禮衞尉少卿杜臺卿通直散騎常侍楊訓前<lb/>
南兖州長史羊蕭通直散騎侍郎馬元熙并省三公郎<lb/>
中劉珉開府行參軍李師上温君悠入館亦令撰書後<lb/>
復命特進崔季舒前仁州刺史劉逖散騎常侍李孝貞<lb/>
中書侍郎李徳林續入待詔尋又詔諸人各舉所知又<lb/>
有前通直散騎侍郎辛徳源并省右戸郎元行恭太尉<lb/>
中兵參軍劉儒行司空祭酒陽辟疆竝入館待詔當時<lb/>
操筆之徒搜求略盡其外如廣平宋孝王信都劉善經<lb/>
<pb n="KR4h0107_WYG_145-8a"/>
輩三數人論其才性入館諸賢亦十三四不逮之周氏<lb/>
創業運屬陵夷纂遺文於既喪聘奇士如弗及是以蘇<lb/>
亮蘇綽盧柔唐瑾元偉李昶之徒咸奮鱗翼自致青紫<lb/>
然綽之建言務存質朴遂糠粃魏晉憲章虞夏雖屬辭<lb/>
有師古之美矯枉非適時之用故莫能常行焉既而革<lb/>
車電邁渚宫雲撤梁荆之風扇於闗右狂簡之徒斐然<lb/>
成俗流宕忘反無所取裁夫人有六情禀五常之秀情<lb/>
感六氣順四時之序葢文之所起情發於中而自漢魏<lb/>
<pb n="KR4h0107_WYG_145-8b"/>
以來迄乎晉宋其體屢變前哲論之詳矣暨永明天監<lb/>
之際太和天保之間洛陽江左文雅尤盛彼此好尚互<lb/>
有異同江左宫商發越貴於清綺河朔詞義貞剛重乎<lb/>
氣質氣質則理勝其詞清綺則文過其意理深者便於<lb/>
時用文華者宜於詠歌此其南北詞人得失之大較也<lb/>
若能掇彼清音簡兹累句各去所短合其兩長則文質<lb/>
彬彬盡羙盡善矣梁自大同之後雅道淪缺漸乖典則<lb/>
爭馳新巧簡文湘東啓其淫放徐陵庾信分路揚鑣其<lb/>
<pb n="KR4h0107_WYG_145-9a"/>
意淺而繁其文匿而彩詞尚輕險情多哀思格以延陵<lb/>
之聼葢亦亡國之音也隋文初統萬機毎念斲彫為樸<lb/>
發號施令咸去浮華然時俗詞藻猶多淫麗故憲臺執<lb/>
法屢飛霜簡焬帝初習藝文有非輕側暨乎即位一變<lb/>
其體與越公書建東都詔冬至受朝詩及擬飲馬長城<lb/>
窟竝存雅體歸於典制雖意在驕淫而詞無浮蕩故當<lb/>
時綴文之士遂得依而取正焉所謂能言者未必能行<lb/>
葢亦君子不以人廢言也爰自東帝歸秦逮乎青葢入<lb/>
<pb n="KR4h0107_WYG_145-9b"/>
洛四隩咸萃九州攸同江漢英靈燕趙奇俊竝該天網<lb/>
之中俱為大國之寳言刈其楚片善無遺潤水圓流不<lb/>
能十數才之難也不其然乎時之文人見稱當世者則<lb/>
齊人范陽盧思道安平李徳林河東薛道衡趙郡李元<lb/>
操鉅鹿魏澹陳人㑹稽虞世基河東柳䛒髙陽許善心<lb/>
等或鷹揚河朔或獨歩漢南俱騁龍光竝驅雲路矣<lb/>
　　明詩　　　　　　　　　　梁劉勰<hi>文心雕龍下竝同</hi>
大舜云詩言志歌詠言聖謨所析義巳明矣是以在心<lb/>
<pb n="KR4h0107_WYG_145-10a"/>
為志發言為詩舒文載實其在兹乎詩者持也持人情<lb/>
性三百之蔽義歸無邪持之為訓有符焉爾人禀七情<lb/>
應物斯感感物吟志莫非自然昔葛天氏樂辭云𤣥鳥<lb/>
在曲黄帝雲門理不空綺至堯有大唐之歌舜造南風<lb/>
之詩觀其二文辭達而巳及大禹成功九序惟歌太康<lb/>
敗徳五子咸怨順美匡惡其來乆矣自商暨周雅頌圓<lb/>
備四始彪炳六義環深子夏監絢素之章子貢悟琢磨<lb/>
之句故商賜二子可與言詩自王澤殄竭風人輟采春<lb/>
<pb n="KR4h0107_WYG_145-10b"/>
秋觀志諷誦舊章酬酢以為賔榮吐納而成身文逮楚<lb/>
國諷怨則離騷為刺秦皇滅典亦造仙詩漢初四言韋<lb/>
孟首唱匡諫之義繼軌周人孝武愛文柏梁列韻嚴馬<lb/>
之徒屬辭無方至成帝品録三百餘篇朝章國采亦云<lb/>
周備而辭人遺翰莫見五言所以李陵班婕妤見疑於<lb/>
後代也按召南行露始肇半章孺子滄浪亦有全曲暇<lb/>
豫優歌逺見春秋邪徑童謡近在成世閲時取證則五<lb/>
言乆矣又古詩佳麗或稱枚叔其孤竹一篇則傅毅之<lb/>
<pb n="KR4h0107_WYG_145-11a"/>
詞比采而推兩漢之作乎觀其結體散文直而不野婉<lb/>
轉附物怊悵切情實五言之冠冕也至於張衡怨篇清<lb/>
曲可詠仙詩緩歌雅有新聲暨建安初五言騰踴文帝<lb/>
陳思縱轡以騁節王徐應劉望路而爭驅竝憐風月狎<lb/>
池苑述恩榮敘酣宴慷慨以任氣磊落以使才造懐指<lb/>
事不求纎宻之巧驅辭逐貌唯取昭晰之能此其所同<lb/>
也乃正始明道詩雜仙心何晏之徒率多浮淺唯嵇志<lb/>
清峻阮旨遙深故能標焉若乃應璩百一獨立不懼辭<lb/>
<pb n="KR4h0107_WYG_145-11b"/>
譎義貞亦魏之遺直也晉世羣才稍入輕綺張潘左陸<lb/>
比肩詩衢采縟於正始力柔於建安或㭊文以為妙或<lb/>
流靡以自妍此其大畧也江左篇製溺乎𤣥風嗤笑徇<lb/>
務之志崇盛亡機之談袁孫巳下雖各有雕采而辭趣<lb/>
一揆莫與爭雄所以景純仙篇挺㧞而為俊矣宋初文<lb/>
詠體有因革荘老告退而山水方滋儷采百字之偶爭<lb/>
價一句之奇情必極貌以寫物辭必窮力而追新此近<lb/>
世之所競也故鋪觀列代而情變之數可監撮舉同異<lb/>
<pb n="KR4h0107_WYG_145-12a"/>
而綱領之要可明矣若夫四言正體雅潤為本五言流<lb/>
調清麗居宗華實異用唯才所安故平子得其雅叔夜<lb/>
含其潤茂先凝其清景陽振其麗兼善則子建仲宣偏<lb/>
美則太沖公幹然詩有恒裁思無定位隨性適分鮮能<lb/>
通圓若妙識所難其易也將至忽之為易其難也方來<lb/>
至於三六雜言則自出篇什離合之發則明於圖讖囘<lb/>
文所興則道原為始聯句共韻則柏梁餘製巨細或殊<lb/>
情理同致總歸詩囿故不繁云<lb/>
<pb n="KR4h0107_WYG_145-12b"/>
　　樂府<lb/>
樂府者聲依永律和聲也鈞天九奏既其上帝葛天八<lb/>
闋爰乃皇時自咸英以降亦無得而論矣至於塗山歌<lb/>
於候人始為南音有娀謡乎飛燕始為北聲夏甲歎於<lb/>
東陽東音以發殷釐思于西河西音以興音聲推移亦<lb/>
不一概矣匹夫庶婦謳吟土風詩官採言樂盲被律志感<lb/>
絲篁氣變金石是以師曠覘風於盛衰季札鍳微於興<lb/>
廢精之至也夫樂本心術故響浹肌髓先王慎焉務塞<lb/>
<pb n="KR4h0107_WYG_145-13a"/>
淫濫敷訓胄子必歌九徳故能情感七始化動八風自<lb/>
雅聲寖微溺音騰沸秦燔樂經漢初紹復制氏紀其鏗<lb/>
鏘叔孫定其容與於是武徳興乎髙祖四時廣於孝文<lb/>
雖摹韶夏而頗襲秦舊中和之響閴其不還暨武帝崇<lb/>
禮始立樂府總趙代之音撮齊楚之氣延年以曼聲協<lb/>
律朱馬以騷體製歌桂華雜曲麗而不經赤鴈羣篇靡<lb/>
而非典河間薦雅而罕御故汲黯致譏於天馬也至宣<lb/>
帝雅頌詩效鹿鳴邇及元成稍廣淫樂正音乖俗其難<lb/>
<pb n="KR4h0107_WYG_145-13b"/>
也如此暨後郊廟惟雜雅章辭雖典文而律非䕫曠至<lb/>
于魏之三祖氣爽才麗宰割辭調音靡節平觀其北上<lb/>
衆引秋風列篇或述酣宴或傷羈戍志不出於淫蕩辭<lb/>
不離於哀思雖三調之正聲實韶夏之鄭曲也逮於晉<lb/>
世則傅𤣥曉音創定雅歌以詠祖宗張華新篇亦充庭<lb/>
萬然杜䕫調律音奏舒雅荀朂改懸聲節哀急故阮咸<lb/>
譏其離聲後人驗其銅尺和樂精妙固表裏而相資矣<lb/>
故知詩為樂心聲為樂體樂體在聲瞽師務調其器樂<lb/>
<pb n="KR4h0107_WYG_145-14a"/>
心在詩君子宜正其文好樂無荒晉風所以稱逺伊其<lb/>
相謔鄭國所以云亡故知季札觀辭不直聼聲而巳若<lb/>
夫豔歌婉孌怨志詄絶淫辭在曲正響焉生然俗聼飛<lb/>
馳職競新異雅詠温恭必欠伸魚睨奇辭切至則拊髀<lb/>
雀躍詩聲俱鄭自此階矣凡樂辭曰詩詩聲曰歌聲來<lb/>
被辭辭繁難節故陳思稱李延年閑於増損古辭多者<lb/>
則宜減之明貴約也觀髙祖之詠大風孝武之歎來遲<lb/>
歌童被聲莫敢不協子建士衡咸有佳篇竝無詔伶人<lb/>
<pb n="KR4h0107_WYG_145-14b"/>
故事謝絲管俗稱乖調盖未思也至於斬<hi>疑作軒</hi>伎鼔<lb/>
吹漢世鐃挽雖戎喪殊事而並總入樂府繆襲所致亦<lb/>
有可算焉昔子政品文詩與歌別故畧具樂篇以標區<lb/>
界<lb/>
　　時序<lb/>
時運交移質文代變古今情理如可言乎昔在陶唐徳<lb/>
盛化鈞野老吐何力之談郊童含不識之歌有虞繼作<lb/>
政阜民安南風詩於元后爛雲歌於列臣盡其美者何<lb/>
<pb n="KR4h0107_WYG_145-15a"/>
乃心樂而聲泰也至大禹敷土九序詠功成湯聖敬猗<lb/>
歟作頌逮姬文之徳盛周南勤而不怨太王之化淳邠<lb/>
風樂而不淫幽厲昬而板蕩怒平王微而黍離哀故知<lb/>
歌謡文理與世推移風動於上而波震於下者春秋以<lb/>
後角戰英雄六經泥蟠百家飇駭方是時也韓魏力政<lb/>
燕趙任權五蠧六虱嚴於奏令唯齊楚兩國頗有文學<lb/>
齊開荘衢之第楚廣蘭臺之宫孟軻賔館荀卿宰邑故<lb/>
稷下扇其清風蘭陵鬱其茂俗鄒子以談天飛譽騶奭<lb/>
<pb n="KR4h0107_WYG_145-15b"/>
以雕龍馳響屈平聨藻於日月宋玉交彩於風雲觀其<lb/>
艶說則籠罩雅頌故知暐煜之竒意出乎縱横之詭俗<lb/>
也爰至有漢運接燔書高祖尚武戲儒簡學雖禮律草<lb/>
創詩書未遑然大風鴻鵠之歌亦天縱之英作也施及<lb/>
孝恵迄于文景經術頗興而辭人勿用賈誼抑而鄒枚<lb/>
沈亦可知己逮孝武崇儒潤色鴻業禮樂爭輝辭藻競<lb/>
騖柏梁展朝讌之詩金堤製恤民之詠徴枚乘以蒲輪<lb/>
申主父以鼎食擢公孫之對䇿歎兒寛之擬奏買臣負<lb/>
<pb n="KR4h0107_WYG_145-16a"/>
薪而衣錦相如滌器而被繡於是史遷夀王之徒嚴終<lb/>
枚臯之屬應對固無方篇章亦不匱遺風餘采莫與比<lb/>
盛越昭及宣實繼武績馳騁石渠暇豫文㑹集雕篆之<lb/>
軼材發綺縠之高喻於是王襃之倫底禄待詔自元暨<lb/>
成䧏意圖籍笑玉屑之諫清金馬之路子雲鋭思於千<lb/>
首子政讐校於六藝亦巳美矣爰自漢室迄至成哀雖<lb/>
世漸百齡辭人九變而大抵所歸祖述楚辭靈均餘影<lb/>
於是乎在自哀平陵替光武中興深懐圖讖頗畧文華<lb/>
<pb n="KR4h0107_WYG_145-16b"/>
然杜篤獻誄以免刑班彪參表以補令雖非旁求亦不<lb/>
遐棄及明帝疊耀崇愛儒術肄禮璧堂講文虎觀孟堅<lb/>
珥筆于國史賈逵給禮於端頌東平擅其懿文沛王振<lb/>
其通論帝則藩儀輝光相照矣自安和已下迄至順桓<lb/>
則有班傅三崔王馬張蔡磊落鴻儒才不時乏而文章<lb/>
之選存而不論然中興之後羣才稍改前轍華實所附<lb/>
斟酌經辭葢歴政講聚故漸靡儒風者也降及靈帝時<lb/>
好辭製造羲皇之書開鴻都之賦而樂松之徒招集淺<lb/>
<pb n="KR4h0107_WYG_145-17a"/>
陋故楊賜號為驩兠蔡邕比之俳優其餘風遺文葢蔑<lb/>
如也自獻帝播遷文學蓬轉建安之末區宇方輯魏武<lb/>
以相王之尊雅愛詩章文帝以副君之重妙善辭賦陳<lb/>
思以公子之豪下筆琳琅並體貌英逸故俊才雲蒸仲<lb/>
宣委質於漢南孔璋歸命於河北偉長從宦於青土公<lb/>
幹狥質於海隅徳璉綜其斐然之思元瑜展其翩翩之<lb/>
樂文蔚休伯之儔子俶徳祖之侣傲雅觴豆之前雍容<lb/>
袵席之上灑筆以成酣歌和墨以藉談笑觀其時文雅<lb/>
<pb n="KR4h0107_WYG_145-17b"/>
好慷慨良由世積亂離風衰俗怨並志深而筆長故梗<lb/>
槩而多氣也至明帝纂戎制詩度曲徴篇章之士置崇<lb/>
文之觀何劉羣才迭相照耀少主相仍唯高貴英雅顧<lb/>
盼合章動言成論於時正始餘風篇體輕澹而嵇阮應<lb/>
繆並馳文路矣晉宣始基景文克構並跡沈儒雅而務<lb/>
深方術至武帝惟新承平受命而膠序篇章弗簡皇慮<lb/>
降及懐愍綴旒而巳然晉雖不文人才實盛茂先揺筆<lb/>
而散珠太沖動墨而横錦岳湛曜聯璧之華機雲標二<lb/>
<pb n="KR4h0107_WYG_145-18a"/>
俊之采應傅三張之徒孫摰成公之屬並結藻清英流<lb/>
韻綺靡前史以為運渉季世人未盡才誠哉斯談可為<lb/>
歎息元皇中興披文建學劉刁禮吏而寵榮景純文敏<lb/>
而優擢逮明帝束晳雅好文㑹升儲御極孳孳講藝練<lb/>
情於誥策振采於辭賦庾以筆才逾親温以文思益厚<lb/>
揄揚風流亦彼時之漢武也及成康促齡穆哀短祚簡<lb/>
文勃興淵乎清峻微言精理亟滿𤣥席澹思醲采時灑<lb/>
文囿至孝武不嗣安恭已矣其文史則有袁殷之曹孫<lb/>
<pb n="KR4h0107_WYG_145-18b"/>
于之軰雖才或淺深珪璋足用自中朝貴𤣥江左彌盛<lb/>
因談餘氣流成文體是以世極迍邅而辭意夷㤗詩必<lb/>
柱下之㫖歸賦乃漆園之義䟽故知文變染乎世情興<lb/>
廢繫乎時序原始以要終雖百世可知也自宋武愛文<lb/>
文帝彬雅秉文之徳孝武多才英采雲構自明以下文<lb/>
理替矣爾其縉紳之林霞蔚而飈起王袁聨宗以龍章<lb/>
顔謝重葉以鳳采何范張沈之徒亦不可勝也葢聞之<lb/>
於世故畧舉大較暨皇齊馭寳運集休明太祖以聖武<lb/>
<pb n="KR4h0107_WYG_145-19a"/>
膺籙高祖以睿文纂業文帝以貳離含章中宗以上哲<lb/>
興運並文眀自天緝遐景祚今聖厯方興文思充被海<lb/>
岳降神才英秀發馭飛龍於天衢駕騏驥於萬里經典<lb/>
禮章跨周轢漢唐虞之文其鼎盛乎鴻風懿采短筆敢<lb/>
陳颺言讚時請寄明哲<lb/>
　　體性<lb/>
八體屢遷功以學成<hi>八體一曰典雅二曰逺奥三曰精約四曰顯附五曰繁縟六曰壮麗</hi>
<hi>七曰新奇八曰輕靡</hi>才力居中肇自血氣氣以實志志以定言吐<lb/>
<pb n="KR4h0107_WYG_145-19b"/>
納英華莫非情性是以賈生俊發故文㓗而體清長卿<lb/>
傲誕故理侈而辭溢子雲沈寂故志隠而味深子政簡<lb/>
易故趣昭而事博孟堅雅懿故裁宻而思靡平子淹通<lb/>
故慮周而藻宻仲宣躁鋭故穎出而才果公幹氣褊故<lb/>
言壮而情駭嗣宗俶儻故響逸而調逺叔夜儁俠故興<lb/>
高而采烈安仁輕敏故鋒發而韻流士衡矜重故情繁<lb/>
而辭隠觸類以推表裏必符豈非自然之恒資才氣之<lb/>
大畧哉<lb/>
<pb n="KR4h0107_WYG_145-20a"/>
　　通變<lb/>
論文之方譬諸草木根幹麗土而同性臭味晞陽而異<lb/>
品矣是以九代詠歌志合文則黄歌斷竹質之至也唐<lb/>
歌在昔則廣於黄世虞歌卿雲則文於唐時夏歌雕墻縟<lb/>
於虞代商周篇什麗於夏年至於序志述時其揆一也<lb/>
暨楚之騷文矩式周人漢之賦頌影寫楚世魏之薦制<lb/>
顧慕漢風晉之辭章瞻望魏采確而論之則黄唐淳而<lb/>
質虞夏質而辨商周麗而雅楚漢侈而艶魏晉淺而綺<lb/>
<pb n="KR4h0107_WYG_145-20b"/>
宋初訛而新從質及訛彌近彌澹何則競今疎古風味<lb/>
氣衰也今才穎之士刻意學文多畧漢篇師範宋集雖<lb/>
古今備閲然近附而逺疎矣夫青生於藍綘生於蒨雖<lb/>
踰本色不能復化桓君山云予見新進麗文美而無采<lb/>
及見劉揚言辭常輒有得此其驗也故練青濯絳必歸<lb/>
藍蒨矯訛翻淺還宗經誥斯斟酌乎質文之間而櫽括<lb/>
乎雅俗之際可與言通變矣<lb/>
　　情采<lb/>
<pb n="KR4h0107_WYG_145-21a"/>
夫鉛黛所以飾容而盼倩生於淑姿文采所以餙言而<lb/>
辨麗本於情性故情者文之經辭者理之緯經正而後<lb/>
緯成理定而後辭暢此立文之本源也昔詩人什篇為<lb/>
情而造文辭人賦頌為文而造情何以明其然葢風雅<lb/>
之興志思蓄憤而吟詠情性以諷其上此為情而造文<lb/>
也諸子之徒心非鬱陶茍馳夸餙鬻聲釣世此為文而<lb/>
造情也故為情者要約而冩眞為文者淫麗而煩濫而<lb/>
後之作者採濫忽眞逺棄風雅近師辭賦故體情之製<lb/>
<pb n="KR4h0107_WYG_145-21b"/>
日踈逐文之篇愈盛故有志深軒冕而汎詠臯壌心纒<lb/>
㡬務而虛述人外眞宰弗存翩其反矣夫桃李不言而<lb/>
成蹊有實存也男子樹蘭而不芳無其情也夫以草木<lb/>
之微依情待實况乎文章述志為本言與志反文豈足<lb/>
徴是以聨辭結采将欲明理采濫辭詭則心理愈翳固<lb/>
知翠綸桂餌反所以失魚言隠榮華殆謂此也是以衣<lb/>
錦褧衣惡文太章賁象窮白貴乎反本夫能設謨以位<lb/>
理擬地以置心心定而後結音理正而後摛藻使文不<lb/>
<pb n="KR4h0107_WYG_145-22a"/>
滅質博不溺心正采耀乎朱藍間色屏於紅紫乃可謂<lb/>
雕琢其章彬彬君子矣<lb/>
　　比興<lb/>
詩文𢎞奥包韞六義毛公述傳獨標興體豈不以風通<lb/>
而賦同比顯而興隠哉故比者附也興者起也附理者<lb/>
切類以指事起情者依微以擬議起情故興體以立附<lb/>
理故比例以生比則畜憤以斥言興則環譬以記諷葢<lb/>
随時之義不一故詩人之志有二也觀夫興之託諭婉<lb/>
<pb n="KR4h0107_WYG_145-22b"/>
而成章稱名也小取類也大關雎有別故后妃方徳尸<lb/>
鳩貞一故夫人象義義取其貞無從於夷禽徳貴其別<lb/>
不嫌於鷙鳥明而未融故發注而後見也且何謂為比<lb/>
葢冩物以附意颺言以切事者也故金錫以喻明徳珪<lb/>
璋以譬秀民螟蛉以類教誨蜩螗以冩號呼澣衣以擬<lb/>
心憂巻席以方志固凡斯切象皆比義也至如麻衣如<lb/>
雪兩驂如舞若斯之類皆比類者也楚㐮信讒而三閭<lb/>
忠烈依詩製騷諷兼比興炎漢雖盛而辭人夸毗詩刺<lb/>
<pb n="KR4h0107_WYG_145-23a"/>
道喪故興義銷亡於是賦頌先鳴故比體雲構紛紜雜<lb/>
遝信舊章矣夫比之為義取類不常或喻於聲或方於<lb/>
貌或擬於心或譬於事宋玉高唐云纎條悲鳴聲似竽籟<lb/>
此比聲之類也枚乘荒園云焱焱紛紛若塵埃之間白<lb/>
雲此則比貌之類也賈生鵩賦云禍之與福何異糺纒<lb/>
此以物比理者也王襃洞簫云優柔温潤如慈父之愛<lb/>
子也此以聲比心者也馬融長笛云繁縟絡繹范蔡之説<lb/>
此以響比辯者也張衡南都云起鄭舞蠒抽緒此以容<lb/>
<pb n="KR4h0107_WYG_145-23b"/>
比物者也若斯之類辭賦所先日用乎比月忘乎興習<lb/>
小而棄大所以文謝於周人也至於揚班之倫曹劉以<lb/>
下圖状山川影冩雲物莫不纎綜比義以敷其華驚聼<lb/>
回視資此效績又安仁螢賦云流金在沙季鷹春詩云<lb/>
青條若總翠皆其義者也故此類雖繁以切至為貴若<lb/>
刻鶴類鶩則無所取焉<lb/>
　　物色<lb/>
春秋代序隂陽慘舒物色之動心亦揺焉葢陽氣萌而<lb/>
<pb n="KR4h0107_WYG_145-24a"/>
𤣥駒歩隂律凝而丹鳥羞微蟲猶或入感四時之動物<lb/>
深矣若夫珪璋挺其惠心英華秀其清氣物色相召人<lb/>
誰獲安是以獻歳發春悅豫之情暢滔滔孟夏鬱陶之<lb/>
心凝天高氣清隂沈之志逺霰雪無垠矜肅之慮深歳<lb/>
有其物物有其容情以物遷辭以情發一葉且或迎意<lb/>
蟲聲有足引心況清風與明月同夜白日與春林共朝<lb/>
哉是以詩人感物聨類不窮流連萬象之際沈吟視聼<lb/>
之區冩氣圖貌既随物以宛轉屬采附聲亦與心而裵<lb/>
<pb n="KR4h0107_WYG_145-24b"/>
徊故灼灼狀桃花之鮮依依盡楊栁之貌杲杲為出日<lb/>
之容瀌瀌擬雨雪之狀喈喈逐黄鳥之聲喓喓學草蟲<lb/>
之韻皎日嘒星一言窮理參差沃若兩字連形並以少<lb/>
總多情貌無遺矣雖復思經千載將何易奪及離騷代<lb/>
興觸類而長物貌難盡故重沓舒狀於是嵯峨之類聚<lb/>
葳蕤之羣積矣及長卿之徒詭勢瓌聲模山範水字必<lb/>
魚貫所謂詩人麗則而約言辭人麗淫而繁句也至如<lb/>
雅詠棠華或黄或白騷述秋蘭緑葉紫莖凡摛表五色<lb/>
<pb n="KR4h0107_WYG_145-25a"/>
貴在時見若青黄屢出則繁而不珍自近代以來文貴<lb/>
形似窺情風景之上鑽貌草木之中吟詠所發志惟深<lb/>
逺體物為妙功在密附故巧言切狀如印之印泥不加<lb/>
雕削而曲寫毫芥故能瞻言而見貌印字而知時也然<lb/>
物有恆姿而思無定檢或率爾造極或精思愈踈且詩<lb/>
騷所標並據要害故後進銳筆怯於爭鋒莫不因方以<lb/>
借巧即勢以㑹奇善於適要則雖舊彌新矣是以四序<lb/>
紛廻而入興貴閑物色雖繁而析辭尚簡使味飄飄而<lb/>
<pb n="KR4h0107_WYG_145-25b"/>
輕舉情曄曄而更新古來辭人異代接武莫不參伍以<lb/>
相變因革以為功物色盡而情有餘者曉㑹通也若乃<lb/>
山林臯壌實文思之奥府畧語則闕詳說則繁然屈平<lb/>
所以能洞鍳風騷之情者抑亦江山之助乎<lb/>
　　詩品上　　　　　　　　　梁鍾嶸<hi>征逺記室叅軍</hi>
氣之動物物之感人故揺蕩性情形諸舞詠照燭三才<lb/>
暉麗萬有靈祗待之以致饗幽微藉之以昭告動天地<lb/>
感鬼神莫近於詩昔南風之辭卿雲之頌厥義夐矣夏<lb/>
<pb n="KR4h0107_WYG_145-26a"/>
歌曰鬱陶乎予心楚謡曰名余曰正則雖詩體未全然<lb/>
是五言之濫觴也逮漢李陵始著五言之目矣古詩𦕈<lb/>
邈人世難詳推其文體固是炎漢之製非衰周之倡也<lb/>
自王揚枚馬之徒詞賦競爽而吟詠靡聞從李都尉迄<lb/>
班媫妤將百年間有婦人焉一人而巳詩人之風頓巳<lb/>
缺喪東京二百載中惟有班固詠史質木無文降及建<lb/>
安曹公父子篤好斯文平原兄弟鬰為文棟劉楨王粲<lb/>
為其羽翼次有攀龍托鳳自致於屬車者葢将百計彬<lb/>
<pb n="KR4h0107_WYG_145-26b"/>
彬之盛大備於時矣是後陵遲衰微逮於有晉太康中<lb/>
三張<hi>三張載協元也</hi>二陸兩潘一左勃爾復興踵武前王風流<lb/>
未沫亦文章之中興也永興時貴黄老稍尚虚談于時<lb/>
篇什理過其辭淡乎寡味爰及江表微波尚傳孫綽許<lb/>
詢桓庾諸公詩皆平典似道徳論建安風力盡矣先是<lb/>
郭景純用雋上之才變創其體劉越石仗清剛之氣贊<lb/>
成厥美然彼衆我寡未能動俗逮義熈中謝益夀<hi>混</hi>斐<lb/>
然繼作元嘉中有謝靈運才高詞盛富艶難蹤固巳含<lb/>
<pb n="KR4h0107_WYG_145-27a"/>
跨劉郭陵轢潘左故知陳思為建安之傑公幹仲宣為<lb/>
輔陸機為太康之英安仁景陽為輔謝客為元嘉之雄<lb/>
顔延年為輔斯皆五言之冠冕文詞之命世也夫四言<lb/>
文約意廣取效風騷便可多得每苦文繁而意少故世<lb/>
罕習焉五言居文詞之要是衆作之有滋味者也故云<lb/>
㑹流俗豈不以指事造形窮情寫物最為詳切者邪故<lb/>
詩有六義焉一曰興二曰比三曰賦文巳盡而義有餘<lb/>
興也因物喻志比也直書其事寓言寫物賦也𢎞斯三<lb/>
<pb n="KR4h0107_WYG_145-27b"/>
義酌而用之幹之以風力潤之以丹彩使味之者無極<lb/>
聞之者動心是詩之至也若専用比興則患在意深意<lb/>
深則詞躓若但用賦體則患在意浮意浮則文散嬉成<lb/>
流移文無止泊有蕪漫之累矣若乃春風春鳥秋月秋<lb/>
蟬夏雲暑雨冬月祈寒斯四候之感諸詩者也嘉㑹寄<lb/>
詩以親離羣託詩以怨至於楚臣去境漢妾辭宫或骨<lb/>
横朔野或魂逐飛蓬或負戈外戎殺氣雄邉塞客衣單<lb/>
孀閨淚盡文士有觧佩出朝一去忘返女有揚蛾入寵<lb/>
<pb n="KR4h0107_WYG_145-28a"/>
再盼傾國凡斯種種感蕩心靈非陳詩何以展其義非<lb/>
長歌何以騁其情故曰詩可以羣可以怨使窮賤易安<lb/>
幽居靡悶莫尚於詩矣故詞人作者罔不愛好今之士<lb/>
俗斯風熾矣纔能勝衣甫就小學必甘心而馳騖焉於<lb/>
是庸音雜體人各為容至使膏腴子弟恥文不逮終朝<lb/>
㸃綴分夜呻吟獨觀謂為警䇿衆覩終淪平鈍次有輕<lb/>
薄之徒咲曹劉為古拙謂鮑昭羲皇上人謝朓今古獨<lb/>
歩而師鮑昭終不及日中市朝滿<hi>鮑照結客少年場行</hi>學謝朓劣<lb/>
<pb n="KR4h0107_WYG_145-28b"/>
得黄鳥度青枝<hi>虞炎玉階怨</hi>徒自棄於高聼無渉於文流矣<lb/>
觀王公縉紳之士毎博論之餘何嘗不以詩為口實随<lb/>
其嗜慾商㩁不同淄渑並泛朱紫相奪喧議競起凖的<lb/>
無依近彭城劉士章俊賞之士疾其淆亂欲為當世詩<lb/>
品口陳標㮄其文未遂感而作焉昔九品論人七畧裁<lb/>
士校以賔實誠多未値至若詩之為技較爾可知以類<lb/>
推之殆均博奕方今皇帝資生知之上才體沈鬱之幽<lb/>
思文麗日月賞究天人昔在貴遊巳為稱首況八紘既<lb/>
<pb n="KR4h0107_WYG_145-29a"/>
奄風靡雲蒸抱玉者聨肩握珠者踵武以瞰漢魏而不<lb/>
顧吞晉宋於胸中諒非農歌轅議敢致流別嶸之今錄<lb/>
庻周旋於閭里均之於談笑耳<lb/>
　　詩品中<lb/>
夫屬詞比事乃為通談若經國文符應資博古撰徳駁<lb/>
奏宜窮徃烈至乎吟詠情性亦何貴於用事思君如流<lb/>
水<hi>徐幹雜詩</hi>既是即目高臺多悲風<hi>陳思雜詩</hi>亦唯所見清晨登<lb/>
隴首羗無故實明月照積雪<hi>謝康樂歳暮</hi>詎出經史觀古今<lb/>
<pb n="KR4h0107_WYG_145-29b"/>
勝語多非補假皆由直尋顔延謝荘尤為繁宻於時化<lb/>
之故大明泰始中文章殆同書抄近任昉王元長等辭<lb/>
不貴竒競須新事爾來作者寖以成俗遂乃句無虛語<lb/>
語無虚字拘攣補衲蠧文巳甚但自然英㫖罕值其人<lb/>
詞既失高則宜加事義雖謝天才且表學問亦一理乎<lb/>
陸機文賦通而無貶孝充翰林疎而不切王微鴻寳宻<lb/>
而無裁顔延論文精而難曉摯虞文志詳而博瞻頗曰<lb/>
知言觀斯數家皆就談文體而不顯優劣至於謝客集<lb/>
<pb n="KR4h0107_WYG_145-30a"/>
詩逢詩輙取張隲文士逢文即書諸英志録並載在文<lb/>
曾無品第嶸今所録雖止乎五言然網羅今古詞文始<lb/>
集輕欲辨彰清濁掎摭病利凡百二十人預此宗流者<lb/>
便稱才子至斯三品升降差非定制方申變裁請寄知<lb/>
者爾<lb/>
　　談藝錄　　　　　　　　　呉郡徐禎卿<lb/>
詩理宏淵談何容易究其妙用可畧而言卿雲江水開<lb/>
雅頌之源烝民麥秀建國風之始覽其事迹興廢如存<lb/>
<pb n="KR4h0107_WYG_145-30b"/>
占彼民情困舒在目則知詩者所以宣𤣥鬱之思光神<lb/>
妙之化者也先王協之於宫徴被之於簧絃奏之於郊<lb/>
社頌之於宗廟歌之於燕㑹諷之於房中葢以之可以<lb/>
格天地感鬼神暢風教通庻情此古詩之大約也漢祚<lb/>
鴻朗文章作新安世楚聲温純厚雅孝武樂府壮麗宏<lb/>
竒縉紳先生咸從附作雖規迹古風各懐剞劂美哉歌<lb/>
詠漢徳雍揚可為雅頌之嗣也及夫興懐觸感民各有<lb/>
情賢人逸士呻吟於下里棄妻思婦嘆詠於中閨鼔吹<lb/>
<pb n="KR4h0107_WYG_145-31a"/>
奏乎軍曲童謡發於閭巷亦十五國風之次也東京繼<lb/>
軌大演五言而歌詩之聲微矣至於含氣布詞質而不<lb/>
采七情雜遣並自悠圓或間有微疵終難毁玉兩京詩<lb/>
法譬之伯仲塤篪所以相成其音調也魏氏之學獨専<lb/>
其盛然國運風移古朴易解曹王數子才氣慷慨不詭<lb/>
風人而特立之功卒亦未至故時與之闇化矣鳴呼世<lb/>
代推移理有必爾風斯偃矣何足論才故特標極界以<lb/>
俟君子取焉<lb/>
<pb n="KR4h0107_WYG_145-31b"/>
夫任用無方故情文異尚譬如錢體為圓鈎形為曲箸<lb/>
則尚直屏則成方大匠之家器飾雜出要其格度不過<lb/>
總心機之妙應假刀銛以成功耳至於衆工小技擅巧<lb/>
分門亦自力限有涯不可彊也姑陳其目第而為言郊<lb/>
廟之詞荘以嚴戎兵之詞壮以肅朝㑹之詞大以雝公<lb/>
讌之詞樂而則夫其大義固如斯巳深瑕重絫可得而<lb/>
言崇功盛徳易夸而乏雅華䟽彩㑹易淫而去質干戈<lb/>
車革易勇而亡警靈節韶光易采而成靡葢觀於大者<lb/>
<pb n="KR4h0107_WYG_145-32a"/>
神越而心游中無植幹鮮不眩移此宏詞之極軌也若<lb/>
夫欵欵贈言盡平生之篤好執手送逺慰此戀戀之情<lb/>
朂勵規箴婉而不直臨喪挽死痛旨深長襍懐因感以<lb/>
詠言覽古随方而結論行旅迢遥苦辛各異遨遊晤賞<lb/>
哀樂難常孤孽怨思達人齊物忠臣幽憤貧士鬱伊此<lb/>
詩家之錯變而規格之縱横也然思或朽腐而未精情<lb/>
或零落而未備詞或罅缺而未博氣或柔獷而未調格<lb/>
或莠亂而未叶咸為病焉故知驅縱靡常城門一軌揮<lb/>
<pb n="KR4h0107_WYG_145-32b"/>
斤汚鼻能者得之若廼訪之於逺不下帯袵索之以近<lb/>
則在千里此詩之所以未易言也<lb/>
情者心之精也情無定位觸感而興既動於中必形於<lb/>
聲故喜則為笑啞憂則為吁歔怒則為叱咤然引而成<lb/>
音氣實為佐引音成詞文實與功葢因情以發氣因氣<lb/>
以成聲因聲而繪詞因詞而定韻此詩之源也然情實<lb/>
眑𣺌必因思以窮其奥氣有麄弱必因力以奪其偏詞<lb/>
難妥帖必因才以致其極才易飄揚必因質以禦其侈<lb/>
<pb n="KR4h0107_WYG_145-33a"/>
此詩之流也繇是而觀則知詩者乃精神之浮英造化<lb/>
之秘思也若夫妙騁心機随方合節或約旨以植義或<lb/>
宏文以叙心或緩發如朱絃或急張如躍楛或始迅以<lb/>
中留或既優而後促或慷慨以任壮或悲悽以引泣或<lb/>
因拙以得工或發竒而佀易此論匠之超悟不可得而<lb/>
詳也易曰書不盡言言不盡意若乃因言求意其亦庶<lb/>
乎有得與<lb/>
魏詩門户也漢詩堂奥也入户升堂固其機也而晉氏<lb/>
<pb n="KR4h0107_WYG_145-33b"/>
之風本之魏焉然而判迹於魏者何也故知門户非定<lb/>
程也陸生之論文曰非知之難行之難也夫既知行之<lb/>
難又安得云知之非難哉又曰詩緣情而綺靡則陸生<lb/>
之所知固魏詩之查穢耳嗟夫文勝質衰本同末異此<lb/>
聖哲所以感歎翟朱所以興哀者也夫欲拯質必務削<lb/>
文欲反本必資去未是固曰然然非通論也玉韞於石<lb/>
豈曰無文淵珠露采亦非無質由質開文古詩所以擅<lb/>
巧由文求質晉格所以為衰若乃文質雜興本末並用<lb/>
<pb n="KR4h0107_WYG_145-34a"/>
此魏之失也故䋲漢之武其流也猶至於魏宗晉之體<lb/>
其敝也不可以悉矣<lb/>
夫情能動物故詩足以感人荆軻變徴壮士瞋目延年<lb/>
婉歌漢武慕嘆凡厥含生情本一貫所以同憂相瘁同<lb/>
樂相傾者也故詩者風也風之所至草必偃焉聖人定<lb/>
經列國為風固有以也若乃歔欷無涕行路必不為之<lb/>
興哀愬難不膚聞者必不為之變色故夫直戅之詞譬<lb/>
之無音之絃耳何所取聞於人哉至於陳采以眩目裁<lb/>
<pb n="KR4h0107_WYG_145-34b"/>
虚以蕩心抑又末矣<lb/>
朦朧萌析情之來也汪洋漫衍情之沛也連翩絡屬情<lb/>
之一也馳軼歩驟氣之達也簡練揣摩思之約也頡頏<lb/>
纍貫韻之齊也混純貞粹質之檢也明雋清圓詞之藻<lb/>
也高才閒擬濡筆求工發旨立意雖㫄出多門未有不<lb/>
由斯戸者也至於垓下之歌出自流離煑豆之詩成於<lb/>
草卒命辭慷慨並自奇工此則深情素氣激而成言詩<lb/>
之權例也傳曰疾行無善迹乃藝家之恒論也昔桓譚<lb/>
<pb n="KR4h0107_WYG_145-35a"/>
學賦於揚雄雄令讀千首賦葢所以廣其資亦得以叅<lb/>
其變也詩賦麤精譬之絺綌而不深探研之力宏識誦<lb/>
之功何能益也故古詩三百可以博其源遺篇十九可<lb/>
以約其趣樂府雄高可以厲其氣離騷深永可以禆其<lb/>
思然後法經而植旨䋲古以崇辭雖或未盡臻其奥吾<lb/>
亦罕見其失也嗚呼雕繢滿目並巳稱工芙蓉始發尤<lb/>
能擅麗後世之惑宜益滋焉夫未覩鈞天之美則北里<lb/>
為工不詠闗雎之亂則桑中為雋故匪師涓難為語也<lb/>
<pb n="KR4h0107_WYG_145-35b"/>
詩之辭氣雖由政教然支分條布畧有徑庭良由人士<lb/>
品殊藝随遷易故宗工鉅匠辭淳氣平豪賢碩俠辭雄<lb/>
氣武遷臣孽子辭厲氣促逸民遺老辭𤣥氣沈賢良文<lb/>
學辭雅氣俊輔臣弼士辭尊氣嚴閹僮壼女辭弱氣柔<lb/>
媚夫幸士辭靡氣蕩荒才嬌麗辭淫氣傷<lb/>
夫哲匠鴻才固繇内穎中人承學必自迹求大抵詩之<lb/>
妙軌情若重淵奥不可測辭如繁露貫而不雜氣如良<lb/>
駟馳而不軼由是而求可以冥㑹矣<lb/>
<pb n="KR4h0107_WYG_145-36a"/>
古詩降魏辭人所遺雖蕭統簡輯過冗而不精劉勰緒<lb/>
論亦畧而未備况夫人懐敝帚自過千金法言懿則遂<lb/>
見委廢至於篇句零落雖深猶幸有存者可足徴也故<lb/>
著此篇以標凖的粗方大義誠不越兹後之君子庶可<lb/>
以考也<lb/>
　　詩譜　　　　　　　　　　　元陳繹曾<lb/>
　　<hi>詩譜凡二巻今采其評各家詩語列於作者名下其總論則附於此</hi>
古體<lb/>
<pb n="KR4h0107_WYG_145-36b"/>
　周南　不離日用間有福天下萬世意<lb/>
　召南　至誠諄恪秋毫不犯<lb/>
　邶風　君子處變淵静自守<lb/>
　齊風　翩翩有俠氣<lb/>
　唐風　憂思深逺<lb/>
　秦風　秋聲朝氣<lb/>
　豳風　深知民情而眞體之<lb/>
　小雅　忠厚<lb/>
<pb n="KR4h0107_WYG_145-37a"/>
　宣王小雅　振刷精神<lb/>
　大雅　深逺<lb/>
　宣王大雅　鋪張事業<lb/>
　周頌　天心布聲<lb/>
　魯頌　謹守禮法<lb/>
　商頌　天威大聲<lb/>
凡讀三百篇要㑹其情不足性有餘處情不足故寓之<lb/>
景性有餘故見乎情<lb/>
<pb n="KR4h0107_WYG_145-37b"/>
凡讀騷要見情有餘處<lb/>
凡讀漢詩先眞實後文華<lb/>
凡讀建安詩於文華中取眞實<lb/>
三國六朝樂府詩猶有眞意勝於當時文人之詩<lb/>
凡讀文選詩分三節東都以上主情建安以下主意三謝以<lb/>
下主辭齊梁諸家五言未成律體七言乃多古製韻度<lb/>
猶出盛唐人上一等但理不勝情氣不勝辭耳<lb/>
律體<lb/>
<pb n="KR4h0107_WYG_145-38a"/>
　沈約　　呉均　　何遜　　王筠　　任昉<lb/>
　隂鏗　　徐陵　　薛道衡　江總<lb/>
右諸家律詩之源而尤近古者視唐律雖寛而風度逺<lb/>
矣<lb/>
絶句體<lb/>
　古樂府　渾然有大篇氣象<lb/>
　六朝諸人　語絶意不絶<lb/>
　　文中子論詩<hi>附</hi>
<pb n="KR4h0107_WYG_145-38b"/>
子謂荀悦史乎史乎謂陸機文乎文乎皆思過半矣子<lb/>
謂文士之行可見謝靈運小人哉其文傲君子則謹沈<lb/>
休文小人哉其文冶君子則典鮑昭江淹古之狷者也<lb/>
其文急以怨呉筠孔珪古之狂者也其文怪以怒<hi>南史無呉</hi>
<hi>筠疑是呉均文之誤也</hi>謝荘王融古之纖人也其文碎徐陵庾信<lb/>
古之夸人也其文誕或問孝綽兄弟子曰鄙人也其文<lb/>
淫或問湘東王兄弟子曰貪人也其文繁<hi>南齊世祖之子湘東王名</hi>
<hi>子建與兄竟陵王子良及隋郡王子隆皆好文章有集傳世</hi>謝朓淺人也其文㨗江<lb/>
<pb n="KR4h0107_WYG_145-39a"/>
總詭人也其文虚皆古之不利人也子謂顔延之王儉<lb/>
任昉有君子之心焉其文約以則<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_145-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻一百四十五<lb/>
</p>
<p>
</p>
  </div>
</body>
</text>
</TEI>
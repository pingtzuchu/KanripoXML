<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷五十</head>
    <p>
<pb n="KR4h0107_WYG_050-1a"/>
欽定四庫全書<lb/>
　古詩紀卷五十　　　　　明　馮惟訥　撰<lb/>
晉第二十<lb/>
　鼔吹曲辭<lb/>
　　晉鼓吹曲二十二首　　　　傅𤣥<lb/>
　　<hi>晉書樂志曰武帝令傅𤣥製鼓吹曲二十二篇以代魏曲</hi>
　　　靈之祥<lb/>
　　<hi>古朱鷺行古今樂錄曰靈之祥言宣皇帝之佐魏猶虞舜之事堯也旣有石瑞之徴又能用武以誅</hi>
<pb n="KR4h0107_WYG_050-1b"/>
　　<hi>孟度之逆命也</hi>
靈之祥石瑞章旌金德出西方天降命授宣皇應期運<lb/>
時龍驤繼大舜佐陶唐讃武文建帝綱孟氏叛據南疆<lb/>
追有扈亂五常呉寇勁蜀虜彊交誓盟連遐荒宣赫怒<lb/>
奮鷹揚震乾威曜電光陵九天䧟石城梟逆命拯有生<lb/>
萬國安四海寧<lb/>
　　　宣受命<lb/>
　　<hi>古思悲翁行古今樂錄曰宣受命言宣皇帝禦諸葛亮養威重運神兵亮震怖而死</hi>
<pb n="KR4h0107_WYG_050-2a"/>
宣受命應天機風雲時動神龍飛禦諸葛鎭雍梁邊境<lb/>
安夷夏康務節事勤定傾攬英雄保持盈淵穆穆赫明<lb/>
明沖而㤗天之經養威重運神兵亮乃震斃天下<hi>晉書有安</hi>
<hi>字</hi>寧<lb/>
　　　征遼東<lb/>
　　<hi>古艾而張行古今樂錄曰征遼東言宣帝陵大海之表討滅公孫淵而梟其首也</hi>
征遼東敵失據威靈邁日域公孫旣授首羣逆破膽咸<lb/>
震怖朔北響應海表景附武功赫赫德雲布<lb/>
<pb n="KR4h0107_WYG_050-2b"/>
　　　宣輔政<lb/>
　　<hi>古上之回行古今樂錄曰言宣帝聖道深逺撥亂反正網羅文武之才以定二儀之序也</hi>
宣皇輔政聖烈深撥亂反正從天心網羅文武才愼厥<lb/>
所生所生賢遺教施安上治民化風移肇創<hi>一作造</hi>帝基<lb/>
宏業垂於鑠明明時赫戲功濟萬世定二儀定二儀雲<lb/>
行<hi>樂府作澤</hi>雨施海外風馳<lb/>
　　　時運多難<lb/>
　　<hi>古擁離行古今樂錄曰時運多難言宣帝致討呉方有征無戰也</hi>
<pb n="KR4h0107_WYG_050-3a"/>
時運多難道教痡天地變化有盈虛蠢爾呉蠻虎視江<lb/>
湖我皇赫斯致天誅有征無戰弭其圖天威横被廓東<lb/>
隅<lb/>
　　　景龍飛<lb/>
　　<hi>古戰城南行古今樂録曰景龍飛言景帝克明威教賞從夷逆祚隆無疆崇此洪基也</hi>
景龍飛御天威聰鑒𤣥察動與神明恊機從之者顯逆<lb/>
之者滅夷文教敷武功巍普被四海萬邦望風莫不來<lb/>
綏聖德濳㫁先天弗違弗違祥享世永長猛以致寛道<lb/>
<pb n="KR4h0107_WYG_050-3b"/>
化光赫明明祚隆無疆帝績惟期有命既集崇此宏基<lb/>
　　　平玉衡<lb/>
　　<hi>古巫山高行古今樂錄曰平玉衡言景帝一萬國之殊風齊四海之乖心禮賢養士而纂洪業也</hi>
平玉衡糺姦回萬國殊風四海乖禮賢養士羈御英雄<lb/>
思心齊纂戎洪業崇皇階品物咸亨聖敬日躋聰鑒盡<lb/>
下情明明綜天機<lb/>
　　　文皇綂百揆<lb/>
　　<hi>古上陵行古今樂錄曰文皇綂百揆言文帝始綂百揆用人有序以敷太平之化也</hi>
<pb n="KR4h0107_WYG_050-4a"/>
文皇綂百揆繼天理萬方武將鎮四隅英佐盈朝堂謀<lb/>
言協秋蘭清風發其芳洪澤所漸潤礫石為珪璋大道<lb/>
謀<hi>疑作侔</hi>五帝盛德踰三王咸光大上參天與地至化無<lb/>
内外無内外六合並康乂並康乂遘茲嘉會在昔羲與<lb/>
農大晉徳斯邁鎮征及諸州為蕃衛𤣥功濟四海洪烈<lb/>
流萬世<lb/>
　　　因時運<lb/>
　　<hi>古將進酒行古今樂錄曰因時運言文帝因時運變聖謀潜施解長蛇之交離羣桀之黨以武濟文</hi>
<pb n="KR4h0107_WYG_050-4b"/>
　　<hi>審其大計以邁其德也</hi>
因時運聖策施長虵交解羣桀離勢窮奔呉虎騎厲惟<lb/>
武進審大計時邁其德清一世<lb/>
　　　惟庸蜀<lb/>
　　<hi>古有所思行古今樂錄曰惟庸蜀言文帝旣平萬乘之蜀封建萬國復五等之爵也</hi>
惟庸蜀僣號天一隅劉備逆帝命禪亮承其餘擁衆數<lb/>
十萬闚隙承我虛驛騎進羽檄天下不遑居姜維屢冦<lb/>
邊隴上為荒蕪文皇愍斯民厯世受罪辜外謨藩屏臣<lb/>
<pb n="KR4h0107_WYG_050-5a"/>
内謀衆士夫爪牙應指授腹心獻<hi>一作同</hi>良圖良圖協成<lb/>
文大<hi>一作乃</hi>興百萬軍雷鼓震地起猛勢陵浮雲逋虜畏<lb/>
天誅靣縳造壘門萬里同風教逆命稱妾臣光建五等<lb/>
紀綱天人<lb/>
　　　天序<lb/>
　　<hi>古芳樹行古今樂録曰天序言聖皇應厯受禪宏濟大化用人各盡其才也</hi>
天序應厯受禪承靈祜御羣龍勒螭虎宏濟大化英雋<lb/>
作輔明明綂萬幾赫赫鎮四方咎繇稷契之疇協蘭芳<lb/>
<pb n="KR4h0107_WYG_050-5b"/>
禮王臣覆兆民化之如天與地誰敢愛其身<lb/>
　　　大晉承運期<lb/>
　　<hi>古上邪行古今樂録曰大晉承運期言聖皇應籙受圖化象神明也</hi>
大晉承運期德隆聖皇時清晏白日垂光應籙圖陟帝<lb/>
位繼天正玉衡化行象神明至哉道隆虞與唐元首敷<lb/>
洪化百寮股肱並忠良民太康隆隆赫赫福祚盈無疆<lb/>
　　　金靈運<lb/>
　　<hi>古君馬黃行古今樂錄曰金靈運言聖皇踐祚致敬宗廟而孝道行於天下也</hi>
<pb n="KR4h0107_WYG_050-6a"/>
金靈運天符發聖徴見參日月惟我皇體神聖受魏禪<lb/>
應天命皇之興靈有徴登大麓御萬乘皇之輔若闞虎<lb/>
爪牙奮莫之禦皇之佐讃清化百事理萬邦賀神祗應<lb/>
嘉瑞章恭享禮薦先皇樂時奏磬管鏘鼓淵淵鐘鍠鍠<lb/>
奠樽爼實玉觴神歆饗咸悅康宴孫子祐無疆大孝烝<lb/>
烝德教被萬方<lb/>
　　　於穆我皇<lb/>
　　<hi>古雉子斑行古今樂錄曰於穆我皇言聖皇受命徳合神明也</hi>
<pb n="KR4h0107_WYG_050-6b"/>
於穆我皇盛德聖且明受禪君世光濟羣生普天率土<lb/>
莫不來庭顒顒六合内望風仰泰淸萬國雍雍興頌聲<lb/>
大化洽地平而天成七政齊玉衡惟平峨峨佐命濟濟<lb/>
羣英夙夜乾乾萬機是經雖治興匪荒寧謙道光沖不<lb/>
盈天地合德日月同榮赫赫煌煌曜幽冥三光克從於<lb/>
顯天垂景星龍鳳臻甘露宵零肅神祇祇上靈萬物欣<lb/>
戴自天效其成<lb/>
　　　仲春振旅<lb/>
<pb n="KR4h0107_WYG_050-7a"/>
　　<hi>古聖人出行古今樂録曰仲春振旅言大晉申文武之教畋獵以時也</hi>
仲春振旅大致民武教於時日新師執提工執鼓坐作<lb/>
從<hi>晉書作起</hi>節有序盛矣允文允武蒐田表禡申法誓遂圍<lb/>
禁獻社祭允以時明國制文武並用禮之經列車如戰<lb/>
大教明古今誰能去兵大晉繼天濟羣生<lb/>
　　　夏苖田<lb/>
　　<hi>古臨高臺行古今樂録曰夏苖田言大晉畋狩順時為田除害也</hi>
夏苖田運將徂軍國異容文武殊乃命羣吏選車徒辨<lb/>
<pb n="KR4h0107_WYG_050-7b"/>
其號名讃契書王軍啓八門行同上帝居時路建大麾<lb/>
雲旗翳紫虛百官象其事疾則疾徐則徐回衡旋軫罷<lb/>
陳弊車獻禽享祠蒸蒸配有虞惟大晉德參兩儀化雲<lb/>
敷<lb/>
　　　仲秋獮田<lb/>
　　<hi>古逺期行古今樂錄曰仲秋獮田言大晉雖有文德不廢武事順時以殺伐也</hi>
仲秋獮田金德常剛涼風清且厲凝露結為霜白藏司<lb/>
辰蒼隼時鷹揚鷹揚猶尚父順天以殺伐春秋時序雷<lb/>
<pb n="KR4h0107_WYG_050-8a"/>
霆振威曜進退由鉦鼔致禽祀祊羽毛之用充軍府赫<lb/>
赫大晉德芬烈陵三五敷化以文雖治<hi>晉書作安</hi>不廢武光<lb/>
宅四海永享天之祜<lb/>
　　　順天道<lb/>
　　<hi>古石留行古今樂録曰順天道言仲冬天閱用武修文大晉之德配天也</hi>
順天道握神契三時示講武事冬大閱鳴鐲振鼓鐸旌<lb/>
旗象虹霓文制其中武不窮武動軍誓衆禮成而義舉<lb/>
三驅以崇仁進止不失其序兵卒練將如闞虎惟闞虎<lb/>
<pb n="KR4h0107_WYG_050-8b"/>
氣陵青雲解圍三面殺不殄羣偃旌麾班六軍獻享蒸<lb/>
脩典文嘉大晉德配天祿報功爵俟賢饗燕樂受茲百<lb/>
祿嘉<hi>晉書作壽</hi>萬年<lb/>
　　　唐堯<lb/>
　　<hi>古務成行古曲亡古今樂錄曰唐堯言聖皇陟帝位德化光四表也</hi>
唐堯諮務成謙謙德所興積漸終光大履霜致堅冰神<lb/>
明道自然<hi>晉書作成</hi>河海猶可凝舜禹統百揆元凱以次升<lb/>
禪讓應天厯睿聖世相承我皇陟帝位平衡正凖䋲德<lb/>
<pb n="KR4h0107_WYG_050-9a"/>
化飛四表祥氣見其徴興王坐俟旦亡主<hi>一作國</hi>恬<hi>一作主</hi>
自矜致逺由近始覆簣成山陵披圖按先籍有其證靈<lb/>
液<lb/>
　　　𤣥雲<lb/>
　　<hi>古𤣥雲行古曲亡古今樂録曰𤣥雲言聖皇用人各盡其才也</hi>
𤣥雲起丘山祥氣萬里會龍飛何蜿蜿鳳翔何翽翽昔<lb/>
在唐虞朝時見青雲際今親遊萬<hi>一作方</hi>國流光溢天外<lb/>
鶴鳴在後園清音隨風邁成湯隆顯命伊摯來如飛周<lb/>
<pb n="KR4h0107_WYG_050-9b"/>
文獵渭濱遂載吕望歸符合如影響先天天弗違輟耕<lb/>
綜時<hi>晉書作地</hi>綱解褐衿天維元功配二王芬馨世所稀我<lb/>
皇敘羣才洪烈何巍巍桓桓征四表濟濟理萬機神化<lb/>
感無方髦才盈帝畿丕顯惟昩旦日新孔所咨茂哉明<lb/>
聖德日月同光輝<lb/>
　　　伯益<lb/>
　　<hi>古黄爵行古曲亡古今樂錄曰伯益言赤烏銜書有周以興今聖王受命神雀來也</hi>
伯益佐舜禹職掌山與川德侔十六相思心入無間<hi>樂府</hi>
<pb n="KR4h0107_WYG_050-10a"/>
<hi>作閒</hi>智理周萬物下知衆鳥言黃雀應清化翔集何翩翩<lb/>
和鳴棲庭樹徘徊雲日間夏桀為無道密網施山河<hi>一作</hi>
<hi>川</hi>酷祝振纎網當奈黃雀何殷湯崇天德去其三面羅<lb/>
逍遥羣飛來鳴聲乃復和朱雀作南宿鳯凰統羽羣赤<lb/>
烏銜書至天命瑞周文神雀今來遊為我受命君嘉祥<lb/>
致天和膏澤隆<hi>一作降</hi>青雲蘭風發芳氣闔世同其芬<lb/>
　　　釣竿<lb/>
　　<hi>古釣竿行漢鐃歌二十二曲無釣竿古今樂録曰釣竿言聖皇德配堯舜又有吕望之佐以濟天功</hi>
<pb n="KR4h0107_WYG_050-10b"/>
　　<hi>致太平也</hi>
釣竿何冉冉甘餌芳且鮮臨川運思心微綸沈九淵太<lb/>
公寶此術乃在靈祕篇機變隨物移精妙貫未然游魚<lb/>
驚著釣濳龍飛戾天戾天安所至撫翼翔太清太清一<lb/>
何異兩儀出渾成玉衡正三辰造化賦羣形退願輔聖<lb/>
君與神合其靈我君宏逺畧天人不足并天人初并時<lb/>
昩昩何芒芒日月有徴兆文象興三皇蚩尤亂山民黃<lb/>
帝用兵征萬方逮夏禹而徳衰三代不及虞與唐我皇<lb/>
<pb n="KR4h0107_WYG_050-11a"/>
聖德配堯舜受禪即祚享天祥率土䝉祜靡不肅庶事<lb/>
康庶事康穆穆明明荷百祿保無極永泰平<lb/>
　　晉凱歌二首　　　　　　　張華<lb/>
　　　命將出征歌<lb/>
重華隆帝道戎蠻或不賓徐夷興有周鬼方亦違殷今<lb/>
在聖明世寇虐動四垠豺狼染牙爪羣生號穹旻元帥<lb/>
統方夏出車撫涼秦衆貞必以律臧否實在人威信加<lb/>
殊類疎逖思自親單醪豈有<hi>一作無</hi>味挾纊感至仁武功<lb/>
<pb n="KR4h0107_WYG_050-11b"/>
尚止戈七德美安民逺跡由斯舉永世無風塵<lb/>
　　　勞還師歌<lb/>
玁狁背天德搆亂擾邦畿戎車震朔野羣帥賛皇威將<lb/>
士齊心旅感義忘其私積勢如鞹弩赴節如發機囂聲<lb/>
動山谷金光曜素暉揮㦸<hi>晉書作戈</hi>陵勁敵武步蹈横屍鯨<lb/>
鯢皆授首北土永清夷昔往冒隆暑今來白雪霏征夫<lb/>
信勤瘁自古詠采薇收榮於舍爵燕喜在凱歸<lb/>
　舞曲歌辭<lb/>
<pb n="KR4h0107_WYG_050-12a"/>
　　晉正德大豫舞歌二首　　　傅𤣥<lb/>
　　<hi>宋書樂志曰晉武帝泰始九年荀朂典知樂事使郭瓊宋識等造正德大豫之舞朂及傅𤣥張華又</hi>
　　<hi>各造舞歌咸寧元年詔定祖宗之號而廟樂同用正德大豫舞</hi>
　　正德舞歌<lb/>
天命有晉光濟萬國穆穆聖王文武惟則在天斯正在<lb/>
地成德載韜政刑載崇禮教我敷𤣥化臻於中道<lb/>
　　　大豫舞歌<lb/>
於鑠皇晉配天受命熙帝之光世德惟聖嘉樂大豫保<lb/>
<pb n="KR4h0107_WYG_050-12b"/>
祐萬姓淵兮不竭冲而用之先帝弗違䖍奉天時<lb/>
　　晉正德大豫舞歌二首　　　荀勗<lb/>
　　　正德舞歌<lb/>
人文垂則盛德有容聲以依詠舞以象功干戚發揮節<lb/>
以笙鏞羽籥雲㑹翊宣令蹤敷美盡善允恊時邕煥炳<lb/>
其章光乎萬邦萬邦洋洋承我晉道配天作享元命有<lb/>
造上化如風民應如草穆穆斌斌形于綴兆文武旁作<lb/>
慶流四表無競維烈永世是紹<lb/>
<pb n="KR4h0107_WYG_050-13a"/>
　　　大豫舞歌<lb/>
豫順以動大哉惟時時邁其仁世載邕熙兆我區夏宣<lb/>
文是基大業惟新我皇隆之重光累暉欽明文思迄用<lb/>
有成惟晉之祺穆穆聖皇受命既固品物咸寧芳烈雲<lb/>
布文教旁通篤以淳素元化洽暢被之暇豫作樂崇德<lb/>
同美韶濩濬邈幽遐式遵王度<lb/>
　　晉正德大豫舞歌二首　　　張華<lb/>
　　<hi>晉書樂志曰泰始九年光禄大夫荀朂以杜䕫所制律吕校太樂總章鼓吹八音與律吕乖錯乃制</hi>
<pb n="KR4h0107_WYG_050-13b"/>
　　<hi>古尺作新律吕以調聲韻律成遂班下太常使太樂總章鼔吹清商施用朂遂典知樂事啓朝士解</hi>
　　<hi>音律者共掌之使郭瓊宋識等造正德大豫二舞其樂章亦張華所作云</hi>
　　　正德舞歌<lb/>
曰皇上天𤣥鑒惟光神器周回五德代章祚命于晉世<lb/>
有哲王宏濟區夏陶甄萬方大明垂耀旁燭無疆蚩蚩<lb/>
庶類風德永康皇道惟清禮樂斯經金石在縣萬舞在<lb/>
庭象容表慶協律被聲軼武超濩取節六英同進退讓<lb/>
化漸無形大和宣洽通于幽𠖇<lb/>
<pb n="KR4h0107_WYG_050-14a"/>
　　　大豫舞歌<lb/>
惟天之命符運有歸赫赫大晉三后重暉繼明紹世光<lb/>
撫九圍我皇紹期遂在璇璣羣生屬命奄有庶邦慎徽<lb/>
五典𤣥教遐通萬方同軌率土咸雍爰制大豫宣德舞<lb/>
功醇化既穆王道協隆仁及草木恵加昆蟲億兆夷人<lb/>
悦仰皇風丕顯大業永世彌崇<lb/>
　　晉宣武舞歌四首　　　　　傅𤣥<lb/>
　　<hi>晉書樂志曰魏黃初三年改漢巴渝舞曰昭武舞景初元年又作武始咸熙章斌三舞皆執羽籥及</hi>
<pb n="KR4h0107_WYG_050-14b"/>
　　<hi>晉改昭武舞曰宣武舞羽籥舞曰宣文舞咸寧元年詔廟樂停宣武宣文二舞而同用正德大豫舞</hi>
　　<hi>云</hi>
　　　惟聖皇篇　　　　　　　矛俞第一<lb/>
惟聖皇德巍巍光四海禮樂猶形影文武為表裏乃作<lb/>
巴渝肆舞士劔弩齊列戈矛為之始進退疾鷹鷂龍戰<lb/>
而豹起如亂不可亂動作順其理離合有統紀<lb/>
　　　短兵篇　　　　　　　　劔俞第二<lb/>
劒為短兵其勢險危疾踰飛電回旋應規武節齊聲或<lb/>
<pb n="KR4h0107_WYG_050-15a"/>
合或離電發星騖若景若差兵法攸象軍容是儀<lb/>
　　　軍鎭篇　　　　　　　　弩俞第三<lb/>
弩為逺兵軍之鎮其發有機體難動往必速重而不遲<lb/>
銳精分鏄射逺中微弩俞之樂一何竒變多姿退若激<lb/>
進若飛五聲協八音諧宣武象讃天威<lb/>
　　　窮武篇　　　　　　　　安臺行亂第四<lb/>
窮武者䘮何但敗北柔弱忘戰國家亦廢秦始徐偃既<lb/>
已作戒前世先王鑒其機修文整武藝文武足相濟然<lb/>
<pb n="KR4h0107_WYG_050-15b"/>
後德光大亂曰高則亢滿則盈亢必危盈必傾去危傾<lb/>
守以平沖則久濁能清混文武順天經<lb/>
　　晉宣文舞歌二首<lb/>
　　　羽籥舞歌<lb/>
羲皇之初天地開元罔罟禽獸羣黎以安神農教耕創<lb/>
業誠難民得粒食澹然無所患黃帝始征伐萬品造其<lb/>
端軍駕無常居是曰軒轅軒轅既勤止堯舜匪荒寧夏<lb/>
禹治水湯武又用兵孰能保安逸坐致太平聖王邁乾<lb/>
<pb n="KR4h0107_WYG_050-16a"/>
乾天下興頌聲穆穆且明明惟聖皇道化彰徵四海清<lb/>
三光萬機理庶事康潜龍升儀鳯翔風雨時物繁昌却<lb/>
走馬降瑞祥揚側陋簡忠良百祿是荷眉壽無疆<lb/>
　　　羽鐸舞歌<lb/>
昔在渾成時兩儀尚未分陽升垂清景隂降興浮雲中<lb/>
和合氛氲萬物各異羣人倫得其序衆生樂聖君三統<lb/>
繼五行然後有質文皇王殊運代治亂亦繽紛伊大晉<lb/>
德兼往古越犧農邈舜禹參天地陵三五禮唐周樂韶<lb/>
<pb n="KR4h0107_WYG_050-16b"/>
武豈惟簫韶六代具舉澤霑地境化充天㝢聖明臨朝<lb/>
元凱作輔普天同樂胥浩浩元氣遐哉太清五行流邁<lb/>
日月代征隨時變化庶物乃成聖皇繼天光濟羣生化<lb/>
之以道萬國咸寧受茲介福延于億齡<lb/>
　　晉鼙舞歌五首<lb/>
　　<hi>古今樂錄曰晉鼙舞歌五篇一曰洪業篇當魏曲明明魏皇帝古曲闗東有賢女二曰天命篇當魏</hi>
　　<hi>曲太和有聖帝古曲章和二年中三曰景皇篇當魏曲魏厯長古曲樂久長四曰大晉篇當魏曲天</hi>
　　<hi>生烝民古曲四方皇五曰明君篇當魏曲為君既不易古曲殿前生桂樹按曹植怨歌行云為君既</hi>
<pb n="KR4h0107_WYG_050-17a"/>
　　<hi>不易為臣良獨難不知與此同否○晉宋書樂志載此五詩俱不言是傅𤣥作樂府作𤣥詩或别有</hi>
　　<hi>考也</hi>
　　　洪業篇<lb/>
宣文創洪業盛德在泰始聖皇應靈符受命君四海萬<lb/>
國何所樂上有明天子唐堯禪帝位虞舜惟恭已恭已<lb/>
正南面道化與時移大赦盪萌漸文教被黃支象天則<lb/>
地體無為聰明配日月神聖参兩儀雖有三凶類靜言<lb/>
無所施象天則地體無為稷契並佐命伊吕升王臣蘭<lb/>
<pb n="KR4h0107_WYG_050-17b"/>
芷登朝肆下無失宿民聲發響自應表立景來附虓虎<lb/>
從羈制潜龍升<hi>一作飛</hi>天路備物立成器變通極其數百<lb/>
事以時敘萬機有常度訓之以克讓納之以忠恕羣下<lb/>
仰淸風海外同懽慕象天則地化雲布昔日貴雕飾今<lb/>
尚儉與素昔日多纎介今去情與故象天則地化雲布<lb/>
濟濟大朝士夙夜綜萬機萬機無廢理明明降疇諮臣<lb/>
譬列星景君配朝日暉事業並通濟功烈何巍巍五帝<lb/>
繼三皇三王世所歸聖德應期運天地不能違仰之彌<lb/>
<pb n="KR4h0107_WYG_050-18a"/>
已髙猶天不可階將復御龍氏鳳皇在庭棲<lb/>
　　　天命篇<lb/>
聖祖受天命應期輔魏皇入則綜萬機出則征四方朝<lb/>
廷無遺理方表寧且康道隆舜臣堯積德踰大王孟度<lb/>
阻窮險造亂天一隅神兵出不意奉命致天誅赦善戮<lb/>
有罪元惡宗為虛威風振勁蜀武烈慴彊呉諸葛不知<lb/>
命肆逆亂天常擁徒十餘萬數來寇邉疆我皇邁神武<lb/>
秉鉞鎮雍涼亮乃畏天威未戰先仆僵盈虛自然運時<lb/>
<pb n="KR4h0107_WYG_050-18b"/>
變固多艱東征陵海表萬里梟賊淵受遺齊七政曹爽<lb/>
又滔天羣凶受誅殛百禄咸來臻黃華應福始王凌為<lb/>
禍先<lb/>
　　　景皇篇<lb/>
景皇帝聰明命世生盛德參天地帝王道大創基既已<lb/>
難繼世亦未易外則夏侯𤣥内則張與李三凶稱<hi>晉書作構</hi>
逆亂帝紀順<hi>樂府作從</hi>天行誅窮其姦宄遏<hi>晉書作邊</hi>將禦其漸<lb/>
潜謀不得起罪人咸伏辜威風振萬里平衡綜萬機萬<lb/>
<pb n="KR4h0107_WYG_050-19a"/>
機無不理召陵桓不君内外何紛紛衆小便成羣䝉昩<lb/>
恣心治亂不分叡聖獨㫁濟武常以文順<hi>樂府作從</hi>天惟廢<lb/>
立掃霓披浮雲雲霓旣已闢清和未幾閒羽檄首尾至<lb/>
變起東南蕃儉欽為長蛇外則憑呉蠻萬國紛騷擾戚<lb/>
戚天下懼不安神武御六軍我皇秉鉞征儉欽起壽春<lb/>
前鋒據項城出其不意並縱竒兵竒兵誠難御廟勝實<lb/>
難支兩軍不期遇敵退計無施虎騎惟武進大戰沙陽<lb/>
陂欽乃亾䰟走奔虜若雲披天恩赦有罪東土放鯨鯢<lb/>
<pb n="KR4h0107_WYG_050-19b"/>
　　　大晉篇<lb/>
赫赫大晉於穆文皇蕩蕩巍巍道邁陶唐世稱三皇五<lb/>
帝及今重其光九德克明文既顯武又章恩洪六合兼<lb/>
濟萬方内舉元凱朝政以綱外簡虎臣時惟鷹揚靡順<lb/>
<hi>樂府作從</hi>不懐逆命斯亾仁配春日威踰秋霜濟濟多士同<lb/>
兹蘭芳唐虞至治四凶滔天致討儉欽罔不肅䖍化感<lb/>
海外海外來賓獻其聲樂並稱妾臣西蜀猾夏僣號方<lb/>
域命將致討委國稽服呉人放命憑海阻江飛書告諭<lb/>
<pb n="KR4h0107_WYG_050-20a"/>
響應來同先王建萬國九服為藩衛亡秦壞諸侯享祚<lb/>
不二世厯代不能復忽踰五百歲我皇邁聖德應期創<lb/>
典制分土五等藩國正封界莘莘文武佐千秋遘嘉會<lb/>
洪業溢區内仁風翔海外<lb/>
　　　明君篇<lb/>
明君御四海聴鑒盡物情顧望有譴罰竭忠身必榮蘭<lb/>
茝出荒野萬里升紫庭茨草穢堂階掃截不得生能否<lb/>
莫相䝉百官正其名恭已慎有為有為無不成闇君不<lb/>
<pb n="KR4h0107_WYG_050-20b"/>
自信羣下執異端正直罹浸<hi>一作譛</hi>潤姦臣奪其權雖欲<lb/>
盡忠誠結舌不敢言結舌亦何憚盡忠為身患清流豈<lb/>
不潔飛塵濁其源岐路令人迷未逺勝不還忠臣立君<lb/>
朝正色不顧身邪正不並存譬若胡與秦胡秦有合時<lb/>
邪正各異津忠臣遇明君乾乾惟日新羣目統在綱衆<lb/>
星拱北辰設令遭闇主斥退為凡民雖薄共<hi>晉書作供</hi>時用<lb/>
白茅猶可珍冰霜晝夜結蘭桂摧為薪邪臣多端變用<lb/>
心何委曲便辟順<hi>樂府作從</hi>情指動隨君所欲偷安樂目前<lb/>
<pb n="KR4h0107_WYG_050-21a"/>
不問清與濁積偽罔時主養交以持祿言行恒相違難<lb/>
饜甚谿谷昩死射乾没覺露則滅族<lb/>
　　晉鐸舞歌<lb/>
　　　雲門篇<lb/>
　　<hi>當魏太和時○宋書載此亦不云是𤣥作樂府作𤣥詩</hi>
黃雲門唐咸池虞韶舞夏夏殷濩列代有五振鐸鳴金<lb/>
延大武清歌發唱形為主聲和八音協律吕身不虛動<lb/>
手不徒舉應節合度周其敘時奏宫角雜之以徴羽下<lb/>
<pb n="KR4h0107_WYG_050-21b"/>
饜衆目上從鐘鼓樂以移風與德禮相輔安有失其所<lb/>
　　拂舞歌詩三首<lb/>
　　<hi>晉書樂志曰拂舞出自江左舊云呉舞也晉曲五篇一曰白鳩二曰濟濟三曰獨漉四曰碣石五曰</hi>
　　<hi>淮南王○齊多節畧舊辭而因其曲名碣石篇四章已見曹孟德淮南王一首已見漢古辭今不錄</hi>
　　<hi>也</hi>
　　　白鳩篇<lb/>
　　<hi>南齊書樂志曰白符鳩舞出江南呉人所造其歌本云平平白符思我君恵集我金堂言白者金行</hi>
　　<hi>符合也鳩亦合也符鳩雖異其義實同宋書樂志曰晉楊泓舞序云自到江南見白符舞或言白鳬</hi>
<pb n="KR4h0107_WYG_050-22a"/>
　　<hi>鳩舞云有此來數十年矣察其辭㫖乃云呉人患孫皓虐政思屬晉也晉辭云翩翩白鳩載飛載鳴</hi>
　　<hi>懷我君德來集君庭葢晉人改其本歌云</hi>
翩翩白鳩載飛載鳴懷我君德來集君庭白雀呈瑞素<lb/>
羽鮮明翔庭舞翼以應仁乾交交<hi>晉書作皎皎</hi>鳴鳩或丹或<lb/>
黃樂我君恵振羽來翔東壁餘光魚在江湖恵而不費<lb/>
敬我微軀策我良駟習我驅馳與君周旋樂道亾餘<hi>晉書</hi>
<hi>作忘饑</hi>我心虛靜我志霑濡彈琴鼓瑟聊以自娯凌雲登<lb/>
臺浮游太清扳龍附鳳目<hi>晉書作自宋書作日</hi>望身輕<lb/>
<pb n="KR4h0107_WYG_050-22b"/>
　　　獨漉篇<lb/>
　　<hi>獨漉一作獨祿南齊書樂志曰古辭明君曲後云勇安樂無慈不問清與濁清與無時濁邪交與獨</hi>
　　<hi>祿伎錄曰求祿求祿清白不濁清白尚可貪汙殺我晉歌為鹿字古通用也疑是風刺之辭</hi>
獨漉獨漉<hi>晉書作獨獨祿祿</hi>水深泥濁泥濁尚可水深殺我雍<lb/>
雍雙鴈遊戲田畔我欲射鴈念子孤散翩翩浮萍得風<lb/>
揺<hi>晉書作遥</hi>輕我心何合與之同并空牀低帷誰知無人夜<lb/>
衣錦繡誰别偽真刀鳴箾中倚牀無施父寃不報欲活<lb/>
何為猛虎斑斑遊戲山間虎欲齧人不避豪賢<lb/>
<pb n="KR4h0107_WYG_050-23a"/>
　　　濟濟篇<lb/>
暢飛暢舞<hi>晉書作暢暢飛舞</hi>氣流芳追念三五大綺黃去失有<lb/>
時可行去來同時<hi>晉作去來時同</hi>此未央時冉冉近桑榆但當<lb/>
飲酒為歡娯衰老逝有何期<hi>晉作何有期</hi>多憂耿耿内懷思<lb/>
淵池廣<hi>晉作曠</hi>魚獨希願得黃浦衆所依恩感人世無比<lb/>
悲歌且舞無極已<lb/>
　　晉白紵舞歌詩三首<lb/>
　　<hi>宋書樂志曰白紵舞按舞辭有巾袍之言紵本呉地所出宜是呉舞也晉俳歌云皎皎白緒節節為</hi>
<pb n="KR4h0107_WYG_050-23b"/>
　　<hi>雙呉音呼緒為紵疑白緒即白紵也南齊書樂志曰白紵歌周處風土記云呉黃龍中童謡云行白</hi>
　　<hi>者君追汝句驪馬後孫權征公孫淵浮海乗舶舶白也今歌和聲猶云行白紵焉樂府解題曰古詞</hi>
　　<hi>盛稱舞者之美宜及芳時為樂其譽白紵曰質如輕雲色如銀製以為袍餘作巾袍以光軀巾拂塵</hi>
　　<hi>唐書樂志曰梁武帝令沈約效其辭為四時白紵歌今中原有白紵曲辭㫖與此全殊</hi>
輕軀徐起何洋洋高舉兩手白鵠翔宛若龍轉乍低昂<lb/>
凝停善睞容儀光如推若引留且行隨世而變誠無方<lb/>
舞以盡神安可忘晉世方昌樂未央質如輕雲色如銀<lb/>
愛之遺誰贈佳人制以為袍餘作巾袍以光軀巾拂塵<lb/>
<pb n="KR4h0107_WYG_050-24a"/>
麗服在御會佳賓醪醴盈樽美且淳清歌徐舞降祗神<lb/>
四座歡樂胡可陳<hi>宋歌亦用此辭各以下句作上句無麗服二句</hi>
雙袂齊舉鸞鳳翔羅裙飄颻昭儀光趨步生姿進流芳<lb/>
鳴弦清歌及三陽人生世間如電過樂時毎少苦日多<lb/>
幸及良辰耀春華齊倡獻舞趙女歌羲和馳景逝不停<lb/>
春露未晞嚴霜零百草凋索花落英蟋蟀吟牖寒蟬鳴<lb/>
百年之命忽若傾早知迅速秉燭行東造扶桑遊紫庭<lb/>
西至崑崙戲曾城<lb/>
<pb n="KR4h0107_WYG_050-24b"/>
陽春白日風花香趨步明玉舞瑶璫聲發金石媚笙簧<lb/>
羅袿徐轉紅袖揚清歌流響繞鳳梁如矜若思凝且翔<lb/>
轉盼遺精豔輝光將流將引雙鴈行歡來何晩意何長<lb/>
明君御世永歌昌<lb/>
　　晉杯槃舞歌詩<lb/>
　　<hi>宋書樂志曰槃舞漢曲也張衡舞賦云厯七槃而縱躡王粲七釋云七槃陳於廣庭顔延之云逓間</hi>
　　<hi>闗於槃扇鮑昭云七槃起長袖皆以七槃為舞也捜神記云晉太康中天下為晉世寧舞矜手以接</hi>
　　<hi>杯槃而反覆之此則漢世惟有柈舞而晋加之以杯反覆也五行志曰其歌云晉世寧舞杯槃言接</hi>
<pb n="KR4h0107_WYG_050-25a"/>
　　<hi>杯槃於手上而反覆之至危也杯槃者酒食之器也而名曰晉世寧者言晉世之士茍偷於酒食之</hi>
　　<hi>間而知不及逺晉世之寧猶杯槃之在手也唐書樂志曰漢有槃舞晉世謂之杯槃舞樂府詩云妍</hi>
　　<hi>袖陵七槃言舞用槃七枚也</hi>
晉世寧四海平普天安樂永大寧四海安天下歡樂治<lb/>
興隆舞杯槃舞杯槃何翩翩舉坐反覆壽萬年天與日<lb/>
終與一左回右轉不相失箏笛悲酒舞疲心中慷慨可<lb/>
健兒樽酒甘絲竹清願令諸君醉復醒醉復醒時合同<lb/>
四座歡樂皆言工絲竹音可不聴亦舞此槃左右輕自<lb/>
<pb n="KR4h0107_WYG_050-25b"/>
相當合坐歡樂人命長人命長當結友千秋萬歳皆老<lb/>
壽<lb/>
　<lb/>
　<lb/>
　<lb/>
　<lb/>
　<lb/>
　古詩紀巻五十<lb/>
</p>
<p>
</p>
  </div>
</body>
</text>
</TEI>
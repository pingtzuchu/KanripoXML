<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百五十</head>
    <p>
<pb n="KR4h0107_WYG_150-1a"/>
欽定四庫全書<lb/>
　古詩紀巻一百五十　　　明　馮惟訥　撰<lb/>
別集第六<lb/>
　　品藻四<lb/>
　梁<hi>通論</hi>
南史庾肩吾傳曰齊永明中王融謝朓沈約文章始用<lb/>
四聲以為新變至是轉拘聲韻彌為麗靡復踰徃時簡<lb/>
文與湘東王書論之曰比見京師文體懦鈍殊常競學<lb/>
<pb n="KR4h0107_WYG_150-1b"/>
浮踈争事闡緩既殊比興正背風騷若夫六典三禮所<lb/>
施則有地吉凶嘉賔用之則有所未聞吟詠情性反擬<lb/>
内則之篇操筆寫志更模酒誥之作遲遲春日翻學歸<lb/>
藏湛湛江水遂同大傳吾既拙於為文不敢輕有掎摭<lb/>
但以當世之作歴方古之才人逺則揚馬曹王近則潘<lb/>
陸顔謝觀其遣辭用心了不相似若以今文為是則昔<lb/>
賢為非若以昔賢可稱則今體宜棄俱為盍各則未之<lb/>
敢許又時有效謝康樂裴鴻臚文者亦頗有惑焉何者<lb/>
<pb n="KR4h0107_WYG_150-2a"/>
謝客吐言天㧞出於自然時有不拘是其糟粕裴氏乃<lb/>
是良史之才了無篇什之羙是為學謝則不屆其精華<lb/>
但得其宂長師裴則蔑絶其所長唯得其所短謝故巧<lb/>
不可階裴亦質不可慕故胸馳臆斷之侣好名忘實之<lb/>
類決羽謝生豈三千之可及伏膺裴氏懼兩唐之不傳<lb/>
故玉徽金銑反為拙目所媸巴人下里更合郢中之聼<lb/>
陽春髙而不和妙聲絶而不尋竟不精討錙銖覆量文<lb/>
質有異巧心終愧妍手是以握瑜懐玉之士瞻鄭邦而知<lb/>
<pb n="KR4h0107_WYG_150-2b"/>
退章甫翠履之人望閩鄉而歎息詩既若此筆又如之<lb/>
徒以煙墨不言受其驅染紙札無情任其揺襞甚矣哉<lb/>
文章横流一至於此至如近世謝朓沈約之詩任昉陸<lb/>
倕之筆斯文章之冠冕述作之楷模張士簡之賦周升<lb/>
逸之辯亦成佳手難可復遇<lb/>
　　武帝<lb/>
梁武帝作白紵舞辭四句令沈約改其辭為四時白紵<lb/>
之歌帝辭曰朱弦玉柱羅象筵飛管促節舞少年短歌<lb/>
<pb n="KR4h0107_WYG_150-3a"/>
流目未肯前含笑一轉私自憐嗟乎麗矣古今當為第<lb/>
一也<hi>許彦周詩話</hi>
　　昭明太子<lb/>
蕭統字徳施每游宴祖道賦詩至十數韻集五言詩之<lb/>
善者為文章英華二十巻<hi>歴代吟譜</hi>
樂府記大言小言詩録昭明辭而不書始於宋玉何也<lb/>
豈誤耶有説耶<hi>許彦周詩話</hi>
宋玉大言賦曰并吞四夷飲枯河海跂越九州無所容<lb/>
<pb n="KR4h0107_WYG_150-3b"/>
止小言賦曰無内之中微物生焉比之無象言之無名<lb/>
視之則𣺌𣺌望之則冥冥離婁為之嘆悶神明不能察<lb/>
其情二賦出於列子皆有託寓梁昭明太子大言詩曰<lb/>
觀脩鯤其若轍鮒視滄海之如濫觴經二儀而跼蹐跨<lb/>
六合以翺翔細言詩曰坐卧憐空塵憑附蟭螟翼越咫<lb/>
尺而三秋度毫釐而九息雖祖宋玉而無謂君臣賡和<lb/>
可以文為戯耶<hi>詩家直説</hi>
　　簡文帝<lb/>
<pb n="KR4h0107_WYG_150-4a"/>
太宗文帝六歳能屬文髙祖驚其早就不之信也及于<lb/>
御前面試辭咏甚羙髙祖嘆曰此吾家之東阿也<hi>梁書</hi>
簡文六歳能屬文讀書十行俱下辭藻艷發雅好賦詩<lb/>
然文傷輕靡時號宫體<hi>南史</hi>
簡文寒夕詩云雪花無有蔕氷鏡不安臺又詠月云飛<lb/>
輪了無轍明鏡不安臺後人以為詩讖謂無蔕者是無<lb/>
帝不安臺者臺城不安輪無轍者以邵陵名綸空有赴<lb/>
援名也<hi>同上</hi>
<pb n="KR4h0107_WYG_150-4b"/>
梁簡文帝楓葉詩云萎緑暎葭青疏紅分浪白落葉灑<lb/>
行舟仍持送逺客此詩情景婉麗本集亦不載<hi>升菴詩話</hi>
　　沈約<lb/>
觀休文衆製五言最優詳其文體察其餘論固知憲章<lb/>
鮑明逺也所以不閑於經論而長於情怨永明相王愛<lb/>
文王元長等皆宗附之約于時謝朓未遒江淹才盡范<lb/>
雲名級故微故約稱獨歩雖文不至其工麗亦一時之<lb/>
選也見重閭里誦詠成音嶸謂約所著既多今剪除涇<lb/>
<pb n="KR4h0107_WYG_150-5a"/>
雜收其精要允為中品之第矣故當詞宻於范意淺於<lb/>
江也<hi>詩品○南史云鍾嶸嘗求譽於約約拒之及約卒嶸品古今詩為評言其優劣云云葢追宿憾以此</hi>
<hi>報之也</hi>
史稱謝𤣥暉善為詩任彦昇工於文章約兼而有之然<lb/>
不能過也<lb/>
沈隠矦曰文章當從三易易見事一也易識字二也易<lb/>
誦三也邢子才常曰沈侯文章用事不使人覺若胸臆<lb/>
語也深以此服之祖孝徵亦嘗謂吾曰沈詩云崖傾䕶<lb/>
<pb n="KR4h0107_WYG_150-5b"/>
石髓此豈似用事耶邢子才魏收俱有重名時俗凖的<lb/>
以為師匠邢賞服沈約而輕任昉魏愛慕任昉而毁沈<lb/>
約每於談讌辭色以之鄴下紛紜各有朋黨祖孝徴嘗<lb/>
謂吾曰任沈之是非乃邢魏之優劣也<hi>顔氏家訓</hi>
佳處斵削清瘦可愛自拘聲病氣骨薾然唐諸家聲律<lb/>
皆出此<hi>詩譜</hi>
沈約范雲之作如閶闔踈鍾建章清漏不棘不舒有節<lb/>
有度<hi>竹林詩評</hi>
<pb n="KR4h0107_WYG_150-6a"/>
　<hi>劉㑹孟曰沈休文懐舊九首杜子羙八哀之祖也</hi>
　<hi>班姬託扇以寫怨應㻛託鴈以言懐皆非徒作沈約咏月曰方暉竟户入圓影隙中来刻意形容殊無逺</hi>
　<hi>韻○詩家直説</hi>
　　江淹<lb/>
文通詩體總雜善於摹擬筋力於王㣲成就於謝朓初<lb/>
淹罷宣城郡遂宿冶亭夢一羙丈夫自稱郭璞謂淹曰<lb/>
吾有筆在卿處多年矣可以見還淹探懐中得五色筆<lb/>
以授之爾後為詩不復成語故世傳江淹才盡<hi>詩品</hi>
<pb n="KR4h0107_WYG_150-6b"/>
淹少以文章顯晚節才思微退云為宣城太守時罷歸<lb/>
始泊禪靈寺渚夜夢一人自稱張景陽謂曰前一匹錦<lb/>
相寄今可見還淹探懐中得數尺與之此人大恚曰那<lb/>
得割截都盡顧見丘遲謂曰餘此數尺既無所用以遺<lb/>
君自爾淹文章躓矣<hi>南史本傳○與詩品所載小異故併録之</hi>
團扇二篇江則假象見意班則貌題直書至如出入君<lb/>
懷袖動揺微風發常恐秋節至凉飈奪炎熱㫖婉詞正<lb/>
有㓗婦之節但此兩對亦可以掩映江生江生詩曰畵<lb/>
<pb n="KR4h0107_WYG_150-7a"/>
作秦王女乗鸞向烟霧興生於中無有古事假使佳人<lb/>
翫之在手乗鸞之意飄然莫偕雖蕩如夏姬自忘情改<lb/>
節吾許江生情逺詞麗方之班女亦未可減價<hi>皎然詩評</hi>
善觀古作曲盡心手之妙其自作乃不能爾故君子貴<lb/>
自立不可隨流俗也<hi>詩譜</hi>
江淹清婉秀麗才思有餘雜擬之作如季札聘魯四代<lb/>
之樂並歌于庭非天下之至聦其孰能喻<hi>竹林詩話</hi>
　<hi>江淹擬湯惠休詩日暮碧雲合佳人殊未來古今以為佳句然謝靈運圓景早已滿佳人猶未適謝𤣥暉</hi>
<pb n="KR4h0107_WYG_150-7b"/>
　<hi>春草秋更緑公子未西歸即是此意嘗怪兩漢間所作騷文未嘗有新語直是句句規模屈宋但換字不</hi>
　<hi>同耳至晉宋以後詩人之辭其弊亦然若是雖工亦何足道葢當時祖習共以為然故未有譏之者耳○</hi>
　<hi>石林詩話</hi>
　<hi>江淹擬劉琨用韻整齊造語沉著不如越石吐出心肺○擬顔延年辭致典縟得應制之體但不變句法</hi>
　<hi>耳○並詩家直説</hi>
　　任昉<lb/>
詩品<hi>巳見</hi>
王仲寶極重任彦昇每見其文必三復殷勤以為當時<lb/>
<pb n="KR4h0107_WYG_150-8a"/>
無軰嘗語人曰自傅季友以来始復見於任子<hi>何氏語林</hi>
任昉以文才見知時人云任筆沈詩昉聞甚以為病晚<lb/>
節轉好著詩欲以傾沈然用事過多屬辭不得流便士<lb/>
子慕之轉為穿鑿於是有才盡之談矣<hi>南史本傳</hi>
　<hi>任昉哭范僕射詩一首中凡兩用生字韻三用情字韻夫子值狂生千齡萬恨生猶是兩義猶我故人情</hi>
　<hi>生死一交情欲以遣離情三情字皆用一意○滄浪詩話</hi>
　　丘遲　　　范雲<lb/>
詩品<hi>已見</hi>
<pb n="KR4h0107_WYG_150-8b"/>
丘遲之作如琪樹玲瓏金芝布濩九霄春露三島秋雲<lb/>
<hi>竹林詩評</hi>
丘遲八歳便屬文父靈鞠有才名常謂氣骨似我徵士<lb/>
何㸃見而愛之<hi>梁書</hi>
　　虞羲　　　江洪<lb/>
詩品<hi>巳見</hi>
　　鮑行卿　　　孫察<lb/>
梁歩兵鮑行卿詩梁晉陵令孫察詩行卿少年甚擅風<lb/>
<pb n="KR4h0107_WYG_150-9a"/>
謡之羙察最幽微而感賞至到爾<hi>詩品</hi>
　　王僧孺<lb/>
僧孺好墳籍聚書至萬餘巻率多異本與沈約任昉家<lb/>
書埒少篤志精力於書無所不覩其文麗逸多用新事<lb/>
人所未見者時重其富博<hi>南史本傳</hi>
武帝制春景明志詩五百字敕沈約以下辭人同作帝<lb/>
以僧孺為工<hi>歴代吟譜</hi>
　　張率<lb/>
<pb n="KR4h0107_WYG_150-9b"/>
張率字士簡性寛雅年十二能屬文常日限為詩篇或<lb/>
數日不作則追補之稍進作賦頌至年十六向作二千<lb/>
餘首有虞訥者見而詆之率入一旦焚毁更為詩示焉<lb/>
托云沈約訥便句句嗟稱無字不善率曰此吾作也訥<lb/>
慙而退<hi>齊書</hi>
　　栁惲<lb/>
惲以貴公子早有令名工篇什為詩云亭皋木葉下隴<lb/>
首秋雲飛瑯琊王融見而嗟賞因書齋壁及所執白團<lb/>
<pb n="KR4h0107_WYG_150-10a"/>
扇<hi>南史</hi>
武帝每與宴必詔惲賦詩嘗和武帝登景陽樓詩曰太<lb/>
液滄波起長楊髙樹秋翠華承漢逺雕輦逐風游深見<lb/>
賞羙當時咸共稱傳<hi>同上</hi>
　　吳均<lb/>
均好學有俊才天監初柳惲為吳興召補主簿日引與<lb/>
賦詩均文體清㧞有古氣好事者效之謂為吳均體均<lb/>
嘗不得意贈惲詩而去久之復來惲遇之如故弗之憾<lb/>
<pb n="KR4h0107_WYG_150-10b"/>
也<hi>南史</hi>
談藪曰梁奉朝請吳均有才器嘗為劍騎詩云何當見<lb/>
天子畫地取關西<hi>今集題云古意</hi>髙祖謂曰天子今見關西安<lb/>
焉均嘿然無答均又為詩曰秋風瀧白水鴈足印黄沙<lb/>
沈隠侯約語之曰印黄沙語太險均曰亦見公詩云山<lb/>
櫻發欲然約曰我姑欲然卿巳印訖<hi>太平廣記○詩話補遺云吳均詩秋</hi>
<hi>風瀧白水鴈足印黄沙為沈約所笑唐人以此類為險諢句傳竒詩多有之沈青箱夜月琉璃水春風卵色天</hi>
<hi>是也韓退之水作青羅帶山如碧玉篸杜牧之錢塘鸚鵡綠吳岫鷓鴣斑東坡詩山為翠浪涌水作玉虹流大</hi>
<pb n="KR4h0107_WYG_150-11a"/>
<hi>家亦時有之也</hi>
　　何遜<lb/>
遜八歳能詩弱冠州舉秀才范雲見其對䇿大相稱賞<lb/>
因結忘年交好自是一文一詠雲輒嗟賞謂所親曰頃<lb/>
觀文人質則過懦麗則傷俗其能含清濁中古今見之<lb/>
何生矣沈約嘗謂遜曰吾每讀卿詩一日三復猶不能<lb/>
已遜卒王僧孺集其文為八巻初遜文章與劉孝綽並<lb/>
見重時謂之何劉<hi>南史本傳</hi>
<pb n="KR4h0107_WYG_150-11b"/>
梁元帝云詩多而能者沈約少而能者謝朓何遜<hi>葛常之曰</hi>
<hi>顔延之謝靈運各被㫖擬北上篇延之受詔即成靈運久而方就梁元帝云詩多而能者沈約少而能者謝朓</hi>
<hi>雖有遲速多寡之不同不害其俱工也</hi>
何遜詩實為清巧多形似之言揚都論者恨其每病苦<lb/>
辛饒貧寒氣不及劉孝綽之雍容也雖然劉甚忌之平<lb/>
生誦何詩云蘧居向北闕㦎㦎<hi>呼麥反</hi>不道車又撰詩苑<lb/>
止取何兩篇時人譏其不廣劉孝綽當時既有重名無<lb/>
所與譲唯服謝朓常以謝詩置几案間動静輙諷味簡<lb/>
<pb n="KR4h0107_WYG_150-12a"/>
文愛陶淵明文亦復如此江南語曰梁有三何子朗最<lb/>
多三何者遜及思澄子朗也子朗信饒清巧思澄遊廬<lb/>
山每有佳篇並為冠絶<hi>顔氏家訓</hi>
何遜之作不費氣力如庖丁解牛風成於騞然<hi>竹林詩評</hi>
隋經籍志唐藝文志何遜集皆八㢧晉天福本但有詩<lb/>
兩㢧今世傳本是也獨明春宋氏有舊本八㢧特完因<lb/>
借傳之然少陵嘗引昏鴉接翅歸金粟褁搔頭等語而<lb/>
此集無有猶當有軼者集中若團團月隠洲輕燕逐風<lb/>
<pb n="KR4h0107_WYG_150-12b"/>
花逺岸平沙合連山逺霧浮㟁花臨水發江燕遶檣飛<lb/>
游魚上急瀬薄雲巖際宿等語子羙皆采為巳句但小<lb/>
異耳故曰能詩何水曹信非虚賞古人論詩但愛遜露<lb/>
濕寒塘草月映清淮流及夜雨滴空堦曉燈暗離室為<lb/>
佳殊不知遜秀句若此者殊多如九日侍宴云踈樹飜<lb/>
髙葉寒流聚細紋日斜迢遰宇風起嵯峨雲答髙博士<lb/>
云幽蝶弄晚花清池映踈竹還度五洲云蕭散烟霞晚<lb/>
凄清江漢秋答庾郎云蛱蝶縈空戯日暮望江云水影<lb/>
<pb n="KR4h0107_WYG_150-13a"/>
漾長橋贈崔録事云河流遶㟁清川平看鳥逺送行云<lb/>
江暗雨欲来浪白風初起庾子山軰有所不逮其警語<lb/>
尚多如早梅云枝横却月觀花遶凌風臺銅爵妓云曲<lb/>
終相顧起日暮松柏聲句殊雄古而顔黄門謂其每病<lb/>
辛苦饒貧寒氣無乃太貶乎<hi>東觀餘論</hi>
　<hi>詩之聲律成於唐然亦多原六朝㫖意何遜入西塞詩云薄雲巖際出初月波中上至少陵江邉小閣詩</hi>
　<hi>則云薄雲巖際宿孤月浪中翻雖因舊而益妍此類獺髓補痕也○西清詩話</hi>
　<hi>何遜與范雲聫句詩云洛陽城東西却作經年别昔去雪如花今来花似雪李商隠送王校書分司詩云</hi>
<pb n="KR4h0107_WYG_150-13b"/>
　<hi>多少分曹掌袐文洛陽花雪夢隨君定知何遜緣聯句每到城東憶范雲又漫成一絶云不妨何范盡名</hi>
　<hi>家未觧當年重物華逺把龍山千里雪將来擬並洛陽花二詩皆用此事若不究其源不知為何説也○</hi>
　<hi>詩話補遺</hi>
　　何思澄<lb/>
思澄少勤學工文為遊廬山詩沈約見之大相稱賞自<lb/>
以為弗逮約郊居宅新構閣齋因命工書人題此詩於<lb/>
壁傅昭嘗謂思澄製釋奠詩辭文典麗<hi>南史本傳</hi>
思澄與宗人遜及子朗俱擅文名時人語曰東海三何<lb/>
<pb n="KR4h0107_WYG_150-14a"/>
子朗最多思澄聞之曰此言誤耳如其不然故當歸遜<lb/>
思澄意謂宜在已也子朗早有才思嘗為敗冢賦擬莊<lb/>
周馬棰其文甚工世人語曰人中爽爽有子朗<hi>同上</hi>
　　王籍<lb/>
籍為詩慕謝靈運其合也殆無愧色天監中除輕車湘<lb/>
東王諮議參軍隨府㑹稽郡境有雲門天柱籍嘗遊之<lb/>
或累月不反至若邪溪賦詩其略云蟬噪林逾静鳥鳴<lb/>
山更幽當時以為文外獨絶<hi>梁書</hi>
<pb n="KR4h0107_WYG_150-14b"/>
王籍入若邪溪詩云蟬噪林逾静鳥鳴山更幽江南以<lb/>
為文外獨絶物無異議簡文吟詠不能忘之孝元諷味<lb/>
以不可復得至懐舊志載於籍傳范陽盧詢鄴下才俊<lb/>
乃言此不成語何事於能魏收亦然其論詩云蕭蕭馬<lb/>
鳴悠悠斾旌毛傳曰言不諠譁也吾每歎此解有情致<lb/>
籍詩生於此意耳<hi>顔氏家訓</hi>
　　王筠<lb/>
筠能用強韻每公宴並作辭必妍靡約嘗啓上言晚来<lb/>
<pb n="KR4h0107_WYG_150-15a"/>
名家無先筠者又於御筵謂王志曰賢弟子文章之羙<lb/>
可謂後来獨歩謝朓嘗見語云好詩圓羙流轉如弹丸<lb/>
近見其數首方知此言為實<hi>南史</hi>
王筠為太子洗馬梁昭明愛文學士常與筠及劉孝綽<lb/>
陸倕到洽殷鈞等遊宴𤣥圃太子獨執筠袖撫孝綽肩<lb/>
曰所謂左把浮丘袖右拍洪崖肩其見重如此<hi>同上</hi>
沈約於郊居造閣齋成筠為著草木十詠書之於壁皆<lb/>
直寫文辭不加篇目約謂人曰此詩指物程形無假題<lb/>
<pb n="KR4h0107_WYG_150-15b"/>
署<hi>同上</hi>
王筠好弄葫蘆每吟詠則注水於葫蘆傾巳復注若擲<lb/>
之於地則詩成矣<hi>詩源指訣</hi>
王筠詠征婦裁衣行路難其略云裲襠䨇心共一抹衵<lb/>
複兩邊作八撮襻帯雖安不忍縫開孔纔穿猶未逹胸前<lb/>
却月兩相連本照君心不照天數句叙裁衣曲折纖微<lb/>
如出縫婦之口詩至此可謂細宻矣<hi>詩品補遺</hi>
　　劉孝綽<lb/>
<pb n="KR4h0107_WYG_150-16a"/>
孝綽㓜聰敏七歳能屬文舅齊中書郎王融深賞異之<lb/>
與同載以適親友號曰神童融毎曰天下文章若無我<lb/>
當歸阿士阿士孝綽小字也<hi>南史</hi>
孝綽辭藻為後進所宗時重其文毎作一篇朝成暮編<lb/>
好事者咸誦嘗為詩曰塞外群鳥返雲中侣鴈歸髙祖<lb/>
見大怒郎奪侍郎又為詩二首其一曰鳴鑣響夹轂飛<lb/>
葢倚林廬其二曰城闕山林逺一去不相聞髙祖嗟賞<lb/>
復侍郎沈約曰卿以詩失黄門還以詩得黄門孝綽曰<lb/>
<pb n="KR4h0107_WYG_150-16b"/>
此即既為風所開復為風所落也<hi>歴代吟譜</hi>
　　徐摛<lb/>
摛㓜好學及長徧覧經史屬文好為新變不拘舊體初<lb/>
為晉安王侍讀王入為皇太子轉家令兼管記摛文體<lb/>
既别春坊盡學之宫體之號自斯而起<hi>南史本傳</hi>
　　費昶<lb/>
江夏費昶善為樂府又作鼓吹曲武帝重之敕曰才意<lb/>
新㧞有足嘉異昔郎惲博物卞蘭巧辭束帛之賜寔惟<lb/>
<pb n="KR4h0107_WYG_150-17a"/>
勸善可賜絹十匹<hi>南史</hi>
　　王荆<lb/>
王公齊美風儀從登北顧樓賦詩辭義清興武帝深嘉<lb/>
之<hi>歴代吟譜</hi>
　　劉之遴<lb/>
思貞八歳能屬文與江總相推重嘗酬總詩曰上位居<lb/>
崇禮寺署隣栖息<lb/>
　　到沆<hi>字茂瀣</hi>
<pb n="KR4h0107_WYG_150-17b"/>
武帝宴華元殿命群臣賦詩詔沆為二百字二刻成<lb/>
　　到洽<hi>字茂浃</hi>
御幸華元殿賦二十韻以洽辭為工<lb/>
　　鮑泉<lb/>
潤岳有文筆上曰我文之外無出卿者<lb/>
　　劉緩<lb/>
性虚逺有氣調風流迭宕名髙一府其平生之所作者<lb/>
為英華集二十巻文選二十巻<lb/>
<pb n="KR4h0107_WYG_150-18a"/>
　　謝㣲<lb/>
元度善屬文武帝餞王元略於武徳殿賦詩三十韻限<lb/>
三刻成㣲二刻就文甚美<lb/>
　　謝覧<lb/>
景滌嘗與王暕為詩答贈其文最工<lb/>
　　蕭愷<lb/>
愷譽望時論以方其父湘東王令曰王筠本自舊手後<lb/>
進有蕭愷可稱信為才子<lb/>
<pb n="KR4h0107_WYG_150-18b"/>
　　羊侃<lb/>
羊祖忻善音律自造采蓮棹歌曲甚有新致<hi>並同上</hi>
　　鮑宏<lb/>
鮑潤身七歳而孤年十二歳善屬文嘗和湘東王繹詩<lb/>
嗟賞不巳後爵為公<hi>歴代吟譜入隋</hi>
　　謝貞<lb/>
謝元正㓜聰慧八歳為春日閑居詩從舅王筠竒其有<lb/>
佳致謂所親曰此兒方當大成至如風定花猶落乃追<lb/>
<pb n="KR4h0107_WYG_150-19a"/>
歩惠連矣<hi>何氏語林○謝貞字元正陳郡陽夏人晉太傅安九世孫貞少有至性仕始興王録事參</hi>
<hi>軍○許彦周曰風定花猶舞鳥鳴山更幽世傳荆公改舞字作落字其語頓工然風定花猶落廼梁謝貞八歳</hi>
<hi>時所作春日閑居詩也</hi>
　　沈君攸<lb/>
　<hi>前軰好稱僧晤清鳥歸花影動魚沒浪㾗圓以為句意皆新然余讀後梁沈君攸臨水詩云花落圓紋出</hi>
　<hi>風急細流翻廼知魚沒浪痕圓之句出於此○復齋漫録</hi>
　　蕭允<lb/>
蕭叔佐為㑹稽丞行經延陵季子廟設蘋藻之薦託異<lb/>
<pb n="KR4h0107_WYG_150-19b"/>
代之交為詩叙意辭理清典<hi>允字叔佐仕梁位太子洗馬○何氏語林</hi>
　　陸從守<lb/>
從守字由義㓜聰敏年八歳讀沈約集見廻文妍麗援<lb/>
筆擬之便有佳致十二作栁賦其辭甚羙從父瑜特所<lb/>
賞愛<hi>梁書</hi>
　　劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
徐悱妻孝綽妹也悱卒為祭文其辭曰生死並殊親情<lb/>
猶一敢道先好手調薑橘<lb/>
<pb n="KR4h0107_WYG_150-20a"/>
孝綽屛門不出為詩十字以題其門曰閉户罷慶弔髙<lb/>
卧謝公卿令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>續之曰落花掃更合叢蘭摘復生<hi>歴代吟譜</hi>
　　沈滿願<lb/>
陳范静妻沈滿願詠竹火籠詩曰剖出楚山筠織成湘<lb/>
水紋寒銷九㣲火香傳百和薫氤氲擁翠被出入隨緗<lb/>
裙徒悲今麗質豈念昔凌雲此詩言外之意以諷士之<lb/>
以富貴改節者即孟子所云鄉為身死而不受今為宫<lb/>
室之羙妻妾之奉而為之者而含蓄藴籍如此徒悲豈<lb/>
<pb n="KR4h0107_WYG_150-20b"/>
念四字尤見其意上薄風雅下掩唐人矣宋人稱李易<lb/>
安所擬嵇中㪚至死薄殷周之句以為婦女有此大議<lb/>
論然太淺露比之沈氏此詩當在門墻之外矣<hi>詩話補遺</hi>
韋蘇州對殘燈詩云獨照碧忩久欲隨寒燼滅幽人將<lb/>
遽眠解帶翻成結梁沈氏滿願殘燈詩云殘燈猶未滅<lb/>
將盡更揚輝惟餘一兩焰猶得解羅衣韋詩實出于沈<lb/>
然韋有幽意而沈淫矣<hi>升菴詩話</hi>
　　木蘭詩<lb/>
<pb n="KR4h0107_WYG_150-21a"/>
劉後村云木蘭詩唐人所作也樂府中惟此詩與焦仲<lb/>
卿妻詩作叙事體有始有卒雖辭多質俚然有古意<hi>唐子</hi>
<hi>西文録曰杜子羙祖木蘭詩</hi>
　陳<lb/>
　　陳後主<lb/>
陳後主於清樂中造黄驪留及玉樹後庭花金釵兩鬢<lb/>
垂等曲與幸臣等製其歌詞綺艷相髙極於輕蕩男女<lb/>
唱和其音甚哀<hi>隋書樂志</hi>
<pb n="KR4h0107_WYG_150-21b"/>
禎明初後主作新歌辭甚哀怨令後宫美人習而歌之<lb/>
其詞曰玉樹後庭花花開不復久時人以歌讖此其不<lb/>
久兆也<hi>隋書五行志</hi>
後主張貴妃名麗華與龔孔二貴嬪王李二美人張薛<lb/>
二淑媛袁昭儀何婕妤江修容等並有寵又以宫人袁<lb/>
大捨等為女學士毎引賔客游宴則使諸貴人女學士<lb/>
與狎客共賦新詩采其尤艷麗者以為曲調被以新聲<lb/>
選宫女千數歌之其曲有玉樹後庭花臨春樂等其略<lb/>
<pb n="KR4h0107_WYG_150-22a"/>
云璧月夜夜滿瓊樹朝朝新大抵皆美張貴妃孔貴嬪<lb/>
之容色按大業拾遺記璧月句葢江總辭也<hi>南史</hi>
　<hi>陳後主起臨春結綺望僊三閣極其華麗後主與張麗華孔貴嬪各居其一與狎客賦詩互相贈答采其</hi>
　<hi>艷麗者被以新聲奢淫極矣隋克臺城後主與張孔坐視無計遂俱入井所謂胭脂井是也楊脩詩云擒</hi>
　<hi>虎戈矛滿六宫春花無樹不秋風蒼惶益見多情處同穴甘心赴井中李白亦云天子龍沈景陽井誰歌</hi>
　<hi>玉樹後庭花今胭脂井在金陵之法寶寺井有石欄紅㢃若胭脂相傳云後主與張孔淚㾗所染石欄上</hi>
　<hi>刻後主事跡八分書乃大厯中張著文字其他題刻甚多徃往漫滅不可考寺即景陽宫故地也以井在</hi>
　<hi>焉好事者徃来不絶寺僧頗厭苦之張芸叟嘗有詩戯僧云不及馬嵬襪猶能致萬金○韻語陽秋</hi>
<pb n="KR4h0107_WYG_150-22b"/>
　<hi>陳後主曰日月光天徳山河壯帝居氣象宏濶辭言精確為子美五言句法之祖○詩家直説</hi>
　　隂鏗<lb/>
子堅五歳能誦詩賦日千言尤善五言詩為當時所重<lb/>
賦新成安宫援筆便就<hi>歴代吟譜</hi>
隂鏗之作體用兼優神采融澈辭精意切名之弗浮也<lb/>
<hi>竹林詩評</hi>
韓子蒼曰隂鏗與何遜齊名號隂何今何遜集五巻其<lb/>
詩清麗簡逺正稱其名鏗詩至少又淺易無他竒其格<lb/>
<pb n="KR4h0107_WYG_150-23a"/>
律乃似隋唐間人所為疑非出於鏗雖然自隋唐以来<lb/>
謂鏗詩矣<lb/>
　　江總<lb/>
總篤行義寛和温裕好學能屬文於五言七言尤善然<lb/>
傷於浮豔故為後主所愛幸多有側篇好事者相傳諷<lb/>
翫于今不絶後主之世總當權宰不持政務但日與後<lb/>
主遊宴後庭共陳暄孔範王瑗等十餘人當時謂之狎<lb/>
客<hi>陳書本傳</hi>
<pb n="KR4h0107_WYG_150-23b"/>
　　徐伯陽<lb/>
太建初伯陽與中記室李爽記室張正見左户郎賀徹<lb/>
學士王瑗黄門郎蕭銓三公郎王由禮處士馬樞祖孫<lb/>
登比部郎賀循長史劉刪等為文㑹友後有蔡凝劉助<lb/>
陳暄孔範亦預焉皆一時士也遊宴賦詩動成巻軸伯<lb/>
陽為其集序盛傳於世<hi>南史本傳</hi>
鄱陽王為江州刺史伯陽常奉使造焉王率府僚與伯<lb/>
陽登匡嶺置宴酒酣命筆賦劇韻三十伯陽與祖孫登<lb/>
<pb n="KR4h0107_WYG_150-24a"/>
前成王賜以奴婢雜物<hi>同上</hi>
　　徐陵<lb/>
徐陵之作如魚油龍罽列堞明霞輝燿丰茸之采溢目<lb/>
非頓載之室詎得見此<hi>竹林詩評</hi>
　<hi>徐陵詩竹宻山齋冷荷開水殿香太白詩風動荷花水殿香全用其語○升菴詩話</hi>
　　張正見<lb/>
張正見之作如春旛綵勝金翠熠燿聨以珠璣緯繣纎<lb/>
麗剪截鋪綴似非丈夫所為<hi>竹林詩評</hi>
<pb n="KR4h0107_WYG_150-24b"/>
六朝人詩惟張正見最多而最無所發明所謂雖多亦<lb/>
奚以為<hi>滄浪詩話</hi>
　<hi>蘇味道詩星橋銕鎖開本陳張正見詩天路横秋水星橋轉夜流之句○丹鉛餘録</hi>
　<lb/>
　<lb/>
　<lb/>
　<lb/>
　古詩紀巻一百五十<lb/>
</p>
<p>
</p>
  </div>
</body>
</text>
</TEI>
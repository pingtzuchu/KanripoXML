<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻二</head>
    <p>
<pb n="KR4h0107_WYG_002-1a"/>
欽定四庫全書巻<lb/>
　古詩紀巻二　　　　　　明　馮惟訥　撰<lb/>
古逸第二<lb/>
　歌下<lb/>
　　　狐裘歌<hi>一作狐裘詩</hi>
　　<hi>左傳晉侯使士蒍為二公子築蒲與屈不慎置薪焉夷吾訴之公使讓之士蒍對曰臣聞之無䘮而</hi>
　　<hi>慼憂必讐焉無戎而城讐必保焉寇讐之保又何慎焉詩曰懐徳惟寧宗子維城君其脩徳而固宗</hi>
　　<hi>子何城如之三年将尋師焉焉用慎退而賦曰</hi>
<pb n="KR4h0107_WYG_002-1b"/>
狐裘尨茸一國三公吾誰適從<hi>尨茸亂貌言貴服多也公與二子為三適專主</hi>
<hi>也言城不堅則為公子所訴為公所讓堅之則為固讐不忠故不知所從</hi>
　　　暇豫歌<lb/>
　　<hi>國語曰晉優施通于<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬姬欲害申生而難里克優施乃飲里克酒中飲優施起舞云云里克笑曰</hi>
　　<hi>何謂菀何謂枯優施曰其母為夫人其子為君可不謂菀乎其母既死其子又有謗可不謂枯乎枯</hi>
　　<hi>且有傷里克懼乃定中立之計</hi>
暇豫之吾吾<hi>讀如魚</hi>不如鳥烏人皆集於菀<hi>音鬰</hi>巳獨集於<lb/>
枯<hi>暇閒豫樂也吾吾不敢自親之貌言里克欲為暇豫事君之道反不敢自親吾吾然其智曾不如鳥烏菀</hi>
<pb n="KR4h0107_WYG_002-2a"/>
<hi>茂木也已里克也喻人皆與奚齊克獨與申生也</hi>
　　　龍蛇歌<hi>五見</hi>
　　<hi>史記文公重耳奔狄其後反國賞從亡未及介子推子推欲隠從者憐之乃懸書宫門文公出見之</hi>
　　<hi>曰此介子推也使人召之亡入緜上山中於是文公環緜上山而封之以為介推田號曰介山琴集</hi>
　　<hi>曰士失志操介子推所作也一曰龍蛇歌○呂氏春秋劉向新序皆以為子推自作詩辭竝小異皆</hi>
　　<hi>錄于後</hi>
有龍矯矯頃失其所五蛇從之周徧天下<hi>叶後五反</hi>龍饑無<lb/>
食一蛇割股龍返其淵安其壌土四蛇入穴皆有處所<lb/>
<pb n="KR4h0107_WYG_002-2b"/>
一蛇無穴號於中野<hi>見説苑</hi>
有龍矯矯遭天譴怒<hi>上聲</hi>三蛇從之一蛇割股二蛇入國<lb/>
厚䝉爵土餘有一蛇棄於草莽<lb/>
有龍于飛周徧天下五蛇從之為之承輔龍反其鄉得<lb/>
其處所四蛇從之得其露雨一蛇羞之橋死於中野<hi>叶上</hi>
<hi>與反見吕氏春秋</hi>
龍欲上天五蛇為輔龍巳升雲四蛇各入其宇一蛇獨<lb/>
怨終不見處所<hi>見史記</hi>
<pb n="KR4h0107_WYG_002-3a"/>
有龍矯矯將失其所有蛇從之周流天下龍既入深淵<lb/>
得其安所蛇脂盡乾獨不得甘雨<hi>見新序</hi>
　　　舟之僑歌<lb/>
　　<hi>説苑曰晉文公出亡舟之僑去虞而從焉文公反國擢可爵者而爵之擢可祿者而祿之舟之僑獨</hi>
　　<hi>不與焉文公酌諸大夫酒酒酣文公曰二三子盍為寡人賦乎僑曰君子為賦小人請陳其辭云云</hi>
　　<hi>遂厯階而去文公求之不得</hi>
有龍矯矯頃失其所一蛇從之周流天下龍反其淵安<lb/>
寧其處一蛇鬐乾獨不得其所<lb/>
<pb n="KR4h0107_WYG_002-3b"/>
　　　河激歌<lb/>
　　<hi>列女傳曰女娟者趙河津吏之女也簡子南擊楚津吏醉卧不能渡簡子怒欲殺之娟懼持檝走前</hi>
　　<hi>曰願以㣲軀易父之死簡子遂釋不誅将渡用檝者少一人娟攘拳操檝而請簡子遂與渡中流為</hi>
　　<hi>簡子發河激之歌簡子歸納為夫人</hi>
升彼河兮而觀清水揚波兮窅冥冥禱求福兮醉不醒<lb/>
誅將加兮妾心驚罰既釋兮瀆乃清妾持檝兮操其維<lb/>
蛟龍助兮主將歸呼來櫂兮行勿疑<lb/>
　　　段干木歌<lb/>
<pb n="KR4h0107_WYG_002-4a"/>
　　<hi>吕氏春秋曰魏文侯過段干木之閭而軾之其僕曰君胡為軾曰此非段干木之閭歟段干木盖賢</hi>
　　<hi>者也吾安敢不軾其僕曰然則君何不相之於是君請相之段干木不肯受則君乃致祿百萬而時</hi>
　　<hi>徃館之國人相與誦之曰</hi>
吾君好正段干木之敬吾君好忠段干木之隆<lb/>
　　　鄴民歌<hi>一作魏河内歌一作漳水歌</hi>
　　<hi>史記曰魏襄王以史起為鄴令引漳水溉鄴以富魏之河内而民作歌云云○風雅逸篇云史起魏</hi>
　　<hi>文侯時人</hi>
鄴有賢令兮為史公<hi>叶姑黄反</hi>决漳水兮灌鄴旁終古舄鹵<lb/>
<pb n="KR4h0107_WYG_002-4b"/>
兮生稻粱<lb/>
　　　楚人誦子文歌<lb/>
　　<hi>説苑曰楚令尹子文之族有干法者廷理聞其令尹之族也釋之子文召廷理而責之遂致其族人</hi>
　　<hi>於廷理曰不是刑也吾将死廷理懼遂刑其族人國人聞之曰若令尹之公也吾黨何憂乎乃與作</hi>
　　<hi>歌曰</hi>
子文之族犯國法程廷理釋之子文不聽<hi>平聲</hi>恤顧怨萌<lb/>
方正公平<lb/>
　　　楚人歌<lb/>
<pb n="KR4h0107_WYG_002-5a"/>
　　<hi>説苑曰楚莊王築層臺延石千里延壤百里大臣諫者七十二人皆死矣有諸御已者遠楚百里而</hi>
　　<hi>耕謂其耦曰吾将入諫王委其耕而入見莊王遂解層臺而罷民楚人歌之曰</hi>
薪乎菜<hi>叶此禮反</hi>乎無諸御巳訖無子乎菜乎薪乎無諸御<lb/>
巳訖無人乎<lb/>
　　　優孟歌<lb/>
　　<hi>史記滑稽傳楚相孫叔敖病且死屬其子曰若貧甪若往見優孟居數年其子窮困負薪逢優孟曰</hi>
　　<hi>我孫叔敖子也父死時屬我貧困往見優孟孟即為孫叔敖衣冠抵掌談語歲餘像孫叔敖楚王置</hi>
　　<hi>酒優孟前為夀莊王大驚以為孫叔敖復生也欲以為相優孟曰楚相不足為也孫叔敖為楚相盡</hi>
<pb n="KR4h0107_WYG_002-5b"/>
　　<hi>忠為亷王得以伯今死其子貧困負薪以自飲食必如孫叔敖不如自殺因歌云云莊王乃召孫叔</hi>
　　<hi>敖子而封之寢立</hi>
山居耕田苦難以得食起而為吏身貪鄙者餘財不顧恥<lb/>
辱身死家室富又恐受贓枉法為姦觸大罪身死而家<lb/>
滅貪吏安可為也念為亷吏奉法守職竟死不敢為非<lb/>
㢘吏安可為也<hi>風雅逸篇曰按此無音韻章句而史以為歌者不可曉豈當時<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括轉換借歌</hi>
<hi>聲以成之歟史不能述其音但記其義也又曰劉子𤣥譏此事之妄幻然此傳以滑稽名乃優孟自為寓言爾</hi>
　　　忼慨歌<hi>一作楚商歌</hi>
<pb n="KR4h0107_WYG_002-6a"/>
　　<hi>文章流别孫叔敖碑曰叔敖臨卒将無棺槨令其子曰優孟曾許千金貸吾孟故楚之樂長與相君</hi>
　　<hi>相善雖言千金實不貸也卒後數幸莊王置酒以為樂優孟乃言孫君相楚之功即忼慨高歌涕泣</hi>
　　<hi>數行下若投首王王心感動覺悟問孟孟具列對即求其子而加封焉</hi>
貪吏而可為而不可為廉吏而可為而不可為貪吏而<lb/>
不可為者當時有汚名而可為者子孫以家成廉吏而<lb/>
可為者當時有清名而不可為者子孫困窮被褐而負<lb/>
薪貪吏常苦富廉吏常苦貧<hi>叶頻眠反</hi>獨不見楚相孫叔敖<lb/>
廉潔不受錢<lb/>
<pb n="KR4h0107_WYG_002-6b"/>
　　　接輿歌<hi>二見</hi>
　　<hi>論語楚狂接輿歌而過孔子○列仙傳曰陸通者楚狂接輿也好養生游諸名山嘗遇孔子而歌云</hi>
　　<hi>云後入蜀在峩賔山中也</hi>
鳳兮鳳兮何徳之衰往者不可諫來者猶可追巳而巳<lb/>
而今之從政者殆而<hi>殆叶養里反</hi>
　　<hi>莊子曰孔子適楚楚狂接輿遊其門曰</hi>
鳳兮鳳兮何如徳之衰也來世不可待往世不可追也<lb/>
天下有道聖人成焉<hi>謂可以成功</hi>天下無道聖人生焉<hi>全生而巳</hi>
<pb n="KR4h0107_WYG_002-7a"/>
方今之時僅免刑焉福輕乎羽<hi>叶羽軌反</hi>莫之知載禍重乎<lb/>
地莫之知避巳乎巳乎臨人以徳<hi>叶都木反巳止也以徳自尊而臨人也</hi>
殆乎殆乎畫地而趨<hi>古音促言自拘束</hi>迷陽迷陽無傷吾行吾<lb/>
行卻曲無傷吾足<hi>困學紀聞曰胡明仲云荆楚有草叢生脩條野人呼為迷陽其膚多刺故</hi>
<hi>曰無傷吾行無傷吾足</hi>
　　　孺子歌<hi>二見○文章正宗作滄浪歌</hi>
　　<hi>孟子曰有孺子歌云云孔子曰小子聽之清斯濯纓濁斯濯足自取之也○楚辭載此為漁父歌</hi>
滄浪之水清兮可以濯我纓滄浪之水濁<hi>叶厨玉反</hi>兮可以<lb/>
<pb n="KR4h0107_WYG_002-7b"/>
濯我足<lb/>
　　　又滄浪歌<hi>見文子</hi>
混混之水濁可以濯吾足乎泠泠之水清可以濯吾纓乎<lb/>
　　　申包胥歌<lb/>
　　<hi>呉越春秋曰子胥以呉兵伐楚入郢昭王出奔申包胥乃之秦求救倚哭於秦庭七日七夜口不絶</hi>
　　<hi>聲哭巳歌云云哀公大驚曰楚有賢臣若此呉猶欲滅之寡人無臣若斯者其亡無日矣為賦無衣</hi>
　　<hi>之詩出師而送之</hi>
呉為無道封豕長蛇以食上國欲有天下政從楚起寡<lb/>
<pb n="KR4h0107_WYG_002-8a"/>
君出在草澤<hi>叶直扢反</hi>使來告急<lb/>
　　　被衣歌<lb/>
　　<hi>莊子曰齧缺問道乎被衣被衣曰若正汝形一汝視天和将至攝汝知一汝度神将來舍神将為汝</hi>
　　<hi>美道将為汝居汝瞳焉如新生之犢而無求其故其言未卒齧缺睡寐被衣大説行歌而去之○堯</hi>
　　<hi>之師曰許由許由之師曰齧缺齧缺之師曰王倪王倪之師曰被衣</hi>
形若槁骸心若死灰真其實知不以故自持媒媒晦晦<lb/>
無心而不可與謀<hi>叶蒲杯反</hi>彼何人哉<hi>叶戕西反故事也物不入於心故曰不以</hi>
<hi>故自持媒媒晦晦芒忽無見也</hi>
<pb n="KR4h0107_WYG_002-8b"/>
　　　楊朱歌<lb/>
　　<hi>楊朱之友曰季梁疾大漸其子環而泣之請醫季梁謂楊朱曰汝奚不為我歌以曉之楊朱歌云云</hi>
　　<hi>俄而季梁之疾自瘳</hi>
天其弗識<hi>叶施灼反</hi>人胡能覺匪祐自天弗孽由人我乎汝<lb/>
乎其弗知乎醫乎巫乎其知之乎<lb/>
　　　引聲歌<lb/>
　　<hi>古今樂錄曰莊周者齊人也隐於山嶽湣王遣使齎金百鎰聘以相位周謝使者去引聲歌曰</hi>
天地之道近在胸臆呼噏精神以養九徳渴不求飲饑<lb/>
<pb n="KR4h0107_WYG_002-9a"/>
不索食避世守道志潔如玉<hi>叶魚律反</hi>卿相之位難可直當<lb/>
巖巖之石幽而清涼枕塊寢處樂在其央寒涼回固<hi>一作</hi>
<hi>周</hi>可以久長<lb/>
　　　王子思歸歌<hi>怨錄</hi>
　　<hi>楚之王子質于秦作</hi>
洞庭兮木秋涔陽兮草衰去千乗之家國作咸陽之布<lb/>
衣<hi>庾信哀江南賦灞陵夜獵猶是舊時将軍咸陽思歸無復當時王子盖用此事</hi>
　　　漁父歌<hi>三章○一作渡伍員歌</hi>
<pb n="KR4h0107_WYG_002-9b"/>
　　<hi>呉越春秋曰伍子胥逃楚與楚太子建奔鄭晉頃公欲因太子謀鄭鄭知之殺太子建伍員奔呉追</hi>
　　<hi>者在後至江江中有漁父子胥呼之漁父欲渡因歌云云子胥止蘆之漪漁父又歌云云既渡漁父</hi>
　　<hi>視之有饑色曰為子取餉漁父去子胥疑之乃潜㴱葦之中父來持麥飯鮑魚羮盎漿求之不見因</hi>
　　<hi>歌而呼之云云子胥出飲食畢解百金之劔以贈漁父不受問其姓名不答子胥誡漁父曰掩子之</hi>
　　<hi>盎漿無令其露漁父諾胥行數步漁者覆船自沈於江</hi>
日月昭昭乎寖巳馳與子期乎<hi>一作兮</hi>蘆之漪<hi>越絶載漁父歌云日</hi>
<hi>昭昭侵以施與子期甫蘆之碕</hi>
　　　　右一<lb/>
<pb n="KR4h0107_WYG_002-10a"/>
日巳夕兮予心憂悲月巳馳兮何不渡為事寖急兮將<lb/>
奈何<lb/>
　　　　右二<lb/>
蘆中人蘆中人豈非窮士乎<hi>合上章為韻</hi>
　　　　右三<lb/>
　　　庚癸歌<lb/>
　　<hi>左傳魯哀公十三年公會單平公晉定公呉夫差于黄池呉申叔儀作歌乞糧於公孫有山氏有山</hi>
　　<hi>氏對曰梁則無矣粗則有之若登首山以呼曰庚癸乎則諾○註軍中不得出糧故為私隐庚西方</hi>
<pb n="KR4h0107_WYG_002-10b"/>
　　<hi>主穀癸北方主水傳言呉子不與士共饑渴所以取亡也</hi>
佩玉橤兮余無所繫之㫖酒一盛兮余與褐之父睨<hi>去聲</hi>
之<hi>橤然服飾偹也巳獨無以為繫佩言呉王不恤下一盛一器也褐寒賤之人言但視不得飲</hi>
　　　紫玉歌<lb/>
　　<hi>搜神記曰吳王夫差小女名玉悦童子韓重欲嫁之不得乃結氣而死重游學歸知之徃弔於墓側</hi>
　　<hi>玉形見顧重延頸而歌云</hi>
南山有鳥北山張羅意欲從君讒言孔多悲結成疹歿<lb/>
命<hi>一作身</hi>黃壚命之不造寃如之何羽族之長名為鳳凰<lb/>
<pb n="KR4h0107_WYG_002-11a"/>
一日失雄三年感傷雖有衆鳥不為匹䨇故見鄙姿逢<lb/>
君輝光身逺心近何曾暫忘<lb/>
　　　徐人歌<lb/>
　　<hi>劉向新序曰延陵季子将聘晉帶寳劔以過徐君徐君觀劔不言而色欲之季子未獻也然其心巳</hi>
　　<hi>許之使反而徐君巳死季子於是以劔帶徐君墓樹而去徐人為之歌</hi>
延陵季子兮不忘故脱千金之劔兮帶丘墓<hi>劉向新序曰季子以</hi>
<hi>劔帶徐君墓樹徐人嘉而歌之曰延陵季子不忘舊故千金之劔以帶丘墓</hi>
　　　越人歌<lb/>
<pb n="KR4h0107_WYG_002-11b"/>
　　<hi>劉向説苑曰鄂君子晢泛舟於新波之中乗青翰之舟張翠盖會鐘鼓之音畢榜枻越人擁楫而歌</hi>
　　<hi>於是鄂君乃揄修袂行而擁之舉繡被而覆之○鄂君楚王母弟也</hi>
今夕何夕兮搴洲中流今日何日兮得與王子同舟䝉<lb/>
羞被好兮不訾詬耻心幾煩而不絶兮得知王子山有<lb/>
木兮木有枝心説君兮君不知<lb/>
　　　越謠歌<lb/>
　　<hi>風土記曰越俗性率朴初與人交有禮封土壇祭以犬雞祝曰</hi>
君乗車我帶笠他日相逢下車揖君擔簦我跨馬他日<lb/>
<pb n="KR4h0107_WYG_002-12a"/>
相逢為君下<hi>一本作卿雖乗車我戴笠後日相逢下車揖我歩行卿乗馬後日相逢君當下</hi>
　　　河上歌<lb/>
　　<hi>呉越春秋曰楚白喜奔呉呉王闔閭以為大夫與謀國事呉大夫被離問子胥曰何見而信喜子胥</hi>
　　<hi>曰吾之怨與喜同子不聞河上歌乎</hi>
同病相憐同憂相捄驚翔之鳥相隨而集瀬下之水因<lb/>
復俱流胡馬望北風而立越燕向日而熈誰不愛其所<lb/>
近悲其所思者乎<lb/>
　　　烏鳶歌<hi>二章</hi>
<pb n="KR4h0107_WYG_002-12b"/>
　　<hi>呉越春秋曰越王将入呉與諸大夫别於浙江之上羣臣垂泣越王夫人顧烏鵲啄江渚之蝦飛去</hi>
　　<hi>復來因歌曰</hi>
仰飛鳥兮烏鳶凌𤣥虚兮號翩集洲渚兮優恣啄蝦矯<lb/>
翮兮雲間任厥性兮往還<hi>音旋</hi>妾無罪兮負地有何辜兮<lb/>
譴天颿獨兮西往孰知返兮何年心惙惙兮若割淚泫<lb/>
泫兮䨇懸<lb/>
彼飛鳥兮鳶烏已迴翔兮翕蘇心在專兮素蝦何居食<lb/>
兮江湖徊復翔兮游颺去復返兮於乎始事君兮去家<lb/>
<pb n="KR4h0107_WYG_002-13a"/>
終我命兮君都終來遇兮何辜離我國兮去呉妻衣褐<lb/>
兮為婢夫去冕兮為奴歲遙遙兮難極冤悲痛兮心惻<lb/>
腸千結兮服膺於乎哀兮忘食願我身兮如鳥身翺翔<lb/>
兮矯翼去我國兮心遙情憤惋兮誰識<hi>風雅逸篇註曰呉越春秋作於</hi>
<hi>後漢人所載事多不實此歌依託無疑</hi>
　　　采葛婦歌<lb/>
　　<hi>呉越春秋曰越王自呉還國勞身苦心懸膽於户出入嘗之知呉王好服之被體使國中男女入山</hi>
　　<hi>采葛作黄絲之布以獻之呉王乃増越之封賜羽毛之飾几杖諸侯之服越國大悦采葛之婦傷越</hi>
<pb n="KR4h0107_WYG_002-13b"/>
　　<hi>王用心之苦乃作若之何詩云</hi>
葛不連<hi>一作延</hi>蔓棻台台我君心苦命更之嘗膽不苦甘<lb/>
如飴令我采葛以作絲女工織兮不敢遲弱於羅兮輕<lb/>
霏霏號絺素兮将獻之越王悦兮忘罪除<hi>叶魚覊反</hi>呉王歡<lb/>
兮飛尺書<hi>叶商之反</hi>增封益地賜羽奇几杖茵蓐諸侯儀羣<lb/>
臣拜舞天顔舒<hi>叶同書</hi>我王何憂能不移<lb/>
　　　若何歌<hi>一作采葛婦歌</hi>
嘗膽不苦味若飴今我采葛以作絲<lb/>
<pb n="KR4h0107_WYG_002-14a"/>
　　　離别相去辭<lb/>
　　<hi>呉越春秋曰越王伐呉國人各送其子弟於郊境之丄作離别相去之辭曰</hi>
躒躁摧長恧兮擢㦸馭殳所離不降兮以泄我王氣蘇<lb/>
三軍一飛降兮所向皆殂一士判死兮而當百夫道祐<lb/>
有徳兮呉卒自屠雪我王宿耻兮威振八都軍伍難更<lb/>
兮勢如貔貙行行各努力兮於乎於乎<lb/>
　　　河梁歌<lb/>
　　<hi>呉越春秋曰越句踐既滅呉覇諸侯號令於齊楚秦晉皆輔周室秦厲公不如命句踐乃選呉越将</hi>
<pb n="KR4h0107_WYG_002-14b"/>
　　<hi>士西渡河以攻秦秦人懼自引咎越乃還軍軍人悦樂作河梁之詩曰</hi>
渡河梁兮渡河梁舉兵所伐攻秦王孟冬十月多雪霜<lb/>
隆寒道路誠難當陳兵未濟秦師降<hi>胡江反</hi>諸侯怖懼皆<lb/>
恐惶聲傳海内威逺邦稱伯穆桓齊楚莊天下安寧夀<lb/>
考長悲去歸兮河無梁<lb/>
　　　渡易水歌<hi>一曰荆軻歌</hi>
　　<hi>史記曰燕太子丹使荆軻刺秦王太子及賔客知其事者皆白衣冠以送之至易水之上既祖取道</hi>
　　<hi>高漸離擊筑荆軻和而歌為變徵之聲士皆垂淚涕泣又前而為歌云云復為羽聲忼慨士皆瞋目</hi>
<pb n="KR4h0107_WYG_002-15a"/>
　　<hi>髪盡上指冠於是荆軻就車而去</hi>
風蕭蕭兮易水寒<hi>叶</hi>壯士一去兮不復還<hi>音旋</hi>
　　　祠洛水歌<hi>一作秦始皇歌</hi>
　　<hi>古今樂錄曰秦始皇祠洛水有黑頭公從河中出呼始皇曰來受天之寳乃與羣臣作歌</hi>
洛陽之水其色蒼蒼祠祭大澤倐忽南臨<hi>一作征征古轉入湯</hi>洛<lb/>
濵醊禱色連三光<lb/>
　　　秦始皇時民歌<hi>見水經註</hi>
　　<hi>楊泉物理論曰秦築長城死者相屬民歌云○魏陳琳飲馬長城窟行内四語與此同</hi>
<pb n="KR4h0107_WYG_002-15b"/>
生男慎勿舉生女哺用脯不見長城下尸骸相支拄<lb/>
　　　甘泉歌<hi>二見</hi>
　　<hi>三秦記曰始皇作驪山陵周迴跨隂盤縣界水背陵鄣使東西流運大石於渭北渚民怨之作甘泉</hi>
　　<hi>之歌云</hi>
運石甘泉口渭水不敢流千人唱萬人謳金陵餘石大<lb/>
如塸<hi>亦見博物志</hi>
運石甘泉口渭水為不流千人一唱萬人相鈎金陵下<lb/>
餘石大如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>土屋<hi>見關中記</hi>
<pb n="KR4h0107_WYG_002-16a"/>
　　　巴謠歌<lb/>
　　<hi>茅盈内傳曰秦始皇三十一年九月庚子茅盈高祖濛於華山之中乗雲駕鶴白日昇天先是時有</hi>
　　<hi>巴謠歌云云始皇聞謠歌而問其故父老具對曰此仙人之謠歌勸帝求長生之術於是始皇欣然</hi>
　　<hi>乃有尋仙之志因改臘曰嘉平</hi>
神仙得者茅初成駕龍上昇入太清時下𤣥洲戲赤城<lb/>
繼世而往在我盈帝若學之臘嘉平<lb/>
　<lb/>
　<lb/>
<pb n="KR4h0107_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻二<lb/>
</p>
<p>
</p>
  </div>
</body>
</text>
</TEI>
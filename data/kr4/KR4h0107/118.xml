<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百十八</head>
    <p>
<pb n="KR4h0107_WYG_118-1a"/>
欽定四庫全書<lb/>
　古詩紀巻一百十八　　　明　馮惟訥　撰<lb/>
北魏第一<lb/>
　孝文帝<hi>初姓拓拔氏太和二年改姓元氏諱宏獻文帝太子也恭儉仁孝出於天性好讀書才藻</hi>
　　<hi>富贍加以雄才大略愛竒好士遷都洛陽風移俗易北朝之盛未有過之者也</hi>
　　　縣瓠方丈竹堂饗侍臣聮句<lb/>
　　<hi>北史曰兼中書侍郎鄭道昭從征沔北孝文饗臣於縣瓠方丈竹堂道昭與兄懿俱侍坐樂作酒酣</hi>
　　<hi>孝文乃作歌</hi>
<pb n="KR4h0107_WYG_118-1b"/>
白日光天兮無不曜江左一隅獨未照<hi>帝</hi>願從聖明兮<lb/>
登衡㑹萬國馳誠混内<hi>一作日</hi>外<hi>彭城王勰</hi>雲雷大振兮天門<lb/>
闢率土來賔一正厯<hi>鄭懿</hi>舜舞干戚兮天下歸文徳逺被<lb/>
莫不思<hi>鄭道昭</hi>皇風一鼓兮九地匝戴日依天清六合<hi>邢巒</hi>
遵彼汝墳兮昔化貞未若今日道風明<hi>帝</hi>文王政教兮<lb/>
暉江沼寧如大化光四表<hi>宋弁</hi>
　節閔帝<hi>諱恭字修業廣陵惠王羽之子也正始中襲爵位給事中黄門侍郎以元义擅權託稱瘖</hi>
　　<hi>病絶言一紀及莊帝崩尒朱世隆廢長廣王奉帝即位改元普㤗在位一年髙歡廢帝而立平陽王</hi>
<pb n="KR4h0107_WYG_118-2a"/>
　　<hi>修是曰孝武帝帝遇弑年三十五</hi>
　　　詩一首<lb/>
朱門乆可患紫極非情玩顛覆立可待一年三易換時<lb/>
運正如此惟有修真觀<lb/>
　　　聮句詩<lb/>
　帝使薛孝通等相嘲以酒為韻<lb/>
既逢堯舜君願上萬年壽<hi>孝通</hi>平生好𤣥黙慚為萬國首<lb/>
<hi>帝</hi>
<pb n="KR4h0107_WYG_118-2b"/>
　帝曰卿所謂夀豈得徒然便命酌酒仍命更嘲孝通<lb/>
　以忠為韻<lb/>
聖主臨萬機享世永無窮<hi>元翽</hi>豈唯被豐草方亦及昆蟲<lb/>
<hi>孝通</hi>朝賢既濟濟野苗又芃芃<hi>元翌</hi>君臣體魚水書軌一華<lb/>
戎<hi>帝</hi>微臣信慶渥何以答華嵩<hi>孝通</hi>
　彭城王勰<hi>魏獻文帝第六子於孝文帝為兄弟輔相左右忠藎勲望無與比隆宣武帝時為髙</hi>
　　<hi>肇讒搆所殺及子孝莊帝嗣綂追尊為文穆皇帝</hi>
　　　應制賦銅鞮山松<lb/>
<pb n="KR4h0107_WYG_118-3a"/>
　　<hi>北史曰勰從孝文帝幸代都次于上黨之銅鞮山路傍有大松樹十數株帝賦詩示勰曰吾作詩雖</hi>
　　<hi>不七歩亦不言逺汝可作之比至吾間令就也勰時去帝十歩且行且作未至帝所而就</hi>
問松林松林經㡬冬山川何如昔風雲與古同<lb/>
　孝莊帝<hi>諱子攸彭城王勰第三子明帝時封武城縣公進封長樂王明帝崩大都督尒朱榮謀廢</hi>
　　<hi>立以帝家有忠顯且兼人望立為帝改元永安後為尒朱兆所弑年二十四廟號敬宗</hi>
　　　臨終詩<lb/>
　　<hi>伽藍記曰莊帝既誅尒朱榮右僕射尒朱世隆至髙都立長廣王曄為主遣頴川王尒朱兆舉兵向</hi>
　　<hi>京師大軍失利遂執帝還晉陽縊於三級寺帝臨崩作五言詩曰</hi>
<pb n="KR4h0107_WYG_118-3b"/>
權去生道促憂來死路長懷恨出國門含悲入鬼鄉隧<lb/>
門一時閉幽庭豈復光思鳥吟青松哀風吹白楊昔來<lb/>
聞死苦何言身自當<lb/>
　濟隂王暉業<hi>景穆帝之曽孫濟隂王小新成之孫也位司空太尉加特進領中書監録尚書</hi>
　　<hi>事北齊初降封羙陽縣公後為文宣所殺</hi>
　　　感遇<lb/>
　　<hi>北史本傳曰暉業在魏以時運漸謝不復圖全唯事飲㗖嘗賦詩曰</hi>
昔居王道㤗濟濟富羣英今逄世路阻狐兎鬱縱橫<lb/>
<pb n="KR4h0107_WYG_118-4a"/>
　中山王熙<hi>字子真景穆帝之曽孫中山王英之子累遷光祿勲湘州刺史初熙兄弟竝為清河</hi>
　　<hi>王懌所昵及劉騰元乂隔絶二宫矯詔殺懌熙乃起兵討之為其長史栁元章等所執义殺之</hi>
　　　絶命詩二首<lb/>
義實動君子主辱死忠臣何以明是節將解七尺身<hi>右示</hi>
<hi>寮吏</hi>
平生方寸心殷勤屬知已從今一銷化悲傷無極已<hi>右别</hi>
<hi>知友知北史本傳曰熙既藩王加有文學風氣甚髙始鎮鄴  友才學之士袁翻李琰之李神雋王誦兄弟裴</hi>
<hi>敬憲等或餞於河梁賦詩告别及將死復與知故書恨志意不遂時人矜之</hi>
<pb n="KR4h0107_WYG_118-4b"/>
　韓延之<hi>字顯宗南陽堵陽人仕晉位平西府録事叅軍劉裕招之不屈後奔姚興明帝㤗常二年</hi>
　　<hi>入魏為武牢鎮將賜爵魯陽侯一云韓顯宗字茂親</hi>
　　　贈中尉李彪<lb/>
賈生謫長沙董儒詣臨江愧無若人跡忽尋兩賢蹤追<lb/>
昔渠閣游䇿駑厠羣龍如何情願奪飄然獨逺從痛哭<lb/>
去舊國衘淚届新邦哀哉無援民嗷然失侣鴻彼蒼不<lb/>
我聞千里告志同<lb/>
　劉昶<hi>字休道宋文帝第九子封晉熙王位中書令廢帝立以為徐州刺史人間言昶有異志帝欲加</hi>
<pb n="KR4h0107_WYG_118-5a"/>
　　<hi>誅討昶即起兵統内數郡無應者知事不㨗乃奔魏甚為孝文所禮重遷使持節都督呉越彭楚諸</hi>
　　<hi>軍事大將軍鎮徐州卒諡曰明</hi>
　　　斷句<lb/>
　　<hi>南史曰昶兵敗奔魏棄母妻惟攜妾一人騎馬自隨在道慷慨為斷句</hi>
白雲滿鄣來黃塵暗天起闗山四面絶故鄉㡬千里<lb/>
　蕭綜<hi>字世謙梁武帝第二子封豫章王普同四年為都督南兗州刺史鎮彭城奔魏厯司徒太尉尚</hi>
　　<hi>夀陽公主在魏不得志嘗作聽鍾鳴悲落葉以申其志</hi>
　　　聽鍾鳴<lb/>
<pb n="KR4h0107_WYG_118-5b"/>
厯厯聽鍾鳴當知在帝城西樹隱落月東窻見曉星霧<lb/>
露朏朏未分明烏啼啞啞已流聲驚客思動客情客思<lb/>
鬱縱橫翩翩孤鴈何所棲依依别鶴半夜啼今嵗行已<lb/>
暮雨雪向淒淒飛蓬旦夕起楊栁尚翻低氣鬱結涕滂<lb/>
沱愁思無所託强作聽鍾歌<hi>伽藍記曰洛陽城東建陽里有臺髙三丈上作二精</hi>
<hi>舍有鍾撞之聞五十里太后移在宫内置凝閒堂初梁豫章王蕭綜聞此鍾聲遂造聽鍾歌三首行於世</hi>
　　　悲落葉<lb/>
悲落葉聮翩下重疊重疊落且飛從橫去不歸長枝交<lb/>
<pb n="KR4h0107_WYG_118-6a"/>
䕃昔何宻黃鳥闗闗動相失夕葉雜凝露朝花翻亂日<lb/>
亂春日起春風春風春日此時同一霜兩霜猶可當五<lb/>
晨六旦已颯黃乍逐驚風舉髙下任飄颺悲落葉落葉<lb/>
何時還夙昔共根本無復一相闗各隨灰土去髙枝難<lb/>
重攀<lb/>
　髙允<hi>字伯恭渤海蓨人少好學博通經史神䴥初叅樂平王軍事獻文末授懷州刺史太和二年拜</hi>
　　<hi>鎮軍大將軍領中秘書事加光祿大夫厯事五帝出入三省五十餘年初無譴咎</hi>
　　　羅敷行<lb/>
<pb n="KR4h0107_WYG_118-6b"/>
邑中有好女姓秦字羅敷巧笑羙囬盻鬢髪復凝膚脚<lb/>
著花文履耳穿明月珠頭作墮馬髻倒枕象牙梳姌姌<lb/>
善趨歩襜襜曵長裾王侯為之顧駟馬自踟蹰<lb/>
　　　王子喬<lb/>
王少卿王少卿超升飛龍翔天庭遺儀景雲漢酬光騖<lb/>
電逝忽若浮騎日月從列星跨騰八廓踰杳冥尋元氣<lb/>
出天門窮覽有無究道根<lb/>
　　　答宗欽<hi>十三章</hi>
<pb n="KR4h0107_WYG_118-7a"/>
　　<hi>髙允為著作郎與崔浩同撰史宗欽贈詩以相規諷允答之云云後崔浩竞坐暴楊國惡與宗欽同</hi>
　　<hi>被誅允以太子救得免</hi>
湯湯流漢藹藹南都載稱多士載耀靈珠邈矣髙族世<lb/>
記丹圖啓基郢城振彩涼區<lb/>
吾生朗到誕發英風紹熙前緒奕世克隆方圓備體淑<lb/>
徳斯融望傾羣雋響駭華戎<lb/>
響駭伊何金聲允著匡賛西藩拯厥時務肅志琴書恬<lb/>
心初素潜思淵渟秀藻雲布<lb/>
<pb n="KR4h0107_WYG_118-7b"/>
上天降命祚鍾有代恊耀紫宸與乾作配仁邁春陽功<lb/>
隆覆載招延隱叟永貽大賚<lb/>
伊余櫟散才至庸微遭縁幸㑹忝與樞機竊名華省厠<lb/>
足丹墀愧無螢燭少益天暉<lb/>
明外非諭信漸難兼體卑處下豈曰能謙進不𢎞道退<lb/>
失淵潜既慚朱闕亦愧閭閻<lb/>
史班稱逹楊蔡致深負荷典䇿載蹈於心四轍同軌覆<lb/>
車相尋敬承嘉誨永佩明箴<lb/>
<pb n="KR4h0107_WYG_118-8a"/>
逺思古賢内尋諸已仰謝丘明長揖南史遐武雖存髙<lb/>
蹤難擬夙興夕惕豈獲恬止<lb/>
世之圯矣靈運未通風馬殊隔區域異封有懷西望路<lb/>
陜莫從王澤逺灑九服來同<lb/>
在昔平呉二陸稱寳今也尅涼吾生獨矯道映儒林義<lb/>
為羣表我思與之均於紵縞<lb/>
仁乏田蘇量非叔度韓生屬降林宗仍顧千載曠遊遘<lb/>
兹一遇藻詠風流鄙心已悟<lb/>
<pb n="KR4h0107_WYG_118-8b"/>
年時迅邁物我俱逝任之斯通擁之則滯結駟貽塵屢<lb/>
空亦敝兩間可守安有囬賜<lb/>
詩以言志志以表丹慨哉刎頸義已中殘雖曰不敏請<lb/>
事金蘭爾其勵之無忘嵗寒<lb/>
　　　詠貞婦彭城劉氏<hi>八章</hi>
　　<hi>渤海封卓妻劉氏彭城人成婚一夕卓官於京師以事見法劉氏在家忽形夢想知卓已死哀泣不</hi>
　　<hi>止經旬凶問果至遂憤歎而終時人比之秦嘉妻云髙允念其義髙而名不著乃為之詩曰</hi>
兩儀正位人倫肇甄爰制夫婦綂業承先雖曰異族氣<lb/>
<pb n="KR4h0107_WYG_118-9a"/>
猶自然生則同室終契黃泉<lb/>
封生令逹卓為時彦内恊黃中外兼三變誰能作配克<lb/>
應其選實有華宗挺生淑媛<lb/>
京野勢殊山川乖互乃奉王命載馳在路公務既𢎞私<lb/>
義獲著因媒致幣遘止一暮<lb/>
率我初冠眷彼弱笄形由禮比情以趣諧忻願難常影<lb/>
跡易乖悠悠言邁戚戚長懷<lb/>
時值險屯橫離塵網伏鑕就刑身分土壤千里雖遐應<lb/>
<pb n="KR4h0107_WYG_118-9b"/>
如影響良嬪洞感發於夢想<lb/>
仰惟親命俯尋嘉好誰謂㑹淺義深情到畢志守窮誓<lb/>
不二醮何以驗之殞身是效<lb/>
人之處世孰不厚生心存於義所重則輕結憤鍾心甘<lb/>
就幽㝠永捐堂宇長辭母兄<lb/>
茫茫中野翳翳孤丘葛虆𠖇蒙荆棘四周理茍不昧神<lb/>
必俱游異哉貞婦曠世靡儔<lb/>
　宗欽<hi>字欽若金城人仕沮渠䝉遜為中書郎世子洗馬太武平涼州入魏拜著作郎</hi>
<pb n="KR4h0107_WYG_118-10a"/>
　　　贈髙允<hi>十二章</hi>
嵬峩恒嶺滉瀁滄溟山挺其和水燿其精啓兹令族應<lb/>
期誕生華冠衆彦偉邁羣英<lb/>
於穆吾子含貞藉茂如彼松竹陵霜擢秀味老思冲玩<lb/>
易體復戢翼九臯聲溢宇宙<lb/>
我皇龍興重離疊映剛徳外彰柔明内鏡乾象奄氣坤<lb/>
厚山競風無殊音俗無異徑<lb/>
經緯曰文著述曰史斟酌九流錯綜幽㫖帝用訓諮明<lb/>
<pb n="KR4h0107_WYG_118-10b"/>
發虛擬廣闢四門披延髦士<lb/>
爾應其求翰飛東觀口吐瓊音手揮霄翰彈毫珠零落<lb/>
紙錦粲墳無凝割典無滯泮<lb/>
山降則謙含柔為信林崇日漸明外<hi>一作升</hi>斯進有邈夫<lb/>
子兼兹四慎弱而難勝通而不峻<lb/>
南薰邈矣史功不申固傾侫竇雄穢羙新遷以陵腐邕<lb/>
由卓泯時無逸勒路盈推輪<lb/>
尹佚謨周孔明述魯抑揚羣致憲章三五昂昻髙生纂<lb/>
<pb n="KR4h0107_WYG_118-11a"/>
我遐武勿謂古今建規易矩<lb/>
自昔索居沈淪西藩風馬既殊標榜莫縁開通有運闇<lb/>
遇當年披衿暫面定交一言<lb/>
諮疑祕省訪滯京都水鏡叔度洗吝田蘇望儀神婉即<lb/>
象心虛悟言禮樂採研詩書<lb/>
履霜悼遷撫節感變嗟我年邁迅踰激電進乏由賜退<lb/>
非囬憲素髪掩𤣥枯顔落蒨<lb/>
文以㑹友友由知已詩以明言言以通理盼坎迷流覿<lb/>
<pb n="KR4h0107_WYG_118-11b"/>
艮闇止伊爾虬光肆鱗曲水<lb/>
　段承根<hi>威武姑臧人好學機辯有文思崔浩見而竒之言之魏太武請為著作郎甚為燉煌公李</hi>
　　<hi>寳所敬待後以崔浩撰史事同被誅</hi>
　　　贈李寳<hi>七章</hi>
世道衰陵淳風殆緬衢交問鼎路盈訪㣆狥競争馳天<lb/>
機莫踐不有眞宰榛棘誰翦<lb/>
於皇我后重明襲焕文以息煩武以静亂剖蜯求珍搜<lb/>
巖采榦野無投綸朝盈逸翰<lb/>
<pb n="KR4h0107_WYG_118-12a"/>
自昔涼季林焚淵涸矯矯公子鱗羽靡託靈慧雖奮袄<lb/>
氛未廓鳳戢崑丘龍潜𤣥漠<lb/>
數不常擾艱極則夷奮翼幽裔翰飛京師珥蟬紫闥仗<lb/>
節方畿弼我王度庶績緝熙<lb/>
自余幽淪眷叅舊契庶庇餘光優游卒嵗忻路未淹離<lb/>
轡已際顧難分岐載張載繼<lb/>
聞諸交舊累聖疊曜淳源雖漓民懷余劭思樂哲人静<lb/>
以鎮躁藹彼繁音和此清調<lb/>
<pb n="KR4h0107_WYG_118-12b"/>
詢下曰文辯訐曰明化由禮治政以寛成勉崇仁教播<lb/>
徳簡刑傾首景風遲聞休聲<lb/>
　胡叟<hi>字倫許安定臨涇人以姚氏將衰遂入長安觀風化後入沮渠牧犍不得志乃歸魏賜爵復始</hi>
　　<hi>男家於宻雲倫許好屬文既善典雅之辭又工鄙俗之句</hi>
　　　示程伯逹<lb/>
　　<hi>北史本傳曰叟入沮渠牧犍牧犍遇之不重叟乃為詩示所知廣平程伯逹其略曰</hi>
羣犬吠新客侫暗排疎賔直途既已塞曲路非所遵望<lb/>
衞惋祝鮀盻楚悼靈均何用宣憂懷託翰寄輔仁<lb/>
<pb n="KR4h0107_WYG_118-13a"/>
　王肅<hi>字恭懿琅邪臨沂人仕齊為秘書丞父奐及兄弟竝為南齊武帝所殺太和中奔魏孝文虚衿</hi>
　　<hi>待之累遷尚書令宣武時尚陳留公主後以破齊進位開府儀同三司封昌國縣侯揚州刺史</hi>
　　　悲平城<lb/>
悲平城驅馬入雲中隂山常晦雪荒松無罷風<lb/>
　祖瑩<hi>字元珍范陽遒人孝文時拜太學博士累遷國子祭酒領給事黃門侍郎孝武登阼封文安縣</hi>
　　<hi>子天平初進爵為伯</hi>
　　　悲彭城<lb/>
　　<hi>北史曰尚書令王肅於省中詠悲平城詩彭城王勰甚嗟其羙欲使更詠乃失語云公可更為誦悲</hi>
<pb n="KR4h0107_WYG_118-13b"/>
　　<hi>彭城詩肅戲勰云何意呼悲平城為彭城也勰有慙色瑩在座即云悲彭城王公自未見肅云可為</hi>
　　<hi>誦之瑩應聲為之肅甚嗟賞勰亦大悦</hi>
悲彭城楚歌四面起屍積石梁亭血流睢水裏<lb/>
　常景<hi>字永昌河内温人聰敏有才思雅好文章孝文用為門下錄事累遷車騎將軍右光祿大夫秘</hi>
　　<hi>書監明帝幸國子寺詔百官作釋奠詩以景作為羙經渉山水悵然懷古乃擬劉琨作扶風歌十五</hi>
　　<hi>首</hi>
　　　讃四君<lb/>
　　<hi>北史曰景淹滯門下積嵗不至顯官以蜀司馬相如王褒嚴君平揚子雲皆有髙才而無重位乃託</hi>
<pb n="KR4h0107_WYG_118-14a"/>
　　<hi>意以讃之</hi>
長卿有艶才直致不羣性鬱若春煙舉皎如秋月映遊<lb/>
梁雖好仁仕漢常稱病清貞非我事窮逹委天命<lb/>
　　　　右司馬相如<lb/>
王子挺秀質逸氣干青雲明珠既絶俗白鵠信驚羣才<lb/>
世茍不合遇否途自分空枉碧雞命徒獻金馬文<lb/>
　　　　右王褒<lb/>
嚴君情沉静立志明霜雪味道綜微言端蓍演妙説才<lb/>
<pb n="KR4h0107_WYG_118-14b"/>
屈羅仲口位結李强舌素尚邁金貞清標陵玉徹<lb/>
　　　　右嚴君平<lb/>
蜀江導清流揚子挹餘休含光絶後彦覃思邈前修世<lb/>
輕久不賞𤣥談物無求當途謝權寵置酒得閒遊<lb/>
　　　　右揚雄<lb/>
　鹿悆<hi>字永吉濟隂乘氏人初為真定公元子直國中尉累拜金紫光祿大夫兼尚書右僕射天平中</hi>
　　<hi>除梁州刺史為反者鄭榮業執送闗西</hi>
　　　諷真定公二首<lb/>
<pb n="KR4h0107_WYG_118-15a"/>
　　<hi>北史曰悆為真定公元子直國中尉恒勸以忠亷之節嘗賦五言詩云云子直少有令聞悆欲善其</hi>
　　<hi>終故以諷焉</hi>
嶧山萬丈樹雕鏤作琵琶由此材髙逺弦響藹中華<lb/>
援琴起何調幽蘭與白雪絲管韻未成莫使弦響絶<lb/>
　董紹<hi>字興逺新蔡鮦陽人起家四門博士累遷洛陽刺史尒朱天光啓以為行臺從事天光敗賀㧞</hi>
　　<hi>岳復請為開府諮議叅軍孝武西遷除御史中丞及周文登阼以議論朝廷賜死</hi>
　　　髙平牧馬詩<lb/>
　　<hi>北史曰紹為賀拔岳諮議叅軍岳擕紹於髙平牧馬紹悲而賦詩曰</hi>
<pb n="KR4h0107_WYG_118-15b"/>
走馬山之阿馬渇飲黃河寧謂胡闗下復聞楚客歌<lb/>
　馮元興<hi>字子盛東魏郡肥鄉人少有操尚舉秀才後為元乂所知引為殿中郎遷侍讀普㤗初為</hi>
　　<hi>光祿大夫領中書舍人</hi>
　　　浮萍<lb/>
　　<hi>北史曰元興世寒因元义之勢託其交道相為引用义既賜死興亦被廢乃為浮萍詩以自喻</hi>
有草生碧池無根綠水上脆弱惡風波危微苦驚浪<lb/>
　<lb/>
　古詩紀巻一百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻九十七</head>
    <p>
<pb n="KR4h0107_WYG_097-1a"/>
欽定四庫全書<lb/>
　古詩紀巻九十七　　　　明　馮惟訥　撰<lb/>
梁第二十四<lb/>
　劉孝綽<hi>字孝綽本名冉彭城人七嵗能屬文梁天監初起家爲著作佐郎遷秘書丞甚爲武帝及</hi>
　　<hi>昭明所禮累遷尚書吏部郎坐事左遷臨賀王長史卒孝綽雖負才陵忽前後五免然辭藻爲後進</hi>
　　<hi>所宗</hi>
　　樂府<lb/>
　　　釣竿篇<hi>以下五言○藝文作劉孝威</hi>
<pb n="KR4h0107_WYG_097-1b"/>
釣舟畫彩鷁漁子服氷紈金轄茱萸網銀鈎翡翠竿斂<lb/>
橈隨水脉急漿渡江湍湍長自不辭前浦有佳期船交<lb/>
橈影合浦深魚出遲荷根時觸餌菱芒乍罥絲蓮度江<lb/>
南手衣渝京兆眉垂竿自有樂誰能爲太師<lb/>
　　　夜聽妓賦得烏夜啼<lb/>
鵾絃且輟弄鶴操暫停徽别有啼烏曲東西相背飛倡<lb/>
人怨獨守蕩子殊未歸忽聞生離唱長夜泣羅衣<lb/>
　　　銅雀妓<lb/>
<pb n="KR4h0107_WYG_097-2a"/>
雀臺三五日弦<hi>一作歌</hi>吹似佳期况復西陵晚松風吹繐<lb/>
帷危絃斷復續妾心傷此時誰<hi>一作何</hi>言留客袂還<hi>一作翻</hi>
掩望陵悲<lb/>
　　　班婕妤怨<lb/>
應門寂已閉非復後庭時况在青春日萋萋綠草滋妾<lb/>
身似秋扇君恩絶履綦詎憶遊輕輦從今<hi>一作徒令</hi>賤妾辭<lb/>
　　　三婦豔<lb/>
大婦縫羅裙中婦料繡文唯餘最小婦窈窕舞昭君丈<lb/>
<pb n="KR4h0107_WYG_097-2b"/>
人慎勿去聽我駐浮雲<lb/>
　　　櫂歌行<lb/>
日暮楚江上江深風復生所思竟何在相望徒盈盈舟<lb/>
子行催棹無所喝流聲<lb/>
　　詩<lb/>
　　　詠風<hi>四言</hi>
嫋嫋秋聲習習春吹鳴兹玉樹渙此銅池羅幃自舉襟<lb/>
袖乃披慙非楚侍濫賦雄雌<lb/>
<pb n="KR4h0107_WYG_097-3a"/>
　　　侍宴<hi>外編作任昉者非○以下五言</hi>
清宴延多士鴻漸濫微薄臨炎出蕙樓望辰躋菌閣上<lb/>
征切雲漢俛眺周京洛城寺鬱參差街衢紛漠漠禁林<lb/>
寒氣晚方秋未搖落皇心重發志賦詩追並作自昔承<lb/>
天寵於兹被人爵選言非綺綃何以儷金雘<lb/>
　　　又<lb/>
兹堂乃峭嶠伏檻臨曲池樹中望流水竹裏見攅枝欄<lb/>
髙景難蔽岫隱雲易垂邂逅逢休幸朱蹕曳青規邱山<lb/>
<pb n="KR4h0107_WYG_097-3b"/>
不可答葵藿空自知<lb/>
　　　三日侍華光殿曲水宴<lb/>
薫祓三陽暮濯禊元已初皇心睠樂飲帳殿臨春渠豫<lb/>
遊髙夏諺凱樂盛周居復以焚林日丰茸花樹舒羽觴<lb/>
環堦轉清瀾傍席疏姸歌已嘹亮妙舞復紆餘九成變<lb/>
絲竹百戲起龍魚<lb/>
　　　三日侍安成王曲水宴<lb/>
匯澤良孔殷分區屏中縣躡跨兼流采襟喉邇封甸吾<lb/>
<pb n="KR4h0107_WYG_097-4a"/>
王奄酆畢析珪承羽傳不資魯俗移何待齊風變東山<lb/>
富遊士北土無遺彦一言白璧輕片善黄金賤餘辰屬<lb/>
上<hi>一作元</hi>已清袚追前諺持此陽瀨遊復展城隅宴芳洲<lb/>
亘千里逺近風光扇方歡厚德重誰言薄遊倦<lb/>
　　　春日從駕新亭應制<lb/>
旭日輿輪動言追河曲遊紆餘出紫陌迤邐度青樓前<lb/>
驅掩蘭徑後乘歴芳洲春色江中滿日華巖上留江風<lb/>
傳葆吹巖華映采斿臨渦起睿作駟馬暫停輈侍從榮<lb/>
<pb n="KR4h0107_WYG_097-4b"/>
前阮雍容慙昔劉空然等彈翰非徒嗟未遒<lb/>
　　　侍宴集賢堂應令<lb/>
北閣時既啓西園又已闢宮屬引鴻鷺朝行命金碧伊<lb/>
臣獨何取隆恩徒自昔布武登玉墀委坐陪瑤席綢繆<lb/>
參宴笑淹留奉觴醳壺人告漏晚煙霞起將夕反景入<lb/>
池林餘光映泉石<lb/>
　　　侍宴餞庾於陵應詔<lb/>
皇心眷將逺帳餞靈芝側是日青春獻林塘多秀色芳<lb/>
<pb n="KR4h0107_WYG_097-5a"/>
卉疑綸組嘉樹似雕飾遊絲綴鶯領光風送綺翼下輦<lb/>
朝既盈留宴景將昃髙辯競談端竒文爭筆力伊臣獨<lb/>
無伎何用奉吹息<lb/>
　　　侍宴餞張惠紹應詔<lb/>
滄池誠自廣蓬山一何峻麗景花上鮮油雲葉裏潤風<lb/>
度餘芳滿鳥集新條振餞言班俊造光私奬輶吝徒然<lb/>
謬反隅何以窺重仞<lb/>
　　　餞張惠紹應令<lb/>
<pb n="KR4h0107_WYG_097-5b"/>
鮮雲積上月凍雨晦初陽迴風飄淑氣落景煥新光竹<lb/>
萌始防露桂挺已含芳瑤階變杜若玉沼發攅蔣聖襟<lb/>
惜岐路曲宴闢蘭堂<lb/>
　　　侍宴離亭應令<lb/>
轘轅東北望江漢西南永羽旗映日移鐃吹臨風警令<lb/>
王愍追送纚舟宴俄頃掩袂眺征雲衘杯惜餘景首燕<lb/>
徒有心局步何由騁<lb/>
　　　奉和昭明太子鍾山解講<lb/>
<pb n="KR4h0107_WYG_097-6a"/>
御鶴翔伊水䇿馬出王田我后遊祗鷲比事實光前翠<lb/>
盖承朝景朱旗曳曉煙樓帳縈巖谷緹組曜林阡况在<lb/>
登臨地復及秋風年喬柯變夏葉幽澗潔涼泉停鑾對<lb/>
寶座辯論悦人天淹塵資海滴昭暗仰燈然法朋一巳<lb/>
散笳劒儼將旋邂逅逢優渥託乗侶才賢摛辭雖並命<lb/>
遺恨獨終篇<lb/>
　　　和湘東王理訟<lb/>
馮翊亂京兆廣漢欲兼治豈若兼邦牧朱輪褰素帷淮<lb/>
<pb n="KR4h0107_WYG_097-6b"/>
海封畿地雜俗良在兹禁姦擿銖兩馭黠震豺狸<lb/>
　　　陪徐僕射晚宴<hi>藝文作陪徐僕射晚宴於兒宅</hi>
夫君追宴喜十日逓來過築室華池上開軒臨芰荷方<lb/>
塘交宻篠對霤接繁柯景移林改色風去水餘波洛城<lb/>
雖半掩愛客待驪歌<lb/>
　　　上虞鄉亭觀濤津渚學潘安仁河陽縣詩<lb/>
昔余筮賓始衣冠仕洛陽無貲徒有任一命忝爲郎再<lb/>
踐神仙側三入崇賢旁東朝禮髦俊虚薄厠才良遊談<lb/>
<pb n="KR4h0107_WYG_097-7a"/>
侍名理搦管創文章引籍陪下膳横經㕘上庠誰謂服<lb/>
事淺契闊變炎涼一朝謬爲吏結綬去承光烹鮮徒可<lb/>
習<hi>一作惜</hi>治民終未長化雞仰季智馴雉推仲康<hi>魯恭字</hi>此<lb/>
城鄰夏穴橚矗茂筠篁孝碑黄絹語神濤白鷺翔遨遊<lb/>
佳可望釋事上川梁秋江凍雨絶反景照移塘纖羅殊<lb/>
未動駭水忽如湯乍出連山合時如髙葢張漂沙黄沫<lb/>
聚礐石素波揚榜人不敢唱舟子詎能航離家復臨水<lb/>
眷然思故鄉中來不可絶奕奕苦人腸泝洄若無阻謝<lb/>
<pb n="KR4h0107_WYG_097-7b"/>
病反清漳<lb/>
　　　太子洑落日望水<lb/>
川平落日迥落照滿川漲復此<hi>一作在</hi>淪波地派别引沮<lb/>
漳耿耿流長脈熠熠動微光寒烏逐查漾饑鵜拂浪翔<lb/>
臨泛<hi>一作流</hi>自多美况乃<hi>一作此</hi>還故鄉榜人夜理檝櫂女<lb/>
闇成粧欲待春江曙爭塗向洛陽<lb/>
　　　登陽雲樓<lb/>
吾登陽臺上非夢髙唐客回首望長安千里懷三益顧<lb/>
<pb n="KR4h0107_WYG_097-8a"/>
帷慙入楚降<hi>一作殊</hi>私等申白西沮水潦收昭<hi>一作瑕</hi>邱霜<lb/>
露積龍門不可見空慕凌寒柏<lb/>
　　　夕逗繁昌浦<lb/>
日入江風静安波似未流岸迴知舳轉解纜覺船浮暮<lb/>
煙生逺渚夕鳥赴前洲隔山聞戍鼓傍浦喧棹謳疑是<lb/>
辰陽宿於此逗孤舟<lb/>
　　　櫟口守風<lb/>
春心巳應豫歸路復當歡如何此日風霾曀駭波瀾倐<lb/>
<pb n="KR4h0107_WYG_097-8b"/>
見搖心慘俄瞻鄉路難賴有同舟客移宴息層巒華茵<lb/>
藉初卉芳樽散緖寒謔浪雖云善江流苦未安何由入<lb/>
故園詎即紉新蘭寄謝浮邱子暫欲假飛鸞<lb/>
　　　還渡浙江<lb/>
季秋弦望後輕寒朝夕殊商人泣紈扇客子夢羅襦憂<lb/>
來自難遣况復阻川隅日暮愁隂合繞樹噪寒烏濛漠<lb/>
江煙上蒼茫沙嶼蕪解纜辭東越接軸騖西徂懸帆似<lb/>
馳驥飛棹若驚鳬言歸遊俠窟方從冠葢衢<lb/>
<pb n="KR4h0107_WYG_097-9a"/>
　　　江津寄劉之遴<lb/>
與子如黄鵠將别復徘徊經過一柱觀出入三休臺共<lb/>
摛雲氣藻同舉霞紋杯佳人每曉遊禁門恒晚開欲寄<lb/>
一言别髙駕何由來<lb/>
　　　發建興渚示别陸二黄門<hi>外編作吳均詩題云酬别非也</hi>
扁舟去平樂還顧極川梁猶聞棗下吹尚識杏間堂洛<lb/>
橋分曲渚官寺隱回塘客行裁跬步即事巳多傷况復<lb/>
千餘里悲心未遽央<lb/>
<pb n="KR4h0107_WYG_097-9b"/>
　　　酬陸長史倕<lb/>
王粲始一别猶且歎風雲况余屢之逺與子亟離羣如<lb/>
何持此念復爲今日分分悲宛<hi>一作悵</hi>如昨弦望殊揮霍<lb/>
行舟雖不見行程猶可度度君路應逺期寄新詩返相<lb/>
望且相思勞朝復勞晚薄暮閽人進果得承芳信殷勤<lb/>
覽妙書留連披雅韻冽洲<hi>一作州</hi>財賦總慈山行旅鎭巳<lb/>
切臨睨情遽動思歸引歸歟不可即前途方未極覽諷<lb/>
欲諼誚研尋還慨息來喻勗雕金比質非所任虚薄無<lb/>
<pb n="KR4h0107_WYG_097-10a"/>
時用徘徊守故林屏居青門外結宇㶚城隂竹庭巳南<lb/>
映池牖復東臨喬柯貫簷上垂條拂戸隂條開風暫入<lb/>
葉合影還沈帷屏褥早露階霤擾昏禽衡門謝車馬賓<lb/>
席簡衣簮雖愧陽陵<hi>一作春</hi>曲寧無流水琴蕭條聊屬和<lb/>
寂寞少知音平生竟何托懷抱共君深一朝四美廢方<lb/>
見百憂侵曰余濫官守因之泝廬久<hi>一作九</hi>水接淺原隂<lb/>
山帶荆門右從容少職事疲病疎僚友命駕獨尋幽淹<lb/>
留宿廬阜廬阜擅髙名岧岧凌太清舒雲類紫府標霞<lb/>
<pb n="KR4h0107_WYG_097-10b"/>
同赤城北上輪難進東封馬易驚未若兹山險車騎息<lb/>
逢迎山横路似絶徑側樹如傾蒙籠乍一啓磥硊無暫<lb/>
平倚巖忽迴望援蘿遂上征乍觀秦帝石復憩周王城<lb/>
交峯隱玉霤對澗距金楹風傳鳳臺琯雲度洛濵笙紫<lb/>
書時不至丹爐且未成無因追羽翮及爾宴蓬瀛蓬瀛<lb/>
不可託悵然反城郭時過馬鳴院偶憩鹿園閣既異人<lb/>
世勞聊比化城樂影塔圖花樹經臺總香藥月殿曜朱<lb/>
旛風輪和寶鐸園楥<hi>一作垣</hi>即重嶺階基仍巨壑朝猨<hi>一作</hi>
<pb n="KR4h0107_WYG_097-11a"/>
<hi>湲</hi>響甍棟夜水聲帷薄餘景騖登臨方宵盡談謔談謔<lb/>
有名僧慧義似傳燈逺師教逾闡生公道復𢎞小乘非<lb/>
汲引法善招報能積迷頓已悟爲懽得未曽爲懽誠已<lb/>
往坐卧猶懷想况復心所積<hi>一作親</hi>兹地多諧賞惜哉無<lb/>
輕軸更泛輪湖上可思不可見離念空盈蕩賈生傅南<lb/>
國平子相東阿優游匡贊罷縱横辭賦多方才幸同貫<lb/>
無令絶詠歌幽谷雖云阻煩君計吏過<lb/>
　　　答何記室<lb/>
<pb n="KR4h0107_WYG_097-11b"/>
遊子倦飄蓬瞻途杳未窮晨征凌迸水暮宿犯頽風出<lb/>
洲分去燕向浦逐歸鴻蘭芽隱陳葉荻苗抽故叢忽憶<lb/>
園間柳猶傷江際楓吾生棄武騎髙視獨辭<hi>一作餘</hi>雄既<lb/>
殫孝王産兼傾卓氏僮罷籍睢陽囿陪謁建章宫紛余<lb/>
似鑿枘方圓殊未工黑貂久自敝黄金屢已空去辭追<lb/>
楚穆還耕偶漢馮巧拙良爲異出處嗟莫同若<hi>一作君</hi>厭<lb/>
蘭臺右見訪㶚陵東<lb/>
　　　答張左西<lb/>
<pb n="KR4h0107_WYG_097-12a"/>
相思如三月相望非兩宮持此連枝樹暫作背飛鴻若<lb/>
人惠思我摛藻蔚雕蟲仙掌方晞露靈烏正轉風方假<lb/>
排虚翮相與北山叢<lb/>
　　　歸沐呈任中丞昉<lb/>
　　<hi>南史云孝綽天監初爲著作郎爲歸沐詩以贈任昉即此詩也昉有答詩</hi>
步出金華省還望承明廬壯哉宛洛地佳麗實皇居虹<lb/>
蜺拖飛閣蘭芷覆清渠圓淵倒荷芰方鏡寫簮裾白雲<lb/>
夏峯盡青槐秋葉疎自我從人爵蟾兎屢盈虚殺青徒<lb/>
<pb n="KR4h0107_WYG_097-12b"/>
巳汗司舉未云書文昌愧通籍臨卭幸第如夫君多敬<lb/>
愛蟠木濫吹噓時時釋簿領騶駕入吾廬自唾誠䃤砆<lb/>
無以儷璠璵但願長閒暇酌醴薦焚魚<lb/>
　　　憶虞弟<hi>藝文作與虞弟</hi>
下邑非上郡徒然想二馮余慙野王德爾勗聖鄉風望<lb/>
望餘塗盡悽悽良宴終朝蔬一不共夜被何由同<lb/>
　　　淇上戲蕩子婦<lb/>
桑中始奕奕淇上未湯湯美人要雜佩上客誘明璫日<lb/>
<pb n="KR4h0107_WYG_097-13a"/>
暗人聲靜微步出蘭房露葵不待勸鳴琴無暇張翠釵<lb/>
挂已落羅衣拂更香如何嫁蕩子春夜守空牀不見青<lb/>
絲騎徒勞紅粉粧<lb/>
　　　愛姬贈主人<lb/>
卧久疑粧脱鏡中私自㸔薄黛銷將盡凝朱半有殘垂<lb/>
釵繞落鬢微汗染輕紈同羞不相難對笑更成歡妾心<lb/>
君自解挂玉且留冠<lb/>
　　　爲人贈美人<lb/>
<pb n="KR4h0107_WYG_097-13b"/>
巫山薦枕日洛浦獻珠時一遇便如此寧關先有期幸<lb/>
非使君問莫作羅敷辭夜長眠復坐誰知闇斂眉欲寄<lb/>
同花燭爲照遙相思<lb/>
　　　遙見鄰舟主人投一物衆姬爭之有客請余爲<lb/>
　　　　詠<lb/>
河流既浼浼河鳥復關關落花浮浦出飛雉度洲還此<lb/>
日倡家女競嬌桃李顔良人惜美珥欲以代芳菅新縑<lb/>
疑故素盛趙蔑衰班曳綃爭掩縠搖佩奮<hi>一作奪</hi>鳴環客<lb/>
<pb n="KR4h0107_WYG_097-14a"/>
心空振蕩喬枝不可攀<lb/>
　　　古意<lb/>
燕趙多佳麗白日照紅粧蕩子十年别羅衣雙帶長春<lb/>
樓怨難守玉階空自傷復<hi>一作對</hi>此歸飛燕衘泥繞曲房<lb/>
差池入綺幕上下傍雕梁故居猶可念故人安可忘相<lb/>
思昏望絶宿昔夢容光䰟交忽在御轉側定他鄉徒然<lb/>
顧枕席誰與同衣裳空使蘭膏夜炯炯對繁霜<lb/>
　　　報王永興觀田<lb/>
<pb n="KR4h0107_WYG_097-14b"/>
重門寂已暮案牘罷囂塵輕涼生筍席微風起扇輪浮<lb/>
瓜聊可貴溢酒亦成珍復有寒泉井兼以瑩心神睠彼<lb/>
忘言客閒居伊洛濱顧已慙困地徒知薑桂辛但願崇<lb/>
明德無謂德無鄰<lb/>
　　　詠有人乞牛舌乳不付因餉㯽榔詩<lb/>
陳乳何能貴爛舌不成珍空持渝皓齒非但汗丹脣别<lb/>
有無枝實曽要湛上人羞比朱櫻熱詎易紫梨津莫言<lb/>
蔕中久當㸔心裏新微芳雖不足含咀願相親<lb/>
<pb n="KR4h0107_WYG_097-15a"/>
　　　夜不得眠<lb/>
夜長愁反覆懷抱不能裁披衣坐惆悵當戸立徘徊風<lb/>
音觸樹起月色度雲來夏葉依窻落秋花當戸開光隂<lb/>
已如此復持憂自催<lb/>
　　　望月有所思<lb/>
秋月始纖纖微光垂步簷朣朧入牀簟仿彿鑒窻簾簾<lb/>
螢隱光息簾蟲映光織玉羊東北上金虎西南昃長門<lb/>
隔清夜髙堂夢容色如何當此時懷情滿胷臆<lb/>
<pb n="KR4h0107_WYG_097-15b"/>
　　　校書秘書省對雪詠懷<lb/>
桂華殊皎皎柳絮亦霏霏詎比咸池曲飄颻千里飛恥<lb/>
均班女扇羞儷曹人衣浮光亂粉壁積照朗彤闈鶺鴒<lb/>
搖羽至鵯鶋拂翅歸相彼猶自得嗟余獨有違終朝守<lb/>
玉署方夜勞石扉未能奏緗綺何由辨國圍坐銷風露<lb/>
質遊聨珠璧暉偶懷笨車是良知髙葢非既言謝端木<lb/>
無爲陳巧機<lb/>
　　　詠百舌<lb/>
<pb n="KR4h0107_WYG_097-16a"/>
山人惜春暮旭旦坐花林復值懷春鳥枝間弄好音遷<lb/>
喬聲迥出赴谷響幽深下聽長而短時聞絶復尋孤鳴<lb/>
若無對百囀似羣吟昔聞屢歡昔今聽忽悲今聽聞非<lb/>
殊異遲暮獨傷心<lb/>
　　　侍宴同劉公幹應令<hi>同疑作擬</hi>
副君西園宴陳王謁帝歸列位華池側文雅縱横飛小<lb/>
臣輕蟬翼黽勉謬相追置酒陪朝日淹留望夕霏<lb/>
　　　賦詠百論捨罪福詩<lb/>
<pb n="KR4h0107_WYG_097-16b"/>
尋因途乃異及捨趣猶并苦極降歸樂樂極苦還生豈<lb/>
非輪轉愛皆緣封著情一知心相濁樂染法流清<lb/>
　　　賦得照棊燭詩刻五分成<lb/>
南皮弦吹罷終奕且留賓日下房櫳闇<hi>玉臺作閉</hi>華燭命佳<lb/>
人側光全照局迴花半隱身不辭纎手倦羞令夜向晨<lb/>
　　　同武陵王㸔妓<hi>一作武陵王同蕭長史㸔妓</hi>
燕姬奏妙舞鄭女發清歌迴羞出曼臉送態表嚬蛾寧<lb/>
殊遇行雨詎減見凌波想君愁日落應羨魯陽戈<lb/>
<pb n="KR4h0107_WYG_097-17a"/>
　　　賦得遺所思<lb/>
遺簮雕玳瑁贈綺織鴛鴦未若華滋樹交枝蕩子房别<lb/>
前秋已落别後春更芳所思不可寄唯憐盈袖香<lb/>
　　　林下映月<lb/>
明明三五月垂影當髙樹攅柯半玉蟾裛葉彰金兎兹<lb/>
林有夜坐嘯歌無與晤側光聊可書含毫且成賦<lb/>
　　　詠素蝶<lb/>
隨蜂遶綠蕙避雀隱青薇映日忽爭起因風乍共歸出<lb/>
<pb n="KR4h0107_WYG_097-17b"/>
沒花中見參差葉際飛芳華幸勿謝嘉樹欲相依<lb/>
　　　於座應令詠梨花<lb/>
玉壘稱津潤金谷詠芳菲詎匹龍樓下素蕋映華<hi>一作朱</hi>
扉雜雨疑霰落因風似蝶飛豈不憐飄墜願入九重闈<lb/>
　　　秋雨卧疾<lb/>
賈君徭役少潘生民務稀及此同多暇髙卧掩重闈寂<lb/>
寂桑榆晚滂沱曀不晞電隙時光帳風簾乍和<hi>疑作扣</hi>扉<lb/>
　　　奉和湘東王應令二首<lb/>
<pb n="KR4h0107_WYG_097-18a"/>
　　　　春宵<lb/>
春宵猶自長春心非一傷月帶圓樓影風飄花樹香誰<lb/>
能對雙燕暝暝守空牀<lb/>
　　　　冬曉<lb/>
冬曉風正寒偏念客衣單臨粧罷鉛黛含淚剪綾紈寄<lb/>
語龍城下詎知書信難<lb/>
　　　月半夜泊鵲尾<lb/>
客行三五夜息棹隱中洲月光隨浪動山影逐波流<lb/>
<pb n="KR4h0107_WYG_097-18b"/>
　　　和詠歌人偏得日照詩<hi>和周𢎞正</hi>
獨明花裏翠偏光粉上津屢將歌罷扇迴拂影中塵<lb/>
　　　詠姬人未肯出<lb/>
帷開見釵影簾動聞釧聲徘徊定不出常羞華燭明<lb/>
　　　遙見美人採荷<lb/>
菱莖時繞釧棹水或沾粧不辭紅袖濕唯憐綠葉香<lb/>
　　　詠小兒採菱<lb/>
採菱非採菉日暮且盈舠踟蹰未敢進畏欲比殘桃<lb/>
<pb n="KR4h0107_WYG_097-19a"/>
　　　詠眼<lb/>
含嬌<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>已合離怨動方開欲知宻中意浮光逐笑迴<lb/>
　　　擬古<hi>見何遜集</hi>
少知雅琴曲好聽雅琴聲雅琴不可聽一聽一沾纓<lb/>
　　　詠日應令<lb/>
弭節馳暘谷照檻出扶桑園葵亦何幸傾葉奉離光<lb/>
　　　望月<lb/>
輪光缺不半扇影出將圓流光照漭瀁波動映淪漣<lb/>
<pb n="KR4h0107_WYG_097-19b"/>
　　　秋夜詠琴<lb/>
上宮秋露結上客夜琴鳴幽蘭暫罷曲積雪更傳聲<lb/>
　　　賦得始歸鴈<lb/>
洞庭春水綠衡陽旅鴈歸差池髙復下欲向龍門飛<lb/>
　　　元廣州景仲座見故姬一首<hi>雜言○一作代人詠見故姬</hi>
留故夫不踟蹰别待春山上相㸔採蘼蕪<lb/>
　劉孝儀<hi>字子儀本名潜字孝儀孝綽之弟寛厚有内行舉秀才累遷尚書殿中郎補太子洗馬陽</hi>
　　<hi>羡令甚有稱績累官御史中丞出爲臨海太守遷都官尚書復爲豫州内史侯景逼建業孝儀遣子</hi>
<pb n="KR4h0107_WYG_097-20a"/>
　　<hi>勵率兵入援及宮城不守失郡卒</hi>
　　　從軍行<lb/>
冠軍親挾射長平自合圍木落雕弓燥氣秋征鴈肥賢<lb/>
王皆屈膝幕府復申威何謂從軍樂徃返速如飛<lb/>
　　　和昭明太子鍾山解講<lb/>
詔<hi>一作韶</hi>樂臨東序時駕出西園雖窮理遊盛終爲塵俗<lb/>
喧豈如𢎞七覺揚鸞啓四門夜氣清簫管曉陣爍郊原<lb/>
山風亂采眊初景麗文轅林開前騎騁逕曲羽旄屯煙<lb/>
<pb n="KR4h0107_WYG_097-20b"/>
壁浮青翠石瀨響飛奔迴輿下重閣降道訪眞源談空<lb/>
匹泉涌綴藻邁弦繁輕生逢遇誤竝作輩龍鵷顧已同<lb/>
偏爵何用挹衢樽<lb/>
　　　和簡文帝賽漢髙廟<lb/>
珪幣崇明祀牲樽禮貴神風驚如集廟光至似來陳徘<lb/>
徊靈駕入叫咷倡歌新將言非爲已致敬乃祈民多才<lb/>
與多事今古獨爲鄰<lb/>
　　　行過康王故第苑<hi>英華作劉孝威今從初學作孝儀</hi>
<pb n="KR4h0107_WYG_097-21a"/>
入梁逢故苑度薛見餘宮尚識招賢閣猶懷愛士風靈<lb/>
光一超逺衡館亦蒙籠洞門餘舊色甘棠留故藂送禽<lb/>
悲不去過客慕難窮池竹徒如在林堂曖已空逺橋隔<lb/>
樹出迥澗隱岸通芳流小山桂塵起大王風具物咸如<lb/>
此是地感余衷空想陵前劒徒悲壟上童<hi>一作桐</hi>
　　　閨怨<lb/>
本無金屋寵長作玉階悲一乖西北麗寧復城南期永<lb/>
巷愁無歇<hi>玉臺作盡</hi>應門閉有時空勞纖素巧徒爲團扇詞<lb/>
<pb n="KR4h0107_WYG_097-21b"/>
匡牀終不共何由横自私<lb/>
　　　帆渡吉陽洲<hi>孝威同賦</hi>
揚帆乗浪華撡鼓要風力近樹儵而遐遙山俄巳逼欲<lb/>
比驚龍掣將頓陽烏翼客行悲道逺唯須前路極<lb/>
　　　詠簫<hi>英華作孝綽今從藝文作孝儀</hi>
危聲合鼓吹絶弄混笙篪管饒知氣促釵動覺脣移蕭<lb/>
<hi>一作仙</hi>史安爲貴能令秦女隨<lb/>
　　　詠織女<hi>藝文作孝威</hi>
<pb n="KR4h0107_WYG_097-22a"/>
金鈿已照曜白日未蹉跎欲待黄昏後含嬌渡淺河<lb/>
　　　詠石蓮<lb/>
蓮名堪百萬石性重千金不解無情物那得似人心<lb/>
　　　和詠舞<lb/>
迴履裾香散飄衫鈿響傳低釵依促管曼睇入繁絃<lb/>
　　　又和<lb/>
轉袖隨歌發頓履赴絃餘度行過接手迴身乍斂裾<lb/>
　　　舞就行<lb/>
<pb n="KR4h0107_WYG_097-22b"/>
依歌移弱步傍竹艷新粧徐來翻應節亂去反成行<lb/>
　劉孝勝<hi>孝儀之弟歴官邵陵王法曹湘東王記室武陵王長史信義蜀郡太守武陵王僣號以爲</hi>
　　<hi>尚書僕射兵敗被執元帝宥之起爲司徒右長史</hi>
　　　妾薄命<hi>拾遺作孝威者非</hi>
馮姜朝汲逺徐吾夜火窮舊井長逢幕隣燈欲未通五<lb/>
逐無來娉三娶盡凶終離災陽禄觀就廢昭臺宮乘屯<lb/>
迹雖淑應戚理恒同復傳蘇國婦故愛在房櫳愁眉歇<lb/>
巧黛啼妝落艷紅織書凌竇錦敏誦軼繁弓離劒行當<lb/>
<pb n="KR4h0107_WYG_097-23a"/>
合春牀勿怨空<lb/>
　　　升天行<lb/>
堯攀巳徒説湯捫亦妄陳欲訪青雲侶正遇丹邱人少<lb/>
翁俱仕漢韓終苦入秦汾隂觀化鼎瀛洲宴羽人廣成<lb/>
參日月方朔問星辰驚祠伐楚樹射藥戰江神閶闔皆<lb/>
曽倚太一豈難親趙簡猶聞樂周儲固上賓秦皇多忌<lb/>
害元朔少寛仁終無良有以非關德不鄰<lb/>
　　　武溪深行<lb/>
<pb n="KR4h0107_WYG_097-23b"/>
武溪深不測水安舟復輕暫侶<hi>一作借</hi>莊生釣還滯鄂君<lb/>
行櫂歌爭後發譟鼓逐前征秦上山川險黔中木石并<lb/>
<hi>一作水石清</hi>林壑秋籟急猿哀夜月明澄源本千仞回峯忽<lb/>
萬縈昭潭讓無底太華推削成日落野通氣目極悵餘<lb/>
情下流曽不濁長邁寂無聲羞學滄浪水濯足復濯<hi>一作</hi>
<hi>沾</hi>纓<lb/>
　　　冬日家園别陽羡始興<hi>孝儀爲陽羡令</hi>
四鳥怨離羣三荆悦同處如今腰艾綬東南各殊舉且<lb/>
<pb n="KR4h0107_WYG_097-24a"/>
欣棠棣集彌惜光隂遽黠吏本須裁豪民亦難御願勗<lb/>
千金水思聞五湖譽<lb/>
　　　詠益智<lb/>
挺芳銅嶺上擢頴石門端連叢去本葉雜和委雕盤寧<lb/>
推不迷草詎減聰明丸儻逢公子宴方厭永夜歡<lb/>
　<lb/>
　<lb/>
　<lb/>
<pb n="KR4h0107_WYG_097-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻九十六</head>
    <p>
<pb n="KR4h0107_WYG_096-1a"/>
欽定四庫全書<lb/>
　古詩紀巻九十六　　　　明　馮惟訥　撰<lb/>
梁第二十三<lb/>
　王籍<hi>字文海琅邪臨沂人博渉有才氣為任昉沈約所稱賞天監中除安成王主簿歴餘姚錢塘令</hi>
　　<hi>並以放免除湘東王叅軍隨府㑹稽郡還為中散大夫</hi>
　　　櫂歌行<lb/>
揚舲横大江乗流任蕩蕩輕橈暮不息復逐夜潮上時<lb/>
見湘水仙恒聞解佩響<lb/>
<pb n="KR4h0107_WYG_096-1b"/>
　　　入若邪溪<lb/>
　　<hi>梁書曰籍除輕車湘東王諮議叅軍隨府㑹稽郡境有雲門天柱山籍嘗遊之或累月不反至若邪</hi>
　　<hi>溪賦詩云蟬噪林逾靜鳥鳴山更幽當時以為文外獨絶顔氏家訓曰王籍入若邪溪詩江南以為</hi>
　　<hi>文外獨絶物無異議簡文吟詠不能忘之孝元諷味以為不可復得詩云蕭蕭馬鳴悠悠斾旌毛傳</hi>
　　<hi>曰言不諠譁也吾毎歎此解有情致籍詩生於此意耳</hi>
艅艎何汎汎空水共悠悠隂霞生逺岫陽景逐迴流蟬<lb/>
噪林逾靜鳥鳴山更幽此地動歸念長年悲倦遊<lb/>
　王暕<hi>字思晦琅邪人儉之子齊明帝時除驃騎從事中郎天監中歴吏部尚書領國子祭酒</hi>
<pb n="KR4h0107_WYG_096-2a"/>
　　　觀樂應詔<lb/>
趙瑟含清音秦筝凝逸響參差陳九夏依遲分四上從<lb/>
風繞金梁含雲映珠網逓奏豈二八繁絃非一兩幸叨<lb/>
東郭吹側<hi>一作厠</hi>陪南風賞忘味信鏗鏘飡和終俯仰輕<lb/>
塵已飛散游魚亦翻蕩恩光實難遇詠言寧易放<lb/>
　　　詠舞<lb/>
從風迴綺袖映日轉花鈿同情依促柱共影赴危絃<lb/>
　王訓<hi>字懐範暕長子㓜聰警有識量文章之美為後進領袖為宣城王文學官至侍中</hi>
<pb n="KR4h0107_WYG_096-2b"/>
　　　度關山<lb/>
邊庭多警急羽檄未曾閒從軍出隴坂驅馬度關山關<lb/>
山恒晻靄髙峯白雲外遥望秦川水千里長如帶好勇<lb/>
自秦中意氣本豪雄少年便習戰十四已從戎昔年經<lb/>
上郡今嵗出雲中遼水深難渡榆關斷未通折銜<hi>一作衝</hi>
凌絶域流蓬警未息胡風朝夜起平沙不相識兵法貴<lb/>
先聲軍<hi>一作兵</hi>中自有程逗遛皆<hi>一作難</hi>贖罪先登盡一城<lb/>
都䕶疲詔吏將軍擅發兵平盧疑縱火飛鴟畏犯營輕<lb/>
<pb n="KR4h0107_WYG_096-3a"/>
重一為虜金刀何用盟誰知出塞外獨有漢飛名<lb/>
　　　獨不見<lb/>
日晚宜春暮風軟上林朝對酒近初節開樓蕩夜嬌石<lb/>
橋通小澗竹路上青霄持底誰見許長愁成細腰<lb/>
　　　奉和同泰寺浮圖<hi>和簡文</hi>
副君坐飛觀城傍屬大林王門雖八達露塔復千尋重<lb/>
櫨出漢表層栱冒雲心崑山雕潤玉麗水瑩明金懸盤<lb/>
同露掌垂鳯似飛禽月落簷西暗日去柱東侵反流開<lb/>
<pb n="KR4h0107_WYG_096-3b"/>
睿屬搦翰動神襟願託牢舟返長免愛河深<lb/>
　　　奉和率爾有詠<hi>簡文帝詩云率爾成詠</hi>
殿内多仙女從來難比方别有當窻艷復是可憐粧學<lb/>
舞勝飛燕染粉薄南陽散黄分黛色薰衣雜棗香簡釵<lb/>
新輾翠試履逆填墻一朝恃容色非復守空房君恩若<lb/>
可恃願作雙鴛鴦<lb/>
　　　應令詠舞<hi>應簡文</hi>
新粧本絶世妙舞亦如仙傾腰逐韻管斂袵<hi>一作色</hi>聴張<lb/>
<pb n="KR4h0107_WYG_096-4a"/>
絃袖輕風易入釵重歩難前笑態千金動衣香十里傳<lb/>
將持比飛燕定當誰可憐<lb/>
　王泰<hi>字仲通琅邪人僧䖍之孫慈之子梁天監中為秘書丞歴中書侍郎又為廷尉卿遷吏部尚書</hi>
　　　賦得巫山髙<lb/>
迢逓巫山竦逺天新霽時樹交涼去逺草合影開遲谷<lb/>
深流響咽峽近猿聲悲只言雲雨狀自有神仙期<lb/>
　王筠<hi>字元禮一字德柔琅邪人僧䖍之孫楫之子㓜清淨好學與從兄泰齊名歴仕尚書殿中郎累</hi>
　　<hi>遷太子洗馬中書舍人與殷鈞並以方雅為昭明太子所禮</hi>
<pb n="KR4h0107_WYG_096-4b"/>
　　樂府<lb/>
　　　有所思<hi>律祖作呉均者非</hi>
丹墀生細草紫殿納輕隂曖曖巫山逺悠悠湘水深徒<lb/>
歌鹿盧劍空貽玳瑁簮望君終不見屑淚且長<hi>一作微</hi>吟<lb/>
　　　陌上桑<lb/>
人傳陌上桑未曉已含光重重相䕃映軟弱<hi>一作軟軟</hi>自芬<lb/>
芳秋胡始倚馬羅敷未滿筐春蠶朝巳老安得乆彷徨<lb/>
　　　俠客篇<lb/>
<pb n="KR4h0107_WYG_096-5a"/>
俠客趨名利劒氣坐相矜黄金塗鞘尾白玉飾鈎膺晨<lb/>
馳逸廣陌日暮返平陵舉鞭向趙李與君方代興<lb/>
　　　三婦豔<lb/>
大婦留芳褥中婦對華燭小婦獨無事當軒理清曲丈<lb/>
人且安卧豔歌方斷續<lb/>
　　　雜曲二首<lb/>
烏還夜巳逼蟲飛曉尚賒桂月徒留影蘭燈空結花<lb/>
可憐洛城東芳樹揺春風丹霞映白日細雨帶輕虹<lb/>
<pb n="KR4h0107_WYG_096-5b"/>
　　　行路難<hi>七言</hi>
千門皆閉夜何央百憂俱集斷人腸探揣箱中取刀尺<lb/>
拂拭機上斷流黄情人逐情雖可恨復畏邊逺乏衣裳<lb/>
已繰一蠒催衣縷復擣百和薰衣香猶憶去時腰大小<lb/>
不知今日身短長裲襠雙心共一袜袙複兩邊作八襊<lb/>
襻帶雖安不忍縫開孔裁穿猶未達胷前却月兩相連<lb/>
本照君心不照天願君分明得此意勿復流蕩不如先<lb/>
含悲含怨判不死封情忍思待明年<lb/>
<pb n="KR4h0107_WYG_096-6a"/>
　　　楚妃吟<hi>雜言</hi>
花早飛林中明鳥早歸庭前日暖春閨香氣亦霏霏香<lb/>
氣漂當軒清唱調獨顧暮含怨復含嬌蝶飛蘭復裊裊<lb/>
輕風入裙春可遊歌聲梁上浮春遊方有樂沈沈下羅<lb/>
幕<lb/>
　　詩<lb/>
　　　侍宴餞臨川王北伐應詔<hi>四言</hi>
金版韜英玉牒藴精帝德乃武王威有征軒習弧矢夏<lb/>
<pb n="KR4h0107_WYG_096-6b"/>
陳干戚周騖戎車漢馳羽檄我皇俊聖千年踵武徳洞<lb/>
十<hi>一作干</hi>門威加八柱金正圯德水行失道胡馬南牧戎<lb/>
徒西保荐食伊瀍整居豐鎬金關<hi>一作閣</hi>揚塵銅臺茂草<lb/>
命彼膳夫爰詔協律樂賦出車絃操吉日玉饌駢羅瓊<lb/>
漿泛溢聖德温温賔儀秩秩<lb/>
　　　早出巡行矚望山海<hi>以下五言</hi>
王生臨廣隰潘子望洪河同軫懐歸思俱興年逝歌曰<lb/>
余異二子承睫淚滂沱剖符瀛海外結綬層山阿因心<lb/>
<pb n="KR4h0107_WYG_096-7a"/>
留惻憫恕巳息煩苛繕築循時隟興動藉民和髙門惟<lb/>
壯麗脩雉亦駢羅層樓亦攀渉複道亦經過昧旦清音<lb/>
上風氣入纎蘿雲起垂天翼水動連山波奔濤延瀾汗<lb/>
積翠逺嵳峩鄉關屢迴曲還顧杳蹉跎曾微肅肅羽望<lb/>
路空如何<lb/>
　　　北寺寅上人房望逺岫翫前池<lb/>
安期逐長往交甫稱髙讓逺跡入滄溟輕舉馳昆閬良<lb/>
由心獨善兼且情由放豈若尋幽棲即目窮清曠激水<lb/>
<pb n="KR4h0107_WYG_096-7b"/>
周堂下屯雲塞檐向閑牖聴奔濤開窻延疊嶂前階復<lb/>
虚㳂濔迤成洲漲雨㸃散圓文風生起斜浪游鱗互瀺<lb/>
灂羣飛皆哢吭蓮葉蔓田田菱花動揺漾浮光曜庭廡<lb/>
流芳襲帷帳匡坐足忘懐詎思江海上<lb/>
　　　和衞尉新渝侯巡城口號<hi>簡文帝庾肩吾同賦</hi>
閶闔曖已昏鈎陳杳將暮棲烏城上返<hi>一作喧</hi>晚雀林中<lb/>
度屯衞時巡警凝威肆安歩閣道趨文昌禁兵連武庫<lb/>
銅烏迎早風金掌承朝露罘罳分曉色睥睨生秋霧維<lb/>
<pb n="KR4h0107_WYG_096-8a"/>
城任寄隆空想靈均賦伊余方病免邱園保恬素<lb/>
　　　寓直中庶坊贈蕭洗馬<lb/>
龍樓實九重薄寒殊復早玉堦泫清露銅池結秋潦霜<lb/>
被守宫槐風驚䕶門草之子擅文華縱横富辭藻舒錦<lb/>
慙光麗握珠謝竒寳媿予非工文何用披懐抱<hi>物類志曰䕶門</hi>
<hi>草出常山取置户下或有過其門者草必叱之一名百靈草</hi>
　　　奉和皇太子懺悔應詔<hi>梁簡文有蒙預懺直疏詩</hi>
　　奉和皇太子懴悔詩仍上皇宸極聖㫖即疏降同<lb/>
<pb n="KR4h0107_WYG_096-8b"/>
　　　所用十韻私心慶躍得未曽有招採餘韻更<lb/>
　　　題鄙拙<lb/>
一聖智比明帝德光四海荷負誠悠屬度脱實斯在懺<lb/>
説濟䝉愚推心屏欺殆名僧引定慧朝纓列元凱還迷<lb/>
依善導反心由真宰和鈴混吹音勝幡榮雪彩早蒲欲<lb/>
抽葉新篁向舒䈚翹勤諒懇到歸誠信兼倍艷睿似煙<lb/>
霞欄杆若珠琲善誘雖欲繼含毫愧文彩<lb/>
　　　和皇太子懺悔<lb/>
<pb n="KR4h0107_WYG_096-9a"/>
習惡歸禮懺有過稱能改聖德及羣生唱説信兼採翹<lb/>
心蕩十惡邈誠銷五罪三縛解智門六塵清法海超然<lb/>
故無著逍遥新有待<lb/>
　　　和呉主簿六首<lb/>
　　　　春日二首<lb/>
日照鴛鴦殿萍生鴈鶩池游塵隨影入弱栁帶風垂青<lb/>
骹<hi>一作鶻</hi>逐黄口獨<hi>一作别</hi>鶴慘羈雌同衾逺遊説結愛乆<lb/>
相離於今方溘死寜須萱草枝<lb/>
<pb n="KR4h0107_WYG_096-9b"/>
菤葹心未發蘼蕪葉欲齊春蠶方曳緒新燕正銜泥野<lb/>
雉呼䳄雊庭禽挾子棲從君客梁後方晝掩春閨山川<lb/>
隔道里芳草徒萋萋<lb/>
　　　秋夜二首<lb/>
九重依夜館四壁慘無暉招揺顧西落烏鵲向東飛流<lb/>
螢漸收火絡緯欲催機爾時思錦字持製行人衣所望<lb/>
丹心達嘉客倘能歸<lb/>
露華初泥泥桂枝行梀梀煞氣下重軒輕隂滿四屋别<lb/>
<pb n="KR4h0107_WYG_096-10a"/>
寵增脩夜逺征悲獨宿愁牽翠羽眉淚滿横波目長門<lb/>
絶往來含情空杼軸<lb/>
　　　遊望二首<lb/>
落日照紅粧挾瑟當窻牖寧復歌蘼蕪唯聞歎楊栁結<lb/>
好在同心離别由衆口徒設露葵羮誰酌蘭英酒㑹日<lb/>
杳無期蕣華安得乆<lb/>
相思不安席聊至狹斜東愁眉倣戚里髙髻學城中雙<lb/>
眉偏照日獨蕋好縈風自知心所愛獻賦甘泉宫傳聞<lb/>
<pb n="KR4h0107_WYG_096-10b"/>
方鼎食詎憶春閨容<lb/>
　　　代牽牛答織女<hi>沈約織女贈牽牛詩巳見</hi>
新知與生别由來儻相值如何<hi>一作豈如</hi>寸心中一宵懐兩<lb/>
事歡娱未繾綣倐忽成離異終日遥相望秪益生愁思<lb/>
猶想今春悲尚有故年淚忽遇長河轉獨喜涼飈至奔<lb/>
精翊鳯軫纖阿警龍轡<lb/>
　　　苦暑<hi>文苑英華作苦熱</hi>
日坂<hi>一作域</hi>散朱雰天隅斂青靄飛飈<hi>一作光</hi>煥南陸炎津<lb/>
<pb n="KR4h0107_WYG_096-11a"/>
通北瀨繁星聚若珠宻雲屯似盖月至每開襟風過時<lb/>
解帶<lb/>
　　　五日望採拾<lb/>
裁縫逗早夏㸃畫守初晨綃紈既妍媚脂粉亦香新長<lb/>
絲表良節命<hi>一作金</hi>縷應嘉辰結蘆同楚客採艾異詩人<lb/>
折花競鮮彩拭露染芳津含嬌起斜盼歛笑動微嚬獻<lb/>
璫依洛浦懐珮似江濵須待恩光接中夜奉衣巾<lb/>
　　　奉酧從兄臨川桐樹<lb/>
<pb n="KR4h0107_WYG_096-11b"/>
伊昔擅羽儀待價龍門垂優游清露㸃徽<hi>一作微</hi>穆惠風<lb/>
吹月上隂陽榦雲覆死生枝公子存髙尚聊用影華池<lb/>
棲鸞既不重舞鶴復何施方同散木爨清響竟誰知<lb/>
　　　摘安石榴贈劉孝威<lb/>
中庭有竒樹當戸發華滋素莖表朱實綠葉厠紅蕤既<lb/>
標太冲賦復見安仁詩宗生仁壽殿族代<hi>疑作茂</hi>河陽湄<lb/>
有美清淮北如玉又如龜退書寫蟲篆進對<hi>一作封</hi>多好<lb/>
辭我家新置側可求不難識相望阻盈盈相思滿胸臆<lb/>
<pb n="KR4h0107_WYG_096-12a"/>
髙枝為君採請寄西飛翼<lb/>
　　　東南射山<lb/>
　　<hi>阮籍詠懐詩曰東南有射山汾水出其陽言神仙之事</hi>
還丹改容質握髓駐流年口含千里霧掌流五色煙瓊<lb/>
漿汎金鼎瑶池溉玉田倐忽整龍駕相遇鳯臺前<lb/>
　　　春遊<lb/>
藂蘭已飛蝶楊栁半藏鴉物色相煎蕩微歩出東家既<lb/>
同翡翠翼復如桃李花欲以千金笑迴君流水車<lb/>
<pb n="KR4h0107_WYG_096-12b"/>
　　　春日<lb/>
金堤草非舊玉池泉已新風生似羊角雲上若魚鱗幽<lb/>
閨多怨思停織坐嬌春芳華既零落方作向隅人<lb/>
　　　向曉閨情<lb/>
北斗行欲沒東方稍已晞晨雞初下棲<hi>玉臺作振羽</hi>曉露尚<lb/>
<hi>作方</hi>霑衣衾裯<hi>作錦/衾</hi>徒有設信誓<hi>作蘭/約</hi>果相違詎<hi>作誰</hi>忍開<lb/>
朝鏡羞恨掩空扉<lb/>
　　　望夕霽<hi>帝王集作簡文帝者非</hi>
<pb n="KR4h0107_WYG_096-13a"/>
連山巻亂<hi>一作族</hi>雲長林息衆籟宻樹含緑滋遥峯凝翠<lb/>
靄石溜正潨潺<hi>一作潺湲</hi>山泉始澄汰物華方入賞跂予心<lb/>
期㑹<lb/>
　　　和孔中丞雪裏梅花<lb/>
水泉猶未動庭樹已先知翻光同雪舞落素混<hi>一作汨</hi>冰<lb/>
池今春競時發猶是昔年枝唯有長顦顇對鏡不能窺<lb/>
　　　摘園菊贈謝僕射舉<lb/>
靈茅挺三脊神芝曜九明菊花偏可憙碧葉媚金英重<lb/>
<pb n="KR4h0107_WYG_096-13b"/>
九惟嘉節抱一應元貞泛酌宜長乆聊薦野人誠<lb/>
　　　答元金紫餉朱李<hi>六朝詩集作沈約因初學記相次而誤也</hi>
穠華春發彩結實下成蹊潘生詠金谷魏后沈寒溪逢<lb/>
君重妖麗移翫入崇閨慙無瓊玖報徒用萃幽棲<lb/>
　　　詠輕利舟應臨汝侯教<lb/>
君侯飾輕利揺蕩邁飛雲凌波漾鷁彩汎水渙蛟文電<lb/>
流已光絶鳥逝復超羣倐忽方千里戀兹岐路分<lb/>
　　　詠燈檠<lb/>
<pb n="KR4h0107_WYG_096-14a"/>
百華曜九枝鳴鶴映冰池朱光本内照丹花復外垂流<lb/>
暉悦嘉客翻影泣生離自銷良不悔明白願君知<lb/>
　　　詠蠟燭<lb/>
執燭引佳期流影度單帷朣朧别繡被依稀見蛾眉莢<lb/>
明不足貴燋燼豈為疑所恐恩情改照君尋履綦<lb/>
　　　和蕭子範入元襄王第<lb/>
昔入睢陽苑連歩披風雲今遊故臺處回望閴無人皓<lb/>
壁留餘篆蕙圃有餘芬行人皆隕涕何獨孟嘗君<lb/>
<pb n="KR4h0107_WYG_096-14b"/>
　　　閨情<lb/>
月出宵將半星流曉未央空閨易成響虚室自生光嬌<lb/>
羞悦人夢猶言君在傍<lb/>
　　　東陽還經嚴陵瀨贈蕭大夫<hi>以下二首文闕</hi>
子陵徇髙尚超然獨長往釣石宛如新故態依可想<lb/>
　　　遊望<lb/>
晨登黄馬坡遥望白龍堆風威盡撩折路險車輪摧<lb/>
　古詩紀巻九十六<lb/>
</p>
<p>
</p>
  </div>
</body>
</text>
</TEI>
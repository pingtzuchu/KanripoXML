<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百三十九</head>
    <p>
<pb n="KR4h0107_WYG_139-1a"/>
欽定四庫全書<lb/>
　古詩紀巻一百三十九　　明　馮惟訥　撰<lb/>
隋第十<lb/>
　郊廟歌辭<lb/>
　　圜丘歌八首<lb/>
　　<hi>隋書樂志曰文帝開皇中詔牛𢎞姚察許善心虞世基劉臻等詳定雅樂𢎞等奏曰伏奉明詔詳定</hi>
　　<hi>雅樂博訪知音旁求儒彦研校是非定其去就取為一代正樂具在本司於是并撰歌辭三十首詔</hi>
　　<hi>并令施行牛𢎞傳曰開皇九年奉詔改定雅樂又作樂府歌辭撰定圜丘五帝凱樂按此則諸歌辭</hi>
<pb n="KR4h0107_WYG_139-1b"/>
　　<hi>當為牛𢎞所作也</hi>
　　　昭夏<hi>降神</hi>
肅祭典協良辰具嘉薦俟皇臻禮方成樂巳變感靈心<lb/>
廻天睠闢華闕下乾宮乗精氣御祥風望爟火通田燭<lb/>
膺介圭受瑄玉神之臨慶隂陽煙衢洞宸路深善既福<lb/>
徳斯輔流鴻祚徧區宇<lb/>
　　　皇夏<hi>皇帝升壇</hi>
於穆我后昭明有融道濟區域功格𤣥穹百神警衛萬<lb/>
<pb n="KR4h0107_WYG_139-2a"/>
國承風仁深徳厚信洽義豐明發思政勤憂在躬鴻基<lb/>
惟永福祚長隆<lb/>
　　　登歌<lb/>
德深禮大道髙饗穆就陽斯恭陟配斯肅血膋升氣冕<lb/>
裘標服誠感清𤣥信陳史祝祇承靈貺載膺多福<lb/>
　　　諴夏<hi>皇帝初獻</hi>
肇禋崇祀式奉<hi>一作大報</hi>尊靈因髙盡<hi>一作就</hi>敬掃地推誠六<lb/>
宗隨兆五緯陪營雲和發韻孤竹揚聲<hi>一作清</hi>我粢既潔<lb/>
<pb n="KR4h0107_WYG_139-2b"/>
我酌惟明元神是鑒百禄来成<lb/>
　　　文舞<hi>皇帝既獻奏</hi>
皇矣上帝受命自天睿圖作極文教遐宣四方監觀萬<lb/>
國陶甄有苖斯格無得稱焉天地之經和樂具舉休徴<lb/>
咸萃要荒式序正位履端秋霜春雨<lb/>
　　　需夏<hi>皇帝飲福酒</hi>
禮以恭事薦以饗時載清𤣥酒備絜薌萁廻旒分爵思<lb/>
媚軒墀恵均徹爼祥降受釐十倫以具百福斯滋克昌<lb/>
<pb n="KR4h0107_WYG_139-3a"/>
厥徳永祚鴻基<lb/>
　　　武舞<lb/>
御厯膺期乗乾表則成功戡亂順時經國兵暢五材武<lb/>
𢎞七徳憬彼遐裔化行充塞三道備舉二儀交泰情發<lb/>
自中義均莫大祀敬恭肅鍾鼓繁㑹萬國斯歡兆民斯<lb/>
賴享兹介福康哉元首惠我無疆天長地久<lb/>
　　　昭夏<hi>送神</hi>
享序洽祀禮施神之駕儼將馳奔精驅長離耀牲煙達<lb/>
<pb n="KR4h0107_WYG_139-3b"/>
絜誠照騰日馭鼔電鞭辭下土升上𤣥瞻寥廓杳無際<lb/>
憺羣心留餘惠<lb/>
　　　五郊歌五首<lb/>
　　<hi>隋書樂志曰五郊歌辭青郊奏角音赤郊奏徴音黄郊奏宮音白郊奏商音黒郊奏羽音迎送神登</hi>
　　<hi>歌與圜丘同</hi>
　　　青帝歌角音<lb/>
震宮初動木徳惟仁龍精戒旦鳥厯司春陽光煦物温<lb/>
風先導巖處載驚膏田巳冒犧牲豐絜金石和聲懐柔<lb/>
<pb n="KR4h0107_WYG_139-4a"/>
備禮明徳惟馨<lb/>
　　　赤帝歌徴音<lb/>
長嬴開序炎上為徳執禮司萌持衡御國重離得位芒<lb/>
種在時含櫻薦實木槿垂㽔慶賞既行髙明可處順時<lb/>
立祭事昭福舉<lb/>
　　　黄帝歌宮音<lb/>
爰稼作土順位稱坤孕金成徳履艮為尊黄本内色宮<lb/>
實聲始萬物資生四時咸紀靈壇汎掃盛樂髙張威儀<lb/>
<pb n="KR4h0107_WYG_139-4b"/>
孔備福履無疆<lb/>
　　　白帝歌商音<lb/>
西成肇節盛徳在秋三農稍巳九穀行收金氣肅殺商<lb/>
威飂戾嚴風鼔莖繁霜隕蔕厲兵詰暴敇法慎刑明神<lb/>
降嘏國歩惟寧<lb/>
　　　黑帝歌羽音<lb/>
𤣥英啓候冥陵初起虹藏於天雉化於水嚴關重閉星<lb/>
廻日窮黄鍾動律廣莫生風𤣥樽示本天産惟質恩覃<lb/>
<pb n="KR4h0107_WYG_139-5a"/>
外區福流京<hi>隋書作景</hi>室<lb/>
　　感帝歌<lb/>
　　<hi>隋書樂志曰祀感帝奏諴夏迎送神登歌與圜丘同</hi>
　　　諴夏<lb/>
禘祖垂典郊天有章以春之孟於國之陽繭栗惟誠陶<lb/>
匏斯尚人天接禮明幽交暢火靈降祚火厯載隆烝哉<lb/>
帝道赫矣皇風<lb/>
　　雩祭歌<lb/>
<pb n="KR4h0107_WYG_139-5b"/>
　　<hi>隋書樂志曰雩祭蜡祭朝日夕月並奏諴夏其迎送神登歌並與圜丘同</hi>
　　　諴夏<lb/>
朱明啓候時載陽肅若舊典延五方嘉薦以陳盛樂奏<lb/>
氣序和平資靈佑公田既雨私亦濡民殷俗富政化敷<lb/>
　　蜡祭歌<lb/>
　　　諴夏<lb/>
四方有祀八蜡酬功收藏既畢榛葛送終使之必報祭<lb/>
之斯索三時告勞一日為澤神祗必来鱗羽咸致惟義<lb/>
<pb n="KR4h0107_WYG_139-6a"/>
之盡惟仁之至年成物阜罷役息民皇恩已洽靈慶無<lb/>
垠<lb/>
　　朝日夕月歌二首<lb/>
　　　朝日諴夏<lb/>
扶木上朝暾嵫山沈暮景寒来逰晷促暑至馳輝永時<lb/>
和合璧耀俗泰重輪明執圭盡昭事服冕罄䖍誠<lb/>
　　　夕月諴夏<lb/>
澄輝燭地域流耀鏡天儀厯草隨弦長珠胎逐望虧成<lb/>
<pb n="KR4h0107_WYG_139-6b"/>
形表蟾兎竊藥資王母西郊禮既成幽壇福惟厚<lb/>
　　方丘歌四首<lb/>
　　<hi>隋書樂志曰祭方丘唯此四者異餘並同圜丘</hi>
　　　昭夏<hi>迎神</hi>
柔功暢隂徳昭陳瘞典盛𤣥郊篚冪淸膋鬯馥皇情䖍<lb/>
具寮肅笙頌合鼓鼗㑹出桂旌屯虬葢敬如在肅有承<lb/>
神胥樂慶福膺<lb/>
　　　登歌<hi>奠玉帛</hi>
<pb n="KR4h0107_WYG_139-7a"/>
道惟生育器乃包藏報功稱範殷薦有常六瑚已饋五<lb/>
齊流香貴誠尚質敬洽義章神祚惟永帝業增昌<lb/>
　　　諴夏<hi>初獻</hi>
厚載垂徳崑丘主神隂壇吉禮北至良辰鑒水呈絜牲<lb/>
栗表純樽壺夕啓幣玉朝陳羣望咸秩精靈畢臻祚流<lb/>
于國祉被于人<lb/>
　　　昭夏<lb/>
奠既徹獻已周竦靈駕逝逺逰洞四極帀九縣慶方流<lb/>
<pb n="KR4h0107_WYG_139-7b"/>
祉恒遍埋玉氣掩牲芳晰神理顯國文<lb/>
　　神州歌<lb/>
　　<hi>隋書樂志曰祭神州奏社稷先農並奏諴夏其迎送神登歌並與方丘同</hi>
　　　諴夏<lb/>
四海之内一和之壤地曰神州物賴生長咸池既降泰<lb/>
圻斯饗牲牷尚黒珪玉實兩九㝢載寧神功克廣<lb/>
　　社稷歌四首<lb/>
　　　春祈社諴夏<lb/>
<pb n="KR4h0107_WYG_139-8a"/>
厚地開靈方壇崇祀達以風露樹之松梓勾萌既甲芟<lb/>
柞伊始恭祈粢盛載膺休祉<lb/>
　　　春祈稷諴夏<lb/>
粒食興教播厥有先尊神致絜報本惟䖍瞻榆束耒望<lb/>
杏開田方憑戬福佇詠豐年<lb/>
　　　秋報社諴夏<lb/>
北墉申禮單出表誠豐犧入薦華樂在庭原隰既平泉<lb/>
流又淸如雲巳望髙廪斯盈<lb/>
<pb n="KR4h0107_WYG_139-8b"/>
　　　秋報稷諴夏<lb/>
民天務急農亦勤止或蓘或藨惟穈惟芑凉風戒時嵗<lb/>
云秋矣物成則報功施必祀<lb/>
　　先農歌<lb/>
　　　諴夏<lb/>
農祥晨晰土膏初起春原俶載青壇致祀歛蹕長阡廻<lb/>
旌外壝房爼飾薦山罍沈滓親事朱紘躬持黛耜恭神<lb/>
務穯受禧降祉<lb/>
<pb n="KR4h0107_WYG_139-9a"/>
　　先聖先師歌<lb/>
　　　諴夏<lb/>
經國立訓學重教先三墳肇冊五典留篇開鑿理著陶<lb/>
鑄功宣東膠西序春誦夏弦芳塵載仰祀典無騫<lb/>
　　太廟樂歌九首<lb/>
　　　迎神歌<lb/>
務本興教尊神體國霜露感心享祀陳則官聯式序奔<lb/>
走在庭几筵結慕裸獻惟誠嘉樂載合神其降止永言<lb/>
<pb n="KR4h0107_WYG_139-9b"/>
保之錫以繁祉<lb/>
　　　登歌<lb/>
孝熈嚴祖師象敬宗惟皇肅肅有来雍雍雕梁霞複繡<lb/>
橑雲重觀聽自感奉璋伊恭彞斚盡飾羽綴有容升歌<lb/>
發藻景福来從<lb/>
　　　爼入歌<hi>郊丘廟社同</hi>
祭本用初祀由功舉駿奔咸㑹供神有序明酌盈樽豐<lb/>
犧實爼幽金既薦繢錯惟旅享由明徳香非稷黍載流<lb/>
<pb n="KR4h0107_WYG_139-10a"/>
嘉慶克固鴻緒<lb/>
　　　皇髙祖太原府君神室歌<lb/>
締基發祥肇源興慶廼仁廼哲克明克令庸宣國圖善<lb/>
流人詠開我皇業七百同盛<lb/>
　　　皇曾祖康王神室歌<lb/>
皇條俊茂帝系靈長豐功疊軌厚利重光福由善積代<lb/>
以徳彰嚴恭盡禮永錫無疆<lb/>
　　　皇祖獻王神室歌<lb/>
<pb n="KR4h0107_WYG_139-10b"/>
盛才必逹丕基增舊渉渭同符遷邠等構𢎞風邁徳義<lb/>
髙道富神鑒孔昭王猷克懋<lb/>
　　　皇考太祖武元皇帝神室歌<lb/>
深仁㝠著至道潜敷皇矣太祖耀名天衢翦商隆祚奄<lb/>
宅隋區有命既集誕開靈符<lb/>
　　　飲福酒歌<hi>郊丘廟社同用</hi>
神道正直祀事有融肅雍備禮莊敬在躬羞燔巳具奠<lb/>
酹將終降祥惟永受福無窮<lb/>
<pb n="KR4h0107_WYG_139-11a"/>
　　　送神歌<lb/>
饗禮具利事成佇旒冕肅簮纓金奏終玉爼撤盡孝敬<lb/>
窮嚴絜人祇分哀樂半降景福憑幽賛<lb/>
　燕射歌辭<lb/>
　　元㑹大饗歌十一首<lb/>
　　　皇夏<hi>皇帝出入殿庭奏郊丘廟社並同</hi>
深哉皇度粹矣天儀司陛整蹕式道先馳八屯霧擁七<lb/>
萃雲披退揚進揖歩矩行規句陳乍轉華葢徐移羽旗<lb/>
<pb n="KR4h0107_WYG_139-11b"/>
照耀珪組陸離居髙念下處安思危照臨有度紀律無<lb/>
虧<lb/>
　　　肆夏<hi>太子出入</hi>
惟熈帝載式固王猷體乾建本是曰孟侯馳道美漢寢<lb/>
門稱周徳心既廣道業惟優傅保斯導賢才與逰瑜玉<lb/>
發響畵輪停輈皇基方峻匕鬯恒休<lb/>
　　　食舉歌<hi>八曲</hi>
燔黍設教禮之始五味相資火為紀平心和徳在甘㫖<lb/>
<pb n="KR4h0107_WYG_139-12a"/>
牢羞既陳鍾石俟以斯而御揚盛軌<lb/>
飬身必敬禮食昭時和嵗阜庶物饒鹽梅既濟鼎鉉調<lb/>
特以膚腊加臐膮威儀濟濟懋皇朝<lb/>
饔人進羞樂侑作川潛之膾雲飛臛甘酸有宜芬芍藥<lb/>
金敦玉豆盛交錯御鼓既聲安以樂<lb/>
玉食惟后膳必珍芳菰既絜重秬新是能安體又調神<lb/>
荆包必至海貢陳用之有節徳無垠<lb/>
嘉羞入饋猶化謐沃土名滋帝臺實陽華之菜雕陵栗<lb/>
<pb n="KR4h0107_WYG_139-12b"/>
鼎爼芬芳豆邊溢通幽致逺車書一<lb/>
道髙物備食多方山膚既善水豢良桓蒲在位簨業張<lb/>
加籩折爼爛成行恩風下濟道化光<lb/>
禮以安國仁為政具物必陳饔牢盛罝罘斤斧順時令<lb/>
懐生熈熈皆得性於兹宴喜流嘉慶<lb/>
皇道四達禮樂成臨朝日舉表時平甘芳既飫醑以淸<lb/>
揚休玉巵正性情隆我帝載永明明<lb/>
　　　上夀歌<lb/>
<pb n="KR4h0107_WYG_139-13a"/>
俗已乂時又良朝玉帛㑹衣裳基同北辰乆夀共南上<lb/>
長黎元鼓腹樂未央<lb/>
　　宴羣臣登歌<lb/>
皇明馭厯仁深海縣載擇良辰式陳髙宴顒顒卿士昻<lb/>
昻侯甸車旗煜爚衣纓葱蒨樂正展懸司宮飾殿三揖<lb/>
稱禮九賔為傳圎鼎臨碑方壺在靣鹿鳴成曲嘉魚入<lb/>
薦筐篚相輝獻酬交徧飲和飽徳恩風長扇<lb/>
　　皇后房内歌<lb/>
<pb n="KR4h0107_WYG_139-13b"/>
　　<hi>隋書樂志曰髙祖龍潜時頗好音樂嘗倚琵琶作歌二章名曰地厚天髙託言夫婦之儀牛𢎞修皇</hi>
　　<hi>后房内之樂因取之為房内曲命婦入并登歌上夀並用之</hi>
至順垂典正内𢎞風母儀萬國訓範六宮求賢啓化進<lb/>
善宣功家邦載序道業斯融<lb/>
　　大射登歌<lb/>
道謐金科照時乂玉條明優賢饗禮洽選徳射儀成鑾<lb/>
旗欝雲動寳軑儼天行巾車整三乏司裘飾五正鳴球<lb/>
響髙殿華鐘震廣庭烏號傳昔美淇衛著前名揖讓皆<lb/>
<pb n="KR4h0107_WYG_139-14a"/>
時傑升降盡朝英附枝觀體定杯水覩心平豐觚既来<lb/>
去燔炙復縱横欣看禮樂盛喜遇黄河淸<lb/>
　鼔吹曲辭<lb/>
　　凱樂歌辭三首<lb/>
　　　述帝徳<lb/>
於穆我后睿哲欽明膺天之命載育祥生開元創厯邁<lb/>
徳垂聲朝宗萬㝢祗事百靈煥乎皇道昭哉帝則惠政<lb/>
滂流仁風四塞淮海未賔江湖背徳運籌必勝濯征斯<lb/>
<pb n="KR4h0107_WYG_139-14b"/>
克八荒霧巻四表雲褰雄圖盛畧邁後光前寰區巳泰<lb/>
福祚方延長歌凱樂天子萬年<lb/>
　　　述諸軍用命<lb/>
帝徳逺覃天維宏布功髙雲天聲隆韶濩惟彼海隅未<lb/>
從王度皇赫斯怒元戎啓路桓桓猛將赳赳英謨攻如<lb/>
燎髪戰似摧枯救兹塗炭克彼<hi>一作從</hi>妖逋塵淸兩越氛<lb/>
靜三吳鯨鯢已夷封疆載闢班馬蕭蕭歸旌奕奕雲臺<lb/>
表効司勲紀績業並山河道固金石<lb/>
<pb n="KR4h0107_WYG_139-15a"/>
　　　述天下太平<lb/>
阪泉軒徳丹浦堯勲始實以武終乃以文嘉樂聖主大<lb/>
哉為君出師命將廓定重氛書軌既并干戈是戢𢎞風<lb/>
設教政成人立禮樂聿興衣裳載緝風雲自美嘉祥爰<lb/>
集皇皇聖政穆穆神猷牢籠虞夏度越姬劉日月比耀<lb/>
天地同休永淸四海長帝九州<lb/>
　舞曲歌辭<lb/>
　　文武舞歌二首<lb/>
<pb n="KR4h0107_WYG_139-15b"/>
　　<hi>隋書樂志曰隋有文舞武舞舞各六十四人又依樂記象徳擬功初来就位摠干而立思君道之難</hi>
　　<hi>也發揚蹈厲威而不殘也舞亂皆坐四海咸安也武始而受命再成而定山東三成而平蜀道四成</hi>
　　<hi>而北狄是通五成而江南是拓六成復綴以闡太平</hi>
　　　文舞歌<lb/>
天睠有屬后徳惟明君臨萬㝢昭事百靈濯以江漢樹<lb/>
之風聲罄地畢歸窮天皆至六戎仰朔八蠻請吏煙雲<lb/>
獻彩龜龍表異緝和禮樂爕理隂陽功由舞見徳以歌<lb/>
彰兩儀同大日月齊光<lb/>
<pb n="KR4h0107_WYG_139-16a"/>
　　　武舞歌<lb/>
惟皇御㝢惟帝乘乾五材並用七徳兼宣平暴夷險拯<lb/>
溺救燔九域載安兆庶斯賴續地之厚補天之大聲隆<lb/>
有截化覃無外鼔鍾既奮干戚攸陳功髙徳重政謐化<lb/>
淳鴻休永播久而彌新<lb/>
　雜歌謡辭　　　　　　　　　無名氏<lb/>
　　　枯樹歌<lb/>
　　<hi>北史曰王劭隋文帝時為著作郎上表言符命曰陳留老子祠有枯栢世傳曰老子將度世云待枯</hi>
<pb n="KR4h0107_WYG_139-16b"/>
　　<hi>栢生東南枝廻指當有聖人出吾道復行至齊枯栢從下生枝東南上指夜有三童子相與歌云云</hi>
　　<hi>及至尊牧亳州親至祠樹之下自是栢枝囘抱其枯枝漸指西北道教果行考校衆事太平主出於</hi>
　　<hi>亳州陳留之地皆如所言</hi>
老子廟前古枯樹東南枝<hi>隋書作狀</hi>如繖聖主從此去<lb/>
　　　長白山歌<lb/>
　　<hi>北史曰来整榮國公䕶兒之子也尤驍勇善撫御討擊羣賊所向皆㨗諸賊歌之</hi>
長白山頭百戰塲十十五五把長鎗不畏官軍十<hi>一作千</hi>
萬衆只怕榮公第六郎<lb/>
<pb n="KR4h0107_WYG_139-17a"/>
　　　煬帝時并州童謡<lb/>
　　<hi>北史曰漢王諒反為楊素所敗幽死先是童謡云云時偽署官告身皆一紙别授則二紙諒聞謡喜</hi>
　　<hi>曰我幼字阿客量與諒同音吾於皇家最小以為應之</hi>
一張紙兩張紙客量小兒作天子<lb/>
　　　大業中童謡<lb/>
　　<hi>隋書五行志曰煬帝大業中童謡其後李宻坐楊𤣥感之逆為吏所拘在路逃叛潜結羣盜自陽城</hi>
　　<hi>山而来襲破洛口倉後復屯兵苑内莫浪語宻也宇文化及自號許國尋亦破滅誰道許者葢驚疑</hi>
　　<hi>之辭也</hi>
<pb n="KR4h0107_WYG_139-17b"/>
桃李子鴻鵠遶陽山宛轉花林裏莫浪語誰道許<lb/>
　　　長安謡<lb/>
　　<hi>北史曰崔𢎞度隋仁夀中為太府卿性嚴酷官屬百工莫敢欺隱時有屈突葢為武侯車騎亦嚴刻</hi>
　　<hi>長安為之語曰</hi>
寧飲三斗醋不見崔𢎞度寧炙三斗艾不逢屈突葢<lb/>
　　　樊安定歌<lb/>
　　<hi>隋書曰樊叔畧陳留人仕周封清鄉縣公隋受禪進爵安定郡公相州刺史政為當時第一百姓為</hi>
　　<hi>之語曰</hi>
<pb n="KR4h0107_WYG_139-18a"/>
智無窮清鄉公上下正樊安定<lb/>
　　　崔李歌<lb/>
　　<hi>隋書曰武城崔儦與頓丘李若俱見稱重時人為之語曰○齊人後入隋</hi>
京師灼灼崔儦李若<lb/>
　　　送别詩<lb/>
楊栁青青著地垂楊花漫漫攪天飛栁條折盡花飛盡<lb/>
借問行人歸不歸<hi>崔瓊東虛記云此詩作於大業末年實指煬帝巡逰無度縉紳瘁怳巳甚</hi>
<hi>下逮閭閻而佞人曲士播弄威福欺君上以取榮貴上二句盡之又謂民財窮窘至是方有五子之歌之憂而</hi>
<pb n="KR4h0107_WYG_139-18b"/>
<hi>望其返國也</hi>
　　　挽舟者歌<lb/>
　　<hi>海山記曰煬帝御龍舟夜半聞歌者甚悲帝遣人求之不得</hi>
我兒征遼東餓死青山下今我挽龍舟又困隋隄道方<lb/>
今天下饑路粮無些小前去三十程此身安可保寒骨<lb/>
枕荒沙幽䰟泣煙草悲損門内妻望斷吾家老安得義<lb/>
勇兒爛此無主屍引其孤䰟囘負其白骨歸<lb/>
　古詩紀巻一百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀</head>
    <p>
<pb n="KR4h0107_WYG_000-1a"/>
欽定四庫全書　　　　　集部八<lb/>
　古詩紀　　　　　　　　　總集類<lb/>
　　提要<lb/>
　　　　<hi>臣</hi>等謹案古詩紀一百五十六巻明馮惟訥<lb/>
　　　　撰惟訥字汝言臨胊人嘉靖戊戌進士官至<lb/>
　　　　光禄寺卿其書前集十巻皆古逸詩正集一<lb/>
　　　　百三十巻則漢魏以下陳隋以前之詩咸在<lb/>
　　　　焉外集四巻旁采仙鬼之作別集十二巻則<lb/>
<pb n="KR4h0107_WYG_000-1b"/>
　　　　前人論詩之語也時代緜長采摭繁富其中<lb/>
　　　　真偽錯雜以及牴牾舛漏所不能無故馮舒<lb/>
　　　　作詩紀匡謬以糾其失然上薄古初下迄六<lb/>
　　　　代有韻之作無不兼收溯詩家之淵源者不<lb/>
　　　　能外是書而他適固亦採珠之滄海伐木之<lb/>
　　　　鄧林矣厥後臧懋循古詩所張之象古詩類<lb/>
　　　　苑梅鼎祚八代詩乗相繼而出總以是書為<lb/>
　　　　藍本然懋循書雖稱補此書之闕而捃拾繁<lb/>
<pb n="KR4h0107_WYG_000-2a"/>
　　　　猥珠礫混淆又割裂分體不以時代為次使<lb/>
　　　　閲者茫無端緒不能得其正變源流之象書<lb/>
　　　　又以題編次竟作類書僅漢魏全録晉宋以<lb/>
　　　　下皆從刪節已非完備之觀而所載漢魏詩<lb/>
　　　　中如蘇武妻詩之類至今為藝林之笑故獨<lb/>
　　　　惟訥此編為詩家圭臬初太原甄敬為刋板<lb/>
　　　　於陕西一依惟訥原次而剞劂甚拙復間有<lb/>
　　　　舛訛此本為吳琯等重刋雖去其前集正集<lb/>
<pb n="KR4h0107_WYG_000-2b"/>
　　　　外集別集之名合併為一百五十六巻而次<lb/>
　　　　第悉如其舊較讐亦較甄本為詳故今從吳<lb/>
　　　　本録之不復別分門目惟訥別有風雅廣逸<lb/>
　　　　十巻核其所載即此編之前集葢初輯古逸<lb/>
　　　　諸篇先刋行世後乃續成漢魏以下併為一<lb/>
　　　　編實非有二今惟別存其目而其書則不複<lb/>
　　　　録焉乾隆四十六年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4h0107_WYG_000-3a"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0107_WYG_000-4a"/>
古詩紀原序<lb/>
右詩紀前集十巻詩紀百三十巻外集四巻詩話及識<lb/>
遺為别集十二巻北海少洲馮先生所纂輯也先生以<lb/>
雋才大雅高歩一時見世之為詩者多根柢于唐鮮能<lb/>
窮本知變以窺風雅之始乃<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>隋而上極于黄軒凡三<lb/>
百篇之外逸文斷簡片辭隻韻無不具焉秦漢而下詞<lb/>
客墨卿孤章浩帙樂府聲歌童謠里諺無不括焉七略<lb/>
四部之所鳩藏齊諧虞初之所志述無不蒐焉始事于<lb/>
<pb n="KR4h0107_WYG_000-4b"/>
甲辰之冬集成于丁巳之夏嵗凡十四稔先生宦跡且<lb/>
徧四方矣遇通儒博士無不出而訂焉驟見之編郡邑<lb/>
之載金石之刻無不取而覈焉嗚呼先生之加意斯篇<lb/>
其可謂勤且篤矣方甲辰始事先生時守河中維與分<lb/>
讐之列兹當告成敢續言于末簡曰詩之道尚矣夫人<lb/>
哀樂之心感而歌詠之聲發永言嗟嘆成文諧音蓋自<lb/>
結繩之代巳固然矣然情以人生文由代變古詩自宣<lb/>
尼删後罕有存者其軼文略備于斯是以質文之變莫<lb/>
<pb n="KR4h0107_WYG_000-5a"/>
得而詳焉漢風所宗造端蘇李東京揚其流波建安備<lb/>
其氣質逮于江左托意虛𤣥繼以齊梁綺縟陳隋輕艷<lb/>
而詩之變極矣中間作者若張蔡曹劉潘陸顔謝江沈<lb/>
徐庾莫不虎視蛟騰抗心特異思以駕前賢之逸軌障<lb/>
當世之頽瀾然而繁音曲節每變益工品格風標沿時<lb/>
遞下豈所謂聲音之道關乎世運者耶代歴既遐流風<lb/>
寖沫後之學者莫得渉其津涯先生于是會萃遺失裒<lb/>
為成書詩以人系人以代分代以時次火齊明月的皪<lb/>
<pb n="KR4h0107_WYG_000-5b"/>
錯陳鏞磬柷敔翕如並奏使藝林之士因詩考人因人<lb/>
論世得以繹祖述之淵源第古今之優劣獵皇王之菁<lb/>
華而窮性術之變化也豈不偉哉明興詩人承宋元餘<lb/>
習頗乏遠調𢎞治間北地李先生獻吉始以唐風為天<lb/>
下倡一時人士宗之文體一振焉及其敝也株守名家<lb/>
矜其學歩千金享帚斯不遠覽之過爾余故謂先生是<lb/>
編之集大有功于雅道云承事郎河中張四維撰<lb/>
<pb n="KR4h0107_WYG_000-6a"/>
古詩紀凡例<lb/>
　一是編原以古逸為前集漢魏以至陳隋為正集似<lb/>
　　覺牽合今取古逸與各代之名與數疏之於首而<lb/>
　　以詩紀巻數綂之於下竊取刻史記國語之例<lb/>
　一是編馮公攟摭有年幾乎無遺矣然有未覩諸書<lb/>
　　如古今風謠等及金石中流傳於世者間有未盡<lb/>
　　今别輯一編曰拾遺以附于後<lb/>
　一是編刻於關中刻旣不佳校多遺誤今悉取馮公<lb/>
<pb n="KR4h0107_WYG_000-6b"/>
　　引用諸書酌量改易至有彼此俱不可解者姑且<lb/>
　　存疑不敢妄加臆見也<lb/>
　一如以東昏時歌誤置北齊紀中又以長夀誤為隋<lb/>
　　年而隋紀收鄭蜀賔之類今但附注其誤於下不<lb/>
　　敢輒為刪去<lb/>
　一諸人集中附載賡答之作今取特列寥寥數語亦<lb/>
　　以存一時作者之名<lb/>
　一目錄原分於各代之前然而巻帙既殊考索不易<lb/>
<pb n="KR4h0107_WYG_000-7a"/>
　　今則綂列於前<lb/>
　一上古迄秦以箴銘頌誄備載與後例頗不同又古<lb/>
　　作者多不詳名氏今故以類分凡為類十一為巻<lb/>
　　十<hi>以下悉是馮公舊例</hi>
　一漢以後篇什廣矣觀史傳所載歴代作者其集動<lb/>
　　若干巻今所錄千百之一爾將以著詩體之興革<lb/>
　　觀政俗之升降資文園之博綜羅古什之散亡故<lb/>
　　備錄之不暇選擇若必云本道徳之㫖叶風雅之<lb/>
<pb n="KR4h0107_WYG_000-7b"/>
　　音叅校論叙成一家之書尚有望於大雅君子焉<lb/>
　一樂府所載晉宋以後郊廟燕射樂歌舊輯詩者咸<lb/>
　　析入各家集内然此乃一代之典章非一人所得<lb/>
　　専也且其作之有宮徵其肄之有條貫似不宜分<lb/>
　　置今悉依郭茂倩舊次總列各代之末而以作者<lb/>
　　名氏系之題下云<hi>漢魏郊廟歌不多而無燕射之樂且已刋布今不更易也</hi>
　一鼔吹曲辭舞曲歌辭凡奏之公朝列在樂官者亦<lb/>
　　如前例編錄於郊廟燕射之後其自相擬作不入<lb/>
<pb n="KR4h0107_WYG_000-8a"/>
　　樂府者仍存本集<lb/>
　一漢以後詩人先帝王次諸家以世次為序次爵里<lb/>
　　無考者次方外次閨秀次無名氏<lb/>
　一詩人有歴數朝者從其所終之代若一人止一詩<lb/>
　　而知其為何時之作則從其作詩之代操懿為魏<lb/>
　　晉之祖故以冠二代不稱帝者未即位且非正也<lb/>
　　嵇阮入魏淵明入晉前賢巳有定論至於劉昶蕭<lb/>
　　綜之奔魏蕭祗之奔齊蕭撝之歸周背本入夷咸<lb/>
<pb n="KR4h0107_WYG_000-8b"/>
　　夷之矣其他亡國為俘有可傷者焉<lb/>
　一作者氏系歴履行誼封諡俱查史傳書其要略著<lb/>
　　於名氏之下庶觀者有考焉<lb/>
　一詩人有名氏而不知世代及樂府無名氏詩不可<lb/>
　　考其為何代之作者别為一巻附於末<lb/>
　一各家成集者編法先樂府次詩各分四言五言六<lb/>
　　言七言雜言齊梁以下諸體漸備<hi>如四韻者律也二韻者絶句也</hi>
　　<hi>又有三韻謂之半體</hi>今各以體相從而諸體之中又各以類<lb/>
<pb n="KR4h0107_WYG_000-9a"/>
　　相附<hi>一人詩止數首者不能盡如此例或分其體裁要在均調倫類而巳</hi>
　一藝文類聚初學記所載詩多係摘句今擇其闕文<lb/>
　　詩各載於後其雖似闕略猶能成章者仍存正集<lb/>
　　闕疑也<hi>闕文詩亦有附從各體之後者</hi>
　一各史列傳所載詩全文者入正集闕文者入别集<lb/>
　　<hi>曰志遺</hi>
　一詩互見各書而所載詩人名不同者擇其有證據<lb/>
　　者從之題下注云某書作某人今從某書作某人<lb/>
<pb n="KR4h0107_WYG_000-9b"/>
　　若無所考訂則二處並存之於甲乙互箋見所出<lb/>
　　之籍<lb/>
　一詩數見而句字不同者叅校其義稍長者為正文<lb/>
　　餘分注其下云一作某或某書作某<lb/>
　一聯句詩舊見某人集者因之同賦諸人集中不復<lb/>
　　錄也<lb/>
　一藝文類聚初學記二書所載其詩題明白者則仍<lb/>
　　其題如曹植鬬雞陳琳宴會之類亦有引詩不明<lb/>
<pb n="KR4h0107_WYG_000-10a"/>
　　著其題則止云闕題題下注見某書某部庶不失<lb/>
　　作者之意<hi>如王粲從軍詩而藝文載遊覽部劉楨贈從弟而載松部明帝猛虎行而在桐</hi>
　　<hi>部後人皆因其分部為題誤矣</hi>
</p>
<p>
</p>
  </div>
</body>
</text>
</TEI>
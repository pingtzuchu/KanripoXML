<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百十六</head>
    <p>
<pb n="KR4h0107_WYG_116-1a"/>
欽定四庫全書<lb/>
　古詩紀巻一百十六　　　明　馮惟訥　撰<lb/>
陳第九<lb/>
　顧野王<hi>字希馮吳郡吳人也少以篤學至性知名梁大通初除太學博士歴臨賀宣城瑯琊三王</hi>
　　<hi>官入陳歴撰史學士後主東宫管記光禄卿</hi>
　　　羅敷行<lb/>
東隅麗春日南陌采桑時樓中結梳罷提筐候早期風<lb/>
輕鶯韻緩露重落花遲五馬光長陌千騎絡青絲使君<lb/>
<pb n="KR4h0107_WYG_116-1b"/>
徒遣信賤妾畏蠶饑<lb/>
　　　芳樹<lb/>
上林通建章襍樹遍林芳日影桃蹊色風吹梅逕香幽<lb/>
山桂葉落馳道栁條長折榮疑路逺用表莫相忘<lb/>
　　　有所思<lb/>
賤妾有所思良人乆征戍笳鳴塞城表<hi>一作笳鳴胡塞表</hi>花開<lb/>
落芳樹白登澄月色黄龍起烟霧還聞雉子斑非復長<lb/>
征賦<lb/>
<pb n="KR4h0107_WYG_116-2a"/>
　　　隴頭水<lb/>
隴底望秦川迢遞隔風烟蕭條落野樹幽咽響流泉瀚<lb/>
海波難息交河冰未堅寧知盖山水逐節赴危絃<lb/>
　　　長安道<lb/>
鳳樓臨廣路仙掌入烟霞章臺京兆馬逸陌富平車東<lb/>
門疏廣餞北闕董賢家渭橋縱觀罷安能訪狹斜<lb/>
　　　陽春歌<lb/>
春草正芳菲重樓啟曙扉銀鞍俠客至柘彈宛<hi>一作婉</hi>童<lb/>
<pb n="KR4h0107_WYG_116-2b"/>
歸池前竹葉滿井上桃花飛薊門寒未歇為斷流黄機<lb/>
　　　艷歌行三首<lb/>
夕臺行雨度朝梁照日輝東城採桑返南市數錢歸長<lb/>
歌挑碧玉羅塵笑洛妃欲知歡未盡棲烏已夜飛<lb/>
齊倡趙女盡妖妍珠簾玉砌併神仙莫笑人來最落後<lb/>
能使君恩得度前豈知洛渚羅塵歩詎滅天河秋夕渡<lb/>
妖姿巧笑能傾城那思他人不憎妬蓮花藻井推芰荷<lb/>
採菱妙曲勝陽阿<lb/>
<pb n="KR4h0107_WYG_116-3a"/>
燕姬妍趙女麗出入王宫公主第倚鳴瑟歌未央調弦<lb/>
八九弄度曲兩三章唯欣春日永詎愁秋夜長歌未央<lb/>
倚鳴瑟輕風飄落蘂乳燕巢蘭室結羅帷翫朝日牕開<lb/>
翠幔巻妝罷金星出爭攀四照花競戲三條術<lb/>
　傅縡<hi>字宜事北地靈州人梁太清末携母南奔避亂王琳引為記室琳亡陳文帝召為撰史學士後</hi>
　　<hi>主立累遷秘書監右衛將軍兼中書通事舍人性本強負才使氣施文慶等譛之後主收下獄縡憤</hi>
　　<hi>恚於獄中上書極諫後主怒賜死</hi>
　　　採桑<lb/>
<pb n="KR4h0107_WYG_116-3b"/>
羅敷試採桑出入城南傍綺君映珠珥絲繩提玉筐度<lb/>
身攀葉聚聳腕及枝長空勞使君問自有侍中郎<lb/>
　　　天馬引<lb/>
驄色表連錢出冀復來燕取用偏開地為歌乃號天權<lb/>
竒意欲逺躞蹀勢難前本珍白玉鐙因飾黄金鞭願酬<lb/>
芻秣寵千里得千年<lb/>
　　　襍曲<hi>江總徐陵同賦</hi>
新人新寵住蘭堂翠帳金屛玳瑁牀<hi>玉臺作梁</hi>叢星不似珠<lb/>
<pb n="KR4h0107_WYG_116-4a"/>
簾色度月還如<hi>一作同</hi>粉壁光從來著名推趙子復有丹<lb/>
脣發皓齒一嬌一態本難逢如畫如花定相似樓臺宛<lb/>
轉曲皆通弦管逶迤徹下風此殿笑語長相共<hi>一作恒長共</hi>
傍省歡娯不復同訝許人情太厚薄分恩賦念能斟酌<lb/>
多作繡被為鴛鴦<hi>一作雙鴛</hi>長弄綺琴憎别鶴人今投寵要<lb/>
須堅㑹使歳寒恒度前共取辰星作心抱無轉無移千<lb/>
萬年<lb/>
　禇玠<hi>字温理河南陽翟人起家王府法曹為山隂令去官之日貧不堪自致皇太子賜粟米二百斛</hi>
<pb n="KR4h0107_WYG_116-4b"/>
　　<hi>得還都令入直殿省累遷御史中丞</hi>
　　　鬬雞東郊道<lb/>
　　<hi>曹子建名都篇曰鬬雞東郊道走馬長楸間</hi>
春郊鬬雞侣捧敵兩逢迎妬<hi>一作詭</hi>羣排袖出帶勇向場<lb/>
驚錦毛侵距散芥羽雜塵生還同戰勝罷耿介寄前鳴<lb/>
　岑之敬<hi>字思禮南陽人年十六對策擢髙第累遷晉安王中記室陳太建初授東宫學士轉南臺</hi>
　　<hi>侍御史征南府諮議參軍性謙謹士君子以篤行稱之</hi>
　　　折楊栁<lb/>
<pb n="KR4h0107_WYG_116-5a"/>
將軍始見知細栁繞營垂懸絲拂城轉飛絮上宫吹塞<lb/>
門交度葉谷口暗横枝曲成攀折處唯言怨别離<lb/>
　　　洛陽道<lb/>
喧喧洛水濱鬱鬱小平津路傍桃李節陌上採桑春聚<lb/>
車看衛玠連手望安仁復有能留客莫愁嬌態新<lb/>
　　　對酒<lb/>
色映臨池竹香浮滿砌蘭舒文泛玉盌漾蟻溢金盤簫<lb/>
曲隨鸞易笳聲出塞難唯有將軍酒川上可除寒<lb/>
<pb n="KR4h0107_WYG_116-5b"/>
　　　烏棲曲<lb/>
驄馬直去沒浮雲河渡冰開兩岸分鳥藏日暗行人息<lb/>
空棲隻影長相憶明月二八照花新當壚十五晩留賓<lb/>
　　　當壚曲<hi>詩話補遺</hi>
明月二八照花新當壚十五晩留賔回眸百萬横自陳<lb/>
　徐伯陽<hi>字隠忍東海人大同中為候官令甚得人和陳天嘉中為矦安都記室參軍累遷鎮安新</hi>
　　　<hi>安王府諮議參軍</hi>
　　　日出東南隅行<lb/>
<pb n="KR4h0107_WYG_116-6a"/>
朱城璧日啟朱扉<hi>玉臺云丹城璧日映朱扉</hi>青樓含照本暉暉逺映<lb/>
陌上春桑葉斜入秦家緗綺衣羅敷粧粉能佳麗鏡前<lb/>
新梳倭墮髻圓籠裊裊挂青絲鐵鈎冉冉勝丹桂蠶饑<lb/>
日晩蹔生愁忽逢使君南陌頭五馬停珂遣借問雙臉<lb/>
含嬌特好羞妾壻府中輕小吏即今來徃專城裏欲識<lb/>
東方千騎歸藹藹日暮紅塵起<lb/>
　　　遊鍾山開善寺<lb/>
聊追鄴城友躧歩出蘭宫法侣殊人世天花異俗中鳥<lb/>
<pb n="KR4h0107_WYG_116-6b"/>
聲不測處松吟未覺風此時超愛網還復洗塵䝉<lb/>
　蔡凝<hi>字子居濟陽考城人天嘉中尚主拜駙馬都尉遷給事黄門侍郎後主嘗置㑹羣臣將移燕宏</hi>
　　<hi>範宫凝不奉詔後主怒之遷晉熙王長史陳亡入隋</hi>
　　　賦得處處春雲生<lb/>
　　<hi>謝朓和劉西曹望海臺詩曰徃徃孤山映處處春雲生</hi>
春色遍空明春雲處處生入風衣暫歛隨車盖轉輕作<lb/>
葉還依樹為樓欲近城含愁上對影似有别離情<lb/>
　蔡君知<hi>凝之子頗知名</hi>
<pb n="KR4h0107_WYG_116-7a"/>
　　　君馬黄<lb/>
君馬經西極臣馬出東方䇿舉浮雲影珂連明月光水<lb/>
凍恒傷骨蹄寒為踐霜躊躇嗟伏櫪空想欲從良<lb/>
　阮卓<hi>陳留尉氏人幼聪敏篤志經籍尤工五言性至孝有廉節仕陳為新安王府記室累遷徳教殿</hi>
　　<hi>學土聘隋還除南海王府諮議參軍陳亡入隋</hi>
　　　闗山月<lb/>
闗山陵漢開霜月正徘徊映林如璧碎侵塞似輪摧楚<lb/>
師隨晦盡胡兵逐暖來寒笳將夜鵲相亂晩聲哀<lb/>
<pb n="KR4h0107_WYG_116-7b"/>
　　　長安道<lb/>
長安馳道上鐘鳴宫寺開殘雲銷鳳闕宿霧歛章臺騎<lb/>
轉金吾度車鳴丞相來藹藹東都晩羣公騶御囘<lb/>
　　　詠魯仲連<lb/>
魯連有髙趣意氣本相求笑罷秦軍却書成燕將愁聊<lb/>
棄南金賞方從滄海遊寄言人世客非君能見留<lb/>
　　　賦得風<lb/>
髙風應爽節揺落漸疎林吹雲旅鴈斷臨谷曉松吟屢<lb/>
<pb n="KR4h0107_WYG_116-8a"/>
惜<hi>初學作棄</hi>凉秋扇常飄清夜琴泠泠隨列子彌諧逸豫心<lb/>
　　　賦得蓮下游魚<lb/>
春色映澄陂涵泳且相隨未上龍門路聊戲芙蓉池觸<lb/>
浪蓮香動乘流葉影披相忘自有樂莊惠豈能知<lb/>
　　　賦得黄鵠一逺别<lb/>
　　<hi>蘇武詩黄鵠一逺别千里顧徘徊</hi>
霜風秋月映樓明寡鶴偏棲中夜驚月下徘徊顧别影<lb/>
風前悽斷送離聲離聲一去斷還續别響時來疎復促<lb/>
<pb n="KR4h0107_WYG_116-8b"/>
聊看逺客贈綾紋彌怨閒宵雅琴曲恒思昔日稲粱恩<lb/>
理翮整翰上君軒獨舞輕飛向呉市孤鳴清唳出雷門<lb/>
王子吹笙忽相值自覺飄颻雲裏駛一舉千里未能歸<lb/>
惟有田饒解深意<lb/>
　陳昭<hi>義興國山人慶之之子慶之在梁以軍功封永興矦卒昭嗣位</hi>
　　　昭君詞<hi>隂鏗集亦載此詩今從樂府作陳昭藝文又作陳明疑即昭也</hi>
跨鞍今永訣垂淚别親賔漢地隨行盡胡闗逐望新交<lb/>
河擁塞霧隴日暗沙塵唯有孤明月猶能逺送人<lb/>
<pb n="KR4h0107_WYG_116-9a"/>
　　　聘齊經孟嘗君墓<lb/>
薛城觀舊跡征馬屢徘徊盛徳今何在唯餘長夜臺蒼<lb/>
茫空壟路顦顇古松栽悲隨白楊起淚想雍門來泉戸<lb/>
無闗吏雞鳴誰為開<lb/>
　陳暄<hi>昭之弟學不師受而文才俊逸後主在東宫引為學士及即位遷通直散騎常侍與王叔達孔</hi>
　　<hi>範等入禁中陪宴號為狎客暄通脫以俳優自居為後主侮虐悸死</hi>
　　　洛陽道<lb/>
洛陽九逵<hi>一作衢</hi>上羅綺四時春路傍避驄馬車中看玉<lb/>
<pb n="KR4h0107_WYG_116-9b"/>
人鎮西歌艷曲臨淄逢麗神欲知雙璧價潘夏正連茵<lb/>
　　　長安道<lb/>
長安開繡陌三條向綺門張敞車單馬韓嫣乘副軒寵<lb/>
深來借殿功多競置園將軍夜夜返弦歌著曙喧<lb/>
　　　紫騮馬<lb/>
天馬汗如紅鳴鞭度九嵕飲傷城下凍嘶依北地風笳<lb/>
寒芳樹歇笛怨栁枝空横行意未已羞住轂車中<lb/>
　　　雨雪曲<lb/>
<pb n="KR4h0107_WYG_116-10a"/>
都尉出祁連雨雪滿雞田雕陵持抵鵲屬國用和氊冰<lb/>
合軍應渡樓寒烽未然花迷差未著疎勒復經年<lb/>
　祖孫登<hi>仕陳為記室侯安都引以為客</hi>
　　　紫騮馬<hi>英華作蘇子卿</hi>
候騎指樓蘭長城迥路難嘶從風處斷骨住水中寒飛<lb/>
塵暗金勒落淚灑銀鞍抽鞭上闗路誰念客衣單<lb/>
　　　宫殿名登髙臺詩<lb/>
獨有相思意聊敞鳳皇臺蓮披香稍上月明光正來離<lb/>
<pb n="KR4h0107_WYG_116-10b"/>
鵠<hi>一作鶴</hi>將雲散飛花似雪迴遥思竹林友前牕夜夜開<lb/>
　　　賦得司馬相如<lb/>
雍容文雅深王吉共追尋當壚應酤酒託意且彈琴上<lb/>
林能作賦長門得賜金唯當有漢主知懷封禪心<lb/>
　　　詠風<lb/>
颻颺楚王宫徘徊繞竹叢帶葉俱吟樹將花共儛空飄<lb/>
香雙袖裏亂曲五弦中試上髙臺聽悲響定無窮<lb/>
　　　詠水<lb/>
<pb n="KR4h0107_WYG_116-11a"/>
驪泉紫闕映<hi>一作龍川紫閣映</hi>珠浦碧沙沈岸闊蓮香逺流清<lb/>
雲影深風潭如拂鏡山溜似調琴請君看皎潔知有澹<lb/>
然心<lb/>
　　　詠栁<lb/>
馳道藏烏日鬱鬱正翻風抽翠爭連影飛綿亂上空髙<lb/>
葉臨胡塞長枝拂漢宫欲驗傷攀折三春横笛中<lb/>
　　　賦得涉江採芙蓉<lb/>
　　<hi>古詩渉江採芙蓉蘭澤多芳草</hi>
<pb n="KR4h0107_WYG_116-11b"/>
浮照滿川漲芙蓉承落光人來間花影衣渡得荷香桂<lb/>
舟輕不定菱歌引更長採採嗟離别無暇緝為裳<lb/>
　　　蓮調<lb/>
長川落照日深浦漾清風弱栁垂江翠新蓮夾岸紅船<lb/>
行疑汎迥月映似沈空願逐琴髙戲乗魚入浪中<lb/>
　　　詠城塹中荷<lb/>
白水麗金扉青荷承日暉葉似環城盖香亂上橋衣岸<lb/>
髙知水落影合見菱稀猶疑渉江處空望採蓮歸<lb/>
<pb n="KR4h0107_WYG_116-12a"/>
　劉刪<hi>仕陳為長史侯安都為侍中大將軍引以為客</hi>
　　　泛宫亭湖<lb/>
　　<hi>荆州記云宫亭湖廟神能使湖中分風而㠶南北</hi>
迴艫乗派水舉㠶<hi>去聲</hi>逐分風滉瀁疑無際飄颺似度空<lb/>
檣烏排鳥路船影沒河宫孤石滄波裏匡山苦霧中寄<lb/>
謝千金子安知萬里蓬<lb/>
　　　賦得蘇武<lb/>
奉使窮沙漠收淚上河梁食雪天山近思歸海路長繫<lb/>
<pb n="KR4h0107_WYG_116-12b"/>
書秋待鴈握節暮看羊因思李都尉還漢不相忘<lb/>
　　　採藥遊名山<lb/>
　　<hi>郭璞遊仙詩採藥遊名山將以救年頽</hi>
名山本鬱盤道士貴黄冠獨馭千年鶴來尋五色丸石<lb/>
牀新溜乳金竈欲成丹定知無二價非復在長安<lb/>
　　　侯司空宅詠妓<hi>隂鏗同賦</hi>
石家金谷妓粧罷出蘭閨看花只欲笑聞瑟不勝啼山<lb/>
邉歌落日池上舞前溪將人當桃李何處不成蹊<lb/>
<pb n="KR4h0107_WYG_116-13a"/>
　　　賦松上輕蘿<lb/>
葉繞千年盖條依百尺枝屬與松風動時將薜影垂學<lb/>
帶非難結為衣或易披山阿若近逺獨有楚人知<lb/>
　　　賦得馬<lb/>
獨飲臨寒窟離羣思北風陳王欲觀舞御史自隨驄邊<lb/>
聲隕客淚果下益桃紅恒持沛艾影解向平陵東<lb/>
　　　賦得獨鶴凌雲去<hi>藝文作劉那聲偶作劉邦並誤</hi>
孤鳴思滄海矯翮避虞機怨别悽琴曲凌風散舞衣五<lb/>
<pb n="KR4h0107_WYG_116-13b"/>
里雖迴顧千年會欲歸寄語雷門鼔無復一雙飛<lb/>
　　　詠青草<lb/>
雨淋三春葉風傳十歩香映袍憐色重臨書喜帶長<lb/>
　　　詠蟬<lb/>
聲流上林苑影入守臣冠得飲𤣥天露何辭髙栁寒<lb/>
　謝爕<hi>陳詩太建十二年吏部侍郎缺所司屢譽謝爕等宣帝不用乃中召用蕭引</hi>
　　　隴頭水<lb/>
隴阪望咸陽征人慘思腸咽流喧斷岸遊沫聚飛梁鳬<lb/>
<pb n="KR4h0107_WYG_116-14a"/>
分歛冰彩虹飲照旗光試聽鐃歌曲唯吟君馬黄<lb/>
　　　雨雪曲<lb/>
朔邊昔離别寒風復淒切峩峩六尺冰飄飄千里雪未<lb/>
塞袁安戸行封蘇武節應隨隴水流幾過空嗚咽<lb/>
　　　明月子<lb/>
杪秋之遥夜明月照髙樓登樓一迴望望見東<hi>一作南</hi>陌<lb/>
頭故人眇千里言别歴九秋相思不相見望望空離憂<lb/>
　　　方諸曲<lb/>
<pb n="KR4h0107_WYG_116-14b"/>
望仙室仰雲光繩河裏扇月傍井公能六著玉女善投<lb/>
壺瓊醴和金液還將天地俱<lb/>
　　　早梅<lb/>
迎春故早發獨自不疑寒畏落衆花後無人别意看<lb/>
　蕭詮<hi>南史蕭詮仕陳為黄門郎</hi>
　　　巫山髙<lb/>
巫山映巫峽髙髙殊未窮猿聲不辨處雨色詎分空懸<lb/>
崖下桂月深澗響松風别有仙雲起時向楚王宫<lb/>
<pb n="KR4h0107_WYG_116-15a"/>
　　　賦得徃徃孤山映<lb/>
青山照落暉映逺望連飛仙峯看玉笥闗路視金微鼓<lb/>
吹聲疑盡香爐烟覺稀共君臨水别勞此送將歸<lb/>
　　　詠銜泥雙燕<lb/>
銜泥金屋外表瑞玉筐中學飛疑漢妾巢幕憚呉宫爪<lb/>
截還猶短窠成新尚空詎竝零陵石飛舞逐春風<lb/>
　　　賦得夜猿啼<lb/>
桂月影才通猿啼迥入風隔巖還嘯侣臨潭自響空挂<lb/>
<pb n="KR4h0107_WYG_116-15b"/>
藤疑欲飲吟枝似避弓别有三聲淚霑裳竟不窮<lb/>
　　　賦得婀娜當軒織<lb/>
東南初日照秦樓西北織婦正嬌羞綺牕猶垂翡翠幌<lb/>
珠簾半上珊瑚鈎新粧入機映春牖弄杼鳴梭挑纎手<lb/>
何曾織素讓新人不掩流蘇推中婦三日五匹未言遲<lb/>
衫長腕弱繞輕絲綾中轉躡成離鵠錦上迴文作别詩<lb/>
不惜繞素同霜雪更傷秋扇箧中辭<lb/>
　賀徹<hi>仕陳為左戸郎</hi>
<pb n="KR4h0107_WYG_116-16a"/>
　　　採桑<lb/>
蠶妾出房櫳結伴類花叢度水春衫綠映日晩妝紅釧<lb/>
聲時動樹衣香自入風鈎長嫩枝曲葉盡細條空競採<lb/>
須盈手爭歸欲滿籠自憐公府歩誰與少年同<lb/>
　　　賦得長笛吐清氣<lb/>
　　<hi>魏文帝善哉行悲絃激清聲長笛吐清氣</hi>
胡闗氛霧侵羌笛吐清音韻切山陽曲聲悲隴上吟栁<lb/>
折城邊樹梅舒嶺外林方知出塞虜不憚武溪深<lb/>
<pb n="KR4h0107_WYG_116-16b"/>
　　　賦得為我彈鳴琴<lb/>
薄暮髙堂上調琴召美人伯喈聲未盡相如曲復新㸃<lb/>
徽還轉弄亂爪更留賓聊持一弦響雜起艶歌塵<lb/>
　賀循<hi>仕陳為比部郎</hi>
　　　賦得夾池脩竹<hi>初學作賀脩</hi>
綠竹影參差葳蕤帶曲池逢秋葉不落經寒色詎移來<lb/>
風韻晩逕集鳳動春枝所欣髙蹈客未待伶倫吹<lb/>
　　　賦得庭中有竒樹<lb/>
<pb n="KR4h0107_WYG_116-17a"/>
　　<hi>古詩庭中有竒樹緑葉發華滋</hi>
三春節物始芳菲遊絲細草動春暉香風飄舞花間度<lb/>
好鳥和鳴枝上飛臨池間竹偏增緑依階映雪紛如玉<lb/>
温室庭前竟不言鼓吹樓中能作曲曾聞逺别舊難思<lb/>
攀折㑹取贈佳期長條本自堪為帶宻葉由來好作帷<lb/>
星稀漢轉月輪明徘徊夜鵲屢相驚欲識幽人蘭杜逕<lb/>
山牕芳桂復叢生<lb/>
　李爽<hi>仕陳為中記室</hi>
<pb n="KR4h0107_WYG_116-17b"/>
　　　賦得芳樹<lb/>
芳樹千株發揺蕩三陽時氣軟來風易枝繁度鳥遲春<lb/>
至花如錦夏近葉成帷欲寄邊城客路逺詎能持<lb/>
　　　山家閨怨<lb/>
山中多早梅荆扉達曙開竹巾君自折荷衣誰為裁行<lb/>
雲無處所人住在陽臺<lb/>
　蕭賁<hi>字文奐齊竟陵王子良之孫神識耿介幼好學有文才起家梁湘東王法曹參軍</hi>
　　　長安道<lb/>
<pb n="KR4h0107_WYG_116-18a"/>
前登灞陵道還瞻渭水流城形類北斗橋勢似牽牛飛<lb/>
軒駕良駟寳劔雜輕裘經過狹斜里<hi>一作裏</hi>日暮與<hi>一作且</hi>
淹留<lb/>
　何胥<hi>後主時為太常令後主常與宫中女學士及朝臣相和為詩采其尤艶麗者命胥被之管弦以</hi>
　　<hi>為新曲</hi>
　　　被使出闗<hi>詩彚作庾肩吾者非</hi>
出闗登隴坂迴首望秦川絳水通西晉機橋指北燕奔<lb/>
流下激石古木上叅天鶯啼落春後鴈度在秋前平生<lb/>
<pb n="KR4h0107_WYG_116-18b"/>
屢此别腸斷自催年<lb/>
　　　賦得待詔金馬門<lb/>
漢家一統軌濟濟萬國朝飛纓拂曉霧輕輦逐晨飈槐<lb/>
衢映緑紱日彩麗金貂此時叅待詔誰復想漁樵<lb/>
　　　傷章公大將軍<hi>章字上疑有闕文</hi>
百萬横行罷三千白日新短簫應出塞長笛反驚隣槐<lb/>
庭慘芳樹舞閣思陽春所悲金谷妓坐望玉闗人<lb/>
　　　哭陳昭<lb/>
<pb n="KR4h0107_WYG_116-19a"/>
思人適舊館寂寞非一源無復酣歌樂空餘燕雀喧落<lb/>
暉隠窮巷秋風生故園撫孤空對此零淚欲奚言<lb/>
　孔範<hi>字法言㑹稽山隂人後主以為都官尚書與江總等並為狎客因與孔貴人結為兄妹寵遇優</hi>
　　<hi>渥陳亡入隋隋文帝暴其過惡與王瑳王儀沈瓘名為四罪流之逺裔</hi>
　　　賦得白雲抱幽石<lb/>
白雲浮逺盖飄飄繞石飛帶蓮縈錦色拂鏡下仙衣陣<lb/>
結香爐隠羅成玉女㣲能感荆王夢陽臺雜雨歸<lb/>
　　　和陳主詠鏡<lb/>
<pb n="KR4h0107_WYG_116-19b"/>
虎賁愁興日龍鏡覽顔時懐恩未得報空歎髮如絲<lb/>
　王瑳<hi>與江總孔範等並為狎客刻薄貪鄙忌害才能陳亡入隋被流逺裔</hi>
　　　折楊栁<lb/>
塞外無春色上林栁已黄枝影侵雲<hi>一作營</hi>暗葉彩亂星<lb/>
光陌頭藏戲鳥樓上掩新妝攀折思為贈心期别路長<lb/>
　　　洛陽道<lb/>
洛陽夜漏盡九重平旦開日照蒼龍闕烟遶鳳皇臺浮<lb/>
雲翻似盖流水倒成雷曹王鬬雞返潘仁載果來<lb/>
<pb n="KR4h0107_WYG_116-20a"/>
　　　長相思<lb/>
長相思乆離别兩心同憶不相徹悲風悽愁雲結栁葉<lb/>
眉上銷菱花鏡中滅鴈封歸飛斷鯉素還流絶<lb/>
　潘徽<hi>字伯彦吳郡人初仕陳為客館令陳滅入隋累遷京兆郡博士楊𤣥感兄弟重之𤣥感敗出為</hi>
　　<hi>威定縣主簿意甚不平發病卒</hi>
　　　贈北使<hi>徽雖入隋此詩盖作于陳故次于此</hi>
業定三邊静時和四海敦行人仍禮籍使者接輶軒賔<lb/>
榮君享燕客踞我司存既美齊嬰學欣逢鄭産言琴酒<lb/>
<pb n="KR4h0107_WYG_116-20b"/>
時歡㑹篇章極討論迴旌逗隴左返軸指河源塞榆行<lb/>
隠路津栁稍垂門日沈山氣合潮落水花翻離情欲寄<lb/>
鳥别淚不因猿所可緘懐袖方以代蘭萱<lb/>
　韋鼎<hi>杜陵人博渉經史明隂陽尤善相術仕梁累遷中書侍郎陳受禪拜黄門郎聘周還為太府卿</hi>
　　<hi>陳亡入隋授儀同除光州刺史  詩彚作隋</hi>
　　　長安聽百舌<hi>藝文曰陳聘使韋鼎在長安聽百舌</hi>
萬里風烟異一鳥忽相驚那能對逺客還作故鄉聲<lb/>
　徐徳言<lb/>
<pb n="KR4h0107_WYG_116-21a"/>
　　　破鏡詩<lb/>
　　<hi>古今詩話曰陳太子舍人徐徳言尚叔寳妹樂昌公主陳政衰謂妻曰國破必入權豪家儻情緣未</hi>
　　<hi>斷尚冀相見乃破一照人分其半約他日以正月望日賣於都市及陳亡其妻果為楊越公得之徳</hi>
　　<hi>言流離辛苦僅能至京遂以正月望日訪於都市有蒼頭賣半照者大髙其價人皆笑之徳言直引</hi>
　　<hi>至其居出半照以合之仍題詩云云公主得詩悲泣不食素因詰之公主以實對於是召徳言至還</hi>
　　<hi>其妻後歸江南終老云</hi>
鏡<hi>一作照下同</hi>與人俱去鏡歸人未歸無復姮娥影空留明<lb/>
月輝<lb/>
<pb n="KR4h0107_WYG_116-21b"/>
　樂昌公主<lb/>
　　　餞别自解<lb/>
今日何遷次新官對舊官笑啼俱不敢方信作人難<lb/>
　<lb/>
　<lb/>
　<lb/>
　<lb/>
　古詩紀巻一百十六<lb/>
</p>
<p>
</p>
  </div>
</body>
</text>
</TEI>
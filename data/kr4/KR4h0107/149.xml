<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百四十九</head>
    <p>
<pb n="KR4h0107_WYG_149-1a"/>
欽定四庫全書<lb/>
　古詩紀巻一百四十九　　明　馮惟訥　撰<lb/>
別集第五<lb/>
　　品藻三<lb/>
　宋<lb/>
　　孝武帝　　　南平王鑠　　　建平王宏<lb/>
宋孝武帝詩宋南平王鑠詩宋建平王宏詩孝武詩彫<lb/>
文織綵過為精宻為二藩希慕見稱輕巧矣<hi>詩品</hi>
<pb n="KR4h0107_WYG_149-1b"/>
南平穆王鑠少好學有文才未弱冠擬古三十餘首時<lb/>
人以為亞迹陸機<hi>南史本傳</hi>
　　傅亮<lb/>
宋尚書余傅亮詩季友文余常忽而不察今沈特進撰<lb/>
詩載其數首亦復平矣<hi>詩品</hi>
　　顔延之<lb/>
顔延年問鮑照已與謝靈運優劣照曰謝五言如初發<lb/>
芙蓉自然可愛君詩若鋪錦列繡亦雕繢滿眼<hi>許彦周曰此明</hi>
<pb n="KR4h0107_WYG_149-2a"/>
<hi>逺對靣褒貶而人不覺善論詩也</hi>
延年毎薄湯惠休詩謂人曰惠休制作委巷間歌謡爾<lb/>
方當誤後生時議者以延年靈運自潘岳陸機之後文<lb/>
士莫及江右稱潘陸江左稱顔謝焉<hi>黄常明曰顔延之嘗問鮑照巳與靈</hi>
<hi>運優劣照曰云云鍾嶸詩品乃記湯惠休云謝如芙蓉出水顔如錯采鏤金與本傳不同又稱延之嘗薄惠休</hi>
<hi>制作以為委巷中歌謡耳豈湯惠休因為延之所薄遂有芙蓉錯鏤之語故史取以文飾之耶</hi>
南史本傳曰延之與陳郡謝靈運俱以辭采齊名而遲<lb/>
速懸絶文帝嘗各敕擬樂府北上篇延之受詔便成靈<lb/>
<pb n="KR4h0107_WYG_149-2b"/>
運久之乃就<lb/>
南史曰孝武嘗問顔延之曰謝希逸月賦何如答曰羙<lb/>
則羙矣但莊始知隔千里兮共明月帝召莊以延之答<lb/>
語語之莊應聲曰延之作秋胡詩始知生為久離別沒<lb/>
為長不歸帝撫掌竟日<hi>古今詩話曰宋武帝詠謝莊月賦稱歎久之謂顔延之希逸作</hi>
<hi>此可謂前不見古人後不見作者陳思王何足尚也延之曰誠如其言然云羙人邁兮信音絶隔千里兮共明</hi>
<hi>月知之不亦晚乎武帝以為然及見希逸對曰延之詩曰生為長相思死為長不歸豈不更加於臣耶武帝捐</hi>
<hi>掌</hi>
<pb n="KR4h0107_WYG_149-3a"/>
沈約宋書曰延年領歩兵踈誕不能取容當世劉湛言<lb/>
于彭城王義康出為永嘉太守延年甚怨憤乃作五君<lb/>
詠以述竹林七賢山濤王戎以貴顯被黜詠嵇康曰鸞<lb/>
翮有時鎩龍性誰能馴詠阮籍曰物故不可論途窮無<lb/>
能慟詠阮咸曰屢薦不入官一麾乃出守詠劉伶曰韜<lb/>
精日沈飲誰知非荒宴此四句葢自叙也<hi>湛及義康以其詞㫖不遜</hi>
<hi>大怒欲黜逺郡文帝與義康詔曰宜令思愆里閭於是延之屏居不與人間者七載</hi>
辭氣重厚有館閣之體盛唐諸家應制多取此<hi>詩譜</hi>
<pb n="KR4h0107_WYG_149-3b"/>
顔延年之作如般般之獸白質黒章旼旼穆穆君子之<lb/>
態<hi>竹林詩評</hi>
　<hi>四言古詩當法三百篇不可作秦漢以下之語顔延年宴曲水詩曰航琛越水輦賮踰嶂郊祀歌曰月御</hi>
　<hi>案節星驅扶輪譬如清廟鼔瑟筝以和之審音者自不亂其聼也○詩家直説</hi>
　　謝莊<lb/>
宋光禄謝莊詩希逸詩氣候清雅不逮於范袁然興屬<lb/>
閑長良無鄙促也<hi>詩品</hi>
　　謝瞻　　　謝混　　　袁淑　　　王微<lb/>
<pb n="KR4h0107_WYG_149-4a"/>
　　王僧逹<lb/>
宋豫章太守謝瞻詩宋僕射謝混詩宋太尉袁淑詩宋<lb/>
徵君王㣲詩宋征虜將軍王僧逹詩其源出於張華才<lb/>
力苦弱故務其清淺殊得風流媚趣課其實錄則豫章<lb/>
僕射宜分庭抗禮徵君太尉可托乗後車征虜卓卓殆<lb/>
欲度驊騮前<hi>同上</hi>
詩譜曰<hi>謝曕</hi>景至清虛甚有古文<lb/>
　　謝靈運<lb/>
<pb n="KR4h0107_WYG_149-4b"/>
詩品<hi>巳見</hi>
謝氏家録云康樂每對惠連輙得佳語後在永嘉西堂<lb/>
思詩竟日不就寤寐間忽見惠連即成池塘生春草故<lb/>
常云此語有神助非吾語也<hi>詩品</hi>
謝康樂為文直於情性尚於作用不顧辭彩而風流自<lb/>
然彼清景當中天地秋色詩之量也卿雲從風舒巻萬<lb/>
狀詩之變也不然何以得其格髙其氣正其體真其貎<lb/>
古其詞深其才婉其徳宏其調逸其聲諧哉<hi>皎然詩評</hi>
<pb n="KR4h0107_WYG_149-5a"/>
客有問余謝公池塘生春草明月照積雪二句優劣奚<lb/>
若予曰池塘生春草情在言外明月照積雪㫖㝠句中<lb/>
風力雖齊取興各別詩有二義一曰情二曰事事者如<lb/>
劉越石詩鄧生何感激千里来相求白登幸曲逆鴻門<lb/>
頼留侯是也情者如康樂公池塘生春草是也抑由情<lb/>
在言外故其詞似淡而無味常手覽之何異文侯聼古<lb/>
樂哉謝在永嘉西堂夢見惠連因得池塘生春草之句<lb/>
此句得非神助之乎<hi>同上○田承君云池塘生春草葢是病起忽然見此為可喜而能道</hi>
<pb n="KR4h0107_WYG_149-5b"/>
<hi>之所以為貴</hi>
以險為主以自然為工李杜取深處多取此<hi>詩譜</hi>
謝靈運之作森蔚璀瑋而鋪叙紛縟處似急就篇<hi>竹林詩評</hi>
李空同曰謝靈運雜詩比之平原氣格亞焉時代使然<lb/>
耳自謝以後愈靡靡難觀矣又曰謝靈運樂府皆模放<lb/>
陸平原而作源流見矣<lb/>
　<hi>池塘生春草園栁變鳴禽世多不解此語為工葢欲以竒求之爾此語之工正在無所用意猝然興景相</hi>
　<hi>遇備以成章不假䋲削故非常情之所能到詩家妙處當須以此為根本而思苦言艱者往徃不悟鍾嶸</hi>
<pb n="KR4h0107_WYG_149-6a"/>
　<hi>詩評論之最詳其略云思君如流水既是即目髙臺多悲風亦惟所見清晨登隴首羗無故實明月照積</hi>
　<hi>雪詎出經史古今勝語多非假補皆由直尋顔延之謝莊尤為繁宻於時化之故大明泰始中文章殆同</hi>
　<hi>書鈔近任昉王元長等辭不貴竒競須新事邇来作者寖以成俗遂乃句無虚語語無虚字牽聨補衲蠧</hi>
　<hi>文巳甚自然英㫖罕遇其人余每愛此言簡切明白易曉但觀者未嘗留意耳自唐以後既變以律體固</hi>
　<hi>不能無拘窘然茍大手筆亦自不妨削鐻於神志之間斵輪於甘苦之外也○石林詩話</hi>
　<hi>謝靈運池塘生春草造語天然趣在入象有聲有色乃是六朝家數與夫青青河邉草不同葉少藴但論</hi>
　<hi>天然非也○詩家直説</hi>
　<hi>文式曰詞温而正謂之徳謝靈運南州實炎徳桂樹陵寒山是也然出於屈子嘉南州之炎徳兮麗桂樹</hi>
<pb n="KR4h0107_WYG_149-6b"/>
　<hi>之冬榮○同上</hi>
　　謝惠連<lb/>
詩品<hi>已見</hi>
酌取險怪自然之中而句句為之<hi>詩譜</hi>
謝惠連七夕詩落日隠簷楹斜月照簾櫳團團滿葉露<lb/>
淅淅振條風蕭氏取以入選然余觀宋孝武詩白日傾<lb/>
晚照弦月升初光泫泫葉露滿肅肅庭風揚意雖類之<lb/>
而雄渾頓挫過惠連逺矣至惠連昔離秋已兩今聚夕<lb/>
<pb n="KR4h0107_WYG_149-7a"/>
無䨇亦不可掩也<hi>復齋漫録</hi>
　　鮑照<lb/>
詩品<hi>巳見</hi>
鮑明逺文辭贍逸當世推羙初入臨川王義慶衞軍府<lb/>
猶未見知欲貢詩言志人止之曰卿名位尚卑不可輕<lb/>
忤大王明逺勃然曰千載上有英才異士沈沒而不聞<lb/>
者安可數哉丈夫豈可遂藴智能使蘭艾不辨終日碌<lb/>
碌與燕雀相隨乎於是奏詩臨川竒之賜帛二十匹<hi>何氏</hi>
<pb n="KR4h0107_WYG_149-7b"/>
<hi>語林</hi>
朱文公曰劉琨詩髙東晉詩巳不逮前人齊梁益浮薄<lb/>
鮑明逺才健其詩乃選之變體李太白專學之如腰鎌<lb/>
刈葵藿倚杖牧鷄豚分明説出箇倔強不肯甘心之意<lb/>
如疾風衝塞起沙礫自飄揚馬毛縮如蝟角弓不可張<lb/>
分明説出邉塞之狀語又俊健<lb/>
愁思忽而至跨馬出北門舉頭四顧望但見松柏荆棘<lb/>
鬱蹲蹲中有一鳥名杜鵑言是古時蜀帝魂聲聲哀苦<lb/>
<pb n="KR4h0107_WYG_149-8a"/>
鳴不息羽毛憔悴似人髠飛走樹間逐蟲蟻豈憶徃日<lb/>
天子尊念此死生變化非常理中心惻愴不能言此鮑<lb/>
明逺詩也與子羙杜鵑行語意極相類或云子羙此詩<lb/>
為明皇作理宜當然韓退之三星行亦與古詩南箕北<lb/>
有斗牽牛不負軛良無盤石固虚名復何益之意頗近<lb/>
大抵古今興比所在適有感發者不必盡相廻避要各<lb/>
有所主耳此亦説詩者不必以辭害義之意也<hi>蔡寛夫詩話</hi>
明逺行路難壯麗豪放若决江河詩中不可比擬大似<lb/>
<pb n="KR4h0107_WYG_149-8b"/>
賈誼過秦論<hi>許彦周詩話</hi>
曽原曰明逺之詩詞氣俊偉而乏渾涵然未至流於靡<lb/>
麗下此則皆靡麗矣<lb/>
六朝文氣衰緩唯劉越石鮑明逺有西漢氣骨李杜筋<lb/>
取此<hi>詩譜</hi>
鮑照之作如珊瑚琅玕木難火齊弗資鏤琢而自足偉<lb/>
觀至乃詩家以太白方其俊逸豈小小哉<hi>竹林詩評</hi>
　<hi>鮑照常作數目詩云一身仕闗西宗族滿山東二年從車駕齋祭甘泉宫三朝國慶畢休沐還舊邦四牡</hi>
<pb n="KR4h0107_WYG_149-9a"/>
　<hi>輝長路輕蓋若飛鴻五侯相餞送髙㑹集新豐六樂陳廣坐祖帳揚春風七盤起長袖庭下列歌鐘八珍</hi>
　<hi>盈雕俎竒肴紛錯重九族共瞻遲賔友仰徽容十載學無就善宦一朝通此詩叙述有次蔚然可觀初不</hi>
　<hi>似拘數目體者以是而推詩之為體惟人之取無不可為者矣㳺藝之妙如此○蘭莊詩話</hi>
　　何長瑜　　羊曜璠　　范曄<lb/>
宋記室何長瑜詩羊曜璠詩宋詹事范曄詩乃不稱其<lb/>
才亦為鮮舉矣<hi>詩品</hi>
　　孔欣<lb/>
南朝孔欣樂府云相逢狭路間道狭正踟蹰輟歩相與<lb/>
<pb n="KR4h0107_WYG_149-9b"/>
言君行欲焉如淳朴久已散榮利迭相驅流落尚風波<lb/>
人情多遷渝勢集堂必滿運去庭亦虚競趨嘗不暇誰<lb/>
肯顧桑樞未若及初九携手歸田廬躬耕東山畔樂道<lb/>
讀𤣥書狭路安足遊方外可寄娱此詩髙趣可並淵明<lb/>
欣早歳辭榮不負其言矣<hi>升菴詩話</hi>
　　區惠恭<lb/>
宋監典事區惠恭詩惠恭本胡人為顔師伯幹顔為詩<lb/>
筆輙偷定之後造獨樂賦語侵給主被斥及大將軍修<lb/>
<pb n="KR4h0107_WYG_149-10a"/>
北第差充作長時謝惠連兼記室参軍惠恭時徃共安<lb/>
陵嘲調末作䨇枕詩以示謝謝曰君誠能恐人未重且<lb/>
可以為謝法曹造遺大將軍見之賞歎以錦二端賜謝<lb/>
辭曰此詩公作長所製請以錦賜之<hi>詩品</hi>
　　蘇寶生　　陵脩之　　任曇緒　　戴法興<lb/>
宋御史蘇寶生詩宋中書令史陵脩之詩宋典祠令任<lb/>
曇緒詩宋越騎戴法興詩蘇陵任戴並著篇章亦為縉<lb/>
紳之所嗟咏人非文才是愈甚可嘉焉<hi>詩品○歴代吟譜曰戴法興能</hi>
<pb n="KR4h0107_WYG_149-10b"/>
<hi>為文頗行於世</hi>
　　沈懐文<lb/>
沈思明善為文章時為連句詩懐文所作尤美<hi>歴代吟譜</hi>
　　沈慶之　　曹景宗<lb/>
宋孝武嘗令群臣賦詩沈慶之手不知書每恨眼不識<lb/>
字上逼令作詩慶之曰臣不知書請口授師伯上即令<lb/>
顔師伯執筆慶之口授之曰微生遇多幸得逢時運昌<lb/>
朽老筋力盡徒歩還南岡辭榮此聖世何愧張子房上<lb/>
<pb n="KR4h0107_WYG_149-11a"/>
甚悦衆坐並稱其辭意之羙梁曹景宗破魏軍還振旅<lb/>
凱入武帝宴飲聫句令沈約賦韻景宗不得韻意色不<lb/>
平啓求賦詩帝曰卿技能甚多人才英㧞何必止在一<lb/>
詩景宗巳醉求作不已時韻巳盡唯餘競病二字景宗<lb/>
便操筆其辭曰去時兒女悲歸来笳鼔競借問行路人<lb/>
何如霍去病帝歡不已約及朝賢驚嗟竟日<hi>予謂沈曹二公未必</hi>
<hi>能辦此疑好事者為之然正可為一佳對曰辭榮聖世何愧子房借問路人何如去病若全用後両句亦自的</hi>
<hi>切○容齋四筆</hi>
<pb n="KR4h0107_WYG_149-11b"/>
　齊<lb/>
　　髙帝　　　張永　　　王文憲<lb/>
齊髙帝詩齊征北將軍張永詩齊太尉王文憲詩齊髙<lb/>
帝詩詞藻意深無所云少張景雲雖謝文體頗有古意<lb/>
至如王師文憲既經國圖逺或忽是雕蟲<hi>詩品○吟譜曰永字思光</hi>
<hi>能文章雜藝又有巧思為征北將軍</hi>
王文憲公初拜儀同王元長贈詩頗及規諷文憲甚憚<lb/>
之笑謂人曰穣侯印詎便可觧<hi>何氏語林</hi>
<pb n="KR4h0107_WYG_149-12a"/>
　　齊武帝<lb/>
估客樂齊武帝之所作也其辭曰昔經樊鄧役阻潮梅<lb/>
根渚感憶追徃事意滿辭不叙<hi>阻潮一作假檝</hi>武帝作此曲令<lb/>
釋寶月被之管弦帝遂數乗龍舟遊江中以紝越布為<lb/>
帆緑綵為帆縴鍮石為篙足篙榜者悉著鬰林布作淡<lb/>
黄袴舞此曲用十六人云<hi>按史稱齊武帝節儉嘗自言朕治天下十年當使黄金與</hi>
<hi>土同價然其從流忘返之奢如此貽厥孫謀何怪乎金蓮歩地也○升菴詩話</hi>
　　王儉<lb/>
<pb n="KR4h0107_WYG_149-12b"/>
仲寶㓜篤學手不釋巻常謂人曰江左風流宰相唯有<lb/>
謝安蓋自况也手筆典裁為當時所重少便有宰相志<lb/>
賦詩云稷契匡虞夏伊吕翼商周<hi>歴代吟譜</hi>
　　謝朓<lb/>
詩品<hi>已見</hi>
談藪曰梁髙祖重陳郡謝朓詩常曰不讀謝詩三日覺<lb/>
口臭<hi>太平廣記</hi>
謝𤣥暉長於五言詩沈休文見之曰二百年来無此詩<lb/>
<pb n="KR4h0107_WYG_149-13a"/>
也<hi>語林</hi>
朱文公曰蘇子由愛選詩亭臯木葉下隴首秋雲飛此<lb/>
正是子由漫底句法某却愛寒城一以眺平楚正蒼然<lb/>
十字却有力<lb/>
劉後村曰謝康樂一字百鍊乃出冶𤣥暉尤麗宻謝朓<lb/>
詩如暫使下都云大江流日夜客心悲未央金波麗鳷<lb/>
鵲玉繩低建章如登三山云白日麗飛甍參差皆可見<lb/>
餘霞㪚成綺澄江浄如練皆吞吐日月摘躡星辰之句<lb/>
<pb n="KR4h0107_WYG_149-13b"/>
故李白登華山落鴈峰有云恨不携謝朓驚人詩来搔<lb/>
首問青天耳<hi>存餘堂詩話</hi>
江左諸謝詩文見文選者六人希逸無詩宣逺叔源有<lb/>
詩不工今取靈運惠連𤣥暉詩合六十四篇為三謝詩<lb/>
是三人者詩至𤣥暉語益工然蕭散自得之趣亦復少<lb/>
減漸有唐風矣於此可以觀世變也<hi>唐子西語録</hi>
謝朓之作如西山清曉霏藍翕黛之中時有爽氣<hi>竹林詩評</hi>
　　謝朏<lb/>
<pb n="KR4h0107_WYG_149-14a"/>
齊世祖問王僕射<hi>儉</hi>當今誰能為五言詩王答曰謝朏<lb/>
得父膏腴江淹有意<hi>謝朏字敬冲莊之子○何氏語林</hi>
　　張融　　　孔稚珪<lb/>
齊司徒長史張融詩齊詹事孔稚珪詩思光紆緩誕放<lb/>
縱有乖文體然亦㨗疾豐饒差不局促徳璋生於封谿<lb/>
而文為彫飾青於藍矣<hi>詩品○歴代吟譜曰張融字思光弱冠有名道士陸修静以白</hi>
<hi>鷺羽塵尾扇遺之曰此既異物以奉異人有文集數十巻行於世自名其集曰玉海</hi>
　　陸厥<lb/>
<pb n="KR4h0107_WYG_149-14b"/>
梁秀才陸厥詩觀厥文緯具識丈夫之情狀自製未優<lb/>
非言之失也<hi>詩品</hi>
　　王融　　　劉繪<lb/>
劉繪字士章竟陵西邸繪為後進領袖時張融以言辭<lb/>
辨捷周顒彌為清綺而繪竒采不贍麗雅有風則時人<lb/>
為之語曰三人共宅夹清漳張南周北劉中央言處二<lb/>
人間也<hi>歴代吟譜</hi>
齊寧朔將軍王融詩齊中庶子劉繪詩元長士章並有<lb/>
<pb n="KR4h0107_WYG_149-15a"/>
盛才詞羙英浄至於五言之作㡬乎尺有所短譬應變<lb/>
將略非武侯所長未足以貶卧龍<hi>詩品</hi>
王融作遊仙詩如金莖百尺仙掌銅盤集沆瀣於中天<lb/>
倚清寒而獨矯也<hi>竹林詩評</hi>
　　謝超宗　　丘靈鞠　　劉祥　　　檀超<lb/>
　　鍾憲　　　顔則　　　顧則心<lb/>
詩品<hi>已見</hi>
丘靈鞠善屬文孝武殷貴妃亡獻挽歌三首云雲横廣<lb/>
<pb n="KR4h0107_WYG_149-15b"/>
階暗霜深髙殿寒帝嗟賞在沈深坐見王儉詩深曰王<lb/>
令文章大進靈鞠曰何如未進時<hi>歴代吟譜</hi>
劉祥字顯微少好文學累從事中郎<lb/>
檀超字悦祖少好文學嗜酒好談自比晉郄超言髙平<lb/>
有二超猶覺我為優也<hi>並同上</hi>
　　毛伯成　　吳邁逺　　許瑶之<lb/>
齊參軍毛伯成詩齊朝請吳邁逺詩齊朝請許瑶之詩<lb/>
伯成文不全佳亦多惆悵吳善於風人答贈許長於短<lb/>
<pb n="KR4h0107_WYG_149-16a"/>
句詠物湯休謂逺云吾詩可為汝詩父以訪謝光禄云<lb/>
不然爾湯可為庻兄<hi>詩品</hi>
　　江祐<lb/>
齊僕射江祐詩猗猗清潤弟祀明靡可懐<hi>詩品○歴代吟譜曰江祐</hi>
<hi>字洪業累尚書左僕射</hi>
　　王巾　　　卞彬　　　卞録<lb/>
齊記室王巾詩齊綏逺太守卞彬詩齊端溪令卞録詩<lb/>
王巾二卞詩並愛竒嶄絶慕袁彦伯之風雖不𢎞綽而<lb/>
<pb n="KR4h0107_WYG_149-16b"/>
文體剿浄去平羙逺矣<hi>詩品</hi>
　　卞鑠<lb/>
好詩賦多譏刺世人坐徙巴州<hi>歴代吟譜</hi>
　　張欣泰　　范縝<lb/>
齊雍州刺史張欣泰詩梁中書郎范縝詩欣泰子真並<lb/>
希古勝文鄙薄俗製賞心流亮不失雅宗<hi>詩品○歴代吟譜曰張欣</hi>
<hi>泰字義亨飲酒賦詩累雍州刺史</hi>
　　袁嘏<lb/>
<pb n="KR4h0107_WYG_149-17a"/>
齊諸暨令袁嘏詩平平爾多自謂能嘗語徐太尉云我<lb/>
詩有生氣須人捉著不爾便飛去<hi>詩品</hi>
　　蕭穎胄<lb/>
穎胄字雲長武帝登烽火樓詔羣臣賦詩穎胄詩合㫖<lb/>
<hi>歴代吟譜</hi>
　　崔元祖<lb/>
有學行好屬文從駕至何羙人墓上武帝為悼亡詩詔<lb/>
元祖使和稱以為善<hi>同上</hi>
<pb n="KR4h0107_WYG_149-17b"/>
　　蕭文琰<lb/>
竟陵王子良集學士刻燭為詩四韻者則刻一寸以此<lb/>
為率文琰曰頓燒一寸燭而成四韻詩乃與丘令楷江<lb/>
洪等共打銅鉢立韻響滅則詩成<hi>歴代吟譜入梁</hi>
　　惠休　　　道猷　　　釋寶月<lb/>
齊惠休上人詩齊道猷上人詩齊釋寶月詩惠休滛靡<lb/>
情過其才世遂匹之鮑照恐商周矣羊曜璠云是顔公<lb/>
忌照之文故立休鮑之論庾白二家亦有清句行路難<lb/>
<pb n="KR4h0107_WYG_149-18a"/>
是東陽柴廓所造寶月嘗憇其家㑹廓亡因竊而有之<lb/>
廓子齎手本出都欲訟此事乃厚賂止之<hi>詩品</hi>
　　鮑令暉　　韓蘭英<lb/>
齊鮑令暉詩齊韓蘭英詩令暉歌詩徃徃斷絶清巧擬<lb/>
古尤勝唯百願滛矣昭嘗答孝武云臣妹才自亞於左<lb/>
芬臣才不及太冲爾蘭英綺宻甚有名篇又善談笑齊<lb/>
武謂韓云借使二媛生於上葉則玉階之賦紈素之辭<lb/>
未詎多也<hi>同上</hi>
<pb n="KR4h0107_WYG_149-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻一百四十九<lb/>
</p>
<p>
</p>
  </div>
</body>
</text>
</TEI>
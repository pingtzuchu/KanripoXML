<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻三十八</head>
    <p>
<pb n="KR4h0107_WYG_038-1a"/>
欽定四庫全書<lb/>
　古詩紀巻三十八　　　　明　馮惟訥　撰<lb/>
晉第八<lb/>
　潘岳<hi>字安仁滎陽中牟人美姿儀少以才穎發名善屬文清綺絶世舉秀才為郎遷河陽懐二縣令</hi>
　　<hi>入補尚書郎累遷給事黄門侍郎素與孫秀有隙及趙王倫輔政秀遂誣岳與石崇為亂誅之○詩</hi>
　　<hi>品曰潘岳詩其源出於仲宣翰林歎其翩翩然如翔禽之有羽毛衣服之有綃縠猶淺於陸機謝琨</hi>
　　<hi>云潘詩爛若舒錦無䖏不佳陸文似披沙揀金往往見寶嶸謂益夀輕華故以潘為勝翰林䔍論故</hi>
　　<hi>謂陸為深余常言陸才如海潘才如江孫興公曰潘文淺而净陸文深而蕪</hi>
<pb n="KR4h0107_WYG_038-1b"/>
　　　關中詩<hi>十六章</hi>
　　<hi>恵帝元康六年氐賊齊萬年與楊茂於關中反亂既平帝命諸臣作關中詩潘岳上表曰詔臣作關</hi>
　　<hi>中詩輒奉詔竭愚作詩一篇按漢紀孝明時護羗校尉竇林上降羗顛岸以為羗豪岸兄顛吾復降</hi>
　　<hi>問事状林對前後兩屈坐誣罔下獄死齊萬年編户𨽻屬為日久矣而死生異辭必有訛謬故引證</hi>
　　<hi>喻以懲不恪</hi>
於皇時<hi>五臣作乃</hi>晉受命既固三祖在天聖皇紹祚徳愽化<lb/>
光刑簡枉錯㣲火不戒延我寶庫<lb/>
蠢爾戎狄狡焉思肆虞我國眚窺我利器嶽牧慮殊威<lb/>
<pb n="KR4h0107_WYG_038-2a"/>
懐理二将無専策兵不素肄<lb/>
翹翹趙王請徒三萬朝議惟疑未逞斯願桓桓梁征髙<lb/>
牙乃建旗葢相望偏師作援<lb/>
虎視眈眈威彼好畤素甲日耀𤣥幕雲起誰其繼之夏<lb/>
侯卿士惟系惟處别營棊跱<lb/>
夫豈無謀戎士承平守有完郛戰無全兵鋒交卒奔孰<lb/>
免孟明飛檄秦郊告敗上京<lb/>
周殉師令身膏氐斧人之云亡貞節克舉盧播違命投<lb/>
<pb n="KR4h0107_WYG_038-2b"/>
畀朔土為法受惡誰謂荼苦<lb/>
哀此黎元無罪無辜肝腦塗地白骨交衢夫行妻寡父<lb/>
出子孤俾我晉民化為狄俘<lb/>
亂離斯瘼日月其稔天子是矜旰食宴寝主憂臣勞孰<lb/>
不祗懔愧無獻納尸素以甚<lb/>
皇赫斯怒爰整精銳命彼上谷指日遄逝親奉成規稜<lb/>
威遐厲首䧟中亭揚聲萬計<lb/>
兵固詭道先聲後實聞之有司以萬為一紂之不善我<lb/>
<pb n="KR4h0107_WYG_038-3a"/>
未之必虚皛湳徳繆彰甲吉<lb/>
雍門不啟陳汧危偪觀遂虎奮感恩輸力重圍克解危<lb/>
城載色<hi>五臣作邑</hi>豈曰無過功亦不測<lb/>
情固萬端于何不有紛紜齊萬亦孔之醜曰納其降曰<lb/>
梟其首疇真可掩孰偽可久<lb/>
既徵爾辭既蔽爾訟當乃明實否則證空好爵既<hi>五臣作自</hi>
縻顯戮亦從不見竇林伏尸漢邦<lb/>
周人之詩寔曰采薇北難獫狁西患昆夷以古况今何<lb/>
<pb n="KR4h0107_WYG_038-3b"/>
足曜威徒愍斯民我心傷悲<lb/>
斯民如何荼毒于秦師旅既加饑饉是因疫癘滛行荆<lb/>
棘成榛絳陽之粟浮于渭濵<lb/>
明明天子視民如傷申命羣司保爾封疆靡暴于衆無<lb/>
陵于彊惴惴寡弱如熈春陽<lb/>
　　　為賈謐作贈陸機<hi>十一章</hi>
肇自初創二儀絪緼粤有生民伏羲始君結繩闡化八<lb/>
象成文芒芒九有區域以分<lb/>
<pb n="KR4h0107_WYG_038-4a"/>
神農更王軒轅承紀畫野離疆爰封衆子夏殷既襲宗<lb/>
周繼祀綿綿𤓰瓞六國互峙<lb/>
彊秦兼并吞滅四隅子嬰面櫬漢祖膺圖<hi>五臣作符</hi>靈獻㣲<lb/>
弱在湼則渝三雄鼎足孫啟南吴<lb/>
南吴伊何僣號稱王大晉統天仁風遐揚偽孫銜璧奉<lb/>
土歸疆婉婉長離凌江而翔<lb/>
長離云誰咨爾陸生鶴鳴九臯猶載厥聲况乃海隅播<lb/>
名上京爰應旌招撫翼宰庭<lb/>
<pb n="KR4h0107_WYG_038-4b"/>
儲皇之選實簡惟良英英朱鸞来自南岡曜藻崇正𤣥<lb/>
冕丹裳如彼蘭蕙載採其芳<lb/>
藩岳作鎮輔我京室旋反桑梓帝弟作弼或云國宦<hi>五臣</hi>
<hi>作官</hi>清塗攸失吾子洗然恬淡自逸<lb/>
廊廟惟清俊乂是延擢應嘉舉自國而遷齊轡羣龍光<lb/>
讃納言優游省闥珥筆華軒<lb/>
昔余與子繾綣東朝雖禮以賔情通友僚嬉娱絲竹撫<lb/>
鞞舞韶脩日朗月携手逍遥<lb/>
<pb n="KR4h0107_WYG_038-5a"/>
自我<hi>五臣作成</hi>離羣二周于今雖簡其面分著情深子其超<lb/>
矣實慰我心發言為詩俟望好音<lb/>
欲崇其髙必重其層立徳之柄莫匪安<hi>善作宣</hi>恒在南稱<lb/>
甘度北則橙崇子鋒穎不頽不崩<lb/>
　　　北芒送别王世胄詩<lb/>
朱鑣既揚四轡既整駕言饑行告離芒嶺情有遷延日<lb/>
無餘影迴轅南翔心焉北騁<lb/>
　　　家風詩<lb/>
<pb n="KR4h0107_WYG_038-5b"/>
綰髪綰髪髪亦鬂<hi>一作鬒</hi>止日祗日祗敬亦慎止靡専靡<lb/>
有受之父母鳴鶴匪和析薪弗荷隠憂孔疚我堂靡構<lb/>
義方既訓家道穎頴豈敢荒寕一日三省<lb/>
　　　於賈謐坐講漢書<lb/>
治道在儒𢎞儒由人顯允魯侯文質彬彬筆下摛藻席<lb/>
上敷珍前疑惟辨舊史惟新惟新爾史既辨爾疑延我<lb/>
寮友講此㣲辭<lb/>
　　　離合<lb/>
<pb n="KR4h0107_WYG_038-6a"/>
佃漁始化人民穴處意守醇樸音應律吕桑梓被源卉<lb/>
木在野鍚鸞未設金石拂舉害咎蠲消吉徳流普谿谷<lb/>
可安奚作棟宇嫣然以熹焉懼外侮熙神委命已求多<lb/>
祜嘆彼季末口出擇語誰能黙識<hi>藝文作誠</hi>言䘮厥所壟畆<lb/>
之諺龍潜巖阻尠義崇亂少長失叙<hi>思楊容姬難堪</hi>
　　　金谷集作詩<lb/>
王生和鼎實石子鎮海沂親友各言邁中心悵有違何<lb/>
以叙離思㩦手游郊畿朝發晉京陽夕次金谷湄迴谿<lb/>
<pb n="KR4h0107_WYG_038-6b"/>
縈曲阻峻阪路威夷緑池泛淡淡青栁何依依濫泉龍<lb/>
鱗瀾<hi>一作澗</hi>激波連珠揮前庭樹沙棠後園植烏椑靈囿<lb/>
繁石<hi>善作若</hi>榴茂林列芳梨飲至臨華沼遷坐登隆坻𤣥<lb/>
醴染朱顔但愬杯行遲揚桴撫靈鼓簫管清且悲春榮<lb/>
誰不慕<hi>五臣作耀</hi>嵗寒良獨希投分寄石友白首同所歸<lb/>
　　　河陽縣作二首<lb/>
㣲身輕蟬翼弱冠忝嘉招在疚妨賢路再升上宰朝猥<lb/>
荷公叔舉連<hi>五臣作違</hi>陪厠王寮長嘯歸東山擁耒耨時苖<lb/>
<pb n="KR4h0107_WYG_038-7a"/>
幽谷茂纎葛峻巖敷榮條落英隕林趾飛莖秀陵喬卑<lb/>
髙亦何常升降在一朝徒恨良時泰小人道遂消譬如<lb/>
野田蓬斡流随風飄昔倦都邑游今掌河朔徭登城眷<lb/>
南顧凱風揚㣲綃洪流何浩蕩脩芒鬱岧嶤誰謂晉京<lb/>
逺室邇身實遼誰謂邑宰輕令名患不劭人生天地間<lb/>
百年孰能要熲<hi>五臣作歘</hi>如槁<hi>五臣作敲</hi>石火瞥若截道飈齊都<lb/>
無遺聲桐響有餘謡福謙在純約害盈由矜驕雖無君<lb/>
人徳視民庶不恌<lb/>
<pb n="KR4h0107_WYG_038-7b"/>
日夕隂雲起登城望洪河川氣冒山嶺驚湍激巖阿歸<lb/>
鴈暎蘭畤<hi>五臣作洔音止</hi>游魚動圎波鳴蟬厲寒音時菊耀秋<lb/>
華引領望京室南路在伐柯大厦<hi>五臣作夏</hi>緬無覿崇芒鬱<lb/>
嵯峨總總都邑人擾擾俗化訛依水類浮萍寄松似懸<lb/>
蘿朱博糾舒慢楚風被琅邪曲蓬何以直託身依叢麻<lb/>
黔黎竟何常政成在民和位同單父邑愧無子賤歌豈<lb/>
敢陋㣲官但恐忝所荷<lb/>
　　　在懐縣作二首<lb/>
<pb n="KR4h0107_WYG_038-8a"/>
南陸迎脩景朱明送末垂初服啓新節隆暑方赫曦朝<lb/>
想慶雲興夕遲白日移揮汗辭中宇登城臨清池凉飈<lb/>
自逺集輕襟隨風吹靈圃耀華果通衢列髙椅𤓰瓞蔓<lb/>
長苞薑芋紛廣畦稲栽肅芊芊黍苖何離離虚薄乏時<lb/>
用位㣲名日卑驅役宰兩邑政績竟無施自我違京輦<lb/>
四載迄于斯器非廊廟姿屢出固其宜徒懐越鳥志眷<lb/>
戀想南枝<lb/>
春秋代遷逝四運紛可喜寵辱易不驚戀本難為思我<lb/>
<pb n="KR4h0107_WYG_038-8b"/>
来氷未泮時暑忽隆熾感此還期淹歎彼年徃駛登城<lb/>
望郊甸游目歴朝寺小國寡民務終日寂無事白水過<lb/>
庭激綠槐夾門植信美非吾土祗攪懐歸志眷然顧鞏<lb/>
洛山川邈離異願言旋舊鄉畏此簡書忌祗奉社稷守<lb/>
恪居處職司<lb/>
　　　内顔詩二首<hi>廣文選作潘尼者非</hi>
静居懐所歡登城望四澤春草鬱青青桑柘何奕奕芳<lb/>
林振朱榮渌水激素石初征氷未泮忽焉袗絺綌漫漫<lb/>
<pb n="KR4h0107_WYG_038-9a"/>
三千里迢迢逺行客馳情戀朱顔寸隂過盈尺夜愁極<lb/>
清晨朝悲終日夕山川信悠永願言良弗獲引領訊歸<lb/>
期沈思不可釋<lb/>
獨悲安所慕人生若朝露綿邈寄絶域眷戀想平素爾<lb/>
情既来追我心亦還顧形體隔不逹精爽交中路不見<lb/>
山下松隆冬不易故不見澗邉栢嵗寒守一度無謂希<lb/>
見踈在逺分彌固<lb/>
　　　悼亡詩三首<lb/>
<pb n="KR4h0107_WYG_038-9b"/>
荏苒冬春謝寒暑忽流易之子歸窮泉重壤永幽隔私<lb/>
懐誰克從淹留亦何益僶俛恭朝命迴心反初後望廬<lb/>
思其人入室想所歴幃屏無髣髴翰墨有餘跡流芳未<lb/>
及歇遺挂猶在壁悵怳如或存周遑<hi>五臣作惶</hi>忡驚惕如彼<lb/>
翰林鳥雙栖一朝隻如彼游川魚比目中路析春風緣<lb/>
隟来晨霤承簷滴寝息何時忘沉憂日盈積庶幾有時<lb/>
衰荘缶猶可擊<lb/>
皎皎窓中月照我室南端清商應秋至溽暑隨節䦨凛<lb/>
<pb n="KR4h0107_WYG_038-10a"/>
凛凉風升始覺夏衾單豈曰無重纊誰與同嵗寒嵗寒無<lb/>
與同朗月何朧朧展轉眄枕席長簟竟牀空牀空委清塵<lb/>
室<hi>一作空</hi>虚来悲風獨無李氏靈髣髴覩爾容撫衿長嘆<lb/>
息不覺涕霑<hi>五臣作淚沾</hi>胷霑胷安能已悲懐從中起寝興<lb/>
目存形遺音猶在耳上慙東門吴下愧蒙荘子賦詩欲<lb/>
言志此志難具紀命也可奈何長戚自令鄙<lb/>
曜靈運天機四節代遷逝凄凄朝露凝烈烈夕風厲柰<lb/>
何悼淑儷儀容永潜翳念此如昨日誰知巳卒嵗改服<lb/>
<pb n="KR4h0107_WYG_038-10b"/>
從朝政哀心寄私制茵幬張故房朔望臨爾祭爾祭詎<lb/>
幾時朔望忽復盡衾裳一毁撤千載不復引亹亹朞月<lb/>
周戚戚彌相愍悲懐感物來泣涕應情隕駕言陟東阜<lb/>
望墳思紆軫徘徊墟墓間欲去復不忍徘徊不忍去徙<lb/>
倚歩踟蹰落葉委埏側枯荄帶墳隅孤魂獨煢煢安知<lb/>
靈與無投心遵朝命揮涕強就車誰謂帝宫逺路極悲<lb/>
有餘<lb/>
　　　哀詩<lb/>
<pb n="KR4h0107_WYG_038-11a"/>
漼如葉落樹邈若雨絶天雨絶有歸雲葉落何時連山<lb/>
氣冒岡嶺長風鼓松栢堂虚聞鳥聲室暗如日夕晝愁<lb/>
奄逮昏夜思忽終昔展轉獨悲窮泣下沾枕席人居天<lb/>
地間飄若逺行客先後詎能幾誰能弊金石<lb/>
　　　思子詩<lb/>
造化甄品物天命代虚盈柰何念稚子懐竒隕㓜齡追<lb/>
想存髣髴感道傷中情一徃何時還千載不復生<lb/>
　　　别詩<lb/>
<pb n="KR4h0107_WYG_038-11b"/>
　　<hi>岳集曰堪為成都王軍司馬岳送至北邙别作詩</hi>
㣲㣲髪膚受之父母峨峨王侯中外之首子親伊姑我<lb/>
父唯舅<hi>世說曰阮千里姨兄弟潘安仁中外安仁詩所謂子親伊姑我父唯舅是許允壻</hi>
　潘尼<hi>字正叔少與從父岳俱以文章知名舉秀才為太常博士累拜太子舍人出為宛令入補尚書</hi>
　　<hi>郎齊王冏起義兵引為㕘軍事平封安昌公厯中書令永嘉中遷太常卿</hi>
　　　七月七日侍皇太子宴𤣥圃<lb/>
商風初授辰火㣲流朱明送夏少昊迎秋嘉禾茂園芳<lb/>
草被疇於時我后以豫以逰<lb/>
<pb n="KR4h0107_WYG_038-12a"/>
　　　贈陸機出為吴王郎中令<hi>六章</hi>
東南之美曩惟延州顯允陸生於今尠<hi>五臣作鮮</hi>儔振鱗南<lb/>
海躍翼清流婆娑翰林容與墳丘<lb/>
玉以瑜潤隨以光融乃漸上京羽<hi>善作乃</hi>儀儲宫玩爾清<lb/>
藻味爾芳風泳之彌廣挹之彌冲<lb/>
崑山何有有瑶有珉及爾同僚具惟近臣予渉素秋子<lb/>
登青春愧無老成厠彼日新<lb/>
祁祁大邦惟桑惟梓穆穆伊人南國之紀帝曰爾諧惟<lb/>
<pb n="KR4h0107_WYG_038-12b"/>
王卿士俯僂從命奚恤奚喜<lb/>
我車既巾我馬既秣星陳夙駕載脂載轄婉孌二宫徘<lb/>
徊殿闥醪澄莫饗孰慰飢渴<lb/>
昔子忝私貽我蕙蘭今子徂東何以贈旃寸晷惟寶豈<lb/>
無璵璠彼美陸生可與晤言<lb/>
　　　答陸士衡<lb/>
顧兹蓬蔚厠根蘭陂膏澤雖均華不足披逮春不茂未<lb/>
秋先萎子濯靈翼我挫羽儀願言難常載合載離昔遊<lb/>
<pb n="KR4h0107_WYG_038-13a"/>
禁闥祗畏夕惕今放丘園縱心夷易口詠新詩目玩文<lb/>
跡予志耕圃爾勤王役慙無琬琰以詶尺璧<lb/>
　　　答傅咸詩<hi>并序</hi>
　司徒左長史傅長虞會定九品左長史宜得其才屈<lb/>
　為此職執天下清議宰割百國而長虞性直而行或<lb/>
　有不堪余與之親作詩以規焉<lb/>
悠悠郡吏非子不整嗷嗷衆議非子不靖忽荷畧紐握<lb/>
綱提領矯矯貞臣惟國之屏<lb/>
<pb n="KR4h0107_WYG_038-13b"/>
　　　皇太子集應令<lb/>
聖朝命方岳爪牙司北鄰皇儲延篤愛設饑送逺賔誰<lb/>
應今日宴具惟廊廟臣置酒宣猷庭擊鼓靈沼濵羽觴<lb/>
飛醽醁芳饌備竒珍巴渝二八奏妙舞鼔鐸振長袪<hi>一作</hi>
<hi>袂</hi>生迴飈曲裾揚輕塵<lb/>
　　皇太子社<lb/>
太簇協青陽履端發嵗首孟月渉初旬吉日唯上酉我<lb/>
后邇天休設社祈遐耉<lb/>
<pb n="KR4h0107_WYG_038-14a"/>
　　　三月三日洛水作<lb/>
晷運無窮巳時逝焉可追斗酒足為歡臨川胡獨悲暮<lb/>
春春服成百草敷英蕤聊為三日逰方駕結龍旂廊廟<lb/>
多豪俊都邑有艷姿朱軒䕃蘭臯翠幙映洛湄臨崖濯<lb/>
素手歩水搴輕衣沈鈎出比目舉弋落雙飛羽觴乗波<lb/>
進素爼隨<hi>初學作逐</hi>流歸<lb/>
　　　贈河陽詩<hi>叔潘岳為河陽令</hi>
虙生化單父子竒蒞東阿桐鄉建遺烈武城播絃歌逸<lb/>
<pb n="KR4h0107_WYG_038-14b"/>
驥騰夷路潜龍躍洪波弱冠歩鼎鉉既立宰三河流聲<lb/>
馥秋蘭摛藻艷春華徒美天姿茂豈謂人爵多<lb/>
　　　贈侍御史王元貺<lb/>
崑山積瓊玉廣厦構衆材游鱗萃靈沼撫翼希天階膏<lb/>
蘭孰為消濟治由賢能王侯厭崇禮迴迹清憲臺蠖屈<lb/>
固小徃龍翔迺大来協心毗聖世畢力讃康哉<lb/>
　　　贈長安令劉正伯詩<lb/>
逰鸞憑太虚騰鱗託浮霄過䝉嘉時會假翼陵扶揺疲<lb/>
<pb n="KR4h0107_WYG_038-15a"/>
憊充時乏及余再同僚並跡侍儲宫㩦手登皇朝劉侯<lb/>
撫西都邁績㕘豹喬徳厚化必深政明姦自消萬尋由<lb/>
積簣千里一歩超爾其騁逸軌逺塗固可要<lb/>
　　　贈隴西太守張正治詩<lb/>
二八由唐顯周以多士隆羣靈感韶運理翮應翔風張<lb/>
生㧞幽華蘋蘩登二宫未幾振朱錦剖符撫西戎及子<lb/>
仍同僚贈言貽爾躬威刑有時用唯徳可令終<lb/>
　　　贈滎陽太守吴子仲詩<lb/>
<pb n="KR4h0107_WYG_038-15b"/>
大晉盛得人儲宫畜髦士吴侯降髙質剖符授千里垂<lb/>
覆豈他鄉迴光臨桑梓寮類感岐路黎庶思知耻老氏<lb/>
喻小鱗曹㕘寄獄士無謂敝邑陋覆簣由兹起<lb/>
　　　答楊士安詩<lb/>
逝将辭儲宫栖遲集南畿不悮百里賤徒惜年志衰躊<lb/>
躇顧城闕怨戀慕端闈俊徳貽妙詩敷藻發清徽媿彼<lb/>
褒崇過感此岐路悲<lb/>
　　　送盧景宣詩<lb/>
<pb n="KR4h0107_WYG_038-16a"/>
楊朱焉所哭岐路重别離屈原何傷悲生離情獨哀知<lb/>
命雖無憂倉卒意低迴歎氣從中發灑淚隨襟頽九重<lb/>
不常鍵閶闔有時開愧無紵衣獻貽言取諸懐<lb/>
　　　迎大駕<lb/>
南山鬱岑崟洛川迅且急青松䕃修嶺緑蘩被廣隰朝<lb/>
日順長塗夕暮無所集歸雲乘幰浮凄風尋帷入道逢<lb/>
深識士舉手對吾揖世故尚未夷崤函方嶮澁狐狸夾<lb/>
兩轅豺狼當路立翔鳳嬰籠檻騏驥見維縶爼豆昔嘗<lb/>
<pb n="KR4h0107_WYG_038-16b"/>
聞軍旅素未習且少停君駕徐待干戈戢<lb/>
　　　逸民吟<lb/>
我顧傲世自遺舒志六合由巢是追沐浴洪池迅羽衣<lb/>
陟彼名山採此芝薇朝雲靉靆行露未晞逰魚羣戲翔<lb/>
鳥雙飛逍遥博觀日晏忘歸嗟哉四士從我者誰<lb/>
　　　釋奠詩<hi>以下闕文</hi>
敦書請業研幾通理尊師重道釋奠崇祀徳成教倫孰<lb/>
云不祉<lb/>
<pb n="KR4h0107_WYG_038-17a"/>
　　　送大将軍掾盧晏<lb/>
贈物雖陋薄識意在忘言瓊琚尚交好桃李貴徃還蕭<lb/>
艾茍見納貽我以芳蘭<lb/>
　　　贈汲郡太守李茂彦<lb/>
　　<hi>潘尼贈二李郎詩序曰元康六年尚書吏部郎汝南李光彦遷汲郡太守都亭侯江夏李茂曽遷平</hi>
　　<hi>陽太守此二子皆弱冠知名厯職顯要旬月之間繼踵名郡離儉劇之勤就放曠之逸枕鳴琴以俟</hi>
　　<hi>逺致離别之際各斐然賦詩</hi>
離索何惆悵後會未可希河朔貴相忘岐路安足悲<lb/>
<pb n="KR4h0107_WYG_038-17b"/>
　　　贈劉佐<lb/>
要言将誰苦聊以貽友生念我二三賢規我無隠情<lb/>
　<lb/>
　<lb/>
　<lb/>
　<lb/>
　<lb/>
　古詩紀巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷五十二</head>
    <p>
<pb n="KR4h0107_WYG_052-1a"/>
欽定四庫全書<lb/>
　古詩紀卷五十二　　　　明　馮惟訥　撰<lb/>
晉第二十二<lb/>
　清商曲辭　　　　　　　　　古辭<lb/>
　　西曲歌<lb/>
　　　三洲歌<hi>三曲</hi>
　　<hi>唐書樂志曰三洲商人歌也古今樂録曰三洲歌者商客數遊巴陵三江口往還因共作此歌其舊</hi>
　　<hi>辭云啼將别共來梁武帝問法雲聞法師善解音律此歌何如法雲曰應歡會而有别離啼將别可</hi>
<pb n="KR4h0107_WYG_052-1b"/>
　　<hi>改為歡將樂故其歌和云三洲㫁江口水従窈窕河傍流歡將樂共來長相思</hi>
送歡板橋灣相待三山頭遥見千幅帆知是逐風流<lb/>
風流不暫停三山隠行舟願作比目魚隨歡千里遊<lb/>
湘東醽醁酒廣州龍頭鐺玉樽金鏤椀與郎雙杯行<lb/>
　　採桑度<lb/>
　　<hi>採桑度一曰採桑唐書樂志曰採桑因三洲曲而生此聲苑也採桑度梁時作水經曰河水過屈縣</hi>
　　<hi>西南為採桑津春秋僖公八年晉里克敗狄于採桑是也按古今樂録曰採桑度舊舞十六人梁八</hi>
　　<hi>人即非梁時作矣</hi>
<pb n="KR4h0107_WYG_052-2a"/>
蠶生春三月春桑正含緑女兒採春桑歌吹當春曲<lb/>
冶遊採桑女盡有芳春色姿容應春媚粉黛不加飾<lb/>
繫條採春桑採葉何紛紛採桑不装鈎牽壊紫羅裙<lb/>
語歡稍養蠺一頭養百塸奈當黑瘦盡桑葉常不周<lb/>
春月採桑時林下與歡俱養蠺不滿百那得羅繡襦<lb/>
採桑盛陽月綠葉何翩翩攀條上樹表牽壊紫羅裙<lb/>
偽蠺化作繭爛漫不成絲徒勞無所獲養蠺特底為<lb/>
　　　江陵樂<hi>四曲</hi>
<pb n="KR4h0107_WYG_052-2b"/>
　　<hi>古今樂録曰江陵樂舊舞十六人梁八人</hi>
不復蹋踶人踶地地欲穿盆隘歡繩㫁蹋壞絳羅裙<lb/>
不復出塲戲踶塲生青草試作兩三回踶塲方就好<lb/>
陽春二三月相將蹋百草逢人駐步㸔揚聲皆言好<lb/>
蹔出後園看見花多憶子烏鳥雙雙飛儂歡今何在<lb/>
　　　青陽度<hi>三曲</hi>
　　<hi>古今樂録曰青陽度倚歌凡倚歌悉用鈴鼓無弦有吹</hi>
隠機倚不織尋得爛漫絲成匹郎莫㫁憶儂經絞時<lb/>
<pb n="KR4h0107_WYG_052-3a"/>
碧玉擣衣砧七寶金蓮杵高舉徐徐下輕擣只為汝<lb/>
青荷葢綠水芙蓉披紅鮮下有並根藕上生並頭蓮<hi>並頭</hi>
<hi>一作同心</hi>
　　　青驄白馬<hi>八曲</hi>
　　<hi>古今樂錄曰青驄白馬舊舞十八人</hi>
青驄白馬紫絲韁可憐石橋根柏梁<lb/>
汝忽千里去無常願得到頭還故鄉<lb/>
繫馬可憐著長松遊戲徘徊五湖中<lb/>
<pb n="KR4h0107_WYG_052-3b"/>
借問湖中採菱婦蓮子青荷可得否<lb/>
可憐白馬高纒騣著地躑躅多徘徊<lb/>
問君可憐六萌車迎取窈窕西曲娘<lb/>
問君可憐下都去何得見君復西歸<lb/>
齊唱可憐使人惑晝夜懷歡何日㤀<lb/>
　　　安東平<hi>五曲</hi>
　　<hi>古今樂録曰安東平舊舞十六人梁八人</hi>
凄凄烈烈北風為雪船道不通步道㫁絶<lb/>
<pb n="KR4h0107_WYG_052-4a"/>
呉中細布闊幅長度我有一端與郎作袴<lb/>
微物雖輕拙手所作餘有三丈為郎别厝<lb/>
制為輕巾以奉故人不持作好與郎拭塵<lb/>
東平劉生復感人情與郎相知當解千齡<lb/>
　　　女兒子<hi>二曲</hi>
　　<hi>古今樂録曰女兒子倚歌也</hi>
巴東三峽猿鳴悲夜鳴三聲淚沾衣<lb/>
我欲上蜀蜀水難蹋蹀珂頭腰環環<lb/>
<pb n="KR4h0107_WYG_052-4b"/>
　　　來羅<hi>四曲</hi>
　　<hi>古今樂錄曰倚歌也</hi>
鬱金黃花標下有同心草草生日已久人生日就老<lb/>
君子防未然莫近嫌疑邊𤓰田不躡履李下不正冠<lb/>
故人何怨新切少必求多此事何足道聴我歌來羅<lb/>
白頭不忍死心愁皆敖然遊戲泰始世一日當千年<lb/>
　　　那呵灘<hi>六曲</hi>
　　<hi>古今樂録曰那呵灘舊舞十六人梁八人其和云郎去何當還多叙江陵及揚州事那呵葢灘名也</hi>
<pb n="KR4h0107_WYG_052-5a"/>
我去只如還終不在道邊我若在道邊良信寄書還<lb/>
㳂江引百丈一濡多一艇上水郎擔篙何時至江陵<lb/>
江陵三千三何足特作逺書疏數知聞莫令信使㫁<lb/>
聞歡下揚州相送江津彎願得篙櫓折交郎到頭還<lb/>
篙折當更覔櫓折當更安各自是官人那得到頭還<lb/>
百思纒中心顦顇為所歡與子結終始折約在金蘭<lb/>
　　　孟珠<hi>二曲</hi>
　　<hi>一曰丹陽孟珠歌古今樂録曰孟珠十曲二曲倚歌八曲舊舞十六人梁八人</hi>
<pb n="KR4h0107_WYG_052-5b"/>
人言孟珠富信實金滿堂龍頭銜九花玉釵明月璫<lb/>
陽春二三月草與水同色攀條摘香花言是歡氣息<lb/>
　　　同前<hi>八曲</hi>
人言春復著我言未渠央暫出後湖看蒲菰如許長<lb/>
揚州石榴花摘挿雙襟中葳㽔當憶我莫持豔他儂<lb/>
陽春二三月草與水同色道逢遊冶郎恨不早相識<lb/>
望歡四五年實情將懊惱願得無人處回身與郎抱<lb/>
陽春二三月正是養蠺時那得不相怨其再許儂來<lb/>
<pb n="KR4h0107_WYG_052-6a"/>
將歡期三更合𠖇歡如何走馬放蒼鷹飛馳赴郎期<lb/>
適聞梅作花花落已成子杜䳌繞林啼思従心上起<lb/>
可憐景陽山苕苕百尺樓上有明天子麟鳳戲中州<hi>一作</hi>
<hi>遊</hi>
　　　翳樂<hi>三曲</hi>
　　<hi>古今樂録曰翳樂一曲倚歌一曲舊舞十六人梁八人</hi>
人生歡愛時少年新得意一旦不相見輒作煩寃思<lb/>
陽春二三月相將舞翳樂曲曲隨時變持許豔郎目<lb/>
<pb n="KR4h0107_WYG_052-6b"/>
人言揚州樂揚州信自樂總角諸少年歌舞自相逐<lb/>
　　　夜黄<lb/>
　　<hi>古今樂錄曰夜黄倚歌也自此以下至拔蒲並同</hi>
湖中百種鳥半雌是半雄鴛鴦逐野鴨恐畏不成雙<lb/>
　　　夜度娘<lb/>
夜來冒霜雪晨去履風波雖得敘微情奈儂身苦何<lb/>
　　　長松標<lb/>
落落千丈松晝夜對長風嵗暮霜雪時寒苦與誰雙<lb/>
<pb n="KR4h0107_WYG_052-7a"/>
　　　雙行纒<hi>二曲</hi>
朱絲繫腕繩真如白雪凝非但我言好衆情共所稱<lb/>
新羅繡行纒足趺如春妍他人不言好獨我知可憐<lb/>
　　　黃督<hi>二曲</hi>
喬客他鄉人三春不得歸願看楊柳樹已復蔵斑鵻<lb/>
籠車度蹋衍故人求寄載催牛閉後戸無預故人事<lb/>
　　　西平樂<lb/>
我情與歡情二情感蒼天形雖胡越隔神交中夜間<lb/>
<pb n="KR4h0107_WYG_052-7b"/>
　　　攀楊枝<lb/>
　　<hi>樂苑曰攀楊枝梁時作</hi>
自従别君來不復着綾羅畫眉不注口施朱當奈何<lb/>
　　　尋陽樂<lb/>
雞亭故儂去九里新儂還送一却迎兩無有暫時閒<lb/>
　　　白附鳩<lb/>
石頭龍尾彎新亭送客渚酤酒不取錢郎能飲幾許<lb/>
　　　拔蒲<hi>二曲</hi>
<pb n="KR4h0107_WYG_052-8a"/>
青蒲銜紫茸長葉復從風與君同舟去拔蒲五湖中<lb/>
朝發桂蘭渚晝息桑榆下與君同拔蒲竟日不成把<lb/>
　　　作蠺絲<hi>四曲</hi>
柔桑感陽風阿娜嬰蘭婦垂條付綠葉委體看女手<lb/>
春蠺不應老晝夜常懐絲何惜微軀盡纒綿自有時<lb/>
績蠺初成繭相思條女宻投身湯水中貴得共成匹<lb/>
素絲非常質屈折成綺羅敢辭機杼勞但恐花色多<lb/>
　　月節折楊柳歌十三首<lb/>
<pb n="KR4h0107_WYG_052-8b"/>
　　　正月歌<lb/>
春風尚蕭條去故來如新苦心非一朝折楊柳愁思滿<lb/>
腹中厯亂不可數<lb/>
　　　二月歌<lb/>
翩翩烏入鄉道逢雙燕飛勞君看三陽折楊柳寄言語<lb/>
儂歡尋還不復久<lb/>
　　　三月歌<lb/>
汎舟臨曲池仰頭看春花杜䳌緯林啼折楊栁雙下俱<lb/>
<pb n="KR4h0107_WYG_052-9a"/>
徘徊我與歡共取<lb/>
　　　四月歌<lb/>
芙蓉始懐蓮何處覔同心俱生世尊前折楊栁捻香散<lb/>
名花志得長相取<lb/>
　　　五月歌<lb/>
菰生四五尺素身為誰珍盛年將可惜折楊栁作得九<lb/>
子粽思想勞歡手<lb/>
　　　六月歌<lb/>
<pb n="KR4h0107_WYG_052-9b"/>
三伏熱如火籠牕開北牖與郎對蹋坐折楊栁同塸貯<lb/>
蜜漿不用水洗溴<lb/>
　　　七月歌<lb/>
織女遊河邊牽牛顧自嘆一㑹復周年折楊栁攬結長<lb/>
命草同心不相負<lb/>
　　　八月歌<lb/>
迎歡裁衣裳日月如流水白露凝庭霜折楊栁夜聞𢷬<lb/>
衣聲窈窕誰家婦<lb/>
<pb n="KR4h0107_WYG_052-10a"/>
　　　九月歌<lb/>
甘菊吐黃花非無杯觴用當奈許寒何折楊柳授歡羅<lb/>
衣裳含笑言不取<lb/>
　　　十月歌<lb/>
大樹轉蕭索天隂不作雨嚴霜半夜落折楊柳林中與<lb/>
松栢嵗寒不相負<lb/>
　　　十一月歌<lb/>
素雪任風流樹木轉枯悴松栢無所憂折楊柳寒衣履<lb/>
<pb n="KR4h0107_WYG_052-10b"/>
薄冰歡詎知儂否<lb/>
　　　十二月歌<lb/>
天寒嵗欲暮春秋及冬夏苦心停欲度折楊栁沈亂枕<lb/>
席間纒綿不覺久<lb/>
　　　閏月歌<lb/>
成閏暑與寒春秋補小月念子時無閒折楊桞隂陽推<lb/>
我去那得有定主<lb/>
　古詩紀巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻四十三</head>
    <p>
<pb n="KR4h0107_WYG_043-1a"/>
欽定四庫全書<lb/>
　古詩紀巻四十三　　　　明　馮惟訥　撰<lb/>
晉第十三<lb/>
　　蘭亭集詩<hi>并序</hi>
　　　右將軍王羲之二首<hi>字逸少瑯琊臨沂人善草𨽻累遷江州刺史右軍將</hi>
　　　　<hi>軍㑹稽内史</hi>
　永和九年歲在癸丑暮春之初㑹于㑹稽山隂之蘭<lb/>
　亭修禊事也羣賢畢至少長咸集此地有崇山峻嶺<lb/>
<pb n="KR4h0107_WYG_043-1b"/>
　茂林修竹又有清流激湍暎帶左右引以為流觴曲<lb/>
　水列坐其次雖無絲竹管弦之盛一觴一詠亦足以<lb/>
　暢敘幽情是日也天朗氣清惠風和暢仰觀宇宙之<lb/>
　大俯察品類之盛所以遊目騁懷足以極視聽之娛<lb/>
　信可樂也夫人之相與俯仰一世或取諸懷抱晤言<lb/>
　一室之内或因寄所託放浪形骸之外雖趨舍萬殊<lb/>
　静躁不同當其欣於所遇蹔得於已快然自足不知<lb/>
　老之將至及其所之既倦情隨事遷感慨係之矣向<lb/>
<pb n="KR4h0107_WYG_043-2a"/>
　之所欣俛仰之間巳為陳迹猶不能不以之興懷况<lb/>
　修短隨化終期於盡古人云死生亦大矣豈不痛哉<lb/>
　毎覽昔人興感之由若合一契未嘗不臨文嗟悼不<lb/>
　能喻之於懷固知一死生為虗誕齊彭殤為妄作後<lb/>
　之視今亦由今之視昔悲夫故列敘時人録其所述<lb/>
　雖世殊事異所以興懷其致一也後之覽者亦將有<lb/>
　感於斯文<lb/>
代謝鱗次忽焉以周欣此暮春和氣載柔詠彼舞雩異<lb/>
<pb n="KR4h0107_WYG_043-2b"/>
世同流廼攜齊契散懷一丘<lb/>
仰視碧天際俯瞰渌水濱寥閴無涯觀寓目理自陳大<lb/>
矣造化工萬殊莫不均羣籟雖參差適我無非親<lb/>
　　　琅邪王友謝安二首<hi>字安石尚之弟官太保都督封廬陵郡公</hi>
伊昔先子有懷春遊契兹言執寄傲林丘森森連領茫<lb/>
茫原疇迴霄垂霧凝泉散流<lb/>
相與欣佳節率爾同褰裳薄雲羅景物微風翼輕航醇<lb/>
醪陶丹府兀若遊羲唐萬殊混一理安復覺彭殤<lb/>
<pb n="KR4h0107_WYG_043-3a"/>
　　　司徒左西屬謝萬二首<hi>字萬石太傅安弟也才氣高俊蚤知名歴吏部</hi>
　　　　<hi>西中郎將豫州刺史散騎常侍</hi>
肆眺崇阿寓目高林青蘿翳岫修竹冠岑谷流清響條<lb/>
鼔鳴音𤣥崿吐潤霏霧成隂<lb/>
司冥卷隂旗句芒舒陽旌靈液被九區光風扇鮮榮碧<lb/>
林輝翠萼紅葩擢新莖翔禽撫翰游騰鱗躍清泠<lb/>
　　　前餘杭令孫統二首<hi>字承公太原中都人楚之孫</hi>
茫茫大造萬化齊軌㒺悟云<hi>一作𤣥</hi>同競異標㫖平勃運<lb/>
<pb n="KR4h0107_WYG_043-3b"/>
謀黄綺隠几凡我仰希期山期水<lb/>
地主觀山水仰尋幽人踪回沼激中逵疎竹間修桐因<lb/>
流轉輕觴泠風飃落松時禽吟長澗萬籟吹連峯<lb/>
　　　左司馬孫綽二首<lb/>
春詠登臺亦有臨流懷彼伐木宿<hi>一作肅</hi>此良儔修竹䕃<lb/>
沼旋瀬縈丘穿池激湍連濫觴舟<lb/>
流風拂枉渚停雲䕃九臯鶯語吟修竹游鱗戲瀾濤攜<lb/>
筆落雲藻微言剖纖毫時珍豈不甘㤀味在聞韶<lb/>
<pb n="KR4h0107_WYG_043-4a"/>
　　　中軍參軍孫嗣<hi>綽之子</hi>
望巖懷逸許臨流想竒莊誰云眞風絶千載挹餘<hi>一作遺</hi>
芳<lb/>
　　　散騎常侍郗曇<hi>字重熈高平金鄉人官至徐兖二州刺史</hi>
温風起東谷和氣振柔條端坐興逺想薄言遊近郊<lb/>
　　　潁川庾友<hi>字惠彥小字玉臺潁川鄢陵人歴中書郎東陽太守</hi>
馳心域表寥寥逺邁理感則一冥然斯㑹<lb/>
　　　潁川庾藴<lb/>
<pb n="KR4h0107_WYG_043-4b"/>
仰想虗舟說俯歎世上賓朝榮雖云樂夕斃理自因<lb/>
　　　行參軍曹茂之<hi>字永世彭城人仕至尚書郎</hi>
時來誰不懷寄散山林間尚想方外賓迢迢有餘閒<lb/>
　　　上虞令華茂<hi>廣陵人元帝時嗣父爵封都亭侯</hi>
林榮其鬱浪激其隈汎汎輕觴載欣載懷<lb/>
　　　滎陽桓偉<hi>按晉書桓偉譙國龍亢人𤣥之兄𤣥為荆州以偉為冠軍將軍後加安西</hi>
　　　　<hi>將軍荆州刺史此云滎陽未知是否</hi>
主人雖無懷應物貴有尚宣尼遨沂津蕭然心神王數<lb/>
<pb n="KR4h0107_WYG_043-5a"/>
子各言志曽生發清唱今我欣斯遊愠情亦蹔暢<lb/>
　　　陳郡袁嶠之二首<hi>晉書袁嶠字彥叔陳郡陽夏人桓温引為廣陵相遷江夏</hi>
　　　　<hi>相勸温伐蜀進號龍驤將軍未知是否</hi>
人亦有言得意則歡佳賓既臻相與遊盤微<hi>一作徽</hi>音迭<lb/>
詠馥焉若蘭茍齊一致遐想掲竿<lb/>
四眺華林茂俯仰晴<hi>一作清</hi>川渙激水流芳醪豁爾累心<lb/>
散遐想逸民軌遺音良可玩古人詠舞雩今也同斯歎<lb/>
　　　王𤣥之<hi>羲之長子早卒</hi>
<pb n="KR4h0107_WYG_043-5b"/>
松竹挺巖崖幽澗激清流消散肆情志酣暢豁滯憂<lb/>
　　　王凝之二首<hi>字叔平羲之第二子也歴江州刺史左將軍㑹稽内史孫恩攻㑹稽</hi>
　　　　<hi>為恩所害</hi>
莊浪濠津巢歩潁湄冥心真寄千載同歸<lb/>
氤氲柔風扇熈怡和氣淳駕言興時遊逍遥暎通津<lb/>
　　　王肅之二首<hi>字幼恭羲之第四子歴中書郎驃騎諮議</hi>
在昔暇日味存林嶺今我斯遊神怡心静<lb/>
嘉㑹欣時游豁爾暢心神吟詠曲水瀬渌波轉素鱗<lb/>
<pb n="KR4h0107_WYG_043-6a"/>
　　　王徽之二首<hi>字子猷羲之第五子卓犖不羈欲為傲達仕至黄門侍郎</hi>
散懷山水蕭然㤀羈秀薄粲穎疎松籠崖遊羽扇霄鱗<lb/>
躍清池歸目寄歡心冥二竒<lb/>
先師有冥藏安用羈世羅未若保沖眞齊契箕山阿<lb/>
　　　王渙之<lb/>
去來悠悠子披褐良足欽超跡修獨徃眞契齊古今<lb/>
　　　王彬之二首<lb/>
丹崖竦立葩藻暎林渌水揚波載浮載沉<lb/>
<pb n="KR4h0107_WYG_043-6b"/>
鮮葩暎林薄游鱗戲清渠臨川欣投釣得意豈在魚<lb/>
　　　王藴之<lb/>
散豁情志暢塵纓忽已捐仰詠挹餘<hi>一作遺</hi>芳怡情味重<lb/>
淵<lb/>
　　　行參軍王豐之<lb/>
肆盼巖岫臨泉濯趾感興魚鳥安居幽跱<lb/>
　　　郡功曹魏滂<lb/>
三春陶和氣萬物齊一歡明后欣時豐駕言暎清瀾亹<lb/>
<pb n="KR4h0107_WYG_043-7a"/>
亹徳音暢蕭蕭遺世難望巖愧脫屣臨川謝掲竿<lb/>
　　　鎭軍司馬虞說<lb/>
神散宇宙内形浪濠梁津寄暢須臾歡尚想味古人<lb/>
　　　郡五官謝繹<lb/>
縱暢任所適回波縈游鱗千載同一朝沐浴陶清塵<lb/>
　　　行參軍徐豐之二首<lb/>
俯揮素波仰掇芳蘭尚想嘉客希風永歎<lb/>
清響擬絲竹班荆對綺疏零觴飛曲津歡然朱顔舒<lb/>
<pb n="KR4h0107_WYG_043-7b"/>
　　　徐州西平曹華<lb/>
願與達人游解結遨濠梁狂吟任所適浪流無何鄉<lb/>
　　後序　　　　　　　　　　　孫綽<lb/>
　古人以水喻性有㫖哉非所以澄之則清淆之則濁<lb/>
　耶故振轡於朝市則充詘之心生閒歩於林野則寥<lb/>
　落之意興仰瞻羲唐邈然逺矣近詠臺閣顧探増懷<lb/>
　聊於曖昩之中期乎瑩拂之道暮春之始禊于南澗<lb/>
　之濱高嶺千尋長湖萬頃乃藉芳草鑑清流覽卉物<lb/>
<pb n="KR4h0107_WYG_043-8a"/>
　觀魚鳥具類同榮資生咸暢於是和以醇醪齊以達<lb/>
　觀快然兀矣焉復覺鵬鷃之二物哉耀靈縱轡急景<lb/>
　西邁樂與時去悲亦系之徃復推移新故相換今日<lb/>
　之迹明復陳矣原詩人之致興諒歌詠之有由文多<lb/>
　不載大畧如此所賦詩亦裁而綴之如前四言五言<lb/>
　焉<lb/>
　<lb/>
　<lb/>
<pb n="KR4h0107_WYG_043-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻四十三<lb/>
</p>
<p>
</p>
  </div>
</body>
</text>
</TEI>
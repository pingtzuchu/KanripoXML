<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百二十八</head>
    <p>
<pb n="KR4h0107_WYG_128-1a"/>
欽定四庫全書<lb/>
　古詩紀巻一百二十八　　明　馮惟訥　撰<lb/>
北周第七<lb/>
　庾信<hi>五</hi>
　　詩<lb/>
　　　集周公處連句<lb/>
市朝一朝變蘭艾本同焚故人相借問平生如所聞<lb/>
　　　寄徐陵<lb/>
<pb n="KR4h0107_WYG_128-1b"/>
故人倘思我及此平生時莫待山陽路空聞吹笛悲<lb/>
　　　寄王琳<lb/>
玉闗道路逺金陵信使踈獨下千行淚開君萬里書<lb/>
　　　奉和趙王<lb/>
花逕日相携花林鳥未棲比看中郎醉堪聞烏夜啼<lb/>
　　　和劉儀同臻<lb/>
南登廣陵岸逥首落星城不言臨舊浦烽火照江明<lb/>
　　　和庾四<lb/>
<pb n="KR4h0107_WYG_128-2a"/>
離闗一長望别恨㡬重愁無妨對春日懷抱只言秋<lb/>
　　　和侃法師三絶<hi>一作和侃法師别詩</hi>
秦闗望楚路灞岸想江潭㡬人應落淚看君馬向南<lb/>
客遊經嵗月羇旅故情多近學衡陽鴈秋分俱渡河<lb/>
逥首河堤望眷眷嗟離絶誰言舊國人到在他鄉别<lb/>
　　　送周尚書𢎞正二首<lb/>
交河望合浦𤣥莵想朱鳶共此無期别知應復㡬年<lb/>
離期定已促別淚轉無從惟愁郭門外應足數株松<lb/>
<pb n="KR4h0107_WYG_128-2b"/>
　　　重别周尚書二首<lb/>
陽闗萬里道不見一人歸唯有河邉鴈秋來南向飛<lb/>
河橋兩岸絶横岐數路分山川遥不見懷袖逺相聞<lb/>
　　　贈别<lb/>
藏啼留送别拭淚强相參誰言畜衫袖長代手中浛<lb/>
　　　徐報使來止得一相見<lb/>
一面還千里相思那得論更尋終不見無異桃花源<lb/>
　　　行途賦得四更應詔<lb/>
<pb n="KR4h0107_WYG_128-3a"/>
四更天欲曙落月垂闗下深谷暗藏人欹松横礙馬<lb/>
　　　和江中賈客<hi>樂府作賈客詞</hi>
五兩開船頭長橋發新浦懸知岸上人遥振江中鼓<lb/>
　　　奉和平鄴應詔<lb/>
天䇿引神兵風飛掃鄴城陣雲千里散黃河一代清<lb/>
　　　送衛王南征<lb/>
望水初横陣移營㓂未降風塵馬足起先暗廣陵江<lb/>
　　　仙山二首<lb/>
<pb n="KR4h0107_WYG_128-3b"/>
金竈新和藥銀臺舊聚神相看但莫怯先師應識人<lb/>
石軟如香飰鉛銷似熟銀蓬萊暫近别海水遂成塵<lb/>
　　　山齋<lb/>
石影横臨水山雲半繞峯遥想山中店懸知春酒濃<lb/>
　　　野歩<lb/>
值泉仍飲馬逄花即舉杯稍看城闕逺轉見風雲來<lb/>
　　　山中<lb/>
澗暗泉偏冷巖深桂絶香住中能不去非獨淮南王<lb/>
<pb n="KR4h0107_WYG_128-4a"/>
　　　閨怨<lb/>
明鏡圓花發空房故怨多㡬年留織女還應聽渡河<lb/>
　　　和趙王看妓<lb/>
長思浣紗石空想<hi>一作定憶</hi>搗衣砧臨卭若有便<hi>一作使</hi>為説<lb/>
觧琴心<lb/>
　　　看舞<lb/>
鸞逥不假學鳳舉自相闗到嫌衫袖廣恒長礙舉鬟<lb/>
　　　聼歌一絶<lb/>
<pb n="KR4h0107_WYG_128-4b"/>
協律新教罷河陽始學歸但令聞一曲餘聲三日飛<lb/>
　　　暮秋野興賦得傾壺酒<lb/>
劉伶正捉酒中散欲彈琴但使逄秋菊何須就竹林<lb/>
　　　對酒<lb/>
數杯還巳醉風雲<hi>一作春風</hi>不復知唯有龍吟笛桓伊能獨<lb/>
吹<lb/>
　　　春日極飲<lb/>
檻前聞鳥轉園裡對花開就中言不醉紅袖捧金杯<lb/>
<pb n="KR4h0107_WYG_128-5a"/>
　　　春望<lb/>
春望上春臺春窻四面開落花何暇拂風吹㑹併來<lb/>
　　　新月<lb/>
鄭環唯半出秦鈎本獨懸若交臨酒影堪言照弩弦<lb/>
　　　秋日<lb/>
蒼茫望落景羇旅對窮秋頼有南園菊殘花足觧愁<lb/>
　　　望渭水<lb/>
樹似新亭岸沙如龍尾灣猶言吟暝浦應有落帆還<lb/>
<pb n="KR4h0107_WYG_128-5b"/>
　　　塵鏡<lb/>
明鏡如明月恒常置匣中何須照兩鬂終是一秋蓬<lb/>
　　　和淮南公聽琴聞弦斷<lb/>
嗣宗看月夜中散對行雲一弦雖獨韻猶足動文君<lb/>
　　　弄琴二首<lb/>
雉飛催晚别烏啼驚夜眠若交新曲變惟須促一弦<lb/>
不見石城樂惟聞鳥噪林新聲逐弦轉應得動春心<lb/>
　　　詠羽扇<lb/>
<pb n="KR4h0107_WYG_128-6a"/>
揺風碎朝翮拂汗落毛衣定似囬谿路將軍垂翅歸<lb/>
　　　題結綫袋子<lb/>
交絲結龍鳳鏤彩織雲霞一寸同心縷千年長命花<lb/>
　　　賦得鸞臺<lb/>
九成吹玉琯百尺上瑶臺能將秦女去終是鳯凰來<lb/>
　　　賦得集池鴈<lb/>
逢風時迥度逐侣乍争飛猶憶方塘水今秋巳復歸<lb/>
　　　詠鴈<hi>初學作周𢎞正</hi>
<pb n="KR4h0107_WYG_128-6b"/>
南思洞庭水北想鴈門闗稻粱俱可戀飛去復飛還<lb/>
　　　忽見㯽榔<lb/>
緑房千子熟紫穗<hi>集作穟</hi>百花開莫言行萬里曽經相識<lb/>
來<lb/>
　　　賦得荷<lb/>
秋衣行欲製風葢漸應欹若有千年蔡須巢但見隨<lb/>
　　　移樹<lb/>
酒泉移赤奈河陽徙石榴雖言有千樹何處似封侯<lb/>
<pb n="KR4h0107_WYG_128-7a"/>
　　　奉梨<lb/>
接枝秋轉脆含銷落更香擎置仙人掌應添瑞露漿<lb/>
　　　傷徃二首<lb/>
見月長垂淚㸔花定歛眉從今一别後知作㡬年悲<lb/>
鏡塵言苦厚䖝絲定㡬重還是臨窻月今秋迥照松<lb/>
　　　春日離合二首<lb/>
秦青初變曲未有逐琴心明年花樹下月月來相尋<hi>春字</hi>
田家足閒暇士友暫流連三春竹葉酒一曲鵾鷄弦<hi>日字</hi>
<pb n="KR4h0107_WYG_128-7b"/>
　　　和逥文<hi>和湘東王後圉</hi>
旱蓮生竭鑊嫩菊養秋隣滿池留浴鳥分橋上戯人<lb/>
　　　問疾封中録<hi>䨇聲</hi>
形骸違學宦狹巷幸為閒虹逥或有雨雲合又含寒横<lb/>
湖韻鶴下逥溪狹<hi>一作挾</hi>猿還懷賢為榮衛和緩惠綺紈<lb/>
<hi>疑是何丸</hi>
　　　示封中録二首<hi>似吃語詩</hi>
貴館居金谷闗扄隔藁街冀君見果顧郊間光景佳<lb/>
<pb n="KR4h0107_WYG_128-8a"/>
髙階既激澗廣閣更交柯葛巾久乖角菊逕簡經過<lb/>
　　　秋夜望單飛鴈<hi>以下七言</hi>
失羣寒鴈聲可憐夜半單飛在月邉無奈人心復有憶<lb/>
今暝將渠俱不眠<lb/>
　　　代人傷徃二首<lb/>
青田松上一黃鶴相思樹下兩鴛鴦無事交渠更相失<lb/>
不及從來莫作䨇<lb/>
雜樹本唯金谷苑諸花舊滿洛陽城正是古來歌舞處<lb/>
<pb n="KR4h0107_WYG_128-8b"/>
今日看時無地行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻一百二十八<lb/>
</p>
<p>
</p>
  </div>
</body>
</text>
</TEI>
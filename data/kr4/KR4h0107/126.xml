<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百二十六</head>
    <p>
<pb n="KR4h0107_WYG_126-1a"/>
欽定四庫全書<lb/>
　古詩紀巻一百二十六　　明　馮惟訥　撰<lb/>
北周第五<lb/>
　庾信<hi>三</hi>
　　詩<lb/>
　　　園庭<lb/>
杖鄉從物外養學事閒郊窮愁方汗簡無遇始觀爻谷<lb/>
寒已吹律簷空更剪茆樵隱恒同路人禽或對巢水蒲<lb/>
<pb n="KR4h0107_WYG_126-1b"/>
開晚結風竹解寒苞古槐時變火枯楓乍落膠倒屣迎<lb/>
懸榻停琴聽解嘲香螺酌羙酒枯蚌藉蘭殽飛魚時觸<lb/>
釣翳雉屢懸庖但使相知厚當能來結交<lb/>
　　　歸田<lb/>
務農勤九穀歸來嘉一㕓穿渠移水碓燒棘起山田樹<lb/>
隂逄歇馬魚潭見洒船苦李無人摘秋𤓰不直錢社雞<lb/>
新欲伏原蠶始更眠今日張平子飜為人所憐<lb/>
　　　寒園即目<lb/>
<pb n="KR4h0107_WYG_126-2a"/>
寒園星散居揺落小村墟遊仙半壁畫隱士一牀書子<lb/>
月泉心動陽爻地氣舒雪花深數尺氷牀厚尺餘蒼鷹<lb/>
斜望雉白鷺下看魚更想東都外羣公别二䟽<lb/>
　　　幽居值春<lb/>
山人久陸沉幽逕忽春臨决渠移水碓開園掃竹林欹<lb/>
橋久半斷崩岸始邪侵短歌吹細管低聲泛古琴錢刀<lb/>
不相及耕種且須深長門一紙賦何處覔黃金<lb/>
　　　卧疾窮愁<lb/>
<pb n="KR4h0107_WYG_126-2b"/>
危慮風霜積窮愁嵗月侵留蛇常疾首映弩屢驚心稚<lb/>
川求藥録君平問卜林野老時相訪山僧或見尋有菊<lb/>
翻無酒無弦則有琴詎知長抱膝獨為梁父吟<lb/>
　　　山齋<lb/>
寂寥尋静室蒙密就山齋滴瀝泉澆路穹窿石卧階淺<lb/>
槎全不動盤根唯半埋圓珠墜晚菊細火落空槐直置<lb/>
風雲慘彌憐心事乖<lb/>
　　　望野<lb/>
<pb n="KR4h0107_WYG_126-3a"/>
試䇿千金馬來登五丈原有城仍舊縣無樹即新村水<lb/>
向蘭池泊日斜細柳園涸渚通沙路寒渠塞水門但得<lb/>
風雲賞何須人事論<lb/>
　　　䝉賜酒<lb/>
金膏下帝臺玉厯在蓬萊仙人一遇飲分得兩三杯忽<lb/>
聞桑葉落正值菊花開阮籍披衣進王戎含笑來從今<lb/>
覔仙藥不假向瑶臺<lb/>
　　　奉報趙王惠酒<hi>一作奉報賜酒</hi>
<pb n="KR4h0107_WYG_126-3b"/>
梁王修竹園冠葢風塵喧行人忽枉道直進桃花源稚<lb/>
子還羞出驚妻倒閉門始聞傳上命定是賜中樽野鑪<lb/>
然樹葉山杯捧竹根風池還更煖寒谷遂長暄未知稻<lb/>
粱鴈何時能報恩<lb/>
　　　有喜致醉<lb/>
忽聞庭生玉聊欣蚌出珠蘭芬猶載寢蓬箭始懸弧既<lb/>
喜枚都尉能歡陸大夫頻朝中散客連日歩兵厨襍曲<lb/>
隨琴用殘花聽酒須脆梨裁數實甘查唯一株兀然已<lb/>
<pb n="KR4h0107_WYG_126-4a"/>
復醉揺頭歌鳳雛<lb/>
　　　喜晴應詔勅自疏韻<lb/>
御辯誠膺録維皇稱有建雷澤昔經漁負夏時從販栢<lb/>
梁驂駟馬髙陵馳六傳有序屬賔連無私表平憲河堤<lb/>
崩故柳秋水髙新堰心齋愍昏墊樂徹憐胥怨禪河秉<lb/>
髙論法輪開勝辯王城水闘息洛浦河圖獻伏泉還習<lb/>
坎歸風巳囬巽桐枝長舊圍蒲節抽新寸山藪欣藏疾<lb/>
幽棲得無悶有慶兆民同論年天子萬<hi>巽音旋寸音斷悶音慢皆古韻</hi>
<pb n="KR4h0107_WYG_126-4b"/>
<hi>也</hi>
　　　同顔大夫初晴<lb/>
夕陽含水氣反景照河隄濕花飛未逺隂雲歛向低燕<lb/>
燥還為石龍殘更是泥香泉酌冷澗小艇釣蓮溪但使<lb/>
心齊物何愁物不齊<lb/>
　　　奉和趙王喜雨<lb/>
𤣥霓臨日谷封蟻對雲臺投壺欲起電倚柱稍驚雷白<lb/>
沙如濕粉蓮花類洗杯驚烏洒翼度濕鴈斷行來浮橋<lb/>
<pb n="KR4h0107_WYG_126-5a"/>
七星起髙堰六門開猶言祀蜀帝即似望荆臺厥田終<lb/>
上上原野自莓莓<lb/>
　　　和李司録喜雨<lb/>
純陽實久亢雲漢乃昭回臨河沉璧玉夾道畫龍媒離<lb/>
光初繞電震氣始乗雷海童還碣石神女向陽臺雲逐<lb/>
魚鱗起渠隨龍骨開崩沙雜水去卧樹擁槎來嘉苗䨇<lb/>
合穎熟稻再含胎屬此欣膏露逄君摛掞才愧乏瓊將<lb/>
玖無酬羙且偲<lb/>
<pb n="KR4h0107_WYG_126-5b"/>
　　　郊行值雪<lb/>
風雲俱慘慘原野共茫茫雪花開六出氷珠映九光還<lb/>
如驅玉馬暫似獵銀獐陣雲全不動寒山無物香薛君<lb/>
一狐白唐侯兩驌驦寒闗日欲暮披雪渡河梁<lb/>
　　　奉和趙王西京路春旦<lb/>
直城龍首抗横橋天漢分風烏疑近日露掌定髙雲新<lb/>
渠還入渭舊鼎更開汾漢獵熊攀檻秦田雉失羣宜年<lb/>
動春律御宿歛寒氛弄玉迎簫史東方覔細君楊柳成<lb/>
<pb n="KR4h0107_WYG_126-6a"/>
歌曲蒲桃學繡文鳥鳴還獨觧花開先自薫誰知灞陵<lb/>
下猶有故將軍<lb/>
　　　奉和夏日應令<lb/>
朱簾捲麗日翠幕蔽重陽五月炎蒸氣三時刻漏長麥<lb/>
隨風裏熟梅逐雨中黃開氷帯井水和粉雜生香衫含<lb/>
蕉葉氣扇動竹花凉早菱生軟角初蓮開細房願陪仙<lb/>
鶴舉洛浦聼笙簧<lb/>
　　　和樂儀同苦熱<hi>樂府作苦熱行</hi>
<pb n="KR4h0107_WYG_126-6b"/>
火井沉熒散炎洲髙燄通鞭石未成雨鳴鳶不起風思<lb/>
為鸞翼扇願借明光宫臨淄迎子禮中散就安豐羙酒<lb/>
含蘭氣甘𤓰開蜜筒寂寥人事屏還得隱墻東<lb/>
　　　和裴儀同秋日<lb/>
蕭條依白社寂寞似東臯學異南宫敬貧同北郭騷蒙<lb/>
吏觀秋水萊妻紡落毛旅人嗟嵗暮田家厭作勞霜天<lb/>
林木燥秋氣風雲髙栖遑終不定方欲涕沾袍<lb/>
　　　詠園花<lb/>
<pb n="KR4h0107_WYG_126-7a"/>
暫徃春園傍聊過看果行枝繁類金谷花雜映河陽自<lb/>
紅無假染真白不須粧燕送歸菱井蜂銜上蜜房非是<lb/>
金鑪氣何闗栢殿香裛衣偏定好應持奉魏王<lb/>
　　　西門豹廟<lb/>
君子為利博逹人樹徳深蘋藻由斯薦樵蘇幸未侵恭<lb/>
聞正臣<hi>一作直</hi>祀良識佩韋心容範雖年代徽猷若可尋<lb/>
菊花隨酒馥槐影向窻臨鶴飛疑逐舞魚驚似聽琴漳<lb/>
流鳴磴石銅雀影秋林<lb/>
<pb n="KR4h0107_WYG_126-7b"/>
　　　和王少保遥傷周處士<lb/>
𠖇漠爾遊岱悽凉余向秦雖言異生死同是不歸人昔<lb/>
余仕冠盖值子避風塵望氣求真隱伺闗待逸民忽聞<lb/>
泉石友芝桂不防身悵然張仲蔚悲哉鄭子真三山猶<lb/>
有鶴五柳更應春遂令從渭水投弔徃江濵<lb/>
　　　傷王司徒襃<lb/>
昔聞王子晉輕舉逐神仙謂言君積善還得嗣前賢四<lb/>
海皆流寓非為獨播遷豈意中台坼君當風燭前自君<lb/>
<pb n="KR4h0107_WYG_126-8a"/>
鍾鼎族江東<hi>集作南</hi>三百年寳刀仍世載琱戈本舊傳緑<lb/>
紱紆槐綬黃金飾侍蟬地建忠臣國家開孝子泉自能<lb/>
枯木潤足得流水圓以君承祖武諸侯無間然青衿已<lb/>
對日童子即論天潁隂珠玉麗河陽脂粉妍名髙六國<lb/>
共價重十城連辯足觀秋水文堪題馬鞭逥鸞抱書字<lb/>
别鶴繞琴弦擁旄裁甸服垂帷非被邉静亭空繫馬閒<lb/>
烽直起煙不廢披書案無妨坐釣船茂陵忽多病淮陽<lb/>
實未痊侍醫逾黙黙神理遂綿綿永别張平子長埋王<lb/>
<pb n="KR4h0107_WYG_126-8b"/>
仲宣栢谷移松樹陽陵買墓田陜路秋風起寒堂已颯<lb/>
焉丘陽一揺落山火即時然昔為人所羡今為人所憐<lb/>
世途旦復旦人情𤣥又𤣥故人傷此别留恨滿秦川定<lb/>
名於此定全德以斯全唯有山陽笛悽余思舊篇<lb/>
　　　仰和何僕射還宅懷故<lb/>
紫閣旦朝罷中臺夕奏稀無復千金笑徒勞五日歸歩<lb/>
簷朝未掃蘭房書掩扉苔生理曲處網積逥文機故瑟<lb/>
餘弦斷歌梁秋鴈飛朝雲雖可望夜帳定難依願憑甘<lb/>
<pb n="KR4h0107_WYG_126-9a"/>
露入方假慧燈輝寧知洛城晚還淚獨沾衣<lb/>
　　　送炅法師𦵏<lb/>
龍泉今日掩石洞即時封玉匣摧談柄懸河落辯鋒香<lb/>
鑪猶是栢麈尾更成松郭門未十里山逥已數重尚聞<lb/>
香閣梵猶聽竹林鐘送客風塵擁寒郊霜露濃性靈如<lb/>
不滅神理定何從<lb/>
　<lb/>
　<lb/>
<pb n="KR4h0107_WYG_126-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻一百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷六十九</head>
    <p>
<pb n="KR4h0107_WYG_069-1a"/>
欽定四庫全書<lb/>
　古詩紀卷六十九　　　　明　馮惟訥　撰<lb/>
齊第四<lb/>
　謝朓<hi>二</hi>
　　詩<lb/>
　　遊山<hi>以下五言</hi>
託養因支離乗閒遂疲蹇語黙良未尋得䘮云誰辯<lb/>
幸蒞山水都復值清冬緬凌崖必千仞尋谿将萬轉堅<lb/>
<pb n="KR4h0107_WYG_069-1b"/>
崿既崚嶒逥流復宛澶杳杳雲竇深淵淵石溜淺傍<lb/>
眺鬱篻簩還望森柟楩荒隩被葴莎崩壁帶苔蘚鼯<lb/>
狖呌層嵁鷗鳬戲沙衍觸賞聊自觀即趣咸巳展經目<lb/>
惜所遇前路欣方踐無言蕙草歇留垣芳可搴尚子時<lb/>
未歸邴生思自免永志昔所欽勝迹今能選寄言賞心客<lb/>
得性良為善<lb/>
　　逰敬亭山<lb/>
兹山亘百里合沓與雲齊隐淪既巳託靈異居然棲上<lb/>
<pb n="KR4h0107_WYG_069-2a"/>
干蔽白日下屬帶廻谿交藤荒且蔓樛枝聳復低獨鶴<lb/>
方朝唳饑鼯此夜啼渫雲已漫漫夕雨亦凄凄我行雖<lb/>
紆組兼得尋幽蹊縁源殊未極歸徑窅如迷要欲追竒<lb/>
趣即此凌丹梯皇恩竟已矣兹理庶無暌<lb/>
　　將遊湘水尋句溪<lb/>
既從陵陽釣挂鱗驂赤螭方尋桂水源謁帝蒼山陲辰<lb/>
哉且未會乗景㺯清漪瑟汨瀉長淀潺湲赴兩岐輕蘋<lb/>
上靡靡襍石下離離寒草分花映戲鮪乗空移興以暮<lb/>
<pb n="KR4h0107_WYG_069-2b"/>
秋月清霜落素枝魚鳥余方翫纓緌君自縻及兹暢懷<lb/>
抱山川長若斯<lb/>
　　遊東田<lb/>
戚戚苦無悰携手共行樂尋雲陟累榭隨山望菌閣逺<lb/>
樹曖阡阡生煙紛漠漠魚戲新荷動鳥散餘花落不對<lb/>
芳春酒還望青山郭<lb/>
　　答王世子<lb/>
飛雪天山來飄聚繩櫺外蒼雲暗九重北風吹萬籟有<lb/>
<pb n="KR4h0107_WYG_069-3a"/>
酒招親朋思與清顔會熊席惟爾安羔裘豈吾帶公子<lb/>
不垂堂誰肯憐蕭艾<lb/>
　　答張齊興<lb/>
荆山嵸百里漢廣流無極北馳星斗正南望朝雲色川<lb/>
隰同幽快冠冕異今昔子肅兩岐功我滯三冬職誰知<lb/>
京洛念彷彿昆山側向夕登城濠潜池隠復直地逈聞<lb/>
遙蟬天長望歸翼清文忽景麗思泉紛寳飾勿言修路<lb/>
阻勉子康衢力曾厓寂且寥歸軫逝言陟<lb/>
<pb n="KR4h0107_WYG_069-3b"/>
　　暫使下都夜發新林至京邑贈西府同僚<lb/>
大江流日夜客心悲未央徒念闗山近終知返路長秋<lb/>
河曙耿耿寒渚夜蒼蒼引領見京室宫雉正相望金波<lb/>
麗鳷鵲玉繩低建章驅車鼎門外思見昭丘陽馳暉不<lb/>
可接何况隔兩鄉風雲有鳥路江漢限無梁常恐鷹隼<lb/>
撃時菊委嚴霜寄言罻羅者寥廓已髙翔<lb/>
　　酬王晉安<hi>王徳元</hi>
稍稍枝早勁塗塗露晚晞南中榮橘柚寧知鴻鴈飛拂<lb/>
<pb n="KR4h0107_WYG_069-4a"/>
霧朝青閣日旰坐彤闈悵望一途阻叅差百慮依春草<lb/>
秋更緑公子未西歸誰能久京洛緇塵染素衣<lb/>
　　郡内髙齋閒望答吕法曹<hi>吕僧珍為齊王法曹</hi>
結構何迢遞曠望極髙深牕中列逺岫庭際俯喬林日出衆<lb/>
鳥散山暝孤猿吟已有池上酌復此風中琴非君羙無度<lb/>
孰為勞寸心惠而能好我問以瑶華音若遺金門歩見就<lb/>
玉山岑<lb/>
　　在郡卧病呈沈尚書<lb/>
<pb n="KR4h0107_WYG_069-4b"/>
淮揚股肱守髙卧猶在兹况復南山曲何異幽棲時連<lb/>
隂盛農節薹笠聚東菑髙閣常晝掩荒堦少諍辭珍<lb/>
簟清夏室輕扇動凉颸嘉魴聊可薦緑蟻方獨持夏<lb/>
李沈朱實秋藕折輕絲良辰竟何許夙昔夢佳期坐<lb/>
嘯徒可積為邦嵗已朞弦歌終莫取撫機今自嗤<lb/>
　　别王丞僧儒<hi>古文苑作王融</hi>
首夏實清和餘春滿郊甸花樹雜為錦月池皎如練<lb/>
如何當此時别離言與宴留雜已欝紆行舟亦遙衍非<lb/>
<pb n="KR4h0107_WYG_069-5a"/>
君不見思所悲思不見<lb/>
　　同覉夜集<lb/>
積念隔炎凉驤言始今夕已對濁尊酒復此故鄉客霜<lb/>
月始流砌寒蛸早吟隙幸藉京華遊邊城讌良席樵採<lb/>
咸共同荆莎聊可藉恐君城闕人安能久松栢<lb/>
　　新亭渚别范零陵雲<lb/>
洞庭張樂地瀟湘帝子遊雲去蒼梧野水還江漢流<lb/>
停驂我悵望輟棹子夷猶廣平聼方籍茂陵將見求<lb/>
<pb n="KR4h0107_WYG_069-5b"/>
心事俱已矣江上徒離憂<lb/>
　　忝役湘州與宣城吏民别<lb/>
弱齡倦簮履薄晚忝華奥閒沃盡地區山泉諧所好幸<lb/>
遇昌化穆惇<hi>一作淳</hi>俗罕驚暴四時從偃息三省無侵冒下<lb/>
車遽暄席紆服始黔竈榮辱未遑敷徳禮何由導汨徂<lb/>
奉南岳兼秩典邦號疲馬方云驅鉛刀安可操遺惠良寂寞<lb/>
恩靈亦匪報桂水日悠悠結言幸相勞吐納貽爾和窮通勗<lb/>
所蹈<lb/>
<pb n="KR4h0107_WYG_069-6a"/>
　　懐故人<hi>懐一作贈</hi>
芳洲有杜若可以贈佳期望望忽超逺何由見所思行<lb/>
行未千里山川已間之離居方嵗月故人不在兹清風<lb/>
動簾夜孤月照牕時安得同携手酌酒賦新詩<lb/>
　　始之宣城郡<lb/>
下帷闕章句髙談媿名理踈散謝公卿蕭條依椽史簮髪<lb/>
逢嘉會教義承君子心迹苦未并憂歡将十祀幸沾雲雨<lb/>
慶方轡參多士振鷺徒追飛羣龍難隸齒烹鮮止貪兢<lb/>
<pb n="KR4h0107_WYG_069-6b"/>
共治<hi>一作理</hi>屬亷耻伊余昩損益何用祗千里觧劒北宫朝息<lb/>
駕南川涘寧希廣平詠聊慕華隂市棄置宛洛遊多謝<lb/>
金門裏招招漾輕楫行行趨巖趾江海雖未從山林於此始<lb/>
　　之宣城郡出新林浦向板橋<lb/>
江路西南永歸流東北騖天際識歸舟雲中辨江樹旅<lb/>
思倦揺揺孤遊昔已屢既歡懐禄情復協滄洲趣囂<lb/>
塵自兹隔賞心於此遇雖無𤣥豹姿終隠南山霧<lb/>
　　休沐重還丹陽道中<lb/>
<pb n="KR4h0107_WYG_069-7a"/>
薄遊第從告思閒願罷歸還卭歌賦似休汝車騎非㶚池不<lb/>
可别伊川難重違汀葭稍靡靡江菼復依依田鵠逺相呌沙<lb/>
鴇忽争飛雲端楚山見林表呉岫㣲試與征徒望鄉涙盡<lb/>
沾衣賴此盈樽酌含景望芳菲問我勞何事霑沐仰清<lb/>
徽志狹輕軒冕恩甚戀閨闈嵗華春有酒初服偃郊扉<lb/>
　　京路夜發<lb/>
擾擾整夜装肅肅戒徂兩曉星正寥落晨光復瀁漭猶<lb/>
沾餘露團稍見朝霞上故鄉邈已夐山川脩且廣文奏<lb/>
<pb n="KR4h0107_WYG_069-7b"/>
方盈前懐人去心賞敕躬每跼蹐瞻恩惟震蕩行矣<lb/>
倦路長無由稅歸鞅<lb/>
　　晚登三山還望京邑<lb/>
㶚涘望長安河陽視京縣白日麗飛甍參差皆可見餘<lb/>
霞散成綺澄江静如練喧<hi>一作暄</hi>鳥覆春洲雜英滿芳甸<lb/>
去矣方滯滛懐哉罷歡宴佳期悵何許涙下如流霰有<lb/>
情知望鄉誰能鬒不變<lb/>
　　始出尚書省<lb/>
<pb n="KR4h0107_WYG_069-8a"/>
惟昔逢休明十載朝雲陛既通金閨籍復酌瓊筵醴宸<lb/>
景厭昭臨昏風淪繼體紛虹亂朝日濁河穢清濟防口<lb/>
猶寛政餐荼更如薺英衮暢人謀文明固天啓青精翼<lb/>
紫軑黄旗映朱邸還覩司𨽻章復見東都禮中區咸已<lb/>
泰輕生諒昭洒<hi>音洗</hi>趨事辭宫闕載筆陪旌棨邑里向疎<lb/>
蕪寒流自清泚衰栁尚沈沈凝露方泥泥零落悲友朋歡<lb/>
娯燕兄弟既秉丹石心寧流素絲涕因此得蕭散垂竿<lb/>
深澗底<lb/>
<pb n="KR4h0107_WYG_069-8b"/>
　　直中書省<lb/>
紫殿肅隂隂彤庭赫𢎞敞風動萬年枝日華承露掌玲<lb/>
瓏結綺錢深沈映朱網紅藥當階飜蒼苔依砌上兹言<lb/>
翔鳯池鳴珮多清響信羙非吾室中園思偃仰朋情以<lb/>
鬱陶春物方駘蕩安得凌風翰聊恣山泉賞<lb/>
　　觀朝雨<lb/>
朔風吹飛雨蕭條江上來既灑百常觀復集九成臺空<lb/>
濛如薄霧散漫似輕埃平明振衣坐重門猶未開耳目<lb/>
<pb n="KR4h0107_WYG_069-9a"/>
暫無擾懐古信悠哉戢翼希驤首乗流畏曝鰓動息無<lb/>
兼遂岐路多徘徊方同戰勝者去剪北山萊<lb/>
　　宣城郡内登望<lb/>
借問下車日匪直望舒圓寒城一以眺平楚正蒼然山<lb/>
積陵陽阻溪流春穀泉威紆距遙甸巉岩帶逺天切切<lb/>
隂風暮桑柘起寒煙悵望心已極惝怳魂屢遷結髪倦<lb/>
為旅平生早事邊誰規鼎食盛寧要狐白鮮方棄汝南<lb/>
諾言稅遼東田<lb/>
<pb n="KR4h0107_WYG_069-9b"/>
　　冬日晚郡事隙<lb/>
案牘時閒暇偶坐觀卉木颯颯滿池荷翛翛䕃牕竹簷<lb/>
隙自周流房櫳閒且肅蒼翠望寒山峥嶸瞰平陸已惕<lb/>
慕歸心復傷千里目風霜旦夕甚蕙草無芬馥云誰美<lb/>
笙簧孰是厭薖軸願言稅逸駕臨潭餌秋菊<lb/>
　　髙齋視事<lb/>
餘雪映青山寒霧開白日曖曖江村見離離海樹出披<lb/>
衣就清盥憑軒方秉筆列俎歸單味連駕止容膝空為<lb/>
<pb n="KR4h0107_WYG_069-10a"/>
大國憂紛詭諒非一安得掃荒逕鎻吾愁與疾<lb/>
　　冬緒羈懐示蕭諮議虞田曹劉江二常侍<lb/>
去國懐丘園入逺滯城闕寒燈耿宵夢清鏡悲曉髪風<lb/>
草不留霜氷池共如月寂寞此間帷琴尊任所對客念<lb/>
坐嬋媛年華稍菴薆夙慕雲澤遊共奉荆臺績<hi>一作績</hi>一<lb/>
聼春鶯喧再視秋鴻沒疲驂良易返恩<hi>一作思</hi>波不可越<lb/>
誰慕臨淄鼎常希茂陵渇依隠幸自從求心果蕪昩方<lb/>
軫歸與願故山芝未歇<lb/>
<pb n="KR4h0107_WYG_069-10b"/>
　　落日悵望<lb/>
昩旦多紛喧日晏未遑舍落日餘清隂髙枕東牕下寒<lb/>
槐漸如束秋菊行當把借問此何時凉風懐朔馬已傷<lb/>
慕歸客復思離居者情嗜幸非多案牘偏為寡既乏<lb/>
瑯琊政方憇洛陽社<lb/>
　　賽敬亭山廟喜雨<lb/>
夕悵懐椒糈蠲景潔膋薌登秋雖未獻望嵗佇年祥潭<lb/>
淵深可厲狹邪車未方朦朧度絶限出沒見林堂秉玉<lb/>
<pb n="KR4h0107_WYG_069-11a"/>
朝羣帝樽桂迎東皇排雲接虬葢蔽日下霓裳㑹舞紛<lb/>
瑶席安歌遶鳯梁百味芬綺帳四座沾羽觴福被延民<lb/>
澤樂極思故鄉登山騁歸望原雨晦茫茫胡寧昩千里<lb/>
解珮拂山莊<lb/>
　　賦貧民田<lb/>
假遇<hi>一作佳譽</hi>非將迎靖共<hi>一作静拱</hi>延殊慶中嵗厯三臺旬月<lb/>
典邦政曾是共治情敢㤀䘏貧病将無富教禮孰有知<lb/>
方性敦本抑工商均業省兼并察壤見泉脉覘星視農<lb/>
<pb n="KR4h0107_WYG_069-11b"/>
正黍稷縁髙殖穱<hi>一作秔</hi>稌即卑盛舊埒新塍分青苖白<lb/>
水映遙樹匝清隂連山周逺淨即此風雲佳孤觴聊可<lb/>
命既㣲三載道庶藉兩岐詠俾爾倉廪實余從谷口鄭<lb/>
　　移病還園示親屬<lb/>
疲䇿倦人世歛性就幽蓬停琴佇凉月滅燭聼歸鴻涼<lb/>
薰乗暮晰秋華臨夜空葉低知露宻崖斷識雲重折荷<lb/>
葺寒袂開鏡眄衰容海暮騰清氣河闗祕棲沖煙衡時<lb/>
未歇芝蘭去相從<lb/>
<pb n="KR4h0107_WYG_069-12a"/>
　　治宅<lb/>
結宇夕隂街荒幽横九曲迢遞南川陽迤邐西山足闢<lb/>
館臨秋風敞牕望寒旭風碎池中荷霜翦江南菉既無<lb/>
東都金且稅東臯粟<lb/>
　　秋夜講解<lb/>
四縁去誰肇七識習未央沈沈<hi>一作淵淵</hi>倒營魄苦䕃蹙愁<lb/>
腸琴瑟徒爛漫姱容空滿堂春顔遽幾日秋壟終茫茫<lb/>
孰云濟沈溺假願託津梁惠唱摛泉湧妙演發金相空<lb/>
<pb n="KR4h0107_WYG_069-12b"/>
有定無執賔實固相忘自來呈首夏及此申暮霜雲物<lb/>
清晨景衣巾引夕凉風振蕉薘裂霜下梧楸傷<hi>一作露下梧桐</hi>
<hi>傷</hi>六龍且無借三相寧久長何時接靈應及子同舟航<lb/>
　　春思<lb/>
茹谿發春水阰山起朝日蘭色望已同萍際轉如一巢<lb/>
燕聲上下黄鳥㺯儔匹邊郊阻遊衍故人盈契濶夢寐<lb/>
借假簧思歸賴倚瑟幽念漸鬱陶山楹永為室<lb/>
　　秋夜<lb/>
<pb n="KR4h0107_WYG_069-13a"/>
秋夜促織鳴南鄰搗衣急思君隔九重夜夜空佇立北<lb/>
窓輕幔垂西户月光入何知白露下坐視階前濕誰能<lb/>
長分居秋盡冬復及<lb/>
　　詠風<lb/>
徘徊發紅蕚葳蕤動緑葹垂楊低復舉新萍合且離步<lb/>
檐行袖靡當戸思襟披髙響飄歌吹相思子未知時拂<lb/>
孤鸞鏡星鬢視參差<lb/>
　　詠竹<lb/>
<pb n="KR4h0107_WYG_069-13b"/>
牕前一叢竹青翠獨言竒南條交北葉新筍雜故枝月<lb/>
光踈已宻風來起復垂青扈飛不礙黄口得相窺但恨<lb/>
從風籜根株長别離<lb/>
　　詠落梅<lb/>
新葉初冉冉初蕋新菲菲逢君後園燕相隨巧笑歸親<lb/>
勞君玉指摘以贈南威用持挿雲髻翡翠比光輝日暮<lb/>
長零落君恩不可追<lb/>
　　詠墙北梔子<lb/>
<pb n="KR4h0107_WYG_069-14a"/>
有羙當階樹霜露未能移金蕡發朱彩映日以離離幸<lb/>
賴夕陽下餘景及西枝還思照綠水君階無曲池餘榮<lb/>
未能已晚實猶見竒復留傾筐徳君恩信未貲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_069-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百四十六</head>
    <p>
<pb n="KR4h0107_WYG_146-1a"/>
欽定四庫全書<lb/>
　古詩紀巻一百四十六　　明　馮惟訥　撰<lb/>
別集第二<lb/>
　統論下<lb/>
　　明體<lb/>
文章者所以宣上下之象明人倫之叙窮理盡性以究<lb/>
萬物之宜者也王澤流而詩作成功臻而頌興徳勳立<lb/>
而銘著嘉美終而誄集祝史陳辭官箴王闕周禮太師<lb/>
<pb n="KR4h0107_WYG_146-1b"/>
掌教六詩曰風曰賦曰比曰興曰雅曰頌言一國之事<lb/>
繫一人之本謂之風言天下之事形四方之風謂之雅<lb/>
頌者美盛徳之形容賦者敷陳之稱也比者喻類之言<lb/>
也興者有感之辭也後世之為詩者多矣其功徳者謂<lb/>
之頌其餘則總謂之詩頌詩之美者也古者聖帝明王<lb/>
功成治定而頌聲興於是奏於宗廟告於鬼神故頌之<lb/>
所美者聖王之徳也古之作詩者發乎情止乎禮義情<lb/>
之發因辭以形之禮義之指須事以明之故有賦焉所<lb/>
<pb n="KR4h0107_WYG_146-2a"/>
以假象盡辭敷陳其志古詩之賦以情義為主以事類<lb/>
為佐今之賦以事形為本以義正為助情義為主則言<lb/>
省而文有例矣事形為本則言當而辭無常文之煩省<lb/>
辭之險易葢由於此夫假象過大則與類相逺逸辭過<lb/>
壮則與事相違辯言過理則與義相失靡麗過美則與<lb/>
情相悖此四過者所以背大體而害政教是以司馬遷<lb/>
割相如之浮説揚雄疾辭人之賦麗以淫詩之流也有<lb/>
三言四言五言六言七言九言古詩率以四言為體而<lb/>
<pb n="KR4h0107_WYG_146-2b"/>
時有一句二句雜在四言之間後世演之遂以為篇古<lb/>
詩之三言者振振鷺鷺于飛之屬是也五言者誰謂雀<lb/>
無角何以穿我屋之屬是也六言者我姑酌彼金罍之<lb/>
屬是也七言者交交黄鳥止于桑之屬是也九言者泂<lb/>
酌彼行潦挹彼注兹之屬是也夫詩雖以情志為本而<lb/>
以成聲為飾然則雅音之韻四言為正其餘雖備曲折<lb/>
之體而非詩之正也<hi>晉摯虞文章流別論</hi>
嚴滄浪曰風雅頌既亡一變而為離騷再變而為西漢<lb/>
<pb n="KR4h0107_WYG_146-3a"/>
五言三變而為歌行雜體四變而為沈宋律詩五言起<lb/>
於李陵蘇武<hi>或云枚乘</hi>七言起於漢武栢梁四言起於漢楚<lb/>
王傅韋孟六言起於漢司農谷永三言起於晉夏侯湛<lb/>
九言起於高貴鄉公以時而論則有建安體<hi>漢末年號曹子建父</hi>
<hi>子及鄴中七子之詩</hi>黄初體<hi>魏年號與建安/相接其體一也</hi>正始體<hi>魏年號嵇阮諸公之詩</hi>
太康體<hi>晉年號左思潘岳二張二陸諸公之詩</hi>元嘉體<hi>宋年號顔鮑謝諸公之詩</hi>永明<lb/>
體<hi>齊年號齊諸公之詩</hi>齊梁體<hi>通兩朝/而言之</hi>南北朝體<hi>通魏周而言之與齊梁體一也</hi>
陶體<hi>淵明也</hi>謝體<hi>靈運/也</hi>徐庾體<hi>徐陵庾/信也</hi>又有所謂選體<hi>選詩</hi>
<pb n="KR4h0107_WYG_146-3b"/>
<hi>時代不同體製随異今人例用五言古詩為選體非也</hi>栢梁體<hi>漢武帝與羣臣共賦七言毎句用韻</hi>
<hi>後人謂此篇為柏梁體</hi>玉臺體<hi>玉臺集乃徐陵所序漢魏六朝之詩皆有之或者但以纎艷者為玉</hi>
<hi>臺體其實則不然</hi>宫體<hi>梁簡文傷於輕靡時號宫體其他體製尚或不一然大槩不出此耳</hi>有三<lb/>
句之歌<hi>高祖大風歌是也古華山畿二十五首多三句之詩其他古人詩多如此者</hi>有兩句<lb/>
之歌<hi>荆卿易水歌是也又古詩青驄白馬共戲樂女兒子之類皆兩句之詞也</hi>有一句之歌<lb/>
<hi>漢書枹鼓不鳴董少平一句之歌也又漢童謡千乗萬騎上北邙梁童謡青絲白馬夀陽來皆一句也</hi>有<lb/>
歌行<hi>古有鞠龍行放歌行長歌行短歌行又有單以歌名者不可枚述</hi>有樂府<hi>漢武帝定郊祀</hi>
<hi>立樂府采齊楚趙魏之聲以入樂府以其音詞可被於絃歌也樂府俱備衆體兼統衆名也</hi>有楚辭<lb/>
<pb n="KR4h0107_WYG_146-4a"/>
<hi>屈原以下倣楚辭者皆謂之楚辭</hi>有琴操<hi>古有水仙操辛徳源所作別鶴操高陵牧子所作</hi>有<lb/>
謡<hi>沈炯有獨酌謡王昌齡有箜篌謡穆天子傳有白雲謡也</hi>曰吟<hi>古詞有隴頭吟孔明有梁父吟文君</hi>
<hi>有白頭吟</hi>曰辭<hi>選有漢武秋風辭/樂府有木蘭辭</hi>曰引<hi>古曲有霹靂引走馬引飛龍引</hi>曰詠<lb/>
<hi>選有五君詠唐儲光羲有羣鳩詠</hi>曰曲<hi>古有大堤曲梁/簡文有烏棲曲</hi>曰篇<hi>選有名都篇京洛篇</hi>
<hi>白馬篇</hi>曰唱<hi>魏明帝有/氣出唱</hi>曰㺯<hi>古樂府有/江南弄</hi>有四聲有八病<hi>四聲</hi>
<hi>設於周顒八病嚴於沈約八病謂平頭上尾蜂腰鶴膝大韻小韻旁紐正紐之辨作詩正不必拘此數法不足</hi>
<hi>據也</hi>又有以嘆名者<hi>古詞有楚妃/嘆明君嘆</hi>以愁名者<hi>文選有四愁樂府有獨處</hi>
<hi>愁</hi>以哀名者<hi>選有七哀少/陵有八哀</hi>以怨名者<hi>古詞有寒夜怨玉階怨</hi>以思<lb/>
<pb n="KR4h0107_WYG_146-4b"/>
名者<hi>太白有静夜思</hi>以樂名者<hi>齊武帝有估客樂宋臧質有石城樂</hi>有古詩一韻<lb/>
兩用者<hi>文選曹子建美女篇有兩難字謝康樂述祖徳詩有兩人字其後多有之</hi>有古詩一<lb/>
韻三用者<hi>文選任彦昇哭范僕射詩三用情字也</hi>有古詩三韻六七用者<lb/>
<hi>古焦仲卿妻是也</hi>有古詩重用二十許韻者<hi>焦仲卿妻詩是也</hi>有古詩<lb/>
旁取六七許韻者<hi>韓退之此日足可惜篇是也凡雜用東冬江陽庚青六韻歐陽公謂退之</hi>
<hi>遇寛韻則故旁入他韻非也此乃用古韻耳於集韻自見之</hi>有古詩全不押韻者<hi>古采</hi>
<hi>蓮曲是也</hi>有後章字接前章者<hi>曹子建贈白馬王彪之詩是也</hi>有擬古有連<lb/>
句有分題<hi>古人分題或各賦一物如云送某人分題得某物也或曰探題</hi>有分韻有借<lb/>
<pb n="KR4h0107_WYG_146-5a"/>
韻<hi>如押十虞之韻可借八微或十二齊韻是也</hi>有協韻<hi>楚辭及選詩多用協韻</hi>有今韻<lb/>
有古韻<hi>如退之此日足可惜詩用古韻也葢選詩多如此</hi>論雜體則有風人<hi>上句</hi>
<hi>述一語下句釋其義如古子夜歌讀曲歌之類則多用此體</hi>藁砧<hi>古樂府藁砧今何在山上復有山何</hi>
<hi>當大刀頭破鏡飛上天僻辭隠語也</hi>五雜爼<hi>見樂/府</hi>兩頭纖纖<hi>亦見/樂府</hi>盤中<hi>玉臺</hi>
<hi>集有此詩蘇伯玉妻作寫之盤中屈曲成文也</hi>迴文<hi>起於竇滔之妻織/錦以寄其夫也</hi>反覆<hi>舉一</hi>
<hi>字而誦皆成句無不押韻反覆成文也李公詩格有此二十一字詩</hi>離合<hi>字相拆合成文孔融漁父屈節</hi>
<hi>之詩是也雖不關詩之輕重其體製亦古</hi>建除<hi>鮑明逺有建除詩毎句首冠以建除平定等字其詩雖佳</hi>
<hi>葢鮑本能詩非因建除之體而佳也</hi>字謎人名卦名數名藥名州名<hi>如此詩只</hi>
<pb n="KR4h0107_WYG_146-5b"/>
<hi>成戲謔不足為法也</hi>又有六甲十屬之類及藏頭歇後等體<hi>今皆削之</hi>
<hi>近世有李公詩格泛而不備惠洪天厨禁臠最為誤人今此巻有旁參二書者葢其是處不可易也○滄浪所</hi>
<hi>論詩體尚多自唐以下者不錄於此</hi>
　　章句<lb/>
夫章句無常而字有條數四字宻而不促六字格而非<lb/>
緩或變之以三五葢應機之權節也至於詩頌大體以<lb/>
四言為正唯祈父肇禋以二言為句尋二言肇於黄世<lb/>
竹彈之謠是也三言興於虞時元首之詩是也四言廣<lb/>
<pb n="KR4h0107_WYG_146-6a"/>
於夏年洛汭之歌是也五言見於周代行露之章是也<lb/>
六言七言雜出詩騷而體之篇成於兩漢情數運周随<lb/>
時代用矣<hi>文心雕龍</hi>
詩者始於舜臯之賡歌三代列國風雅繼作今之三百<lb/>
五篇是也其句法自三字至八字皆起於此三字句若<lb/>
鼓咽咽醉言歸之類四字句若關關雎鳩在河之洲之<lb/>
類五字句者若誰謂雀無角何以穿我屋之類七字句<lb/>
若交交黄鳥止于棘之類漢魏以降述作相望梁陳以<lb/>
<pb n="KR4h0107_WYG_146-6b"/>
來格致寖多自唐迄於國朝而體製大備矣<hi>古今詩語</hi>
塵史曰王得仁謂七言始於垓下歌柏梁篇祖之劉<hi>闕</hi>
以交交黄鳥止于桑為七言之始合兩句為一誤矣大<lb/>
雅曰維昔之富不如時頌曰學有緝熈於光明此七言<lb/>
之始王氏亦誤矣葢始於擊壤歌帝力於我何有哉雅<lb/>
頌之後有南山歌子産歌採葛婦歌易水歌皆有七言<lb/>
而未成篇及大招百句小招七十句七言巳盛於楚矣<lb/>
<hi>詩家直説○訥按諸家所論七言詩始惟垓下為近之他皆雜出一二言未為全體至如甯戚扣牛所歌高誘</hi>
<pb n="KR4h0107_WYG_146-7a"/>
<hi>註國語以為碩鼠之詩雖未必然亦足以明南山白石之篇誘時末嘗有也他如列子擊壤孔叢子大道歌續</hi>
<hi>博物志狄水歌拾遺記甯封子詩皇娥歌白帝子答歌皆出於著書者之手其文義各自為體而辭義深淺居</hi>
<hi>然有別至呉越春秋所載窮刼之曲采葛婦歌河梁之詩尤淺乃不足道而近時論詩者遂引以為據辨七言</hi>
<hi>不始於柏梁亦何以稱知言也</hi>
又曰四言體始於康衢歌滄浪謂起於韋孟誤矣<hi>同上○按</hi>
<hi>四言詩三百五篇在前而嚴云起於韋孟葢其敘事布詞自為一體漢魏以來遞相師法故云始於韋非徒言</hi>
<hi>也或又引康衢以為權輿又烏知康衢之謡非列子因雅頌而為之者邪然明良五子之歌載在典謨可徴也</hi>
又曰江有汜乃三言之始迨天馬歌體製備矣嚴滄浪<lb/>
<pb n="KR4h0107_WYG_146-7b"/>
謂創自夏侯湛葢泥於白氏六帖<hi>同上○按三言始天馬似矣江有汜亦非</hi>
<hi>純體曷謂始耶</hi>
虞之賡歌夏五子之歌此三百篇之權輿也洪範無偏<lb/>
無陂至歸其有極蔡氏謂此章葢詩之體使人吟詠而<lb/>
得其性情與周禮太師教以六詩同一機伊訓以三風<lb/>
十愆訓太甲自聖謨洋洋而下亦叶其音葢欲日誦是<lb/>
訓如衞武公之抑戒也故曰詩可以興<hi>困學紀聞</hi>
夏侯太初辨樂論伏羲有網罟之歌神農有豐年之詠<lb/>
<pb n="KR4h0107_WYG_146-8a"/>
黄帝有龍衮之頌元次山補樂歌有網罟豐年二篇文<lb/>
心雕龍云二言肇於黄世竹彈之謠是也<hi>竹彈歌見呉越春秋</hi>
文選注五言自李陵始文心雕龍云召南行露始肇半<lb/>
章孺子滄浪亦有全曲暇豫優歌逺見春秋邪徑童謠<lb/>
近在成世則五言乆矣<lb/>
東方朔有八言七言攷之風雅尚之以瓊華乎而七言<lb/>
也我不敢傚我友自逸八言也<hi>以上並困學紀聞</hi>
　　雜體<lb/>
<pb n="KR4h0107_WYG_146-8b"/>
列女傳式微二人之作聨句始此<hi>困學紀聞○皮日休云柏梁七言聨句興</hi>
<hi>焉文心雕龍云聨句共韻柏梁餘製</hi>
詩苑類格謂囘文出於竇滔妻所作文心雕龍云囘文<lb/>
所興則道原為始又傅咸有囘文反覆詩温嶠有囘文<lb/>
詩皆在竇妻前<hi>皮日休曰傅咸反覆興焉温嶠囘文興焉</hi>
梁元帝賦得蘭澤多芳草詩古詩為題見於此<hi>今按劉琨有胡</hi>
<hi>姬年十五沈約有江蘺生幽渚皆在元帝前</hi>
左傳有虞殯荘子有紼謳挽歌非始于田横之客韓子<lb/>
<pb n="KR4h0107_WYG_146-9a"/>
蒼曰柏梁作而詩之體壊河梁作而詩之意乖致堂云<lb/>
古樂府者詩之旁行也詞曲者古樂府之末造也陸務<lb/>
觀云倚聲製詞起於唐之季世<hi>以上並困學紀聞</hi>
詩體如八音歌建除體之類古人賦詠多矣用十二神<lb/>
為詩者始見於沈炯<hi>韻語陽秋</hi>
晉傅咸集七經語為詩北齊劉晝緝綴一賦名為六合<lb/>
魏收曰賦名六合其愚巳甚及觀其賦又愚於名後之<lb/>
集句肇於此<hi>詩家直説</hi>
<pb n="KR4h0107_WYG_146-9b"/>
晉傅咸作七經詩其毛詩一篇畧曰聿修厥徳令終有<lb/>
俶勉爾遁思我言維服盜言孔甘其何能淑讒人㒺極<lb/>
有靦靣目此乃集句詩之始或謂集句起於王安石非<lb/>
也<hi>詩譜</hi>
古今詩體不一太師之職掌教六詩風雅頌賦比興備<lb/>
焉三代而下雜體互出漢唐以來鐃歌鼔吹拂舞矛俞<lb/>
因斯而興晉宋以降又有囘文反復寓憂思輾轉之情<lb/>
䨇聲疊韻状連駢嬉戲之態郡縣藥石名六甲八卦之<lb/>
<pb n="KR4h0107_WYG_146-10a"/>
屬不勝其變古有采詩官命曰風人以見風俗喜怒好<lb/>
惡皮日休云疎杉低通灘冷鷺立亂浪此䨇聲也陸龜<lb/>
䝉嘗曰膚愉呉都姝眷戀便殿宴此疊韻也劉禹錫曰<lb/>
東邉日出西邉雨道是無晴却有晴杜詩曰俱飛蛺蝶<lb/>
元相逐並蔕芙蓉本自䨇又曰滿目飛明鏡歸心折大<lb/>
刀此皆風人類也<hi>珊瑚鈎詩話</hi>
古辭云藁砧今何在山上復有山何當大刀頭破鏡飛<lb/>
上天藁砧砆也謂夫也山上有山出也大刀頭刀上鐶<lb/>
<pb n="KR4h0107_WYG_146-10b"/>
也破鏡言半月當還也此詩格非當時有釋之者後人<lb/>
豈能曉哉古辭又云圍棊燒敗襖著子故依然陸龜䝉<lb/>
皮日休固嘗擬之陸云旦日思䨇履明時願早諧皮云<lb/>
莫言春繭薄猶有萬重思是皆以下句釋上句與藁砧<lb/>
異矣樂府觧題以此格為風人詩取陳詩以觀民風示<lb/>
不顯言之意至東坡無題詩云蓮子擘開須見薏秋枰<lb/>
着盡更無棊破衫却有重縫處一飯何曽忘却匙是文<lb/>
與釋並見於一句中與風人詩又小異矣<hi>葛常之○古樂府山上復</hi>
<pb n="KR4h0107_WYG_146-11a"/>
<hi>有山何當大刀頭此虎謎之祖子美歸心折大刀明用此意○過庭詩話</hi>
南朝人作詩多先賦韻如梁武帝華光殿宴飲連句沈<lb/>
約賦韻曹景宗不得韻啓求之乃得競病兩字之類是<lb/>
也予家有陳后主文集十巻載王師獻㨗賀樂文思預<lb/>
席羣僚各賦一字仍成韻上得盛柄病令横映夐併鏡<lb/>
慶十字宴宣猷堂得迮格白黒易夕擲斥拆啞十字幸<lb/>
舍人省得日謐一瑟畢訖橘質帙實十字如此者凡數<lb/>
十篇今人無此格也<hi>容齋續筆</hi>
<pb n="KR4h0107_WYG_146-11b"/>
類文見曰梁武帝同王筠和太子懺悔詩始為押韻晚<lb/>
唐多效之迨宋人尤甚<hi>詩家直説</hi>
　　題例<lb/>
元稹自序樂府曰詩迄于周離騷迄于楚是後詩之流<lb/>
為二十四名賦頌銘賛誄箴詩行詠吟題怨歌章篇操<lb/>
引謠謳歌曲詞調皆詩人六義之餘劉補闕云樂府肇<lb/>
於漢魏按仲尼學文王操伯牙作水仙操則不於漢魏<lb/>
而後始亦以明矣<hi>訥按琴操肇於上古如神人暢南風歌之類又在仲尼前但今所傳之曲</hi>
<pb n="KR4h0107_WYG_146-12a"/>
<hi>未必盡出於古耳樂府之名自興於漢何得以此相掩耶</hi>
守法度曰詩載始末曰引體如行書曰行放情曰歌行<lb/>
間之曰歌行悲如蛩螀曰吟通乎俚俗曰謡委曲盡情<lb/>
曰曲<hi>白石詩説</hi>
刺美風化緩而不迫謂之風采摭事物摛華布體謂之<lb/>
賦推明政治荘語得失謂之雅形容盛徳揚厲休功謂<lb/>
之頌幽憂憤悱寓之比興謂之騷感觸事物託於文章<lb/>
謂之辭程事較功考實定名謂之銘援古刺今箴戒得<lb/>
<pb n="KR4h0107_WYG_146-12b"/>
失謂之箴猗迂抑揚永言謂之歌非鼔非鍾徒歌謂之<lb/>
謠歩驟馳騁斐然成章謂之行品秩先後敘而推之謂<lb/>
之引聲音雜比高下短長謂之曲吁嗟慨嘆悲憂深思<lb/>
謂之吟吟詠情性總而言志謂之詩蘓李而上高簡古<lb/>
澹謂之古沈宋而下法律精切謂之律此詩之衆體也<lb/>
<hi>珊瑚鈎詩話</hi>
詩家名號區別種種原其大義固自同歸歌聲雜而無<lb/>
方行體䟽而不滯吟以呻其鬱曲以導其微引以抽其<lb/>
<pb n="KR4h0107_WYG_146-13a"/>
意詩以言其情故因名昭象合是而觀則情之體備矣<lb/>
夫情既異其形故辭當因其勢譬如寫物繪色倩盼各<lb/>
以其狀随規逐矩圓方巧獲其則此乃因情立格持守<lb/>
圍環之大畧也若夫神工哲匠顛倒經樞思若連絲應<lb/>
之杼軸文如鑄冶逐手而遷從衡參互恆度自若此心<lb/>
之伏機不可彊能也<hi>談藝錄</hi>
　　聲律<lb/>
凡聲有飛沈響有雙疊䨇聲隔字而毎舛疊韻雜句而<lb/>
<pb n="KR4h0107_WYG_146-13b"/>
必暌沈則響發而斷飛則聲颺不還並轆轤交徃逆鱗<lb/>
相比迃其際㑹則徃蹇來連其為疾病亦文家之吃也<lb/>
夫吃文為患生於好詭逐新趣異故喉脣糺紛將欲解<lb/>
結務在剛斷左礙而尋右末滯而討前則聲轉於吻玲<lb/>
玲如振玉辭靡於耳纍纍如貫珠矣是以聲畫妍蚩寄<lb/>
在吟詠吟詠滋味流於字句氣力窮於和韻異音相從<lb/>
謂之和同聲相應謂之韻韻氣一定故餘聲易遣和體<lb/>
抑揚故遺響難契屬筆易巧選和至難綴文難精而作<lb/>
<pb n="KR4h0107_WYG_146-14a"/>
韻甚易雖纎意曲變非可縷言然振其大綱不出兹論<lb/>
若夫宫商大和譬諸吹籥翻迴取均頗似調瑟瑟資移<lb/>
柱故有時而乖貳籥含定管故無徃而不一陳思潘岳<lb/>
吹籥之調也陸機左思瑟柱之和也槩舉而推可以類<lb/>
見又詩人綜韻率多清切楚辭辭楚故訛韻實繁及張<lb/>
華論韻謂士衡多楚文賦亦稱知楚不易可謂銜靈均<lb/>
之聲餘失黄鍾之正響凡切韻之動勢若轉圜訛音之<lb/>
作甚於枘方免乎枘方則無大過矣練才洞鍳剖字鑚<lb/>
<pb n="KR4h0107_WYG_146-14b"/>
響踈識闊畧隨音所遇若長風之過籟東郭之吹竽耳<lb/>
古之佩玉左宫右徴以節其歩聲不失序音以律文其<lb/>
可㤀哉<hi>文心雕龍</hi>
昔曹劉殆文章之聖陸謝為體貳之才銳精研思千百<lb/>
年中而不聞宫商之辯四聲之論或謂前逹偶然不見<lb/>
豈其然乎嘗試言之古者詩頌皆被之金竹故非調五<lb/>
音無以諧㑹若置酒髙堂上明月照髙樓為韻之首故<lb/>
三祖之詞文或不工而韻入歌唱此重音韻之義也與<lb/>
<pb n="KR4h0107_WYG_146-15a"/>
世之言宫商異矣今既不被管絃亦何取於聲律耶齊<lb/>
有王元長者嘗謂余云宫商與二儀俱生自古詞人不<lb/>
知之唯顔憲子乃云律吕音調而其實大謬唯見范曄<lb/>
謝荘頗識之耳常欲進知音論未就王元長創其首謝<lb/>
朓沈約揚其波三賢或貴公子孫㓜有文辨於是士流<lb/>
景慕務為精宻襞積細微専相凌架故使文多拘忌傷<lb/>
其眞美余謂文製本須諷讀不可蹇礙但令清濁通流<lb/>
口吻調利斯為足矣至平上去入則余病未能蜂腰鶴<lb/>
<pb n="KR4h0107_WYG_146-15b"/>
膝閭里巳具陳思贈弟仲宣七哀公幹思友阮籍詠懐<lb/>
子卿䨇鳬叔夜䨇鸞茂先寒夕平叔衣單安仁倦暑景<lb/>
陽苦雨靈運鄴中士衡擬古越石感亂景純詠仙王微<lb/>
風月謝客山泉叔源離宴鮑昭戍邉太沖詠史顔延入<lb/>
洛陶公詠貧之製恵連𢷬衣之作斯皆五言之警䇿者<lb/>
所謂篇章之珠澤文彩之鄧林<hi>詩品下</hi>
永明未盛為文章呉興沈休文陳郡謝𤣥暉瑯琊王元<lb/>
長以氣類相推轂汝南周彦倫善識聲為文皆用宫商<lb/>
<pb n="KR4h0107_WYG_146-16a"/>
以平上去入為四聲以此制韻不可增減謂之永明體<lb/>
<hi>何氏語林○髙氏小史云周顒字彦倫始置四聲切韻行於時</hi>
陸厥與沈約書曰范詹事自序性別宫商識清濁特能<lb/>
適輕重濟艱難古今文人多不全了此處縱有㑹此者<lb/>
不必從根本中來<hi>歴代吟譜</hi>
沈休文酷裁八病碎用四聲故風雅殆盡後之才子天<lb/>
機不高為沈生弊法所媚懵然随流溺而不返<hi>皎然詩評</hi>
　<hi>皮日休雜體詩序曰詩云螮蝀在東又曰鴛鴦在梁䨇聲起於此也陸龜蒙詩序曰疊音起自梁武帝云</hi>
<pb n="KR4h0107_WYG_146-16b"/>
　<hi>後牖有朽柳當時侍從之臣皆唱和劉孝綽云梁王長康强沈休文云載載毎礙碌自後用此體作為小</hi>
　<hi>詩者多矣如王融所謂園蘅炫紅蘤湖荇燡黄華温庭筠所謂棲息銷心象簷楹溢艷陽皆效䨇聲而為</hi>
　<hi>之者也陸龜䝉所謂瓊英輕明生竹石滴瀝碧皮日休所謂康荘傷荒涼主虜部伍苦皆傚疊韻而為之</hi>
　<hi>者也南北朝人士多喜作䨇聲疊韻如謝荘羊戎魏收崔巖軰戲謔談諧之語往往載在史冊可得而攷</hi>
　<hi>焉○韻語陽秋</hi>
　<hi>聲韻之興自謝荘沈約以來其變日多四聲中又別其清濁以為䨇聲一韻者以為疊韻葢以輕重為清</hi>
　<hi>濁爾所謂前有浮聲則後須切響是也王融䨇聲詩云園蘅炫紅蘤湖荇燡黄華迴鶴横淮翰逺越合雲</hi>
　<hi>霞以此求之可見自唐以來䨇聲不復用而疊韻間有杜子美卑枝低結子接葉暗巢鶯白樂天量大嫌</hi>
<pb n="KR4h0107_WYG_146-17a"/>
　<hi>甜酒才高笑小詩之類皆因其語意所到輒就成之要不以是為工也陸龜䝉軰遂以皆用一音引後牖</hi>
　<hi>有朽柳梁王長康强為始於梁武帝不知復何所據所為蜂腰鶴膝者葢又出於䨇聲之變若五字首尾</hi>
　<hi>皆濁音而中一字清即為蜂腰首尾皆清音而中一字濁即為鶴膝尤可笑也○蔡寛夫詩話</hi>
　<hi>南史謝荘傳曰王元謨問荘何者為䨇聲何者為疊韻答曰互護為䨇聲磝碻為疊韻某桉古人以四聲</hi>
　<hi>為切韻紐以䨇聲疊韻必以五音為定葢謂東方喉聲為木音西方舌聲為金音南方齒聲為火音北方</hi>
　<hi>脣聲為水音中央牙聲為土音也䨇聲者同音而不同韻也疊韻者同音而又同韻也互䕶同為脣音而</hi>
　<hi>二字不同韻故謂之䨇聲磝碻同為牙音而二字又同韻故謂之疊韻若彷彿熠燿騏驥慷慨咿喔霡霂</hi>
　<hi>皆䨇聲也若侏儒童䝉崆峒巃嵸螳螂滴瀝皆疊韻也廣韻曰章灼良畧是䨇聲灼畧章良是疊韻又曰</hi>
<pb n="KR4h0107_WYG_146-17b"/>
　<hi>斤剔靈歴是䨇聲剔歴斤靈是疊韻舉此例則諸音皆是此而紐之可以定矣沈存中論詩之用字曰㡬</hi>
　<hi>家村草裏吹笛隔江聞㡬家村草吹笛隔江皆䨇聲也某桉村字是脣音草字是齒音吹字是脣音笛字</hi>
　<hi>是齒音此非同音字不可謂之䨇聲也存中又曰月影侵簮冷江光逼履清侵簮逼履皆疊韻也某按侵</hi>
　<hi>字是脣音簮字是齒音逼字是脣音履字是舌音既非同音字而逼履二字又不同類不謂之疊韻也某</hi>
　<hi>按李羣玉詩曰方穿詰曲﨑嶇路又聴鉤輈格磔聲詰曲﨑嶇乃䨇聲也鉤輈格磔乃疊韻也○學林新</hi>
　<hi>編</hi>
百藥曰分四聲八病按詩苑類格沈約曰詩病有八平<lb/>
頭上尾蜂腰鶴膝大韻小韻旁紐正紐唯上尾鶴膝最<lb/>
<pb n="KR4h0107_WYG_146-18a"/>
忌餘病一通<hi>困學紀聞</hi>
　<hi>梅堯臣續金針詩格曰八病一曰平頭第一字不得與第六字同聲第二字不得與第七字同聲詩曰今</hi>
　<hi>日良宴㑹歡樂難具陳今與歡同聲日與樂同聲○一曰謂句首二字並是平聲是犯古詩朝雲晦初景</hi>
　<hi>丹池晚飛雪飄披聚還散吹揚凝且滅</hi>
　<hi>二曰上尾第五字不得與第十字同聲詩曰西北有髙樓上與浮雲齊樓與齊同聲○一曰古詩蕩子到</hi>
　<hi>娼家秋庭夜月華桂華侵雲長輕光逐漢斜内家字與華字同聲是韻即不妨若側聲是同上去入即是</hi>
　<hi>犯也</hi>
　<hi>三曰蜂腰第二字不得與第五字同聲所以兩頭大中心小似蜂腰之形詩曰逺與君別乆乃至鴈門關</hi>
<pb n="KR4h0107_WYG_146-18b"/>
　<hi>與字并乆字同聲○一曰古詩徐歩金門旦言尋上苑春</hi>
　<hi>四鶴膝第五字不得與第十五字同聲所以兩頭細中心麄似鶴膝之形詩曰新製齊紈素皎㓗如霜雪</hi>
　<hi>裁為合歡扇團圓似秋月素字與扇字同聲○一曰古詩陟野看陽春登樓望初栁綠池始沾裳弱葉未</hi>
　<hi>映綬言春與裳字同是平聲故曰犯上去入亦然</hi>
　<hi>五大韻為重疊相犯也如五言詩以新字為韻者九字内更著津字人字等為大韻也詩曰胡姬年十五</hi>
　<hi>春日獨當壚胡字與壚字同聲也○一曰謂二句中字與第十字同聲是犯古詩端坐苦愁思攬衣起西</hi>
　<hi>遊愁與遊是犯也</hi>
　<hi>六小韻除十上字中自有韻者是也詩曰客子已乖離那宜逺相送子巳離宜字是也○一曰九字中有</hi>
<pb n="KR4h0107_WYG_146-19a"/>
　<hi>明字又用清字是犯古詩薄帷鍳明月清風吹我襟</hi>
　<hi>七傍紐一句中巳有月字不得著元阮願字此是䨇聲即為傍紐也詩曰丈夫且安坐梁塵将欲起丈梁</hi>
　<hi>之類即謂犯耳○一曰謂十字中有田字又用寅延字是犯古詩田夫亦知禮寅賔延上坐</hi>
　<hi>八正紐如壬衽任入四字為一紐一句之中巳有壬字更不得安衽任字詩曰我本漢家女來嫁單于庭</hi>
　<hi>家嫁是一紐之内名正䨇聲○一曰謂十字中有元字又有阮願月字是犯古詩我本良家子來嫁單于</hi>
　<hi>庭家與嫁字乃是犯也</hi>
　　麗辭<lb/>
造化賦形支體必䨇神理為用事不孤立夫心生文辭<lb/>
<pb n="KR4h0107_WYG_146-19b"/>
運裁百慮高下相須自然成對唐虞之世辭未極文而<lb/>
臯陶贊文罪疑惟輕功疑惟重益陳謨云滿招損謙受<lb/>
益豈營麗辭率然對耳易之文繫聖人之妙思也序乾<lb/>
四徳則句句相䘖龍虎類感則字字相儷乾坤易簡則<lb/>
宛轉相承日月徃來則隔行懸合雖句字或殊而偶意<lb/>
一也至於詩人偶章大夫聨辭竒偶適變不勞經營自<lb/>
揚馬張蔡崇盛麗辭如宋畫呉冶刻形鏤法麗句與深<lb/>
采並流偶意共逸韻俱發至魏晉羣才析句彌宻聨字<lb/>
<pb n="KR4h0107_WYG_146-20a"/>
合趣割毫析釐然契機者入巧浮假者無功故麗辭之<lb/>
體凡有四對言對為易事對為難反對為優正對為劣<lb/>
言對者䨇比空辭者也事對者並舉人驗者也反對者<lb/>
理殊趣合者也正對者事異義同者也長卿上林云修<lb/>
容乎禮園翺翔乎書圃此言對之類也宋玉神女賦云<lb/>
毛嬙鄣袂不足程式西施掩靣比之無色此事對之類<lb/>
也仲宣登樓云鍾儀幽而楚奏莊舄顯而越吟此反對<lb/>
之類也孟陽七哀云漢祖想枌榆光武思白水此正對<lb/>
<pb n="KR4h0107_WYG_146-20b"/>
之類也凡偶辭胸臆言對所以為易也微人之學事對<lb/>
所以為難也幽顯同志反對所以為優也並貴共心正<lb/>
對所以為劣也又以事對各有反正指類而求萬條自<lb/>
昭然矣張華詩稱遊鴈比翼翔歸鴻知接翮劉琨詩言<lb/>
宣尼悲獲麟西狩涕孔丘若斯重出即對句之駢枝也<lb/>
是以言對為美貴在精巧事對所先務在允當若兩事<lb/>
相配而優劣不均是驥在左驂駑為右服也若夫事或<lb/>
孤立莫與相偶是䕫之一足踸踔而行也若氣無竒類<lb/>
<pb n="KR4h0107_WYG_146-21a"/>
文乏異采碌碌麗新則昏睡耳目必使理圓事宻聨璧<lb/>
其章迭用竒偶節以襍佩乃其貴耳類此而思理斯見<lb/>
也<hi>文心雕龍</hi>
　<hi>或曰今人所以不及古者病於麗詞子曰不然先正詩人時有麗詞雲從龍風從虎非麗耶昔我徃矣楊</hi>
　<hi>柳依依今我來思雨雪霏霏非麗耶但古人後於語先於意○皎然詩議</hi>
　<hi>選詩駢句甚多如宣尼悲獲麟西狩涕孔丘千憂集日夜萬感盈朝昏萬古陳往還百代勞起伏多士成</hi>
　<hi>大業羣賢濟洪績之類恐不足為後人之法也○韻語陽秋</hi>
　<hi>蔡寛夫詩話曰晉宋間詩人造詩雖秀㧞然大抵上下句多出一意如魚戲新荷動鳥散餘花落蟬噪林</hi>
<pb n="KR4h0107_WYG_146-21b"/>
　<hi>逾静鳥鳴山更幽之類非不工矣終不免此病甚乃有一人名而分用之者如劉越石宣尼悲獲麟西狩</hi>
　<hi>泣孔丘謝惠連雖好相如逹不同長卿慢等語若非前後相應映帶殆不可讀然要非全美也唐初餘風</hi>
　<hi>猶未殄陶冶至杜子美始淨盡矣○丹鉛閏録云史記相如傳文君巳失身于司馬句長卿故倦游以人</hi>
　<hi>姓與字分為二句其文法自可傳人之姓氏名字多互文焉劉越石詩宣尼悲獲麟西狩涕孔丘沈休文</hi>
　<hi>宋書恩倖傳論胡廣累世農夫伯始致身公卿黄憲牛醫之子叔度名動京師</hi>
　<lb/>
　<lb/>
　古詩紀巻一百四十六<lb/>
</p>
<p>
</p>
  </div>
</body>
</text>
</TEI>
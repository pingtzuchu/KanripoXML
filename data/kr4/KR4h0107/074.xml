<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷七十四</head>
    <p>
<pb n="KR4h0107_WYG_074-1a"/>
欽定四庫全書<lb/>
　古詩紀卷七十四　　　　明　馮惟訥　撰<lb/>
梁第一<lb/>
　武帝<hi>姓蕭氏諱衍字叔逹初仕齊累遷隨王鎮西諮議参軍後弑東昏而自立四傳五十五年</hi>
　　樂府<lb/>
　　　芳樹<lb/>
緑樹始搖芳芳生非一葉一葉度春風芳華自相接雜<lb/>
色亂參差衆花紛重疊重疊不可思思此誰能愜<lb/>
<pb n="KR4h0107_WYG_074-1b"/>
　　　有所思<lb/>
誰言生離乆適意與君别衣上芳猶在握裏書未滅腰<lb/>
間雙綺帶夢為同心結常恐所思露瑤華未忍折<lb/>
　　　臨髙臺<hi>樂府作簡文帝</hi>
髙臺半行雲望望髙不極草樹無參差山河同一色髣<lb/>
髴洛陽道道逺難别識玉階故情人情來共相憶<lb/>
　　　雍臺<lb/>
日落登雍臺佳人殊未來綺忩蓮花掩網戸琉璃開䒠<lb/>
<pb n="KR4h0107_WYG_074-2a"/>
茸臨紫桂蔓延交青苔月沒光隂盡望子獨悠哉<lb/>
　　　長安有狹邪行<hi>帝王集作魏武帝者非</hi>
洛陽有曲陌曲陌不通驛忽遇<hi>一作逢</hi>二少童扶轡問君<lb/>
宅我宅邯鄲右易憶復可知大息組絪緼中息佩陸離<lb/>
小息尚青綺總轡<hi>本集作總角</hi>遊南皮三息俱入門家臣拜<lb/>
門垂三息俱升堂㫖酒盈千巵三息俱入户户内有光<lb/>
儀大婦理金翠中婦事玉觹小婦獨閒暇調笙遊曲池<lb/>
丈人少裵佪鳯吹方參差<lb/>
<pb n="KR4h0107_WYG_074-2b"/>
　　　擬青青河畔草<lb/>
幕幕繡户絲悠悠懐昔期昔期乆不歸鄉國曠音徽音<lb/>
徽空結遲半寝覺如至旣寤了無形與君隔平生月以<lb/>
雲掩光葉以霜摧老當途競自容莫肯為<hi>一作與</hi>妾道<lb/>
　　　擬明月照髙樓<lb/>
圓魄當虛闥清光流思延延思對孤影悽怨還自憐臺<lb/>
鏡早生塵匣琴又無絃悲慕屢傷節離憂亟華年君如<lb/>
東扶景妾似西栁烟相去既路迥明晦亦殊懸願為銅<lb/>
<pb n="KR4h0107_WYG_074-3a"/>
鐵轡以感長樂前<lb/>
　　　閶闔篇<lb/>
西漢本佳妍金馬望甘泉衛尉屯兵上期門曉漏傳猶<lb/>
重河東賦欲知追神仙羽騎凌雲轉閶闔帯空懸長旂<lb/>
掃月窟鳯迹輾星躔但使丹砂就能令億萬年<lb/>
　　　邯鄲歌<lb/>
回顧灞陵上北指邯鄲道短衣妾不傷南山為君老<lb/>
　　　子夜歌二首<hi>武帝清商諸曲竝見玉臺新詠其與樂府不同者註各題下</hi>
<pb n="KR4h0107_WYG_074-3b"/>
恃愛如欲進含羞未肯前朱口發艶歌玉指弄嬌絃<hi>樂府</hi>
<hi>作古辭下同</hi>
朝日照綺忩光風動紈羅巧笑蒨兩犀美目揚雙蛾<lb/>
　　　子夜四時歌<lb/>
　　　　春歌四首<lb/>
階上香入懐庭中花照眼春心一如此情來不可限<hi>樂府</hi>
<hi>作王金珠</hi>
蘭葉始滿池梅花已落枝持此可憐意摘以寄心知<lb/>
<pb n="KR4h0107_WYG_074-4a"/>
朱日光素冰黄花映白雪折梅寄佳人共迎<hi>一作道</hi>陽春<lb/>
月<hi>樂府作王金珠</hi>
花塢蝶雙飛栁堤鳥百舌不見佳人來徒勞心斷絶<hi>樂府</hi>
<hi>不載</hi>
　　　　夏歌四首<lb/>
江南蓮花開紅光照碧水色同心復同藕異心無異<hi>藝文</hi>
<hi>載一首云江南蓮花水紅光復碧色同絲有同藕異心無異菂</hi>
閨中花如繡簾上露如珠欲知有所思停織復踟蹰<lb/>
<pb n="KR4h0107_WYG_074-4b"/>
玉盤著<hi>一作貯</hi>朱李金杯盛白酒雖欲持自親復恐不甘<lb/>
口<hi>樂府作王金珠</hi>
含桃落花日黄鳥營飛時君住馬已疲妾去蠶欲饑<lb/>
　　　　秋歌四首<lb/>
繡帶合歡結錦衣連理文懐情入夜月含笑出朝雲<hi>樂府</hi>
<hi>作王金珠冬歌其首句云寒閨周黼帳</hi>
七采紫金柱九華白玉梁但歌雲不去含吐有餘香<lb/>
吹漏未可停絃斷更當續俱作雙絲引共奏同心曲<hi>以上</hi>
<pb n="KR4h0107_WYG_074-5a"/>
<hi>二首樂府不載</hi>
當信抱梁期莫聽廻風音鏡中兩人髻分明無兩心<lb/>
　　　　冬歌四首<lb/>
寒閨動黻帳宻筵重錦席賣眼拂長袖含笑留上客<lb/>
别時鳥啼户今晨雪滿墀過此君不返但恐緑鬢衰<hi>樂府</hi>
<hi>所載古辭一首與此小異</hi>
果欲結金蘭但㸔松柏林經霜不墮地嵗寒無異心<hi>樂府</hi>
<hi>作古辭</hi>
<pb n="KR4h0107_WYG_074-5b"/>
一年漏將盡萬里人未歸君志固有在妾軀乃無依<hi>樂府</hi>
<hi>不載</hi>
　　　歡聞歌二首<lb/>
艶艶金樓女心如玉池蓮持底報郎㤙俱期遊梵天<hi>樂府</hi>
<hi>作王金珠</hi>
南有相思木合影復同心遊女不可求誰能息空隂<hi>樂府</hi>
<hi>作王金珠歡聞變歌</hi>
　　　團扇歌<hi>樂府作王金珠</hi>
<pb n="KR4h0107_WYG_074-6a"/>
手中白團扇浄如秋團月清風任動生嬌香承意發<lb/>
　　　碧玉歌<hi>樂府失名</hi>
杏梁日始照蕙席歡未極碧玉奉金杯緑酒助花色<lb/>
　　　上聲歌<hi>樂府作王金珠</hi>
花色過桃杏名稱重金瓊名歌非下里含笑作上聲<lb/>
　　　襄陽白銅鞮歌三首<hi>英華作白銅鞮</hi>
　　<hi>隋書樂志曰梁武帝之在雍鎮有童謡云襄陽白銅蹄反縳揚州兒識者言曰白銅蹄以金蹄為馬</hi>
　　<hi>也白金色也及義師之興實以鐵騎揚州之士皆靣縛果如謡言故即位之後更造新聲帝自為之</hi>
<pb n="KR4h0107_WYG_074-6b"/>
　　<hi>詞三曲又令沈約為三曲以被管絃古今樂録曰襄陽蹋銅鞮者梁武西下所製也沈約又作其和</hi>
　　<hi>云㐮陽白銅蹄聖徳應乾來</hi>
陌頭征人去閨中女下機含情不能言送别沾羅衣<lb/>
草樹非一香花葉百種色寄語故情人知我心相憶<lb/>
龍馬紫金鞍翠毦白玉羈照耀雙闕下知是襄陽兒<lb/>
　　　楊叛兒<lb/>
桃花初發紅芳草尚抽緑南音多有㑹偏重叛兒曲<lb/>
　　　白紵辭二首<hi>藝文樂府作簡文帝今從玉臺作武帝  以下七言</hi>
<pb n="KR4h0107_WYG_074-7a"/>
朱絲玉柱羅象筵飛琯促節舞少年短歌流目未肯前<lb/>
含笑一轉私自憐<lb/>
纖腰嫋嫋不任衣嬌怨獨立特為誰赴曲君前未忍歸<lb/>
上聲急調中心飛<lb/>
　　　河中之水歌<hi>玉臺樂府作梁武帝藝文作古辭</hi>
河中之水向東流洛陽女兒名莫愁莫愁十三能織綺<lb/>
十四採桑南陌頭十五嫁為盧家婦十六生兒字阿侯<lb/>
盧家蘭室桂為梁中有鬱金蘓合香頭上金釵十二行<lb/>
<pb n="KR4h0107_WYG_074-7b"/>
足下絲履五文章珊瑚掛鏡爛生光平頭奴子擎<hi>一作提</hi>
履箱人生富貴何所望恨不早嫁東家王<lb/>
　　　東飛伯勞歌<hi>一云紹古歌玉臺藝文樂府竝作古辭</hi>
東飛伯勞西飛燕黄姑織女時相見誰家兒女對門居<lb/>
開顔發豔照里閭南忩北牖挂明<hi>藝文作桂月</hi>光羅帷綺帳<lb/>
脂粉香女兒年㡬十五六窈窕無雙顔如玉三春已暮<lb/>
花從風空留可憐誰與同<lb/>
　　　江南弄<hi>七曲言以下雜</hi>
<pb n="KR4h0107_WYG_074-8a"/>
　　<hi>古今樂録曰梁天監十一年冬武帝改西曲製江南上雲樂十四曲江南弄七曲一曰江南弄二曰</hi>
　　<hi>龍笛曲三曰採蓮曲四曰鳯笙曲五曰採菱曲六曰遊女曲七曰朝雲曲又沈約作四曲一曰趙瑟</hi>
　　<hi>曲二曰秦筝曲三曰陽春曲四曰朝雲曲亦謂之江南弄云</hi>
　　　江南弄<hi>古今樂録曰江南弄三洲韻</hi>
　和云陽春路娉婷出綺羅<lb/>
衆花雜色滿上林舒芳耀緑垂輕隂連手躞蹀舞春心<lb/>
舞春心臨歳腴中人望獨踟蹰<lb/>
　　　　龍笛曲<lb/>
<pb n="KR4h0107_WYG_074-8b"/>
　和云江南音一唱值千金<lb/>
美人綿𦕈在雲堂雕金鏤竹眠玉牀婉愛寥亮繞虹梁<lb/>
繞虹梁流月臺駐狂風鬱徘徊<lb/>
　　　　採蓮曲<hi>文苑英華作吳均今從樂府玉臺作武帝採菱曲同</hi>
　和云採蓮渚窈窕舞佳人<lb/>
遊戲五湖採蓮歸發花田葉芳襲衣為君艶歌世所希<lb/>
世所希有如玉江南弄採蓮曲<lb/>
　　　　鳯笙曲<lb/>
<pb n="KR4h0107_WYG_074-9a"/>
　和云弦吹席長袖善留客<lb/>
緑耀尅碧雕琯笙朱唇玉指學鳯鳴流速參差飛且停<lb/>
飛且停在鳯樓弄嬌響間清謳<lb/>
　　　　採菱曲<lb/>
　和云菱歌女解佩戲江陽<lb/>
江南稚女珠腕繩金翠搖首紅顔興桂棹容與歌採菱<lb/>
歌採菱心未怡翳羅袖望所思<lb/>
　　　　遊女曲<lb/>
<pb n="KR4h0107_WYG_074-9b"/>
　和云當年少歌舞承酒笑<lb/>
氛氲蘭麝體芳滑容色玉耀眉如月珠佩婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>戲金闕<lb/>
戲金闕遊紫庭舞飛閣歌長生<lb/>
　　　　朝雲曲<lb/>
　和云徙倚折耀華<lb/>
張樂陽臺歌上謁如寝如興芳晻暧容光既艶復還沒<lb/>
復還沒望不來巫山髙心徘徊<lb/>
　　　上雲樂<hi>七曲</hi>
<pb n="KR4h0107_WYG_074-10a"/>
　　<hi>古今樂録曰上雲樂七曲梁武帝製以代西曲一曰鳯臺二曰桐柏三曰方丈四曰方諸五曰玉龜</hi>
　　<hi>六曰金丹七曰全陵</hi>
　　　　鳯臺曲<lb/>
　和云上雲真樂萬春<lb/>
鳯臺上兩悠悠雲之際神光朝天極華盖遏延州羽衣<lb/>
昱耀春吹去復留<lb/>
　　　　桐柏曲<lb/>
　和云可憐真人遊<lb/>
<pb n="KR4h0107_WYG_074-10b"/>
桐柏真昇帝賔戲伊谷遊洛濵參差列鳯管容與起梁<lb/>
塵望不可至徘徊謝時人<lb/>
　　　　方丈曲<lb/>
方丈上崚層雲挹八玉御三雲金書發幽㑹碧簡吐𤣥<lb/>
門至道虛凝冥然共所遵<lb/>
　　　　方諸曲<hi>古今樂録曰方諸曲三洲韻</hi>
　和云方諸上可憐歡樂長相思<lb/>
方諸上上雲人業守仁摐金集瑤池步光禮玉晨霞盖<lb/>
<pb n="KR4h0107_WYG_074-11a"/>
容長肅清虛伍列真<lb/>
　　　　玉龜曲<lb/>
　和云可憐遊戲來<lb/>
玉龜山真長仙九光曜五雲生交帯要分影大華冠晨<lb/>
纓耉<hi>一作夀</hi>如𤣥羅出入遊太清<lb/>
　　　　金丹曲<lb/>
　和云金丹會可憐乗白雲<lb/>
紫霜耀綘雪飛追以還轉復飛九真道方微千年不傳<lb/>
<pb n="KR4h0107_WYG_074-11b"/>
一傳裔雲衣<lb/>
　　　　金陵曲<lb/>
句曲仙長樂遊洞天巡㑹跡六門揖玉板登金門鳯泉<lb/>
迴肆鷺羽降尋雲鷺羽一流芳芬鬱氛氲<lb/>
　<lb/>
　<lb/>
　<lb/>
　古詩紀卷七十四<lb/>
</p>
<p>
</p>
  </div>
</body>
</text>
</TEI>
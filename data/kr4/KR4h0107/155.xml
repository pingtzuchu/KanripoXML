<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻一百五十五</head>
    <p>
<pb n="KR4h0107_WYG_155-1a"/>
欽定四庫全書<lb/>
　古詩紀巻一百五十五　　明　馮惟訥　撰<lb/>
别集第十一<lb/>
　　辨証<lb/>
　　　禹碑<lb/>
徐靈期衡山記云夏禹導水通凟刻石書名山之髙劉<lb/>
禹錫寄吕衡州詩云傳聞祝融峯上有神禹銘古石琅<lb/>
玕姿秘文龍虎形崔融云於鑠大禹顯允天徳龍畫傍<lb/>
<pb n="KR4h0107_WYG_155-1b"/>
分螺書匾刻韓退之詩岣嶁山尖神禹碑字青石赤形<lb/>
模奇又云千捜萬索何處有森森綠樹猿猱悲古今文<lb/>
士稱述禹碑者不一然劉禹錫葢徒聞其名矣未至其<lb/>
地也韓退之至其地矣未見其碑也崔融所云則似見<lb/>
之葢所謂螺書匾刻非目覩之不能道耳宋朱晦翁張<lb/>
南軒逰南嶽尋訪不獲其後晦翁作韓文考異遂謂退<lb/>
之詩為傳聞之誤葢以耳目所限為斷也王象之輿地<lb/>
紀勝云禹碑在岣嶁峯又傳在衡山縣雲宻峯昔樵人<lb/>
<pb n="KR4h0107_WYG_155-2a"/>
曽見之自後無有見者宋嘉定中蜀士因樵夫引至其<lb/>
所以紙打其碑七十二字刻於夔門觀中後俱亡近張<lb/>
季文僉憲自長沙得之云是宋嘉定中何致子一模刻<lb/>
于嶽麓書院者斯文顯晦信有神物䕶持哉碑凡七十<lb/>
七字輿地紀勝云七十二字誤也其文云承帝曰嗟翼<lb/>
輔佐卿洲渚與登鳥獸之門叅身洪流而明發爾興久<lb/>
旅忘家宿嶽麓庭智營形析心罔弗辰往求平定華嶽<lb/>
泰衡宗䟽事裒勞餘伸禋鬱塞昏徙南瀆衍享衣制食<lb/>
<pb n="KR4h0107_WYG_155-2b"/>
偹萬國其寧竄舞永奔<hi>丹鉛餘錄</hi>
　　　麥秀之歌<lb/>
史記箕子世家云箕子朝周過故殷墟感宫室毁壊生<lb/>
禾黍箕子傷之欲哭則不可欲泣為其近婦人乃作麥<lb/>
秀之詩以歌之其詩曰麥秀漸漸兮禾黍油油彼狡童<lb/>
兮不與我好兮尚書大傳曰微子朝周過殷故墟見麥<lb/>
秀之蔪蔪兮禾黍之蠅蠅也曰此故父母之國乃為麥<lb/>
秀之歌歌曰麥秀漸漸兮禾黍油油彼狡童兮不我好<lb/>
<pb n="KR4h0107_WYG_155-3a"/>
仇<hi>按史記與尚書大傳所載之歌只差末句一字惟書傳序與歌蔪蔪蠅蠅字不同宋玉笛賦枚乘七發皆</hi>
<hi>云麥秀蔪兮注麥芒也但史記以為箕子而書傳以為㣲子且稱父母之國尤為有理不知司馬何所據而與</hi>
<hi>書傳抵牾耶○學齋佔畢</hi>
　　　龍蛇之歌<lb/>
史記世家晉侯賞從亡者介子推不言禄禄亦不及子<lb/>
推從者憐之懸書宫門曰龍欲上天五蛇為輔龍巳升<lb/>
雲四蛇各入其宇一蛇獨怨終不見處余嘗觀劉向新<lb/>
序乃云子推之詩曰有龍矯矯將失其所有蛇從之周<lb/>
<pb n="KR4h0107_WYG_155-3b"/>
流天下龍入深淵得其安所有蛇從之獨不得甘雨遷<lb/>
向相拒不逺且向號博洽羣書所載不同如此故並錄<lb/>
之云<hi>同上</hi>
　　　石鼔文<lb/>
鞏豐云岐本周地平王東徙以賜秦襄公自此岐地屬<lb/>
秦秦人好田獵是石鼓詩之作其在獻公之前襄公之<lb/>
後乎其字類小篆地秦地聲秦聲字秦字其為秦詩何<lb/>
疑<hi>丹鉛續録</hi>
<pb n="KR4h0107_WYG_155-4a"/>
　　　石槨銘<lb/>
衛靈公死卜塟於故墓不吉卜塟沙丘掘之數仭得石<lb/>
槨洗而視之有銘曰不憑其子靈公奪而埋之夫靈公<lb/>
之為靈久矣<hi>見莊子</hi>漢滕公夏侯嬰死送塟至東都門外<lb/>
駟不行踣地悲鳴即掘馬蹄下得石槨其銘曰佳城欝<lb/>
欝三千年見白日于嗟滕公居此室乃塟斯地謂之馬<lb/>
冢<hi>博物志○餘冬序錄曰塟有銘從占而然古人鑄造器物皆有欵識石槨之銘葢欲識之類耳據銘所言</hi>
<hi>豈䜟緯之書從古巳有此術邪</hi>
<pb n="KR4h0107_WYG_155-4b"/>
　　　臨河歌<lb/>
漢書劉輔傳谷永等上書曰趙簡子殺其大夫鳴犢孔<lb/>
子臨河歌而還張宴注曰簡子欲分晉國故先殺鳴犢<lb/>
又聘孔子孔子聞其死至河而還也顔師古曰戰國筞<lb/>
説二人姓名云鳴犢鐸犨而史記及古今人表並以為<lb/>
鳴犢竇犨蓋鐸竇其聲相近故有不同耳今永等指鳴<lb/>
犢一人不論竇犨也韓退之將歸撡亦云孔子之趙聞<lb/>
殺鳴犢作予案今本史記孔子世家乃以為竇鳴犢舜<lb/>
<pb n="KR4h0107_WYG_155-5a"/>
華説苑權謀篇云晉有澤鳴犢犨其不同如此<hi>容齋四筆</hi>
　　　逸詩<lb/>
逸詩篇名若貍首<hi>射義</hi>驪駒<hi>大戴禮/漢書注</hi>祈招<hi>左/傳</hi>轡之柔矣<hi>左傳</hi>
<hi>周書</hi>皆有其辭惟采薺<hi>周/禮</hi>河水新宫茅䲭<hi>左/傳</hi>鳩飛<hi>國語</hi>無辭<lb/>
或謂河水沔水也新宫斯干也鳩飛小宛也周子醇<lb/>
樂府拾遺曰孔子刪詩有全篇删者驪駒是也有刪兩<lb/>
句者月離于畢俾滂沱矣月離于箕風揚沙矣是也有<lb/>
删一句者素以為絢兮是也愚攷之周禮䟽引春秋緯<lb/>
<pb n="KR4h0107_WYG_155-5b"/>
云月離于箕風揚沙非詩也素以為絢兮朱文公謂碩<lb/>
人詩四章而章皆七句不應此章獨多一句葢不可知<lb/>
其何詩然則非刪一句也若全篇之刪亦不止驪駒<hi>論語</hi>
<hi>唐棣之華之類  困學紀聞</hi>
　　　唇齒<lb/>
左傳唇亡齒寒葢古諺也戰國䇿作唇掲齒寒掲與寒<lb/>
叶韻<hi>掲叶音掀譚苑醍醐</hi>
　　　雞口<lb/>
<pb n="KR4h0107_WYG_155-6a"/>
寧為雞口無為牛後口或作尸後作從非是葢口後韻<lb/>
叶如寧為秋霜無為檻羊之類古語自如此<hi>餘冬序錄</hi>
　　　漢淮南王<lb/>
漢淮南厲王死民作歌以諷文帝曰一尺布尚可縫一<lb/>
斗粟尚可舂兄弟二人不相容此漢史所書也髙誘作<lb/>
鴻烈解敘及許叔重注文其辭乃云一尺繒好童童一<lb/>
升粟飽蓬蓬兄弟二人不相容殊為不同後人但引尺<lb/>
布斗粟之喻耳厲王子安復為王招致賔客方術之士<lb/>
<pb n="KR4h0107_WYG_155-6b"/>
作為内書二十一篇外書甚衆又有中篇八巻言神仙<lb/>
黄白之術今所存者二十一巻葢内篇也夀春有八公<lb/>
山正安所延致客之處傳記不見姓名而髙誘叙以為<lb/>
蘇飛李尚左吳田由雷被毛被伍被晉昌等八人然唯<lb/>
左吳雷被伍被見於史雷被者葢為安所斥而亡之長<lb/>
安上書者疑不得為賔客之賢也<hi>容齋續筆</hi>
　　　蘇李<lb/>
東坡曰劉子𤣥辨李陵與蘇武書非西漢文葢齊梁間<lb/>
<pb n="KR4h0107_WYG_155-7a"/>
文士擬作者吾因悟陵與蘇武贈答五言詩亦後人所<lb/>
擬蕭統不能辨也<lb/>
容齋隨筆曰文選編李陵蘇武詩凡七篇人多疑俯觀<lb/>
江漢流之語以為蘇武在長安所作何為乃及江漢東<lb/>
坡云皆後人所擬也予觀李詩云獨有盈觴酒與子結<lb/>
綢繆盈字正惠帝諱漢法觸諱者有罪不應陵敢用之<lb/>
益知坡公之言為可信也<hi>按古詩曰盈盈一水間又髙帝諱邦韋孟詩曰實絶我邦</hi>
<hi>古人臨文或不諱也</hi>
<pb n="KR4h0107_WYG_155-7b"/>
蔡寛夫詩話曰五言起於蘇李今所見惟文選中七篇<lb/>
爾世或疑武詩俯觀江漢流仰視浮雲翔以為不當有<lb/>
江漢之言遂疑其偽此但註者淺陋直指為使匈奴時<lb/>
作故人多惑之其實無據也安知武未嘗至江漢邪<lb/>
　　　班婕妤<lb/>
班婕妤怨歌行文選直作班姬之名樂府以為顔延年<lb/>
作<hi>滄浪詩評</hi>
　　　王昭君<lb/>
<pb n="KR4h0107_WYG_155-8a"/>
漢書竟寧元年呼韓邪来朝言願壻漢氏元帝以後宮<lb/>
良家子王昭君字嬙妃之生一子株累立復妻之生二<lb/>
女至范曄書始言入宫久不見御積怨因掖庭令請行<lb/>
單于臨辭大㑹昭君豐容靚飾顧影裵徊竦動左右帝<lb/>
驚悔欲復留而重失信逺人然曄不言呼韓邪願壻而<lb/>
言四五宫女又言字昭君生二子與前書皆不合其言<lb/>
不願妻其子而詔使從番俗此自烏孫公主非昭君也<lb/>
西京襍記又言元帝使畵工圖宫人皆賂畵工而昭君<lb/>
<pb n="KR4h0107_WYG_155-8b"/>
獨不賂乃惡圖之既行遂按誅毛延夀琴操又言本齊<lb/>
國王穰女端正閑麗未常窺看門戸穰以其有異人求<lb/>
之不與年十七進之帝以地逺不幸欲賜單于美人嬙<lb/>
對使者越席請往後不願妻其子吞藥而卒葢其事雜<lb/>
出無所考正自信史尚不同况傳記乎要之琴操最牴<lb/>
牾矣按昭君南郡人今秭歸縣有昭君村人生女必灼<lb/>
艾炙其靣慮以色選故也昭君卒塟匈奴謂之靑塚晉<lb/>
以文王諱昭號明妃云<hi>韓子蒼昭君圖敘</hi>
<pb n="KR4h0107_WYG_155-9a"/>
　　　蔡琰<lb/>
東坡曰余讀列女傳蔡琰二詩其辭明白感慨類世所<lb/>
傳木蘭詩東京無此格也建安七子猶含飬圭角不盡<lb/>
發見况伯喈女乎又琰之流離為在父沒之後董卓既<lb/>
誅乃遇禍今此詩乃云為董卓所驅虜入胡尤知非真<lb/>
也葢擬作者䟽畧而范曄荒淺遂載之本傳可發一笑<lb/>
耳<lb/>
蔡寛夫詩話曰後漢蔡琰傳載其二詩或疑董卓死邕<lb/>
<pb n="KR4h0107_WYG_155-9b"/>
被誅而詩敘以卓亂流入胡為非琰辭此葢未嘗詳考<lb/>
於史也且卓既擅廢立袁紹輩起兵山東以誅卓為名<lb/>
中原大亂卓挾獻帝遷長安是時士大夫豈能皆以家<lb/>
自隨乎則琰之入胡不必在邕誅之後其詩首言逼廹<lb/>
遷舊邦擁主以自強海内興義師欲共討不祥則指紹<lb/>
輩固可見繼言平土人脆弱来兵皆胡羌縱獵圍城邑<lb/>
所向悉破亡馬邊懸男頭馬後載婦女長驅西入關逈<lb/>
路險且阻則是為山東兵所掠也其末乃云感時念父<lb/>
<pb n="KR4h0107_WYG_155-10a"/>
母哀歎無窮已則邕尚無恙尤亡疑也<lb/>
　　　古樂府<lb/>
文選長歌行只有一首靑靑園中葵者郭茂倩樂府有<lb/>
兩篇次一首乃仙人騎白鹿者仙人騎白鹿之篇予疑<lb/>
此詞岧岧山上亭以下其義不同當又别是一首郭茂<lb/>
倩不能辨也<hi>滄浪詩評</hi>
文選飲馬長城窟古詞無人名玉臺以為蔡邕作古詞<lb/>
之不可讀者莫如巾舞歌文義漫不可觧又古將進酒<lb/>
<pb n="KR4h0107_WYG_155-10b"/>
芳樹石留豫章行等篇皆使人讀之茫然又朱鷺雉子<lb/>
斑艾如張思悲翁上之囘等只二三句可觧豈非嵗久<lb/>
文字舛訛而然耶<hi>同上</hi>
漢鐃歌十八曲自朱鷺至石留古今樂錄謂其聲辭相<lb/>
襍不復可分是也近世有好奇者擬之韻取不協字用<lb/>
難訓亦好古之弊矣<hi>丹鉛餘錄</hi>
古歌詞長安城西䨇員闕上有一雙銅雀宿一鳴五谷<lb/>
生再鳴五谷熟今文選注所引遺一宿字遂不可韻難<lb/>
<pb n="KR4h0107_WYG_155-11a"/>
讀<hi>談苑醍醐</hi>
　　　古詩十九首<lb/>
古詩十九首或云枚乗疑不能明也驅馬上東門逰戲<lb/>
宛與洛辭兼東都非盡是乘作文心雕龍云孤竹一篇<lb/>
傅毅之詞<hi>困學紀聞</hi>
古詩十九首或云枚乗作而昭明不言李善復以其有<lb/>
驅車上東門與逰戲宛與洛之句為辭兼東都然徐陵<lb/>
玉臺分西北有浮雲以下九篇為乘作兩語皆不在其<lb/>
<pb n="KR4h0107_WYG_155-11b"/>
中而凛凛嵗云暮冉冉孤生竹列為古詩則此十九首<lb/>
葢非一人之辭陵或得其實乗死在蘇李先若爾則五<lb/>
言未必始二人也<hi>蔡寛夫詩話</hi>
古詩十九首行行重行行玉臺作兩首自越鳥巢南枝<lb/>
以下别為一首當以選為正<hi>滄浪詩評</hi>
古詩君亮執髙節賤妾亦何為文選范雲古意詩注引<lb/>
之作擬何為擬字勝亦字<hi>丹鉛餘錄</hi>
　　　古詩可考春秋改月之證<lb/>
<pb n="KR4h0107_WYG_155-12a"/>
文選古詩十九首非一人之作亦非一時也其曰玉衡<lb/>
指孟冬而上云促織下云秋蟬葢漢之孟冬非夏之孟<lb/>
冬矣漢襲秦制以十月為嵗首漢之孟冬夏之七月也<lb/>
其曰孟冬寒氣至北風何慘慄則漢武帝巳改秦朔用<lb/>
夏以後詩也三代改朔不改月古人辨證博引經傳多<lb/>
矣獨未引此耳又唐儲光曦詩夏王紀冬令殷人乃正<lb/>
月此亦一證<hi>丹鉛四録</hi>
　　　諸葛孔明<lb/>
<pb n="KR4h0107_WYG_155-12b"/>
孔明梁父吟歩出齊東門遥望蕩隂里樂府觧題作追<lb/>
望隂陽里靑州有隂陽里田疆古冶子解題作田強固<lb/>
野子<hi>滄浪詩評</hi>
　　　西北有浮雲<lb/>
魏文帝有呑東南之意軍至楊子江口見洪濤洶湧歎<lb/>
曰此天地之所以限南北也遂賦詩而還檢魏文集且<lb/>
無此詩不知史臣憑何編録且魏文雄才智畧本非庸<lb/>
主如何有此一篇示弱於孫權取笑於劉備夫詩者志<lb/>
<pb n="KR4h0107_WYG_155-13a"/>
之所之也魏文志氣若此何以纉定洪業顯致太平耶<lb/>
足明此詩非魏文所作陳夀史筆訛謬矣<hi>皎然</hi>
　　　甄皇后塘上行<lb/>
蒲生我池中綠葉何離離豈無蒹葭艾與君生别離念<lb/>
君去我時獨愁常苦悲想見君顔色感結傷心脾念君<lb/>
常苦悲夜夜不能寐莫以豪賢故棄捐素所愛莫以魚<lb/>
肉賤棄捐葱與薤莫以麻枲賤棄捐菅與蒯倍恩者苦<lb/>
枯蹶船常苦沒教君安息定慎莫致倉卒與君一别離<lb/>
<pb n="KR4h0107_WYG_155-13b"/>
何時復相對出亦復苦愁入亦復苦愁邊地多悲風樹<lb/>
木何㮴㮴從君致獨樂延年夀千秋<hi>此詩樂府亦載而詳畧不同詞義之</hi>
<hi>善無如此錄之完美故書於此○蹶船常苦沒黄河中行舟常有此患俗云著淺説文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>船著沙不行也尚書</hi>
<hi>大傳云二艐國名亦在黄河側甄后此語正北方之語特表出之○㮴音颼古本楚辭風颯颯兮木㮴㮴今本</hi>
<hi>作蕭而音亦叶颼故此詩亦作蕭蕭又作翛翛總不若㮴㮴字之古也○甄后中山無極人為文帝后其後為</hi>
<hi>郭貴嬪譛賜死臨終作此詩魏明帝初為王時納虞氏為妃及即位毛氏有寵而黜虞氏卞太后慰勉之虞氏</hi>
<hi>曰曹氏自好立賤未有能以令終殆必由此亡國矣其後郭夫人有寵毛后愛弛亦賜死魏之兩世家法如此</hi>
<hi>虞氏亡國之言良是詩可以觀不獨三百篇也○詩話補遺</hi>
<pb n="KR4h0107_WYG_155-14a"/>
　　　寒鼈<lb/>
古書不可妄改聊舉一端如曹子建名都篇膾鯉臇胎<lb/>
蝦寒鱉炙熊膰此舊本也五臣妄改作炰鱉不思寒與<lb/>
炰字形象逺音呼乂别何得誤至於此文選李善注云<lb/>
今之時餉謂之寒葢韓國饌用此法鹽鐡論羊淹雞寒<lb/>
崔駰傳亦有雞寒曹植文寒鶬蒸麑劉熈釋名韓雞為<lb/>
正古字寒與韓通也<hi>丹鉛餘録</hi>
　　　應璩百一詩<lb/>
<pb n="KR4h0107_WYG_155-14b"/>
余觀楚國先賢傳言汝南應璩作百一詩譏切時事偏<lb/>
以示任事者皆怪愕以為應焚棄之及觀文選所載璩<lb/>
百一篇畧不及時事何耶又觀郭茂倩雜體詩載百一<lb/>
詩五篇皆璩所作首篇言馬子侯解音律而以陌上桑<lb/>
為鳳將雛二篇傷翳桑二老無以塟妻子而已無宣孟<lb/>
之徳可以賙其急三篇言老人自知桑榆之景斗酒自<lb/>
勞不肯為子孫積財末篇即文選所載是也第四篇似<lb/>
有諷諫所謂茍欲娱耳目快心樂腹腸我躬不悦懽安<lb/>
<pb n="KR4h0107_WYG_155-15a"/>
能慮死亡此豈非所謂應焚棄之詩乎方是時曹爽事<lb/>
多違法而璩為爽長史切諌其失如此所謂百一者庶<lb/>
幾百分有一補於爽也而爽卒不悟以及於禍或謂以<lb/>
百言為一篇者以字數而言也或謂百者數之終一者<lb/>
數之始士有百行終始如一者以士行而言也然皆穿<lb/>
鑿之説何足論哉後何遜亦有擬百一體所謂靈輒困<lb/>
桑下於陵拾李螬其詩一百十字恐出於或者之説然<lb/>
璩詩毎篇字數各不同第不過四十字爾<hi>丹陽集</hi>
<pb n="KR4h0107_WYG_155-15b"/>
　　　阮籍<lb/>
京師曹氏家藏阮歩兵詩一巻唐人所書與世所傳多<lb/>
異有數十首集中所無其一篇云放心懐寸隂羲和將<lb/>
欲㝠揮袂撫長劍仰觀浮雲行雲間有立鵠抗首揚哀<lb/>
聲一飛冲青天疆世不再鳴安於鶉鷃徒翩翩戲中庭<lb/>
又云嘉木下成蹊東園損桃李秋風吹飛藿零落從此<lb/>
始繁華有憔悴堂上生荆杞驅馬舎之去去上西山趾<lb/>
一身不自保况復戀妻子凝霜被野草歲莫亦云巳詩<lb/>
<pb n="KR4h0107_WYG_155-16a"/>
語皆類此非後人作明矣孔宗翰亦有本與此多同<hi>失名</hi>
　　　夏侯湛<lb/>
夏侯湛獵兎賦息徒蘭圃秣驥華田目送歸鴻手揮五<lb/>
絃優哉游哉聊以永年其語與嵇叔夜同嵇與夏侯同<lb/>
時其偶同耶其相取耶嵇詩作華山夏侯作華田田字<lb/>
覺勝葢魏都在鄴不應言華山當是華田華音花言華<lb/>
茂之田也亦是奇語<hi>升菴詩話</hi>
　　　繁星衣青天<lb/>
<pb n="KR4h0107_WYG_155-16b"/>
春秋緯云代殷者姬昌日衣青光衣之為言被也如人<lb/>
著衣文選傅𤣥詩繁星衣青天注者不逹改衣為依非<lb/>
<hi>丹鉛餘錄</hi>
　　　四時詩<lb/>
顧凱之四時詩春水滿泗澤夏雲多奇峯秋月揚明輝<lb/>
冬嶺秀孤松此顧凱之神情詩類文有全篇然顧詩首<lb/>
尾不類劉斯立曰當是凱之用此足成全篇篇中惟此<lb/>
警策居然可知或雖顧作淵明摘出四句可謂善擇許<lb/>
<pb n="KR4h0107_WYG_155-17a"/>
彦周曰此乃顧長康詩誤入彭澤集<lb/>
　　　陶淵明<lb/>
東坡云陶潜詩採菊東籬下悠然見南山採菊之次偶<lb/>
然見山初不用意而景與意㑹故可喜也今皆作望南<lb/>
山杜子美云白鷗沒浩蕩萬里誰能馴葢滅沒於煙波<lb/>
間耳而宋敏求謂予云鷗不解沒改作波字二詩改此<lb/>
兩字覺一篇神氣索然也<lb/>
采菊東籬下悠然見南山此其閑逺自得之意直若超<lb/>
<pb n="KR4h0107_WYG_155-17b"/>
然邈出宇宙之外俗本多以見為望字若爾則便有褰<lb/>
裳濡足之態矣乃知一字之誤害理有如此者<hi>蔡寛夫詩話</hi>
有作陶淵明詩䟦尾者言淵明讀山海經詩有形夭無<lb/>
千嵗猛志固常在之句竟莫曉其意後讀山海經云刑<lb/>
天獸名也好銜干戚而舞乃知五字皆錯形天是刑天<lb/>
無千嵗是舞干戚耳如此乃與下句相協傳書誤謬如<lb/>
此不可不察也<hi>竹坡詩話</hi>
捫虱新語云陶淵明犬吠深巷中雞鳴桑樹顛當與豳<lb/>
<pb n="KR4h0107_WYG_155-18a"/>
風七月相表裏按樂府古詞已云雞鳴髙樹顛狗吠深<lb/>
宫中又陸士衡詩虎嘯深谷底雞鳴髙樹顛<hi>真珠船</hi>
淵明意趣真古清淡之宗詩家視淵明猶孔門視伯夷<lb/>
也其集屢經諸儒手校然有問来使一篇世葢未見獨<lb/>
傳唐與晁文元家二本有之李太白潯陽感秋詩云陶<lb/>
潜歸去来田家酒應熟其取諸此也<hi>西清詩話目容齋五筆曰天  疑非</hi>
<hi>陶居也</hi>
西淸詩話載晁文元家所藏陶詩有問来使一篇云爾<lb/>
<pb n="KR4h0107_WYG_155-18b"/>
從山中来早晚發天目我屋南山下今生幾叢菊薔薇<lb/>
葉巳抽秋蘭氣當馥歸去来山中山中酒應熟予謂此<lb/>
篇誠佳然其體製氣象與淵明不類得非太白逸詩後<lb/>
人謾取以入陶集爾<hi>滄浪詩評</hi>
歸園田居末篇乃江文通襍體三十篇之一明言效陶<lb/>
徴君田居葢陶之三章云種豆南山下草盛豆苖稀晨<lb/>
興理荒穢帶月荷鋤歸故文通云雖有荷鋤倦濁酒聊<lb/>
自適正擬其意也今陶集誤編入東坡據而和之耳<hi>容齋</hi>
<pb n="KR4h0107_WYG_155-19a"/>
<hi>隨筆</hi>
　　　蘇蕙娘<lb/>
蘇蕙織錦囘文詩所傳舊矣故少常沈公復傳其畵繇<lb/>
是若蘭之才益著然其詩囘旋書之讀者唯曉外繞七<lb/>
言至其中方則漫弗可考矣若沈公之博古亦謂辭句<lb/>
脱畧讀不成文殊不知此詩織成本五色相宣因以别<lb/>
三四五七言之異後人流傳不復施采故迷其句讀非<lb/>
辭句之脱畧也政和初予在洛陽於王晉玉許得唐釋<lb/>
<pb n="KR4h0107_WYG_155-19b"/>
士南效此詩并申諴所釋而後曉然是詩初不舛脱葢<lb/>
沈公未嘗見此本耳然申諴所釋但依士南之設色其<lb/>
七言數火其色反黄四言數金其色反綠於五行為弗<lb/>
類意蘇氏詩圖之色為不爾今因冠詩于畵遂别而正<lb/>
之三四五七言之詩各隨其行而為之色觀者見其色<lb/>
則詩之言數可知已至於士南之文既有釋者則賦采<lb/>
自從其舊而并録於㢧首云<hi>東觀餘論</hi>
　　　桃葉歌<lb/>
<pb n="KR4h0107_WYG_155-20a"/>
桃葉王獻之愛妾名也其妹曰桃根詞曰桃葉復桃葉<lb/>
桃葉連桃根今秦淮口有桃葉渡即其事也古人載桃<lb/>
葉答獻之乃團扇辭葢傳者誤也<hi>樂府集</hi>
　　　前溪<lb/>
于競大唐傳湖州徳清縣南前溪村則南朝集樂之處<lb/>
今尚有數百家習音樂江南聲妓多自此出所謂舞出<lb/>
前溪者也復齋謾録言陳劉刪詩山邊歌落日池上舞<lb/>
前溪唐崔顥詩舞愛前溪妙歌憐子夜長按智匠古今<lb/>
<pb n="KR4h0107_WYG_155-20b"/>
樂録晉車騎將軍沈玩作前溪歌而非舞也葢復齋不<lb/>
曾見于競大唐傳故不知舞出前溪耳<hi>苕溪漁隠叢話</hi>
　　　兩莫愁<lb/>
莫愁者郢州石城人今郢有莫愁村畵工傳其貌好事<lb/>
者多寫寄四逺唐書樂志曰莫愁樂者出於石城樂石<lb/>
城有女子名莫愁善歌謡古詞曰莫愁在何處莫愁石<lb/>
城西艇子打兩槳催送莫愁来者是也李義山詩曰海<lb/>
外徒聞更九州他生未卜此生休空聞虎旅傳宵柝無<lb/>
<pb n="KR4h0107_WYG_155-21a"/>
復雞人送曉籌此日六軍同駐馬當時七夕笑牽牛如<lb/>
何四紀為天子不及盧家有莫愁此莫愁者洛陽人梁<lb/>
武帝河中之歌曰河中之水向東流洛陽女兒名莫愁<lb/>
莫愁十三能織綺十四采桑南陌頭十五嫁為盧家婦<lb/>
十六生兒似阿侯盧家蘭室桂為梁中有鬱金蘇合香<lb/>
頭上金釵十二行足下絲履五文章珊瑚挂鏡爛生光<lb/>
平頭奴子擎履箱人生富貴何所望恨不早嫁東家王<lb/>
者是也盧氏之盛如此所云不早嫁東家王莫詳其義<lb/>
<pb n="KR4h0107_WYG_155-21b"/>
近世周美成樂府西河一闋專詠金陵所云莫愁般子<lb/>
曽繁之語豈非誤指石頭城為石城乎<hi>容齋三筆</hi>
　　　石城樂<lb/>
石城樂宋臧質作碧玉歌一名千金意晉孫綽作慕容<lb/>
攀墻視慕容垂作樂府皆失其名當表出之<hi>升菴詩話</hi>
　　　灔澦歌<lb/>
灔澦歌云灔澦大如襆瞿唐不可觸金沙浮轉多桂浦<lb/>
忌經過此舟人商估刺水行舟之歌樂府以為梁簡文<lb/>
<pb n="KR4h0107_WYG_155-22a"/>
所作非也蜀江有瞿唐之患桂江有桂浦之險故渉瞿<lb/>
唐者則凖灔澦渉桂浦者則凖金沙今樂府桂浦作桂<lb/>
楫非也<hi>同上</hi>
復齋謾録曰峽州記行者歌曰巴東三峽猿鳴悲猿啼<lb/>
三聲淚沾衣故古樂府有巴東三峽巫峽長猿鳴三聲<lb/>
淚沾裳陳蕭銓夜猿啼詩别有三聲淚沾裳竟不窮杜<lb/>
子美聽猿實下三聲淚<hi>苕溪漁隱曰古樂府梁簡文巴東三峽歌云巴東三峽巫峽長</hi>
<hi>猿鳴三聲淚沾裳魯直竹枝詞注引此兩句為証復齋所記峽州行者歌乃異韻而同詞必誤也  今按前歌</hi>
<pb n="KR4h0107_WYG_155-22b"/>
<hi>樂府古辭非梁簡文作也復齋所記是矣苕溪何所據而駁之也</hi>
　　　鮑照<lb/>
宋子真筆記云今人多誤鮑照為鮑昭李商隱有詩云<lb/>
濃烹鮑照葵又金陵有人得地中石刻作鮑照字<lb/>
潘子真詩話云景文殊不知武后時諱照唐人因以昭<lb/>
名之事具昭祠堂記<lb/>
苕溪漁隱曰南史本傳鮑照字明逺<lb/>
　　　王融<lb/>
<pb n="KR4h0107_WYG_155-23a"/>
古文苑王融逰仙詩長河既已縈曾山方可礪縈今本<lb/>
誤作榮解者遂繆云榮如草木之榮華猶言海變桑田<lb/>
可笑不思縈帶也帶河礪山眼前事何必逺引<hi>升菴詩話</hi>
王融巫山高煙華年巻舒行芳時斷續今本行芳作猿<lb/>
鳥猿鳥字逺不及行芳也<hi>同上</hi>
　　　元帝<lb/>
蘭澤多芳草詩春蘭本無艶初學記作無絶按楚辭春<lb/>
蘭兮秋鞠長無絶兮終古則無絶字亦是<hi>文苑英華辨証</hi>
<pb n="KR4h0107_WYG_155-23b"/>
　　　何遜<lb/>
老杜詩云東閣官梅動詩興還如何遜在揚州按遜傳<lb/>
無揚州事而遜集亦無揚州梅花詩但有早梅詩云兎<lb/>
園標物序驚時最是梅銜霜當露發映雪凝寒開枝横<lb/>
却月觀花繞淩風臺應知早飄落故逐上春来杜公前<lb/>
詩乃逢早梅而作詩故用何遜事又意却月凌風皆揚<lb/>
州臺觀名爾近時有妄人假東坡名作老杜事實一編<lb/>
無一事有據至謂遜作揚州法曹廨舍有梅一株遜吟<lb/>
<pb n="KR4h0107_WYG_155-24a"/>
詠其下豈不誤學者<hi>韻語陽秋州按維揚新志載遜此詩題曰揚  法曹梅花盛開或有</hi>
<hi>據也</hi>
　　　木蘭詩<lb/>
木蘭歌最古然朔氣傳金柝寒光照鐵衣之類已似太<lb/>
白必非漢魏人詩也<hi>滄浪詩評朔詩家直説曰嚴滄浪曰木蘭歌  氣傳金柝寒光照鐵</hi>
<hi>衣酷似太白非漢魏人語左舜齊曰况有可汗大㸃兵之句乃唐人無疑魏太武時柔然巳號可汗非始於唐</hi>
<hi>也通篇較之太白殊不相類</hi>
木蘭歌促織何唧唧文苑英華作唧唧何切切又作歴<lb/>
<pb n="KR4h0107_WYG_155-24b"/>
歴樂府作唧唧又作促織何喞喞當從樂府也<lb/>
願馳千里足郭茂倩樂府作願借明馳千里足酉陽雜<lb/>
爼作願馳千里明駞足漁隱不考妄為之辨木蘭歌文<lb/>
苑英華直作韋元甫名字郭茂倩樂府有兩篇其後乃<lb/>
元甫所作也<hi>並同上</hi>
古樂府中木蘭詩有髙致葢世傳為曹子建作似矣然<lb/>
其中云可汗大㸃兵漢魏時夷狄未有可汗之名不知<lb/>
果誰之詞也<hi>隱居詩話</hi>
<pb n="KR4h0107_WYG_155-25a"/>
　　　陳后主<lb/>
南部煙花錄夕陽如有意偏傍小窓明唐人方域詩新<lb/>
唐書藝文志有方域詩一巻煙花錄一名大業拾遺記<lb/>
文詞極惡可疑而大業幸江都記自有詩一巻唐著作<lb/>
郎杜寳所纂明清家有之永平時揚州印本也<hi>揮麈錄  西漢</hi>
<hi>叢語曰南部煙花録文極俚俗又載陳后主詩云夕陽如有意偏傍小窓明此乃唐人方域詩六朝詩語不如</hi>
<hi>此唐藝文志所載煙花錄記幸廣陵事此本巳亡故流俗偽作此書與裴鉶傳奇載秦人事及賦唐俚詩無異</hi>
　　　隋煬帝<lb/>
<pb n="KR4h0107_WYG_155-25b"/>
望江南始自朱崖李太尉鎮浙西日為亡妓謝秋娘所<lb/>
撰本名謝秋娘後改此名亦曰夢江南<hi>樂府雜錄</hi>
望江南者朱崖李太尉鎮關西日為亡姬謝秋娘所作<lb/>
從進入教坊<hi>西溪叢語</hi>
　　　駮異<hi>附</hi>
陸機園葵詩云庇足同一智生理合異端夫葵能衛足<lb/>
事譏鮑莊葛藟庇根辭自樂豫若譬葛為葵則引事為<lb/>
謬若謂庇勝衛則改事失真斯文不精之患<hi>文心雕龍</hi>
<pb n="KR4h0107_WYG_155-26a"/>
輓歌辭者或云古者虞殯之歌或云出自田横之客皆<lb/>
為生者悼往哀苦之意陸平原多為死人自嘆之言詩<lb/>
格既無此例又乖製作本意<hi>顔氏家訓</hi>
凡詩人之作刺箴美頌各有源流未嘗混襍善惡同篇<lb/>
也陸機為齊謳篇前叙山川物産風教之盛後章忽鄙<lb/>
山川之情殊失厥體其為吳趨行何不陳子光夫差乎<lb/>
京洛行何不述赧王靈帝乎<lb/>
自古宏才博學用事誤者有矣百家襍説或有不同書<lb/>
<pb n="KR4h0107_WYG_155-26b"/>
儻湮滅後人不見故未敢輕議之今指知決紕繆者畧<lb/>
舉一兩端以為誡詩云有鷕雉鳴又曰雉鳴求其牡毛<lb/>
傳亦曰鷕雌雉聲又云雉之朝雊尚求其雌鄭𤣥注月<lb/>
令亦云雊雄雉鳴潘岳賦曰雉鷕鷕以朝雊是則混雜<lb/>
其雄雌矣詩云孔懐兄弟孔甚也懐思也言甚可思也<lb/>
陸機與長沙顧母書述從祖弟士璜死乃言痛心㧞腦<lb/>
有如孔懐心既痛矣即為甚思何故言有如也觀其此<lb/>
意當謂親兄弟為孔懐詩云父母孔邇而呼二親為孔<lb/>
<pb n="KR4h0107_WYG_155-27a"/>
邇於義通乎異物志云擁劍状如蟹但一<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>偏大爾何<lb/>
遜詩云躍魚如擁劍是不分魚蟹也漢書御史府中列<lb/>
栢樹常有野鳥數千棲宿其上晨去暮来號朝夕鳥而<lb/>
文往往誤作烏鳶用之抱朴子説項曼都詐稱得仙自<lb/>
云仙人以流霞一杯與我飲之輙不饑渇而簡文詩云<lb/>
霞流抱朴椀似猶郭象以惠施之辨為莊周言也後漢<lb/>
書囚司徒崔烈以鋃鐺鏁<hi>鐺音狼銀音當</hi>鋃鐺大鏁也世間多<lb/>
誤作金銀字<graphic n="KR1061" url="https://raw.githubusercontent.com/kanripo/KR-Gaiji/master/images/KR1061.png" mimeType="image/png"/>烈太子亦是數千卷學士嘗作詩云銀<lb/>
<pb n="KR4h0107_WYG_155-27b"/>
鏁三公脚刀撞僕射頭為俗所誤文章地理必湏惬當<lb/>
簡文為鴈門太守行乃云鵞軍攻日逐燕騎蕩康居大<lb/>
宛歸善馬小月送降書蕭子暉隴頭水云天寒隴水急<lb/>
散漫俱分㵼北注徂黄龍東流㑹白馬此亦明珠之纇<lb/>
美玉之瑕宜慎之<hi>顔氏家訓</hi>
吳均集有破鏡賦昔者邑號朝歌顔淵不舎里名勝母<lb/>
曾參歛襟葢忌夫惡名之傷實也破鏡乃凶逆之獸事<lb/>
見漢書為文幸避此名也梁世費旭詩云不知是耶非<lb/>
<pb n="KR4h0107_WYG_155-28a"/>
殷澐詩云颻颺雲母舟簡文曰旭既不識其父澐又颻<lb/>
颺其母此雖悉古事不可用也世人或有文章引詩伐<lb/>
鼔淵淵者宋書已有屢逰之誚如此流比幸須避之<lb/>
古樂府歌辭先述三子次及三婦婦是對舅姑之稱其<lb/>
末章云丈人且安坐調絃未遽央古者子婦供事舅姑<lb/>
旦夕在側與兒女無異故有此言丈人亦長老之目今<lb/>
世俗猶呼其祖考為先亡丈人又疑丈當為大北間風<lb/>
俗婦呼舅為大人公丈之與大易為誤耳近代文士頗<lb/>
<pb n="KR4h0107_WYG_155-28b"/>
作三婦詩乃為匹嫡並耦巳之羣妻之意又加鄭衛之<lb/>
辭大雅君子何其謬乎<hi>並同上</hi>
張景陽七命有浮三翼泛中沚之句故詩家多用三翼<lb/>
為輕舟如梁元帝日華三翼舸元㣲之光隂三翼過是<lb/>
也按越絶書伍子胥水戰兵法内經曰大翼一艘廣一<lb/>
丈五尺二寸長十丈中翼一艘廣一丈三尺五寸長五<lb/>
丈六尺小翼一艘廣一丈三尺長九丈所謂三翼者皆<lb/>
巨戰舩也用為輕舟誤矣<hi>韻語陽秋</hi>
<pb n="KR4h0107_WYG_155-29a"/>
何彼穠矣之詩美王姬而作也周姬姓故皇女皆稱姬<lb/>
如陳媯楚芊齊姜之類是也後世凡婦人皆稱姬誤矣<lb/>
南朝人士皆謂姬人如蕭綸見姬人詩所謂狂夫不妬<lb/>
妾隨意晚還家劉孝綽詠姬人未出詩所謂帷開見釵<lb/>
影簾動聞釧聲王僧孺為姬人怨詩所謂還君與妾扇<lb/>
歸妾奉君裘江總為姬人怨服藥詩所謂妾家邯鄲好<lb/>
輕薄特忿仙童一丸藥是也<hi>同上朝今按稱姬不始於南  如蔡文姬之類</hi>
左氏傳云吳公子札聘於上國宿于戚聞孫林父擊鍾<lb/>
<pb n="KR4h0107_WYG_155-29b"/>
曰夫子之在此猶燕之巢于幕上夫幕非燕巢之所言<lb/>
其至危也故潘岳西征賦云危素卵之累殻甚𤣥燕之<lb/>
巢幕丘希範與陳伯之書云將軍魚逰沸鼎之中燕巢<lb/>
飛幕之上不亦惑乎葢用此意後人因此言燕事多使<lb/>
巢幕似乎無謂謝宣逺九日從宋公集戲馬臺詩巢幕<lb/>
無留燕遵渚有来鴻杜子美對雨書懐詩震雷翻幕燕<lb/>
驟雨落河魚<hi>藝苑雌黄</hi>
　古詩紀巻一百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻八十五</head>
    <p>
<pb n="KR4h0107_WYG_085-1a"/>
欽定四庫全書<lb/>
　古詩紀巻八十五　　　　明　馮惟訥　撰<lb/>
梁第十二<lb/>
　江淹<hi>字文通濟陽考城人弱冠以五經授宋始安王劉子真為南徐州王新安從事奉朝請始安薨</hi>
　　<hi>舉南徐州桂陽王秀才轉建平王主簿雅以文章見遇及王移鎮朱方又為鎮軍叅軍領東海郡丞</hi>
　　<hi>王欲舉兵淹以為諷乃黜為呉興令齊髙帝始置史館命淹掌之累遷御史中丞明帝時出為宣城</hi>
　　<hi>太守還為秘書監兼衞尉入梁為散騎常侍遷金紫光禄大夫卒諡曰憲○詩品曰文通詩體總雜</hi>
　　<hi>善於摹擬筋力於王微成就於謝朓故君子貴自立不可隨流俗</hi>
<pb n="KR4h0107_WYG_085-1b"/>
　　樂府<lb/>
　　　銅爵妓<hi>以下五言</hi>
武皇去金閣英威長寂寞雄劒頓無光雜佩亦銷爍秋<lb/>
至明月圓風傷白露落清夜何湛湛孤燭映蘭幕撫影<lb/>
愴無從惟懐憂不薄瑶色行應罷紅芳㡬為樂徒登歌<lb/>
舞臺終成螻蟻郭<lb/>
　　　採菱曲<lb/>
秋日心容與渉水望碧蓮紫菱亦可採試以緩愁年參<lb/>
<pb n="KR4h0107_WYG_085-2a"/>
差萬葉下泛漾百流前髙彩隘通壑香氛麗廣川歌出<lb/>
擢<hi>一作趙</hi>女曲儛入江南絃乘黿非逐俗駕鯉乃還仙衆<lb/>
美信如此無恨在<hi>一作出</hi>清泉<lb/>
　　詩<lb/>
　　　侍始安王石頭<lb/>
緒官承盛世逢恩侍英王結劒從深景撫袖逐曽光暮<lb/>
情鬱無巳流望在川陽平原忽超逺參差見南湘何如<lb/>
塞北隂雲鴻盡來翔擥鏡照愁色徒坐引憂方山中如<lb/>
<pb n="KR4h0107_WYG_085-2b"/>
未夕無使桂葉傷<lb/>
　　　從征虜始安王道中<lb/>
乗笏從帷幕仄身豫休明君子未獲晏小人亦自營結<lb/>
軒首凉野驅馬傃寒城容裔還鄉擢逶迤去國旌山氣<lb/>
亘百里山色與雲平喬松日夜竦紅霞旦夕生徒慙恩<lb/>
厚槩空抱巻施名仰願光威逺嵗晏返柴荆<lb/>
　　　從冠軍行建平王登廬山香爐峯<lb/>
廣成愛神鼎淮南好丹經此山具鸞鶴往來盡仙靈瑶<lb/>
<pb n="KR4h0107_WYG_085-3a"/>
草正翕赩玉樹信蔥青絳氣下縈薄白雲上杳冥中坐<lb/>
瞰蜿虹俛伏視流星不尋遐恠極則知耳目驚日落長<lb/>
沙渚曾隂萬里生藉蘭素多意臨風黙含情方學松栢<lb/>
隠羞逐市井名幸承光誦末伏思託後旍<hi>本集作旌</hi>
　　　從建平王遊紀南城<lb/>
恭承此嘉惠末官至南荆斂袵依<hi>一作承</hi>光采端笏奉仁<lb/>
明再逢緑草合重見翠雲生江甸知禮富漢渚聞教清<lb/>
君王澹以思樹羽望楚城年積衣劒滅地逺宫館平錦<lb/>
<pb n="KR4h0107_WYG_085-3b"/>
帳終寂寞綵瑟袐音英丹砂信難學黄金不可成遷化<lb/>
每如兹安用貴空名流巖慘中懐凝意方自驚願借若<lb/>
木景長照憂人情<lb/>
　　　望荆山<lb/>
奉義<hi>藝文作詔</hi>至江漢始知楚塞長南關繞桐栢西嶽出魯<lb/>
陽寒郊無留影秋日懸清光悲風撓<hi>一作繞</hi>重林雲霞肅<lb/>
川漲嵗晏君如何零淚霑衣裳玉柱空掩露金樽坐含<lb/>
霜一聞苦寒奏再使艷歌傷<lb/>
<pb n="KR4h0107_WYG_085-4a"/>
　　　歩桐臺<lb/>
客子畏霜雪憂至竟悠哉綺帷生網羅寳刀積塵埃思<lb/>
君出漢北鞍馬登楚臺嵗綵合雲光平原秋色來寂聴<lb/>
積空意凝望信長懐蕙芬自有美光景詎徘徊山中忽<lb/>
緩駕暮雪將盈階<lb/>
　　　秋至懷歸<lb/>
悵然集漢北還望岨山田沄沄百重壑參差萬里山楚關<lb/>
帶秦隴荆雲冠呉煙草色斂窮水木葉變呉川秋至帝<lb/>
<pb n="KR4h0107_WYG_085-4b"/>
子降客人傷嬋姢試訪淮海使歸路成數千蓬驅未止<lb/>
極旌心徒自懸若華想無慰憂至定傷年<lb/>
　　　渡西塞望江上諸山<lb/>
南國多異山襍樹共冬榮潺湲夕澗急嘈嘈<hi>集作嘈噆</hi>晨鵾<lb/>
鳴石林上參錯流沫下縱横松氣鑑青藹霞光鑠丹英<lb/>
望古一凝思留滯桂枝情結友愛逺岳採藥好長生常<lb/>
畏佳人晚秋蘭傷紫莖海外果可學嵗暮誦仙經<lb/>
　　　赤亭渚<lb/>
<pb n="KR4h0107_WYG_085-5a"/>
呉江泛邱墟饒桂復多楓水夕潮波黑日暮精氣紅路<lb/>
長寒光盡鳥鳴秋草窮瑶水雖未合珠霜竊過中坐識<lb/>
物序晏臥視嵗隂空一傷千里極獨望淮海風逺心何<lb/>
所類雲邊有征鴻<lb/>
　　　渡泉嶠出諸山之頂<lb/>
岑崟蔽日月左右信艱哉萬壑共馳騖百谷爭往來鷹<lb/>
隼既厲翼蛟魚亦曝鰓崩壁迭枕臥嶃石屢盤迴伏波<lb/>
未能鑿樓船不敢開百年積流水千嵗生青苔行行詎<lb/>
<pb n="KR4h0107_WYG_085-5b"/>
半景余馬以長懐南方天炎火魂兮可歸來<lb/>
　　　僊陽亭<lb/>
擥淚訪亭候兹地乃閩城萬古通漢使千載連呉兵瑶<lb/>
磵夐嶄崒銅山鬱縱横方水埋金艧圓岸伏丹瓊下視<lb/>
雄虹照俯看綵霞明桂枝空命折煙氣坐自驚劒逕羞<lb/>
前檢岷山慙舊名伊我從霜露僕御復孤征楚客心命<lb/>
絶一願聞越聲<lb/>
　　　遊黄蘖山<lb/>
<pb n="KR4h0107_WYG_085-6a"/>
長望竟何極閩雲連越邊南州饒竒怪赤縣多靈仙金<lb/>
峰各虧日銅石共臨天陽岫照鸞采隂谿噴龍泉殘杌<lb/>
千代木廧崒萬古煙禽鳴丹壁上猿嘯青崖間秦皇慕<lb/>
隠淪漢武願長年皆負雄豪威棄劍為名山况我葵藿<lb/>
志松木横眼前所若同逺好臨風載悠然<lb/>
　　　還故園<lb/>
漢臣泣長沙楚客悲辰陽古今雖不舉兹理亦宜傷山<lb/>
中信寂寥孤景吟空堂北地三變露南簷再逢霜竊值<lb/>
<pb n="KR4h0107_WYG_085-6b"/>
寰海闢仄見圭緯昌浮雲抱山川遊子御故鄉遽發桃<lb/>
花渚適宿春風塲紅草涵電色綠樹鑠煙光髙歌傃關<lb/>
國微歎依笙篁請學碧靈草終嵗自芬芳<lb/>
　　　劉僕射東山集<lb/>
蕭蕭雲色滋惟愛<hi>一作憂</hi>起長思喬木嘯山曲征鳥怨水<lb/>
湄共惜玉樽暮願是<hi>本集作使</hi>光隂遲紳裳視絶雲銜意方<lb/>
此時誦飾江臯駕終從海濵詩<lb/>
　　　陸東海譙山集<lb/>
<pb n="KR4h0107_WYG_085-7a"/>
杳杳長役思思來使情濃恒忌光氛度藉蕙望春紅青<lb/>
莎被海月朱華冒水松輕風曖長嶽雄虹赫逺峯日暮<lb/>
崦嵫谷參差綵雲重永願白沙渚遊衍遂相從丹山有<lb/>
琴瑟不為憂傷容<lb/>
　　　無錫縣歴山集<lb/>
愁生白露日思起秋風年竊悲杜蘅暮擥涕弔空山落<lb/>
葉下楚水别鶴噪呉田嵐氣隂不極日色半虧天酒至<lb/>
情蕭瑟慿樽還惘然一聞清琴奏歔泣方留連况乃客<lb/>
<pb n="KR4h0107_WYG_085-7b"/>
子念直置絲竹間<lb/>
　　　外兵舅夜集<lb/>
丹林一葉舊碧草從此空煙光拂夜色華舟盪秋風斂<lb/>
意悵何已極望情思中瑶瀾寂以晏若采能㡬終暮心<lb/>
亦誰寄江臯桂有叢<lb/>
　　　貽袁常侍<lb/>
昔我别楚水秋月麗秋天今君客呉坂春色縹<hi>一作日媚</hi>春<lb/>
泉幽冀生碧草沅湘含翠煙鑠鑠霞上景懵懵雲外山<lb/>
<pb n="KR4h0107_WYG_085-8a"/>
渉江竟何望留滯空採蓮駐情光氣下凝怨琴瑟前珠<lb/>
貝性明潤蘭玉好芳堅不以宿昔岨懐愧期暮年<lb/>
　　　古意報袁功曹<hi>樂府作從軍行</hi>
從軍出隴北長望隂山雲涇渭各異流恩情於此分故<lb/>
人贈寳劍鏤以瑶華文一言鳯獨立再説鸞無羣何得<lb/>
晨風起悠哉凌翠氛黄鵠去千里垂涕為報君<lb/>
　　　寄丘三公<lb/>
昔我學冠劒逢君在三川何意風雨激一訣異東西<hi>叶先</hi>
<pb n="KR4h0107_WYG_085-8b"/>
菊秀空應奪蘭芳㡬時堅常恐握手畢黯如光絶天安<lb/>
得明月珠擥涕寄呉山<lb/>
　　　卧疾怨别劉長史<hi>藝文作臨秋怨别</hi>
四時煎日夜玉露催紫榮始懐未及歎春意秋方驚凉<lb/>
草散螢色衰樹斂蟬聲憑景魂且謐卧堂怨已生承君<lb/>
客江潭先愁鴻鴈鳴呉山饒離袂楚水多别情金堅碧<lb/>
不滅桂華蘭有英無輟代上朝豈惜鏡中明但見一葉<lb/>
落哀恨方未平<lb/>
<pb n="KR4h0107_WYG_085-9a"/>
　　　應劉豫章别<lb/>
清塵播嶠岫逺<hi>闕</hi>被脩<hi>闕</hi>　　　　代髙行乃厲天俗<lb/>
態擥明楙散<hi>闕</hi>　才賢裂<hi>闕/</hi>　　　分<hi>闕/</hi>　堯甸<hi>音田</hi>於<lb/>
時秋永永江漢起殘煙獵獵風剪樹颯颯露傷蓮霞出<lb/>
海中雲水發江上泉浸淫泉懐浦泛濫雲辭山洲渚一<lb/>
揚袂殞意元氣前願效巻施草春華冬復堅<lb/>
　　　燈夜和殷長史<lb/>
冬盡綵葉暮金石亦懐傷冰鱗不能起水鳥望川梁客<lb/>
<pb n="KR4h0107_WYG_085-9b"/>
子仿永夜寂寞幽意長卧歇丹邱采坐失曾泉光結眉<lb/>
慘成慮銷憂非羽觴此心兾可緩清芷在沅湘<lb/>
　　　贈鍊丹法和殷長史<lb/>
琴髙遊㑹稽靈變竟不還不還有長意長意希童顔身<lb/>
識本爛漫光曜不可攀方驗參同契金竈鍊神丹頓捨<lb/>
心知愛永卻平生歡玉牒裁可巻珠蘂不盈簞譬如明<lb/>
月色流采映嵗寒一待黄冶就青芬遲孤鸞<lb/>
　　　從蕭驃騎新帝壘<lb/>
<pb n="KR4h0107_WYG_085-10a"/>
鯢妖毁王度虹氣岨王猷上宰軫靈略宏威肅廣謀綿<lb/>
嶮冒戈堞乘嶠架烽樓燕兵歌越水代馬思呉州金笳<lb/>
夜一逺明月信悠悠雲色被江出煙光帶海浮開襟夾<lb/>
蒼宇拓逺局溟洲折日承丹谷總駕臨青邱仄待飈霧<lb/>
晏方從畎壑遊<lb/>
　　　惜晚春應劉秘書<lb/>
煙景抱空意蘅杜綴幽心心憂望碧葉涵影顧青林風<lb/>
光多樹色露華翻蕙隂水苔方下蔓石蘿日上尋霞衣<lb/>
<pb n="KR4h0107_WYG_085-10b"/>
已具帶仙冠不持<hi>一作待</hi>簮徒為多委鬱精魄還自臨始<lb/>
獲瓊歌贈一㸃重如金山中有雜桂玉瀝乃共斟<lb/>
　　　秋夕納凉奉和刑獄舅<lb/>
蕭條晚秋景旻雲承景斜虚堂起青靄崦嵫生暮霞空<lb/>
居寂以欷左右自幽歌騎星謝屐<hi>或作箕</hi>尾濯髮慙陽阿<lb/>
年歇𤣥圃璧嵗減天津波金簫哀夜長瑶琴怨暮多四<lb/>
時通信黯春風日夜過楚水徒有蘭憂至竟如何<lb/>
　　　郊外望秋答殷博士<lb/>
<pb n="KR4h0107_WYG_085-11a"/>
白露掩江臯青滿平地蕪長夜亦何際銜思乆踟蹰企<lb/>
余重蘭貝清才冨金瑜獨艷始東山擅麗終西都雲精<lb/>
無永滯水碧豈慙濡屬我兹景半賞爾若光初折麻異<lb/>
離羣紉蕙非索居頻贈既雅歌還懐諒短書<lb/>
　　　冬盡難離和丘長史<lb/>
閒居深悵悵颸寒拂中閨寳禮自千里縑<hi>一作緘</hi>書果君<lb/>
題山川吐幽氣雲景抱長懷兹别亦為逺潮瀾鬱東西<lb/>
汀臯日慘色桂闇猿方啼擥意誰侘傺屑涕在心乖杜<lb/>
<pb n="KR4h0107_WYG_085-11b"/>
蘅念無沫石蘭終不暌冀總嵗暮駕遊衍蒼山蹊<lb/>
　　　池上酬劉記室<lb/>
戚戚憂可結結憂視春暮紫荷漸曲池臯蘭覆徑路葱<lb/>
蒨亘華堂葐蒀雜綺樹為此乆佇立容易光隂度水館<lb/>
次文<hi>一作乆</hi>羽山葉下暝露懐賞入舊襟悦物覽新賦惜<lb/>
我無雕文報章慙復素<lb/>
　　　呉中禮石佛<lb/>
幻生太浮詭長思多沈疑疑思不慙炤詭生寜盡時敬<lb/>
<pb n="KR4h0107_WYG_085-12a"/>
承積劫下金光鑠海湄火宅斂焚炭藥草匝卉滋常願<lb/>
樂此道誦經空山坻禪心暮不雜寂行好無私軒騎乆<lb/>
已訣親愛不留遲憂傷漫漫情靈意終不淄誓尋青蓮<lb/>
果永入梵庭期<lb/>
　　　採石上菖蒲<lb/>
瑶琴乆蕪沒金鏡廢不看不見空閨裏縱横秋思端緩<lb/>
歩遵汀渚揚枻泛春瀾電至煙流綺水綠桂涵丹憑酒<lb/>
竟<hi>一作意</hi>未悦半景方自歎每為憂見及杜若詎能寛冀<lb/>
<pb n="KR4h0107_WYG_085-12b"/>
採石上草得以駐餘<hi>一作衰</hi>顔赤鯉儻可乘雲霧不復還<lb/>
　　　就謝主簿宿<lb/>
季月寒氣重滋蘭錯無芳北風漂夜色河凝暠如霜悵<lb/>
哉心神晩燭滅此深堂芰衣如可贈寜濕岨雲梁<lb/>
　　　無錫舅相送銜涕别<lb/>
心逺路已迥意滿辭未陳曾風漂别葢北雲竦征人杯<lb/>
酒憐嵗暮志氣非上春若無孤鳥還瀝泣何所因<lb/>
　　　當春四韻同<hi>闕</hi>左丞<lb/>
<pb n="KR4h0107_WYG_085-13a"/>
雷萌山中草雲煦江上花流烟漾璇景輕風泛凌霞我<lb/>
有幽蘭念銜意矚里斜友人殊未還獨慰簷前華<lb/>
　　　感春冰遥和謝中書二首<lb/>
江臯桐始華斂衣望邊亭平原何寂寂島暮蘭紫莖芬<lb/>
披好草合流爛新光生冰雪徒皦㓗此焉空守貞<lb/>
暮意歌上眷悵哉望佳人擥洲之宿莽命為瑶桂因觀<lb/>
書術不變學古道恒真若作商山客寄謝丹水濵<lb/>
　　　詠美人春遊<lb/>
<pb n="KR4h0107_WYG_085-13b"/>
江南二月春東風轉緑蘋不知誰家子看花桃李津白<lb/>
雪凝瓊貌明珠㸃絳唇行人咸息駕爭擬洛川神<lb/>
　　　征怨<lb/>
蕩子從征乆鳯樓簫管閒獨枕凋雲鬢孤燈損玉顔何<lb/>
日邊塵淨庭前征馬還<lb/>
　<lb/>
　<lb/>
　古詩紀巻八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻四十二</head>
    <p>
<pb n="KR4h0107_WYG_042-1a"/>
欽定四庫全書<lb/>
　古詩紀巻四十二　　　　明　馮惟訥　撰<lb/>
晉第十二<lb/>
　楊方<hi>字公回少好學有異才司徒王導辟為掾轉東安太守遷司徒參軍事補髙梁太守後以年老</hi>
　　<hi>棄郡歸終於家</hi>
　　合歡詩二首<lb/>
虎嘯谷風起龍躍景雲浮同聲好相應同氣自相求我<lb/>
情與子親譬如影追軀食共並<hi>一作同</hi>根穗飲共連理杯<lb/>
<pb n="KR4h0107_WYG_042-1b"/>
衣共雙絲絹寢共無縫綢居願接膝坐行願攜手趨子<lb/>
静我不動子遊我不留齊彼同心鳥譬此<hi>一作彼</hi>比目魚<lb/>
情至斷金石膠漆未為牢但願常無别合形作一軀生<lb/>
為併身物死為同棺灰秦氏自言至我情不可儔<lb/>
磁石引長針陽燧下炎煙宫商聲相和心同自相親我<lb/>
情與子合亦如影追身寢共織成被絮共同功綿暑揺<lb/>
比翼扇寒坐併肩氊子笑我心哂子蹙我無歡來與子<lb/>
共迹去與子同塵齊彼蛩蛩獸舉動不相捐唯願長無<lb/>
<pb n="KR4h0107_WYG_042-2a"/>
别合形作一身生有同室好死成併棺民徐氏自言至<lb/>
我情不可陳<lb/>
　　襍詩三首<hi>樂府通前作合歡詩今從玉臺</hi>
獨坐空室中愁有數千端悲響答愁歎哀涕應苦言<hi>玉臺</hi>
<hi>作心</hi>彷徨四顧望白日入西山不覩佳人來但見飛鳥還<lb/>
飛鳥亦何樂夕宿自作羣<lb/>
飛黄銜長轡翼翼囬輕輪俯渉渌水澗仰過九層山脩<lb/>
途曲且險秋草生兩邊黄華如沓金白花如散銀青敷<lb/>
<pb n="KR4h0107_WYG_042-2b"/>
羅翠采絳葩象赤雲爰有承露枝紫榮合素芬扶疎重<lb/>
清藻布翹芳且鮮目為豔采回心為竒色旋撫心悼孤<lb/>
客俯仰還自憐踟躕向壁歎攬筆作此文<lb/>
南鄰<hi>玉臺作林</hi>有竒樹承春挺素華豐翹被長條緑葉蔽朱<lb/>
柯因風吐徽音芳氣入紫霞我心羨此木願徙著予家<lb/>
夕得遊其下朝得弄其葩爾根深且堅<hi>藝文類聚作固</hi>予宅淺<lb/>
且洿移植良無期歎息將如何<lb/>
　葛洪<hi>字稚川丹陽句容人少以儒學知名尤好神仙導養之法元帝辟為掾以平賊功賜爵闗内侯</hi>
<pb n="KR4h0107_WYG_042-3a"/>
　　<hi>後求為句漏令以就丹砂帝從之</hi>
　　洗藥池<lb/>
　　<hi>在贛州興國縣洪過境見山靈水秀遂結廬築壇鑿池洗藥留四言詩一首</hi>
洞隂泠泠風珮清清仙居永刼花木長榮<lb/>
　王鑒<hi>字茂髙堂邑人父濬御史中丞少以文筆著稱初為元帝琅邪國侍郎時杜弢作逆王敦不能</hi>
　　<hi>制鑒勸帝征之㑹弢已平拜駙馬都尉奉朝請出補永興令</hi>
　　七夕觀織女<lb/>
牽牛悲殊館織女悼<hi>一作怨</hi>離家一稔期一宵此期良可<lb/>
<pb n="KR4h0107_WYG_042-3b"/>
<hi>一作且</hi>嘉赫奕𤣥門開飛閣鬱嵯峨隠隠驅千乗闐闐越<lb/>
星河六龍奮瑶轡文螭負瓊車火丹秉瑰燭素女執瓊<lb/>
華絳旗若吐電朱<hi>一作彩</hi>葢如振霞雲韶何嘈嗷靈鼓鳴<lb/>
相和停軒佇<hi>一作紆</hi>髙盼眷予在岌峩澤因芳露沾恩附<lb/>
蘭風加明發相從遊翩翩鸞鷟羅同遊不同觀念子憂<lb/>
怨多敬因三祝末以爾屬皇娥<lb/>
　熊甫<lb/>
　　别歌<lb/>
<pb n="KR4h0107_WYG_042-4a"/>
　　<hi>晉書曰錢鳳為王敦鎧曹參軍知敦有不臣之心相與朋搆專弄威權參軍熊甫諫敦不聽遂告歸</hi>
　　<hi>臨别歌曰</hi>
徂風飈起葢山陵氛霧蔽日玉石焚徃事既去可長歎<lb/>
念别惆悵復㑹難<lb/>
　梅陶<hi>明帝時為尚書</hi>
　　怨詩行<lb/>
庭植不材柳苑育能鳴鶴鼓枝遊畦畆棲釣一丘壑晨<lb/>
恱朝敷榮夕乗南音客晝立薄遊景暮宿漢隂魄庇身<lb/>
<pb n="KR4h0107_WYG_042-4b"/>
䕃王猷罷蹇反幻迹<lb/>
　桓温<hi>字元子譙固龍亢人少有豪邁風氣累遷琅邪内史進征西大將軍大司馬卒諡宣武侯</hi>
　　八陣圗<lb/>
望古識其眞臨源愛徃跡恐君遺事節聊下南山石<lb/>
　王彪之<hi>字叔虎初除著作郎累遷吏部尚書後為鎭軍將軍㑹稽内史孝武即位遷尚書令卒</hi>
　　登㑹稽刻石山<lb/>
隆山嵯峨崇巒岧嶤傍覿滄洲仰拂𤣥霄文命逺㑹風<lb/>
淳道遼秦皇遐廵邁兹英豪宅靈基阿銘跡峻嶠青陽<lb/>
<pb n="KR4h0107_WYG_042-5a"/>
曜景時和氣淳修嶺增鮮長松挺新飛鴻振羽騰龍躍<lb/>
鱗<lb/>
　　與諸兄弟方山别詩<lb/>
脂車總馳輪汎舟理飛棹絲染墨悲歎路岐楊感悼<hi>闕</hi>
　謝尚<hi>字仁祖陳郡人累遷尚書僕射出督江淮歴陽揚豫諸軍事進號鎭西將軍桓温請為司州都</hi>
　　<hi>督以疾不行卒於歴陽</hi>
　　大道曲<lb/>
　　<hi>樂府廣題曰謝尚為鎭西將軍嘗著紫羅襦據胡牀在市中佛國門樓上彈琵琶作大道曲市人不</hi>
<pb n="KR4h0107_WYG_042-5b"/>
　　<hi>知是三公也</hi>
青陽二三月柳青桃復紅車馬不相識音落黄埃中<lb/>
　孫綽<hi>字興公統之弟博學善屬文為著作佐郎累遷散騎常侍轉廷尉卿領著作卒</hi>
　　表哀詩<hi>并序</hi>
　天地之徳曰生生之所恃者親親存則歡泰情盡親<lb/>
　亾則哀悴理極故老萊婆娑於膝下曽閔泣血於終<lb/>
　年哀悼之思至矣自然之性篤矣余以薄祜夙遭閔<lb/>
　凶越在九齡嚴考即世未及志學過庭無聞天覆既<lb/>
<pb n="KR4h0107_WYG_042-6a"/>
　淪俯憑坤厚殖根外氏頼以成訓然以不才不能負<lb/>
　荷仁妣𢎞母儀之徳邁榮寒之操雕琢固頑勉以道<lb/>
　義庻㡬砥礪犬馬之報豈悟一朝復見孤棄上天極<lb/>
　禍怨痛莫訴皆由惡積咎深不能通感自丁荼毒載<lb/>
　離寒暑茵帷塵寂棟宇寥怳仰悲軌迹長自矜悼不<lb/>
　勝哀號作詩一首敢冐諒闇之譏以申㒺極之痛詩<lb/>
　曰<lb/>
茫茫太極賦受理殊咨生不辰仁考宿<hi>一作夙</hi>徂微微沖<lb/>
<pb n="KR4h0107_WYG_042-6b"/>
弱眇眇偏孤叩心昊蒼痛貫黄壚肅我以義鞠我以仁<lb/>
嚴邁商風恩洽陽春昔聞鄒母勤教善分懿矣慈妣曠<lb/>
世齊運嗟予小子譬彼土糞俯愧陋質仰忝高訓悠悠<lb/>
𤣥運四氣錯序自我酷痛載離寒暑寥寥空堂寂寂響<lb/>
户塵蒙几筵風生棟宇感昔有恃望晨遲顔婉孌懷袖<lb/>
極願盡歡奈何慈妣歸體幽埏酷矣痛深剖髓摧肝<lb/>
　　三月三日<lb/>
姑洗斡運首陽穆闡嘉卉萋萋温風暖暖言滌長瀬聊<lb/>
<pb n="KR4h0107_WYG_042-7a"/>
以游衍縹䓅渶流緑柳䕃坂羽從風飄鱗隨浪轉<lb/>
　　秋日<lb/>
蕭瑟仲秋日飈唳風雲髙山居感時變逺客興長謡疎<lb/>
林積涼風虛岫結凝霄湛露灑庭林密葉辭榮條撫菌<lb/>
<hi>藝文作葉</hi>悲先落鬱<hi>一作攀</hi>松羨後凋垂綸在林野交情逺市<lb/>
朝澹然古懷心濠上豈伊遥<lb/>
　　情人碧玉歌二首<lb/>
　　<hi>碧玉歌一名千金意晉孫綽所作樂府詩集云宋汝南王作</hi>
<pb n="KR4h0107_WYG_042-7b"/>
碧玉小家女不敢攀貴徳感郎千金意慙無傾城色<lb/>
碧玉破𤓰時郎為情顛倒感君不羞赧迴身就郎抱<lb/>
　王獻之<hi>字子敬羲之子少有盛名而髙邁不羈風流為一時之冠起家州主簿秘書丞選尚新安</hi>
　　<hi>公主尋除建威將軍吳興太守徵拜中書令卒於官</hi>
　　桃葉歌二首<lb/>
　　<hi>古今樂録曰桃葉歌者晉王子敬之所作也桃葉子敬妾名縁於篤愛所以歌之</hi>
桃葉復桃葉渡江不用檝但渡無所苦我自來迎接<hi>藝文</hi>
<hi>作我自接迎汝</hi>
<pb n="KR4h0107_WYG_042-8a"/>
桃葉復桃葉桃葉連桃根相憐兩樂事獨使我殷勤<hi>藝文</hi>
<hi>作纒綿</hi>
　江逌<hi>字道載陳留圉人避亂臨海為蔡謨何充所引用以家貧求為太末令遷吳令殷浩謀北伐請</hi>
　　<hi>為諮議叅軍升平中累遷太常卒</hi>
　　詠秋<lb/>
祝融解炎轡蓐收起涼駕髙風催節變凝露督物化長<lb/>
林悲素秋茂草思朱夏鳴鴈薄雲嶺蟋蟀吟深榭寒蟬<lb/>
向<hi>一作竟</hi>夕號驚飈激中夜感物増人懷悽然無欣暇<lb/>
<pb n="KR4h0107_WYG_042-8b"/>
　　詠貧<lb/>
蓽門不啟扉環堵䝉<hi>初學作滿</hi>蒿榛空瓢覆壁下簞上自生<lb/>
塵出門誰氏子憊哉一何貧<lb/>
　庾闡<hi>字仲初潁川人性好學九歲能屬文初為西陽王掾累遷尚書郎蘇峻之難出奔郗鑒為之㕘</hi>
　　<hi>軍峻平召為散騎侍郎補零陵太守徵拜給事中</hi>
　　孫登隠居詩<lb/>
靈巖霞蔚石室鱗構青松標空蘭泉吐牖蘢薈可遊芳<lb/>
津可潄𤣥谷蕭寥鳴琴獨奏先生體之寂坐幽岸凝氷<lb/>
<pb n="KR4h0107_WYG_042-9a"/>
結樸熈陽靡煥濳眞内全飛榮外散凌崖髙嘯希風朗<lb/>
彈道有冥廢運有昏消達隠不巖𤣥跡不標或曰先生<lb/>
晦徳逍遥稽子秀達英風朗烈道雋薰芳鮮不玉折兆<lb/>
動初萌妙鑒竒絶翹首丘冥仰想𤣥哲<lb/>
　　三月三日臨曲水<lb/>
暮春濯清氾遊鱗泳一壑髙泉吐東岑洄瀾自浄澩臨<lb/>
川疊曲流豐林映緑薄輕舟沉飛觴鼓枻觀魚躍<lb/>
　　三月三日<lb/>
<pb n="KR4h0107_WYG_042-9b"/>
心結湘川渚目散沖霄外清泉吐翠流渌醽漂素瀬悠<lb/>
想盼長川輕瀾𣺌如帶<lb/>
　　觀石鼓<hi>石鼓山名</hi>
命駕觀竒逸徑騖造靈山朝濟清溪岸夕憇五龍泉鳴<lb/>
石含濳響雷駭震九天妙化非不有莫知神自然翔霄<lb/>
拂翠嶺緑澗潄巖間手澡春泉潔目翫陽葩鮮<lb/>
　　登楚山<lb/>
拂駕升西嶺寓目臨浚波想望七徳耀詠此九功歌龍<lb/>
<pb n="KR4h0107_WYG_042-10a"/>
駟釋陽林朝服集三河囬首盼宇宙一無濟邦家<lb/>
　　衡山<lb/>
北眺衡山首南睨<hi>初學作瞻</hi>五嶺末寂坐挹虛恬運目情四<lb/>
豁翔虬凌九霄陸鱗困濡沫未<hi>藝文作既</hi>體江湖悠安識南<lb/>
溟濶<lb/>
　　江都遇風<lb/>
天吳踊靈壑將駕奔冥霄飛廉振折木流<hi>一作靈</hi>景登扶<lb/>
揺洪川佇宿浪躍水迎晨潮仰盼蹙𤣥雲俯聽聒悲飈<lb/>
<pb n="KR4h0107_WYG_042-10b"/>
　　採藥詩<lb/>
採藥靈山㟽結駕登九嶷懸巖溜石髓芳谷挺丹芝泠<lb/>
泠雲珠落漼漼石蜜滋鮮景染冰顔妙氣翼冥期霞光<lb/>
煥靃靡虹景照參差椿壽自有極槿花何用疑<lb/>
　　遊仙詩四首<lb/>
邛疏鍊石髓赤松潄水玉憑煙眇封子流浪揮𤣥俗崆<lb/>
峒臨北户昆吾眇南陸層霄映紫芝濳澗汎丹菊崑崙<lb/>
涌五河八流縈地軸<lb/>
<pb n="KR4h0107_WYG_042-11a"/>
三山羅如粟巨壑不容刀白龍騰子明朱鱗運琴髙輕<lb/>
舉觀滄海眇邈去瀛洲玉泉出靈鳬瓊草被神丘<lb/>
神嶽竦丹霄玉堂臨雪嶺上採瓊樹華下挹瑶泉井<hi>闕</hi>
南海納朱濤𤣥波灑北溟仰盼燭龍曜俯歩朝廣庭<hi>闕</hi>
　　同前六首<lb/>
熒熒丹桂紫芝結根雲山九疑鮮榮夏馥冬熈誰與薄<lb/>
采松期<lb/>
赤松遊霞乗煙封子鍊骨凌仙晨潄水玉心𤣥故能靈<lb/>
<pb n="KR4h0107_WYG_042-11b"/>
化自然<lb/>
乗彼六氣𣺌茫輜駕赤水崑陽遥望至人𤣥堂心與㒺<lb/>
象俱忘<lb/>
朝餐雲英玉蘂夕挹玉膏石髓瑶臺藻構霞綺鱗裳羽<lb/>
葢級纚<lb/>
玉樹標雲翠蔚靈崖獨拔竒卉芳津蘭瑩珠隧碧葉灌<lb/>
清鱗萃<lb/>
玉房石㯓磊砢燭龍銜輝吐火朝採石英澗左夕翳瓊<lb/>
<pb n="KR4h0107_WYG_042-12a"/>
葩巖下<lb/>
　李充<hi>字宏度江夏人辟丞相王導掾除剡縣令後為大著作郎累遷中書侍郎卒</hi>
　　嘲友人<lb/>
同好齊歡愛纏綿一何深子既識我情我亦知子心燕<lb/>
婉歴年歲和樂如瑟琴良辰不我俱中闊似商參爾隔<lb/>
北山陽我分南川隂嘉㑹㒺克從積思安可任目想妍<lb/>
麗姿耳存清媚音脩晝興永念遥夜獨悲吟逝將尋行<lb/>
役言别泣沾巾願爾降玉趾一顧重千金<lb/>
<pb n="KR4h0107_WYG_042-12b"/>
　　七月七日<lb/>
朗月垂𤣥景洪漢截皓蒼牽牛難牽牛<hi>一作牧</hi>織女守空<lb/>
箱<hi>一作襄</hi>河廣尚可越怨此漢無梁<lb/>
　　送許從詩<lb/>
來若迅風歡逝如歸雲征離合理之常聚散安足驚<lb/>
　李顒<hi>充之子有文義多所述作郡舉孝廉</hi>
　　經渦路作<lb/>
言歸越東足逝將反上都後洫塡中路改轍脩兹衢旦<lb/>
<pb n="KR4h0107_WYG_042-13a"/>
發石亭境夕宿桑首墟勁焱不興潤零雨莫能濡亢陽<lb/>
彌十旬涓滴未暫舒泉流成平陸結駟可迴車肇允相<lb/>
忘鱗翻為涸池魚咫歩不能移白日奄桑榆<lb/>
　　渉湖<lb/>
旋經義興境弭<hi>初學記作頓</hi>棹石蘭渚震澤為何在今唯太<lb/>
湖浦圎徑縈五百眇目緬無覩髙天淼若岸長津襍如<lb/>
縷窈窕尋灣漪迢遞望巒嶼驚飈揚飛湍浮霄薄懸岨<lb/>
輕禽翔雲漢游鱗憇中滸黯藹天時隂岧嶤舟航舞憑<lb/>
<pb n="KR4h0107_WYG_042-13b"/>
河安可殉静觀戒征旅<lb/>
　　夏日<lb/>
炎光爍<hi>藝文作燦</hi>南溟溽暑融三夏霮䨴重雲䕃砰稜震靁<lb/>
吒<hi>闕</hi>
　　感冬篇<lb/>
髙陽攬𤣥轡太皥御冬始望舒游天䇿曜靈協燕紀<hi>闕</hi>
　袁宏<hi>字彦伯陳郡人有逸才文章絶美謝尚引為參軍累遷大司馬桓温府記室後自吏部郎出為</hi>
　　<hi>東陽太守卒○詩品曰彥伯詠史雖文體未遒而鮮明𦂳健去凡俗逺矣</hi>
<pb n="KR4h0107_WYG_042-14a"/>
　　從征行方頭山<lb/>
峩峩太行凌虛抗勢天嶺交氣窈然無際澄流入神𤣥<lb/>
谷應契四象悟心幽人來憇<lb/>
　　詠史二首<lb/>
　　<hi>世說曰袁虎少貧嘗為人傭載運租謝鎭西經船行其夜清風朗月聞估客船上有詠詩聲甚有情</hi>
　　<hi>致即遣訊問乃是袁自詠其所作詠史詩因此相要大相賞得虎袁宏小字也</hi>
周昌梗槩臣辭達不為訥汲黯社稷器棟梁天表骨陸<lb/>
賈厭解紛時與酒檮杌婉轉將相門一言和平勃趨舍<lb/>
<pb n="KR4h0107_WYG_042-14b"/>
各有之俱令道不沒<lb/>
無名困螻蟻有名世所疑中庸難為體狂狷不及時楊<lb/>
惲非忌貴知及有餘辭躬耕南山下蕪穢不遑治趙瑟<lb/>
奏哀音秦聲歌新詩吐音非凡唱負此欲何之<lb/>
　　擬古<lb/>
髙館百餘仞迢遞虛中亭文幌曜瓊扇碧疏映綺櫺<hi>闕</hi>
　　失題<hi>見藝文松部</hi>
森森千丈松磊砢非一節雖無榱桷麗較為梁棟桀<hi>闕</hi>
<pb n="KR4h0107_WYG_042-15a"/>
　曹毗<hi>字輔佐譙國人少好文籍善屬詞賦郡察孝廉除郎中蔡謨舉為佐著作郎累遷至光椽勲</hi>
　　詠史<lb/>
軒轅應𤣥期㓜能總百神體鍊五靈妙氣含雲露津慘<lb/>
石曽城岫鑄鼎荆山濱豁焉天扉開飄然跨騰鱗儀轡<lb/>
灑長風褰裳躡紫宸<lb/>
　　詠冬<lb/>
緜邈冬夕<hi>初學記作宵</hi>永凛厲寒氣升離葉向晨落長風振<lb/>
條興夜静輕響起天清月暉澄寒冰盈渠結素霜竟櫩<lb/>
<pb n="KR4h0107_WYG_042-15b"/>
凝今載忽已暮來紀<hi>初學作正</hi>奄復仍<lb/>
　　夜聽擣衣<lb/>
寒興御紈素佳人理衣衾<hi>一作治衣襟</hi>冬夜清且永皓月照<lb/>
堂隂纖手疊輕素朗杵叩鳴砧清風流繁節迴飈灑微<lb/>
吟嗟此嘉運速悼彼幽滯心二物感余懷豈但聲與音<lb/>
　　正朝<lb/>
靈春散初澤棼煴青陽舒佳袍忽已故今載奄復初軟<lb/>
節暢宇宙和風被八區<hi>闕</hi>
<pb n="KR4h0107_WYG_042-16a"/>
　　霖雨<lb/>
洪霖彌旬日翳翳四區昏紫電光飛牖迅雷終天奔<hi>闕</hi>
　許詢<hi>字𤣥度髙陽人總角秀惠衆稱神童長而風情簡素司徒掾辟不就蚤卒○簡文稱許掾云𤣥</hi>
　　<hi>度五言詩可謂妙絶時人</hi>
　　竹扇<lb/>
良工眇芳林妙思觸物騁篾疑秋蟬翼團取望舒景<lb/>
　習鑿齒<hi>字彥威襄陽人博學洽聞以文章著稱桓温辟為從事累遷别駕遷衡陽太守以疾歸</hi>
　　燈<hi>一作詠籠燈</hi>
<pb n="KR4h0107_WYG_042-16b"/>
煌煌閒夜燈修修樹間亮燈隨風煒煜風與燈升降<lb/>
　袁山松<hi>陳郡陽夏人喬之孫也少有才名博學有文章歴吳郡太守孫恩作亂山松守滬瀆城城</hi>
　　<hi>䧟被害</hi>
　　菊<lb/>
靈菊植幽崖擢穎陵寒飈春露不染色秋霜不改條<lb/>
　顧愷之<hi>字長康晉陵無錫人博學有才氣桓温引為大司馬參軍後為殷仲堪參軍</hi>
　　神情詩<hi>亦見陶集</hi>
春水滿四澤夏雲多竒峯秋月揚明輝冬嶺秀孤松<hi>摘句</hi>
<pb n="KR4h0107_WYG_042-17a"/>
　劉恢<hi>字道生沛國人識局明濟有文武才為車騎司馬年三十六卒贈前將軍</hi>
　　失題<hi>見藝文馬部</hi>
東臯有一駿名曰千金駒絡首纏駿尾養以甘露芻<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_042-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷四十二<lb/>
</p>
<p>
</p>
  </div>
</body>
</text>
</TEI>
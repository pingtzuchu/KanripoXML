<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻十一</head>
    <p>
<pb n="KR4h0107_WYG_011-1a"/>
欽定四庫全書<lb/>
　古詩紀巻十一　　　　　明　馮惟訥　撰<lb/>
漢第一<lb/>
　髙帝<hi>姓劉氏諱邦字季</hi>
　　　大風歌<hi>一名三侯之章</hi>
　　<hi>漢書曰髙帝既定天下還過沛留置酒沛宫悉召故人父老子弟佐酒發沛中兒得百二十人教之</hi>
　　<hi>歌酒酣上擊筑自歌令兒皆和習之帝乃起舞慷慨傷懷</hi>
大風起兮雲飛揚威加海内兮歸故鄉安得猛士兮守<lb/>
<pb n="KR4h0107_WYG_011-1b"/>
四方<lb/>
　　　鴻鵠歌<hi>古樂府作楚歌</hi>
　　<hi>漢書曰髙帝欲立戚夫人子趙王如意因而廢太子後不果戚夫人泣涕帝曰為我楚舞吾為若楚</hi>
　　<hi>歌其㫖言太子得四皓為輔羽翼成就不可易也</hi>
鴻鵠髙飛一舉千里羽翼巳就橫絕四海橫絶四海又<lb/>
可奈何雖有矰繳将<hi>一作尚</hi>安所施<lb/>
　武帝<hi>諱徹景帝子</hi>
　　　瓠子歌二首<lb/>
<pb n="KR4h0107_WYG_011-2a"/>
　　<hi>漢書武帝紀曰元封二年四月作瓠子歌溝洫志曰帝既封禪乃發卒數萬人塞瓠子決河還自臨</hi>
　　<hi>祭湛白馬玉璧令羣臣從官皆負薪塞決河時東郡燒草以故薪少乃下淇園之竹以為楗上既臨</hi>
　　<hi>河決悼其功之不就為作歌詩二章於是卒塞瓠子築宫名曰宣房</hi>
瓠子決兮将奈何浩浩洋洋<hi>一作皓皓旰旰</hi>兮閭殫爲河殫爲<lb/>
河兮地不得寜功無已時兮吾<hi>音魚下同</hi>山平吾山平兮鉅<lb/>
野溢魚弗鬱兮栢冬日正道弛兮離常流蛟龍騁兮放<lb/>
<hi>一作方</hi>遠遊歸舊川兮神哉沛不封禪兮安知外為我謂<lb/>
河伯兮何不仁<hi>一作皇為河公兮何不仁</hi>泛濫不止兮愁吾人齧桑<lb/>
<pb n="KR4h0107_WYG_011-2b"/>
浮兮淮泗滿久不返兮水維緩<hi>齧桑縣名</hi>
河湯湯兮激潺湲北渡回兮迅流難搴長茭兮湛<hi>讀曰沈</hi>
美玉河伯<hi>一作公</hi>許兮薪不屬薪不屬兮衛人罪燒蕭條<lb/>
兮噫乎何以禦水隤林竹兮楗石菑<hi>側其反</hi>宣房塞兮萬<lb/>
福來<lb/>
　　　秋風辭<lb/>
　　<hi>漢武帝故事曰帝行幸河東祠后土顧視帝京忻然中流與羣臣飲讌帝歡甚乃自作秋風辭</hi>
秋風起兮白雲飛草木黃落兮鴈南歸蘭有秀兮菊有<lb/>
<pb n="KR4h0107_WYG_011-3a"/>
芳懷佳人兮不能㤀汎樓船兮濟汾河橫中流兮揚素<lb/>
波簫鼔鳴兮發櫂歌歡樂極兮哀情多少壮㡬時兮奈<lb/>
老何<lb/>
　　　蒲梢天馬歌<lb/>
　　<hi>史記曰武帝伐大宛得千里馬名蒲梢作歌</hi>
天馬徠兮從西極經萬里兮歸有徳承靈威兮障外國<lb/>
渉流沙兮四夷服<lb/>
　　　李夫人歌<lb/>
<pb n="KR4h0107_WYG_011-3b"/>
　　<hi>漢書外戚傳曰夫人早卒帝思念不已方士齊人少翁言能致其神迺夜張燈燭設帷帳陳酒肉而</hi>
　　<hi>令帝居帷帳遥望見好女如李夫人之貌還幄坐而歩又不得就視帝愈益相思悲感為作詩令樂</hi>
　　<hi>府諸音家絃歌之</hi>
是邪非邪立而望之翩何姍姍其來遲<hi>姍姍行歩貌先安反</hi>
　　　落葉哀蟬曲<lb/>
　　<hi>王子年拾遺記曰漢武帝思懷李夫人不可復得時始穿昆明之池泛翔禽之舟帝自造歌曲使女</hi>
　　<hi>伶歌之時日已西傾凉風激水女伶歌聲甚道因賦落葉哀蟬之曲</hi>
羅袂兮無聲玉墀兮塵生虛房冷而寂寞落葉依於重<lb/>
<pb n="KR4h0107_WYG_011-4a"/>
扃望彼美之女兮安得感余心之未寧<lb/>
　　　栢梁詩<lb/>
　　<hi>漢武帝元封三年作栢梁臺詔羣臣二千石有能為七言詩乃得上坐</hi>
日月星辰和四時<hi>帝</hi>驂駕駟馬從梁來<hi>梁王孝王武</hi>郡國士<lb/>
馬羽林材<hi>大司馬</hi>總領天下誠難治<hi>丞相石慶</hi>和撫四夷不易<lb/>
哉<hi>大将軍衛靑</hi>刀筆之吏臣執之<hi>御史大夫倪寛</hi>撞鐘伐鼔聲中詩<lb/>
<hi>太常周建徳</hi>宗室廣大日益滋<hi>宗正劉/安國</hi>周衞交㦸禁不時<hi>衛尉</hi>
<hi>路博徳</hi>總領從宗栢梁臺<hi>光禄勲/徐自為</hi>平理淸讞決嫌疑<hi>廷尉杜周</hi>
<pb n="KR4h0107_WYG_011-4b"/>
修飾輿<hi>一作車</hi>馬待駕來<hi>太僕公/孫賀</hi>郡國吏功差次之<hi>大鴻臚壺</hi>
<hi>充國</hi>椉輿御物主治之<hi>少府王/温舒</hi>陳粟萬石揚㠯<hi>一作/筥</hi>箕<hi>大司</hi>
<hi>農張成</hi>徼道宫下隨討治<hi>執金吾/中尉豹</hi>三輔盜賊天下危<hi>左馮翊盛</hi>
<hi>宣</hi>盜阻南山爲民災<hi>右扶風/李成信</hi>外家公主不可治<hi>京兆尹</hi>椒<lb/>
房率更領其材<hi>詹事陳掌</hi>蠻夷朝賀常舎其<hi>典屬國</hi>柱枅欂櫨<lb/>
相支持<hi>大匠</hi>枇杷橘栗桃李梅<hi>大官/令</hi>走狗逐兎張罘罳<hi>上林</hi>
<hi>令</hi>齧妃女脣甘如飴<hi>郭舎/人</hi>廹窘詰屈㡬窮哉<hi>東方朔</hi>
　昭帝<hi>諱弗陵武帝第三子</hi>
<pb n="KR4h0107_WYG_011-5a"/>
　　　黃鵠歌<lb/>
　　<hi>西京雜記曰元始元年黃鵠下太液池帝為此歌</hi>
黃鵠飛兮下建章羽肅肅兮行蹌蹌金爲衣兮菊為裳<lb/>
唼喋<hi>唼所角反喋直角反</hi>荷荇出入蒹葭<hi>叶作藏子虛賦其卑濕則生藏莨蒹葭藏莨音</hi>
<hi>臧郎</hi>自顧菲薄愧爾嘉祥<lb/>
　　　淋池歌<hi>亦見三輔黃圖</hi>
　　<hi>拾遺記曰昭帝始元元年穿淋池廣千歩東引太液之水池中植分枝荷一莖四葉状如駢葢花葉</hi>
　　<hi>離萎芬馥之氣徹十餘里宫人貴之每遊宴出入必皆含嚼或剪以為衣或折以蔽日以為戲弄帝</hi>
<pb n="KR4h0107_WYG_011-5b"/>
　　<hi>時命水嬉以文梓為船木蘭為柁刻飛鸞翔鷁飾於船首隨風輕漾畢景忘歸乃至通夜使宫人歌</hi>
　　<hi>曰</hi>
秋素景兮泛洪波揮纖手兮折芰荷凉風淒淒揚棹歌<lb/>
雲光開曙月低河萬歳爲樂豈云多<lb/>
　趙幽王友<hi>髙帝子</hi>
　　　幽歌<lb/>
　　<hi>漢書曰幽王友髙帝之子孝惠時友以諸呂女為后不愛愛它姬諸呂女讒之於太后太后怒召趙</hi>
　　<hi>王置邸令衛圍守之趙王餓乃作歌遂幽死</hi>
<pb n="KR4h0107_WYG_011-6a"/>
諸呂用事兮劉氏微廹脅王矦兮彊授我妃我妃既妬<lb/>
兮誣我以惡<hi>一故反</hi>讒女亂國兮上曾不悟我無忠良<hi>史記</hi>
<hi>作臣</hi>兮何故棄國自決中野兮蒼天與<hi>史記作舉</hi>直于嗟不可<lb/>
悔兮寧早自財爲王餓死兮誰者憐之吕氏絶理兮託<lb/>
天報仇<lb/>
　朱虛矦章<hi>齊悼惠王次子吕太后元年入宿衛封文帝二年以誅諸吕功封城陽王</hi>
　　　耕田歌<hi>耕一作種</hi>
　　<hi>史記曰諸吕擅權用事朱虛矦劉章忿劉氏不得職嘗入侍宴太后令為酒吏章自請曰臣将種也</hi>
<pb n="KR4h0107_WYG_011-6b"/>
　　<hi>請以軍法行酒太后曰可酒酣章進飲歌舞請為耕田歌頃之諸吕有一人醉亡酒章追㧞劔斬之</hi>
　　<hi>太后大驚業巳許其軍法無以罪也</hi>
湥耕概種立苗欲疏非其種<hi>一作類</hi>者鋤而去之<lb/>
　淮南王安<hi>厲王長子文帝時封為淮南王好書鼔琴不喜弋獵招致賔客方術之士後與賔客</hi>
　　<hi>左吳日夜為反謀事覺廷尉逮捕安欲發兵猶豫未决帝使宗正以符節治安未至安自刑</hi>
　　　八公操<lb/>
　　<hi>一曰淮南操古今樂録曰淮南好道正月上辛八公來降王作此歌</hi>
煌煌上天照下土兮知我好道公來下兮公将與予生<lb/>
<pb n="KR4h0107_WYG_011-7a"/>
毛羽兮超騰青雲蹈梁甫兮觀見瑶光過北斗兮馳椉<lb/>
風雲使玉女兮含精吐氣嚼芝草兮悠悠将将天相保<lb/>
兮<lb/>
　燕刺王旦<hi>武帝第四子</hi>
　　　歌二首<lb/>
　　<hi>漢書曰昭帝時旦自以為武帝子且長不得立乃與旦姊葢長公主左将軍上官桀交通謀廢帝迎</hi>
　　<hi>立燕倉知其謀告之由是發覺王憂懣置酒萬載宫會賔客羣臣妃妾坐飲王自歌華容夫人起舞</hi>
　　<hi>坐者皆泣王遂自殺</hi>
<pb n="KR4h0107_WYG_011-7b"/>
　　　王歌<lb/>
歸空城兮狗不吠雞不鳴横術何廣廣兮固知國中之<lb/>
無人<lb/>
　　　華容夫人歌<hi>附</hi>
髪紛紛兮寘<hi>從千反</hi>渠骨籍籍兮亾居母求死子兮妻求<lb/>
死夫裵囘兩渠間兮君子将安居<lb/>
　廣陵厲王胥<hi>武帝第五子</hi>
　　　瑟歌<lb/>
<pb n="KR4h0107_WYG_011-8a"/>
　　<hi>漢書曰昭帝時胥見帝年少無子有覬覦心迎女巫李女湏使下神呪詛宣帝即位呪詛事發覺胥</hi>
　　<hi>置酒顯陽殿召太子霸及子女等夜飲使所幸鼔瑟歌舞王自歌左右悉涕泣奏酒至雞鳴時罷</hi>
欲乆生兮無終長不樂兮安窮奉天期兮不得須㬰千<lb/>
里馬兮駐待路黃泉下兮幽湥人生要死何爲苦心何<lb/>
用爲樂心所喜出入無悰爲樂亟<hi>丘吏反</hi>蒿里召兮郭門<lb/>
閱死不得取代庸身自逝<hi>叶上列反</hi>
　廣川王去<hi>繆王齊太子</hi>
　　　歌二首<lb/>
<pb n="KR4h0107_WYG_011-8b"/>
　　<hi>漢書曰廣川王去以陽城昭信為后幸姬陶望卿為脩靡夫人主繒帛崔脩成為明貞夫人主永巷</hi>
　　<hi>後昭信譛望卿失寵去與昭信等飲諸婢皆侍去為望卿作歌曰背尊章竟殺望卿昭信欲擅愛曰</hi>
　　<hi>王使明貞夫人主諸姬滛亂難禁乃盡閉諸姬舎門上籥於后非大置酒召不得見去憐之為作歌</hi>
　　<hi>曰愁莫愁按西京雜記作廣川王去疾</hi>
　　　望卿歌<lb/>
背尊章嫖<hi>匹昭反</hi>以忽謀屈竒起自絶行周流自生患諒<lb/>
非望今誰怨<lb/>
　　　脩成歌<lb/>
<pb n="KR4h0107_WYG_011-9a"/>
愁莫愁生無聊心重結意不舒内茀鬱憂哀積上不見<lb/>
天生何益日崔隤時不再願棄軀死無悔<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_011-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻十一<lb/>
</p>
<p>
</p>
  </div>
</body>
</text>
</TEI>
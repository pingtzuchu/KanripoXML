<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷四十五</head>
    <p>
<pb n="KR4h0107_WYG_045-1a"/>
欽定四庫全書<lb/>
　古詩紀卷四十五　　　　明　馮惟訥　撰<lb/>
晉第十五<lb/>
　陶淵明<hi>二</hi>
　　形影神<hi>并序</hi>
　貴賤賢愚莫不營營以惜生斯惑甚焉故極陳形影<lb/>
　之苦言神辨自然以釋之好事君子共取其心焉<lb/>
　　形贈影<lb/>
<pb n="KR4h0107_WYG_045-1b"/>
天地長不沒山川無改時草木得常理霜露榮悴之謂<lb/>
人最靈智獨復不如兹適見在世中奄去靡歸期奚覺<lb/>
無一人親識豈相思但餘平生物舉目情悽洏我無騰<lb/>
化術必爾不復疑願君取吾言得酒莫茍辭<lb/>
　　影答形<lb/>
存生不可言衛生毎苦拙誠願游崑華邈然兹道絶與<lb/>
子相遇來未嘗異悲恱憩䕃若暫乖止日終不别此同<lb/>
既難常黯爾俱時滅身沒名亦盡念之五情熱立善有<lb/>
<pb n="KR4h0107_WYG_045-2a"/>
遺愛胡可不自竭酒云能消憂方此詎不劣<lb/>
　　神釋<lb/>
大鈞無私力萬物自森著人為三才中豈不以我故與<lb/>
君雖異物生而相依附結托善惡同安得不相與三皇<lb/>
大聖人今復在何處彭祖壽永年欲留不得住老少同<lb/>
一死賢愚無復數日醉或能㤀將非促齡具立善常所<lb/>
欣誰當為汝譽甚念傷吾生正宜委運去縱浪大化中<lb/>
不喜亦不懼應盡便須盡無復獨多慮<lb/>
<pb n="KR4h0107_WYG_045-2b"/>
　　九日閒居<hi>并序</hi>
　余閒居愛重九之名秋菊盈園而持醪靡由空服九<lb/>
　華寄懷於言<lb/>
世短意常多斯人樂久生日月依辰至舉俗愛其名露<lb/>
淒暄風息氣澈天象明徃燕無遺影來鴈有餘聲酒能<lb/>
祛百慮菊為制頽齡如何蓬廬士空視時運傾塵爵恥<lb/>
虗罍寒華徒自榮歛襟獨閒謡緬焉起深情棲遲固多<lb/>
娛淹留豈無成<lb/>
<pb n="KR4h0107_WYG_045-3a"/>
　　歸田園居五首<lb/>
少無適俗韻性本愛丘山誤落塵網中一去三十年羈<lb/>
鳥戀舊林池魚思故淵開荒南野際守拙歸園田方宅<lb/>
十餘畝草屋八九間榆柳䕃後園桃李羅堂前曖曖逺<lb/>
人村依依墟里煙狗吠深巷中鷄鳴桑樹顚户庭無塵<lb/>
雜虗室有餘閒久在樊籠裡復得返自然<lb/>
野外罕人事窮巷寡輪鞅白日掩荆扉虗室絶塵想時<lb/>
復墟曲中披草共來往相見無雜言但道桑麻長桑麻<lb/>
<pb n="KR4h0107_WYG_045-3b"/>
日已長我土<hi>一作志誤</hi>日已廣常恐霜霰至零落同草莽<lb/>
種豆南山下草盛豆苗稀晨興理荒穢帶月荷鋤歸道<lb/>
狹草木長夕露沾我衣衣沾不足惜但使願無違<lb/>
久去山澤游浪莽林野娛試攜子姪軰披榛歩荒墟徘<lb/>
徊丘壟間依依昔人居井竈有遺處桑竹殘朽株借問<lb/>
採薪者此人皆焉如薪者向我言死沒無復餘一世異<lb/>
朝市此語眞不虗人生似幻化終當歸空無<lb/>
悵恨獨策還﨑嶇歴榛曲山澗清且淺遇以濯吾足漉<lb/>
<pb n="KR4h0107_WYG_045-4a"/>
我新熟酒隻鷄招近局<hi>一作屬</hi>日入室中闇荆薪代明燭<lb/>
懽來苦夕短已復至天旭<lb/>
　　乞食<lb/>
饑來驅我去不知竟何之行行至斯里叩門拙言辭主<lb/>
人解余意遺贈副虚期<hi>一作豈虗來</hi>談諧終日夕觴至輙傾<lb/>
巵<hi>一作杯</hi>情欣新知懽言詠遂賦詩感子漂母惠愧我非<lb/>
韓才銜戢知何謝冥報以相貽<lb/>
　　諸人共游周家墓柏下<lb/>
<pb n="KR4h0107_WYG_045-4b"/>
今日天氣佳清吹與鳴彈感彼柏下人安得不為懽清<lb/>
歌散新聲緑酒開芳顏未知明日事余襟良已殫<lb/>
　　連雨獨飲<lb/>
運生會歸盡終古謂之然世間有松喬於今定何間故<lb/>
老贈余酒乃言飲得仙試酌百情逺重觴忽忘天天豈<lb/>
去此哉<hi>一作天際去此幾</hi>任眞無所先雲鶴有竒翼八表須臾<lb/>
還顧我抱兹獨僶俛四十年形骸久已化心在復何言<lb/>
　　移居二首<lb/>
<pb n="KR4h0107_WYG_045-5a"/>
昔欲居南村非為卜其宅聞多素心人樂與數晨夕懷<lb/>
此頗有年今日從兹役弊廬何必廣取足蔽牀席鄰曲<lb/>
時時來抗言談在昔竒文共欣賞疑義相與析<lb/>
春秋多佳日登高賦新詩過門更相呼有酒斟酌之農<lb/>
務各自歸閒暇輒相思相思則披衣言笑無厭時此理<lb/>
將不勝無為忽去兹衣食當須紀力耕不吾欺<lb/>
　　癸卯歲始春懷古田舍二首<lb/>
在昔聞南畝當年竟未踐屢空既有人春興豈自免夙<lb/>
<pb n="KR4h0107_WYG_045-5b"/>
晨裝吾駕啓塗情巳緬鳥弄懽新節冷風送餘善寒竹<lb/>
被荒蹊地為罕人逺是以植杖翁悠然不復返即理愧<lb/>
通識所保詎乃淺<lb/>
先師有遺訓憂道不憂貧瞻望邈難逮轉欲志<hi>一作忘</hi>常<lb/>
勤秉耒懽時務解顏勸農人平疇交逺風良苗亦懷新<lb/>
雖未量歲功即事多所欣耕種有時息行者無問津日<lb/>
入相與歸壺漿勞近鄰長吟掩柴門聊為隴畝民<lb/>
　　還舊居<lb/>
<pb n="KR4h0107_WYG_045-6a"/>
疇昔家上京六載去還歸今日始復來惻愴多所悲阡<lb/>
陌不移舊邑屋或時非履歴周故居鄰老罕復遺歩歩<lb/>
尋往跡有處特依依流幻百年中寒暑日相推常恐大<lb/>
化盡氣力不及衰撥置且莫念一觴聊可揮<lb/>
　　戊申歲六月中遇火<lb/>
草廬寄窮巷甘以辭華軒正夏長風急林<hi>一作鄰</hi>室頓燒<lb/>
燔一宅無遺宇舫舟䕃門前迢迢新秋夕亭亭月將圎<lb/>
果菜始復生驚鳥尚未還中宵竚遥念一盼周九天總<lb/>
<pb n="KR4h0107_WYG_045-6b"/>
髮抱孤念奄出四十年形跡憑化往靈府長獨閒貞剛<lb/>
自有質玉石乃非堅仰想東户時餘糧宿中田鼓腹無<lb/>
所思朝起暮歸眠既巳不遇兹且遂灌西<hi>一作我</hi>園<lb/>
　　已酉歲九月九日<lb/>
靡靡秋巳夕凄凄風露交蔓草不復榮園木空自凋清<lb/>
氣澄餘滓杳然天界髙哀蟬無歸響叢雁鳴雲霄萬化<lb/>
相尋繹人生豈不勞從古皆有沒念之中心焦何以稱<lb/>
我情濁酒且自陶千載非所知聊以永今朝<lb/>
<pb n="KR4h0107_WYG_045-7a"/>
　　庚戌歲九月中於西田穫早稻<lb/>
人生歸有道衣食固其端孰是<hi>一作云</hi>都不營而以求自<lb/>
安開春理常業歲功聊可觀晨出肆微勤日入負耒<hi>一作</hi>
<hi>禾</hi>還山中饒霜露風氣亦先寒田家豈不苦弗獲辭此<lb/>
難四體誠乃疲庶無異患干盥濯息簷下斗酒散襟顏<lb/>
遥遥沮溺心千載乃相關但願長如此躬耕非所嘆<lb/>
　　丙辰歲八月中於下潠田舍穫<hi>潠蘇困切</hi>
貧居依稼穡戮力東林隈不言春作苦常恐負所懷司<lb/>
<pb n="KR4h0107_WYG_045-7b"/>
田眷有秋寄聲與我諧饑者懽初飽束帶候鳴鷄揚檝<lb/>
越平湖汎隨清壑迴鬱鬱荒山裏猿聲閒且哀悲風愛<lb/>
静夜林鳥喜晨開曰余作此來三四星火頽姿年逝巳<lb/>
老其事未云乖遥謝荷篠翁聊得從君栖<lb/>
　　飲酒二十首<hi>并序</hi>
　余閒居寡歡兼此夜巳長偶有名酒無夕不飲顧影<lb/>
　獨盡忽焉復醉既醉之後輙題數句自娛紙墨遂多<lb/>
　辭無詮次聊命故人書之以為歡笑爾<lb/>
<pb n="KR4h0107_WYG_045-8a"/>
衰榮無定在彼此更共之邵生𤓰田中寧似東陵時寒<lb/>
暑有代謝人道毎如兹達人解其會<hi>一作趣</hi>逝將不復疑<lb/>
忽與一觴酒日夕懽相持<lb/>
積善云有報夷叔在西山善惡茍不應何事立空言九<lb/>
十行帶索饑寒况當年不頼固窮節百世當誰傳<lb/>
道喪向千載人人惜其情有酒不肯飲但顧<hi>一作願</hi>世間<lb/>
名所以貴我身豈不在一生一生能復㡬倏如流電驚<lb/>
鼎鼎百年内持此欲何成<lb/>
<pb n="KR4h0107_WYG_045-8b"/>
栖栖失羣鳥日暮猶獨飛徘徊無定止夜夜聲轉悲厲<lb/>
響思清逺去來何依依自値孤生松歛翮遥來歸勁風<lb/>
無榮木此䕃獨不衰托身已得所千載不相違<lb/>
結廬在人境而無車馬喧問君何能爾心逺地自偏採<lb/>
菊東籬下悠然見南山山氣日夕佳飛鳥相與還此中<lb/>
有眞意欲辨已忘言<lb/>
行止千萬端誰知非與是是非茍相形雷同共譽毁三<lb/>
季多此事達士似不爾咄咄俗中惡且當從黄綺<lb/>
<pb n="KR4h0107_WYG_045-9a"/>
秋菊有佳色裛露掇其英汎此忘憂物逺我遺世情一<lb/>
觴雖獨進杯盡壺自傾日入羣動息歸鳥趨林鳴嘯傲<lb/>
東軒下聊復得此生<lb/>
青松在東園衆草沒竒<hi>一作其</hi>姿凝霜殄異類卓然見高<lb/>
枝連林人不覺獨樹衆乃竒提壺挂<hi>一作撫</hi>寒柯逺望時<lb/>
復為吾生夢幻間何事紲塵羈<lb/>
清晨聞叩門倒裳往自開問子為誰歟田父有好懷壺<lb/>
漿逺見候疑我與時乖繿縷茅簷下未足為髙栖一世<lb/>
<pb n="KR4h0107_WYG_045-9b"/>
皆尚同願君汨其泥深感父老言禀氣寡所諧紆轡誠<lb/>
可學違已詎非迷且共歡此飲吾駕不可回<lb/>
在昔曽逺遊直至東海隅道路迴且長風波阻中塗此<lb/>
行誰使然似為饑所驅傾身營一飽少許便有餘恐此<lb/>
非名計息駕歸閒居<lb/>
顏生稱為仁榮公言有道屢空不獲年長饑至於老雖<lb/>
留身後名一生亦枯槁死去何所知稱心固為好客養<lb/>
千金軀臨化消其寳裸葬何必惡人當解意表<lb/>
<pb n="KR4h0107_WYG_045-10a"/>
長公曽一仕壯節忽失時杜門不復出終身與世辭仲<lb/>
理歸大澤髙風始在兹一往便當已何為復狐疑去去<lb/>
當奚道世俗久相欺擺落悠悠談請從余所之<lb/>
有客常同止趣舍邈異境一士長獨醉一夫終年醒醒<lb/>
醉還相笑發言各不領規規一何愚兀傲差若穎寄言<lb/>
酣中客日沒燭當炳<hi>一作秉</hi>
故人賞我趣挈壺相與至班荆坐松下數斟已復醉父<lb/>
老雜亂言觴酌失行次不覺知有我安知物為貴悠悠<lb/>
<pb n="KR4h0107_WYG_045-10b"/>
迷所留酒中有深味<lb/>
貧居乏人工灌木荒余宅班班有翔鳥寂寂無行跡宇<lb/>
宙一何悠人生少至百歲月相催逼鬢髮早已白若不<lb/>
委窮達素抱深可惜<lb/>
少年罕人事游好在六經行行向不惑淹留遂無成竟<lb/>
抱固窮節饑寒飽所更弊廬交悲風荒草沒前庭被褐<lb/>
守長夜晨雞不肯鳴孟公不在兹終以翳吾情<lb/>
幽蘭生前庭含薰待清風清風脫然至見别蕭艾中行<lb/>
<pb n="KR4h0107_WYG_045-11a"/>
行失故路任道或能通覺悟當念還鳥盡廢良弓<lb/>
子雲性嗜酒家貧無由得時頼好事人載醪袪所惑觴<lb/>
來為之盡是諮無不塞有時不肯言豈不在伐國仁者<lb/>
用其心何嘗失顯默<lb/>
疇昔苦長饑投耒去學仕將養不得節凍餒固纏已是<lb/>
時向立年志意多所恥遂盡介然分終死歸田里冉冉<lb/>
星氣流亭亭復一紀世路廓悠悠楊朱所以止雖無揮<lb/>
金事濁酒聊可恃<lb/>
<pb n="KR4h0107_WYG_045-11b"/>
羲農去我久舉世少復眞汲汲魯中叟彌縫使其淳鳳<lb/>
鳥雖不至禮樂暫得新洙泗輟微響漂流逮狂秦詩書<lb/>
復何罪一朝成灰塵區區諸老翁為事誠殷勤如何絶<lb/>
世下六籍無一親終日馳車走不見所問津若復不快<lb/>
飲空負頭上巾但恨多謬誤君當恕醉人<lb/>
　　止酒<lb/>
居止次城邑逍遥自閒止坐止髙䕃下歩止蓽門裏好<lb/>
味止園葵大懽止稚子平生不止酒止酒情無喜暮止<lb/>
<pb n="KR4h0107_WYG_045-12a"/>
不安寢晨止不能起日日欲止之營衛止不理徒知止<lb/>
不樂未知止利己始覺止爲善今朝眞止矣從此一止<lb/>
去將止扶桑涘清顔止宿容奚止千萬祀<lb/>
　　述酒<lb/>
重離照南陸鳴鳥聲相聞秋草雖未黄融風久巳分素<lb/>
礫皛修渚南嶽無餘雲豫章抗髙門重華固靈墳流淚<lb/>
抱中歎傾耳聽司晨神州獻嘉粟西靈爲我馴諸梁董<lb/>
師旅芈勝喪其身山陽歸下國成名猶不勤卜生善斯<lb/>
<pb n="KR4h0107_WYG_045-12b"/>
牧安樂不爲君平王去舊京峽中納遺薰䨇陵甫云育<lb/>
三趾顯竒文王子愛清吹日中翔河汾朱公練九齒閒<lb/>
居離世紛峩峩西嶺内偃息常所親天容自永固彭殤<lb/>
非等倫<lb/>
　　責子<hi>舒儼宣俟雍份端佚通佟凡五人舒宣雍端通皆小名也</hi>
白髮被兩鬢肌膚不復實雖有五男兒總不好紙筆阿<lb/>
舒已二八懶惰故無匹阿宣行志學而不愛文術雍端<lb/>
年十三不識六與七通子垂九齡但覔梨與栗天運茍<lb/>
<pb n="KR4h0107_WYG_045-13a"/>
如此且進杯中物<lb/>
　　有會而作<hi>并序</hi>
　舊穀既沒新穀未登頗為老農而値年災日月尚悠<lb/>
　為患未已登歲之功既不可希朝夕所資煙火裁通<lb/>
　旬日巳來始念饑乏歲云夕矣慨然永懷今我不述<lb/>
　後生何聞哉<lb/>
弱年逢家乏老至<hi>一作歲</hi>更長饑菽麥實所羨孰敢慕甘<lb/>
肥惄如亞九飯當暑厭寒衣歳月將欲暮如何辛苦悲<lb/>
<pb n="KR4h0107_WYG_045-13b"/>
常善粥者心深恨蒙袂非嗟來何足吝徒沒空自遺斯<lb/>
濫豈彼志固窮夙所歸餒也已矣夫在昔余多師<lb/>
　　蜡日<lb/>
風雪送餘運無妨時已和梅柳夾門植一條有佳花我<lb/>
唱爾言得酒中適何多未能明多少章山有竒歌<lb/>
　　擬古九首<lb/>
榮榮牕下蘭密密堂前柳初與君别時不謂行當久出<lb/>
門萬里客中道逢嘉友未言心先<hi>一作相</hi>醉不在接杯酒<lb/>
<pb n="KR4h0107_WYG_045-14a"/>
蘭枯柳亦衰遂令此言負多謝諸少年相知不忠厚意<lb/>
氣傾人命離隔復何有<lb/>
辭家夙嚴駕當往志<hi>一作至</hi>無終問君今何行非商復非<lb/>
戎聞有田子春節義為士雄斯人久巳死鄉里習其風<lb/>
生有髙世名既沒傳無窮不學狂馳子直在百年中<lb/>
仲春遘時雨始雷發東隅衆蟄各濳駭草木縱横舒翩<lb/>
翩新來燕雙雙入我廬先巢故尚在相將還舊居自從<lb/>
分别來門庭日荒蕪我心固匪石君情定何如<lb/>
<pb n="KR4h0107_WYG_045-14b"/>
迢迢百尺樓分明望四荒暮作歸雲宅朝為飛鳥堂山<lb/>
河滿目中平原獨茫茫古時功名士慷慨争此塲一旦<lb/>
百歲後相與還北邙松柏為人伐髙墳互低昂頽基無<lb/>
遺主遊魂在何方榮華誠足貴亦復可憐傷<lb/>
東方有一士被服常不完三旬九遇食十年著一冠辛<lb/>
苦無此比常有好容顔我欲觀其人晨去越河關青松<lb/>
夾路生白雲宿簷端知我故來意取琴為我彈上絃驚<lb/>
别鶴下絃操孤鸞願留就君住從今至歳寒<lb/>
<pb n="KR4h0107_WYG_045-15a"/>
蒼蒼谷中樹冬夏常如兹年年見霜雪誰謂不知時厭<lb/>
聞世上語結友到臨淄稷下多談士指彼决吾疑裝束<lb/>
既有日巳與家人辭行行停出門還坐更自思不怨道<lb/>
里長但畏人我欺萬一不合意永為世笑之伊懷難具<lb/>
道為君作此詩<lb/>
日暮天無雲春風扇微和佳人美清夜達曙酣且歌歌<lb/>
竟長歎息持此感人多皎皎<hi>一作明明</hi>雲間月灼灼葉中華<lb/>
豈無一時好不久當如何<lb/>
<pb n="KR4h0107_WYG_045-15b"/>
少時<hi>一作年</hi>壯且厲撫劍獨行遊誰言行遊近張掖至幽<lb/>
州饑食首陽薇渴飲易水流不見相知人惟見古時丘<lb/>
路邊兩高墳伯牙與莊周此士難再得吾行欲何求<lb/>
種桑長江邉三年望當採枝條始欲茂忽值山河改柯<lb/>
葉自摧折根株浮滄海春蠶旣無食寒衣欲誰待本不<lb/>
植高原今日復何悔<lb/>
　　雜詩十二首<lb/>
人生無根蔕飄如陌上塵分散逐風轉此巳非常身落<lb/>
<pb n="KR4h0107_WYG_045-16a"/>
地爲<hi>一作流落成</hi>兄弟何必骨肉親得懽當作樂斗酒聚比<lb/>
鄰盛年不重來一日難再晨及時當勉勵嵗月不待人<lb/>
白日淪西河素月出東嶺遥遥萬里輝蕩蕩空中景風<lb/>
來入房戸夜中枕席冷氣變悟時易不眠知夕永欲言<lb/>
無予和揮杯勸孤影日月擲人去有志不獲騁念此懐<lb/>
悲悽終曉不能静<lb/>
榮華難久居盛衰不可量昔爲三春蕖今作秋蓮房嚴<lb/>
霜結野草枯悴未遽央日月有環周我去不再陽眷眷<lb/>
<pb n="KR4h0107_WYG_045-16b"/>
徃昔時憶此斷人腸<lb/>
丈夫志四海我願不知老親戚共一處子孫還相保觴<lb/>
絃肆朝日罇中酒不燥緩帶盡懽娱起晚眠常早孰若<lb/>
當世士冰炭滿懷抱百年歸丘壟用此空名道<lb/>
憶我少壯時無樂自忻豫猛志逸四海騫翮思逺翥荏<lb/>
苒歳月頽此心稍已去值歡無復娛每每多憂慮氣力<lb/>
漸衰損轉覺日不如壑舟無須㬰引我不得住前途當<lb/>
㡬許未知止泊處古人惜寸陰念此使人懼<lb/>
<pb n="KR4h0107_WYG_045-17a"/>
昔聞長者言掩耳每不喜奈何五十年忽巳親此事求<lb/>
我盛年歡一毫無復意去去轉欲逺此生豈再值傾家<lb/>
時作樂竟此嵗月駛有子不留金何用身後置<lb/>
日月不肯遲四時相催迫寒風拂枯條落葉掩長陌弱<lb/>
質與運頽𤣥鬢早已白素標挿人頭前途漸就窄家爲<lb/>
逆旅舍我如當去客去去欲何之南山有舊宅<lb/>
代耕本非望所業在田桑躬親未曾替寒餒常糟糠豈<lb/>
期過滿腹但願飽粳糧御冬足大布麄絺以應陽正爾<lb/>
<pb n="KR4h0107_WYG_045-17b"/>
不能得哀哉亦可傷人皆盡獲宜拙生失其方理也可<lb/>
奈何且爲陶一觴<lb/>
遥遥從羈役一心處兩端掩淚汎東逝順流追時遷日<lb/>
沒星與昴勢翳西山巔蕭條隔天涯惆悵念長<hi>一作常</hi>飡<lb/>
慷慨思南歸路遐無由縁關梁難虧替絶音寄斯篇<lb/>
閒居執蕩志時駛不可稽驅役無停息軒裳逝東崖沈<lb/>
陰擬薫麝寒氣激我懷歲月有常御我來淹已彌慷慨<lb/>
憶綢繆此情久已離荏苒經十載暫爲人所羈庭宇翳<lb/>
<pb n="KR4h0107_WYG_045-18a"/>
餘木倐忽日月虧<lb/>
我行未云遠囘顧慘風凉春燕應節起高飛拂塵梁邉<lb/>
鴈悲無所代謝歸北鄉離鵾鳴清池渉暑經秋霜愁人<lb/>
難爲辭遥遥春夜長<lb/>
嫋嫋松標崖婉孌柔童子年始三五間喬柯何可倚養<lb/>
色含精氣粲然有心理<lb/>
　　詠貧士七首<lb/>
萬族各有託孤雲獨無依曖曖空中滅何時見餘暉朝<lb/>
<pb n="KR4h0107_WYG_045-18b"/>
霞開宿霧衆鳥相與飛遲遲出林翮未夕復來歸量力<lb/>
守故轍豈不寒與饑知音茍不存巳矣何所悲<lb/>
凄厲嵗云暮擁褐曝前軒南圃無遺秀枯條盈北園傾<lb/>
壺絶餘瀝闚竈不見烟詩書塞座外日昃不遑研閒居<lb/>
非陳厄竊有愠見言何以慰吾懷頼古多此賢<lb/>
榮叟老帶索欣然方彈琴原生納决履清歌暢高音重<lb/>
華去我久貧士世相尋敝襟不掩肘藜羮常乏斟豈忘<lb/>
襲輕裘茍得非所欽賜也徒能辯乃不見吾心<lb/>
<pb n="KR4h0107_WYG_045-19a"/>
安貧守賤者自古有黔婁好爵吾不榮厚饋吾不酬一<lb/>
旦壽命盡弊服仍<hi>一作乃</hi>不周豈不知其極非道固無憂<lb/>
從來將千載未復見斯儔朝與仁義生夕死復何求<lb/>
袁安困積雪邈然不可干阮公見錢入卽日棄其官芻<lb/>
藁有常温採莒足朝湌豈不實辛苦所懼非饑寒貧富<lb/>
當交戰道勝無戚顔至徳冠邦閭清節映西關<lb/>
仲蔚愛窮居遶宅生蒿蓬翳然絶交游賦詩頗能工舉<lb/>
世無知者止有一劉龔此士胡獨然實由罕所同介焉<lb/>
<pb n="KR4h0107_WYG_045-19b"/>
安其業所樂非窮通人事固以<hi>一作已</hi>拙聊得長相從<lb/>
昔在黄子㢘彈冠佐名州一朝辭吏歸清貧略難儔年<lb/>
饑感仁妻泣涕向我流丈夫雖有志固爲兒女憂惠孫<lb/>
一晤歎腆贈竟莫酬誰云固窮難邈哉此前修<lb/>
　　讀山海經十三首<lb/>
孟夏草木長遶屋樹扶疎衆鳥欣有託吾亦愛吾廬旣<lb/>
耕亦已種時還讀我書窮巷隔深轍頗廻故人車歡言<lb/>
<hi>一作然</hi>酌春酒摘我園中蔬㣲雨從東來好風與之俱汎<lb/>
<pb n="KR4h0107_WYG_045-20a"/>
覽周王傳流觀山海圖俯仰終宇宙不樂復何如<lb/>
玉臺凌霞秀王母怡妙顔天地共俱生不知㡬何年靈<lb/>
化無窮已館宇非一山高酣發新謡寧向俗中言<lb/>
迢遞槐江嶺是謂𤣥圃丘西南望崑墟光氣難與儔亭<lb/>
亭明玕照落落青瑶流恨不及周穆託乗一來游<lb/>
丹木生何許廼在峚<hi>音宻</hi>山陽黄花復朱實食之壽命長<lb/>
白玉凝素液瑾瑜發竒光豈伊君子寳見重我軒黄<lb/>
翩翩三青鳥毛色竒可憐朝爲王母使暮歸三危山我<lb/>
<pb n="KR4h0107_WYG_045-20b"/>
欲因此鳥具向王母言在世無所須惟酒與長年<hi>一作惟願</hi>
<hi>此長年</hi>
逍遥蕪臯上杳然望扶木洪柯百萬尋森散覆暘谷靈<lb/>
人侍丹池朝朝爲日浴神景一登天何幽不見燭<lb/>
粲粲三珠樹寄生赤水陰亭亭凌風桂八榦共成林靈<lb/>
鳯撫雲舞神鸞調玉音雖非世上寶爰得王母心<lb/>
自古皆有沒何人得靈長不死復不老萬嵗如平常赤<lb/>
泉給我飲員丘足我糧方與三辰游壽考豈渠央<lb/>
<pb n="KR4h0107_WYG_045-21a"/>
夸父誕宏志乃與日競走俱至虞淵下似若無勝負神<lb/>
力旣殊妙傾河焉足有餘迹寄鄧林功竟在身後<lb/>
精衛銜微木將以塡滄海刑天舞干戚猛志故常在同<lb/>
物旣無慮化去不復悔徒設在昔心良晨詎可待<lb/>
巨猾肆威暴欽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>違帝㫖窫窳<hi>上音軋下音愈</hi>强能變祖江遂<lb/>
獨死明明上天鑒爲惡不可履長枯固巳劇鵕鶚豈足<lb/>
恃<lb/>
鵃鵝<hi>當作鴰鴸</hi>見城邑其國有放士念彼懷王世當時數來<lb/>
<pb n="KR4h0107_WYG_045-21b"/>
止青丘有竒鳥自言獨見爾本爲迷者生不以喻君子<lb/>
巖巖顯朝市帝者愼用才何以廢共鯀重華爲之來仲<lb/>
父獻誠言姜公乃見猜臨沒告饑渴當復何及哉<lb/>
　　悲從弟仲徳<lb/>
銜哀過舊宅悲淚應心零借問爲誰悲懷人在九冥禮<lb/>
服名羣從恩愛若同生門前執手時何意爾先傾在數<lb/>
竟未免爲山不及成慈母沈哀疚二𦙍纔數齡雙位委<lb/>
空館朝夕無哭聲流塵集虚坐宿草旅前庭階除曠遊<lb/>
<pb n="KR4h0107_WYG_045-22a"/>
迹園林獨餘情翳然乗化去終天不復形遲遲將廻歩<lb/>
惻惻悲襟盈<lb/>
　　擬挽歌辭三首<lb/>
有生必有死早終非命促昨暮同爲人今旦在鬼録䰟<lb/>
氣散何之枯形寄空木嬌兒索父啼良友撫我哭得失<lb/>
不復知是非安能覺千秋萬嵗後誰知榮與辱但恨在<lb/>
世時飲酒不得足<lb/>
在昔無酒飲今但湛空觴春醪生浮蟻何時更能嘗肴<lb/>
<pb n="KR4h0107_WYG_045-22b"/>
案盈我前親舊哭我傍欲語口無音欲視眼無光昔在<lb/>
高堂寢今宿荒草鄉<hi>一本有荒草無人眠極視正茫茫二句</hi>一朝<hi>一作相送</hi>出<lb/>
門去歸來夜未央<lb/>
荒草何茫茫白楊亦蕭蕭嚴霜九月中送我出逺郊四<lb/>
面無人居高墳正嶣嶤馬爲仰天鳴風爲<hi>一聲</hi>作自蕭條<lb/>
幽室一已閉千年不復朝千年不復朝賢逹將<hi>一作無</hi>奈<lb/>
何向來相送人各自<hi>一作已</hi>還其家親戚或餘悲他人亦<lb/>
已歌死去何所道託體同山阿<lb/>
<pb n="KR4h0107_WYG_045-23a"/>
　　聮句<lb/>
鳴鴈乗風飛去去當何極念彼窮居士如何不歎息<hi>淵</hi>
<hi>明</hi>雖欲騰九萬扶摇竟何力逺招王子喬雲駕庶可飭<lb/>
<hi>愔之</hi>顧侣正徘徊離離翔天側霜露豈不切徒愛雙飛<lb/>
翼<hi>循之</hi>髙柯擢條榦逺眺同天色思絕慶未看徒使生<lb/>
迷惑<hi>淵明</hi>
　<lb/>
　<lb/>
<pb n="KR4h0107_WYG_045-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷四十五<lb/>
</p>
<p>
</p>
  </div>
</body>
</text>
</TEI>
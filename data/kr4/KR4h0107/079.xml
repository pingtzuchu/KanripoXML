<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀卷七十九</head>
    <p>
<pb n="KR4h0107_WYG_079-1a"/>
欽定四庫全書<lb/>
　古詩紀卷七十九　　　　明　馮惟訥　撰<lb/>
梁第六<lb/>
　簡文帝三<lb/>
　　　登城北望<lb/>
登樓傳昔賦岀薊表前聞㶚陵忽囘首河隄徒望軍兹<lb/>
焉聊迴眺極目杳難分一水斜開岸雙城遥共雲<lb/>
　　　登琴臺<lb/>
<pb n="KR4h0107_WYG_079-1b"/>
蕪階<hi>一作陌</hi>踐昔徑復想鳴琴遊音容萬春罷髙名千載<lb/>
留弱枝生古樹舊石染新流由來遞相歎逝川終不收<lb/>
　　　餞别<lb/>
行樂出南皮讌餞臨華池籜解篁開節花暗鳥迷枝忩<lb/>
隂隨影度水色帶風移徒命銜杯酒終成憫别離<lb/>
　　　送别<lb/>
行行異沂海<hi>一作海沂</hi>依依别路岐水苔隨䌫聚岸栁拂舟<lb/>
垂石菌生懸葉江槎流卧枝燭盡悲宵去酒滿惜將離<lb/>
<pb n="KR4h0107_WYG_079-2a"/>
　　　晚景出行<hi>本集作美人</hi>
細樹含殘影春閨散晚香輕花鬂邉隨㣲汗粉中光飛<lb/>
鳬初罷曲啼烏忽度行羞令白日暮車騎欝相望<lb/>
　　　春閨情<lb/>
楊栁葉纎纎佳人懶織縑正衣還向鏡迎春試捲簾摘<lb/>
梅多繞樹覔燕好窺簷只言逐花草計較應非嫌<lb/>
　　　詠美人觀畫<lb/>
殿上圖神女宫裏出佳人可憐俱是畫誰能辯偽真分<lb/>
<pb n="KR4h0107_WYG_079-2b"/>
眀净眉眼一種細腰身所可特為異長有好精神<lb/>
　　　詠人棄妾<lb/>
昔時嬌玉步含羞花燭邉豈言心愛斷銜啼私自憐常<lb/>
<hi>類作但</hi>見歡成怨非關醜易妍獨鵠罷中路孤鸞死鏡前<lb/>
　　　美人晨粧<hi>玉臺作簡文藝文類聚作昭明非是</hi>
北忩向朝鏡錦帳復斜縈嬌羞不肯出猶言籹未成散<lb/>
黛隨眉廣臙脂逐臉生試將持出衆定得可憐名<lb/>
　　　和林下妓應令<hi>初學記作昭明</hi>
<pb n="KR4h0107_WYG_079-3a"/>
炎光向夕歛促宴臨前池泉將影相得花與靣相宜管<lb/>
聲長鳥哢舞袂寫風枝歡樂不知醉千秋長若斯<lb/>
　　　夜聽妓<lb/>
合歡蠲忿葉萱草忘憂條何如明月夜流風拂舞腰朱<lb/>
唇隨吹盡<hi>玉臺作動</hi>玉釧逐絃揺留賔惜殘<hi>一作别</hi>弄負態動<lb/>
餘嬌<lb/>
　　　擬落日忩中坐<lb/>
杏梁斜日照餘暉映美人開函脫寳釧向鏡理紈巾游<lb/>
<pb n="KR4h0107_WYG_079-3b"/>
魚動池葉舞鶴散階塵空嗟千嵗乆願得及陽春<lb/>
　　　雪裏覔梅花<lb/>
絶訝梅花晚争來雪裏窺下枝低可見髙處逺難知俱<lb/>
羞惜腕露相讓到腰羸定須還剪綵學作兩三枝<lb/>
　　　山齋<lb/>
玲瓏繞竹澗間關通槿藩缺岸新成浦危石乆為門北<lb/>
榮下飛桂南柯吟夜猿暮流澄錦磧晨氷照彩鸞<lb/>
　　　晚日後堂<lb/>
<pb n="KR4h0107_WYG_079-4a"/>
幔隂通碧砌日影度城隅岸栁垂長葉牎桃落細跗花<lb/>
留蛺蝶粉竹翳蜻蜓珠賞心無與共染翰獨踟蹰<lb/>
　　　望月<lb/>
流輝入畫堂初照上梅梁形同七子鏡影類九秋霜桂<lb/>
花那不落團扇與誰粧空聞北忩彈未舉西園觴<lb/>
　　　開霽<lb/>
景落商飈靖煙開四郊謐偃蹇暮山虹遊揚峯下日水<lb/>
紋城上動城樓水中出竟㣲共治功空卧淮陽秩<lb/>
<pb n="KR4h0107_WYG_079-4b"/>
　　　同劉諮議詠春雪<lb/>
曉霰飛銀礫浮雲暗未開入池消不積因風墮復來思<lb/>
婦流黄素温姬玉鏡臺看花言可折<hi>一作挿</hi>定自非春梅<lb/>
　　　雪朝<lb/>
同雲凝暮序嚴隂屯廣隰落梅飛四注翻霙舞三襲實<lb/>
斷望如連恒分似相及已觀池影亂復視簾珠濕<lb/>
　　　詠煙<lb/>
浮空覆雜影含露宻花藤乍如洛霞發頗似巫雲登映<lb/>
<pb n="KR4h0107_WYG_079-5a"/>
光飛百仞從風散九層欲持翡翠色時吐鯨魚燈<lb/>
　　　春日<lb/>
年還樂應滿春歸思復生桃含可憐紫栁發斷腸青落<lb/>
花隨燕入游絲帶蝶驚邯鄲歌管地見許欲留情<lb/>
　　　𤣥圃納凉<lb/>
登山想劍閣逗浦憶辰陽飛流如凍雨夜月似秋霜螢<lb/>
翻競晚熱蟲思引秋凉鳴波如礙石闇草别蘭香<lb/>
　　　薄晚逐凉北樓㢠望<lb/>
<pb n="KR4h0107_WYG_079-5b"/>
平衢望如掌曾雉暧相連斷雲留去日長山減半天戲<lb/>
鳬乘洑下漁舟冒浪前<hi>闕</hi>
　　　秋夜<lb/>
髙秋<hi>一作盲風</hi>度函谷墜露下芳枝緑潭倒雲氣青山銜月<lb/>
規花心風上轉葉影樹中移<hi>一作危</hi>外遊獨千里夕嘆誰<lb/>
共知<lb/>
　　　七夕<lb/>
秋期此時浹長夜徙河靈紫煙凌鳯羽紅光隨玉軿洛<lb/>
<pb n="KR4h0107_WYG_079-6a"/>
陽疑劍氣成都怪客星天梭織來乆方逢今夜停<lb/>
　　　九日賦韻<lb/>
是節協陽數髙秋氣已精簷芝逐月啓帷風依夜清逺<lb/>
燭承歌黛斜橋聞履聲梁塵下未息共愛賞心并<lb/>
　　　賦得橋<lb/>
浮梁既衝嶮通波信可陵乘空寫渭石跨岸擬河氷斜<lb/>
䦨隠濁霧布影入清澠方知歌緑水無待榜蒼鷹<lb/>
　　　春日看梅花<lb/>
<pb n="KR4h0107_WYG_079-6b"/>
昨日㸔梅樹新花已自生今旦聞春鳥何啻兩三聲凍<lb/>
解池開淥雲穿天半晴遊心不應動為此欲逢迎<lb/>
　　　和湘東王陽雲樓簷栁<lb/>
暧暧陽雲臺春栁發新梅栁枝無極軟春風隨意來潭<lb/>
沲青帷閉玲瓏朱扇開佳人有所望車聲非是雷<lb/>
　　　初桃<lb/>
初桃麗新采照地吐其芳枝間留紫燕葉裏發輕香飛<lb/>
花入露井交榦拂華堂若映忩前栁懸疑紅粉籹<lb/>
<pb n="KR4h0107_WYG_079-7a"/>
　　　詠橘<lb/>
萎㽔暎庭樹枝葉凌秋芳故條雜新實金翠共含霜攀<lb/>
枝折縹榦甘㫖若瓊漿無假存雕飾玉盤余自嘗<lb/>
　　　香茅<lb/>
銅律與鳴琴俱稱類君子豈若江淮間發葉超衆美珍<lb/>
同自牧歸茅因彚征起豈獨邁秦蘅方知蔑沅芷<lb/>
　　　繫馬<lb/>
青驪沈赭汗緑地懸花蹄未垂青鞘尾猶掛紫障泥蹀<lb/>
<pb n="KR4h0107_WYG_079-7b"/>
足絆中憤揺頭攊上嘶紫關如未息直去取榆溪<lb/>
　　　賦得舞鶴<lb/>
來自芝田逺飛度武溪深振迅依吳市差池逐晉琴竒<lb/>
<hi>一作寄</hi>聲傳迥澗動翅拂花林欲知情外物伊洛有清潯<lb/>
　　　登板橋詠洲中獨鶴<lb/>
逺霧旦氛氲單飛纔可分孤驚宿<hi>一作思</hi>嶼浦羇唳下江<lb/>
濆意惑東西水心迷四靣雲誰知獨辛苦江上念離羣<lb/>
　　　聽早蟬<lb/>
<pb n="KR4h0107_WYG_079-8a"/>
草歇鶗鳴初蟬思花落後乍飲三危露時䕃五官栁莊<lb/>
書哂鵬翼衛賦宜螓首桂樹可淹留勿謂山中乆<lb/>
　　　詠蛺蝶<lb/>
空園暮煙起逍遥獨未歸翠鬛藏髙栁紅蓮拂水衣復<lb/>
此從風蝶雙雙花上飛寄與相知者同心終莫違<lb/>
　　　詠螢<lb/>
本將秋草并今與夕風輕騰空類星霣拂樹若花生屏<lb/>
疑神火照簾似夜珠明逢君拾光彩不恡此身傾<lb/>
<pb n="KR4h0107_WYG_079-8b"/>
　　　詠筆格<lb/>
英華表玉笈佳麗稱蛛網無如兹制竒雕飾雜衆象仰<lb/>
出寫含花横抽學仙掌幸因提拾用遂厠璇臺賞<lb/>
　　　詠鏡<lb/>
四<hi>一作錙</hi>銖恒在側誰言覽鏡稀如氷不見水似扇長含<lb/>
輝全開玳瑁匣併巻織成衣脫入相如手疑言趙璧歸<lb/>
　　　正月八日燃燈詩應令<hi>廣𢎞明集不載名氏禪藻集作簡文</hi>
藕樹交無極花雲衣數重織竹能為象縛荻巧成龍落<lb/>
<pb n="KR4h0107_WYG_079-9a"/>
灰然蕋盛垂油濕畫峯天宫倘若見燈王願可逢<lb/>
　　　和蕭東陽祀七里廟<lb/>
萬里實幽宗三神亦天搆豈謂木石精斯乃山川守逺<lb/>
來太白旗遥徴青鳥候以兹敬弗怠方知敎應富<lb/>
　　　賦詠五隂識枝詩<lb/>
澆淳混神因心形復依色欲浪逐情飄愛網隨心織鑄<lb/>
金雖改狀斬籌方未極鴿觀既無辯猿攀此焉息<lb/>
　　　和湘東王三韻二首<lb/>
<pb n="KR4h0107_WYG_079-9b"/>
　　　　春宵<lb/>
花樹含春叢羅帳夜長空風聲隨篠韻月色與池同綵<lb/>
牋徒自襞無信徃雲中<lb/>
　　　　冬曉<lb/>
冬朝日照梁含怨下前牀帷褰竹葉帶鏡轉菱花光㑹<lb/>
是無人見何用早紅粧<lb/>
　　　詠晚閨<hi>玉臺舊本次春閨情後題云又三韻</hi>
珠簾向暮下妖姿不可追花風暗裏覺蘭燭帳中飛何<lb/>
<pb n="KR4h0107_WYG_079-10a"/>
時玉忩裏夜夜更縫衣<lb/>
　　　曉思<hi>玉臺作蕭紀</hi>
晨禽争學囀朝花亂欲開爐煙入斗帳屏風隠鏡臺紅<lb/>
粧㡬盡淚蕩子何當來<lb/>
　　　同庾肩吾四詠二首<hi>玉臺舊本作簡文帝藝文作昭明按肩吾為簡文宫</hi>
　　　　<hi>臣當以玉臺為正</hi>
　　　　蓮舟買荷度<lb/>
採蓮前岸隈舟子屢徘徊荷披衣可識風疎香不來欲<lb/>
<pb n="KR4h0107_WYG_079-10b"/>
知船度處當看荷葉開<lb/>
　　　　照流看落釵<lb/>
相隨照緑水意是重凉風流揺粧影壊釵落鬂花空佳<lb/>
期在何許徒傷心不同<lb/>
　　　賦樂名得箜篌<lb/>
捩遲初挑吹弄急時催舞釧響逐絃鳴衫回半障柱欲<lb/>
知心不平君看黛眉聚<lb/>
　　　春日<lb/>
<pb n="KR4h0107_WYG_079-11a"/>
花開㡬千葉水覆數重衣蝶颺縈空舞燕作同心飛歌<lb/>
妖弄曲罷鄭女挾琴歸<lb/>
　　　賦得入堦雨<lb/>
細雨堦前入灑砌復沾帷漬花枝覺重濕鳥羽飛遲儻<lb/>
令斜日照併欲似遊絲<lb/>
　　　詠栁<lb/>
垂隂滿上路結草早知春花絮時隨鳥風枝屢拂塵欲<lb/>
散依依采時要歌吹人<lb/>
<pb n="KR4h0107_WYG_079-11b"/>
　　　詠芙蓉<lb/>
圓花一蔕卷交葉半心開影前光照耀香裏蝶徘徊欣<lb/>
隨玉露㸃不逐秋風催<lb/>
　　　詠梔子花<lb/>
素華偏可憙的的半臨池疑為霜裏葉復類雪封枝日<lb/>
斜光隠見風還影合離<hi>闕</hi>
　　　賦得薔薇<lb/>
石榴珊瑚蘂木槿懸星葩豈如兹草麗逢春始發花迴<lb/>
<pb n="KR4h0107_WYG_079-12a"/>
風舒紫蕚照日吐新芽<hi>闕</hi>
　　　仰和衛尉新渝侯廵城口號<hi>庾肩吾王筠同賦</hi>
帝京風雨中層闕煙霞浮玉署清餘熱金城含暮秋水<lb/>
觀凌却敵槐影帶重樓<hi>闕</hi>
　　　臨後園<lb/>
隠淪遊少海神仙入太華我有逍遥趣中園復可嘉千<lb/>
株同落葉百丈共尋霞<hi>闕</hi>
　　　雨後<lb/>
<pb n="KR4h0107_WYG_079-12b"/>
散絲與山氣忽合復俄晴雷音稍入嶺電影尚連城雨<lb/>
餘雲稍薄風收熱復生<hi>闕</hi>
　　　和㑹三教<hi>和武帝</hi>
聚沫多縁假標空非色香漢君雖起夢晉后徒降祥𤣥<lb/>
機昔未辯洞鑒資我皇<hi>闕</hi>
　　　侍講詩<lb/>
物善渥深慈監撫宣王事英邁八解心髙超七花意<lb/>
　　　登錦堂<hi>詩彚作鮑照者非</hi>
<pb n="KR4h0107_WYG_079-13a"/>
孫生酸棗寺王子枝江樓何如登石鏡因閒猶豫遊<lb/>
　　　夜遊北園<lb/>
星芒侵嶺樹月暈隠城樓暗花舒不覺明波動見流<lb/>
　　　遊韋黄門園<lb/>
息車冠盖里停轡仲長園簷踈逺興積賔至羽觴繁<lb/>
　　　入溆浦<lb/>
泛水入迴塘空枝度日光竹垂懸掃浪鳬疑逺避檣<lb/>
　　　罷丹陽郡徃與吏民别<lb/>
<pb n="KR4h0107_WYG_079-13b"/>
乆歸從事麥非留故吏錢柳栽今尚在棠隂君詎憐<lb/>
　　　示晉陵弟<lb/>
零雨岐路悲送歸臨水節時事雖為舛離憂等閒别<lb/>
　　　夜望浮圖上相輪絶句<lb/>
光中辯垂鳯霧裏見飛鸞定用方諸水持添承露盤<lb/>
　　　愁閨照鏡<lb/>
别來顦顇乆他人怪容色只有匣中鏡還持自相識<lb/>
　　　金閨思二首<lb/>
<pb n="KR4h0107_WYG_079-14a"/>
遊子乆不返妾身當何依日移孤影動羞覩燕雙飛<lb/>
自君之别矣不復染膏脂南風送歸雁聊以寄相思<lb/>
　　　寒閨<lb/>
緑葉朝朝黄紅顔日日異譬喻持相比那堪不愁思<lb/>
　　　從頓還城南<lb/>
暫别兩成疑開簾生舊憶都知未有情更似新相識<lb/>
　　　夜遣内人還後舟<lb/>
錦幔扶船列蘭橈拂浪浮去燭猶文水餘香尚滿舟<lb/>
<pb n="KR4h0107_WYG_079-14b"/>
　　　贈麗人<lb/>
腰肢本猶絶眉眼特驚人判自無相比還來有洛神<lb/>
　　　遥望<lb/>
散誕垂紅帔斜柯揷玉簮可憐無有比恣許直千金<lb/>
　　　行雨<lb/>
本是巫山來無人覩容色唯有楚王臣曾言夢相識<lb/>
　　　和人渡水<lb/>
婉娩新上頭湔裾出樂遊帶前結香草鬟邉挿石榴<lb/>
<pb n="KR4h0107_WYG_079-15a"/>
　　　雜咏<lb/>
被空眠數覺寒重夜風吹羅帷非海水那得度前知<lb/>
　　　詠武陵王左右<hi>玉臺云詠武陵王左右伍暠傳杯</hi>
頂分如兩䯻簮長驗上頭投杯如欲轉疑殘已復留<lb/>
　　　彈筝<lb/>
彈筝北忩下夜響清音愁張髙絃易斷心傷曲不遒<lb/>
　　　梁塵<lb/>
依帷蒙重翠帶日聚輕紅定為歌聲起非關團扇風<lb/>
<pb n="KR4h0107_WYG_079-15b"/>
　　　遊人<lb/>
遊戱長楊苑携手雲臺間歡樂未窮已白日下西山<lb/>
　　　詠朝日<lb/>
團團出天外煜煜上層峯光隨浪髙下影逐樹輕濃<lb/>
　　　望月<lb/>
今夜月光來正上相思臺可憐無逺近光照悉徘徊<lb/>
　　　華月<lb/>
兎絲生雲夜蛾影出漢時欲傳千里意不照十年悲<lb/>
<pb n="KR4h0107_WYG_079-16a"/>
　　　詠雲<lb/>
浮雲舒五色瑪瑙應霜天玉葉散秋影金風飄紫煙<lb/>
　　　浮雲<lb/>
可憐片雲生暫重復還輕欲思襄王夢應過白帝城<lb/>
　　　大同九年秋七月<lb/>
髙樓闢左扇迴望依蘭橈晚風䬙颺來落照參差好<lb/>
　　　詠薔薇<lb/>
燕來枝益軟風飄花轉光氤氲不肯去還來階上香<lb/>
<pb n="KR4h0107_WYG_079-16b"/>
　　　檉<lb/>
凌寒競貞節負雪固難虧無慚雲母桂詎减珊瑚枝<lb/>
　　　詠疏楓<lb/>
萎緑映葭青疏紅分浪白花葉灑行舟仍持送逺客<lb/>
　　　詠藤<lb/>
纎條寄喬木弱影掣風斜標春抽曉翠出霧掛懸花<lb/>
　　　詠飛來鸂鶒<lb/>
飛從何處來似出上林隈口銜長生葉翅染昆明苔<lb/>
<pb n="KR4h0107_WYG_079-17a"/>
　　　詠單鳬<lb/>
銜苔入淺水刷羽向沙洲孤飛本欲去得影更淹留<lb/>
　　　詠寒鳬<lb/>
廻水浮輕浪沙塲弄羽衣𦕈𦕈隨山沒離離傍海飛<lb/>
　　　新燕<hi>英華作昭明者非</hi>
新禽應節歸俱向翠樓飛入簾驚釧響來忩礙舞衣<lb/>
　　　蜂<lb/>
逐風從泛漾照日乍依㣲知君不留眄銜花空自飛<lb/>
<pb n="KR4h0107_WYG_079-17b"/>
　　　詠籠燈絶句<lb/>
動焰翠帷裏散影羅帳前花心生復落明銷君詎憐<lb/>
　　　賦得白羽扇<lb/>
可憐白羽扇却暑復來氛終無顧庻子誰為一揮軍<lb/>
　　　詠獨舞<lb/>
因羞強正釵顧影時廻袂非關善留客更是嬌夫壻<lb/>
　　　詠舞<lb/>
嬌情因曲動弱步逐風吹懸釵隨舞落飛袖拂鬟垂<lb/>
<pb n="KR4h0107_WYG_079-18a"/>
　　　七夕穿針<lb/>
憐從帳裏出想見夜忩開針欹疑月暗縷散怪風來<lb/>
　　　石橋<lb/>
惠子臨濠上秦王見海神寫虹便欲飲圖星逼似真<lb/>
　　　壊橋<lb/>
虹飛亘林際星度斷山隅斜梁懸水跡畫柱脫輕朱<lb/>
　　　水中樓影<lb/>
水底罘罳出萍間反宇浮風生色不壊浪去影恒留<lb/>
<pb n="KR4h0107_WYG_079-18b"/>
　　　和湘東王後園廻文詩<lb/>
枝雲間石峯脉水浸山岸池清戱鵠聚樹秋飛葉散<lb/>
　　　詠雪<hi>顛倒使韻</hi>
鹽飛亂蝶舞花落飄粉匳匳粉飄落花舞蝶亂飛鹽<lb/>
　　　登山馬<hi>元帝同賦</hi>
登山馬<hi>一本疊間樹二字</hi>間樹識金裝草合宜韀短影轉見鞭<lb/>
長何殊八公岫暫上淮南王<lb/>
　　　和湘東王古意詠燭<lb/>
<pb n="KR4h0107_WYG_079-19a"/>
花中燭似將人意同憶啼流膝上燭焰落花中<lb/>
　　　倡樓怨節<hi>六言</hi>
朝日斜來照戸春鳥爭飛出林片光片影皆麗一聲一<lb/>
轉煎心上林紛紛花落淇水漠漠苔浮年馳節流易盡<lb/>
何為忍憶含羞<lb/>
　　　和蕭侍中子顯春别四首<hi>子顯詩別見  以下七言</hi>
别觀葡萄帶實垂江南荳䓻生連枝無情無意猶如此<lb/>
有心有恨徒别離<lb/>
<pb n="KR4h0107_WYG_079-19b"/>
可憐淮水去來潮春堤楊栁拂河橋淚痕未燥詎終朝<lb/>
行聞玉佩已相要<lb/>
桃紅李白若朝粧羞持顦顇比新芳不惜暫住<hi>一作徃</hi>君<lb/>
前死愁無西國更生香<lb/>
蜘蛛作絲滿帳中芳草結葉當行路紅臉脉脉一生啼<lb/>
黄鳥飛飛有時度故人雖故昔經新新人雖新復應故<lb/>
<hi>藝文作江總閨怨詩玉臺作簡文</hi>
　　　夜望單飛鴈<lb/>
<pb n="KR4h0107_WYG_079-20a"/>
天霜河白夜星稀一雁聲嘶何處歸早知半路應相失<lb/>
不如從來本獨飛<lb/>
　　　應令<hi>見藝文逰覽部</hi>
蠡浦急兮川路長白雲重兮出帝鄉平原忽兮逺極目<lb/>
江甸阻兮羇心傷樹廬岳兮髙且峻瞻𣲖水兮去泱泱<lb/>
逺煙生兮含山勢風散花兮傳馨香臨清波兮望石鏡<lb/>
瞻鶴嶺兮睇仙荘望邦畿兮千里曠悲遙夜兮九廻腸<lb/>
顧龍樓兮不可見徒送目兮淚沾裳<lb/>
<pb n="KR4h0107_WYG_079-20b"/>
　　　擬古<hi>亦見昭明集玉臺作簡文  以下雜言</hi>
窺紅對鏡斂雙眉含愁拭淚坐相思念人一去許多時<lb/>
眼語笑靨迎來情心懐心想甚分明憶人不忍語含恨<lb/>
獨吞聲<lb/>
　　　春情<lb/>
蝶黄花紫燕相追楊低栁合露塵飛已見垂鈎挂緑樹<lb/>
誠知淇水沾羅衣兩童夾車問不巳五馬城南猶未歸<lb/>
鶯啼春欲駛無為空掩扉<lb/>
<pb n="KR4h0107_WYG_079-21a"/>
　　　傷離新體<hi>新一作雜</hi>
傷離復傷離别後情鬰紆悽悽隠去棹憫憫愴還途慼<lb/>
慼意不申轉顧獨沾襟前驅經御宿後騎厯河漘胡香<lb/>
翼還幰清笳送後塵落日斜飛盖餘暉承畫輪栁影長<lb/>
横路槐枝深隠人桂宫夕淹銅龍扉甲館宵垂雲母幃<lb/>
朧朧月色上的的夜螢飛草香襲余袂露灑沾人衣帶<lb/>
堞凌城雲亂聚排枝度葉鳥争歸盌中浮<hi>一作緑</hi>蟻不能<lb/>
酌琴間玉徽調别鶴别鶴千里别離聲絃調軫急心自<lb/>
<pb n="KR4h0107_WYG_079-21b"/>
驚試起登南樓還向華池遊前時篠生今欲合近日栽<lb/>
荷尚不抽猶是銜杯共賞處今兹對此獨生愁登樓望<lb/>
曖曖山川自分態偃師雖北連轘轅已南背逺聽寂無<lb/>
聞遥瞻目有閡含毫意不迷長嘆憶無賴<lb/>
　　　被幽述志詩<hi>五言</hi>
　　<hi>廣𢎞明集曰梁簡文於幽縶中援筆自序云有梁正士蘭陵蕭綱立身行已終始若一風雨如晦雞</hi>
　　<hi>鳴不已非欺暗室豈沈三光數至於此命也如何</hi>
怳忽煙霞散颼飂松栢隂幽山白楊古野路黄塵深終<lb/>
<pb n="KR4h0107_WYG_079-22a"/>
無千月命安用九丹金闕里長蕪沒蒼天空照心<hi>十月弑於</hi>
<hi>永福省年四十九崩時太清五年也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0107_WYG_079-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀卷七十九<lb/>
</p>
<p>
</p>
  </div>
</body>
</text>
</TEI>
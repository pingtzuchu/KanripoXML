<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻四</head>
    <p>
<pb n="KR4h0107_WYG_004-1a"/>
欽定四庫全書<lb/>
　古詩紀巻四　　　　　　明　馮惟訥　撰<lb/>
古逸第四<lb/>
　琴操<lb/>
　　　神人暢<lb/>
　　<hi>古今樂錄曰堯郊天地祭神座上有響誨堯曰水方至為害命子救之堯乃作歌謝希逸琴論曰神</hi>
　　<hi>人暢堯帝所作○風俗通曰凡琴曲和樂而作命之曰暢憂愁而作命之曰操</hi>
清廟穆兮承予宗百寮肅兮于寢堂醊禱進福求年豐<lb/>
<pb n="KR4h0107_WYG_004-1b"/>
有<graphic n="KR1943" url="https://raw.githubusercontent.com/kanripo/KR-Gaiji/master/images/KR1943.png" mimeType="image/png"/>
                    <hi>響</hi>在坐㩽予為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>在𤣥中欽哉昊天徳不隆承命<lb/>
任禹寫中宫<hi>堂徒紅切呉才老韻引楊諫議銘太尉在漢四世以公於陵正直僕射於唐唐可叶</hi>
<hi>公則堂亦當為此叶○害一本作害</hi>
　　　南風歌<hi>玉海逸詩</hi>
　　<hi>家語曰昔者舜彈五絃之琴造南風之詩其詩云云樂書舜歌南風而天下治太史曰南風者生長</hi>
　　<hi>之音也舜樂好之樂與天地同意得萬國之驩心故天下治也</hi>
南風之薰兮可以解吾民之慍兮南風之時兮可以阜<lb/>
吾民之財兮<hi>慍叶平聲財叶前西反</hi>
<pb n="KR4h0107_WYG_004-2a"/>
　　　南風操<lb/>
　　<hi>琴操以為舜作</hi>
反彼三山兮商岳嵳峩天降五老兮迎我來歌有黃龍<lb/>
兮自出于河負書圖兮委蛇羅沙案圖觀讖兮閔天嗟<lb/>
嗟擊石拊韶兮淪幽洞微鳥獸蹌蹌兮鳯凰來儀凱風<lb/>
自南兮喟其增悲<lb/>
　　　思親操<lb/>
　　<hi>古今樂錄曰舜遊歴山見鳥飛思親而作此歌</hi>
<pb n="KR4h0107_WYG_004-2b"/>
陟彼歴山兮崔嵬有鳥翔兮高飛瞻彼鳩兮徘徊河水<lb/>
洋洋兮清泠深谷鳥鳴兮嚶嚶設罝張罥兮思我父母<lb/>
力耕日與月兮往如馳父母逺兮吾將安歸<lb/>
　　　襄陵操<hi>一曰禹上會稽</hi>
　　<hi>書曰湯湯洪水方割蕩蕩懐山襄陵浩浩滔天古今樂錄曰禹治洪水上會稽山顧而作此歌</hi>
嗚呼洪水滔天下民愁悲上帝愈咨三過吾門不入父<lb/>
子道衰嗟嗟不欲煩下民<hi>古音黎</hi>
　　　箕子操<hi>一曰箕子吟</hi>
<pb n="KR4h0107_WYG_004-3a"/>
　　<hi>古今樂錄曰紂時箕子佯狂痛宗廟之為墟乃作此歌後傳以為操</hi>
嗟嗟紂為無道殺比干嗟重復嗟獨奈何漆身為癘被<lb/>
髮以佯狂今奈宗廟何天乎天哉欲負石自投河嗟復<lb/>
嗟奈社稷何<lb/>
　　　岐山操<lb/>
　　<hi>琴苑要錄曰岐山操者周太王之所作也太王居邠狄人攻之事之以珠玉犬馬皮幣狄侵不止問</hi>
　　<hi>其所欲得土地也太王曰土地所以養萬民也吾不争所用養而害吾所養遂䇿杖而去之踰梁山</hi>
　　<hi>而邑乎岐山喟然歎息援琴而鼓之</hi>
<pb n="KR4h0107_WYG_004-3b"/>
狄戎侵兮土地遷移邦邑適於岐山烝民不憂兮誰者<lb/>
知嗟嗟奈何兮予命遭斯<lb/>
　　　拘幽操<lb/>
　　<hi>古今樂錄曰拘羑里者謂紂拘文王於羑里也</hi>
殷道溷溷浸濁煩<hi>叶分沿反</hi>兮朱紫相合不别分<hi>叶膚眠反</hi>兮迷<lb/>
亂聲色信讒言兮炎炎之虐使我愆兮<hi>古今樂錄作閻閻之虎使我褰</hi>
<hi>兮虎盖謂崇侯也</hi>幽閉牢穽由其言兮遘我四人憂勤勤<hi>叶音䖍</hi>
兮<hi>四人謂大顛閎夭㪚宜生南宫适求美女寳玉白馬朱鬛以獻于紂紂立出西伯○兩山墨談曰此操見</hi>
<pb n="KR4h0107_WYG_004-4a"/>
<hi>通鑑外紀詳其辭意怨誹淺激非文王語也</hi>
　　　文王操<hi>玉海作文王鳯凰歌</hi>
　　<hi>琴操曰紂為無道諸侯皆歸文王其後有鳯凰衘書于郊文王乃作此歌</hi>
翼翼翺翔<hi>一作翔翔</hi>彼鳳<hi>一作/鸞</hi>凰兮衘書來遊以會<hi>一作命</hi>昌<lb/>
兮瞻天案圖殷將亡兮蒼蒼之<hi>一作昊</hi>天始有萌兮五神<lb/>
連精合謀房兮<hi>一作精連神合謀於房兮</hi>興我之業望來羊兮<lb/>
　　　克商操<hi>一曰武王伐紂</hi>
　　<hi>謝希逸琴論曰克商操武王伐紂時制</hi>
<pb n="KR4h0107_WYG_004-4b"/>
上告皇天兮可以行<hi>古叶先韻</hi>乎<lb/>
　　　越裳操<hi>琴操作越嘗操</hi>
　　<hi>琴操曰越嘗操周公所作也周公輔成王成文王之王道越嘗重九譯而來獻白雉周公乃援琴而</hi>
　　<hi>歌之遂受之獻於文王之廟</hi>
於戲嗟嗟非旦之力也乃文王之徳也<hi>一無二也字</hi>
　　　神鳳操<hi>一曰鳯凰來儀玉海作周成王儀鳯歌</hi>
　　<hi>古今樂錄曰周成王時鳯凰翔舞成王作此歌</hi>
鳳凰翔兮於<hi>玉海云一作舞</hi>紫庭予何徳兮以感靈賴先人兮<lb/>
<pb n="KR4h0107_WYG_004-5a"/>
恩澤臻于胥樂兮民以寧<hi>初學記引此宋符瑞記亦載此臻字作輳</hi>
　　　履霜操<lb/>
　　<hi>琴操曰尹吉甫之子伯奇無罪為母所讒而見逐乃集芰荷以為衣採楟花以為食晨朝履霜自傷</hi>
　　<hi>見放于是以援琴鼓之而作此操○吉甫周宣王時人</hi>
履朝霜兮採晨寒<hi>叶胡千反</hi>考不明其心兮聴讒言孤息别<lb/>
離兮摧肺肝<hi>叶經天反</hi>何辜皇天兮遭斯愆痛沒不同兮恩<lb/>
有偏誰能流顧兮知我寃<lb/>
　　　别鶴操<lb/>
<pb n="KR4h0107_WYG_004-5b"/>
　　<hi>崔豹古今註曰別鶴操商陵牧子所作也娶妻五年而無子父母将為之改嬰其妻聞之中夜起倚</hi>
　　<hi>戸而悲嘯牧子聞之愴然而悲乃援琴而鼔之</hi>
將乖比翼兮隔天端山川悠遠兮路漫漫攬衣不寐兮<lb/>
食<hi>或作辰</hi>忘餐<hi>古今註無三兮字攬衣作㩜衾</hi>
　　　龜山操<lb/>
　　<hi>琴操曰季桓子受齊女樂孔子欲諫不得退而望魯龜山作此曲以喻季氏之蔽魯也</hi>
予欲望魯兮龜山蔽之手無斧柯<hi>叶於離反</hi>奈龜山何<hi>叶寒喂反</hi>
　　　息鄹操<lb/>
<pb n="KR4h0107_WYG_004-6a"/>
　　<hi>孔叢子曰趙簡子使聘夫子将至焉及河聞鳴犢竇犨之見殺也廻輿而旋之衛息鄹為操云云家</hi>
　　<hi>語曰還息於鄒作槃琴以哀之即此歌也</hi>
周道衰微禮樂陵遲文武既墜吾將焉歸周遊天下靡<lb/>
邦可依鳳鳥不識珍寳梟鴟眷然顧之慘然心悲巾車<lb/>
命駕將適唐都黃河洋洋攸攸之魚臨津不濟還轅息<lb/>
鄹傷予道窮哀彼無辜翺翔于衛復我舊廬從吾所好<lb/>
其樂只且<hi>風雅逸篇曰按朱子曰孔叢子紀孔子事多失實非東漢人之書琴操一書載堯舜文武</hi>
<hi>孔子之詞尤謬知者可一覽而悟也然其詞猶效古而偽撰者亦出於魏晉人之手相傳既久姑錄之水經注</hi>
<pb n="KR4h0107_WYG_004-6b"/>
<hi>又載臨河歌事與息鄹将歸序同其詞全異見前</hi>
　　　將歸操<lb/>
　　<hi>琴操孔子将西見趙簡子至河而返作将歸操</hi>
翺翔于衞復我舊居從吾所好其樂只且<lb/>
　　　槃操<hi>事與前同又名息陬操</hi>
乾澤而漁蛟龍不遊覆巢毁卵鳳不翔留慘予心悲還<lb/>
原息陬<lb/>
　　　猗蘭操<hi>一曰幽蘭操</hi>
<pb n="KR4h0107_WYG_004-7a"/>
　　<hi>琴操曰孔子歷聘諸侯諸侯莫能任自衛反魯隱谷之中見薌蘭獨茂喟然歎曰蘭當為王者杳今</hi>
　　<hi>乃與衆草為伍止車援琴鼓之自傷不逢時託辭於蘭云</hi>
習習谷風以隂以雨之子于歸逺送于野何彼蒼天不<lb/>
得其所逍遙九州無所定處時人闇蔽不知賢者年紀<lb/>
逝邁一身將老<hi>叶滿補反</hi>
　　　歸耕操<hi>二見</hi>
　　<hi>琴操曰曾子事孔子十有餘年晨覺眷然念二親年衰養之不備也於是援琴而歌之</hi>
朅來歸耕歴山盤兮以晏父母我心博兮<hi>琴操</hi>
<pb n="KR4h0107_WYG_004-7b"/>
戲欷歸耕來兮安所歸耕歴山盤兮<hi>琴清英</hi>
　　　雉朝飛操<lb/>
　　<hi>崔豹古今注曰雉朝飛者牧犢子所作也齊處士泯宣年五十無妻出薪於野見雉雄雌相隨而飛</hi>
　　<hi>意動心悲乃作雉朝飛之操以自傷焉其聲中絶○揚雄琴清英曰衞女傅母之所作也説見樂府</hi>
　　<hi>詩集</hi>
雉朝飛兮鳴相和雌雄羣逰於山阿我獨何命兮未有<lb/>
家<hi>叶</hi>時將莫兮可奈何嗟嗟莫兮可奈何<lb/>
　　　水仙操<lb/>
<pb n="KR4h0107_WYG_004-8a"/>
　　<hi>琴苑要錄曰水仙操伯牙之所作也伯牙學琴於成連三年而成至於精神寂莫情之専一未能得</hi>
　　<hi>也成連曰吾之學不能移人之情吾師有方子春在東海中乃賫糧從之至蓬萊山留伯牙曰吾将</hi>
　　<hi>迎吾師刺船而去旬時不返伯牙心悲延頸四望但聞海水汨沒山林窅冥羣鳥悲號仰天歎曰先</hi>
　　<hi>生将移我情乃援琴而作此歌</hi>
繄洞渭兮流澌濩舟楫逝兮仙不還移形素兮蓬萊山<lb/>
歍欽傷宫仙石還<lb/>
　　　伯姬引<lb/>
　　<hi>琴苑要錄曰伯姬引者保母之所作也伯姬魯女也為宋共公夫人公薨伯姬執節守貞魯襄公三</hi>
<pb n="KR4h0107_WYG_004-8b"/>
　　<hi>十年宋宫災伯姬在焉有司請曰火将至矣伯姬曰吾聞婦人夜出不見傅母不下堂逮乎火而死</hi>
　　<hi>其母自傷行遲悼伯姬之遇災援琴而歌</hi>
嘉名潔兮行彌彰托節鼓兮令躬䘮歍欽何辜遇斯殃<lb/>
嗟嗟奈何罹斯殃<lb/>
　　　貞女引<hi>彤管集作處女吟</hi>
　　<hi>琴苑要錄曰貞女引者魯漆室女之所作也漆室女倚柱悲吟而嘯鄰人謂曰欲嫁耶何吟之悲也</hi>
　　<hi>漆室女曰嗟乎吾傷民心悲而嘯豈欲嫁哉自傷懐潔而為鄰人所疑於是褰裳而去之入山林之</hi>
　　<hi>中見貞女之廟喟然歎息援琴而歌云云自縊而死繫骸骨於林兮附神霛於貞女故曰貞女引樂</hi>
<pb n="KR4h0107_WYG_004-9a"/>
　　<hi>錄曰魯處女見女貞木而作歌亦謂之女貞木歌○山海經曰太山多貞木典術曰女貞木者少隂</hi>
　　<hi>之精冬不落葉</hi>
菁菁茂木隱獨榮兮變化垂枝含蕤英兮脩身養志建<lb/>
令名兮厥道不同<hi>一作積</hi>善惡幷兮屈躬就濁世疑清兮<lb/>
<hi>一作屈身身獨去微清兮</hi>懷忠見疑何貪生兮<lb/>
　　　思歸引<hi>二見</hi>
　　<hi>琴苑要錄曰思歸引者衛女之所作也昔衛侯有女邵王聞其賢請聘之未至而王薨太子欲留之</hi>
　　<hi>女不聼拘於深宮欲歸不得援琴而歌曲終緼而死</hi>
<pb n="KR4h0107_WYG_004-9b"/>
涓涓泉水流及于淇兮有懐于衞靡日不思執節不移<lb/>
兮行不隳砛軻何辜兮離厥菑嗟乎何辜兮離厥菑<hi>琴苑</hi>
<hi>要錄</hi>
涓涓淇水流于淇兮有懐于衞靡日不思執節不移兮<lb/>
行不詭隨坎坷何辜兮離厥茨<hi>風雅逸篇</hi>
　　　霹靂引<lb/>
　　<hi>琴苑要錄曰霹靂引楚商梁之所作也商梁出逰九臯之澤覽漸水之臺引罘罝周於荆山臨曲池</hi>
　　<hi>而漁疾風霣雹雷電奄冥大水四起霹靂下臻矍然而驚其僕曰孤虚設張八宿相望熒惑于角五</hi>
<pb n="KR4h0107_WYG_004-10a"/>
　　<hi>星失行此國之大變也君其返國矣於是商梁返室援琴歎之韻聲激發象霹靂之聲故曰霹靂引</hi>
　　<hi>楚商梁老或云楚莊王也聲之誤耳</hi>
疾雨盈河霹靂下臻洪水浩浩滔厥天<hi>叶鐵因反</hi>鏗<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>隆愧<lb/>
隱隱闐闐國將亡兮䘮厥年<hi>叶知林反</hi>
　　　獻玉退怨歌<lb/>
　　<hi>琴操曰卞和者楚野民得玉璞以獻懐王王使樂正子占之言玉石以為欺謾斬其一足懐王死子</hi>
　　<hi>平王立和復獻之又以為欺斬其一足平王死子立為荆王欲獻之恐復見害乃抱玉而哭涕盡繼</hi>
　　<hi>之以血荆王使剖之中果有玉乃封和為陵陽侯辭不受而作退怨之歌</hi>
<pb n="KR4h0107_WYG_004-10b"/>
悠悠沂水經荆山<hi>叶輸旃反</hi>精氣鬱洽谷巖巖中有神寳灼<lb/>
明明<hi>叶謨郎反</hi>穴山采玉難為功<hi>叶音光</hi>於何獻之楚先王遇<lb/>
王暗昧信讒言<hi>叶魚斤反</hi>斷截兩足離余身俛仰嗟歎心摧<lb/>
傷紫之亂朱紛墨同<hi>叶徒黃反</hi>空山歔欷涕龍鍾<hi>叶諸良反</hi>天鑒<lb/>
孔明竟以彰沂水滂沛流于汶<hi>叶微勻反</hi>進寳得刖足離分<lb/>
<hi>叶方愔反</hi>斷者不續豈不怨<hi>叶紆云反○風雅逸篇曰此歌出琴操其敘述和事與正史亦</hi>
<hi>異果和所作耶</hi>
　　　琴引<lb/>
<pb n="KR4h0107_WYG_004-11a"/>
　　<hi>琴苑要錄曰琴引者秦時倡屠門高之所作也秦為無道奢淫不制徵天下美女以充後宫乃縱酒</hi>
　　<hi>離宫作戲倡優宫女侍者千餘人屠門高見宫女㓜妙寵麗於是援琴而歌之作為離鵠之操曲未</hi>
　　<hi>及終琴折柱摧弦音不鳴舍琴而更援他琴以續之云云</hi>
酒坐俱毋往聽吾琴之所言舒長褎似舞兮乃褕袂何<lb/>
曼奏章而却逢兮願瞻心之所驩借連娟之寒態兮假<lb/>
巵酒酌五般泣喻而妖兮納其聲聲麗顔歌長㯓兮歎<lb/>
曰騎美人旖旎紛嬆枻霜羅衣兮羽旄夜褒圭玉珠參<lb/>
差妙麗兮被雲髾登高臺兮望青挨常羊啖還何厭兮<lb/>
<pb n="KR4h0107_WYG_004-11b"/>
歸來<hi>字訛不可讀俟再攷正</hi>
　　　偕隱歌<lb/>
　　<hi>琴清英曰祝牧與妻偕隱作琴歌云</hi>
天下有道我黻子佩天下無道我負子戴<lb/>
　　　窮刼之曲<hi>以下不入琴操以其琴歌故附於此</hi>
　　<hi>呉越春秋曰楚樂師扈子非荆王信讒佞殺伍奢白州犂而寇不絶於境又傷昭王困迫乃援琴為</hi>
　　<hi>楚作窮刼之曲</hi>
王耶王耶何乖劣不顧宗廟聽讒孽任用無忌<hi>費無忌也</hi>多<lb/>
<pb n="KR4h0107_WYG_004-12a"/>
所殺誅夷白氏族幾滅二子東奔適呉越<hi>二子謂伍子胥白喜也</hi>
吳王哀痛助忉怛垂涕舉兵將西伐伍胥白喜孫武决<lb/>
三戰破郢王奔發留兵縱騎虜京闕楚荆骸骨遭掘發<lb/>
鞭辱腐屍耻難雪幾危宗廟社稷滅莊王何罪國幾絶<lb/>
卿士悽愴民惻悷呉軍雖去怖不歇願王更隐撫忠節<lb/>
勿為讒口能謗褺<lb/>
　　　鼓琴歌<hi>一作鼓瑟歌</hi>
　　<hi>史記趙武靈王夢見處女鼔琴而歌詩云云異日王飲酒樂數言所夢想見其狀呉廣聞之因夫人</hi>
<pb n="KR4h0107_WYG_004-12b"/>
　　<hi>而内其女娃嬴孟姚也孟姚甚有寵於王是為惠后</hi>
羙人熒熒兮顔若苕之榮命乎命乎曾無我嬴<hi>言有命禄生遇</hi>
<hi>其時人莫知己貴盛盈滿也</hi>
　　　子桑琴歌<lb/>
　　<hi>莊子曰子輿與子桑友而霖雨十日子輿曰子桑殆病矣裹飯而徃食之至子桑之門則若歌若哭</hi>
　　<hi>鼓琴云云子輿入曰子之歌聲何故若是曰吾思夫使我至此極者而不得也父母豈欲吾貧哉天</hi>
　　<hi>地豈私貧我哉然而至此極者命也</hi>
父邪母邪天乎人乎<lb/>
<pb n="KR4h0107_WYG_004-13a"/>
　　　相和歌<lb/>
　　<hi>莊子曰子桑户孟子反子琴張三人相與友子桑户死未葬孔子使子貢徃待事焉或編曲或鼓琴</hi>
　　<hi>相和而歌曰</hi>
嗟來桑户乎嗟來桑户乎而巳反其眞而我猶為人猗<lb/>
　　　琴女歌<lb/>
　　<hi>燕丹子曰荆軻刺秦王右手執匕首左手把其袖秦王曰乞聼琴聲而死琴女奏曲云云王從其計</hi>
　　<hi>軻不解琴故及於難</hi>
羅縠單衣可掣而絶三尺屛風可超而越鹿盧之劍可<lb/>
<pb n="KR4h0107_WYG_004-13b"/>
負而拔<hi>史記荆軻左手把王之袖而右手持匕首揕之未至身秦王驚自引而起袖絶拔劍劍長操其</hi>
<hi>室時惶急劍堅故不可立拔左右乃曰王負劍負劍遂拔以擊荆軻</hi>
　　　琴歌<hi>三首</hi>
　　<hi>風俗通曰百里奚為秦相堂上樂作所賃澣婦自言知音因援琴撫弦而歌問之乃其故妻還為夫</hi>
　　<hi>婦也亦謂之扊扅歌</hi>
百里奚五羊皮憶别時烹伏雌炊扊扅今日富貴忘我<lb/>
為<lb/>
百里奚初娶我時五羊皮臨當相别時烹乳雞今適富<lb/>
<pb n="KR4h0107_WYG_004-14a"/>
貴忘我為<lb/>
百里奚百里奚母巳死葬南谿墳以瓦覆以柴舂黃藜<lb/>
搤伏雞西入秦五羖皮今日富貴捐我為<lb/>
　　　琴歌<hi>見水經註</hi>
　　<hi>列女傳曰齊人杞梁殖襲莒戰死其妻哭於城下七日而城崩故琴操云殖死其妻援琴作歌</hi>
樂莫樂兮新相知悲莫悲兮生别離<lb/>
　<lb/>
　<lb/>
<pb n="KR4h0107_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻九十四</head>
    <p>
<pb n="KR4h0107_WYG_094-1a"/>
欽定四庫全書<lb/>
　古詩紀巻九十四　　　　明　馮惟訥　撰<lb/>
梁第二十一<lb/>
　何遜<hi>二</hi>
　　　登禪岡寺望和虞記室<lb/>
南望南郭門拱樹梢雲宻北窻北溱<hi>一作湊</hi>道重樓霧中<lb/>
出接樹隠髙蟬交枝承落日光隂不可捨懐抱何由悉<lb/>
　　　答髙博士<lb/>
<pb n="KR4h0107_WYG_094-1b"/>
北窻涼夏首幽居多卉木飛蜨<hi>一作蝶</hi>弄晚花清池映踈<lb/>
竹為宴得快性安閑聊鼓腹將子厭囂塵就予開耳目<lb/>
　　　贈王左丞<hi>僧孺</hi>
櫩外鶯啼罷園裡日光斜游魚亂水葉輕燕逐風花長<lb/>
墟上寒靄曉樹沒歸霞九華暮已隠抱鬱徒交加<lb/>
　　　敬酬王明府<hi>僧孺</hi>
星稀初可見月出未成光澄江照逺火夕霞隠連檣賤<lb/>
軀臨不測玉體畏垂堂念别巳零淚況乃思故鄉<lb/>
<pb n="KR4h0107_WYG_094-2a"/>
　　　西州直示同員<lb/>
日長禁戸倦即事思短晨漏盡唱聲急此理復傷人矛<lb/>
盾交為論光璧帶成珍誓將收飲啄得得任心神<lb/>
　　　野夕答孫郎擢<lb/>
山中氣色滿墟上生煙露杳杳星出雲啾啾雀隠樹虛<lb/>
館無賔客幽居乏懽趣思君意不窮長如流水注<lb/>
　　　石頭答庾郎丹<lb/>
髙樹䕃樓宻細草緑成被黄鸝隱葉飛蛺蝶熒空戲隂<lb/>
<pb n="KR4h0107_WYG_094-2b"/>
岑自爾悅寂寥予罕寄相如阻禁闈何由從簡易<lb/>
　　　日夕出富陽浦口和朗公<lb/>
客心愁日暮徙倚空望歸山煙涵樹色江水映霞暉獨<lb/>
鶴凌空<hi>一作風</hi>逝雙鳬出浪飛故鄉千餘里兹夕寒無衣<lb/>
　　　臨行與故游夜别<hi>文苑英華作從鎮江州與故遊别</hi>
歴稔共追隨一旦辭羣匹復如東注水未有西歸日夜<lb/>
雨滴空堦曉燈暗離室相悲各罷酒何時同<hi>一作更</hi>促膝<lb/>
　　　與胡興安夜别<lb/>
<pb n="KR4h0107_WYG_094-3a"/>
居人行轉軾客子暫維舟念此一筵笑分為兩地愁露<lb/>
濕寒塘草月映清淮流方抱新離恨獨守故園秋<lb/>
　　　車中見新林分别甚盛<lb/>
金谷賔逰盛青門冠葢多隔林望行幰下阪聼鳴珂於<lb/>
時春未歇麥氣始清和還入平原逕窮巷可張羅<lb/>
　　　曉發<lb/>
早霞麗初日清風消薄霧水底見行雲天邊看逺樹且<lb/>
望㳂泝劇暫有江山趣疾兎聊復起爽地豈能賦<lb/>
<pb n="KR4h0107_WYG_094-3b"/>
　　　慈姥磯<hi>集作慈姥磯聮句</hi>
暮煙起遥岸斜日照安流一同心賞夕暫解去鄉憂野<lb/>
岸平沙合連山逺霧浮客悲不自已江上望歸舟<lb/>
　　　見征人分别<lb/>
凄凄日暮時親賔俱竚立征人㧞劒起兒女牽衣泣候<lb/>
騎出蕭關追兵赴馬邑且當横行去誰論褁屍入<lb/>
　　　同虞記室登樓望逺歸<lb/>
登樓欲望逺遥遥見白衣白衣猶逺逺言是稍知非對<lb/>
<pb n="KR4h0107_WYG_094-4a"/>
窻看寳瑟入戸弄鳴機無令日光晚門閣掩重扉<lb/>
　　　與虞記室諸人詠扇<lb/>
如珪信非玷學月但為輪機杼蘼蕪妾裁縫篋笥人揺<lb/>
風入素手占曲掩朱唇羅袖幸拂拭微芳聊可因<lb/>
　　　㸔伏郎新婚<lb/>
霧夕蓮出水霞朝日照梁何如花燭夜輕扇掩紅粧良<lb/>
人復灼灼席上自生光所悲髙駕動環珮出長廊<lb/>
　　　詠娼婦<lb/>
<pb n="KR4h0107_WYG_094-4b"/>
曖曖髙樓暮華燭帳前明羅帷雀釵影寳瑟鳯雛聲庭<lb/>
花枝上發新月霧中生誰念當窻牖相望獨盈盈<lb/>
　　　詠舞<hi>一作詠妓</hi>
管清羅薦合絃驚雪袖遲逐唱廻纎手聽曲轉蛾眉凝<lb/>
情眄墮珥微睇託含辭日暮留嘉客相㸔愛此時<lb/>
　　　望新月示同羈<lb/>
初宿長淮上破鏡出雲明今夕千餘里雙蛾映水生的<lb/>
的與沙靜灔灔逐波輕望鄉皆下淚非我獨傷情<lb/>
<pb n="KR4h0107_WYG_094-5a"/>
　　　詠春雪寄族人治書思澄<lb/>
可憐江上雪廻風起復滅本欲映梅花翻悲似玉屑朝<lb/>
鶯日弄響暮條行可結咸言不適時安知非矯節<lb/>
　　　和司馬博士詠雪<lb/>
凝堦夜似月拂樹曉疑春蕭散忽如盡徘徊已復新暫<lb/>
蔽巻紈質復慙施粉人若逐微風起誰言非玉塵<lb/>
　　　詠白鷗兼嘲别者<lb/>
可憐雙白鷗朝夕水上遊<hi>玉臺作浮</hi>何言異棲息雌住雄不<lb/>
<pb n="KR4h0107_WYG_094-5b"/>
留孤飛出漵浦獨宿下滄洲東西從此别影響絶無由<lb/>
　　　行經范僕射故宅<lb/>
旅葵應蔓井荒藤已上扉寂寂空郊暮無復車馬歸㶑<lb/>
灔故池水蒼茫落日暉遺愛終何極<hi>一作閒寂今如此</hi>行路獨<lb/>
沾衣<lb/>
　　　王尚書瞻祖日<lb/>
昱昱丹旐振亭亭素葢立金鐸讙已鳴龍輀將復入華<lb/>
臺日未徙荒墳路行濕已矣將何如賔馭皆灑泣<lb/>
<pb n="KR4h0107_WYG_094-6a"/>
　　　送褚都曹聯句<lb/>
君隨結客去我乃倦遊歸本願同棲息今成相背飛<lb/>
　　　送司馬<hi>闕</hi>入五城聯句<lb/>
隨風飄岸葉行雨暗江流居人㑹應返空欲送行舟<lb/>
　　　邊城思<lb/>
栁黄未吐葉水綠半含苔春色邊城動客思故鄉來<lb/>
　　　為人妾思二首<lb/>
䰟銷形已去釵落猶依枕欲去淚無眥不㸔悲復甚<lb/>
<pb n="KR4h0107_WYG_094-6b"/>
機中刺繡所窻下朝粧處未憶神巳傷欲忘悲不去<lb/>
　　　為人妾怨<hi>玉臺怨作思</hi>
燕戲還簷際花飛落枕前寸心君不見拭淚坐調絃<lb/>
　　　閨怨二首<hi>玉臺作秋閨怨</hi>
竹葉響南窻月光照東壁誰知夜獨覺枕前雙淚滴<lb/>
閨閣行人斷房櫳月影斜誰能北窻下獨對後園花<hi>集作</hi>
<hi>誰知北窻下猶對後庭花</hi>
　　　苑中<hi>玉臺作南苑</hi>
<pb n="KR4h0107_WYG_094-7a"/>
苑門闢千扇苑户開萬扉樓殿聞珠履竹樹隔羅衣<lb/>
　　　苑中見美人<hi>一作聨句</hi>
羅袖風中捲玉釵林下耀團扇承落花復持掩餘笑<lb/>
　　　詠春風<lb/>
可聞不可見能重復能輕鏡前飄落粉琴上響餘聲<lb/>
　　　離夜聼琴<lb/>
别離既有緒琴瑟反成悲美人多怨態亦復慘長眉<lb/>
　　　相送<lb/>
<pb n="KR4h0107_WYG_094-7b"/>
客心已百念孤遊重千里江暗雨欲來浪白風初起<lb/>
　　　擬古三首聯句<lb/>
家本青山下好上青山上青山不可上一上一惆悵<hi>遜</hi>
匣中一明鏡好鑑明鏡光明鏡不可鑑一鑑一情傷<hi>范雲</hi>
少知雅琴曲好聼雅琴聲雅琴不可聼一聼一沾纓<hi>劉孝</hi>
<hi>綽</hi>
　　　往晉陵聯句<lb/>
臨别我傷悲送歸子自適劉金不可散卜盖何由惜<hi>遜</hi>
<pb n="KR4h0107_WYG_094-8a"/>
從來重分隂未曾輕尺璧故任情一異於是望三益<hi>髙爽</hi>
爾自髙樓寢予返東臯陌寄語落毛人非復平原客<hi>遜</hi>
問舍且求田音亂無可擇勝門成好事盤紆欲何索<hi>爽</hi>
　　　范廣州宅聯句<lb/>
洛陽城東西却作經年别昔去雪如花今來花似雪<hi>雲</hi>
濛濛夕煙起奄奄殘暉滅非君愛滿堂寧我安車轍<hi>遜</hi>
　　　相送聯句<lb/>
寸隂常可惜别至倍傷神子瞻天際水予望路中塵<hi>韋黯</hi>
<pb n="KR4h0107_WYG_094-8b"/>
憫憫岐路側去去平生親一朝事千里流涕向三春<hi>遜</hi>
　　　二<lb/>
昔共入門笑今成送别悲君還舊聚處為我一嚬眉<hi>王江</hi>
<hi>乗</hi>於今還促膝自此客江湄願子俱停駕看我獨解維<lb/>
<hi>遜</hi>
　　　三<lb/>
髙軒雖駐軫餘日乆無輝以我辭鄉淚沾君送别衣<hi>遜</hi>
　　　至大雷聯句<lb/>
<pb n="KR4h0107_WYG_094-9a"/>
髙談㑹良夕滿酒對羈情閔閔風煙動蕭蕭江雨聲<hi>遜</hi>
宻雲窮浦暗飛電逺洲明若非今宴適詎使客愁輕<hi>劉孺</hi>
遥舟似連鴈逺火若廻星江潭望如此衘巵共君傾<hi>桓季</hi>
<hi>珪</hi>
　　　賦詠聯句<lb/>
弊履常决踵眉髙起半額曼倩爾何為獨歎長安索<hi>遜</hi>
工商既慚巧農士聊相易蝘腹有餘資鴻眉方可拍<hi>江革</hi>
攝職媿握蘭濫官悲執㦸連章既不敏髙談豈能劇<hi>孺</hi>
<pb n="KR4h0107_WYG_094-9b"/>
逸翮任奮飛窘歩事羈勒還鳥余能繫流言爾無惑<hi>革</hi>
憂懐乃千載永懽常數刻直是悲别離非關念通塞<hi>遜</hi>
日照汀沙素山影波浪黑爾限大江南余歸茂陵北<hi>孺</hi>
　　　臨别聯句<lb/>
臨别情多緒送歸涕如霰君望長安城予悲獨不見<hi>遜</hi>
爾來同去國予歸方異縣懐别心獨憂手淚方濺濺<hi>孺</hi>
　　　増新曲相對聯句<lb/>
酒闌日隠樹上客請調絃嬌人挾瑟至逶迤未肯前<hi>劉孝</hi>
<pb n="KR4h0107_WYG_094-10a"/>
<hi>勝</hi>舊愛今何在新聲徒自憐有曲無人聼徙倚髙樓前<lb/>
<hi>何澄</hi>徘徊映日照轉側被風吹徒為相思響傷春君不知<lb/>
<hi>劉綺</hi>月昏樓上坐含悲望别離已切空牀怨復㸔花栁枝<lb/>
<hi>遜</hi>
　　　照水聯句<lb/>
挿花行理鬢遷延去復歸雖憐水上影復恐濕羅衣<hi>遜</hi>
臨橋㸔黛色映渚媚鉛暉不顧春荷動彌畏小禽飛<hi>綺</hi>
　　　折花聯句<lb/>
<pb n="KR4h0107_WYG_094-10b"/>
笑出春園裏望花聯褰纈欲以間珠鈿非為相思折<hi>遜</hi>
日照爛成綺風來聚疑雪試采一枝歸願持因逺别<hi>綺</hi>
　　　揺扇聯句<lb/>
紈扇巳新製蕩婦復新粧欲掩羞中笑還飄袖裏香<hi>遜</hi>
在握時揺動當歌掩抑揚誰云減羅袂影日聊自障<hi>綺</hi>
　　　正釵聫句<lb/>
竹臺歸欲礙花林出未通度簮先分影轉珥忽瞻風<hi>遜</hi>
雙橋耀寳鈿闐闐宻復叢羞令挂<hi>集作桂</hi>纓闕整挿補餘<lb/>
<pb n="KR4h0107_WYG_094-11a"/>
空<hi>綺</hi>
　　　答江革聯句不成<lb/>
日余乏文幹逢君善草札工拙既不同神氣何由拔<lb/>
　　　又答江革<lb/>
棘端雖非譬至妙安可量要知同罔象然始見毫芒<lb/>
　　　詠雜花<hi>見藝文類聚</hi>
井上發新花誰言不經染巳如薄紫拂復似濃紅㸃狀<lb/>
錦無裁縫依霞有舒歛<hi>闕</hi>
<pb n="KR4h0107_WYG_094-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古詩紀巻九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古詩紀巻三十三</head>
    <p>
<pb n="KR4h0107_WYG_033-1a"/>
欽定四庫全書<lb/>
　古詩紀巻三十三　　　　明　馮惟訥　撰<lb/>
晉第三<lb/>
　裴秀<hi>字季彦河東聞喜人也有風操八嵗能著文大将軍辟為掾遷黄門侍郎晉受禪封鉅鹿公後</hi>
　　<hi>累遷左光禄司空卒諡元公配食宗廟</hi>
　　　大蜡詩<lb/>
日躔星紀大吕司辰𤣥象改次庶衆更新嵗事告成八<lb/>
蜡報勤告成伊何年豐物阜豐禋孝祀介兹萬祜<hi>一作景福</hi>
<pb n="KR4h0107_WYG_033-1b"/>
報勤伊何農功是歸穆穆我后矜兹烝黎宣力菑畆沾<lb/>
體暴肌飲饗清祀四方来綏充牣郊甸鱗集京師交錯<lb/>
貿遷紛葩相追摻袂成幕連袵成帷有肉如邱有酒如<lb/>
泉有肴如林有貨如山率土同懽和氣来臻祥風叶順<lb/>
降祉自天方隅清謐嘉祚日延與民優游享夀萬年<lb/>
　應貞<hi>字吉甫魏侍中璩之子舉髙第武帝踐祚遷給事中初置太子中庶子以貞為之後為散騎常</hi>
　　<hi>侍</hi>
　　　晉武帝華林園集詩<hi>九章</hi>
<pb n="KR4h0107_WYG_033-2a"/>
　　<hi>洛陽圖經曰華林園在城内東北隅魏明帝起名芳林園齊王芳改為華林干寶晉紀曰泰始四年</hi>
　　<hi>二月上幸芳林園與羣臣宴賦詩觀志散騎常侍應貞詩冣美</hi>
悠悠太上民之厥初皇極肇建彛倫攸敷五徳更運膺<lb/>
籙<hi>晉書作應録</hi>受符陶唐既謝天厯在虞<lb/>
於時上帝乃顧惟眷光我晉祚應期納禪位以龍飛文<lb/>
以虎變𤣥澤滂流仁風潜扇區内宅心方隅回靣<lb/>
天垂其象地耀其文鳳鳴朝陽龍翔景雲嘉禾重穎蓂<lb/>
莢載芬率土咸序<hi>晉書作寜</hi>人胥悦欣<lb/>
<pb n="KR4h0107_WYG_033-2b"/>
恢恢皇度穆穆聖容言思其順貌思其恭在視斯明在<lb/>
聴斯聰登庸以徳明試以功<lb/>
其恭惟何昧旦丕顯無理不經無義不踐行捨其華言<lb/>
去其辯游心至虚同規易簡六府孔修九有斯靖<hi>晉書作来</hi>
<hi>踐</hi>
澤靡不被化罔不加聲教南暨西漸流沙幽人肄<hi>善作肆</hi>
險逺國忘遐越裳重譯充我<hi>晉書作牣</hi>皇家<lb/>
峩峩列辟赫赫虎臣内和五品外威四賔修<hi>晉書作順</hi>時貢<lb/>
<pb n="KR4h0107_WYG_033-3a"/>
軄入覲天人備言鍚命羽葢朱輪<lb/>
貽宴好會不常厥數神心所受<hi>晉書作授</hi>不言而喻於是肄<lb/>
<hi>五臣作肆</hi>射弓矢斯御發彼五的有酒斯飫<lb/>
文武之道厥猷未墜在昔先王射<hi>五臣作躬</hi>御兹器示武懼<lb/>
荒過亦為失<hi>叶試</hi>凡厥羣后無懈于位<lb/>
　王濬<hi>字士治𢎞農湖人也初辟河東從事歴益州刺史平吴有功遷鎮軍大将軍封襄陽縣侯</hi>
　　　祖道應令<lb/>
侯誰在矣東宫詵詵曰保曰傅𢎞道維新前疑協衡顧<lb/>
<pb n="KR4h0107_WYG_033-3b"/>
問翼輪豈伊張仲専美前津渙乎唐徳欽在四隣齊軌<lb/>
上葉永垂清塵<lb/>
　賈充<hi>字公閭平陽襄陵人逵之子仕魏累遷中郎将後為文帝大将軍司馬武帝受禪封魯郡公轉</hi>
　　<hi>尚書令無公方之操専以佞媚取容守正之士咸共疾之轉司空太尉卒贈太宰</hi>
　　　與妻李夫人聫句<hi>一云定情聫句</hi>
　　<hi>晉書曰充初娶李豐女淑羙有才行豐被誅李氏坐流徙復娶郭配女即廣城君後李以赦得還帝</hi>
　　<hi>特詔充置左右夫人郭怒不許充乃為李築室於永年里而不徃来李名婉字淑文郭名槐一云名</hi>
　　<hi>玉璜</hi>
<pb n="KR4h0107_WYG_033-4a"/>
室中是阿誰歎息聲正悲<hi>賈</hi>歎息亦何為但恐大義虧<lb/>
<hi>李</hi>大義同膠漆匪石心不移<hi>賈</hi>人誰不慮終日月有合<lb/>
離<hi>李</hi>我心子所達子心我所<hi>一作/亦</hi>知<hi>賈</hi>若能不食言與<lb/>
君同所宜<hi>李</hi>
　棗據<hi>字道彦潁川長社人善文辭弱冠辟大将軍府出為山陽令遷尚書郎賈充伐吴請為從事中</hi>
　　<hi>郎軍還徙黄門侍郎冀州刺史太子中庶子卒</hi>
　　　答阮得猷<lb/>
友朋顧之貽我良箴玩之無斁終詠斯音燕鼎在舟雖<lb/>
<pb n="KR4h0107_WYG_033-4b"/>
重不沈庶憑嘉謨髙跡可尋<lb/>
　　　遊覽<lb/>
矯足登雲閣相伴歩九華徙倚憑髙山仰攀桂樹柯延<lb/>
首觀神州廻睛盻曲阿芳林挺修幹一嵗再三花何以<lb/>
濟不朽嘘吸潄朝霞重巖吐神溜傾觴挹涌波恢恢大<lb/>
道間人事足為多<lb/>
　　　雜詩<lb/>
吴㓂未殄滅亂象侵邉疆天子命上宰作蕃于漢陽開<lb/>
<pb n="KR4h0107_WYG_033-5a"/>
國建元士玉帛聘賢良予非荆山璞謬登和氏塲羊質<lb/>
服虎文燕翼假鳳翔既懼非所任怨彼南路長千里既<lb/>
悠邈路次限闗梁僕夫罷逺渉車馬困山岡深谷下無<lb/>
底髙巖暨穹蒼豐草停滋潤霧露沾衣裳𤣥林結隂氣<lb/>
不風自寒凉顧瞻情感切惻愴心哀傷士生則懸弧有<lb/>
事在四方安得恒逍遥端坐守閨房引義割外情内感<lb/>
實難忘<lb/>
　　　失題<hi>見藝文類聚鳳部</hi>
<pb n="KR4h0107_WYG_033-5b"/>
有鳳適南中終日無歡娱自怨梧桐逺行飛棲桑榆奮<lb/>
迅振長翼俛仰向天衢簫韶逝無聞朝陽不可湏<lb/>
　杜育<hi>字方叔襄城鄧陵人㓜號神童及長美風姿有才藻時人號曰杜聖累遷國子祭酒洛陽将沒</hi>
　　<hi>死于難</hi>
　　　贈摯仲洽詩<lb/>
之子于歸言秣其駒矧乃斯人乃邁乃徂雖非顯甫餞<lb/>
彼百壺雖非張仲将鱠河魚人亦有言貴在同音雖曰<lb/>
翻飛曽未異林顧戀同枝増其慨心望爾不遐無金玉<lb/>
<pb n="KR4h0107_WYG_033-6a"/>
音<lb/>
　摯虞<hi>字仲洽京兆長安人也才學通博舉賢良歴光禄勲太常卿及洛京荒亂以餒卒</hi>
　　　答杜育詩<lb/>
越有杜生既文且哲龍躍潁豫有聲彰澈賴兹三益如<lb/>
琢如切好以義結友以文會豈伊在髙分定傾盖其人<lb/>
如玉羙彼生芻鐘鼓匪樂安用百壺老夫灌灌離羣索<lb/>
居懐戀結好心焉悵如<lb/>
　　　雍州詩<lb/>
<pb n="KR4h0107_WYG_033-6b"/>
於皇先王經啓九有有州惟雍居京之右土載奥區山<lb/>
包<hi>一作苞</hi>神藪嘉生惟繁庶類伊阜悠悠州域有華有戎<lb/>
外接皮服内含岐豐周餘既沒夷徳未終莫不慕義易<lb/>
俗移風<lb/>
　劉伶<hi>字伯倫沛國人也肆意放蕩悠焉獨暢武帝泰始初對䇿盛言無為之化以無用罷竟以夀終</hi>
　　　北芒客舍詩<lb/>
泱漭望舒隠黤黮𤣥夜隂寒鷄思天曙擁翅吹長音蚊<lb/>
蚋歸豐草枯葉散蕭林陳醴發悴顔色歈暢真心緼被<lb/>
<pb n="KR4h0107_WYG_033-7a"/>
終不曉斯歎信難任何以除斯歎付之與瑟琴長笛響<lb/>
中夕聞此消胸襟<lb/>
　束晳<hi>字廣㣲陽平元城人漢踈廣之後博學多聞性沈退不慕榮利為王戎張華輩所辟用轉著作</hi>
　　<hi>郎博士遷尚書郎趙王倫為相請為記室晳辭疾罷歸</hi>
　　　補亡詩六首<lb/>
　序曰晳與同業疇人肄修鄉飲之禮然所詠之詩或<lb/>
　有義無辭音樂取節闕而不備于是遥想既往存思<lb/>
　在昔補著其文以綴舊制<lb/>
<pb n="KR4h0107_WYG_033-7b"/>
　　　　南陔<lb/>
　南陔孝子相戒以養也<lb/>
循彼南陔言采其蘭眷戀庭闈心不遑安彼居之子罔<lb/>
或游盤馨爾夕膳潔爾晨飡循彼南陔厥草油油彼居<lb/>
之子色思其柔眷戀庭闈心不遑留馨爾夕膳潔爾晨<lb/>
羞有獺有獺在河之涘凌波赴汨噬魴捕鯉嗷嗷林烏<lb/>
受哺于子養隆敬薄惟禽之似勗増爾䖍以介丕祉<lb/>
　　　　白華<lb/>
<pb n="KR4h0107_WYG_033-8a"/>
　白華孝子之潔白也<lb/>
白華朱蕚被於幽薄粲粲門子如磨如錯終晨三省匪<lb/>
惰其恪白華綘趺在陵之陬<hi>子溝切</hi>蒨蒨士子湼而不渝<lb/>
竭誠盡敬亹亹忘劬白華𤣥足在丘之曲堂堂䖏子無<lb/>
營無欲鮮侔晨葩莫之㸃<hi>玷同</hi>辱<lb/>
　　　　華黍<lb/>
　華黍時和嵗豐宜黍稷也<lb/>
黮黮<hi>徒感切</hi>重雲習習<hi>善作輯輯</hi>和風黍華陵巔麥秀和中靡<lb/>
<pb n="KR4h0107_WYG_033-8b"/>
田不播九穀斯豐奕奕𤣥霄濛濛甘霤黍發稠華禾<hi>善作</hi>
<hi>亦</hi>挺其秀靡田不殖九穀斯茂無髙不播無下不植芒<lb/>
芒其稼參參其穡稸我王委充我民食玉燭陽明顯猷<lb/>
翼翼<lb/>
　　　　由庚<lb/>
　由庚萬物得由其道也<lb/>
蕩蕩夷庚物則由之蠢蠢庶類王亦柔之道之既由化<lb/>
之既柔木以秋零草以春抽獸在于<hi>善作在</hi>草魚躍順流<lb/>
<pb n="KR4h0107_WYG_033-9a"/>
四時逓謝八風代扇纖阿案晷星變其躔五緯不愆<hi>善作</hi>
<hi>逆</hi>六氣無易愔愔我王紹文之跡<lb/>
　　　　崇丘<lb/>
　崇丘萬物得極其髙大也<lb/>
瞻彼崇丘其林藹藹<hi>音愛</hi>植物斯髙動類斯大周風既洽<lb/>
王猷允泰漫漫方輿廻廻洪覆何類不繁何生不茂物<lb/>
極其性人<hi>五臣作民</hi>永其夀恢恢大圓茫茫九壤資生仰化<lb/>
于何不養人無道夭物極則長<lb/>
<pb n="KR4h0107_WYG_033-9b"/>
　　　　由儀<lb/>
　由儀萬物之生各得其儀也<lb/>
肅肅君子由儀率性明明后辟仁以為政魚游清沼鳥<lb/>
萃平<hi>五臣作于</hi>林濯鱗鼓翼振振其音賔寫爾誠主竭其心<lb/>
時之和矣何思何脩文化内輯武功外悠<lb/>
　司馬彪<hi>字紹統髙陽王睦之長子也少薄行為睦所責不得嗣由是専精學習博覽羣籍泰始中</hi>
　　<hi>為秘書郎後拜散騎侍郎恵帝末卒</hi>
　　　贈山濤<lb/>
<pb n="KR4h0107_WYG_033-10a"/>
苕苕椅桐樹寄生於南岳上凌青雲霓下臨千仞谷處<lb/>
身孤且危於何託余足昔也植朝陽傾枝俟鸞鷟今者<lb/>
絶世用倥偬見廹束班匠不我顧牙曠不我録焉得成<lb/>
琴瑟何由揚妙曲冉冉三光馳逝者一何速中夜不能<lb/>
寐撫劒起躑躅感彼孔聖歎哀此年命促卞和潜幽𠖇<lb/>
誰能證竒璞冀願神龍来揚光以見燭<lb/>
　　　雜詩<lb/>
百草應節生含氣有深淺秋蓬獨何辜飄颻隨風轉長<lb/>
<pb n="KR4h0107_WYG_033-10b"/>
飈一飛薄吹我之四逺搔首望故株邈然無由返<lb/>
　何劭<hi>字敬祖陳國陽夏人司空曽之子博學善屬文武帝踐阼以為散騎常侍永康初遷司徒趙王</hi>
　　<hi>倫簒位以為太宰永寧元年薨襲封朗陵郡公諡曰康</hi>
　　　洛水祖王公應詔<lb/>
穆穆聖王體此慈仁友于之至通于明神遊宴綢繆情<lb/>
戀所親薄云餞之于洛之濵嵩崖巗巗洪流湯湯春風<lb/>
動衿歸鴈和鳴我后饗客鼓瑟吹笙舉爵惟别聞樂傷<lb/>
情嘉宴既終白日西歸羣司告旋鸞輿整綏我皇重離<lb/>
<pb n="KR4h0107_WYG_033-11a"/>
頓轡驂騑臨川永嘆酸涕霑頥崇恩感物左右同悲<lb/>
　　　贈張華<hi>張華答詩見前</hi>
四時更代謝懸象迭巻舒暮春忽復来和風與節俱俯<lb/>
臨清泉涌仰觀嘉木敷周旋我陋圃西瞻廣武廬既貴<lb/>
不忘儉處有能存無鎮俗在簡約樹塞焉足摹在昔同<lb/>
班司今者並園墟私願偕黄髪逍遥綜琴書舉爵茂隂<lb/>
下攜手共躊躇奚用遺形骸忘筌在得魚<lb/>
　　　遊仙詩<lb/>
<pb n="KR4h0107_WYG_033-11b"/>
青青陵上松亭亭髙山柏光色冬夏茂根柢無彫落吉<lb/>
士懐真心悟物思逺託揚志𤣥雲際流目矚巖石羡昔<lb/>
王子喬友道發伊洛迢逓陵峻岳連翩御飛鶴抗跡遺<lb/>
萬里豈戀生民樂長懐慕仙類眇然心綿邈<lb/>
　　　雜詩<lb/>
秋風乗夕起明月照髙樹閒房来清氣廣庭發暉素静<lb/>
寂愴然歎惆悵忽<hi>選詩作出</hi>遊顧仰視垣上草俯察階下露<lb/>
心虚體自輕飄颻若仙歩瞻彼陵上柏想與神人遇道<lb/>
<pb n="KR4h0107_WYG_033-12a"/>
深難可期精㣲非所慕勤思終遥夕永言寫情慮<lb/>
　王濟<hi>字武子太原晉陽人渾次子也少有逸才善荘老文詞秀茂有名當世武帝時尚常山公主起</hi>
　　<hi>家中書郎至侍中終於太僕</hi>
　　　平吴後三月三日華林園詩<lb/>
蠢爾長虵荐食江汜我皇神武汎舟萬里迅雷電邁弗<lb/>
及掩耳思樂華林薄采其蘭皇居偉則芳園巨觀仁以<lb/>
山悦水為智歡清池流爵秘樂通𤣥脩罾灑鱗大庖妙<lb/>
饌物以時序情以化宣終温且克有肅初筵嘉賔在兹<lb/>
<pb n="KR4h0107_WYG_033-12b"/>
千禄永年<lb/>
　王浚<hi>字彭祖母趙氏婦良家女也貧賤出入沈家遂生浚沈薨無子浚嗣拜駙馬都尉累轉至中郎</hi>
　　<hi>将都督幽州諸軍事因亂結好夷狄擁衆自立懐帝即位増封日以彊盛謀将僣號石勒詐而殺之</hi>
　　　從幸洛水餞王公歸國詩<lb/>
聖主應期運至徳敷彞倫神道垂大教𤣥化被無垠欽<lb/>
若崇古制建侯屏四隣皇輿廻羽盖髙會洛水濵臨川<lb/>
講妙藝縱酒釣潜鱗八音以迭奏蘭羞備時珍古人亦<lb/>
有言為國不患貧與蒙廟庭施幸得厠大鈞羣僚荷恩澤<lb/>
<pb n="KR4h0107_WYG_033-13a"/>
朱顔感獻春賦詩盡下情至感暢人神長流無舍逝白<lb/>
日入西津奉辭慕華輦侍衞路無因馳情繫帷幄乃心<lb/>
戀軌塵<lb/>
　李宻<hi>字令伯犍為武陽人少仕蜀為郎蜀平徴為太子洗馬密以祖母劉氏年髙上疏辭召劉終復</hi>
　　<hi>以洗馬出為温令遷漢中太守</hi>
　　　賜餞東堂詔令賦詩<lb/>
　　<hi>晉書曰宻有才能常望内轉而朝廷無援乃遷漢中太守自以失分懐怨及賜餞東堂詔普令賦詩</hi>
　　<hi>末章云云武帝忿之於是都官從事奏免宻官</hi>
<pb n="KR4h0107_WYG_033-13b"/>
人亦有言有因有縁官無中人不如歸田明明在上斯<lb/>
語豈然<hi>闕</hi>
　皇甫謐<hi>字士安安定朝那人博綜典籍沈静寡欲有髙尚之志以著述為務自號𤣥晏先生郡國</hi>
　　<hi>舉辟皆不行武帝頻下詔敦逼之謐上表辭太康三年卒</hi>
　　　女怨詩<lb/>
婚禮既定婚禮臨成施衿結帨三命丁寧<hi>闕</hi>
　<lb/>
　古詩紀巻三十三<lb/>
</p>
<p>
</p>
  </div>
</body>
</text>
</TEI>
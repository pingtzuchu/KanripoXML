<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0054_SBCK_038-1a"/>
鮚埼亭集卷第三十八<lb/>
　　鄞　全祖望紹衣譔　餘姚史夢蛟竹房校<lb/>
　題跋<lb/>
　　宋重修嵩嶽中天王廟碑跋<lb/>
開寶六年重修中岳廟碑盧多遜之筆而孫崇望書之<lb/>
者也中州金石之文自葉井叔漸搜出而予所見者得<lb/>
之范侍郞天一閣二百年前搨本古香古歡更爲希有<lb/>
　　宋重修大相國寺碑跋<lb/>
是碑在眞宗咸平四年宋學士白之文吳祕丞鄂之書<lb/>
時値宋承平極盛之時披其卷康阜之象盎然行墨之<lb/>
<pb n="KR4f0054_SBCK_038-1b"/>
問而書亦雄渾不媿大家<lb/>
　　南嶽夢英師說文偏旁字原跋<lb/>
孟蜀成都有林罕所刻說文偏旁集字二卷晁公武曰<lb/>
頗與許愼不同而互有得失邵必曾因仁宗之問及之<lb/>
其解字殊有可疑者夢英此碑葢所以正之也嘗以之<lb/>
告郭忠恕郭荅書謂說文字源惟有五百四十部子◍字<lb/>
合收在子部今目錄妄有更改又集解中誤收去部在<lb/>
注中今檢點偏旁少晶歮至龜兹五部故知林罕虛誕<lb/>
其書可焚郭氏篆學大家而議論與夢英合石爲柴禹<lb/>
錫所立今存西安府學<lb/>
<pb n="KR4f0054_SBCK_038-2a"/>
　　南嶽夢英師篆書千文碑跋<lb/>
夢英篆書千文勒石關中乾德五年節度使吳廷祚所<lb/>
立也其陰有陶學士眞書之序以爲史籒殁而蔡邕作<lb/>
陽冰死而夢英生推崇如此函杖二字出禮記王子雍<lb/>
本<lb/>
　　夢英十八體篆文碑跋<lb/>
十八體者古文大篆籒文囘鸞柳葉垂雲雕蟲小篆塡<lb/>
篆飛白芝英翦刀薤葉龍爪蝌文瓔絡懸鍼垂露是也<lb/>
宋初篆學之精中朝有郭忠恕吳有徐鉉兄弟蜀有勾<lb/>
中正而楚有夢英以沙門雄長其間西竺多材直探六<lb/>
<pb n="KR4f0054_SBCK_038-2b"/>
書之祕盛矣碑有十三家循環題詩則馬去非宋白賈<lb/>
黃中陳摶趙逢李頌盧岳許道寧何承矩呂端僧永牙<lb/>
玄寶惠休是也郭氏所荅說文偏旁之書亦附于碑石<lb/>
　　宋祥符天書磨厓石墨跋<lb/>
祥符天書述以頌太祖太宗之功德其眞書絶佳予得<lb/>
之豐學士萬卷樓是石也元文貞公遺山親登岱宗顧<lb/>
未及見予得見之幸矣取以配唐開元太山石本誰因<lb/>
不宜<lb/>
　　韓魏公北嶽廟碑跋<lb/>
魏公北岳廟碑文有典有則百世而下讀之肅然起敬<lb/>
<pb n="KR4f0054_SBCK_038-3a"/>
知爲社稷臣之手筆而天地間元氣所貫輸也書亦直<lb/>
逼顔太師公之守定部民條舉其政而記于碑予旣裝<lb/>
界北岳廟碑卽合之以定州政跡碑爲一冊<lb/>
　　韓魏公定州政跡碑跋<lb/>
是碑爲知定州衡規之序節推劉燾之書予謂當附八<lb/>
公安陽集後者<lb/>
　　歐公瀧岡阡表石本跋<lb/>
是表相傳有神龍攫去復還其說誕哉予居先君之喪<lb/>
客以是刻貽置倚廬嗚呼予不以兖公之推崇赫濯爲<lb/>
羨而以不逮其人爲媿恐欲待而無補也是表疑亦以<lb/>
<pb n="KR4f0054_SBCK_038-3b"/>
上石筆畫淺後有鑿而深之者失其本色惜夫<lb/>
　　鮮于侁靈巖寺詩石本跋<lb/>
鮮于公論新法最爲平允而黨人尚極恨之端禮門前<lb/>
之石偕其子綽竝豫焉近見其畱題靈巖七言石刻一<lb/>
𥿄詩筆之工不必言書亦淸健可愛其上石在元豐三<lb/>
年<lb/>
　　宋應天府虞城縣故跡碑跋<lb/>
是碑乃紹聖中縣令章炳文所立厯敘地望陵墓詩文<lb/>
之屬凡二十七例令長而畱意于此葢能以儒術飾吏<lb/>
治者楷法亦精工仿右軍<lb/>
<pb n="KR4f0054_SBCK_038-4a"/>
　　宋重摩唐儲潭廟祈雨碑跋<lb/>
是碑在贑州唐䖍州刺史裴諝立葢大厯庚戌而宋嘉<lb/>
祐癸卯重勒之監洪州稅樊宗奭之書也竹垞至祠下<lb/>
親拓其頌顧不詳其爲宋刻何與樊氏之書學顔公敬<lb/>
字以宋廟諱故闕畫<lb/>
　　宋登封縣免抛科碑跋<lb/>
登封以崇福宮祠之故免抛科宣和五年所降勅也知<lb/>
縣事蔡迪爲立石是碑立未久而伊洛化爲戎馬之場<lb/>
宮觀之膏屯矣噫<lb/>
　　宋大觀御製五禮碑跋<lb/>
<pb n="KR4f0054_SBCK_038-4b"/>
道君御製五禮碑記其書法雄偉漢以後修禮書者唐<lb/>
之開元及宋而已碑石過巨摹搨爲難予所得者爲豐<lb/>
學士萬卷樓本<lb/>
　　宋龍虎山門道正王道堅牒跋<lb/>
道君之好道甚矣此三勅皆蔡京所奉行也當是時天<lb/>
降魔君無以禳之而反昵于魔淪胥及溺自賊之不暇<lb/>
何以度人豈知上淸世界葢在五國城邊待君久矣<lb/>
　　樓楚公三十六峯賦石碑跋<lb/>
樓墨莊知鄕郡塞廣德湖以爲田予每過其祠未嘗不<lb/>
心薄之然墨莊有祖爲慶厯之人師有孫爲嘉定之大<lb/>
<pb n="KR4f0054_SBCK_038-5a"/>
老故豐惠之祠晝錦之堂梓里不加廢斥也墨莊知登<lb/>
封最與參寥厚故三十六峯賦乃參寥所書予裝界之<lb/>
以充四明文獻而抄墨莊嵩山之詩以附其後吾聞墨<lb/>
莊嘗攜嵩山之石以歸高孝而後南北隔絶攻媿乃築<lb/>
閣曰登封而貯石于其上其自爲記也三致意于京洛<lb/>
之遺五百年以來喬木消沉閣與石俱滅沒而碑刻尚<lb/>
無恙斯杜元凱所以惓惓于身後歟<lb/>
　　建中靖國少林寺瑞芝圖跋<lb/>
建中靖國元年西京畱府下少林寺披薙勅于是寺僧<lb/>
進瑞芝圖大小一十二種各異其名知河南府王璹立<lb/>
<pb n="KR4f0054_SBCK_038-5b"/>
石嗚呼古者瑤光得則瑞芝出眞宗封禪而後芝至三<lb/>
萬餘本君子哂之況道君之世乎碑中內侍臣閻守勤<lb/>
乃元祐黨籍中人也十二種者曰拖石黄曰雙頭黄曰<lb/>
鵝黃曰鴨腳黃曰小紫團曰黑團曰小雙江曰花葉曰<lb/>
紫金黄曰印子黄曰僧笠紫曰大紫圑足以補圖譜之<lb/>
遺<lb/>
　　二蔡達磨石墨跋<lb/>
嵩山少林寺有蔡元度所書達磨面壁之菴六大字又<lb/>
有蔡元長所書面壁之塔四大字皆奇偉元度書名稍<lb/>
爲元長所掩其流傳于世者唯娥江孝女碑是刻方見<lb/>
<pb n="KR4f0054_SBCK_038-6a"/>
其筆力然而達磨雖異端乃爲二魔所汚則不幸矣<lb/>
　　大觀御製八行八刑碑文跋<lb/>
是碑當時想天下俱應有之今唯存鄭州本耳予得見<lb/>
于范侍郞天一　閣八行之選宋史取士一法也當取之<lb/>
以証選舉志<lb/>
　　游景叔墓志跋<lb/>
游先生墓志雖言與橫渠游而不言受業疑非弟子然<lb/>
其文則張公舜民其書則邵公䶵其篆則章公粢皆元<lb/>
祐黨人之同岑而所鐫工人爲安民尤可珍予方修宋<lb/>
儒學案得之爲之喜而加飱<lb/>
<pb n="KR4f0054_SBCK_038-6b"/>
　　游景叔昭陵圖跋<lb/>
唐太宗昭陵圖宋紹聖中直閣游公景叔所勒石也置<lb/>
于太宗之廟直閣題詞于上閩人黄莘田有詩曰際㑹<lb/>
風雲自古難始終恩禮羡貞觀漢家多少韓彭將不得<lb/>
銘旌一字看其語絶工予爲錄之碑尾<lb/>
　　宋元祐黨籍碑跋<lb/>
元祐黨籍碑世所見者皆西粤重勒本是刻爲故相梁<lb/>
公燾曾孫律所重勒而吉州饒祖堯跋之其中注巳故<lb/>
者六十餘人則西粤本所無也內臣之後另書王珪之<lb/>
名而繼之曰爲臣不忠曾任宰臣章惇亦與西粤本不<lb/>
<pb n="KR4f0054_SBCK_038-7a"/>
同王丞相雖具臣故不應與章同列當以梁碑爲是也<lb/>
　　劉凝之墓記跋<lb/>
劉凝之墓記朱子所纂而門人黄銖以分書上于石先<lb/>
是淳熙己亥朱子守南康嘗修劉公之墓而未及爲文<lb/>
也朱子去後門牆亭榜無一存者紹熙十年章貢曾致<lb/>
虛來守復爲新之而求朱子爲之記嗚呼今日爲吏者<lb/>
有以先賢之壚墓爲事者乎朱子謂其尊德樂道之心<lb/>
知所先後天下之爲吏者尚其念之<lb/>
　　司馬温公光州祠堂碑跋<lb/>
温公光州祠堂宋紹定中州守何元壽所建節推葉祐<lb/>
<pb n="KR4f0054_SBCK_038-7b"/>
之爲之記祐之乃慈湖先生門人也元壽向但知其爲<lb/>
吳産而不知其淵原及讀祐之碑文有云蘇公焄蒿悽<lb/>
愴之論固也詩曰鳧翳在涇公尸來燕來寧祐之因是<lb/>
詩悟中庸之旨曰微之顯誠之不可揜也慈湖夫子歎<lb/>
以爲千古不傳之妙夫子殁絶口不敢道者五年于兹<lb/>
何侯亦夫子之門人也因公之祠敢復誦之乃知元壽<lb/>
亦出慈湖之門臨川李侍郞丈穆堂方博考楊袁師友<lb/>
因以是碑寄之<lb/>
　　賀祕監逸老堂碑跋<lb/>
祕監逸老堂碑吳丞相履齋所爲文張大中樗寮之眞<lb/>
<pb n="KR4f0054_SBCK_038-8a"/>
書趙侍郞汝楳之篆額也履齋賢牧守樗寮書家是本<lb/>
所當寶惜碑言祕監若不早歸必豫靈武之事紊父子<lb/>
之倫祕監亦難逃天下之責因歎履齋之方嚴其後對<lb/>
穆陵謂臣無彌遠之才二語卽此碑巳驗之<lb/>
　　逸老堂碑跋二<lb/>
樗寮爲參政孝伯子熟于典故說乾淳事如寘掌李心<lb/>
傳以爲畏友有潔癖其書法冠于晚宋而淸容以爲書<lb/>
法之壞自樗寮始謂其晩年人益奇書亦益放今觀是<lb/>
碑何放之有予所見樗寮墨跡甚多竝不見其如淸容<lb/>
所云者<lb/>
<pb n="KR4f0054_SBCK_038-8b"/>
　　開慶巳未勅書跋<lb/>
開慶已未勅書下廣西桂州以元人師退奬諭守者勉<lb/>
其後効帥臣因勒石然是時北風競甚勅中尚自夸大<lb/>
得無魚游沸鼎之中乎帥臣謝表亦附石尾<lb/>
　　樓氏晝錦堂跋<lb/>
吾鄕以晝錦著自王太守周始其後或曰錦照或曰錦<lb/>
樂或曰錦里余趙王諸家皆是也唯是碑在豐惠祠中<lb/>
雖殘斷尚存墨莊之德不足致此遐祚其亦正議爲之<lb/>
先攻媿爲之後乎<lb/>
　　攝山游嘿齋題名跋<lb/>
<pb n="KR4f0054_SBCK_038-9a"/>
攝山題名極多然漫漶者十九吾友陸使君南圻求得<lb/>
游文淸公嘿齋題名一通請爲跋尾按嘿齋兄弟竝爲<lb/>
張氏湖湘高弟而授其學于漫塘劉公宋史不著漫塘<lb/>
之學所出非也因南圻之請特著其源流焉<lb/>
　　蘄州白龍洞題名跋<lb/>
嘉定癸酉蘄州安撫方信孺判官陳孔碩祝瑞慶節過<lb/>
白龍洞以篆書題于石極偉方在宋史有傳而陳則朱<lb/>
子門人也足以重兹山矣<lb/>
　　党承旨普照寺碑跋<lb/>
南渡而後郭忠恕徐鉉之篆學無有繼者而党承旨獨<lb/>
<pb n="KR4f0054_SBCK_038-9b"/>
以其墨妙雄于河北承旨與稼軒友善稼軒之詞承旨<lb/>
之篆眞河北雙絶也予得其濟州普照寺篆碑四通明<lb/>
昌六年四月寺僧知照所立石<lb/>
　　党承旨杏壇二大字跋<lb/>
淸容跋承旨所篆杏壇二大字以爲風雩之意藹然千<lb/>
載一日今相去又四百年豈非孔林之墨寶耶承旨署<lb/>
名自稱門生亦新奇歐陽公曰受業者爲弟子受業于<lb/>
弟子者爲門生承旨源流得無遠乎<lb/>
　　雪庭西舍記跋<lb/>
屏山李之純爲金代文章大家著述多于滏水而今不<lb/>
<pb n="KR4f0054_SBCK_038-10a"/>
傳唯永樂大典中有其集屏山援儒入釋推釋附儒旣<lb/>
已決波排瀾不足爲怪其所著鳴道集說一書濂洛以<lb/>
來無不遭其掊擊近見其雪庭西舍記石本猶此說也<lb/>
其引致堂讀史管見以爲致堂崇正辨之作滿紙罵破<lb/>
戒之說而實未嘗不心折于老佛嘻屏山佞佛巳耳亦<lb/>
何用取古人而周内之石立于興定六年<lb/>
　　金沙門福迎墓志跋<lb/>
金延津縣建福寺南浴室院主福迎墓志勒于大定十<lb/>
年不曰塔志而曰墓志失金石之例矣其文爲臨渙酒<lb/>
監劉公植所作而安定程轂之書甚工故存之<lb/>
<pb n="KR4f0054_SBCK_038-10b"/>
　　程少中墓碑跋<lb/>
少中碑爲遺山所作足取重矣文言少中世居洛陽元<lb/>
魏遷雲中遂爲東勝人而碑首曰兩程夫子之後何其<lb/>
愚而謬乎遺山苕見必唾之矣<lb/>
　　元重修太一廣福萬壽宮碑跋<lb/>
至元三年重修衞之太一廣福萬壽宮翰林王學士鶚<lb/>
之文也文于太一敎之源流詮次最悉其略謂張道陵<lb/>
之學本出於道家者流而其法之所寓兼及于醫家者<lb/>
流太一葢其支派也今天子䕶育斯民之道備矣然猶<lb/>
推尊方外之敎者良欲解人之厄蠲人之疫福人之善<lb/>
<pb n="KR4f0054_SBCK_038-11a"/>
所以始終敬信而不怠其言有分寸得儒臣之體非漫<lb/>
成者書法亦員勁可愛<lb/>
　　元刻司馬温公投壺圖跋<lb/>
唐志中有上官儀諸人投壺圖見雜藝術家迨温公圖<lb/>
出則以爲可以治心可以爲國可以觀人于是尚奇雋<lb/>
者絀而古人之禮意見矣元至正中山東廉訪龎兀亦<lb/>
思刺瓦性言爲刋于嶽祠明嘉靖中又重刋之予得至<lb/>
正舊本于里中靑山葉氏爲跋其尾<lb/>
　　揭文安公天一池記跋<lb/>
張眞人龍虎山天一池揭文安公爲之記并爲之書别<lb/>
<pb n="KR4f0054_SBCK_038-11b"/>
有天一池三大字吾鄕范侍郞東明築閣貯書亦取以<lb/>
水制火之旨署曰天一閣而鑿池于其前雙勾文安三<lb/>
大字將重摹以上石未果而卒今其舊刻歸於予<lb/>
　　元大德孔廟碑跋<lb/>
大德中加封先聖祀以太牢碑文用蒙古書而旁注眞<lb/>
字予所收蒙古碑凡三𥿄其一純用國書不可曉欲令<lb/>
人譯之而未及也其一雖冠以眞書而亦頗難通唯此<lb/>
碑爲最又出於孔林足以入儲藏之錄<lb/>
　　元哈討不花祭祀莊田碑跋<lb/>
哈討不花爲元浙東副都元帥汝州郟縣人也其父平<lb/>
<pb n="KR4f0054_SBCK_038-12a"/>
章鞏武惠公世祖勛臣是碑奉其母命爲置其父之祀<lb/>
田四明汪灝爲之撰文惓惓以子孫世守爲屬予觀漢<lb/>
隸如金廣延爲母紀産碑尚登于錄況是碑乎嗚呼宗<lb/>
法旣壞周禮圭田之制不舉而卿士之家各置祀産以<lb/>
爲烝嘗之計乃門戸有消長欲保其長存亦難矣則哈<lb/>
討不花之畱意於此而求金石之文以警其後雖亦未<lb/>
必果足以永保然不可謂非苦心也汪灝字季夷吾鄕<lb/>
奉化黄甘里人有蠟臺集<lb/>
　　慶元路學宮塗田碑跋<lb/>
慶元學之塗田在大嵩者元時爲阿育王寺僧所據以<lb/>
<pb n="KR4f0054_SBCK_038-12b"/>
磽易腴指熟爲歉副廉訪李端淸而書之立碑爲志學<lb/>
正虞師道之文也嗚呼天下最健者沙門而諸生爲弱<lb/>
豈徒慶元爲然<lb/>
　　石鼓文音訓碑跋<lb/>
石鼓文音訓碑元愜山潘迪所立也其時歐陽圭齋爲<lb/>
祭酒潘爲司業黄晉卿爲博士太學中一時之盛而石<lb/>
鼓亦得豫其考索予嘗見北宋榻本有彭城錢逵釋文<lb/>
祗據薛尚功一家錢氏自以未能盡其同異爲恨使見<lb/>
是碑不稱快耶予嘗審定石鼓以爲必不岀於秦以前<lb/>
惜不起諸公共爲疏通證明其說<lb/>
<pb n="KR4f0054_SBCK_038-13a"/>
　　元皇姊魯國大長公主文廟金博山罏碑跋<lb/>
碑言皇祖龍飛皇國舅按亦那演以佐命勛爲世婚王<lb/>
于魯諡曰忠武王之孫帖木兒亦建大勛號按荅兒圖<lb/>
那演由是洪吉烈氏益大王尚囊加眞公主尋封皇姑<lb/>
魯國大長公主子弴不刺尚相哥刺吉公主子今魯王<lb/>
禮嘉世立主以白金百兩造金博山罏一又五十兩造<lb/>
金盦一馳驛致曲阜文廟神位前祠以太牢其文國子<lb/>
司業劉泰所作也碑立于泰定元年以公主致敬於孔<lb/>
子自來所希有者<lb/>
　　王秋澗神道碑跋<lb/>
<pb n="KR4f0054_SBCK_038-13b"/>
文定神道碑爲其子公孺所自述附見秋澗大全文集<lb/>
而石刻已不存矣明宏治辛亥華容王府君儼守衞輝<lb/>
拜于墓次慨然興前哲之慕重爲勒石而復其祠淸其<lb/>
地穹碑煥然嗚呼羊叔子自佳耳亦何豫人事今世之<lb/>
長民者安得古道如斯乎三復華容題後不禁憮然<lb/>
　　萬氏永思堂石刻跋<lb/>
是乃四忠家法所見不徒手澤也吾鄕世家莫享遐祚<lb/>
于萬氏四百年來未替石藏于季野先生家季野身後<lb/>
其子不能守今歸于董氏<lb/>
　　明宗室靑陽子消寒九九圖跋<lb/>
<pb n="KR4f0054_SBCK_038-14a"/>
明之宗子以風雅著者極多秦藩則賓竹小鳴集最著<lb/>
簡王誠泳所作也同時有靑陽子者亦秦府宗支計其<lb/>
時當與簡王不相遠有石本消寒九九圖每圖各系以<lb/>
一詩而歸于安靜以養微陽之意顧但署曰靑陽子而<lb/>
不列名竹垞葺明詩亦未見此圖也<lb/>
　　楝塘李翁石刻家傳跋<lb/>
楝塘吾鄕之耆德詳見杲堂所葺楝塘小志中予從董<lb/>
丈子畏得其家傳石本乃陸文裕公作而衡山之筆也<lb/>
詢之李氏亦無此本因以歸之其裔孫昌泉<lb/>
　　陳后岡題名跋<lb/>
<pb n="KR4f0054_SBCK_038-14b"/>
鼓山有四明流人題名不知爲誰某也范侍郞東明審<lb/>
定之以爲后岡明人重館閣苟遇外遷卽侘傺不聊后<lb/>
岡一麾之後所以自稱如此然使學道人處之正不作<lb/>
是態也<lb/>
　　慈元全節廟碑跋<lb/>
宋楊太后殉厓山之難至明宏治中而布政劉公大夏<lb/>
始爲之廟陳先生獻章始爲之碑陳先生書法最工其<lb/>
所用爲江門茅筆嘗稱之爲茅龍其書慈元廟碑尤加<lb/>
意相傳上石時先生親臨視刻工故毫髮無遺憾予謁<lb/>
祠下搨其碑而跋以詩曰高曹向孟皆賢后尚有芳魂<lb/>
<pb n="KR4f0054_SBCK_038-15a"/>
殉落暉一洗簽名臣妾辱虞淵雙抱二王歸竊自以爲<lb/>
工足附陳先生之碑以傳也<lb/>
　　明開封府學石經碑贊跋<lb/>
嘉祐開封石經入明歸于學宮殘斷不完河南按察使<lb/>
廬陵陳鳳梧嘗立石紀其本末今亦無矣予從天一閣<lb/>
得見之其略曰篆變而隸隸變而楷去古失眞魯魚亥<lb/>
豕漢唐崇文乃立石經字體漸正大義未明五星聚宋<lb/>
大儒篤生啟關抽鑰昭映日星重勒石經版之太學天<lb/>
球河圖龍翔鳳躍陵谷變遷學淪于水殘編斷章所餘<lb/>
無幾皇明右文視如石鼓遷之羣庠爰置兩廡按是碑<lb/>
<pb n="KR4f0054_SBCK_038-15b"/>
以宋刻石歸美于諸儒其考据未覈方勒石時楊南仲<lb/>
胡恢邵必之徒爲之諸儒尚未出也惟汴京太學淪水<lb/>
一事非是碑無以知之爰錄其語而爲之跋附入石經<lb/>
之尾<lb/>
　　林泉雅㑹圖石本跋<lb/>
是㑹創於先宮詹公其同事者周尚書吳光祿林僉事<lb/>
陳宮允丁中丞周觀察黄比部屠辰州趙比部十人辰<lb/>
州爲社長然未有圖也宮詹下世宮允辰州及黄比部<lb/>
俱相繼逝于是又參以徐陸二廷尉萬都督陸别駕周<lb/>
侍御復爲十人始爲圖有墨本又有石本其後光祿下<lb/>
<pb n="KR4f0054_SBCK_038-16a"/>
世又參以施都督然石本中尚無施公以其未入社也<lb/>
杲堂紀之未詳<lb/>
　　林泉雅會圖跋二<lb/>
吳公太白以論國本罷御史光宗卽位起副尚寶巳而<lb/>
長鴻臚又副大理乃以南光祿卿致仕予曾于周文穆<lb/>
公家見其所序公厯仕官簿如此天啟三年林泉詩社<lb/>
勒石公年八十爲席長而杲堂以爲泰昌改元公已卒<lb/>
贈光祿可謂紕繆之甚者今鄞志皆本之向非石本之<lb/>
存何以訂此譌乎<lb/>
　　林泉雅會圖跋三<lb/>
<pb n="KR4f0054_SBCK_038-16b"/>
是會以先宮詹公經始其後爲圖上石宮詹久已下世<lb/>
而以漢隸題四大于卷首者宮詹從弟㤗徵先生天麟<lb/>
也先宗正公之次子是時吾家諸祖多工書先生以漢<lb/>
隸名先和州公之叔子思若先生諱天駿以行書名宮<lb/>
詹次子非堂先生諱大震以草書名先應山公次子務<lb/>
觀先生諱大科亦以行書名而非堂于各體皆工今多<lb/>
散佚<lb/>
鮚埼亭卷第三十八終<lb/>
<pb n="KR4f0054_SBCK_038-17a"/>
<pb n="KR4f0054_SBCK_038-1a"/>
鮚埼亭集外編卷三十八<lb/>
　　　　　　　　　　　鄞　全祖望　紹衣<lb/>
　論<hi>三</hi>
　　漢經師論<lb/>
或有問於予者曰漢之經師多矣說者謂其徒明章句<lb/>
而無得於聖賢之大道故自董仲舒劉向外儒者無稱<lb/>
焉程子稍有取於毛萇然則三人而已曰是何言歟漢<lb/>
人値儒林之草昩未極其精粹則有之然自文景而後<lb/>
或以宿德重望爲一時重或以經世務見用或以大節<lb/>
或以淸名多出其中子葢未之知也夫漢興張蒼首定<lb/>
<pb n="KR4f0054_SBCK_038-1b"/>
律歴荀子之徒也<hi>治左氏</hi>賈生通禮樂明王道<hi>從張蒼受左氏</hi>文<lb/>
翁興學校<hi>本傳言其通春秋不見儒林</hi>丁寬輔梁孝王將兵距吳<hi>治易</hi>
申培面折武帝以爲治不在多言<hi>魯詩</hi>轅固斥公孫丞相<lb/>
以曲學阿世<hi>齊詩</hi>韓嬰議事分明雖董子不能難<hi>韓詩</hi>胡母<lb/>
生則董子著書稱其德<hi>公羊氏</hi>兒寬醇雅有餘<hi>尚書</hi>王陽著<lb/>
名昌邑藩邸<hi>通五經兼騶氏傳</hi>其子駿爲御史大夫有名<hi>易</hi>其<lb/>
孫崇能潔身避莽非世其學者乎龔遂之剛毅<hi>不見儒林但載</hi>
<hi>本傳曰明經</hi>大夏侯之敢言<hi>尚/書</hi>魏相實平霍氏之亂<hi>治易不見儒林</hi>
<hi>但載本傳</hi>葢寬饒之剛正<hi>韓嬰易</hi>嚴彭祖不肯屈身以取宰相<lb/>
<hi>公羊氏</hi>歐陽地餘不肯受賻物以傷廉<hi>尚書</hi>召信臣之豈弟<lb/>
<pb n="KR4f0054_SBCK_038-2a"/>
<hi>不見儒林但載本傳曰明經</hi>于定國之寬仁<hi>本傳但云春秋</hi>蕭望之之堂堂<lb/>
爲社稷臣<hi>齊詩魯論</hi>薛廣德之犯顏阻駕<hi>魯詩</hi>鄭寬中之雋才<lb/>
<hi>尚書</hi>疏廣之知止知足<hi>公羊/氏</hi>韋賢之守正持重<hi>魯詩</hi>其子元<lb/>
成之讓爵朱雲廷折張禹<hi>易亦見本傳不見儒林</hi>平當不羨侯封<lb/>
<hi>尚書</hi>王嘉則蕭望之其亞也<hi>本傳但云明經不見儒林</hi>丁傅王氏之亂<lb/>
何武<hi>易不見儒林但載本傳</hi>師丹<hi>齊/詩</hi>彭宣<hi>易論/語</hi>龔勝<hi>尚/書</hi>鮑宣<hi>尚書</hi>皆<lb/>
中流之砥柱龔舍潔身早去<hi>魯詩</hi>梅福風節尢高<hi>穀梁氏</hi>邴<lb/>
丹著淸名養志自修<hi>易</hi>而馮野王兄弟各占一經始則<lb/>
見忌王鳳終死新莽<hi>馮野王詩馮逡易馮立春秋馮參書俱見本傳</hi>葢經師之<lb/>
與國相終始如此可不謂之盛乎授受旣多亦誠不能<lb/>
<pb n="KR4f0054_SBCK_038-2b"/>
無主父偃匡衡張禹五鹿充宗孔光馬宮之徒然諸公<lb/>
爲漢生色則巳足矣如路溫舒王式黃霸張敞孫寶則<lb/>
稍次焉吾弗備述也<lb/>
　　唐孔陸兩經師優劣論<lb/>
杭君堇浦問於予曰有唐一代絕少經師求其博通諸<lb/>
經不爲專門之學者祇惟孔陸二家然正義釋文並傳<lb/>
於今而華川王氏議學宮之祀祇及孔豈以釋文不過<lb/>
小學而正義能見其大歟予曰仲達亦安敢望德明仲<lb/>
達之在東都爲隋皇泰主太常博士時有道士桓法嗣<lb/>
獻孔子閉房記以爲王世充受命之符世充卽命仲達<lb/>
<pb n="KR4f0054_SBCK_038-3a"/>
與其長史韋節楊續撰禪代儀仲達此事可以比美新<lb/>
之大夫矣其時德明亦爲國子助敎世充遣其子玄恕<lb/>
師之德明不應服巴豆臥稱病玄恕就其家行束修禮<lb/>
跪拜牀下德明對之遺利竟不與語斯其人視仲達爲<lb/>
何如果誰得爲聖人之徒歟仲達仕唐頗著風節有諫<lb/>
太子承乾之功則以在太宗之世故欲錚錚自見也是<lb/>
所謂治世亂世與時屈伸者也且世充暴人也徐文遠<lb/>
爲其師猶拜伏見之德明以一國子先生拒之可謂大<lb/>
勇矣至正義之書依違舊注不能有所發明漢晉經師<lb/>
異同之說芟棄十九令後世無所參攷愚嘗謂正義出<lb/>
<pb n="KR4f0054_SBCK_038-3b"/>
而經學之隘自此始且當時討論之人甚多仲達不過<lb/>
爲書局之長官故以其名屬之其後爲馬嘉運輩所駁<lb/>
正者又不知幾何非出其一人之手德明釋文力存古<lb/>
儒箋故未可忽也予故謂如德明者可以從祀堇浦曰<lb/>
然請書之作孔陸優劣論<lb/>
　　三家易學同源論<lb/>
今世之說經者曰易之晦也圖緯於京孟黃老於王韓<lb/>
皆無當於易其說似也豈知圖緯之學本以老莊爲體<lb/>
老莊之學卽以圖緯爲用自諸家言易以來但知其門<lb/>
戸之分而不知其門戸之合今夫漢唐之言五行者未<lb/>
<pb n="KR4f0054_SBCK_038-4a"/>
有不依託黃帝者也黃帝道家所援以爲祖者也則是<lb/>
圖緯之所自出卽黃老也葢世之所謂淸淨虛無者原<lb/>
非盡忘世者也其本心固欲以方寸運量天下無窮之<lb/>
變而又不能有聖人洗心退藏知來藏往之量故高妙<lb/>
其說以爲齊死生輕去就者矯也而實則時欲出而一<lb/>
試其試之也則必以陰陽消長之說而又恐世之疑其<lb/>
支離而難通也則又必返之玄奧之窟以見其言之未<lb/>
可輕議而使人神其術而不疑是以計然之書實爲壬<lb/>
遁之祖范蠡輩用之而陰符之說入於道家此其證也<lb/>
雖然其流傳於後世則有不同嚴君平魏伯陽葛稚川<lb/>
<pb n="KR4f0054_SBCK_038-4b"/>
之徒以黃老治圖緯者也管公明之徒以圖緯治黃老<lb/>
者也以黃老治圖緯者其人多屬遯世之徒其學但以<lb/>
之默觀時變而不肯輕於自見故常安以圖緯治黃老<lb/>
者其人多屬用世之徒急求售其說故常得其道以亡身<lb/>
是則其流別也而要其無當於易則同是以黃老家玄牝<lb/>
谷神之旨流爲神仙而圖緯候氣直日之術亦流爲神<lb/>
仙葢神仙有道亦有法道其體也法其用也玄牝谷神<lb/>
之旨其道也候氣直日之術其法也得其道未有可遺<lb/>
其法者求其一而失其一則神仙不可得成京孟之說<lb/>
易專於法王韓之說易專於道兼而有之則康節也康<lb/>
<pb n="KR4f0054_SBCK_038-5a"/>
節作皇極經世稱老子以爲得易之體葢皇極所以推<lb/>
步元㑹者本緯學也故追而溯之然其實五千言所有<lb/>
特可以言皇極推步之體而不可以言易之體王韓之<lb/>
易行而儒者轉思京焦康節之易行而儒者轉思王韓<lb/>
所謂耳食者也豈知三家之門戸同出於一宗不過改<lb/>
易其旂幟而出之耳果有異乎哉吾觀康節之生平葢<lb/>
純乎黃老者也而著書則圖緯居多是殆善集二家之<lb/>
長者耶所以其立言也尢精而世之信之也尢篤<lb/>
　　周程學統論<lb/>
明道先生傳在哲宗實錄中乃范學士冲作伊川先生<lb/>
<pb n="KR4f0054_SBCK_038-5b"/>
傳在徽宗實錄中乃洪學士邁作並云從學周子兩朝<lb/>
史局所據恐亦不祇呂芝閣東見錄一書但言二程子<lb/>
未嘗師周子者則汪玉山已有之玉山之師爲張子韶<lb/>
喩子才淵源不遠而乃以南安問道不過如張子之於<lb/>
范文正公是當時固成疑案矣雖然觀明道之自言曰<lb/>
自再見茂叔吟風弄月以歸有吾與點也之意則非於<lb/>
周子竟無所得者明道行狀雖謂其泛濫於諸家出入<lb/>
於佛老者幾十年反求諸六經而後得之而要其慨然<lb/>
求道之志得於茂叔之所聞者亦不能沒其自也侯仲<lb/>
良見周子三日而還伊川驚曰非從茂叔來耶則未嘗<lb/>
<pb n="KR4f0054_SBCK_038-6a"/>
不心折之矣然則謂二程子雖少師周子而長而能得<lb/>
不傳之祕者不盡由於周子可也謂周子竟非其師則<lb/>
過也若遺書中直稱周子之字則吾疑以爲門人之詞<lb/>
葢因其師平日有獨得遺經之言故遂欲略周子而過<lb/>
之也朱子之學自溯其得力於延平至於籍溪屛山白<lb/>
水則皆以爲嘗從之遊而未得其要者然未嘗不執弟<lb/>
子之禮周子卽非師固大中公之友也而直稱其字若<lb/>
非門人之詞則直二程子之失也周子所得其在聖門<lb/>
幾幾顏子之風二程子之所以未盡其蘊者葢其問學<lb/>
在慶歴六年周子卽以是歲遷秩而去追隨不甚久也<lb/>
<pb n="KR4f0054_SBCK_038-6b"/>
潘興嗣志墓其不及二程子之從游者亦以此張宣公<lb/>
謂太極圖出於二程子之手受此固攷之不詳而或因<lb/>
窮禪客之語致疑議於周子則又不知紀錄之不盡足<lb/>
憑也若夫周子之言其足以羽翼六經而大有功於後<lb/>
學者莫粹於通書四十篇而無極之眞原於道家者流<lb/>
必非周子之作斯則不易之論正未可以表章於朱子<lb/>
而墨守之也<lb/>
　　律呂空積忽微論<lb/>
漢志曰黃鐘爲宮則太簇姑洗林鐘南呂皆以正聲應<lb/>
無有忽微不復與他律爲役者同心一統之義也非黃<lb/>
<pb n="KR4f0054_SBCK_038-7a"/>
鐘而他律雖當其月自宮者則其應和之律有空積忽<lb/>
微不得其正此黃鐘至尊無與並也此其解見於西山<lb/>
律呂新書西山謂黃鐘爲宮所用七聲皆正律無空積<lb/>
忽微自林鐘而下則有半律自㽔賓而下則有變律皆<lb/>
有空積忽微西山葢以半律變律皆屬正律之餘遂欲<lb/>
以之當空積忽微然以空積忽微四字之詁求之則西<lb/>
山之解疑其不然空積者空圍所容之積實也所謂管<lb/>
長一寸圍容九分者也忽微則其所容不能盈寸盈分<lb/>
者奇零而難求故曰忽微然則正律之中不必皆無忽<lb/>
微也故惟黃鐘爲宮則黃鐘長九寸積七百二十九分<lb/>
<pb n="KR4f0054_SBCK_038-7b"/>
太簇長八寸積六百四十八分姑洗長七寸一分積五<lb/>
百七十六分林鐘長六寸積四百八十六分南呂長五<lb/>
寸三分積四百三十二分其空積皆無忽微所以見黃<lb/>
鐘之尊也自南呂而應鐘其長四寸六分有奇則其積<lb/>
三百七十八分有奇而忽微生矣或曰此特以五聲之<lb/>
旋宮言之耳若依國語加二變爲七則黃鐘之宮及於<lb/>
應鐘㽔賓雖黃鐘爲宮其空積亦未嘗無忽微也曰變<lb/>
宮變徵之目雖見國語而古人旋宮之法未嘗用之故<lb/>
班志言旋宮止五聲禮運孔疏言旋宮亦止五聲是可<lb/>
見古之樂不以二變入旋宮也八十四調之說至杜佑<lb/>
<pb n="KR4f0054_SBCK_038-8a"/>
始詳自佑以前如京房造執始去滅之名公孫崇上役<lb/>
黃鐘之正律其說雖皆未協然其止於六十調則同也<lb/>
以是知旋宮之無二變也西山未審於此故并空積忽<lb/>
微之詁而失之<lb/>
　　水旱變置社稷論<lb/>
北夢瑣言載楚王馬希聲嗣位連年亢旱祈禱不應乃<lb/>
封閉南嶽司天王廟及境內神祠竟亦不雨其兄希振<lb/>
入諫之飮酒至中夜而退聞堂前喧噪復入見希聲倒<lb/>
立階下衣裳不披其首已碎令親信輿上以帛蒙首翼<lb/>
日發喪先是大將周達自南嶽回見江上雲霧中有擁<lb/>
<pb n="KR4f0054_SBCK_038-8b"/>
執希聲而去者祕不敢言是夕有物如黑蟇突入室中<lb/>
卽時而卒子全子曰吾於是而知旱乾水溢變置社稷<lb/>
之說雖其制爲最古然非聖賢不能行葢國家之於歲<lb/>
事原恃乎我之所以格天者而未嘗以人聽於神陰陽<lb/>
不和五行失序於是有恒雨恒暘之咎原不應於社稷<lb/>
之神是求也且亦焉知社稷之神不將有所大懲剏於<lb/>
國君而震動之使有以知命之不常天之難諶而吾乃<lb/>
茫然於其深意之所在反以其跋扈之氣責報於天而<lb/>
文過於已是固事之所必無者乃若聖賢則有之聖賢<lb/>
之於鬼神其力足以相參其德足以相感而要其自反<lb/>
<pb n="KR4f0054_SBCK_038-9a"/>
者原已極至而無餘故湯之改社易稷其在我者無憾<lb/>
也夫天人一氣之屬也在我旣非尸位則在神不<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>失<lb/>
職雖黜陟之而不爲過矣李陽冰爲縉雲令以不雨告<lb/>
於城隍之神曰五日不雨將焚其廟及期而合境告足<lb/>
此必陽冰縉雲之政有不媿於神明者也非果神之可<lb/>
脅也後之人未能有見於此於是有疑於變置之已甚<lb/>
而遂以爲取壇壝而更張之夫威靈之澌滅不聞易其<lb/>
地而能爲良也且古人亦安得有此故事也哉至若漢<lb/>
人以禹配社宋人以契配稷此則不過一代之興稍更<lb/>
舊制而非水旱變置之說也葢先王設爲配食之禮原<lb/>
<pb n="KR4f0054_SBCK_038-9b"/>
非僅主報本之意正以天神地示飛揚飄蕩昭格爲難<lb/>
故必籍與吾同類之人鬼素有功於此事者通其志氣<lb/>
是故大之則爲五方之有五帝而其下莫不皆然是社<lb/>
稷不能爲國君䕶其民人原有可以廢置之道然在人<lb/>
少有不盡而欲爲此是猶魯公之欲焚巫尫也奉牲以<lb/>
告奉酒醴以吿奉粢盛以告非有明德之馨主乎其先<lb/>
亦豈敢曰神必福乎哉彼後世禍福之說儒者所不道<lb/>
但慢神而蔑禮則天之奪其魄也亦宜因爲論以補孟<lb/>
氏之所未盡焉<lb/>
　李陽冰旣得雨與耆老吏人自西谷遷城隍之廟於<lb/>
<pb n="KR4f0054_SBCK_038-10a"/>
　山巓以荅神庥是更壇壝而新之乃以荅其水旱之<lb/>
　効靈也果爾則水旱不効亦何更新之有而陳后山<lb/>
　謂實有遷社稷而止盜者恐出附㑹<lb/>
　　宅經葬經先後論<lb/>
漢魏以來有宅經有葬經皆出於堪輿形法家之言元<lb/>
儒義烏朱氏謂宅經古之所有葬經古之所無長山胡<lb/>
氏最善其說而聞者莫不駭之予告之曰是也宅經之<lb/>
用大之爲都邑城郭小之爲宮室歴見於經傳所謂立<lb/>
室以宮矩立宮以城矩土圭以求地中土宜以相民宅<lb/>
是故相其流泉觀其夕陽公劉之卜都也揆之以日作<lb/>
<pb n="KR4f0054_SBCK_038-10b"/>
於楚室衞文之卜宮也南望斗北戴樞晏子之論卜都<lb/>
也益屋於東則凶家語之論卜室也而所謂葬經之說<lb/>
無有焉周禮墓大夫之職冢人之職班班具在昭穆葬<lb/>
而巳族葬而巳不聞其以形法言也葬師之徒求其說<lb/>
之見於古者而不得於是指流泉夕陽揆日測景之說<lb/>
以爲據不知是宅經之祖非葬經之祖也援非祀之鬼<lb/>
而享之其亦惑矣聞者曰君子不言禍福倘其非耶曷<lb/>
不幷宅經之說而廢之其是耶則葬經亦曷可非耶予<lb/>
告之曰是必明乎死生之說而後可以定其是否也夫<lb/>
都邑者一國之極也必其風雨和會而陰陽悅豫然後<lb/>
<pb n="KR4f0054_SBCK_038-11a"/>
一國之民命無失所焉是以邾子之遷繹雖不利於巳<lb/>
而不恤宮室者一家之聚也亦必其五行順序而後天<lb/>
厲不作葢皆生氣之所乘是以地理得應之以爲功是<lb/>
在中和位育之功亦其一節特漢魏以後之宅師或支<lb/>
離其術而不盡合古耳若墟墓則不然人之死也魂升<lb/>
天魄降地其所遺者枯骨耳謂孝子之於枯骨不忍棄<lb/>
而捐之五患之區而必求高敞融和之壤以安之則可<lb/>
謂有吉地焉足以追魂攝魄使之爲利於子孫則惑矣<lb/>
彼葬師謂亦有生氣之可乗眞無稽也然而葬經之說<lb/>
謂富貴貧賤繼絕俱操之地其說較宅經爲更侈夫古<lb/>
<pb n="KR4f0054_SBCK_038-11b"/>
者井田之制行民無甚貧亦無甚富而商賈則在所賤<lb/>
宗法立則宗子繼支子否四民之子各襲其業卽有軼<lb/>
羣之才亦偶然耳聖王之所以定民志者秩然後世葬<lb/>
師富貴貧賤繼絕之說俱無所用則夫其說之不見於<lb/>
古固其宜也假使鬼果能蔭聖王之制禮其所以愼終<lb/>
追遠者無所不至何獨忍於負其父母䕶庇之靈而不<lb/>
爲之求吉地以聚之乎然而爲重爲主爲廟爲寢以棲<lb/>
其神其祭也於陰於陽以求之而絕不問之於墓則亦<lb/>
疏矣而漢魏以來之葬師其能事乃突過於古先聖王<lb/>
則亦怪矣闢鬼蔭者莫若涑水橫浦東山棃洲四家至<lb/>
<pb n="KR4f0054_SBCK_038-12a"/>
其不可與宅經同年而語也則四家所未及云<lb/>
　　門生論<lb/>
今世舉主座主之禮尊矣吾不知其所謂師者人師耶<lb/>
經師耶而門生若是其多且以不得爲其門生是懼曰<lb/>
是固然也彼營營之徒使其稱門生於人師經師之手<lb/>
則反非其願故不必問其道德經濟如何文學如何但<lb/>
令其爲舉主爲座主則人固帖然而推之已亦儼然而<lb/>
居之古之事師也如君如親不爲不厚然特左右服勤<lb/>
心喪而巳今世之事師主於報恩其子弟至數世猶責<lb/>
望其汲引勒索其財帛苟不稱所求謂之負德嗚呼吾<lb/>
<pb n="KR4f0054_SBCK_038-12b"/>
不解世風之壞至此直謂之喪其心可也夫舉主座主<lb/>
之儼然而居之也謂吾旣借汝以富貴利達之資安得<lb/>
不事我以師而人之帖然而推之也謂彼固予我以富<lb/>
貴利達之路安得不以師事之有是哉在三之誼若是<lb/>
其可賤也朋友之交有感其恩者有稱之爲知已者有<lb/>
師事者凡三等自唐以前但有舉主而已座主之名始<lb/>
於唐至明而座主之禮嚴於舉主則以科第重也較其<lb/>
義則舉主似稍優於座主然皆不可謂之師葢座主之<lb/>
取士不過聽其言而已尚未觀其行也容或卽其言而<lb/>
知其行如王厚齋之於文宋瑞然豈能人人而別之吾<lb/>
<pb n="KR4f0054_SBCK_038-13a"/>
姑不深論其所取之果有當與否而要其所取者不過<lb/>
其人之言則謂之文章之投契感其恩則可矣且不得<lb/>
稱之曰知巳也而何有於師舉主之取士不止於聽言<lb/>
矣但其所取者固其人之可取而取之也非我之私之<lb/>
也吾姑不深論其所取之果有當與否而要其所取者<lb/>
原不出於我之所私則謂之知已足矣而何有於師今<lb/>
將謂舉主之道德經濟必過於下僚座主之文學必過<lb/>
於後輩耶是亦未必然也吾故曰門生之在古門牆高<lb/>
弟之謂也門生之在今門戸私人之謂也吾姑不深責<lb/>
其以天子之科名天子之爵位妄市恩於人以爲門戸<lb/>
<pb n="KR4f0054_SBCK_038-13b"/>
計但試問其羞惡之心果有存焉者否彼其淸夜自思<lb/>
亦未必無自媿者亦未必無不甘於心者而行之如故<lb/>
葢又別有循環之說焉舉主座主之儼然而居之也謂<lb/>
吾向者固嘗折節於此中而後得有今日也譬之農夫<lb/>
力穡始遇豐年不可以爲泰也門生之帖然而推之也<lb/>
謂吾折節於一時而異日之設身處地亦猶此也譬之<lb/>
農家望歲敢忘東作不可以爲過也嗚呼安得不相率<lb/>
而爲小人耶唐人以詞賦取士苟得於功名至於投貴<lb/>
主投中官則士氣巳盡固無論其餘然如昌黎之座主<lb/>
爲宣公而昌黎不甚推之宣公且然況其下焉者以是<lb/>
<pb n="KR4f0054_SBCK_038-14a"/>
知豪傑之不狥於流俗也宋人講名節故多不肯屈於<lb/>
座主明道伊川橫渠之於歐公或以禮闈或以御試讀<lb/>
卷祇稱永叔象山之於東萊祇稱執事其餘不可枚舉<lb/>
明張文恭公陽和爲羅文懿公同學文懿取文恭於省<lb/>
闈文恭不署門生文懿憾之文恭不顧高文襄公取文<lb/>
懿於廷對文懿亦不署門生也宋南渡後於舉主多稱<lb/>
門生者故舒文靖公行狀以其力持古誼爲難近張淸<lb/>
恪公舉於遂寧亦不行此禮要之君子立身行巳各有<lb/>
本末不妄求人之附我以自尊亦不肯妄附人以自貶<lb/>
不求人之尊而非失之遜不附人而非失之亢是論也<lb/>
<pb n="KR4f0054_SBCK_038-14b"/>
前儒黃棃洲顧亭林嘗及之矣予畧舉其說以告人而<lb/>
羣然駭之未通籍則曰子爲是言將使天下之爲舉主<lb/>
爲座主者相戒莫肯羅而致之矣是自絕其進取之階<lb/>
也旣通籍則曰子將來且爲座主爲舉主其毋爲此言<lb/>
以自困予皆笑而不答<lb/>
　　破惑論<lb/>
吾鄕城東錢氏世有賢者顧多佞佛淸谿以宗門講學<lb/>
寧國逃禪更甚忠介雖稍減而未淨蟄菴則渾身陷入<lb/>
矣忠介夫人董氏在太倉日禮法華蠟光成靑蓮有如<lb/>
來瓔珞寶相結跏其上見者驚異余曰此癡絕而成此<lb/>
<pb n="KR4f0054_SBCK_038-15a"/>
幻景也夫人當久病心氣所注嘗有鬼神臨之皆此類<lb/>
耳非果有志壹動氣之徵也同時海岸儀部禮洛伽見<lb/>
大士現身天際霓幢露葆訝爲蜃市旣而悟曰此大士<lb/>
也余曰此乃眞蜃市也海岸初一念不錯而轉念附會<lb/>
之妄矣大都斯人神明之感足以造一切光景見堯於<lb/>
羹見舜於墻見文王於琴見周公於夢非果堯舜文周<lb/>
尚有可見思之旣切遂有此耳然則如來大士之見亦<lb/>
猶此矣<lb/>
鮚埼亭集外編卷三十八終<lb/>
<pb n="KR4f0054_SBCK_038-15b"/>
</p>
<p>
</p>
  </div>
</body>
</text>
</TEI>
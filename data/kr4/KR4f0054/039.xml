<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0054_SBCK_039-1a"/>
鮚埼亭集外編卷三十九<lb/>
　　　　　　　　　　　鄞　全祖望　紹衣<lb/>
議<lb/>
　　亞聖廟配享議上<lb/>
亞聖廟兩廡配享之位乃宋政和五年所定今鄒縣廟<lb/>
中栗主因之但當時太常諸臣未嘗一一攷覈奉行疏<lb/>
忽遂多棼錯亞聖弟子其確然見於正經者甚少如咸<lb/>
邱蒙陳臻之徒正義以爲有所問於孟子者卽知爲弟<lb/>
子也是固巳在影響之閒若其中有大不可信者按陸<lb/>
德明序錄謂高子受詩於子夏稽之毛傳絲衣小序與<lb/>
<pb n="KR4f0054_SBCK_039-1b"/>
孟子小弁章所述則其人原以詩學有聲者夫子夏爲<lb/>
魏文侯師高子及遊其門是孟子之前輩也所以有高<lb/>
叟之稱邠卿不知何據以爲弟子正義遂謂其嘗學爲<lb/>
詩而不通是塞其心之一端以證邠卿嚮道未堅之語<lb/>
夫山徑茅塞或出於鏃厲之辭未可以定其爲及門而<lb/>
古人稱謂最嚴豈有以長老之名加之弟子者乎邠卿<lb/>
以告子爲弟子愚觀論性諸章岸然獨立門戸必非登<lb/>
堂著錄者至浩生不害則祗曰齊人而巳正義因其同<lb/>
名曰不害也始疑浩生卽告子之字然尙未敢堅其說<lb/>
古無以字冠於名之上連舉而稱之者故正義亦自覺<lb/>
<pb n="KR4f0054_SBCK_039-2a"/>
其難通而依違言之乃祀典竟爲合幷以成其謬夫卽<lb/>
以浩生之於孟子亦不過偶爾答問乃今直以告子當<lb/>
之而豈知兩人皆不可以言弟子乎又一舛也盆成括<lb/>
之見於晏子以爲孔子門人是固郢書之說邠卿則曰<lb/>
嘗欲學於孟子夫欲學則未學也曹交之請假館亦欲<lb/>
學者流也正義遂以爲弟子亦無稽之言耳其爲前儒<lb/>
所已及者如以季孫子叔並預贈祀此出於注疏之謬<lb/>
自朱子改正以來相傳前代曾經罷享特以沿襲未革<lb/>
義烏吳萊更補一人葢滕更也若以孔廟之例言之則<lb/>
政和封爵在今日已不當用宐改從先賢之稱而去高<lb/>
<pb n="KR4f0054_SBCK_039-2b"/>
子以下五人補入滕更夫嶧山俎豆世載有司其討論<lb/>
亦不容緩者因具書所見以質之當世知禮之君子<lb/>
　　亞聖廟配享議中<lb/>
亞聖廟十八弟子配祀之下附以漢揚雄唐韓愈斯葢<lb/>
出於孟氏子孫所私祀其始尙別奉他室後遂列之廡<lb/>
下明初去揚雄愚謂漢儒少有知孟子者而雄首爲之<lb/>
注則節取其功而祭之宐亦古禮所有而或其書出於<lb/>
後世之所因託則又非愚之所能定也<hi>宋史藝文志有四家孟子注楊</hi>
<hi>雄韓愈李翺其一熙時子</hi>注疏趙孫兩家皆有表章遺文之功雖其<lb/>
言未盡醇要其人自卓然不背於道其當祀於廡下無<lb/>
<pb n="KR4f0054_SBCK_039-3a"/>
可疑者若自東都以來程曾有章句見後漢書儒林傳<lb/>
高誘有正孟章句見玉海鄭玄有注七卷劉熙有注七<lb/>
卷綦母邃有注九卷見隋書經籍志陸善經有注七卷<lb/>
見唐書藝文志李翺有注見崇文總目劉軻有翼孟見<lb/>
白氏長慶集其作音釋者二家則丁公著張鎰斯皆於<lb/>
絶學有功卽其書已不傳未知其醇駁如何而要當使<lb/>
附之廟食者也林愼思知尊孟子其所見固出王充馮<lb/>
休輩一等況其以殉節著葢不媿儒林者然其謂公孫<lb/>
丑萬章之徒不足以傳孟子之言而必自從而續之孟<lb/>
子之文豈可續哉是又河汾之僭巳皮日休強至賈同<lb/>
<pb n="KR4f0054_SBCK_039-3b"/>
皆嘗箋釋孟子而其詳不可得聞种放有表孟子上下<lb/>
十二篇總之伊洛以前能尊孟子者皆知言仁義而距<lb/>
異端者也日休死於吳越唐史之誣不足信其從祀可<lb/>
無嫌況自韓愈而後尊孟子者日休之言最力宋則范<lb/>
祖禹孔武仲吳安詩豐稷呂希哲所謂五臣者也若王<lb/>
安石許允成蘇轍王令楊時尹焞張九成張栻陳耆卿<lb/>
之傳注皆合登附於廟而余允文陸筠則尢有功者也<lb/>
其伊川橫渠晦翁三公不當在廡下宐援孔廟典禮於<lb/>
樂正子之次附以昌黎而三公次之是亦不易之論也<lb/>
　　亞聖廟配享議下<lb/>
<pb n="KR4f0054_SBCK_039-4a"/>
今亞聖廟配享先儒有孔道輔詢之孟氏以爲亦明初<lb/>
事其後又有錢唐按道輔知兖州始訪亞聖之墓立祠<lb/>
其旁故祀之以報其功是則非古所有也配享之禮當<lb/>
取其傳經明道者列之而其他不預焉孔子廟中不聞<lb/>
其祀梅福也如以道輔之功則所祀者亦未備熙豐閒<lb/>
荆公素愛孟子列於科舉元祐變法將去之范純仁曰<lb/>
孟子之書如春秋之在六經不可去也遂止是其一言<lb/>
之力亦大矣晁說之拾疑孟之緖餘請去孟子於講筵<lb/>
而胡舜陟爭之亦衞經之最著也推崇孟子之議始於<lb/>
常秩曾孝寬則請加公爵程振則請增廟祀陸長愈則<lb/>
<pb n="KR4f0054_SBCK_039-4b"/>
請正位次席旦則請補石經王言恭以鄭厚之詆孟而<lb/>
請毀其書吳萊以亞聖莫盛於孟子斥史遷之妄而別<lb/>
爲之傳幷及其弟子倘以道輔準之皆當有列於廟者<lb/>
也然如舜陟則有附秦檜之嫌秩亦淸議所不予從祀<lb/>
之其可乎明劉三吾作孟子節文而孫芝上疏力爭詆<lb/>
三吾爲佞臣以視錢唐又前有光而後有輝也然欲登<lb/>
之兩廡究於禮未合無已則自道輔而下至孫芝奉之<lb/>
別室庶於禮爲稍安至栗主書道輔爲司空按本傳則<lb/>
官中丞以爭程琳事出知鄆州道卒仁宗特贈侍郞司<lb/>
空不知誰所加此近日祝史之謬所亟當改正也<lb/>
<pb n="KR4f0054_SBCK_039-5a"/>
　　前漢經師從祀議<lb/>
開元二十二賢從祀之舉昔人議之者多矣是後更進<lb/>
迭出愚皆不盡以爲當也夫謂當秦人絶學之後不可<lb/>
無以報諸儒修經之功雖其人生平或無可攷而要當<lb/>
引而進之此其說良是也然此爲草昧初開言之葢在<lb/>
高惠之閒皆以故博士授弟子者當斯之時遺經之不<lb/>
絕如綫椎輪以爲大輅之始其從祀宐也自是而降經<lb/>
師稍稍接踵以出如宗法所云別子夫有爲之前者詎<lb/>
可無爲之後者特當於其名家之中擇其言行之不詭<lb/>
於道者而從祀焉此爲授受淵源言之文景武之閒者<lb/>
<pb n="KR4f0054_SBCK_039-5b"/>
是也以後則經術大昌誠不但以師傳門戸爲足有功<lb/>
於聖門必有躬行經術以承學統而後許之宣元以後<lb/>
是也吾於三輩人物之中合而計之得十有餘人焉易<lb/>
則田何書則伏勝詩則浮邱伯毛亨春秋左氏則張蒼<lb/>
禮則高堂生此六人者爲一輩其時書則古文未出詩<lb/>
則齊韓未名家春秋則公穀未名家禮則周禮禮記未<lb/>
出也田何之大宗爲丁寬其別出爲費直書則孔安國<lb/>
出而補伏勝之闕浮邱伯之大宗爲申培毛亨之大宗<lb/>
爲毛萇而轅固以齊韓嬰以韓張蒼之大宗爲賈誼而<lb/>
胡母子都董仲舒以公羊江公以穀梁高堂生之大宗<lb/>
<pb n="KR4f0054_SBCK_039-6a"/>
爲后蒼而河閒獻王以周禮葢經於是乎備矣丁寬以<lb/>
儒生而有將才誠非墨守章句者賈生明禮樂言王道<lb/>
當文帝時以一儒獨起尤爲有功申轅正論不撓毛萇<lb/>
深得聖賢之意河閒獻王言必合道大雅不羣胡母子<lb/>
都則董子所尊韓嬰雖董子不能難孔安國則克傳其<lb/>
家學惟費直江公后蒼無言行可紀耳此十三人者爲<lb/>
一輩葢漢二百年經學所以盛者諸公之力也若集諸<lb/>
經之大成而其人精忠有大節爲一代儒林之玉振者<lb/>
則惟劉向斯皆其必當從祀者開元禮臣不知精審而<lb/>
妄以戴聖何休奪席不亦謬乎愚嘗謂西漢儒林盛於<lb/>
<pb n="KR4f0054_SBCK_039-6b"/>
東漢卽其人亦多卓犖可傳東京自賈逵鄭康成盧植<lb/>
而外無足取者夫前茅之功過於後勁而況後之本不<lb/>
如前也世有君子倘以予言爲不謬矣<lb/>
　　唐經師從祀議<lb/>
唐之經學可謂衰矣初年尙有河汾敎育之餘風能以<lb/>
經術立言自後詩賦日盛而經學之衰日復一日稍有<lb/>
講明其際者不能以中流之一壺挽末俗然使無此數<lb/>
人則經學將遂爲啞鐘是亦不可不稍存其學派也今<lb/>
世從祀孔穎達其實穎達生平大節有玷聖門故愚嘗<lb/>
欲黜之而進陸德明以其大節也其三百年中有爲兼<lb/>
<pb n="KR4f0054_SBCK_039-7a"/>
通五經之學者陸氏而後曰褚無量曰馬懷素曰王元<lb/>
感曰元行沖專門名家之學三禮則魏文貞公徵其後<lb/>
有成伯璵易則李鼎祚蔡廣成春秋則啖助趙匡詩則<lb/>
施士丐斯數人者猶能守先聖之緖言以傳之後雖其<lb/>
言未必醇而不爲無功於經言乎其人則文貞不可尙<lb/>
矣褚氏馬氏王氏元氏皆名臣而施氏見稱於韓子雖<lb/>
所得或淺要皆賢者成氏李氏蔡氏啖氏趙氏其書尙<lb/>
存多爲後學所采則亦不可泯其勞矣韓子同時李習<lb/>
之尢當從祀其復性闢佛之言大爲韓子之助宋人深<lb/>
求而詆之未爲平允晦翁同父之爭其抑揚祗在漢唐<lb/>
<pb n="KR4f0054_SBCK_039-7b"/>
之學問功名然漢唐誠不足以望古人而天之未喪斯<lb/>
文際時之厄亦不得不於駁雜之中求稍可寄者而寄<lb/>
之故同父之說固過恕晦翁之說亦過苛此愚所以有<lb/>
唐經師之議也說者謂唐之經師存亡繼絶之功不足<lb/>
以望漢人其明道又不足以望宋人故從祀不及愚因<lb/>
記所見以俟論定<lb/>
　　尊經閣祀典議<lb/>
自經師二十二人之從祀進退不一而儒者各持其論<lb/>
有爲責備之辭者以爲非有得於聖人之道則不得爲<lb/>
聖人之徒今宮牆數仞之中而僅以章句之流預其閒<lb/>
<pb n="KR4f0054_SBCK_039-8a"/>
非所以尊道統也有爲忠厚之辭者以爲當世衰道微<lb/>
之日遺經不絶如綫而有能兢兢呵護以待後之學者<lb/>
雖其人不無可議而祀不容廢也是二說者皆是也而<lb/>
未盡葢傳經之功固大而自商瞿子木以來夫豈二十<lb/>
二人所能盡也今貞觀之所舉則固巳偏而不咸若使<lb/>
盡列之先賢之下則又夫人而知其不可也是原不能<lb/>
不核其人之生平定之矣乃卽以二十二人核之而其<lb/>
生平巳多不能有當於聖人所以有退祀之於其鄕者<lb/>
有竟黜其祀者雖然彼其抱殘守缺之勞似未合竟屛<lb/>
之里社之閒況其幷或恝然去之也愚嘗折衷於兩家<lb/>
<pb n="KR4f0054_SBCK_039-8b"/>
之平以爲今天下皆有先聖廟廟旁皆有尊經閣登斯<lb/>
閣者以敬學尊師之意修追遠報本之文則諸君子俎<lb/>
豆之地於斯爲合葢以尊經而遂及傳經之祀則凡當<lb/>
年之得載於箋疏得見於儒林者無不可也不特春秋<lb/>
之鄒夾詩之齊魯韓以曁北宮司馬仲梁諸子固所當<lb/>
預卽以其人或未醇甚至若張禹何晏劉炫郉昺者皆<lb/>
可存也何也節取其功而錄之固不可與坐聖人之廡<lb/>
下者同年而語則稍恕焉而非濫夫如是將經師之允<lb/>
升者無所遺憾而兩家之聚訟可息若其學行粹然如<lb/>
董仲舒鄭玄之徒應從祀者則固兩列之而無嫌也雖<lb/>
<pb n="KR4f0054_SBCK_039-9a"/>
然古之祭祀莫不有配是舉也當各以其鄕先正之有<lb/>
功於經學者配之卽以吾鄕而言唐以前未有師宋宣<lb/>
和以後陳文介公經學始著而於是王茂剛以易曹粹<lb/>
中以詩高抑崇高元之以春秋鄭剛中以周禮迨至慈<lb/>
湖廣平兩先生而四明之經學始盛深寧東發兩先生<lb/>
而四明之經學始大備其餘專門之學如南塘積齋遺<lb/>
書至今流傳皆吾鄕百世不祧者也彼秦漢以來經師<lb/>
遠矣尋墜緖之茫茫作弟子之矜式取而配之斯先王<lb/>
之禮意而非予一人之私言也予持此論已久㑹吾鄕<lb/>
學宮新落持節觀察西涼孫公今好禮者也因語及之<lb/>
<pb n="KR4f0054_SBCK_039-9b"/>
謂是固天下可通行之禮而不妨竊舉於一方孫公欣<lb/>
然許焉而予爲議以上之<lb/>
　　章文懿公從祀議<lb/>
金華之學昌於呂成公忠公兄弟二呂之躬行角立張<lb/>
朱而又兼以中原文獻之傳則爲史學東萊嘗應詞科<lb/>
則爲文章之學艮齋止齋說齋同心切磋又參以經制<lb/>
之學及門弟子固多賢者然漸趨於三者之學而躬行<lb/>
少減四先生起而中振之躬行者醇矣白雲所造稍淺<lb/>
及門之士如濳溪華川仲子又變而爲文章之學而躬<lb/>
行益疏天順成化之閒楓山先生出而中振之先生學<lb/>
<pb n="KR4f0054_SBCK_039-10a"/>
以躬行爲主涵養深至居常龐朴和厚不知其胷中之<lb/>
海涵地負臨大節而不可奪也昔儒謂先生之功業雖<lb/>
不如司馬溫公之宏而其人則極似之葢先生惟其龐<lb/>
朴所以海涵地負臨大節而不可奪而非文章家致飾<lb/>
於外者之所能也先生嘗言斯人形天地之氣性天地<lb/>
之理須與天地之體同其廣大天地之用同其周流方<lb/>
謂之人又言心大則萬物皆通心小則萬理皆晰至哉<lb/>
言乎先生與白沙講學白沙謂今人陷溺於名利汙濁<lb/>
之中先令看浴沂風雩章以洗其心先生曰每日浴沂<lb/>
風雩祗恐流入老莊去也白沙之說未始非救時之敎<lb/>
<pb n="KR4f0054_SBCK_039-10b"/>
而先生之箴之者則逆知後來之流弊予謂白沙似康<lb/>
節而先生則涑水橫渠一路人先生之地步較之白沙<lb/>
爲平正而無疵先生致政而歸所入稻田不足供其食<lb/>
之半出入徒步故其及門唐尙書龍潘侍郞希曾姪尙<lb/>
書章拯皆徒步拯傳先生之家學其歸家有贏俸先生<lb/>
卽爲不樂而拯亦自有慙色公子敝衣垢履道爲巡檢<lb/>
所笞先生不以爲忤嗚呼此三代以上人也浙中學統<lb/>
自方文正公後當接以先生而後可及陽明<lb/>
　　祀先𧖟議<lb/>
雍正十有三年春河東總督侍郞王公以先𧖟之祀上<lb/>
<pb n="KR4f0054_SBCK_039-11a"/>
請事下祠部祠部郞多以其禮質之臨川先生先生曰<lb/>
子盍言之作祀先𧖟議<lb/>
鄭康成謂天駟乃房星而𧖟爲龍精每逢大火之月必<lb/>
浴其種故𧖟與馬同氣諸家之以天駟爲先𧖟者本此<lb/>
愚以爲天駟者列宿也是但可以言上天司𧖟之神而<lb/>
不可以言先𧖟葢先𧖟當與先農先炊一例皆主始爲<lb/>
其事之人而言今以天駟當之是以天神而充人鬼也<lb/>
古之祭祀必有配社爲五土之神而勾龍配稷爲五穀<lb/>
之神而棄配皆以天神臨之人鬼實陪位焉<hi>說見予水旱變置社</hi>
<hi>稷論</hi>先農先𧖟乃中祀則不復溯天神而但於人鬼致其<lb/>
<pb n="KR4f0054_SBCK_039-11b"/>
報本之意是禮之差也漢官儀云漢之先𧖟有二一曰<lb/>
苑窳婦人一曰寓氏公主此乃秦漢以來荆越諸巫之<lb/>
說薦紳儒者所不道北齊始祀軒轅葢出自淮南王𧖟<lb/>
經北周別祀軒轅之妃西陵卽帝王世紀所云纍祖者<lb/>
愚以爲三家之中纍祖近之古人祀天駟者多用燔柴<lb/>
之禮攷周禮𧖟事必於北郊則必無以陰祀而用燎壇<lb/>
者是可以知古先𧖟之非天駟也唐月令用天駟而開<lb/>
元禮復去之宋熙寧中仍用天駟而元豐詳定復去之<lb/>
然其時多以天駟但當爲馬祖而不得爲先𧖟是又不<lb/>
然天駟旣主𧖟事則威靈之陟降正不必以馬祖限之<lb/>
<pb n="KR4f0054_SBCK_039-12a"/>
也元武司冬而能兼龜蛇之靈則天駟在房而能兼𧖟<lb/>
馬之氣不得謂康成之說爲非也特欲以之當先𧖟之<lb/>
祀則誤耳今據河東督臣請欲通行之於直省則其在<lb/>
京師者可援唐宋以前所司致祭之禮在直省者令封<lb/>
疆之臣主之其時用季春其日用巳其幣用黑用瘞埋<lb/>
其方則古人或有用東者以桑柘所生之時也或有用<lb/>
西者以與籍田對其方也然宐依周人用北其壇坎廣<lb/>
輪高厚之制一以先農壇爲準載入祀典行之可也𧖟<lb/>
事盛於江南渡淮而北山桑始多然愚讀唐史則雖滇<lb/>
南天末當時亦嘗有紡絍之利而後人始盡廢之是休<lb/>
<pb n="KR4f0054_SBCK_039-12b"/>
女紅而習游惰廢天地自然之利而不舉實可惜也斯<lb/>
禮興庶五畝之牆下皆無隙地而農桑之盛於此均矣<lb/>
謹議<lb/>
　　請修舉兩制故事議<lb/>
唐宋兩制之官最備而又設知制誥之任以統之明則<lb/>
兩制之官依舊而知制誥無專官大率以次輔一人董<lb/>
其事有詔勅則次輔擇詞臣撰之典更重矣然詞臣所<lb/>
撰不及責詞則較之前代爲率<lb/>
國朝俱準明例獨次輔於制誥不復預直委之所司凡<lb/>
文武臣僚但視其品不問其官循例塡寫而巳尢可笑<lb/>
<pb n="KR4f0054_SBCK_039-13a"/>
者前後毋受封贈兩勅而共一詞貽之後世館閣之羞<lb/>
也綸綍之重混淆苟簡若此甚非所以示王言之體其<lb/>
不敬莫大乎此因攷唐吏部給告身必先令其本人輸<lb/>
朱膠綾軸錢喪亂以後貧者多但受勅牒不取告身明<lb/>
宗天成元年吏部侍郞劉岳上言吿身有襃貶訓戒之<lb/>
詞豈可使其人初不之覩於是始俱賜之五季板蕩尙<lb/>
有然者況承平極盛之世乎況天子用人亦豈能必其<lb/>
盡當故唐宋有封還詞頭去位者有以責詞反用襃語<lb/>
中含皮裏陽秋而去位者此於詞命之中開言路焉或<lb/>
天子是之未嘗不成轉圜之美卽以此去位亦未嘗不<lb/>
<pb n="KR4f0054_SBCK_039-13b"/>
存此淸議於後世也明世則未有此矣愚以爲宐亟復<lb/>
唐宋及明之舊或以閣學或以院長司之必攷其家世<lb/>
切其人而予以勸懲之語庶乎王言所降共凜天咫而<lb/>
不貽葫蘆依樣之羞且仍加寬大之風如有不諧衆論<lb/>
許其封還卽降責者如前此果有功可錄許其敍入斯<lb/>
則在天子於省臺之外増益見聞在詞臣眞可以文章<lb/>
報國而不徒爲無益之奉行而於史冊復見古人一種<lb/>
代言之文此其不可不亟行者也<lb/>
　　右科取士規制議<lb/>
右科之制始於唐其制科中則有所謂軍謀深遠武藝<lb/>
<pb n="KR4f0054_SBCK_039-14a"/>
絶倫者而又別有貢舉一科宋之制科則武事且居其<lb/>
三而天聖中亦仍添設貢舉按宋㑹要凡應是科者實<lb/>
有軍謀武藝許詣兵部投牒先投䇿論三卷每卷三道<lb/>
召人保委主判官先詳其所業視人材驗行止先試步<lb/>
射一石弓力馬射七斗弓力再問䇿一道合格卽引見<lb/>
召試聖政記曰以䇿論定去畱以弓馬定高下㑹要皇<lb/>
祐中又分其等爲三學識深遠對䇿優絕上也䇿對優<lb/>
長騎射兼有次也擊刺抛射翹傑魁俊次也然予攷司<lb/>
馬溫公熙寧三年知舉謂奉勅攷試法當先試弓馬若<lb/>
合格始試䇿略夫弓馬所以選士卒之法非所以求將<lb/>
<pb n="KR4f0054_SBCK_039-14b"/>
帥不幸而不能挽強馳突則雖有䇿略將帥之才不得<lb/>
預試恐非朝廷建學之意乞如舊制而上卒如中書所<lb/>
請則熙寧之變法殆出於荆公耶其時許不能答䇿者<lb/>
以兵書墨義荆公以爲不可而罷夫墨義之罷是也其<lb/>
先弓馬而後䇿論則非也再攷長編則熙寧八年終從<lb/>
溫公之說夫以䇿論定去畱而以弓馬定上下則其上<lb/>
者必䇿論與弓馬兼此其中可以得有用之才然且富<lb/>
文忠公憂豪傑之不屑葢以重文輕武之弊久而難返<lb/>
也況重弓馬於䇿論也則卽材官健步取之有餘而謂<lb/>
志士肯就乎且卽合䇿論弓馬以取士猶慮其詐蘇文<lb/>
<pb n="KR4f0054_SBCK_039-15a"/>
公謂以弓馬得者固不過市井挽強引重之麤材而以<lb/>
䇿論中者亦皆記錄章句區區無用之學故士有所不<lb/>
屑而欲因貢士之歲使兩制各舉所聞有司試其可者<lb/>
天子親䇿之權略之外便於弓馬不過取一二人待以<lb/>
不次之位試以守邊其說亦極求材之苦心而欲爲國<lb/>
家得實效者矣然愚謂䇿論之制原不應以故事命題<lb/>
今誠使試士者矜愼於發䇿其所問則綜羅經史自周<lb/>
禮之軍政春秋左傳列國用兵之事司馬法內政之遺<lb/>
文以及漢唐以後之軍制軍官軍器一切邊防海防屯<lb/>
田衞卒樓船將士京師禁兵藩國武備再則雜舉歴代<lb/>
<pb n="KR4f0054_SBCK_039-15b"/>
兵謀兵機不拘忌諱率以一䇿中雜舉數十條而詳問<lb/>
之務期以穿穴其異同得失之故而不許以敷陳之語<lb/>
應故事則恐非近日右科之士所能應矣弓馬固期於<lb/>
強力而亦立爲規則略有取於古人志正體直之遺意<lb/>
使知夫強力固在所重而士人之強力不同於卒伍之<lb/>
麤厲則恐亦非近日右科之士所能應矣如此而不得<lb/>
人者未之聞也唐郭忠武王出右科宋馬擴亦出右科<lb/>
皆爲千古名臣而明之萬表戚繼光兪大猷陳第則且<lb/>
以右科而講學而窮經而卒之諸人皆爲名將其所著<lb/>
書足以爲有明兵家之蓍蔡則今之重弓馬而輕䇿論<lb/>
<pb n="KR4f0054_SBCK_039-16a"/>
不亦失歟<lb/>
　　請復服內生子律議<lb/>
唐宋以來俱嚴服內生子之禁明太祖著孝慈錄詆爲<lb/>
不近人情遂削其律太祖因寵一妃令其子爲三年喪<lb/>
竟舉古禮牽連廢棄可謂陷人不孝者矣人子居喪之<lb/>
制所謂衰麻者特其文耳惟有實以維之而後文有所<lb/>
寄後世天性澆薄諒闇之禮如飮酒食肉皆形迹所易<lb/>
掩卽不可問至於舉子一事則以令甲之威爲之防範<lb/>
葢禮之所窮刑以輔之此正一綫之遺人道所以不絶<lb/>
今幷去之則其離禽獸者幾希且以禮而言則一切飮<lb/>
<pb n="KR4f0054_SBCK_039-16b"/>
酒食肉猶或可以少寛而獨嚴於御內者桐城方閣學<lb/>
嘗謂家庭杯著之閒對粱肉而淒然念其所生斯在常<lb/>
人亦或有之若御內而不忘哀未之有也是以雜記堊<lb/>
室之內非時見乎母也不入門然則三年之中苟非有<lb/>
哭奠之事不得與婦相見明矣其但言堊室者葢舉遠<lb/>
以槪近而閣學以聖人不忍以不肖待人當夫枕塊寢<lb/>
苫豈有漫無人心一至此者迨至小祥之後日月漸邁<lb/>
而不得不皇皇然慮之矣斯其言尢足以警當世而使<lb/>
之泣下者也當時左右重臣如劉文成公宋文憲公俱<lb/>
一代碩儒乃不能引古誼以力爭反爲之依阿排纂用<lb/>
<pb n="KR4f0054_SBCK_039-17a"/>
相傅㑹故吾鄕萬處士斯同以爲長君之惡夜氣俱亡<lb/>
葢亦有激而言非過論矣在昔宋文帝以居廬中生逆<lb/>
劭諱而不宣卽位三年而後舉之說者以爲異日商臣<lb/>
之酷本於沴氣所鍾雖其言未必果然然孝子之後必<lb/>
有孝子則反是以思固無足怪愚又讀明晉江黃相國<lb/>
國史唯疑言明世廟時太子於康妃服中生子世廟問<lb/>
諸輔曰禮臣得無有言或據孝慈錄言其無害則是以<lb/>
天子之尊猶知其不可而嫌之豈若今世以爲習有之<lb/>
事恬然無忌是直去律之害中於人者深也近見邸鈔<lb/>
載晉撫石公糾屬將縱欲忘親一案巳奉<lb/>
<pb n="KR4f0054_SBCK_039-17b"/>
嚴旨訊治夫以四百年來內外彈事之所未見而一旦<lb/>
舉而行之是可以見<lb/>
天子孝治之隆能出天下於耳聾目瞶之餘而封疆大<lb/>
吏之所以範其下者不可謂非朝陽之鳳也然愚尙恐<lb/>
窮鄕僻社之民未能周知不若復取舊律詔之天下按<lb/>
舊律在服內生子者並合<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>所居之一官其無官者徒<lb/>
一年若未發自首亦原夫必自首而後原之則稍知自<lb/>
好者將有所恥而不敢犯是眞厚風俗之先務也明太<lb/>
祖以爲如舊律恐人民生理之罷是殆與喪亂之世禁<lb/>
寡婦之不嫁者同曾謂開國之君竟出此哉<lb/>
<pb n="KR4f0054_SBCK_039-18a"/>
　　請攷正承重服制議<lb/>
喪服小記祖父卒而后爲祖母後者三年鄭康成曰祖<lb/>
父在則其服如父在爲母也古人於父母之服槪稱三<lb/>
年之喪而父在祗爲母杖期非敢獨薄於母葢以吾父<lb/>
之所以喪吾母者不過於期使子之服不除恐傷厥考<lb/>
之心故服從父而心喪仍以三年惟父亦達子之志必<lb/>
三年而後娶然則子之不敢申其喪者卽父之不忍遂<lb/>
其娶周公禮意之精原可垂之百世而不惑也歴朝改<lb/>
制以來禮從其厚已成不易之條而適孫承重猶然喪<lb/>
服小記所云其於畫一之旨未合說者以爲孝慈錄之<lb/>
<pb n="KR4f0054_SBCK_039-18b"/>
作原別有爲非眞有見於禮之當然故當時議禮諸臣<lb/>
亦不復推廣而講明之其信然歟則是後人之所當釐<lb/>
定也至若康熙二十七年吏部議得陜西藍田縣知縣<lb/>
鄧士英祖母馬氏病故以其祖父在不許丁艱則竊更<lb/>
有疑者夫居三年之喪之與去官是兩事也旣爲父之<lb/>
嫡則卽令厭於祖在不爲三年之喪而不可以不去官<lb/>
彼思爲後者祖父在而爲祖母其與父在而爲母同也<lb/>
古人父在爲母亦期年其亦可以不去官乎彼漢晉人<lb/>
於旁親期功之赴猶然駿奔甚至友生且行其禮而<lb/>
本朝亦許臣下於本生父母繼母隨嫁母俱得給假治<lb/>
<pb n="KR4f0054_SBCK_039-19a"/>
喪柰何以所後之祖母而反不然哉然愚嘗攷朱子有<lb/>
曰祖在父亡祖母死亦承重詳玩朱子之言則似亦因<lb/>
當日之不承重而特舉而言之也然則因不爲三年之<lb/>
喪而遂誤認以爲不承重而廢去官之禮者其失葢自<lb/>
宋巳然不始於近世也楊次公誌評事劉暉墓稱其喪<lb/>
祖母時雖有諸叔援古誼以嫡孫解官承重以爲篤厚<lb/>
而李敬子以祖母之喪援劉暉事爲請許之范蜀公以<lb/>
爲賢然當時反有咎之者以爲祗當從衆則朱子之前<lb/>
雖祖父亡而爲祖母持服者葢亦寡矣臣子奪情不得<lb/>
持服是必有不得已之故今假口於祖在不爲三年之<lb/>
<pb n="KR4f0054_SBCK_039-19b"/>
喪而竟晏然居官是自奪其情也夫以古人著禮之意<lb/>
而言不惟其文惟其實卽令爲三年之喪而實不至亦<lb/>
何當於禮然以國家一定之制而言則似不容有參錯<lb/>
者愚故以爲直當改定舊禮不問祖父在否皆行三年<lb/>
之喪是在前儒兪汝言已嘗論之非愚一人之私言也<lb/>
　　重修蛟蜃二池議<lb/>
蛟池與蜃池本二或以蛟池卽蜃池其說見至正志予<lb/>
攷蛟池址在佽飛祠中蜃池址在報德觀中則合之者<lb/>
其說無稽寶慶志云城中旣有雙湖又鑿此池瀦水備<lb/>
旱而自元時巳爲民居所湮迄今未有問之者嗚呼古<lb/>
<pb n="KR4f0054_SBCK_039-20a"/>
人建置之精參乎造化葢鄞惟西南之長春望京二門<lb/>
受它山大雷山之水而巳而江流不與河通故其東面<lb/>
之阻江者鄞江門有氣喉焉靈橋門有食喉焉東渡門<lb/>
有水喉焉水喉氣喉皆外通江潮內洩湖水食喉不納<lb/>
潮而專放水則江河之一茹一吐其脈不隔而城中之<lb/>
流泉宣導和暢然而獨遺於北以其方位之爲窮陰也<lb/>
故江潮旣不引之入城卽湖水之至此者亦甚微乃又<lb/>
不能不資於水利於是爲此二池以瀦之是古人之深<lb/>
心也說者不知妄謂昔有蛟蜃來此爲患因以池鎭之<lb/>
則妄矣二池之址本甚巨今幷祠觀亦湫隘而池無論<lb/>
<pb n="KR4f0054_SBCK_039-20b"/>
矣苟必實心以謀鄞城之水利則東渡三喉誠爲要務<lb/>
而二池又豈可緩哉<lb/>
　　重浚鄞三喉水道議<lb/>
四明洞天東七十峰之水趨於它山其支流㑹於桃源<lb/>
引流入城瀦爲西南雙湖雙湖之外支流甚多皆湖之<lb/>
所釃也防旱洩潦旁通市河內有水喉食喉氣喉三閘<lb/>
以洩於江禁民居屋以塞王元恭修至正志力戒後人<lb/>
浚導必時隄防必謹啓閉必如式一邦之大利也予攷<lb/>
水喉閘在東渡門牆下宋之都稅務前也以板爲閘潮<lb/>
長則與板平市河之水充溢則啓閘以洩之江食喉閘<lb/>
<pb n="KR4f0054_SBCK_039-21a"/>
在靈橋門牆下宋之市舶務前也止用洩水卻不通潮<lb/>
氣喉閘在獅子橋東古鄞江門牆下吾鄕城中之水皆<lb/>
自山溪而其洩則並入於江葢當王長官未作堰以前<lb/>
江流本直抵湖上旣有堰則旱必蓄澇必洩必使仍與<lb/>
江通而後節宣得其宜故城南之水有行春積瀆烏金<lb/>
三碶以通江而宋人又增風堋一碶城西之水則有保<lb/>
豐石塘二碶以通江城中不能容碶而爲喉以達之其<lb/>
所關係誠不淺也況雙湖之深無底其水旣從西南二<lb/>
門而入不能更從西南二門而出久在湖中則水性怫<lb/>
而不暢故出滯宣幽皆於喉是賴然三喉特穴城爲道<lb/>
<pb n="KR4f0054_SBCK_039-21b"/>
積久易淤而居人見湖流甚深以爲雖無是喉湖水亦<lb/>
自不竭無所事於江流之吐納故自宋時巳累廢賴賢<lb/>
有司以修治之四百年以來鄞之河渠槪草率不講而<lb/>
三喉竟泯焉僅存水喉尙有遺跡薦紳學士亦不知其<lb/>
爲水利之舊也悲夫蛟門李君陟兹熟於形法家言嘗<lb/>
與予遊城中曰是城之水道何不馴其性之甚也予叩<lb/>
之則曰五臺寺東宐有水道入江而竟無之平橋之下<lb/>
宐有水道入江而亦無之予嘆曰平橋者食喉也五臺<lb/>
寺東者氣喉也舊有之而今廢耳陟兹乃曉然嗟乎西<lb/>
湖之水本碧南湖之水本赤今以三喉不通碧者爲積<lb/>
<pb n="KR4f0054_SBCK_039-22a"/>
苔所穢赤者遂爲黃流則夫居民之壅閼而不遂其生<lb/>
也宐矣然其址雖廢而城下故道尙存可一舉而復也<lb/>
爰爲議以待之<lb/>
　　重浚古小溪港議<lb/>
魏吉州曰許家橋東其地名童家港其北有古溝勢與<lb/>
港接今爲沙塞而汙瀝尙在耆老以爲古之小溪是也<lb/>
直逼建嶴舊嘗開浚以引它山之水或謂可以再浚<hi>吉州</hi>
<hi>名峴由廬陵來僑居著它山水利備覽最爲詳善</hi>吾由吉州之言推之乃知周<lb/>
大悲碶之置葢爲它山之水故也吾鄕之田城南資它<lb/>
山之水城西資大雷之水故它山之水南下者多西下<lb/>
<pb n="KR4f0054_SBCK_039-22b"/>
者少其上流惟小溪由錫山下西行與大雷之水㑹當<lb/>
廣德湖之存也大雷山之水有所蓄建嶴之接溪流與<lb/>
否不甚足輕重然猶且爲周大悲碶以引之以防湖後<lb/>
之水之不給今湖旣廢爲田大雷山之水橫穿四出或<lb/>
由仲夏或由戚浦或由鏡川或由櫟社南向而㑹它山<lb/>
之水以入江而廢湖之徒乃謂它山之水足救湖田之<lb/>
旱固屬謬說然使建嶴不與小溪絕則它山之水尙有<lb/>
十一之西下者而盛修周大悲碶以瀦之雖未必徧及<lb/>
城西諸鄕要不爲無補也乃湖固塞而溪亦淤則絕望<lb/>
矣吾因是嘆古人之於水利有備無患而後世之人之<lb/>
<pb n="KR4f0054_SBCK_039-23a"/>
憒憒也大雷山之水本不敵它山之水之盛而又爲四<lb/>
道所洩則是溪之西行所關非淺吾嘗謂欲蓄大雷山<lb/>
之水必於仲夏戚浦鏡川櫟社爲四堰以阻其南而欲<lb/>
引它山之水必復古小溪使通建嶴以導其西則庶乎<lb/>
補救之良䇿也<lb/>
　　改高橋張俊廟議<lb/>
高橋之捷爲南渡十三戰功之首又爲四大捷之首而<lb/>
飽掠遽去使其君有館頭之行其民被屠尙可言功乎<lb/>
故自明以來皆言張俊之廟當毀固也但其時之有功<lb/>
吾鄕而應祀者則正不少予謂當改張俊之廟以祀之<lb/>
<pb n="KR4f0054_SBCK_039-23b"/>
謹議如左<lb/>
張俊之自越州至也宿衞盡登舟俊欲扈行就上乞舟<lb/>
上賜手書勉以捍寇成功當予王爵葢俊之意本在走<lb/>
而上欲其畱俊猶狐疑有隱士劉相如不知何所人也<lb/>
故大俠以忠義力勸之且爲畫策俊始揭榜通衢下令<lb/>
迎敵於是有高橋之捷深寧先生以爲相如之功不在<lb/>
三老董公之下其後俊之不終而去夫豈相如之意殆<lb/>
必力爭之而不能得故遂匿影不復見當祀劉隱君第<lb/>
一<lb/>
初衞士畏航海欲作亂宰相呂頤浩幾爲所害使其事<lb/>
<pb n="KR4f0054_SBCK_039-24a"/>
裂則吾鄕先受其禍其扈從定亂者皆辛統制兄弟也<lb/>
當祀辛統制企宗永宗第二<lb/>
金人分軍犯奉化李佾董之邵任戩皆奉化之義俠也<lb/>
集鄕兵一千餘人於泉口三戰金人不能入而退於是<lb/>
奉化獨完軍費萬餘緡皆佾任之事定口不言功至蔡<lb/>
文懿公幼學始得其事於佾孫元白上言於朝贈三人<lb/>
官並修武郞宐祀李董任三公第三<lb/>
癸卯之戰楊沂中趙密田師中李質皆有功巳而皆隨<lb/>
俊走是日力鬬而死者裨將黨用邱橫也當祀黨邱二<lb/>
將軍第四<lb/>
<pb n="KR4f0054_SBCK_039-24b"/>
張俊旣走金人直下定海將犯昌國御舟相隔僅一宿<lb/>
耳提領海舶張公裕擊破之於碕頭金人始返使無公<lb/>
裕當其鋒益重國恥而事且有不可知是尢功之大者<lb/>
當祀張提領第五<lb/>
時慈溪令林叔豹不受命方集鄕兵擊賊金人懼以降<lb/>
人蔣安義爲知州而去叔豹引軍入州杖殺安義盡戮<lb/>
金人之居開元寺者安義本剡人覊貫明州成進士降<lb/>
金盡籍明之大戸以獻遂致屠城叔豹之殺之最爲吐<lb/>
氣當祀林令君第六<lb/>
車駕還明張刺史汝舟應奉簡儉粗完而巳及行以汝<lb/>
<pb n="KR4f0054_SBCK_039-25a"/>
舟爲中書門下省檢發公事官先是台守晁汝爲儲<lb/>
豐備大擾民上特遷汝舟一官襃其簡儉以媿汝爲嗚<lb/>
呼劉洪道更何如哉當祀張刺史第七<lb/>
右數公者其可謂有功矣而不祀乃祀張俊非所謂蒼<lb/>
黃舛繆者歟他如李顯忠鄭世忠潘迪杜愷張鱗相傳<lb/>
皆以扈從死者其有廟也雖非張俊比然數公反不得<lb/>
祀非吾鄕之闕歟請質之鄕論以爲何如<lb/>
鮚埼亭集外編卷三十九終<lb/>
<pb n="KR4f0054_SBCK_039-25b"/>
</p>
<p>
</p>
  </div>
</body>
</text>
</TEI>
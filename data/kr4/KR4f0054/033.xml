<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0054_SBCK_033-1a"/>
鮚埼亭集卷第三十三<lb/>
　鄞　全祖望紹衣譔　餘姚史夢蛟竹房校<lb/>
議<lb/>
　　冬靑義士祠祭議與紹守杜君<lb/>
六陵之事尚有所商葢唐林故祠在攢宫旁季彭山以<lb/>
爲尚應有王修竹乃本之張孟兼則多其一黄梨洲以<lb/>
爲尚應有鄭朴翁謝臯羽則又多其二萬季野續考之<lb/>
以爲尚應有癸幸雜志之陵使羅銑則又多其一羅事<lb/>
雖似不與唐林宿相謀而其義則同不可謂非一體也<lb/>
况公謹言羅殮孟后時一老翁得后釵臯羽明有古釵<lb/>
<pb n="KR4f0054_SBCK_033-1b"/>
歎以紀其事則固非不相謀者矣是固前人所未及之<lb/>
證佐也故當合而稱之曰六義士祠若章祖程引崖山<lb/>
志以爲尚有余則亮乃無稽之言余則亮者政和人余<lb/>
應也明洪武中曾官畱守司知事卽賦皇宋第十六飛<lb/>
龍以志庚申君遺事者也其人在政和葢稱宿儒圖經<lb/>
中有傳可考而相去八十餘年隔絶三朝其時不與唐<lb/>
林接則於六陵事定無豫且祖程引崖山志以爲據是<lb/>
書予家有之然並無此語故益見其誣也今執事但增<lb/>
修竹以下三人而未及陵使愚尚以爲闕也當時同事<lb/>
自尚多人以趙東山之語可想見也今其幸傳於世者<lb/>
<pb n="KR4f0054_SBCK_033-2a"/>
不當失之若其祠址旣不復在攢宫愚以爲可移之天<lb/>
章葢天章冬靑之跡亦久湮沒寺僧甚陋幾莫知爲鳳<lb/>
巢龍穴之所在矣故宜立穹碑以表之而祀六義士於<lb/>
寺中以存其地不當在城內也聞執事欲移六陵祀典<lb/>
於天章而大吏格之是在黄耒史固嘗早有此言然大<lb/>
吏亦未爲非也葢國家命祀祇據正史不以稗野之言<lb/>
改移是乃定例况穆陵遺顱明祖返之攢宫則固未可<lb/>
改置矣故不若移六義士之祠則兩得之耳其中又有<lb/>
宜論定者宋之蘭亭在天章王厚齋之言可据也今之<lb/>
蘭亭亦在天章然而宋蘭亭非今蘭亭相去幾二里則<lb/>
<pb n="KR4f0054_SBCK_033-2b"/>
今之天章亦非宋之天章也葢天章在元末爲火燬明<lb/>
永樂六年浮屠智謙始重建之其遷地當在是時然則<lb/>
前此唐林之舉其在舊址無疑也故祠或不得已而寄<lb/>
於今之天章若碑則當立於舊址姚江黄耒史物色冬<lb/>
靑於今之天章不得而痛心於浮屠之剗其踪跡甬上<lb/>
萬西郭亦主其說所謂刻舟而求劍者矣<lb/>
<pb n="KR4f0054_SBCK_033-3a"/>
　　冬靑義士祠祭議二與紹守杜君<lb/>
冬靑之役王修竹鄭樸翁確然同功者也羅陵使亦必<lb/>
不可遺者也獨謂臯羽有陰移㝠運之功此岀自楊廉<lb/>
夫之臆說愚初亦誤信之而今始知其妄夫欲審臯羽<lb/>
之同功與否先當定發陵之年羅雲卿作唐雷門傳以<lb/>
爲戊寅周公謹志以爲乙酉宋景濂從公謹乃於其元<lb/>
史又先一年以爲甲申則已自相矛盾故續綱目從雲<lb/>
卿若以臯羽之詩合之知君種年星在尾則雲卿之言<lb/>
是也近人邵廷采疑以爲戊寅乃少帝元年蒙古不應<lb/>
竟無顧忌若此因以爲乙酉而冬靑引不可解則姑闕<lb/>
<pb n="KR4f0054_SBCK_033-3b"/>
之不知南渡之初汴陵已自不保况崖山彈丸豈爲敵<lb/>
之所愳是眞迂儒之言不足辨也發陵旣在戊寅則其<lb/>
時文丞相未死臯羽甫從前一年辭而東歸西臺慟哭<lb/>
記所云别公章水湄者是也祥興初元臯羽葢尚徘徊<lb/>
嶺嶠亦安得由閩而浙深入東越豫於冬靑之役此不<lb/>
辨而可知其非者也葢宋亡之後据韶父所言則臯羽<lb/>
避地甌括間四年其後以癸未始入吳以丙戌始入越<lb/>
卽記中所云哭文公夫差之臺與越臺是也是時始聞<lb/>
有冬靑之事而感賦之故讀其文亦自是局外記事又<lb/>
屬追溯之語知君種年星在尾則已之不豫可知矣其<lb/>
<pb n="KR4f0054_SBCK_033-4a"/>
爲追溯之又可知矣是時霽山已歸東嘉故臯羽頻有<lb/>
詩寄之是則就臯羽之言以考臯羽而可以了然者也<lb/>
楊廉夫之言妄也况臯羽以其子麤達世務始棄家出<lb/>
游終身不返癸未臯羽年三十五計其子可冠始出游<lb/>
耳戊寅非其時也以梨洲之精覈且爲其所惑野公爲<lb/>
臯羽作年譜固知不能辨及此然則臯羽之配享當去<lb/>
乎曰是又不然臯羽之大節宋末爲最卽白衣而拜靈<lb/>
禽之下亦足千古附之唐林之後未爲不可但不當以<lb/>
爲共事者以其年考之有不合也天章古跡旣已澌沒<lb/>
則今日立碑之舉尤不可緩恐是亦雷門諸君之所深<lb/>
<pb n="KR4f0054_SBCK_033-4b"/>
望也<lb/>
<pb n="KR4f0054_SBCK_033-5a"/>
　　冬靑義士祠祭議三與紹守杜君<lb/>
弟前作宋蘭亭石柱銘其中言度宗曾以天章寺地賜<lb/>
吾家易代之後始以爲書院事在至元甲午此㢙見於<lb/>
吾家世譜史志固未之載也然剡源游蘭亭序其於書<lb/>
院之役謂以全氏廬爲之則其說非無徵者矣天章自<lb/>
宋時屬吾家迨至元甲午乃輸官則宋亡之次年唐林<lb/>
義舉謂非吾家共任其事不可也葢先泉翁固遺民其<lb/>
於修竹爲同志故是役也不於他所而於吾家閒嘗謂<lb/>
修竹爲謀主羅陵使則攢宫之地主泉翁則山南之地<lb/>
主唐林鄭則身主其事而臯羽則特聞其事而歌咏以<lb/>
<pb n="KR4f0054_SBCK_033-5b"/>
發之者也葢攢宫無地主則事且立洩山南無地主則<lb/>
亦無以妥七戰之驚魂也是葢必萃羣力而始成而乃<lb/>
以各懐忌諱故雖唐林二君尚且彼此傳聞不合况其<lb/>
餘乎弟非敢爲先世强附此事但考索所及固不可得<lb/>
而晦也然竊以爲六義士當崇祀而泉翁則可以不必<lb/>
是又何也吾家固宋室之世戚也三王四公重圭疊組<lb/>
先太尉位在二府矣國亡事去不能救是所疚心豈敢<lb/>
以此爲功而望後世之報哉且是天章者故先太師徐<lb/>
公之墓道所在也其因墓而以寺爲香火之院固宋室<lb/>
之所賫予也一坏之土其又何辭如或因畏禍而有難<lb/>
<pb n="KR4f0054_SBCK_033-6a"/>
色則厲之不如矣故泉翁之共任此事不足奇也特其<lb/>
地之所屬則不可不著明耳先泉翁諱璧字君復太尉<lb/>
永堅之從父也宋時曾官秘閣晩年遷居於杭之城東<lb/>
所稱孤山社遯初子者也世亦稱爲城東處士其詩見<lb/>
臯羽月泉吟社中尢與剡源善嗚呼故國之文獻消沉<lb/>
羣言迭出五百年來旁搜審覈而後略具首尾悲夫<lb/>
<pb n="KR4f0054_SBCK_033-6b"/>
<pb n="KR4f0054_SBCK_033-6b"/>
　　爲明故相膠州高公立祠議與紹守杜君<lb/>
執事葺念臺之精舎祀寓山之影堂皆近世俗吏所無<lb/>
其有功風教大矣而越中有一典禮百年以來未之舉<lb/>
者則膠州高文忠公之祠是也僕初至越嘗向諸生問<lb/>
以膠州寓寮而莫能對也始寧倪生安世者太保文正<lb/>
公後也蹙然對曰相傳在野寺中而今亦無確知其地<lb/>
者葢天下之平久矣但膠州之未有祠祀於越是下國<lb/>
之恥也僕曰善哉對也是非文正之後不能爲此言然<lb/>
而無可告者今幸値執事守越講明廢闕振起忠孝膠<lb/>
州之祠當在斯日葢膠州寓公此間無有子孫能請之<lb/>
<pb n="KR4f0054_SBCK_033-7a"/>
當路者倘得之是尢天理人心之公有光文獻者也膠<lb/>
州乖迕貴陽其詳巳載明史据李公映碧三垣筆記則當其<lb/>
未去時貴陽尚有牽制自其去而小人益無所忌膠州家本<lb/>
素封亂後一介不存但擕一少子欲居常熟不果寄於<lb/>
長洲久之入越其居越也日惟一餐祈死於神不見一<lb/>
客及蕪湖敗問至念臺尚與熊公雨殷匍匐赴杭議奉<lb/>
潞王發羅木營兵以拒守而膠州不往嘆曰天之䘮明<lb/>
若穡夫徒苦江東父老亦復何益吾籌之熟矣遂絶粒<lb/>
貝勒以貂參致書聘六公膠州爲盲使者至門家人使<lb/>
致命於殯宫使者太息而去時膠州巳託其子於門客<lb/>
<pb n="KR4f0054_SBCK_033-7b"/>
海寧談遷挈之渡江葢逆知浙東將有事也會畫江之<lb/>
師起詔贈太師諡文忠其制詞吾鄉林評事時躍所草<lb/>
有云卽避兵之淨土爲薦酹之周垣則是時故有賜祠<lb/>
之旨而兵革匆匆未施行耳是皆明史及諸野乘所未<lb/>
及者報王六相大興死於䢴上膠州死於越中最後而<lb/>
新建死於金王之難不然則南都綸閣眞穢地矣而膠<lb/>
州首山之薇適在此間箕尾寒芒至今臨之豈可使空<lb/>
山杜宇怨人也謹卽遣倪生持短牋商之執事倘得俞<lb/>
允不腆僕文卽可采入麗牲之石亦未必無助也<lb/>
<pb n="KR4f0054_SBCK_033-8a"/>
<pb n="KR4f0054_SBCK_033-9a"/>
　　阿育王寺爲檗菴居士立祠議與住持畹荃<lb/>
育王向有王蘇二公祠荆國之祠以其令鄞時累嘗至<lb/>
寺賦詩畱連見其集中固有說也坡翁則又何豫而祠<lb/>
之將謂其作大覺宸奎碑文竟足應祭法耶可謂不學<lb/>
之甚矣猶有應祠而不祠者爲李布衣檗菴檗菴本江<lb/>
都人也名璜字德邵少負才塊奇誕放於書無所不觀<lb/>
不肯應進士舉或遂譙之則曰無他恐奪汝曹魁耳聞<lb/>
者哂之則曰不信請爲汝曹試之一岀果魁建炎之難<lb/>
寓居四明太守仇愈周綱潘良貴皆重之郡縣學校文<lb/>
字多出其手時信安郡王者昭慈孟太后之弟也正貴<lb/>
<pb n="KR4f0054_SBCK_033-9b"/>
盛聞檗菴之才欲以女匹之或告之曰是不特資送<lb/>
且可得官檗菴笑曰老夫將逃人外豈尚出此竟謝之<lb/>
終身不娶於是來育王從宏智禪師者遊大有省悟其<lb/>
自題影曰分明便是龎居士又郤無人賣罩籬當時以<lb/>
爲見道之語其於甬上諸公最善王侍御伯庠參政次<lb/>
翁之子也檗菴病革侍御過之問以平曰了達今何所<lb/>
見曰都無所見但覺神氣漸散耳以其遺稿爲屬尚諧<lb/>
之曰勿竊吾詩文爲君有也㝷卒侍御令客戴權編之<lb/>
則檗菴生前已多殘斷乃得其可錄者二百篇釐爲十<lb/>
二卷其白文公年譜樓參政攻媿序而附之於長慶集<lb/>
<pb n="KR4f0054_SBCK_033-10a"/>
初檗菴愛育王施田百畝以爲身後伊蒲作供之資而<lb/>
畱其影於裓堂今厯年久不可問矣然當宋時但有攻<lb/>
媿稱之其後則王尚書厚齋亦嘗稱之而淸容南山諸<lb/>
公志四明者並不爲列之寓公固已漏矣乃育王志中<lb/>
亦不及之豈非文獻之失予觀檗菴乃畸士葢非特以<lb/>
文學見長者雖其終身不娶未合於吾儒之道而掉首<lb/>
信安之婚非凡人也然卽以其文學言亦雄矣故欲於<lb/>
今寺中或娑羅閣或拾翠樓營一席以祀之未必非玉<lb/>
几金沙之佳話也平生於釋門香火不參末議今破戒<lb/>
爲檗菴言之以爲挍昔人之妄祀坡翁者則有别矣一<lb/>
<pb n="KR4f0054_SBCK_033-10b"/>
笑<lb/>
育王之當祀者有四陶隱居也張横浦也檗菴曁楊<lb/>
孝子也然陶張不藉此寺之祠孝子在甬上自有祠<lb/>
惟檗菴爲不可少者<lb/>
<pb n="KR4f0054_SBCK_033-11a"/>
　　錢忠介公夫人忌日議<lb/>
忌日何以有議葢出於孝子慈孫之窮也在昔明正統<lb/>
諫臣劉忠愍公天啟黨人繆文貞公皆瘐死詔獄凡詔<lb/>
獄之殺人也例以第一日禁子報囚病次日厰官給醫<lb/>
藥又次日以不起聞其實則報病之日已登鬼錄所給<lb/>
醫藥乃虛文耳故忠愍家忌以報病後三日三祭而文<lb/>
貞家竟以報病之日爲忌常熟錢尚書嘗曰同一忌也<lb/>
劉則疑之繆則意之孰是而孰非均可以痛哭矣錢忠<lb/>
介公夫人董氏卒於戊子之四月而以䘮亂遂失其日<lb/>
嗣子濬㳟傷祀典之莫舉也詢於予予曰忠介輓詩謂<lb/>
<pb n="KR4f0054_SBCK_033-11b"/>
四月二十七日夫人得異方服之稍痊然卒不能救則<lb/>
忌在二十七日之後明矣且二十七日稍痊則未必以<lb/>
次日遽卒明矣無已參稽劉繆二家之例竟以晦日爲<lb/>
忌焉可乎嗚呼桑海諸公不祀忽諸者葢十之九忠介<lb/>
獨有後惓惓先人如此則亡於禮者之禮其亦不幸中<lb/>
之幸也夫<lb/>
<pb n="KR4f0054_SBCK_033-12a"/>
　　考正府主廣靈廟議<lb/>
三禮之祀其在地示惟社稷爲明祀後世有城隍則社<lb/>
稷之屬也社本五土之神稷本五穀之神而配則社以<lb/>
勾龍及禹稷以柱及后稷葢以人鬼通於地示今城隍<lb/>
之祀皆以人實之是亦古禮之遺也吾鄉所稱廣靈廟<lb/>
者羣奉以爲府主則亦地示者是矣旣有社稷又有城<lb/>
隍又有府主不已複乎且其所傳神乃鮑葢不聞有忠<lb/>
孝正直之節而但傳其詭誕不經之爲不可解也且夫<lb/>
天神地示列在三禮而神仙則出於異端之說故神示<lb/>
之列於壇廟無可致疑而神仙則但在宫觀之數不聞<lb/>
<pb n="KR4f0054_SBCK_033-12b"/>
壇廟之可雜以宮觀也神仙之但在宫觀猶古佛之但<lb/>
在伽藍不可混也斯乃不通經術而後有此背禮之舉<lb/>
顧前此大儒如豐淸敏公樓宣獻公袁正肅公皆爲之<lb/>
請加封加勅於朝則已惑矣聖人不語怪如廣靈王豈<lb/>
非怪之尢者與夫以累朝所奉而吾一旦起而非之吾<lb/>
固知其信從之難也然而神示之不可證以神仙則亦<lb/>
夫人而知之豈待吾之灌灌哉或曰是則然已然則鮑<lb/>
神果何攷予曰吾竊疑所謂廣靈者鮑金非鮑葢也四<lb/>
明丹山圖咏注稱鮑全有聖德董黯有孝行並以爲甬<lb/>
上之地仙意鮑全者必其隱居不曜不言躬行足以追<lb/>
<pb n="KR4f0054_SBCK_033-13a"/>
蹤古之逸民舊德而後世失載其詳者也丹山圖咏中<lb/>
所紀亦出於道家之口吾不甚信而其以鮑全與董黯<lb/>
齊稱則儗人必於其倫卽董黯之足信而鮑全亦可知<lb/>
也吾故曰廣靈者鮑全非鮑葢也鮑全之行旣不甚傳<lb/>
而圖咏固有地仙之說因又訛而謂其配龍女謂尸解<lb/>
謂飛昇皆由鮑全而影藉之則知庸妄人之愚不足怪<lb/>
也夫神示而必求其人以實之固鑿之甚者也今不患<lb/>
其人之果足以當斯祀與否而居然拾庸夫俗子之語<lb/>
見之文章如危素所作廣靈王傳可爲發一大噱者矣<lb/>
<pb n="KR4f0054_SBCK_033-13b"/>
<pb n="KR4f0054_SBCK_033-13b"/>
　　廢奉化縣靈昌廟議示奉化令<lb/>
奉化縣南五十里有靈昌廟焉以祀吳越内統軍胡進<lb/>
思予初不解進思何以祀奉化及閱舊志則進思次子<lb/>
慶由湖州遷居焉嗚呼進思也而祀之耶作廢靈昌廟<lb/>
議<lb/>
進思當賤時以屠牛出身吳越建國從軍得官文穆王<lb/>
元瓘嘗以宣州之師質於田氏進思從行文穆王嗣國<lb/>
以其爲舊從也因爲大將忠獻王宏佐立上統軍闞璠<lb/>
强戾而進思比之王欲殺璠令人謂進思曰今將除公<lb/>
與璠各爲本州使璠不疑而徐畱公進思許之乃以璠<lb/>
<pb n="KR4f0054_SBCK_033-14a"/>
爲明州進思爲湖州璠果怒進思曰老兵得爲大州幸<lb/>
矣不行何爲璠受命卒畱進思而殺璠是時國人以進<lb/>
思重厚寡言謂其戅也故存之忠獻王亦待之厚廢王<lb/>
宏倧立稍不禮焉進思恃迎立功干豫政事廢王斥之<lb/>
欲授以州進思益怨一日問以殺牛事進思謂其知而<lb/>
故辱之不知廢王無心也時時在家設忠獻王位被髪<lb/>
痛哭先嘗受福州將李達之賂使歸藩達歸而叛廢王<lb/>
責之進思恐廢王謀逐之事洩進思作亂囚王立忠懿<lb/>
王宏俶忠懿王旣立進思勸以殺廢王不可進思乃使<lb/>
人自害之守者已受忠懿王密戒擊殺之廢王得無恙<lb/>
<pb n="KR4f0054_SBCK_033-14b"/>
於是進思憂愳忠懿王陽任之實不用未幾疽發背死<lb/>
其黨鈄滔謀反詞連丞相宏億王寢不治而以宏億爲<lb/>
明州進思之本未如此乃讀其廟碑則曰宏倧暴戾荒<lb/>
淫公迎其弟立之嘆曰老臣不去族將赤矣謝病不出<lb/>
王數至第起之不獲分遣諸子渡江而次子得奉化石<lb/>
樓蓬萊之勝公歸又以錢氏內自相圖不得已復之杭<lb/>
則已變作發疽而殞其言全然無據廟碑託於龔參政<lb/>
茂良參政正人不應通鑑俱未之見而作此荒謬之筆其<lb/>
所云謝病不岀卽指謀弑廢王不克之後也其所云內<lb/>
自相圖卽指宏億葢皆失其實之辭殆胡氏子孫自作<lb/>
<pb n="KR4f0054_SBCK_033-15a"/>
奉化亦多文獻乃祀此弑逆之人而不知而居然載是<lb/>
碑於志中則可怪也攷成化寧波府志但列靈昌廟而<lb/>
不言所祀之人其後始僞爲碑志以實之淫祀有如此<lb/>
者乎幸明府速斥而廢之庻釐正典禮之大節也<lb/>
<pb n="KR4f0054_SBCK_033-15b"/>
　　大滌山房祠石齋先生議與杭守杜君<lb/>
執事守越已新蕺山先生之祠并其弟子今守杭而漳<lb/>
海講學之地適在禹航不可以無瓣香天假之緣足與<lb/>
蕺山爼豆稱佳對往者漳海最愛大滌山川之勝嘗曰<lb/>
大滌吾墓田也斯其魂魄固應戀此明矣竹垞但矜雜<lb/>
博遍考宋時洞霄觀諸公以爲此山之重宋之宫觀其<lb/>
人未嘗至山於洞天無豫也且竹垞所志亦不備如求<lb/>
備則章子厚嘗提舉斯宮矣何以黜之而始于楊文靖<lb/>
公也漳海大儒其寒芒在日星之間顧不之祀而屑屑<lb/>
於提舉諸君亦何爲者<hi>翟參政以資政爲提舉見於晁氏讀書志而竹垞誤指爲顯謨</hi>
<pb n="KR4f0054_SBCK_033-16a"/>
<hi>亦失考餘尚多</hi>斯其事殆有待於執事也某嘗攷大滌高弟曰<lb/>
何先生羲兆名瑞圖卽禹航産也曰呂先生漢㦂名叔<lb/>
倫越産故相呂文安後人也漳海正命門人星散是二<lb/>
君者抱其遺書居山房終身不出以遺民終其節最高<lb/>
而世之人罕有知者若祀漳海其配享必取其曾至大<lb/>
滌者達人莫如陳公卧子以大節也經苑則朱公康流<lb/>
以學術也風節則卽數二公以能守遺書也更配以金<lb/>
陵從殉之四公亦足矣大滌函書中所列弟子葢有本<lb/>
非弟子而竄名其中者不可不察也故及之<lb/>
<pb n="KR4f0054_SBCK_033-16b"/>
　　改正成仁祠祀典議示定海令<lb/>
成仁祠之祀在翁洲爲莫大掌故其與明初祀余闕福<lb/>
壽之禮同也顧其事行於前令意則善而失之不學妄<lb/>
採里巷誣誕之言以錄其人故其事僞其官爵僞其姓<lb/>
名無一不僞居然登之翁洲志中而祠爲謬祠志爲穢<lb/>
志大决横水洋之淸流未足以洗其玷也其所以致此<lb/>
者葢由於黄斌卿之私人欲厠斌卿於祠以毁定西其<lb/>
時遺老且盡躗言得而持之故今祠中遂以斌卿爲首<lb/>
巋然居張相國之上而莫有先之者冤矣斌卿旣入於<lb/>
是翁之聞風而起者妄以長平之國殤相繼闌入尸其<lb/>
<pb n="KR4f0054_SBCK_033-17a"/>
事者不察遂至盈庭冒濫行之幾七八十年後生年少<lb/>
雖有疑之者而不敢言予則謂斌卿之不當入祠也博<lb/>
採諸野史之言而可以了然諸不知名者之妄入也據<lb/>
天子所修明史以黜之而無所置其喙矣爰爲議一通<lb/>
以告明府并聞於定之君子<lb/>
附明史翁洲死難目錄<lb/>
　太傅大學士華亭張公肯堂<lb/>
　太子少保禮部尚書武進吳公鍾巒<lb/>
　兵部尚書鍾祥李公向中<lb/>
　吏部侍郎上海朱公永佑<lb/>
<pb n="KR4f0054_SBCK_033-17b"/>
　通政使會稽鄭公遵儉<lb/>
　兵科都給事中鄞董公志寧<lb/>
　禮科給事兵部郞中江隂朱公養時<hi>明史但作兵部今据吳少保海</hi>
<hi>外遺集</hi>
　戸部主事福建林公瑛<lb/>
　　　　　吳縣江公用楫<lb/>
　禮部主事會稽董公<lb/>
　　　　　吳江蘇公兆人<lb/>
　兵部主事福建朱公萬年<lb/>
　　　　　長洲顧公珍<lb/>
<pb n="KR4f0054_SBCK_033-18a"/>
　　　　　臨山李公開國<lb/>
　工部主事長洲顧公中堯<lb/>
　工部所正鄞戴公仲明<lb/>
　定西參謀順天顧公明楫<lb/>
　諸生福建林公世英<lb/>
　錦衣指揮王公朝相<lb/>
　內宦監太監劉公朝<lb/>
　安洋將軍劉公世勛<lb/>
　左都督張公名揚<lb/>
　蕩湖伯阮公進<lb/>
<pb n="KR4f0054_SBCK_033-18b"/>
</p>
<p>
鮚埼亭集卷第三十三終<lb/>
<pb n="KR4f0054_SBCK_033-19a"/>
<pb n="KR4f0054_SBCK_033-1a"/>
鮚埼亭集外編卷三十三<lb/>
　　　　　　　　　　　鄞　全祖望　紹衣<lb/>
　題跋<hi>七</hi>
　　題哀江南賦後<lb/>
甚矣庾信之無恥也失身宇文而猶指鶉首賜秦爲天<lb/>
醉信則巳先天而醉矣何以怨天後世有裂冠毁冕之<lb/>
餘蒙面而談不難於斥新朝頌故國以自文者皆本之<lb/>
天醉之說者也卽以其文言之亦自不工信之賦本序<lb/>
體也何用更爲之序故其詞多相複滹南直詆爲荒蕪<lb/>
不雅學子信少陵者多其肯然滹南之言乎若顔氏觀<lb/>
<pb n="KR4f0054_SBCK_033-1b"/>
我生賦實勝於信葢深有愧恨之意而非謬爲支言以<lb/>
欺世者予嘗謂近人如東㵎信之徒也梅邨則顏氏之<lb/>
徒也同一失節而其中區以別矣<lb/>
　　題蘓若蘭迴文詩<lb/>
臧榮緒舊晉史載竇連波妻蘓若蘭迴文詩八百字名<lb/>
璇璣圖見徐堅初學記所述崔鴻前秦錄蘓蕙始平武<lb/>
功人陳畱合道賢第三女年十六歸竇滔滔甚敬之及<lb/>
符堅時滔爲秦州刺史坐事被徙流沙蕙因織錦爲詩<lb/>
寄之實與臧書相合則天大周帝製乃謂滔妾趙氏有<lb/>
寵蕙摧辱之巳而滔鎭襄陽遂獨攜妾之任絕蕙音問<lb/>
<pb n="KR4f0054_SBCK_033-2a"/>
蕙悔恨作此詩文選注引詩序又謂方滔徙時誓於蕙<lb/>
不更娶旣至沙漠背其約蕙作詩以贈三說不符然臧<lb/>
崔生六朝相去不遠較之隋唐以後之言似可信近見<lb/>
阮亭先生池北偶談所書於此詩同異未備因摭一則<lb/>
以佐攷證<lb/>
　　跋韓侍郞致光贈吳顚尊師詩<lb/>
予嘗以歐陽公唐書嘆天復天祐後無節義之臣推原<lb/>
於白馬淸流之禍士氣喪盡有以致之然恐當時尚有<lb/>
其人特遭五閏喪亂遂失之耳因追爲搜緝補作唐遺<lb/>
臣一卷其已見於史者曰司空侍郞圖韓侍郞偓羅隱<lb/>
<pb n="KR4f0054_SBCK_033-2b"/>
梁震輩此外尚有如孫郃陳向之徒尚得十餘人亦稍<lb/>
慰歐公之憾然莫能盡也韓侍郞丙寅在福州有贈吳<lb/>
顚尊師詩曰飮酒經何代休糧度此生跡應常自凂顚<lb/>
亦強爲名道若千鈞重身如一羽輕毫釐分象緯袒跣<lb/>
揖公卿狗竇號光逸漁陽裸禰衡笑雷冬蟄震巖電夜<lb/>
珠明月滑侵簪冷江光逼履淸半酣思救世一手擬扶<lb/>
傾擊地嗟衰俗看天貯不平自緣懷節義可是計烹亨<lb/>
議論通三敎年顔稱五更老狂人不厭密行鬼應驚未<lb/>
識心相許開襟語便誠伊余常服義願拜十年兄斯人<lb/>
非唐之貞士棄官隱於黃冠者乎雖其名不可攷然當<lb/>
<pb n="KR4f0054_SBCK_033-3a"/>
附之司空諸公之後致光又有送人棄官入道詩云社<lb/>
稷俄如綴雄豪詎守株忸怩非狀志擺脫是良圖塵土<lb/>
畱難綴纓緌棄若無冥心歸大道回首笑吾徒是亦一<lb/>
吳顚也然則其時之埋形晦迹竟與草木同腐者豈僅<lb/>
此哉豈僅此哉<lb/>
　　跋韓致光閩中詩<lb/>
劉後邨曰唐史謂致光挈族入閩依王氏按王氏據福<lb/>
唐致光乃居南安曷嘗遂依之乎後邨之言是也而尙<lb/>
未盡致光以丙寅至福唐主黃滔家丁卯唐亡戊辰尚<lb/>
寓福唐已巳寓汀州之沙縣庚午寓尢溪之桃林辛未<lb/>
<pb n="KR4f0054_SBCK_033-3b"/>
而後始至南安則其在福唐亦三年又二年而居南安<lb/>
耳然致光之居南安固不依王氏卽居福唐亦非依王<lb/>
氏何以知之王氏固附梁者也致光避梁而出豈肯依<lb/>
附梁之人故其嘆郞官之使閩者曰不羞莽卓黄金印<lb/>
翻笑羲皇白接䍦鵲詩曰莫怪天涯棲不穩託身須是<lb/>
萬年枝驛步詩曰物近劉輿招垢膩風經庾亮汚塵埃<lb/>
喜涼詩曰東南亦是中華分蒸鬱相凌太不平悽悽詩<lb/>
曰嗜鹹凌魯濟惡潔助涇泥閑興詩云他山冰雪解此<lb/>
水波瀾生豈但於王氏無一毫之益且危疑百端矣讀<lb/>
詩論世可以得其情狀也<lb/>
<pb n="KR4f0054_SBCK_033-4a"/>
　　跋唐人牛希濟荀息論<lb/>
　是論在永樂大典中其言唐憲宗以後遺詔擇立太<lb/>
　子不由大臣之謀皆左右近密建議旣定然後書奏<lb/>
　令大臣署之民閒謂之車轂狀宦官謂之金輪圖嘗<lb/>
　有請趙公同詈名者公流涕不忍執筆其子曰一門<lb/>
　三百口在於今日遂代署之宦者喜亟命以淸列<lb/>
按通鑑懿宗咸通十三年二月以刑部侍郞奉天趙隱<lb/>
同平章事僖宗乾符二年二月罷范質五代通錄梁李<lb/>
振曰懿皇升遐韓中尉殺長立少以利其權是卽希濟<lb/>
所指也唐書但稱宦官等矯詔立晉王儼不言所殺何<lb/>
<pb n="KR4f0054_SBCK_033-4b"/>
王亦不及趙隱得此論可以補其闕唐宰相表隠三子<lb/>
光逢太常卿光裔膳部郞知制誥光胤駕部郞光逢相<lb/>
梁光裔相南漢光胤相唐未知代署者爲誰隱爲相二<lb/>
年無一事可紀車轂金輪亦異聞也<lb/>
　　書程尚書子糾辨後<lb/>
晦翁以朱子稱乃其殁後羣弟子推而呼之者同時張<lb/>
敬夫呂伯恭陸子靜葉正則陳同甫陳君舉薛季宣程<lb/>
可久諸君大都皆曰元晦耳程泰之尚書仕孝宗時其<lb/>
卒在晦翁前而辨子糾事乃有朱子之目予疑是文非<lb/>
尚書筆況張淸江乃晦翁弟子所著春秋集注尙書不<lb/>
<pb n="KR4f0054_SBCK_033-5a"/>
及見而辨中亦及之其爲捏造明矣尚書遺籍如禹貢<lb/>
圖論易原詩論北邊備對衍繁露雍錄予俱見之惟此<lb/>
乃載於文獻志者未知其何所出竊欲質之博雅君子<lb/>
　　范少師式齋墨蹟跋<lb/>
宋少師式齋范公楷在理宗朝爲名臣詳見袁文淸公<lb/>
慶元志其詩則予未之見也乾隆癸亥其九世孫核得<lb/>
其墨蹟一咏梅花絕句一咏茶花絕句其後鈐以淸白<lb/>
家風私印是卷在范氏爲世寶在吾甬上足補耆舊之<lb/>
闕亟錄而藏之先公搜甬上前輩詩在杲堂簿錄之外<lb/>
數十家其風節文章之著者尚書豐淸敏公舒中丞嬾<lb/>
<pb n="KR4f0054_SBCK_033-5b"/>
堂王宗卿珩蔣中奉璿鄭魯公若沖太師史文惠王朱<lb/>
少師翌張于湖袁正獻公正肅公陳侍郞和仲史春坊<lb/>
友林陳參議西麓皇甫處士東生程敎授時叔兄弟程<lb/>
侍郞徐紀助敎堂鄭敎授駒其餘不甚見稱於世若陳<lb/>
晉錫者尚多有之今得尚書之詩悵先公之未見也若<lb/>
鄞江先生詩見於荆公墓志者是王氏子孫私撰託之<lb/>
荆公非眞筆也妄男子取而列之以補杲堂之本則謬<lb/>
矣核能購其先人之墨蹟以充文獻賢矣哉<lb/>
　　跋袁正獻公與舒和仲帖<lb/>
　某頓首再拜和仲學士親家契兄侍右多日不得上<lb/>
<pb n="KR4f0054_SBCK_033-6a"/>
　狀惟有瞻仰卽此冬杪晴寒伏惟侍庭春容尊履有<lb/>
　相萬福某碌碌乘障深媿無補惟日夜思歸當今仕<lb/>
　宦大抵皆難若沿江州郡則難而又難者也財賦取<lb/>
　辦於船稅舍之則無䇿征之則招謗過客紛紛有投<lb/>
　贄者有挾貴者予之止卽怒多則不勝其費此豈易<lb/>
　區處哉官中錢物皆生民膏血豈可輕用寧使人謗<lb/>
　且怒耳賢昆仲朝夕歡聚浸淫磨礲有日新之益此<lb/>
　乃兄弟爲友朋也甚善更宐日課一經一史尢佳學<lb/>
　者但慕高遠不覽古今最爲害事子路曰何必讀書<lb/>
　然後爲學夫子曰是故惡夫佞者是雖聖人於書不<lb/>
<pb n="KR4f0054_SBCK_033-6b"/>
　敢廢況他人乎純仲近讀何書更在賢伯氏程督之<lb/>
　耳匆匆通問天寒更幾保愛不宣某頓首再拜和仲<lb/>
　學士親家契兄侍右<lb/>
右袁正獻公與舒和仲帖和仲文靖之長子純仲其弟<lb/>
也正獻是帖葢在守江州之時觀其所述過客之難於<lb/>
酬應德人之言也帖尾諄諄勸讀書予嘗見延祐慶元<lb/>
志中載正獻一帖亦答舒氏兄弟者大略與此相同深<lb/>
戒學者騖高遠而不覽古今此是當時爲陸學者之習<lb/>
氣正獻及之不一而足可以知陸學本不如此及其流<lb/>
弊至於如此則是傅子淵包顯道之徒有以致之而楊<lb/>
<pb n="KR4f0054_SBCK_033-7a"/>
袁不爾也故延祐志中所載帖極稱慈湖之讀書今跋<lb/>
此帖正可以彼此互相證明往者臨川先生昌明陸學<lb/>
然其病則言陸學絕無流弊如此便成矯枉阿私觀正<lb/>
獻二帖而當時爲陸學者之流弊章章如矣陸學精處<lb/>
正在戒學者之束書不觀游談無根學者可不戒乎延<lb/>
祐志中所載之帖跋於深寧王先生亦吾里中前輩也<lb/>
今是帖再跋於小子敬惟鄕社前輩大儒之心畫歴劫<lb/>
猶存芒寒色正而小子衰殘病廢於斯道茫無所見年<lb/>
來健忘昏髦古今經史日以廢業正獻是亦樓之精舍<lb/>
與吾家近止一葦歲時過之曷禁悚然是帖昔藏於檇<lb/>
<pb n="KR4f0054_SBCK_033-7b"/>
李項氏今歸於江都閔氏<lb/>
　　吳興趙文敏公父子兄弟夫婦甥舅墨蹟跋<lb/>
小山堂長趙君谷林意林兄弟出示松雪家門墨蹟一<lb/>
卷凡七幅後有吾鄕慈水陳文定公敬宗跋又有太原<lb/>
傅山先生跋美哉天水之世寶也第一幅爲松雪記事<lb/>
予孫提領行可者第二幅爲管夫人漁父詞四首第三<lb/>
幅爲公弟孟碩送剛父學正之任桐川詩第四幅爲公<lb/>
子仲穆所書坡公念奴嬌赤壁詞第五幅爲仲穆子彦<lb/>
徽所書章孝廉乞粟疏第六幅爲公子仲光和草堂秋<lb/>
興詩八首又和若拙詩一首第七幅首尾不完然猶可<lb/>
<pb n="KR4f0054_SBCK_033-8a"/>
審其爲黃鶴山人王濛所作子猷雪夜訪戴圖序山人<lb/>
固公之甥也故附卷末文定爲吾鄕名德碩儒向未嘗<lb/>
見其手筆是卷以鷗波亭中父子兄弟天婦甥舅墨妙<lb/>
歸於谷林固趙氏之幸得見文定之跋又予之幸也剛<lb/>
父姓王氏吳人以字行有兵略其後從桐川學正徙吾<lb/>
慶元適方國珍來寇總管輩不能禦剛父自請分守東<lb/>
門累殺賊國珍以是不敢窺慶元者數年剛父去官而<lb/>
慶元不復可守矣予嘗嘆元史不載剛父事吾鄕圖經<lb/>
亦莫爲剛父立傳者僅得其槪於先王父贈公所輯方<lb/>
氏事略予嘗過東門爲賦王學官故營詩編入句餘土<lb/>
<pb n="KR4f0054_SBCK_033-8b"/>
音適見孟碩贈剛父詩因牽連及之<lb/>
　　跋月泉吟社白湛淵詩<lb/>
白湛淵在吟社中變姓名爲唐楚友不知其爲吾鄕舒<lb/>
文靖公之後也生十齡以孤穉隨母養於白大德庚子<lb/>
任毘陵敎授剡源勸其援范公例復姓未知果否然要<lb/>
爲吾鄕添一詩人<lb/>
　　書劉文靖公退齋記後<lb/>
許文正劉文靖元北方兩大儒也文正仕元而文靖則<lb/>
否以予攷之兩先生皆非宋人仕元無害然以元開剏<lb/>
規模言之其不足有爲可知則不仕者自此遠矣文正<lb/>
<pb n="KR4f0054_SBCK_033-9a"/>
從祀而文靖則否誠不可謂非屈也然吾讀文靖退齋<lb/>
記謂世有挾老子之術以往者以一身之利害節量天<lb/>
下之休戚其終必至於誤國而害民然而特立於萬物<lb/>
之表而不受其責而彼方以孔孟之時義程朱之名理<lb/>
自居不疑而人亦莫知奪之是乃以術欺世而卽以術<lb/>
自<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>斯其言未知其何所指也及讀楊僉事俊民爲作<lb/>
祠記則曰先正得時行道大闡文風泉人宗之如伊洛<lb/>
先生斥之曰老氏之學也以祠記之言合之則所指者<lb/>
卽文正也豈當日文正辭左轄居祭酒葢有見於道之<lb/>
難行而姑思以儒官自安故公以是詆之歟要其在當<lb/>
<pb n="KR4f0054_SBCK_033-9b"/>
日必實有所見而今不可攷矣文正之仕元世多遺議<lb/>
予葢不盡以爲然由文靖之言觀之則知苟非行道之<lb/>
時必不當出亦不當擇地而居之葢立人之朝卽當行<lb/>
道不僅以明道止不能行道而思明道不如居田閒而<lb/>
明道之爲愈也斯其文靖之意而非後世之論也然則<lb/>
文靖高矣孫徵君奇逢最爲表章文靖之學而未及此<lb/>
適校元儒學案因表此案附之於後以存先儒異同之<lb/>
故焉<lb/>
　　書劉文靖公渡江賦後<lb/>
劉文靖公渡江賦前人論之者多矣瓊山以爲幸宋之<lb/>
<pb n="KR4f0054_SBCK_033-10a"/>
亡黜其從祀後渠則以爲欲存宋夏峰力主後渠而論<lb/>
者終未釋然於瓊山之說予以爲兩家皆非也諸公葢<lb/>
但讀其賦而未嘗取其集攷之故不能定其案明儒讀<lb/>
書之疏大率如此許文正與文靖皆元人也其仕元又<lb/>
何害論者乃以夷夏之說繩之是不知天作之君之義<lb/>
也豈有身爲元人而自附於宋者眞妄言也文正仕元<lb/>
文靖則否何也文靖葢知元之不足有爲也其建國規<lb/>
模無可取者故潔身而退不然文靖已受集賢之命非<lb/>
竟不欲出者也渡江之舉宋曲而元直文靖傷宋之爲<lb/>
奸臣所誤畱行人以挑師釁耳蘓天爵以爲哀宋是也<lb/>
<pb n="KR4f0054_SBCK_033-10b"/>
哀宋則固非幸其亡而亦非有意於存之所謂置身事<lb/>
外而言者也吾請徵之於其詩其憶郝伯常曰一檄期<lb/>
分兩國憂長纓不到越王頭末曰飛書寄與平南將早<lb/>
遣樓船下益州此其罪宋之無故而執使臣也但據此<lb/>
而言其詞頗厲幾幾乎若幸其亡者而正不然其題理<lb/>
宗南樓風月圖曰試聽陰山勅勒歌朔風悲壯動山河<lb/>
南樓煙月無多景緩步微吟柰爾何又曰物理興衰不<lb/>
可常毎從氣韻識文章誰知萬古中天月只辦南樓一<lb/>
夜涼<hi>理宗自題有併作南樓一夜涼之句才到中天萬國明則藝祖詩也</hi>其題理宗詩卷<lb/>
曰已未天王自出師眼前興廢想當時臨江釃酒男兒<lb/>
<pb n="KR4f0054_SBCK_033-11a"/>
事誰向深宮正賦詩是三詩者皆以痛晚宋之君不恤<lb/>
國事自取夷滅而非幸之之詞其題理宗緝熙殿硯詩<lb/>
曰使君持送緝熙硯捷音才到山中人四十三年如電<lb/>
抺此硯曾經秋復春題度宗熙明殿墨詩曰松風生哀<lb/>
◍硯滴似訴優游解亡國只今惟有哀江南寶氣不受<lb/>
鵞溪縑書事詩曰唱徹芙蓉花正開新聲又聽采茶哀<lb/>
秋風葉落踏歌起已覺江南席卷來此其哀之至矣豈<lb/>
幸之乎至其書事詩又曰路人遙指降王道好似周家<lb/>
七歲兒此則尚論陳橋之事之非而傷天道之好還其<lb/>
與伯顔得國小兒失國小兒之語正自不同故過東安<lb/>
<pb n="KR4f0054_SBCK_033-11b"/>
趙氏先塋云今古區區等如此五陵哀雁入秋雲至曰<lb/>
宋張遺學有經綸不是淸談誤世人白首歸來會同館<lb/>
儒冠爭看宋師臣此似美家鉉翁之徒而作又曰風節<lb/>
南朝苦不伸泝流直欲到崑崙世宗一死千年見此是<lb/>
黃河最上津此似斥畱夢炎之徒而作其咏海南鳥曰<lb/>
精衞有情銜太華杜鵑無血到天津聲聲解墮金銅淚<lb/>
未信吳兒是木人凡此皆文靖置身事外平情論事之<lb/>
作存之幸之俱無預也至其不肯仕元之意亦皆見之<lb/>
於詩其咏四皓詩曰智脫暴秦網義動英主顏鄙哉山<lb/>
林槁搏也或可班安得六黃鵠五老相追攀四皓固嘗<lb/>
<pb n="KR4f0054_SBCK_033-12a"/>
入漢廷希夷亦朝宋祖而皆不仕文靖以之自況也又<lb/>
曰孺子誠可敎從容濟時艱出處今誤我惜哉不早還<lb/>
託興於四皓之輔漢惠而終不能安漢以見巳之不當<lb/>
畱也故題嚴光詩曰爲陵成高節此亦天子恩中庸久<lb/>
蕪沒矯激非天民其言皆和平中正以求出處之宐然<lb/>
其傷時之意則累見之和歸園居詩曰人生喪亂世無<lb/>
君欲誰仕滄海一橫流飄蕩豈由已和擬古詩曰忍飢<lb/>
待竹實淡蕩今何之歌以靈鳳謠亂以猛虎詩和雜詩<lb/>
曰太玄豈無知不覺世運迫爲問莽大夫何如成都陌<lb/>
又曰西山霍原宅古跡猶可稽長吟豆田謠愁雲落崩<lb/>
<pb n="KR4f0054_SBCK_033-12b"/>
崖則覩時政之謬而思晦迹以自保明矣然其和歸園<lb/>
居詩又曰乾坤固未壞𣏌人已哀鳴雖知無所濟安敢<lb/>
遂忘情和擬古詩又曰客從關洛來高論聽未終連稱<lb/>
古英傑秉國或從戎生世此不惡君何守賤窮急呼酌<lb/>
醇酒延客無何中則文靖豈忘世者特厄於其時耳其<lb/>
和咏貧士曰淵明老解事撫世如素琴豈有江州牧旣<lb/>
來不同斟是則戒心於霍原之禍而所以勉受徵書者<lb/>
也葢文靖之不仕於元本不因宋雖亦嘗譏揚雄羨管<lb/>
寧陶濳而與諸人有故國故君之分者不同況文靖先<lb/>
世皆仕金故哀金之詩亦多和歸園居詩曰陵谷變浮<lb/>
<pb n="KR4f0054_SBCK_033-13a"/>
雲家世如殘局區區寸草心依然抱朝旭題金太子墨<lb/>
竹曰䇿書紛紛少顔色空山夜哭遺山翁我亦飄零感<lb/>
白髪哀歌對此吟雙蓬早發濡上曰別家忘再宿桑海<lb/>
問何年過奉化曰百年元魏史千古汝南哀宋道人詩<lb/>
卷曰知音有銅狄逸史訪金源上塚曰故國無家仍是<lb/>
客病軀未老錯呼翁登中山城曰陵遷谷變橫流地卵<lb/>
覆巢傾死節臣毛髦諸孫生氣在九原精爽凜猶新謂<lb/>
其從伯祖死貞祐事也雄州詩曰灑落規模餘顯德承<lb/>
平文物記金源又題金太子墨竹曰手澤明昌秘閣收<lb/>
當年緹襲爲誰畱露盤流盡金人淚應笑翔鸞不解愁<lb/>
<pb n="KR4f0054_SBCK_033-13b"/>
跋遺山墨蹟曰遺墨數篇君惜取注家參校有他年此<lb/>
皆其哀金之作味之似過於哀宋者葢其先世所嘗臣<lb/>
事也文靖生於元代見宋金相繼而亡而元又不足爲<lb/>
輔故南悲臨安北悵蔡州集賢雖勉受命終敝屣去之<lb/>
此其實也瓊山後渠所云不皆成囈語哉<lb/>
　　跋戴剡源與先泉翁倡和詩<lb/>
剡源答泉翁詩云酣歌待約東隣伴潑面晴風漲酒瀾<lb/>
又云更有隣墻全處士醉吟能泛百杯寛是泉翁寓杭<lb/>
後所酬唱也今泉翁之詩自吟社而外無存者惜夫<lb/>
　　題蒲壽窚詩<lb/>
<pb n="KR4f0054_SBCK_033-14a"/>
顧徵君亭林紀蒲壽窚事令人髪指明初禁錮蒲氏子<lb/>
孫諒壽窚之後亦同在其中可以報之矣偶見其爲浮<lb/>
屠刺血寫法華詩云丹書何切切滴心不滴血縱使血<lb/>
可乾其如心不竭蜀鳥啼作花至今萬山纈殺身以成<lb/>
仁遺訓有先喆何其謬爲激烈一至此也然讀之終無<lb/>
沉痛之意葢膚語耳<lb/>
　　跋楊文懿公家訊後<lb/>
文懿公長子茂元得刑曹而寄之訊以爲吾始而喜繼<lb/>
而憂終而恨喜者以進士多外補今得京職父子足相<lb/>
聚也憂者以初筮仕而得刑曹人命至重恐有失也恨<lb/>
<pb n="KR4f0054_SBCK_033-14b"/>
者以自此恐不復讀書遂爲俗吏也敎子如此可以爲<lb/>
天下人父之鵠矣雖然歐公與人言多及吏事不談文<lb/>
章則吏事亦學也公又何恨之有茂元後官侍郞稱名<lb/>
臣不愧文懿之敎云<lb/>
　　跋唐荆川與萬鹿園札<lb/>
荆川與鹿園札三十餘紙予得其七荆川文吏而惓惓<lb/>
於論兵鹿園大將而諄諄於論學觀其翰札令人肅然<lb/>
起敬也適九沙七十生辰予無以爲之壽卽以七紙致<lb/>
之九沙喜曰吾家世珍也因囑予爲之跋其餘紙亦歸<lb/>
九沙從子西郭<lb/>
<pb n="KR4f0054_SBCK_033-15a"/>
　　跋豐考功札<lb/>
考功與周中丞莓厓札言其子鎣有萬夫之勇又極言<lb/>
其不孝考功有愧於學士宐其子亦多忤耳然嘗見鎣<lb/>
詩又頗蘊籍不似勇夫何也<lb/>
　　題石齋先生遺詩<lb/>
石齋先生遺詩是人僞作其中眞筆不及半但觀其凑<lb/>
成三百十一篇之目便是邨學究所爲強合毛詩之數<lb/>
者開卷便說畱侯因人成事坐據三韓千里之地漁陽<lb/>
鐵騎所出而不能用是其人全不識東西者陽翟之韓<lb/>
而以爲三韓三韓而卽以爲漁陽何其妄乎以讀破萬<lb/>
<pb n="KR4f0054_SBCK_033-15b"/>
卷之石齋而爲此言耶<lb/>
　　跋王節愍公手蹟<lb/>
明之亡也浙中仗義殉節之臣極盛而杭人獨少甲申<lb/>
之難竟無一人乙酉南都之亡家居而死者陸大行鯤<lb/>
庭王邵武昭平祝貢士開美死於師者翁都督也畫江<lb/>
之役襃卹諸忠但及大行不及邵武吾鄕董戸部次公<lb/>
爭之曰死一耳何以卹典有偏將謂大行係甲榜邵武<lb/>
係乙科耶今之甲榜而賣國者肩相望也邵武始得諡<lb/>
節愍今年冬杪獲見邵武手蹟於戸部家乃國難前所<lb/>
寫摺扇見寄者乃知邵武於戸部爲舊契邵武不負故<lb/>
<pb n="KR4f0054_SBCK_033-16a"/>
國戸部足報故人交有光矣自三公以死倡丙戌而後<lb/>
陳太僕濳夫陳將軍萬良徐主事復儀兪主事元良周<lb/>
貢士宗彝張將軍起芬姜指揮國驤吳都御史聞禮吳<lb/>
太學惟修姚都督志卓姚太僕奇胤湯守道芬張都督<lb/>
堅郁大令廷諫輩尚有人焉莫爲之先何以鼓其氣哉<lb/>
邵武向未嘗見其手筆爲正容肅拜而觀之邵武子均<lb/>
壬午鄕貢進士於遺民中最苦節亦應附志<lb/>
　　錢忠介公墨蹟跋<lb/>
往與萬編修九沙捜羅因國末造忠義諸公墨蹟獨以<lb/>
不得忠介錢公書爲憾巳而得其爲諸生時試義殘帙<lb/>
<pb n="KR4f0054_SBCK_033-16b"/>
喜而裝潢之屬予跋尾予逡廵未作九沙寓亭不戒於<lb/>
火是冊亦歸天上悵惋無已今年忠介嗣子濬㳟得此<lb/>
卷乃忠介自書咏史諸作筆法跌蕩淸妙爲之驚躍再<lb/>
拜循環把玩惜九沙巳爲古人不及見此墨寶也濬㳟<lb/>
方與予編公遺集因以是跋附之集後<lb/>
　　錢尙書牧齋手蹟跋<lb/>
尙書手蹟共十幅在馮硏祥家皆與馮氏羣産往還者<lb/>
第一幅云足下奇士遘此奇窮此天所以善成足下也<lb/>
楊大洪作秀才時貧病艱危備所不堪吾黨慷慨建竪<lb/>
無烈於大洪者彼固於困窮時辦此矣足下定當得力<lb/>
<pb n="KR4f0054_SBCK_033-17a"/>
於此其言善矣然則尙書晩節狓猖殆以少年甲第淸<lb/>
華故累之耶其云曹生能救淸漳可謂不負吾門閩人<lb/>
若更跳梁當置淸漳於何地淸漳指黄忠烈公也忠烈<lb/>
之被逮上疏爭之者葉廷秀涂仲吉周旋其事者彭士<lb/>
望以二千金爲納槖饘者戴初士黄商侯顧不知曹生<lb/>
爲誰幅中所及人物如錢不識孫子度呂季臣陳子木<lb/>
皆禾人則疑是曹給事遠思當更攷之閩有周之夔故<lb/>
異黨也跳梁者必其人矣振公亦不知爲誰第二幅云<lb/>
刼灰之後歸心佛乘急欲請書本藏經以供檢閱聞霍<lb/>
魯齋作守道此好機緣春夏閒欲往訪之兄過嘉禾幸<lb/>
<pb n="KR4f0054_SBCK_033-17b"/>
爲商地主不至栖栖旅人也內典可更爲一蒐訪嗚呼<lb/>
望塵干索禪力何在不覺爲之一笑第十幅云春宵一<lb/>
刻先令細君滿引一杯以助千金之興細君指柳氏也<lb/>
予聞之周鄮山謂牧齋年六十四柳氏年二十四歸之<lb/>
客有訪之者柳氏出侑酒依然舊日風流觀此箋并前<lb/>
索酒札知柳氏固酒徒黄忠烈公見諸弟子有與女校<lb/>
書詩者輒戒之牧齋跌蕩乃至於此宐其有浪子燕靑<lb/>
之誚此卷歸吾友趙六意林令予跋之予學殖荒落未<lb/>
能詳覈良自媿也<lb/>
　　高鴻臚夢箕手蹟跋<lb/>
<pb n="KR4f0054_SBCK_033-18a"/>
南都王之明一案以鴻臚起而亦大受其累其被刑也<lb/>
昂首答曰區區之誠二祖列宗所共鑒也至今聞者爲<lb/>
之神傷是札云訛傳驚恐總無的確只有在山困頓聽<lb/>
吾主命而已是殆王案未了時而又云在山幸本土之<lb/>
人修防固守亦似可保但恐大亂當以南通括蒼爲退<lb/>
步而資斧難延恐爲首陽之續則又是南都已破時而<lb/>
又云大主在上必不令人枉死則又是赧王未擒時吾<lb/>
友趙六意林以此狐疑令予定其時日愚以意度之鴻<lb/>
臚旣還山則王之明已訊畢特爰書或恐尙有後命耳<lb/>
而赧王聞江都之信奔蕪湖　大兵直下秣陵浙中亦<lb/>
<pb n="KR4f0054_SBCK_033-18b"/>
風鶴交警故有南通括蒼之說然尙未聞靖南消息則<lb/>
故君尙在也大略當如此<lb/>
　　魏庶常子一墨蹟跋<lb/>
子一書畫俱工同年孟公章明得其所贈便面以交棃<lb/>
匣貯珍之孟公早攀橋山之髯子一以遲蒙謗傷哉然<lb/>
子一致蠟書於夏峰謀殺賊而欲以唐通爲應則無知<lb/>
人之明矣唐通豈可恃耶若其書之工觀此便紙已得<lb/>
其槪<lb/>
　　無名氏手蹟跋<lb/>
此札不知姓名觀其與閩人搆難之語外屈其形內食<lb/>
<pb n="KR4f0054_SBCK_033-19a"/>
其心是黨人之多事者可以想見明季甘陵之禍<lb/>
　　馮徵遠手蹟跋<lb/>
太常馮公三子大馮君畱仙卽元颺小馮君鄴仙卽元<lb/>
飈天下所共知而三相公元飅睂仙繼之其羣從則元<lb/>
䬞徵遠亦其一也津撫與尙書負重望遭逢國難相繼<lb/>
野死於杭之湖上其志可悲矣當世猶多責備然兩公<lb/>
未展之志其季成之從亡不顧卒以蹈海明史不能附<lb/>
入兩公之傳眞一大漏也徵遠受部曹之命於江上事<lb/>
去蕉萃以死棃洲先生所謂竹梧鸞鵠困於柴水者其<lb/>
人亦當在遺民中偶於馮硏祥家見其手札爲之泫然<lb/>
<pb n="KR4f0054_SBCK_033-19b"/>
　　跋李昭武先生墨蹟<lb/>
昭武先生與先贈公最厚故予家所有詩箋尺牘箑頭<lb/>
極多然予少時但以書人詩人目先生耳稍長始悉先<lb/>
生之大節因爲之作墓幢之文顧里中人知者葢寥寥<lb/>
矣是卷乃先生平淮碑論書以贈陸丈春明者先生之<lb/>
集已亡則是論尢所當存也李君海若爲其族孫以未<lb/>
得先生墨蹟爲憾予因贈之而跋其尾幷書其墓幢之<lb/>
文於前<lb/>
　　跋周鄮山先生墨蹟<lb/>
鄮山先生之書博觀諸家略迹取神藏鋒鋩於渾朴之<lb/>
<pb n="KR4f0054_SBCK_033-20a"/>
中論者以爲先生之畫勝於文詩勝於畫書勝於詩葢<lb/>
確評也予謂如先生之書方可當雅健之目<lb/>
　　跋林太常輓姜給事詩<lb/>
蠒菴太常輓姜敬亭詩姜氏未嘗入刻予家有其手卷<lb/>
葢書以求正先贈公者乃知敬亭避地天台江干之役<lb/>
太常輓之出仕監國而不赴又言吏部嘗與太常同事<lb/>
姚江戎幕則戊子以後浙東山寨中事也此皆野史所<lb/>
未及者足以當詩史矣<lb/>
　　書毛檢討忠臣不死節辨後<lb/>
蕭山毛檢討奇齡有三大辨其一爲忠臣不死節文異<lb/>
<pb n="KR4f0054_SBCK_033-20b"/>
哉其立言也忠臣不此盡死節然不聞死節之非忠臣<lb/>
也世知檢討之文由於盧鎭遠宐所作續表忠記而不<lb/>
知其所以然鎭遠予同里先輩也初任蕭山敎官其時<lb/>
檢討以亡命之餘歸里得復諸生名籍怨家不能忘情<lb/>
多相齮兀而又以制舉荒落連試下等鎭遠獨奇其才<lb/>
拂拭之備至檢討亦感之甚其所謂師弟非尋常學舍<lb/>
中人比也鎭遠所作續表忠記其初集爲趙給事吉士<lb/>
所雕二集爲程上舍某所雕皆與檢討論定而出者卽<lb/>
令檢討爲之序今所雕乃檢討手書本字畫甚拙可覆<lb/>
審也鎭遠遷官而卒檢討志墓亦載其事已而京師有<lb/>
<pb n="KR4f0054_SBCK_033-21a"/>
戴名世之禍檢討懼甚以手札屬鎭遠之子曰吾師所<lb/>
表章諸忠臣有干犯令甲者急收其書弗出也其子奉<lb/>
其戒惟謹乃檢討懼未止急作此辨而終之曰近有作<lb/>
續表忠記者猥以長平之卒濫充國殤而假託予序恐<lb/>
世之人不知將謂不識名義自我輩始故不可無辨又<lb/>
改其志墓之文曰公之續表忠記假予爲序嗚呼何其<lb/>
悖歟檢討不過避禍遂盡忘平日感恩知已之舊斯苟<lb/>
稍有人心必不肯爲而由此昌言古今忠臣原不死節<lb/>
夫負君棄國與夫背師賣友本出一致檢討之心術盡<lb/>
於斯文檢討之生平盡於斯文其詡詡然落筆時葢可<lb/>
<pb n="KR4f0054_SBCK_033-21b"/>
想矣檢討所作鎭遠墓志底本幷其手札至今猶藏盧<lb/>
氏其子嘗流涕出以示予予因爲記之若以續表忠記<lb/>
言之其紀事誠有未覈文亦多不工雖予不敢以其同<lb/>
里爲之辭特檢討親爲之序而反覆如此其心原不爲<lb/>
書之是非起見則可駭也天門唐庶常建中曰君姑置<lb/>
檢討弗問葢諒其非本心耳予大笑而頷之<lb/>
鮚埼亭集外編卷三十三終<lb/>
</p>
<p>
</p>
  </div>
</body>
</text>
</TEI>
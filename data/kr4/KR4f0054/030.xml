<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0054_SBCK_030-1a"/>
鮚埼亭集卷第三十<lb/>
　　鄞　全祖望紹衣譔　餘姚史夢蛟竹房校<lb/>
　記<lb/>
　　浦陽江記<lb/>
浦陽江水發源義烏分於諸曁是爲曹娥錢淸二江其<lb/>
自義烏山南而岀者道由蒿<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>所謂東小江者也下流<lb/>
斯爲曹娥其自山北而岀者道由義橋所謂西小江者<lb/>
也下流斯爲錢淸曹娥之水由諸曁紆而東至嵊至餘<lb/>
姚則巳折而北始至上虞遂由㑹稽入海錢淸之水由<lb/>
諸曁竟西下至蕭山反東向山陰入海一曲一直源流<lb/>
<pb n="KR4f0054_SBCK_030-1b"/>
不同然六朝皆以浦陽之名槩之葢嘗考浦陽之名漢<lb/>
時所未有故班志不錄然班志于浦陽東道之水則曰<lb/>
柯水而系之上虞卽曹娥也西道之水則曰潘水而系<lb/>
之餘曁卽錢淸也續志則有潘水而失柯水其以浦陽<lb/>
名江也始見於韋昭然續志岀昭之後尚未登其目則<lb/>
不大著也浦陽之名至宋齊之間而大著其時合曹娥<lb/>
錢淸二水皆曰浦陽謝康樂山居賦中所云浦陽皆指<lb/>
曹娥李善因之而南史所載浦陽征戰之事則皆指錢<lb/>
淸厯考唐人所作十道志元和志皆無此二江之名元豐<lb/>
九域志曹娥以鎭屬㑹稽錢淸以鎭屬山陰尚未有江<lb/>
<pb n="KR4f0054_SBCK_030-2a"/>
名其以江名也自南宋始吾讀酈氏注水經其所志浦<lb/>
陽之水本皆屬曹娥其末始引及蕭山之潘水則是錢<lb/>
淸之上流而疏析不精不知其已分而爲二而反以爲<lb/>
合而爲一故曰上虞江水東至永興與浙江合則是太<lb/>
康湖<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>浦之水能至義橋麻谿以入海移東就西其謬<lb/>
巳甚葢酈氏未嘗身至江南以有此失也抑或者六朝<lb/>
之世隄堰未備東小江之水尚能西岀則東道之水得<lb/>
至永興亦未可定是非爲酈氏囘䕶也考其時則然矣<lb/>
乃施宿辨之而不審近來越人遂謂浦陽非曹娥但屬<lb/>
錢淸以此糾酈氏雖黃氏今水經亦有此言則又非也<lb/>
<pb n="KR4f0054_SBCK_030-2b"/>
夫酈氏以浦陽爲曹娥本之康樂山居賦康樂身居其<lb/>
地者也豈有誤取百里以外之江名而加之所居之江<lb/>
者此固不待辨而可明也況南史浦陽江南北津各有<lb/>
埭司以稽察楳磵曰南津埭卽今之梁湖堰也北津埭<lb/>
卽今之曹娥堰也其與西陵埭柳浦埭實於六朝稱四<lb/>
埭然則浦陽終以東道曹娥之水爲經流而西道滙於<lb/>
錢淸者爲支流六朝官制葢班班足與水道相證明安<lb/>
得反以之糾酈氏也是所謂攷古不詳漫生疑論者也<lb/>
葢浦陽之水東行者當隄堰未興之日自餘姚達於句<lb/>
章之境几<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>浦　浦漁浦剡谿簟溪胥㑹焉由柯水而<lb/>
<pb n="KR4f0054_SBCK_030-3a"/>
東直達於勾章之渠水而止非猶夫今日之曹娥酈氏<lb/>
之言可攷也斯其所以爲吳越三江之一若但以錢淸<lb/>
爲纏絡則狹矣柰何反溝曹娥而絶之乎酈氏以上虞<lb/>
江稱曹娥而錢淸則否以是知曹娥之爲浦陽經流無<lb/>
疑也乃若漢志上虞柯水卽曹娥而張元忭謂卽山陰<lb/>
柯橋之水則益謬之甚者葢使以錢淸之尾言之或可<lb/>
引之至柯橋而又安得系之曹娥以東乎山陰令舒樹<lb/>
田同舟過梁湖語及此故記之<lb/>
<pb n="KR4f0054_SBCK_030-3b"/>
<pb n="KR4f0054_SBCK_030-3b"/>
　　東萊大小沽河記<lb/>
漢志太山郡卽南武陽之冠石山治水所出南至下邳<lb/>
入泗卽應劭所云武水也東萊郡曲成之陽<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>山治水<lb/>
所岀南至臨沂入海<hi>今本漢書脫臨字</hi>則又一治水也說文有<lb/>
曲成之治水而武陽則略焉則似乎曲成之治水其望<lb/>
較大於武陽者善長於泗水篇之治水作泇水以爲卽<lb/>
武水此是字義相近不足恠但竝不言泇水所出而于<lb/>
臨沂之治水則不言其岀於曲成之陽<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>而卽以爲出<lb/>
於武陽之冠石又不言其入海而以爲入沂則此臨沂<lb/>
之治水其所岀旣與漢志戾其所入又與漢志戾而且<lb/>
<pb n="KR4f0054_SBCK_030-4a"/>
又引應劭之言以爲卽武水則一武水也俄而爲泇水<lb/>
則入泗俄而爲治水則入沂眞不可曉顧宛溪曰泇河<lb/>
有二東泇入沂西泇入泗葢泗沂交㑹之處故有此謬<lb/>
然則并臨沂之治水亦是泇水也而岀自曲成之治水<lb/>
究安屬攷西泇河出嶧縣之君山卽在嶧縣界中與東<lb/>
泇河合遂南入宿遷境今爲運道其流甚盛而東泇河<lb/>
源出費縣山中或曰出榜山葢卽今芙蓉湖稍短若武<lb/>
水亦出嶧山入泗然則西泇河卽漢志冠石之水無疑<lb/>
若東泇河則竝不岀冠石今善長于西泇不著其源而<lb/>
于東泇增多其源自冠石而東蒙而顓臾而後費縣是<lb/>
<pb n="KR4f0054_SBCK_030-4b"/>
其謬也若漢志曁說文則亦有誤者東萊之治水但當<lb/>
於膠濰之間入海不應間關二千里而至臨沂厯河濟<lb/>
淮三瀆以入海況自續志晉魏諸志以及李氏元和樂<lb/>
氏寰宇王氏九域諸志皆無曲成治水之目又深可疑<lb/>
予反覆攷之及親至東萊訪諸古迹方知漢志曲成之<lb/>
治水是沽水非治水左氏不曰姑尤以西乎杜元凱曰<lb/>
姑大沽水也尤小沽水也魏收地形志曰長廣郡長廣<lb/>
縣有沽水樂永言曰沽水乃齊境也漢之曲成在今掖<lb/>
縣小沽水出焉其東則黃縣大沽水出焉逕福山而招<lb/>
遠而萊陽至于平度卽墨之間而合其流三百餘里自<lb/>
<pb n="KR4f0054_SBCK_030-5a"/>
東而南直趨膠州之麻灣口明世議海運者之道也故<lb/>
其時有議東引沽河者若漢志所云南至臨沂者非臨<lb/>
沂也乃計斤也漢之計斤在今膠州卽墨之境葢皆以<lb/>
字形相近而譌嘗考東萊之水未有古於沽水者亦未<lb/>
有大于沽水者也次之則淸陽水耳不應見遺于史豈<lb/>
知其爲治水之譌也二千年之結爲之盡解因歎說文<lb/>
尚不足信何況其他猶幸大小沽至今無恙得以親履<lb/>
其地而得之爰作大小沽河記<lb/>
<pb n="KR4f0054_SBCK_030-5b"/>
　　宋樞密蔣文穆公端研記<lb/>
山陰蔡生紹基之父遨遊諸幕府得端研一區細潤吐<lb/>
靑花其陰有鸜鵒眼十雙雕之爲星旁皆作雲氣護之<lb/>
雕工之精非後世所能也其陽有眼二其居中者作蕉<lb/>
葉色其旁以小楷字志曰曾大父魏公在禁林日以此<lb/>
研賜從祖待制後六十有六年芾蒙恩寓直季父復以<lb/>
歸於芾子子孫孫其世寶之乾道改元二月八日芾書<lb/>
其陰志以草字曰玉堂揮翰穎書而不知所謂芾者爲<lb/>
誰所謂曾大父魏公爲誰所謂穎者爲誰也予長蕺山<lb/>
蔡生持是研來問於予予曰是元祐樞密蔣文穆公之<lb/>
<pb n="KR4f0054_SBCK_030-6a"/>
奇物也文穆封於魏其曾孫則丞相芾也文穆在熙寧<lb/>
元祐崇寧推爲博聞強識之儒曾在禁林記諸典章文<lb/>
物之舊曰逸史至數百卷兵火後盡失之丞相爲捃摭<lb/>
遺稾㢙得二十卷將以奏御以其副上之太史且板行<lb/>
之已而不果洪文敏公記之馬竹村通考尚載其目是<lb/>
研也正屬蔣氏禁林世直之物當日花磚視景如椽之<lb/>
筆前光後輝研其豫有力焉靖康之變汴都之球璧弓<lb/>
刃已與文穆之書不可復問而硯尚存於其家德祐之<lb/>
變至今幾同於蓬萊之三淺丞相之書不可復問而研<lb/>
尚得畱落人間可不謂幸歟其所謂穎者殆工部尚書<lb/>
<pb n="KR4f0054_SBCK_030-6b"/>
章公也與丞相同時文穆名在元祐黨籍章公亦名在慶<lb/>
元黨籍其人均足爲是研重也其旁別有志曰天籟閣<lb/>
眞賞曰墨林家藏曰項氏子京祕用乃知明時在禾中<lb/>
葢墨林之法物甲於天下而今日亦寥寥蔡生其寶之<lb/>
矣文穆於北宋時固名臣也惜其受歐公之知而好不<lb/>
終竟至於劾之薦禰之墨射羿之弓至今讀之有餘恫<lb/>
焉是則文穆平生一大玷也東坡謂褚文忠公之書以<lb/>
大節重而惜其有劉洎一事予於文穆亦以爲然所幸<lb/>
者晩節牴牾新法卒得以風槩見七百餘年摩挲故物<lb/>
尚不免論及生平君子可不愼歟吾友中吳寶研居士<lb/>
<pb n="KR4f0054_SBCK_030-7a"/>
沈君李巖其人雅有研癖所酷嗜者尤在古研其藏弃<lb/>
最富惜不得與共賞之乃以是記郵寄之<lb/>
<pb n="KR4f0054_SBCK_030-7b"/>
　　宋婺女倅㕔舊本記<hi>有跋</hi>
宋人婺女蘭亭本有三桑澤卿曰其一在倅㕔自第十<lb/>
三行至末横裂而上又自二十八行直裂處五行詢之<lb/>
耆老云其石碎已百年王自牧家有未經刓闕時本庻<lb/>
幾定武典刑也其一在南澗家南澗爲韓公无咎東萊<lb/>
先生之婦翁其一爲貞觀八年褚文忠公摹本敘首無<lb/>
永字雖古未善去年余友仁和趙君谷林之子小林歸<lb/>
自京師得婺女本爲明故晉藩所藏審其横裂直裂之<lb/>
行旣與澤卿相符而元跋云得之婺倅廷平趙健則其<lb/>
爲本㕔物無疑也旁有趙孟林私印予攷宋理宗蘭亭<lb/>
<pb n="KR4f0054_SBCK_030-8a"/>
十集其丁集中亦有婺女一本但係府治中物葢卽文<lb/>
忠所摹者非倅㕔物據澤卿言則府治書法在倅㕔下<lb/>
倅㕔之刻當澤卿時碎已百年是元豐元祐之間卽不<lb/>
完矣又追溯其上石之年雖無可稽大略當在眞仁之<lb/>
際卽用定武初出本上石者故澤卿以王自牧家完本<lb/>
爲庶幾去今又六百餘年卽孟林刓闕之遺何可多覯<lb/>
況又屬理宗十集中所未有乎理宗蘭亭分十集賈秋<lb/>
壑多至八百匣而是匣亦分甲乙諸帙想見當時自天<lb/>
子至諸臣各以此夸其風雅攷天水諸孟所藏孟籲有<lb/>
王順伯本後亦歸孟頫孟堅落水本後歸秋壑皆不損<lb/>
<pb n="KR4f0054_SBCK_030-8b"/>
本也孟頫後有陳直齋本與此本皆損本也而獨孟林<lb/>
本得完於厯劫之餘復歸小山以爲天水宗器幸矣婺<lb/>
本尚有東萊先生族弟祖志摹刻一通乃定武肥本亦<lb/>
損本其前鈐以申國後裔私印予曾見之是又澤卿所<lb/>
未及也谷林父子乞予爲記因詮次之<lb/>
穆陵十集有舊梅花本新梅花本又有婺州倅㕔本初<lb/>
以爲各是一種今是帖元跋則卽以倅㕔本爲梅花本<lb/>
故李太常輩皆疑之予前此作記亦未能有所證也粤<lb/>
三年重繙劉潛夫集云婺州倅㕔本初裂爲三後裂爲<lb/>
五一名梅花本乃悟舊梅花本者初裂本也新梅花本<lb/>
<pb n="KR4f0054_SBCK_030-9a"/>
者後裂本也其謂之梅花者葢以其裂文似之疑竇一<lb/>
旦可釋矣然是帖乃舊梅花本也二十年前潛夫之集<lb/>
二百卷皆能舉其本末未老而衰以健忘致瞶瞶其亦<lb/>
可嘅也夫<lb/>
<pb n="KR4f0054_SBCK_030-9b"/>
　　明孝宗御箑記<lb/>
同里楊碧川太宰當明孝宗時直廬燕見嘗邀御箑之<lb/>
賜其陽作空山老樹其陰作文藻游魚繪事極工而疎<lb/>
落之中居然函葢一切有明列代莫若孝宗爲最賢一<lb/>
時大臣魁望碩德如劉公健韓公文劉公大夏戴公珊<lb/>
密勿倚眷同心一體亦莫若是時爲最洽相傳羣臣召<lb/>
見不時奏對暇卽觀永樂大典以資博聞而丹靑揮灑<lb/>
則又其餘也太平令主翫物適情侍從淸班燕閑倡和<lb/>
宛然中天時氣象三百年中所僅見太宰身後歸其甥<lb/>
陸少石督學跋以古詩一首至今其家寶藏之吾鄕前<lb/>
<pb n="KR4f0054_SBCK_030-10a"/>
代著姓竝推楊陸楊氏自文懿公後父子兄弟登九列<lb/>
者四居兩司者二陸氏則以觀察爲父中丞方伯爲兄<lb/>
而督學其季也太宰之女歸於觀察實生三子一如其<lb/>
外家之連枝接葉而出斯爲衣冠中盛事而太宰以一<lb/>
甲第二成進士入翰林督學之科名適與之符宅相之<lb/>
美更有非尋常可比者則是箑之歸口若有衣鉢之傳<lb/>
默爲之兆殆未可以忽視也雖然門第之甲乙是猶其<lb/>
小焉者太宰立朝大節卓絶嘗忤新都近則爲同里冡臣<lb/>
所忌至于身後尚遭摧挫易名之典闕焉而督學亦以<lb/>
爭大禮岀爲外寮其風規亦能無忝也是箑自太宰時<lb/>
<pb n="KR4f0054_SBCK_030-10b"/>
至殘明百四十年易代以來又復百年九閽之榮光五<lb/>
雲之椽筆渺然寄於一箑而厯劫猶存可不謂難與吾<lb/>
鄕文獻惟宋高宗嘗御題象山紅木犀扇以賜羣臣可<lb/>
以與是箑竝垂掌故抑孝宗之丹靑世未有知之者是<lb/>
又可以補畫苑之遺也<lb/>
<pb n="KR4f0054_SBCK_030-11a"/>
<pb n="KR4f0054_SBCK_030-12a"/>
　　先侍郞府君生辰記<lb/>
宏治十年戊午閏十月三十日先侍郞府君生辰也閠<lb/>
旣希逢於歲杪而晦更多闕故遇之甚難至五十八歲<lb/>
爲嘉靖乙卯置閏于是月而無晦又二年丁巳六十適<lb/>
以生辰下掌院學士之命九卿同館慶府君於柯亭有<lb/>
詩二卷曰玉堂倡和集又八年巳丑六十八歲謝世又<lb/>
九年爲隆慶甲戌置閏於是月亦無晦長公宗正府君<lb/>
次公贈宮詹府君少公和州府君追和柯亭元韻以志<lb/>
桮棬之痛又九年爲萬厯癸未置閏于是月亦無晦宗<lb/>
正府君兄弟再和又十年爲萬厯癸巳置閏于是月亦<lb/>
<pb n="KR4f0054_SBCK_030-12b"/>
無晦宗正府君兄弟三和詩又十九年爲萬厯壬子葢<lb/>
一百一十五年甲子㡬再周而始遇閏又遇晦時宗正<lb/>
府君家居稱慶于影堂和州府君在江上稱慶于官舍皆有<lb/>
追和詩而贈宮詹府君先卒宮詹府君在館爲位于柯<lb/>
亭亦有追和詩羣從子孫家居者皆和之曰續玉堂倡<lb/>
和集又十九年爲崇禎辛未置閏于是月亦無晦時宗<lb/>
正和州二老尚無恙而玉牒之子都事府君和州之子<lb/>
應山府君◍◍◍◍宮詹之子中翰府君俱逝國運將<lb/>
衰世卿之門戸亦隨之二老感傷今昔悄然見於追和<lb/>
之章又十一年則崇禎之壬午又八年則順治之庚寅<lb/>
<pb n="KR4f0054_SBCK_030-13a"/>
皆置閏於是月而無晦然喪亂倥偬篇什俱散佚不可<lb/>
求矣和州府君嘗曰古禮不祭生辰今世之祭之者非<lb/>
也故吾家列祖之祀皆不及焉惟府君令節生前尚難<lb/>
遇之則後此若不期而値子孫能無永慕故苟遇閏而<lb/>
不遇晦薦以特羊若并遇晦薦一豕爲少牢世世無得<lb/>
有失以凖事生事存之義此和州之命也乃自洪治戊<lb/>
午至順治庚寅一百五十三年而九遇閏再遇晦自順<lb/>
治辛卯至今年爲乾隆癸亥九十三年而竟寂然不一<lb/>
遇之豈非置閏之失乎顧安得師曠諸公精于甲子者<lb/>
推二首六身之考証以正厯學之疎夫厯旣有失則亦<lb/>
<pb n="KR4f0054_SBCK_030-13b"/>
時而疎時而密後此必有數十年而頻遇之者吾日望<lb/>
之<lb/>
<pb n="KR4f0054_SBCK_030-14a"/>
　　錢忠介公降神記<lb/>
城隍之祀始於六朝而唐以後遍天下其詳見於宋趙<lb/>
氏賔退錄中然必求實其人以實之則吾終未之敢信<lb/>
也且相傳以爲神亦有代謝如世上之遷更者其果然<lb/>
與前代忠節諸公如靖難時之周觀察嘉靖間楊員外<lb/>
魏奄所殺前後七子中則李黃兩御史皆世所指名也<lb/>
嗚呼日星在天河嶽在地忠節之魂魄發揚昭明何所<lb/>
不之亦豈必以冕旒香火而重惟是生爲明聖殁爲明<lb/>
神斯民愛敬之至卽成靈爽則至理所融結而未可以<lb/>
爲愚夫愚婦之說也鄞江城隍之神里黨莫稱其爲誰<lb/>
<pb n="KR4f0054_SBCK_030-14b"/>
氏予攷之開慶四明志則以爲漢初之紀將軍信吾不<lb/>
曉紀將軍之何以得祀於吾鄕也其殆如奉國軍譙樓<lb/>
祀唐睢陽六忠之例葢宋髙宗航海時崇祀以勵臣節<lb/>
者乎近忽傳故太保閣學忠介錢公嗣其任一時遺民<lb/>
皆爲歌詩以記之吾聞江右建寧之城隍爲明故總督<lb/>
侍郞揭公重熙廣右桂林之城隍爲明故總督侍郞張<lb/>
公同敞亦此例也嗚呼忠介初唱義時六狂生擁之而<lb/>
出布衣戴少峯奮臂一呼衆人雲集在斯廟也予每徘<lb/>
徊神字旁皇追溯當日力疾誓師墨衰指麾光景如或<lb/>
遇之則其降神于斯也亦宜<lb/>
<pb n="KR4f0054_SBCK_030-15a"/>
　　太保錢忠介公畫像記<lb/>
錢忠介公之舉計吏也岀武進吳公穉山之門忠介官<lb/>
江南之太倉有巨室公子坐罪百方營救不能得乃以<lb/>
重弊致吳公爲屬而忠介卒不可吳公歎曰吾觀錢止<lb/>
亭狀貌如處女耳不料其剛如此此太史公所以疑畱<lb/>
侯也不十年而忠介以起兵從亡死於海上果與畱侯<lb/>
之報韓若合符節雖然求忠介於相良不類其人若求<lb/>
忠介於文又不類其相吾讀忠介集其江上海上諸封<lb/>
事兩制代言諸詔勅及和文山六歌沁園春唐多令諸<lb/>
詞慷慨淋漓風雷變色如易水之濵白衣冠而歌變徵<lb/>
<pb n="KR4f0054_SBCK_030-15b"/>
如鴻門之啗彘肩目眥迸裂可以想見其人矣而瞻仰<lb/>
鬚眉芒角渾然則又龍德之潛豹霧之隱幾不可以一<lb/>
望而得者古今來振奇之人物容或在嵯峨劍佩之表<lb/>
耶忠介之自浙入閩也福州亦不久而陷遯迹龍峯祝<lb/>
髮爲人外計然非其志也㑹監國至則翻然起從之凡<lb/>
二年竟以盡瘁而殞一門六棺停海上者六年義士姚<lb/>
興公輩爲葬之黄蘗山而置祀田以奉其香火至今猶<lb/>
盛故忠介畫像存於黃蘗者尚有數幅而不特甬東之<lb/>
影堂也忠介臨殁時感懷國難深以無成自咎遺言仍<lb/>
以部郞章服入殮畫像有用五品飾者葢以此也亦有<lb/>
<pb n="KR4f0054_SBCK_030-16a"/>
作披緇相者龍峯時筆也其在影堂者乃吳中作牧時<lb/>
所繪一小軸畱貽於相州之盛氏而令弟退山待御得<lb/>
之以歸者也厓山文陸諸公後世史臣未嘗不稱其爵<lb/>
忠介之欲自降抑者其實過也然而彌可悲矣軍持則<lb/>
偶寄之幻耳予在京師有福淸李生者郵致其家所有<lb/>
忠介像乞予記之卽所云五品飾者也予旣嘗應其請<lb/>
矣歸里後忠介嗣子濬恭摹影堂之本爲大軸而以元<lb/>
本令予取前所應李生之記題之予嫌舊文之失於繁<lb/>
也乃重爲刪節更定而錄之<lb/>
<pb n="KR4f0054_SBCK_030-16b"/>
<pb n="KR4f0054_SBCK_030-16b"/>
　　蕺山相韓舊塾記<lb/>
予旣主蕺山講席諸生請爲署其齋予以相韓舊塾題<lb/>
之諸生曰何謂也曰今蕺山之名於天下以念臺少師<lb/>
也然亦嘗知先河後海之義乎是山之學統自宋乾道<lb/>
間韓氏始也建炎南渡忠獻之裔散之四方而東來者<lb/>
則文定公忠彥子治之後治知和州其子爲兩浙提刑<lb/>
膚胄次直祕閣膺胄始居越提刑之孫曰冠卿知饒州所謂<lb/>
貫道先生者也受業淸江劉公于澄之門淸江之學於<lb/>
晦翁南軒東萊如水乳其敎貫道也以一實字葢卽司<lb/>
馬公敎元城以誠字之說也饒州之予曰爕字仲和知<lb/>
<pb n="KR4f0054_SBCK_030-17a"/>
滁州能傳其學祕閣之孫曰埜卿瑞昌令其子曰境字<lb/>
仲容史館祕閣亦能傳淸江之學與滁州稱二仲而饒<lb/>
州弟宜卿有子曰度字百洪隱居講學旁叅慈湖之說<lb/>
風節尤高世以蕺山先生稱之當是時韓以后族貴盛<lb/>
而四先生者力以肩正學爲事又一傳而爲翼甫字恂<lb/>
齋大理簿慶源輔氏弟子其子卽莊節先生也莊節與<lb/>
其兄忼字義行竝有名而莊節最著忼官婺州學錄葢<lb/>
安陽之後講學於山中者五世乃自文獻脫落遺言盡<lb/>
喪并慈湖所作饒州墓志俱不可得故饒州父子兄弟<lb/>
僅一見於吳禮部師道集義行僅一見於徐大年集不<lb/>
<pb n="KR4f0054_SBCK_030-17b"/>
特山中蘋藻不及而其姓氏且將淪於狐貉之口叩之<lb/>
其後人亦茫然也少師立尹和靖祠以里中先正四人<lb/>
配之祗及莊節而巳卽莊節之集予但從永樂大典中<lb/>
見之而世上無有予續南雷宋儒學案旁搜不遺餘力<lb/>
葢有六百年來儒林所不及知而予表而出之者韓氏<lb/>
亦其一也諸生雖不得見其遺書然而蒼然者喬木森<lb/>
然者帶草豈可以莫之知乎追而泝之亦卽少師以莊<lb/>
節配尹氏之意也諸生曰然則何以謂之相韓也曰宋<lb/>
之二韓竝盛其一爲南陽桐木之韓則持國父子兄弟<lb/>
是也其一爲相韓則忠獻父子是也相以地稱桐木以<lb/>
<pb n="KR4f0054_SBCK_030-18a"/>
樹稱各從其望言之也桐木之韓至南澗先生亦以講<lb/>
學著于信州<lb/>
<pb n="KR4f0054_SBCK_030-18b"/>
　　澗上徐先生祠堂記<lb/>
俟齋先生丁國難乙酉避地汾湖巳而遷蘆區丁亥戊<lb/>
子在金墅癸巳以後來往靈巖支硎間巳亥居積翠及<lb/>
定卜澗上遂老焉先生故不入城及老于澗上并不入<lb/>
市長年禁足唯達官貴人訪之則避去莫知所之旣卒<lb/>
門人卽以草堂爲祠澗上居天平之麓其地平遠淸勝<lb/>
靈巖一帶俱在望中吾友陸茶塢之水木明瑟園僅隔<lb/>
一水予過明瑟未嘗不肅拜先生之祠茶塢因屬予爲<lb/>
記先生風節之高具見於諸家志傳不待予之文而著<lb/>
而予得一言以蔽之者以爲昔人處此雖陶公尚應拜<lb/>
<pb n="KR4f0054_SBCK_030-19a"/>
先生之下風非過也今吳下好事賢者方議裒資新此<lb/>
并買祭田以綿春蘭秋菊之澤其意甚善而予竊欲增<lb/>
置栗主合食于先生者得三人焉其一曰南嶽大師儲<lb/>
公其一曰山陰戴先生南枝其一曰嘉善吳先生稽田<lb/>
葢先生之得安於澗上也皆儲之力其身後則皆南枝<lb/>
之力也是時以開府湯文正公之賢欲致一絲一粟于<lb/>
先生且不可得而儲公獨能飮之食之以漫堂宋公之<lb/>
風雅致賻襚于先生其子以先生遺命不受而南枝獨<lb/>
能殯之葬之則二公之爲先生素心也亦已篤矣儲公<lb/>
之賢先生集中言之不一而足而南枝未有及焉吾故<lb/>
<pb n="KR4f0054_SBCK_030-19b"/>
欲引而齊之使竝食於一堂亦舊史之例也乃若稽田<lb/>
其生平踪跡頗與先生相反而實爲同德葢二公故郞<lb/>
舅也稽田抱劉琨祖逖之志而又欲雪其王褒之恥故<lb/>
終身冥行不返家園而先生終身不出庭戸其道交相<lb/>
成也是以先生之初避地于汾湖于蘆區以依稽田及<lb/>
于金墅則稽田依先生因共往來靈巖支硎間已而又<lb/>
同居於積翠及定居澗上稽田每自北來但過先生而<lb/>
不入其家先生集中呼遠公者皆稽田也稽田一生逐<lb/>
日奔走中原不得稍洩其志死葬膠東以明其蹈海之<lb/>
憤以白不願首<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>之恨是非大招廣招之所能致也而<lb/>
<pb n="KR4f0054_SBCK_030-20a"/>
吾以爲先生之祠依然首陽一片淨土可以歸其魂使<lb/>
起先生而告之必以爲然且由是而知先生之高蹈非<lb/>
石隱者流也茶塢曰善哉子之言也吾當偕同志諸君<lb/>
舉而行之爰卽詮次其語而題之壁<lb/>
<pb n="KR4f0054_SBCK_030-20b"/>
　　訪寒厓草堂記<lb/>
寒厓草堂在鄞南湖上所謂小江里者故職方駱先生<lb/>
精舍也其地葢已累易主乾隆辛未諸生盧鎬假館授<lb/>
徒于其地予歎曰三十年以來求職方之子孫以訪其<lb/>
軼事而不可得則求其詩文而不可得則求其<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>墓而<lb/>
表之而又不可得年運而往里中之知職方者希矣今<lb/>
過其草堂其安可嘿然而巳況其石闌花畤風流宛在<lb/>
是固東籬之遺也乃爲之記職方諱國挺字天植寒厓<lb/>
其五十字故諸曁人也居鄞甫二世有殊材當是時其<lb/>
東隣李氏方貴盛忠毅公鎭三藩一門子弟多雋士而<lb/>
<pb n="KR4f0054_SBCK_030-21a"/>
職方以諸生崫起名甚盛里人引而齊之曰李駱不以<lb/>
勢位甲乙也鄞士尚節義職方所與爲素心者曰華公<lb/>
夏王公家勤陸公宇<graphic n="KR1385" url="https://raw.githubusercontent.com/kanripo/KR-Gaiji/master/images/KR1385.png" mimeType="image/png"/>高公宇泰風格相伯仲而東江<lb/>
事起左右錢忠介公破家輸餉遂爲六狂生之亞降紳<lb/>
夫巳氏欲殺之亦與六狂生等忠介浮海戊子又有五<lb/>
君子之難夫巳氏欲株連先生而帛書中無其名乃散<lb/>
流言謂待翻城之後盡籍諸薦紳家以賞軍葢激衆怒<lb/>
以害之華公聞而歎曰如此則國人皆曰可殺矣天植<lb/>
之肉其足食乎竟被逮訊久之得脫而家遂中落于是<lb/>
柴門土室不接一客蕉萃三十餘年以卒然每年五月<lb/>
<pb n="KR4f0054_SBCK_030-21b"/>
初二日必致祭于石傘山房爲華公也而配以楊屠董諸<lb/>
公六月二十日致祭于石雁山房爲王公也而配以施<lb/>
杜諸公西臺東臺嗚咽之聲相接邏舟雖過不怵也嘗<lb/>
夜宿草堂慟哭驚四隣門人皆起先生尚未寤旦而問<lb/>
之則曰夢見蒼水相語于荒亭木末之間不覺失聲因<lb/>
作寒厓紀夢詩所著有寒厓草堂集駱氏本自諸曁來<lb/>
無族屬一子傳之一孫祕其集不肯岀以多嫌諱也乃<lb/>
未幾而其子卒其孫又卒駱氏遂無後其集竟不知所<lb/>
之嗚呼其可痛也職方之惓惓于華王諸公如此今孰<lb/>
爲職方念及者乎百年以來諸公之或死或生不必盡<lb/>
<pb n="KR4f0054_SBCK_030-22a"/>
同而其趨則一吾鄕遂以成鄒魯之俗其功大矣是非<lb/>
世俗之所知也此予之所以過草堂低徊畱連不能自<lb/>
已也<lb/>
鮚埼亭集卷三十終<lb/>
<pb n="KR4f0054_SBCK_030-1a"/>
鮚埼亭集外編卷三十<lb/>
　　　　　　　　　　　　鄞　全祖望　紹衣<lb/>
　題跋<hi>四</hi>
　　題惲氏劉忠正公行實後<lb/>
遜菴先生在劉門其勇於急難不下祝公開美行實一<lb/>
篇最詳盡惟言意爲心之所存則遜菴有不盡守師說<lb/>
者故棃洲別撰行狀一篇然遜菴所敍閒有棃洲之所<lb/>
未及者當並存而不廢也遜菴之自敍曰日初避亂天<lb/>
台聞訃道阻嗣後崎嶇閩粤越五年已丑南還始得哭<lb/>
先生於古小學然則遜菴丁戊之閒殆亦嘗參海上軍<lb/>
<pb n="KR4f0054_SBCK_030-1b"/>
事者乎赧王之立也世謂史閣部所以持異議者出於<lb/>
呂大器錢謙益而遜菴行狀與忠正子伯繩所作年譜<lb/>
則謂馬士英先持異議其後中變遂嫁之史公此異聞<lb/>
也當更攷之遜菴後嘗爲僧然有託而逃不以累其正<lb/>
學近議於忠正祠中配享諸高弟有不知而欲去遜菴<lb/>
之名者予力持之得免遜菴之子壽平工畫今人皆知<lb/>
之而遜菴身肩正學之傳以遺民不媿其師反寂寞無<lb/>
能道之者甚矣原伯魯之多也<lb/>
　　明大學士熊公行狀跋<lb/>
眀史所作公傳皆本行狀而乙酉以後起兵之事甚略<lb/>
<pb n="KR4f0054_SBCK_030-2a"/>
葢有所諱而不敢言予則以爲不必諱者夫浙東一隅<lb/>
之地其不足以抗　王師也明矣然使當時如公之䇿<lb/>
盡公之才則　王師亦終煩擘畫而江上未必不以此<lb/>
延歳月之喘乃卒不能用其言也是則天命在<lb/>
聖朝雖有善者無如何也故正惟詳述之而後知亡國<lb/>
之際未必無人而回天之力無自而施也方潞王之在<lb/>
杭也蕪湖信至公與蕺山劉公奔赴公議發羅木營兵<lb/>
拒戰且守獨松關潞王巳定䇿迎降不納於是東歸劉<lb/>
公絕粒而以起兵事屬之公公歸姚數日事未集劉公<lb/>
遲公不至垂死張目曰雨殷豈愆約哉劉公卒之二日<lb/>
<pb n="KR4f0054_SBCK_030-2b"/>
而公兵起山陰㑹稽兵亦起公哭於劉公旐前而行閏<lb/>
六月二十五日㑹師西陵駐營龍王塘時列營數十參<lb/>
差前郤不一公軍於其中最弱而戰最勇每出兵必先<lb/>
戰戰輒爲　大兵所首衝故敗公輒再整兵不少挫於<lb/>
是樞輔張公國維約諸營以十月初八日爲始連戰十<lb/>
日是日公與陳公濳夫合營而進部將盧可充先登有<lb/>
功次日復戰又次日復戰諸將史標魏良皆有功息兵<lb/>
三日復出史標伏兵西岸魏良先出戰死伏發　大兵<lb/>
不利益兵至公姪茂芳出鬬史標以大礟衝之又捷未<lb/>
及十日收兵而止而公巳四戰勝負亦相當先是公與<lb/>
<pb n="KR4f0054_SBCK_030-3a"/>
諸軍議以江面仰攻甚難不如閒道入內地爲攻心䇿<lb/>
而海寧諸生顧名佐適來乞師又查繼坤查繼佐兄弟<lb/>
亦至繼坤爲公言臨平陳萬良之勇能梗　大兵平湖<lb/>
馬萬方亦來公喜以書幣招萬良至則請於王以爲平<lb/>
吳將軍議西渡乃以十月十八日使部將徐明發渡江<lb/>
䇿應萬良方爲　大兵所困明發至而免於是公軍遂<lb/>
西行殺臨平務官至北陸萬良與明發合軍札五杭敗<lb/>
嘉湖道佟國器軍焚大舟二奪小舟二十餘大礟四甲<lb/>
三弓三十一刀槍共一百四十餘時十月二十二日也<lb/>
次日札新市次日札雙林次日遂至吳江次日以軍無<lb/>
<pb n="KR4f0054_SBCK_030-3b"/>
繼退五杭復退臨平次日至天開河　大兵正邀擊而<lb/>
公以中軍至遂濟江是役也浙酉爲之一震而惜其不<lb/>
繼而返也十二月朔　大兵伏內墩張公國維部將趙<lb/>
天祥西渡公軍應之張軍在上流公軍在下流　大兵<lb/>
徘徊不果出各以其軍返二十四日張公復議分道齊<lb/>
出奪門方國安軍先敗諸將不救公與陳公濳夫王之<lb/>
仁血戰於下流得相持而諸軍氣巳沮公憤甚乃乞師<lb/>
於張鵬翼裘尚奭仍與陳公合軍以岀國安亦遣兵來<lb/>
㑹稍有斬獲公始終欲用西師乃請封萬良爲平吳伯<lb/>
以吳易爲總督朱大定錢重爲監軍大定身至浙東請<lb/>
<pb n="KR4f0054_SBCK_030-4a"/>
期且言嘉善長興吳江宐興皆有密約而瑞昌王在廣<lb/>
德引領以待查繼坤馬萬方輩皆喁喁也於是孫公嘉<lb/>
績錢公肅樂亦助公請公議由海寧海鹽直趨蕪湖以<lb/>
梗運道又慮二郡可取不可守則引太湖諸軍以爲犄<lb/>
角足踞浙西之肩背而困之萬良請但得兵三千人給<lb/>
半月餉卽可有成顧公軍不滿千人其餉又減口以給<lb/>
陳公軍無可支而餘營有兵有餉皆坐視公雖大聲疾<lb/>
呼繼以痛哭而莫如之何孫公乃遣知餘姚縣王正中<lb/>
獨進至乍浦不克而還於是萬良三疏請行公爲之力<lb/>
措得餉又無舟乃以兵陸進冒矢石以前幾克德淸而<lb/>
<pb n="KR4f0054_SBCK_030-4b"/>
德淸內應之民兵先潰公部將徐龍達死之於是吳易<lb/>
方以軍來㑹而公兵以無繼巳渡江浙撫張存仁大出<lb/>
兵攻易則萬良之軍入山自保不敢復出是役也使江<lb/>
上有牽制之兵則公軍尚未返萬良與易皆得互相援<lb/>
而又以獨進敗於是公請急援萬良永豐伯張鵬翼宣<lb/>
義將軍裘尚奭皆請行而開遠伯吳凱尢毅然請獨任<lb/>
之行且有日忽有詔張鵬翼援嚴吳凱守溫其局復散<lb/>
最後而大學士陳盟亦助公請乃復議别遣翁洲石浦<lb/>
兵由海道行又令姚志卓出廣德其事益迂緩而近干<lb/>
巳失公亦入海卒死鄭彩之手葢自畫江事起諸公皆<lb/>
<pb n="KR4f0054_SBCK_030-5a"/>
忠臣而所謀之銳志之專膽之勇未有過於公者諸野<lb/>
史多疏漏祇蕭山徐氏浙東紀略稍具首尾予故旁參<lb/>
互證別爲行狀跋尾一篇以比張中丞傳書後之例云<lb/>
公生平頗畏其夫人之嚴故在北都嘗置一妾生子而<lb/>
畱置之京未嘗攜歸及公入海幷一子爲彩所害而妾<lb/>
自京歸攜其子得以奉公之祀此亦狀所未載者而萬<lb/>
良軍敗被執亦不屈以死萬方從公入海竟卒於域外<lb/>
　徐氏浙東紀略亦有誤者如謂王之仁來歸出公之<lb/>
力不知此乃錢忠介公事誤移之公高氏雪交亭錄<lb/>
　則謂公子爲鄭彩壻公死後尚育於彩家亦誤也<lb/>
<pb n="KR4f0054_SBCK_030-5b"/>
　　題陸鯤庭陳玄倩傳後<lb/>
鯤庭玄倩二先生之搆難也至傾江浙諸社各分左右<lb/>
袒鯤庭得十八玄倩僅十二檄書輩出殘明門戸之爭<lb/>
多起於細微卽此可驗相傳鯤庭矜而亢玄倩不持小<lb/>
節各有瑕疵玄倩之按中州方略大震或語鯤庭曰爰<lb/>
盎亦自可人鯤庭殉乙酉之難玄倩跳而東起兵於西<lb/>
陵之下莊疇昔浙東才彥和鯤庭者如萬履安劉瑞當<lb/>
輩始皆謝過結歡恨前此不相知而玄倩首上疏爲鯤<lb/>
庭請贈諡時益歎爲不可及玄倩之起兵也破家餉軍<lb/>
事去曰我不可以負鯤庭挈其妻妾沈水而死未幾鯤<lb/>
<pb n="KR4f0054_SBCK_030-6a"/>
庭入夢於其子曰若輩小兒恐未知大義自今以往其<lb/>
與陳氏後人重敍舊好以永世世先太常公聞而嘆曰<lb/>
曠林之戈一變而共爲鄧林之杖更何尢哉初鯤庭最<lb/>
善者曰宮允吳君其殉也呼之與偕而宮允逃之君子<lb/>
曰人固不易知也<lb/>
　　題馮鄴仙尚書行狀後<lb/>
浙東以沈文恭公之故黨議所錮及於四朝斯眞可謂<lb/>
黨錮者矣馮氏兄弟始一舉而洗之而人才復通可謂<lb/>
大有功於浙東者也然尚書才大故聯絡太廣相傳前<lb/>
此東林門戸甚嚴至尚書始有佛門廣大之說稍收彼<lb/>
<pb n="KR4f0054_SBCK_030-6b"/>
黨以爲我用石齋先生之禍謝陞魏照乘必欲殺之尙<lb/>
書授計於吳來之遂得涿州之力以起宐興得宐興之<lb/>
力以救石齋是葢不得巳之用心也而尙書亦以此蒙<lb/>
謗及尚書自中樞歸世謗其爲避事以爲負國則其說<lb/>
尢不公予謂尚書之去位並非負國何也尙書力爭秦<lb/>
督之出關矣甚且請身先下獄以觀其言之驗而思宗<lb/>
必不之聽不可則止是宐去之時矣必栖栖而取陳新<lb/>
甲之禍則愚人也尚書之料事如此思宗不能竟其用<lb/>
斯國之所以亡也而以之謗公不巳冤乎<lb/>
　野史謂宐興欲復涿州冠帶而不能尚書勸其引興<lb/>
<pb n="KR4f0054_SBCK_030-7a"/>
　化同升以爲助興化旣相負前約於是與宐興有隙<lb/>
　此說亦不覈興化亦豈反覆若此據黃氏宦夢錄則<lb/>
　謂尚書不甚合於興化力糾袁繼咸不任江撫又與<lb/>
　前說相背此等皆不足信之言<lb/>
　　蔡忠襄公傳後論<lb/>
明烈帝時以西竺之傳講學者蔡忠襄公雲怡黄忠潔<lb/>
公海岸金文毅公正希皆先後殉節是固滏水所云佞<lb/>
佛不害其爲君子者歟然或又云三公多此一講學也<lb/>
陽曲傅氏作忠襄傳多軼事其所載山東人李氏講木<lb/>
虎乃甚言忠襄之迂非有用才也講學諸公不切時務<lb/>
<pb n="KR4f0054_SBCK_030-7b"/>
葢誠有之然陽曲竟謂忠襄雖死實無功於晉其有功<lb/>
在提學江西時能得萬元吉揭重熙曾櫻支柱天地足<lb/>
以言功則過矣忠襄卽不克以保晉爲功而克以一死<lb/>
示晉人綱常之義卽功也且萬揭曾三公之死足以爲<lb/>
師門之功而忠襄之以身倡死反不足爲功亦過於責<lb/>
備賢者矣忠襄豈敢以一死爲功在論者正不可以其<lb/>
盡瘁危疆爲無功也況據陽曲言忠襄先檄寧武周公<lb/>
共守太原周以師至忻矣而國人謂周之部下皆邊兵<lb/>
不可測忠襄不得巳謝遣之然則使周公得入城共守<lb/>
事未可知忠襄之無功未可以咎忠襄也三公中正希<lb/>
<pb n="KR4f0054_SBCK_030-8a"/>
最稱知兵然觀其薦用申甫得無亦木虎之流亞哉<lb/>
　　書熊魚山給諫傳後<lb/>
姜敬亭熊魚山並糾陽羡相國得譴但敬亭因疏中有<lb/>
皇上何所見而云然乎一語思陵怒其詰問詔旨遂責<lb/>
二十四氣姓名至魚山則似原未能無罪者嘗讀盧函<lb/>
赤續表忠記言其自建言降調以後怏怏失志會求光<lb/>
祿丞不得嘗思所以報之迨兩次召見因首輔在旁不<lb/>
敢盡言卒聽吳來之之託黙然神沮游移畜縮全屬私<lb/>
見以烈皇之猜察卽令披肝瀝血絲毫無瞻顧猶恐言<lb/>
不見信況如此者能不動其疑乎故尹宣子謂帝是時<lb/>
<pb n="KR4f0054_SBCK_030-8b"/>
巳愠首輔實怒魚山之首鼠謂其兩下討好遂反以誹<lb/>
謗大臣加之雖未知然否要之固宐矣<lb/>
　　跋始寧倪尙書墓銘後<lb/>
鴻寶先生在明諡曰文正其在<lb/>
國朝諡曰文貞當時禮部牒行浙撫下倪氏文卷可據<lb/>
也今明史並作文正誤矣初明人本擬諡爲文忠先生<lb/>
之弟朗齋願得文正或曰文正古未有以贈死難者朗<lb/>
齋曰是乃所謂得正而斃者也議遂定於是同難𣏌縣<lb/>
劉宮允亦用此諡幷及於遜志先生皆以朗齋之言故<lb/>
也文貞之諡於義略同然終未可竟混爲一也<lb/>
<pb n="KR4f0054_SBCK_030-9a"/>
　　題薛歲星作王武寧傳<lb/>
歲星所作王武寧傳如其言浙東之役全出其功而孫<lb/>
熊錢沈反屬聞風而起者謬矣方王同罪而王以一死<lb/>
浙東人多稱之雖淸流如蔡大敬徐涵之多所稱許其<lb/>
故何也武寧子鳴謙亂後爲僧卽所稱宣在字友聞者<lb/>
也粉飾其父事以乞言於諸公故世多信之不知非鳴<lb/>
謙之狂愚不足以速其父之亡而身後欲爲其父求忠<lb/>
臣之目何可得也歲星所作諸忠傳聞其多類此讀者<lb/>
幸諦審之勿輕信也<lb/>
　　題徐俟齋傳後<lb/>
<pb n="KR4f0054_SBCK_030-9b"/>
石齋先生於丙戌薦俟齋貽書臥子招之入閩臥子亦<lb/>
欲俟齋參其軍俟齋皆力辭以爲諸公不過因先人之<lb/>
大節而及藐諸孤是昔人所云因以爲利者故不敢若<lb/>
安危得喪非所斤斤也此可以見俟齋晰義之精而其<lb/>
中未嘗不具保身之哲可以爲世法顧作俟齋傳者多<lb/>
未之及予故表而出之<lb/>
　　題馬士英傳<lb/>
馬士英有良子曰馬錫非其父所爲欲感悟之而不得<lb/>
遂先歸其後不豫於禍一曰馬鑾則與士英同死張怡<lb/>
載其事於隨筆嗚呼以錫所爲不欲挂名於士英傳中<lb/>
<pb n="KR4f0054_SBCK_030-10a"/>
明矣然明史不宐失之是則犁牛有子之說也<lb/>
　　題史閣部傳<lb/>
禮賢館徵士請決高郵湖以灌　大軍史閣部曰民爲<lb/>
貴社稷次之其仁人之言乎閣部之純忠大節無可議<lb/>
矣而是言則關於淮海百萬生靈之命揚人所當尸祝<lb/>
也諸傳皆不載予得之王解州朱旦之詩特志之且決<lb/>
湖所以害　大軍者少而害揚人者多勢且與汴河之<lb/>
覆轍同又不可不知也<lb/>
　　題田閒先生墓表後<lb/>
望溪作田閒先生墓表未嘗從其家訪遺事但以所聞<lb/>
<pb n="KR4f0054_SBCK_030-10b"/>
先生爲諸生時辱巡按御史之附奄者著之謂卽此一<lb/>
節可以想見其生平也先生從亡之詳具載所知錄望<lb/>
溪似亦未見此書吳農祥謂先生曾以山陰嚴相國之<lb/>
薦拜副都御史兼學士持節受高一功李錦等降時高<lb/>
李合軍擐甲傳呼使者入見踞坐不起先生前叱之曰<lb/>
汝輩昔失身爲賊其罪滔天今旣洗心革面願爲王臣<lb/>
而作此偃蹇狀是何禮也吾當一死報國寧有懼耶二<lb/>
賊㗳然氣喪急起跪而受詔且謝過先生畱其營者久<lb/>
之後所謂鄖陽軍者也農祥言此事親得之杭人朱東<lb/>
觀當時實以副使同先生往當不謬且其文甚壯但高<lb/>
<pb n="KR4f0054_SBCK_030-11a"/>
李之降在思文時非永明也撫高李以歸國者中湘何<lb/>
督師非山陰也先生由推官遷膳部改庶常終於編修<lb/>
非副都先生自序立朝惟救金道隱戍滇事不言其他<lb/>
豈有所知錄不載而尚可信者農祥所作殘明諸公傳<lb/>
多矣信口無稽以欺罔天下不知其何所見而攷據又<lb/>
疏未嘗核其歲月時地之確可爲絕倒乃鈔所知錄以<lb/>
寄望溪使更詳序其本末揭之墓門幸無使囈語畱貽<lb/>
淆亂舊史爲也<lb/>
　　錢忠介公崇祀錄跋<lb/>
顓菴王公視浙學行部至寧首祀錢忠介公於學宮幷<lb/>
<pb n="KR4f0054_SBCK_030-11b"/>
及丙戌殉節秀才趙景麟可謂以忠孝訓世者矣顧謝<lb/>
三賓亦以是年同得祀何其漫不攷核一至此耶予年<lb/>
十四爲諸生謁先司空宗伯公於祠見三賓主憤甚擊<lb/>
之不碎投之泮水幷故提督張杰之主亦投之忽忽二<lb/>
十六年矣奸人就死魂魄應巳澌滅卽在學宮豈敢晏<lb/>
然享祭此不過予少年意氣之所激也展閱忠介祀錄<lb/>
記之於後<lb/>
　　讀陸太僕年譜<lb/>
洪承疇爲秦督其殺賊多失實葢旣仕<lb/>
本朝梅邨輩諛之也此惟棃洲先生嘗言之然予求其<lb/>
<pb n="KR4f0054_SBCK_030-12a"/>
徵而不得今讀陸太僕年譜言其尾賊而不敢擊賊是<lb/>
譜出於甲申之前可以見棃洲之言不誣據太僕之子<lb/>
惠迪言洪督待太僕甚不相能太僕死事其得䘏者出<lb/>
於巡按練國事之力則洪督幾掩其忠矣是不可因梅<lb/>
邨輩雷同之口而附和之也<lb/>
　　再讀陸太僕年譜<lb/>
太僕爲兗東道時方征登萊謝三賓視師其媚高濳諂<lb/>
劉澤淸太僕詳志其醜三賓自作視師紀略盡諱之然<lb/>
在三賓之生平固不足恥也<lb/>
　　三讀陸太僕年譜<lb/>
<pb n="KR4f0054_SBCK_030-12b"/>
太僕半生<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴兵閒爲忌者所抑而卒死於兵予微嫌<lb/>
者矜氣未化讀年譜可見矣兵危事也而太僕易言之<lb/>
故陶石梁言其喜言兵葢微詞也隆德之難固由洪督<lb/>
之掣肘然觀其一出亦自輕脫少臨事而懼之意此正<lb/>
不可不知非敢妄議勞臣也<lb/>
　　題徐狷石傳後<lb/>
馮山公集中有徐狷石傳吾友王瞿多所不滿請吾更<lb/>
作予以馮傳略具首尾亦足資攷證若瞿所訪得軼事<lb/>
可別志之傳後也瞿曰狷石嚴事濳齋其後濳齋亦畏<lb/>
狷石嘗一日過濳齋問曰何匆匆也濳齋答曰主臣以<lb/>
<pb n="KR4f0054_SBCK_030-13a"/>
兒子將就試耳狷石笑曰吾輩不能永錮其子弟以世<lb/>
襲遺民也亦已明矣然聽之則可矣又從而爲之謀則<lb/>
失矣於是濳齋謝過甚窘狷石最善顧宛溪會有事欲<lb/>
商之宛溪而宛溪在崑山司寇館中狷石徘徊其門不<lb/>
入㑹宛溪之從者出因以吿乃得見然終不肯入司寇<lb/>
亦聞之亟遣人出迎之狷石巳解維疾去矣濳齋之辭<lb/>
徵車也其孺人頗勸之狷石謂曰吾輩出處之際使若<lb/>
輩得參其口乎濳齋遽曰謹受敎是皆瞿所述狷石軼<lb/>
事足以厲風俗者<lb/>
　　題沈端恪公神道碑後<lb/>
<pb n="KR4f0054_SBCK_030-13b"/>
端恪神道碑文出於靜海勵尚書然其於公之學術節<lb/>
概有未盡者端恪少時嘗在靈隱守中爲僧碑文諱之<lb/>
不知不必諱且更有不可諱者<lb/>
世宗憲皇帝夙耽禪悅其在朱邸徧讀三車經籍直見<lb/>
性宗及登極遂絕口不道然而熟處未忘也兵部侍郞<lb/>
臨川李公嘗以燕閒獨對<lb/>
上問之曰聞汝於書無所不見則二氏諒所盡通李公<lb/>
對曰主臣向於藏經亦諦觀之然甚無補於天下國家<lb/>
上笑而頷之又數年端恪以吏部侍郞亦獨對<lb/>
上問之日汝固嘗爲僧其於宗門必多精詣之言試陳<lb/>
<pb n="KR4f0054_SBCK_030-14a"/>
之而端恪曰臣少年潦倒時逃於此及幸得通籍方畱<lb/>
心經世事以報<lb/>
國家日懼不給不復更念及此亦知<lb/>
皇上聖明天縱早悟大乘然萬幾爲重臣願<lb/>
陛下爲堯舜不願<lb/>
陛下爲釋迦臣卽有記安敢妄言以分<lb/>
睿慮<lb/>
上改容頷之曰良是時臨川巳罷官聞而嘆曰君子哉<lb/>
闇齋也說者以爲雍正十年以前<lb/>
內廷不舉法㑹者二公力也端恪前此爲選君尚書隆<lb/>
<pb n="KR4f0054_SBCK_030-14b"/>
科多密勿重臣最專斷曹郞莫敢仰視端恪獨侃侃持<lb/>
正議一日畫諾尚書曰可端恪曰不可尚書怒端恪持<lb/>
之益力良久尚書忽曰沈選君諍友也改而從之且曰<lb/>
寮友當如此矣入告於<lb/>
世宗遂不次加太僕卿仍領選司自此得大用予嘗謂<lb/>
古今儒佛二家多由儒而佛者未有由佛而儒者有之<lb/>
自端恪始端恪旣爲儒私淑應濳齋先生之學故最醇<lb/>
濳齋在日端恪尚少及自靈隱歸得見濳齋之高弟沈<lb/>
君士則凌君嘉卽從之求得其遺書乃知正學有在發<lb/>
明宗旨已而於濳齋語閒有未安皆反覆以求其通論<lb/>
<pb n="KR4f0054_SBCK_030-15a"/>
者以爲應氏功臣碑文極闡明端恪之學而不知其淵<lb/>
源所自出予故特表之東撫田文鏡請以耗羨歸於公<lb/>
用<lb/>
世宗已許行而猶召九卿議之衆以<lb/>
上意所向不敢爭公獨爭之力言今日則正項之外更<lb/>
添正項他日必至耗羡之外更添耗羨他人或不知臣<lb/>
起家縣令故知其必不可行<lb/>
世宗曰汝爲合亦私耗羨乎公曰非私也非是且無以<lb/>
養妻子<lb/>
世宗曰汝學道乃私妻子乎公曰臣不敢私妻子但不<lb/>
<pb n="KR4f0054_SBCK_030-15b"/>
能不養妻子若廢之則人倫絕矣<lb/>
世宗笑曰朕今日乃爲沈近思所難是日衆皆爲公懼<lb/>
然<lb/>
上雖不用公言而亦不怒也碑文微及此事而不悉端<lb/>
恪之卒其二子皆少故事跡不能盡詳其獨對語世所<lb/>
不知予從臨川李公得之當記之以登　國史長君遷<lb/>
今爲戸部語次因乞予序其事<lb/>
鮚埼亭集外編卷三十終<lb/>
</p>
<p>
</p>
  </div>
</body>
</text>
</TEI>
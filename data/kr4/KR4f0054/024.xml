<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0054_SBCK_024-1a"/>
鮚埼亭集卷二十四<lb/>
　　鄞　全祖望紹衣譔　餘姚史夢蛟竹房校<lb/>
　碑銘<lb/>
　　明太保倪文正公祠堂碑銘<lb/>
尚書贈太保倪文正公本上虞人而居會稽今有司致<lb/>
祀皆就近涖事於會稽而上虞反闕焉然會稽亦未嘗<lb/>
有特祠乾隆戊辰知府揚人杜君謂當建祠于上虞而<lb/>
苦經費無所出時予方主越中講席語君以上虞故有<lb/>
書院何不卽其中重新兩楹以祀公古之釋奠必於其<lb/>
國之先師公豈非上虞之先師也與是甚合禮意杜君<lb/>
<pb n="KR4f0054_SBCK_024-1b"/>
曰善因捐俸鳩工特具栗主以入祠而屬予銘之因國<lb/>
之季天下所稱大儒蕺山劉公漳海黃公而公實參之<lb/>
蕺山爲公同里然其初人尚未盡知其學公與之語而<lb/>
歎曰劉先生今之朱元晦也每見學者輒語之曰勿坐<lb/>
失此大儒故年譜亦推原證人之學得公始光漳海爲<lb/>
公同年其在三館最相傾倒甲申之難漳海哭之曰鴻<lb/>
寳死天下莫能宗予也夫顧蕺山之學不甚合於漳海<lb/>
而公則與漳海之學相近乃其於蕺山絕無間言遣其<lb/>
弟朗齋從事證人之社而長子無功受業黃氏去短集<lb/>
長不名一師斯其所以爲大儒也與公之學尤邃於易<lb/>
<pb n="KR4f0054_SBCK_024-2a"/>
然所傳兒易內儀尚非完書特其儀中之一種所云易<lb/>
以者也尚有易之亦成書而未出其曰以者取彖傳曰<lb/>
之者取變卦也然又別有目云易像云易崇云易迭云<lb/>
易知云易趨云易成云易定云易歴云易律云易見云<lb/>
易統云易序云易配一如内儀之分列者其書皆已起<lb/>
例削草而未及卒業予曾求之其家得其易之二卷手<lb/>
稿殘斷不完爲之太息葢公說易大都在理數之閒天<lb/>
門地戸淺學未能窺其藩也公之直節在朝廷精忠在<lb/>
天壤不特明史書之抑且五尺之童皆能道之獨是蘋<lb/>
蘩蕰藻之祀乃在講堂則所當言者乃公之學且公之<lb/>
<pb n="KR4f0054_SBCK_024-2b"/>
學卽公之直節精忠所自出也諸生其能讀公之書引<lb/>
申其墜緒而得公不傳之旨以見之力行者乎是則公<lb/>
之所望也乃若蕺山官爲總憲其淸苦刻厲有布衣所<lb/>
不堪者漳海亦然而公則頗極園亭池榭之勝衣雲閣<lb/>
之風流當時所豔稱葢公先世故膏粱尊人四歴二千<lb/>
石亦行乎其素耳試觀其立朝死國何者不同然後知<lb/>
三先生之趨一也今天下士習之汙極矣諸生遊公之<lb/>
祠予請誦公易之之說以相厲易之有云兌之朋友講<lb/>
習乾道也乾惕及夕志潛於習氣躍於講志氣交發文<lb/>
明日見是故作朋求友者天子之事也以五見二乃日<lb/>
<pb n="KR4f0054_SBCK_024-3a"/>
利見大人利見者此朋友也人有大人之德則可以朋<lb/>
友天子天子不敢亢大人而臣所受敎此飛龍所以无<lb/>
悔而乾之同人卽二之變也是言也自孟子以來未有<lb/>
言之如此巖巖者殆當公爲講官之時乎顧公之言所<lb/>
以諷天子而吾引之卽以勵學者夫必有大人之德而<lb/>
後可語此其亦宜知所興起日夕講習自拔於犬馬艸<lb/>
芥之中以雪江河日下之恥也已公之弟元瓚卽朗齋<lb/>
嘗仕閩中爲太子賓客子會鼎卽無功嘗官職方參漳<lb/>
海軍其後皆爲遺民有高節應得祔祀予於公之主入<lb/>
祠旣已爲之迎神送神之曲至是爲之銘以復杜君其<lb/>
<pb n="KR4f0054_SBCK_024-3b"/>
詞曰<lb/>
在昔元公晩徙廬山亦有朱子不返新安故鄉香火永<lb/>
矢勿諼大儒所生足重山川始寧巖岫色正芒寒三菁<lb/>
仙草以當蘋蘩文正騎鯨來往其間諸生敬哉玩茲微<lb/>
言<lb/>
<pb n="KR4f0054_SBCK_024-4a"/>
　　子劉子祠堂配享碑<lb/>
子劉子正命踰百年有祀典而無特祠大府方宜田涖<lb/>
浙以爲言時予方主蕺山講席謂是故子劉子學舍也<lb/>
其生前嘗自稱蕺山長則祠之莫良於此且合乎古之<lb/>
祭於先師者乃重新其堂奉栗主焉祠成帥諸生行釋<lb/>
菜禮因議配享諸高弟子顧其弟子之見於遺書者甚<lb/>
多葢殘明講學卽以爲聲氣之藉未必皆眞儒勿敢濫<lb/>
也若其後人所稱爲弟子者又多不審如劉公理順熊<lb/>
公汝霖皆非受業者而濫列之乃諦定其學行之不媿<lb/>
師門者三十五人再傳弟子一人或反不甚爲世所知<lb/>
<pb n="KR4f0054_SBCK_024-4b"/>
者乃甫三月而予去先是宜田欲予校定子劉子諸遺<lb/>
書因并撰蕺山講堂小誌至是不果則竟因予之去妄<lb/>
芟去其中數人者諸生以爲恨請予志之石以存之乃<lb/>
仿家語弟子行之例撮其大略爲文一通存之祠中以<lb/>
志見知之統三十五人者曰海鹽吳先生麟徵字磊齋<lb/>
甲申殉難忠臣也詳見明史初磊齋未識子劉子一夕<lb/>
夢中聞其誦文信公山河破碎之句醒而訝之及見子<lb/>
劉子講學都門因問業磊齋死國諸弟子私相語曰妖<lb/>
夢得無及先生乎盍請先生志墓以禳之子劉子流涕<lb/>
日固應及耳何禳之有不一年難作曰順天金先生鉉<lb/>
<pb n="KR4f0054_SBCK_024-5a"/>
字伯玉甲申殉難忠臣也詳見明史伯玉之學頗近禪<lb/>
宗雖累論學於子劉子不甚合也而子劉子以其人雅<lb/>
重之曰山陰祁先生彪佳字虎子乙酉殉難忠臣詳見<lb/>
明史祁氏世爲巨室藏書甲浙中寓山園亭之盛甲越<lb/>
中虎子少年豪士也自從子劉子折節心性之學乙酉<lb/>
子劉子絕食會名王聘六遺臣則子劉子曁虎子並豫<lb/>
焉虎子死子劉子已困不能語聞而張目頷之曰海鹽<lb/>
彭先生期生字觀我丙戌贛州殉難忠臣也曰會稽章<lb/>
先生正宸字格菴詳見明史子劉子夫人之姪首從學<lb/>
偁山格菴崇尚氣節不甚講學力行者不在口說也六<lb/>
<pb n="KR4f0054_SBCK_024-5b"/>
遺臣之聘格菴豫焉逃去起兵事敗行遯爲僧曰潤州<lb/>
葉先生庭秀字潤山詳見明史子劉子長京兆時方爲<lb/>
推官因問學丙戌官閩中至侍郞事敗爲僧以憂死曰<lb/>
山陰何先生宏仁字書臺在證人講社中最深造予今<lb/>
求其書未得見也丙戌以後行遯如格菴然實令終而<lb/>
江右魏禧志其事以爲死節譌也書臺以故侍御入桃<lb/>
源完節而終何必死乃足重予別有辨曰關右董先生<lb/>
標馮恭定公弟子也晚官兵馬司使始從子劉子受業<lb/>
讀其問荅醇如也甲申前卒以上八先生皆執弟子之<lb/>
禮而子劉子則但以朋輩待之者如蔡季通例故有疑<lb/>
<pb n="KR4f0054_SBCK_024-6a"/>
祁虎子章格菴非受業者譌也曰山陰陳先生堯年字<lb/>
敬伯會稽章先生明德字晉侯山陰朱先生昌祚字綿<lb/>
之服勤於子劉子最久者也敬伯居石家池在蕺山右<lb/>
子劉子開講首在其塾黨禍之烈也子劉子子貞孝君<lb/>
汋尚少託之敬伯曰子吾之王成也而明德爲格菴羣<lb/>
從白馬山房之會陶石梁弟子多異說明德闢之力綿<lb/>
之居卽在蕺山下其解吟軒子劉子講堂也朝夕不離<lb/>
杖履所造甚邃今軒爲比<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>尼所據予傷之欲贖之歸<lb/>
書院中不果曰餘姚王先生業洵字士美陽明先生之<lb/>
宗也梨洲黃氏嘗言子劉子開講石梁之徒三及吾門<lb/>
<pb n="KR4f0054_SBCK_024-6b"/>
欲搖其說左右師席者士美元趾與予三數人則士美<lb/>
亦證人之功臣也四先生皆以甲申前卒曰海寧祝先<lb/>
生淵字開美乙酉殉難義士也詳見明史開美受業歸<lb/>
卽死難贈檢討曰會稽王先生毓蓍字元趾乙酉殉難<lb/>
義士也詳見明史贈檢討元趾先嘗學於倪文正公曰<lb/>
山陰潘先生集字子翔乙酉殉難義士也曰諸曁傅先<lb/>
生日烱字中黄丙戌殉難義士也曰武進惲先生日初<lb/>
字遜菴嘗上書申救子劉子其風節近開美丙戌以後<lb/>
累至山陰哭祭爲之行狀幾十萬言獨於子劉子所言<lb/>
意爲心之所存有未然者故行狀中略之嘗爲梨洲黃<lb/>
<pb n="KR4f0054_SBCK_024-7a"/>
氏詰難晩披緇頗以嗣法靈隱爲世所譏然其人終屬<lb/>
志士也曰西安葉先生敦艮字靜遠篤行君子也予嘗<lb/>
謂三衢學者徐逸平稱楊龜山大弟子是程學徐徑畈<lb/>
稱湯晦靜大弟子是陸學而靜遠則子劉子大弟子堪<lb/>
鼎足旣棄諸生能昌子劉子之敎於里塾曰慈谿劉先<lb/>
生應期字瑞當子劉子稱其靜密丙戌後以憤死曰山<lb/>
陰張先生應鰲字奠夫服勤於子劉子最久者也南都<lb/>
匆匆宵人尚赫奕邸舍作承平態子劉子署獨蕭然奠<lb/>
夫一人侍之其人篤實自修之士也在南都作中興金<lb/>
鑑欲上之不果丙戌後嘗嗣講山中曰會稽董先生瑒<lb/>
<pb n="KR4f0054_SBCK_024-7b"/>
字无休故倪文正公弟子也有高行晩披緇然有託而<lb/>
逃稍與惲遜菴不同老壽手輯子劉子遺書曰山陰戴<lb/>
先生易字南枝遺民中之奇者其葬吳人徐枋事最爲<lb/>
世所稱然莫知其爲子劉子門人也予晩始知之乃表<lb/>
而岀之曰鄞華先生夏字吉甫王先生家勤字卣一皆<lb/>
由敬伯來講堂歸而築鶴山講舍以昌明子劉子之敎<lb/>
吉甫通樂律卣一精於禮卓然不與先儒苟同乙酉起<lb/>
兵叅江上事戊子二先生謀再舉不克同死之曰餘姚<lb/>
張先生應煜乙酉之夏子劉子絕食應煜勸以擁諸藩<lb/>
起兵子劉子謝以事不可爲曰然則是降城亦非先生<lb/>
<pb n="KR4f0054_SBCK_024-8a"/>
死所也子劉子瞿然曰子言是也遽岀城予過姚江求<lb/>
所謂張先生後人莫有知者然卽此一言不媿爲子劉<lb/>
子之徒矣曰會稽趙先生甸字禹功少極貧學黹以<lb/>
養親藝絕工時稱爲趙孝子長而游子劉子之門得其<lb/>
學丙戌後有高節隱於緇時賣畫以自給世所稱壁林<lb/>
高士畫者也晩講學偁山子劉子少讀書地也曰慈谿<lb/>
張先生成義字能信有異材丙戌後起兵不克行遯畢<lb/>
生不返莫知所終曰蕭山徐先生芳馨字徽之通兵法<lb/>
其論學則亦微於師門有轉手者曰仁和沈先生昀字<lb/>
甸華獨行之士曰海寧陳先生確字乾初畸士也說經<lb/>
<pb n="KR4f0054_SBCK_024-8b"/>
尤諤諤詳見棃洲黃氏所作墓志曰山陰周先生之璿<lb/>
字敬可世勛籍證人之會或以敬可爲右班官子弟忽<lb/>
之不知其苦節過人也子劉子殉節敬可負其遺書與<lb/>
貞孝同避兵中途累爲邏者所厄敬可流離播遷謂貞<lb/>
孝曰死則俱死不負吾師以生而貞孝護髪未薙敬可<lb/>
曰事急矣詭與貞孝披緇於興福寺事定歸家則田宅<lb/>
盡爲人所奪遂無一<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>或勸訟諸官敬可曰吾不忠不<lb/>
孝投死他鄕何顏復搆獄於官府與惡少共對簿遂寄<lb/>
食於貞孝家以死無子曰諸曁陳先生洪綬字章侯其<lb/>
人以畫名且以酒色自晦而其中有卓然者子劉子深<lb/>
<pb n="KR4f0054_SBCK_024-9a"/>
知之蕺山弟子元趾與章侯最爲畸士不肯帖帖就繩<lb/>
墨元趾死章侯不死然其大節則未嘗有媿於元趾故<lb/>
予定諸弟子中其有負盛名而不得豫配享而獨於章<lb/>
侯有取焉詳見予所作傳以上二十三先生皆卓然可<lb/>
傳於後者若餘姚三黄先生宗羲宗炎宗會同受業子<lb/>
劉子之門其所造各殊而長公梨洲最大予爲作墓碑<lb/>
甚詳次公晦木予亦有墓表澤望則見予所作縮齋集<lb/>
序而棃洲之徒有曰鄞萬先生斯選字公擇其父戸部<lb/>
郎泰故嘗游子劉子之門公擇兄弟並從黄氏稱私淑<lb/>
其最有功於子劉子之遺書偕梨洲而左右之者曰公<lb/>
<pb n="KR4f0054_SBCK_024-9b"/>
擇純篤邃密故吾於子劉子之再傳不能遍及而獨舉<lb/>
公擇者以遺書也若子劉子之子遯齋卽所謂貞孝君<lb/>
者也則棃洲所作墓志僃矣雖然諸高弟之死不過六<lb/>
十年而山中講堂其誰爲誠意三關之學則亦無有乎<lb/>
爾矣諸生登其堂能無汗出浹背也耶<lb/>
<pb n="KR4f0054_SBCK_024-10a"/>
　　舟山宮井碑文<lb/>
舟山何以有宮葢明亾以後監國魯王一旅居焉故自<lb/>
稱曰宮也宮之井何以傳志監國元妃陳氏死節地也<lb/>
井以宮洌宮亦以井尊也予考甲申北都之難熹廟烈<lb/>
廟二后死之其時文武殉難諸家新樂侯劉公眷屬最<lb/>
多而劉文正公馬文忠公汪文烈公陳忠愍公成金兩<lb/>
忠毅公其母若妻若妾皆有死者其家居聞赴自裁則<lb/>
王節愍公妻說者皆以爲中宮陰敎之隆致之也然是<lb/>
猶澗槃逵葛之所聚舟山彈丸一區耳辛卯之役元妃<lb/>
死之其文武殉難諸家亦有若定西侯張公眷屬最多<lb/>
<pb n="KR4f0054_SBCK_024-10b"/>
而閣部張公尚書李公朱公兵曹李公都閫吳公之家<lb/>
死者不一其家居聞赴自裁則給事董公妻夫孰非笄<lb/>
珈大節所感召與抑何其先後相合若符節也元妃爲<lb/>
吾寧之鄞縣人世居鄭丞相府大池之北其女兄歸于<lb/>
吾家僉事府君監國次於會稽張妃主宮政而妃以丙<lb/>
戌春入宮會西陵失守監國自江入海保定伯毛有倫<lb/>
扈宮眷自蛟關岀期會於舟山道逢張國柱亂兵殺掠<lb/>
擁張妃去妃在副舟中急令舟人鼓棹突前追兵不及<lb/>
伏荒島數日飄泊至舟山監國已入閩㫄皇無所歸吏<lb/>
部尚書張肯堂遣人護之得達長垣監國見之流涕始<lb/>
<pb n="KR4f0054_SBCK_024-11a"/>
進冊爲元妃在海上者三年風帆浪楫莫副山河之容<lb/>
己丑黄斌卿伏誅始復入舟山先是張妃在會稽其父<lb/>
張國俊頗豫事元妃歎曰是何國家是何勛戚而尚欲<lb/>
爾爾乎至是親族有至者悉遣之辛卯　大兵三道入海<lb/>
監國以蛟關未能猝渡親帥師搗松江以牽其勢蕩湖<lb/>
伯阮進居守敗死大兵直抵城下安洋將軍劉世勲議<lb/>
分兵先送宮眷然後背城一戰元妃傳諭辭曰將軍意<lb/>
良厚然蠣灘鯨背之間懼爲奸人所賣則張妃之續也<lb/>
願得死此淨土乃止城陷元妃整簪服北向拜謝投井<lb/>
而死義陽王妃杜氏宮娥張氏從焉錦衣指揮王相內<lb/>
<pb n="KR4f0054_SBCK_024-11b"/>
臣劉朝共掌宮事歎曰眞國母也豈可使其遺骸爲亂<lb/>
兵所窺相與舁巨石填井平之卽共刎其㫄而死董戸<lb/>
部守諭爲作宮井篇哭之乙未英義伯阮駿再下舟山<lb/>
訪得妃死狀卽其井封之立碑致祭而表言於監國加<lb/>
諡貞妃丙申舟山又陷其碑被仆嗚呼天下之善惡一<lb/>
也景陽之辱高熲正法於靑谿不可以爲暴則舟山之<lb/>
烈雖經易代而表章不可以爲嫌當妃未死嘗遣間使<lb/>
至中土寄書訊其女兄歴敘蛟關之掠長垣之困琅琦<lb/>
之潰健跳之圍操尺組而待命者不知凡幾鬼火以當<lb/>
庭燎黄蘖以充葛藟猿鳴龍嘯以擬晨雞苟延餘息荼<lb/>
<pb n="KR4f0054_SBCK_024-12a"/>
苦六稔然到頭終擬一死以完皎然之軀其節素定如<lb/>
此向使當時史局諸臣達之<lb/>
興王之前豈有不動色矜嘆附之二后傳中者奈何并<lb/>
此不食之泥湮沒恐後是皆不知<lb/>
聖朝旌厲幽㝠之盛者也嗚呼惟翁洲卽前宋之厓山<lb/>
也況元妃爲鄞產是尤吾鄕所最有光者宮可亾井不<lb/>
可沒矣乃議爲勒石而附董戸部之詩以當些辭<lb/>
<pb n="KR4f0054_SBCK_024-12b"/>
<pb n="KR4f0054_SBCK_024-12b"/>
　　黄太傅廟碑陰<lb/>
吾鄉和義門之左有唐太傅刺史黄公晟廟甬上之祀<lb/>
太傅者三此其一也廟㫄報德觀亦屬黃氏太傅子孫<lb/>
居鄞極盛自明以來官至列卿監司曹郞者不一故其<lb/>
香火尤振予讀深寧困學記聞甚不滿太傅故其紀吾<lb/>
鄉五亂以太傅之據參之袁晁栗鍠王郢之間而四明<lb/>
七觀譏前此志乗之曲筆堇山李侍郞祖之有是哉操<lb/>
論之正而嚴也雖然竊嘗平而論之歴代當搶攘之際<lb/>
乗時而起所在多有要當視其晩節爲何如斯亦論衰<lb/>
世人物者所不得已者也李克用之起事其亦大不道<lb/>
<pb n="KR4f0054_SBCK_024-13a"/>
之徒而後此忠誠赫然君子從而予之太傅旣守郡之<lb/>
後保固郷里不隨董昌之亂築君子營以居避兵之士<lb/>
建雉堞置浮梁臨終封上倉庫不令其子襲守其于茲<lb/>
土固有深仁厚澤雖不敢望克用之鴻畧要豈袁晁輩<lb/>
所可同年而語也然則深寧之持論固有得於春秋之<lb/>
旨而吾鄕之廟食亦未爲過事固有詳審而後當者而<lb/>
非調人之謂也乃若程積齋所紀太傅事則有誕妄不<lb/>
經者和義門有蛟池在廟之東又有蜃池或曰蛟池卽<lb/>
蜃池也葢前人以瀦水者吾鄉阻江爲固西南二道有<lb/>
塘河之水入城東爲三喉以注之江而其北塞焉故以<lb/>
<pb n="KR4f0054_SBCK_024-13b"/>
池蓄之當年池址甚廣而後漸淤諸志言之僃矣或曰<lb/>
舊嘗有蛟來居池中是乃燕說不足信積齋遂謂太傅<lb/>
早年仗劍入江斬蛟除患是葢妄人因呂覽荆佽非之<lb/>
事而太傅甞官佽非遂爲牽合甚至廟㮄竟作荆佽非<lb/>
字則謬甚矣積齋通人乃亦從而實之是可恠也事以<lb/>
從其實爲可信太傅在郡之功足以得祀欲藉此以爲<lb/>
重適見其愚也斬蛟之誣堇山已先我言之顧未詳其<lb/>
致誣之由故於是碑申其說使黃氏子孫知之<lb/>
佽飛之官始於漢漢百官表少府屬官有左弋武帝太<lb/>
初元年更名佽飛宣帝神爵元年發佽飛射士以討西<lb/>
<pb n="KR4f0054_SBCK_024-14a"/>
羌而元帝記佽非所掌爲外池如淳曰佽飛具矰繳以<lb/>
射鳧鴨供祭祀故有池也佽飛荆人入水斬蛟勇士也<lb/>
故名官則漢時佽飛之官本有取於呂覽之說又因其<lb/>
中有射士而時或發之爲軍至晉遂爲軍名而無復少<lb/>
府掌池之遺意要之佽飛掌池之故事可以証漢唐命<lb/>
官之由而必不可以附會于是廟之池佽飛本作茲非<lb/>
其後茲變爲佽而非亦通於飛<lb/>
<pb n="KR4f0054_SBCK_024-14b"/>
　　碧沚龍神廟碑銘<lb/>
明道先生行狀云上元之茅山有龍池其龍如<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴而<lb/>
五色祥符間命中使取二龍至中途中使奏一龍飛空而去<lb/>
自昔嚴奉以爲神物先生嘗捕而脯之使人不惑及朱<lb/>
文公之高弟滕達道爲鄞尉文公嘗叩以天井山五龍<lb/>
靈蹟之果否則文公亦疑之而未敢遽以爲妄若呂忠<lb/>
公來鄞力詆阿育王山龍井之誕葢大程子之緒言也<lb/>
愚考唐白香山新樂府黑龍潭詩極言祀龍之謬已岀<lb/>
大程子之先雖然龍之爲靈昭昭也其在經則見於易<lb/>
其在傳則見於春秋繁露諸書作雲施雨不可以爲誣<lb/>
<pb n="KR4f0054_SBCK_024-15a"/>
妄而造物之變化亦有不容盡以儒言斥之者此類是<lb/>
也夫陰陽愆伏而爲旱陰陽和而爲雲雨以常理推之<lb/>
其故皆由於二氣藐兹庶物何能操其權然而詩人之<lb/>
嗟旱也則歸其咎於魃魃果何物遂能致旱及考之圖<lb/>
譜誠有所謂魃者非虛假之言也謂魃尙能致旱而龍<lb/>
不能致雲雨則固矣夫感天和恤民隱苟實有如成湯<lb/>
者豈畏乎魃亦豈藉乎龍然有中和位育之功則盡人<lb/>
性以盡物性不祥之魃退聽而至靈之龍効命正不必<lb/>
謂其無也不然則古人雩禱之禮皆可廢而詩所<lb/>
云靡神不舉者不亦謬耶特愚民惑於此而妄以徼福<lb/>
<pb n="KR4f0054_SBCK_024-15b"/>
則有如白氏之所譏者或曰然則其得取而脯之者何<lb/>
耶曰天下無不靈之龍而未嘗不爲人所豢故亦未嘗<lb/>
不爲人所醢古有之矣然因此而謂龍之非靈則不可<lb/>
也卽以吾鄉天井之龍言之有求於山者或得蛇或得<lb/>
蜥蜴或得蛙皆能有驗顧前明太守林夢官祈得蛙不<lb/>
雨手刃之而雨是殆卽變置社稷之說而究之得雨則<lb/>
未可謂其于旱潦無豫也碧沚龍祠卽阿育王龍神之<lb/>
行館浮屠以爲護塔之神此妄言也若其靈之著足以<lb/>
庇民則見於舊碑多矣顧予家在祠右毎入祠見座中<lb/>
衣冠像設殊爲不根天下亦豈有龍而人者乃與里社<lb/>
<pb n="KR4f0054_SBCK_024-16a"/>
諸公議以木主代之而爲之銘其詞曰<lb/>
南湖白龍輕去其鄉兮西湖靈蟃來洋洋兮寓公涖止<lb/>
城中有光兮育王金沙時攜將兮五龍更番降神幢兮<lb/>
作雲施雨嘉惠敢忘兮伐鼓考鐘十洲滄茫兮南湖白<lb/>
龍輕去其鄉兮曷歸乎來同翺翔兮不見淵靈香火未<lb/>
央兮<lb/>
<pb n="KR4f0054_SBCK_024-16b"/>
　　宋蘭亭石柱銘<lb/>
姚江黄子曰古蘭亭在崇山下其去今亭二里而遙皆<lb/>
爲農人墾之成田顧流觴之跡隱隱猶存明萬歴中徐<lb/>
貞明立石柱以表之余因黄子之言歎曰是亭之遷徙<lb/>
多矣水經注之所志初在湖口繼移水中已而移於天<lb/>
柱山上山在湖南百年之中三易其地而自劉宋以至<lb/>
趙宋其興廢不知又幾度顧不可考若以天柱山之道<lb/>
按之其去今亭三十里而唐人蘭亭聯句詩已明言非<lb/>
故址然則是石柱者宋蘭亭非古蘭亭也葢自天水諸<lb/>
君嗜翰墨始有天章寺以䕶此亭開慶以後吾家三世<lb/>
<pb n="KR4f0054_SBCK_024-17a"/>
連戚畹<hi>一慈憲夫人一福王妃終之以仁安皇后</hi>而先太師徐公之薨賜葬<lb/>
於斯故邀恩命以天章寺㫄地盡賜先少師葢嘗苞亭<lb/>
而有之至元甲午東平王俁按越以爲是乃永和修禊<lb/>
之地而反闕然欲於其地築祠以祀右軍其時先少師<lb/>
託瘖疾杜門已久王俁以書來先少師命其子卽以亭<lb/>
址入官乃置書院設山長以招諸生河南狄甲繼俁至<lb/>
其肖右軍之像適成於三月之元巳遂修曲水故事人<lb/>
探一韻剡源戴氏爲作游蘭亭序者也其後楚人湯垕<lb/>
爲山長復修其祠并爲疏山麓之淤水重摹石本蘭亭<lb/>
於壁而浚墨池焉剡源爲作臨池亭記者也葢是時亦皆<lb/>
<pb n="KR4f0054_SBCK_024-17b"/>
誤以爲古蘭亭嗣是以還曁於明之嘉靖且二百年而<lb/>
宋蘭亭又被遷其遷也視昔爲近而崇山之址已莽爲<lb/>
蔓草之場斜日荒烟樵牧之徒躑躅其間僅此石柱兀<lb/>
然無恙葢陳迹之消沉者多矣抑聞宋之初亡也戊寅<lb/>
六陵之難遺民鬼戰嗚咽流泉護雙經於竺國在斯寺<lb/>
也其時先泉翁尚未遷杭其於唐林諸公固吟伴也冬<lb/>
青之地主卽在吾家而今總莫之能徵矣<hi>泉翁乃少師之從弟</hi>然<lb/>
則過斯柱也不知者徒屏營太息追溯右軍之高風而<lb/>
不去而余則又加以先業之感懷焉是不可以無述也<lb/>
乃勒其詞於柱更爲詩以系之其詞曰<lb/>
<pb n="KR4f0054_SBCK_024-18a"/>
永和暮春山南九日祓水潭潭相與嗚咽白日可爛吾<lb/>
銘不滅<lb/>
<pb n="KR4f0054_SBCK_024-18b"/>
　　寧波府儒學進士題名碑<lb/>
寧波府學宮重修之歲觀察使者西涼孫公諦考歴科<lb/>
進士以僃題名葢以昭甲科之盛事將使觀光者鼓動<lb/>
其志氣也予旣徧覽其間作而言曰夫近世取士之法<lb/>
不逮於古而士亦忘其所貴於己者三復朱子建昌軍<lb/>
進士題名記可爲太息者也是以琴山傅氏嘗奉大對<lb/>
葛郕公期以首選而不果琴山曰場屋之得失窮達不<lb/>
與焉終身之窮達賢否不與焉郕公歎爲名言吾鄉由<lb/>
南宋以曁於今掄大魁者不一流傳旣久卽其子孫或<lb/>
不知爲何等之人若後輩則已有昧其姓氏者彼其生<lb/>
<pb n="KR4f0054_SBCK_024-19a"/>
前榮進之階幾如飄風好鳥之過雖欲藉此以望九品<lb/>
之下中或不可得而七百餘年以來獨廣微先生長在<lb/>
人耳目雖三家邨老學究罔不斂容肅拜以爲是淳熙<lb/>
正學之宗子嘉定之人師也葢自有進士一科其以理<lb/>
學大儒膺此選者橫浦玉川與廣微而三屹然相望於<lb/>
三江千里之間而吾鄕獲居其一斯則枌榆之嘉話也<lb/>
若夫省元則有習菴詞科則有厚齋庶幾角立焉吾讀<lb/>
東發兩朝政要有爲宋史之所未僃者言廣微最荷理<lb/>
宗之眷而所値時相皆鄉人前後無一語阿私者其於<lb/>
史彌遠言其老當還政於鄭淸之言其履畝害民於史<lb/>
<pb n="KR4f0054_SBCK_024-19b"/>
嵩之言其不可爲相嘗因邊遽條指時務無不切當李<lb/>
宗勉薦其可以大用理宗方欲相之會以病終習庵與<lb/>
廣微同朝亦阨於史氏厚齋則更非其時矣然而所造<lb/>
不以窮達與也況彼科名何加焉廣微少沐過庭之教<lb/>
辟咡劍負之時已有會於本心之旨乃其成進士也慈<lb/>
湖尚以其年少瞿然告以千里生民之業是則父兄之<lb/>
敎克先必不至爲時風衆勢所局有如朱子之云者是<lb/>
又希風先正者所當畱意者也總之士不聞道卽不免<lb/>
爲浮名所動故宋人津津及第之榮以爲將兵十萬克<lb/>
復幽薊凱歌勞還獻捷太廟無以相過而同甫晩年不<lb/>
<pb n="KR4f0054_SBCK_024-20a"/>
惜枉道以求合又惡知巍科大第固自有以人重者乎<lb/>
觀察曰是言也今世所希聞也抑亦吾曹爲有司者所<lb/>
當共知曷筆而記之吾將勒諸石因次其語以呈之<lb/>
鮚埼亭集卷第二十四終<lb/>
<pb n="KR4f0054_SBCK_024-1a"/>
鮚埼亭集外編卷二十四<lb/>
　　　　　　　　　　　鄞　全祖望　紹衣<lb/>
　序<hi>二</hi>
　　公是先生文鈔序<lb/>
予嘗謂文章不本於六經雖其人才力足以凌厲一時<lb/>
而總無醇古之味其言亦必雜於機變權術至其虛憍<lb/>
恫喝之氣末流或一折而入於時文有宋諸家廬陵南<lb/>
豐臨川所謂深於經者也而皆心折於公是先生葢先<lb/>
生於書無所不窺尢篤志經術多自得於心所著七經<lb/>
小傳春秋五書經苑中莫與抗故其文雄深雅健摹春<lb/>
<pb n="KR4f0054_SBCK_024-1b"/>
秋公穀兩家大小戴記皆能神肖當時先生亦自負獨<lb/>
步虎視一時雖歐公尚以不讀書爲所誚而歐公不敢<lb/>
怨之世或言先生卒以此忤歐公今稽之墓志始知其<lb/>
不然也然聞先生垂殁戒其弟公非先生毋得遽出吾<lb/>
文百年後當自有知之者故其家藏遺集不肯輕以示<lb/>
人其後東萊水心始極口稱之列之歐王之閒先生之<lb/>
言似乎驗矣乃自元以來文章之道日衰先生之文復<lb/>
束高閣而幷其集俱不完然則不特以經術爲文之難<lb/>
卽取經術之文而知好之者亦難也先生春秋其傳於<lb/>
今者三種與七經小傳皆盛行總集七十五卷明文淵<lb/>
<pb n="KR4f0054_SBCK_024-2a"/>
閣巳無足本相傳常熟錢氏嘗有公是公非仲馮三集<lb/>
而燬於火若吾郷天一閣范氏江都葛氏崑山徐氏皆<lb/>
不過有原集之什一後得臨川侍郞李丈穆堂本則視<lb/>
諸家倍之時方從永樂大典求前輩遺文得所未見者<lb/>
頗多因與侍郞合鈔訂爲二十四卷而命之曰文鈔從<lb/>
其實也先生尚有弟子記五卷乃學者答問之言皆有<lb/>
關於經學今亦不存其偶見於諸書所引者今爲編入<lb/>
附錄將以次緝公非之作幷及仲馮雖未<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>泰山豪芒<lb/>
之嘆然猶愈於幷此而失之也<lb/>
　　唐說齋文鈔序<lb/>
<pb n="KR4f0054_SBCK_024-2b"/>
唐台州說齋以經術史學負重名於乾淳閒自爲朱子<lb/>
所糾互相奏論其力卒不勝朱子而遂爲世所訾方乾<lb/>
淳之學初起說齋典禮經制本與東萊止齋齊名其後<lb/>
浙東儒者絕口不及葢其以公事得罪憲府而要人爲<lb/>
之左袒者遂以僞學詆朱子幷其師友淵源而毀之固<lb/>
宐諸公之割席而要人之所以爲說齋者適以累之可<lb/>
以爲天下後世之任愛憎者戒也詳攷台州之案其爲<lb/>
朱子所糾未必盡枉說齋之不能檢束子弟固無以自<lb/>
解於君子然彈文事狀多端而以牧守刻荀楊王韓四<lb/>
書未爲傷廉其中或尚有可原者況是時之官非一跌<lb/>
<pb n="KR4f0054_SBCK_024-3a"/>
不可復振者也說齋旣被放杜門著書以老則其人非<lb/>
求富貴者不可以一偏遽廢之是吾長於善善之心也<lb/>
予少時未見說齋之文但從深寧困學紀聞得其所引<lb/>
之言皆有關於經世之學深寧私淑於朱子者也而津<lb/>
津如此則巳見昔人之有同心說齋著書自六經解而<lb/>
下共三百六十卷文集又四十卷今皆求之不可得近<lb/>
於永樂大典中得其文若干首詩若干首鈔而編之以<lb/>
備南宋一家之言因爲論其人之本末或言說齋自矜<lb/>
其博嘗詆朱子不識一字故朱子劾之或又言說齋不<lb/>
肯與同甫相下同甫搆之於朱子此皆小人之言最爲<lb/>
<pb n="KR4f0054_SBCK_024-3b"/>
可惡要之說齋之被糾所當存而不論而其言有可采<lb/>
者卽令朱子復起或亦以予言爲然也<lb/>
　　鄮峰眞隱漫錄題詞<lb/>
史忠定王鄮峰眞隱漫錄五十卷天一閣范氏藏本也<lb/>
是在諸儲藏家俱未之有至予始鈔而傳之吾鄕宋人<lb/>
之集由忠定以前亦皆無傳當以是集爲首座矣忠定<lb/>
深於經學所著尚書周禮論語諸種予皆從永樂大典<lb/>
中鈔之而惜其不完也獨是集無恙至其直翁外集則<lb/>
不可得矣忠定最受橫浦先生之知故其淵源不謬其<lb/>
爲相自屬賢者特以阻規恢之議遂與張魏公參辰然<lb/>
<pb n="KR4f0054_SBCK_024-4a"/>
忠定蓄力而動不欲浪舉不特非湯思退沈該之徒亦<lb/>
與趙雄之妬南軒者不同而梅溪劾之其言有稍過者<lb/>
不然忠定首請襃錄中興將相之爲秦氏所陷者而乃<lb/>
自蹈之乎至其有昌明理學之功實爲南宋培國脈而<lb/>
惜乎舊史不能闡也忠定再相謂此行本非素志但以<lb/>
朱元晦未見用故勉強一出耳旣岀而力薦之并東萊<lb/>
象山止齋慈湖一輩盡入啓事乾淳諸老其連茹而起<lb/>
者皆忠定力也其於文人則薦放翁其家居則遣其諸<lb/>
子從慈湖絜齋講學又延定川之弟季文於家以課諸<lb/>
子故其諸子率多有學行可觀者其不馴者止同叔子<lb/>
<pb n="KR4f0054_SBCK_024-4b"/>
申耳吾攷嗣是而後宰輔之能下士者畱公正趙公汝<lb/>
愚周公必大王公藺皆稱知人而忠定實開其首忠定<lb/>
之功大矣彼夫王淮之徒以私眤阻正人剏爲學禁貽<lb/>
慶元以後之禍等量而觀豈不相去懸絶歟今讀忠定<lb/>
之集其資善堂諸文字所以啓沃孝宗於濳藩者也其<lb/>
兩府文字則卽吹噓諸老不遺餘力者也其歸田以後<lb/>
文字所以優游林下舉行鄕飮酒禮建置義田者也中<lb/>
興宰輔如忠定者葢亦完人也巳其詩文春容大雅有<lb/>
承平之餘風所謂廟堂鐘呂之音也鄮峰眞隱者忠定<lb/>
家居時所署因築觀於月湖之南最稱佳勝卽竹洲也<lb/>
<pb n="KR4f0054_SBCK_024-5a"/>
明中葉後始廢先宮詹以爲別業去吾家不百步耳然<lb/>
則是集又吾湖上之文獻也<lb/>
　　廣平先生類藁序<lb/>
舒文靖公之學得於其婦翁童公持之故楊文靖公高<lb/>
弟也文靖未成進士又受業於張公南軒因遍求益於<lb/>
晦翁東萊而卒業於存齋四先生之中莫若文靖之淵<lb/>
源爲最博其行亦最尊其生平所著詩說禮說皆爲經<lb/>
學之宗廣平類藁則其文也寶慶志云嘉定初朝廷革<lb/>
文弊選前輩之文以範後學舒文靖公實冠編首世知<lb/>
文靖之理學而不知其文爲當時宗仰若此當文靖時<lb/>
<pb n="KR4f0054_SBCK_024-5b"/>
巨公元夫甚多乃以其文冠者葢其心氣和平而議論<lb/>
質實足以消詭誕之習俗嘗聞諸淸容之言以爲淳熙<lb/>
以後多竊取國策莊周之詞事遽起而輟語未畢而更<lb/>
斷續鈎棘荒唐變幻淪胥而莫能以救斯其所以亟取<lb/>
於文靖之文也夫六百年以來遺藁脫落康熙中同里<lb/>
萬先生充宗求之其家得其奇零不完者四卷南雷寄<lb/>
之詩曰甬上舒公有舊文郵筒千里特相聞是也時南<lb/>
雷方輯宋儒學案爲撮其論道之精者以及常平義倉<lb/>
鹽法茶法保長學政諸科可以見之施行者其輯宋文<lb/>
鈔亦錄其尢予乃更釐定之是雖不足以盡文靖之文<lb/>
<pb n="KR4f0054_SBCK_024-6a"/>
然而其得存者亦幸矣昔我有先正其言明且淸雖殘<lb/>
編要可寶也行狀稱文靖於舉主無稱門生者今觀其<lb/>
謝薦諸啓皆引古誼以相規大儒風節不肯少屈如此<lb/>
是豈可以區區文字目之哉四先生之後裔舒氏爲盛<lb/>
明嘉靖中建正學於府城者舒氏之後人也近巳頽矣<lb/>
予方謀重爲補葺而舒氏之後人復新之予喜其不忘<lb/>
先生之學統也乃勸以是藁付之梓人而序其首<lb/>
　　二袁先生文鈔引<lb/>
淳熙四先生之遺文惟慈湖之集尚完廣平則近世始<lb/>
得其殘編而絜齋先生父子與定川皆不可得予於永<lb/>
<pb n="KR4f0054_SBCK_024-6b"/>
樂大典中見二袁集大喜隨見卽鈔意謂可得還其足<lb/>
本而未及徧覽左降出都因念玉皇香案遙隔蓬萊未<lb/>
知他日尚得輟業焉否也乃卽所鈔而先編次之附以<lb/>
吾郷志乘所載共得九卷絜齋居其五蒙齋居其四不<lb/>
猶愈於定川之無有耶二公之文頗相肖較之慈湖則<lb/>
平正而視廣平又暢達焉其在南宋亦名家也淸容居<lb/>
士在元文中爲睂目接剡源之文統予觀其集源流頗<lb/>
自二公而出淸容之祖衞公絜齋之徒也衞公得師而<lb/>
不能傳其學至爲史氏之私人而淸容亦僅傳其文惜<lb/>
夫<lb/>
<pb n="KR4f0054_SBCK_024-7a"/>
　　黃南山先生傳家集序<lb/>
南山先生遺集五十六卷藏於天一閣中予讀而歎曰<lb/>
是先正之緒言也先生所著之書爲儀禮戴記附注中<lb/>
庸脈絡大學旨歸經書補注道德經附注陰符經附注<lb/>
四明文獻錄寧波簡要志含山縣志其雜記爲海涵萬<lb/>
象錄予所見者二禮道德陰符之注四明文獻錄簡要<lb/>
志而巳最後得是集據其孫存吾之序凡五編始就而<lb/>
其前此之散失者巳不可收拾卽存吾所編云卷末附<lb/>
以經書補注含山志而今無有成化四明志又載有參<lb/>
同契綱領孫子綱領而今無有著述之不能保其必傳<lb/>
<pb n="KR4f0054_SBCK_024-7b"/>
如斯也明儒自成化弘治以前大率篤實醇懋脫盡粉<lb/>
飾如月川敬軒康齋皆有躬行君子不激不隨之風至<lb/>
白沙岀而氣象爲之一變先生之於諸公其伯仲也故<lb/>
讀其集信筆直道其胸之所有勤勤懇懇藻采盡落而<lb/>
以理勝其論大學古本武成詮次以及中庸三重之旨<lb/>
何嘗不異乎朱子而未嘗有意爲異正與後來諸公立<lb/>
意爭奇者迥然故先生雖不自預於能文之列而讀其<lb/>
文者不當以文觀之葢皆其心之所自得而非浮虛剽<lb/>
襲之言顧世之所尚者文而巳矣是以四百餘年以來<lb/>
泊如也存吾所編尚屬草本其中舛錯甚多予爲校理<lb/>
<pb n="KR4f0054_SBCK_024-8a"/>
而出之太羹腥魚之味非甘口腹者所知大帛大布之<lb/>
冠衣非侈文繡者所悉也先生由臺諫而爲監司皆以<lb/>
剛正淸白有聲最後觸忤都御史李實左降含山致仕<lb/>
築南山書院以講學享年最高顧先生之聞道少時巳<lb/>
見其端其代父行役燕中也富室委産而不受力辭大<lb/>
賈託女之嫌見者皆嚴事之而先生曰吾幸識理趣於<lb/>
穉年者皆吾師遯翁先生之敎遯翁名彦予族祖本心<lb/>
先生子也本心傳慈湖之學以世其家遯翁爲洪武中<lb/>
徵士辭不就而傳其學於先生故予讀先生之文未嘗<lb/>
不三嘆於吾家之學統而茫然於弓冶之莫繼也<lb/>
<pb n="KR4f0054_SBCK_024-8b"/>
　　滎陽外史題詞<lb/>
明廣信敎授鄭先生千之所著滎陽外史一百卷吾郷<lb/>
之以文章擅名於洪武時者也甬上文統自樓宣獻公<lb/>
始爲大家而王尚書深寧繼之深寧之徒爲戴戸部剡<lb/>
源剡源之徒爲袁學士淸容其與剡源並起者爲任山<lb/>
長松郷是稱宋元五家迂齋本堂又其亞也曁於明初<lb/>
卽推先生鄭氏自德仲求齋以來一門以文獻世其家<lb/>
其與深寧之孫遂初砥礪最切先生兄弟並能文而先<lb/>
生之文益昌其時楊徵君廉夫以文章起越中先生從<lb/>
之學文然楊氏之文奇而葩先生之文質以厚其於師<lb/>
<pb n="KR4f0054_SBCK_024-9a"/>
門稍爲轉手葢先生最畱心經學嘗及見草廬吳文正<lb/>
公問道其文平正通達而不求異於時此自宋乾淳而<lb/>
降儒者之文皆然而楊氏所傳反稱別派故先生雖討<lb/>
論其門而其文不甚肖先生嘗爲裴氏作著存堂記宋<lb/>
學士濳溪嘆曰使我執筆不能過之裴氏固請濳溪卒<lb/>
辭不作姚江趙古則於同輩尢服先生春秋之說其爲<lb/>
巨公心折如此先生所輯四明文獻至今流傳而其集<lb/>
希有朱檢討竹垞求明人集謂安得滎陽外史讀之者<lb/>
也予求之天乙閣范氏則在焉顧集本稱一百卷而成<lb/>
化郡志祗稱六十卷今范氏藏本則七十卷葢其孫假<lb/>
<pb n="KR4f0054_SBCK_024-9b"/>
之於人而失去不完予乃重爲詮次而序之明文莫盛<lb/>
於初年其醞釀於根柢者大率皆深厚而又恪守高曾<lb/>
之規矩所謂典刑未替者也其後漸衰漸支而別體錯<lb/>
出而不一彼其作者之心孰不有矜厲自高蔑視前人<lb/>
之氣而豈知其日趨而下也讀先生之文不禁爲之三<lb/>
嘆<lb/>
　　呂語集粹序<lb/>
洛閩遞興而後正學昌明語錄講義之書列屋兼車而<lb/>
明儒爲尢多其所發明皆各抒其所自得也然而渾涵<lb/>
平正一種或疑其爲正心誠意公家之言不足以竦發<lb/>
<pb n="KR4f0054_SBCK_024-10a"/>
靈機而語渉微奧者或不<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>出入二氏且非細參不足<lb/>
以見其妙也寧陵呂先生新吾明隆萬閒醇儒也所著<lb/>
有呻吟語一書其言立身行巳處事接物以及居官行<lb/>
政之道各明其生平所得力之處卽身說法洞徹乎物<lb/>
理人情能使迷者醒醒者懼懼者安如斯人及身疴癢<lb/>
之相關而怡然有所卽安也不以泥古者傷今復不以<lb/>
宐今者背古問學經綸一以貫之葢所謂先行其言而<lb/>
後從之者而非世之張皇門戸哆陳頰舌者倫也予嘗<lb/>
讀姚江黃氏明儒學案言先生少時甚魯讀書不能成<lb/>
誦乃一切棄之澄心體認久之豁然自是遂過目不忘<lb/>
<pb n="KR4f0054_SBCK_024-10b"/>
有是哉從事於口耳之無益而深造嘿成之神也先生<lb/>
揚歴中外宵人多所不悅加以閨範圖說之謗而世莫<lb/>
之信至誠足以自白也睢州湯文正公最愛讀此書博<lb/>
陵尹公因采其粹言梓爲四卷予愛之乃更勒於粤中<lb/>
以廣其傳先生之自序曰呻吟者病語也病語狂擇其<lb/>
未甚者存之予觀先生之論道體曰道無津涯非聖人<lb/>
之言所能限事有時勢非聖人之制所能盡後世苟有<lb/>
明者岀發聖人所未發而嘿契聖人欲言之心爲聖人<lb/>
所未爲而脗合聖人必爲之事此固聖人之所深幸而<lb/>
拘儒之所大駴也又別錄曰明道之學葢有得之佛老<lb/>
<pb n="KR4f0054_SBCK_024-11a"/>
者康節之學葢有得之莊列者然二公能奴僕四氏而<lb/>
不爲其所用亦非深於四氏者不能知此意也如斯二<lb/>
條其殆先生之所自以爲狂者乎今尹公之所采則無<lb/>
一語不近人情者而予復引此二條於題詞中以見先<lb/>
生之所自以爲狂者其實亦未嘗狂也<lb/>
　　穉山先生殘集序<lb/>
穉山先生殉節翁洲其遺集在補陀三元寺中浮屠敬<lb/>
中藏之以故𥿄反書磨糊汗漫不可識別萬農部履安<lb/>
求而手鈔之共四冊農部身後歸於叔子褐夫先生九<lb/>
沙編修之父也顧世未有得見者予不及侍褐夫先生<lb/>
<pb n="KR4f0054_SBCK_024-11b"/>
而九沙以忘分忘年之交待予最厚嘗請借鈔之九沙<lb/>
許諾顧以南北往來未及踐約而九沙家被火是集遂<lb/>
歸天上農部之得是集於補陀也尚有穉山叢談四冊<lb/>
其閒過從雜㳫之言紀聞紀夢靡所不載雖出率筆未<lb/>
盡成文而頗有關係者十之六農部未及鈔身後歸於<lb/>
少子石園先生予亦嘗得見之嘗語石園之子欲借歸<lb/>
摘鈔其中之可存者附之集後亦未及得而其子死家<lb/>
書蕩盡不知所之又嘗聞穉山先生在翁洲輯文史一<lb/>
書其中皆同時諸公之作足備桑海以來之史料者其<lb/>
部帙甚侈錢退山侍御兄弟曾及見之此尢勝國之寶<lb/>
<pb n="KR4f0054_SBCK_024-12a"/>
書而今亦不可問嗚呼兵火之際忠義之翰墨往往難<lb/>
傳其幸而存者葢百之一顧先生之集幸而傳者幾及<lb/>
百年而復失之爲可恨也先生之殉節積薪文廟抱先<lb/>
聖之栗主賦詩自焚浩然之氣復還太虛又何有於遺<lb/>
集顧後死者之不能廣其傳於誰是問則予之罪也夫<lb/>
今予家尚有先生詩文集一卷乃高隱君辰四物而先<lb/>
贈公得之者又有歲寒松柏錄一卷乃陸隱君春明物<lb/>
而先子得之者予乃合爲二卷序之而題曰穉山先生<lb/>
殘集嗚呼此廣陵散之僅存者卽令斷曲單詞皆可起<lb/>
愛而起敬也序成令錢君濬恭鈔一副本濬恭之尊公<lb/>
<pb n="KR4f0054_SBCK_024-12b"/>
太保乃先生門下而先殉者先生所錄文史其收太保<lb/>
之作最多皆今錢氏所無也濬恭鈔此集其應同此欷<lb/>
歔也巳<lb/>
　　吳少保文藁序<lb/>
予鈔穉山吳公殘集惜其非足本五年之後得其文藁<lb/>
一卷於砌里李君甘谷其中尚有公之手筆焉喜其足<lb/>
以審證史事也爲編之集中而沈太保宸荃馮侍郞躋<lb/>
仲諸公所與公書亦附焉嗚呼海上之事殘斷者十九<lb/>
矣卽以是卷言之閩人周侍郞之䕫早年故與東林殊<lb/>
趣及亡國後皆言其殉難今讀公請卹疏則侍郞扼防<lb/>
<pb n="KR4f0054_SBCK_024-13a"/>
三山勞瘁而卒是其晚節固不可謂不善然非殉難也<lb/>
歙人方侍郞端士本與孫熊諸公起江上最有勇錢忠<lb/>
介公謂其能上馬殺敵下馬吟詩相傳其曾出師江上<lb/>
大捷惜諸營無繼之者今讀公疏乃知其亦從亡海上<lb/>
在閩以都御史撫上游在浙以侍郞副戎政至巳丑以<lb/>
後始不見葢不知其所終矣禾人譚太常貞良挈家入<lb/>
閩舉兵漳南以病卒今讀公請卹疏則其子吉璁是時<lb/>
亦賜郷貢進士爲中書舍人而其後諱之皆異聞也沈<lb/>
督師廷揚贈戸部尚書以其本戸部侍郞也然則今明<lb/>
史以爲兵部者非馬閣學思理諡忠宣曹尙書學佺諡<lb/>
<pb n="KR4f0054_SBCK_024-13b"/>
文忠王太常恩及諡忠襄皆出於公之所請李侍郞長<lb/>
祥亦從亡健跳然則野史以爲越中敗後卽行遯者非<lb/>
至如鄭彩之子以已丑尚郡主讀之令人憤恨孫尚書<lb/>
延齡家屬盡爲　大兵縶於健跳讀之令人流涕更有<lb/>
大者監國以丙戌爲元年故野史皆於庚寅書五年辛<lb/>
卯書六年及讀公集乃知王自健跳入翁洲以諸臣之<lb/>
請更用庚寅爲元年有奉勅撰上詔書此所當爲表出<lb/>
者也公之請休在庚寅而是年尚有疏懇懇以王忽有<lb/>
內降之旨不由閣票正詞力諫可謂大臣矣嗚呼陸秀<lb/>
夫之日記鄧光薦之塡海錄後世惜其不可得見公書<lb/>
<pb n="KR4f0054_SBCK_024-14a"/>
雖不完要亦攷索之資也乃更爲之序<lb/>
　　四明文獻錄題詞<lb/>
吾鄕自鄭敎授千之輯四明文獻集其於鄕先輩著述<lb/>
所存甚爲有功其後李處士孝謙預修永樂寧波府志<lb/>
畢父爲四明文獻錄以續千之之緒其書精博張制置<lb/>
之圖經非是錄幾不得傳然其書尚未分卷次葢垂成<lb/>
之作也予鈔自天一閣范氏重爲釐而次之自圖經後<lb/>
別爲二十四卷處士之至行見於舊志予不具錄其讀<lb/>
書則歴嘗受業於胡舜咨戴九靈楊彥常吳主一揭伯<lb/>
防遠有端緒其生平所著尚有經書問難通鑑攷證許<lb/>
<pb n="KR4f0054_SBCK_024-14b"/>
心百忍箴注急就章解長律英華中林集而今不可得<lb/>
見矣其是錄之餘亦別有四明名賢記今亦不可得其<lb/>
後成化閒黃僉事南山亦有四明文獻錄葢因張太守<lb/>
之請而作則祗文種以下四十餘人之贊而巳不比是<lb/>
錄之精博也<lb/>
　　四明雅選題詞<lb/>
明少參南江戴氏四明雅選三卷所輯吾鄕詩老五十<lb/>
七人葢廣宋高士宏之之集而爲之者也先是鄭千之<lb/>
有四明文獻集李孝謙有四明文獻錄皆兼言行而記<lb/>
之是後未有繼者宏之爲弘治中詩人乃專輯洪武以<lb/>
<pb n="KR4f0054_SBCK_024-15a"/>
來詩二卷而署之曰四明雅集嘉靖中李侍郞堇山旣<lb/>
緝四明文獻志以接二公之傳又思選詩而未就少參<lb/>
適得高士舊本乃令沈山人嘉則更論定而增多之共<lb/>
得五十七家更其名曰雅選其書未開雕而逝張尚書<lb/>
東沙從少參姪士光得之復增之爲四明風雅則所增<lb/>
者更數倍自東沙之選行而前此二本皆無稱矣予從<lb/>
范侍郞東明家得雅選鈔本乃知其前二卷卽宏之之<lb/>
集也其後一卷則少參之選也詩閒有評葢綜羅輯孴<lb/>
亦具見前輩之畱心於表章焉椎輪爲大輅之始則是<lb/>
書也詎非吾枌社之所當珍重者哉爰詮次其原委而<lb/>
<pb n="KR4f0054_SBCK_024-15b"/>
題之卷首<lb/>
　康熙寧波府志作少參傳謂少參於楊知州茂淸得<lb/>
　其父尚書碧川先生所輯先輩詩而增訂之攷之少<lb/>
　參所自爲序無此語葢誤也少參又有四明文獻今<lb/>
　亦不傳<lb/>
　　永樂寧波府志題詞<lb/>
成祖詔天下府州縣皆修志書時方修永樂大典天下<lb/>
之志皆入焉諸書皆以爲十七年所修攷大典成於永<lb/>
樂六年則志之修亦在六年以前也書專爲大典而作<lb/>
旣貢書局未嘗付梓故今天下之傳永樂志者最少吾<lb/>
<pb n="KR4f0054_SBCK_024-16a"/>
鄕志書其爲吾家所藏者自宋以下無一不備所少者<lb/>
永樂志耳及鈔大典始得之是志也里人紀徵士宗德<lb/>
李處士孝謙爲之其書體例絕佳生平不喜袁淸容志<lb/>
謂其黨仕元之匪人没前宋之遺事得此書以補之眞<lb/>
大快事也成化中楊實所修未見此書故過於略今而<lb/>
後枌社之志畢具矣<lb/>
　　錢忠介公葬錄題詞<lb/>
予少時讀漢人平陵黃犢之謠以爲此一時義士生不<lb/>
能救死而謀葬之之作也若王子珩死諸義士有請尸<lb/>
之書有竊尸之舉溫公皆紀之通鑑文宋瑞死而張毅<lb/>
<pb n="KR4f0054_SBCK_024-16b"/>
夫亦以此垂名嗚呼是所謂附青雲而顯者矣錢忠介<lb/>
公之葬也諸義士合力營之其時閩南未盡底定海師<lb/>
尚在㠀中故豐碑幽誄以及啓攢祭告哀輓之作極盛<lb/>
亡國之大夫所未有也公旣葬之數年閩之制府陳經<lb/>
征海道出黃檗嘗親往祭於墓下是非人心是非之公<lb/>
有脫略於忌諱者歟葬錄中人物之著者大學士劉公<lb/>
沂春忠介所薦同升相位者也都御史徐公孚遠忠介<lb/>
舊交也定西侯張名振平彜侯周鶴芝儀部紀許國忠<lb/>
介舊同事也尚寶葉進晟文忠公之孫海上曾改官翰<lb/>
林姚翼明曾官職方而是時爲僧卽所稱獨耀上人也<lb/>
<pb n="KR4f0054_SBCK_024-17a"/>
葬事出於葉姚二公之手最力閩僧預其勞者亦多俱<lb/>
詳錄中予嘗讀故都御史林公繭菴集載甲午莊烈皇<lb/>
帝忽降神於浙所降之家驚問帝從何來則曰吾往臨<lb/>
故大學士錢肅樂之葬其家訝之巳而聞公果以是日<lb/>
葬其事頗怪抑或忠臣所感信有之乎初公之卒也同<lb/>
里紀侍御衷文故公弟子江上從公幕下丙戌以後隱<lb/>
太白山中鍵戸久矣至是忽失所在閱十旬始歸叩之<lb/>
則會公之喪也時侍御意欲爲公謀葬而不克公弟侍<lb/>
御肅圖官翁洲時亦嘗乞墓銘於大學士張肯堂未及<lb/>
作而翁洲陷閩中道梗至甲午而尙寶諸公卒成之吾<lb/>
<pb n="KR4f0054_SBCK_024-17b"/>
聞紀侍御之集家藏無恙其㑹喪之作有足以附之此<lb/>
錄者行當訪而補之康熙丙子吾郷陳公汝咸令漳浦<lb/>
聞忠介墓田多被人據貽書古田令淸釐之繪圖以歸<lb/>
錢氏予謂濬恭使皆附入葬錄中而倂紀其顚末焉<lb/>
　　錢忠介公年譜引<lb/>
錢忠介公事跡自乙酉六月以前皆譜以年乙酉六月<lb/>
以後至戊子六月皆譜以月葢此三年中事跡繁多但<lb/>
譜以年不能盡也史記年表之外別有月表今援其例<lb/>
卽於年譜之中寓月譜焉戊子六月以後無所用譜矣<lb/>
而直引之附記其諸弟殉節之年及同事諸公殉節之<lb/>
<pb n="KR4f0054_SBCK_024-18a"/>
年以接於立後之年至丙戌葢嘆忠介至是始有後亦<lb/>
幸其至是終有後也一綫之寄濬恭其勉之矣<lb/>
　　楊氏葬錄序<lb/>
楊氏四忠之喪謀其葬者始於王水功太常而不克卒<lb/>
成於石門曹給事遠思爲功甚巨竟其局者林太常繭<lb/>
菴與先贈公楊氏之族子始終有功於是舉者諸生式<lb/>
傳也葬錄一卷成於式傳述其事甚詳予少時求之式<lb/>
傳之後人不得歲在戊午因撰李舍人昭武阡表昭武<lb/>
之曾孫貧甚困於屠顧能以表章先人爲念爲之起敬<lb/>
問以昭武遺書則散佚無有顧獨以楊氏葬錄來予驚<lb/>
<pb n="KR4f0054_SBCK_024-18b"/>
喜葢楚石先生與昭武同被囚昭武獄中與楚石弟圓<lb/>
石爲兒女姻故是書存於李氏嗚呼楊氏兄弟死義其<lb/>
家靡有孑遺而遠思以圓石同年貢士地之相去八百<lb/>
餘里乃推愛於一門十棺同葬以同里諸公所未能者<lb/>
一人任之高義孰與京哉吾聞乙酉之夏遠思預於禾<lb/>
中城守之役慬而得免其後累以蠟書致海上頻遭不<lb/>
測葢平日素同臭味非一時慕義強仁者比也嗚呼古<lb/>
今賢愚總隨大化以俱盡卽鏡川之坏土今亦鞠爲荒<lb/>
邱惟是殉國之大節閔忠之古道天荒地老終於不朽<lb/>
讀斯編者其尚有感於斯文<lb/>
<pb n="KR4f0054_SBCK_024-19a"/>
</p>
<p>
鮚埼亭集外編卷二十四終<lb/>
<pb n="KR4f0054_SBCK_024-19b"/>
</p>
<p>
</p>
  </div>
</body>
</text>
</TEI>
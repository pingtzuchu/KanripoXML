<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻集卷二</head> <lb/>
    <p>
<pb n="KR4d0502_WYG_002-1a"/>
欽定四庫全書<lb/>
　文獻集卷二<lb/>
　　　　　　　　　　　　　元　黄溍　撰<lb/>
　　七言古詩<lb/>
　　　可憐行<lb/>
紅顔白面可憐子杖藜飢走荒山裏翠眉新婦雪色兒<lb/>
掩袖嬌啼瘦如鬼道傍朱門照霜㦸腸斷汝翁呼不起<lb/>
金魚象笏供摴蒱紈袴終然愁餓死春風秋月哀思多<lb/>
<pb n="KR4d0502_WYG_002-1b"/>
嗟汝少年奈老何<lb/>
　　　崑崙歌寄吾丘子行<lb/>
翠鸞啼雲天四垂花龍雙雙神姥歸金僊憶君淚如水<lb/>
昌陽落花青蘂蘂曾城珠闕揚素氛開明狺狺環九門<lb/>
羲和走馬不待人鯨魚吸海海生塵若有人兮悵脩阻<lb/>
紫玉參差老鳳語笑揮如意敎雲舞雲間鶴雛生兩羽<lb/>
歸來歸來勿蹉跎秋風吹折玗琪柯<lb/>
　　　梓山行贈桑生<lb/>
<pb n="KR4d0502_WYG_002-2a"/>
昔聞山中采藥翁問姓但指簷前桐君家本以桑為氏<lb/>
胡不種桑翻種梓桐君采藥不學醫桑君學醫兼采詩<lb/>
朝來索我歌梓山使我閣筆頻支頥問君梓樹家何處<lb/>
青山難尋夢中路但見清風兩袖寛詩筒戢戢多於樹<lb/>
長歌短歌亦奚為坐看藥籠懸蛛絲種桑種梓俱有術<lb/>
也應無術醫君癡<lb/>
　　　采芝曲贈永嘉林道士<lb/>
碧峯矗起三十六老芝千年琢紅玉帝遣仙人下采芝<lb/>
<pb n="KR4d0502_WYG_002-2b"/>
迷花失石憺忘歸忘歸幾載無消息蟠桃積核高數尺<lb/>
何日青牛駕爾還肯念金華牧羊客<lb/>
　　　金華山贈同遊者三十韻<lb/>
杖藜初出城西門萬株紅葉如雲屯芙蓉峯前問行路<lb/>
宛宛一線隨潺湲水聲漸逺山漸近弱蘿纎葛手所捫<lb/>
須臾横側變峯嶺高岸忽復為平原細泉瀏瀏竹竿直<lb/>
石樹駢立疑同根剥金敗碧逢廢刹猶以第一名其軒<lb/>
天明獨去弔遺迹玉女委蜕空丘墦樓居西起望明滅<lb/>
<pb n="KR4d0502_WYG_002-3a"/>
石扉呀若山之樊罅幽穴險徑沮洳膝行匍匐不得奔<lb/>
剨觀崖廣架寥泬雙龍遶霤蟠蜿蜿紛綸怪狀滿巖腹<lb/>
熊虎踞伏鸞鳳鶱其餘瑣細無不有形求像索難具言<lb/>
前趨林麓却下縋俯矚九地窮涯垠青枝翠羽不復辯<lb/>
但聽風水聲喧喧高燒松炬度其背珠箔忽隨華燈繁<lb/>
聳身上出指絶頂碧桐高下彌山園遙穿蓬艾蹋雲雨<lb/>
險艱從此不易論秋毫細路莫容足下瞰不測傍無藩<lb/>
怪藤如鉤草如劒舉首仰歎愁攀援山翁顧之笑引臂<lb/>
<pb n="KR4d0502_WYG_002-3b"/>
前牽後接猴與猿馳坑跨谷欹側過背汗喘息逾包燔<lb/>
陰沈古洞閟星日雖有寒暑無朝昏却行左轉復深入<lb/>
愈覺憀慓搖心魂珠纓縹緲現滿月稽首大士天人尊<lb/>
拂衣徑逐飛鳥下青山出沒波濤翻或云漢人隱身處<lb/>
彷彿肩背餘苔痕蛇蟠磬折又數里龕巖十丈開墉垣<lb/>
夜歸草堂殿突兀坐看雲月吐復吞怡然攜手盡文士<lb/>
頗覺筆下來源源名山石室如可託幸子歲晏來無諼<lb/>
　　　送俞觀光<lb/>
<pb n="KR4d0502_WYG_002-4a"/>
寒忩讀書吻政悲坐聞剥啄走啓扉衝風蹋凍至者誰<lb/>
俞子訪我繇剡溪相逢把臂語移時婦女驚笑群兒疑<lb/>
俗物病我不可醫眼明見此珊瑚枝朝來贈我天馬詩<lb/>
忽然掉頭去莫羈鼻端氣息干虹蜺詎能折腰向小兒<lb/>
文章技癢聊爾嬉䇿勲聖處今毋遲繄我愛子莫助之<lb/>
臨跂躑躅徒嗟咨<lb/>
　　　讀清江集<lb/>
元祐儒臣煥星斗後有作者非其偶二龍三鳳何繽紛<lb/>
<pb n="KR4d0502_WYG_002-4b"/>
况乃淵源魯中叟適從塵編識英爽想見世澤餘忠厚<lb/>
長公平生二三策大廷披腹驚羣后風流斑斑仲與季<lb/>
茅茨采椽絶丹黝獨追古昔寓陽秋稍抉疵瑕到瓊玖<lb/>
却蟠餘力歸賦詠古硬清圓無不有爰初人文啓河洛<lb/>
下逮百氏分戸牖空言可託匪末藝巨筆待援須好手<lb/>
典刑未墜乃至今吾生已幸何云後青燈照夜雨如線<lb/>
奥論微辭煩擊剖追慕政復慙捧心贊美胡能付鉗口<lb/>
從遊起死不敢期儻挹殘膏注空朽<lb/>
<pb n="KR4d0502_WYG_002-5a"/>
　　　題李坦之詩卷<lb/>
神仙中人世莫識政以文章為戲劇李生也復可憐人<lb/>
手種蟠桃待春色山空歲寒誰念汝青楓墮影霜露白<lb/>
逺遊賦成一朝去翠葢雲旗暮何適蓬萊烟霧秋冥冥<lb/>
鄧君白鹿無消息袖中驪珠三百顆夜深勿近蛟龍宅<lb/>
金華之山青矗天山人看山㤀歲年黄精芝草幸可食<lb/>
安得與子巢其間石牀醉聽松風眠無為長歌怨如哭<lb/>
使汝惻愴凋朱顔<lb/>
<pb n="KR4d0502_WYG_002-5b"/>
　　　甲辰清明日陪諸公入南山拜胡侍郎墓囘汎<lb/>
　　　舟湖中作<lb/>
日終甲子斗直辰持觴逺酹胡侯墳兩槳趂鷗背城闉<lb/>
四十有四同州人半為吳語如季真湖窮岸出水陸分<lb/>
舍舟登途指嶙峋少年健走黄犢奔或乃喝道驚春雲<lb/>
老翁繭足仍後塵解衣徑眠草為茵前趨一里趨廟門<lb/>
杖藜不得辭微辛嚴祠高居絶四隣傍為一邱標石麟<lb/>
升階鞠躬羞藻蘋拜興有相祝有文亦或稽首稱諸孫<lb/>
<pb n="KR4d0502_WYG_002-6a"/>
歸途探幽抉荒榛下睨塵土多蝱蟁放舟催發無逡巡<lb/>
勝賞莫許窮涯垠開篷列坐羅羶葷託名鄉飲無主賓<lb/>
誰歟解事強討論欲以窮達為卑尊美人今代王右軍<lb/>
口吐秀句天葩芬鴈行拱立何紛紛爭言我公詩絶倫<lb/>
龎眉被褐兩山民閉目宴坐方申申艤舟黑亭鵶噪昏<lb/>
晴楊吹花灑衣巾裁詩紀實聊云云慎勿浪傳來怒嗔<lb/>
　　　送傅主簿<lb/>
吾聞上古之世比屋皆可封有材不必登王公可憐衛<lb/>
<pb n="KR4d0502_WYG_002-6b"/>
青日尊貴飛將自老風塵中傅公平生經濟手却抱一<lb/>
生今白首隨人騎馬著青衫爽氣如虹射牛斗出門大<lb/>
笑望長安長安萬里行路難行路難知柰何贈君一杯<lb/>
酒請公聽我歌崑崙之山兮高巍巍黄河之水兮清有<lb/>
時洛陽少年休太息東山謝公來未遲燕昭之事不足<lb/>
云陛下聖德如華勛願公功成名遂身早退魯連小兒<lb/>
能笑人<lb/>
　　　苕溪風雨中章德茂同泛<lb/>
<pb n="KR4d0502_WYG_002-7a"/>
黑風翻江白雨傾檣欹柂側斷人行此時惟我與章子<lb/>
孤舟蕩漾煙波裏蒼蒼楊柳黄浩歌擊舷興彌長翩然<lb/>
一葉恣掀舞青山白塔頻低昻朝過城南暮城北舟人<lb/>
問我將誰適章子掉頭作吳語秋水夜來深幾尺忽看<lb/>
大字標竹林寺門對水仍陰陰敲門見竹不見人竹間<lb/>
翠石何蕭森迴舟少林雨如注四顧㝠茫但烟霧魚驚<lb/>
龍躍吾不知披蓑却入菰蒲去岸傍羣兒拍手呼笑言<lb/>
狂客世所無嗚呼古人今則無後來視我知何如為君<lb/>
<pb n="KR4d0502_WYG_002-7b"/>
留此有聲畫題作扁舟煙雨圖<lb/>
　　　由苕溪出大湖抵陽羡十四韻<lb/>
首陽山人餓至死陶公乃為飢所驅大賢出處自有意<lb/>
腐鼠何得疑鵷雛誰初令我墮世網乆抱磥砢行﨑嶇<lb/>
今晨笑與親友别煙波泱漭扁舟孤穹天大澤合為一<lb/>
囘睨人境茫如無向來蟻聚安足戀而取窘束同囚拘<lb/>
暮投高館燈閃閃坐談姬孔歌黄虞是間幸可容一息<lb/>
孰與臣朔肩侏儒汗顔俛首飽腥腐咄子所樂非我娛<lb/>
<pb n="KR4d0502_WYG_002-8a"/>
故人殷勤入我夢云我作計陋且愚此生通塞乆自斷<lb/>
豈憂一勺忘江湖春風二月花蔽野珊瑚玉樹唯空株<lb/>
丈夫兒女各有事為君起坐生長吁<lb/>
　　　次韻方子踐雪中見寄<lb/>
前年江南雪一尺腐儒共走誇三白寧知有客卧欲僵<lb/>
凍骨稜層撑鐵石今年復此雪塞門江湖無處浮言樽<lb/>
野風蕭蕭日色死看人射虎蒼山根牛衣覆寒夜復夜<lb/>
金石餘音慙慰藉平生萬卷定安施一瓻送我當渠借<lb/>
<pb n="KR4d0502_WYG_002-8b"/>
　　　題陵陽牟公紫陽方公詩卷<lb/>
兩翁風流埽地無文章光燄埋丘墟紛紛小兒政疾走<lb/>
安用佩玉飛長裾憶昔登堂三十載夢想時復瞻眉鬚<lb/>
昆蟲閉關水返壑孰使驪龍道頷珠願言保此勿輕出<lb/>
幸免兒輩相睢盱<lb/>
　　　題大瀛海道院<lb/>
丹山之山青崔嵬隱居舊隠山之隈千年土鼎為誰出<lb/>
深崖古像松聲哀鴻飛天上爪在雪過者莫睨君能來<lb/>
<pb n="KR4d0502_WYG_002-9a"/>
想當月斧乍揮霍奔走屬役皆仙才卷藏瀛海歸一粟<lb/>
顧盼瞬息生風雷森然幻有啓神界白日照耀金銀臺<lb/>
昔聞使者兹入海樓船煙霧何時迴君其置此勿復念<lb/>
少須碧水揚黄埃九重蠖濩陛下聖方士未易誇蓬萊<lb/>
琳宮貝闕長望幸天高海濶心悠哉<lb/>
　　　陽山昱上人訪予吳門寓舍求為湘竹詩予辭<lb/>
　　　以未見竹上人不逺六十里自山中舁其竹而<lb/>
　　　來好事有如此者欣然為賦長句<lb/>
<pb n="KR4d0502_WYG_002-9b"/>
道人來自陽山麓手攜舊種千竿竹小裁方斛不盈尺<lb/>
中有瀟湘江一曲未信天工能爾竒不知地脈從誰縮<lb/>
晴忩翛翛散烟霧眼底森然立羣玉豈期我乃累此君<lb/>
蒙犯風埃走塵俗故山方逺重愁絶新句未成慙迫促<lb/>
黄岡之産大中椽政用材美刳其腹願言保此終天年<lb/>
歲莫山中伴幽獨<lb/>
　　　杭州送兒姪歸里<lb/>
空江月滿潮聲怒二兒勇踏潮頭去故園天末渺予懷<lb/>
<pb n="KR4d0502_WYG_002-10a"/>
夢中識汝歸時路起向江樓遙望汝江上青楓正霜露<lb/>
凉風颯颯吹汝急櫓搖背指龍山渡翩然一葉舞中流<lb/>
嗟汝童心得無懼自我西游歴三紀舉目交朋半新故<lb/>
下車相揖何紛紛白頭朝士猶徒步𤣥都觀裏舊桃花<lb/>
見我重來能幾度緬思疇昔仍念汝倚徙闌干日將暮<lb/>
前潮方斷後潮續層波複浪無重數魚龍出沒相後先<lb/>
疾雷槌山雨如注隔岸峯巒空復多沙際冥茫但烟霧<lb/>
計程知汝已登陸息肩弛擔今何處明朝過我三釡山<lb/>
<pb n="KR4d0502_WYG_002-10b"/>
能勿徘徊起哀暮近聞旱魃肆為虐殺吾手植千株樹<lb/>
且須為我語比隣莫遣牛羊上丘墓<lb/>
　　　題松溪圖<lb/>
獨騎瘦馬走赤日忽對畫圖雙眼明想見高人茅屋底<lb/>
石牀卧聽松風聲秋風漸高霜露白松根茯苓已堪食<lb/>
欝紆遲暮祗自憐卷圖還客三歎息<lb/>
　　　題周鍊師雲崖圖<lb/>
我本山中牧羊客偶然失脚紅塵陌矯首丹崖不可攀<lb/>
<pb n="KR4d0502_WYG_002-11a"/>
但見層空暮雲碧樓居仙人元不死天長地乆無消息<lb/>
騎麟翳鳳者為誰道上相逢不相識披圖示我舊游處<lb/>
流水桃花尚春色為言白石乆已爛茯苓無復成琥珀<lb/>
忽然長揖不肯住飄若流星去無迹若為握手賦歸來<lb/>
永與人間風雨隔<lb/>
　　　贈熊天瑞先輩<lb/>
熊君南州山澤臞敝衣不滿六尺軀年丁七十氣尚粗<lb/>
撥棄舟楫違江湖塵埃掠面冰生鬚北走梁宋至皇都<lb/>
<pb n="KR4d0502_WYG_002-11b"/>
舉頭仰瞻天子居姓名無由達公車何王之門無長裾<lb/>
君惟抱瑟王好竽寒風蕭蕭雪塞廬退從諸生詠唐虞<lb/>
詩成篝燈手自書字如凍蠅密復踈食可無肉出無驢<lb/>
為我蹝履來于于曰予其歸無所須一言用比明月珠<lb/>
我方守官橛株拘嗒然忘言據槁梧童子穰穰環座隅<lb/>
笑我腹笥太空虚感君逺來增歎吁愛莫助之將何如<lb/>
翰林主人揭大夫與君少若同隊魚巖棲穴處多其徒<lb/>
君歸而求宜有餘長歌鼔缶聲嗚嗚青天自高雲自孤<lb/>
<pb n="KR4d0502_WYG_002-12a"/>
　　　番昜周節士歌<lb/>
周君生長番君里長身俁俁鬚仍美師張先生業孔氏<lb/>
夏螢冬雪頻繼晷先生愛君不骪骳君謂先生我知已<lb/>
遭時戰伐多瘡痏賊衆乘之作姦軌郡檄先生俾一洗<lb/>
先生慷慨為之起曰彼蚩蚩聚蜂蟻兇渠本我家奴爾<lb/>
我將笞之用折箠披其角毛脱距觜奴挾兵來速如鬼<lb/>
反噬其主先生死先生諸子俱幼稚周君聞之失箸匕<lb/>
曰古復讐葢有禮師長之讐視兄弟我今必也書于士<lb/>
<pb n="KR4d0502_WYG_002-12b"/>
走告郡府伏以俟府公義之弗敢止授以殳斨與弧矢<lb/>
或云彼衆我無幾盡募援兵為表裏君奮不顧行益駛<lb/>
賈勇直前無與比賊窮擲金計何詭得金失賊墮其餌<lb/>
亟取貪夫尸諸市士氣復振賊乃靡追奔逐北劘賊壘<lb/>
迅雷不及掩其耳一栅既覆衆栅毁生致賊奴洎妻子<lb/>
刌其心肺獻俎几告于先生辭亹亹凱旋公庭旗旖旎<lb/>
散遣部伍歸耘耔天戈耀日方南指郡將効死弗拜跪<lb/>
周君堂堂衆所恃人咸謂君今可仕細書降表僅尺紙<lb/>
<pb n="KR4d0502_WYG_002-13a"/>
大哉公侯小刺史君言我本不獲已出為吾師刷讐恥<lb/>
罪人已得賊已弭東村西落無荆杞不義富貴寧飲水<lb/>
公毋多談且休矣閉門高卧肉生脾白駒空谷餘四紀<lb/>
歿𦵏金潭有廟祀鄉人歲時擊羊豕子暾來與胄子齒<lb/>
踵門泣涕言如此嗟君壯節甚竒偉播兹歌詩侑哀誄<lb/>
　　　送李憲使赴燕南分題得烏飛曲<lb/>
臺中樹枝上烏無數當年元只為公來今日從公却飛<lb/>
去趙北際燕南垂道傍緑樹多好枝公之所憩烏所依<lb/>
<pb n="KR4d0502_WYG_002-13b"/>
公毋亟行烏勿飛問公此去何時歸上林春深樹如織<lb/>
公歸但聽烏消息<lb/>
　　　贈夏德頌<lb/>
夏君懷抱何磊落卜居不肯依城郭丙舍新開近墓田<lb/>
雪柏霜松翳丘壑一朝興來不可遏萬里黄塵走京洛<lb/>
叩門遺我尺素書儷玉駢珠相照灼為言家世本臞儒<lb/>
餘力惟知事畊鑿窮年甘與鹿豕遊敢希鴻鵠翔寥廓<lb/>
秪今逺來亦有意求詩元不求官爵華星秋月幸分輝<lb/>
<pb n="KR4d0502_WYG_002-14a"/>
持向山家慰蕭索我聞君言重太息感君望我殊不薄<lb/>
清時雜遝富才彦笞鳳鞭鸞趍館閣揮毫成風墨成雨<lb/>
瑞錦披張分製作一言引重力千鈞青雲驥尾端堪託<lb/>
顧我方為句讀師掇拾殘編味糟粕坐隅童子日呶呶<lb/>
平生雅意渾銷鑠奚暇清吟發天巧剪紅刻紫供嘲謔<lb/>
君歸卉木尚餘春况值新篁初解籜傳家有書故可讀<lb/>
有石可眠泉可酌大勝山人來索價低頭欲就微官縛<lb/>
我雖齷齪坐無氊有客如此良不惡戲拈筆管和竈煤<lb/>
<pb n="KR4d0502_WYG_002-14b"/>
為君聊賦山中樂<lb/>
　　　風樹唫為李生作<lb/>
返照入深林牛羊在丘壟風吹白楊樹葉葉各自動如<lb/>
何當此時孤子萬里歸有琴未成聲遽欲絃吾詩吾懶<lb/>
言詩子姑去抱琴聽子風中樹<lb/>
　　　題錢舜舉畫<lb/>
鳥雀鷹鸇皆羽族強之食乃弱之肉兩雀亦分弱與強<lb/>
一遭搏噬一高翔畫師描貌勞意匠詩人見畫齊惆悵<lb/>
<pb n="KR4d0502_WYG_002-15a"/>
人間萬事無不然雞蟲得失安足言<lb/>
　　　題李氏白石山房<lb/>
名山秀出鄱江曲上有立石如立玉尚書履聲忽已逺<lb/>
隱者新居在盤谷花開鳥鳴春晝永白雲重重養喬木<lb/>
夫君亦復稱其家有書能藏且能讀露鈔雪纂乆愈富<lb/>
何啻鄴侯三萬軸山靈翕霍謹呵䕶夜半虹光發深屋<lb/>
引泉天井助芳潤大勝吳儂飲山渌我欲從之不可到<lb/>
細字長書俄滿幅毫分縷析極根柢大義森然見條目<lb/>
<pb n="KR4d0502_WYG_002-15b"/>
鄙人媿莫知所對叩請安得留更僕頗聞石洞閟遺音<lb/>
龍門餘韻須君續臨風傾詠寄綢繆衰朽終期挹膏馥<lb/>
　　　題張清夫心逺堂<lb/>
吾聞古來賢達士不擇山林與朝市百年塵甕兩醯雞<lb/>
鵬鷃逍遙俱可爾夫君平生瀟洒意俯睨軒裳猶敝屣<lb/>
翩然一舸鱸魚鄉歸來不待秋風起忘言兀兀坐終日<lb/>
天地古今齊一指但見山高湖水深青螺蕩漾銀盃裏<lb/>
柴桑之人去我乆風味何妨略相似神交㝠寞雲海長<lb/>
<pb n="KR4d0502_WYG_002-16a"/>
目送歸鴻眇千里<lb/>
　　　題醉歌圖<lb/>
翰林主人天上來布帆不為鱸魚開江湖渺渺天一色<lb/>
朝光暮色相徘徊昔賢心賞餘勝處秪有水竹無亭臺<lb/>
碑材乆已沒荆棘屐齒不復留莓苔後來視今猶視昔<lb/>
今我不樂胡為哉太官馬湩逺莫致鄰翁緑蟻浮新醅<lb/>
欣然一飲便終夕鼻端氣息如雲雷是間别有一天地<lb/>
不知何處為蓬萊迴觀方内海一粟醯雞塵甕何喧豗<lb/>
<pb n="KR4d0502_WYG_002-16b"/>
黄冠秘監太狂態騎鯨供奉非仙才揮毫政要真學士<lb/>
鋒車流水行相催瑤池曲宴多雨露歸歟酌彼黄金罍<lb/>
　　七言律詩<lb/>
　　　送孫君文判官<lb/>
笑語匆匆似夢中衣裳俄復判西風殘蟬落日那堪别<lb/>
瘦馬長途喜未窮歲事已空南畆稼歸期應老故山桐<lb/>
興來尚有平生棹載酒何時覔釣翁<lb/>
　　　感舊<lb/>
<pb n="KR4d0502_WYG_002-17a"/>
華屋山丘不可期峴峯依舊緑参差空懷下榻延徐孺<lb/>
無復乗舟訪戴逵日暮更聞隣舎笛歲寒賴有角弓詩<lb/>
舊遊寂寞成今古冷石秋花處處悲<lb/>
　　　鳳凰山<lb/>
滄海桑田事渺茫行逢遺老色凄凉為言故國遊麋鹿<lb/>
漫指空山號鳳凰春盡緑莎迷贊遒雨多蒼薺上宮牆<lb/>
遙知汴水東流畔更有平無與夕陽<lb/>
　　　開元宮<lb/>
<pb n="KR4d0502_WYG_002-17b"/>
誰使藏舟一夕移紅樓翠幕未全非曾聞帝子乘鸞去<lb/>
疑有仙人化鶴歸煙逕月明瑤草歇石壇露冷碧桃稀<lb/>
赤闌橋畔多時立閒看楊花作雪飛<lb/>
　　　早起<lb/>
漠漠晴簷散薄雲獨搔短髮立清晨春風入樹無行迹<lb/>
曉月窺簾欲近人旋覺新吟隨夢寐不知清霧濕衣巾<lb/>
何人正踏長安陌想見看花拂面塵<lb/>
　　　寄陳君采<lb/>
<pb n="KR4d0502_WYG_002-18a"/>
江淹文采碧雲消潘岳才華玉樹彫後爾千年開捷鑰<lb/>
森然作者見風標琪花夕日輝相並金匱名山路未遙<lb/>
賸欲傾心數還往高期無使竟蕭條<lb/>
　　　次韻答吳正傳<lb/>
諸老彫零半九原後來英發見蒼然高標能復居人下<lb/>
緩步猶須出我前天馬為誰生月窟仙禽有日到芝田<lb/>
論心待取同傾蓋可使空囘雪夜船<lb/>
　　　寄葉審言<lb/>
<pb n="KR4d0502_WYG_002-18b"/>
千里相思黄葉初喜傳消息慰離居姓名漫入山公啓<lb/>
懷袖元無賈誼書已分畊芸供賦斂胡令汲引到樵漁<lb/>
臨歧躑躅頻囘首風雨蕭蕭鴈正踈<lb/>
　　　獨立<lb/>
數盡飛花一愴然壯心迢逓夕雲邊十年人事空流水<lb/>
二月風光已杜鵑過眼青春寧復得汚人黄土絶堪憐<lb/>
故園尚有平生約可使蒼苔到石田<lb/>
　　　即事<lb/>
<pb n="KR4d0502_WYG_002-19a"/>
南陌東阡草色齊愔愔門巷客來稀受風燕子輕相逐<lb/>
著雨楊花濕更飛緑樹無言春又盡紅塵如霧手頻揮<lb/>
浮生莽莽吾何計獨立香雲竟落暉<lb/>
　　　予與劉君師魯為文字交十有四年而固未嘗<lb/>
　　　相識也兹過武林偶遂良覿有喜而賦<lb/>
邂逅神交十載餘青楓落月幾愁予何言此日同傾蓋<lb/>
勝讀平生未見書天上玉堂容可到山中金匱得長虚<lb/>
故多餘事宜商略可待秋風怨索居<lb/>
<pb n="KR4d0502_WYG_002-19b"/>
　　　九日<lb/>
獨立憑高發興新霜清露白復佳辰緑樽到手不解醉<lb/>
黄花滿頭應笑人檮邊老僧幽期失巖南<hi>闕</hi>　新句頻<lb/>
秋犬此日併囘首鵝鴈寄書愁未因<lb/>
　　　次韻山南先生遣興<hi>二首</hi>
稍覺春風入剪裁更無魂夢到塵埃苔枝自送黄昏影<lb/>
寶篆頻銷白晝灰世態漸應隨日别老懷可復向人開<lb/>
擁爐坐聽蕭蕭雪載酒攜琴也莫來<lb/>
<pb n="KR4d0502_WYG_002-20a"/>
蒲團兀坐乆忘機何暇重尋是與非老鴈長雲天渺渺<lb/>
晚花寒蝶思依依起看丹竈春無恙欲試青鞋雪未晞<lb/>
鵬鷃逍遥端可耳玉堂何必媿柴扉<lb/>
　　　寄仇仁父先生<lb/>
一官十載尚沉淪門巷蕭蕭白屋貧自有陶公為社友<lb/>
從呼杜老作詩人兒曹故復輕前輩儁步誰當出後塵<lb/>
招隱詩成無處寄莫雲凝碧坐愁神<lb/>
　　　寄朱十八丈判官<lb/>
<pb n="KR4d0502_WYG_002-20b"/>
金榜凄凉已十年風流文采故依然香山老去誰同社<lb/>
栗里歸來尚有田懷古坐看西日落得春寧問北枝偏<lb/>
清泉白石多深趣千載心期入近篇<lb/>
　　　寄朱仲山<lb/>
異縣關心朔鴈飛酒燈棋雨計頻違寄書全覺嵇康懶<lb/>
入夢多疑李白非黄葉閉門方寂寂碧雲囘首故依依<lb/>
相逢賴有梅花約試蹋東風走翠微<lb/>
　　　寄友人<lb/>
<pb n="KR4d0502_WYG_002-21a"/>
繫舟一别雲水鄉暮川葭菼空蒼蒼漳濱卧病它年憶<lb/>
渭北題詩春日長蕪菁作花已爛漫楊柳飛絮苦顛狂<lb/>
聞道茯苓已堪斸遲子青鞋經澗岡<lb/>
　　　夏日漫書<lb/>
枕上初殘柏子香鳥聲簾外已斜陽碧山過雨晴逾好<lb/>
緑樹無風晚自凉芳歲背人成荏苒好詩和夢落蒼茫<lb/>
求羊何不來三徑門掩殘書滿石牀<lb/>
　　　逢葉伯幾<lb/>
<pb n="KR4d0502_WYG_002-21b"/>
水煙沙雨送歸航楓葉蘆花已十霜瑤曲天風春夢逺<lb/>
墨池秋草故遊荒碧峯又是新迴鴈白石依然舊化羊<lb/>
一笑相逢却成别暮雲千里思茫茫<lb/>
　　　宿賈氏山房<lb/>
暝色蒼茫赴逺岑獨追燈火下荒潯寒沙細水通幽徑<lb/>
脩竹高楠走翠陰草草悲歡中夜語悠悠醒醉百年心<lb/>
石霜煙月寒無寐坐聽踈鐘出二林<lb/>
　　　送友人之京<lb/>
<pb n="KR4d0502_WYG_002-22a"/>
偶縁送逺接清遊煙雨東城晚樹幽離别自應多感慨<lb/>
笑談未害各風流百年芳草頻頻合萬事孤雲故故浮<lb/>
大華黄河入囘首春風愁絶李膺舟<lb/>
　　　答友人<lb/>
芝掌峰前一盃酒别離歲晚逓相望野梅如雪遙入眼<lb/>
曉鴈連天寒呌霜閉門窮巷燈火冷囘首蒼山雲樹長<lb/>
幾時抱被却同宿愧爾詩筒逺送將<lb/>
　　　憶友人<lb/>
<pb n="KR4d0502_WYG_002-22b"/>
無復高談慰索居壯心零落竟何如人間漫有金臺夢<lb/>
身後誰傳玉枕書半畆蒼苔埋璧地一聲白雪斷絃初<lb/>
芙蓉峯下聞吹笛淚滴春天草木踈<lb/>
　　　哭李無逸<lb/>
青春未受二毛侵談笑俄聞變古今千日却醒徒有望<lb/>
九原莫作遂何心平生欠荷劉伶鍤此夜誰彈子敬琴<lb/>
水樂亭西煙草碧舊遊囘首重沾襟<lb/>
　　　過烏傷墓<lb/>
<pb n="KR4d0502_WYG_002-23a"/>
丹青像設始何年翁仲遺墟自古傳時有北人來下馬<lb/>
不知秦樹幾啼䳌牧童解指看碑路野衲分畊祭墓田<lb/>
囘首長安西日外茂陵松柏正蒼煙<lb/>
　　　雜興<hi>三首</hi>
昔從六客堂前客共買何山渡口船杉松夾道得古寺<lb/>
風雨漫山連杜鵑憶别老僧如昨日待分幽事及他年<lb/>
春江正緑不能去勝踐蕭條秪可憐<lb/>
幾囘擬作送春詩出戸春風去不知葉底孤花猶入眼<lb/>
<pb n="KR4d0502_WYG_002-23b"/>
竹根穉筍欲過眉乆抛書卷都如夢閒看香煙偶似癡<lb/>
寄語平生張仲蔚一歡相屬竟何期<lb/>
劉生去滌相如器朱子新裁賈誼書百代風流今視昔<lb/>
十年懷抱我憐渠故應曽對談諧樂也復能容禮法疎<lb/>
風雨瀟瀟守環堵秪今可望故人車<lb/>
　　　山中夜歸<lb/>
漫山松葉行逕迷獨穿犖确幽步遲驚風低草山虎過<lb/>
寒月掛樹天星垂泉鳴荒冡夜牢落露洗青林光陸離<lb/>
<pb n="KR4d0502_WYG_002-24a"/>
茅簷抱膝者誰子歌闋飯牛聲正悲<lb/>
　　　旅夜<lb/>
歴歴飛螢度眼明獨搘高枕數殘更薄遊已倦新彈鋏<lb/>
舊業猶餘未棄檠一雨送晴初月色百蟲專夜故秋聲<lb/>
情知三十非年少已覺人間有後生<lb/>
　　　三月三日西湖舟中<lb/>
黄塵奔走媿平生對客猶稱舊姓名此事正堪三太息<lb/>
秪今忍負四難并放舟乍落空濛境送酒元無窈窕聲<lb/>
<pb n="KR4d0502_WYG_002-24b"/>
金谷蘭亭嗟已矣不妨時暫濯吾纓<lb/>
　　　金陵天津橋<lb/>
五雲零落渺天涯陳迹蒼茫日自斜畫角已吹邊塞曲<lb/>
紅藍新長内園花可憐遺老埋黄壤曾倚春風望翠華<lb/>
好在北山猿與鶴依然同住舊煙霞<lb/>
　　　送人歸豫章<lb/>
已覺棲遲懶曳裾可能為我強躊躇一㠶秋色紅塵外<lb/>
千里江關白鴈初建業水清誰共飲潯陽潮斷定無書<lb/>
<pb n="KR4d0502_WYG_002-25a"/>
黄金未盡朱顔在笑種桃花學隱居<lb/>
　　　哭陳茂卿<lb/>
多病文園鬢未霜可人風味故難忘豈期夜壑舟無定<lb/>
竟使春天草不芳賣藥幾時來海上遺文須我訪襄陽<lb/>
誰憐後死仍漂泊雲白山青自故鄉<lb/>
　　　宣城客中偶書<lb/>
眼看春霄擁勝流漂零囘首媿沙鷗黄塵烏帽知誰為<lb/>
白飯青芻復此留未必嵇康能作吏何妨李廣不封侯<lb/>
<pb n="KR4d0502_WYG_002-25b"/>
敬亭雲鳥知無恙欵段惟須逐俊遊<lb/>
　　　梳頭得白髪<lb/>
偶逐飛雲别磵岡解纓聊爾濯滄浪襟懷乆已無山水<lb/>
客鬢誰令有雪霜未必丹砂真却老<hi>闕</hi>　　首更為郎<lb/>
前修未逺斯文在努力無愁歧路長<lb/>
　　　送韶父先生遊京<lb/>
不到南徐三十春好將夢寐弔遺民<hi>闕</hi>知往古<hi>闕</hi>流水<lb/>
秪想重來是後身棹響官河風色暮雲離野服鬢毛新<lb/>
<pb n="KR4d0502_WYG_002-26a"/>
舊遊偶失扶桑路煩向滄江一問津<lb/>
　　　山南先生挽詩<lb/>
仰驚喬嶽失嶙峋千載風流可復聞鼎有丹砂輕縣令<lb/>
嚢無薏苡詫將軍苧袍歲月孤青簡石室文章閟白雲<lb/>
淚盡侯芭悲獨立短衣高馬秪紛紛<lb/>
　　喜方韶父先生至兼懷山南先生<lb/>
夢覺秋宵失薜蘿尚煩青簡慰蹉跎山中舊别期猶在<lb/>
歲晚相逢感易多華表神仙成寂寞靈光風雨見嵳峩<lb/>
<pb n="KR4d0502_WYG_002-26b"/>
百年珍重斯文寄趼足脩程可柰何<lb/>
　　　韶父先生有詩復次韻以和<lb/>
兩翁故復可憐人傾蓋長安四十春華屋山丘如隔日<lb/>
夜牀風雨得彌旬書籖藥裹仍仍在橘刺藤梢一一新<lb/>
漫寫餘哀寄冥漠大荒誰見下麒麟<lb/>
　　　寄張如心<lb/>
謬羨侏儒飽一嚢舊遊搔首獨凄凉連天斷鴈初沈日<lb/>
匝地寒花欲有霜聞道為郎須白髪未殊高枕待黄梁<lb/>
<pb n="KR4d0502_WYG_002-27a"/>
紅顔好在張公子坐聽松風春晝長<lb/>
　　　送王傅朋靜江教授二首<lb/>
丞相威名震百蠻蕭條異代得吾賢宦遊忽過三湘去<lb/>
家學應令四海傳北望犬牙連上國夜占鶉尾直中天<lb/>
炎風朔雪皆王土未覺青春雨露偏<lb/>
碧蓮峰下駐飛驂風土遙知乆自諳會有新書禆禹貢<lb/>
坐聞舊俗化周南深篁盡日迷山鬼毒草無時起瘴嵐<lb/>
珍重斯文強飡飯漫誇丹荔與黄柑<lb/>
<pb n="KR4d0502_WYG_002-27b"/>
　　　送揚州傅學正<lb/>
全淮控制列城遙尚想青春虎豹驕一日江山走珠玉<lb/>
萬家燈火沸笙簫喜逢才俊登文署好頌升平答聖朝<lb/>
芍藥瓊花兒女事可縁風月逗華鑣<lb/>
　　　余山<lb/>
春雲牢落鴈無聲沙岸參差石有稜雙屐漫窮芳草逕<lb/>
一龕長愧白頭僧晴濤閃閃翻孤日山木昏昏卷翠藤<lb/>
後夜清風滿遙念夢遊空指上方燈<lb/>
<pb n="KR4d0502_WYG_002-28a"/>
　　　龍潭山<lb/>
二月清江照眼明避風舟檝滿迴汀斷雲挾雨時時黑<lb/>
密葉藏花樹樹青習隱未成陶令賦行歌聊共屈原醒<lb/>
碧潭光景無消息坐看魚兒㸃翠萍<lb/>
　　　遣興<lb/>
青雲如夢慨平生白髪驚春忽數莖漸覺交遊隨日别<lb/>
強知顔色逐人行百年松檟誰能去五畆煙霞故可耕<lb/>
妄念掃除渾欲盡少游何得尚相輕<lb/>
<pb n="KR4d0502_WYG_002-28b"/>
　　　次韻方子踐觀潮<lb/>
潮生潮落有時休朝暮吳兒幾白頭被髪祗誇迎駭浪<lb/>
側身寧解障奔流江吹碧瓦人聲曉雲閃朱旗海氣秋<lb/>
後夜月明天在水有誰能此試登樓<lb/>
　　　次韻子踐秋社歸巖南<lb/>
乆悟清都是夢中未嫌短褐任飛蓬時情冉冉心如醉<lb/>
世議紛紛耳欲聾會種枌榆依漢社共談禾稼續豳風<lb/>
蹉跎偶負平生約已復人間歲一終<lb/>
<pb n="KR4d0502_WYG_002-29a"/>
　　　杭州寄里中一二同志<lb/>
故山有路去無從燈火關心夢不通浪走紅塵真自笑<lb/>
舊遊白社竟誰同胷中好貯千巖秀眼底徐觀萬馬空<lb/>
風雨未休鴻鴈斷此懷渺渺故難窮<lb/>
　　　客樓雨中<lb/>
江城飄泊動經年盡日高樓閲過船睡起小忩初聽雨<lb/>
岸旁垂柳已生煙坐抛歲月今如此每望雲山欲泫然<lb/>
尚喜游從得諸彦時將樂事寄新篇<lb/>
<pb n="KR4d0502_WYG_002-29b"/>
　　　次韻答蔣春卿<lb/>
不謂紅塵拂面時軒然談笑一舒眉晴風石鼎浮花乳<lb/>
夜雨春盤冷碧絲握手遽成三宿戀論心那覺十年遲<lb/>
酒船漁網歸無計未必山前白鷺知<lb/>
　　　送楊山長歸錢塘<lb/>
百里鄉心海鴈飛三年官况野鷗知兒童早已占歸信<lb/>
弟子應能頌去思茅屋荒田春草草杏花深巷雨絲絲<lb/>
人生適意須行樂駟馬高車恐未遲<lb/>
<pb n="KR4d0502_WYG_002-30a"/>
　　　章徳懋同登車蓋山<lb/>
城南日日望蘇灣碧樹童童蓋一山何意茲辰成邂逅<lb/>
與君攜手共躋攀鈎衣亂石通高步着面和風啓醉顔<lb/>
尚愛銘碑多楷則俗書且勿鬬妖<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
　　　重遊毗山<lb/>
十載重來思惘然勝遊邂逅一開顔高林有色煙雲淨<lb/>
曲逕無香草樹閑漫遣金樽催白日絶憐紅粉涴青山<lb/>
南朝舊迹今誰記腸斷風流不可攀<lb/>
<pb n="KR4d0502_WYG_002-30b"/>
　　　湖州遇葉士心因寄郭祥卿架閣<lb/>
謝公城下蹋春暉最憶東園夜不歸落月清樽波㶑㶑<lb/>
高花銀燭霧霏霏未愁強醉羅衣濕政恐重來燕麥稀<lb/>
大地風濤竟如料九霄一鵠看横飛<lb/>
　　　大卿牟公挽詩<hi>二首</hi>
雲光一夕失崔嵬多上相逢淚雨推夾道共看丹旐去<lb/>
遺民猶憶繡衣來蕭蕭悲吹蘋花冷渺渺鄉山杜宇哀<lb/>
哭盡貞元舊朝士臨歧無語重徘徊<lb/>
<pb n="KR4d0502_WYG_002-31a"/>
後生無復望儀刑青史徒煩列姓名窮有遺文成鉅冡<lb/>
死無新爵上銘旌𤓰田方任蓬蒿沒玉樹偏依雨露生<lb/>
舊笏滿牀知未墜翰林風月向來清<lb/>
　　　次韻牟主簿南湖客中<lb/>
遙望仙橈度碧湖翩然高興不枝梧也知白髪行相待<lb/>
無奈青山不受呼過眼光風殊獵獵霑衣多露已塗塗<lb/>
相逢幸及南枝好一笑聊須引百壺<lb/>
　　　次韻姚子敬教授筠菴别業<lb/>
<pb n="KR4d0502_WYG_002-31b"/>
故園煙樹渺江關長愧求閒未得閒客路獨愁黄葉下<lb/>
高人正在白雲間<hi>闕</hi>隣儻遂容依止載酒終期共往還<lb/>
未害看山仍拄笏一竿付我釣滄灣<lb/>
　　　次韻别程晉輔敎授<lb/>
落拓江湖乆不歸相逢還及試春衣忽聞煙際蘭橈動<lb/>
誰共花前玉斚飛青眼故多知已在黑頭未覺壯心違<lb/>
赤霄孔翠吾何望喔喔隣雞爾自肥<lb/>
　　　花信<lb/>
<pb n="KR4d0502_WYG_002-32a"/>
已覺㝷芳去較遲千林紅紫想紛披幾經夜雨能無恙<lb/>
試問春風竟不知斜日游蜂應有夢野亭立馬已多時<lb/>
殷勤却是江南客曾擘冰霜寄一枝<lb/>
　　　草意<lb/>
澹煙斜照舊離離吐漫芳心欲向譙可是忘憂能自得<lb/>
若教指佞定無私東風江上何人識南國春來有夢知<lb/>
留取青青承雨露术應紅紫浪相疑<lb/>
　　　闕下口號<lb/>
<pb n="KR4d0502_WYG_002-32b"/>
遹駿先猷在作人忝陪多士奉明綸端闈乍啓清光近<lb/>
臚句高傳茂典新奎璧照臨囘景運風雷鼓舞契昌辰<lb/>
不才何以酬天造徒詠菁莪樂至仁<lb/>
　　　賜第後歸謁郡府承為置宴口號<lb/>
拜賜纔霑雨露香又驚盛典出黄堂鳴騶合遝迂千騎<lb/>
坐席雍容累百觴他日同鄉修故事不才終古被餘光<lb/>
承宣得意逢明牧諸彦能無共激揚<lb/>
　　　郡㕔宴集之明日鄉先生復為置酒重述口號<lb/>
<pb n="KR4d0502_WYG_002-33a"/>
去年此日宴瓊林雨露光華映古今稱慶謬承賓禮重<lb/>
徼榮彌覺主恩深少須天詔從容至坐看宮花取次簪<lb/>
千載斯文寄來哲可應外物累初心<lb/>
　　　北山歸路呈古心師兼簡方外諸友<lb/>
㝷幽偶向靈源宿却過雲關望翠微初日映空千樹立<lb/>
驚風遶磵百泉飛舊題歲月人頻異乍别烟霞路易非<lb/>
幸有潘郎遺事在何時一鉢去如歸<lb/>
　　　喜趙繼道至有懷陳君采<lb/>
<pb n="KR4d0502_WYG_002-33b"/>
匆匆聚散定何常耿耿心期故未忘草木關情人事異<lb/>
雲霄迴首路岐長交游歴落銀河隔製作紛綸瑞錦張<lb/>
為語何時共傾倒秋床風露已生凉<lb/>
　　　寄曹子訥于壽道二同年<lb/>
憶同鵠立簉天關清漏無聲虎豹閑黄榜未開齊望拜<lb/>
紫衣高唱遽分班已驚恩出尋常表更羨身居季孟間<lb/>
海國鄰疆幸無逺可容接武向蓬山<lb/>
　　　寄别宋推官<lb/>
<pb n="KR4d0502_WYG_002-34a"/>
目斷仙㠶去莫從翩然心逐北飛鴻未忘緑幕追遊盛<lb/>
况忝黄堂禮數崇南國幾人歌召伯漢廷有日相于公<lb/>
悠悠聚散何堪計趨走終期出下風<lb/>
　　　送姜學録<lb/>
短褐蕭條兩鬢蒼逢人猶解説春坊雲霄有路新推轂<lb/>
風月傳家舊佩嚢此去官曹雖冷落不妨門戸暫輝光<lb/>
况聞寮友多華胄休暇過從樂未央<lb/>
　　　送鹽官傅都目<lb/>
<pb n="KR4d0502_WYG_002-34b"/>
春風匹馬去翩翩老佐名州鬢未班遙數驛程知到日<lb/>
坐令官府靜如山河塘燈火機聲裏墟落鹽烟海氣間<lb/>
歴歴舊遊如夢寐可容乘<hi>闕</hi>一追攀<lb/>
　　　送貢教授致仕歸里<lb/>
宦情鄉思兩依依獨裹寒氊去若飛歲晏忍為千里别<lb/>
林間驚見一人歸官河逺樹迎仙棹夕日暄風颺綵衣<lb/>
漫使臨歧生悵望可容泉石借餘輝<lb/>
　　　陳山晚泊<lb/>
<pb n="KR4d0502_WYG_002-35a"/>
一拄孤撑杳靄間人言此是客星山流風百世今誰嗣<lb/>
應詔諸生故未還荒冡草深迂石路高齋月滿閟松關<lb/>
窮年漫迹滄江上及此維舟獨厚顔<lb/>
　　　送三高祠陸主奉<lb/>
垂虹古祠煙樹新昔賢高致乆無聞畫圖想像空陳迹<lb/>
譜諜流傳喜到君春水白鷗分座席寒泉秋菊薦爐熏<lb/>
臨歧何限滄洲意目斷風帆天際雲<lb/>
　　　送陳推官之信州<lb/>
<pb n="KR4d0502_WYG_002-35b"/>
三朝兩世掌絲綸異代仍瞻玉樹新尚喜傳家餘宦譜<lb/>
又聞議獄用儒臣中年離别情何限南渡風流迹未陳<lb/>
遙想郡齋多暇日肯憐州縣正勞人<lb/>
　　　送胡古愚兼簡道傳愽士<lb/>
坐擁臯比十載餘忽聞飛鶚上公車此行未可輕投筆<lb/>
隨處猶須小曳裾燈火尚慙餘事在雲霄轉覺故人踈<lb/>
為言留滯今頭白無用諸公薦子虚<lb/>
　　　送淮海書院丘山長<lb/>
<pb n="KR4d0502_WYG_002-36a"/>
遙望官河駐綵橈春深絳帳不蕭條已驚雨露恩光厚<lb/>
還喜山川物色饒盡日樓臺人載酒隔江燈火夜吹簫<lb/>
定知館下多才彦政樂風雩對一瓢<lb/>
　　　留别錢翼之<lb/>
矯首清標二十霜白頭傾蓋鄭公鄉忘形肯厭追遊數<lb/>
借潤頻飛翰墨香世態浮雲看不定别情流水去方長<lb/>
杏花時節霏霏雨誰共春風舉一觴<lb/>
　　　諸暨休日偶書<lb/>
<pb n="KR4d0502_WYG_002-36b"/>
一室蕭然似冷官更無車馬駐江干天清不斷絲絲雨<lb/>
春淺猶生陣陣寒公事痴兒何日了雲山圖畫要人看<lb/>
輕風正滿微黄柳誰與相從試凭欄<lb/>
　　　湖心寺夜坐<lb/>
蕭蕭凉月滿池臺水檻風櫺四面開一柱殘燈何熠煜<lb/>
半簷衰柳故崔嵬謬持微禄知無補未謝餘縁得重來<lb/>
塵土馬蹄何日事可容良夜廢銜杯<lb/>
　　　次韻答徐文蔚<lb/>
<pb n="KR4d0502_WYG_002-37a"/>
一别溪頭十五春歸來烏帽尚黄塵故應用意﨑嶇外<lb/>
未忍忘情寂寞濱圖畫雲臺非我事掛冠神武獨何人<lb/>
也知州縣徒勞耳相見空慙白髪新<lb/>
　　　送顧仁甫上計京師<lb/>
憶昔曾隨計吏行浮湛州縣竟何成凉風嫋嫋仙舟去<lb/>
夕日依依魏闕情金匱故藏多鉅典石渠高論盡鴻生<lb/>
棲身朱墨非君事早晚公車上姓名<lb/>
　　　送沙彦文架閣分題得西山<lb/>
<pb n="KR4d0502_WYG_002-37b"/>
憶昔寒江破浪歸西山迴首落烟霏忍逢朝士登舟去<lb/>
如望仙人拔宅飛游戲何妨依緑水追趨早已到黄扉<lb/>
公餘若過滕王閣為捲朱簾挹翠微<lb/>
　　　題金明宴遊圖<lb/>
危樓縹緲碧波中曲檻方櫺面面通雲氣傍花如欲雨<lb/>
柳絲垂地不驚風千年華表人非是九奏鈞天樂未終<lb/>
更有殘山并剰水煩君迴首六橋東<lb/>
　　　上巖寺訪一公<lb/>
<pb n="KR4d0502_WYG_002-38a"/>
曉色微茫尚帶星脩蹊犖确斷人行獨支瘦竹身猶徤<lb/>
高入重雲地忽平落月正當山缺處細泉頻作雨來聲<lb/>
上方燈火青林曲隠隠踈鐘一再鳴<lb/>
　　　寄題高逺樓<lb/>
聞道危樓架泬寥樓前物色不蕭條忩臨謝傅祠邊樹<lb/>
門對曹娥渡口潮解使詩人爭應接也知老子極風標<lb/>
倦游已忘山陰路勝餞仍須折簡招<lb/>
　　　題東柯谷圖<lb/>
<pb n="KR4d0502_WYG_002-38b"/>
長松密竹翠交加洞府新開碧海涯石上仙人留足跡<lb/>
春深磵水出桃花流傳圖畫來千里生長兒孫只一家<lb/>
目斷飛鴻那可到舊遊空指赤城霞<lb/>
　　　聞趙繼清調安陸縣尹<lb/>
慈恩塔上墨猶鮮一别重來十七年相見都門驚判袂<lb/>
又聞澤國去鳴絃素衣乆出風塵外青瑣行依雨露邊<lb/>
跂馬望君先數日縣花雖好莫留連<lb/>
　　　送畢縣尹<lb/>
<pb n="KR4d0502_WYG_002-39a"/>
歸途環佩曉珊珊白日青天映羽翰疑是省親辭太學<lb/>
驚聞出宰用郎官花迎墨綬春光暮風引仙舟海色寒<lb/>
想見捧觴仍綵戲鄉人爭作錦衣看<lb/>
　　　題雪竇妙高臺<lb/>
偶為清遊宿梵宮凌晨試上最高峯水翻雪色寒猶落<lb/>
雲掩丹光逺更重舊有一僧能跨虎近聞三洞盡藏龍<lb/>
下方車馬應難到烟際唯聽日暮鐘<lb/>
　　　題觀海圖<lb/>
<pb n="KR4d0502_WYG_002-39b"/>
昔年解纜岑江上初日團團水底紅鼉吼忽搖千尺浪<lb/>
鷁飛仍挾半㠶風遙看島嶼如星散祗謂神仙有路通<lb/>
及此棲身萬人海舊游却在畫圖中<lb/>
　　　次韻題劉氏石壁精舍<lb/>
佳城杳杳隔千峰精舍寥寥一徑通夜靜寒泉猶映月<lb/>
秋深老樹不驚風舊題尚喜苔碑在高卧無令蕙帳空<lb/>
我已倦游今白髪有山如此願長終<lb/>
　　　送葉仲輿巡檢<lb/>
<pb n="KR4d0502_WYG_002-40a"/>
重著儒冠望帝鄉翩然一舸犯晨霜秋來鬢髪依前黑<lb/>
日射河流徹底黄此去乘槎湏有路可容執㦸更為郎<lb/>
絲綸閣下多知已握手應分滿袖香<lb/>
　　　和外舅主簿公自為挽詩<lb/>
五十年前馬上飛青春如水去難追一從玉樹歌殘後<lb/>
數到黄粱夢覺時李賀元無樓可記劉伶漫有鍤相隨<lb/>
少須海上蟠桃熟歸簉仙班恐未遲<lb/>
　　　留别一公琳公<lb/>
<pb n="KR4d0502_WYG_002-40b"/>
浪走紅塵髩已絲此身端合老巖扉興來復舉山陰棹<lb/>
别去仍留海上衣夜聽泉聲如雨落晴看天末有雲歸<lb/>
浮萍飛絮何時定空使詩人賦式微<lb/>
　　　送趙繼清潮州推官<lb/>
相國南遷有故居理官高選出新除承恩特與金魚袋<lb/>
訪舊爭迎駟馬車春入圜扉庭草暗天低驛路嶺梅踈<lb/>
鳳池不隔同年面歸及梅花鴈影初<lb/>
　　　送傅汝礪之安南<lb/>
<pb n="KR4d0502_WYG_002-41a"/>
南徼車書路不遙秋風使節下青霄頗聞僚佐登才彦<lb/>
應有文章達教條日照樓船江水活天低銅柱瘴雲消<lb/>
歸時嶺上梅花發想見詩嚢未寂寥<lb/>
　　　送式公歸高麗<lb/>
一錫凌空海上飛星河蕩漾宿雲披頗驚遼鶴歸來晚<lb/>
正值驪龍睡覺時百尺珊瑚無地種六花薝蔔任風吹<lb/>
高秋蘭若烟波外此樂應須乆自知<lb/>
　　　題甯節婦詩卷<lb/>
<pb n="KR4d0502_WYG_002-41b"/>
春旗柳色映門閭華扁新題節婦居作傳小裁青竹簡<lb/>
疏封近降紫泥書河壖松柏風烟外階戺芝蘭雨露初<lb/>
三釡及親殊未晚花前何日奉安輿<lb/>
　　　送孔御史歸曲阜<lb/>
清流共喜聚羣賢新渥時聞下九天東觀紬書何日了<lb/>
中丞遺笏要人傳過家莫乆依林廟封事先須徹御筵<lb/>
千載斯文寄來哲臨分握手重懸懸<lb/>
　　　送龍南歐陽縣尹<lb/>
<pb n="KR4d0502_WYG_002-42a"/>
絲綸閣下半同袍獨上南船去莫招出宰不嫌官俸薄<lb/>
過家未覺驛程遙長溪白石晴雷轉深洞黄茅毒霧消<lb/>
想見行春有佳句坐令逺俗變風謠<lb/>
　　　送謝仲連小鹿巡檢<lb/>
而翁許史舊家聲遺子黄金不滿籝坐擁齋爐驚歲晏<lb/>
出乗邉障屬時清遊山定復多新句飲酒何妨得老兵<lb/>
媿我白頭官尚冷夜深仍對讀書檠<lb/>
　　　送烏編修代祀海岳南鎮兼簡明善隱君<lb/>
<pb n="KR4d0502_WYG_002-42b"/>
承明退直馬如龍將指祠庭禮數崇岳色非烟生近甸<lb/>
川靈藏器出幽宮周原共識皇華使禹穴誰陪太史公<lb/>
亦見安陽韓處士為言客髩已秋蓬<lb/>
　　　贈黄資深<lb/>
凉風蕭蕭吹敝裘三年小作周南留相逢傾盖盡青眼<lb/>
肯抱遺經空白頭捧檄定知毛義喜著書非有虞卿愁<lb/>
春秋次事待公等莫戀寒氊成乆遊<lb/>
　　　題張武定公死事詩卷後<lb/>
<pb n="KR4d0502_WYG_002-43a"/>
古稱馬革裹尸還祗有空言世共傳一死如公良偉甚<lb/>
百年遺廟獨巍然要從身後觀餘烈試聽軍中奏凱還<lb/>
文武衣冠方迭起後先奕葉更綿綿<lb/>
　　　題王君冕同年芳潤亭<lb/>
花縣歸來晝寂寥終南山翠湧亭臯林深未覺蘭蓀變<lb/>
天逺何妨雨露高此去溉根須食實誰分賸馥與殘膏<lb/>
行看小試揮毫手香霧霏霏滴鳳毛<lb/>
　　　題丁文苑同年哀詞後<lb/>
<pb n="KR4d0502_WYG_002-43b"/>
自别瓊林雨露邊江湖目斷繡衣前禹門尚想龍初化<lb/>
遼海驚聞鶴已仙烈日秋霜空耿耿重山宿草正芊芊<lb/>
不才後死知何用坐對諸郎獨泫然<lb/>
　　　送尉彦誠道州經歴<lb/>
一别垂垂四十年朔風吹鬢兩蒼然寒氊乆坐歸何日<lb/>
上幕初登望若仙莫使催科書下考盛談名理繼前賢<lb/>
春生馬首逢迴鴈併冩相思入近篇<lb/>
　　　送陳季和<lb/>
<pb n="KR4d0502_WYG_002-44a"/>
高齋燈火正蕭條忽溯天風上泬寥共喜彈冠如貢禹<lb/>
豈期投筆學班超時清桴鼓元無用歲晚弓旌倘見招<lb/>
雪後江南春水活重來莫厭驛程遙<lb/>
　　　送陳君歸江西<lb/>
咫尺清光近玉除姓名何不達公車也知賈傅今無䇿<lb/>
猶幸虞卿舊有書江上歸㠶隨去鴈年來旅食厭騎驢<lb/>
諸公正索山人價能勿相招學隱居<lb/>
　　　送張良卿學士之淮南<lb/>
<pb n="KR4d0502_WYG_002-44b"/>
坐厭流塵拂面紅行攜凉月下青空三千里外揚州鶴<lb/>
四十年前御史驄先廟鐵衣猶挂壁兒郎玉帳已生風<lb/>
貞元朝士今無幾歸及花時一笑同<lb/>
　　　次韻蘇侍郎平村暮歸<lb/>
中臺多暇獨儀曹退食歸來路不遙扶老未須蒼玉杖<lb/>
行春聊過赤闌橋揮毫風雨傾三峽聽履星辰接九霄<lb/>
媿我白頭方倚席敢將巴曲和仙韶<lb/>
　　　送尚子正理問<lb/>
<pb n="KR4d0502_WYG_002-45a"/>
上相分臨控列州理官高選用儒流風生使節聲華舊<lb/>
地近台垣寵數優南土政平多暇日西山氣爽入新秋<lb/>
公餘若過滕王閣煩為題詩在上頭<lb/>
　　　送蘇伯修憲使<lb/>
乆參法從侍凝旒忽擁幨軺按列州太史山川皆熟路<lb/>
淮南草木自生秋遙瞻龍節辭中禁尚想鼇峯接儁游<lb/>
樗散鄭䖍無所用幸搜巖壑副旁求<lb/>
　　　送王止善檢挍<lb/>
<pb n="KR4d0502_WYG_002-45b"/>
官無失政吏無私鈎挍寧煩事細微遙想名曹多暇日<lb/>
不妨高詠發清暉潮生江上仙舟迥春到湖邊驛使稀<lb/>
送盡北來南去客石田茅屋幾時歸<lb/>
　　　送高唐李知州<lb/>
來登延閣預時髦出守名州領敎條已羨漢儒知吏事<lb/>
要觀齊俗變風謠雙旌前路方迢逓八座家聲未寂寥<lb/>
此去行須歸報政鳴珂幾日造昕朝<lb/>
　　　送傅汝礪廣州教授<lb/>
<pb n="KR4d0502_WYG_002-46a"/>
恥學山人赴辟書勇隨使者駕軺車横經乆合居高座<lb/>
上冢應須過舊廬黑夜文星南斗外青㝠鵬路北風初<lb/>
來期莫落梅花後待詔先生席正虚<lb/>
　　　送劉遂初修撰<lb/>
近聞退直自承明忽報揚鑣出鳳城未老已嫌金帶重<lb/>
暫歸不著繡衣行故人尚作瀛州客歲晚無忘魏闕情<lb/>
臨别贈言聊復爾誰能持酒勸公榮<lb/>
　　　送于指揮歸密州<lb/>
<pb n="KR4d0502_WYG_002-46b"/>
故山東望路何長逺奉靈輀返壽藏予告公朝存舊典<lb/>
疏封泉壤發幽光總戎行復開油幕儤直仍須赴玉堂<lb/>
它日過家如上冡歲寒松柏正蒼蒼<lb/>
　　　書巢張君挽章<lb/>
歲晚巢居寄一枝上林無樹可相依不隨葉縣飛鳬去<lb/>
竟作遼東化鶴歸架上牙籖書在否門前珠履客來稀<lb/>
春江如箭船如馬忍見舟旗颺落暉<lb/>
　　　題莫氏山莊圖<lb/>
<pb n="KR4d0502_WYG_002-47a"/>
旋移小隱傍南峰逺有咸平處士風山態近人猶偃蹇<lb/>
湖光無雨亦空濛行春杖屨時時到臨水軒忩面面通<lb/>
别作新亭供戲劇青帘搖曳杏花中<lb/>
　　　次韻伯雨臘月八日雪中同登來鶴亭<lb/>
興來欲泛山陰雪不奈舟膠野水凝朝士白頭愁獨步<lb/>
仙人赤脚傲層冰招來盡是雞羣鶴趍附空慙驥尾蠅<lb/>
夜乆松龕同擁毳絶勝儤值有青綾<lb/>
　　　予與江陰何鼎叔鉉别三十六年乃相見於錢<lb/>
<pb n="KR4d0502_WYG_002-47b"/>
　　　塘感舊述情漫成四韻<lb/>
月寒霜樹乆相依春去風花各自飛逺信已隨潮水斷<lb/>
故交渾若曉星稀綈袍可戀知誰在青鏡頻看歎昨非<lb/>
正欲從君共傾倒莫言興盡便須歸<lb/>
　　　至大庚戌正月二十一日予與儒公禪師謁松<lb/>
　　　瀑真人于龍翔上方翰林鄧先生適至予為賦<lb/>
　　　詩四韻諸老皆屬和焉後三十一年是為至元<lb/>
　　　辛已正月二十三日過伯雨尊師之貞居無外<lb/>
<pb n="KR4d0502_WYG_002-48a"/>
　　　式公劉君衍卿不期而集輒追用前韻以紀一<lb/>
　　　時之高會云<lb/>
廬山舊事誰能繼三十年前此㑹同偶爾共來今日雨<lb/>
蕭然猶有古人風坐深遙對花如霧興盡徐歸月在空<lb/>
仰止前修那堪作聊追餘響託無窮<lb/>
　　　送内史府孫知事還京<lb/>
春風朱邸雪初消野宿貔貅靜不驕緑水芙蓉分上幕<lb/>
青雲騕褭度輕軺龍庭會祭包茅貢豹尾宸居佩玉朝<lb/>
<pb n="KR4d0502_WYG_002-48b"/>
下土微臣今老矣淹留敢望小山招<lb/>
　　　送史景福<lb/>
十年相望各天涯上幕新開鬢未華日出公庭來鴈鶩<lb/>
風生老筆動龍蛇蜀鄉路逺春多雨江國雲深樹有花<lb/>
若見君家彭澤令為言且莫問桑麻<lb/>
　　　府判謝公挽章<lb/>
換得朝衣不稱身勇辭新爵號遺民鍊成偃月爐中藥<lb/>
閲遍銅駝陌上人魯國靈光俄委地謝家玉樹正傷春<lb/>
<pb n="KR4d0502_WYG_002-49a"/>
忽聞舊唱貞元曲衰涕能無灑石麟<lb/>
　　　六月十二日上京翰林開院喜雨院長開府公<lb/>
　　　俾為詩以志之<lb/>
雨浥鼇峰長緑苔佳辰良會玉堂開凉生薰殿宸居近<lb/>
恩予官壺詔使來盡醉不愁騎馬滑新詩可待片雲催<lb/>
作霖正爾須公等行見文星入上台<lb/>
　　　安南遣使入朝用故事奉贄納謁于翰林其歸<lb/>
　　　也上介黎括以贈言為請賦詩四韻以遺之<lb/>
<pb n="KR4d0502_WYG_002-49b"/>
上聖敷文格逺人外藩修職用儒臣並馳使介踰丹徼<lb/>
特設朝班覲紫宸炎海計程歸路永都亭燕餞寵光新<lb/>
祗承德意勤宣布鼔舞鳶魚詠至仁<lb/>
　　　送徐志尹赴安鄉縣尹<lb/>
自為從史直鑾坡幾見鄉山爛斧柯能事正宜叅筆削<lb/>
借才聊復試弦歌屈原故國蘭都長陶令公田秫最多<lb/>
應笑衰翁苦留滯汗青無日欲如何<lb/>
　　　送陳元達代祠補怛洛迦山<lb/>
<pb n="KR4d0502_WYG_002-50a"/>
天下名山小白花鯨波帖帖度仙槎函香祕宇祈靈貺<lb/>
出節宸廷振使華殿榜舊誇韋誕筆錦衣重過買臣家<lb/>
相門喬木殊無恙萬古清風碧海涯<lb/>
　　　次韻答胡古愚博士<lb/>
麻衣草坐老仙翁曾及清時侈際逢行殿曉趨開豹尾<lb/>
禁林秋宴出駞峯休官尚想英遊並愛客何嫌異味重<lb/>
况乃東陽山水窟主張風月有詩宗<lb/>
　　　送李師曾蔣仲善赴春官<lb/>
<pb n="KR4d0502_WYG_002-50b"/>
憶隨飛鶚上秋天夢斷慈恩四十年及此鬢毛俱秃盡<lb/>
見君頭角共嶄然計偕已趣軺車動臚句行聽衛士傳<lb/>
紫陌紅塵衣易化看花得意莫留連<lb/>
　　七言絶句<lb/>
　　　寒食舟中<lb/>
東風溪水碧漣漣溪上青蘿獨繫船正是落花寒食夜<lb/>
水煙沙月又鳴鵑<lb/>
　　　哭御史王公<hi>十首</hi>
<pb n="KR4d0502_WYG_002-51a"/>
有人新自甬東來别後音書第一囘欲問布㠶無恙否<lb/>
豈知塵世隔蓬萊<lb/>
被髪胡為竟渡河由來魑魅喜人過不須待聽山陽笛<lb/>
一曲箜篌哀思多<lb/>
早歲棲身擬鳳池桑田為海已多時路人方為乘驄止<lb/>
流水生涯遽可悲<lb/>
玉堂政要謫仙人何意先成采石墳人物渺然時事異<lb/>
漫今平地有青雲<lb/>
<pb n="KR4d0502_WYG_002-51b"/>
金阜原頭草未生兒郎俄已去騎鯨黄泉會有相逢處<lb/>
轉見人間母子情<lb/>
掉頭東下苦匆匆徑挾羣仙入貝宮眼底珊瑚高百尺<lb/>
釣竿吹折一絲風<lb/>
膠液中流事可歎海雲飛雨失青天陸郎地下驚相見<lb/>
應訝來遲二十年<lb/>
孤兒思父母憐兒忍見銘旌獨返時畢竟江魚與螻蟻<lb/>
世間何物最堪悲<lb/>
<pb n="KR4d0502_WYG_002-52a"/>
楚客猶疑刻劒痕秋風已到孟嘗門殘潮落月天涯夜<lb/>
剪紙誰招萬里魂<lb/>
天吳罔象正縱横誰認鼇山頂上行海氣昏昏風雨惡<lb/>
夢中無路弔先生<lb/>
　　　金陵客中送友人歸里<lb/>
青陽河畔杜鵑啼歸路如弦定不迷應到故山叢桂裏<lb/>
笑人騎馬學聽雞<lb/>
　　　有感二首<lb/>
<pb n="KR4d0502_WYG_002-52b"/>
橘柚青黄照眼垂秋風籬落自紛披頗聞玉食登蠻果<lb/>
不獨涪州有荔枝<lb/>
漢室需材拔隱淪鼔刀屠狗正求伸可憐風雪南山下<lb/>
未有他年射虎人<lb/>
　　　葉審言張子長同遊北山知者寺既歸復與子<lb/>
　　　長至赤松由小桃源登煉子山謁二皇君祠回<lb/>
　　　宿寶積觀賦絶句十首<lb/>
天風吹我度崢嶸春著千巒滃滃青紫陌紅塵寜有此<lb/>
<pb n="KR4d0502_WYG_002-53a"/>
十年空負北山靈<lb/>
芙蓉峰下南朝寺水秀山明兩絶竒更向水窮山盡處<lb/>
一菴高貯碧雲師<lb/>
却問仙山去幾程白雲如簇近相迎直須不脱登山屐<lb/>
行盡松聲與水聲<lb/>
山中今是太平民尚與人間隔幾塵流水桃花三百曲<lb/>
莫教重誤武陵人<lb/>
偶看飛花逐水紅不知身過亂雲東囘頭旋覺峰巒别<lb/>
<pb n="KR4d0502_WYG_002-53b"/>
惟有青天面面同<lb/>
雙鶴冲天歲月多至今香火壓嵳峩劉郎不是無兄弟<lb/>
奈此丹雞白犬何<lb/>
坐愛春泉響翠微玉花吹濕薜蘿衣何人為擘冰壺破<lb/>
共看青天白練飛<lb/>
削立城心雙白塔幾疑日月費撑支一朝頓在闌干底<lb/>
始悟從來見處卑<lb/>
遙憶仙華鶴髪翁清泉白石滿竒胸若為此日千峰頂<lb/>
<pb n="KR4d0502_WYG_002-54a"/>
更試平生九節笻<lb/>
一宿山中竟莫留可能長伴赤松遊殷勤好去張公子<lb/>
休愛人間萬戸侯<lb/>
　　　避暑圖<lb/>
一丘一壑古遺民十里清風不屬人閒對青山揮白羽<lb/>
世間何物是紅塵<lb/>
　　　圍棋圖<lb/>
有客圍棋洞口歸天荒地老已多時人言此客殊癡絶<lb/>
<pb n="KR4d0502_WYG_002-54b"/>
畫裏看棋我更癡<lb/>
　　　陶學士驛舍圖<lb/>
一笑相逢亦偶然浪將恩怨向人傳無端更被丹青汚<lb/>
狼籍春風數百年<lb/>
　　　次韻章兄雨中<lb/>
卧聽風水共喧喧起視青空白雨懸秪謂桑田可無恙<lb/>
不知江勢欲吞天<lb/>
茫茫平陸一尺水瑟瑟凉飇五月秋莫謂天公無皂白<lb/>
<pb n="KR4d0502_WYG_002-55a"/>
誤將陰雨怨鳴鳩<lb/>
故山回首杜鵑啼客舍誰憐寄一枝頼有四門章博士<lb/>
不縁風雨廢談詩<lb/>
春盡餘寒去却囘江天五月未聞雷南風秪在浮雲外<lb/>
彈折朱絃喚不來<lb/>
草長故山懷獨往苔生今雨歎離居誰能共飲桃源酒<lb/>
一醉千年不願餘<lb/>
　　　偈二首<lb/>
<pb n="KR4d0502_WYG_002-55b"/>
乆謂聲聞難作佛今知龍女解成男分明信有旁人分<lb/>
五十三身第一叅<lb/>
息心無想成無記有見還同有相存不盡普賢殊勝行<lb/>
隨方願啓一城門<lb/>
　　　松江舟中偶書<hi>二首</hi>
山房偶為故人留又領飛雲過别州白浪千花㠶一葉<lb/>
茫茫天地此生浮<lb/>
移舟夜泊華亭縣却聽吳歌思渺然最憶澱山湖北寺<lb/>
<pb n="KR4d0502_WYG_002-56a"/>
白雲堆裏看青天<lb/>
　　　青山白雲圖<lb/>
十年失脚走紅塵忘却山中有白雲忽見畫圖疑是夢<lb/>
冷花凉葉思紛紛<lb/>
　　　桃竹畫眉圖<lb/>
説盡春愁貌不成翠深紅逺若為情江南有客頭空白<lb/>
腸斷東風百囀聲<lb/>
　　　追和景傳新店客舍壁間韻<lb/>
<pb n="KR4d0502_WYG_002-56b"/>
我夢方酣子遽醒絶絃可復要人聽梨花寒食東風惡<lb/>
淚盡重山宿草青<lb/>
　　　灤陽邢君隠於藥市製芍藥芽代茗飲號曰瓊<lb/>
　　　芽先朝嘗以進御云<lb/>
君家藥籠有新儲苦口時供茗飲須一味醍醐充佐使<lb/>
從今合喚酪為奴<lb/>
芳苗簇簇遍山阿珠蕾金芽未足多千載茶經有遺恨<lb/>
吳儂元不過灤河<lb/>
<pb n="KR4d0502_WYG_002-57a"/>
春風北苑鬭時新萬里函封效貢珍羨爾託根天尺五<lb/>
不勞飛騎走紅塵<lb/>
　　　次韻虞閣學上京道中<lb/>
欲去仍為一日留玉堂中夜有詞頭歸鞍曉逐南飛鴈<lb/>
猶及西山半夜秋<lb/>
　　　題李早畫馬<lb/>
平沙如雪草如烟想見春風士馬閒玉勒錦韉塵土化<lb/>
畫圖流落尚人間<lb/>
<pb n="KR4d0502_WYG_002-57b"/>
　　　水僊圖<lb/>
翛翛翠羽映鳴璫誰遣乘風過我傍歲晏高堂空四壁<lb/>
一簾烟雨夢瀟湘<lb/>
　　　石節婦詩<lb/>
伯也南征去不歸舅姑長慟小兒悲元戎奏徹鐃歌曲<lb/>
來聽完州節婦詩<lb/>
　　　宣和畫木石<lb/>
石邊古木尚青枝地老天荒石不知故國小臣誰在者<lb/>
<pb n="KR4d0502_WYG_002-58a"/>
蒼梧落照不成悲<lb/>
　　　題高公畫竹木<lb/>
木葉蕭蕭半欲空竹竿裊裊不成叢絶憐意匠經營處<lb/>
都在風烟慘澹中<lb/>
　　　山水圖<lb/>
老樹無陰石有稜亂山高下白雲層夢中猶識江南路<lb/>
惟恨舟人喚不應<lb/>
　　　海月圖<lb/>
<pb n="KR4d0502_WYG_002-58b"/>
憶曾夜叩潮音洞海濶天高月正中坐對畫圖如夢寐<lb/>
六街塵土晝濛濛<lb/>
　　　送許參政歸武昌别業<lb/>
九衢蕩蕩緑槐風旌斾搖搖馬首東惆悵鳳凰池上客<lb/>
青天萬里一冥鴻<lb/>
待漏東華霜滿靴掛冠神武意如何也知乆歴中書考<lb/>
若比汾陽恐未多<lb/>
氈筆書題墨尚新杏花零落故園春一從今日公歸後<lb/>
<pb n="KR4d0502_WYG_002-59a"/>
身到黄扉復幾人<lb/>
曉日都門祖帳開路人嘖嘖歎賢哉東風無限新桃李<lb/>
不敢煩公手自栽<lb/>
片雲為雨出山時羣物欣欣各自私收斂神功去無迹<lb/>
尋常草木竟何知<lb/>
住近韓家晝錦堂不將牙纛詫同鄉翻嫌相國歸來日<lb/>
腰下猶懸太守章<lb/>
白𫀆鵠立漫紛紛遙聽車音共候門相見唯須飲醇酒<lb/>
<pb n="KR4d0502_WYG_002-59b"/>
看山看水坐忘言<lb/>
南游聊食武昌魚莫學騷人賦卜居天子若思真漢相<lb/>
可云吾亦愛吾廬<lb/>
五十人間富貴年山中道士早求仙石田茅屋歸無計<lb/>
愁絶燈前老鄭虔<lb/>
龍門尚想舊同遊藥籠深慚晚見收新築沙隄却何日<lb/>
欲歸且復為公留<lb/>
　　　飲後示陳生<lb/>
<pb n="KR4d0502_WYG_002-60a"/>
歲終博士不超遷便腹先生醉欲眠匡鼎若來猶自可<lb/>
後堂無處著彭宣<lb/>
　　　題金德原所藏元暉小景<lb/>
床頭書畫正縱横忽值今朝醉眼醒起向米家船上看<lb/>
青山元是舊儀刑<lb/>
　　　題洪崖出遊圖<lb/>
靈仙飛化事難言驢背春風度市門不到人間今已乆<lb/>
多應醉卧古藤根<lb/>
<pb n="KR4d0502_WYG_002-60b"/>
　　　贈寫真<lb/>
自是清時翰墨流水邊林下莫淹留漢皇正在麒麟閣<lb/>
欲畫將軍博陸侯<lb/>
　　　送傅梅溪遷任福州<lb/>
往歲從君直禁林相於道義最情深公車承詔莊行日<lb/>
莫怪頻頻酒屢斟<lb/>
　　　題王南谷大夫自作墨梅詩送傅君時教授南<lb/>
　　　歸<lb/>
<pb n="KR4d0502_WYG_002-61a"/>
何遜揚州跡未陳染衣不是洛城塵毫端一綫陽和力<lb/>
中有江南萬斛春<lb/>
　　　題宣和御畫<lb/>
青城塵土晝濛濛百二山河一夕空收斂神功歸化筆<lb/>
野花啼鳥尚春風<lb/>
　　　題陸山長柳州<lb/>
簇簇春山紫翠圍瀰瀰烟水白鷗飛東被正作西湖長<lb/>
一曲空慙賀監歸<lb/>
<pb n="KR4d0502_WYG_002-61b"/>
　　　題清鏡閣<lb/>
投老歸來賀監船何時結屋鏡湖邊羨公高坐毗盧閣<lb/>
萬水同波一月圓<lb/>
　　　題趙伯容鶴巢<lb/>
平原公子去翩翩獨遡剛風直上天家近孤山春樹好<lb/>
歸期莫落後千年<lb/>
　　　次韻答濟公<hi>三首</hi>
舊遊零落如星散坐對孤山似守株聽徹貞元供奉曲<lb/>
<pb n="KR4d0502_WYG_002-62a"/>
羞將短髪照西湖<lb/>
病須藥餌親丹竈老厭書帷徹絳紗幸有文殊來見問<lb/>
更無天女散天花<lb/>
白頭朝士方徒步欲過六橋愁路賖目斷紅雲花鳥上<lb/>
樓居縹緲梵王家<lb/>
　　　桃源圖<lb/>
山容慘慘將為雨雲氣垂垂欲傍花莫問前村何處覔<lb/>
垂蘿盤石即吾家<lb/>
<pb n="KR4d0502_WYG_002-62b"/>
　　　瑤池春宴圖<lb/>
西飛青雀幾時還貝闕琳宮縹緲間筆底春風殊未老<lb/>
蟠桃積核已如山<lb/>
　　　次韻題墨梅<lb/>
一自攜家湖水東放舟時度玉花叢因君貌得横斜影<lb/>
閑却孤山月一篷<lb/>
　　　題先照樓<lb/>
初日團團出海東凌晨先照最高峰不知今日華嚴界<lb/>
<pb n="KR4d0502_WYG_002-63a"/>
樓閣新開第幾重<lb/>
　　　武王扇暍圖<lb/>
一夫偶爾獲清凉四海仁風孰奉揚有道曾孫不忘逺<lb/>
幸均此施遍羣方<lb/>
　　　題平章康里公春日杏園西即事詩後<lb/>
鏘金戛玉音聲古抉石奔泉氣勢雄目斷雲車天路永<lb/>
小樓春雨杏花風<lb/>
　　　題明公畫蘭<lb/>
<pb n="KR4d0502_WYG_002-63b"/>
吳僧戲筆㸃生綃嫋嫋幽花欲動搖夢斷楚江煙雨外<lb/>
秋風灤水暮瀟瀟<lb/>
　　　東陽縣西道中<lb/>
柿葉成陰緑滿村桐花覆地草連雲百年舊事無人記<lb/>
猶指前朝御史墳<lb/>
　　　壬辰春三月遊左溪癸巳春三月遊天宮有感<lb/>
　　　而賦<lb/>
頻年謁拜祖師庭祗有山光與水聲尚想𤣥珠密相付<lb/>
<pb n="KR4d0502_WYG_002-64a"/>
免令我漫肆譏評<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0502_WYG_002-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻集卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻集卷六</head> <lb/>
    <p>
<pb n="KR4d0502_WYG_006-1a"/>
欽定四庫全書<lb/>
　文獻集卷六<lb/>
　　　　　　　　　　　　　元　黄溍　撰<lb/>
　　序<lb/>
　　　送李子貞序<lb/>
始予忝由進士起而署督運吏數檥舟鄞江上李君子<lb/>
貞時為儒學官方從容揖諸生升降酬酢於俎豆間顧<lb/>
予冒不測之險躬執賤事日夜與持籌小吏較其錙銖<lb/>
<pb n="KR4d0502_WYG_006-1b"/>
暇日過予輒為之太息不已後予秩滿受代去而子貞<lb/>
隨牒逺方為廵官括蒼山中進則降氣卑色以偵伺其<lb/>
上官退則與邏卒同其甘苦於重山密林烟火寂寥之<lb/>
境予聞之又未嘗不為子貞太息也今年秋相見京師<lb/>
則子貞已改調婺郡文學予亦承乏教國子于上庠既<lb/>
與子握手道舊故以相慰藉子貞行有日謂予盍以一<lb/>
言志其别夫任人之道必其材與事稱是以習而安焉<lb/>
然人之才品有萬不齊非有司所能周知也為士而不<lb/>
<pb n="KR4d0502_WYG_006-2a"/>
得守其職業豈獨予與子貞然哉今天子明聖慎簡輔<lb/>
弼侍從之臣以秉鈞持衡俾吾徒獲返其初服甚幸若<lb/>
夫指道徳性命之言為吏議所不急而惟以簿書出納<lb/>
為問此則儒者自失其職業而非有司之過也子貞閲<lb/>
歴之久識量絶人必能舉其職業而不以是瑣瑣者自<lb/>
累矣予故婺之諸生也他日歸而從先生長者游于鄉<lb/>
校觀人才之秀出而樂夫教之成其為慰幸又奚止向<lb/>
之所云而已耶是用弗讓而志其歲月以俟<lb/>
<pb n="KR4d0502_WYG_006-2b"/>
　　　送饒安道序<lb/>
天子之學以教國之貴游子弟而田里之秀民亦得用<lb/>
舉者受業其間餐錢固不以煩縣官而滿百人輒止後<lb/>
至而久次者必員有闕乃得補其處此今之定制也予<lb/>
以非才忝預教事饒君安道自臨川攜其子而來既俾<lb/>
奉贄堂上以禮見顧以限於常貟未及執經就列與諸<lb/>
生齒安道告予將與俱歸家食以需次願得一言為别<lb/>
嗟夫古之秀士升于司徒升于學者皆近在王畿六鄉<lb/>
<pb n="KR4d0502_WYG_006-3a"/>
六遂之中今也乃使之挈挈然亟往亟返五千里不啻<lb/>
何以能無銷沮其志氣乎大學之法當其可之謂時是<lb/>
故人生十三而學樂誦詩舞勺十五而舞象學射御二<lb/>
十而學禮舞大夏今也乃使之曠日以俟逺者或十年<lb/>
近者猶四三年何以開發其聰明而能蚤有知乎國家<lb/>
施教導民之初意宜不若是子所為太息而末如之何<lb/>
也予聞安道通古醫經而精其術其在京師未始少出<lb/>
以自售徒為其子來耳計其復來予必已代去而不得<lb/>
<pb n="KR4d0502_WYG_006-3b"/>
與其子卒成師弟子之禮安可無以識其别乎魯人之<lb/>
詩曰無小無大從公于邁鄭人之詩曰一日不見如三<lb/>
月兮蓋未有拒人於五千里外而持以十年之久者雖<lb/>
然此諸侯之學也况天子之學乎幸而有能陳詩以諷<lb/>
于上用古之道變今之法則安道父子之來予猶及旦<lb/>
夕待也庸識其所望者於羣公贈言之篇端以俟焉<lb/>
　　　東郡志序<lb/>
南山宋公以侍御史致政居滑州滑領二縣而治白馬<lb/>
<pb n="KR4d0502_WYG_006-4a"/>
白馬故東郡地也公暇日閲前史及他傳記得東郡事<lb/>
叅以舊聞作東郡志十有六卷屬溍序之溍竊惟昔之<lb/>
言地理者有圖有志圖以知山川形勢地之所生而志<lb/>
以知語言土俗博古久逺之事是以成周之制職方氏<lb/>
掌天下之圖而道地圖以詔王者有土訓之官焉小史<lb/>
掌邦國之志外史掌四方之志而道方志以詔王者有<lb/>
誦訓之官焉凡皆達於朝廷而關於政令不特以資學<lb/>
士大夫之汎覽而已後世列郡或有志無圖或以圖合<lb/>
<pb n="KR4d0502_WYG_006-4b"/>
於志而未嘗領於王官有司率謂非吏議所急漫不加<lb/>
省幸其士之有文學而好事者奮然欲以述作為己任<lb/>
而偏州下邑僻陋之境無故家大老文獻之足徴其書<lb/>
雖粗具而莫能詳覈甚者遂缺而弗具儒臣史家卒有<lb/>
所詢訪往往無以應遺文軼事不得附見簡牘之末者<lb/>
多矣况其大者乎滑固名州公又以耆哲為是州之望<lb/>
文獻有足徴者宜其為書纂輯也備考据也精所記人<lb/>
才消長風俗盛衰上可明教化之得失而禆益乎治道<lb/>
<pb n="KR4d0502_WYG_006-5a"/>
古今文華事實沿革之故下可俟采録而垂之無窮豈<lb/>
託於空言以為著述者可同日而語哉溍是用序其大<lb/>
略如此使覽者知是書非獨為一州之榮觀也<lb/>
　　　科名總録序<lb/>
登科有記尚矣而鄉貢之士未有記之者昔未始有而<lb/>
今記之以昔之所取者衆不易殫舉今之所取者寡可<lb/>
以遽數也取之衆則其來也廣取之寡則其擇也精於<lb/>
至廣之中而得其至精者焉則今之上於春官者皆昔<lb/>
<pb n="KR4d0502_WYG_006-5b"/>
之宜登于天府者也况夫或被特恩而躋顯仕為時聞<lb/>
人或由辟舉而能以材自奮可使其氏名無所考見歟<lb/>
鄱陽徐勉之當場屋之初廢褎然偕計吏來京師所謂<lb/>
登科記已不可復續乃㑹萃國朝凡預鄉薦者之姓名<lb/>
合若干人次第成編號曰總録蓋以士之歌鹿鳴而來<lb/>
亦一時之榮遇非謂祖宗菁莪豐芑之澤為止於是而<lb/>
已也上方宵旰渇士赫然下明詔網羅四方之遺逸豈<lb/>
不以向之待士也使之拘而不得肆卓詭魁傑之彦有<lb/>
<pb n="KR4d0502_WYG_006-6a"/>
夫盡在吾彀中者乎廣求而精擇焉不有得於此必有<lb/>
得於彼矣昔泰山孫明復眉山蘇明允皆嘗試有司不<lb/>
合而以布衣召拜官伊川先生亦以廷試執聞後乃應<lb/>
聘而起詎知今不有其人耶是固不待勉之以傳而勉<lb/>
之此編則不宜無傳也乃弗讓而序焉<lb/>
　　　彭克紹詩序<lb/>
鄱陽彭克紹來京師示予以其詩曰學餘稿者若干卷<lb/>
予愛其出新意而不傷於巧未始規規然求古人之形<lb/>
<pb n="KR4d0502_WYG_006-6b"/>
似而不失其髙為之展玩數四叩其家世則故四川制<lb/>
置副使忠烈公其祖也予竊觀宋之季年疆圉雖日蹙<lb/>
而文武材智之士足任方面之重者未為乏人公又傑<lb/>
出其間而能以竒偉非常之功自奮者也謀人之國者<lb/>
視此為何時而使全軀保妻子之臣得以媒蘖其短一<lb/>
斥而不復廢興存亡固皆夭運抑有人事焉凡公已試<lb/>
之效著於簡冊蔵之史官者世既莫得而見其平生所<lb/>
韞未克究於設施者史亦莫得而詳也而克紹以異代<lb/>
<pb n="KR4d0502_WYG_006-7a"/>
事頗諱言之蓋自國家臣一四海弛武不用朝野多暇<lb/>
文治日興為士者惟知涵煦徳澤而相與詠歌太平之<lb/>
盛欲訪百年之遺事而故老盡矣顧予與克紹生今無<lb/>
事之時飽食終日而得以文字相娛樂豈非幸歟克紹<lb/>
之詩有吳仲退先生所為序稱之曰竒材而又勉之曰<lb/>
未可以是為足其望克紹厚矣兹不復云<lb/>
　　　送吳生歸黄巖詩序<lb/>
予觀今之有逺行者無不俯伏伺候以求贈言於先生<lb/>
<pb n="KR4d0502_WYG_006-7b"/>
長者之門得之必動色以喜不得必悵然自失觖望而<lb/>
去古亦有是哉老子云富貴者贈人以財仁人者贈人<lb/>
以言則夫贈言者古有之矣其為言也豈苟然而已乎<lb/>
施之於身則可以成其材而就其實措之於事則可以<lb/>
酬酢萬變而不窮述之於書則可以惠幸乎來者傳曰<lb/>
仁人之言其利溥哉故惟仁者為能贈人以言若夫借<lb/>
齒牙之餘論為之道地使一介䟽賤有所引重以取名<lb/>
譽於當時而用瑣材薄技躋攀分寸者亦得侈為榮遇<lb/>
<pb n="KR4d0502_WYG_006-8a"/>
以夸示乎庸人孺子此皆古所無有而今有之非古人<lb/>
不能為是言也有德必有言顧其所言者在彼而不在<lb/>
此耳今也求而得之則喜求之不得則觖望而去果何<lb/>
為者耶惟吳生則不然其為人好脩且有文言若不能<lb/>
出諸口與人交乃煦煦有恩意而未嘗欲人之譽已也<lb/>
其來京師受知於侍從近臣而以名聞于天子遂獲齒<lb/>
於國之貴游子弟及較其藝又數出衆人之右觧褐將<lb/>
有日矣未嘗欲以為閭里之榮也今方去而省其親於<lb/>
<pb n="KR4d0502_WYG_006-8b"/>
東南五千里鉅海之上懼夫離羣索居無所恃以為善<lb/>
也故欲聞一言於先生長者以自壯其求之也亦異乎<lb/>
人之求之者矣庸以其意題辭篇端庶幾有樂告以仁<lb/>
人之言者焉至於感時物之變遷念川途之脩阻苟可<lb/>
託以慰其永懷者亦君子所不廢也<lb/>
　　　送徐生歸吳中序<lb/>
始予留錢塘辱與予游者僅十數人欲相率推予為之<lb/>
師予謝不可則皆曰諾而徐生本中以予與其父有雅<lb/>
<pb n="KR4d0502_WYG_006-9a"/>
故猶執契家子之禮不廢其後十數人者往往取鄉薦<lb/>
或連中甲科或遂魁天下士獨徐生試有司輒不合抱<lb/>
其所著書三十卷來京師宰相有知其人者為言于上<lb/>
乃得與國子齒予方以非才叨長學官徐生用故事執<lb/>
贄升堂與予為師弟子之禮予不容卒辭也亡何徐生<lb/>
謁告歸吳中省其母求予言以識别予將何言哉予聞<lb/>
古之為師者言行而身化之道在我矣視夫不與道合<lb/>
者約之使歸於道焉爾是以善學者必就正於有道善<lb/>
<pb n="KR4d0502_WYG_006-9b"/>
教者不徒勦取前人之成說而瀆告之也苟惟勦取前<lb/>
人之成說而瀆告之則粗通於句讀者無不可以為師<lb/>
而予向也與徐生為師弟子之禮久矣奚俟今日乎蓋<lb/>
今之為師者曰我之資歴當為是官彼固不得以道責<lb/>
於我也為弟子者曰彼之品秩宜為是官我固不敢以<lb/>
道望於彼也夫如是則徐生雖與予為師弟子之禮非<lb/>
果以予能言行而身化之也而予亦安能言之哉然予<lb/>
觀徐生所著書類多出於前人之成說無待予勦取而<lb/>
<pb n="KR4d0502_WYG_006-10a"/>
瀆告之也徐生能不専以資口耳而務躬行焉固非外<lb/>
是而他有所謂道在夫勉之而已尚何言之求哉於其<lb/>
行也姑書此以塞其意昔之同游者今或仕于京師或<lb/>
官於吳中徐生試以是訊之其以為然乎否乎<lb/>
　　　劉忠公奏議集序<lb/>
嗚呼君子小人之勝敗國家治亂安危繫焉誦其言而<lb/>
欲知其人尚論其世可也宋亡久矣自熙寧而元祐而<lb/>
紹聖而建中靖國姑置勿論故侍御史守戸部侍郎致<lb/>
<pb n="KR4d0502_WYG_006-10b"/>
仕贈中大夫劉忠公之事理宗其處君子小人勝敗之<lb/>
幾者乎初史嵩之以右相出督専務張皇邊事遥制朝<lb/>
廷暨入據相位引援私人布列要途持權自恣益甚言<lb/>
事者有及之輒斥去公為御史彈奏侍從兩制而下九<lb/>
人葉賁以嵩之腹心居言路公不少貸賁左遷而公竟<lb/>
以是去國君子小人之勝敗未分也嵩之父憂起復三<lb/>
學士論沸騰而朝臣率皆瑟縮顧忌噤不敢言能言之<lb/>
者僅數人耳理宗亦患苦嵩之之專而未知所處念公<lb/>
<pb n="KR4d0502_WYG_006-11a"/>
素强直無所附麗可屬任以太常少卿召諌長劉晉之<lb/>
臺臣王瓚胡清獻龔基先皆嵩之所倚以為肘腋亟請<lb/>
寢公新命理宗覽其奏夜出御筆逐四人擢公左司諫<lb/>
未至改侍御史君子小人勝敗之幾至是乃决也公既<lb/>
引見連劾執政金淵從官鄭起潛濮斗南而下八人其<lb/>
言馬光祖奪情總餉實嵩之預為引例之地尤中其姦<lb/>
於是邪黨漸解而理宗猶豫不斷公累章密奏乞早命<lb/>
相言逾剴切理宗悟嵩之訖不復用此君子小人勝敗<lb/>
<pb n="KR4d0502_WYG_006-11b"/>
之分也夫何國論甫定綱已舉而目未張天不憖遺遽<lb/>
使人懷殄瘁之痛嗚呼悲夫公始在庶僚應詔上書輪<lb/>
對進講隨所開陳咸有補益非徒掇拾細微苟備故事<lb/>
而已前後凡再入臺皆不及兩月盡言無避蹇蹇匪躬<lb/>
至其崇論宏議既已載之國史所不勝書而見于家集<lb/>
者固不宜無傳也公殁迨今垂百年曽孫徳輝懼其遺<lb/>
編久且墜軼探舊藏得奏草及經筵所上輯語附以館<lb/>
職䇿總二十有七篇以授溍使志諸篇末庸俟後之秉<lb/>
<pb n="KR4d0502_WYG_006-12a"/>
史筆者他詩文雜著則别集存焉或謂徐元杰以說書<lb/>
入侍語及嵩之事大契埋宗之意晉之瓚等四人急攻<lb/>
元杰理宗悉黜之起復之命亦罷不行傳聞雖異辭實<lb/>
一事也公與元杰之死人皆以為嵩之所毒朝廷獨疑<lb/>
元杰無疾暴亡為興詔獄至公與元杰俱被䘏典則同<lb/>
一憫悼之辭殆有深意乎考之内翰程公許所撰墓誌<lb/>
既稱公感末疾卒又以與元杰並言且反覆致意于天<lb/>
運人事而嘆世故之不可料其㫖微矣疑以傳疑亦史<lb/>
<pb n="KR4d0502_WYG_006-12b"/>
家所當知也故并著之<lb/>
　　　徐氏詠史詩後序<lb/>
孟子曰王者之迹熄而詩亡詩亡然後春秋作蓋古者<lb/>
盛時之為詩薦于郊廟則有以見其盛徳陳于朝廷則<lb/>
有以知其政之廢興施於邦國鄉人則出於上而被於<lb/>
下者又有以為教及其衰也先王之政教號令雖不行<lb/>
而流風遺俗有未盡冺是以風雅之變往往陳古以刺<lb/>
今至於王澤竭盡而無餘其詩始不足以使人創艾而<lb/>
<pb n="KR4d0502_WYG_006-13a"/>
興起故曰詩亡聖人不得已因魯史作春秋褒善貶惡<lb/>
以示勸戒是則詩已亡而其可使人創艾興起者賴春<lb/>
秋而猶存也後之君子有作其文則史其義則於春秋<lb/>
無取焉仁人志士覽其事而有慨於心莫不為之發憤<lb/>
壹鬱嗟嘆而詠歌之然或因一人或因一事以為言若<lb/>
王仲宣曹子建之於三良張景陽之於二踈謝宣逺之<lb/>
於張子房虞子陽之於霍將軍是己惟左太冲所賦頗<lb/>
及戰國秦漢事未有窮搜極討上下古今備究其得失<lb/>
<pb n="KR4d0502_WYG_006-13b"/>
而無遺者唐之詩人間有興懷陳迹章聯句續至於累<lb/>
百而止顧其言多卑近徒以資兒童之口耳於名教何<lb/>
預乎蘭溪徐公夙有聞家庭所傳先儒道德性命之說<lb/>
而尤精於史學凡司馬氏資治通鑑所紀君臣事實可<lb/>
以寓褒貶而存勸戒者人為一詩總若干首大義炳然<lb/>
一本乎聖經之㫖誠有功於名教者也春秋作於詩之<lb/>
既亡而詩之能使人創艾興起者乃復見于春秋絶筆<lb/>
千百年之後豈非先民性情之正有不亡者存詩與春<lb/>
<pb n="KR4d0502_WYG_006-14a"/>
秋固可迭相為用乎公殁已久仲子津始出其詩求許<lb/>
先生謙張君樞為序以傳不鄙謂某盍為後序某竊觀<lb/>
先師朱子感興之作挈提前史之要領為言至約而有<lb/>
關于名教甚大朱子嘗謂學不可徒博亦不可徑約今<lb/>
之學者不由公之博何以入朱子之約乎是用志諸末<lb/>
簡以騐于同志其亦以為然否公諱銞字秉國其父兄<lb/>
師友源流之懿見於前序者此不具<lb/>
　　　六藝類要後序<lb/>
<pb n="KR4d0502_WYG_006-14b"/>
先王之教内施於國子外被於萬民其教之者有三德<lb/>
三行六徳六行之别而均教以六藝為法至詳且密為<lb/>
事至煩且勞而人生其時無弗學焉後世經殘教弛専<lb/>
門之士有不能知其名物而通其意者矣况夫貴游子<lb/>
弟與凡民哉幸其遺法散見於經傳而雜出於他書後<lb/>
生小子雖以殊時異制不得身習其事猶可誦其言而<lb/>
粗窺其彷彿先儒朱子懼寖逺且益墜爰輯而彚次之<lb/>
以詔于方來其凡目存于小學之書而其𢎞綱大義微<lb/>
<pb n="KR4d0502_WYG_006-15a"/>
文小節悉著於儀禮經傳通解朱子自序禮之通行者<lb/>
及鄉射大射已略見諸篇樂經亡逸遺聲久絶而書數<lb/>
日用所須不可不講取周禮鄭註太史公淮南子前後<lb/>
漢志杜氏通典為鍾律篇取唐開元十二詩譜為詩樂<lb/>
篇取許氏說文解字序說及九章算經為書數篇廢不<lb/>
可考者惟御法而已然其書作於朱子之晚年喪祭二<lb/>
禮既以屬之門人嘗欲請于朝以鍾律别為一書而奏<lb/>
不果上大射而下俱未脫稿書數則闕而弗具朱子之<lb/>
<pb n="KR4d0502_WYG_006-15b"/>
有志而未遂者能無望後之君子起而成之乎此六藝<lb/>
類要之書所為作也某竊觀其所述五禮之義六樂之<lb/>
歌舞五射之法五御之節六書之品九數之計一本諸<lb/>
經而參稽乎傳註史氏百家之說推尋其端緒以廣先<lb/>
儒之未備折衷其牴牾以啟先儒之未發有功于新學<lb/>
固多矣豈徒足為好古博雅之一助哉顧今之為士者<lb/>
類皆慕逺大而忽細微穿穴性命窮極髙深而不察夫<lb/>
制度文為皆聖人精神心術之所寓道之與器未始相<lb/>
<pb n="KR4d0502_WYG_006-16a"/>
離也明先王之所以教而成朱子所欲為之志不在是<lb/>
書乎書凡六卷臨江周氏剛善父述有翰林掲公曼碩<lb/>
與某之同年王君師魯所為序某獨遡其源流之自以<lb/>
為是書實繼先儒而作庶幾同志之士共謹其傳焉<lb/>
　　　霽峰文集序<lb/>
宇宙間清靈秀淑之氣未有積而不發天不能閟藏而<lb/>
復出以為文遭時遇主詠歌帝載黼黻王度則如五緯<lb/>
麗天下燭萬物有目者孰不仰其餘光退而託於空言<lb/>
<pb n="KR4d0502_WYG_006-16b"/>
以俟來哲則如珠捐璧委而輝山媚川終不可揜蓋有<lb/>
得於天者不必皆有合於人顯晦雖係乎時天之所不<lb/>
能閟藏者人亦不能閟藏之也此理之所必至夫何疑<lb/>
焉寧海為縣在東南斗絶處其地多連山穹林而大海<lb/>
距其前清靈秀淑之所聚至是而止瑰偉之士隨所受<lb/>
之豐嗇發而為文或簡雅而峻潔或博贍而𢎞麗徃往<lb/>
各名其家霽峰李先生則並游乎英傑之林而以才自<lb/>
奮於其間者也先生年甫弱冠從流寓之士試藝漕闈<lb/>
<pb n="KR4d0502_WYG_006-17a"/>
籝糧笥書而來者以萬計先生微見所長輒為其第一<lb/>
暨登名於天府筮仕於邊邦則國歩己蹙運去祚移杖<lb/>
䇿東還屏迹海上簞瓢晏如垂將兩紀達官貴人有知<lb/>
先生者强起而致之京師先生因作大都賦以進一時<lb/>
館閣諸公咸共嘆賞交薦于上擢教授杭學而其賦遂<lb/>
為人所傳誦先生後由杭學遷教授臨江尋以黄巖州<lb/>
判官致其事竟不及以崇論宏議施於大撰著由是學<lb/>
士大夫靡得而稱焉然先生嘗上書闕下懇懇數千言<lb/>
<pb n="KR4d0502_WYG_006-17b"/>
所陳六事皆有闗於政理格不行而其稿具存他歌詩<lb/>
古文下至近世駢儷之語筆勢横放如懸河注水愈出<lb/>
而不竭與夫屑屑然刻雕藻飾以求工於片言隻字者<lb/>
固自不侔也延祐初朝廷設科取士溍以非材叨預薦<lb/>
書先生實預秉文衡後十有五年而先生以髙夀終又<lb/>
十有五年某亦以年逾六十上謝事之請歸休于田里<lb/>
先生之季子㮚始裒輯遺文詮次為二十卷俾某序之<lb/>
豈非顯晦有時天所不能閟藏者人亦莫得而閟藏也<lb/>
<pb n="KR4d0502_WYG_006-18a"/>
哉昔揚子雲以奏賦受知當時為郎給事黄門而子雲<lb/>
之意本欲以文章成名於後世太𤣥法言所由作也子<lb/>
雲殁既久法言乃行𤣥猶不顯學者苟徒誦先生之賦<lb/>
而挹其膏馥以為希世資身之助何以異於向之知子<lb/>
雲者乎必也即其閟蔵於昔而顯於今者盡大觀而無<lb/>
憾則先生之為言可得而知矣先生諱洧孫字甫山世<lb/>
系年夀卒葬某既誌于墓上兹不復云<lb/>
　　　吳正傳文集序<lb/>
<pb n="KR4d0502_WYG_006-18b"/>
某竊聞昔人之論文率謂文主於氣氣命於志志立於<lb/>
學者也蓋三代而下騷人墨客以才驅氣駕而為文驕<lb/>
氣盈則其言必肆而失於誕吝氣歉則其言必苟而流<lb/>
於諂譬如一元之運百物生焉觀其榮耀銷落而氣之<lb/>
屈伸可知也惟夫學足以輔其志志足以御其氣者氣<lb/>
和而聲和故其形於言也粹然一出於正兹其所以信<lb/>
於今而貽於後歟若吾亡友吳正傳氏可謂有志之士<lb/>
矣正傳自羈丱知學即善記覽工辭章才思涌溢亹亹<lb/>
<pb n="KR4d0502_WYG_006-19a"/>
不巳時出為歌詩尤清俊麗逸人多誦稱之弱冠因閲<lb/>
西山真氏遺書乃幡然有志於為己之學刮摩淬礪日<lb/>
長月益訖為醇儒初紫陽朱子之門人髙第曰勉齋黄<lb/>
氏自黄氏四傳曰北山何氏魯齋王氏仁山金氏白雲<lb/>
許氏皆婺人正傳金氏里中子不及受業其門而耳濡<lb/>
目染其微詞奥義於遺編之中間以質於許氏而悉究<lb/>
其㫖趣是以近世言理學者婺為最盛然自何氏以來<lb/>
並髙蹈逺引遺榮弗居正傳生今聖時値文運之聿興<lb/>
<pb n="KR4d0502_WYG_006-19b"/>
始以才自奮浮沉常調幾二十年所至能使政平訟理<lb/>
民安其業取知上官用薦者通朝籍同志之士方相與<lb/>
慶幸國人有所矜式俄以憂去尋移疾上休致之請遂<lb/>
不起惜夫所試者小不得盡展其志之所欲為可以信<lb/>
今而貽後者獨其文而已正傳既以道自任晚益邃於<lb/>
文剖悉之精援据之博議論之公視古人可無愧其所<lb/>
推明者無非紫陽朱子之學其好已之道勝則昌黎韓<lb/>
子之志也正傳冡子深前卒仲子沈裒其詩文彚次成<lb/>
<pb n="KR4d0502_WYG_006-20a"/>
若干卷以授某曰先人所與游相知之深而居相近者<lb/>
多已凋謝而執事與東陽張君獨存先人之葬張君已<lb/>
掲表於墓道惟是家集宜有序以傳非執事將誰屬某<lb/>
不敢以不敏辭謹考論其師友源流之懿使覽者知正<lb/>
傳之文非徒以才驅而氣駕其夙知而莫成由其有志<lb/>
以基之而又能成之以學也正傳諱師道延祐辛酉進<lb/>
士調髙郵丞歴寧國録事遷建德尹入教國子由助教<lb/>
為博士以奉議大夫中書禮部郎中致其事制下正傳<lb/>
<pb n="KR4d0502_WYG_006-20b"/>
已卒他所著有某書若干卷某書若干卷不在集中<lb/>
　　　送索御史詩序<lb/>
至順紀元之冬今監察御史索公以史館掌故久次進<lb/>
職編摩而某忝繇常調供奉詞林簉屬史氏與公為同<lb/>
僚命同日下明年夏又同扈蹕上京公自處清約介焉<lb/>
特立若不可犯中實樂易色温而氣夷然亦未嘗見其<lb/>
苟於言笑深切敬畏之無何而公用辟舉入臺後十有<lb/>
<hi>闕</hi>年遂持部使者節分按浙河之東某方倦游不俟引<lb/>
<pb n="KR4d0502_WYG_006-21a"/>
年預請納禄而歸實受廛於屬郡辱公臨貺者再握手<lb/>
道舊故殊欵洽今年春公以御史召赴闕士之見知於<lb/>
公者相率賦詩以道其繾綣之意俾某序於篇端蓋古<lb/>
者臺諫異官御史主分察六司百僚廵按郡縣而糺其<lb/>
過失凡刑獄功賞選補出納朝儀祭祀燕㑹之事咸涖<lb/>
焉若夫侍從贊相規諌諷諭則諌官之職也我朝不設<lb/>
諌官而臺諫之任悉歸於御史今之視昔其責不已重<lb/>
乎以陽公城之行誼范公仲淹之材且賢而為諫官韓<lb/>
<pb n="KR4d0502_WYG_006-21b"/>
退之歐陽永叔猶疑其失職或著論以譏之或貽書以<lb/>
誚之逮其上䟽伏閤力爭國家大事皆人所難言乃卒<lb/>
以諌顯然後知其始所以不言者不欲徒為細碎姑以<lb/>
塞責也於是退之永叔又從而推述稱揚之豈非要其<lb/>
終而服其識大體乎方今治化休明羣臣遵法澤及黎<lb/>
庶海宇乂安固非有闕政之可議主上不自神聖每懷<lb/>
兢業虗心納采片言不遺念公久於馳驅而熟於當世<lb/>
之務擢置左右寄以耳目竊計公之從容獻替苟渉於<lb/>
<pb n="KR4d0502_WYG_006-22a"/>
國家大事必能極陳人之所難言至於本正而末治綱<lb/>
舉而目張振風紀飭憲度以舉其職業直易易耳使退<lb/>
之永叔復生何以致其愛助乎他日聞朝廷有骨鯁之<lb/>
臣天子有從諌如流之美某雖衰退無從載筆立公下<lb/>
風而頌歌明良相逢之盛猶可與田夫野老蹈詠太平<lb/>
於畎畆之中也庸因序詩而并及其屬望之私焉<lb/>
　　　送周明府詩序<lb/>
古之作史者必為循吏立傳漢西京二百年間傳所書<lb/>
<pb n="KR4d0502_WYG_006-22b"/>
僅六人蓋才難自古而然尤難得者循吏也皇元統一<lb/>
函夏吾烏傷領於職方逾七十年某生乎其時而獲事<lb/>
其大夫之賢者固多求可儗於古循吏者清江周侯其<lb/>
庶幾乎先是為政者務以平易近民或奉贄納謁以自<lb/>
通皆弗之拒習為故常人不訝也侯至一切峻却之是<lb/>
可謂之亷矣而世未嘗乏亷吏也異時屢建局以覈田<lb/>
糧而隱匿飛并之弊有未盡革侯始令民得自實且躬<lb/>
任其鈎考之勞一無所憚期月而簿書井井有條愚民<lb/>
<pb n="KR4d0502_WYG_006-23a"/>
無知喜爭豪猾之徒誘使相告訐而陰持其予奪之柄<lb/>
以為利事未竟家已破而猶弗悟侯遇其有所赴愬悉<lb/>
委曲譬曉調䕶而遣之去負其不直者悉皆慙伏悔罪<lb/>
詘者以信部使者郡長吏數委以鄰境之疑獄及累歲<lb/>
不决之訟侯折以片言人莫不服其明允官府既以無<lb/>
事用其餘力大治土木營尉廨葺儒黌剙常平義倉而<lb/>
分貯公私之榖以實其中完舊益新百廢具舉是可謂<lb/>
之能矣而世未嘗乏能吏也惟夫所居民富所去見思<lb/>
<pb n="KR4d0502_WYG_006-23b"/>
至於生為立祠樹碑廪廪庶幾循吏之遺風乃絶無僅<lb/>
有者也而况漢之循吏皆郡國二千石今也以百里之<lb/>
邑而得一循吏焉不愈難哉侯書滿解印綬行有日吾<lb/>
黨之士各賦詩以道其戀慕之私俾某序于篇首侯初<lb/>
由湖北海南憲掾入湖南廣西帥幕以招兩江叛蠻有<lb/>
功超擢宣閫都司歴江東劇郡元僚績用甚著其來烏<lb/>
傷治行為諸邑最憲府方交章列薦于中朝行嚮用矣<lb/>
輒因序詩而附見侯行事之大略俟他日傳循吏者采<lb/>
<pb n="KR4d0502_WYG_006-24a"/>
擇焉<lb/>
　　　送慈谿沈教諭詩序<lb/>
鄞沈君久遊金華部使者薦其材于宣閫署慈谿縣學<lb/>
教諭其行也金華之鄉先生士友咸為賦詩而屬予序<lb/>
之昔者河南二程子沒門人各尊其所聞各行其所知<lb/>
人自為學至考亭朱子出而集其大成程子之道賴以<lb/>
復明然學術之散未有甚于此時者永嘉之經制永康<lb/>
之事功姑置勿論臨川陸氏與朱氏並以性理為學而<lb/>
<pb n="KR4d0502_WYG_006-24b"/>
其為說莫適相通雖鵞湖之㑹終不能挈而合之也言<lb/>
陸氏之學者以慈谿楊文元公鄞袁正憲公父子為巨<lb/>
擘士生其鄉知有陸氏而已宗正少卿黄公亦慈谿人<lb/>
始以朱子之學倡於其間而務以躬行為本其大意謂<lb/>
陸氏以簡易自髙而以支離病朱子是徒見其窮探極<lb/>
討為說之詳似乎支離而不知真脩實踐所守之約固<lb/>
未嘗不簡易也使宗卿與文元生同時寧不足發鵞湖<lb/>
所未決之餘論乎國朝承平日久治教休明建學立師<lb/>
<pb n="KR4d0502_WYG_006-25a"/>
設科取士悉主於朱子之說至是而鄞慈谿之士於朱<lb/>
子之書莫不家傳人誦之沈君在金華嘗登許先生益<lb/>
之之門而卒業於吳君正傳其所受實朱子之學今去<lb/>
而涖教事又適在文元宗卿鄉邑夫學術之分合重事<lb/>
也為師儒者所宜盡心焉故予於其行舉以告之乃若<lb/>
山水游觀之樂交朋離别之思已具於篇什作者之意<lb/>
不待序而可見也<lb/>
　　　贈余生詩序<lb/>
<pb n="KR4d0502_WYG_006-25b"/>
昔西山蔡氏善言地理先師朱子有取焉而朱子之門<lb/>
不必人人皆西山也蓋地術者之事以儒者而兼通其<lb/>
說特博聞多學之一端耳曷嘗以是為學者所急乎後<lb/>
生小子羣居終日視記誦詞章為不足為而獨以不知<lb/>
地理為恥探竒勦說憑虗造言人自為家務以取勝俗<lb/>
習所尚相師成風抑又西山氏所未有也觀其記辨馳<lb/>
騁出人意表誠若可喜是以孝子慈孫甘受其欺而曽<lb/>
不悟反疑術者未睹此祕往往委已以聽焉甚者<hi>闕</hi>
<pb n="KR4d0502_WYG_006-26a"/>
變置百年之丘壟使先世體魄不得寧於地下有人心<lb/>
者所不忍言予之病此久矣故先人之葬凡擇地一付<lb/>
之術者士友或來咎予不學地理而輕信人言且為圖<lb/>
說以見告其圖則一岡一阜悉加以醜穢之名其說則<lb/>
旁引曲譬抑揚開闔詭怪莫測每更端必助以嗟哉悲<lb/>
夫可為太息流涕等語大抵皆場屋中譁世之浮詞予<lb/>
固已厭其强聒逮今十有五年其說迄無所驗而術者<lb/>
之言可徴不誣予於是益信地理果非學者所急欲擇<lb/>
<pb n="KR4d0502_WYG_006-26b"/>
地但當擇術者而已蘭溪余生今之所謂術者而樂交<lb/>
於吾徒持所得贈言若干篇求予為之序予方懼書生<lb/>
以游談亂其術余生乃不自以其術為可恃欲藉諸公<lb/>
之餘論以收名定價於一時豈亦未能免俗乎余生誠<lb/>
能益進於其術而無速於自售俟有如西山者出徐起<lb/>
而就正焉彼沾沾動其喙者將自息矣余生之術不患<lb/>
其不行也鄙野之言不足序作者之意同志之士倘有<lb/>
槩於心乎<lb/>
<pb n="KR4d0502_WYG_006-27a"/>
　　　師友集序<lb/>
師友集者張君伯雨所得名公贈言及倡酬之作也伯<lb/>
雨之生去宋季未久其大父漳州通守公雅不欲諸孫<lb/>
豢於貴驕而縱為異時華靡遨放事延儒先以為師教<lb/>
之甚篤而伯雨特聰悟爽朗頴出不羣丱歲即務記覽<lb/>
弄翰為詞章方是時前朝遺老宿儒魁士猶有存者數<lb/>
百年之文獻賴以不墜然皆尊其所聞人自為學未嘗<lb/>
凌髙厲空併為一談以事苟同伯雨覿其光儀而聆其<lb/>
<pb n="KR4d0502_WYG_006-27b"/>
緒論如企嵩岱而得其髙臨河海而得其大且深佩服<lb/>
之素固非一日年運而往諸老相繼淪謝伯雨乃以壯<lb/>
盛時去為黄冠師間出而觀國之光屬當文明之代一<lb/>
時鴻生碩望文學侍從之臣方相與鎔金鑄辭著為訓<lb/>
典播為頌歌以鋪張太平雍熙之盛伯雨周旋其間又<lb/>
皆與之相接以粲然之文如塤嗚而箎應也逮伯雨倦<lb/>
游而歸入山益深入林益密並游之英俊多已零落而<lb/>
伯雨亦老矣後生晚出如春華夕秀竒采逓發欲一經<lb/>
<pb n="KR4d0502_WYG_006-28a"/>
伯雨之品題者無不挾所長以為贄而伯雨皆莫之拒<lb/>
雖細弗遺宜其所積之富如此嗟夫伯雨負其超邁卓<lb/>
絶之材不徒有聞於家庭而脫落綺紈之習遂能遺世<lb/>
獨立周覽六合必欲盡大觀而無憾其髙風雅致固可<lb/>
槩見也雖然四十年間氣運有升降人物有盛衰而文<lb/>
章之變化與之相為無窮述作之家尚有考焉詩文總<lb/>
若干篇其次第不係乎齒爵位望而一以歲月為後先<lb/>
方外一二士既編輯而校讎之復俾某為之序而刻寘<lb/>
<pb n="KR4d0502_WYG_006-28b"/>
伯雨所居靈石山之登善菴某之鄙陋言不足以盡意<lb/>
序續集者寧不為之畢其說乎<lb/>
　　　紀夢詩序<lb/>
自先王夢祲之法不傳後世史家所紀夢之竒驗可徴<lb/>
不誣者固多而人莫不有夢不必皆可驗於事也重紀<lb/>
至元之元年春予忝以非材備員國子學官其年秋校<lb/>
文上京夜夢觀新進士上謝恩表褎然出班前立者諸<lb/>
生痕都斯坦其氏拜珠其名明善其字也予既竣事而歸<lb/>
<pb n="KR4d0502_WYG_006-29a"/>
則聞明善已預在京薦名既以上於春官而科舉事遽<lb/>
廢予頗疑夢之不足徴明善退自有司歸就弟子列尋<lb/>
以憂去服闋而來私試數占首選時予猶居國學其夢<lb/>
如初私試之法以入學之先後貢十人而止明善適在<lb/>
十人之外方待年而未及釋褐予益疑夢之不足徴及<lb/>
予請外南還而中書用臺臣之請計奏被上㫖復以科<lb/>
舉取天下士予亦復夢如初至正改紀之年也是歲明<lb/>
善果再薦于京師二年春以正奏召入對大廷遂為進<lb/>
<pb n="KR4d0502_WYG_006-29b"/>
士第一予夢於是始騐其兆見於科舉將廢之初其應<lb/>
在於科舉復興之後天者素定久矣夫豈人力也哉蓋<lb/>
古者卜以三兆筮以三易必參之以三夢夏曰致殷曰<lb/>
觭周曰咸陟其術皆亡粗可考者獨周有占夢之官所<lb/>
掌六夢一曰正二曰噩三曰思四曰寤五曰喜六曰懼<lb/>
而六夢之占有二其善而吉則以獻而歸美于上其惡<lb/>
而凶則贈送而去之予向之所夢以為噩歟則明善族<lb/>
系之貴學殖之富溷以一第不足驚愕也以為思歟則<lb/>
<pb n="KR4d0502_WYG_006-30a"/>
六館之士數百人予所思者不止明善也以為寤歟則<lb/>
明善之氏名非予覺時所嘗道也以為喜歟懼歟則予<lb/>
於明善未嘗喜其得而懼其失也無所感動而自夢殆<lb/>
正夢歟兆見於科舉之將廢而夢固不惡應在於科舉<lb/>
之復興則夢可謂吉矣時之文人才士内交於明善者<lb/>
聞予言往往為詩以紀之好事者因㑹萃成卷求予志<lb/>
于卷首以實其說予聞詩言牧人之夢其占以魚為豐<lb/>
年旐旟為人衆釋之者謂此即所獻之吉夢也矧今聖<lb/>
<pb n="KR4d0502_WYG_006-30b"/>
神在上文運方新其事有大於牧人之所夢者顧予䟽<lb/>
賤不得如古之牧人獻其吉夢而歸美焉若夫諸公嗟<lb/>
嘆之不足而咏歌之則小雅詩人之意也雖然廢興得<lb/>
失之故固出於天者之素定苟未能脩其在人而徒欲<lb/>
取必於在天可乎孟子曰命也有性焉此予與明善之<lb/>
所夙講不敢以瀆告之也<lb/>
　　　族譜圖序<lb/>
古者圖譜有局掌於史官局廢而士大夫家自為譜言<lb/>
<pb n="KR4d0502_WYG_006-31a"/>
氏族者或謂黄氏嬴姓陸終氏之後或謂黄氏出於帝<lb/>
髙陽者自柏翳賜姓嬴而其後有江黄諸國為楚所滅<lb/>
子孫之仕楚者有黄歇出於金天氏者自臺駘封汾川<lb/>
而其後有沈姒蓐黄諸國為晉所滅子孫之仕晉者有<lb/>
黄淵皆以國為氏或又謂黄之得姓始於柏翳祖臯陶<lb/>
而本金天可盡據乎漢尚書令香太尉瓊父子江夏人<lb/>
唐之江夏暨㑹稽零陵巴西東郡江陵洛陽晉安八郡<lb/>
各有黄氏而今也同望江夏何以别乎官失其守而譜<lb/>
<pb n="KR4d0502_WYG_006-31b"/>
學墜絶乃欲旁引曲證而推及於千載之上固難矣惟<lb/>
婺之黄氏由金華徙越之剡洪之分寧豐城信之弋陽<lb/>
江陵之監利為五大族而某之九世祖八世祖仍居婺<lb/>
之浦江舊譜以為自分寧來歸而郡志所載黄氏墓在<lb/>
浦江者見于開元十道圖則浦江之有黄氏已久似未<lb/>
可以舊譜為信要之其言必有所本無從考質也七世<lb/>
祖始徙義烏族日蕃衍系序之承傳支屬之分異斯可<lb/>
得而詳焉六世祖隱居弗仕用薦者當授官未命而没<lb/>
<pb n="KR4d0502_WYG_006-32a"/>
五世祖亦隱弗仕逮我髙祖乃以子貴累膺贈典其以<lb/>
進士登於科者我曽祖一人而已先祖先考在異時俱<lb/>
嘗補官而不及禄某際今盛世叨備官使而獲推恩於<lb/>
二代顧以鄙劣無似弗克負荷駸尋暮景懼一旦殞滅<lb/>
以為大憾安可無使後人知夫源流之自而思亢其宗<lb/>
乎昔太史公庭堅自序本出於金華而其譜止及於分<lb/>
寧七世以上皆略弗著蓋慎之也庸敢竊取斯義斷自<lb/>
九世祖而下丘壟之尚完祭享之不廢者為之圖若譜<lb/>
<pb n="KR4d0502_WYG_006-32b"/>
逺不可知疑不能明者悉闕焉凡為圖譜之法親者宜<lb/>
詳䟽者宜略為子孫者各詳其親則其可略者自可互<lb/>
見今不以親踈為間而有所或遺者恐諸房子孫不必<lb/>
人人能有其圖譜而於所親各致其詳也來者當思補<lb/>
其所未備而無厭其傷於繁哉<lb/>
　　　族譜圖後序<lb/>
某作族譜既闕其所疑與其所不知舊譜所無者亦不<lb/>
敢妄有増加然尚有當考訂者我七世祖妣宗氏觀文<lb/>
<pb n="KR4d0502_WYG_006-33a"/>
殿學士忠簡公澤之女弟忠簡之子直祕閣頴誌其墓<lb/>
孫男五人其二人曰公顯公煥今見於譜者孫男七人<lb/>
惟上三人與誌合其下有無咎少亮潛之揚祖而無公<lb/>
顯公煥誌乃當時所作必無謬誤非名之更易則譜之<lb/>
脫遺也浦江之花橋有黄將軍廟在我九世祖墓之旁<lb/>
將軍名仁環鄉先生倪朴為立傳載其捍衞鄉井之功<lb/>
甚悉子孫至今不絶同里細人之家皆黄姓而散處于<lb/>
邑中者多士族疑上世必同所自出歳久而失其世次<lb/>
<pb n="KR4d0502_WYG_006-33b"/>
譜所以不及也義烏之蘆砦有紹熙四年進士名耕字<lb/>
子野仕至郡通守按登科記於我曽祖為諸父行不知<lb/>
何以亦不入於譜也抑嘗觀太史公庭堅自序其先金<lb/>
華人七世以上失其譜而豐城乃於七世之上又遡求<lb/>
得其四世且謂其先由秀而婺由婺而洪越之新昌有<lb/>
庭堅同年進士某推序昭穆知為兄弟而進士之從曽<lb/>
孫禮部尚書度乃謂黄氏居江浙者大抵出於建之浦<lb/>
城其先由建而婺由婺而越二說尤異併識於此以待<lb/>
<pb n="KR4d0502_WYG_006-34a"/>
咨訪焉<lb/>
　　　送髙節書院劉山長序<lb/>
尚論兩漢之士必曰經術名節自公孫𢎞至張禹孔光<lb/>
之流皆以經術致位宰相而持禄保位未能免阿諛之<lb/>
譏不有名節孰矯其失所謂名節則嚴子陵實倡之迄<lb/>
今千三百年其故所居及嘗釣游處猶為之立祠即其<lb/>
旁置書院而奉之以釋奠于先師之禮焉其有功名教<lb/>
賢於章句儒逺矣蓋古之先師詩有毛公書有伏生禮<lb/>
<pb n="KR4d0502_WYG_006-34b"/>
有髙堂生樂有制氏初不以其賢而尊事之行其學則<lb/>
祭其人示有所本云爾唐制孔子廟由顔子而下為先<lb/>
師者二十二人有毛公伏生髙堂生而無制氏詩書禮<lb/>
存而樂亡也孔門髙弟惟顔子子夏並為先師子夏詩<lb/>
有序易有傳固學者所共宗顔子非有遺書可傳而以<lb/>
賢有徳克配于先聖其後復列子夏于十哲而獨推顔<lb/>
子為先師者詎不曰講習其言未若儀刑其德乎今之<lb/>
道學一出於濓洛乾淳三數大儒此學者之先師也夫<lb/>
<pb n="KR4d0502_WYG_006-35a"/>
既立其書于學官而躋之從祀矣其為書院者又取前<lb/>
史所載髙人逸士若子陵者以為先師子陵矯前人之<lb/>
失不過答侯霸之兩語他論議風指則皆寂寥無聞世<lb/>
特以其人之賢而尊事之如此爾夫道一而已發於文<lb/>
則為經術脩於行則為名節豈若九流百家人自為學<lb/>
莫適相通乎建陽劉生仲寳以選署餘姚之髙節書院<lb/>
山長餘姚子陵故所居也予聞仲寳之先少師文簡公<lb/>
受業考亭讀論語至予欲無言喟然而嘆謂言語非所<lb/>
<pb n="KR4d0502_WYG_006-35b"/>
以學由是一意務為躬行實踐其出處之際與子陵雖<lb/>
殊而脩名姱節視子陵可無媿仲寳家庭之傳必有異<lb/>
乎區區以呻吟佔畢為事者矣諸生在列仲寳進則風<lb/>
勵之以儀刑夫前哲退則以家學私淑之使羣居而講<lb/>
習焉不亦可乎仲寳之行也同志之士臨别贈言凡若<lb/>
干篇京兆杜君伯原甫實序之及來錢塘復求予為後<lb/>
序杜君隱居武夷山中聘使在門而不為起庶幾善學<lb/>
子陵者仲寳試以予言質之何如<lb/>
<pb n="KR4d0502_WYG_006-36a"/>
　　　資正備覽序<lb/>
至正九年冬詔以中政院使榮禄大夫札剌爾公為資<lb/>
政院使涖事伊始首詢官府之沿革及所總政務之本<lb/>
末次第前徽政院紀源之書部帙汗漫而序述弗詳披<lb/>
閲再四莫得其要領蓋設官之始在東宫則曰詹事院<lb/>
在東朝則曰徽政院互為廢置間嘗改建儲慶使司及<lb/>
儲政院而詹事徽政之所掌悉𨽻焉今天子始錫名資<lb/>
正院以奉中宫由其更易靡常新舊交承文案填委舛<lb/>
<pb n="KR4d0502_WYG_006-36b"/>
錯隱漏猝難窮竟故於戸口之登耗財計之盈虧人材<lb/>
之升黜工役之作輟皆無從周知公以為古之君子居<lb/>
其官則思其職苟非有舊典之可稽則雖欲舉其職不<lb/>
可得也乃謀於院官令架閣庫出所藏故牘俾經歴司<lb/>
官與提控掾史等精加考覈㑹萃成書院官後至者咸<lb/>
樂賛其成凡本院暨所統諸司官屬之員數品級係籍<lb/>
人戸撥賜土田方物貢輸歳賦徴納銓選格法營造規<lb/>
程彪分臚列細大弗遺釐為三卷號曰資正備覽挈其<lb/>
<pb n="KR4d0502_WYG_006-37a"/>
大綱而萬目畢隨舉而措之斯易易耳以溍承乏𨽻太<lb/>
史氏俾執筆題辭於篇端昔漢文帝問周勃陳平天下<lb/>
一歲决獄幾何錢榖出入幾何勃皆謝不知平對曰有<lb/>
主者問决獄責廷尉問錢榖責治粟内史帝曰君所主<lb/>
何事平舉宰相之職以對帝稱善夫周勃陳平均有所<lb/>
不知而平知責之主者故勃自以為不如矧今資政領<lb/>
以専使皇上為官擇人非執政侍從近臣莫克當其選<lb/>
倚注之重豈羣有司比乎公乃不敢諉于主者而一以<lb/>
<pb n="KR4d0502_WYG_006-37b"/>
身親之他日入侍燕間上承清問必能枚舉以對雖使<lb/>
陳平復生必自以為不如也抑是書之作不特蒐羅故<lb/>
實以備闕文且將貽於方來為不刋之典其用意深且<lb/>
逺矣來者尚無忽諸<lb/>
　　　送徐彦禮赴冀州尹序<lb/>
上即帝位之十有五年並相勲賢更新庶政念民者國<lb/>
之本長吏實民命所繫而承宣撫字或未克悉舉其職<lb/>
由其選輕也乃妙柬廷臣之清方詳敏練達於民事者<lb/>
<pb n="KR4d0502_WYG_006-38a"/>
畀以郡寄仍召對於便殿親臨諭遣之羣臣苟預在行<lb/>
莫不俯伏就列頓首受命懼無以稱塞上意則相率詣<lb/>
政事堂聽所以教宰執大臣既為敷繹聖訓且告以利<lb/>
害有須興除宜亟以聞而見於施行不至徒為虗文臺<lb/>
司尋導㫖于部使者俾奬勵之以俟其成效言事之官<lb/>
又建白勿委以煩碎之務使得專心於職分之所當為<lb/>
責任之重前所無有也以天下之廣郡邑之衆未盡得<lb/>
人以充其選故所臨遣<hi>闕</hi>十有<hi>闕</hi>人皆首及於要地而<lb/>
<pb n="KR4d0502_WYG_006-38b"/>
兵部郎中徐君彦禮得河北之冀州古者郎官出宰百<lb/>
里冀領五縣最為名郡而尹為尊官視百里之宰不愈<lb/>
重哉彦禮奮自儒科待詔翰林編摩史館博渉於古今<lb/>
而究觀其治亂盛衰之故矧嘗簡在眷知擢居六察於<lb/>
民生之休戚吏治之得失靡不周知授之以政固無施<lb/>
而不可黄霸漢丞相也史家以其材長於治民特寘之<lb/>
循吏之列而為立傳彦禮其勿為汲黯之於淮陽而為<lb/>
黄霸之於潁川他日秉史筆者誠能以彦禮之氏名列<lb/>
<pb n="KR4d0502_WYG_006-39a"/>
於循吏則黄霸詎得而専美乎彦禮行有日僚友及士<lb/>
之工為文者咸賦詩以送之夫詩之有雅以言王政之<lb/>
所由廢興政有小大之殊故雅有小大之别仲山甫徂<lb/>
齊而尹吉甫送以烝民之詩序詩者不曰送仲山甫而<lb/>
曰美宣王且以其詩入於大雅蓋宣王之任賢使能致<lb/>
周室中興乃王者之大政尹吉甫之詩非獨以慰仲山<lb/>
甫之永懷而已今天子臨御日久無幽不燭鑒内重外<lb/>
輕之弊而為官擇人甚盛舉也播為詠歌鋪張聖德以<lb/>
<pb n="KR4d0502_WYG_006-39b"/>
配烝民有不容己者矣豈直私於彦禮而慰其永懷之<lb/>
心耶庸推本昔人序詩之義而題諸篇端如此<lb/>
　　　隆山牟先生文集序<lb/>
若昔宋東都盛時眉山蘇氏父子出而蜀之文章被于<lb/>
海内渡江後疆圉日蹙衣冠流散而蜀之文章萃于東<lb/>
南及其既久也百年之遺老相繼淪謝而陵陽牟氏父<lb/>
子遂巋然為蜀士之望以耆年宿德擅文章之柄而雄<lb/>
視乎東南者大理公一人而已隆山先生大理公冡子<lb/>
<pb n="KR4d0502_WYG_006-40a"/>
能世其家業而不隕者也先生之大父大資清忠公為<lb/>
時名法從所交皆當代鴻碩先生無不趨其下風而接<lb/>
其餘論大理公既與世相違優游事外先生居家庭之<lb/>
間父子自為師友日以經學道義相切磨母夫人鄧氏<lb/>
太史李公外孫女又從而有聞於史學大理公殁學者<lb/>
有所不知必之先生考質焉先生於前朝制度之損益<lb/>
故家文獻之源流歴歴如指諸掌寒門下士窺見一斑<lb/>
於殘編斷簡中者固不足以與此至於白首窮經孳孳<lb/>
<pb n="KR4d0502_WYG_006-40b"/>
矻矻而忘其老閥閲貴游挾清才雅藝以馳騁於英俊<lb/>
之域者亦未易企而及也凡先生所撰著言必有實而<lb/>
要其歸一本於理昔之善為品評者謂有山林之文有<lb/>
臺閣之文先生蓋兼之矣内翰蜀郡虞公稱先生警敏<lb/>
過人志趣髙邁援引根據不見涯涘其文沛然若河江<lb/>
之决不極所至不止真知言哉嗚呼墜緒茫茫千鈞一<lb/>
髪剥果不食萌芽方新斯文之未喪豈但為蜀士之幸<lb/>
乎先生有子五人獨必達必勝在必勝襲藏遺稿懼歳<lb/>
<pb n="KR4d0502_WYG_006-41a"/>
逺或致放逸乃彚聚為若干巻而刻焉書來俾溍序於<lb/>
篇末惟大理公仕宋季與溍之曽大父太常府君同為<lb/>
郎于吏部溍生也後猶及拜於牀下而辱贈以言際今<lb/>
承平復著取士之令異時科第中人物存者無幾先生<lb/>
乃應聘出持江浙文衡而溍以非才忝與薦送故必勝<lb/>
以序為託溍之鄙陋衰朽安能知先生而發揮作述之<lb/>
㫖邪姑次第其梗概云爾先生諱應龍字成甫其先由<lb/>
陵陽徙吳興先生辭京官之世賞而以咸淳辛未取世<lb/>
<pb n="KR4d0502_WYG_006-41b"/>
科調光之定城縣尉仕未逹而國事已非先生既不有<lb/>
禄以貧强起為儒學官晚乃教授溧水州尋以建康上<lb/>
元縣主簿致其事先生之世系卒葬與其言行虞公已<lb/>
為誌于幽堂此不具<lb/>
　　　順齋文集序<lb/>
故贈袐書少監順齋蒲公既殁仲子御史君機裒輯遺<lb/>
文曰閒居叢稿者為二十有六卷以授某俾序之孟子<lb/>
曰誦其詩讀其書不知其人可乎是以論其世也按公<lb/>
<pb n="KR4d0502_WYG_006-42a"/>
行狀公生而嶷岐丱歲就學强記過人未成童已通經<lb/>
大義弱冠文聲藉甚諸老多折行輩與之交逮乎立年<lb/>
復以濓洛諸儒之說倡于漢中而漢中之士知有道德<lb/>
性命之學蓋公之求端用力務自博以入約由體以達<lb/>
用真知實踐不事矯飾而于名物度數下至隂陽醫學<lb/>
無不究其精微教人具有師法大抵以行檢為先而窮<lb/>
經則使之存心靜定而參透于言語文字之外郡縣長<lb/>
吏或有所取正亦必引以當道而使之行其所無事臨<lb/>
<pb n="KR4d0502_WYG_006-42b"/>
終却藥弗御飲酒賦詩夷然而逝由是觀之則公之為<lb/>
人可知也粤自國家統一宇内治化休明士俗醇美一<lb/>
時鴻生碩儒為文皆雄深渾厚而無靡麗之習承平滋<lb/>
久流風未墜皇慶延祐問公入通朝籍以性理之學施<lb/>
於臺閣之文而其文益粹譬如良金美玉不俟鍛鍊琱<lb/>
琢而光輝發越自有不可掩者矣時上新即位方嚮用<lb/>
儒術設科目以網羅四方之賢俊而御史君以公在班<lb/>
列之日䇿名於昕陛士大夫尤以為榮論其世則太平<lb/>
<pb n="KR4d0502_WYG_006-43a"/>
極盛之際也某浮沈州縣白首登畿忝以非才承乏胄<lb/>
監實公去官十有五年之後無從接聞緒論兹幸獲以<lb/>
疵賤之士名自附於公是用忘其衰朽荒落而序其梗<lb/>
概如右後之覽者論其世而知其人則於公之文思過<lb/>
半矣公諱道源字徳之系出漢蒲將軍至晉安西大將<lb/>
軍遂避亂入蜀而宋資政殿學士贈太師楚國公宗孟<lb/>
居眉之青神公之皇考贈禮部郎中諱政午又以國初<lb/>
徙興元公嘗為郡學正終更絶口不言仕進晚以遺逸<lb/>
<pb n="KR4d0502_WYG_006-43b"/>
徴詣京師編摩史館供奉詞林尋以博士教國子居歳<lb/>
餘輒自引去詔起公提舉陜西儒學訖不就後用御史<lb/>
君貴以有今贈其年夀卒葬與言行之詳壙有志神道<lb/>
有碑兹不贅述焉<lb/>
　　　繡川二妙集序<lb/>
吾里中前輩以詩名家者推山南先生為巨擘傅君景<lb/>
文陳君景傳其流亞也先生曩游太學未及釋褐而學<lb/>
廢士散束書東歸遯跡林壑問覽物興懷一寓于詩悲<lb/>
<pb n="KR4d0502_WYG_006-44a"/>
壯激烈有以發其邁徃不羣之氣自視與石曼卿蘇子<lb/>
美不知何如近代江湖間呫呫然動其喙者姑勿論也<lb/>
二君之年稍後於先生而皆有能詩聲景文之詩精切<lb/>
整暇如清江漫流一碧千里而魚龍光怪隱見不常莫<lb/>
可得而測也景傳之詩涵肆彬蔚如竒葩珍木洪纎髙<lb/>
下雜植於名園終日翫之而不厭也其以氣自豪則同<lb/>
宜乎能接先生之儁軌而與之參翺翔非餘子可得而<lb/>
預也予年復後於二君而於先生為中表子姪行自丱<lb/>
<pb n="KR4d0502_WYG_006-44b"/>
歲侍先生杖屨而知愛先生之詩顧以材器劣弱局量<lb/>
褊小不敢窺其涯涘徒有望洋而歎可以配先生者二<lb/>
君而已予嘗因先生自序夢稿癡稿聽雨留稿者重加<lb/>
詮次為二十卷題曰山南先生集而先生之交朋皆已<lb/>
凋謝後生晚出有嗜好酸醎之殊由是未克大行於世<lb/>
二君與先生相繼死而其遺稿亦僅蔵於家因訪而求<lb/>
之得景文所作若干篇景傳所作若干篇合若干卷題<lb/>
曰繡川二妙集而序其梗槩庶二君之遺風餘韵有在<lb/>
<pb n="KR4d0502_WYG_006-45a"/>
而不遂泯滅也先生韜光弗耀十五寒暑部使者强致<lb/>
之俾主教事不得已為之起後卒歸隱而終二君從俗<lb/>
浮沈嘯歌自適與先生俱能不以名自累名且不有詩<lb/>
之傳不傳蓋無足為其重輕也雖然物之顯晦固自有<lb/>
時天下之寳當為天下惜善而蔵之以待後世之揚子<lb/>
雲不亦可乎先生姓劉氏諱應龜字元益景文諱野景<lb/>
傳諱堯道云<lb/>
　　　送鄭仲舒詩序<lb/>
<pb n="KR4d0502_WYG_006-45b"/>
浦陽鄭仲舒以才學受知今太師丞相由布衣入經筵<lb/>
為檢討會參賛官闕即命攝其官予與仲舒同里閈而<lb/>
託三世之契至是又以官聨而申僚友之好休暇過從<lb/>
尤密暨予以老得謝而退付田里仲舒亦以外艱南歸<lb/>
服除當還朝朋友咸為賦詩而徴予以序為贈言之首<lb/>
蓋贈之為言增也古之贈言者將以増益其所未至而<lb/>
今之贈言者直欲為延譽俾増重於一時仲舒之先聚<lb/>
族而居迨今九葉朝廷既旌其門閭而復其徭役士大<lb/>
<pb n="KR4d0502_WYG_006-46a"/>
夫莫不為之紀詠以侈其事仲舒染濡家庭義方之訓<lb/>
厚自樹立卓然有過人者予固無以為其増重而仲舒<lb/>
有國之元臣以為知己凡所納交皆鴻生魁彦亦無俟<lb/>
予為之延譽而有所増重若夫攄瑰竒之素藴酬特達<lb/>
之殊遇以増崇乎逺大之業此則予區區愛助之情不<lb/>
容已於言者矧今明良相逢夙夜圖治網羅衆彦靡或<lb/>
遐遺仲舒諸父昆弟宦遊於京國有同升館閣者仲舒<lb/>
踵蟬連奕葉之盛衣被雲漢昭回之光使澤加於人名<lb/>
<pb n="KR4d0502_WYG_006-46b"/>
垂於後在此行矣豈但躡尋故歩取一資半級以為州<lb/>
里之榮哉顧予衰朽殘生無所可用結廬墓左待終天<lb/>
年追念向來英俊之並游恍若隔世於仲舒之行雖不<lb/>
能無歆豔贊慕然以心思凋耗筆硯荒落無從藻飾雅<lb/>
談鋪張盛舉輒因序詩而附見予屬望之私焉<lb/>
　　　石門六觀詩序<lb/>
東陽多佳山水涵碧有亭肇見於劉賔客之品題戴峴<lb/>
鮑巖水樂環翠至於郭氏之石洞蔣氏之南園凡名公<lb/>
<pb n="KR4d0502_WYG_006-47a"/>
紀詠所及入於圖志者不一而足石門在縣東南七十<lb/>
里山益髙水益深尤為竒境而埋没於榛莽翳薈之間<lb/>
久未有啓其祕者李君公澤厭城邑之囂煩始闢其地<lb/>
建别業而居焉既大治臺榭亭館據其要會以極遊眺<lb/>
之美又旁攬其勝槩號曰六觀各為一詩鄉先生與時<lb/>
之俊流咸共屬和而太常胡君為序於左方公澤復出<lb/>
以示予求題辭於篇首唐史載太尉中書令西平王李<lb/>
晟之子十二人咸有仕禄愿憲愬聽並至節度使而愬<lb/>
<pb n="KR4d0502_WYG_006-47b"/>
為左僕射同平章事聽為檢校司徒涼國公或曰愿即<lb/>
韓文公所序居盤谷者韓公述其言大丈夫之遇不遇<lb/>
為出處可徴也信如或者之說則愿嘗秉旄鉞専方面<lb/>
不可謂不遇豈非愿身為達官而心有所不樂遂逺引<lb/>
而去乎公澤故宋嘉定進士吏部尚書寳謨閣直學士<lb/>
之𤣥孫淳祐進士通判慶元軍府事之曽孫而其祖父<lb/>
俱以世賞補官其兄仕於皇朝者或以教官從宣政使<lb/>
辟舉入幕而出臨絶域或游上庠登乙科而累佐名郡<lb/>
<pb n="KR4d0502_WYG_006-48a"/>
公澤亦嘗被命倅一州獨避不就而甘於肥遯由公澤<lb/>
兄弟視西平諸子名位固不侔而公澤之志則與愿無<lb/>
以異也雖然自有宇宙便有此山千載之上盤谷與石<lb/>
門等耳盤谷得愿而地始重愿得韓公而名益顯石門<lb/>
之有公澤猶盤谷之有愿安知世無韓公之鴻筆能鋪<lb/>
張其事以為之序乎非予所敢僣也矧予以衰退之餘<lb/>
强顔復起而竊食於輦轂之下奔走伺候趦起囁嚅其<lb/>
為人視公澤何如尚安能形容其清標雅致之髣髴乎<lb/>
<pb n="KR4d0502_WYG_006-48b"/>
公澤曰予不敢自附於前賢可謂善揣分矣以區區陋<lb/>
微而儗於古之大人君子無乃非其倫乎姑置勿論而<lb/>
以一言相慰藉於風月寂寥之鄉可也予應之曰敢不<lb/>
諾因次第其語書而歸之是為序<lb/>
　<lb/>
　<lb/>
　<lb/>
　文獻集卷六<lb/>
</p>
<p>
</p>
  </div>
</body>
</text>
</TEI>
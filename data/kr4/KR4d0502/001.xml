<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻集卷一</head> <lb/>
    <p>
<pb n="KR4d0502_WYG_001-1a"/>
欽定四庫全書<lb/>
　文獻集卷一<lb/>
　　　　　　　　　　　　　元　黄溍　撰<lb/>
　　五言古詩<lb/>
　　　雜詩五首<lb/>
日月東西行羣動亦不息寄身萬物中寧獨謝兹役所<lb/>
以魯中叟遑遑走南北聖哲諒已然旅人能乆宅<lb/>
晨起步南園旭日朗以清葵花衆草中曄曄敷丹榮流<lb/>
<pb n="KR4d0502_WYG_001-1b"/>
光非汝私獨爾心自傾覽物有深懷竚立方含情<lb/>
璞玉與寳劒淪落初未偶君看被湔祓各在千年後將<lb/>
身比金石誰當獨長乆悠悠百代下相知復何有<lb/>
孤雲澹無心出山偶為雨長風忽吹散𣺌𣺌歸無處唯<lb/>
餘向來山突兀青如故慷哉魯仲連功成身已去<lb/>
春風著萬物欣欣皆自私可憐兒女花榮悴更相持獨<lb/>
有澗底松偃蹇如不知何疑楊執㦸草𤣥鬢若絲<lb/>
　　　效古五首<lb/>
<pb n="KR4d0502_WYG_001-2a"/>
上山見明月下山月相隨月豈知愛我我行自見之故<lb/>
山日已逺故人不可思殷勤謝明月願爾無時虧<lb/>
女美衆所悅士窮世所輕輕重安足言泥盡水自清淮<lb/>
隂初寄食曲腰跨下行季子黄金多妻嫂來相迎自古<lb/>
已復然歎息空吞聲<lb/>
擊石乃有火石火光不揚攀天亦有路天髙路何長嵯<lb/>
峨萬古雲下覆歌哭塲富貴誠足多貧賤不可忘<lb/>
落花隨風吹各自東西飛花飛既不息水流復無極同<lb/>
<pb n="KR4d0502_WYG_001-2b"/>
生不同歸能勿異顔色木生則有枝豹死則有皮悠悠<lb/>
岐路間多言亦奚為<lb/>
飲酒莫盡醉盡醉無餘懽讀書莫弔古弔古多悲酸蕭<lb/>
艾蔽中野白露摧芳蘭鳯饑不得死鴟梟食琅玕去去<lb/>
復去去采芝青雲端<lb/>
　　　人事如草木<lb/>
人事如草木一氣榮悴之外物何預人而寘喜與悲堂<lb/>
堂異姓王昔者跨下兒窮通本邂逅達者固不疑阮生<lb/>
<pb n="KR4d0502_WYG_001-3a"/>
亦隘人慟哭真奚爲<lb/>
　　　煌煌明月珠<lb/>
煌煌明月珠未害居濁水君看黄河黄豈解汚清濟我<lb/>
方遺吾形寵辱齊一指懸知破琴戴未若摻撾禰<lb/>
　　　㣲雲翳白日<lb/>
㣲雲翳白日羣動何喧喧嗚呼麒麟兒化為猴與猿登<lb/>
髙望四荒但見黄河奔誰哉泝其流與我歸崐崘萎蕤<lb/>
青桂花霜霰日已繁豈不有桃李對之有忘言<lb/>
<pb n="KR4d0502_WYG_001-3b"/>
　　　古意<lb/>
荆人初得玉跅足辭巖阿持獻萬乘君君門正嵯峨誰<lb/>
其尸國工謬以石見訶迷邦誠不忍欺君反同科臣口<lb/>
不自明臣心終靡它抱璞重再拜呼天淚滂沱淚盡血<lb/>
可續玉在良已多是事古則然嗚呼今奈何<lb/>
　　　連雨襍書五首<lb/>
蕭蕭十日雨出門竟何之不愁道路難所懼沾我衣悠<lb/>
悠看屋梁作計誠已非有酒不解飲且遂哦吾詩<lb/>
<pb n="KR4d0502_WYG_001-4a"/>
昔慕栗里翁頗復志耕耘偶入翰墨塲把筆學為文偃<lb/>
蹇獨何成喧啾浪云云念彼荷蓑子窮年愧其勤<lb/>
虚堂坐無言繾綣悲宿昔常時眼中人已如不相識剥<lb/>
啄者誰子令我喜折屐忽去已莫追一笑岸𤣥幘<lb/>
我思仇山人山川莽回互十書九不到木葉歲頻暮頗<lb/>
聞近移居併失夢中路得無挈妻兒倒載入山去<lb/>
今日曷不樂孤倡無與酬兀坐把書卷展玩不自休借<lb/>
問誰所為其人已千秋山雨政可聽撥書置牀頭<lb/>
<pb n="KR4d0502_WYG_001-4b"/>
　　　晚晴<lb/>
洩雲散積雨林水含餘清披衣有竒懷偶從林叟行新<lb/>
晴逺峰麗夕隂孤花明曠日固所虞聊兹息營營<lb/>
　　　夜歸<lb/>
空山四寥寥落日翳榛莽蜿蜒草中徑躡屩度寒雨楠<lb/>
杉窈深黑忽忽疑伏虎林窮澗水明稍聽歸人語<lb/>
　　　陪諸老夜飲<lb/>
世故不可料忽若浮雲移坐令百年内顛倒殊歡悲顧<lb/>
<pb n="KR4d0502_WYG_001-5a"/>
惟我與公異代同一時覽古既深嘅撫今亦餘噫長川<lb/>
去悠悠青山莫委蛇向來逺遊意我行方遲遲咄哉有<lb/>
志士卒歲恒寒飢况復託渺茫欲與千載期盈虚信天<lb/>
運廢興豈人為願公姑舎是一觴聊可持<lb/>
　　　讀忠簡宗公遺事<lb/>
公初起滏陽艱危屬多壘蒼然國家意委身干戈裏隂<lb/>
飈卷翠華朔雪被南紀悠悠虞淵日力盡揮不止寅恭<lb/>
秉齋鉞際㑹開朱邸長安付馮異漢業中興始宫庭數<lb/>
<pb n="KR4d0502_WYG_001-5b"/>
汛掃蹕路無荆杞疚心望鑾輿感激涕如水上表方出<lb/>
師嗚呼孔明死宴安不可懷肉食毋乃鄙巨舟竟未焚<lb/>
三語猶在耳蕭然舊祠下碧草垂堦戺登堂挹光儀赤<lb/>
舄仍几几千載墮淚碑一夫敢殘毁傳家有遺書敘事<lb/>
非虚美勗哉慎失墜庶以禆信史<lb/>
　　　曉行湖上<lb/>
曉行重湖上旭日青林半霧露寒未除鳬鷖靜初散寅<lb/>
縁際餘景閃倐多遺玩㑹心乍有得撫已還成嘆夙予<lb/>
<pb n="KR4d0502_WYG_001-6a"/>
丹霞約乆茲芳洲畔獨往願易違離居歲方換沙暄芷<lb/>
芽動春逺川華亂存期乃寂寞取適豈爛漫小隠倘見<lb/>
招漁樵共昬旦<lb/>
　　　西峴峰<lb/>
層雲抱春岑急瀬洩嵌竇脩蹊入窈窕衆緑蔚以茂名<lb/>
亭標水樂柱折荒碑仆幽尋得緇廬亂石扶結構青精<lb/>
午堪飯碧澗寒可潄平生慕真賞及此成邂逅𡨕探指<lb/>
絶頂有路忽通透縁蘿度蒙密翠氣濕衣䄂寄身泬寥<lb/>
<pb n="KR4d0502_WYG_001-6b"/>
内下睨人寰陋清謳雜風竹大嘯落巖狖東峰在眉睫<lb/>
可望不可就同遊却何時瑶草春已秀<lb/>
　　　夜興<lb/>
秋氣入病骨殘夢翛然驚芭蕉葉間露風過皆成聲攬<lb/>
衣泬寥内搔首天河横飢蟲語不休中宵誰汝令孤鴻<lb/>
亦何苦犯霜度㣲明悠悠念羣動百感忽我并大化倘<lb/>
不爾吾其免營營<lb/>
寒星挂踈林夜色翳餘暝鷄聲驅行客出門路方永亦<lb/>
<pb n="KR4d0502_WYG_001-7a"/>
有山中人熟睡初未醒而我立於獨婆娑玩光景一笑<lb/>
天宇青此意君自領<lb/>
舉頭見殘月葉脫知深秋今我曷不樂歲月如驚鷗常<lb/>
憐古志士辛苦歌飯牛空山夜曼曼政合秉燭遊臨風<lb/>
振吾衣蕭瑟不得留小立殊復佳澗水鳴幽幽<lb/>
　　　陳生詩<lb/>
陳生少也孤秉志何軒軒讀書奉慈母承顔郁春温兀<lb/>
然處膝下不間晨與昏叢叢萬井中陳生深閉門暉暉<lb/>
<pb n="KR4d0502_WYG_001-7b"/>
百花時陳生不窺園常恐去左右或乖覆育恩一朝抱<lb/>
長痛飛霜隕秋萱鹽酪不入口日夜涕傾盆欲娶弗及<lb/>
養矢言終不昏尚頼百歲後兄子父所孫朝來遊子衣<lb/>
忽逐東風翻世方醉糟粕何庸薦犠尊陳生顧謂我是<lb/>
事安足論幸託山水窟放情詠蘭蓀嗟今學步者觸險<lb/>
爭飛奔願爾利鋤钁深斸六籍根願爾進竿艣髙泝百<lb/>
聖源源長流自逺根大枝乃蕃勿揺崔嵬筆誇作磥磈<lb/>
言𢎞惟孝與悌百行茲其元咄哉行勿休日月方沄沄<lb/>
<pb n="KR4d0502_WYG_001-8a"/>
贈言豈予敢情真覺辭繁匪為陳生榮庶感薄俗敦<lb/>
　　　述懷<lb/>
端居有多感求志無餘營夙違金門路緬愛丹丘名謬<lb/>
忝君子顧捧已厠羣英卑棲念逺引窘步迷先征俛黙<lb/>
敦宿尚低徊阻平生伏枕倦中夜攬衣寄遐情上天廓<lb/>
澄穆列宿揚光晶俯視林木改仰悲鴻鴈鳴跂子秉㣲<lb/>
素十年守柴荆希世乖近務慕隠餘衷誠願言良時晚<lb/>
庶保幽人貞<lb/>
<pb n="KR4d0502_WYG_001-8b"/>
　　　寄方子踐子發<lb/>
窮居悵無遂徂歲聿載隂飛翹隕芳華候蟲厲哀音急<lb/>
颸扇叢薄泫露棲喬林撫景慨往古端撡思繼今折蘭<lb/>
間幽佩解纓濯清潯石林窅蔥蒨佳柏鬱蕭森遺世豈<lb/>
予敢匡時非我任覽已謝髙軌即事念所欽纏綿阻道<lb/>
里緬邈眺岡岑委懷竚芳訊貽好在規箴<lb/>
　　　寄俞子易<lb/>
閒居寡歡豫枉駕忻周旋清言邁修夜朱火銷餘煙嘉<lb/>
<pb n="KR4d0502_WYG_001-9a"/>
㑹良不易鬱抱罄所宣揆余徇㣲業春冬屢徂遷著徽<lb/>
怍往哲馳芳謝時賢睠茲企三益揮袂增慨然杪秋淒<lb/>
且厲郊圻曠阡眠振飈卷飛藿積霧迷遐川契闊歲復<lb/>
流瞻望情所牽存期尚勿奪輔仁庶不諐紫芝無新曲<lb/>
白駒有遺篇矢心遂招要贈言比芳荃<lb/>
　　　東園晚歸<lb/>
淟涊嬰近務超遥愛佳辰興言望東菑良苗藹津津鄙<lb/>
人昧時趨曠途夙所遵幸逺簪組累稍欣田圃鄰兀兀<lb/>
<pb n="KR4d0502_WYG_001-9b"/>
登故畦悠悠睇城闉理穢出新竹撼枯落荆薪夕日逗<lb/>
逺川餘暉散衣巾亹亹觀物變依依念農人渠渠長者<lb/>
言惻惻非賤貧<lb/>
　　　送凌吉叟杭州教授<lb/>
浙水西八州惟杭實名都古來萬人海逐逐無賢愚况<lb/>
茲百年後淳朴古不如翩翩誰家兒白馬驕路隅春風<lb/>
樊樓醉一笑百斛珠亦有朱門家齊謳間吳歈綃綺散<lb/>
煙霞繽紛被童奴可憐彼蚩蚩乆為紅塵驅頽俗如波<lb/>
<pb n="KR4d0502_WYG_001-10a"/>
瀾孰障羣流趨又如敗屋壁風雨須人扶博士非冗官<lb/>
豈即無良圖當今歌舞場化作弦誦區行矣循所務辭<lb/>
章信其餘春風摻别衣晴沙秀寒蘆何以贈子行白雲<lb/>
不可呼聊持狂者言用比貂襜褕<lb/>
　　　送朱仲山之京<lb/>
麒麟出渥洼意欲周八極芻豆豈不多未便甘伏櫪念<lb/>
君抱耿耿坐視暄涼易忽辭白髪親去作青雲客應恐<lb/>
鄧仲華笑爾長寂寂鄙人屬有念未辦經世策青燈雨<lb/>
<pb n="KR4d0502_WYG_001-10b"/>
如綫窮巷方偪仄縣知摻斧斤不必睨樗櫟往哉布汝<lb/>
懷庶用副前席勿云萬户侯自可談笑覔百年滔滔内<lb/>
岐路足南北出處會有為聚散奚暇惜歌我辛苦詞送<lb/>
子逺行役崢嶸壯士志慘淡游子色那無平生期慎爾<lb/>
保金石莫將賈生淚先為離别滴<lb/>
　　　贈葉審言别<lb/>
昔人稱好士乃有黄金臺黄金亦何物顧用驕賢才葉<lb/>
君披短褐志力何雄哉北走呌閶闔紅塵指崔嵬終然<lb/>
<pb n="KR4d0502_WYG_001-11a"/>
無苟售自保同嬰孩車服非吾榮黄金直浮埃十年今<lb/>
何官茅屋歌蒼苔豈無琅玕樹鳳飛故低徊一朝脫身<lb/>
去歘觀雲路開葉君善自愛往矣毋嫌猜迷邦古所誚<lb/>
豈弟貴不回願言吐竒胷落落排風雷尚念窮賤者衡<lb/>
門守蒿萊<lb/>
　　　舟中偶書<lb/>
我舟合江滸水清石頟頟念此殊可嬉如何有行役沙<lb/>
頭白髪翁捫蝨了晨夕茅茨八九椽終歲閱過客<lb/>
<pb n="KR4d0502_WYG_001-11b"/>
　　　晚泊釣臺下<lb/>
四山環一水遺臺故巑岏那無漁樵居政復不敢安舍<lb/>
舟衝微雨憑軒俯清灣念昔乘興來無從寄游觀今我<lb/>
有行役乃爾容躋攀山靈豈愛我為解塵土顔落日奠<lb/>
蘋藻清風聞珮環幽尋不可極林暝吾當還却去望層<lb/>
碧孤舟生晚寒<lb/>
　　　登鍾山最髙頂以三山半落青天外為韻得天字<lb/>
平陸漫千里茲山乃穹然猶憐布金地未即辭喧闐嚴<lb/>
<pb n="KR4d0502_WYG_001-12a"/>
液散珠琲春岡走蜿蜒稍欣涉幽邃登頓衣屢褰路細<lb/>
石礧礧崖深竹娟娟洞扉剨開敞峻峰指中天㝠探歴<lb/>
嶔崟垂蘿弱容牽碧潭隠光怪華雨摽崇筵下睨飛鳥<lb/>
背茫茫但蒼煙眇黙園圃期凄凉雲嶠篇休駕將未能<lb/>
惆悵春風前<lb/>
　　　休日集于城南<lb/>
投耒從逺遊牽世乖明畧豈不有簡書未能置丘壑崇<lb/>
岡近盤互春物紛照灼休沐集諸彦迂趾恵前諾稍空<lb/>
<pb n="KR4d0502_WYG_001-12b"/>
林中尊復詠霞上作迢迢歴墟壠靡靡瞰城郭修陽䕃<lb/>
晴渚野櫻散朱蕚撫時悼推斥畢景顧棲託損益向子<lb/>
明才能賈生薄睠言觀歲寒無將媿場藿<lb/>
　　　卞忠貞公墓<lb/>
江左失其御强臣玩天誅歡娛一以乖狂猘無趦趄黄<lb/>
屋播革野彤庭交劍殳事樞始誰秉捧首如奔狐偉兹<lb/>
百世士死與二子俱孤哀耿未沫足以孚豚魚義旗果<lb/>
東指白日開天衢孰最撥亂功之人或其徒伊昔大雅<lb/>
<pb n="KR4d0502_WYG_001-13a"/>
廢清言鄙文儒禾黍已横委衣冠尚舒徐屹然見砥柱<lb/>
獨障狂瀾趨髙風邈難攀捐生乃區區青簡焕遺烈蒼<lb/>
榛閟幽墟日夕悲吹多天髙年運徂世方用骫骳猶將<lb/>
愧𤣥虚江濤渺在望雪涕空漣如<lb/>
　　　制司馬公祠堂<lb/>
朔風破滄溟白浪無餘地可憐甘棠樹乃爾能蔽芾借<lb/>
問誰所遺馬公古能吏當年印纍纍庶務劇于蝟藏龜<lb/>
不待灼騁駿無留轡偪仄兵馬區藹然承平意晏安亦<lb/>
<pb n="KR4d0502_WYG_001-13b"/>
聊爾國步方不易至尊乆嘗膽壯士頻裂眥煌煌青冥<lb/>
鉞可同牛刀試嗚呼豪俊人竟偃風雲志致身豈云卑<lb/>
生世已其季安知潁川守遂非廟堂器嚴祠閉寂寥古<lb/>
木合蒼翠平生瓣香祝毋乃兒女事如何百載下能墮<lb/>
看碑淚永惟茂陵翁苦心抱天藝力耘宜有收黽勉觀<lb/>
來裔渠渠桑梓恭喋喋市井議庶哉瞻前修樹徳毋自<lb/>
畏<lb/>
　　　送人赴盧陽學官<lb/>
<pb n="KR4d0502_WYG_001-14a"/>
播非人所居潭陽實其鄰荒淫雜巫鬼哀怨餘騷臣念<lb/>
予有行役水陸彌數旬乃知臯比座佇承文翰賔遐徼<lb/>
指天末男邦控城闉俎豆當在列冠裳定來臻足明理<lb/>
化盛演溢周窮垠廣陌望八荒出車日轔轔蠻荆孰無<lb/>
適忠信惟書紳簡書有程期取别無逡巡揚鑣觸炎熱<lb/>
振鐸驚逺人沅水春蕩潏楚峰莫嶙峋行行慎其度離<lb/>
别何苦辛<lb/>
　　　曉望<lb/>
<pb n="KR4d0502_WYG_001-14b"/>
城頭鴉鳴曙起坐理冠幘開窓寫遥望煙霧竟川澤喧<lb/>
喧市聲動漠漠井氣白如何山中人歲莫塵埃客<lb/>
　　　發金陵留别一二同志<lb/>
盛名不易居直道我所遵雖枉嘉遯志未渝白圭言罷<lb/>
釣出滄海迥帆遡江濆城闉逺滅沒風水屢崩奔蕭條<lb/>
故交地愴悢遊子魂始雷茂陽澤孤生限窮鱗沈翔自<lb/>
殊勢衰榮實同根戰勝物可遺目擊道已存乘桴詎無<lb/>
取絶絃難具論寄言同心子毋徒念加餐<lb/>
<pb n="KR4d0502_WYG_001-15a"/>
　　　龍灣夜泊<lb/>
乘潮出逺浦日莫北風平髙亭不可望遥遥笳鼔聲月<lb/>
明寒鴈下江空夕煙生非闗川途念沈憂坐自盈<lb/>
　　　敬亭山<lb/>
昔窺謝公作今陟敬亭寺徴素忻始遊賞勝資深詣翛<lb/>
翛緣水木宛宛交蹊術緑縟澗草豐幽颸松飈駛㣲鐘<lb/>
響香障髙閣浮花氣聿熏旃檀妙豈愛岑壑媚憑生實<lb/>
内惕即事多冥契息隂睠松檟褰芳懷芝桂海岳期屢<lb/>
<pb n="KR4d0502_WYG_001-15b"/>
遷石林路深閟經營乖道要迫窄餘物累稽首調御尊<lb/>
尚飲無生恵<lb/>
　　　宿雲黄山作<lb/>
束髪弄文史挂席去瀛壖邂逅乖良會擯落迨茲年息<lb/>
景念生理洗心賔象筵恭惟上皇代異人秘靈詮宗師<lb/>
既逾海茲山亦棲賢金棺滅雙樹寶篋緘紅蓮仰窺攝<lb/>
誘功信知願力堅内愧實菲薄冥通未精専褰裳碧峰<lb/>
雨焚香石林煙綵翠何紛糺苔澗窅洄㳂尋幽匪外適<lb/>
<pb n="KR4d0502_WYG_001-16a"/>
棲眞冀重宣二邊離有無五濁空腥羶豈伊俄頃用庶<lb/>
謝平生緣<lb/>
　　　重登雲黄山<lb/>
茲山實靈竒吐納變舒慘太常闕弗錄名號何黭黮重<lb/>
華秩山川盛典軼封䃭蒐遺侈綸綍蠲潔羅醢酖腐儒<lb/>
世所貸薄藝守鉛槧無能旅駿奔徒取肆游覽霖潦時<lb/>
始收天地餘藹晻嵐光乍璘㻞石狀終黤黲行行恣芒<lb/>
屩往往得洼坎冒進誠近貪自畫將豈敢乆之雰埃豁<lb/>
<pb n="KR4d0502_WYG_001-16b"/>
秀色坐可攬青熒插鋒鍔翕赩披菡萏崖奔馬騑騑石<lb/>
踞虎耽耽髙尋指天路幽矚極𤣥窞前行幾台背後或<lb/>
兩髦髧緣岡既踸踔登嶺仍轁□舉頭塔廟湧地平忽<lb/>
如毯天人所食息璚玖化餘糂林輝寶燈燒風語金鐸<lb/>
撼敗壁詩者誰漬墨亂濃淡險盡乃復佳疲極復何憾<lb/>
是節蕤賔初野薦首昌歜煮瀑茶可啜剖石蜜堪噉名<lb/>
談析毫髮苦語瀝肝膽理冥心自珍機湊首屢顉陽烏<lb/>
砉西翥衆色齊慘澹崔巍識楩楠蒼莽辨葭菼暮投僧<lb/>
<pb n="KR4d0502_WYG_001-17a"/>
所寰鐘鏜鼓紞紞羣居肅不吳其飯聲有嗿迴睨夸奪<lb/>
場撫事叢百感趨名蛾赴燭逐利魚投糝何時脫火宅<lb/>
霍若頿去頷綺言息諵諵妙供紛馣馣于焉寄相羊庶<lb/>
以忘坎壈誰云入道苦餘味需橄㰖<lb/>
　　　秋夜觀書作<lb/>
閒居感時駛獨學難為功眷言思古人幽懷極忡忡秉<lb/>
燭起中夜攬卷來清風恭惟千載心皎潔懸無窮氓俗<lb/>
自升降道妙非汙隆後來亦奚為黑白紛相攻華芳昨<lb/>
<pb n="KR4d0502_WYG_001-17b"/>
可恱軌轍何由通吾将離言說庶以觀其同所憂明為<lb/>
累不懼蓄不豐開軒視明河白月當天中怡然掩書坐<lb/>
夜氣方鴻濛<lb/>
　　　覽元次山舂陵行有感近事追和其韻以寓鄙懷<lb/>
惟王始建官民命有所司奈何閱流□束手無一施屬<lb/>
者秋夏交上牀殊酸悲赤日紛按行人馬同時疲連阡<lb/>
見標榜不救饑與羸仍聞咨鞭籌慘忉傷膚皮撿覈須<lb/>
再三供張常恐遲哀哀鬻兒女貿貿行安之感茲欲無<lb/>
<pb n="KR4d0502_WYG_001-18a"/>
愬既往何由追尚慚噢咻恩稍緩租稅期云胡有倉卒<lb/>
徴斂更相隨但將充其數肯復計爾貲肉食不自鄙謂<lb/>
我非敢知棲棲甔石儲剝割無或遺言是鄰壤凶藉此<lb/>
敷恩慈寧知是州人俟死他無為出語餘喘息行步須<lb/>
扶持猶令比樂土疾苦喘謂誰俛首州縣問逭責自其<lb/>
宜况迫大府令聫絡飛符移豺狼方在郊鷹隼宜用時<lb/>
區區獮狐兎政爾何增虧吾賤不及議為君陳苦辭<lb/>
　　　登錢山望菰城慨然而賦<lb/>
<pb n="KR4d0502_WYG_001-18b"/>
呉興水為州諸山若浮萍况此一培塿瑣屑世未名所<lb/>
欣漁樵居乃與緇錫并種竹有萬竿結茅無十楹老僧<lb/>
解人意蹝履能相迎芳草被行逕朱藤暗巖扃蕭條空<lb/>
階暮日照莓苔青猶嫌所歴卑未極遊眺情聳身白雲<lb/>
上始見春申城想當髙會時樓觀飛青冥竭海薦罍勺<lb/>
窮山羞鼎鉶安知千載後寂寞無人行煌煌冠葢區壤<lb/>
壤狐兎塋歸來朱門客聴此松風聲<lb/>
　　　逸山過姚紫英别業<lb/>
<pb n="KR4d0502_WYG_001-19a"/>
逸山誠復佳逸人不可逢何言一笑頃得此蒼髯翁今<lb/>
晨過其廬碧苔滅行蹤坐我松竹間野蔌羅甘豐初無<lb/>
驚世談頗多曠士風念昔去巖壑輟耕白雲中白雲故<lb/>
無恙我乃羞樊籠祗應山林癖未易藥石攻髙期出邂<lb/>
逅意氣將無同十年舊泉石忽忽蟠吾胷起視白日低<lb/>
歸禽亂西東㧞地森四壁攙天唯一峰復聞麻谷幽近<lb/>
與金蓋通山態方屢改泉源殊未窮湫然一區内嗟我<lb/>
何憧憧<lb/>
<pb n="KR4d0502_WYG_001-19b"/>
　　　次韻答蔣明府先生<lb/>
文章不經濟耽書或成淫偶從長者游稍窺古人心不<lb/>
琢豈非玉無絃孰為琴歲宴燈火㣲江闊魚龍深願言<lb/>
報嘉貺安得雙南金<lb/>
　　　和方韶父先生以滿城風雨近重陽為韻七首<lb/>
掩書坐中宵堦空葉落滿不見書中人蒼燈夢秋館<lb/>
豈不有膏沐所慕非傾城翠䄂日以薄朂哉歲寒情<lb/>
棲遲憐繫𤓰夢寐追飛蓬去去羊荆州吳帆渺霜風<lb/>
<pb n="KR4d0502_WYG_001-20a"/>
當年白衣人頼以慰風雨不飲政復佳有酒無用湑<lb/>
江瑶配荔枝勝處終不近好醜且勿爭天道有定分<lb/>
聾丞遂已矣目斷山千重煙霞故無志勝會何由逢<lb/>
寒華衰復榮東籬幾殘陽蟠桃亦何好千年期一嘗<lb/>
　　　金華北山紀遊八首<lb/>
　　　　靈源<lb/>
偶為山中游逺過雲闗宿蒼燈閃初夜雨氣蒸深屋時<lb/>
聞清梵音窈眇松林曲<lb/>
<pb n="KR4d0502_WYG_001-20b"/>
　　　草堂<lb/>
迢迢上方界水木翳清景山深不可留日暮衣裳冷凄<lb/>
其懷昔游百歲嗟俄頃<lb/>
　　　　三洞<lb/>
仙山髙不極萬古積蒼翠清興薄暮移遺跡洞天秘巖<lb/>
阿春寂寥羣仙勿予遲<lb/>
　　　　鹿田<lb/>
披榛度空荒突兀崖寺古幽花雜紅白老屋亞雲雨前<lb/>
<pb n="KR4d0502_WYG_001-21a"/>
瞻石徑微咫尺不得取<lb/>
　　　　寶峰<lb/>
下山復上山躡屩行沮洳宿雲冒長嶺旭日映髙樹山<lb/>
僧亦何為獨向城闉去<lb/>
　　　　濳岳<lb/>
潘公古達人陳迹閟丘壑草生春晝長鳥啼巖花落神<lb/>
交千載上未敢付冥漠<lb/>
　　　　山橋<lb/>
<pb n="KR4d0502_WYG_001-21b"/>
行行指木末路逐飛雲上時登巨石憩共聴春泉響尋<lb/>
源竟莫窮即事成幽賞<lb/>
　　　　寶石<lb/>
暮投招提境明發首歸路舉頭望山椒遥認經行處重<lb/>
重巖壑間蒼然正烟霧<lb/>
　　　中秋會宿浦陽江上分韻得仰字<lb/>
嘗窺仙華錄勝踐心所仰蹉跎二十秋故爾勞夢想名<lb/>
談出邂逅髙槩餘彿彷節至月仍圎别來山似長百年<lb/>
<pb n="KR4d0502_WYG_001-22a"/>
空中絮此會知難兩欲去吾未能不飲君宜强露蔓多<lb/>
夕滋風竹留晚響岐路方悠悠云何稅塵鞅<lb/>
　　　龍山九日<lb/>
鬢色滄海澨彌年窘将迎屬兹九日至緬愛龍山名欣<lb/>
然得勝踐况乃羣彦并碧蘿引幽䇿凉泉度飛觥志適<lb/>
形可忘神舒體逾輕鄙劣竟何取靦顔結華纓登髙謝<lb/>
能賦狥禄慙歸耕幸此農事休萬寶咸告成庶竭一餉<lb/>
樂持用夸昇平月出衆山靜天空夕雲驚先民貴無荒<lb/>
<pb n="KR4d0502_WYG_001-22b"/>
簡書今有程悵焉難乆留振袂松風生<lb/>
　　　石臺分韻得下字<lb/>
蒼山面長溪勢若飲奔馬層臺跨其脊萬古挹瀟洒登<lb/>
臨茲維要朋從未云寡迢迢歴榛莽靡靡眺原野白雲<lb/>
與翠霧夐在履屐下窮秋向揺落霜菊故堪把賞心孰<lb/>
無同幽抱欣已寫邈矣千載期銘山傒來者<lb/>
　　　雍熙僧舍偶書<lb/>
幽窓悄無寐落葉不可數風驚葉間露中宵聴成雨起<lb/>
<pb n="KR4d0502_WYG_001-23a"/>
視天正碧萬里若垂宇兹予亦何為兀兀守環堵<lb/>
　　　送楊學正還餘姚<lb/>
舜江吾舊游風物殊不惡江水天際來宛宛帶郊郭雲<lb/>
帆渺沙漵翠幛森樓閣别離不可念此日忽已昨想見<lb/>
春水生烟柳仍濯濯君胡久去此三徑獨盤礴空齋耿<lb/>
燈火月冷潮聲落近聞故人書逺致江上作白駒幸無<lb/>
遐淮陽詎云薄招要忻良會緑酒春可酌采芹有遺篇<lb/>
風雩多新樂因君訊同志何用慰離索<lb/>
<pb n="KR4d0502_WYG_001-23b"/>
　　　奉府帖賜髙年帛晚宿孝義山中賦<lb/>
捧檄去州邑承筐布明恩詎敢期稅駕惟知懼乘軒時<lb/>
春雨新已嘉木隂正繁農人有耕作羽蟲亦飛翻感彼<lb/>
物情適念此王事敦悠悠迫長路靡靡窮郊原庶與遺<lb/>
老逢幸聆長者言持以薦芹曝無慙賁丘園低徊白日<lb/>
晚寂寞蒼山根吾行匪游衍此懷誰與論<lb/>
　　　遊西山同項可立宿靈隠西菴<lb/>
薄游厭人境振䇿窮幽躅理公所開鑿遺跡在巖麓秋<lb/>
<pb n="KR4d0502_WYG_001-24a"/>
杪霜葉丹石而寒泉渌仰窺條上猿攀蘿去相逐物情<lb/>
一何適人事有羈束却過猊峰迥遥望松林曲前山夜<lb/>
來雨濕雲漲崖谷縹緲辨朱甍禪房帶脩竹故人丹丘<lb/>
彥抱被能同宿名篇聊一詠異書欣共讀蹉跎未聞道<lb/>
黽勉尚干禄夙有丘壑期吾居幾時卜<lb/>
　　　送祝蕃逺北上<lb/>
春風吹九衢卑卑桃李門明堂待松柏未失山林尊相<lb/>
逢今歲寒是事無深論念子抱逺志此道夙所敦刊條<lb/>
<pb n="KR4d0502_WYG_001-24b"/>
落其葉将使見本根痛恨日月㣲毅然闢浮雲奈何夸<lb/>
毗子聚訟生紛紜瀛洲富才彦冠蓋如雲屯去去當遇<lb/>
合美價傾璵璠惟須用卿法力行尊所聞丈夫必有事<lb/>
寤主在一言上以禆聖學下以安元元我如鶴俛啄豈<lb/>
復思乘軒子如摶風鵬本是天池鯤棲棲文學掾平世<lb/>
何足云朂哉保令徳契闊期無諼<lb/>
　　　陳孝子詩<lb/>
南仲杭陳氏斗龍父所名家臨百丈溪父書傳考亭夫<lb/>
<pb n="KR4d0502_WYG_001-25a"/>
亦人之子胡獨以孝稱維仲適母盛王實生寧馨盛謂<lb/>
我已出無殊祝螟蛉仲父諱弗言王卒不自明睠然舍<lb/>
之去呱呱聞泣聲年運日已往頭角稍崢嶸籲天乞殞<lb/>
滅願以益父齡父沒盛亦亡弔影傷孤㷀或乃告之故<lb/>
曰汝王所生王居清湖上去此無十程時仲新捧檄精<lb/>
廬擬横經悲號棄其官肩輿親奉迎安知世代易人非<lb/>
餘故城鄰有鶴髮嫗叩之乆始譍言我與汝母少小俱<lb/>
娉婷汝母生汝歸去作江東行不知今在無老我尤零<lb/>
<pb n="KR4d0502_WYG_001-25b"/>
丁仲也聞益悲贏糧事晨征六年困逆旅冷雨啼青燈<lb/>
譬彼無母雛投林輒哀鳴永豐有施氏大屋深重扄於<lb/>
焉得母處一夕相合并母子更抱持淚如九河傾三日<lb/>
負母還盜賊方搶攖倉黄與之遇白刃紛交横頓首前<lb/>
致辭覼縷陳衷誠能令激髙義相戒勿敢驚仲昔以至<lb/>
行上天降休禎靈雁既羣集嘉𤓰復冬榮區區彼蝱蟁<lb/>
豈遂無人情聖門語純孝厥有閔與曾未聞樹竒節謡<lb/>
誦傳轟轟此道古或希此事今可徴我歌雖云俚庶感<lb/>
<pb n="KR4d0502_WYG_001-26a"/>
蚩蚩氓<lb/>
　　　上京道中雜詩十二首<lb/>
　　　　發大都<lb/>
辭親獨行邁遥遥抵京國胡為突不黔驅馬更逺適至<lb/>
尊有時巡樹羽殷阡陌宿衛必近臣顧問須耆徳陋儒<lb/>
亦何知冗從同執㦸草深原野青雨暗闗塞黑寥寥盛<lb/>
年意眷眷游子色一身萬人中敢不思努力<lb/>
　　　　劉蕡祠堂<lb/>
<pb n="KR4d0502_WYG_001-26b"/>
劉君古遺直祠堂在丘園嗟此豪俠窟文雄歘孤鶱平<lb/>
生二三策匪徼明主恩瑣瑣談得失無乃市井言憑髙<lb/>
一長朢苦厭車馬喧㣲風過疎雨青山滿前軒隂晴倐<lb/>
異態浮雲實無根悠悠千載心去去勿復論<lb/>
　　　　居庸關<lb/>
連山東北趨中斷忽如鑿萬古爭一門天險不可薄聖<lb/>
人大無外善閉非楗鑰車行已方軌闗吏徒擊柝居民<lb/>
動成市廬井互聫絡幽龕白雲聚石磑清泉落地雖臨<lb/>
<pb n="KR4d0502_WYG_001-27a"/>
要衝俗乃近淳朴政須記桃源不必銘劒閣僕夫跽謂<lb/>
我無為久淹泊山川豈不好但聞風雨惡<lb/>
　　　　榆林<lb/>
崇崇道傍土云是古長城却尋長城窟飲馬水不腥斯<lb/>
人亦何幸生時屬休明向來邊陲地今見風塵清禾黍<lb/>
被行路牛羊散郊坰儒臣忝載筆帝力猗難名<lb/>
　　　　槍竽嶺<lb/>
憶昔賜第歸吾母適初度蹉跎歲月晚今辰乃中路居<lb/>
<pb n="KR4d0502_WYG_001-27b"/>
人誇具慶游子慙叱馭茲山稱最髙揚鞭入烟霧矗矗<lb/>
多峭峰濛濛饒雜樹崎嶇共攀援躑躅頻返顧陳情未<lb/>
成表登髙詎能賦獨憐山下水逺向盧溝去<lb/>
　　　　李老谷<lb/>
縁崖一徑微入谷雙崦窄密林日易曛况乃雲雨積行<lb/>
人望煙火客舍依山色家僮為張燈野老煩避席未覺<lb/>
風俗殊秪驚闗河隔嚴程不可緩子規勿勸客<lb/>
　　　　赤城<lb/>
<pb n="KR4d0502_WYG_001-28a"/>
雞鳴秣吾馬晚飯山中行何以慰旅懷赤城有嘉名灘<lb/>
長石齒齒樹細風泠泠時見巖壁間粲若丹砂明溫泉<lb/>
發其陽撝訶勤百靈前峰指金閣真境標殊庭白道人<lb/>
跡稀青崖雲氣生信美無少留緬焉起深情<lb/>
　　　　龍門<lb/>
竦身望龍門緩轡行兀兀溪迴愁屢渡雨横驚暴溢兩<lb/>
崖儼相向百水怒爭出人言馬上郎快意毎多失自非<lb/>
渥洼種不得矜捷疾飄飄蟣蝨臣凛凛黿鼉窟皇靈重<lb/>
<pb n="KR4d0502_WYG_001-28b"/>
覆冒利涉用終吉迴睨向所經千嶂隠朝日青林外盤<lb/>
紆黃流中蕩潏後來未渠央君子宜戰栗<lb/>
　　　　獨石<lb/>
解鞍及亭午稍欣煙霧收蒼然衆山出歴歴如雕鎪前<lb/>
瞻一石獨靈宫居上頭頗聞去年夏水激龍騰湫走避<lb/>
登屋上夜半齊呀咻幸茲溪澗中今作清淺流宴安不<lb/>
可懷變化誠難求翠華渺在望行矣毋淹留<lb/>
　　　　擔子□<lb/>
<pb n="KR4d0502_WYG_001-29a"/>
自從始出闗數日走崖谷迢迢度偏嶺險盡得平陸坡<lb/>
陀皆土山髙下紛起伏連天暗豐草不復見林木行人<lb/>
煙際來牛羊雨中牧颯然衣裳單咫尺異寒燠佇立方<lb/>
有懷相逢仍問俗畏途宜疾驅更傍灤河宿<lb/>
　　　　李陵臺<lb/>
日暮官道邊土室容小憩漢將安在哉荒臺猶髣髴低<lb/>
徊為之乆懷古增歔欷長風吹曠野飛雨千里至蕭條<lb/>
蒼山根草木餘爽氣常憐司馬公予奪多深意奏對實<lb/>
<pb n="KR4d0502_WYG_001-29b"/>
至情論録存大義史臣司述作遺則敢失墜<lb/>
　　　　上都分院<lb/>
晨興過桓州旭日生蒼凉舉頭見觚稜金碧何巍煌洪<lb/>
河貫其前青山環四傍暮投玉堂署鼇峰屹中央趨蹌<lb/>
旅羣彦官燭分餘光琴册森在側談笑來清觴列坐無<lb/>
所為陳詩詠黄唐帝鄉豈不樂父母逺莫将起視雲漢<lb/>
低垂星爛寒芒南飛有冥鴻邈哉天際翔<lb/>
　　　遊寶陀寺<lb/>
<pb n="KR4d0502_WYG_001-30a"/>
十年望滄海臨流不能度蒼茫歲華晚邂逅舟楫具拂<lb/>
衣乘天風挂席隨烟霧且從蛟門發暝投翁洲住前瞻<lb/>
積水深島嶼青無數梅岑特孤絶遥見日出處寄身人<lb/>
境外矯首禪闗路粲粲金砂石離離白花樹髙期愜幽<lb/>
抱歴覽增遐慕俯伏苔磴間庶與真靈遇二邊非可取<lb/>
三觀何時悟㗳然坐忘言目送寒潮去<lb/>
　　　雪竇紀遊八首<lb/>
移舟泊泉口我行已信宿天寒洲渚生峰迴川途曲煙<lb/>
<pb n="KR4d0502_WYG_001-30b"/>
霞蘭若髙别墅在林麓<lb/>
攬衣待明發石路何幽阻日出不見人林深但多虎乳<lb/>
峰稍已近恐懼那復數<lb/>
髙人欣相迎山門帯流水風生珠樹間月窺鏡池裏觸<lb/>
景遂成迷應接殊未已<lb/>
幽尋指山椒崖傾忽如瀉俯身視木末懸水在足下㝠<lb/>
㝠巖岫中宴坐奚為者<lb/>
亭亭妙髙臺逈出千峰上怪松多十圍巨石非一狀心<lb/>
<pb n="KR4d0502_WYG_001-31a"/>
賞孰與同昔賢有餘唱<lb/>
蕭然上方境人稀知地僻中峰路難辨丹山雲仍積徒<lb/>
聞古仙人石上餘足跡<lb/>
詰旦逾西岡草木益深秀梯苔下絶巘坐石看飛溜隂<lb/>
靈多窟宅欲往不敢又<lb/>
興移初出山繫纜長汀樹夜來雪已深溪風水難度猶<lb/>
疑鐘磬音遥遥白雲處<lb/>
　　　送曾止善孔廟司樂<lb/>
<pb n="KR4d0502_WYG_001-31b"/>
周官重司樂典教専成均如何千載下實去惟名存之<lb/>
子負逺志被褐徂冬春低徊不自衒保此席上珍小試<lb/>
特豪末食禄同庶人幸與駿奔齒位卑號仍尊既殊仕<lb/>
伶官况及游聖門金石方在耳頌聲未崩淪聞風苟有<lb/>
作薄俗斯還淳嗟予領胄子四術空遺文鏗鏘尚莫辨<lb/>
論說将何云臨分用自愧贈言聊具陳<lb/>
　　　同王章甫待制校文上京八月十五夜宿龍門驛<lb/>
凉風墮黄榆萬馬皆南馳而我方北首度闗及鳴雞石<lb/>
<pb n="KR4d0502_WYG_001-32a"/>
路更幽阻僕夫慘不怡徐驅待明發泱漭窮烟霏貂裘<lb/>
者誰子怪我逢掖衣為言霜露多遑遑獨安之我非不<lb/>
自愛簡書今有期憶昔州縣間折腰向小兒荏苒二十<lb/>
年白首初登畿同袍如燕鴻去住恒相違悠然慨平生<lb/>
與世何參差暝投龍門驛髙館臨迥溪青崕拱白月水<lb/>
木含餘輝秋色故瀟洒我行殊未遲相從况魁彦炯若<lb/>
珊瑚枝衰暮奚足云一觴聊共持<lb/>
　　　送鄭以道<lb/>
<pb n="KR4d0502_WYG_001-32b"/>
鄭君不羈客漫仕常優游故人滿天上獨佐嶺南州嶺<lb/>
南風土異去天將萬里馹騎如流星衆手挽不止到官<lb/>
定多暇坐對梅花時溪石秀可硯泚筆成新詩詩成付<lb/>
迴鴈動是春冬隔用儒行召君努力崇明徳<lb/>
　　　送王君冕同年歸長安<lb/>
昔忝膺薦送被褐趨上京蒙恩賜清問彚進陪時英束<lb/>
帶仕州縣暫為閭里榮蹉跎二十年來拂舊題名升沈<lb/>
久已判存沒復堪驚忽逢王明府話舊欣合并蕭條逆<lb/>
<pb n="KR4d0502_WYG_001-33a"/>
旅中書帙亂縱横坐閱車馬喧澹焉若無營雖懷帝鄉<lb/>
樂不受世網嬰寵辱端可齊去就一何輕空餘綈袍戀<lb/>
猶軫故人情予方徇微禄未能返柴荆終然無補報白<lb/>
髪日夜生如何同遊處餞此千里行度闗秋風起落木<lb/>
寒蟬鳴相思阻良覿惻愴何由平<lb/>
　　　題杜左司西巖詩卷後<lb/>
吾聞古逹士大隠非山林如何鵷鷺間白駒起遐心遥<lb/>
遥望故山紫塞繚以深峰巒勢交集積翠千萬尋園廬<lb/>
<pb n="KR4d0502_WYG_001-33b"/>
在其下門巷常愔愔軒窓帶流泉花木乆成隂舂秫足<lb/>
新釀亦有書與琴終然戀魏闕未忍投華簪平明奉朝<lb/>
退粉署鬱沈沈披襟坐髙閣獨對西山岑爽氣坐可致<lb/>
塵慮安能侵勿云須吾土始用窮登臨異方苟同得視<lb/>
古猶視今聊為招隠篇往和巖中唫<lb/>
　　　題象山環溪圗<lb/>
崇山標地靈萬古聚清淑堂堂故相家髙風在喬木仙<lb/>
翁上天去逸響今誰續優哉四千石接軫飛華轂夫君<lb/>
<pb n="KR4d0502_WYG_001-34a"/>
冰雪姿乃爾抱幽獨翩然來帝旁霞裾儼初服侍祠明<lb/>
廷上厭直齋廬宿睠言懷舊居結構依山麓軒窓對晴<lb/>
嵐林杪出懸瀑散為百道泉噴薄翻珠玉餘潤之所蒙<lb/>
秔稻豐比屋春事日向深桃源酒方熟往來無俗駕異<lb/>
書仍可讀歸歟定何時専此溪一曲相逢京洛間紅塵<lb/>
眯人目披圗覿佳致山水增新緑先賢止息處杖屨存<lb/>
遺躅愛山錫嘉名恵幸及樵牧于于後來者猶或被膏<lb/>
馥安得從君游青雲兩黄鵠<lb/>
<pb n="KR4d0502_WYG_001-34b"/>
　　　題趙凉公瑞瓜圗<lb/>
慶門集嘉况異瑞呈瓜田生五而成十竒偶出自然觀<lb/>
物可知徳發祥匪由天願言植靈苑永奉君王前合形<lb/>
表同休雅詠流綿綿<lb/>
　　　歲晏<lb/>
歲晏木葉落遥見東城隅雉堞鬱苕蕘列屋何蕭疎悠<lb/>
悠西南望赫赫金張廬退朝集冠蓋鳴珂沸通衢合遝<lb/>
多俊游並轡飛華裾顧盼有光彩行者為踟躕俯慙筋<lb/>
<pb n="KR4d0502_WYG_001-35a"/>
力㣲無從效馳驅日斜坐官舍還拂案上書緬彼川路<lb/>
長感此年運阻遲迴不能去歎息将焉如<lb/>
　　　送陳太祝<lb/>
夫君青雲彦早通金閨籍弁服勞駿奔執事謹朝夕忽<lb/>
乘使者車意氣何輝赫將指固有嚴為務本非劇經營<lb/>
禮文事詎曰期會迫定知多餘暇時復肆游歴向來佳<lb/>
麗地觸目成陳迹西山獨偃蹇不改太古色相逢幾遺<lb/>
老慷慨語疇昔芙蓉君子花足以語使客我方守一官<lb/>
<pb n="KR4d0502_WYG_001-35b"/>
兀坐如龜息當歸更淹留臨别增感激長風吹遠塵浩<lb/>
浩千里白欲附南飛鴻安能生羽翼<lb/>
　　　送王鍊師歸四明<lb/>
飄飄采真侶乃在四明山霞裾朝帝所瓊館留人間忽<lb/>
聞雙鳬舄却向東南還望之若流星邈然不可攀海月<lb/>
照堦戺天風飛佩環我何苦羈旅冰雪生朱顔<lb/>
　　　集淵明句題李中甫員外稼亭<lb/>
東方有一士客養千金軀束帶候鳴雞出則陪文輿代<lb/>
<pb n="KR4d0502_WYG_001-36a"/>
耕本非望暫與園田疎園田日夢想投冠旋舊墟興言<lb/>
在兹春新疇復應畬田父有好懷過門更相呼披草共<lb/>
來往履歴周故居悠悠待秋稼時還讀我書雖未量歲<lb/>
功栖遲固多娛此事真復樂此語真不虚餞送傾皇朝<lb/>
歸子念前塗前塗當幾許直至東海隅古時功名士事<lb/>
事在中都遥遥沮溺心君情定何如<lb/>
　　　集淵明句題胡生嘉樹軒<lb/>
孟夏草木長霜露憔悴之藹藹堂前林冬夏常如兹嚴<lb/>
<pb n="KR4d0502_WYG_001-36b"/>
霜九月中卓然見髙枝如何捨此去白日掩荆扉深谷<lb/>
久應蕪此䕃獨不哀黽免六九年懷此貞秀姿常恐負<lb/>
此懷未足為髙栖及時當勉勵慷慨思南歸親戚共一<lb/>
處日夕歡相持披榛步荒墟登髙賦新詩坐止髙䕃下<lb/>
一觴聊可揮從今至歲寒縱心復何疑<lb/>
　　　永嘉王君自製挽歌辭蓋能安死生而未忘情<lb/>
　　　乎死生者也集淵明句以釋之<lb/>
自古皆有沒我今始知之居常待其盡逝将不復疑人<lb/>
<pb n="KR4d0502_WYG_001-37a"/>
生無根蔕去來何依依既來孰不去奄去靡歸期復得<lb/>
返自然人間良可辭何事空立言念此懷悲悽日醉或<lb/>
能忘一觴聊可揮且極今朝樂千載非所知<lb/>
　　　丙子七月十七日同輝公登紫㣲巖汪生元明<lb/>
　　　許生存仁來會遂宿鹿田寺明日乃由山橋回<lb/>
　　　至芙蓉峰而别追念數十年間並游之士往者<lb/>
　　　已不可作在者又莫之與同兩生顧能不憚其<lb/>
　　　勤相從躡屩行風雨中誠一時清事也第未知<lb/>
<pb n="KR4d0502_WYG_001-37b"/>
　　　後游為何日同游為何人撫事述情成二十韻<lb/>
　　　邀兩生同賦奉呈審言子長<lb/>
吾年未及謝倦飛已知還乃復嬰近務無由縱清歡幸<lb/>
與方外士相從巖壑間小憩遂深入詰曲披茅菅昔人<lb/>
有遺躅縹緲青雲端髙居匪結構異狀如雕鐫志怪固<lb/>
無取懷賢邈難攀停策訪舊游欲去仍盤桓迅飈發中<lb/>
夜衆木號驚湍凉秋變袢暑山深氣先寒泉石無改色<lb/>
四時自推遷交朋半新故念之增慨然兩生亦可人環<lb/>
<pb n="KR4d0502_WYG_001-38a"/>
珮來珊珊攜手恣幽步流目窮遐觀時於林缺處遥見<lb/>
城南山行行度危磴悠悠睇層巔凝隂閟朝采𤣥澤釃<lb/>
神淵嘉穟日已豐藹焉滿中田覽物多所欣賞心殊未<lb/>
闌後期孰與同良㑹當何年<lb/>
　　　湖上即事<lb/>
垂雲晝濛濛湖面惟一色薄暮風更生際夜雪初積凝<lb/>
隂勢方盛塵境喧暫息坐久聞梵音忽然破寥閴<lb/>
　　　試院諸公西湖同泛分韻得儀字<lb/>
<pb n="KR4d0502_WYG_001-38b"/>
秋杪景將晏天髙霧仍披漾舟西城曲散策南山陲重<lb/>
棘幸已撤累觴欣共持及茲酒不空未害席共移會合<lb/>
非可常簡書各有期念之動予懷朂哉慎其儀<lb/>
　　　題清華亭<lb/>
名區匯修渚流望俯平陸飛雨天際來逺峰淨如沐生<lb/>
香餘晚華繁隂藹嘉木秀色坐可攬終然不盈掬觸景<lb/>
幽興多接物道機熟誰能與之遊食芳飲山渌<lb/>
　　　題松聲樓<lb/>
<pb n="KR4d0502_WYG_001-39a"/>
長松四簷間落落無與伍天清嘯歌發肯作兒女語道<lb/>
人有真聴無迎亦無拒尚不知有耳况覔聲處所起視<lb/>
南山髙明月在庭户應念朝市人聞雞走風雨<lb/>
　　　送寧上人歸吳中<lb/>
我如雲問鶴乆厭雕籠養子如海上鷗初不嬰世網胡<lb/>
為逐吾輩飲啄勞俛仰得無坐書癡遂爾生技癢欲於<lb/>
一毫端而現諸萬象重雲連夏秋雨㸃大如掌三州成<lb/>
巨浸百水猶怒長倉忙揖我去風蒲映飛槳有形天地<lb/>
<pb n="KR4d0502_WYG_001-39b"/>
問浮萍依浩蕩向也本非來今焉亦非往臨岐將何贈<lb/>
詩境方渺莽幸子頗聰明莫作離别想<lb/>
　　　至正丁亥春二月起自休致入直翰林夏四月<lb/>
　　　抵京師六月赴上京述懷五首<lb/>
夙予抱微尚漫仕遂浮沈决去不復疑甘以投華簪春<lb/>
天動使星空谷發跫音倉忙遣就道載筆歸詞林弱質<lb/>
幸未朽茂恩一何深義當不俟駕事乃違初心揖與親<lb/>
友别長眺故山岑臨觴不能御朗詠巖中吟<lb/>
<pb n="KR4d0502_WYG_001-40a"/>
揚帆越江淮河水來活活吕梁扼其衝石芒殊峭㧞泝<lb/>
河柁忽摧度洪纜遽絶前途總安流風勁桅復折兼旬<lb/>
涉險艱脫命爭毫髪行行薄畿甸值此正陽月皇輿方<lb/>
北狩前旌曉已發疾驅望清塵我馬不及秣出闗歴峻<lb/>
阪下視原野闊磵谿多縈迥岡嶺互盈缺舊遊如夢寐<lb/>
古道無改轍經時春草變久旱夏雲熱逺行誠苦辛儻<lb/>
免蒙霜雪<lb/>
信宿憩虚館平明玉堂開微風散靈雨階戺無纎埃良<lb/>
<pb n="KR4d0502_WYG_001-40b"/>
會秩初筵芳醪湛罇罍内官出黄封飛鞚天際來承平<lb/>
多故事鄙劣慚非才抃躍向宸廷慶雲欝崔嵬乞身懼<lb/>
再凟戀闕空徘徊<lb/>
日出旦氣清齋祓趨行宫周阹夾馳道大帳垂穹窿鳴<lb/>
鞘下霄漢别殿臨薰風攝衣升玉除穆穆瞻睟容謁拜<lb/>
未及已迴光赫重瞳詔使侍經幄通籍丹禁中斯榮非<lb/>
所希十載庶一逢怵惕乆復前旅進陪羣公願因奉清<lb/>
燕忼慷輸微忠衰遲力不逮勞心但忡忡<lb/>
<pb n="KR4d0502_WYG_001-41a"/>
圎象無停運日馭轉西陸原野多歸人翩翩共馳逐念<lb/>
昔居閒曹未老先納禄蒙恩列外監放浪湖一曲薄田<lb/>
皆舊畬敝廬非新卜白首重見招英遊並華轂寒松雖<lb/>
復凋幽蘭豈再馥宣尼譏患失伯陽貴止足時暮復何<lb/>
言終期返初服<lb/>
　　　仙華方先生析簡齋杏花消息雨聲中之句為<lb/>
　　　韻賦山中社雨七章和者四人先生於第四章<lb/>
　　　見及顧未能屬和今五十餘年諸老皆已下地<lb/>
<pb n="KR4d0502_WYG_001-41b"/>
　　　先生門人在者惟朱仙仲山年八十矣偶逢春<lb/>
　　　社興懷存歿追次前韻以抒鄙情<lb/>
貞居逺人寰屋老四山靜一翁屹靈光二季亦秀整曉<lb/>
聞楓林鼔雨過鄰牆杏翛然發孤詠語盡意方永<lb/>
昔年慟哭地古劒生銅花凄其懷故交中情亂如麻仝<lb/>
彼盛壯時緩轡揚輕撾吁嗟長星墜無復出漢巴<lb/>
淮隂權竒士髀肉老始消長眉已雪色頩顔尚紅潮朋<lb/>
游三數公於焉共逍遥平生經濟策忘言付詩瓢<lb/>
<pb n="KR4d0502_WYG_001-42a"/>
卓哉全歸子離塵返冥極却觀人世間千載猶一息贈<lb/>
言在吾耳風規良可則欲叩封禪書探囊竟無得<lb/>
憶别青嵒翁歸進江上艣書札未相忘歲月遽如許山<lb/>
長春樹深地濶雲濤阻詩筒杳不來今雨非舊雨<lb/>
仙華幾千仞峻絶臨紫清天壇瑶草合石穴隂風生踆<lb/>
踆杖屨末眷眷丘壑情幸有一䕫足雅歌續遺聲<lb/>
前修遂不作良友孰我同兀坐守章句獨學無全功徒<lb/>
操五色筆隨人畫虚空悠悠感存歿惆悵百年中<lb/>
<pb n="KR4d0502_WYG_001-42b"/>
　　五言律詩<lb/>
　　　寄方韶父先生<lb/>
牢落江南賦知音寄渺茫鹿麋行處有芝草夢中香遥<lb/>
興滄溟濶悲歌白髪長平生今古淚滴破緑蘿裳<lb/>
　　　雨二首<lb/>
兀坐九十日雨聲殊未收花時翻益睡茅屋不禁愁生<lb/>
事吾何望春寒晚故留江波青滿眼萬里付雙鷗<lb/>
泥潦今如此出門知路難蓬蒿春自長桃李夢曾看未<lb/>
<pb n="KR4d0502_WYG_001-43a"/>
覺龍公倦誰憐燕子寒青燈耿蕭瑟千載入憂端<lb/>
　　　雪<lb/>
急雪下不止朔風終夜鳴飢蟲應蚤蟄老鴈故南征生<lb/>
理真何計沈吟獨此情山中歲酒熟不飲竟須傾<lb/>
　　　送友人<lb/>
鄉路三百里獨歸衣正單凉風紫洲水斜月白沙灘燈<lb/>
火期方逺闗山歲欲闌倚門應望汝莫慢駐征鞍<lb/>
　　　寄友人<lb/>
<pb n="KR4d0502_WYG_001-43b"/>
憐君山水意局促守柴扉故里悲秋草凉風滿褐衣滄<lb/>
洲斜日晚白社幾人歸寂寞分遥念天寒木葉稀<lb/>
　　　秋懷五首<lb/>
天末雲猶去山中歲欲徂周流吾道在歎息古人無野<lb/>
鵲疑秋樹新駒怯暝途蒼茫念同志㣲薄忝為儒<lb/>
對酒髙天豁登樓落日曛亂蟬悲暮葉老鴈赴長雲落<lb/>
拓嵇中散棲遲鄭廣文身名竟如此碌碌復何云<lb/>
稍稍秋河落姢姢宿露微天清江不息野逈樹相依回<lb/>
<pb n="KR4d0502_WYG_001-44a"/>
首狂歌數經心昨夢非流螢無思極巧入絳帷飛<lb/>
仰古嗟無及闗情極可哀禰生才見忌賈傅直為災世<lb/>
肯憐樗櫟吾曾悔草萊小詩聊戲耳何乃併生猜<lb/>
風雨仍揺落江山且滯留懶從生事拙閒惜壯心休弱<lb/>
蔓縈欹石空槎卧洑流興懷到㣲物世故劇悠悠<lb/>
　　　柴荆<lb/>
赤日薄烏㡌柴荆無定棲可能詩似錦乍取醉如泥薄<lb/>
業慚漁艇深衣逐馬蹄蕭條江海興芳草故萋萋<lb/>
<pb n="KR4d0502_WYG_001-44b"/>
　　　憑軒<lb/>
信有儒冠誤憑軒意欲迷山深風雨惡天濶羽毛低他<lb/>
日開炎瘴連城送鼔鼙荷殳吾媿爾未敢歎塗泥<lb/>
　　風雨<lb/>
風雨忽如此閉門方晝眠故應為計拙可復要人憐燈<lb/>
火羌村路桑麻杜曲田悠悠今視昔把卷一茫然<lb/>
　　　山中懷友七首<lb/>
大府趨羣彦修才復壯齡波瀾開白晝羽翼動青㝠弱<lb/>
<pb n="KR4d0502_WYG_001-45a"/>
質悲殊調明時敢獨醒未妨茅屋底寂寞抱遺經<lb/>
望逺空山裏天寒夕夢孤林昏行魍魎江晚變蘼蕪風<lb/>
雨憐同病塵沙感壯圗向來懷古意迴首未能無<lb/>
疎放誰容我交遊重得君論文輕咳唾問俗到耕耘一<lb/>
笑能青眼相思有白雲春風動閭巷還往漫紛紛<lb/>
何事虗齋裏猶分苜蓿盤髙林容偃蹇衆翼避扶摶黑<lb/>
夜文星動青天劒氣寒終南山正好那得悔儒冠<lb/>
自是麒麟種卑棲又幾年故廬南雪下短褐北風前歲<lb/>
<pb n="KR4d0502_WYG_001-45b"/>
暮山林瘦天髙雨露偏肯同兒女輩俛仰事春妍<lb/>
卓犖恒山秀相逢幾抱琴五年風雨别四海弟兄心雪<lb/>
外梅花逺山中桂樹深定知嵇叔夜髙興薄雲林<lb/>
洛社推年少清才照士林春風何處客芳草獨行深遺<lb/>
墨收秦刻新吟學楚音别離無一字目斷白雲岑<lb/>
　　　悼雙林栗上人<lb/>
飛錫遍諸方棲身復故鄉年隨雙樹老人與一琴亡暗<lb/>
草迷春塔凝烟鎻夜堂瀟瀟今日雨誰炷影前香<lb/>
<pb n="KR4d0502_WYG_001-46a"/>
　　　社日重過方子踐<lb/>
東風吹客衣長憶見君時一别驚雲散重來與燕期春<lb/>
深今雨夕花老去年枝莫待空山裏青燈有所思<lb/>
　　　聞子踐卧疾<lb/>
吾子仍多病何人共解顔水聲和藥臼春色閉松闗積<lb/>
雨連三月懷人劇萬山同遊况零落浩蕩可追攀<lb/>
　　　和吳贊府齋居十詠十首<lb/>
　　　　焦桐<lb/>
<pb n="KR4d0502_WYG_001-46b"/>
憐爾抱竒質無香亦自焚材髙初偶得音苦竟誰聞天<lb/>
海空遺操氷霜見裂紋中㕑方煮鶴終得舍夫君<lb/>
　　　　蠧簡<lb/>
六籍灰寒乆名山餘舊蔵漆痕㣲有字芸草寂無香後<lb/>
死嗟猶及斯文豈遽亡世方珍貝葉掩卷一凄凉<lb/>
　　　　破硯<lb/>
巨璞何年鑿磨穿偶至今線紋虚緑潤雨氣失𤣥隂瓦<lb/>
礫看無異塵埃積轉深明光幾攜入往事復何心<lb/>
<pb n="KR4d0502_WYG_001-47a"/>
　　　　殘畫<lb/>
勝境不可得㣲綃餘舊圖丹青初彷彿塵土半糢糊蛺<lb/>
蝶飛疑去波濤坼漸無良工今豈有為爾一長吁<lb/>
　　　　舊劒<lb/>
憶啓蛟龍匣提攜徑出門紅塵走馬處白日報人恩歲<lb/>
月銅花澁雲烟斗氣昏凄凉中夜舞回首暗銷魂<lb/>
　　　　塵鏡<lb/>
古鏡色如墨千年獨此留玉臺塵網暗珠匣土花浮莫<lb/>
<pb n="KR4d0502_WYG_001-47b"/>
笑塵埃滿曽令鬼魅愁盤龍驚已化雲雨夢悠悠<lb/>
　　　　廢檠<lb/>
不解照珠翠早同文字盟何言中路棄無復向人明雨<lb/>
宿髙齋夢秋吟廢館情相看幾今夕及此慨平生<lb/>
　　　　敗裘<lb/>
襲爾亦已乆霜風兩袖穿甘從穉子笑未受故人憐雅<lb/>
製餘前古深期在暮年素絲今化盡念汝獨依然<lb/>
　　　　斷碑<lb/>
<pb n="KR4d0502_WYG_001-48a"/>
零落秋風卧何年廢廟碑圖經愁莫載耆舊說頻移野<lb/>
燒龜趺失荒苔鳥跡疑遥知千載後拂拭轉堪悲<lb/>
　　　　卧鐘<lb/>
龍虡乆摧折沈埋奈爾何畊民誰睥睨野衲自摩挲雅<lb/>
奏多年歇銘文幾字譌斜陽荆棘裏長伴舊銅駝<lb/>
　　　過謝臯羽墓<lb/>
識子今無日風流可復尋山林餘楚製弟子解閩音滄<lb/>
海他年夢青天後夜心平生匣中劒零落遂如今<lb/>
<pb n="KR4d0502_WYG_001-48b"/>
　　　元日即事<lb/>
回首人頻異興懷誰與同塵埃欺白苧歲月入青銅雨<lb/>
急蒼茫外春生浩蕩中長憐故園樹一一受東風<lb/>
　　　八詠樓<lb/>
懷古荒碑在登樓晚望賖秋隂垂野薄江勢抱城斜天<lb/>
地悲遊子氷霜感歲華紅塵吹裋褐歸興及清笳<lb/>
　　　溪南即事<lb/>
莽莽長川去行行薄暮時山光連睥睨寒色入旌旗夕<lb/>
<pb n="KR4d0502_WYG_001-49a"/>
鳥歸飛急風㠶逆上遲世情闗物理俯仰寄長思<lb/>
　　　明月樓<lb/>
遺堞何年有飛甍壓上頭鼓鼙分大幙香火望靈湫曲<lb/>
岸舟如失遥沙樹欲浮登臨且吾土未敢恨淹留<lb/>
　　　含香道中<lb/>
殘日亭猶逺輕風帽易斜稻畦低没鶴草逕曲行蛇經<lb/>
世知無策謀生㑹有涯殷勤理黄菊留眼待秋花<lb/>
　　　懷楊仲𢎞<lb/>
<pb n="KR4d0502_WYG_001-49b"/>
離别驚如雨蹉跎媿後塵秪今才有數多爾術能神玉<lb/>
唾春風濕煙霄碧樹新謬慚推吏事吾敢望平津<lb/>
　　　八詠樓遇方子踐<lb/>
風雨三年别登臨一笑同緑莎垂古井碧瓦映踈桐世<lb/>
故違髙枕吾生劇轉蓬相逢感疇昔出處愧匆匆<lb/>
　　　杭州寄子踐<lb/>
樽酒何人共春光著處同乾坤容野馬歲月失飛鴻俗<lb/>
眼能無白風花故自紅向來常處士早已負諸公<lb/>
<pb n="KR4d0502_WYG_001-50a"/>
　　　次韻答子踐<lb/>
不謂飛霞佩珊然寂寞濱相看今雨夕漸近長年人往<lb/>
事驚如夢何峯擬卜隣平生千里駕還往得辭頻<lb/>
　　　劉聲之爐亭夜話<lb/>
儒冠寧誤我壯志自多違昭代尊經術先生尚布衣清<lb/>
言今夕共大隠昔人稀預恐蒼山麓無從候少㣲<lb/>
　　　雨三首<lb/>
湖闊雲如積天空雨正豪風飈兼晝夜井邑帶波濤茅<lb/>
<pb n="KR4d0502_WYG_001-50b"/>
屋垂垂破漁舟故故髙何妨張仲蔚環堵自蓬蒿<lb/>
穉子吾憐汝泥行去不難憑闌真自笑髙枕敢求安天<lb/>
地三辰逺江湖五月寒好將遮日手却把釣魚竿<lb/>
田父愁何訴龍公怒未休千畦沈翠羽百水散黄流小<lb/>
市猶長閉孤城併欲浮誰誇補天漏此事恐悠悠<lb/>
　　　金陵客舍漫書<lb/>
不擬芙蓉珮終然挂寂寥百年多事始千里一身遥巢<lb/>
燕驚華屋韝鷹望赤霄蒼蒼叢桂樹愁絶小山招<lb/>
<pb n="KR4d0502_WYG_001-51a"/>
　　　陪仇仁父先生登石頭城<lb/>
談笑逢諸老登臨失故亭薄遊成汗漫髙步覺竛竮峽<lb/>
水通吳白淮山入楚青平生一盃酒及此慰飄零<lb/>
　　　抱琴<lb/>
三尺枯桐樹相隨年歳深此行端有意何處託知音隠<lb/>
隠青山夜寥寥太古心空擕水仙曲更向海中岑<lb/>
　　　吳賛府挽詩三首<lb/>
鶴去愁滄海鴻飛困朔風𡨕𡨕方獨往已已竟長終莫<lb/>
<pb n="KR4d0502_WYG_001-51b"/>
掛還鄉劒真隨厭世弓向來曾慟哭不是為途窮<lb/>
百代龍川子風流見外孫餘生唯白帽舊業自青門浩<lb/>
蕩期千載蒼茫哭九原仙華雲縹緲愁絶刻舟痕<lb/>
懷古餘哀思憐君尚典刑清談無俗子白髪死遺經客<lb/>
社荒春汐鄉山隕夜星夕陽隣舎笛悽切可堪聽<lb/>
　　　春日郊行雜興三首<lb/>
忽忽時頻異垂垂花正繁登臨聊極目出處可忘言風<lb/>
急江光亂春濃野色昬舊游嗟契闊覽物思空存<lb/>
<pb n="KR4d0502_WYG_001-52a"/>
五畆清江曲為農計末踈那無經世策宜付絶交書野<lb/>
笛吹頻歇漁舟去若虚卜居能有待天地本吾廬<lb/>
髙興真誰共佳辰秪屢經天清風細細花逺樹冥冥勝<lb/>
事今非昔狂歌醉欲醒終南飛鳥外一髪向來青<lb/>
　　　次韻答友人<lb/>
十載論交地才皆第一豪江湖嗟契闊風雨夢蕭騷趨<lb/>
走知無力標題敢自髙期君養翎羽一擊可徒勞<lb/>
　　　九日登石頭城<lb/>
<pb n="KR4d0502_WYG_001-52b"/>
背郭囂塵逺髙秋川岳清幽懷初曠蕩陳迹故縱横遥<lb/>
望龍盤舊長憐蟻穴爭紺園隨處闢粉堞向來傾發草<lb/>
窺眢井看碑驗故塋門開蒼耳路亭愛翠㣲名逺樹淮<lb/>
南出滄江鳥外明人煙川浩渺風物歳崢嶸吹帽仍佳<lb/>
節傳觴但老兵愚生雜蛙黽浪走媿璜珩去去㠶檣盡<lb/>
蕭蕭蘆葦鳴登髙未成賦覽古獨含情政復哀王粲何<lb/>
堪厭禰衡敝廬滄海曲目斷白雲生<lb/>
　　　寄李生<lb/>
<pb n="KR4d0502_WYG_001-53a"/>
有美維仙李孤標見碧梧髙門留雨露短褐混泥途姿<lb/>
悍寧為小機深或類愚洗心須貝葉游藝及摴蒱政爾<lb/>
難藏頴幡然獨抱竽從容觀近效僶俛事羣趨稍廢琴<lb/>
心曲能操犢背書誰將窮罔象莫使避珊瑚它日逢何<lb/>
暮清談動至晡醉醒勞問我喜怒得令渠契闊江湖逈<lb/>
漂零歳月徂青雲悲㨗徑白日仰亨衢秋社枌榆外南<lb/>
包橘柚初飛騰如借順能勿笑蟾蜍<lb/>
　　　次韻答陳君采兼簡一二同志六首<lb/>
<pb n="KR4d0502_WYG_001-53b"/>
憶昔雙溪上相逢暮雨時交游傾意氣談笑挹丰儀草<lb/>
草中年别寥寥大雅詩受材知有分豐嗇竟誰司<lb/>
不謂飄零日求賢網四張胡然卑小技乃爾閟孤芳寳<lb/>
唾非無色江鴻詎有行散材何所以徒愧飾青黄<lb/>
十載西州客論交著處新時時談述作一一望光塵澹<lb/>
月銀河曉暄風玉樹春幸令窺髣髴㣲薄尚何伸<lb/>
黙守知存道清言不廢儒身方同木石名已在江湖此<lb/>
士須前席何人屬後車唯應畊釣者縹緲識霞裾<lb/>
<pb n="KR4d0502_WYG_001-54a"/>
尚想南歸始簪花出禁圍塵沙迷故步桃李借餘輝有<lb/>
日酬天造終身返布衣風流成二老巾屨倘相依<lb/>
亦有貞居子難忘太古情詩筒來絶響茗椀出新烹磊<lb/>
落單傳意蕭條異代名無為念離别惆悵不能平<lb/>
　　　洋山夜發<lb/>
肅肅洋山暮倉忙拜水神吹嘘端有力漂泊竟無津黑<lb/>
夜魚龍界皇天蟻蝨臣生還如偶遂敢憚歴㣲辛<lb/>
　　　陸氏水軒分韻得揚字<lb/>
<pb n="KR4d0502_WYG_001-54b"/>
髙會軒楹敞清秋笑語涼行雲隨度曲野水映飛觴坐<lb/>
挹才華盛衰慙鬢髪蒼新詩穿窈眇何力共游揚<lb/>
　　　寄黄伯陽<lb/>
掺别逢春雨移舟落夜濤忽驚滄海大轉覺碧雲髙楊<lb/>
子多竒字王祥忝佩刀深情空繾綣短髪正刁騷<lb/>
　　　送陳養直歸四明<lb/>
迢迢淛河水同渡不同歸執袂方成别驚㠶已若飛野<lb/>
橋行處酒風雪去時衣瞻望嗟何及天長鴻鴈㣲<lb/>
<pb n="KR4d0502_WYG_001-55a"/>
　　　送胡允文紹興録事<lb/>
斯文千載後一髪渺存亡尚喜衣冠舊能傳翰墨香春<lb/>
秋嚴助對富貴買臣鄉莫厭官曹劇諸生在鴈行<lb/>
　　　讀陳制幹遺事<lb/>
歴歴青雲上飛揚彼一時深春曲江宴清夜郾城詩老<lb/>
去山河在仙成日月遲空言徒有託千載欲誰期<lb/>
　　　隆山牟先生挽章<lb/>
井絡收英氣文昌返列星能官須伐閱仍世覿儀刑漂<lb/>
<pb n="KR4d0502_WYG_001-55b"/>
轉逾三峽森扶並五丁芝蘭紛滿砌橘柚歘充庭它日<lb/>
看空櫪羣公羡發硎鼎湖驚掃迹華表訝摧翎風物嗟<lb/>
王粲心期託管寧乘桴良已後抱瑟匪求聽此道誠何<lb/>
病明時忌獨醒迢迢膽北極衮衮化南溟薦剡多新墨<lb/>
恩袍祇舊青故應氈座冷不愧草堂靈食檗餘深味縣<lb/>
車及暮齡一朝傷永訣千古悶遺經謬忝鴻私乆徒增<lb/>
雪涕零無辭歌薤露有恨寄泉扃<lb/>
　　　入京道中寄同里諸友<lb/>
<pb n="KR4d0502_WYG_001-56a"/>
十年州縣底及此望京華客路時時雨春江岸岸花何<lb/>
方堪報國將老更浮家可得同攜手山顛復水涯<lb/>
　　　送句龍提舉之雲南<lb/>
獨抱文章印驅車背朔風行歌萬里别聲教百蠻通列<lb/>
郡創殘後諸生色笑中誰當偕計吏封殖待新功<lb/>
　　　題天童疊秀軒<lb/>
名山標巨刹樓閣在青𡨕别路通禪窟當軒列翠屏暝<lb/>
禽多雪色偃樹盡龍形負土新成塔非才愧勒銘<lb/>
<pb n="KR4d0502_WYG_001-56b"/>
　　　癸酉四月同子長至赤松子長先去遂獨宿智<lb/>
　　　者之草堂已而子長與正傳俱來同出靈源詣<lb/>
　　　鹿田遊三洞逺過山橋至潜岳謁故中書舎人<lb/>
　　　潘公之墓復迴智者而别<lb/>
昔共張公子翩翩訪赤松重來經兩紀獨去宿孤峯古<lb/>
木蒼陂映襌房側徑通夕隂千嶂黑人靜一燈紅幸及<lb/>
軒車會寧辭杖履從相看如夢寐徤走愧兒童春盡山<lb/>
仍好林深磵忽窮天低時墮雨寺逺但聞鍾弔古田無<lb/>
<pb n="KR4d0502_WYG_001-57a"/>
鹿探竒洞有龍幽尋穿<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱髙步踏玲瓏靈草多成藥<lb/>
踈篁不作叢嵐光凝晻曖野色在空濛下瞰疑無底言<lb/>
旋復向東巖阿棲斷礎烟外落飛淙細路縁苔磴危橋<lb/>
跨石谼泉依山曲曲雲與樹重重巨刹縺名岳穹垣䕶<lb/>
畆宫倚闌斜日下入室老僧逢零落螭頭黑荒涼馬鬛<lb/>
封不才待薄禄終古望遺風弛擔雲闗裏傳觴雪峽中<lb/>
追隨尋道侣述作付文雄急景真流電浮生尚轉蓬後<lb/>
期觀歲晏來往意憧憧<lb/>
<pb n="KR4d0502_WYG_001-57b"/>
　　　送簡縣尹<lb/>
簡氏多兄弟才名萃一家嗟君本朝士出宰向天涯度<lb/>
嶺三冬雪行春一縣花應憐未歸客鞍馬尚風沙<lb/>
　　　送趙仲理御史<lb/>
籍甚聲華舊頻年沐盛恩校書天禄閣執法太㣲垣攬<lb/>
轡炎埃豁揮毫玉露繁庸踈徒自笑投贈欲何言<lb/>
　　　送趙宗吉御史<lb/>
憶共趨龍禁驚聞正豸冠汗顔居館下矯首望臺端去<lb/>
<pb n="KR4d0502_WYG_001-58a"/>
路黄河直飛霜白日寒仙舟如可託歸理釣魚竿<lb/>
　　　送馬伯忱教授<lb/>
卓犖青雲彦飛騰及妙年書成天禄閣座有廣文氊九<lb/>
陌車塵外千軍筆陣前白頭慚倚席臨别思茫然<lb/>
　　　送王道一郎中<lb/>
使者下青𡨕郎官動列星揚旌開瘴癘持斧用雷霆逺<lb/>
俗難馴化儒臣解引經無如多詿誤能勿望平亭<lb/>
　　　送宋顯夫憲僉分題得邵伯埭<lb/>
<pb n="KR4d0502_WYG_001-58b"/>
謝公千載後陳迹在淮壖遺愛傳終古嘉名配昔賢藕<lb/>
花方爛漫使節莫留連移取甘棠樹分栽郢水邊<lb/>
　　　送宋翼卿照磨<lb/>
莽莽闗河路西征獨據鞍借材蓮幕底養望栢臺端指<lb/>
日傳温詔朝天正法冠廣平心鐵石寧憚朔風寒<lb/>
　　　送潮陽蘇縣尹<lb/>
夜水蔵蛟鰐秋天卷瘴雲田多陶令秫石有大蘇文巧<lb/>
宦誠為樂修才况不羣尚煩驅筆陣時復張吾軍<lb/>
<pb n="KR4d0502_WYG_001-59a"/>
　　　同劉遂初脩撰周伯温編脩任大瞻經歴王繼<lb/>
　　　志架閣西山行香次初韻<lb/>
仙馭賔天乆衣冠此出游祗園金地古汾水白雲秋謁<lb/>
拜陪諸彦躋攀展寸眸始知山水窟近在帝王州深岫<lb/>
蔵青靄平蕪映緑疇層臺臨太液環海像瀛洲粤自遺<lb/>
弓劍無從望黈旒明庭虚次舎綵纜舊維舟陛㦸盈千<lb/>
列靈輿副九斿祠官偵伺謹中使往來稠備禮兼今昔<lb/>
求神遍顯幽琅函開貝葉玉瓉薦黄流肹蠁人天合輝<lb/>
<pb n="KR4d0502_WYG_001-59b"/>
光日月侔遥看陳羽衛疑是問龍樓花雨繽紛落香烟<lb/>
泱漭浮重闗羅虎兕簇仗擁螭虯去去簫聲逺㣲㣲扇<lb/>
影收清都成夢境塵刼等浮漚歸逕縁湖尾殘陽掛樹<lb/>
頭舉盃相慰藉分席暫淹留物色迓行轡風寒襲敝裘<lb/>
迴曕天路永坐感歳時周戀闕慙衰朽非才墮謬悠<hi>缺</hi>
休富鴻藻珍贈若為酬<lb/>
　　　題道士熊君夀母詩卷<lb/>
跨鶴出山中春衣密密縫度闗占紫氣賜酒拆黄封介<lb/>
<pb n="KR4d0502_WYG_001-60a"/>
夀慈顔喜承家積慶重蘇耽却來否石上有仙蹤<lb/>
　　　題石門淨勝寺<lb/>
十頃蒼陂上山迴地勢偏屋棲黄面老碑掛赤烏年葉<lb/>
葉風荷顫層層雪瀑懸青燈夜寥閴獨照一僧禪<lb/>
　　　秋至寧海<lb/>
地至東南盡城孤邑屢遷行山雲作路累石海為田蜃<lb/>
炭村村白㯶林樹樹圎桃源名更美何處有神仙<lb/>
縹緲蛟龍宅風雷隔杳𡨕人家多面水島嶼若浮萍煮<lb/>
<pb n="KR4d0502_WYG_001-60b"/>
海鹽煙黑淘沙鐵氣腥停驂方問俗漁唱起前汀<lb/>
　　　試院同諸公為主試官作<lb/>
右轄升庸日秋闈獻藝初端居煩坐鎮妙柬備賢書憶<lb/>
昔興文運惟天啓聖謨教條行九有學業出三餘儒術<lb/>
俄中否詞塲遂乆虚綸言何噩噩髦士共于于吐握承<lb/>
謙德飛揚感壯圖至公留藻鑑成物待洪爐肅穆華星<lb/>
聚涵容化日舒誰歟隨計吏行矣聽傳臚橘柚天庭貢<lb/>
參苓相府儲鋪張須鉅筆衰朽媿荒踈<lb/>
<pb n="KR4d0502_WYG_001-61a"/>
　　　試院同諸公為監試官作<lb/>
文治回亨運羣言協睿謀設科存墜典傳詔及遐陬風<lb/>
動黄簾曉霜飛白簡秋迂臨宣上化精察副旁求懷牒<lb/>
魚鱗集摛辭繭絍抽按行承奬飭鼓舞望甄收氷鑑垂<lb/>
清照淵珠免暗投充庭先品物入彀總英游奏自蘭臺<lb/>
上名依桂籍留神仙司下土桃李在南州使節光華盛<lb/>
公堂禮數優無能禆末論傾詠獨綢繆<lb/>
　　　游法華山回宿樓氏書房遥望嵩頭陀智者國<lb/>
<pb n="KR4d0502_WYG_001-61b"/>
　　　師道塲上清五雲龍夀諸山而未及至其處贈<lb/>
　　　同游傅生國章<lb/>
故廬湖水曲門對法華山百里空荒外三峯晻靄間倦<lb/>
游煩汲引闊步强躋攀老怯髙寒境非縁興盡還<lb/>
小憇虚齋夕何人笑語同青雲一才子白髪兩衰翁節<lb/>
物逢春好名區有路通未能窮勝踐健走媿兒童<lb/>
　　　過永康桃巖<lb/>
立石平如削飛雲近可梯莫窮千古勝但惜衆山低靈<lb/>
<pb n="KR4d0502_WYG_001-62a"/>
草經春長珍禽隔樹啼人言舊朝士感事有留題<lb/>
　　五言絶句<lb/>
　　　山中偶題<lb/>
古苔隠石色寒花明藥叢有時白磵雨終日青松風<lb/>
　　　夜坐<lb/>
涼風動千里孤坐思滄洲白露洗明月青天此夜秋<lb/>
　　　題趙公畫蘭竹<lb/>
猗蘭幽人操緑竹君子德夭夭彼棘心胡為乆吾側<lb/>
<pb n="KR4d0502_WYG_001-62b"/>
　　　題馬虚中畫<lb/>
人在白雲處舟在清溪曲不聞欵乃聲但見山水緑<lb/>
　<lb/>
　<lb/>
　<lb/>
　<lb/>
　<lb/>
　文獻集卷一<lb/>
</p>
<p>
</p>
  </div>
</body>
</text>
</TEI>
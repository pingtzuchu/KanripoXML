<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻集卷五</head> <lb/>
    <p>
<pb n="KR4d0502_WYG_005-1a"/>
欽定四庫全書<lb/>
　文獻集卷五<lb/>
　　　　　　　　　　　　　元　黄溍　撰<lb/>
　　序<lb/>
　　陳茂卿詩集序<lb/>
詩之為用其微矣乎輶軒之使不至而挾飛霞簸明月<lb/>
者徒以自怡於萬物之表而已夫音奏之悲涼意象之<lb/>
荒忽初若澶漫無屬至其使幽人狷士有適而不懟或<lb/>
<pb n="KR4d0502_WYG_005-1b"/>
者舒揚振道之益猶有資乎覽者顧謂其如瑤華琪樹<lb/>
世所罕見探而有之或嗇於用若吾亡友陳茂卿之為<lb/>
詩其亦所謂瑤華琪樹者非耶茂卿平居惴惴寡言容<lb/>
貌不能動人生三十年未嘗一踰里門以死故時無識<lb/>
茂卿者而茂卿之自窮亦果矣自予與之交而善而弗<lb/>
獲窺其奥茂卿既死訪遺槀其家亦竟無得蓋以殉葬<lb/>
焉因追次嚮所僅聞而可知者為五七言古律詩如千<lb/>
篇嗚呼茂卿縁情序事清邃激越其嗇於用與否予固<lb/>
<pb n="KR4d0502_WYG_005-2a"/>
莫得而知載而傳之四海之大千歲之久烏知其不有<lb/>
合也而茂卿孑孑焉自窮如此有可為追惜而悼慕乎<lb/>
然予聞之荆山之韞豐城之閟必有俟以彰其用雖玉<lb/>
烟劔氣非窮山腐壤之所堙滅物之顯晦固繫其逢哉<lb/>
序而藏之庸俟知者不復苟為讓也<lb/>
　　　送葉審言詩後序<lb/>
嗚呼四民失其業久矣而莫士為甚非謂夫賤且拘之<lb/>
為病也饋膳以厚之給復以優之所養有古之所無而<lb/>
<pb n="KR4d0502_WYG_005-2b"/>
所就無古之所有何哉蓋昔之生齒衆矣未有不使以<lb/>
士君子自為者而今也惟以其占籍為斷焉耳方儒服<lb/>
俎豆蝟然勃興而秀人碩士不得業乎其間者比肩而<lb/>
是彼施施焉于于焉逸居飽食而肆其力于負販技巧<lb/>
者豈亦少哉幸而有能砥礪激發稍自出以售於世或<lb/>
者且將縻之以簿書束之以律令使之伏其所長而效<lb/>
其所短譬猶任劉累以飯牛責卞莊以搏彘抑又失其<lb/>
業之大者也若吾葉君幼而學壯而行未始一日而去<lb/>
<pb n="KR4d0502_WYG_005-3a"/>
夫黨庠術序可謂能不失其業矣乎然予觀君之用其<lb/>
材奮乎若騎而爭險于猱狖也躍乎若丸飛而矢决也<lb/>
歘乎若揚飄風簸鉅海而髙颿大舶出没後先也儁稱<lb/>
媺譽踊溢未巳庸詎知不有奪其業而用之儒服俎豆<lb/>
之外者邪今方由吾烏傷教官以秩滿去吾烏傷之士<lb/>
咸相與侈為歌詩以識其别而鄉先生朱公序之備矣<lb/>
予固有志於士君子而重失其業者能弗歆羡而贊慕<lb/>
乎雖然予懼夫奪之者之將至也姑因末簡而私焉以<lb/>
<pb n="KR4d0502_WYG_005-3b"/>
著吾志庶幾乎君無輕於去就而若予之有所羡慕也<lb/>
哉夫以君之絶藝殊能宜有不止於豢龍刺虎者若將<lb/>
以戲游出之則非予所知也<lb/>
　　　送孔周卿序<lb/>
昔者七十子之徒蓋以有若為似夫子而師事之矣他<lb/>
日雖以不能對諸子之問叱避而退其記言之書終不<lb/>
敢字稱之而猶必曰有子焉彼其失孔子未久也於質<lb/>
貌之偶同者且尊慕之如此則凡後孔子千百歲而生<lb/>
<pb n="KR4d0502_WYG_005-4a"/>
而見夫隆顙者升脣者圩頂者河目者面如蒙倛者將<lb/>
皆趨而拜之不暇况其子若孫之克肖者乎厥今孔氏<lb/>
之族日大以蕃其能服詩禮如伯魚原性命如子思者<lb/>
予雖莫得而悉識距夫子五十四世有名某字周卿者<lb/>
予所識也周卿主教吾烏傷三年矣當以秩滿升去烏<lb/>
傷之士莫不華其行而恡其去予竊以為孔子之道如<lb/>
天之無専覆地之無獨載日月之不擇物而照顧豈私<lb/>
其家者邪誠令流風餘澤之所存必孔子謂宜列之公<lb/>
<pb n="KR4d0502_WYG_005-4b"/>
台建之方岳俾諸大夫國人咸有所寓其尊慕焉可也<lb/>
又豈一州一邑所得而私邪詩曰雖無老成人尚有典<lb/>
刑予固未敢遽以吾周卿為賢於有子不猶愈乎隆顙<lb/>
升脣圩頂河目面如蒙倛之偶同者邪周卿行矣予之<lb/>
屬望於周卿也厚矣凡離曠之思愛助之意既形于羣<lb/>
公之篇什故予獨論其所貴乎孔氏者如此云<lb/>
　　　送徐生序<lb/>
異時為舉子業者劬躬苦思敝敝焉穿穴乎經史百氏<lb/>
<pb n="KR4d0502_WYG_005-5a"/>
之書憊不得休垢不暇沐然後能以其藝角强而取勝<lb/>
幸而有能自拔於千萬人之中莫不籯糧笥書呻呼踊<lb/>
躍合乎京師以鬬其一日之技或者屢進而輒弗利又<lb/>
未嘗不闔戸塞竇益淬其鋒鍔而望更進焉國家愛士<lb/>
不欲使卒廢乃為之定制凡得舉十有五年者俾輒試<lb/>
於禮部又十有五年而遂升之天子之庭于是天子亦<lb/>
且閔其老而以故事特予之一官幸者乃得為縣文學<lb/>
其勤且久如此而今也一更訓蒙之識輒升而居其任<lb/>
<pb n="KR4d0502_WYG_005-5b"/>
可不謂大幸與夫一考之勞非有三十年之逺環十數<lb/>
童子而授之句讀非有抗千萬人之難也而又有官稱<lb/>
之美禄食之富豈若夫冒險途觸畏景挈挈然亟徃亟<lb/>
返連蹇困踣沈鬱而無聊者哉逸用其力而厚食其報<lb/>
是宜吾黨之士摻觚擘牋以歆豔乎徐生之去也况夫<lb/>
嘗自拔于千萬人之中而不得一官以慰其勤且久者<lb/>
能無所致其歎慕之意乎予獨以為向之求于生者十<lb/>
數童子而已耳一旦峩冠大裾于于揚揚執經以升于<lb/>
<pb n="KR4d0502_WYG_005-6a"/>
髙座則人之期君將有大於童子之所求者矣惟生無<lb/>
幸其所易而忽其所難則雖掉臂於金馬揚眉於石渠<lb/>
而無怍焉可也尚何文學掾之足云珠玉在前予無以<lb/>
復進敢道其所望于生者置諸篇端云<lb/>
　　　送養直師序<lb/>
始吾聞浮屠氏稱其道奭然不與孔子異而世儒恒譏<lb/>
其去尊卑略貴賤無君臣禮其果然哉厥今薄海外内<lb/>
郡縣所寘主僧之官輒與角立凡府署之崇傔從之盛<lb/>
<pb n="KR4d0502_WYG_005-6b"/>
徃徃視守令而其徒卑躬曲意聽命承事之有加焉吾<lb/>
于是知尊卑貴賤不可卒廢而浮屠氏果無以獨異于<lb/>
人也夫何世儒又有訾乎其用於時者以為釋氏之子<lb/>
宜捐貨財毁衣服木茹澗飲以求其所謂道誠不宜逐<lb/>
逐然惟印組之為務也嗟乎是不亦責人終無已乎且<lb/>
古之生人必有君也而一人不能以獨理也必將斂其<lb/>
賢者能者而授以事則夫賢且能者宜為世之所不捨<lb/>
矣浮屠氏寧于是而復與人異情邪若直師之負材傑<lb/>
<pb n="KR4d0502_WYG_005-7a"/>
驁庶㡬不見捨于其徒者也今方出而官於甬東甬東<lb/>
之人苟𨽻于僧籍者望其來而聽命承事之久矣是宜<lb/>
于簿書號令之外有以淑其衆矣其行也猶有冀乎吾<lb/>
徒一言以為贈夫豈自歉于其道而思有異聞乎傳曰<lb/>
大哉乾元萬物資始此人之所以為性而道之所以為<lb/>
本也其為本不二故浮屠氏不能苟為異也而吾且安<lb/>
取異哉顧其蒙詬于世者不可以無辨焉耳甬東之文<lb/>
學掾曰栁君者吾友也試徃諗之其以吾言為弗畔矣<lb/>
<pb n="KR4d0502_WYG_005-7b"/>
乎<lb/>
　　　石臺紀遊詩序<lb/>
寧海多大山其髙或俯視雲雨名於仙經地志者天門<lb/>
閬風丹丘桐栢而南田號曰福地好事者率病其幽逺<lb/>
險絶莫適至顧獨喜遊石臺石臺距縣治僅五里所山<lb/>
皆土阜非有竒巖峭峰水泉花藥竹箭之美由山足縁<lb/>
坡陀蛇行穿灌莽而上至其脊乃有巨石五六相積壓<lb/>
如累器物其頂上隆然正方而平劣可坐十人旁睨四<lb/>
<pb n="KR4d0502_WYG_005-8a"/>
山屛嶂離列東北山缺處海霞島霧縹緲可睹也臺之<lb/>
勝止是特以卑近而易即凡觀遊者恒用為稱首予佐<lb/>
縣之又明年始合耆俊之士登斯臺抉剔蔽翳求昔人<lb/>
之遺刻既漫滅不可識唯慶元諸老題詠故在徘徊久<lb/>
之望東麓杉松蒼翠甍桶隱隱或曰是謂南園道院乃<lb/>
款而休焉因相與飲酒賦詩抵暮而去蓋忘其為山之<lb/>
卑地之近也孰使予樂焉而無志乎其髙且逺者非兹<lb/>
臺也邪然予聞古君子雖甚陋必有游息之物以養其<lb/>
<pb n="KR4d0502_WYG_005-8b"/>
觀聽而發其意慮卑髙逺近物之不齊者也夫苟無累<lb/>
乎物斯異方而同得者也詩所以志兹遊之得序而歸<lb/>
之南園以為石臺故事<lb/>
　　　聯珠續集序<lb/>
鄞故多官族而傳世之久者稱蔣氏蔣氏之起家在太<lb/>
平興國初至寳元康定中家始大有累官金紫光禄大<lb/>
夫者其子當元符崇寧間咸起進士至大官世禄所逮<lb/>
且三葉最後有起進士為嘉熙言官者至刑部尚書最<lb/>
<pb n="KR4d0502_WYG_005-9a"/>
貴顯尚書之猶子亦起進士為將作監主簿有名咸淳<lb/>
時此將氏世次之可見者也溍生也後弗及睹夫衣冠<lb/>
之盛過其家而訪焉則髙文大冊散落已久所可徴者<lb/>
獨其詩而已竊惟古者載籍所記大辭令大褒貶存于<lb/>
書春秋而其流風遺俗形于詠歌謠誦之間纎悉委曲<lb/>
見於詩為最備善謔寤言馳驅灑埽葵棗𤓰壺苴荼之<lb/>
食為事至微為物至細聖人以之列於三百五篇之中<lb/>
與文王清廟之什並傳而不廢者厥㫖深矣而况宋三<lb/>
<pb n="KR4d0502_WYG_005-9b"/>
百年蔣氏實與之相終始誦其詩而尚論其世流風遺<lb/>
俗猶足以槩見豈可忽哉凡其為詩斷自開禧以前有<lb/>
三徑聯珠集宣獻樓公既為之序將作主簿君之子昭<lb/>
先復纂次其續集俾溍序之昭先今方以儒入官引而<lb/>
勿替蔣氏之世澤未艾也後復有續是集者秉筆之士<lb/>
尚不一書<lb/>
　　　方先生詩集序<lb/>
黍離麥秀其為音之哀以思一也黍離出於周之大夫<lb/>
<pb n="KR4d0502_WYG_005-10a"/>
而與文王清廟俱傳者雒鼎未遷風雖變猶有所繫也<lb/>
麥秀出於商之仁人義士而不與猗那長發並存者亳<lb/>
社已屋風不止於變且莫知所繋也夫既無所繫矣而<lb/>
其辭見于今卒不泯者豈非所謂民之性先王之澤歟<lb/>
然則先生之詩固君子所不廢也先生在勝國時未及<lb/>
仕而運去祚移抢其遺經隱於仙華山之陽窮深極密<lb/>
殆與世隔久之稍出遊浙東西州遇遺民故老於殘山<lb/>
剩水間徃徃握手歔欷低回而不忍去縁情託物發為<lb/>
<pb n="KR4d0502_WYG_005-10b"/>
聲歌凡日用動息居游合散耳目之所屬靡不有以寓<lb/>
其意而物理之盈虗人事之通塞至於得失廢興之迹<lb/>
皆可槩見故其語多危苦激切不暇如他文人藻飾濃<lb/>
麗以為工也先生殁其音遂絶蓋至是而百年之耆舊<lb/>
盡矣先生有友二人曰吳氏善父曰謝氏臯父素以風<lb/>
節行誼相髙而皆前先生死先生二子樗梓懼時無知<lb/>
先生者不敢輒以遺稾示人柳君道傳方官于太常自<lb/>
以遊先生門最早知其不朽者甚悉既緘辭銘其墓且<lb/>
<pb n="KR4d0502_WYG_005-11a"/>
探其家藏摘五七言古律詩三百八十篇釐為九卷屬<lb/>
永嘉尹趙敬叔刻寘縣齋以溍幸嘗及先生之門伻來<lb/>
俾為之序夫誦其詩而欲知其人必也尚論其世先生<lb/>
之盛年不得從周大夫之後晚乃於商之仁人義士而<lb/>
有志焉不亦悲乎此溍所為掩卷太息而不已也異時<lb/>
龔公聖予見先生於錢塘覽所賦詩識以二十二言曰<lb/>
由本論之在人倫不在人事等而上之在天地不在古<lb/>
今言先生之詩者無以易此矣溍復何云哉先生方氏<lb/>
<pb n="KR4d0502_WYG_005-11b"/>
諱鳳字韶父婺浦江人年夀卒葬具如墓銘此不著<lb/>
　　　見山集序<lb/>
予始聞餘姚人亟稱見山先生然莫得其所以稱也他<lb/>
日過歴山之陽乃識先生又得先生所為詩嗚呼兹其<lb/>
所以為先生與先生葉氏初名某宋咸淳甲戌禮部正<lb/>
奏名於是枋國者方務隔絶後進筆墨豪縷之異抉擿<lb/>
無少貸先生竟不得奉大對罷遣而歸其明年枋臣南<lb/>
還又明年而三宫北上矣先生既倀倀然無所售其技<lb/>
<pb n="KR4d0502_WYG_005-12a"/>
重山密林窮居而獨游餘四十年凡古今事㑹人物至<lb/>
於卉木魚蟲之細目觸而心接壹發於詩故老往往不<lb/>
忍讀後生聞之漫不省為何等語宜其莫知所以稱先<lb/>
生也大雅曰芃芃棫樸薪之槱之又曰勉勉我王綱紀<lb/>
四方夫薪槱山材也綱紀大業也而詩人始終致意焉<lb/>
一士之失得若無預乎廢興存亡古之人固不謂然也<lb/>
先生之詩既不得升歌為清廟欲為薪之槱之之棫樸<lb/>
又不可得而為空谷之白駒而遂為黍離是果孰使之<lb/>
<pb n="KR4d0502_WYG_005-12b"/>
耶必有執其咎者雖然黍離之大夫當周之東猶有禄<lb/>
食而服事焉視先生所處抑異矣感深者難忘習久者<lb/>
易變不亦人之常情哉而先生之志未嘗以淺深久近<lb/>
為異於此見禮義之澤民之性情有不與物俱化者其<lb/>
格力之卑健語意之妍拙所未暇論也<lb/>
　　　送曹順甫序<lb/>
曹君順甫與予居同郡且同舉教官予訖不調而順甫<lb/>
用累考序遷為温學正其行也㑹予以督運吏書滿歸<lb/>
<pb n="KR4d0502_WYG_005-13a"/>
自海壖順甫謂予幸以一言識其别於是距予與順甫<lb/>
同舉時二十又三年矣劣弱無似不能使其學與日俱<lb/>
進詎有以増益順甫之所未至哉然嘗從鄉先生聞乾<lb/>
淳師友之盛未始不歎其人物之聚學術之散也蓋婺<lb/>
之學陳氏先事功唐氏尚經制吕氏善性理三家者唯<lb/>
吕氏為得其宗而獨傳至於人自為書角立競起吕氏<lb/>
終莫能挈而合之也其在温則王道甫之慷慨名義嘗<lb/>
合於陳氏矣而其言無傳焉陳君舉本薛士隆上下古<lb/>
<pb n="KR4d0502_WYG_005-13b"/>
今而和齊斟酌之以綜世變為說不皆與唐氏合其廑<lb/>
存者亦莫之傳也葉正則推鄭景望周恭叔以達于程<lb/>
氏若與吕氏同所自出至其根柢六經折衷諸子剖析<lb/>
秦漢訖于五季凡所論述無一合於吕氏其傳之久且<lb/>
不廢者直文而已學固弗與焉三代之聖人逺矣於大<lb/>
道隳裂之餘而能必尊其所聞必行其所知豈非卓然<lb/>
獨立而不懼者乎是未可以専私蔽錮為其詬病也冢<lb/>
鉅淪没晚後無所依風承響接第以世之所共傳為信<lb/>
<pb n="KR4d0502_WYG_005-14a"/>
遂使散者不可復合不傳者日就泯墜安知紛然不同<lb/>
之中有混然大同者在耶夫考師友源流之自務合乎<lb/>
聖人之本統以壹諸生之道德學校之重事也故予取<lb/>
以為順甫告是雖非有以増益順甫之所未至其望于<lb/>
順甫則厚矣他日順甫歸休而與予游於鄉校尚挹其<lb/>
緒論以袪所惑焉<lb/>
　　　送東川書院陳山長序<lb/>
古之釋奠于先師者必本其學之所自出而各自祭之<lb/>
<pb n="KR4d0502_WYG_005-14b"/>
非其師弗學也非其學弗祭也今之言師友者孰不知<lb/>
求儒先之書而為其說讀若漢嚴子陵諸葛孔明晉王<lb/>
逸少陶元亮唐陸敬輿白樂天諸人言談不及于性命<lb/>
其遺文之僅有者非世所用以說讀也或者猶相率尊<lb/>
師焉而尸祝之不廢得不以其髙風盛烈使夫人觀感<lb/>
而興起有非說讀之所及歟予友陳君以選為東川學<lb/>
者師而元亮東川之先師也元亮於書未嘗務為甚解<lb/>
而其死生去就之際浩然無所滯碍不亦知道之君子<lb/>
<pb n="KR4d0502_WYG_005-15a"/>
哉二三子之從君登斯堂也不知學元亮者祭非其學<lb/>
也舎元亮而他學焉者學非其師也而所謂五柳先生<lb/>
傳桃花源記歸去來兮辭等篇固不可以說讀為也蓋<lb/>
予聞之古有憲老而無乞言憲者儀刑其德而已問而<lb/>
答焉其次也有講焉有聽焉又其次也講而未必聽焉<lb/>
則末如之何矣君誠能令二三子知所觀感興起而以<lb/>
古人自任以千載自期一洗尋常說讀之陋斯善學元<lb/>
亮者也詩曰髙山仰止景行行止豈惟學元亮者為然<lb/>
<pb n="KR4d0502_WYG_005-15b"/>
乎庸因君之行書其所與君語者以附贈言之末云爾<lb/>
　　　周易集說序<lb/>
周易集說四十卷纂圖二卷古占法一卷林屋山人俞<lb/>
氏述其為說大抵祖程邵而宗朱古今諸儒之言之善<lb/>
有所弗遺也而其己意亦以附見焉其是非取舎不合<lb/>
於聖人者寡矣蓋古者三易皆掌於大卜四學之教詩<lb/>
書禮樂而已孔子晚乃好易其與七十子之徒難疑答<lb/>
問固未有以易為言者易在秦猶為卜筮之書漢興言<lb/>
<pb n="KR4d0502_WYG_005-16a"/>
易自田何始何之傳為施孟梁丘其别出為焦贛為費<lb/>
直贛専於陰陽占察之術而直惟以彖象文言等十篇<lb/>
解上下經至唐貞觀中又斷然俾學者以王韓為師費<lb/>
氏藉以僅存焦氏又廢矣談者率以為理學近于費數<lb/>
學近於焦而不知河南兩先生之精詣獨得有非漢儒<lb/>
所及知者未可置同異於其間也考亭夫子合兩先生<lb/>
之學以為書七十子之徒所未聞於孔子者三尺之童<lb/>
咸得誦而稱之嗚呼盡之矣今傳其書僅百年述作之<lb/>
<pb n="KR4d0502_WYG_005-16b"/>
士不阿以為同則矯以為異其所望於來哲者果若是<lb/>
耶竊嘗聞之善立言者不必出於古不必不出於古也<lb/>
非有異焉則其書可無作也非有同焉則其書亦不能<lb/>
以獨傳也惟夫同不為阿異不為矯斯言之善者也俞<lb/>
氏其有焉是用為之序以著其是非取舎之不謬於聖<lb/>
人者由其學之源委如此讀之者所宜知也<lb/>
　　　字鍳序<lb/>
古之小學有六藝焉學之者必自數而書而樂而射御<lb/>
<pb n="KR4d0502_WYG_005-17a"/>
而禮其為法至詳且密其為事又皆有次第而無敢以<lb/>
捷疾取朝夕之效士生其時自㓜至於成人非是六物<lb/>
者不以役於四體接於心思磨礲長養之有其素故其<lb/>
進而博之以大學之教咸有以成其材而就其實詩所<lb/>
謂成人有德小子有造者也小學之廢久矣近世大儒<lb/>
始采古經傳緝以為書學者誦其言徒知有六藝之目<lb/>
而未嘗身習其事其習焉而不廢者書而已而又昧形<lb/>
聲事意轉借之辨迷文字子母音聲之原然則雖書亦<lb/>
<pb n="KR4d0502_WYG_005-17b"/>
廢矣聖賢之託於簡䇿以傳者魯魚亥豕其存㡬何後<lb/>
生小子方且玩思空言髙談性命而以為資身譁世之<lb/>
具切近之意微誇傲之氣勝此士之所以成材就實如<lb/>
古者少也吳郡李生文仲年未弱冠本說文作字鑑若<lb/>
干篇誠有志於小學者豈不猶行古之道哉雖然此小<lb/>
學也以生之有志於古又能弗失其為學之次第如此<lb/>
則夫從事於大人之學以成就其材實者無患乎不古<lb/>
若也子夏曰君子之道孰先傳焉孰後倦焉予于生則<lb/>
<pb n="KR4d0502_WYG_005-18a"/>
有望矣庸識諸篇端以為之序云<lb/>
　　　法書類要序<lb/>
君子之學必始於六藝書其一也古之人於鑠金凝土<lb/>
弓車皮玊畫繢之事雖藝成而下莫不有法而書之法<lb/>
無述焉蓋其於書三歲而一同之考其文而已偏正工<lb/>
拙有不足論也厥今學士大夫生乎書同文之時游心<lb/>
藝事者得以暇日審其偏正而辨其工拙盍可無以著<lb/>
其法哉是宜得之者不食而大叫見之者搥胷而嘔血<lb/>
<pb n="KR4d0502_WYG_005-18b"/>
夫何臨學之家率隨人以作計徇於今之厚而徴於古<lb/>
之略也予年十七八時嘗得所謂書苑菁華者窮晝夜<lb/>
而觀之因取其所不録而雜出於史氏百家之言者次<lb/>
第以為臨池拾遺記然以所見未博無能補其闕軼之<lb/>
一二焉後三十年乃獲觀錢塘吳君所輯法書類要其<lb/>
多至於二十又五卷書之為法備矣盡矣惜夫歲月之<lb/>
慆邁而予之不能從事於此也君不鄙屬予以序予聞<lb/>
之孟子蓋曰大匠誨人必以䂓矩學者亦必以䂓矩然<lb/>
<pb n="KR4d0502_WYG_005-19a"/>
而又曰梓匠輪輿能與人䂓矩不能使人巧士君子之<lb/>
游於藝與百工之事異乎知乎此則思過半矣敢援以<lb/>
為序庸俟覽者詳焉<lb/>
　　　陸氏藏書目録序<lb/>
吳郡陸君居闤闠中四壁之外輒與賈區直君殊不以<lb/>
為溷一榻蕭然環以古今書凡若干卷自經史傳記下<lb/>
至權謀數術汜勝虞初旁行敷落百家衆技之文<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>比<lb/>
而鱗次入其室如登羣玉之府而探蓬萊道家之名山<lb/>
<pb n="KR4d0502_WYG_005-19b"/>
焉忘其為居之隘也君既第其篇帙部分類别為之目<lb/>
録以便覽者且屬予使序之夫稻梁稷黍魚肉果蔬人<lb/>
所資以為生養之具不可一日缺者也得之足以飽而<lb/>
不足以極天下之味言珍異之味至豹胎猩脣封熊之<lb/>
蹯可以為美矣而非可常致以給朝夕之須彼水草小<lb/>
蟲蜩范蚳蝸野果之實人所易致而未必皆知好其味<lb/>
也世蓋有嗜書若嗜飲食者顧所嗜之不同而有不可<lb/>
得兼耳君其兼而取之者耶倚相之所讀今也夫人而<lb/>
<pb n="KR4d0502_WYG_005-20a"/>
讀之韓宣子之所見今也夫人而見之延陵季子之所<lb/>
觀今也夫人而觀之世之不可缺者君固不敢専而有<lb/>
也蘭臺之所不掌金匱之所不藏世莫之致與夫可致<lb/>
而莫之好焉者君亦未始以為我之得私也然則君之<lb/>
志曷嘗不欲與世同其嗜乎此目録之所由作也抑予<lb/>
聞之老子曰五味令人口爽好竒之士苟游於君而獲<lb/>
其所嗜焉染指而出足矣尚無以秦人之炙易吾之炙<lb/>
也哉<lb/>
<pb n="KR4d0502_WYG_005-20b"/>
　　　錢氏科名録序<lb/>
溍觀宋中興登科記未嘗不為之掩卷太息也嗟夫彼<lb/>
為舉子業者營營汲汲積其晝夜之勤至於獲自進於<lb/>
有司而升于天子之廷固千萬人所共嘆羡其光榮而<lb/>
以為不可企及者也今去之逺者不二百年數其氏名<lb/>
而泯没無聞者已什七八幸而以材能致通顯有績用<lb/>
可考見傳子若孫鮮不失其業者若夫大賢君子所以<lb/>
垂世而不朽又非必恃科目以為存也是不亦可深長<lb/>
<pb n="KR4d0502_WYG_005-21a"/>
思乎通川錢氏四世九十年間第進士者二人特奏名<lb/>
一人貢禮部者十有四人待補太學生者十有二人迨<lb/>
國朝著取士令有名以道字子原者首應詔名賢書何<lb/>
昔之泯没無聞者衆而錢氏之世彌久益振也意其積<lb/>
累以致此必有出乎科目之外者矣豈非古所謂君子<lb/>
之澤哉子原之伯祖藉田令與溍之曾大父戸部府君<lb/>
俱淳祐庚戌進士故子原以錢氏科名録示溍使為之<lb/>
序而溍顧謂科名有不足獨恃者其有望也夫其亦以<lb/>
<pb n="KR4d0502_WYG_005-21b"/>
自警也夫<lb/>
　　　送王照磨詩序<lb/>
頃歲有司以浙東西鹽筴法久而弊議更用官糶之法<lb/>
如淮南法制下其事行中書擇可任倉氏之出納者得<lb/>
濟南王君以涖於四明蓋君嘗掾六察以為非君莫宜<lb/>
當其選也居亡何中臺復奏署君海南憲府掌故豈以<lb/>
為向之瑣瑣者未足盡其才耶嶺海去天萬里民生之<lb/>
休戚吏治之得失誠有大於出納之事者矣國家宵旰<lb/>
<pb n="KR4d0502_WYG_005-22a"/>
求忠賢智能之助用興太平侍從近臣為君知己非直<lb/>
如狗監之知子虗而已君之陟清華陪禁密固可旦夕<lb/>
待天下事不又有大於嶺海間者乎未知一掌故果足<lb/>
以盡君之才否也抑予聞之古之仕者行其志達其道<lb/>
焉斯已爾成康盛時皮角筋骨之斂貨賄人民牛馬兵<lb/>
器珍異之市皆掌於再命之士陳肆辨物量度成賈四<lb/>
命之大夫實長而司之為法至詳且密為事至煩且勞<lb/>
而莫有以不得其志為憾焉者故其詩曰藹藹王多吉<lb/>
<pb n="KR4d0502_WYG_005-22b"/>
士維君子使媚于天子又曰藹藹王多吉人維君子命<lb/>
媚于庶人不然則汲都尉之恥縣令而薄郡守蕭太傅<lb/>
之雅意本朝其於道之窮達何如哉予幸以督運吏託<lb/>
官聯於君觀君之敏而裕周而通使有以竭其才必不<lb/>
苟動其志枉其道也是故於君之去不敢遽以世俗相<lb/>
華耀者為諛說而獨識其屬望之私於羣公篇什之端<lb/>
焉<lb/>
　　　送鄭生序<lb/>
<pb n="KR4d0502_WYG_005-23a"/>
今之官于學校者自職教一縣等而至於胄監之長貳<lb/>
咸有師道焉胄監位尊而秩厚非鴻德駿望莫能居之<lb/>
若夫縣教官率選署於閫外累其月至九十始得上名<lb/>
銓曹補郡文學而與醫卜執技者齒滿六歲乃得預流<lb/>
内銓其閲歴之勤且久如此老生宿學既無所事乎其<lb/>
間有志之士苟資以自進固不得俟乎强而仕矣蓋古<lb/>
之為師必取之仕焉而已者而今也一以諉之未及强<lb/>
仕之人不亦任之輕而責之重乎餘姚鄭生妙年好脩<lb/>
<pb n="KR4d0502_WYG_005-23b"/>
再試于有司輒不合方退而職教于剡是特資以為進<lb/>
而非的然以師道自處也雖然吾懼夫人之以師求子<lb/>
也抑予聞之古者學官不必自為師國學之政總于大<lb/>
司樂而論說于東序者有大司成焉司樂勿専也鄉學<lb/>
之政總于大司徒而朝夕坐於閭塾者有父師焉有少<lb/>
師焉司徒勿親也說者曰父師少師皆仕焉而已者又<lb/>
曰父師司城司城豈亦仕焉而已者邪是故官有職而<lb/>
師無職官以法師以道也吾子誠不以今之法廢古之<lb/>
<pb n="KR4d0502_WYG_005-24a"/>
道剡之鄉先生仕焉而已者宜為子起矣他日剡父老<lb/>
舉以相告曰吾剡之得師自鄭君始顧不韙歟生之行<lb/>
有日凡朋從咸以詩送之而屬予以序故予為道其職<lb/>
分之宜為者以告之<lb/>
　　　鄭氏義門詩序<lb/>
浦陽鄭氏聚族而居者八世有司為請于中書而旌表<lb/>
之號曰義門且復其家力役之征俾無有所與今集賢<lb/>
直學士揭公實為之記一時聞人往徃賦詩以美之謂<lb/>
<pb n="KR4d0502_WYG_005-24b"/>
予與鄭氏居同郡知鄭氏者宜莫予若因屬予以序予<lb/>
家距鄭氏不兩舎而近納交鄭氏父兄子弟間歲行己<lb/>
再周其知之固深矣集賢公之所稱述豈有愧辭乎抑<lb/>
予聞之古有合族之道非士庶人所得行而親親之仁<lb/>
無貴賤一也合族莫重於立宗立宗之法或五世而遷<lb/>
或百世而不遷五世而遷聖人不以為失於薄百世而<lb/>
不遷聖人不以為過於厚遷以辨其異不遷以統其同<lb/>
二者蓋並行而不相悖也若夫數百千指聚居而食雖<lb/>
<pb n="KR4d0502_WYG_005-25a"/>
古公侯之家皆所無有而後世士庶人之家乃或有之<lb/>
可不謂難矣哉是宜史不絶書而上之人所宜褒嘉之<lb/>
者遂著于令逮至我朝史臣序禮典為目三十有二而<lb/>
旌表居其一然則凡可以勸親親者又聖人之所不廢<lb/>
也兹非所謂禮以義起者邪鄭氏於古人合族之道夫<lb/>
亦有取其義云爾褒嘉所及有司奉為著令從事而未<lb/>
克上其狀於太史氏予輒弗辭而次第其詩本諸作者<lb/>
之意系于末簡庸俟夫陳詩以觀民風者焉<lb/>
<pb n="KR4d0502_WYG_005-25b"/>
　　　夏生文槀序<lb/>
予筮仕寧海之歲屬當大比凡充賦者八十有五人惟<lb/>
夏君洪參年最少其年之最髙者曰陳先生大有先生<lb/>
宋咸淳乙丑進士入國朝嘗以將仕佐郎教授處州春<lb/>
秋七十有四矣予止先生毋行先生不聽遂上其名于<lb/>
郡府俄有専使持省檄起先生為考官先生又不就卒<lb/>
就試有司已而與夏君俱不合先生既歸老越溪上夏<lb/>
君亦棄舉子業而肆其力于古文蓋與予别十有六年<lb/>
<pb n="KR4d0502_WYG_005-26a"/>
乃相見錢塘示予以所為文一編曰邯鄲步者予為之<lb/>
展玩不已向令以區區之得失少累其志能使才隨年<lb/>
長若是否乎夏君一出不售輒逺引而去視先生誠若<lb/>
太早計然較之摧折困踣於場屋老死而不悔者孰得<lb/>
孰失有不待辨也故予於夏君之文不屑屑焉鈎摭其<lb/>
片言隻字為之品評而獨論次其生平之大槩如此他<lb/>
日夏君年益邁志益堅文當益醇覽者尚因予言而有<lb/>
考焉<lb/>
<pb n="KR4d0502_WYG_005-26b"/>
　　　送王雲卿教授詩序<lb/>
昔朱文公與張宣公吕成公生同時且同以聖人之道<lb/>
為己任而傳洛學者獨推朱氏為大宗文憲王公則朱<lb/>
學之世嫡也吕氏王氏皆以故宰相家為吾邦之望王<lb/>
氏之族尤大以衍其不奪於富貴卓然有所樹立以表<lb/>
見于世者固不乏人而文憲訖能自任以斯道之重不<lb/>
亦豪傑之士哉溍生也後不得及其門而事之間嘗獲<lb/>
升玉齋之堂而接其聲光辭氣未始不爽然自失山川<lb/>
<pb n="KR4d0502_WYG_005-27a"/>
搖落而百年之喬木欝乎蒼蒼過而息焉猶為之低徊<lb/>
而不忍去魯多君子流澤未艾也玉齋之子是為雲卿<lb/>
與其羣從俱以材見用於時而雲卿得睦之文學掾睦<lb/>
學蓋吕公過化之地乃今朝廷右文興治朱氏之書方<lb/>
盛行雲卿又以文憲諸孫補吕公故處睦之人士得不<lb/>
有求異聞于雲卿者乎抑吕公之居睦學張公實領郡<lb/>
寄吕公自謂莫逆而無間也皇上盛徳明詔有司慎擇<lb/>
守令以嘉惠黎庶安知今之二千石非張公其人歟以<lb/>
<pb n="KR4d0502_WYG_005-27b"/>
家庭淑艾之私為賢師帥承流宣化之助雲卿所宜盡<lb/>
心也雲卿行凡朋從咸以詩送之溍不佞輒本其父兄<lb/>
師友源流之懿而道其不可不以古人自任者為之序<lb/>
若夫土風之美雲山江水觀游之樂厥有篇什兹不復<lb/>
云<lb/>
　　　送吳良貴詩序<lb/>
異時浦陽方先生館同里吳氏括吳先生善父粤謝先<lb/>
生臯父咸在焉三先生隱者以風節行誼為人所尊師<lb/>
<pb n="KR4d0502_WYG_005-28a"/>
後進之士爭親炙之而良貴有聞於私淑為多方是時<lb/>
學者未有場屋之累得以古道相切磋論文析理窮極<lb/>
根柢間出其緒餘更唱迭和於風月寂寥之鄉亦足以<lb/>
陶寫其性靈三先生杖屨所臨一言一笑無非教也元<lb/>
貞丙申予幸獲執弟子禮見方先生僊華山之下退又<lb/>
辱與良貴游俯仰之間垂四十年先生已不可作一時<lb/>
之人物星離雲散或隨牒逺方與時浮沈或以名字著<lb/>
聞入通朝籍或浩然獨往於重山密林不復與世接而<lb/>
<pb n="KR4d0502_WYG_005-28b"/>
予亦老於州縣聲迹邈焉不相及久矣今年秋廼聞良<lb/>
貴將主教於稽山朋舊皆為詩以送之嗟夫良貴宦家<lb/>
也祖父俱仕而未大顯不能無望良貴以其所就之實<lb/>
少自見於世良貴顧獨逡廵逺引恬處下列瞠若諸公<lb/>
之後年踰五十猶為所謂山長者焉名不上於三銓秩<lb/>
不滿于百石豈其祖父之所望哉雖然良貴之得于三<lb/>
先生者非干禄之學也惟不必於仕故崇臺邃館不以<lb/>
為慕惟不必於不仕故寒齋冷廡不以為厭其出處之<lb/>
<pb n="KR4d0502_WYG_005-29a"/>
際慮之審矣吾黨無所復進其愛助之言姑為之詩以<lb/>
志其離合不亦可乎自方先生之子夀甫而下詩凡若<lb/>
干篇道其故舊以為之序庶幾作者之意也<lb/>
　　　送應教諭詩序<lb/>
古之為師友者非徒有所嚴憚切磋其相與之際至親<lb/>
且樂也蓋夫人之少也既游于黨庠術序而其以賢能<lb/>
興於鄉也必還使長而治之逮夫老而不仕則又朝夕<lb/>
坐於閭塾而為之師以教其子弟歲時射飲讀法之事<lb/>
<pb n="KR4d0502_WYG_005-29b"/>
莫不相與從容揖讓升降酬酢奔走出入乎其間士生<lb/>
斯時自少而至壯且老固未有久去乎學者雖以公侯<lb/>
之貴任君師之重為士者不敢以其尊而弗親之也故<lb/>
其詩曰無小無大從公于邁又曰載色載笑匪怒伊教<lb/>
由是言之則其師友之親且樂何如哉是以及其衰也<lb/>
詩人猶歌之曰縱我不往子寧不來蓋師廢民散而流<lb/>
風遺俗有未泯也古者學校之盛非後世所及者豈獨<lb/>
其道之隆法之密乎蓋亦相接以粲然之文相愛以驩<lb/>
<pb n="KR4d0502_WYG_005-30a"/>
然之恩薰陶鼔舞優柔而厭飫之有以興起其良心而<lb/>
成就其德性焉爾今之士既不必羣居於學主教事者<lb/>
又皆以資格序遷而不能久於其職不幸有如荀卿所<lb/>
謂子游氏之賤儒且將盻盻焉疾視其長上尚安望其<lb/>
親且樂耶黄巖應君署吾邑教官以秩滿當受代邑之<lb/>
人士咸惜其去相率賦詩以道其離合之思大篇短章<lb/>
亹亹而不已非其親且樂至於久而不厭何以得此歟<lb/>
予故諸生也忝被官使不得從先生長者之後日與應<lb/>
<pb n="KR4d0502_WYG_005-30b"/>
君相周旋以寓其親且樂之情竊喜應君之得於其人<lb/>
者為不易又以見夫土風士俗視他邑為猶近於古也<lb/>
乃為本諸詩人之㫖以序作者之意且志予愧云<lb/>
　　　送汪生序<lb/>
始予既知學頗思自拔於流俗而患夫窮鄉下邑塊焉<lb/>
獨處無從考質以袪所惑聞錢塘古㑹府號稱衣冠之<lb/>
聚宿儒遺老猶有存者則籝糧笥書踰濤江而西幸而<lb/>
有所接識然以違親越鄉不能久與居與游間獲聆緒<lb/>
<pb n="KR4d0502_WYG_005-31a"/>
言之一二終未至盡大觀而無憾也毎誦昌黎韓氏所<lb/>
志歐陽詹何蕃事未嘗不有槩於予心嗟乎詹以求道<lb/>
而去其親蕃以其親故不得安居以卒其業此兩人者<lb/>
雖若各行其志夫亦有所不得已焉爾為士而生於師<lb/>
廢民散之後何其不幸歟四明汪生少從其父宦游西<lb/>
州而及諸公之門揚秋濤于學海攬夕秀于詞林有日<lb/>
矣今方奉晨昏於信之玉山信固名郡異時東南文獻<lb/>
多在焉其學者又往往先經術而後文藝屬兹昌辰崇<lb/>
<pb n="KR4d0502_WYG_005-31b"/>
椎而黜浮三歲大比褎然前列必信之士也生入則有<lb/>
色養之歡出則有師資之益斂其華而就其實在此行<lb/>
矣是蓋詹與蕃所欲而不可得者矧如予之孤陋能無<lb/>
所歆羡乎惟生知自慶幸而期無愧于詹與蕃則予所<lb/>
望也輒抒鄙懷以為臨别贈言之首云<lb/>
　　　李節婦詩序<lb/>
節婦馮氏名易安大名南樂人山東東西道提刑按察<lb/>
使開之孫湖州録事汝弼之子武寧縣尹李君如忠之<lb/>
<pb n="KR4d0502_WYG_005-32a"/>
繼室也李氏故為金之宦家今占籍東平汶上髙祖曰<lb/>
仲略山東路按察使曽祖曰景雲御史中丞祖曰先永<lb/>
昌令父曰定國朝至元間從下江南因寄家于越君初<lb/>
娶探馬赤氏有子曰某生十年而特黙齊氏卒録事君<lb/>
時任越之筦庫以節婦歸焉僅再期君遽以疾卒大德<lb/>
某年四月某甲子也君垂殁時語節婦曰吾已矣爾其<lb/>
奈何節婦引刀斷髪誓靡他方是時節婦年二十有七<lb/>
其子二人任甫一歲伏方娠後兩月始生汶上之族及<lb/>
<pb n="KR4d0502_WYG_005-32b"/>
特黙齊氏之家聞君死多留貲合内外屬南來悉取其<lb/>
蓄聚而攜其子某以去節婦一聽其所為弗與較四壁<lb/>
蕭然室惟兩柩而已閭巷之人莫不哀之節婦有姨母<lb/>
事山陰尉李君良佐頼其力奉柩葬城東北蕺山下録<lb/>
事君念無以資衣食將嫁之節婦爪其面流血以死自<lb/>
誓録事君知不可奪為養女求贅壻以周給之蓋其嫠<lb/>
居者十有九年二子既克有成立乃以泰定元年春遷<lb/>
李君暨特黙齊氏之柩返葬汶上先塋之次中書平章<lb/>
<pb n="KR4d0502_WYG_005-33a"/>
政事王公實為之銘於是南北聲問阻絶已久宗姻里<lb/>
黨意其必已更適人或疑為死矣聞其來皆大驚太息<lb/>
至泣下節婦俾任留奉丘隴而與伏來越上以存江南<lb/>
之祀一時名人多為賦詩屬予以序予惟方今德教流<lb/>
洽俗化淳美女婦能以義自守而見褒表者無地無之<lb/>
其遭值變故始也能居人之所不堪終也能伸己之欲<lb/>
為若馮氏者幾何人哉庸直書其事于卷首俾覽者知<lb/>
其賢與他見褒表者固不侔也賛美之辭則篇什存焉<lb/>
<pb n="KR4d0502_WYG_005-33b"/>
　　　送楊知州序<lb/>
諸暨古望縣也國朝以其戸口殷大易縣為州仕焉者<lb/>
往往憚其俗險而不易治務出聲威以臨之恩意日益<lb/>
衰薄愚民無知苦吏急而不自安始有懷疑飾詐投隙<lb/>
而起者本其所以致此由御之乖其方非人性然也異<lb/>
時之賢守有為之樹碑者有為之立祠者好德之心曷<lb/>
嘗一日亡况是州之人或出而以材顯或處而以尚義<lb/>
稱其學者又能讀書為文辭取進士俗豈盡不美治之<lb/>
<pb n="KR4d0502_WYG_005-34a"/>
豈誠不易哉特患夫為政者莫知以平易近民耳楊侯<lb/>
其知以平易近民者歟侯仕於京師最久補外得汝州<lb/>
政成又徙諸暨其治汝如在京師治諸暨如在汝不以<lb/>
地之逺近俗之厚薄變其志居之三歲未始鄙夷其民<lb/>
一切除去苛嬈而與之相安于其事不致疑于形迹之<lb/>
間而人自不欺向所謂愚而無知者亦靡然從其化蓋<lb/>
平易近民之效也孔子曰子欲善而民善矣詎不信夫<lb/>
侯以秩滿將還京師僚友士民咸惜其不可留凡工文<lb/>
<pb n="KR4d0502_WYG_005-34b"/>
者共為詩送之而屬予以序予嘗忝佐是州侯至而予<lb/>
已去不得與侯從容周旋以挹其餘風姑以所知序之<lb/>
如此他可稱述而予不及知者此不具<lb/>
　　　送八元凱序<lb/>
班固為漢儒林傳凡經術之士登載甚悉序稱公卿大<lb/>
夫士吏彬彬多文學之士西京人材衆盛蓋可想見至<lb/>
所傳循吏不過六人文翁通春秋而以郡縣吏見察舉<lb/>
朱邑起嗇夫黄霸入錢榖得官皆其後乃舉賢良始以<lb/>
<pb n="KR4d0502_WYG_005-35a"/>
明經進而終列於循吏者龔遂召信臣而已何文學之<lb/>
士衆盛如彼而其為循吏止若是邪粤自先朝著貢舉<lb/>
令廣延茂士充於列位其以材猷陪廟論以節槩持風<lb/>
紀以雄文碩學藻飾皇度而模範國人者漢之公卿大<lb/>
夫不得専美也偏州下邑居官可紀無媿古循吏者吾<lb/>
元凱浦江之政殆庶幾焉元凱由胄監生擢進士第二<lb/>
人為郎祕省再轉而長是邑清白之德形于造次不自<lb/>
表以為名其治務簡易遇人有恩而人莫敢䙝用法不<lb/>
<pb n="KR4d0502_WYG_005-35b"/>
至峻急刻深而姦豪讋伏或自愧悔歸于善良暇日則<lb/>
脩庠序之事化其民以文雅是可謂有古循吏風歟否<lb/>
夫以西京人材之衆盛内明經進而列於循吏者僅兩<lb/>
人此兩人者皆二千石得専制郡事千數百年之下文<lb/>
法滋密民俗浸媮而元凱能以一邑行其志又難矣元<lb/>
凱為浦江滿三歲而去浦江之隱君子曰方樗夀甫者<lb/>
予友也善為詩而不苟出獨于元凱之行率士人賦詩<lb/>
以送之且以書俾予序其首予觀元凱固不止百里材<lb/>
<pb n="KR4d0502_WYG_005-36a"/>
矧今明良相逢一旦疇其民庸而圖任之則元凱之所<lb/>
施當有大於兹邑者雖然黄霸三公也班固以其材長<lb/>
於治民特寘之循吏之列輒因序詩併著元凱之為人<lb/>
以俟他日傳循吏者采擇焉<lb/>
　　　送髙承之詩序<lb/>
古之世其家業而不隕者非傳珪襲組之謂也氣澤之<lb/>
僅存風聲之未泯是有賴焉時方承平衣冠鼎盛孰不<lb/>
知自振飭以久有其光榮逮夫運去物改故家喬木㡬<lb/>
<pb n="KR4d0502_WYG_005-36b"/>
何不與海桑俱化而晚生後出如芝蘭之在階庭不以<lb/>
雨露之弗及而輟其萌芽求之於今固不多得也臨邛<lb/>
髙氏兄弟當宋之季大叅以文學顯沔州以忠節著其<lb/>
歸後魏氏者是為文靖公道德論議世所師尊而沔州<lb/>
之子又起世科躋政路百年之門戸嘗烜赫矣有名繼<lb/>
忠字承之者於沔州為曽孫生乎異代之後懷其材不<lb/>
苟自售而與時浮湛於韋布之間顧獨惓惓焉家世源<lb/>
流之舊凡遺文故實片辭隻字蔵護惟謹蓋承之欲世<lb/>
<pb n="KR4d0502_WYG_005-37a"/>
其世業者有不在彼而在此也頃予與承之相見鄞江<lb/>
上聞承之將出而游於京師王公貴人誠為之知己則<lb/>
髙氏之衣冠蟬聨奕葉當復自承之始豈直保其氣澤<lb/>
續其風聲而已承之行有日朋從皆為賦詩而徴予言<lb/>
為之序愛莫助之詩人之㫖也勿替引之承之勉乎哉<lb/>
　<lb/>
　<lb/>
　<lb/>
<pb n="KR4d0502_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>筠谿樂府</head> <lb/>
    <p>
<pb n="KR4j0022_WYG_001-1a"/>
欽定四庫全書<lb/>
　筠谿樂府<lb/>
　　　　　　　　　　　　　宋　李彌遜　撰<lb/>
　　沁園春<hi>寄張仲宗蘆川集誤刋</hi>
攲枕深軒散帙虚堂畏景屢移漸披襟臨水榰牀就月<lb/>
蓮香拂面竹色侵衣壓玉為醪折荷當醆卧看銀横星<lb/>
四垂人歸後伴飢蝉自語宿鳥相依　癡兒莫蹈危機<lb/>
悟四十九年都盡非任紆朱拖紫圍金珮玉青錢流地<lb/>
<pb n="KR4j0022_WYG_001-1b"/>
白璧如坁富貴浮雲身名零露事事無心歸便歸秋風動<lb/>
正吳淞月冷蓴長鱸肥<lb/>
　　永遇樂<hi>初夏獨坐西山釣臺新亭</hi>
曲逕通幽小亭依翠春事纔過看笋成竿等花著果永<lb/>
晝供閒坐蒼蒼晩色臨淵小立恰引暮鷗飛墮悄無人一<lb/>
溪山影可惜被渠分破　百年似夢一身如寄南北去<lb/>
留皆可我自知魚翛然濠上不問魚非我隔籬呼取舉<lb/>
杯對影有唱更憑誰和知淵明清流臨賦似得恁麽<lb/>
<pb n="KR4j0022_WYG_001-2a"/>
　　其二<hi>用前韻呈張仲宗蘇粹中</hi>
五十勞生紫髯霜換白日駒過閉户推愁縁崖避俗壁<lb/>
角團蒲坐提壺人至竹根同卧醉帽儘從攲墮夢驚回<lb/>
滿身疎影露滴月斜雲破　無人自酌有邀皆去我笑<lb/>
兩翁多可忍凍吟詩典衣沽酒二子應嗤我兩忘一笑<lb/>
調同今古誰道郢歌無和後之人猶今視昔有能繼麽<lb/>
　　念奴嬌<lb/>
瑤池倒影露華濃羣玉峯巒如洗明鏡平鋪秋水浄寒<lb/>
<pb n="KR4j0022_WYG_001-2b"/>
鎖一天空翠荷芰風搖蘋蘩波動驚起魚龍戯扶疎桂<lb/>
影十分光照人世　誰似老子癡頑胡牀危坐自引壺<lb/>
觴醉斗轉參横歌未徹屋角烏飛星墜對影三人停杯<lb/>
一問誰㑹騎鯨意金牛何處玉樓髙聳十二<lb/>
　　其二<hi>坐上次王伯開韻</hi>
風簾弄影正閒堂永晝香銷人寂軋軋鄰機芳思亂愁<lb/>
入回文新織燕蹴巢泥鶯喧庭栁好夢無蹤跡那堪春<lb/>
事背人何計留得　誰似愛酒南鄰岸巾坦腹醉踏西<lb/>
<pb n="KR4j0022_WYG_001-3a"/>
山碧綵筆陽春傳雁足催我飛觴浮白老去情懐憑君<lb/>
試看鬢上秋霜色故園千里月華空照相憶<lb/>
　　其三<hi>癸夘老親生辰寄武昌</hi>
楚山木落際平蕪千里寒霜凝碧鄂渚波横何處是當<lb/>
日孫郎赤壁黄耳音稀白雲望逺又見春消息嘉辰長<lb/>
記謝池梅蕊初摘　遙想黄鶴樓髙蘭堦絲管沸傳觴<lb/>
如織倦客心馳歸路繞不及南飛雙翼因著斑衣重飜<lb/>
錦字寄逺供新拍明年歡侍夀期應獻千百<lb/>
<pb n="KR4j0022_WYG_001-3b"/>
　　三段子<hi>次韻蘇粹中寄詠筠莊</hi>
層林烟霽巨壁天半鴻飛無路雲斷處兩山之間十萬<lb/>
琅玕環翠羽轉繡谷枕蘋花汀溆短栁疎籬向暮看卧<lb/>
壟牛歸横舟人去平蕪鷗鷺　並逰不見鞭鸞侣只僧<lb/>
前松子隨步回徑險凌風遐想小憩清泉欹茂樹正筍<lb/>
蕨過如酥新雨磯下逰魚可數縦窈窕雪關常啟寂寂<lb/>
誰争子所　世上丹轂朱纓春夢覺南柯何許况榮枯<lb/>
無定中有歡離愁緒儘笑我詫盤中趣為續昌黎賦㑹<lb/>
<pb n="KR4j0022_WYG_001-4a"/>
有人秣馬膏車相屬一樽清醑<lb/>
　　水調歌頭<hi>横山閣對月</hi>
清夜月當午軒户踏層氷樓髙百尺縹緲天闕敞雲扃<lb/>
萬里風搖玉樹吹我衣裾零亂寒入骨毛輕徑欲乗之<lb/>
去髙興遶青冥　神仙説功名事兩難成葦汀筠岫深<lb/>
處端可寄餘齡身外營營姑置對景掀髯一笑引手接<lb/>
飛螢且盡杯中物日出事還生<lb/>
　　其二<hi>次李伯紀韻趣開東閣</hi>
<pb n="KR4j0022_WYG_001-4b"/>
安石寓絲竹方朔雜詼諧昻霄氣概古来無地可容才<lb/>
不見騎鯨仙伯唾手功名事了猿鶴與同儕有意謝軒<lb/>
冕無計避嫌猜　静中樂山照座月浮杯忘形湛輩一<lb/>
笑丘壑寫髙懐只恐天催玉斧為破烟塵昏翳人自日<lb/>
邉来東閣動詩興莫待北枝開<lb/>
　　其三<hi>次李伯紀春日韻</hi>
松菊漸成趣紅紫忽齊開花神靳惜芳事日日待公來<lb/>
遙想金葵側處素月華燈相照糚影滿歌臺餘韻冩宫<lb/>
<pb n="KR4j0022_WYG_001-5a"/>
羽飛落逺山隈　逃禪客尊中盡厭長齋且愁風絮斷<lb/>
送春色攪離懐命駕何妨千里祗恐行雲凝轍直磴岫<lb/>
崔嵬手拍陽春唱隔屋借殘杯<lb/>
　　其四<hi>次向伯恭薌林見寄韻</hi>
不見隠君子一月比三秋驚濤如許夢魂無路絶横流<lb/>
安得如雲長翮命駕不須千里上下逐君逰此計杳難<lb/>
就注目倚江樓　西風裏多少恨寄歌頭飛奴接翼為<lb/>
我三度下南州<hi>三得伯恭佳詞</hi>正是天寒日暮獨釣一江殘雪<lb/>
<pb n="KR4j0022_WYG_001-5b"/>
風獵碧莎裘和子浩然句一醉散千憂<lb/>
　　其五<hi>再用前韻</hi>
不下長安道霜鬢幾經秋故人何在時序欺我去如流<lb/>
常對洛濱仙伯共説薌林佳致魂夢與追逰更唱中秋<lb/>
句得月上東樓　雲巖屋秋香下楚江頭十年笑傲真<lb/>
是騎鶴上揚州却憶金門聯轡曉殿催班同到髙拱翠<lb/>
雲裘明月今千里何計緩離憂<lb/>
　　其六<hi>八月十五夜集最樂堂月大明常嵗所無衆客皆歡戲用伯恭韻作</hi>
<pb n="KR4j0022_WYG_001-6a"/>
白髮閩江上幾度過中秋隂晴相半曽見玉塔卧寒流<lb/>
不似今年三五皎皎氷輪初上天闕恍神逰下視人間<lb/>
世萬户水明樓　賢公子追樂事占鼇頭酒酣喝月腰<lb/>
鼓百面打涼州沈醉儘扶紅袖不管風搖仙掌零露濕<lb/>
輕裘但恐尊中盡身外復何憂<lb/>
　　驀山溪<hi>次李伯紀梅花韻</hi>
衝寒山意未放江頭樹老去恨春遲數花期朝朝暮暮<lb/>
疎英冷蕊也為有情忙深夜月小庭中絶勝西城路<lb/>
<pb n="KR4j0022_WYG_001-6b"/>
調元妙手便是春來處醖造十分香更暖借毫端烟雨<lb/>
狂歌醉客小摘問東風花謝後子成時趁得和羮否<lb/>
　　其二<hi>宣城丞㕔雙梅</hi>
竹邉栁外兩兩寒梅樹疎影上簾櫳似却月一枝横暮<lb/>
玉肌瘦損有恨不禁春縈氷珮整風裳悵望瑤臺路<lb/>
我來勝賞持酒花深處天曉釀幽香正一霎如酥小雨<lb/>
江山得助臭味許誰同長安逺故人疎夢到江南否<lb/>
　　昆明池<hi>次韻尚書兄春晩</hi>
<pb n="KR4j0022_WYG_001-7a"/>
帳錦籠庭囊香飄榭過了芳時强半覔殘紅蜂鬚趂日<lb/>
占新緑鶯喉咤暖數花期望得春來去也把酒南山誰<lb/>
伴更簾幕垂垂惱人飛絮亂落一軒風晩　手拍狂歌<lb/>
揮醉椀笑浪走江頭幾逢歸燕憶黄花曽吹紗帽訝綵<lb/>
樓催攽紈扇功名事於我如雲漫贏得星星滿簪霜換<lb/>
向棠棣華間鶺鴒原上莫厭樽罍頻見<lb/>
　　十月桃二首<hi>同富季申賦梅花</hi>
浮雲無定任春風萬㸃吹上寒枝砌外瓏璁暗香夜襲簾<lb/>
<pb n="KR4j0022_WYG_001-7b"/>
幃閒情最宜酒伴勝黄昏冷月清溪風流謝傅夢到華<lb/>
胥長是相隨　似凝愁不語誰知芳思亂微酸已帶離<lb/>
離傳語花神任教横竹三吹枝頭要看如豆趂和羮百<lb/>
卉開時十分金蕊先與東君一笑相期<lb/>
　　其二<lb/>
一枝三四㺯疎英秀色特地生寒刻楮三年漫誇煮石<lb/>
成丹梨花帶雨難並似玉妃寂寞㣲澘瑤臺空濶露下<lb/>
星埀零亂風鬟　記前回擁盖西園花信被山烟著意<lb/>
<pb n="KR4j0022_WYG_001-8a"/>
邀䦨醆面横斜大家月底頽然如今萬㸃難綴共蒼苔<lb/>
打合成斑詩翁何似勸春莫教粉斷香殘<lb/>
　　聲聲慢<hi>朩樨</hi>
龍涎染就沉水薰成分明亂屑瓊瑰一朶纔開人知十<lb/>
里須知花兒大則不大有許多瀟洒清奇較量盡誚勝<lb/>
如末利賽過酴醿　更被秋光斷送微放些月照著陣<lb/>
風吹惱殺多情猛拚沈醉酬伊朝朝暮暮守定儘忙時<lb/>
也不分離睡夢裏膽瓶兒枕畔數枝<lb/>
<pb n="KR4j0022_WYG_001-8b"/>
　　永遇樂<hi>學士兄築室南山拒搜峯下與玉山相對因生日以詞見意</hi>
一水如繩兩山如翼緑野如繡松院干霄筠莊枕浪攬<lb/>
盡溪山秀水南水北竹輿蘭棹來往月宵花晝問人間<lb/>
天上何處更尋大圍小有　人言拒搜功成仙去丹鼎<lb/>
夜寒光透喚取雲英鍊成石髓日月齊長久煩君挟我<lb/>
朝元真闕兩翼羽輕風驟此時看小茅峯頂有雲貫斗<lb/>
　　滿庭芳<hi>中秋次劉夢弼韻</hi>
荷背翻黄蕉心滴翠雨洗庭院無塵斷雲缺處矯首望<lb/>
<pb n="KR4j0022_WYG_001-9a"/>
氷輪迤邐天垂四幕星杓淡河漢横銀笙歌散風簾自<lb/>
上寒水滿樓明　劉郎方得計手揺繡户枕並華裀笑<lb/>
狂客無眼坐聴鐘鯨明月中秋一夢臨鴛甃三繞殷勤<lb/>
清光裏持盃對影風月兩兼并<lb/>
　　水龍吟<hi>上已</hi>
化工收拾芳菲暈酥剪綵迎春禊江山影裏泰階星聚<lb/>
重尋古意曲水流觴晩林張宴竹邉花外倩飛英襯地<lb/>
繁枝障日㳺絲駐羲和斾　雲避清歌自止放一鈎玉<lb/>
<pb n="KR4j0022_WYG_001-9b"/>
沉寒水西園飛盖東山攜妓古今無媿聞道東君商量<lb/>
花蕊作明年計待公歸獨運丹青妙手憶山隂醉<lb/>
　　洞仙歌<hi>登臨漳城詠梅</hi>
斷橋斜路又是春來也仙掌挼雲半開謝儘凝酥砌粉<lb/>
不似真香分明對氷雪肌膚姑射　天涯傷老大萬斛<lb/>
新愁一笑端須問花借縱廣平冷淡鐵石心腸未拚得<lb/>
花裏風前月下為傳語㳺蜂緩經營且留與山翁醉吟<lb/>
清夜<lb/>
<pb n="KR4j0022_WYG_001-10a"/>
　　其二<hi>次李伯紀韻</hi>
殘烟薄霧仗東風排遣收拾輕寒做輕暖問牆隅屋角<lb/>
多少青紅春不語行處隨人近逺　穿簾花影亂金鴨<lb/>
香温幽夢醒時午禽囀任抛書推枕嚼蕊攀條暗消了<lb/>
清愁一半且莫放浮雲蔽晴暉怕惹起羇人望中凝戀<lb/>
　　江神子<hi>臨安道中</hi>
夢中北去又南來飽風埃鬢華衰浮木飛蓬蹤跡為誰<lb/>
催自笑自悲還自誤一盃酒鼻如雷　曉輿行處覺春<lb/>
<pb n="KR4j0022_WYG_001-10b"/>
回屑瓊瑰糝莓苔病眼衝寒欲閉又還開近水人家籬落<lb/>
畔遥認得一枝梅<lb/>
　　感皇恩<hi>次韻尚書兄老山堂作</hi>
入夜月華清中天方好更著山光兩相照星稀雲浄玉<lb/>
樹驚烏三繞廣寒風露近秋先老　老山髙勝飛塵不<lb/>
到亭上仙翁自昏曉短詞新唱字字令人絶倒待憑書<lb/>
寄恨歸鴻少<lb/>
　　花心動<hi>七夕</hi>
<pb n="KR4j0022_WYG_001-11a"/>
水館風亭晩香濃一畨芰荷經雨簟枕乍閒襟裾初試<lb/>
散盡滿軒袢暑斷雲却送輕雷去疎林外玉鈎微吐夜<lb/>
未䦨秋生敗葉暗催庭樹　天上佳期久阻星河畔仙<lb/>
車縹緲雲路舊恨未平幽歡難駐洒落半天風露綺羅<lb/>
人散金猊冷醉魂到華胥深處洞戸悄南樓畫角自語<lb/>
　　一寸金<hi>尚書生日光州作光州芍藥甚盛尚書為品次圖之故末句云</hi>
仙李盤根自有雲仍藹芳裔笑溜雨霜皮臨風玉樹紫<lb/>
髯丹頬長生久視鶴帳琅書至長庚夢當年暗記佳辰<lb/>
<pb n="KR4j0022_WYG_001-11b"/>
近回首西風漸喜秋英弄霜蕊　暫捲雙旌鳴金吹祝<lb/>
萱堂伴新戲對璧月留光屏仙供翠碧雲人合飛觴如<lb/>
綴早晩巖廊侍終不負黄樓一醉丹青手先與翻階萬<lb/>
葉増春媚<lb/>
　　蝶戀花<hi>擬古</hi>
百尺㳺絲當繡戸不繫春暉只繫閒愁住拾翠歸來芳<lb/>
草路避人蝴蝶雙飛去　困臉羞眉無意緒陌上行人<lb/>
記得清明否消息未來池閣暮濛濛一餉梨花雨<lb/>
<pb n="KR4j0022_WYG_001-12a"/>
　　其二<hi>逰南山過陳公立後亭作</hi>
足力窮時山已晦却上輕舟急棹穿沙背雲影漸隨風<lb/>
力退一川月白寒光碎　喚客主人陶謝軰拂石移尊<lb/>
不管逰人醉羅綺叢中無此㑹只疑身在烟霞外<lb/>
　　其三<hi>新晴用前韻</hi>
清曉天容争顯晦溪上羣山戢戢分駞背誰似浮雲知<lb/>
進退疎林嫩日黄金碎　夜枕不眠憎鼠輩困眼貪晴<lb/>
拌被風烟醉天意有情人不㑹分明置我風波外<lb/>
<pb n="KR4j0022_WYG_001-12b"/>
　　其四<hi>福州横山閣</hi>
百疊青山江一縷十里人家路遶南臺去榕葉滿川飛<lb/>
白鷺疎簾半捲黄昏雨　樓閣峥嶸天尺五荷芰風清<lb/>
習習消袢暑老子人間無著處一樽來作横山主<lb/>
　　其五<hi>西山小湖四月蓮初有一花</hi>
小小芙蕖紅半展占早争先不耐腰支軟羅襪凌波嬌<lb/>
欲顫向人如訴閨中怨　把酒與君成眷戀約束新荷<lb/>
四靣低歌扇不放逰人偷眼盼鴛鴦葉底潜窺見<lb/>
<pb n="KR4j0022_WYG_001-13a"/>
　　虞美人<hi>詠古</hi>
上陽遲日千門鎖花外流鶯過一番春去又經秋惟有<lb/>
深宫明月照人愁　暗中白髮隨芳草却恨容顔好更<lb/>
無魂夢到昭陽腸斷一雙飛燕在雕梁<lb/>
　　其二<hi>東山</hi>
海棠開後春誰主日日催花雨可憐新緑遍殘枝不見<lb/>
香腮和粉暈燕脂　去年攜手聴金縷正是花飛處老<lb/>
來先自不禁愁這様愁來欺老幾時休<lb/>
<pb n="KR4j0022_WYG_001-13b"/>
　　其三<lb/>
金泥捍撥春聲碎恨入相思淚醉攲秋水緑雲斜渾似<lb/>
夢中重到阿環家　主人著意留春住不醉無歸去只<lb/>
愁銀燭曉生寒明日落花飛絮滿長安<lb/>
　　其四<hi>贈富季申别</hi>
年年江上清秋節醆面分霜月不堪對月已傷離那更<lb/>
梅花開後海棠時　劍溪難駐仙逰路直上雲霄去藕<lb/>
花恰莫礙行舟要趁潮頭八月到揚州<lb/>
<pb n="KR4j0022_WYG_001-14a"/>
　　其五<hi>次韻葉少藴懐隠菴作</hi>
方壺小有人誰到底事春知早使君和氣粲成花更築<lb/>
百花深處駐春華　雲闗逺枕苕溪淺未放歸懐展看<lb/>
殘紅紫緑隂斜鸞鳳干霄却上玉皇家<lb/>
　　青玉案<lb/>
楊花儘做難拘管也解趂飛紅伴騘馬無情人漸逺沙<lb/>
平淺渡雨濕孤村何處長亭晩　欲憑桃葉傳春怨算<lb/>
不似斜風倩雙燕縦得書來春又換只将心事分付眉<lb/>
<pb n="KR4j0022_WYG_001-14b"/>
尖寂寞梨花院<lb/>
　　菩薩蠻<hi>管邦惠家小鬟善謳</hi>
小山嬌翠敧歌扇雛鶯學語春猶淺無力響方檀聲随<lb/>
玉笋翻　垂鬟雲乍染媚靨香㣲㸃未解作輕顰凝情<lb/>
已動人<lb/>
　　其二<hi>新秋</hi>
凉飈輕散餘霞綺疎星冷浸眀河水攲枕畫簷風秋生<lb/>
草際蛩　雁行離塞晩不道衡陽逺歸恨隔重山樓髙<lb/>
<pb n="KR4j0022_WYG_001-15a"/>
莫凭欄<lb/>
　　其三<lb/>
風庭瑟瑟燈明滅碧桐枝上蝉聲歇枕冷夢魂驚一階<lb/>
寒水明　烏飛人未起月露清如洗無語聴殘更愁從<lb/>
兩鬢生<lb/>
　　其四<hi>富季申見約觀月以病不能徃夜分獨卧横山閣作此寄之</hi>
餘霞收盡寒烟緑江山一片團明玉攲枕畫樓風愁生<lb/>
草際蛩　金莖秋未老兩鬢吳霜早忍負廣寒期清尊<lb/>
<pb n="KR4j0022_WYG_001-15b"/>
却對誰<lb/>
　　浣溪沙<lb/>
小小茅茨隠翠㣲橋平雙手㺯漣漪好風還動去年枝<lb/>
　得雨疎梅肥欲展人家次第有芳菲惜花恰莫探春<lb/>
遲<lb/>
　　其二<hi>和蔣丞端午競渡</hi>
簫鼓哀吟樂楚臣牙檣錦䌫簇江漘調髙綵筆逞尖新<lb/>
　海角逢時傷老大莫辭巵酒話情親與君同是異鄉<lb/>
<pb n="KR4j0022_WYG_001-16a"/>
人<lb/>
　　其三<lb/>
向日南枝不奈晴無風絳雪自飄零畫樓更作斷腸聲<lb/>
　小側金荷迎落蕊髙燒銀燭照殘英生愁斜月酒初<lb/>
醒<lb/>
　　臨江仙<hi>次韻尚書兄送别</hi>
枝上子規催去斾栁條偏繫離情片雲留雨鎖愁城不<lb/>
堪明夜月寂寞照南榮　莫作東山今日計風雷已促<lb/>
<pb n="KR4j0022_WYG_001-16b"/>
鵬程功成來伴赤松行却尋鴻雁侣尊酒㑹如星<lb/>
　　其二<hi>次韻富季申九月菊未開</hi>
燕去鶯來昏又曉勞生莫負心期菊花何必待開時十<lb/>
分浮玉蟻一拍貫珠詞　少借筆端烟雨力不須露染<lb/>
風披芳心㣲露定因誰風流今太傅瀟灑古東籬<lb/>
　　其三<hi>次李伯紀韻</hi>
多病淵明剛止酒不禁秋蕊浮香飲船歌板已兼忘吳<lb/>
霜羞鬢改無語對紅糚　小撚青枝撩鼻觀絶勝嬌額<lb/>
<pb n="KR4j0022_WYG_001-17a"/>
塗黄獨醒滋味怕新凉歸來燈影亂攲枕聴更長<lb/>
　　其四<hi>杏花</hi>
一片花飛春已減那堪萬㸃愁人可能春便負閒身細<lb/>
思愁不飲却是自辜春　且共一樽追落蕊猶勝陌上<lb/>
成塵杯行到手莫辭頻杏花須記取曽與此翁鄰<lb/>
　　其五<hi>次韻葉少藴惜春</hi>
試問花枝餘幾許捲簾細雨隨人風光猶戀苦吟身海<lb/>
棠渾怯冷為我強留春　細聴惜花歌白雪不知醆面<lb/>
<pb n="KR4j0022_WYG_001-17b"/>
生塵吹開吹謝漫驚頻少陵真有味愛酒覔南鄰<lb/>
　　醉花隂<lb/>
翠箔隂隂籠畫閣昨夜東風惡香逕漫春泥南北東郊<lb/>
惆悵妨行樂　傷春比似年時覺潘鬢新來薄何處不<lb/>
禁愁雨滴花腮和淚胭脂落<lb/>
　　其二<hi>木樨</hi>
紫菊紅萸開遜早獨占秋光老醖造一般清比著芝蘭<lb/>
猶自争多少　霜刀剪葉呈纎巧手撚迎人笑雲鬢一<lb/>
<pb n="KR4j0022_WYG_001-18a"/>
枝斜小閣幽忩是處都香了<lb/>
　　清平樂<hi>登第</hi>
燭花催曉醉玉頹春酒一騎東風消息到占得鼇頭龍<lb/>
首　長安去路駸駸明朝躍馬芳隂應是花繁鶯巧東<lb/>
君著意瓊林<lb/>
　　其二<hi>春晩</hi>
一簾紅雨飄蕩誰家去門外垂楊千萬縷不把東風留<lb/>
住　舊巢燕子來遲故園緑暗殘枝腸斷畫橋烟水此<lb/>
<pb n="KR4j0022_WYG_001-18b"/>
情不許春知<lb/>
　　浪淘沙<hi>林仲和送芍藥再以詞為寄次韻謝之</hi>
把酒挽芳時醉袖淋漓多情楚客為秋悲未抵香飄紅<lb/>
褪也獨繞空枝　天女寳刀遲露染風披翠雲疊疊擁<lb/>
銖衣知道筠谿春寂寞來慰相思<lb/>
　　其二<hi>連鵬舉座上次康平仲留别韻</hi>
樂事信難逢莫放怱怱飛紅撩亂減春容臨水不禁頻<lb/>
送客風袖龍鍾　小閣畫堂東綺繡相重樽前誰唱夏<lb/>
<pb n="KR4j0022_WYG_001-19a"/>
雲峰醒後欲尋溪上路烟水無窮<hi>是日歌姬首唱夏雲峯</hi>
　　謁金門<hi>寄逺</hi>
春又老愁似落花難埽一醉一回才忘了醒來還滿抱<lb/>
　此恨欲憑誰道栁外數聲啼鳥只恐春風吹不到斷<lb/>
雲連碧草<lb/>
　　滴滴金<hi>次韻尚書兄老山堂雪</hi>
廣平未拌心如鐡恨梅花隔年别化工剪水鬭春風似<lb/>
南枝和月　長鯨一飲寧論石想髙歌醉瑶席幾時歸<lb/>
<pb n="KR4j0022_WYG_001-19b"/>
去共樽罍看寒花連陌<lb/>
　　訴衷情<hi>次韻李伯紀桃花</hi>
小桃初破兩三花深淺散餘霞東君也解人意次第到<lb/>
山家　臨水岸一枝斜照籠紗可憐何事苦愛施朱減<lb/>
盡容華<lb/>
　　好事近<hi>同前</hi>
春苑雜花芳詩老賸誇梅格誰道武陵深處便不如姑<lb/>
射　莫分紅淺與紅深㸃㸃是春色生怕一畨風雨伴<lb/>
<pb n="KR4j0022_WYG_001-20a"/>
飄零江國<lb/>
　　鶴冲天<hi>張仲宗以秋香酒見寄并詞次其韻</hi>
篘玉液釀花光來趂此忩凉為君小摘蜀葵黄一似嗅<lb/>
枝香　飲中仙山中相也道十分宫様一般時候最宜<lb/>
嘗竹院月侵牀<lb/>
　　天仙子<hi>次富季申韻</hi>
飛盖追春春約佇繁杏枝頭紅未雨小樓翠幕不禁風<lb/>
芳草路無塵處明月滿庭人欲去　一醉鄰翁須記取<lb/>
<pb n="KR4j0022_WYG_001-20b"/>
見説新糚桃葉女明年却對此花時留不住花前語總<lb/>
向似花人付與<lb/>
　　清平樂<hi>次韻葉少藴和程進道梅花</hi>
斷橋缺月㸃㸃枝頭雪畫角吹殘聲未歇早是一年春<lb/>
别　夀陽㺯粉成糚柔腸結結丁香可怕真梅輕妬㳺<lb/>
蜂説與何妨<lb/>
　　其二<lb/>
推愁何計車下忘乗墜日上南枝春有意已訝紅酥如<lb/>
<pb n="KR4j0022_WYG_001-21a"/>
綴　兒童緩整餘杯芒鞋午夜重來素面應憎月冷真<lb/>
香不逐風回<lb/>
　　其三<lb/>
長紅小白何處尋梅格日日南山雲滿額暗老一分春<lb/>
色　廣平賦罷瑤香細花疏蕊商量留得筆端雨露後來<lb/>
收拾羣芳<hi>二月始得此詞故扵末章見意</hi>
　　㸃絳唇<hi>奉酬富季申</hi>
剪剪疎花託根宛在長松底蔓柯相倚便有凌霄志<lb/>
<pb n="KR4j0022_WYG_001-21b"/>
丹鳳忽來小隊迎秋起留無計待公歸侍重與分紅翠<lb/>
　　虞美人<hi>宜人生日</hi>
梨花院落溶溶雨弱栁低金縷畫簷風露為誰明青翼<lb/>
來時試問董雙成　去年春酒為眉夀花影浮金斗不<lb/>
須更覔老人星但願一年一上一千齡<lb/>
　　醉花隂<hi>學士生日</hi>
池面芙蕖紅散綺鵲噪朱門喜環佩響天風香藹杯盤<lb/>
更約麻姑侍　塵寰不隔蓬萊水束帶巖廊戲瘦鶴與<lb/>
<pb n="KR4j0022_WYG_001-22a"/>
長松且伴臞仙久住人間世<lb/>
　　其二<hi>碩人生日</hi>
簾捲西風輕雨外揖數峯横翠樓上地行仙壓玉為醪<lb/>
旋摘黄金蕊　一觴一闋千秋嵗不願封侯貴長伴紫<lb/>
髯翁踏月吹簫笑詠雲山裏<lb/>
　　感皇恩<hi>學士生日</hi>
花院小回廊庭萱成行水面紅糚翠綃帳蓬萊雲近風<lb/>
露一畨清曠星郎來碧落長庚象　素志未酬丹心益<lb/>
<pb n="KR4j0022_WYG_001-22b"/>
壯且醉真珠小槽釀不須晧齒手拍狂歌清唱一尊為<lb/>
夀逺羲皇上<lb/>
　　其二<hi>端禮節使生日</hi>
宻竹剪輕綃華堂初建捲上鰕鬚待開宴夀期春聚芍<lb/>
藥一畨開遍砌成錦歩帳籠絃管　絳節近頒丹雛重<lb/>
見花裏雙雙乍歸燕重重樂事憑仗東風拘管一時分<lb/>
付與金荷勸<lb/>
　　小重山<hi>學士生日</hi>
<pb n="KR4j0022_WYG_001-23a"/>
鞭鳳驂鸞自斗杓老君親抱送下層霄人間仙李占春<lb/>
饒千秋裏松月伴吹簫　故國水雲遥摘新丹茘熟剥<lb/>
紅綃南山影轉卧金蕉傾寒緑眉夀比山髙<lb/>
　　其二<hi>同前</hi>
星斗心胸錦繡腸厭隨塵土客逐炎凉江山風月伴行<lb/>
藏無人識髙卧水雲鄉　肘後有仙方假饒丹未就夀<lb/>
須長儒冠多誤莫思量十分酒菡萏小池塘<lb/>
　　花心動<hi>夫人生日</hi>
<pb n="KR4j0022_WYG_001-23b"/>
紅日當樓繡屏開風裀舞花隨歩絳拂珮蘭香染糚梅<lb/>
彷彿紫烟真侶雪消池館年年㑹玻璃泛小槽新注弄<lb/>
簫語雲璈未徹暖回芳樹　瑤檢曽頒夀縷好繫日縈<lb/>
春馭鸞深駐桂殿影寒蓬山波濶未似綵衣庭户坐看<lb/>
鶴鬢呈萊戲重重拜天階雨露縦㳺處人間遍尋洞府<lb/>
　　漁家傲<hi>博士生日</hi>
海角秋髙風力驟樓臺四面山容瘦季子貂裘寒欲透<lb/>
懸弧晝髙歌棣萼聊巵酒　且共追歡寛白首清閒贏<lb/>
<pb n="KR4j0022_WYG_001-24a"/>
得身長久世上功名翻覆手為君夀腰間要看懸金斗<lb/>
　　阮郎歸<hi>碩人生日</hi>
黄花猶未拆霜枝今年秋較遲六么催泛玉東西登髙<lb/>
慶誕時　神仙事古來稀且為千嵗期戲萊堂上兩龎<lb/>
眉何妨舉案齊<lb/>
　　醉落托<hi>碩人生日</hi>
霜林變緑畫簾桂子排香粟一聲檀板驚飛鶩絃管樓<lb/>
髙誰在䦨干曲　人生一笑難相屬滿堂何必堆金玉<lb/>
<pb n="KR4j0022_WYG_001-24b"/>
但求身健兒孫福鶴髮年年同泛清尊菊<lb/>
　　栁梢青<hi>趙端禮生日</hi>
夀烟籠席採蓮新按舞腰無力占盡風光人間天上今<lb/>
夕何夕　藍袍換了萊衣慶嵗嵗君恩屢錫連夜歡聲<lb/>
滿城佳氣和春留得<lb/>
　　㸃絳唇<hi>富季申生日</hi>
花信争先暗将春意傳桃李夀鄉同醉緑野聨珠履<lb/>
麟閣丹青眷注耆英裔眉間喜日邉飛騎來促東山起<lb/>
<pb n="KR4j0022_WYG_001-25a"/>
　　十樣花<lb/>
陌上風光濃處第一寒梅先吐待得春來也香銷減態<lb/>
凝竚百花休漫妬<lb/>
陌上風光濃處繁杏枝頭春聚艶態最嬌嬈最比並東<lb/>
鄰女紅梅何足數<lb/>
陌上風光濃處日暖山櫻紅露結子㸃朱脣花謝後君<lb/>
看取流鶯偏祝付<lb/>
陌上風光濃處忘却桃源歸路洞口水流遲香風動紅<lb/>
<pb n="KR4j0022_WYG_001-25b"/>
無數吹愁何處去<lb/>
陌上風光濃處最是海棠風措翠袖襯輕紅盈盈淚怨<lb/>
春去黄昏微帯雨<lb/>
陌上風光濃處自有花王為主富艶壓羣芳蜂蝶戲燕<lb/>
鶯語東君都付與<lb/>
陌上風光濃處紅藥一畨經雨把酒繞芳叢花解語勸<lb/>
春住莫教容易去<lb/>
　筠谿樂府<lb/>
</p>
<p>
</p>
  </div>
</body>
</text>
</TEI>
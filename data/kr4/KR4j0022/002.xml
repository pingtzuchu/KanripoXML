<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0022_WYG_002-1a"/>
筠谿家傳<lb/>
公諱彌遜字似之其先本唐諸王苗裔始家陳留八代<lb/>
祖澄仕為温州永嘉令遂遷於閩居福州連江縣至大<lb/>
父為平江府吳縣人公晚年復歸隠於連江曽祖餘慶<lb/>
仕至國子博士知常州贈屯田郎中祖處常仕至忠武<lb/>
軍節度推官贈朝請大夫考撰仕至左朝奉大夫通判<lb/>
保州贈少師國博府君為政精明所至能以仁愛得人<lb/>
心論事切直不果用於朝出為常州殁官邦人思慕出<lb/>
<pb n="KR4j0022_WYG_002-1b"/>
涕留葬横山為之繪像嵗時奉祭不忘民有疾者取塋<lb/>
土服之輙愈其遺行詳見荆國王文公安石墓表及循<lb/>
吏遺愛録朝請府君年十三能兼通孔頴逹疏杜預左<lb/>
氏傳居官嚴整母公安太君得目疾不能視君晨夕為<lb/>
䑛其目以篤孝稱少師府君蚤從南豐先生曽鞏學南<lb/>
豐雅器重之初仕越州清獻趙公抃知其剛介薦聞於<lb/>
朝所至興崇學政人比之文翁常衮廣孟子説著養氣<lb/>
論傳於世龜山楊先生時實銘其墓公弱冠擢上舎冠<lb/>
<pb n="KR4j0022_WYG_002-2a"/>
多士崇寧以來方用舎法更貢舉視南省第一人登大<lb/>
觀三年進士第歴單州司户丁少師府君憂除䘮調鄆<lb/>
州陽榖簿政和四年二月除國朝會要所檢閲文字十<lb/>
二月引見上殿改授承奉郎遷秘書省校書郎充編修<lb/>
六典檢閲文字六年七月出為提舉河東路學事未赴<lb/>
九月授尚書禮部員外郎七年正月守尚書司封員外<lb/>
郎十一月試明堂頒事八年四月擢為起居郎時姦黨<lb/>
用事以上封事剴切八月貶知雅州廬山縣九月改奉<lb/>
<pb n="KR4j0022_WYG_002-2b"/>
嵩山祠斥廢隠居者凡八年宣和七年十二月知冀州<lb/>
敵騎初南牧河朔諸郡皆無備禦公在冀州捐金帛致<lb/>
勇士修城堞决河䕶塹邀擊敵之逰騎斬首甚衆敵入<lb/>
中國無有拒其鋒者惟冀能以死守烏珠北還戒師無<lb/>
犯其城敵還靖康元年七月召為衛尉少卿有㫖冀州<lb/>
守禦有勞進秩二等九月以論奏有忤與郡十一月差<lb/>
知筠州靖康二年江寧牙校周徳叛執帥臣資政殿學<lb/>
士宇文粹中殺官吏嬰城自守勢甚猖獗四月准大元<lb/>
<pb n="KR4j0022_WYG_002-3a"/>
帥府劄子除公江東路轉運判官就領郡事公時避兵<lb/>
蔣山無寸兵尺鐡聞命单騎扣賊圍蠟書射城中招降<lb/>
賊通欵開闗迎公公立馬喻賊禍福勉其舎逆從順赴<lb/>
在所勤王公夜卧黄堂大啟城門示賊不疑招集流亡<lb/>
賊之脅從悉從拊定其首亂者反側未服時新除右僕<lb/>
射李公綱行次江寧公與謀之呼首惡者五十人至庭<lb/>
下訊驗其狀一夕悉誅之其餘黨千餘人令提舉常平<lb/>
使者王枋部送行在一部按堵帖然建炎元年六月除<lb/>
<pb n="KR4j0022_WYG_002-3b"/>
職改充淮南路轉運副使訓詞褒諭謂迺者鋒刃餘孽<lb/>
怙惡不悛爾能奮然為民芟刈使朝廷威令稍伸可謂<lb/>
竒偉七月遭魯國太夫人艱解官建炎四年服除四月<lb/>
奉太平觀祠紹興二年三月祠滿知饒州三年三月丐<lb/>
崇道觀祠五年召對便殿首言當堅定規橅排斥姦言<lb/>
浮議責左右輔弼之臣為社稷經逺之慮又謂朝廷一<lb/>
日無事幸一日之安一月無事幸一月之安欲求終嵗<lb/>
之安已不可得况能定天下大計乎上嘉其讜直明日<lb/>
<pb n="KR4j0022_WYG_002-4a"/>
上具以所奏諭近臣有不樂者擬進職冄除郡進寳文<lb/>
閣知吉州陛辭上曰始将留卿大臣欲重試卿民事其<lb/>
為朕善拊循行召卿矣既至郡綏撫疲氓耡治盜賊境<lb/>
内稱治七年五月召為尚書左司員外郎八月除起居<lb/>
郎公自政和来為柱史以直節盡言流落中外閲二十<lb/>
年復居是職直前論事鯁切如初九月試中書舎人時<lb/>
國家多事公立朝知無不言奏疏滿箧乞令内外職事<lb/>
官皆得極言時事以開言路乞増置宿衛親兵以彊主<lb/>
<pb n="KR4j0022_WYG_002-4b"/>
勢乞罷諸路創立軍興月樁錢以寛民力至扵乗輿舉<lb/>
動亦密有規諌上嘗批奏疏曰李某可謂忠於愛君上<lb/>
又宣諭令條陳今日當行事件公奏對六事一曰固藩<lb/>
維以禦外侮二曰嚴禁衛以尊朝廷三曰練四方之兵<lb/>
以壯國勢四曰節國用以備軍食五曰收民心以固根<lb/>
本六曰擇守帥以責實效時駐蹕未定有㫖料舟給卒<lb/>
以濟宫人公封詔繳奏以為六飛雷動百司豫嚴方時<lb/>
孔艱宜以宗社為心不宜以内幸細故更勤聖慮事雖<lb/>
<pb n="KR4j0022_WYG_002-5a"/>
至微懼傷大體上嘉納之公在詞掖凡朝廷除授有私<lb/>
意封駁無所避當國者以為異已方國計單匱版省闕<lb/>
官無肯為者時宰謂公有心計可為民曹八年二月試<lb/>
户部侍郎三月公言祖宗之法有可行於今日發運一<lb/>
司是也大概權六路豐凶以行平糴之法然今比昔少<lb/>
異當師其意損益行之臣謂宜復此司别給糴本數百<lb/>
萬緡俾廣儲積以待恢復之用數年必見其效上詔從<lb/>
之遂復置江淮荆浙閩廣經制發運司以徽猷閣待制<lb/>
<pb n="KR4j0022_WYG_002-5b"/>
程公邁為之時秦檜再相惟公與吏部侍郎晏公敦復<lb/>
有憂色八月公上疏丐外甚力詔不允趙公鼎罷相檜<lb/>
專國賛上決策求和金國遣烏陵阿思謀等來議和使人<lb/>
入界索禮甚悖號其書曰詔書指吾國曰江南見吾館<lb/>
伴使必欲坐堂中而坐使人於一隅所歴州縣必欲使<lb/>
官吏具禮迎其書如國中迎天子詔書之禮且言國書<lb/>
到必欲上冄拜親受之又欲以客禮到都堂見宰執二<lb/>
使既到以難從之事邀請於朝欲上受金國封册中外<lb/>
<pb n="KR4j0022_WYG_002-6a"/>
惶駭三衙楊沂中等至都堂白宰執云聞朝廷欲賛主<lb/>
上行屈已之禮恐軍民詾詾即某輩弹壓不得是時敵<lb/>
使在館軍民皆出不平之語臣下惴惴慮生意外之變<lb/>
傾都城百姓終夕不能寐而近甸常潤會稽之間民並<lb/>
不安檜本主此議以人言紛紛亦於榻前求去要上決<lb/>
意求和時樞密院編修官胡公銓上言議和之非乞斬<lb/>
檜以謝天下校書郎范公如圭以書責檜曲學倍師忘<lb/>
仇辱國之罪遺臭萬世禮部侍郎曽公開至堂抗聲引<lb/>
<pb n="KR4j0022_WYG_002-6b"/>
古誼以折檜皆相繼貶逐方檜兇焰熏灼人莫敢言獨<lb/>
公對言金人遣使請和事當緩而圗之謀以致之必於<lb/>
有成至於先事致屈欲行君臣之禮有大不可者上深<lb/>
悟其説以為當然十一月詔廷臣大議公手疏敷陳甚<lb/>
切謂陛下受敵之空言未有一毫之得乃欲輕祖宗之<lb/>
所付託屈身委命自同下國而尊奉之是倒持太阿以<lb/>
授之柄授人以柄危國之道而謂之和可乎又曰陛下<lb/>
今率國人以臣事敵國将何以責天下忠臣義士之氣<lb/>
<pb n="KR4j0022_WYG_002-7a"/>
時羣臣心知臣事金人之非畏檜不敢辯爭皆同聲依<lb/>
阿其抗論不屈者唯公一二人而已檜忽遣介通殷勤<lb/>
邀公至私第曰政府方虛員茍和好無異議當以兩地<lb/>
相凂公答曰某受國恩深厚何敢見利忘義顧今日之<lb/>
事國人有不以為然者獨有一去可報相公檜默然不<lb/>
言次日公再上疏曰竊聞朝廷計議禮儀未定使人之<lb/>
説多不可從臣反覆思之敵人隂謀吞噬欲成混一之<lb/>
名故以土地宗族邀陛下金人敵國也卿士大夫國人<lb/>
<pb n="KR4j0022_WYG_002-7b"/>
所賴以為國者也今事未一得而先致屈坐失四海之<lb/>
心不可不慮臣自草萊屢被親擢思所以報陛下者唯<lb/>
盡忠而已茍顧避不言致陛下墮敵人之計失國人之<lb/>
心以貽後患臣之罪大矣又上疏言送伴使揣摩迎合<lb/>
意為身謀不恤社稷之計乞别選忠信之人協濟國事<lb/>
檜怒甚公復引疾請外上特諭大臣留之御筆有曰卿<lb/>
毋以輕去朕為髙檜盡排羣論屈禮從和之議已决附<lb/>
㑹其説者或謂往年金人南騖趙公鼎為臺臣尚欲畫<lb/>
<pb n="KR4j0022_WYG_002-8a"/>
江為界今乃以和議為非或謂向使在明州時主上雖<lb/>
百拜亦不問士論靡然無所規正賴公等廷爭檜雖不<lb/>
從亦知公議之可憚是以牽制再與使人計議稍殺其<lb/>
禮如不受封册如宰執就館見使人受護書納入免於<lb/>
主上屈體如改江南為宋改詔諭使名為國信若此類<lb/>
者初檜不以從之為恥皆公等忠憤激切立論正救之<lb/>
力惟君臣之禮迄不能爭九年春公凡再上疏懇歸田<lb/>
里以徽猷閣直學士知筠州改知漳州公不鄙逺郡修<lb/>
<pb n="KR4j0022_WYG_002-8b"/>
崇儒化新作鄉校至今鄉人繪祠於學十年請祠歸隠<lb/>
連江西山牓其别業曰筠莊自號筠谿真隠時權臣誅<lb/>
逐異已者忠臣賢士相望落南公日戒家人治裝束儋<lb/>
以俟嶺外之命五月金人烏珠渝盟舉國中之兵分四<lb/>
道深入十一年正月烏珠復簽兩河軍與蕃部凡十餘<lb/>
萬攻淮西陷夀春人益信公廷爭去國所論敵情反覆<lb/>
其言皆驗初檜主和諱戰排斥公等所奏至是檜乃言<lb/>
於上曰徳無常師主善為師臣昨見金國達蘭有割地<lb/>
<pb n="KR4j0022_WYG_002-9a"/>
之議故賛於從和今烏珠和議已變當定攘伐之計檜<lb/>
亦自知前言之非而自遷其説至十二年乗敵兵之敗<lb/>
諸將之勝檜復收兵求和何鑄曹勛使命既通檜乃追<lb/>
仇向者盡言之臣十一月言者論在宰執則趙鼎王庶<lb/>
在侍從則曽開李某是四人者同心併力或因求對或<lb/>
緣上章必欲力沮和議於是公與曽公開並落職公處<lb/>
之裕如初無幾微忿懟之意晚嵗著詩有曰十年去國<lb/>
心常赤可見公惓惓憂國之志公去國十五年不通時<lb/>
<pb n="KR4j0022_WYG_002-9b"/>
宰書不請磨勘不丐任子不序封爵終其身焉二十三<lb/>
年二月三日公終於寓居蕭寺先檜兩年殁三十一年<lb/>
朝廷知公忠節詔追復敷文閣待制其制詞云人臣守<lb/>
堅正之論陳於王前朝廷有優渥之恩公於身後公學<lb/>
問純正操行端方為人衎易與人無忤處大事臨大節<lb/>
不為利回威惕凛然有不可犯之色居官㢘而家益貧<lb/>
無一畞之田無一金之産獨藏書萬餘巻而已公立朝<lb/>
有直節而所典州皆有惠政公之為廬陵忠簡胡公銓<lb/>
<pb n="KR4j0022_WYG_002-10a"/>
嘗作郡齋記謂公威令神行惠利川流是豈巧言令色<lb/>
四體若無骨者所能乎公之治臨漳考亭先生朱公熹<lb/>
後至為郡為文祭公曰紹興之初公在邇列力闢和議<lb/>
見忌權臣出守此邦治行亦著竟以讒回去郡卧家人<lb/>
懐其忠建此遺烈又奠公於學曰惟此廟學實公所遷<lb/>
人到于今追頌勞績矧惟忠慮抑壯前聞二邦之政人<lb/>
皆能誦之公取友必端與人交必忠必信初胡忠簡之<lb/>
貶也人雖髙其節皆憚權臣莫敢與通公獨至其家為<lb/>
<pb n="KR4j0022_WYG_002-10b"/>
之經紀其行且書十事以贈言曰有天命有君命不擇<lb/>
地而安之曰唯君子困而不失其所亨曰名節之士猶<lb/>
未及道更宜進步曰境界違順當以初心對治曰子厚<lb/>
居栁築愚溪東坡居惠築鶴觀若將終身焉曰無我方<lb/>
能作為大事曰天將任之必大有所摧抑曰建立功名<lb/>
非知道者不能曰太剛恐易折須養以渾厚曰學必明<lb/>
心記問辨説皆餘事丞相張忠獻公浚帥閩知公居無<lb/>
屋耕無田嘗裒官之閒田千畝散屋百楹以遺公經輯<lb/>
<pb n="KR4j0022_WYG_002-11a"/>
生理公力辭不受强之不可其安貧自樂身雖詘而道<lb/>
益髙公遺藳有奏議三巻外制二巻議古三巻詩十巻<lb/>
雜文六巻公兄弟六人皆以儒業名節著聞於時長彌<lb/>
性嘗魁成均蚤亡次彌綸知台州次彌大歴河北河東<lb/>
宣撫副使大名尹刑部工部户部尚書將大用厄於權<lb/>
臣終老信州懐玉山次即公也次彌中為上舎優等未<lb/>
命而卒次彌正為吏部郎兼史館秦氏當國上書論事<lb/>
言所難言臺臣指為趙忠簡黨人坐廢二十年公議惜<lb/>
<pb n="KR4j0022_WYG_002-11b"/>
之公殁之日檜尚在相位時賢避其勢焰無敢狀公之<lb/>
行銘公之墓是以其事不傳無以聞於太史氏諸孤僅<lb/>
拾其遺事大概傳於家如立朝行已言行之可書者尚<lb/>
多所遺逸云<lb/>
　<lb/>
　<lb/>
　<lb/>
　筠谿家傳<lb/>
</p>
<p>
</p>
  </div>
</body>
</text>
</TEI>
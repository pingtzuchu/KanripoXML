<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>青村遺稿</head>
    <p>
<pb n="KR4d0556_WYG_001-1a"/>
欽定四庫全書<lb/>
　青村遺稿　　　　　　　　元　金涓　撰<lb/>
　　序<lb/>
　　　送楊仲章歸東陽詩卷序<lb/>
楊君仲章以清峻修敏之質好學不倦窮討六籍雖晚<lb/>
登先師黄文獻公之門而强記卓識邁倫逸等一時學<lb/>
者咸推先登宋君景濓每稱之曰能而先師亦自謂不<lb/>
意晚年復得此友如涓者愚弗能砭頑弗能訂安敢望<lb/>
<pb n="KR4d0556_WYG_001-1b"/>
其末光也哉重自念四方士人登先師之門者無有不<lb/>
立名成業涓自幼年侍側時則有陳君時甫呉君立夫<lb/>
李君仲倫朱君元達朝夕講論文字辨析義理涓未始<lb/>
或能識知也既而時甫居東陽以明經授徒常數十百<lb/>
人弟子不逺千里而至其高第弟子則有張君良金為<lb/>
江浙鄉舉易魁凢為舉子之業者無不宗焉立夫以庚<lb/>
申嵗中鄉試榜仲倫以茂才異等用大臣薦為校官惟<lb/>
元達豪俠不覊藐視進取以學問文章同逰浙西者三<lb/>
<pb n="KR4d0556_WYG_001-2a"/>
十餘年雖虞栁諸公薦書交上亦睥睨弗顧也後數年<lb/>
先師提舉江浙儒學時則有劉君子實哲君子正應君<lb/>
之邵陳君子中肄業西湖書院劉哲二君皆登上第應<lb/>
則兩中鄉舉榜陳回河南授試主司見其文反疑其為<lb/>
南人代筆之作由是失利而返則抑欝不得志卒於錢<lb/>
塘先師銘其墓焉迨夫先師告老致事而歸則有宋君<lb/>
景濂許君存仁王君子充以英敏絶人之學一時咸集<lb/>
文名德業超出前軰今則皆居要路宻邇清光所謂立<lb/>
<pb n="KR4d0556_WYG_001-2b"/>
名成業真足以承前引後嗚呼盛哉夫何朱君伯清傅<lb/>
君國章與吾仲章氏皆以妙年傑學才器局幹以出入<lb/>
乎諸君之間逐逐焉不以印組為務忒忒焉不以文章<lb/>
自髙晦光隠徳逸志抗雲逈出人表比辟書及門伯清<lb/>
以居制不出國章以母老懇辭仲章則先事適機以自<lb/>
潛時知縣胡公子實方興學校以導民奉幣致請仲章<lb/>
為弟子師迎焉以偹其敬館焉以具其禮無幾何致辭<lb/>
而歸咸贈之以詩去則隠於東陽南溪之濵閉門絶客<lb/>
<pb n="KR4d0556_WYG_001-3a"/>
束書問農文不留稿詩不贈人與涓不相聞問者寥寥<lb/>
四五載矣今其季仲齊授徒法興精舎涓適見此卷慨<lb/>
後生之可畏嗟良覿之難逢痛念先師之不可復作矣<lb/>
因撫卷興思先師以晚年得此友為喜而涓亦以晚年<lb/>
得友斯人為竒則先師道業之傳宗而主之者有其人<lb/>
予復何憂遂并叙此意於巻端以寓夫乆要不忘之意<lb/>
云仲章見之其必有以知我屬望之深意也<lb/>
　　七言古詩<lb/>
<pb n="KR4d0556_WYG_001-3b"/>
　　　和吳正傳五臺懐古韻<lb/>
　　　姑蘓臺<lb/>
闔閭城畔姑蘓臺百花洲上千花開笙歌半空曉未絶<lb/>
一聲落月啼烏來蛾眉顰翠愁如簇空捧春嬌在心曲<lb/>
滄江羅網縱鯨鯢碧瓦坵墟走麋鹿悽煙慘日潮生䖏<lb/>
怨滿鴟夷猶不悟甬東東海不可棲劍光夜冷呉山路<lb/>
　　　章華臺<lb/>
楚臺雲棟連天宇伯氣憑陵横九土方㑹諸侯求鼎時<lb/>
<pb n="KR4d0556_WYG_001-4a"/>
天下無周而有楚一朝呉蔡兵合謀孤舟江路誰從逰<lb/>
宫花曉露細腰泣空山落日餓鬼愁春風過眼秋蕭瑟<lb/>
䬼人一飯那能得道傍塊土棲草烟夜寒夢落空臺前<lb/>
　　　朝陽臺<lb/>
楚王昔日逰臺上前望巫峯近相向青楓錦石叢古祠<lb/>
暮雨朝雲依疊嶂蔓花古木多春寒翆幃仙佩非人間<lb/>
神功治水佐禹跡至今石刻巍如山詞臣錯寫高唐賦<lb/>
剛道朝雲夢中遇千尺黄湍洗不清水聲猶望臺前怒<lb/>
<pb n="KR4d0556_WYG_001-4b"/>
　　　黄金臺<lb/>
昭王有志興宗社厚幣卑辭禮賢者郭君一語捐千金<lb/>
國士争趨駢駟馬燕臺計議皆英豪齊人蹴踏猶兒曹<lb/>
三軍旗幟白日動半空劍氣青雲髙樂生既去士亦少<lb/>
回首春風長芳草火牛遂復七十城恨滿臺荒天地老<lb/>
　　　戯馬臺<lb/>
將軍逐馬闗中來神威掠地風雲摧鴻門舞劍成敵國<lb/>
彭城衣錦登空臺馳下漢軍何披靡垓下楚歌相應起<lb/>
<pb n="KR4d0556_WYG_001-5a"/>
山河百二幾諸侯子弟八千無一騎古來天下誰英䧺<lb/>
荒臺老樹悲秋風符命合歸赤帝子項伯不忠范增死<lb/>
　　五言律詩<lb/>
　　　和楊仲齊韻<lb/>
光明清絶地物色藉詩描野鼠拱虚穴山蜂歸早朝閑<lb/>
庭翻芍藥枯木引陵苕鼻觀香風入移時獨未消<lb/>
　　　其二<lb/>
雲嶠無榮辱林泉得浸滛瀑飛晴雨散風奏曉龍吟大<lb/>
<pb n="KR4d0556_WYG_001-5b"/>
葉長莖苿枯枝老樹林吾行忽過此殊喜得幽尋<lb/>
　　　其三<lb/>
渴飲空中露饑飡石上霞夜茶烹玉液春酒釀松花自<lb/>
謂得仙術不知老嵗華請看梳櫛䖏斑白照窗紗<lb/>
　　　其四<lb/>
溪行欲假履雲坐不須冠樹宻一天小樓髙六月寒袈<lb/>
裟憎客至魍魉喜人看惟有松無意風來即奏弹<lb/>
　　　自述<lb/>
<pb n="KR4d0556_WYG_001-6a"/>
疆埸正多故山林成乆留據鞍皆戰馬扣角且歌牛清<lb/>
德交逰冷光眀詩思浮從今脱塵濁自可鄙公侯<lb/>
　　　春興<lb/>
菜甲時堪摘柴荆晝不開鑿渠通水道度地覔花栽旅<lb/>
食憑儒術春愁仗酒盃却憎塵世薄徒爾暫徘徊<lb/>
　　　其二<lb/>
落落相如志悠悠王粲悲乾坤猶甲胄耕鑿且年時伐<lb/>
木開新逕引泉添小池箇中非所適排悶且裁詩<lb/>
<pb n="KR4d0556_WYG_001-6b"/>
　　　其三<lb/>
草閣成遷次春來景物新杖藜時野外把釣即溪濵夜<lb/>
雨桑麻足東風草木勻闗河阻南北何䖏問通津<lb/>
　　　秋夜<lb/>
四望秋無際凭欄夜未央星榆晴舞葉月桂冷飛香人<lb/>
澹琴心苦林幽鶴夢長此情當此夕誰肯賞凄涼<lb/>
　　　山莊<lb/>
青村溪盡䖏林宻隠孤莊石老莓苔路門荒薜荔墻人<lb/>
<pb n="KR4d0556_WYG_001-7a"/>
行秋業滑鶴立晚松涼治畝農歸後蓑衣掛夕陽<lb/>
　　　江村<lb/>
寂寂江村路輕烟晚自生遠峯晴見色獨樹煖無聲渚<lb/>
鷺行看水溪魚賣入城孤舟人不渡兩岸夕陽眀<lb/>
　　　錢塘行在<lb/>
鳳舞龍飛䖏寒煙半野蒿地卑東海近天逺北辰髙來<lb/>
徃春秋燕盈虗日夜潮老僧年八十對客話前朝<lb/>
　　　伍員廟<lb/>
<pb n="KR4d0556_WYG_001-7b"/>
東出昭闗日倉皇去路遥漁人憐贈劍市吏識吹簫楚<lb/>
郢鞭荒墓呉江起怒潮因思臣子節千古一魂消<lb/>
　　　舟次漁浦<lb/>
雙溪東入浙終日坐危舟流水逺眀目小蓬低壓頭煙<lb/>
村鴉入暮江國雁賔秋一片淒涼景安排獨客愁<lb/>
　　　浙江曉渡<lb/>
片㠶風力飽涼氣碧颼颼江濶欲沉雁天空惟見秋漁<lb/>
歌聞四起人影在中流隔望秦峯出東南第一洲<lb/>
<pb n="KR4d0556_WYG_001-8a"/>
　　　舟次嚴灘<lb/>
八月桐江曲青蘋未著花亂雲低壓樹細水淺流沙到<lb/>
郭無多路依山有幾家故人成逺别相望各天涯<lb/>
　　　雨後書懐<lb/>
畏俗乆不出其如此意何鬢毛詩白盡山色雨青多曲<lb/>
偃行蛇草圓生浴鳥波與誰專一壑同和採芝歌<lb/>
　　　康湖山居<lb/>
康湖環十里半世樂吟身白屋居寒士青山是故人松<lb/>
<pb n="KR4d0556_WYG_001-8b"/>
多天不暑瀑近地無塵頗得漁樵趣生涯日又新<lb/>
　　　送人回剡<lb/>
華川逰未遍又作剡中㳺詩海珊瑚月書田苜蓿秋行<lb/>
山時借屐訪雪夜乗舟别後懐人處清風獨倚樓<lb/>
　　　别徐處士歸嚴州<lb/>
浙水連天白輕㠶帶雨飛榻懸髙士去釣在故人歸秋<lb/>
盡雁初過江空魚正肥君如招伴隠我正欲相依<lb/>
　　　别友人歸衢<lb/>
<pb n="KR4d0556_WYG_001-9a"/>
爛柯山下路猿鳥待多時今伴少㣲隠何愁太史知葛<lb/>
陂龍化早遼海鶴歸遅為問山中叟如今幾局棋<lb/>
　　　送友曉發赴北<lb/>
荒雞三唱後河漢正西流太白孤星曉中華大野秋樹<lb/>
低江郭遠風急草煙收此去金臺上觀光樂勝逰<lb/>
　　　客中與友人言别<lb/>
同是婺中人情親若弟兄客邉今識面詩上已聞名驛<lb/>
栁分春逺山花照晚眀相逢即相别流水幾多情<lb/>
<pb n="KR4d0556_WYG_001-9b"/>
　　　旅懐<lb/>
江湖為客久歸計與誰論春色草無路雨聲人閉門薄<lb/>
衣知酒煖眼病覺燈昏蜀水家邉景連宵役夢魂<lb/>
　　　江樓有見<lb/>
睡起無忙事寒多不下樓櫓聲和雁去江影照人愁山<lb/>
碧雲初曉林紅葉正秋琴書無恙否我欲問歸舟<lb/>
　　　山園即事<lb/>
暖日麗亭臺山屏四面開與誰行樂去有客伴吟來鳳<lb/>
<pb n="KR4d0556_WYG_001-10a"/>
舞摩挲竹龍蟠屹崛梅春風似相識終日共徘徊<lb/>
　　　自述<lb/>
索居三十載一硯鐵穿磨學淺非時用人生奈老何竹<lb/>
房來暝早花塢聚春多静坐無餘事門前水自波<lb/>
　　　次楊仲齊韻<lb/>
端坐無時事春秋讀聖經逐風驚退鷁隕石看飛星自<lb/>
謂心將憒何期眼倍青獲麟應絶筆三歎動虚靈<lb/>
　　　其二<lb/>
<pb n="KR4d0556_WYG_001-10b"/>
空谷開雲葉清池曵水衣堦苔掃不盡山果摘還稀長<lb/>
嘯妨僧定徐行看月輝獮猴庭下過擾亂静中機<lb/>
　　　其三<lb/>
書巢何所有香縷散紛紜眀月將梅到虚樓看夜分僧<lb/>
歸驚卧犬錫落破層雲語及外間事令人不敢聞<lb/>
　　　村居<lb/>
荒草無行路人家隔小溪雨多嵐氣重石少水聲低病<lb/>
鶴依松立寒雞傍砌啼近來渾懶動静處欲幽栖<lb/>
<pb n="KR4d0556_WYG_001-11a"/>
　　　對客<lb/>
對客談清話相忘酒一壺吟腸傾大白醉額㟁輕烏午<lb/>
飣新虀韭秋厨活膾鱸眀朝重有約一笑過康湖<lb/>
　　　亂中自述<lb/>
汨汨兵猶競凄凄興莫賒嬌兒將學語稚子慣烹茶亂<lb/>
後添新鬼春歸發舊花十年湖海志羈思滿天涯<lb/>
　　　其二<lb/>
幽居隣水竹避地獨柴門白日琴書浄春風燕雀喧看<lb/>
<pb n="KR4d0556_WYG_001-11b"/>
山頻矮屐適興任芳樽天地軍麾滿詩成自朗吟<lb/>
　　　其三<lb/>
園林春已半茅屋日初長水動魚兒出花飛燕子忙看<lb/>
雲閒坐石把酒濕征裳落落當年恨髙歌竟欲狂<lb/>
　　　其四<lb/>
春夢猶為客題詩發興清風帘茅店酒晴日栁橋鶯親<lb/>
老頻歸覲時危未息兵況來招隠計擬問鹿門行<lb/>
　　　蜀墅頭<lb/>
<pb n="KR4d0556_WYG_001-12a"/>
溪頭自舒散天澹夕陽㣲拂石松邉坐看雲水上飛舊<lb/>
磯雙鷺下小棹一漁歸不覺吟成乆苔㾗濕上衣<lb/>
　　　雲門道中<lb/>
三月山南路村村呌杜鵑白雲千嶂曉斜月一溪烟水<lb/>
冷長松井春香小薺田何時移别業來徃繡湖邉<lb/>
　　　秋夜有感<lb/>
苦吟人不寐中夜啟幽扉明月霜初下西風葉正稀家<lb/>
貧豚有子天冷客無衣感事忽如夢孤螢入我幃<lb/>
<pb n="KR4d0556_WYG_001-12b"/>
　　　暮秋懐歸<lb/>
西風三徑菊秋晚正花開家逺書難寄天寒雁未來青<lb/>
山如舊識白眼妬竒才遥憶浯溪路年年長緑苔<lb/>
　　七言律詩<lb/>
　　　用仲敬先生折桂韻<lb/>
金印懸腰不用黄丹溪垂釣亦何傷舟移鷺㸃青山破<lb/>
笛弄梅飄白雪香月裏版圖窺窄窄望中鴻鵠去茫茫<lb/>
蕭曹不是逢隆凖未必姓名千載芳<lb/>
<pb n="KR4d0556_WYG_001-13a"/>
　　　夜宿青陂<lb/>
爲愛青陂甚瀟洒二三杖屨樂徘徊道人櫂雪今何在<lb/>
野老牽衣不放囬别塢犬聲風送至誰家梅影月偷來<lb/>
卜鄰若許成茅屋日種芝蘭千百栽<lb/>
　　　用前韵復春谷道人<lb/>
春谷無塵宜笑傲蜀山有路可徘徊蛟龍得雨翻猶卧<lb/>
鵰鶚横秋又早囬放艇幾同漁父去看棋時許野樵來<lb/>
洞前更約東風轉仙李碧桃随意栽<lb/>
<pb n="KR4d0556_WYG_001-13b"/>
　　　用楊仲章兵字廬字韻<lb/>
林森劍㦸立天兵不礙琴書嘉遯情李愿釣鮮情自逸<lb/>
謝安補屐興何清岩房罷磬銷香篆石壁題詩紀姓名<lb/>
我欲相從無羽翼秋風雞黍約佳盟<lb/>
　　　其二<lb/>
不向人間結草廬任他城市務贏餘飽飡薇蕨泉中水<lb/>
過眼牙籖架上書嵐氣著牕雲影過鐘聲入夢曙光初<lb/>
髙居自與禪機㑹何害門稀長者車<lb/>
<pb n="KR4d0556_WYG_001-14a"/>
　　　山行<lb/>
望望峯巒紫翠凝杖藜補屐謾登登樵歌谷静聲相荅<lb/>
雨霽林香氣欲蒸行樂可無詩似錦從容那用酒如澠<lb/>
何當擺脱塵中慮許我移家共作朋<lb/>
　　　寄許存仁存禮<lb/>
金華有客負材豐搜抉神竒奪化工愛酒何殊陶栗里<lb/>
隠居真似陸龜䝉欲知晴日鶯花䖏盡入新詩品藻中<lb/>
江漢夕烽然未息莫将心事較窮通<lb/>
<pb n="KR4d0556_WYG_001-14b"/>
　　　其二<lb/>
年來無事學休糧蜀墅溪頭有草堂幾度瞻雲思棣蕚<lb/>
清宵看月坐藤床侵晨處士烟霞疾慙愧才人錦繡腸<lb/>
樗散聲名甘寂寞從教詩句只尋常<lb/>
　　　寄友人宋邦彦<lb/>
故人别後見尤難彼此詩盟尚未寒寧暇對床論契濶<lb/>
漫勞折簡報平安春山裂竹愁如海流水落花紅滿灘<lb/>
九十春光都過了諸君何以罄交懽<lb/>
<pb n="KR4d0556_WYG_001-15a"/>
　　　寄胡希顔<lb/>
伐木有詩誰善賦嚶嚶喚起逺相求白沙翠竹一村曉<lb/>
錦樹黄花滿野秋雪夜艱難呼檜楫晴風容易下書樓<lb/>
獨憐浩浩多真樂不似棲棲藴積憂<lb/>
　　　重逰光明寺<lb/>
梵王宫闕倚崔嵬積翠繽紛圖畫開啼鳥避人穿樹去<lb/>
老僧迎客下山來裁詩石逕書青竹散髪雲林卧緑苔<lb/>
自識箇中幽興熟杖藜何惜重徘徊<lb/>
<pb n="KR4d0556_WYG_001-15b"/>
　　　送李子威之金陵<lb/>
金陵自古帝王州䇿馬飄然作勝逰一代衣冠新禮樂<lb/>
六朝文物昔風流此時送别詩盈軸何處相思月滿樓<lb/>
若見潛溪宋夫子勿云江漢有扁舟<lb/>
　　　秋興<lb/>
摇落頻驚節序催亂離懐復向誰開江山滚滚紅塵暗<lb/>
霜露凄凄白雁來䧺劍醉提時慷慨矮衣屢舞起徘徊<lb/>
近聞幕府徵豪傑當代誰為濟世才<lb/>
<pb n="KR4d0556_WYG_001-16a"/>
　　　題楊伯容竹居<lb/>
最愛君家竹居好秋花錦石相新鮮窗前讀易無俗子<lb/>
林下置酒多才賢寳鴨晝焚香滿室鐵笛夜吹聲在天<lb/>
安得卜鄰近左右與君日日談詩篇<lb/>
　　　送楊仲齊之武川訓導<lb/>
聞道琴書行有日臨岐送别意何如蒲萄酒羙盃初泛<lb/>
楊栁條新葉未舒春入杏壇朝鼔瑟雨餘芹泮水生魚<lb/>
定知别後遥相憶毋惜頻頻逺寄書<lb/>
<pb n="KR4d0556_WYG_001-16b"/>
　　　春暮客中述懐<lb/>
幽窗寂寂問音踈牢落干戈且讀書芳草王孫歸未得<lb/>
青春客子意何如花殘樹底園收果水落溪頭人買魚<lb/>
爲問紛紛當路者飛騰還肯顧蟾蜍<lb/>
　　　㑹胡原道馮原輔溪飲<lb/>
溪流一曲石爲城中有廽瀾分外清金盞縈紆天上泛<lb/>
玉盤宛轉鏡中行日髙松影侵衣碎風綻楊花落㡌輕<lb/>
我軰固知文字飲鳳笙龍管向誰鳴<lb/>
<pb n="KR4d0556_WYG_001-17a"/>
　　　野歩有感書寄城中黄上舎<lb/>
新晴野歩踏青暉萬緑枝頭可染衣流水小橋通野澗<lb/>
斜風飛絮㸃苔磯春歸别駕憑誰管儒負虚名與願違<lb/>
惆悵年華更迭易達人何事不知機<lb/>
　　　喜雨寄楊伯容<lb/>
江城曉夜雨浪浪併作芳齋六月涼倚杖出門田父樂<lb/>
題詩呼酒野人狂不愁戰地多兵甲遂喜豐年足稻粱<lb/>
問訊草𤣥亭上客竹林踈簟夢秋光<lb/>
<pb n="KR4d0556_WYG_001-17b"/>
　　　秋暮㑹楊仲章<lb/>
矮褐凄涼淹别館故人一見話綢繆溪頭水落魚龍夜<lb/>
塞北雲深鼔角秋爛醉豈知猶是酒相逢誰為不封侯<lb/>
江湖眀日重分手滿眼西風獨倚樓<lb/>
　　　贈術士吕公<lb/>
短褐垂綸已十載柴扉篳竇即湖邊年來出處常存道<lb/>
身外功名懶問天造次可無詩入聖相逢還有酒為賢<lb/>
虎頭燕頷君休論好向山隂買釣船<lb/>
<pb n="KR4d0556_WYG_001-18a"/>
　　　自歎<lb/>
雀聲催我過湖西日暮歸來看藥畦耄老不思安樂土<lb/>
問人何處托幽棲白雲出岫心何在仙鶴離巢樹欠低<lb/>
携取琴書便歸去奚煩更待杜䳌啼<lb/>
　　　贈陳仲玉本學教諭致仕<lb/>
聴雨芹池二十年如何一旦捲青氊陡令猿鶴生秋怨<lb/>
髙枕琴書且晝眠詩為懶題閑木筆飯因不足羡苔錢<lb/>
石田茒屋華川曲從此挑燈繡佛前<lb/>
<pb n="KR4d0556_WYG_001-18b"/>
　　　清徳晚歸<lb/>
酒留詩戀意遅遅回到中途已落暉小蹇引秋行落葉<lb/>
老漁隈冷坐危磯山間眀月随人出松外閒雲伴鶴歸<lb/>
試問夜深何處宿欲從山下扣禪扉<lb/>
　　　方學士招飲不赴<lb/>
我在林間鹿與羣君為天上玉麒麟莫将綵樹燈前酒<lb/>
來醉梅花月下人白屋不生三閣夢青山那識五陵青<lb/>
行吟每到看松處自有漁樵作主賔<lb/>
<pb n="KR4d0556_WYG_001-19a"/>
　　　小齋<lb/>
世道非時懶屈人小齋容膝且安貧河圗不出空歌鳳<lb/>
魯史將終遇獲麟雲掩松窗低結暝水行花徑曲流春<lb/>
近來頗得幽閒趣幾夜青山入夢頻<lb/>
　　　秋江話别<lb/>
别酒相傾别淚流江流亦不為君留片㠶今夜人何處<lb/>
眀月滿天誰共樓一雁呌霜紅入葉十年為客白侵頭<lb/>
莫嫌歸計多蕭索三徑西風菊正秋<lb/>
<pb n="KR4d0556_WYG_001-19b"/>
　　　送楊學諭還浦江<lb/>
萍迹相逢又一年小樓情味共凄然半窗燈影看書坐<lb/>
四壁秋聲聴雨眠浦汭暮雲迷去雁樵溪春水憶歸船<lb/>
重逰莫負華山約須趂梅花早著鞭<lb/>
　　　贈王隠君叔誠<lb/>
投老江湖作隠君鳳來龍去絶無聞孤山梅近閒吟月<lb/>
九里松深穏卧雲書屋幾畨留鶴守釣磯一半與鷗分<lb/>
摛文染藻風流處可似蘭亭王右軍<lb/>
<pb n="KR4d0556_WYG_001-20a"/>
　　　送張學諭歸三衢<lb/>
穏泛靈槎訪斗牛未容歸伴赤松逰蓴鱸此去無千里<lb/>
雞黍相期在幾秋瀔水月寒梅入夢繡湖煙澹栁分愁<lb/>
春風莫問田園計須趂功名在黒頭<lb/>
　　　金華史學録回永嘉鴈蕩<lb/>
青衫洗盡泮宫塵三載琴書又問津海濶正憐鴻去逺<lb/>
山深須遣鴈來頻沈郎風月詩俱瘦謝老池塘草自春<lb/>
莫笑廣文官獨冷長安一日看花人<lb/>
<pb n="KR4d0556_WYG_001-20b"/>
　　　寄王照磨季畊<lb/>
底事鄉心憶鏡湖一朝歸去伴樵漁傳家尚喜貧存硯<lb/>
教子尤勤老著書静裏有時觀水坐閑來何處買山居<lb/>
門牆桃李應如舊添得春風栁五株<lb/>
　　　贈星命周雲峯<lb/>
元是濂溪别一峯蒼寒高卓五雲中中蔵月窟無人到<lb/>
試躡天根有路通絶頂隂晴分上下半空星斗繞西東<lb/>
我來欲問元元理吹起扶摇九萬風<lb/>
<pb n="KR4d0556_WYG_001-21a"/>
　　　送金華應學録回天台<lb/>
華髮青衫寂寞官泮芹香煖客氊寒仙源乆憶胡麻飯<lb/>
書館羞餐苜蓿盤洞裏碧桃春自醉樓前眀月夜誰看<lb/>
好風若有西來便願寫相思寄彩鸞<lb/>
　　　送東陽杜僉憲之河南<hi>號尺五翁</hi>
玉堂學士草堂仙濟世英才間世賢憂國正撡言事筆<lb/>
移官又買載書船風摶渤澥三千水雲擁蓬萊尺五天<lb/>
更到鳳池春好䖏紫微香煖御爐煙<lb/>
<pb n="KR4d0556_WYG_001-21b"/>
　　　悼開元洞天沈羽士<lb/>
隔世仙靈不可招栁烟愁鎻赤䦨橋蒼蛟有血遺金劍<lb/>
丹鳳無音卧玉簫洞冷石墟雲氣濕樹枯雷剥火文焦<lb/>
舊時風月今何在空見芳園長藥苗<lb/>
　　　三訪僧潛谷不遇有詩謝予就韻以荅<lb/>
槁木心形大雅姿我求相見話襟期三生石上尋盟乆<lb/>
一片雲間識面遅梅下有童空放鶴屋邊無竹可留詩<lb/>
因知雪夜人囬棹豈是無心顧少㣲<lb/>
<pb n="KR4d0556_WYG_001-22a"/>
　　　送僧歸天竺<lb/>
錫影孤飛下十峯定知分住翆芙蓉巖雲曉伏叅禪虎<lb/>
溪雨晴収入鉢龍香洗供花吟對月清浮談麈坐依松<lb/>
我來欲遂林泉約金碧樓臺第幾重<lb/>
　　　送楊志仁之浙西僉憲<lb/>
玉骨秋神鐵石心風流如此世無羣乾坤千古有清氣<lb/>
河嶽一時生白雲蚌腹月眀珠迸彩鳳毛春暖錦成文<lb/>
此行别有調羮信湖上梅花為報君<lb/>
<pb n="KR4d0556_WYG_001-22b"/>
　　　雪霽偶作<lb/>
無事身閒睡起遅開門天霽已多時村醪待熱未紅火<lb/>
野客忍寒先白詩氷照梅花㣲有影雪摧松樹半無枝<lb/>
笑呼稚子隣家問昨夜魚歸未賣誰<lb/>
　　　自述<lb/>
獨倚層樓眼界寛天風吹濕到䦨干驚人好句愁中得<lb/>
濟世方書病後看庭樹雪崩時一響瓶花凍合夜多寒<lb/>
江南景物今凋弊誰想蒼生望治安<lb/>
<pb n="KR4d0556_WYG_001-23a"/>
　　　分韻得春字<lb/>
分得新題賦未成暖風香散玉爐塵樓臺無月不宜夜<lb/>
天地有梅先得春世路近年難獨客好山随處著閑人<lb/>
何如寄傲南窗下學戴淵明漉酒巾<lb/>
　　　夜泊蘭江<lb/>
江山歴朗雪初融坐見宵分碧落空世景固知光霽少<lb/>
人生多在别離中影随月下成三友春到梅邊第一風<lb/>
此夕此情聊復醉馬蹄明日又西東<lb/>
<pb n="KR4d0556_WYG_001-23b"/>
　　　秋日山中<lb/>
不記秋風幾日晴偶來林下見雲生野梧半脱無多影<lb/>
山雉驚飛忽一聲短錫引船僧渡水小輿聨擔客歸城<lb/>
溪頭聴得漁翁説近日前村酒價平<lb/>
　　　秋日客中<lb/>
久客歸來静閉門秋風落葉自紛紛夜來一煖做成雨<lb/>
早起滿溪流出雲山色祗宜閒裏看鴈聲那可客中聴<lb/>
黄花開遍歸無計吟老秋光又幾分<lb/>
<pb n="KR4d0556_WYG_001-24a"/>
　　　富陽舟中<lb/>
終日推篷對酒盃漁郎隔浦棹歌囬路旁古屋無人住<lb/>
山下踈梅獨自開幾䖏汀洲分鴈下滿江風雨送潮來<lb/>
白頭篙叟休相促眀日天晴上釣臺<lb/>
　　　城中歸志喜<lb/>
城郭多時得一歸小園幽館雅相宜種荷池暝便鷗睡<lb/>
儲粟瓶空慮鶴饑兩屐苔痕人立處一軒秋影月來時<lb/>
静中自得其中理此意無人㑹得知<lb/>
<pb n="KR4d0556_WYG_001-24b"/>
　　　曉發金華<lb/>
一帶寒林古木齊濛濛樹色亂雲迷沿村問酒難尋店<lb/>
隔岸呼舟欲渡溪夜雨草深蛙鼓閙曉風花落子規啼<lb/>
可憐客路多岑寂何處垂楊駐馬蹄<lb/>
　　村舎<lb/>
幾村桑柘逺相連村北村南小渡船茅屋有縁臨水住<lb/>
閑身無事看山眠孤林欲暮鴉争樹一雨及時人種田<lb/>
昨夜鄰翁喜相報今年依舊是豐年<lb/>
<pb n="KR4d0556_WYG_001-25a"/>
　　　山莊值嵗暮<lb/>
坐久那能笑口開篆烟燒盡石爐灰山厨度臈貧無肉<lb/>
茅屋逢春富有梅凍鳥縮身依雪立饑驢直耳望人來<lb/>
牕前更展離騷讀消得茶甌當酒盃<lb/>
　　　客中寄丁景行<lb/>
半生書劍惜分隂誰想飄零素髮侵朋社有盟鷗聚散<lb/>
客鄉無信鴈浮沉潮囬斷岸沙痕淺月落幽池樹影深<lb/>
歸計未成愁入夢一燈空伴壁間琴<lb/>
<pb n="KR4d0556_WYG_001-25b"/>
　　　春日過繡湖<lb/>
湖上晴光麗物華行行幽興浩無涯林頭新店去沽酒<lb/>
門外小盆來賣花天氣可非三令節春風多在五侯家<lb/>
茅菴兀坐無餘事静看逰蜂報午衙<lb/>
　　　喜林達民至<lb/>
相交十載不相踈只數能詩一老逋曲徑不縁花落掃<lb/>
清尊端為客來沽剪將春韭露華濕吟到寒梅月影孤<lb/>
對飲不妨拚爛熳務求鄉誼重如初<lb/>
<pb n="KR4d0556_WYG_001-26a"/>
　　　林下荅王仲實韻<lb/>
林下黄茅屋數椽門前流水一漁船酒懐近日頻中聖<lb/>
詩骨何時可換仙生計喜添供鶴料閒身幸結住山縁<lb/>
客來不話功名事且誦莊生第一篇<lb/>
　　　西湖偶作<lb/>
見説西湖多勝事六橋景物似當年風前楊栁株株活<lb/>
雪後梅花樹樹鮮隔岸飛帘人賣酒臨堤撾鼔客逰船<lb/>
幾時遂我窮行樂載道烟塵祗自憐<lb/>
<pb n="KR4d0556_WYG_001-26b"/>
　　　泊釣臺<lb/>
釣臺聳挿大江頭臺下悠悠水自流交友端居尊黼服<lb/>
先生高尚只羊裘空山落日哀猿嘯㫁㟁西風古木稠<lb/>
極目登樓頻悵望白雲飛盡碧天秋<lb/>
　　　客中風雨述懐<lb/>
溪南連日雨昬昬客况難禁不出門山岳隂風靈氣伏<lb/>
江湖秋水怒濤奔乗槎乆待無邊使憂國徒懐奉至尊<lb/>
自起髙歌看寳劍大哉吾道許誰論<lb/>
<pb n="KR4d0556_WYG_001-27a"/>
　　　其二<lb/>
謀生自歎一何愚弹鋏髙歌志强舒江海故人楊得意<lb/>
風塵多病馬相如買山何處堪歸隠為客經年廢讀書<lb/>
溪上曉晴新雨後且須沽酒慰躊蹰<lb/>
　　　望天台<lb/>
日光紅䖏是天台萬壑千峯紫翠開滄海波濤時洶湧<lb/>
瓊樓石室自崔嵬丹邱霞酒憑誰遣緑水胡麻安再來<lb/>
東望長歌搔短髪秋風滿抱一登臺<lb/>
<pb n="KR4d0556_WYG_001-27b"/>
　　　病後自吟<lb/>
地僻柴門少客過寂寥生計柰愁何秋來得雨涼偏早<lb/>
病起縁詩痩更多鶴立露枝黄墮葉鷗飛煙渚翠翻荷<lb/>
幾囬夢入江湖棹笑看雲山卧緑蓑<lb/>
　　　秋興<lb/>
柴扉草閣小溪頭生理蕭然只釣舟鼉吼江湖千里浪<lb/>
雞鳴風雨五更秋漢家事業蕭何盛衛幕才名葛亮優<lb/>
極目天涯心緒亂婆娑窗下看魚鈎<lb/>
<pb n="KR4d0556_WYG_001-28a"/>
　　　其二<lb/>
栖栖裋褐閉柴扃颯颯西風起洞庭曉樹著霜千葉赤<lb/>
秋虫懸戸一絲青雲昬塞北鴻書㫁水落湖頭戰血腥<lb/>
囬首可憐文物異誰能提劍發新硎<lb/>
　　　逰佛堂<lb/>
石田級級黍離離野外招提野趣宜山色萬重青有待<lb/>
槿花一樹白無私得時豪傑誇身健老去飄零仗佛慈<lb/>
課罷出郊時極目不堪人事苦吟詩<lb/>
<pb n="KR4d0556_WYG_001-28b"/>
　　　春日<lb/>
今年春日殊無頼不逐黄衫作伴逰學道十年心似醉<lb/>
懐人一别嵗如流殘山剩水塵凡隔瘴雨蠻烟日夜浮<lb/>
戰伐即今憐壯士功成誰擬覔封侯<lb/>
　　　繡湖重逰<lb/>
繡湖八月景堪題士女扁舟尾尾齊白水青山圗畫裏<lb/>
淡煙踈雨夕陽西芙蓉濯濯偏臨鏡楊栁依依宻䕶堤<lb/>
滿眼浪濤終古事華川望㫁意都迷<lb/>
<pb n="KR4d0556_WYG_001-29a"/>
　　　幽居自述<lb/>
小橋流水䕶柴荆門外青山適性情太痩却應詩思惱<lb/>
多愁莫放酒盃傾蕙蘭既植堪為佩松菊猶存不用名<lb/>
誰識箇中真樂趣偶来林下看雲生<lb/>
　　七言絶句<lb/>
　　　山齋雪夜寄王叔野<lb/>
月滿中天雪滿村一琴窗下自温存溪頭應有人相訪<lb/>
只恐扁舟不到門<lb/>
<pb n="KR4d0556_WYG_001-29b"/>
　　　舟中<lb/>
短蓬摇下雨長川山重寒雲樹重煙篷底筆床相對坐<lb/>
有人看作米家船<lb/>
　　　秋夜<lb/>
獨自歸來秋夜静雨濕寒雲小窗暝竹爐無火渴思茶<lb/>
隔樹人家有燈影<lb/>
　　　冬夜<lb/>
獨坐夜深人讀易屋外雪明如月色松寒老鶴睡不成<lb/>
<pb n="KR4d0556_WYG_001-30a"/>
飛下窗前伴人立<lb/>
　　　春晴<lb/>
曉風吹暖破隂雲草色湖光轉緑㾗試看海棠枝上月<lb/>
定将花影到重門<lb/>
　　　寄王可宗<lb/>
石鼎烹茶風繞林小亭面水足清吟只今酒禁嚴如許<lb/>
誰信香醪更可斟<lb/>
　　　寄彦敬<lb/>
<pb n="KR4d0556_WYG_001-30b"/>
髙人歸隠久投簮日轉花隂睡正酣階下斑衣森玉立<lb/>
詩來猶説愛宜男<lb/>
　　　逰赤松<lb/>
枕石聴流夢未安碧雲蘿薜古祠寒夜深鸞鶴羣仙過<lb/>
人在青松月下看<lb/>
　　　其二<lb/>
桃花流水出紅塵洞口仙凡隔幾鄰劉阮若知人世換<lb/>
春風那肯問歸津<lb/>
<pb n="KR4d0556_WYG_001-31a"/>
　　　其三<lb/>
金華三洞洞中天今日來逰信有縁丹井水寒瑤草碧<lb/>
白雲猶伴石羊眠<lb/>
　　　其四<lb/>
琳宫玉宇鎻崔嵬絶頂松窗對月開昨夜仙翁騎鶴去<lb/>
五雲深䖏採芝囬<lb/>
　　　村園<lb/>
半畝村園接水涯誅茅新搆小書齋窗前不用栽花栁<lb/>
<pb n="KR4d0556_WYG_001-31b"/>
只對青山景自佳<lb/>
　　　春曉偶成<lb/>
清晨睡起覺衣單亭館東風怕倚欄一夜好春吹作恨<lb/>
棃花寂寞雨鳩寒<lb/>
　　　題可宗壁間墨梅<lb/>
澤癯山嶝月明中筆底精神擅化工老榦踈花生意在<lb/>
紛紛開謝任東風<lb/>
　　　春愁<lb/>
<pb n="KR4d0556_WYG_001-32a"/>
一春多為惜春愁無柰鵑聲呌不休最是惡懐難著處<lb/>
落花風雨五更頭<lb/>
　　　幽興<lb/>
囬首紅塵已息機雲山應不負心期晚來散歩清溪上<lb/>
䇿杖長歌覔紫芝<lb/>
　　　其二<lb/>
幽居無事總忘形草緑柴扉晝不扄柏子香消清晝永<lb/>
閒凴琴几寫黄庭<lb/>
<pb n="KR4d0556_WYG_001-32b"/>
　　　其三<lb/>
芳草池塘夢恵連臨風得句忽清圓年來每愧天才短<lb/>
袖裏應無筆似椽<lb/>
　　　其四<lb/>
閉門不出動十日雨後慿欄眼倍眀萬樹飛花將欲盡<lb/>
一池春水漲浮萍<lb/>
　　　其五<lb/>
束書屏迹住山中白髮蒼顔見老翁門外黄塵深似海<lb/>
<pb n="KR4d0556_WYG_001-33a"/>
一家桃李自春風<lb/>
　　　讀易<lb/>
至理從來無古今後人刪註轉迷沉遺經獨抱加潛玩<lb/>
始識羲文廣大心<lb/>
　　　南窗<lb/>
南窗不受北風寒筆硯供吟對景安最喜手扳簷外竹<lb/>
雪中尤勝作花看<lb/>
　　　題睡漁圗<lb/>
<pb n="KR4d0556_WYG_001-33b"/>
拍岸驚濤喚不醒輕鷗分夢下遥汀緑蓑自擁蘆花月<lb/>
應怪羊裘動客星<lb/>
　　　題耕雲圗<lb/>
亂石吹雲出曉溪又随流水到春畦無心夢到商林去<lb/>
自在山中足一犁<lb/>
　　　子猷乗興圗<lb/>
月照梅花雪㸃春小舟危坐醉中身一時為愛溪山去<lb/>
本是無心見故人<lb/>
<pb n="KR4d0556_WYG_001-34a"/>
　　　和靖索句圗<lb/>
聳兩肩寒痩不禁東風獨立久沉吟山童莫放催歸鶴<lb/>
正與梅花論苦心<lb/>
　　　美人圖<lb/>
綵雲宫殿月䦨干翠袖春風倚暮寒馬上琵琶愁未已<lb/>
不須重展畫圗看<lb/>
　　　内人燒香圗<lb/>
小院鈎簾拜月明暗将心語達微誠妾身不願承㤙重<lb/>
<pb n="KR4d0556_WYG_001-34b"/>
願保君王樂太平<lb/>
　　　趙昌海棠圗<lb/>
銀燭燒殘夢未囬舊家庭院已荒苔玉簫聲杳人何處<lb/>
惟有東風燕子來<lb/>
　　　徐熈牡丹圗<lb/>
翠幄籠霞䕶曉寒無人凝笑倚欄干玉環去後千年恨<lb/>
留與東風作夢看<lb/>
　　　夏圭江天霽雪圗<lb/>
<pb n="KR4d0556_WYG_001-35a"/>
小舟和雪載梅花水氣吹寒拂鬢華妙處人琴忘已久<lb/>
不知乗興到誰家<lb/>
　　　真妃吹玉簫圖<lb/>
此聲不許鳳凰知誰遣豬龍耳畔吹吹到綵雲驚散處<lb/>
㫁腸聲在落花枝<lb/>
　　　團扇詞<lb/>
莫恨秋風入女墻恩情中道易凄涼人間縱有春風樂<lb/>
歌罷桃花亦㫁腸<lb/>
<pb n="KR4d0556_WYG_001-35b"/>
　　　探梅<lb/>
乗興扶藜過石橋地平不覺萬山高庭前一樹梅花白<lb/>
疑是春隂雪未消<lb/>
　　　溪頭晚歸<lb/>
野店春寒酒力㣲溪雲吹濕上人衣山童不顧肩書重<lb/>
猶折梅花帶雪歸<lb/>
　　　幽興<lb/>
燕子飛來近畫簷暮春時節雨纎纎杏花落盡無情緒<lb/>
<pb n="KR4d0556_WYG_001-36a"/>
何處人家有酒帘<lb/>
　　　范增<lb/>
舞劍鴻門計不成咸陽歸路楚愁生子房玉斗空撞碎<lb/>
柰有陳平四萬金<lb/>
　　　蘇武<lb/>
北海寒深雪滿天邊雲漠漠漢雲連将軍不是麒麟種<lb/>
争伴羝羊十九年<lb/>
　　　題蒲萄<lb/>
<pb n="KR4d0556_WYG_001-36b"/>
漢使當年得種囬至今中國受栽培秋風馬乳顆顆熟<lb/>
正可盈缸釀緑醅<lb/>
　<lb/>
　<lb/>
　<lb/>
　<lb/>
　<lb/>
　青村遺稿<lb/>
</p>
<p>
</p>
  </div>
        </body>
</text>\m</TEI>
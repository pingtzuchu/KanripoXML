<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>雙溪類槀</head>
    <p>
<pb n="KR4d0250_WYG_000-1a"/>
欽定四庫全書　　　　　　集部四<lb/>
　雙溪類槀　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案雙溪類槀二十七巻宋王炎撰炎<lb/>
　　　　字晦叔婺源人乾道五年進士官至軍器少<lb/>
　　　　監與淳熙中觀文殿大學士王炎名姓偶同<lb/>
　　　　非一人也所著有讀易筆記尚書小傳禮記<lb/>
　　　　論語孝經老子解春秋衍義象數稽疑禹貢<lb/>
<pb n="KR4d0250_WYG_000-1b"/>
　　　　辨考工記鄉飲酒儀諸經考疑編年通紀紀<lb/>
　　　　年提要天對解韓栁辨證傷寒論總題曰雙<lb/>
　　　　溪類槀今已無傳惟詩文集僅存仍以雙溪<lb/>
　　　　類槀為名世所行者凡二本一本為康熙中其<lb/>
　　　　族孫琪所刋凡十二巻一即此本乃明萬厯<lb/>
　　　　丙申尚寶司丞王麟得沈一貫家舊本為校<lb/>
　　　　正開雕者也凡賦樂府一巻詩詞九巻文十<lb/>
　　　　七巻炎初與朱子相契朱子集中和炎寄弟<lb/>
<pb n="KR4d0250_WYG_000-2a"/>
　　　　詩有祇今心事同千里靜對簞瓢獨喟然之<lb/>
　　　　句炎亦多與朱子往還之作交誼頗篤其詩<lb/>
　　　　文博雅精深亦具有根柢程敏志輯新安文<lb/>
　　　　獻志所採最多而此外議論純粹引據典確<lb/>
　　　　者尚不可悉數盖學有本原則詞無鄙誕較<lb/>
　　　　以語録為詩文者固有蹈空徵實之别矣乾<lb/>
　　　　隆四十六年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0250_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0250_WYG_000-3a"/>
雙溪類槀序<lb/>
余為丞尚璽少保四明沈公雅好雙溪集惜其秘於金<lb/>
匱石室中世人徒耳而嗜也圖欲表之余因請得拜受<lb/>
退而鳩工梓焉竟則弁其首曰王氏自始興文獻公導<lb/>
以來散居江左衣冠與六朝相始終其間豈乏作者惟<lb/>
文憲公儉集傳不朽夫深山大澤有龍有蛇呵風雲而<lb/>
陳琰琬三尺赫蹏之紙直紆其胸臆以夸詡藻繪世亦<lb/>
卒無以摩其壘而攻其瑕如右丞之句昌齡之詩也者<lb/>
<pb n="KR4d0250_WYG_000-3b"/>
可謂後先競爽矣嗣是諸王欲求文憲公集而讀之發<lb/>
已藏於名山大川寥寥不可得懷耿慨者徒賦夕陽野<lb/>
草爾有宋肇興諸儒軰出三槐半山後先柄國則始興<lb/>
哉固不少遜要之斷霞零露銷歇有時如我雙溪公者<lb/>
辭不粉飾而道勁摛章政不峻急而懇惻流惠性不脂<lb/>
韋而嚴毅立朝論不詭隨而和平定是其起家也登乾<lb/>
道進士而敡厯中外也始為臨湘令精于吏治下有所<lb/>
濫見以為棘心故釐假手之士而風清罷無職之禄而<lb/>
<pb n="KR4d0250_WYG_000-4a"/>
倖塞上有所索見以為剥肌故杜前任之舊靡羨餘拒<lb/>
和糴之令靡侵蠧至策襄陽為國之門户而恃江陵為<lb/>
唇齒鄂岳為根抵也非封疆之臣石畫耶苐非凡所見<lb/>
誰報可爾比入中都官博士以夀皇在殯而開講讌閒<lb/>
為非禮朝議凛凛于公矣慶元四年為實録檢討尋入<lb/>
著庭為佐郎由是有東都紀年之典焉嗚嘑方大奸之<lb/>
戮也世皆以為無憂公謂霍氏之㓕漢宣嘗收權矣其<lb/>
微附貴要者漢宣不能盡察也太平之誅明皇嘗收權<lb/>
<pb n="KR4d0250_WYG_000-4b"/>
矣其交通近習者明皇不能盡禁也弊在元帝肅宗憂<lb/>
方大耳知言哉宋事如左劵矣所謂廟廊臣者非耶大<lb/>
扺公學傳于南軒而自得之趣則公之所自許故遺文<lb/>
不藏名山大川而以金匱石室為山川其藏固矣詎能<lb/>
負之而趨抵今學士得捧而讀焉信非文憲之寥寥者<lb/>
比迺知江左風流靳禳侯印為未易奪者其視公之印<lb/>
可真天壤哉公世居婺源武水之曲雙溪合流因以為<lb/>
號邑有端風祠祀先哲也雙溪名在祀典中楚楚精神<lb/>
<pb n="KR4d0250_WYG_000-5a"/>
駕文螭而肹蠁是為不朽之盛典亦為衣冠之世族也<lb/>
集今行於世賦樂府一卷詩詞九卷文十七巻沈公有<lb/>
定論矣余姑論其道術徽猷以為後學仰止云敬序之<lb/>
以復沈公也時萬厯丙申春三月穀旦賜進士第尚寳司<lb/>
司丞海陽見菴王麟謹序<lb/>
</p>
<p>
</p>
  </div>
</body>
</text>
</TEI>
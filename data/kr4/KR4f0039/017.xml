<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻十七</head> <lb/>
    <p>
<pb n="KR4f0039_WYG_017-1a"/>
欽定四庫全書<lb/>
　榕村集巻十七<lb/>
　　　　　　　　　　　　　　大學士李光地撰<lb/>
　説二<lb/>
　　隱逸富貴君子説<lb/>
花之表異於天地間曰香曰色菊之為物其色淡其香逺隱<lb/>
逸之風也牡丹之為物其色豔其香馥富貴之容也蓮也者<lb/>
其色潔其香清有君子之徳特立而不孤叢居而不狎有君<lb/>
<pb n="KR4f0039_WYG_017-1b"/>
子之行出於深澤糞壤不近君子之志也結藕成房根華兩<lb/>
實君子之功也品既如此厥遇亦然菊之生也百卉腓萬木<lb/>
枯故詩人以興亂離大易繫其剥廬乃能對元亮霜下之酌<lb/>
飽屈子日夕之蔬豈非所謂時之窮而節之顯道之肥而身<lb/>
之癯者耶牡丹之生也春物盛景風至前有桃李之蹊後有<lb/>
芍藥之戲足以恣傾國之遨遊極樂園之靡麗斯又所謂得<lb/>
志於時而光耀於世者也惟蓮之生也方春而不華正陽而<lb/>
始露序必嵗中令必坤土律應於宫數㑹於五蓮於是時<lb/>
<pb n="KR4f0039_WYG_017-2a"/>
其花始吐及乎秋風颯颯涼氣淒淒蘭桂方競而未歇<lb/>
而蓮獨翩其反而銷沉摧折委翳離披淵潛泥蟠無所<lb/>
尋窺其逕與畦如蒹葭白露之伊人上下求之而路阻<lb/>
且隮斯又非消息盛衰不失其時者乎温陵蔡介夫曰<lb/>
菊隱者為髙也牡丹仕者為通也蓮則君子哉邦有道<lb/>
則仕邦無道則可巻而懷也斯亦善於名言可以繼愛<lb/>
蓮之志<lb/>
　　五帝之世如夏説<lb/>
<pb n="KR4f0039_WYG_017-2b"/>
四時之序往而必復者也一治一亂之數亦無往而不<lb/>
復是故每數百年而盛衰之變異亦如一嵗之閒氣候<lb/>
慘舒草木楛菀之異其變焉爾若夫皇帝王霸之道則<lb/>
有往而不復之勢霸之末流極於秦氏未聞皇帝之復<lb/>
興也故王仲淹曰後之帝者非昔之帝也其雜霸王之<lb/>
道而取帝名乎如是則運窮於霸冬不復春而康節之<lb/>
説不行曰數百年而盛衰者小四時之運也皇帝王霸<lb/>
者大四時之運也康節之意以為開闢以來道有升降<lb/>
<pb n="KR4f0039_WYG_017-3a"/>
而皇帝王霸分焉天將以極道徳功力之變而啟易書<lb/>
詩春秋之學也易書詩春秋之學既興道徳功力之變<lb/>
既定則天理具矣人事周矣聖人之經世道法備矣由<lb/>
是則行皇道而皇行帝道而帝行王道而王行霸道而<lb/>
霸運之汙隆迭乗也而致道有純疵人之賢不賢迭生<lb/>
也而取數有多寡要不能出乎四者以為盛衰治亂之<lb/>
標而春夏秋冬之序乃相衍於無窮二者之説不相悖<lb/>
矣然則帝道其可復乎曰奚為而不可自漢而後不専<lb/>
<pb n="KR4f0039_WYG_017-3b"/>
霸也葢有近王道者矣自是而純王自是而帝自是而<lb/>
皇其孰能禦之漢文帝之清靜無為其有皇之心乎仁<lb/>
厚恭儉其有帝之意乎唐太宗之納言致治其有王之<lb/>
思乎惜乎其致道也雜而取數者淺也後有作者承百<lb/>
代之敝當窮變之勢卓然而更始復古以乘天命則堯<lb/>
舜之道甚易簡而可行此敘書起唐虞之志也<lb/>
　　敬義説<lb/>
自古聖賢相傳心法之要大率不外乎兩端虞書欽明<lb/>
<pb n="KR4f0039_WYG_017-4a"/>
欽其體也明其用也安汝止體之靜而正惟幾惟康用<lb/>
之動而宜也禹作洪範九疇其要在敬用五事葢自一<lb/>
身貎言視聽之則以至萬物萬事之理無非事者然必<lb/>
以敬為體而後五事之用可以各盡其職湯武因之是<lb/>
以有以義制事以禮制心之誥有敬勝怠義勝欲之書<lb/>
太甲成王反乎此而自怠故曰欲敗度無義也縱敗禮<lb/>
無敬也維予小子不聰欲止亦此意也以及中宗之嚴<lb/>
恭寅畏天命自度髙宗之恭黙思道皆是堯舜禹相傳<lb/>
<pb n="KR4f0039_WYG_017-4b"/>
心法夫子特著其㫖於易曰敬以直内義以方外敬義<lb/>
立而徳不孤不孤云者體用兼流其徳不偏也曾子之<lb/>
學獨得其宗其述大學主於誠意以明明徳於天下為<lb/>
善去惡謹獨之説雖若專以義言者然非敬則不能謹<lb/>
非有本體之誠則亦不能隨事而致其誠矣葢自養之<lb/>
小學巳敎以恭謹之道既入大學復進以窮究之功庶<lb/>
幾心存理明則遂使之謹獨以誠其身葢包乎敬與知<lb/>
而竝進非截然而有彼此先後之殊也子思之作中庸<lb/>
<pb n="KR4f0039_WYG_017-5a"/>
自戒謹恐懼以致其中自誠明而尊徳性以至大徳敦<lb/>
化而同乎至誠之歸皆由敬而造之之事也自謹獨以<lb/>
致其和自明誠而道問學以至小徳川流而極乎聖人<lb/>
之盛皆由義而充之之功也孟子七篇多示人體驗擴<lb/>
充之要然非其心惕然而存則不能察仁義之端而充<lb/>
廣之必矣故其所謂操存得養求放心立大體存心養<lb/>
性云者以為專以持敬言固不是以為有義無敬有察<lb/>
識擴充而無操持涵養亦非也就其對舉言之者則存<lb/>
<pb n="KR4f0039_WYG_017-5b"/>
其心以操持其心言也養其性以充長其仁義言也亦<lb/>
敬義之説也周子通書首言存誠敬之事也下言謹幾<lb/>
慎動義之事也故後又合而言之曰君子乾乾不息於<lb/>
誠然必懲忿窒慾遷善改過而後至程子謂涵養須用<lb/>
敬進學則在致知又曰敬則天理明又曰未有致知而<lb/>
不在敬者又曰佛氏敬以直内則有之義以方外則無<lb/>
也既無義則其直内豈有是處其論孟子之養氣也以<lb/>
為必先有事於敬然非集義則亦無事皆此意也朱子<lb/>
<pb n="KR4f0039_WYG_017-6a"/>
之言尤極剖晰葢曰致知不以敬則昬昧紛擾而無以<lb/>
察理義之歸力行不以敬則頽墜放肆而無以踐理義<lb/>
之實則敬與知行渾然合一相須竝進亦可見矣今人<lb/>
以為敬自敬知行自知行而不知其相為表裏而未始<lb/>
相離也其以中庸戒懼愼獨兩節俱言持敬而未及知<lb/>
行者此固拘牽文義不通之説其或知省察之兼乎克<lb/>
治矣亦未敢訟言謹獨之即為行又復不知其中即有<lb/>
窮理之功也且以首節屬之靜次節屬之動靜則用敬<lb/>
<pb n="KR4f0039_WYG_017-6b"/>
動則用謹自古聖賢相傳夾持心法皆支離割裂而不<lb/>
可尋矣原夫道不可須臾離之意則敬葢為義而存不<lb/>
然則是異學之操其心不足尚也故不特念慮之起事<lb/>
物之交義於是乎在而必敬以察之由之當乎萬感不<lb/>
至百慮未萌而此心昭然坐立必端舉止必謹固即敬<lb/>
與知行夾持之效而為應用之根歴考朱子平日用功<lb/>
之要及其章句或問之言微指精義可以推見惟其講<lb/>
貫詳宻而聽問之下鮮能好學深思以意逆志者故語<lb/>
<pb n="KR4f0039_WYG_017-7a"/>
類所記時多出入使覽者莫知一是之歸而各以意為<lb/>
説章句既常戒懼而於此尤加謹焉兩語驟觀之似畧<lb/>
分晰然其意則以為既常存其心矣而凡善惡之幾尤<lb/>
必省之治之以致其謹正如周子所謂不息於誠又必<lb/>
懲忿窒慾遷善改過而後至者得其意而讀之其説固<lb/>
無弊也或問之言讀之亦如章句之指無不可通惟大<lb/>
學謹獨章句以意為心之所發學者不能無偏於動之<lb/>
疑殊不知誠身工夫日用之閒一動一靜無有欠闕非<lb/>
<pb n="KR4f0039_WYG_017-7b"/>
專就發處言也葢方其寂然未感之先而惺然之念自<lb/>
在當此之時動容整貎而不使有惰慢邪僻之干亦即<lb/>
所謂謹其獨而誠其意者若必待其念之有所著於事<lb/>
而後謹之則工夫有所脱漏而誠之本反失矣葢意者<lb/>
心之用而主於心貫乎動靜而常存非必其應事酬物<lb/>
義利鬭進之時而後有也觀章句言欲自修者知為善<lb/>
以去其惡則當實用其力而禁止其自欺則直以知為<lb/>
善去惡之念當意字矣固不專就發處言也其以心之<lb/>
<pb n="KR4f0039_WYG_017-8a"/>
所發為訓者葢即所謂心之用而主於心者耳以是而<lb/>
推中庸兩節知其皆包動靜以立言葢自覩聞以至於<lb/>
不覩聞無不敬自隱微以至於顯見無不謹也或曰子<lb/>
以敬義分屬中和且以後章誠明尊徳性道問學言之<lb/>
矣今言一動一靜敬義合一而不可分則中和者未發<lb/>
巳發子思子固分之矣曰敬以直内而主心敬非中敬<lb/>
而無失所以中也義以方外而主事義非和精義流行<lb/>
所以和也且靜之中非無義而主於心言則以敬為體<lb/>
<pb n="KR4f0039_WYG_017-8b"/>
故可屬乎致中也動之時非無敬而主於事言則以義<lb/>
為用故可屬乎致和也誠明與尊徳性道問學之説亦<lb/>
如是而巳矣葢凡聖賢之言兩端者如誠明敬義知行<lb/>
之屬若隂陽在天地閒雖一息未嘗相無而亦各有迭<lb/>
王之候黙而識之無以執一而廢百焉則其若相反者<lb/>
正其所以相為發明而又何悖乎<lb/>
　　松栢後彫説<lb/>
松栢非不彫也後彫耳舊葉未黃而新葉青人不覺其<lb/>
<pb n="KR4f0039_WYG_017-9a"/>
彫也故在詩曰如松栢之茂無不爾或承新舊承繼則<lb/>
雖謂松栢不彫可己君子之於世也遭治亂居顯晦歴<lb/>
乎逆順安危之位身之困者彫也道之否者彫也雖然<lb/>
其隨而生者未嘗息葢絶于此而萌于彼塞于今而通<lb/>
于後也易曰枯楊生稊老夫得其女妻大過之時澤不<lb/>
潤木於是乎枯矣而其下自生稊則芽枿條肄之昌也<lb/>
不猶老夫之能衍嗣續於無窮乎夫往而必復者天之<lb/>
命彫而必生者物之性松栢之為萬物貴者與物俱生<lb/>
<pb n="KR4f0039_WYG_017-9b"/>
不與物俱彫彫者有以待夫生者此其性之異而獨足<lb/>
以觀夫命之無端也詩曰子寧不嗣音有音之可嗣者<lb/>
其後彫之人也夫又曰尚有典型有典型之可繼者其<lb/>
後彫之人也夫<lb/>
　　同類説<lb/>
物有相似者則類相同故日應天月應地晝從暑而夜<lb/>
從寒馬似龍也故均為乾之象蠶似馬也故同為星之<lb/>
精鳥羽如葉故依樹獸毛如草故伏莽魚鱗如波故川<lb/>
<pb n="KR4f0039_WYG_017-10a"/>
泳蠃蚌黽蠏之介如石故穴藏蒨如血故滋血豆如腎<lb/>
故益腎霜降而鐘鳴者金氣至也月上而潮來者水氣<lb/>
升也木火相生故燧取火而於日金水相涵故鑑取水<lb/>
而於月男為尸者以陽求陽也女為巫者以隂求隂也<lb/>
以氣求魂故用香薌以味求魄故用鬯臭由此言之雖<lb/>
上下四方之大古今去來之遠類不變則其所以相感<lb/>
者不變可以理推也已孟子曰聖人與我同類者又曰<lb/>
服堯之服誦堯之言是堯而已矣夫人之為人者貎耳<lb/>
<pb n="KR4f0039_WYG_017-10b"/>
服其服誦其言事之淺者耳而以為聖人者堯者惟其<lb/>
相似故同類同類故感通雖天地大矣而求其與人相<lb/>
似者而似之則天且不違也況於其受血氣而生者乎<lb/>
如詩曰螟蛉有子蜾蠃負之敎誨爾子式榖似之而揚<lb/>
子釋之曰祝之曰類我類我乆則肖之矣速哉七十子<lb/>
之肖仲尼也雖然仲尼不易肖也七十子比於衆人則<lb/>
肖顔閔之徒比於七十子則又肖故曰子夏子游子張<lb/>
皆有聖人之一體冉牛閔子顔淵則具體而微夫或肖<lb/>
<pb n="KR4f0039_WYG_017-11a"/>
其全體而微或止肖其一體則等而下之有髣髴其影<lb/>
響近似而不可得者矣如之何勿思哉<lb/>
　　觀梅説<lb/>
百花之格尤髙者曰蘭曰桂曰蓮曰菊及梅而五雖然<lb/>
語其開之令則梅最先語其實之成則梅最夥且五者<lb/>
之香皆異梅則異而尤異者乎南嶺之梅恒以冬月開<lb/>
不俟春至故謂梅為寒花而爭霜雪者有矣夫陽以至<lb/>
日復而萬物莫之知也梅則其知之者爾傑然于霜雪<lb/>
<pb n="KR4f0039_WYG_017-11b"/>
之中殆非氣之强而神之靈也孔子曰嵗寒然後知松<lb/>
栢之後彫也等彫也何取於後葢謂新舊之葉相繼而<lb/>
不覺其彫所謂無不爾或承者是也世之極亂禮樂詩<lb/>
書掃地而盡雖有起者而終不足徵也故守先王之道<lb/>
以待來者斯後彫之節相繼之義與詩曰風雨如晦鷄<lb/>
鳴不已言守之堅也縱我不往子寧不嗣音言待之切<lb/>
也又曰雖無老成人尚有典刑則其守也長而待也遠<lb/>
矣夫松栢非能自為時也亦陽之無終絶而松栢知之<lb/>
<pb n="KR4f0039_WYG_017-12a"/>
爾故吾於梅亦云<lb/>
　　詩八病説<lb/>
周顒沈約等言詩有八病之説解者多不能通今以意<lb/>
解之曰平頭者謂首字同韻也如唱句首字是東韻則<lb/>
對句首字不當復用東韻也上尾者謂末字同韻也除<lb/>
韻脚首兩句相叶外餘聮則末字當避蜂腰者謂五字<lb/>
中四平夾一仄或四仄夾一平也鶴膝者謂下三字累<lb/>
三平或曡三仄也大韻者謂犯韻脚字也如既以其字<lb/>
<pb n="KR4f0039_WYG_017-12b"/>
為韻脚則句中不可復用此字小韻者謂犯句中字也<lb/>
如前句用此字則後句不可復用旁紐者謂四聲相犯<lb/>
也如以東為韻則句中不可疊用董送等韻字正紐者<lb/>
謂本聲相犯也如以東為韻句中復用東韻字者是也<lb/>
周沈雖無明説以今律體推之當如此然休文有言惟<lb/>
上尾鶴膝最忌古律詩亦唯避此二病最嚴餘則出入<lb/>
者有矣<lb/>
　解<lb/>
<pb n="KR4f0039_WYG_017-13a"/>
　　春秋謹嚴解<lb/>
韓子云春秋謹嚴深與孟子懼亂賊莊周辨名分之㫖<lb/>
合然他日詩云春秋書王法不誅其人身無乃謂聖人<lb/>
猶有所含隱如答張籍書所謂深其文辭以避咎者而<lb/>
與謹嚴之意異與曰答籍之書有為言之也若夫書王<lb/>
法而不誅其人身則正所以為謹嚴之至也且如弑君<lb/>
之賊州吁華督以下莫不大書而斥言之宗國有諱禮<lb/>
然而不地不葬之類義例亦已明矣羽父共仲之絶罪<lb/>
<pb n="KR4f0039_WYG_017-13b"/>
人亦既得矣不斥言之者稱國弑稱人弑説者因謂罪<lb/>
累上而聖人之有恕辭嗚呼是可恕也孰不可恕也葢<lb/>
春秋之為信史也從乎告訃而伸大義焉彼亂臣賊子<lb/>
之戕其君父肻顯然聞於諸侯哉弑不可掩也必將有<lb/>
所詭其辭諉其罪者矣幸而國有南史董狐之直則已<lb/>
非然未有不以微賤愚豎當之者也孔子於此將求其<lb/>
實與非從訃之體也將從其訃與其為失賊大矣今州<lb/>
縣之中有殺人者而適為貴族桀大其力足自解脱因<lb/>
<pb n="KR4f0039_WYG_017-14a"/>
而委罪於微賤愚豎官吏甘為之掩覆者多矣將得其<lb/>
大憝則無徵直以微賤愚豎充之則廢法於是立疑案<lb/>
曰某州某縣有殺人者庶幾大憝有時得而王法未嘗<lb/>
廢稱國弑稱人弑春秋之疑案也疎而不漏之義也故<lb/>
書王法而不誅其人身乃所以為謹嚴之至<lb/>
　辨<lb/>
　　春王正月辨<lb/>
春秋夏周正之事自朱子不能決雖然此四字者不明<lb/>
<pb n="KR4f0039_WYG_017-14b"/>
則全經不可得而讀也釋而不思置而不講可乎哉葢<lb/>
程子之説曰建子非春也假天時以立義耳意謂三伐<lb/>
不改時而改正周之正月冬也而孔子系之春以寓行<lb/>
夏之志云爾胡文定祖其説而又引商秦之書以謂月<lb/>
亦不改此則朱子疑而辨之矣愚切思之則朱子所謂<lb/>
竝行者是也不獨十二月數為周夏竝行葢四時之序<lb/>
亦周夏竝行也行周者以改正朔示革命故書時事頒<lb/>
列國則用之行夏者以殷天時存古制故作禮樂埀憲<lb/>
<pb n="KR4f0039_WYG_017-15a"/>
章則用之豳風一詩有一日二日矣是周正也有七月<lb/>
九月矣又夏正也小雅之詩四月維夏六月徂暑是夏<lb/>
正也孟子之書十一月成杠十二月成梁又周正也此<lb/>
其月數竝行之徵也周官冬日至圜丘夏日至方丘是<lb/>
夏時也泰誓十三年春大㑹盟津又周時也此其時序<lb/>
竝行之徵也金縢秋大熟未穫説者以謂是夏之秋然<lb/>
熟於酉戌者獨今南方稻田然耳若北地之黍稷則大<lb/>
熟未穫正在未申之月又何嫌其為周之秋乎由此觀<lb/>
<pb n="KR4f0039_WYG_017-15b"/>
之則與大㑹盟津者又一證也葢泰誓金縢所謂書時<lb/>
事者也孔子春秋所書所謂頒列國者也用周制焉所<lb/>
以示革命而一正朔也周官祭祀所謂作禮樂者也豳<lb/>
風農桑所謂垂憲章者也兼夏制焉所以存古法而殷<lb/>
天時也吕氏月令固非經比然所述者多周典也此又<lb/>
周人之禮樂憲章不改乎夏之一證也孔子作春秋以<lb/>
尊王而大一綂故不獨月數不敢改乎周時序亦不敢<lb/>
改乎周也葢自周先王之頒列國者則然而孔子從而<lb/>
<pb n="KR4f0039_WYG_017-16a"/>
因之若曰周不以建子為春而孔子春之以寓吾行夏<lb/>
之志則不獨與尊王之意從周之語相悖且以建子為<lb/>
春是變夏時自夫子始也又何志之寓乎然則孔子之<lb/>
書此也遂無意乎哉曰有之夫月王之月也則時亦王<lb/>
之時也今於月而系以王明乎王朔可得而改也於時<lb/>
而不系以王明乎天時不可得而移也王朔可得而改<lb/>
則從周之義可見天時不可得而移則行夏之志又可<lb/>
知以王正正天下此一經之名分所以定也以天道正<lb/>
<pb n="KR4f0039_WYG_017-16b"/>
王道此一經之大義所以起也故孔子之言曰殷因於<lb/>
夏周因於殷及其所損益可知也其或繼周者雖百世<lb/>
可知也子思之贊孔子曰吾從周曰憲章文武又曰祖<lb/>
述堯舜考諸三王而不謬周子亦曰春秋正王道明大<lb/>
法也孔子為後世王者而修也然其志雖寓而事則不<lb/>
可亂其實其義雖明而詞則不可失其體其道雖為天<lb/>
下萬世之所折中而其分則為昭代臣子之所遵守故<lb/>
通此四字而全經始可得而讀矣<lb/>
<pb n="KR4f0039_WYG_017-17a"/>
　　尚書古今文辨<lb/>
古今文之辨多矣雖朱子亦疑之曰伏生背文暗誦不<lb/>
應偏得其難而孔氏校對於錯亂磨滅之餘不應反得<lb/>
其易故呉幼清奮然斷之曰四代之書分為二手是不<lb/>
可信也近年學者則毁詬尤甚焉其語殆不足述余曰<lb/>
果哉後學之疑古也世有辨古字古器者不論其法之<lb/>
精工之良而必曰其紙墨非也其款識非也何以異於<lb/>
是哉漢之儒者如董仲舒劉向醇矣博矣然而人心道<lb/>
<pb n="KR4f0039_WYG_017-17b"/>
心之㫖太甲説命旅獒周官之篇二子豈能至之而況<lb/>
魏晉以下六朝之閒乎若夫朱子之疑則愚嘗竊思之<lb/>
人之於書也其鈎棘聱牙者則誦數必多誦數多者其<lb/>
著心必堅牢而永乆安知伏生之偏得其難者之非因<lb/>
難而得乎哉至於孔壁之反易則有由也葢其甚難者<lb/>
孔氏既以不可悉知而還之書府矣則其傳者皆可知<lb/>
者也此其所以易也又伏生之書其女口授有訛音而<lb/>
鼂錯不敢改其書既行於漢代四百年則益莫之敢改<lb/>
<pb n="KR4f0039_WYG_017-18a"/>
也故難者愈難孔壁之書自其校出之時閒或增減以<lb/>
通文意者有之而其書又藏乆而後顯安必傳者之無<lb/>
潤色於其閒哉故易者愈易然則古文云者疑其有增<lb/>
減潤色而不盡四代之完文理或有之矣謂其純為偽<lb/>
書者末學之膚淺小人而無忌憚者也<lb/>
　　方正學釋統辨<lb/>
甚哉方氏之固也其言曰三代正綂也漢唐與宋正綂<lb/>
之次也取之不以正如晉宋齊梁不可以為綂戕虐乎<lb/>
<pb n="KR4f0039_WYG_017-18b"/>
生民如秦如隋不可以為綂外國女后不可以為綂其<lb/>
不以為綂奈何葢將不處以天子之禮而國號紀年稱<lb/>
名行事皆異其辭焉耳然則可行乎曰不可葢聖人之<lb/>
為道也通而不窮故一可以順天命一可以立人紀彼<lb/>
其一四海為天下君或傳世數百年而未改而吾不謂<lb/>
之正綂其將能乎且夫正也者非必其得之之正而後<lb/>
謂之正葢異於割壤畫地而偏焉而方氏以為正變之<lb/>
義宜其惑也然則綂之説何据曰一四海為天下君傳<lb/>
<pb n="KR4f0039_WYG_017-19a"/>
世數百或數十年是之謂綂也已莫與爭綂是之謂正<lb/>
也已有綂之始如漢髙元年項氏猶未滅而與之綂是<lb/>
自其後而與之也有綂之餘如蜀漢區區在吳魏之際<lb/>
而與之綂是從其初而與之也非此族也正綂不存焉<lb/>
此朱氏之所定雖聖人有作不能易也曰新莽周武一<lb/>
天下矣何以不與之綂也曰莽篡而漢誅之周僭而唐<lb/>
討焉則二代之賊也宜乎不與不與者有正其為賊者<lb/>
也其幸而免及於子孫或起而誅之而非當代人彼已<lb/>
<pb n="KR4f0039_WYG_017-19b"/>
儼然為天下君則吾亦不得而正其為賊也然則大義<lb/>
其廢與曰不廢彼其賊之實固在焉因而存之罪將不<lb/>
沒且夫偷一時之利者固將不恤萬世之名也如以名<lb/>
則彼知夫雖天子而罪迹且不泯固所以懼篡竊者之<lb/>
道也奚必奪之乎且方氏之説曰正綂者子孫雖愚不<lb/>
肖必貴之尊以正綂之禮非正綂者子孫雖賢智而不<lb/>
足掩其惡信斯言也其祖宗篡竊而有天下子孫知其<lb/>
雖賢智無益也而不以君道自律而以天下恣睢其可<lb/>
<pb n="KR4f0039_WYG_017-20a"/>
乎又曰非正綂者用兵不曰討刑人不曰誅天下兵起<lb/>
不曰反信斯言也天下奉之以為君而不得正其誅討<lb/>
之禮羣起而叛之而不正其君臣之分或傳世數百而<lb/>
上下之誼蔑如可乎不可乎方氏之意始于欲正君臣<lb/>
辨中外澤惠生民而不知説之弊禍之烈惟聖人為無<lb/>
弊是故或去其名或存其實惡惡止於其身遷善廣於<lb/>
其路中國而夷禮則夷之夷而進於中國則中國之抑<lb/>
揚予奪而人心服後世安之吾故曰一以順天命一以<lb/>
<pb n="KR4f0039_WYG_017-20b"/>
立人紀是其利民也至大而慮世也至深<lb/>
　　陳生説周禮辨<lb/>
陳生之言井田也異哉未暇與之廣徵而極辨也但其<lb/>
曰髙原之田無有溝洫則非矣彼徒見黍稷之異秔稻<lb/>
而謂無以水利為也夫溝洫者非獨備旱爾亦以泄淫<lb/>
潦而限疆界也且田閒必有涂徑其旁必有溝洫然後<lb/>
可以避沮洳利蹄輪又況黍稷非能捨水者也何惡乎<lb/>
井田之有溝洫而以意決之曰遂人匠人必有一誤也<lb/>
<pb n="KR4f0039_WYG_017-21a"/>
謂孟子之國中為王城律以周禮邦中之云則亦不類<lb/>
謂下濕之地田不可井然八夫同井既不可矣十夫同<lb/>
溝則亦烏乎其可哉茍謂十夫百夫千夫萬夫云者橫<lb/>
斜列之而非以方置之則下濕之地斥鹵廣莫未必不<lb/>
可方也是先儒所謂避城邑道路市肆氓居者猶有理<lb/>
而陳生專以濕地言之益非也其末連及兵制又似以<lb/>
鄰里閭黨與井邑丘甸分中外者不思五家為鄰與十<lb/>
夫同溝法正同也葢倍五則十也兵有中外又何訾於<lb/>
<pb n="KR4f0039_WYG_017-21b"/>
田制以此攻先儒之説非柳子所謂諄諄佐予言而曰<lb/>
不逮者歟則又文之曰鄰里鄉黨之民即井邑丘甸之<lb/>
民也在田與在鄉之異也夫既以八聮之而又以十聮<lb/>
之一以為井邑丘甸又以為酇鄙縣遂古人之法比之<lb/>
王莽荆舒倍為雜亂矣徒見陳生之自為抵牾而卒不<lb/>
能通其意也<lb/>
　　朱陸折疑<lb/>
有宋中葉運膺五百之期天顯聚奎之象其所以紹絶<lb/>
<pb n="KR4f0039_WYG_017-22a"/>
學理遺經使聖人之道復明於斯世者豈偶然哉周邵<lb/>
程張皆以先覺之資任道綂之重又幸而相師相友講<lb/>
明其所未至其淵源所漸所以深造直達於聖人之藴<lb/>
者必有非後人之所能窺者矣虞廷羣后鄒嶧諸哲以<lb/>
來於斯為盛是以千餘年之蕪翳堙塞啟之闢之攘之<lb/>
剔之聖人之道灼乎其可見坦乎其可循嗚呼其功可<lb/>
謂偉哉南狩以後而朱子出焉祖孔孟宗周程正六經<lb/>
黜百氏躪中庸之堂而入其室雖聖人有作不能易也<lb/>
<pb n="KR4f0039_WYG_017-22b"/>
而在當時與象山陸氏其學終不能以相一後世隨聲<lb/>
之徒入者附之出者汙之始也安於性之所近繼遂執<lb/>
為門户之見而不可回嗚呼彼固不知朱子然亦何足<lb/>
以知陸氏哉夫陸氏之論躬行必先於明理其言窮理<lb/>
必深思力索以造於昭然而不可昧確然而不可移此<lb/>
固與朱子知行之學同歸而其心悟身安言論親切雖<lb/>
朱子亦且感動震矜而為之左次然則朱陸之道豈如<lb/>
一南一北之背而馳哉其始終大致之所以不合者陸<lb/>
<pb n="KR4f0039_WYG_017-23a"/>
氏之反約也速收功也近其敎人之法則徑而多疎朱<lb/>
子之用力也漸衛道也嚴其敎人之法則周而無弊也<lb/>
夫破末俗之陋傳聖賢之心洗訓詁之訛發精微之意<lb/>
若是者固二子之所同心然惟其訛且陋也則必有以<lb/>
矯而正之爬梳剔抉究其枝葉以達於本根使夫精微<lb/>
之意聖賢之心學者有所望而至焉豈可謂是無益之<lb/>
業而不復措意於其閒乎孔子聖人也問禮于老聃問<lb/>
樂于萇𢎞問官于郯子假年學易至於韋編三絶而不<lb/>
<pb n="KR4f0039_WYG_017-23b"/>
能休歎夏商之文獻不足足則吾將往而證焉仲尼亦<lb/>
胡為是孳孳而事此無益之業哉所謂文武之道未墜<lb/>
於地而天之未喪斯文者葢在乎此也經莫大於易易<lb/>
莫大於先天先天之學不傳乆矣自堯夫發之而陸氏<lb/>
以為非作易之意無極之妙主靜之宗自濂溪啟之而<lb/>
陸氏以為是老子之旨性之所以善心之所以仁主敬<lb/>
之要知行之方自程氏兄弟明之而陸氏以為與孔孟<lb/>
之言不相似凡如此類皆可以見其講學之疏而其議<lb/>
<pb n="KR4f0039_WYG_017-24a"/>
論舉措之閒猶未免于精神用事而氣不可掩不如朱<lb/>
子之粹然平中有以極其規矩準繩於無憾也揆厥所<lb/>
由陸氏葢見世之支離沈溺而不能以自振故刋落擺<lb/>
脱直接乎孟氏之傳然愚竊觀夫孟子之時發明人心<lb/>
而無述作者去聖未遠羣經大備故第啟管鑰示闗津<lb/>
以為當世人心對病之藥而已自漢以來道喪文弊禮<lb/>
樂詩書掃地而盡異端邪説諸子百家紛紛藉藉相亂<lb/>
學者顚倒眩瞀於其中何由而見聖人之宗乎濂洛諸<lb/>
<pb n="KR4f0039_WYG_017-24b"/>
子扶持整頓者未幾或疑或信若明若昧又緜延而將<lb/>
絶是故朱子之矻矻著述以終其身殆有所不得已也<lb/>
昔周之衰王道廢而舊章亂邪説繁而大義乖於是仲<lb/>
尼討論墳典述帝王之道正雅頌之篇除九丘黜八索<lb/>
修明禮樂之遺文使萬世道術有所綂一朱子之心孔<lb/>
子之心也若以六經為注脚章句為俗學豈獨足以病<lb/>
朱子又上以為孔子病矣由此言之陸氏之學得無極<lb/>
髙明而失之過反説約而弊則疎者乎是故陸氏之學<lb/>
<pb n="KR4f0039_WYG_017-25a"/>
吾儒之學也其閑道也猶謹其擇言也猶精非若明之<lb/>
中世儒墨老莊混為一途始也帥其意後也言其言靡<lb/>
然遂入于二氏而不可反者也雖然追原其弊則謂非<lb/>
陸氏為之端不可葢朱子之言曰今之以學自立者門<lb/>
户衰塌唯陸子靜精神啟發其流禍未艾也嗚呼賢者<lb/>
之為慮豈不遠哉竊觀自朱子而後幾四百年之閒守<lb/>
其學者崇正經敦實履循循乎其不畔逮乎中明士大<lb/>
夫自以其意為學於是乎章句不足守文字不足求甚<lb/>
<pb n="KR4f0039_WYG_017-25b"/>
而典訓不足用義理不足窮經術文字議論行檢胥為<lb/>
之一變而風聲大壞矣傳曰差之毫釐謬以千里又曰<lb/>
不知其形視其影生今之世有欲為聖人之學者與吾<lb/>
願謹而擇之其有世敎之責者與吾願審而思之<lb/>
　對<lb/>
　　裕親王問無極太極對<lb/>
康熙壬午年五月端陽後裕親王銜<lb/>
命有事於恒山古郡職光地敬率屬寮迎謁道左既而<lb/>
<pb n="KR4f0039_WYG_017-26a"/>
拜覲於次王既幸進而寵接之又𢎞錫之以敎言自當<lb/>
官立身之道引而彌深遂及性命之要其説微妙髙迥<lb/>
葢有近代諸儒所未闡者焉職敬聽之下初則茫然以<lb/>
迷既有所動于中乃惕然以感終然後竊自敬歎知草<lb/>
茅迂滯之學鄙恡叢積至老其身而不自悟也敬惟王<lb/>
所謂無極太極之説精矣至矣非職之所能窺矣職所<lb/>
反之於身參以歴古賢哲之論而有省焉者葢王之言<lb/>
曰有心為善雖善亦私我心而不求吉者還有凶乎職<lb/>
<pb n="KR4f0039_WYG_017-26b"/>
思為善一也而以為有心焉者是張栻所謂有所為而<lb/>
為者也有所為而為安得不謂之私心以私心為善是<lb/>
圖度以求吉者也命不可以倖徼福不可以回求故有<lb/>
求吉而得凶者矣有雖吉而亦謂之凶者矣逐名而干<lb/>
人之忌趨利而冒世之爭既忌且爭禍害將至非求吉<lb/>
而得凶者乎幸而䝉尊榮以沒齒席寵厚以終身然身<lb/>
之榮名之辱生之厚行之薄非雖吉而亦謂之凶者乎<lb/>
惟聖賢則無所為而為善無為為善者性也性之體寂<lb/>
<pb n="KR4f0039_WYG_017-27a"/>
然不動有意於為者人心之動也人心動必有對故有<lb/>
善則有惡有吉則有凶五性感動而善惡分故吉凶悔<lb/>
吝生矣惟反之於不動以至於雖動亦靜焉則其善也<lb/>
無聲無臭純粹至善者也其吉也自天祐之吉无不利<lb/>
者也王所謂一念不生一心不動先天之易無極之妙<lb/>
職之蠡測誠未知有合與否而就其所見則所警於愚<lb/>
陋良多此所謂如飲於河各充其量者也職曩者承乏<lb/>
侍從每䝉<lb/>
<pb n="KR4f0039_WYG_017-27b"/>
皇上開示理數之學今又從王啟以無極先天之秘在<lb/>
古賢人猶歎性與天道不可得而聞也職何幸而生<lb/>
皇上之世治嫓於堯舜道極乎羲軒而見而知之有如<lb/>
王者又贊道徳之光華而茂明之然領不傳之奥而無<lb/>
以揚微指仰撝謙之美而無以副徳音所遇之幸不足<lb/>
以掩所學之愧則職不勝惶懼<lb/>
　<lb/>
　榕村集巻十七<lb/>
</p>
<p>
</p>
  </div>
</body>
</text>
</TEI>
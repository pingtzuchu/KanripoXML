<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻二十二</head> <lb/>
    <p>
<pb n="KR4f0039_WYG_022-1a"/>
欽定四庫全書<lb/>
　榕村集巻二十二<lb/>
　　　　　　　　　　　　大學士李光地撰<lb/>
　書後<lb/>
　　書項羽本紀後<lb/>
班史其司馬氏之流哉然班史傳王莽而司馬氏紀項<lb/>
羽何其謬也君子曰羽不足道也彼嬴秦何以紀焉秦<lb/>
本西陲虎狼之邦蔑禮義棄仁信専用威武力戰數百<lb/>
<pb n="KR4f0039_WYG_022-1b"/>
年而取天下志既遂矣乃悉除絶先王之道欲以塗塞<lb/>
抑遏萬世至今二千載其跡未湔此其立國猶未足晉<lb/>
隋比而罪於后羿王莽浮矣故后羿之惡誅之者不必<lb/>
夏家王莽之姦何必夷自劉氏春秋之法人人得而討<lb/>
之豈以其曽一區域猥列奠繋哉秦既無道享國又淺<lb/>
覆之者雖非宗周之裔要亦共工羿莽倫爾故董仲舒<lb/>
劉向皆以為大漢繼周班固言秦莽同歸殊塗俱用滅<lb/>
亡别諸五德之外以為閏位餘分豈不卓哉豈不卓哉<lb/>
<pb n="KR4f0039_WYG_022-2a"/>
　　書漢書諸候王年表後<lb/>
封建之事自子長孟堅据漢興亡而為之論其時前懲<lb/>
秦弊後鑒莽禍故稱述詩書以枝葉相持為大也比及<lb/>
曹魏疏棄本支成坐亡之勢有宗室曹冋者續班馬之<lb/>
議迄於東漢之衰反覆前車之戒尤加詳焉謂封建非<lb/>
聖人意者始自唐柳宗元于後文人之論史氏之評各<lb/>
推極利害不能相一夫追究古今制度不原聖人之本<lb/>
指而徒放乎末流以立説者皆未可以為萬代之折衷<lb/>
<pb n="KR4f0039_WYG_022-2b"/>
也況於利害亦未周盡彼漢有王莽之專而欲望援於<lb/>
諸侯與唐有豎宦之孽而欲推咎於藩鎮是無異肝肺<lb/>
之内糜而争手足之强弱也故曰處暑至蚉蝱生日月<lb/>
西螢爝燿苟王政不綱則親疎離畔於是而較得失於<lb/>
封建不亦末乎是故君子不為私家之議而定萬世之<lb/>
經衆言淆亂折諸賢聖至哉乎朱子之言也封建之行<lb/>
一則公天下以為心二則逹君臣之義于天下三則有<lb/>
土地人民之愛而苟簡之意不生四則無更代變易之<lb/>
<pb n="KR4f0039_WYG_022-3a"/>
煩而善政之傳可久至於王度式微諸侯放恣此則由<lb/>
來者漸矣豈法制所能防哉自漢以來内無周公營洛<lb/>
之心外慕秦人一尊之貴中少漢宣久任之治下鮮蕭<lb/>
曹協和之規井牧因之而不修學校由是而不舉地水<lb/>
之比無聞嶽瀆之祀忽諸此儒者所以歎為苟道而明<lb/>
王賢佐之所嘅然思興者也何暇區區焉比擬形勢之<lb/>
重輕圖度天命之久近哉<lb/>
　　書後漢書西域傳論後<lb/>
<pb n="KR4f0039_WYG_022-3b"/>
按此自佛説入中國後論佛之第一篇也朱子嘗言韓<lb/>
歐之闢佛以禮法張程以道理而能窮其詭偽變換之<lb/>
實者宋景文公唐書李霨賛也余謂霨賛言佛書鞮譯<lb/>
差殊多華人剽取莊周列禦㓂之説以佐其高者其言<lb/>
誠當故朱子作釋氏論盡用其意然如范史此論曰誣<lb/>
異之甚曰好大不經竒譎無已而推其源以為道書之<lb/>
流極其竒幻以為鄒莊之比則凡景文之所疑者范氏<lb/>
先之矣自來無述此論者豈以范之人卑之耶然其家<lb/>
<pb n="KR4f0039_WYG_022-4a"/>
學乃自武子而來武子儕二王於桀紂則於佛説必有<lb/>
所處惜乎蔚宗溺於時雖用其意必猶有所依違於其<lb/>
間也且其遡騫超通道西南而闕然無述則佛之有無<lb/>
猶不可知此尤足為尚竒好異者之戒今中國有人其<lb/>
姓孔其名某字某其言其行事炳明簡冊如吾高曽家<lb/>
譜此真可信而萬無一之可疑者顧捨而求諸似有而<lb/>
無之人若曉而昧之書誠韓子所謂好怪者而已矣羲<lb/>
農黃帝聖人也夏殷之禮聖作也以其荒遠無稽闕畧<lb/>
<pb n="KR4f0039_WYG_022-4b"/>
無證則夫子刪而不存况乎來自遠裔不可詰窮理絶<lb/>
人區事出天外者哉<lb/>
　　書蜀志後<lb/>
余讀蜀志畢為之憮然一歎夫劉氏立國微矣然四五<lb/>
十年之間人盡其用大抵清素節約忠毅果烈之士為<lb/>
多且一二之士皆蜀產也豈信其時才則美哉葢劉葛<lb/>
君臣之間推誠樂善軒豁無猜惟才是取罔有親故疎<lb/>
逖而孔明方秉澹泊之操厲鞠躬之節以先之史又稱<lb/>
<pb n="KR4f0039_WYG_022-5a"/>
其科敎嚴明賞罰必信是以吏不容奸人懐自厲夫如<lb/>
是則雖貪夫弱質孰不奮起況巴土山川竒麗文翁以<lb/>
來世習文教因以禮義敺之所謂齊一變至於魯魯一<lb/>
變至於道才為世用有勇知方固其所也夫以區區之<lb/>
蜀而殫用其才抗衡天下乃有餘裕若治天下而猥憂<lb/>
無人豈不悖哉<lb/>
　　書韓子原道後<hi>二首</hi>
韓子以博愛言仁程子非之謂舉用遺體也愚謂當合<lb/>
<pb n="KR4f0039_WYG_022-5b"/>
原性考之則知其言之精當不特無可議而已性者體<lb/>
也道者用也原性言所以為性者五曰仁曰禮曰義曰<lb/>
智曰信而七情在其外此韓氏所以言性也愛列於情<lb/>
博愛為仁以情言也有情而後有道中庸曰喜怒哀樂<lb/>
發而中節謂和和也者天下之逹道也韓子繼性而原<lb/>
道則言仁義者舎愛宜而何以故曰性者與生俱生者<lb/>
也情者感於物而生者也感物中節是謂率性之道博<lb/>
愛也行而宜也皆仁義之發性之用也是以繼之曰由<lb/>
<pb n="KR4f0039_WYG_022-6a"/>
是而之焉之謂道道之名實固如此今次韓書者先道<lb/>
於性故其章首仁義之云如無所根本者苟先讀原性<lb/>
以觀原道則可疑者釋然矣其篇次應更定以合中庸<lb/>
語道之序<lb/>
韓子引大學止於誠意朱子亦譏之愚謂此韓子所以<lb/>
能識大學之意者也大學之道推之至於正心誠意盡<lb/>
矣身由是修家由是齊國天下由是治且平中庸孟子<lb/>
所謂誠之者人之道也至誠而不動者未之有也凡為<lb/>
<pb n="KR4f0039_WYG_022-6b"/>
天下國家有九經而所以行之一也是故語道至於誠<lb/>
至矣大學之格物致知葢中庸之明善而所以誠其身<lb/>
者也不在誠之外也故大學古文曰物有本末即物也<lb/>
知所先後即格也壹是皆以修身為本本亂而末治者<lb/>
否矣即物有本末也此謂知本此謂知之至也即如所<lb/>
先後物格而後知至也象山陸氏引物有本末至致知<lb/>
格物為一意以證為學講明先於踐履之事其指固如<lb/>
此陸譚經誠非朱倫獨此一義愚竊以為甚精葢首章<lb/>
<pb n="KR4f0039_WYG_022-7a"/>
格物之義既明則其繼以誠意非錯簡也王伯安始復<lb/>
古文又陸學也不如引此而自為之說何哉誠者聖人之<lb/>
本也明者誠之端也異氏不明理而自謂誠則折之之辭<lb/>
當止於誠意正心不當上及格致其所以治心而外天<lb/>
下國家則不能格物之由也故韓子引經不完是韓子<lb/>
所以為大學之意者也<lb/>
　　書韓子送王含秀才序後<lb/>
隋唐間有文中子王通者講道河汾据中説家傳葢聖<lb/>
<pb n="KR4f0039_WYG_022-7b"/>
賢之流也然隋史唐初作也又謂作史者魏徴之徒皆<lb/>
其弟子乃曽不挂其名於儒林隠逸之間故其行跡到<lb/>
今疑之然觀王勃詩及劉禹錫輩所論其决有斯人明<lb/>
矣禹錫固韓同時況其書實有過人者程朱子皆以為<lb/>
荀揚不及也韓子獨無稱焉何哉醉鄉王績字無功文<lb/>
中弟也韓子悲其昬冥麴蘖謂不得如顔曽遇聖人故<lb/>
然今文中子孫尊之以為命世使其然也醉鄉之所遇<lb/>
亦幸矣韓子何以悲之乎司馬溫公曰予讀其書誠好<lb/>
<pb n="KR4f0039_WYG_022-8a"/>
學篤行之君子也其自任太重其子弟譽之太過反使<lb/>
後之人莫之敢信也朱子曰假卜筮象論語及妄引唐<lb/>
初文武名臣以為弟子殆福郊福畤之所為非仲淹之<lb/>
雅意然推原本始亦其平日好高自大之心有以啟之<lb/>
也予謂兩先生之論皆篤矣韓子識書之眞贋其平日<lb/>
不道意或如此又惡傷於厚也而託醉鄉以寓意故伊<lb/>
川曰退之責人甚恕其目荀與揚也猶曰大醇而小疵<lb/>
　　書韓子進學解後<lb/>
<pb n="KR4f0039_WYG_022-8b"/>
此體文此篇與揚子解嘲千載稱絶矣解嘲中云炎炎<lb/>
者滅隆隆者絶觀雷觀火為盈為實天收其聲地藏其<lb/>
熱高明之家鬼瞰其室此段是全釋豐卦義炎炎者火<lb/>
也隆隆者雷也當其炎炎隆隆以為盈且實矣然豐卦<lb/>
雷居上則是天收其聲火居下則是地藏其熱此其盛<lb/>
不可久而滅且絶之徴也豐之義如此故卦爻俱發日<lb/>
中之戒至窮極則曰豐其屋蔀其家闚其户閴其無人<lb/>
即揚子所謂高明之家鬼瞰其室也揚子是變易辭象<lb/>
<pb n="KR4f0039_WYG_022-9a"/>
以成文然自輔嗣以來未有知之者故此卦之義至今<lb/>
不白也此篇謹嚴浮夸竒法正葩等字並極羣經要眇<lb/>
故未有不精於經術而能文者<lb/>
　　書柳子厚與楊誨之疏解車義第二書後<lb/>
柳子廢錮益自奮故其文日進識亦日廣其矯然于既<lb/>
躓而思所建樹永柳諸書牘皆可觀也此書往復數千<lb/>
言古來辭命之費未有方之者然無餘言冗字一意反<lb/>
覆以終竟其説孔子曰辭逹而已此其庶與道之不傳<lb/>
<pb n="KR4f0039_WYG_022-9b"/>
學者以意為説各如其就之淺深雖幾似之矣而毫釐<lb/>
之際正學者所為盡心也柳子曰方内而圓外尋其意<lb/>
葢以恭讓小心祗懼敬戒皆為圓外之事而引堯舜禹<lb/>
湯高宗文武至於周孔以實之大指則歸于欲行其道<lb/>
而為此以售世嗚呼是何識聖人之末也且以是為圓<lb/>
外則所謂方于内者又何物豈詩書經傳但讃列聖之<lb/>
外者而不及其内者與吾謂凡柳子所稱列聖之事皆<lb/>
其内者也不恭讓不小心不祗懼不敬戒則幾所謂罔<lb/>
<pb n="KR4f0039_WYG_022-10a"/>
念作狂者而聖無由以聖聖無由以聖則彼方兢兢翼<lb/>
翼自理其心之不暇而曰吾將以售行其道不亦遠乎<lb/>
柳子之為是言凡以藥楊生之愁檢局而慕縱肆故進<lb/>
之恭謹之道不踰矩之説如是則是方也非圓也謬方<lb/>
圓之實而號不美宜乎無以下楊生之心而息其喙也<lb/>
易曰敬以直内列聖之事皆敬也皆所以直内者也若<lb/>
夫外則義以方之而己未聞以圓也由柳子之説則是<lb/>
義以方内敬以圓外也何其與易之意異乎無乃有撟<lb/>
<pb n="KR4f0039_WYG_022-10b"/>
敖不屑于其中而為是不得已之恭讓而所謂敬義者<lb/>
皆失乎然則圓之説果無施乎曰于易有之圓而神方<lb/>
以智精義入神則神圓而智方圓所以為方非方圓兩<lb/>
轍也或曰論語稱義以為質禮以行之孫以出之柳子<lb/>
之言或出于此曰三者皆由内以方外之事非義内而<lb/>
禮孫外爾夫圎外之説行其敝也脂而不慙吾故曰以<lb/>
意為説而不考于相傳之道之過也<lb/>
　　書王荆公答司馬諫議書後<lb/>
<pb n="KR4f0039_WYG_022-11a"/>
公之鋭志强氣此書可以觀矣惜乎公之褊於心而疎<lb/>
於術也夫起千年之積弊復往古之明規非精於術者<lb/>
不能也自謂術之素矣非公於心而盡於理者亦不能<lb/>
也公以其所學者欲試之行自謂世莫加焉然周公心<lb/>
法治要布方䇿者甚多顧獨取其制度之末漢儒解釋<lb/>
之誤者以為據不可為精民議洶洶而不采多聞直諒<lb/>
之友溢於朝著而不諮不可為公且盡彼夫立功名破<lb/>
俗論齊法令矯民情者商鞅之餘喙非聖人之至訓也<lb/>
<pb n="KR4f0039_WYG_022-11b"/>
　　書曽子固梁書目録序後<lb/>
自子思子言性又言道所以䕶中庸塞隱怪者至矣至<lb/>
孟子之時有吿子者立説以賊性而楊墨之徒盛其言<lb/>
以害道於是性善之指無父無君之辨反覆累申而不<lb/>
厭自此更秦漢以越六代而至于唐則性道之不明已<lb/>
久其言性言道者獨韓愈為近之若李翺復性書乃反<lb/>
同于釋氏之意吁翺與愈講切素其作此書自位為不<lb/>
庳矣而如此況其他者乎愈之言性也不離情其言道<lb/>
<pb n="KR4f0039_WYG_022-12a"/>
也根於情而成於教其匪是而言性曰雜佛老而言者<lb/>
也匪是而言道曰是所謂老與佛之道也予讀曽子序<lb/>
梁書曰庶幾中庸孟韓氏之㫖者與中庸言至誠盡性<lb/>
則能盡人性物性而與天地參也其言聖人盡道則禮<lb/>
儀三百威儀三千動而世為天下法曽子祖其説曰含<lb/>
智之民肖翹之物有待於我者莫不由之以全其性遂<lb/>
其宜而吾之用與天地參矣德如此其至也而應於外<lb/>
者皆天下之逹道故為之衣冠飲食冠昬喪祭之具以<lb/>
<pb n="KR4f0039_WYG_022-12b"/>
教其為君臣父子兄弟夫婦者莫不一出于人情與之<lb/>
同吉凶而防憂患者莫不一出于人理嗚呼其論美矣<lb/>
夫情與理何生生於性也彼所謂得於内者可行於外<lb/>
不可行於外者斯不得於内矣其諸中庸合内外之道<lb/>
者與李翺復性則黜情合中庸孟子之言觀之情不可<lb/>
黜也韓子曽子之有得于是所以為賢也黜情者助釋<lb/>
老而為之攻者與<lb/>
　　書蘇子由三宗論後<lb/>
<pb n="KR4f0039_WYG_022-13a"/>
殷有天下六百年而賢聖之君六七作無逸之獨舉三<lb/>
宗何也曰為其享國之長久也秦漢之主葢有祠神仙<lb/>
求方士以庻幾其長久者矣其志皆以天下為樂而欲<lb/>
永享其逸也而周公言夀乃歸之無逸則知聖人之夀<lb/>
將以勞天下非以逸其身也抑因以知聖人之夀葢以<lb/>
勞天下而得之非以逸一身而得之也何則其功德之<lb/>
在世故有以格于皇天也而以逸而夀者非天意其嚴<lb/>
敬之在躬則有以凝夫正命也而以逸致夀者非天道<lb/>
<pb n="KR4f0039_WYG_022-13b"/>
以天道合之天意則夫强志氣屏嗜欲不以外物賊乎<lb/>
其内武王所謂恭則夀也立命之本也損已以厚人德<lb/>
盛而福至則㝠黙之中有以申錫之而不容已夫子所<lb/>
謂仁者夀也得天之符也葢自學士大夫寡欲清心積<lb/>
行累善皆有行之而輒效者况乎帝王之生其受氣也<lb/>
尤厚而其功之所及德之所施又非可以尋常福報論<lb/>
者哉無逸之言三宗與文王也曰嚴恭寅畏曰恭黙不<lb/>
言曰徽柔懿恭其凝命之説與曰治民祇懼曰嘉靖殷<lb/>
<pb n="KR4f0039_WYG_022-14a"/>
邦又曰保惠庶民惠鮮鰥寡其格天之說與盖必其敬<lb/>
天勤民而後為無逸之實也不然若梁武帝之清淨齋<lb/>
戒不可言從於躭樂者矣而其後禍乃如蘇子所譏又<lb/>
獨何哉<lb/>
　　書王守溪性善對後<lb/>
性之説自周子以誠言之程子以理言之至朱子而辨<lb/>
論反覆幾無餘蘊矣數百年來凡講訓之書科舉之文<lb/>
誦師說摭成言未有以測其是非也中間有憤悱不自<lb/>
<pb n="KR4f0039_WYG_022-14b"/>
安者出焉而求以識性乃反不勝其背馳之甚然則性<lb/>
之說其果難明與近代講性命之學與程朱異者曰姚<lb/>
江三氏其同時以學名而不與附和者有虚齋蔡氏整<lb/>
菴羅氏制舉之學為一時楷而能熟於或問大全之書<lb/>
者有守溪王氏余少讀虚齋䝉引見其拘拘焉疑於朱<lb/>
子理氣先後之說大指盖曰天地間皆氣也無始無終<lb/>
者也安有所謂理先氣後者哉至求其所謂理者盖曰<lb/>
凡氣之運行無過不及者是也朱子圖說曰太極者所<lb/>
<pb n="KR4f0039_WYG_022-15a"/>
以動而陽静而隂之本體也則欲更之曰所以動而陽<lb/>
静而隂之全體也意以為言全體則運行不偏勝之意<lb/>
可見而云本體則不可知也後得觀整菴困知記其疑<lb/>
與虛齋同其大指亦曰氣之外無所謂理者而已而又<lb/>
曰觀理者觀於氣之曲折而已至其果於自信遂訾朱<lb/>
子而上及濓溪則與虛齋之退然存疑者又未可同日<lb/>
論也夫整菴當日號為直諒於姚江者而其說乃如此<lb/>
則其所以失者何也曰失皆在於不敢離氣而論性王<lb/>
<pb n="KR4f0039_WYG_022-15b"/>
氏以氣之靈當之蔡與羅以氣之迹當之也吾之所謂<lb/>
性者非靈非迹雖離氣言之而未嘗無此則所謂本體<lb/>
所謂大原實騐之在隂陽五行之中黙識之則超乎隂<lb/>
陽五行之上者也守溪之論性曰天地間偪塞充滿皆<lb/>
氣也氣之靈則性也人得氣以生而靈隨之也姚江之<lb/>
傳守溪舉是為稱首夫釋氏之説尊靈覺於無上守溪<lb/>
以為隨氣而有其陋必為佛所嗤也姚江佛者而亟稱<lb/>
之亦為以靈言性之說合耳虛齋整菴所執又出其下<lb/>
<pb n="KR4f0039_WYG_022-16a"/>
然則性之說其果難明與守溪又引夫子之言曰心之<lb/>
神明謂之性以吾所聞是聖也非性也此未知其誰是<lb/>
然既不出于大傳論語之篇先儒未之引用也則置而<lb/>
不辨可也<lb/>
　　書鹿太公家傳後<lb/>
班固謂四豪者五霸之罪人也漢之俠者又四豪之罪<lb/>
人也豈非謂其赴難死黨而不軌於義無益於公與東<lb/>
京之季倚乎公義矣然亦有徇聲挾氣為之者不根於<lb/>
<pb n="KR4f0039_WYG_022-16b"/>
忠懇之誠不出於醇厚之徳則於儒者之行猶逺故論<lb/>
之者曰一變至道也鹿氏父子祖孫粹然儒者其服官<lb/>
居鄉潔修亮節暨乎投難死毁代有傳紀太公則介乎<lb/>
其間終身不仕頽然若一耕夫耳當魏忠賢糜滅善類<lb/>
之際中外仰息囘焰濺波靡不焦爛於斯時也能為申<lb/>
屠太丘之事亦庶幾賢矣而太公䕶持營救歸骨收孤<lb/>
曽不慮吹毛之及已卒以誠心厚徳神之相之雖有害<lb/>
幾莫之能發此其所處較諸古人不亦優乎或曰不在<lb/>
<pb n="KR4f0039_WYG_022-17a"/>
其位而犯其難於中道槩乎余曰不然國步方艱食土<lb/>
者皆君臣也嫠猶恤宗周之闕况公之父子皆列朝非<lb/>
遯荒出逖者比詩曰相彼投兔尚或先之行有死人尚<lb/>
或墐之觀其佐父以清直而勗子以勤瘁直至視其子<lb/>
孫殞身以殉忠孝而悲慰交胸大義慨然則公之平生<lb/>
其非逐名矯節而無怍于聖賢也决矣其諸隱徳細行<lb/>
具傳中不悉論兹特論其大者以風焉<lb/>
　　書家譜傳<lb/>
<pb n="KR4f0039_WYG_022-17b"/>
諸公在隆萬間皆一時之選也雖奉常善揚祖徳然諸<lb/>
公靡然共聲可以觀仁矣盖吾祖之仁洽于鄉顯于國<lb/>
斯是以不可掩也今吾子孫千餘雖有惰游食舊以老<lb/>
嗚呼仁之遺不其逺哉山之鬱雲以澤物也雨于山而<lb/>
草木潤滋天地萬物施應之道如環在循智者昭昭乎<lb/>
見之仁者亹亹焉行之豈有勌哉譬子孫於祖如草木<lb/>
於山焉山之澤不涸故草木不敝然益自栽植茂翳以<lb/>
䝉覆隂潤山之澤其愈長乎燔焚斫伐澤且竭矣而亦<lb/>
<pb n="KR4f0039_WYG_022-18a"/>
何可恃之有是故今日之稱祖徳也不以幸而以戒<lb/>
　　書先公遺帖後<lb/>
鄭康成云天不欺至誠者先君子平日多見忽於人而<lb/>
䝉神諒凡叩卜祈禱及夢寐感通之事鮮不應者此事<lb/>
地等脫難後先君子毎毎言之是時先慈夫人亦夢神<lb/>
告汝家出賊須初夏初秋耳至四月九日伯父始刼賊<lb/>
巢抜兩口七月七日合門生還皆顯異也明年丁酉八<lb/>
月朔父又夢大父與同郡先正蔡虛齋先生合居壁間<lb/>
<pb n="KR4f0039_WYG_022-18b"/>
語録盈滿記其語云寒暑非可意定故隨時為静中功<lb/>
夫不可知為何祥然父生明季士習披猖之時動以先<lb/>
儒詬病乃獨多蓄程朱書及同郡蔡林諸公講說諄諄<lb/>
教授諸子精誠交通盖非偶然者越七年癸卯之冬地<lb/>
鄉舉刖歸父一日忽曰科目行有變汝等讀書俟之明<lb/>
年果改䇿論而地丙午以是售亦未知其感何魄兆也<lb/>
是冬又夢入關侯廟見有偉然丈夫翔步者或指曰侯<lb/>
也父拜問前程事曰屯初一爻牢記在心父曰非盤桓<lb/>
<pb n="KR4f0039_WYG_022-19a"/>
居貞之云乎侯曰固然至甲寅閩中大亂親疎日以利<lb/>
害相刼父曰神警在斯乎可不勉諸時二賊多誅夷不<lb/>
從已者甚更為釘鑿之刑以威士大夫父拳拳一意憂<lb/>
危彌厲嗚呼不肖遺孤之免于隕其宗非父之教祖考<lb/>
之餘徳而神明之顯佑與父平生孝誠不以自居動曰<lb/>
神庇也此紙季弟藏之後三十年地捧讀于京師哽塞<lb/>
如覿音容囘念少壯幾何而今白首蒿棘之悲欲報安<lb/>
極敬書其後以示孫子<lb/>
<pb n="KR4f0039_WYG_022-19b"/>
　策問<lb/>
　　己丑㑹試策問<lb/>
問先儒論學之㫖一曰主敬二曰窮理三曰踐行此三<lb/>
者為學入徳之方亦即尊主庇民之道是故其敬純則<lb/>
所以不敢幽獨靖共夙夜者在此矣其理明則所以通<lb/>
達治本周悉世務者在此矣其行粹則所以潔已奉公<lb/>
憂國體民者亦在此矣我<lb/>
皇上學貫天人道符堯舜于近代程朱之書尤惓惓表章焉<lb/>
<pb n="KR4f0039_WYG_022-20a"/>
良以其標持敬以為宗掲知行以為要有黙契于聖神<lb/>
之心者也夫義理不窮則於賢聖精㣲古今事變不能<lb/>
知也踐履不篤則於特立獨行遺大投難不足賴也然<lb/>
必先之以敬者何與敬為知行根柢朱子論之詳矣而<lb/>
或者以析知行為支離提主敬為増添然則朱子之意<lb/>
其亦可尋源極委而親切言之與唐虞命臣必曰欽哉<lb/>
傳曰君臣主敬則敬之一言於事君尤所重易之乾三<lb/>
言誠坤二言敬程子又曰誠則無不敬無乃存誠者即<lb/>
<pb n="KR4f0039_WYG_022-20b"/>
居敬之實與二字所為契合之㫖又何謂也夫修身致<lb/>
主同條共貫多士涵濡<lb/>
聖澤數十年于兹所以講于儒先而為自獻之資者必有在<lb/>
矣其抒所學以對<lb/>
問周官之法溝洫以防旱潦委積以傋凶荒盖統天行<lb/>
人事之消息而為之計意至周也我<lb/>
皇上於河渠水利之要窮極精㣲日者南北二河悉經<lb/>
聖謨指授濬渠修堤環千里水澤荒區淤為沃壤矣又推之<lb/>
<pb n="KR4f0039_WYG_022-21a"/>
江浙列郡使大吏廵行相度因地勢髙下建閘啓閉潦<lb/>
有所洩旱有所資詩所稱原隰既平泉流既清者何以<lb/>
加焉復以積貯為生民大命常平之外又推行社倉之<lb/>
法無非所以責成有司加恵元元廣蓄儲而豫振救也<lb/>
夫河渠之大者患其潰溢則隄防宜急小者慮其填淤<lb/>
則疏濬宜勤常平之筦于官者則主守之出納宜嚴社<lb/>
倉之貯于民者則鄉正之選擇宜慎將無講畫之詳者<lb/>
存乎法行法之善者存乎人歟我<lb/>
<pb n="KR4f0039_WYG_022-21b"/>
皇上宵旰民瘼慮周萬世而有司奉行良法未能盡著成效<lb/>
者何歟漢召信臣之水利耿壽昌之常平所以使民稱<lb/>
便者其要安在朱子之社倉行之數十年而一縣無憂<lb/>
荒歉者何道之遵也諸士異日皆有民社之責者其矢<lb/>
心竭慮以對<lb/>
問經道汙隆與世盛衰故漢唐宋明之興莫不敦尚經<lb/>
術所關可謂重矣我<lb/>
皇上所以尊經崇道者獨至而且篤信周程張朱之書以統<lb/>
<pb n="KR4f0039_WYG_022-22a"/>
壹諸儒之說經學之盛千載一時也夫經者天下之公<lb/>
理非一家之私言故有後人發明之功不可誣者亦有<lb/>
前人傳述之勞不可泯者考五經傳註朱子手定易詩<lb/>
二者而已夫京焦卦氣孰與邵圖王弼清虛何似程傳<lb/>
朱子宗程邵以作本義其視前儒淺深醇疵之致可以<lb/>
約畧指歟齊魯韓嬰之詩不傳而毛氏孤行其說果盡<lb/>
孔門之舊歟考亭東萊之辯孰為得失也餘三經者朱<lb/>
子未有成書而或者盛詆尚書古文以為贋作訾議春<lb/>
<pb n="KR4f0039_WYG_022-22b"/>
秋三傳以為謬于聖人之意至于黜儀禮疑周官莫不<lb/>
推之為漢儒之過也夫禹謨伊訓說命傳道之書可得<lb/>
而詆與春秋三傳去聖人最近可得盡訾與儀禮周禮<lb/>
周公經世大法可得疑且黜與漢儒守先待後之勤朱<lb/>
子盖屢稱之後學紛紛之論其果有當與夫溯聖經之<lb/>
源流辯先儒之同異信而好古以仰賛尊經崇道之化<lb/>
學者事也其敷陳所見于篇<lb/>
問厯代史書多有律厯一志所以授人時而興王道也<lb/>
<pb n="KR4f0039_WYG_022-23a"/>
論者謂二事相為表裏理則然矣然其立法紛紛從來<lb/>
靡定至我<lb/>
皇上厯數在躬聲律身度以故天官之職超邁古今其於律<lb/>
吕隔八之法圍徑之數莫不審究根源考定宻率誠千<lb/>
古疑誤至今日而始明者也夫厯法古稱地平今則曰<lb/>
地圓古立嵗差今則曰恒星行古推贏縮今則曰髙卑<lb/>
度古紀五緯順逆伏留今則曰星輪非今之故為異實<lb/>
測則然也其所以然之故可縷而指與黄鐘律管司馬<lb/>
<pb n="KR4f0039_WYG_022-23b"/>
遷曰八寸一分班固曰九寸吕覽又曰三寸九分三家<lb/>
果不同與抑未嘗不同而其說各有當與胡瑗蔡元定<lb/>
知蔡邕圍徑之非其所定律管則仍徑一圍三之疏率<lb/>
也不遇聖神孰審其真與夫律厯二者皆生于算古算<lb/>
術有勾股有弦矢於以割圜測弧亦綦宻矣今則有勾<lb/>
股直角又有銳鈍二角而三角之形始全有弦線矢線<lb/>
在圜之中又有切線割線在圜之外而八線之用始盡<lb/>
二者之算又皆歸于四率而比例以得之其理精微豈<lb/>
<pb n="KR4f0039_WYG_022-24a"/>
無能明言其致者與夫禮樂厯象儒者宜知九章之名<lb/>
列于六藝多士或言其理或陳其數以仰佐制作之盛<lb/>
焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0039_WYG_022-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻三十六</head> <lb/>
    <p>
<pb n="KR4f0039_WYG_036-1a"/>
欽定四庫全書<lb/>
　榕村集巻三十六<lb/>
　　　　　　　　　　　　大學士李光地撰<lb/>
　詩二<lb/>
　　翰林陶某尊人七十壽辰道逺未能歸迎致京師<lb/>
　　用伸陔慕二月初吉同人畢集舉觴余亦詩以賀<lb/>
　　之翁於今未謝應舉也<hi>庚寅年</hi>
寒白家聲嵗晩收西江靖節舊風流學弓今已通金馬<lb/>
<pb n="KR4f0039_WYG_036-1b"/>
埋劍還能上斗牛晝錦循陔羈北闕春花扶板耀皇州<lb/>
知翁用世心猶健此日賔筵即壯遊<lb/>
　　二月七日仲弟生辰詩以祝之<hi>庚寅年</hi>
回憶髫童纔如昨相看鬢髮已成蒼庭羅五子書收拾<lb/>
腹有三壬禄主張二月吉初春雨霽上垣景滿夜光長<lb/>
髦期潦倒吾諸父暍日飛鳴繞舊梁<lb/>
　　題汪千陂黄山採藥圖<hi>庚寅年</hi>
兹山源流逺岷峨發崔巍峽雨通荆樹江風入嶺梅<hi>山脈</hi>
<pb n="KR4f0039_WYG_036-2a"/>
<hi>自梅嶺而來</hi>迤邐兩都㑹<hi>又發脈生江浙</hi>佳氣亦悠哉旁魄非凡境<lb/>
草木得未栽吾友汪君子告我採藥來勾吳異代事彼<lb/>
值殷商衰吾子生<lb/>
聖世何病獨徘徊回首上章嵗春風墖鴈哀同裯十九<lb/>
人取次已塵埃望子大先業好勇宜取裁武夷與黄山<lb/>
仙霞為之媒中有聖神迹夢寐日幾迴所願如吾子至<lb/>
今未得諧安知不如意子志亦行灰壯子出氛意欲勸<lb/>
又停盃語黙果由人訪我閬山隈<lb/>
<pb n="KR4f0039_WYG_036-2b"/>
　　王孝子詩<hi>并序年庚寅</hi>
　有明中葉霸州文安縣孝子王原者父以貧苦避徭<lb/>
　役逃家去遂久不復返去時孝子在抱稍長問母始<lb/>
　知之慟哭求出門迹父所在母未許也既受室即堅<lb/>
　辭母行徒步數萬里歴十餘年乞食為糧遇神則叩<lb/>
　顙哀禱至於感異夢逢異人卒得父於僧寺中如所<lb/>
　占兆遂奉父還家力耕以養父子皆眉夀迄乎曾孫<lb/>
　榮貴至今不絶前輩多傳其事者余覽而悲之為代<lb/>
<pb n="KR4f0039_WYG_036-3a"/>
　孝子詩十數章以綴本末又系之以歌寓一唱三歎<lb/>
　之指焉夫南陔白華華黍有音無辭然序者以為皆<lb/>
　孝子之詩也余意必周之盛時俗化醇茂有至行著<lb/>
　聞而不以文見者無蓼莪屺岵之什以抒其哀而後<lb/>
　之人為之譜其憂思奏之絃管厚王化之本彰人倫<lb/>
　之勸葢余今者之作亦束晳補亡之義而長歌之篇<lb/>
　則眉山蘇公所以累欷於夀昌也<lb/>
　　一<lb/>
<pb n="KR4f0039_WYG_036-3b"/>
哀哀生不辰幼小失嚴父嚴父去何之為憂猛於虎<lb/>
　　二<lb/>
七嵗識人事慈母告我知使我痛欲絶慘裂中腸悲<lb/>
　　三<lb/>
無父吾何怙從父母誰養抑哀度日月不覺年華長<lb/>
　　四<lb/>
弱息可陪姑孤子當求父亦有倚門悲傷心去不顧<lb/>
　　五<lb/>
<pb n="KR4f0039_WYG_036-4a"/>
生當與父返死當傍魂飛宇宙雖茫茫幽明必有歸<lb/>
　　六<lb/>
侵尋遂多年趼足走萬里日食仰朝烟夜宿荒山阯<lb/>
　　七<lb/>
逢神即有禱遇人但告哀東入田横島白浪兀崔嵬<lb/>
　　八<lb/>
清晨感異夢覺來向人說老者顧憐余從頭為分别<lb/>
　　九<lb/>
<pb n="KR4f0039_WYG_036-4b"/>
莎根本附子和之苦後甘應有㑹合喜行行且嚮南<lb/>
　　十<lb/>
辛苦至中州寄食夢覺寺僧出文安人為叙同井誼<lb/>
　　十一<lb/>
相問姓名間父子驚悲倒兒貌父不記小字猶分曉<lb/>
　　十二<lb/>
父言已絶念無面返鄉村牽衣投地哭哀感動沙門<lb/>
　　十三<lb/>
<pb n="KR4f0039_WYG_036-5a"/>
誰言僧無父殷勤為我勸幡然發回心感彼大悲願<lb/>
　　十四<lb/>
抵里叩荆扉慈母幸猶强驚子來無死且得父相將<lb/>
　　十五<lb/>
喜極哭復昬閭里亦横泗聞說古來人果然有此事<lb/>
　　十六<lb/>
但願大椿茂嵗嵗蘐花開力耕吾能養不望檄書來<lb/>
　右代王孝子詩十六章<lb/>
<pb n="KR4f0039_WYG_036-5b"/>
文安孝子二百年奕葉之孫宦中翰昨夜聞言歎且唏<lb/>
今朝得閱前人傳父子誠然是性生亦縁慈愛日相見<lb/>
世間孩幼失怙恃忘情絶憶更無算孝子心傷無根草<lb/>
鮮民之生死所願尋訪一去十年賒周游何止天下半<lb/>
自古完名乞與人必令諸苦皆填遍天公憐無退轉心<lb/>
指㸃路途出夢幻在昔明初高皇時給諫侯公救父難<lb/>
彼父在謫身可蹤難者生死無音唁中葉風厲道寖衰<lb/>
莫將行誼當朝薦事君不求孝子門使捕魚蝦老葭薍<lb/>
<pb n="KR4f0039_WYG_036-6a"/>
獨有神明感至徳孫枝茂衍科名洊我曩承乏撫邦畿<lb/>
往來洄溯文安淀鞅掌未暇聽風謡愧不表彰誠靦面<lb/>
雖無文采動法宮長歌庶作薄夫勸<lb/>
　右贈王孝子歌<lb/>
　　壽高翁不危九十翁有弟特騁棄家逺去<hi>庚寅年</hi>
綺里采芝逝東陵但種𤓰高風同百代語黙道未差徐<lb/>
淮俗化異竒俠隱音華笑談海客去然諾楚人誇世出<lb/>
世間事二難并一家千秋高士傳雪映黄河沙即今九<lb/>
<pb n="KR4f0039_WYG_036-6b"/>
十耄綜理及魚蝦心知地行僊翻嫌舉者遐令威如一<lb/>
返應識吾道賒<lb/>
　　仲父破賊拔家難於今五十餘年矣欲為家傳<lb/>
　　紀其事而未成偶因為文安孝子詩愾然念先<lb/>
　　世舊徳屬韻述其梗概且寄家後六叔父及弟<lb/>
　　姪輩<hi>庚寅年</hi>
我嵗十四五乙未丙申年山海正摇蕩四郊盈氛烟避<lb/>
地高山頂巨冦掩其巔舉家悉纍去季父亦在焉父雖<lb/>
<pb n="KR4f0039_WYG_036-7a"/>
脫身走骨立形僅全吾祖以憂隕遺恨子孫還伯父時<lb/>
逺出更有官事連驚聞家喪亂犇回哭柩前與父握手<lb/>
泣何以救髫鬟我效東海人輕身赴其艱妻兒牽不顧<lb/>
直入虎狼樊慷慨陳詞義賊帥欷歔歎備禮送之歸月<lb/>
骨終未完至心忘恐怖危事轉機關此冦樹本固擇居<lb/>
巖奥間三窟安永徳四出延漳泉分收要地路高据挿<lb/>
天巒官軍屢失利為徒實有繁自從鼎革來至是已星<lb/>
環伯氏召家僕益之傭與佃涕泣以情告甘心願喪元<lb/>
<pb n="KR4f0039_WYG_036-7b"/>
乗夜劫其巢巢嶮雨又漫百人造峯下廿八為登先霧<lb/>
重晨昬晦泥深澾且顛既知入死地大呼撼賊盤睡夢<lb/>
賊驚起不能辨衆單踉蹌填崖谷妻孥全棄捐余季來<lb/>
無死<hi>季父得先奪出</hi>諸孤繫猶攣尚有七八口被羈在他山賊<lb/>
氣憤怒甚逐日戰聲喧余時險難中見之魂魄寒兵敗<lb/>
便榜撻刀刃頭上旋且戰且議贖又許歸其媛賊云我<lb/>
無家不足相準權無那害氣究勍冦一朝孱萬夫當百<lb/>
卒有似卵投拳甞以十九人父伯同孤墩千賊凌曉至<lb/>
<pb n="KR4f0039_WYG_036-8a"/>
勢無復生存仆旗殺其將十里窮追犇此事尤竒異鄉<lb/>
人到今傳孟夏迄初秋小大鬭百番係囚盡拔出兇燄<lb/>
一時湔伯父士之彦聲藉弟子員每入文場㑹芝草擢<lb/>
枯菅奮起為急難衝髮上儒冠文武聞天下諸公賾有<lb/>
言<hi>學使者孔文在公與僚友書云李葆甫文事武備見於天下</hi>哀戚患難中為詩廢<lb/>
午餐癯然深墨色銷盡渥丹顔一家隸也力三縣壘無<lb/>
堅良有神道庇豈非誠所専當道斂袵推功成絶因縁<lb/>
朅來遊太學遂去遯家園别駕拂衣謝巾車下澤間書<lb/>
<pb n="KR4f0039_WYG_036-8b"/>
史湛日夜餘事寄絲弦我祖當明初<hi>八世祖立功天順朝</hi>好義聞<lb/>
海堧曾從平江伯軍功得授官小子方家居適值閩沸<lb/>
然亦以濟王師黄閣驟超遷伯也誠高蹈時論何恝然<lb/>
竒節未章表懐之心惓惓昨者撫京畿奏事<lb/>
乾清門乗間陳始末從容䝉下詢在原嘉昔日于野遂<lb/>
聞天巨牓揮<lb/>
宸翰深恩賁九原命遣偏裨送鄉衆萬聚觀國編未敢<lb/>
望家乘庶華爛沈思孝友後必有本支賢我今如不述<lb/>
<pb n="KR4f0039_WYG_036-9a"/>
蹟久事將湮況懼流風微末逺忘根源薄物多詬誶觸<lb/>
眼互睊睊儻憶前人厚足令鄙夫寛他日詳紀載為詩<lb/>
發其端<lb/>
世祖賜栢鄉座主雪江獨釣圖恭題<hi>庚寅年</hi>
側聞長老說<lb/>
先皇館閣臣寮如家常政職之外通讌笑有時揮灑翰<lb/>
墨香吾師丐得當軒蹟子孫奉之寳金緗<lb/>
先皇明示絲綸寄又欲臨淵振天綱果是兩朝為舟楫<lb/>
<pb n="KR4f0039_WYG_036-9b"/>
功成譚笑入滄浪莫言五相一漁翁宰相漁翁一槩量<lb/>
鍵戸著書五百巻應與渭水論行藏<lb/>
盛世君臣饒勝事尺幅烟波有耿光<lb/>
　　讀漢留侯唐鄴侯傳<hi>有序年庚寅</hi>
　留侯鄴侯出處語黙大致相似然自漢史則以鬼物<lb/>
　為疑唐舊書遂用詬厲余觀二子固非董葛大醇者<lb/>
　比然所遇亦各不同方外之託殆古人隱曲深心未<lb/>
　可据迹議也<lb/>
<pb n="KR4f0039_WYG_036-10a"/>
嬴焰烈已極不獨報韓私碣石狂風來九域正離披二<lb/>
子誠逸民豈忍坐視之雲龍三古後安必虞夏期相印<lb/>
輕於銖侯封比丸泥攘袂扼腕處即有善刀機呼噏存<lb/>
亡間卻似閒㸃棋坐呼采芝叟緩誦種𤓰詩幾回思塞<lb/>
兌再出整重離此是賢人心神仙固詭辭自從崆峒來<lb/>
下迄華山希身授帝者法不為帝者羈是或一道爾於<lb/>
義不相疵我論兩先生如惠復如夷史遷好竒偉畫工<lb/>
只毛皮唐人亦貌取珊珊骨所嗤何況東方者立徳不<lb/>
<pb n="KR4f0039_WYG_036-10b"/>
純師<lb/>
　　喜孟秋月有閏<hi>庚寅年</hi>
不愛春光豔惟貪秋景頻霜華多溉物月色倍還人場<lb/>
圃寛收拾桁楊慢設陳<hi>每年以孟秋奏讞</hi>西成應再熟<hi>京畿各道秋禾</hi>
<hi>甚茂</hi>巽命恰重申<hi>是嵗停刑</hi>魄滿增他夜宵中正兩辰山花迷<lb/>
厯日黄菊破枝新<lb/>
　　送張景峰司冦歸韓城<hi>庚寅年</hi>
鎖院藹沈沈偕公事撿校羣英發春暉孤潔懸秋曜閒<lb/>
<pb n="KR4f0039_WYG_036-11a"/>
夢到幽蹊千花向我笑中有十丈紅知公為領裱病夫<lb/>
何碌碌承風采餘俏旋膺北斗司共奉明離詔職掌同<lb/>
犇波西園一殷頫如何便歸飛告我家山妙淇澳萬蕭<lb/>
森嶧陽兩修峭洵訏樂丘林無競報廊廟司敗一片心<lb/>
東皇萬里照惟有青門人含情酒不醮早晩踰梁山隂<lb/>
陽遲爾調<lb/>
　　讀明季魏孝子學洢贈鹿太公百韻詩摘四十<lb/>
　　韻<hi>庚寅年</hi>
<pb n="KR4f0039_WYG_036-11b"/>
明衰當晩造時事沸於湯亂象成郊野深根起廟廊蠅<lb/>
營渝白黑龍戰混元黄占得守宮兆星摇宦者芒晉君<lb/>
迷二䜿秦國棄三良處士摧東漢清流湛末唐祖宗優<lb/>
積累節義滚成行慘裂聞周魏彫殘繼左楊即家誅宿<lb/>
舊提逮出軍廂孝子紛營䕶忠臣自慨慷緹縈誠可憫<lb/>
張儉豈曾藏烈烈名家子哀哀岐路傍上書嗟聽逺避<lb/>
迹畏聲揚投命明知徳抽肝發頌章閒情皆懇款苦調<lb/>
反鏗鏘猶切完巢望終罹滅性殃詩辭盈百韻才藻歎<lb/>
<pb n="KR4f0039_WYG_036-12a"/>
兼長宜作時之瑞如何遇不祥瓊英灰烈焰碧蕙殄秋<lb/>
瀼漫說身無就吾云行已芳不亡是耼夀何處論彭殤<lb/>
鹿氏傳忠孝燕臺擅族望直辭批衮闕偉績佐巖疆子<lb/>
也遑將父翁言但死王太公故韋素義問滿衣裳交盡<lb/>
南州彦亭齊北海香奉常怡暮景閣老事高陽雨化江<lb/>
村席風移易水鄉承顔伸稚慕蒿目激中腸他日孤城<lb/>
碎空身白刃當賢郎哀毁甚魏子後先相始悟兹亭闢<lb/>
無心海内颺平生多與許變故忍忘將直為憂同病非<lb/>
<pb n="KR4f0039_WYG_036-12b"/>
因救有喪草枯憐臭味狐死痛悲傷任俠寧堪儗求仁<lb/>
庶可方山戎表孤竹昌國剰汶篁臣子垂千祀幽燕有<lb/>
耿光斯人良繼躅況我舊乗障感彼蓼莪什賡歌為變<lb/>
商<lb/>
　　中秋喜月<hi>庚寅年</hi>
昔年拊王甸所蘄風雨和每逢節序日瑣屑問謡歌三<lb/>
五殷秋仲來嵗占麥禾往往深夜望白露濕衣多責重<lb/>
信神理不謂民言訛今夕復中秋孤曜奪星河游絲渾<lb/>
<pb n="KR4f0039_WYG_036-13a"/>
不掛緑淨一天波是日巽音下恩施沸滂沱海郡直乾<lb/>
卦千家槁上科轉米三十萬帥府為聫牁兹事漢來無<lb/>
禹稷或經過喜氣排新霜豈為枌榆頗即見三登治吾<lb/>
老卧丘阿<lb/>
　　李巨來母吳氏六十<hi>庚寅年</hi>
草廬舊望在江州婕妤曹家世業修永夜燈光兼紡讀<lb/>
由來壼教即箕裘斑衣線迹春暉滿彩軸綸音嵗晩收<lb/>
好把蘐花高樹背明年甲子又從頭<lb/>
<pb n="KR4f0039_WYG_036-13b"/>
　　擬古詩十九首<hi>庚寅年</hi>
　　　蘇子卿懐李陵<lb/>
熒熒陌上花經霜著根蒂人生義與恩蠻貊不可棄蓬<lb/>
轉入邊沙所分長委翳回飇忽天來吹我上雲際故友<lb/>
盈觴酒殷勤為我置短舞復哀歌淚下霑襟袂嗟子慕<lb/>
竒勲終怵神明忌自非上聖人達節安得冀<lb/>
　　　武侯躬耕言志<lb/>
我生逢離亂避世來南州四體聊且勤正為衣食謀中<lb/>
<pb n="KR4f0039_WYG_036-14a"/>
原戎馬暗微管何時休天王狩洛許厥咎在諸侯耕夫<lb/>
亦何冀場功嵗晩收稂莠紛不薅誰謂我無憂<lb/>
　　　又續梁父吟<lb/>
我昔瑯琊日行吟悲晏子今此輟耕來居然寄百里嵗<lb/>
嵗欲東征苦無精銳士先生相齊國一日遂忍此晉楚<lb/>
方彊大時欲疆我鄙民感區豆恩爭為陳常死公室正<lb/>
暌孤漫言以禮已<lb/>
　　　陶靖節懐古<lb/>
<pb n="KR4f0039_WYG_036-14b"/>
五世生韓家秩比趙魏老一朝西風動武穆枝葉掃<hi>邘晉</hi>
<hi>應韓武之穆也</hi>張子亦何歸避迹甘枯槁不待擁立時預識商<lb/>
山皓偶乗少年氣平沙奮一搗意外逢真人因縁攄素<lb/>
抱時㑹非邂逅辟穀良須早<lb/>
　　　張曲江歸韶州<lb/>
海嶠搏飛來科名慙我設<hi>曲江中道侔伊呂科</hi>既乏匡時資寧敢<lb/>
忘歸潔皇路雖清夷吾道每弭節黨人樂已媮衆女曼<lb/>
相說鄙夫抱狷介生還固無缺翻思忤王鳳又曾識石<lb/>
<pb n="KR4f0039_WYG_036-15a"/>
羯余身豈憚殃誠懼駭機發贈汝繞朝鞭恃有祖宗烈<lb/>
　　　杜工部居䕫<lb/>
文翁既已去相如病奈何溯游䕫子國坐望巫山阿襄<lb/>
王名跡卑先主顧命多古編增感慨近事日蹉跎蜀嶂<lb/>
有洩雲蜀江能興波飄零乃如此卒嵗但浩歌<lb/>
　　　又聞郭令公退囘鶻<lb/>
我有八哀詩昔為寵亡族郭公方朝宁未敢入題目曩<lb/>
者二京淪收功兩年速掉臂行艱危無心避螫毒顛沛<lb/>
<pb n="KR4f0039_WYG_036-15b"/>
義益明晩節誠尤篤片言拜花剺杯酒卧廬幄宗衮伏<lb/>
忠信王路濟傾覆名配尚父尊兆叶大人卜庶幾叙西<lb/>
戎從此靖荒服詩史病江干無才頌方叔<lb/>
　　　韓司馬從軍<lb/>
宣王既平淮桓公亦侵蔡苟非以兵車到今民何賴列<lb/>
朝姑息恩達官老成態書生憤欲絶儒纓擬將壊但令<lb/>
渠魁殱不望通侯拜<lb/>
　　　又撫山東過華山<lb/>
<pb n="KR4f0039_WYG_036-16a"/>
我昔登華巔慟哭憂墜死今來諭强藩日行四百里引<lb/>
分有重輕非我前怯耳孝子不登高臨陣無退靡<lb/>
　　　柳子厚與劉禹錫論詩<lb/>
退之文最竒往往似周漢能為揚雄抝卻效孟軻串詩<lb/>
亦大破時自言格一變天秀綴枝柯所遺放直幹古人<lb/>
不相師終然存體段<lb/>
　　　又柬韓退之<lb/>
少小不自量失身誠有之雖然愆過重終與仁義期夷<lb/>
<pb n="KR4f0039_WYG_036-16b"/>
吾從子糾仲由比季斯亦云行吾誼遂貽君子嗤魑魅<lb/>
為人禦鬼神諒我知願言出三物釋此同道疑<lb/>
　　　种明逸見希夷<lb/>
我志薄時尚簪組非所求遯迹華山下養親具薪羞側<lb/>
聞山間人綺季乃其儔聖祖混中原抗不事王侯乾坤<lb/>
理一貫水火道雙修長夢周海嶽回來飲寒流顧視五<lb/>
代亂升沈擬蜉游真龍既受命一笑萬事休松風正屑<lb/>
屑山路轉悠悠雖無雲霞姿結願在滄州<lb/>
<pb n="KR4f0039_WYG_036-17a"/>
　　　范文正登第後<lb/>
韓子虀鹽飯我乃親甞之讀書得一第穆然更憂思宋<lb/>
承五代敝馮道老韋脂士習今未振致主當何時翩翩<lb/>
鴻漸羽所貴樹之儀絳灌雖重厚坐使賈生悲<lb/>
　　　王荆公與曽子固論文<lb/>
歐公文之彦懇欵自紆徐近出縱横家源流取張蘇懸<lb/>
知百年後靡然皆步趨尚存古人體惟我與爾夫韓栁<lb/>
未足為何況潄其餘勗哉曾夫子共味六經腴<lb/>
<pb n="KR4f0039_WYG_036-17b"/>
　　　又鍾山書懐<lb/>
夙有家食尚中路聖明偶俄然忘薄劣欲以瓦納牖宣<lb/>
尼衰無夢姬公去我久儒生何不量虚已良已厚狂瀾<lb/>
方滔滔豈易挽之走但知霜雪嚴誰待陽春後望誠負<lb/>
蒼生怨乃及朋友投迹鍾山下日夜訟愆咎雅衰四裔<lb/>
侵俗敝人鮮飽器窳蠧莫知瓶存綆已朽民訖是多盤<lb/>
孰言革三就我憶白露詩願將周禮救同裯不我察棄<lb/>
我如敝帚鑠盡固是金所哀樹百畮寄語爾新昬無易<lb/>
<pb n="KR4f0039_WYG_036-18a"/>
發吾笱<lb/>
　　　蘇長公贈劉器之<lb/>
退之在潮陽不覺大顛下云能外形骸衣服為之卸況<lb/>
我同道人意氣相凌駕及此共遷流鐵石乃君亞海外<lb/>
乏友生傾心向日夜謂我浮華芟無亦虚假借<lb/>
　　　朱奉使還朝<lb/>
燕山十六年不料復生回悠悠涉淮泗西郊已漸開休<lb/>
兵雖可喜誰言兩莫猜憶在彼中時賔禮數日陪密問<lb/>
<pb n="KR4f0039_WYG_036-18b"/>
何音耗新自順昌來仇讐不足雪蠡種安在哉不望麒<lb/>
麟閣願參御史臺歴歴述所見仁聖豈無哀深恐和戎<lb/>
人未是魏子才歸心何鬱紆歸步正徘徊<lb/>
　　　岳倦翁謝改國史<lb/>
先臣誠好勇殉國昧知幾匡復親承詔精忠獨建旂雖<lb/>
張難與竝自檜更何譏異慘當朝泣深寃列聖唏九原<lb/>
紓勃鬱五嶺返羈鞿日歴湔虚影春秋炳白暉名存身<lb/>
不死功隳節還巍㷀子安能報中興仰帝畿<lb/>
<pb n="KR4f0039_WYG_036-19a"/>
　　　真西山謁建陽祠<lb/>
生于夫子鄉髫齡未負篋幸此崑崙渠爛熳山溪浹孟<lb/>
氏計所生相望猶幾葉今我拜幽宮高第響然接既茹<lb/>
瓊玉英花露豈足獵同里兩文公<hi>楊億亦諡文公浦城人</hi>吾將安<lb/>
卒業<lb/>
　　春日西郊泛舟<hi>辛卯年</hi>
田生非田家諸父皆嗜儒買舟具殽核邀我泛清渠兹<lb/>
塗日所經車馬但喘吁風埃洛城外何曾省鑑湖是日<lb/>
<pb n="KR4f0039_WYG_036-19b"/>
天濃黝餘寒頗蕭疎愛似南溪水晶瑩照髮膚含恩魚<lb/>
在藻<hi>捕魚有禁</hi>應候栁依蒲太液通西岫深溝寫平蕪扁舟<lb/>
思夷曲錦纜憶姑蘇尋花升逺岸行藥到浮圖諸子雜<lb/>
逸興老者忘病軀及辰修褉事<hi>翼日恰為清明之已</hi>歸路滿風雩<lb/>
<hi>薄晩風勁</hi>連年看夏芍春朝此遊孤長望山之阿所思天一<lb/>
隅信美非泉壑聊樂出闉都主人善醉客懽言日未晡<lb/>
　　怡園雅集排字<hi>辛卯年</hi>
晨起甞衙餐折柬謝文翰徂嵗易新姿東風破舊院朝<lb/>
<pb n="KR4f0039_WYG_036-20a"/>
岑景已迷夕峯根未斷午氣納寒輕疲身獲欹徧繁隂<lb/>
谿香開茂密鳥啼亂句律欣共搜心迹憐全判徳音抵<lb/>
蘭芬低回極歡翫<lb/>
　　送唐次衣歸省<hi>壬辰年</hi>
緑浪漾麥華之子循陔去白頭望斑衣應倚庭前樹巧<lb/>
匠忽䄂手遣誰實館署俗下但犇波豈憶南山霧此行<lb/>
盛所業來只光文部況是古人心不以三公顧栁雨湖<lb/>
邊舟花風壩上路無窮惜别意轉作羇人慕投老負<lb/>
<pb n="KR4f0039_WYG_036-20b"/>
君親素食已孤露慰薦賴友朋栖遲付良晤愁人兮奈<lb/>
何風萍儗離聚邀恩抵故丘去來幸一遇事業富後生<lb/>
鼎鼎方未暮振刷步清夷甘使流年誤吾歸山之阿寓<lb/>
我以佳句<lb/>
　　壽梅定九先生八十<hi>壬辰年</hi>
去聖三千逺六藝日以湮専家多墜緒絶學少傳人往<lb/>
往振竒者紛論失道真坐令殘陋輩嗤斥謬云云我識<lb/>
梅先生倐逾二十春始見浩然博繼飲薰然醇扣其生<lb/>
<pb n="KR4f0039_WYG_036-21a"/>
平書累世莫問津秉鉞在邦畿館置城之闉後生頗知<lb/>
問我老又誰陳獨念千秋業名山猶可分誰能師老耼<lb/>
存之俟子雲金薤一毫芒梨棗已繽紛寳氣驚星斗天<lb/>
上動<lb/>
至尊連日乗仙槎輝光薄<lb/>
紫宸授官臣已老賜牓顔其門别來又七載音素常諄<lb/>
諄蠅頭滿長幅龍馬想精神堯夫室一堵欲學范希文<lb/>
衣冠鮮此志無力故足珍借問今何其丹書出渭濵道<lb/>
<pb n="KR4f0039_WYG_036-21b"/>
術混黙語古節高賤貧有孫能傳業文質已彬彬況是<lb/>
連床話嵗嵗雨風辰當朝盛制作官曲一齊論吾知先<lb/>
生夀有如川方臻上之偕五更饋酳為國賔就其老巖<lb/>
藪戸外屨亦芚惟恨千里隔無因奉酒樽春風九十度<lb/>
祝哽及兹晨姑蘇佳麗地杖屨每逡巡頗訂明年諾相<lb/>
遇菊花新<lb/>
　　題成絅齋所居畫圖<hi>壬辰年</hi>
城南有風榭煩暑每來洗草樹暗生秋蒹葭明寒泚靜<lb/>
<pb n="KR4f0039_WYG_036-22a"/>
者厭卑喧蓬居乃鄰此繪事寫幽襟歌篇動逸耳子佩<lb/>
十年初鄉賔他日始名穫渾無心學荒矻有恥悠然思<lb/>
溯洄何人秉周禮<lb/>
　　題高氏望親廬<hi>壬辰年</hi>
子房負竒氣此地遇石公君親事既畢然後從赤松高<lb/>
士諸生雋幼慕出樊籠顧瞻乏嗣息嚴君夀未終適館<lb/>
授荒餐卧不設苴茸云有萬里游欲令狎瀧涷夜視蝨<lb/>
如車拔髮串蟣蟲親長婦已産一暮若騰空孝子哀求<lb/>
<pb n="KR4f0039_WYG_036-22b"/>
索嵗行又閼逢君留有誓言吾去不可蹤其兄今大耄<lb/>
儒俠淮泗東君理猶應存遨嬉八紘中以兹孝子思為<lb/>
作望親宮屬我紀其事高揭碑之豐我本塵土士素論<lb/>
薄崆峒嘉君無弱節足以厲悲風天上有神仙不離孝<lb/>
與忠聞者休詫驚為爾話參同<lb/>
　　劉西谷館丈宿負詩名罷官乃益攻苦遂造古<lb/>
　　人妙處方期鼓吹大雅奄疾不淑同道歎傷余<lb/>
　　久瘍病喪不親唁追作挽詩寓為盛世惜才之<lb/>
<pb n="KR4f0039_WYG_036-23a"/>
　　意<hi>壬辰年</hi>
棼棼植春卉幾人獲其畬非啓山川閟終當塵霧遮劉<lb/>
子雍州雋早乗鳳池槎秦風古悍勁濟之以柔嘉名聲<lb/>
久藉藉而我日星車未能發篋笥已向傍人誇㑹建行<lb/>
臺節來觀析木鹺迎我西沽東水澱漾日花職事諐何<lb/>
遽文章厲益加何殊永栁者芝菌擢寒葩近日數王陳<lb/>
館閣闢詩衙君材尤茂出清泚露文砂二公相繼老代<lb/>
匱有絲麻<lb/>
<pb n="KR4f0039_WYG_036-23b"/>
聖世誰潤色朝著佇朝赮嵗内隕三星兹行豈龍蛇風<lb/>
騷齊委翳人物發深嗟孤旐幽都暮荒車崤嶺斜玉樓<lb/>
知何處詞㑹失専家北地才難久西鄰文喪耶不鄙謂<lb/>
余老披心共酒茶百韻篇在手寳之瓊瑶華君没我方<lb/>
病大招無挽些書此寄吹篪白露正萋葭<lb/>
　　寄六叔父<hi>有序年壬辰</hi>
　六叔父七十夀辰擬為詩文以祝職鞅鹿鹿三年而<lb/>
　未就今朝援筆聊爾成章仍是叙述艱難非祝釐體<lb/>
<pb n="KR4f0039_WYG_036-24a"/>
　也雖然言於尊親者無文而叔父至性竒節所以取<lb/>
　勲名延福夀在吾宗則宜有後於魯者其大致曷以<lb/>
　加兹既用奉寄又將廣徴能言者詞韻彚成冊頁俟<lb/>
　他日納致尊前貽示子孫有孝友天植者尚得以論<lb/>
　其世也<lb/>
叔父少竒俶善悟不耽書稍長從所好高下遂鳥魚適<lb/>
值閩中亂奴隸亦節符叔以俊傑名儕輩盡招呼吾叔<lb/>
莞然笑云我病在軀坐視羣兒戲三嵗集于枯我時一<lb/>
<pb n="KR4f0039_WYG_036-24b"/>
丸蠟無路至幽都上懼驚長老下畏洩童雛向叔咨度<lb/>
之答言忠必輸汝迹不應露吾艱敢避乎再遣未能達<lb/>
身送我僕痡夜走連城險直上贛關孤拜表西江介取<lb/>
道鄱陽湖歸來成血胝半載卧呻吁王旅既南下及我<lb/>
共憂虞排浪扼鯨蛟依山搏虎貙團鄉勞子泰哭庭劇<lb/>
申胥中丞阻白鴿將軍滯石珠支橋通鳥道枕席過師<lb/>
徒代我控辭章遂上機密疏元凱權為將班超便棄儒<lb/>
西邵東渡海専閫衡山隅雅歌長游詠輕裘獨曳婁非<lb/>
<pb n="KR4f0039_WYG_036-25a"/>
久丐身去不與詿誤俱忠智哉吾叔章逢孰有逾收蹤<lb/>
從松石浪迹恣枌榆書畫已工絶晩更事鉛朱經義數<lb/>
十篇風格變唐瞿以兹課孫子騰達有三姝幼學尚多<lb/>
輩飛鳴竚後圖前嵗吾面<lb/>
聖顧問尚憶初人生終始節完全世所無少小同災患<lb/>
相將兩素鬚白楊傷滿望寒柏只孤株魂夢歸杖几嬉<lb/>
逰逐巷衢瞻依應有日預此寄區區<lb/>
　　壽蔣子遵母五十<hi>壬辰年</hi>
<pb n="KR4f0039_WYG_036-25b"/>
吾友何屺瞻設教姑蘇城其徒八九輩盡為天下英或<lb/>
能熟紀載或能妙唱賡晩更撥其華驅之以窮經栁州<lb/>
有家法韓門互自名擁比渾無迹曳笏何須驚就中制<lb/>
藝者直蹂王錢庭曰金又曰蔣舉徳妙義生古人亦今<lb/>
爾何以學易成外則功師長内則恩父兄蔣生有賢父<lb/>
厚教薄經營既知所日嚴因識誰寧馨孰言芝無根醴<lb/>
水源自清板輿他日事即此為親榮今朝北堂舞下奏<lb/>
南陔笙百嵗兹方半正似月垣平我歌致所望不復作<lb/>
<pb n="KR4f0039_WYG_036-26a"/>
聲鏗<lb/>
　　題汪荇洲館丈把犁圖<hi>壬辰年</hi>
贊颺魯齋賢昔有王磐者便章政事堂躬耕懐孟野此<lb/>
是一絡事如何知者寡遮莫夏畦荒塵埃紫陌馬嗚呼<lb/>
乗馬騎牛㑹有時君今此志尚愆期阿昆暍日采藥去<lb/>
黄山移文未許歸白髮青蓑春雨外一幅長康為我揮<lb/>
　　夜坐不眠念修宗禮述志<hi>壬辰年</hi>
我先君子天常性生篤厚源本推溯宗祊衰俗之中心<lb/>
<pb n="KR4f0039_WYG_036-26b"/>
焉禮經　我祖之終其目猶視祝之不靈先君乃誓立<lb/>
廟修墳怡然而閉　兵燹之後祠燬墳荒所以我祖念<lb/>
之不忘先君誓止永言皇皇　皇皇多年其志乃就頽<lb/>
址桷新堙丘松茂割田立守蒸甞是侑　乙已元日聚<lb/>
族於斯肇行一獻咨度禮儀于今四紀姓戚循之　宗<lb/>
子法廢愛羊存朔直年均勞奠獻以爵三人居中跪聞<lb/>
嘏祝　為此禮者非曰貴貴載稽古義無禄不祭左宗<lb/>
右直以昭穆位<hi>余家主祭一人有爵者中立左宗子右直年葢有爵則得以其禄祭宗子以存</hi>
<pb n="KR4f0039_WYG_036-27a"/>
<hi>古直年以均勞也其序立則以昭穆尊卑為前卻若宗子貴而又直年則主祭只用一位</hi>　大宗之<lb/>
祭長至春元始祖先祖論取伊川尚有春秋沿舊以禋<lb/>
<hi>有明時宗中先達率於大宗祠祭春秋先君増以長至元旦實與伊川論合然春秋如舊有其舉之未敢廢也</hi>
　此外小宗各遵其格法得立廟自厚於昵五世則遷<lb/>
自統於嫡<hi>今達官封贈及高曾則法得立四親之廟然五世之中須以達者之宗子宗孫主祭雖旁</hi>
<hi>支又有貴顯自復立廟為宗則可不得於小宗廟主祭葢先者之澤未斬也與大宗之禮不同</hi>　大體<lb/>
既具細文未修凡我後人置此悠悠羇宦於外有軫心<lb/>
憂　濫厠清班宜禮而退服古於家庶啓來裔鄉鄰慕<lb/>
<pb n="KR4f0039_WYG_036-27b"/>
者兼此講肄　祭禮之外謹始慎終冠昬喪紀弔問吉<lb/>
凶有殷無替民徳斯隆　文省情多費薄意厚雖貧可<lb/>
申雖愚可究減損周郁忠質為右　徇俗既非返古尤<lb/>
難事不駭衆義則稱先厥維艱哉損益之間　有弟勤<lb/>
經能誦三禮我將即之討定大指述作宗規以諗我里<lb/>
　<lb/>
　<lb/>
　榕村集卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻三十三</head> <lb/>
    <p>
<pb n="KR4f0039_WYG_033-1a"/>
欽定四庫全書<lb/>
　榕村集巻三十三<lb/>
　　　　　　　　　　　　大學士李光地撰<lb/>
　傳<lb/>
　　孝子王原傳<lb/>
王原直隸文安人也父珣於明正徳中苦嵗荒役重不<lb/>
不支辭其妻曰我去則呼者不及門庶嫠婦孤兒猶可<lb/>
安也遂逃出不復返是時原方在抱稍長從羣兒學有<lb/>
<pb n="KR4f0039_WYG_033-1b"/>
嘲其無父者原歸問母故而悲曰我當求父母曰兒幼<lb/>
不能也原慧甚為母計䇿移居邑治中開設酒飯店舍<lb/>
多作袜屨諸行色所需物遇他方逺客至則或資以袜<lb/>
屨或雞黍厚款之不受直問所欲曰吾父姓某名某身<lb/>
貌若何亡出有年矣倘所寄寓若道途邂逅者客幸為<lb/>
兒跡訪相告生死不忘酬也居久之無得既娶婦乃復<lb/>
辭母覓父去母泣留曰年逺父存亡不可知且若父甿<lb/>
耳流落何處誰知名者無為父子相繼作羇鬼使我無<lb/>
<pb n="KR4f0039_WYG_033-2a"/>
依原痛哭曰不得父兒不歸也幸有婦陪母母毋以兒<lb/>
為念遂遍走尋覓足跡幾半天下日乞食充腹跣步重<lb/>
趼至於見骨南北去來雖距家百里不歸望積十餘年<lb/>
無倦色一曰渡海至田横島假寐神祠中夢至一寺當<lb/>
午僧炊莎食之味苦以細肉為湯和之乃甘適一老父<lb/>
入而驚寤老父曰孺子頓憊若此何為者原以情愬且<lb/>
語之夢老父曰吾試為子占之午者正南位也莎根附<lb/>
子泥肉和之附子膾也求之南方父子其㑹乎原喜拜<lb/>
<pb n="KR4f0039_WYG_033-2b"/>
謝去而返南踰洺漳向洛汝而行所歴寺刹皆遍己而<lb/>
至輝縣帶山者有寺曰夢覺原心動曰吾夢豈至是徵<lb/>
耶天雨雪寒甚卧寺門外有僧徒見之詰知其為尋父<lb/>
也憐之導見其師而與之食師曰子何貫曰文安曰吾<lb/>
徒舊有文安人者盍出與叙鄉井乎相問姓名則即其<lb/>
父也乃相抱持慟哭嗚呼世果有鬼神乎無鬼神也茍<lb/>
有鬼神則一念之孝為宜捷於枹鼓何乃淹歴時嵗無<lb/>
歿存之問者十有餘年始告以兆哉夫惟神不能離人<lb/>
<pb n="KR4f0039_WYG_033-3a"/>
而孤行故必待其力之盡誠之極然後幽明響應此鬼<lb/>
神之情狀也父猶未肯即歸曰吾棄家絶意久矣無顔<lb/>
復返原牽衣哭不止寺僧莫不感動相與勸其父曰若<lb/>
不歸子必死子死妻媳必繼死奈何忍滅一家親也於<lb/>
是相將還里門夫妻子母復聚鄉人為之嗟歎至於今<lb/>
宅里墳墓必指孝子名之父子並登大夀比孫而顯貴<lb/>
族氏科名繁盛迄易代不絶<lb/>
贊曰孝子生不識父稍長而哀慕不己匍匐顦顇百身<lb/>
<pb n="KR4f0039_WYG_033-3b"/>
殉之此天常之厚義合古人非習於名教勉强者也近<lb/>
年浙人有兄亦因貧去不返後其弟成家辭妻子單身<lb/>
尋覓南北東西所涉萬里數年而得之黔中其事可與<lb/>
孝子作配忘為何人所記異日當檢出與孝子同傳庶<lb/>
幾頑者感薄者愧百世之風豈必夷恵哉<lb/>
　　銳峯和尚傳<lb/>
銳峯和尚者俗姓楊少為儒業稍長激於家落内釁薙<lb/>
髮依僧在順治乙未丙申間年四十頗能談論賦詩與<lb/>
<pb n="KR4f0039_WYG_033-4a"/>
予諸父相往還一日大冦林某刧余家十二口以去索<lb/>
贖甚賒羈繋榜楚者年餘僧謂余仲父曰是望不可厭<lb/>
也冦强而驕有玩心夜覆其巢家可奪取也吾徒某能<lb/>
識賊山後路彼為導而君家僮鄉衆隨之出賊不慮萬<lb/>
一幸濟卒用其言脫家難五十而受法於其師稱悟道<lb/>
偶邂逅溪亭與余語余問人與禽獸環復轉生信有是<lb/>
乎僧曰不足問也佛法所以觀天地者用心法觀而巳<lb/>
矣夫人晨暮逡巡間變滅萬念為人者屢為禽獸者屢<lb/>
<pb n="KR4f0039_WYG_033-4b"/>
矣又問悟與修孰要者僧曰發大願力為要大願既堅<lb/>
悟與修精進乃可語耳又問佛說所謂了心性者如何<lb/>
曰除善惡無記問其指曰心不存惡亦未存善又非昏<lb/>
昏然不省覺者是除善惡無記是後居余鄉之南山閩<lb/>
亂時危苦無聊數登山訪之或竟日話所言皆能發人<lb/>
心意計度世事成敗人所以處置患難甚有中機者旬<lb/>
月下山與吾徒逰黙然終日坐言笑因物雖酒肉狼藉<lb/>
於前自食一盂飯厠其間無厭惡色尤喜與人奕敗則<lb/>
<pb n="KR4f0039_WYG_033-5a"/>
拂衣自笑然再强之亦不倦作詩率爾而成時有可誦<lb/>
句年八十五晨起沐浴端坐而終<lb/>
　　顧寜人小傳<lb/>
顧炎武字寜人吴之長洲人自㓜博涉彊識好為蒐討<lb/>
辯論之學十三經諸史旁及子集稗野列代名人著述<lb/>
微文碎義無不攷究騎驢走天下所至荒山頺址有古<lb/>
碑版遺跡必披榛菅抉斑蘚讀之手録其要以歸十餘<lb/>
歳至七十而老勤如一日於六書音義尤獨得余始官<lb/>
<pb n="KR4f0039_WYG_033-5b"/>
庶吉士曽相從為半日話時余於音學無曉也寜人舉<lb/>
大指示之曰古者同文聲與形應凡字旁從某音必從<lb/>
某後世不悟音譌反謂古書為叶皆非也唐韻承江左<lb/>
末流部居悉舛分合之間紛不可治今當以詩易周秦<lb/>
之文為正質驗字旁分者幷之合者離之使古書無二<lb/>
音然後得復其舊余聞言猶未省了家居數載追尋言<lb/>
緒未達者自以意為之說又七年復來京師則寧人沒<lb/>
矣聞其書已成亟求觀之所意者幸不謬然寜人之學<lb/>
<pb n="KR4f0039_WYG_033-6a"/>
於是始窺其備蓋平上去三聲雖有差互猶得類從入<lb/>
聲則雜亂尤甚如人經荒流者不第鄉貫不可復追姓<lb/>
氏族系皆不自别矣有顧氏之書然後三代之文可復<lb/>
雅頌之音各得其所語聲形者自漢晉以來未之有也<lb/>
書既刻厚自寳秘曰五十年後乃有知我者耳尚有日<lb/>
知録數十巻識大小覆同異辨是非亦有補於學者其<lb/>
徒潘耒刻之閩中衛先生爾錫言其地理書用心尤多<lb/>
然未見也孤僻負氣譏訶古今人必刺切徑情傷物以<lb/>
<pb n="KR4f0039_WYG_033-6b"/>
是吴人訾之然近代博雅淹洽未見其比<lb/>
　　閻百詩小傳<lb/>
余聞百詩閻先生名久曩撫直隸先生甞郵致所著書<lb/>
數種得披讀焉今之學者大抵搜華擷卉為文辭之用<lb/>
而己至於字義故實書文形聲尚未有留意講考於其<lb/>
間者若大者為遺經源流禮典同異細而地名山川史<lb/>
載人物真贋是非之跡則豈徒以樸學置之抑其惡賾<lb/>
就簡而自恬於譌陋嗚呼文武之道豈有小大哉萬一<lb/>
<pb n="KR4f0039_WYG_033-7a"/>
朝廷舉行石渠之典吾知衆籍羅凑而莫之措辭儒者<lb/>
之羞非云小缺矣先生學極博論極核間有出新意掃<lb/>
沿說者究其持辨本末悉有所据依趙贊善志其與汪<lb/>
鈍翁難喪禮事昔者眉山蘇氏曽以是嘲伊川矣其門<lb/>
人為之答亦曰正叔太君先逝而己令有如先生歴引<lb/>
古義折以通禮彼不得於言者豈能無愧惜乎先生逸<lb/>
處終老曽不得奉清燕備顧問蒐祕府校藝文與諸儒<lb/>
上下折衷贊經史於方微補遺逸之文獻是誠可悲也<lb/>
<pb n="KR4f0039_WYG_033-7b"/>
巳余甞慨夫老成日逺舊學彫傷晩出後生益將無所<lb/>
考質自余登朝後識面者長洲顧寧人宣城梅定九鄞<lb/>
縣萬季野知名者尚有三數輩而先生其一也諸君子<lb/>
者皆博極羣書能以著述自通於後中間有専門名家<lb/>
者就其所造古人不讓也今惟定九尚老而康時致音<lb/>
問餘則皆零落不可復見每覽周易碩果之辭大雅典<lb/>
型之詩俯仰斯文不勝寤歎先生子詠求余言掲之原<lb/>
余不工金石之文故謝不為而其學行大致則趙志具<lb/>
<pb n="KR4f0039_WYG_033-8a"/>
焉聊寫余那頌先民之思倣司馬氏伯夷屈原體為閻<lb/>
先生小傳<lb/>
　　施將軍逸事<lb/>
施将軍名琅閩之晉江人值明亂少而從戎曽隨大學<lb/>
士黄公道周出仙霞闗知事不可為輒以偏禆有所建<lb/>
陳公報之曰君言是也顧吾大臣仗義守死而己倘有<lb/>
他竒變可以佐時君輩行矣勉之遂謝黄公去明亡寄<lb/>
食海上鄭氏嫉害公不相容囚公艙中欲殺之公以計<lb/>
<pb n="KR4f0039_WYG_033-8b"/>
遁脫鄭遂殺其父若弟公歸<lb/>
本朝用戰功數年間至大帥佩將軍印召入為内大臣<lb/>
列伯爵余素未深知公一夕就公燭下話道及順治己<lb/>
亥年事余曰社禝之靈也令賊不頓兵城下驅而徑前<lb/>
者是誠可危公笑曰宜何向余曰循山而東奈何公曰<lb/>
南北步馬不相若久矣衆寡勞逸又懸所在雖響應作<lb/>
聲勢實觀望不能為之助也纔涉北地與官軍交賊立<lb/>
盡耳徐又曰向彼舍短用長者委堅城泝江而上所過<lb/>
<pb n="KR4f0039_WYG_033-9a"/>
不留直趣荆襄呼召滇粤三逆藩與之連結摇動江以<lb/>
南以撓官軍則禍甚於今日矣棄舟檝之便而敝攻圍<lb/>
故知賊無能為也余以是知公能明年<lb/>
天子以海患久未熄復起公提督水師専平海事越二<lb/>
年余請急家居邂逅公小店中雨甚稍憩余曰公出師<lb/>
在此月然衆皆言南風不利公必犯之何也公曰賈豎<lb/>
之言也夫北風日夜猛夜則更甚自此至澎湖舟戴星<lb/>
行就能魚貫相尾幸而不散然島嶼悉賊据到彼未能<lb/>
<pb n="KR4f0039_WYG_033-9b"/>
一戰奪之舟無泊處坐與行殊風浪飄泊軍不能合也<lb/>
將何以戰夏至前後二十餘日風微夜静海水平如練<lb/>
可以抛舟泊洋聚而觀釁不過七日舉之必矣用北風<lb/>
者徒幸萬一南風則十全之算也然節候月離旬日間<lb/>
當有颶風亦偶間歳不起此則天意非人慮所及又賊<lb/>
將劉者為彼魁傑設以他將守澎湖雖敗未服也必用<lb/>
再戰如守澎者劉或死或敗則勢盡膽喪矣臺灣可不<lb/>
戰而下余喜曰冦平矣公笑曰何相信也余曰聞為將<lb/>
<pb n="KR4f0039_WYG_033-10a"/>
者必識天時利害地理向背較將之智力公兼之矣能<lb/>
無平乎公以六月十四日舟發銅山十六日至澎湖二<lb/>
十二日剋勝果在七日中戰之日東南角微雲起劉方<lb/>
調遣拒敵望見喜甚須㬰雷聲殷殷動劉推翻食案歎<lb/>
曰天命矣海行占風者以雲起為風兆聞雷則散云劉<lb/>
敗後乗小舟走至臺灣憂沮無復戰意率先納土悉如<lb/>
公料先是明季鄭之祖芝龍海大冦也歸誠後貴顯甞<lb/>
朝京師過龍虎山有異人為決未來事語甚隠然意若<lb/>
<pb n="KR4f0039_WYG_033-10b"/>
<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>土稱孤爭衡南面者末云金雞唱龍種消公辛酉生<lb/>
其専征又以辛酉年龍種者芝龍子孫也余十五六時<lb/>
便聞斯語後二十餘年而驗<lb/>
贊曰此余所聞見於公者雖其子若孫不知也公以功<lb/>
進封侯爵及後裔史臣當有傳故紀其逸事云爾<lb/>
　　書吴伯宗尋弟事<lb/>
吴伯宗山西稷山縣民弱嵗喪父母兩弟俱幼相依一<lb/>
日其少者忽失去伯宗訪求數年未得其次者忽又失<lb/>
<pb n="KR4f0039_WYG_033-11a"/>
去伯宗哀切不能己逺近尋覓稍有音問則以負販為<lb/>
名不憚千里庶幾得之後其少者得之都中為髙姓人<lb/>
僕髙遇之頗厚且感其兄之義謂之曰吾為子善撫以<lb/>
待子方求次弟有行來時可倂歸也時己微聞其次之<lb/>
信乃在寧古墖將軍所部下寧古墖者北去遼陽盛京<lb/>
尚數千里爛胛天明堕指裂膚之地<lb/>
國家所以處罪人也伯宗慨然與其季別曰吾得仲則<lb/>
偕返不返則併吾之妻子屬子矣舊都郊闗出入有禁<lb/>
<pb n="KR4f0039_WYG_033-11b"/>
限伯宗率以計達至則跡其弟果在也赴將軍訟之使<lb/>
部下将領質焉中間伯宗忽躍起不跪將領怒而朴之<lb/>
血被面伯宗徐曰民非敢與官抗適見略吾弟者奴吾<lb/>
弟者皆王法不宥之人也美衣帽平立官側民兄弟良<lb/>
家子為奸人誘掠萬里投命官不急明其寃而以罪囚<lb/>
相待俯伏詰訊民是以不服將領意悟且懼其還返閽<lb/>
籲白之将軍而歸之自出闗至入歴三時其在寧古墖<lb/>
正冬月節候極寒足凍盡見骨兄弟相扶數曰行冰雪<lb/>
<pb n="KR4f0039_WYG_033-12a"/>
中僵仆幾不能起嗚呼其懇勤可書也李子曰兄弟相<lb/>
失相求人情之常非髙行也自俗化之衰倫理日薄兄<lb/>
弟尤甚及父母之存而有尤鬩不相能者逮乎同氣而<lb/>
分富則競財産貧則計錙銖妻子奪之外人間之漸而<lb/>
陌路不如故裒原隰急患難者聖人猶以為情之至而<lb/>
系之經也伯宗之求弟久而篤勞而決及其出闗訣季<lb/>
之言則之死而不怨人盡伯宗世豈有手足相忘之事<lb/>
哉伯宗頗識字甞於旅店讀論語至父母之年則歔唏<lb/>
<pb n="KR4f0039_WYG_033-12b"/>
哭失聲嗚呼小宛之哀興於明發能友者未有不厚於<lb/>
孝者也伯宗雖農民在京師國相澤州陳公髙其義既<lb/>
與為禮又為詩七十六韻以謌之縉紳士友多就見之<lb/>
者夫農之秀者則升為士古之制也冀缺茅容路側耕<lb/>
夫以内行之敦為有道者别識卒於賢臣名士青史爛<lb/>
焉余誠未知伯宗志質何如然願伯宗自此永昆弟之<lb/>
好無使異日鄉之人曰昔之求之如此其勤也而後乃<lb/>
稍衰且曰兄之念之如此其至也而弟乃不類則雖未<lb/>
<pb n="KR4f0039_WYG_033-13a"/>
澤於詩書文以禮樂而使鄉黨嘉尚以終始宅里之表<lb/>
王政其舍諸<lb/>
　行狀<lb/>
　　吴愧菴行狀<lb/>
君之歿於京師太翁實眂焉親見子之病亡憂戚棼亂<lb/>
幾無以自勝一夕進小子地謂之曰吾哀而不節神明<lb/>
荒矣又父子之親也屬辭為難夫交兒之久識兒之深<lb/>
舍子其誰矣兒命雖夭而行有足稱者子其述諸抑猶<lb/>
<pb n="KR4f0039_WYG_033-13b"/>
吾兒之志與地不文者也又不能為譽顧與君交異尋<lb/>
常不得以拙於文墨謝聊述吾所知於君者靡一字逾<lb/>
美欺死友於幽冥也君諱曾芳字孫若第南宫後自號<lb/>
曰愧菴曰吾學行未成而亟臻兹聊以志吾歉也自其<lb/>
五世祖恒菴公來皆世修儒業文行蜚聲處者仕者操<lb/>
持特吉以為常君生質清明神爽灑落自太翁以淵源<lb/>
之學著述選訂無翼而飛君侍側有所聞然居恒不拘<lb/>
拘佔畢纂組而凍解冰釋發於天機篇成而人見之蓋<lb/>
<pb n="KR4f0039_WYG_033-14a"/>
莫知其所以然也丙午舉於鄉五䇿簡要明剴易人所<lb/>
難丁未試春官佹得而失庚之役令甲一變矣君在舟<lb/>
車中始為飜經談理之文櫽括合體度中程式聲色詞<lb/>
華燦如也遂振籜取髙名其天材卓絶如此性行至孝<lb/>
出於自然無矯飾自太翁太母感其誠稱之無異辭者<lb/>
比與太翁周旋道路爰及京邸太翁少恙則䰟寐為之<lb/>
不安三餐茹歠偶失調度則憂形於色晴隂愉怫拊摩<lb/>
慰藉務使體適而心懽焉其胸中無宿物慍喜隨所觸<lb/>
<pb n="KR4f0039_WYG_033-14b"/>
過而輒忘與人交開口見肝肺或為人謀必竭其忠樂<lb/>
道人善不訐人惡及夫聲色睚眦卒能理遣不圖所以<lb/>
報也性怛易恥修邊幅外視之若絶無稜崖者而實有<lb/>
觚隅不茍為破節事姿識通朗善察人情偽曉暢事機<lb/>
然實知大體執大義非小黠為錙銖者比也吾於君中<lb/>
表兄弟辱傾知者最深自往歳同鄉薦循是以來四五<lb/>
年間行住必共藟葛之後繼以新姻指壬為媒合若天<lb/>
作成進士後與君竝擬清華之選試詔東閣之下君乃<lb/>
<pb n="KR4f0039_WYG_033-15a"/>
竊謂余曰余得失無足齒然得幸相從假三年優暇讀<lb/>
書論理以補吾欠是吾隠也既不得遂則又曰吾别子<lb/>
而歸所憾者此耳至彌留垂絶猶以是相感歎嗚呼其<lb/>
所嚮乃如此而身彫零不得致也造命者其果有知耶<lb/>
嗚呼哀哉自革至歿神氣清整言身後事不亂若豁然<lb/>
於去來間者憶丁未春試日之前地夢仙樂降康迎君<lb/>
於館卒之夕又夢君來相見執手升階隂飇盈堂君撫<lb/>
余涕泣嗚咽不能任詢所從來云得假於帝者送之出<lb/>
<pb n="KR4f0039_WYG_033-15b"/>
户擁喝甚都嗚呼君之精魄靈氣不與土苴腐散無疑<lb/>
也男兒修短命矣如君者未獲世之滋垢而速返清虚<lb/>
夫復何憾獨其家貧遺兒小棄煢煢之親投以劬勩抱<lb/>
孝思之大戚隠幽憂於九亰平昔從游靡不永歎而況<lb/>
於生死形魂之交如地者哉君既辱余知死又余屬知<lb/>
我貧也知我不利於時也君於余奚取茍有鬼神覬余<lb/>
相焉耳矣君年少未有設施於世故約略其行質諸親<lb/>
友既以哭吾私亦莫使化者渺無聞焉<lb/>
<pb n="KR4f0039_WYG_033-16a"/>
　　先太夫人行狀<lb/>
嗚呼不孝光地等誠薄釁深不獲更徼休福以引吾母<lb/>
年於數年生死長訣<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>戾極天聞報摧裂荒迷哽塞獨<lb/>
念母夀登八十强半在貧賤患難中際窮不仆遇險而<lb/>
脫晩乃大䝉<lb/>
國恩褒封三至見其子孫科第三人八十之辰尚能强<lb/>
起受家人拜逾二十日病困呼子婦諄諄教誨凡七日<lb/>
夜而乃瞑然而含此在古人稱夀徳考終焉孤等既無<lb/>
<pb n="KR4f0039_WYG_033-16b"/>
光顯之才誠孝之感緬惟祉不虚附蓋母生平孝慈寛<lb/>
厚達節明義有以致之將邀大人先生衮錫片言用耀<lb/>
幽翳雖在昬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不可不忍死以有述也母姓呉氏安溪<lb/>
儒族吴公參贊女年十七于歸先大人逮事舅姑以敬<lb/>
以愛最能得父母驩心處妯娌間終始以和忍羣莫間<lb/>
言鼎革後閩中多故山訌海潰迄無寧宇母隨先君轉<lb/>
徙避地至於危巢深箐猿狖之家皆托足焉先君剛正<lb/>
而母佐之以和柔故所遇而安雖有鳥獸蟲蛇不攫不<lb/>
<pb n="KR4f0039_WYG_033-17a"/>
螫如是者幾二十載曽祖以下兩世未𦵏惟先君彷徨<lb/>
日夜卜兆開墳惟母營謀拮据佐之兵燹後村落焚燬<lb/>
先君未有棲止亟構一椽以依先神亦惟母節嗇萬端<lb/>
克竟其事家極貧窶衣食之入悉為葬塋祠宇祀田費<lb/>
至饑餓無怨聲流離中未甞肯使諸子廢學内雖甑空<lb/>
館餐必具雅不樂諸子濫交惟儒衣者造户雖不告豫<lb/>
酒肴焉諸子不學憂見於色聞讀書聲則曰吾貧不恨<lb/>
矣光地既幸成名官翰林丐假歸覲未三月三逆亂作<lb/>
<pb n="KR4f0039_WYG_033-17b"/>
閩以蕞爾地二豎居之務在汙辱士大夫以固民心光<lb/>
地遯而野處幸無磷緇於賊而為蠟丸報<lb/>
至尊父母實教之大師既收疆其明年又再亂漳泉所<lb/>
屬縣皆淪陷光地守一村與郡城相犄角如湯雞釡魚<lb/>
坐待爛耳時先君既背母絶無兒女子怖畏態鄉里走<lb/>
散母獨與光地俱且曰汝惟義之為吾不懼也於是密<lb/>
請兵於親王將軍巡撫鑿嶺濟師萬騎飛渡而重圍解<lb/>
嗚呼當艱危時忠孝之完虧呼吸間耳一毫之差千仭<lb/>
<pb n="KR4f0039_WYG_033-18a"/>
之墜古今有際此不能決者多以父母故也令母幾微<lb/>
讋於利害悲啼援裾方寸必亂孤等將要領之不暇保<lb/>
又安能茍全身名以有今日晩荷<lb/>
國恩稍稍得温飽然勤素不改其舊晨夕紡績至於耄<lb/>
且疾弗廢臨殁之言未聞其悉而伯父書云皆忠孝友<lb/>
悌之言也無及私瑣者嗚呼母之始終大畧如此母生<lb/>
於某年月日卒於某年月日六十之年翰林庶吉士封<lb/>
誥適至七十之年内閣學士兼禮部侍郎封誥適至今<lb/>
<pb n="KR4f0039_WYG_033-18b"/>
八十之年翰林掌院學士兼禮部侍郎封誥又適至<lb/>
綸綍臨門皆與懸帨不相先後蓋巾幗知大義若有冥<lb/>
符之感焉惟孤光地弗類數十年來色養無狀居官又<lb/>
無勤勞大負慈母拳拳報<lb/>
國之訓而今而後雖自悔責其將何及孤露餘生縱未<lb/>
即填溝壑而報酬又何施三春既邁風樹遥落悲夫悲<lb/>
夫末可追己大人先生有以哀亡而未棄其孤先親不<lb/>
朽孤等死且不朽<lb/>
<pb n="KR4f0039_WYG_033-19a"/>
　墓誌銘<lb/>
　　代仲父為朱氏姑墓誌銘<lb/>
余兄弟六同母者四女兄弟三同母者一即妹也妹既<lb/>
適朱氏吾母以少小愛之故每思憶輒病沈頓歸則為<lb/>
之脫然輾轉憐念心口呼哦至於大故妹既得父母歡<lb/>
而尤竭誠於兄弟凡郡行館其家饋奉接待腆而加愉<lb/>
其事兄雖父弗翅嗚呼吾母於是為能愛矣入朱門克<lb/>
幹其家其才優旋犇走於亂屢還與兄弟相依卒死於<lb/>
<pb n="KR4f0039_WYG_033-19b"/>
兹又十餘年間甥繼之妹夫又繼之甥己幸登科為當<lb/>
振朱氏以慰妹心而亦速夭其命嗇雖然自妹有行則<lb/>
因亂數寧歸卒於斯今又以時事弗克合祔藏於斯生<lb/>
也淇衛之思沒焉營丘之首雖命則然抑亦吾母與妹<lb/>
之志也與妹生於某年月日卒於某年月日以某年月<lb/>
日𦵏於感化里上黄肚鄉之鉊孔崙時日孔亟其孀孺<lb/>
不能備物其兄弟亦不能勷也納磚於壙聊具日月而<lb/>
銘之曰<lb/>
<pb n="KR4f0039_WYG_033-20a"/>
　生不逺父母兄弟藏鄰先世之松楸魂儳此宅義歸<lb/>
　於朱以永其庥<lb/>
　　姪婦翁氏墓誌銘<lb/>
余之宗屬稠夥冠一邑自能書為儒外其有行義材幹<lb/>
魁傑拓落以自見於鄉里㳺大人成名者尚數十輩若<lb/>
猶子行世若其稱首也余既素知世若世若又有子讀<lb/>
書能文辭余謂世若之世將顯矣一日次子廷璋抱一<lb/>
編拜而起視之其歾母行狀世若所述於是二年矣卜<lb/>
<pb n="KR4f0039_WYG_033-20b"/>
厝有期千我幽碣余曰諛墓非古也況我於而親以屬<lb/>
則宗以叙則尊且婦人無外事以不見為徳吾烏可亹<lb/>
亹為虚辭充幅而已乎蓋古之為志也譜日月備世系<lb/>
爾也雖然吾有所感焉不可以已昔者吾鄉俗之厚也<lb/>
不可見矣比年以來人不識禮義女子攝夫職把門户<lb/>
有大事公議則丈夫遯匿使婦人出而尸之暇則相從<lb/>
宴㑹逰遨為歡談笑譏切旁及當世之務其外人弗之<lb/>
禁又從以為能嗚呼豈不痛哉古人曰福之興莫不起<lb/>
<pb n="KR4f0039_WYG_033-21a"/>
於室家道之衰莫不由於閫内以吾所聞而母事姑奉<lb/>
良人以孝以順子之翁家貧好客而中饋無謫聲嵗時<lb/>
躬履田園收其枲絮菜果麤衣塗手不辨為良家婦可<lb/>
謂賢矣昔者子之王母寡居厲志翼而翁而伯叔於成<lb/>
子之母之徳又如此此福之基也可不勉諸廷璋泣而<lb/>
受之姪婦生於某年月日卒於某年月日以某年月日<lb/>
𦵏於某所姪婦課子有方又甞夢其亡舅謂之曰若善<lb/>
事姑必䝉冥祐然則斯藏之吉不蔡於隂陽銘之曰<lb/>
<pb n="KR4f0039_WYG_033-21b"/>
　陽節流邁委翳隂魄儀範昭然不掩厥徳志誼有終<lb/>
　矧予世澤<lb/>
　　族子世寬墓誌銘<lb/>
吾族子世寬卒練後之四月其孤鳯先等以𦵏期來告<lb/>
且泣而請曰先子昔厚於從曾祖封大夫晩又獲愛於<lb/>
叔愛之斯録之矣願得一言嘉其行誼將以寵諸幽乃<lb/>
本其生平而誌之曰君諱夢植世寬其字也號澹齋父<lb/>
蜚碧公蚤卒母洪氏撫孤四人君為叔子稍長能自樹<lb/>
<pb n="KR4f0039_WYG_033-22a"/>
立有長才以勤嗇起家為望人俾寡母生食其孝養復<lb/>
痛其父不逮贖歸公祭田俎豆之宗祠以榮之晩益推<lb/>
其有餘流民之來於吾鄉餓者與之食貧無殮者畀之<lb/>
檟材以百數先大夫再新宗祠君亦舍財搆為廊廡完<lb/>
好其内外山行水涉惻然動心為橋梁以通津或平庀<lb/>
确<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>疏為道塗肩者徒者多侈其利焉於是前後之任<lb/>
於吾邑者皆以禮禮賓之嗚呼勤於積而不儉於施嗇<lb/>
於己而周於衆其所以承先燾後委祉於子孫者亦云<lb/>
<pb n="KR4f0039_WYG_033-22b"/>
有志於是矣昔我先大夫追孝前人又嚴於交處而獨<lb/>
與君腎腸必敷無小大無或不諮諏無逺近無不相及<lb/>
移時歴嵗於君未甞有所厚薄疏數君亦悉意與偕衰<lb/>
壯惟一先大夫屬纊之辰距大斂己將一日君來哭拜<lb/>
四體俄動嗚呼君今亦殁矣姪親也故人舊也是將反<lb/>
於幽丘裒其原隰感痛先大夫所以終始於君死生之<lb/>
際烏可以無言哉君生於某年月日卒於某年月日享<lb/>
年六十有三將以某年月日𦵏於來蘇里之虞埔鄉許<lb/>
<pb n="KR4f0039_WYG_033-23a"/>
磜宫後牛角壠坐乙向辛兼卯酉銘曰<lb/>
　嗚呼吾姪孤幼是丁為爾自隲以底於贏孝心為質<lb/>
　上逮宗祊施而不窒哀此獨㷀漸逺是即嘉魄於塋<lb/>
　銘吾述之爾後之成<lb/>
　　夫人林氏墓誌銘<lb/>
夫人年二十而歸余性安靜寡言笑親疎雖莊其淡然<lb/>
莫能指其口過以疵來時正家貧窶何有何無母太夫<lb/>
人必躬親之而夫人佐焉逮余著朝籍僅一請急省親<lb/>
<pb n="KR4f0039_WYG_033-23b"/>
而值閩亂七載憂危繼以先君辭世艱㷀萬狀及爾顛<lb/>
覆相保至於巢卵無傷嗚呼何可忘也戊辰後余一出<lb/>
十餘嵗祖贈公祠中堂甫新而前楹未搆夫人自偁百<lb/>
費連垣接屋門堂兩室不斂不醵奐然就成焉母太夫<lb/>
人之䘮余留京守制自宅恤至安厝凡百哀勞皆夫人<lb/>
率我諸昆經紀其後乃將子孫視余官舍聚首七年護<lb/>
長子喪以歸又五年而夫人亦繼逝矣嗚呼夫人以余<lb/>
貴累荷<lb/>
<pb n="KR4f0039_WYG_033-24a"/>
國恩窮極品服拜舞私庭世俗所艷也而其始之鞠困<lb/>
中為諸子殤折摧悲實終身無樂況非夫婦之際其孰<lb/>
能知之夫人姓林氏嵗貢進士華捷公之女生於某年<lb/>
月日歿於某年月曰享年七十有三子三今余丐歸買<lb/>
地葬夫人於光得里形家以為吉夫人其安之銘曰<lb/>
　同穴之義著於經誰謂後死者撫紼以行子魄有歸<lb/>
　余心寧終爾慈愛福我後生<lb/>
　　冢男鍾倫墓誌銘<lb/>
<pb n="KR4f0039_WYG_033-24b"/>
兒名鍾倫字世得生而聰慧四歳未讀書先能識字誦<lb/>
千字文竟篇稍長性至孝凡其父母疾病婢僕侍者夜<lb/>
闌皆憊獨不解衣扇爐下需湯藥立應二十能時文與<lb/>
詩甚不屑為俗體志亦向學而夙多病及余宦於官又<lb/>
代事祖母勞家計年四十四而夭故有姿性而不能充<lb/>
之如古人要其可稱於家鄉者犇走陵阜度祖母之封<lb/>
自得吉土營費勤劇哀叔歿而推與之禮耆舊畜孤嫠<lb/>
拯憂困能别而有恩指擯鄉邪義動於色此親疎有述<lb/>
<pb n="KR4f0039_WYG_033-25a"/>
不以父子之私也癸酉舉於鄉余視學及撫軍於直隸<lb/>
皆從入閣命至而兒己病困咫尺不能同行朝暮馳急<lb/>
馬相訊既色起而旋反遣醫去猶能詢我安候而瞑聞<lb/>
喪裂胸慟可勝哉初娶黄氏先逝繼娶何氏則今合祔<lb/>
者也後兒九年歿獨為長媳撫諸孤風雨之餘不覩寜<lb/>
宴故尤可慟也今以某年某日葬兒與何氏於本里土<lb/>
名成道院前望諸先墳尤近父為子志非情所堪也歳<lb/>
壬子余感異夢謂兒當特上青霄者一科未足厭兹兆<lb/>
<pb n="KR4f0039_WYG_033-25b"/>
也嗚呼或在其嗣裔銘曰<lb/>
　期汝堂祊而夙山阿人能𢎞道其如命何有根者必<lb/>
　蕃庶以榮其柯<lb/>
　　施太夫人張氏墓誌銘<lb/>
昔余請急時正當靖海將軍靖海侯施公平島之歳其<lb/>
用兵本末悉所聞覩若乃逆揣賊形預握勝計排衆議<lb/>
而駕南風奪澎湖以扼要害凡其蕩掃六十年盤互積<lb/>
冦不旬朔而功成者皆準以氣節風候晝行夜泊之宜<lb/>
<pb n="KR4f0039_WYG_033-26a"/>
參以敵將敵兵彼己强弱之算詳慮以坐籌而神速以<lb/>
決機雖文淵之圖隴右指畫山川鵬舉之定楊么刻料<lb/>
時日不足逺譬也故公海外勲伐人盡見之而其曲折<lb/>
深密則余知之尤詳又二十餘年公去世久矣地代匱<lb/>
綸扉公嗣子襲候爵世范踵門請曰范生母張太夫人<lb/>
所生男子二定海總兵官今陞提督廣東全省總兵官<lb/>
世驃者與范實為同懐太夫人以是春二月終於定海<lb/>
官署念先人舊交微子莫與志其墓者余病且不文一<lb/>
<pb n="KR4f0039_WYG_033-26b"/>
切應酬俱㫁絶然枌榆寜静甞於公有微管之歎且深<lb/>
交至戚義不容辭乃據狀而撮其略曰太夫人張姓系<lb/>
出閩之同安望族生而端莊幼嫻女儀年十六歸於施<lb/>
公嫡媵雍和終始無間侍養洪太夫人尤能得其歡心<lb/>
及公留京為内大臣宦槖素薄太夫人至鬻簪珥親女<lb/>
紅以佐家使公無入室憂而又日夜訓子讀書十餘年<lb/>
無倦色公銜<lb/>
命再督水師平海則夫人二子皆己束髮能從戎夫人<lb/>
<pb n="KR4f0039_WYG_033-27a"/>
勗之曰勿以年幼而忘請纓之志殉父報<lb/>
國在此行也事定之後公封大爵世襲罔替遺疏以范<lb/>
嗣封而驃自山東濟南參將歴擢以至専閫皆位尊品<lb/>
極繩公之武夫人往來就養其間諄諄教誨無異幼少<lb/>
時嗚呼觀樹之根視其枝其條逺而實繁必其資者厚<lb/>
也公諸子皆質有文武自振於時夫人撫之一也而其所<lb/>
生則又卓卓成就如此厥考功烈之所貽内徳純茂之<lb/>
所鍾於是乎不可舍一論矣夫人累以子貴受一品封<lb/>
<pb n="KR4f0039_WYG_033-27b"/>
及迎養定海恭遇<lb/>
南巡特賜<lb/>
御書錦堂萱茂扁額以為光寵病革之前總戎君以軍<lb/>
政自陳<lb/>
優㫖褒留夫人猶及見之感激涕零呼總戎囑以忠孝<lb/>
而歿嗚呼二子雖哀可以無恨矣夫人生於某年月日<lb/>
卒於某年月日今將以某年月日𦵏於某原夫以公之<lb/>
百戰勤勞歴致爵位夫人起家而居有之此詩序所謂<lb/>
<pb n="KR4f0039_WYG_033-28a"/>
徳如鳴鳩者而匡衡又謂福之興莫不始於室家則其<lb/>
多膺象服昌大厥嗣不亦宜乎銘之曰<lb/>
　南陽擇徳令淑實當彌厚厥積是以世昌握節分茅<lb/>
　寵藉紛紜載此天光游於九原含彼純懿復歸於坤<lb/>
　我碣諸幽以兆其子孫<lb/>
　<lb/>
　<lb/>
　<lb/>
<pb n="KR4f0039_WYG_033-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集巻三十三<lb/>
</p>
<p>
</p>
  </div>
</body>
</text>
</TEI>
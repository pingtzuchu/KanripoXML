<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻三</head> <lb/>
    <p>
<pb n="KR4f0039_WYG_003-1a"/>
欽定四庫全書<lb/>
　榕村集巻三<lb/>
　　　　　　　　　　　　大學士李光地撰<lb/>
　春秋大義<lb/>
作春秋之義有失古人之言之指者不可不正如孟子<lb/>
　言春秋天子之事也蓋謂春秋本諸侯之史其時列<lb/>
　邦僭亂名分混淆而史體乖舛夫子因而修之其名<lb/>
　秩則一裁以武成班爵之舊其行事則一律以周公<lb/>
<pb n="KR4f0039_WYG_003-1b"/>
　制禮之初故曰春秋天子之事者猶曰天子之史云<lb/>
　爾説者不察而以為夫子行南面之權則近於夸矣<lb/>
　又董仲舒述夫子之言曰我欲託之空言不如見之<lb/>
　行事之深切著明也蓋謂凡著書者言理則虚徴事<lb/>
　則實故雖言理義以垂訓不如借二百餘年行事使<lb/>
　是非得失皆著見於此爾説者以為春秋是夫子之<lb/>
　行事非空言比亦似非本意又司馬遷言易本隱以<lb/>
　之顯春秋推見至隱見即顯也天道隱人事顯蓋言<lb/>
<pb n="KR4f0039_WYG_003-2a"/>
　易本天道以該人事春秋推人事以合天道故其下<lb/>
　即云易與春秋天人之道也説者又似以推見至隱<lb/>
　為推究隱情之義故譚經往往有鍛鍊文致者皆由<lb/>
　於此也<lb/>
隱公元年書春王正月案正月者周建子之月也三正<lb/>
　迭用而建子為周制故系之以王左傳以王為周王<lb/>
　者是也然建子非春也而冠之以春從來諸儒説者<lb/>
　不同或謂月可改時不可改周人未嘗以子為春也<lb/>
<pb n="KR4f0039_WYG_003-2b"/>
　孔子假此以見行夏之志爾或謂月改則春移實周<lb/>
　人以子為春而非夫子加之也如前之説則建子非<lb/>
　春也而以為春名實亂矣如後之説則正王之正也<lb/>
　春亦王之春也而升春於王名實亦乖矣然則何説<lb/>
　之從曰春之不改者禮樂制度所以因於百王也春<lb/>
　之移者頒朔行令所以行於當代也春秋當代之書<lb/>
　則以春移之説為近然而升春於王蓋行夏之志寓<lb/>
　焉矣升春於王何以寓行夏之志乎曰正者王事之<lb/>
<pb n="KR4f0039_WYG_003-3a"/>
　始也春者天道之始也王所為者系之以王天所為<lb/>
　者不得而系之以王也雖三正迭用而惟夏得天故<lb/>
　曰升春於王者寓行夏之志也四字之義既明則全<lb/>
　經之要俱舉何則以王法正天下以周正列國故曰<lb/>
　春秋為尊王作也以天道正王道以百王之禮正周<lb/>
　禮故又曰孔子為後世王者而修也是故隱無正為<lb/>
　其不尊王也桓無王為其不正下也桓之四年七年<lb/>
　無秋冬為其不奉天也其義皆由此起矣<lb/>
<pb n="KR4f0039_WYG_003-3b"/>
隱公惟元年書春王正月為經之大義所託始餘十年<lb/>
　皆不書正故曰隱無正隱之所以無正何也正朔者<lb/>
　王所頒諸侯所稟也故諸侯而奉正朔則朝聘無失<lb/>
　期而歲事來辟矣隱之在位十有一年之間王命凡<lb/>
　五至焉而身既不朝亦無一介之使之報禮于京師<lb/>
　則是列公之不奉正朔自隱始也春秋尊王之書大<lb/>
　義可不正乎是故削其正非謂其居攝之謂也<lb/>
桓公在位十八年惟元年二年十年十八年書王餘皆<lb/>
<pb n="KR4f0039_WYG_003-4a"/>
　不書故曰桓無王先儒説之曰諸侯弑其先君者王<lb/>
　法所必誅是故元年書王正桓之弑也二年書王正<lb/>
　督之弑也十年書王天道之周也十八年書王人事<lb/>
　之究也其餘皆不書王者明王法之所必誅而王不<lb/>
　特不誅也恩命屢至生死有加焉夫臣弑其君者有<lb/>
　之子弑其父者有之孔子懼作春秋故託始於隱桓<lb/>
　之際深探其本則由王法之不行也是故不書王以<lb/>
　見志<lb/>
<pb n="KR4f0039_WYG_003-4b"/>
繼世書即位正也不書即位弑也繼弑而書即位則與<lb/>
　聞乎弑也隱不書即位攝也此穀梁子之義例不可<lb/>
　易也故君而行即位之禮則書之君而不行即位之<lb/>
　禮則勿書聖人安得以意為筆削哉攝者不敢即位<lb/>
　也繼弑者不忍即位也非聖人削之也繼弑而即位<lb/>
　非特無不忍之心蓋將以泯其事也若曰先君無故<lb/>
　者是以安然即乎其位而不辭<lb/>
特書首月者其一時無事者也若其時之他月有事則<lb/>
<pb n="KR4f0039_WYG_003-5a"/>
　不特書首月矣惟隱莊之元年他月有事而特書首<lb/>
　月則以雖不行即位之禮而元年不可以無正也定<lb/>
　之元年獨無正者公六月始即位則是前此無君也<lb/>
　無君而何以有正是故例異於隱莊也<lb/>
春秋列侯皆僭爵故魯亦侯也而稱公然而經因之者<lb/>
　本國也其餘則卒也以其班秩秩之及其葬也以其<lb/>
　僭號稱之不以秩秩則無以正其僭之非也不以號<lb/>
　稱則無以存其僭之實也凡春秋書法多如此者故<lb/>
<pb n="KR4f0039_WYG_003-5b"/>
　臣弑其君子弑其父必削屬籍而不以爵氏通然惟<lb/>
　入經之初州吁督萬無知四人而已其後或姓氏之或<lb/>
　世子公子之不削屬籍則弑君者猶夫人無以正其弑<lb/>
　之罪也不姓氏之世子公子之則安知其非微者盜者<lb/>
　而為邦之臣子乎是無以著其弑之實也凡具其實者<lb/>
　之謂案正其罪者之謂斷先案而後斷者史體也先斷<lb/>
　而後案者經義也為尊者諱為親者諱故惟魯之弑君<lb/>
　不可書天無二日民無二王故惟呉楚之僭號不可著<lb/>
<pb n="KR4f0039_WYG_003-6a"/>
然則有稱國以弑稱國人以弑者豈不得其主名與曰<lb/>
　苟不得其主名則從盜殺蔡侯申之例矣殆非也然<lb/>
　則先儒罪累上之説何如曰罪可累上晉楚陳之三<lb/>
　靈當之矣晉之厲與靈孰愈而異其文乎此則所謂<lb/>
　自比於逆亂設滛辭而助之攻者又安可以訓然則<lb/>
　經意安在曰春秋因舊史從訃告有所損而不能益<lb/>
　也臣弑其君子弑其父不有董狐南史之諒其赴於<lb/>
　友邦實者幾何夫不以實赴者則必有所諉其罪矣<lb/>
<pb n="KR4f0039_WYG_003-6b"/>
　大都微者當之也夫子參稽國史以及七十二邦之<lb/>
　聞得其故矣而不敢造其辭也故欲正其所誅則赴<lb/>
　異而事專欲從其所諉則實乖而網漏今有殺人之<lb/>
　獄而斷之者知其為豪傑魁横而無輸辭也與其移<lb/>
　辜以弊獄孰若懸案以徵兇故書曰某國弑其君執<lb/>
　政任事必有當之者則亂臣賊子死有餘懼書王法<lb/>
　而不誅其人身意蓋如此也<lb/>
然則楚公子圍之類何以竟泯其迹也曰凡稱國稱人<lb/>
<pb n="KR4f0039_WYG_003-7a"/>
　以弑者其國以弑赴而有所諉者也故夫子不從其<lb/>
　所諉明元兇之有在懾姦惡於無形也若其國不以<lb/>
　弑赴則舊史闕焉夫子無從加焉楚公子圍之類是也<lb/>
春秋有褒貶而無黜陟説者以為黜列侯之爵非也為<lb/>
　此言者以滕薛杞入經皆侯也其後或伯或子故以<lb/>
　為夫子黜之也滕朝隱稱侯至朝桓而稱子纔越二<lb/>
　年爾先儒或以為其後服屬於楚故黜之或以為首<lb/>
　朝弑君者故黜之夫此時未有楚也因其後服屬於<lb/>
<pb n="KR4f0039_WYG_003-7b"/>
　楚而豫黜之可乎且攷二百餘年滕無服屬於楚之<lb/>
　事也其後服屬於楚無如陳蔡鄭許然而末聞黜爵<lb/>
　何哉以為首朝弑君者罪止其身可矣何為終春秋<lb/>
　而不復春秋弑君者無一黜而黜朝弑君者正法殆<lb/>
　不如是又或為三國自貶以省㑹盟之役攷桓之初<lb/>
　霸事未興盟㑹未煩也且五等之列周有定制春秋<lb/>
　不順諸侯之自尊而反順其自黜哉杜氏謂時王所<lb/>
　黜正矣而難者曰時王能黜諸侯則春秋不作夫東<lb/>
<pb n="KR4f0039_WYG_003-8a"/>
　周之替也然而齊晉之霸實王命之儀父黎來實王<lb/>
　爵之故沃武公曰不如子之衣安且吉兮就其威不<lb/>
　行於呉楚之逺且大若滕薛杞之小邦以為時王所<lb/>
　黜於事豈闊哉春秋之後又將百年周益卑矣三晉<lb/>
　為侯猶請命焉況平桓之世東遷之初哉<lb/>
國惡則諱臣子之禮也夫子曰父為子隱子為父隱直<lb/>
　在其中矣蓋以其不變是非之實但隱之而已則直<lb/>
　道行乎其間無傷乎天下萬世之公義也昭公謂呉<lb/>
<pb n="KR4f0039_WYG_003-8b"/>
　女為孟子自諱之也故春秋因之曰孟子卒不稱夫<lb/>
　人不稱薨為君諱也他日答司敗以知禮而又引為<lb/>
　已過者以此<lb/>
國之敗辱亦諱臣子之禮也雖然敗辱而旋復者則不<lb/>
　諱是故乾時之敗不諱以其旋勝也讙闡之取不諱<lb/>
　以其旋歸也言其所可言者而已必求其説則鑿也<lb/>
公及諸侯之大夫盟諸侯之大夫來盟皆不書公亦諱<lb/>
　也非其班也以此類之楚屈完來盟于師盟于召陵<lb/>
<pb n="KR4f0039_WYG_003-9a"/>
　不著其所與盟者亦為諸侯諱爾謂嘉屈完之慕義<lb/>
　美桓公之用禮蓋取孟氏所謂彼善於此者君子則<lb/>
　於是乎見蠻荆大邦之抗管子功烈之卑也<lb/>
魯諱敗不諱戰周諱戰不諱敗莫敢與王戰者也戰而<lb/>
　勝猶恥也戰之恥甚於敗故諱戰不諱敗<lb/>
春秋以日月為義例信乎曰此亦史法之舊云爾事之<lb/>
　大且要者則謹而日之私家記録猶然况國乗乎是<lb/>
　故郊祀宗廟則日崩薨卒葬則日天災地變物異則<lb/>
<pb n="KR4f0039_WYG_003-9b"/>
　日以至㑹不日而盟則日侵伐不日而戰滅則日此<lb/>
　其大凡也有應日而不日者矣未有不應日而日者<lb/>
　也應日而不日者舊史失之也畧之也以是為特筆<lb/>
　之褒貶則否<lb/>
曰以名字爵氏為褒貶者何如曰春秋者正名之書秩<lb/>
　序命討於名乎寓之諸侯不生名失地名滅同姓名<lb/>
　然或失地而不名者國滅而奔哀之也或滅同姓而<lb/>
　不名者貶爵為人足以見志也國滅而奔則不名以<lb/>
<pb n="KR4f0039_WYG_003-10a"/>
　哀之而有不哀之者徐子章羽也僭王者也國滅而<lb/>
　受執則名以責之而有不責之者虞公䕫子人其滅<lb/>
　同姓者於工則存滅者之爵甚滅之者之罪也其奔<lb/>
　也不名其復也名衛侯鄭衎也其奔可恕其復可罪<lb/>
　也大夫不名必事可賢焉者髙子季子也三恪之國<lb/>
　則因事以存其官宋司馬司城也非此族也則以姓<lb/>
　名通其不稱姓氏者非有大惡則君未賜氏焉爾<lb/>
四時者紀事之綱故經雖其時無事必書首月者備天<lb/>
<pb n="KR4f0039_WYG_003-10b"/>
　道也桓之四年七年不備秋冬先儒以為王命之尊<lb/>
　下聘于簒國列辟之逺旅朝於亂邦是恩威之不明<lb/>
　而好惡之不公人道忒而天命僭矣春秋推顯至隱<lb/>
　書人事而寓天理春夏徳也秋冬刑也刑屬三千罪<lb/>
　孰大於弑其君父故陳恒弑君孔子告於哀公而請<lb/>
　討之今不討則已又降尊而聘之涉逺而朝之亂臣<lb/>
　賊子其將何慄焉如彼秋冬天之威也天失其道草<lb/>
　木猶干犯之而況於人乎是故削其秋冬乃㳟行天<lb/>
<pb n="KR4f0039_WYG_003-11a"/>
　討之志非闕文也王朝之大夫不名諸侯不生名安<lb/>
　有來朝聘而反名之是故以知其志也<lb/>
然則昭公十年定公十四年之無冬何也昭之十年先<lb/>
　儒謂是取呉孟子之歲也四時之序春者父子之仁<lb/>
　夏者賔主之禮秋者君臣之嚴冬者夫婦之别冬之<lb/>
　為夫婦之别何也冬之時天氣上騰地氣下降天地<lb/>
　判而後陰陽交不判則無以為交也夫婦别而後父<lb/>
　子親不别則無以為親也百世而㛰姻不通者周道<lb/>
<pb n="KR4f0039_WYG_003-11b"/>
　厚其别也昭始亂之天敘之典紊矣削冬見志不亦<lb/>
　宜乎定之十四年孔子去魯之歲也天之功至冬而成<lb/>
　夫子曰苟有用我者三年有成將向於成而去王道<lb/>
　之不就天道之不終也是故不書冬者傷之此類並<lb/>
　不可以闕文置也<lb/>
然則莊之二十二年夏無事不書首月而書五月何也<lb/>
　曰是莊公在喪納幣之歲也周之夏四月夏之春二<lb/>
　月也周官以是月㑹男女詩曰士如歸妻迨冰未泮<lb/>
<pb n="KR4f0039_WYG_003-12a"/>
　言其禮之宜豫則是月者㛰姻之月也居喪納幣則<lb/>
　㛰姻之禮廢比事屬辭以見意其義不亦深乎<lb/>
然則哀之十四年並不備夏秋冬何也曰文之終也文<lb/>
　成致麟而聖作終矣雖然春秋於變異必謹而日之<lb/>
　故先儒曰五石六鶂之文不立則王道不亢今麟之<lb/>
　異豈徒非石鷁比乎夫子所親視又非日月之不詳<lb/>
　也然而不日抑且不月何也曰意在於春也經以春<lb/>
　始以春終春者天之始也治亂循環必復其始故易<lb/>
<pb n="KR4f0039_WYG_003-12b"/>
　終於夬謂一變而乾也詩終於豳風言乎變之可正<lb/>
　也論孟皆終於堯舜禹湯文武之統聖人之志豈舎<lb/>
　命哉方春而仁獸至夫子之望於後王者逺矣故公<lb/>
　羊子曰不亦樂乎堯舜之知夫子也<lb/>
日食書日書朔朔日食也書日不書朔朔後食也書朔<lb/>
　不書日朔前食也不書日不書朔陰雨食也陰雨食<lb/>
　則國都不見而他處見之非靈臺所覩測則未知其<lb/>
　為正朔與朔之前後與是以闕之也若夫夜食之説<lb/>
<pb n="KR4f0039_WYG_003-13a"/>
　則非日食不占夜猶月食不占晝是以唐一行之作<lb/>
　厯也上溯往古必使千有餘年日食必在晝月食必<lb/>
　在夜也<lb/>
經書閏月多在歲終是以史者有歸餘於終之説如其<lb/>
　然也必也春秋之時厯法失也否則經之閏月偶在<lb/>
　歲終也閏以王居門為義是四時皆有之之證矣<lb/>
襄之二十一年連月日食非變也蓋史者異文或曰九<lb/>
　月庚戌或曰十月庚辰而夫子兩存之以闕疑如甲<lb/>
<pb n="KR4f0039_WYG_003-13b"/>
　戌巳丑陳侯鮑卒之例<lb/>
齊桓存三亡國而書辭不同城邢序三國城縁陵繋諸<lb/>
　侯城楚丘則無所繫説者必求異義非也凡事無所<lb/>
　繫者内辭也城楚丘殆魯人在焉爾<lb/>
説春秋者每据左氏傳以發難曰是事舊史有之而經<lb/>
　何以不書是直以左氏傳為舊史也而可乎左氏之<lb/>
　生最後故其紀事終於智伯之亡蓋與公穀相先後<lb/>
　而同業是經者爾左氏長於蒐采文備列邦不專魯<lb/>
<pb n="KR4f0039_WYG_003-14a"/>
　史觀外傳之作可知也夫子修經舊史是據無告無<lb/>
　赴雖知亦闕据左氏傳以議筆削之意者是以東海<lb/>
　為崑崙失之逺矣<lb/>
如楚文沃武入春秋已强大而不見於經者告命未通<lb/>
　也雖同盟同㑹之人其事不告則亦不書舊史所無<lb/>
　故也然則春秋無筆削與曰惟以事實推之而不通<lb/>
　者然後可以議筆削之意矣狄人攻王天王出居晉<lb/>
　文於是借以求諸侯也勤王定亂可不謂功乎以為<lb/>
<pb n="KR4f0039_WYG_003-14b"/>
　不告則僖公在行以為史者畧之則魯人夸美至於<lb/>
　作頌矣然而春秋之書晉事也自侵曹伐衛始定王<lb/>
　之勲泯然無見者則非削而何哉霸業聖門所不道<lb/>
　然於桓也曰一匡天下正而不譎春秋録毫髮之善<lb/>
　況功在王室者哉惟其召王請隧取邑伐原陰凝霜降<lb/>
　月望星稀此易道所深懼而春秋之大戒以此坊民<lb/>
　後世猶有操卓之倫者而可以盛其端乎是故春秋<lb/>
　有大事而見削者此類是也<lb/>
<pb n="KR4f0039_WYG_003-15a"/>
春秋道名分可謂一言以蔽之夫子曰其辭則某有罪<lb/>
　焉爾夫子修辭不過使其言之順理然先儒以為制<lb/>
　事之權衡揆道之模範蓋周公之禮樂在焉而又為<lb/>
　孔子之刑書皆不離乎書法抑揚輕重婉直微顯之<lb/>
　間而得之<lb/>
　春秋隨筆<lb/>
諸侯兄弟稱公子先公之子也同母則曰兄弟非加親<lb/>
　之謂也春秋謹嫡庶同母則嫡也故書兄弟以見義<lb/>
<pb n="KR4f0039_WYG_003-15b"/>
　爾其君非適則奈何曰適而君正也非適非正也正<lb/>
　適庶所以正適之為君也其君之適與庶與春秋弗<lb/>
　論也天王殺其弟佞夫秦伯之弟鍼出奔晉以至宋<lb/>
　辰之叛猶弟之也段去弟不弟也兩有罪焉爾陳招<lb/>
　有罪何以弟曰前削其籍罪之也後著其親罪之也<lb/>
　削之之罪罪已明矣大罪則又深其辭也<lb/>
惠公殁仲子亦死故王兩歸賵秦人於僖公成風也亦<lb/>
　然書成風後僖公者夫死從子之義也賵惠公可也<lb/>
<pb n="KR4f0039_WYG_003-16a"/>
　賵仲子是無適庶也平王忘厥致戎之自而肇瀆綱<lb/>
　紀故名宰以非王也凡王朝失禮則非王與宰舉重<lb/>
　之義也<lb/>
崩薨與卒皆有常稱禮也五等之君諡從其爵制也經<lb/>
　之所書奪其薨之常稱於卒而仍其公之僭諡於葬<lb/>
　者何曰彼來赴禮在彼也彼有干於禮吾從而卒之<lb/>
　我往㑹禮在我也禮無不敬故仍而公之何以知彼<lb/>
　之有干於禮也曰其來赴者若侯若伯若子必皆曰<lb/>
<pb n="KR4f0039_WYG_003-16b"/>
　我公薨也若呉楚必曰我王崩也干禮莫大焉故存<lb/>
　其始封之爵又從而卒之也往葬而貶其稱焉非邦<lb/>
　交之禮且無以著其僭號之罪故仍其所僭之諡從<lb/>
　而公之何以不書呉楚曰王者所辟也其王子削曰<lb/>
　公子可也其王削曰某公猶不可也是故春秋不稱<lb/>
　楚越之王喪不著其葬號之謂也<lb/>
凡書時而不月以紀事者蓋舊史畧焉則未知其曷月<lb/>
　與日與徒可得為此時而已後代史書年而不知其<lb/>
<pb n="KR4f0039_WYG_003-17a"/>
　時時而不知其日月者蓋多附於年時之終若附於<lb/>
　年時之終則嫌其為卒時卒月之事也今書無月有<lb/>
　時之事於前有月之事於後則事之先後不出乎此<lb/>
　時之中而不正名其為首月也先儒以為下有次月<lb/>
　則此必首月者誤矣<lb/>
先儒於孔父仇牧荀息無異辭若是班乎曰否及者與<lb/>
　君一體之稱焉爾美惡存乎事而不嫌同辭孔父仇<lb/>
　牧君其君死其難其所以為一體者正也荀息傾危<lb/>
<pb n="KR4f0039_WYG_003-17b"/>
　之士也與晉滅二國之三公與於害嫡長者三人奚<lb/>
　齊殺矣而猶無反重耳夷吾之心必求姬之氣類而<lb/>
　君之焉其所以為一體者非正也雖然其為一體而<lb/>
　與之存亡均也君卓矣得不大夫息乎其大夫與君<lb/>
　一體而同存亡得與孔父仇牧異其辭乎故曰及者<lb/>
　一體之稱焉爾美惡存乎事<lb/>
凡君行而至公榖胡氏皆以為特筆而胡氏曰或志其<lb/>
　踰時之久也或録其征行之危也或著其黨惡之罪<lb/>
<pb n="KR4f0039_WYG_003-18a"/>
　也考之經有不盡然者左氏謂告於廟也其説是也<lb/>
　不告則史不書史不書則經不録也或曰昭公在乾<lb/>
　侯無不致者何廟之可告曰載主行與設位告與皆<lb/>
　不可知也且每歲首必書公在則雖不告夫子猶書<lb/>
　乃變例也然則君行而至正與曰出入必告正也書<lb/>
　其正者則不告者非矣夫子之仕魯也雖圍成之在<lb/>
　於封内者無不致也故知告者正也或曰大夫見執<lb/>
　則致故致非美詞曰君反則告廟大夫反則告朝然<lb/>
<pb n="KR4f0039_WYG_003-18b"/>
　而或致或不致君重而大夫輕也惟有故則致一體<lb/>
　之誼也書至以明一體之誼何不美之有乎隱無至<lb/>
　讓也不以君舉自儗也<lb/>
先儒謂有年大有年獨見桓宣之世紀異也桓宣有弑<lb/>
　篡之惡宜得水旱凶災而乃有年謂異也夫紀有年<lb/>
　以示異適為亂賊勸而又何書焉春秋重民命故凶<lb/>
　豐必書非為一人設也難者曰二百餘年獨兩年有<lb/>
　乎應之曰二百餘年獨三年饑乎蓋五穀全無亦僅<lb/>
<pb n="KR4f0039_WYG_003-19a"/>
　僅之事也<lb/>
祭祀大事也歲修之故不屢書惟祀禮之變則書亦史<lb/>
　家舊例也四時之祭礿為薄烝為盛春正月夏之冬<lb/>
　也烝正也夏五月夏之季春烝非正也欲再舉行盛<lb/>
　祭故再烝禮之變也易言用禴書戒黷于祭祀春秋<lb/>
　譏再烝<lb/>
葬君葬夫人皆書我者何對鄰國之辭也葬則同盟畢<lb/>
　至故列國之君喪從外辭葬從内辭我往㑹也本國<lb/>
<pb n="KR4f0039_WYG_003-19b"/>
　之君喪從内辭葬從外辭人來㑹也<lb/>
先儒薄傳者母弟之云故凡書兄弟者雖仍同母之説<lb/>
　然别為義例以通之曰或罪其溺寵愛之私或罪其<lb/>
　薄友于之義如是則共仲莊公異母兄弟寵任之過<lb/>
　俾掌兵權成弑逆之惡亦當書兄弟以章寵愛之私<lb/>
　矣豈同母者寵愛則非異母則無尤乎其為私益甚<lb/>
　矣罪其薄友于之義此為佞夫鍼之事設爾殺奔其<lb/>
　同母兄弟則薄殺奔其異母兄弟則不薄乎本欲同<lb/>
<pb n="KR4f0039_WYG_003-20a"/>
　之徒以異之則無以立説為也夫同母稱兄弟者正<lb/>
　嫡庶云爾何嫌而畏之甚也<lb/>
齊於紀晉於虞虢皆猶存其祀祀存則非滅或者見經<lb/>
　不滅則以為賢襄公也則以為責虞公也夫以襄公<lb/>
　而賢之移晉之罪以罪虞公其非聖人之心必矣然<lb/>
　則如何曰興滅繼絶者春秋之志也彼存其祀而吾<lb/>
　滅之則無以書夫不存其祀者也紀侯不名不奔曰<lb/>
　大去其國春秋與其不下齊也與其不下齊則於義<lb/>
<pb n="KR4f0039_WYG_003-20b"/>
　盡乎曰否易曰震來厲億喪貝躋于九陵勿逐七日<lb/>
　得古之人太王是也又曰震往來厲億无喪有事古<lb/>
　之人周公是也居下位則可逺避以圖存在工位則<lb/>
　宜無失其有事不喪七鬯者无喪有事者也喪貝以<lb/>
　躋陵勿逐而復得者權也紀侯去國合於太王之義<lb/>
　矣而所謂七日之得無聞焉雖然賢於服屬甚而囚<lb/>
　俘者也其下書齊侯葬紀伯姬非與其葬也屬辭見<lb/>
　義焉爾<lb/>
<pb n="KR4f0039_WYG_003-21a"/>
人北杏之㑹則曷為於鄄焉爵人北杏之㑹則義見矣<lb/>
　於其始乎見義也雖然㑹盟則爵之摟伐則猶人之<lb/>
　也摟伐之事大蓋三王之罪人也㑹盟皆先齊摟伐<lb/>
　多先宋又以見霸者之譎也若為順人以興師而已<lb/>
　不為兵主也<lb/>
自君殺之者君殺也國殺者君臣共之也人殺者國亂<lb/>
　而見殺或衆討而殺之也衆討而殺之者必去其官<lb/>
　與屬國亂見殺則不去其官與屬<lb/>
<pb n="KR4f0039_WYG_003-21b"/>
内於外諸侯不言朝尊内也聘無不可言者内大夫於<lb/>
　他邦亦不言聘何也曰魯於大國有比年而聘有年<lb/>
　而屢聘而於天子畧矣故書聘則惡顯書如則詞微<lb/>
　以聘行乎以事行乎悉以如書之<lb/>
自桓霸後征伐皆人之五霸者摟諸侯以伐諸侯無道<lb/>
　之世也雖然一匡天下民至于今受賜義既明矣功<lb/>
　則可進而進之也桓之功於中國自救邢始也稱師<lb/>
　别於人也謂其能以衆正矣<lb/>
<pb n="KR4f0039_WYG_003-22a"/>
去夫人者正其分也去姓氏者絶其屬也正其分者仲<lb/>
　子成風是也絶其屬者文姜哀姜是也或則因王命<lb/>
　而正之焉或則以霸討而正之焉文姜之絶義無所<lb/>
　麗故惟於孫出而正之焉哀姜之罪浮故并去氏<lb/>
古之侯伯有存亡繼絶急病分災尊王室安諸夏之義<lb/>
　修而行之是天下之公利也春秋書諸侯事如内辭<lb/>
　者四城楚丘戍虎牢伐陳歸粟于蔡是也楚丘不城<lb/>
　衞入于狄矣虎牢不戍鄭入于楚矣戍陳粟蔡皆公舉<lb/>
<pb n="KR4f0039_WYG_003-22b"/>
　也故以公辭也齊桓存三亡國獨楚丘公其辭何也<lb/>
　同則舉重救衛為重也或以為抑專封而書法如此<lb/>
　葵丘之盟曰無有封而不告夫烏知桓之不告而封<lb/>
　哉<lb/>
奚齊不稱君未踰年也卓稱君踰年也弑一君復殺一<lb/>
　君克之惡甚矣或曰為世子討也曰不諫不奔中立<lb/>
　以免作逆節而陵死君者春秋之罪人也於獻無譏<lb/>
　乎曰前書殺其世子於奚齊之弑則曰君之子獻之<lb/>
<pb n="KR4f0039_WYG_003-23a"/>
　罪亦明矣然則荀息免乎曰不死於奚齊更立卓而<lb/>
　欲輔之探先君之邪志成驪氏之私人春秋何取焉<lb/>
　不没其實焉爾<lb/>
存三亡國其辭異衛既滅矣諸侯存之天下之公也故<lb/>
　公其詞以見義也邢杞未滅也其美之則猶衛志於<lb/>
　邢則再列三師於杞則舉凡凡皆美詞也然則何為<lb/>
　或舉凡或再列三師曰有我在焉則舉凡無我在馬<lb/>
　則再列三師<lb/>
<pb n="KR4f0039_WYG_003-23b"/>
終春秋言朝王者踐土温之㑹而已而又不成朝何以<lb/>
　不成朝因㑹而朝且一則降王而勞諸侯一則以侯<lb/>
　而召王故謂之不成朝也公朝則諸侯朝可知不言<lb/>
　諸侯朝不與諸侯之能朝也<lb/>
王在京師則曰歸于京師義已備也京師即王也王在<lb/>
　曽所則曰歸之于京師義始備也王既知其事矣歸<lb/>
　其人於京師焉爾<lb/>
自晉文侵曹伐衛之後二國之君一出奔兩見執然其<lb/>
<pb n="KR4f0039_WYG_003-24a"/>
　出執也皆爵之其歸也皆名之不爵無以見晉之專<lb/>
　也不名無以著曹衛之罪也曹衛之罪云何去夏即<lb/>
　楚也胡氏責其貨筮史牋兄弟者偏辭也<lb/>
以周禮大司樂章攷之既言四望又言山川則四望非<lb/>
　泰山河海之屬可知四望言祀山川言祭則四望附<lb/>
　於天山川附於地又可知矣四望葢日月星辰之屬<lb/>
　也兆日於東兆月於西兆星於南兆辰於北故曰四<lb/>
　望也後人因望於山川之文而云然不知凡望逺而<lb/>
<pb n="KR4f0039_WYG_003-24b"/>
　祭皆曰望周官之四望則非山川爾<lb/>
公羊屢言辭字其義猶嫌也曲禮客絮羮主人辭不能<lb/>
　烹客歠醢主人辭以窶解者作起而辭讓之辭如是<lb/>
　則是章客失禮也殊非禮意竊疑此兩語是釋禮之<lb/>
　文記者誤收之葢嫌於主不能烹而已窶故不可絮<lb/>
　羮歠醢也以猶已也若曰貧之甚<lb/>
敗績于茅戎可書敗績于鄭不可書也天王狩于河陽<lb/>
　可書也以臣而召君不可書也書其所可書者是春秋<lb/>
<pb n="KR4f0039_WYG_003-25a"/>
　所以施於周魯之義也<lb/>
髙子來盟内辭也屈完來盟亦内辭也以天下之大勢<lb/>
　而内齊桓之師也不書使之者齊楚未有成命而盟<lb/>
　者二子之志也<lb/>
魯公廟不毁也始封之君也至季文子以周有文武不<lb/>
　遷之廟遂欲以伯禽擬文王而以武公擬武王故復<lb/>
　立之以為世室則明堂位所稱是也晉立文武宫者<lb/>
　亦以武公始受命文公創霸故其廟不遷非凡廟皆<lb/>
<pb n="KR4f0039_WYG_003-25b"/>
　在也<lb/>
天王尊而天子親始錫桓去天稱王嚴其分正其義也<lb/>
　繼錫文稱天王嚴其分也終錫成稱天子蓋於時分<lb/>
　義微矣恩數加焉爾賜與錫義亦有輕重之不同<lb/>
文不稱夫人自逆也宣成稱夫人卿逆臣子之詞也逆<lb/>
　女不氏逆婦則氏者成婦則氏之也或曰氏或不曰<lb/>
　氏何禮不備則不氏其著文宣之以喪昬與<lb/>
晉文執衛侯歸于京師其執則爵之其歸則名之晉衛<lb/>
<pb n="KR4f0039_WYG_003-26a"/>
　均有非焉爾負芻弑其君其執其歸皆不名何也王<lb/>
　始終不奪負芻之爵也王始終不奪負芻之爵故别<lb/>
　其文不曰復歸于曹曰歸自京師也王無非與曰非<lb/>
　在王也何以知其非在王也書晉侯以執而目其歸<lb/>
　曰自京師故曰非在王也非在王則春秋不正之與<lb/>
　曰二百餘年莫有執有罪聽於天子者春秋貶有罪<lb/>
　以達王事代王也今兹王自治之而春秋烏乎代之<lb/>
　故仍其爵而不名又曰自京師以存其實而已<lb/>
<pb n="KR4f0039_WYG_003-26b"/>
戍陳戍虎牢與城楚丘同文天下之公也陳鄭服屬於<lb/>
　楚久矣不有二戍諸夏其入楚乎<lb/>
圍殺齊封不名殺蔡侯般何以名封臣也般君也般與<lb/>
　䖍弑君類也名般於下則不得而爵虔於上也或專<lb/>
　以為惡其誘而名之末已<lb/>
春秋外呉甚于楚徐何也曰姬宗也而干大號别嫌明<lb/>
　微於是首焉爾<lb/>
邾者魯之附庸最近且親不用講信修睦而有一體之<lb/>
<pb n="KR4f0039_WYG_003-27a"/>
　誼焉此而疑貳天下之邦交其何禮義忠信之有故<lb/>
　盟邾者春秋之盟之始終也<lb/>
傳紀閏者六僖七年惠王崩文元年閏三月成十七年<lb/>
　晉殺胥童襄九年諸侯伐鄭昭二十年盜殺衛縶二<lb/>
　十二年王子猛卒是也除文元年閏三月及昭二十<lb/>
　年閏八月餘皆在冬末故先儒謂周末秦世歴家歲<lb/>
　末置閏以㑹歸邪於終之文而反以文元年為非禮<lb/>
　也傳譏三月不譏八月義見前也春秋閏月紀事有<lb/>
<pb n="KR4f0039_WYG_003-27b"/>
　矣不書䝉上月也失禮則書不告月及葬景公是也<lb/>
　葬景公何以為失禮喪以年斷者不以閏數諸侯五<lb/>
　月而葬齊侯卒以九月葬以閏月是數閏也故以失<lb/>
　禮書葬定姒閏九月也而不書明妾母之喪得以閏<lb/>
　數矣<lb/>
　<lb/>
　<lb/>
　榕村集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集卷二十五</head> <lb/>
    <p>
<pb n="KR4f0039_WYG_025-1a"/>
欽定四庫全書<lb/>
　榕村集卷二十五<lb/>
　　　　　　　　　　　　大學士李光地撰<lb/>
　頌<lb/>
皇帝省方頌<lb/>
皇上撫字之二十八年念九域安寧疆理及於方外區<lb/>
廣民繁阜成惟亟且吏道澄淆土俗澆朴既坐照于九<lb/>
重之上穆清之中然稽古神后不廢時巡采風詩聞謡<lb/>
<pb n="KR4f0039_WYG_025-1b"/>
誦旌賢黜幽施勸懲之典視民好尚知其淫辟竒衺而<lb/>
設教焉是故望顔承幸而為之歡忭歌舞服誨畏神而<lb/>
為之震疊恪恭爻象詩書禮傳之所昭垂是為制治保<lb/>
邦諴民凝命之本爰以正歲八日再舉省方扈侍之官<lb/>
僅餘三百芻茭之峙郊遂靡供臣謹案王通云古者巡<lb/>
狩而國不費民不煩䕶衛少而徴求寡也方之<lb/>
聖代毫末無取徒旅不驚豈特少與寡而已哉甫涉山<lb/>
東預免明年正賦至江南弛舊逋駐<lb/>
<pb n="KR4f0039_WYG_025-2a"/>
蹕浙江<lb/>
詔蠲除奬賚風厲禁飭凡十餘條<lb/>
皇上所加意于黎元甚厚所在循良吏每擢以右職常<lb/>
調不拘賞舊勞錄死節<lb/>
皇上所訓迪于臣工至隆禮岱宗優嶽祀南渡浙水親<lb/>
祭夏后氏之陵返<lb/>
駕鍾山奠明祖而展拜焉<lb/>
皇上所施敬於明神甚恭河淮二瀆利害之説自古棼<lb/>
<pb n="KR4f0039_WYG_025-2b"/>
然在京時羣臣表請臨閲<lb/>
上可其奏於是往返相度躬親指授<lb/>
聖謨之逺洞若蓍龜<lb/>
皇上所勤懷於國儲民命至悉抑臣聞之聖人之能感<lb/>
人而莫不悦者仁也誠也臣等觀<lb/>
六御所經氓民擁聚雷動稽角趨迎者懽呼追扳者霣<lb/>
涕芹菽之貢無異私親葢書有父母之文詩有子來之<lb/>
頌亦言其誼均情等耳從未有皤老髫穉依戀轍跡之<lb/>
<pb n="KR4f0039_WYG_025-3a"/>
閒日以數十萬為羣者竟三千里投懷趨膝眞如赤子<lb/>
之怙慈愛臣等乃今所謂見而知之者詩書所稱未足<lb/>
云也非天下之至仁至誠詎能與此乎載攷周詩樊之<lb/>
章般之章言時邁巡狩之事皆有頌聲傳之無窮<lb/>
皇上戢戈耆定六服承徳葢熙熙乎懷柔裒對之世矣<lb/>
臣於是時代匱清班而且歴受<lb/>
皇上超遷眷顧不世知遇臣實叨之每念<lb/>
髙天厚地曲成一物之恩中夜汍瀾未知所以稱塞在<lb/>
<pb n="KR4f0039_WYG_025-3b"/>
諸臣之中才藻最下言詞最拙不自度量作為頌詩與<lb/>
衆旅進知無能圖繪日月之光明竊比葵藿傾向而已<lb/>
謹拜手稽首而獻頌曰<lb/>
天命<lb/>
皇清奄壹萬邦攸函攸履靡不率從天命我<lb/>
皇大<lb/>
皇清之烈簫勺内狂遂鉏外蘖歲惟甲子九域大定東<lb/>
禮嶽宗百神受命薄觀其疆至於南紀兹已之春肆浹<lb/>
<pb n="KR4f0039_WYG_025-4a"/>
五祀民氣日康民志日臧<lb/>
皇謨孔長<lb/>
皇心如傷曷吏其肥曷民其腓曷風其微曷俗其非<lb/>
六御不嚴三辰不練載焉省方曰民之見知民所天寛<lb/>
租已責加惠東人爰覃吳㑹知民所父惟牧惟司我進<lb/>
其良願貪者誰雨露瀼瀼含靈畢沾或謳于序或抃干<lb/>
閻或遄于津或拔于犴順彼春陽天施同散黄流激激<lb/>
南下清淮今昔之議或濬或排孰抉羣瞀需我<lb/>
<pb n="KR4f0039_WYG_025-4b"/>
皇斷以涸揚瀦以固徐漫禋于宛委思夏后之迹朕方<lb/>
心其心有不翼翼忠厚之風鍾阜之恭天祚我盛徳大<lb/>
安有窮萌萌者黎其性孔明曷比匪仁曷格匪誠燕越<lb/>
之袤餘三千里夾路縁隈千萬赤子扳摭睠戀言出淚<lb/>
垂非發天彛而孰使之臣之所聞國惟民視相厥歸<lb/>
皇如怙如恃臣之所聞天在民心相厥歸<lb/>
皇犇淵騖林臣之所聞民繄徳懷我<lb/>
皇之徳海蕩嶽崔神人既洽迅首歸路<lb/>
<pb n="KR4f0039_WYG_025-5a"/>
皇極萬年昭回百度<lb/>
　表<lb/>
　　進朱子全書表<lb/>
兹者伏䝉<lb/>
皇帝陛下命臣等編校<lb/>
御纂朱子全書總六十六巻刋刻已竣謹裝潢成帙進<lb/>
呈臣等誠惶誠恐稽首頓首上言伏以<lb/>
道光載籍統承四子之傳<lb/>
<pb n="KR4f0039_WYG_025-5b"/>
徳備文明象應五星之聚非為一時而出樂有<lb/>
後聖之知果不虚行殆同親炙葢繼天出治職兼總乎<lb/>
君師而稽古右文功乃隆夫作述五百歲之遙源斯在<lb/>
二千年之丕緒聿新臣等竊惟危微心法肇自伊耆終<lb/>
始大成集維元聖中閒言天言性者則有禹臯成湯言<lb/>
徳言學者乃由阿衡傅説丹書垂乎敬義周禮著夫中<lb/>
和逮洙泗而發揮無餘歴漢唐而明昧相半直至濓溪<lb/>
黙契道體親授二程爰得考亭剖析精言兼綜諸子斯<lb/>
<pb n="KR4f0039_WYG_025-6a"/>
文賴以不墜後學由此弗迷然其道湮鬱於江沱惟其<lb/>
書流行於海内前代雖頒行學校知徳者稀全編則剝<lb/>
蝕經坊研精實寡從未有紹其道傳其心典極累朝尊<lb/>
異之隆文經乙夜校讐之久如今日者欽惟<lb/>
皇上陛下<lb/>
心畫羲爻<lb/>
身符夏度<lb/>
功巍文煥猶兢兢業業以勅幾<lb/>
<pb n="KR4f0039_WYG_025-6b"/>
仁熟義精方矻矻孜孜而論道<lb/>
謂朱子為諸儒之醇粹不難以聖而下學於賢故其書<lb/>
為六籍之津梁將俾沿河而東至於海崇其禮秩方自<lb/>
廡以升堂薈其遺編乃命官而授簡發凡起例無非稟<lb/>
聖心之裁成提要刋繁逐一經<lb/>
御筆之刪定雖至微文碎義周覽甚詳轉注諧聲摩求<lb/>
必當沍寒蒸暑未嘗輟誦於萬幾之餘夜漏晨壺不聞<lb/>
停披於寸晷之暫是用規模畫一條理分明自小學大<lb/>
<pb n="KR4f0039_WYG_025-7a"/>
學以開端漸及四書六藝合道徳性命而一貫極於聖<lb/>
統王功文約而彌該義備而不複權衡取舍必得其肻<lb/>
綮之精次第後先一準於施為之序歴選六百年來編<lb/>
朱子書者其得詳畧輕重之中誠未有如我<lb/>
皇上者也非夫心心相繼不隔絲毫聖聖相承如合符<lb/>
節孰能與此哉加以<lb/>
親製序文冠諸書首大義微言之秘啟發靡遺修身覺<lb/>
世之方㑹歸一致於是頒諸宇内使儒林有入聖之階<lb/>
<pb n="KR4f0039_WYG_025-7b"/>
梯布在學宫凡來者得窮經之指要教思若風行而雨<lb/>
化徯志自谷應而鐘鳴臣等章句習深經籍道邈生逢<lb/>
堯舜尚慚比户之民少學魯鄒誰是及門之士纂言不<lb/>
如韓愈惟荷訓誨以成編校書逺遜更生幸藉指撝而<lb/>
識字身遊道化之盛奮而忘愚名掛典冊之端榮以為<lb/>
愧臣等無任瞻<lb/>
天仰<lb/>
聖激切屏營之至謹奉<lb/>
<pb n="KR4f0039_WYG_025-8a"/>
表隨<lb/>
進以<lb/>
聞<lb/>
　　進性理精義表<lb/>
兹者伏䝉<lb/>
皇帝陛下命臣等編校<lb/>
御纂性理精義總若干巻刋刻已竣謹裝潢成帙進<lb/>
呈臣等誠惶誠恐稽首頓首上言伏以<lb/>
<pb n="KR4f0039_WYG_025-8b"/>
文明式煥五百年道運重光<lb/>
刪定聿新億萬載儒宗有統契聖真而行王事沿近派<lb/>
以泝遙源惟道術一歸於醇信羣言必折諸<lb/>
聖臣等竊惟伏羲始畫中㴠性命之精堯舜相傳顯抉<lb/>
危微之奥是以孔門埀教推本於執中鄒嶧揚風求端<lb/>
于性善聖賢心法于古昭然理學源流其來尚矣下不<lb/>
雜于功利故管晏不免事業之卑髙不入於空虚故鄒<lb/>
莊大為賢智之過秦漢而下申商黄老代興魏晉以還<lb/>
<pb n="KR4f0039_WYG_025-9a"/>
釋典禪宗相煽推其言厖而道散皆由學絶而風微爰<lb/>
及周程首尋聖緒輔以張那悉闡天機太極建圖依然<lb/>
易卦之指皇極經世葢取洪範之書體仁孝者莫如西<lb/>
銘乃孝經之要義發性情者莫如定性本艮象之微言<lb/>
以故朱子之生得因五子之師承上遡六經之聖制一<lb/>
倡羣和無愧當日鄒魯之風葢有開必先實啟于今唐<lb/>
虞之運也欽惟<lb/>
皇帝陛下<lb/>
<pb n="KR4f0039_WYG_025-9b"/>
道符天載<lb/>
徳合健行<lb/>
學緝煕于光明<lb/>
治允升于淳古初踐基于大寳日披簡以窮經中削亂<lb/>
于四方尚投戈而講藝黙成性命之理允矣單心坐徹<lb/>
天人之宗判若指掌以今日行仁義之有效知古人論<lb/>
道徳之非虚凡宋儒皆獲表章至朱子尤加尊異斯實<lb/>
前賢之厚幸得䝉<lb/>
<pb n="KR4f0039_WYG_025-10a"/>
後聖之深知謂性理大全之書修於前代永樂之際采<lb/>
摭綦備而芼擇未精門目雖多而部分失當恐學者貪<lb/>
多而無益使斯道反晦而不明特發<lb/>
宸衷重加纂輯務令揚粃糠而取精鑿故記錄之汎濫<lb/>
在所芟不欲醨元酒而和太羮故衍説之支離在所棄<lb/>
約其義類如網在綱切於進修猶階有級詳而有要簡<lb/>
而無遺雖屬羣賢之成編亦存至當之精義學必謹其純<lb/>
雜之辨治必酌於古今之宜一稟<lb/>
<pb n="KR4f0039_WYG_025-10b"/>
睿裁盡經<lb/>
皇斷縱使諸儒復起必奉<lb/>
聖人以為折中矣<lb/>
賜弁序文頒行學校從此學者先河後海悟斷潢絶港<lb/>
之差望牆入宫識宗廟百官之富學以從政人心正而<lb/>
人材興習焉成風大道行而大化茂臣等業同蝕蠧技<lb/>
比雕蟲叨服章逢清夜有慚儒行徒伸佔畢白頭未覩<lb/>
賢闗謬受役于編摩幸日親於指示與聞<lb/>
<pb n="KR4f0039_WYG_025-11a"/>
至教信雄況之非真取成<lb/>
聖心允游夏之莫贊遂使臣等枯株朽質賴薪槱以舒<lb/>
光腐草微明乘陽蒸而發照遵道遵路思無玷于前修<lb/>
是訓是行期有立於聖世臣等無任瞻<lb/>
天仰<lb/>
聖激切屏營之至謹奉<lb/>
表隨<lb/>
進以<lb/>
<pb n="KR4f0039_WYG_025-11b"/>
聞<lb/>
　　擬清文鑑書成刋行謝表<lb/>
伏以<lb/>
鳯篆龍書大啟同文之治<lb/>
金繩玉字𢎞昭一代之風經<lb/>
睿智以裁成功參造化禀<lb/>
聖謨而采擷理盡包羅遊韻海之鏗鏘聲驚律吕入字<lb/>
林之錯列目觸琳琅一宇昭回萬方作覩臣等誠惶誠<lb/>
<pb n="KR4f0039_WYG_025-12a"/>
恐稽首頓首上言竊惟圖書宣洩文字始興卦畫肇開<lb/>
書契爰作象形㑹意歸于指事以盡物情假借轉音純<lb/>
乎諧聲而窮風氣司徒所掌與六徳六行而竝頒行人<lb/>
所司必七年九年而一協葢雖鄉校之小學實為王化<lb/>
之大端故漢庭之學童試史必諷萬言吏民上書皆通<lb/>
六體然而義沿支流之失人趨簡易之歸史籀倉頡之<lb/>
章變而造隸凡將急就之作續以纂編厥後形體差訛<lb/>
土風相謬平上去入之分部猶限偏方齒舌喉脣之切<lb/>
<pb n="KR4f0039_WYG_025-12b"/>
聲未叶正始韻英作於天寳有百五十韻之新加字學<lb/>
成於雍熙以二十一字為獨得邵堯夫唱和之法用補<lb/>
中原雅音周徳清母子之書實開洪武正韻要以元聲<lb/>
既邈世變風移制作不親家殊人異未有句譚字議盡<lb/>
語言義理之詳門别部居極律吕聲音之本如<lb/>
今日之盛者也兹葢伏遇<lb/>
皇帝陛下<lb/>
濬哲在躬<lb/>
<pb n="KR4f0039_WYG_025-13a"/>
文明出治<lb/>
規制齊乾坤之矩量<lb/>
經緯同日月之輝光舉六籍之宏綱經文復旦撮諸儒<lb/>
之機要道業常新以至冊府藝林罔不窮漢濵而求照<lb/>
乘旁及天官地志一皆罄荆石而得連城固已極典學<lb/>
之盛隆仰崇文之大化矣惟是<lb/>
國書之重實為昭代之文出納所關風行于中外紀載<lb/>
攸係典埀于億年雖為上下所通行未有綱目之條舉<lb/>
<pb n="KR4f0039_WYG_025-13b"/>
駕行鷺序既鮮問字之揚雄舊徳遺民亦少疑年之絳<lb/>
老浸焉忘舊久漸譌真將為一代之成書綿至卅年而<lb/>
未集于是<lb/>
躬勤蒐討親定規模分領于羣臣旁稽之壽耉大開四<lb/>
庫包括三倉與治同興言必存乎訓戒稽古徴事義必<lb/>
實以典謨下該草木蟲魚無煩注雅精極道徳性命寧<lb/>
異詮經部分為三十六區自成義例遡原於十有二母<lb/>
冠以提綱葢字頭之書原與五音六律相表裏而連字<lb/>
<pb n="KR4f0039_WYG_025-14a"/>
之法實取偏傍協韻而折衷是以一經<lb/>
聖裁聿成鉅典窮事物之要將以治萬民而蔡百官推<lb/>
聲氣之原直可通大樂而囬正雅者也於焉弁之<lb/>
御序共欽玉麗之章頒之庶僚同凜金科之守斯誠<lb/>
聖天子繼志之善勞瘁窮年故使我<lb/>
國家受命之符光昭萬世臣等職忝校書陋慚識字手<lb/>
提一槧未曉方言目覩七章無縁正讀沿流忘本誤有<lb/>
甚於豕魚棄實採華識莫明夫豹鼠審音辨畫猶難列<lb/>
<pb n="KR4f0039_WYG_025-14b"/>
于瞽史之林弄墨燃脂徒自擬于抄胥之職祗遵裁決<lb/>
稍效編摩伏願<lb/>
文化彌隆<lb/>
淳風常扇<lb/>
心畫微妙淋漓筆墨之先<lb/>
性道流行洋溢文章之内同倫同軌敷三重以徴民天<lb/>
文人文察二儀而化世則如天垂象羣仰日月之華與<lb/>
化同流莫竟乾坤之藴傳弈禩以無極邁前古而有光<lb/>
<pb n="KR4f0039_WYG_025-15a"/>
矣臣等無任瞻<lb/>
天仰<lb/>
聖激切屏營之至謹奉<lb/>
表稱<lb/>
謝以<lb/>
聞<lb/>
　　擬平定朔漠方畧告成刋布謝表<lb/>
伏以<lb/>
<pb n="KR4f0039_WYG_025-15b"/>
皇威逺暢極萬里以揚旌<lb/>
聖武遐宣垂億年而作範超金匱玉鈐而上獨掘元機<lb/>
得五權三至之微自操常勝有征無戰功不待於逾時<lb/>
以攘為安道永存乎方冊用昭謨烈式示儀型臣等誠<lb/>
惶誠恐稽首頓首上言竊惟弧矢原於易象義取諸睽<lb/>
鳥蛇始自軒圖數符于井合六卿而作誓首嚴左右御<lb/>
馬之方命九伐以專征莫大進退金鐃之節凡以民必<lb/>
教而後戰師以律而始臧仁義與節制兼行文徳竝武<lb/>
<pb n="KR4f0039_WYG_025-16a"/>
功共煥鬼方罙入殷宗不愛勤勞玁狁興師周后用申<lb/>
奮怒萬全而動獨斷乃成漢武登漠南之臺躬操武節<lb/>
唐文駐葢牟之域親繫戎衣未至犂庭仍然阻固猶且<lb/>
功光史冊志見歌詩為行邊之美談成陟迹之勝事然<lb/>
或運籌在已師武須人封山而還聞登臨于去病呈圖<lb/>
以進志方畧于營平空撰金弢未<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>玉帳所以禦戎新<lb/>
錄輯自儒生籌邊有樓開于作牧未得代謀之勝難收<lb/>
永定之勲未有動九天之上以發機功成袵席極窮荒<lb/>
<pb n="KR4f0039_WYG_025-16b"/>
之外以稽顙烈照縹緗如<lb/>
今日者也兹葢伏遇<lb/>
皇帝陛下<lb/>
乾健天行<lb/>
震威雷動<lb/>
春生秋殺鼔萬類于洪爐<lb/>
賞勸刑威躋斯民于壽域方行天下來自昔不賔之臣<lb/>
化徧寰中拓從古未開之土龍沙象郡固已一尉候于<lb/>
<pb n="KR4f0039_WYG_025-17a"/>
西東青海朱崖早見混車書于南北顧兹蠢爾自絶竝<lb/>
生翕張蜂蟻之羣崛强雞鹿之塞靡修鄰好致其叩款<lb/>
以歸朝敢逆諭言狡焉倡狂而啟宇而且摇動邊鄙煽<lb/>
誘外藩潛渡瀚海之區䦨入烏瀾之地既敗創以遵約<lb/>
復反覆而渝成勢將難圖罪在不赦于是<lb/>
皇赫斯怒親總六師我武維揚躬臨絶域身先士卒不<lb/>
避風雨勤勞指畫軍儲預籌駝車轉運宻勅東路為左<lb/>
犄右角之形分布西師作首擊尾應之勢重兵既壓文<lb/>
<pb n="KR4f0039_WYG_025-17b"/>
告疊頒三面釋禽尚拓恢恢之網一朝脱兔竟罹肅肅<lb/>
之罝震<lb/>
皇旅以宵犇遇伏師而晝衂僅以身免盡喪軍資朔漠<lb/>
遊魂知餘灰之不燄廟堂深計稔根本之務除於焉再<lb/>
駕而至鄂爾多斯三駕而至狼胥山麓招携黨與遏絶<lb/>
路途致部落之盡歸旋元兇之就殪自兹要荒稟職絶<lb/>
塞同風雖周之詰兵治戎振王威于薄海之外漢之撞<lb/>
鐘伐鼓朝藩國于清渭之濵曷克方兹未容逺譬也爰<lb/>
<pb n="KR4f0039_WYG_025-18a"/>
以兵非得已湏知創業之艱謀必務成欲使臨事而懼<lb/>
特命載筆編纂成書凡調兵措餉之規無遺纎悉及發<lb/>
策決機之要必究精微累紙連編歸於神武不殺垂世<lb/>
行逺總令耀徳休兵弁以<lb/>
王言即序事而存儆戒之意勒成大訓如成功而作雅<lb/>
頌之詩誠令典之不刋仰<lb/>
聖謨之無斁臣等幸叨班列未歴戎行讀閫外之春秋<lb/>
有懷壯士感兵鈐之問對俯愧書生淮右紀功筆極慚<lb/>
<pb n="KR4f0039_WYG_025-18b"/>
於唐雅燕然勒石志切陋夫漢碑虛縻給札之榮妄希<lb/>
實錄莫盡運籌之妙難測神機伏願<lb/>
不戰屈人<lb/>
止戈為武<lb/>
𢎞邇安逺來之徳<lb/>
普容民畜衆之仁<lb/>
大化涵濡于域中生成覆載<lb/>
湛恩洋溢于方外血氣尊親則荒磧沙陀無匪同懷之<lb/>
<pb n="KR4f0039_WYG_025-19a"/>
赤子朔埀寒露盡為世享之外臣占風雨和調而知<lb/>
聖人仰日月出入以崇<lb/>
天子職方長琛賮之貢宗社永磐石之安矣臣等無任<lb/>
瞻<lb/>
天仰<lb/>
聖激切屏營之至謹奉<lb/>
表稱<lb/>
謝以<lb/>
<pb n="KR4f0039_WYG_025-19b"/>
聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集巻二十五<lb/>
</p>
<p>
</p>
  </div>
</body>
</text>
</TEI>
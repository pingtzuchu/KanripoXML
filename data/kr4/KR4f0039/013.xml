<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻十三</head> <lb/>
    <p>
<pb n="KR4f0039_WYG_013-1a"/>
欽定四庫全書<lb/>
　榕村集巻十三<lb/>
　　　　　　　　　　　　大學士李光地撰<lb/>
　序四<lb/>
　　呉將軍行間紀遇後序<lb/>
洪惟我<lb/>
國家誕受多方集命既固至我<lb/>
皇上而内鉏叛亂逺拓疆索雖在窮島之中絶塞之外<lb/>
<pb n="KR4f0039_WYG_013-1b"/>
阻滄波限大漠為兵威之所不至使命之所不加莫不<lb/>
遣發専征親煩<lb/>
六御羈纓繋組前後致之闕下稽近代文徳武功之盛<lb/>
未有如是之赫然巍巍者也大勛既底九域乂安<lb/>
聖主不自以為神武之力推恩酬勞乆而彌篤其在元<lb/>
庸眷念滋甚葢歴指三十餘年之間名績昭章如古之<lb/>
登於冊府圖畫者不過數人而吾閩水師提帥呉公其<lb/>
一也公自壯嵗從戎兩浙即值三逆變亂當是時滇廣<lb/>
<pb n="KR4f0039_WYG_013-2a"/>
之冦度嶺嶠越江湖其勢猶逺而耿賊之兵則已出僊<lb/>
霞而駐衢婺旁散於西江沿海以分我師海孽助之結<lb/>
連搖煽如浙江不守則東南財賦之地有呼噏之危故<lb/>
議者謂三徼用兵獨此為門庭之急其後亦以閩闗不<lb/>
守耿鄭破亡滇粤遂以次誅滅則此其明效顯證也公<lb/>
是時初佐戎耳且以閩人之故頗有讒構之者而能以<lb/>
忠勇自著使王將軍制府提帥以下皆推誠任之無所<lb/>
疑猜公又所向摧鋒績效驗白卒能披海道之窽以先<lb/>
<pb n="KR4f0039_WYG_013-2b"/>
霞嶺之師用區區禆貳之職而姓名功次洊聞於<lb/>
朝大吏元戎争先進達公之邁迹行間固已奇矣及為<lb/>
總兵閩中正<lb/>
廟堂經畧海事之㑹時則自重臣宿將至於道路之口<lb/>
言海可平者百無一焉靖海侯施公既銜<lb/>
命而來乃亟引公自助公於施公里戚也言無不盡而<lb/>
施公亦委心聴之自有明天啟初載而海患萌蘖至是<lb/>
六十餘年矣四世相繼樹本深堅又既據臺灣之逺扼<lb/>
<pb n="KR4f0039_WYG_013-3a"/>
澎湖之險舟檝便習風潮飄忽嘵嘵者大以為非官軍<lb/>
之利及二公斷以不疑以六月發銅山衆又以為天時<lb/>
地利葢兩犯之然二公算既定謀既合自始接至于破<lb/>
敵僅七日間盡燒其舟船奪其島嶼海之驍桀精鋭一<lb/>
朝殱焉又復大開恩信縱釋陣俘使之還諭兵民動以<lb/>
禍福為傾巢進取計賊窮迫無所奔竄遂稽首納欵舉<lb/>
土降附斯役也論者謂自古海外立功葢至我<lb/>
朝僅見也<lb/>
<pb n="KR4f0039_WYG_013-3b"/>
天子嘉悦公功晝接殷優賜賚重疊以東南既靖俾帥<lb/>
於西控馭巴巒夷民帖服既又以濵海重任非公不可<lb/>
水陸二閫公歴専之恭遇山海清謐<lb/>
九重以江淮氓庶為憂間嵗南巡察視河務公與南服<lb/>
制撫朝覲<lb/>
行宮恩禮便蕃彌加於昔公於是感眷顧之隆循平生<lb/>
之蹟以暇日記憶成編題曰行間紀遇以地為枌榆親<lb/>
串使以數言跋其後地披讀終編其成功於艱危萬死<lb/>
<pb n="KR4f0039_WYG_013-4a"/>
一生之狀足令觀者驚愕悲喜而至於今日寵命始終<lb/>
備極渥注則又使人慨然於功名之際而益知<lb/>
聖朝之盛徳為難名故公此述不曰紀功而曰紀遇葢<lb/>
上以自幸千載之遭而下以無忘當日羣帥知待之雅<lb/>
尤古人所謂勞謙君子厚之至也用是應命而謹書之<lb/>
　　費副將詩集序<lb/>
吾友費君業儒既就而艱於有司讀班定逺傳慨然慕<lb/>
效焉戊辰余主武進士考試旋讀殿試巻以費君為第<lb/>
<pb n="KR4f0039_WYG_013-4b"/>
一人<lb/>
天子拔弓馬上者故落第八君與蔡方麓學士少同學<lb/>
相好幾掇文武大魁亦盛事也自後就職偏禆然不忘<lb/>
講藝詩詞字畫皆愈工其詩則熟于聲病精于律切雖<lb/>
矻矻為此道者不能過也向年投余以詩其卒章曰猶<lb/>
聞李供奉曽薦郭汾陽嗚呼汾陽亦武舉也值時清寜<lb/>
無驅馳亂畧之事師其忠純可矣君詩葢傳聞靖海施<lb/>
侯際遇故云然侯成功亦於暮嵗君今尚未也<lb/>
<pb n="KR4f0039_WYG_013-5a"/>
　　施怡園五十壽序<lb/>
余始識施先侯于京師維時島嶼未靖造膝相咨于風<lb/>
潮信侯生涯斷港所以審進退料彼已皆屈指恢恢輒<lb/>
先處其成敗于坐立頃未幾<lb/>
天子用公為帥果卒平之覆按舊言不失銖黍用是䇿<lb/>
勳拜爵與國同休葢自史冊來成功于海外者千載一<lb/>
時也東南巨浸連天諸蠻大小島逺近相錯風舶貿易<lb/>
彼此機防而内地失業奸桀結徒剽害南風時發北抵<lb/>
<pb n="KR4f0039_WYG_013-5b"/>
青遼雖鄭氏苞根既去檢衛難疎以故先侯受命永鎮<lb/>
俾夷盜有所畏慴其即世也<lb/>
天子深難為其繼者侯諸子皆能而第六子怡園公今<lb/>
督水師實纂侯事<lb/>
當宁明竝日月非苟用家世委畀而已怡園少讀父書<lb/>
其起家自禆而専皆有勤勞可紀定海之役親搏劇冦<lb/>
於巨浪間不逞為之魂奪是故廷之議鄉之評以為能<lb/>
酬<lb/>
<pb n="KR4f0039_WYG_013-6a"/>
國恩而嗣父業者怡園無愧也怡園初自粤帥調移既<lb/>
至則清營汛葺樓櫓防制嚴宻如先侯時尤以枌榆之<lb/>
邦必恭敬止要束族人家從無敢色加於閭里者沿海<lb/>
兵民是以大和嵗丙申地適䝉<lb/>
恩休假鄉人相率來請謂是季秋為公五十之朝循俗<lb/>
求所以祝釐者庚戌之嵗余始通籍是春拜先侯五十<lb/>
晨焉今其子又五十日月如流余老可知然以葭莩之<lb/>
託乆而念亂之意同故知公家本末者莫余為悉雖平<lb/>
<pb n="KR4f0039_WYG_013-6b"/>
生罕作壽言而不得辭也史傳所紀惟唐西平李氏宋<lb/>
魯國曹氏父子先後竝授節居藩伐在國家名光載乘<lb/>
先侯臺澎顯績不在奉天南唐下今時無淮蔡之奸而<lb/>
地有秦夏之重愬瑋之勛非怡園其孰修之夫述<lb/>
上恩推世美相期以一代之完名則禄在其中而壽未<lb/>
有艾此老者祝嘏之迂辭而亦羣親友厚望之志也夫<lb/>
　　顔哲人七十壽序<lb/>
己丑春㑹試及期余實奉<lb/>
<pb n="KR4f0039_WYG_013-7a"/>
命總裁試事牓發而山東顔生紹標與焉紹標者復聖<lb/>
顔子六十有八世孫也於戲吾徒讀先聖之書恨前修<lb/>
之益逺葢有過其地望其鄉俯仰其山川草木而不能<lb/>
去者况於其子孫哉幸而遇其子孫也無所挟人猶將<lb/>
張之况於文行足以自通有籍於朝而有譽於鄉國者<lb/>
哉是故吾之得顔生也喜而於其為尊人司敎君干贈<lb/>
言也義不得辭也司敎君以康熙丁卯舉於鄉屢上春<lb/>
官不第乆之乃就敎職長山長山故下邑自君勤於訓<lb/>
<pb n="KR4f0039_WYG_013-7b"/>
誨而學者蒸蒸興起比嵗稱盛焉余又聞之戴君不獨<lb/>
司敎君賢也其孺人吕實以徳配故其一門之内恭順<lb/>
慈孝雍然也祥氣召祉子孫滿前森然也諸子皆以才<lb/>
賢奮如紹標者博學能文則既信于師友間矣餘且顯<lb/>
世未艾足以彰君之家學内行為有本也余既以戴君<lb/>
而允君之賢而又知聖澤之所流<lb/>
盛世崇道之所感明徳有後者天之契千秋必返者古<lb/>
之常君之父子力之爾祖相之其為賢也無疑矣君有<lb/>
<pb n="KR4f0039_WYG_013-8a"/>
積學長材今年七十矣而卑栖學署祝嘏者必將夸而<lb/>
大之而我則異於是揚子雲云必欲駕其所説則莫若<lb/>
使羣儒金口而木舌夫發聖人之藴敎萬世無窮者蕭<lb/>
然陋巷之夫爾安定在湖州而太學行其法安在師儒<lb/>
之為卑位也伏生申公年九十餘授帝者經安在七十<lb/>
之非茂算也司敎君其必有以自得矣紹標又當思夫<lb/>
顔子之位所以光於王侯顔子之壽所以不敝於天地者<lb/>
則又他日不朽其親之道也<lb/>
<pb n="KR4f0039_WYG_013-8b"/>
　　代家君季父壽仲伯母序<lb/>
嵗丁未季秋為吾仲嫂氏浃甲之辰親知子姪咸謀所<lb/>
以為嫂祝者叔弟兆慶季弟日熺曰吾兩人者其不可<lb/>
偕衆以有言也夫葢古人叙昆弟之愛至於儐籩豆和<lb/>
樂且孺矣然必曰禦侮急難云者志其初也乙未丙申<lb/>
之間吾兩人胥罹大變仲氏身履行間冒白刃抗誠厲<lb/>
志譙羽嘵音以至事平葢其妻兒置度外循頂及踵靡<lb/>
所恡戀者篤天性之親也而嫂氏之自處與其處兄不<lb/>
<pb n="KR4f0039_WYG_013-9a"/>
異兄之自處承先子投艱之後積誠盡瘁用能葆未彫<lb/>
之和氣以出家於湯火而活我諸昆其亦難矣方是時<lb/>
以為天性團圞則後是甘苦榮瘁可以勿計而轉盼間<lb/>
十餘年於此矣履常蹈順遂躋登兹其亦可以祝矣顧<lb/>
覆於予心若非代言者所能發吾辭也是吾與若者區<lb/>
區之事之不可偕衆以有言也季弟曰乙未之事於今<lb/>
十二年矣夫星嵗於是而一周天道循環吾門或者其<lb/>
將大大必始自仲氏家難之首庸也今兄方厭衣冠之<lb/>
<pb n="KR4f0039_WYG_013-9b"/>
婪競雅有溪山之意浩然來歸然吾察其目光燦乎如<lb/>
有營視其氣貌則屹然若有繋命於其躬者揆其年葢<lb/>
東山之釋烏裘也未乆而平津再策時相近也意者天<lb/>
將老其材大任其身耶嫂氏摯於昆季驩於妯娌明達<lb/>
剛斷有丈夫風姪好大節勇于從義而膝下孫穎若硎<lb/>
之方發是又皆有以葆未彫之氣弗懈益淳者於以昌<lb/>
厥後而迓純禧不逺矣叔應曰然於是相與作而歌常<lb/>
棣斯于之詩以為嫂氏壽<lb/>
<pb n="KR4f0039_WYG_013-10a"/>
　　仲父母八十壽序<lb/>
康熈丙寅之春地還朝拜於家長僉曰行矣勉之吾屬<lb/>
皆老未料見期地曰否夘之秋伯母耄期吾拜舞焉越<lb/>
春伯又耄期吾拜舞焉于時聞者戲視耳緬念三春之<lb/>
暉感愛日之義懐伐木之燕賡雨雪之詩誠雖至矣行<lb/>
或使之許與者躬進退者命家庭宴語敢云必酬哉<lb/>
聖世不世恩私踰分控情歸里適與言稱昆友羣曰兹<lb/>
盛節也無為丐贈於公卿天性私言可以樹背地乃抃<lb/>
<pb n="KR4f0039_WYG_013-10b"/>
且言曰葢天道十年而變厚徳嵗晏而昌不陳艱難不<lb/>
知假易也不稔晩暮不審恒理也丙申丁酉際家多難<lb/>
伯勞於戎母顇於室計其年適艾耳越十年地乃得鄉<lb/>
舉為嘏言焉又十年丁巳閩事沸羮周旋危險踵伯之<lb/>
蹟至今十年伯與母耄矣地又始為嘏言焉葢三十餘<lb/>
年間家之恐懼數矣風雨既静日月既舒眉壽依然升<lb/>
堂舉斚斯惟吾先世善澤所積蔚生人瑞繄亦惟伯因<lb/>
心則友樂義包荒伯母明達慈愛篤厚其祥以有今日<lb/>
<pb n="KR4f0039_WYG_013-11a"/>
光地竊聞之伯自弱年才華驚郡國充其精藻志氣旃<lb/>
厦帷帟未足酬也屬鼎革無所遇年五十得官又棄之<lb/>
以隠初生兄一人舉一孫堦除之下猶孑孑焉觀者曰<lb/>
能世不在多盛福不在貴斯於天道或然而非應施之<lb/>
極論也今兄有子三姪有子四兄姪先後拔於鄉貢於<lb/>
國姪又秀而能文千里之足雲霄之毛吾見其班矣伯<lb/>
髙卧二十餘年而光鬱然而望巍然同郡薦紳之外自<lb/>
當世以學行稱魏環極衛爾錫諸公莫不亟慕願交形<lb/>
<pb n="KR4f0039_WYG_013-11b"/>
之聲歌序贊致音問不絕故曰儉於實者豐於名閟於<lb/>
身者發於後天人之道應施之符如佳穀焉穫遲彌多<lb/>
如貞松焉節䦨彌茂詳言之非虚懽言之不怍今日有<lb/>
焉地方以假蹔居閒日戒壺觴從伯叔樂慈堂色喜諸<lb/>
母怡然伯酣輒戲言若家不事舉業攻古書且不能俯<lb/>
仰於時自我始悔誤若曹矣雖然他日有達者其以吾<lb/>
為不祧之祖地曰唯唯地雖幸逢世抱其樸學短於春<lb/>
華人集於菀我茹其蓼實惟家世之敎雖然適不云乎<lb/>
<pb n="KR4f0039_WYG_013-12a"/>
時乆者天定穫遲者稼良伯其加餐彌性享黄髪之期<lb/>
斯賢者知師不賢者知慕比及期頤地將載筆焉于時<lb/>
天益劵矣穫滋多矣言彌長矣<lb/>
　　季父母七十壽序<lb/>
曩者吾季父季母浃日之辰光地嘗為言以壽維時中<lb/>
原阻斷闗郊不開光地獨私為釐辭曰吾族將昌與明<lb/>
禮法興文敎舍叔其誰哉又曰其膝下修業亹亹有端<lb/>
緒是不於其身必於其孫子越十年而其言悉劵嗚呼<lb/>
<pb n="KR4f0039_WYG_013-12b"/>
此<lb/>
國之神靈祖考之休祐而種學累行之符灼灼明者地<lb/>
於是益信也葢昔者吾先君子老而皇皇於仁義構燬<lb/>
址攷殘牒披荒墳収淪孤皜皜乎凛凛乎抗顔以格物<lb/>
之非葢有駭且怒者而終則翕然以聴暇則羣子弟鄉<lb/>
人為文㑹指授㸃竄月有課程里之後生是以知奮時<lb/>
地葢未籍於朝割窶以營公犯侮而直義既乃生霑<lb/>
朝命又十年洊以崇階褒及幽翳鄉之人無知不知皆<lb/>
<pb n="KR4f0039_WYG_013-13a"/>
曰邁徳之穫也今吾季父之繼之也吾又何間焉合祭<lb/>
綴食不愆其節晦朔筵几雨露松楸不廢其時垣楹葺<lb/>
焉譜袠粲焉宗人憚之必力於禮鄉里化之漸逺於頑<lb/>
名聞郡邑屬以古黨正之事指譬直曲莫不各饜其情<lb/>
以去講射之餘論古課文以親而遍雖酒食讙讌其於<lb/>
敦誦詩禮未嘗去口津津如也季母天性和柔内言不<lb/>
踰閾老拊支出過於所生然且明義禮篤施愛何有何<lb/>
無贊叔豪舉今其子孫嶄然名於庠者三最幼者甫學<lb/>
<pb n="KR4f0039_WYG_013-13b"/>
文便岸異叔之後且大施於時魄兆著矣由前之説謂<lb/>
宛結於華年必収功於晩晏以叔之學之行信之由今<lb/>
之説以其所已劵責其所方昌葢又以其身其孫子及<lb/>
先君子之事決之也王正初吉七十俱躋地之詞何以<lb/>
加焉詩不云乎好是正直介爾景福傳曰福之興無不<lb/>
始於室家揆是二者得天之契昭然見矣抑地聞之百<lb/>
年旦暮也二至晝夜之晷不過七十故生七十者古人<lb/>
以為稀然鐵勒之書有最髙晷焉晝幾百分隂陽之純<lb/>
<pb n="KR4f0039_WYG_013-14a"/>
也季父秉清剛之質循其少老行靡脂韋而母慈和婉<lb/>
孌極女士之道隂陽之純氣備矣理至者其數從之後<lb/>
三十年請復以斯言劵<lb/>
　　族子世寛壽序<lb/>
昔吾先君不為崖岸之操亦不為翕翕同行不軌於正<lb/>
所與處者非其類葢未嘗以顔色假也晩得吾族子世<lb/>
寛與之返往而氣行如合符兩無違志凡十有五年如<lb/>
初焉世寛之為人吾稔知之矣少而與兄弟依母以生<lb/>
<pb n="KR4f0039_WYG_013-14b"/>
家故單薄凡所以為衣食百須皆克自成立者也跡其<lb/>
阜貨自細而鉅其起家自約而豐多出於什一之計而<lb/>
未嘗取較於錐刀之末當嵗災歉中谷仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>民負逋越<lb/>
境以免索負者設罝罘以追其償世寛不獨舉委其傅<lb/>
别而又隂為行糧以資遣之繇是衆樂其誠將去者先<lb/>
來告期以歸所有利不較而義聲盈焉以視夫今之操<lb/>
劵而籌甘心於三倍之利而不顧天行之消息以自豐<lb/>
者其於相去義利何如也吾先君慨宗祠之乆燬首聚<lb/>
<pb n="KR4f0039_WYG_013-15a"/>
族人經紀其堂室世寛於此時又獨斥私財治其寢門<lb/>
改作東西兩序而遂稱奐然焉以至郡東之祠郡西之<lb/>
廟先君次第修舉庀材鳩工世寛悉心從之世寛前時<lb/>
嘗僦屋以居而勇於公義如此君子將營宮室宗廟為<lb/>
先居室為後世寛非性能而樂之安能動與禮合乎有<lb/>
以五行術推君始生干支王相謂其某年有咎世寛不<lb/>
惑為善益篤掩骼施食除道平梁凡可以濟人者為之<lb/>
至于今康寧未艾長者列於上舍幼者立於膠庠夫天<lb/>
<pb n="KR4f0039_WYG_013-15b"/>
道逺人事邇吾未敢操劵而必得也而其遇災修行與<lb/>
夫罔有敬忌以樂慆憂者抑又逺矣今春令序為世寛<lb/>
設弧之辰内外親戚欲吾言以張之吾與世寛於世為<lb/>
諸父不能諛又不可以諛者也所以言者葢念吾先君<lb/>
平昔慎交於世寛始終焉且使其子若孫登堂頌喜之<lb/>
餘思致此之不假易以深其源而大其瀾培其根徐収<lb/>
其實則所以昌大其家者葢不止於此也<lb/>
　跋<lb/>
<pb n="KR4f0039_WYG_013-16a"/>
　　刻韓文考異跋<lb/>
韓文考異近年無原本皆散入篇句中者而又或刪減<lb/>
増益之每令讀者有遺恨焉近呂氏家藏宋刻遭兵火<lb/>
逸其文章所存者則考異也其嗣君来京師偶于逆旅<lb/>
中與予言及因屬以家書郵致為之付梓京師而嗣君<lb/>
仍監其役惜乎未觀厥成而下世矣徐友壇長遂任校<lb/>
讐之勤字畫簡譌雖已登板必剜剔補備務合於正以<lb/>
視舊本之體完善為多書計十一萬七千九百餘字内<lb/>
<pb n="KR4f0039_WYG_013-16b"/>
有補註作行書填洽字名則此書疑是文公門人張元<lb/>
徳所刋定尤非近本可比嗣君又為予言其先人曽得<lb/>
朱子手記與蔡西山答問之語曰翁季錄者秘藏多年<lb/>
與此之韓文竝時失之厥後訪求人間則不復得矣可<lb/>
勝惜哉<lb/>
　引<lb/>
　　重修蔡虚齋先生祠引<lb/>
昔明之中葉士大夫講學論道之盛比于宋南渡時維<lb/>
<pb n="KR4f0039_WYG_013-17a"/>
時北方之倡者莫著於河津而月川涇野之徒前後相<lb/>
望焉南徼學者則康齋發其端其徒餘干白沙相與張<lb/>
而大之然二子者同遊康齋之門而所學逈然絶無毫<lb/>
髮肖似其後遂有姚江王氏標新立異一時靡然宗之<lb/>
其聲華遊從之盛又非從前朱子之所及也吾閩僻在<lb/>
天末然自朱子以來道學之正為海内宗至于明興科<lb/>
名與呉越争雄焉暨成𢎞間虚齋先生崛起温陵首以<lb/>
窮經析理為事非孔孟之書不讀非程朱之説不講其<lb/>
<pb n="KR4f0039_WYG_013-17b"/>
於傳註也句談而字議務得朱子當日所以發明之精<lb/>
意葢有勉齋北溪諸君子得之口授而訛誤者而先生<lb/>
是評是訂故前輩遵巖王氏謂自明興以來盡心于朱<lb/>
子之學者虚齋先生一人而已自時厥後紫峯陳先生<lb/>
次崖林先生皆以里閈後進受業私淑泉州經學遂蔚<lb/>
然成一家言時則姚江之學大行於東南而閩士莫之<lb/>
遵其掛陽明弟子之錄者閩無一焉此以知吾閩學者<lb/>
守師説踐規矩而非虚聲浮燄之所能奪然非虚齋先<lb/>
<pb n="KR4f0039_WYG_013-18a"/>
生其孰開之哉今經學乆晦士大夫好尚趨向龎而不<lb/>
純浮華之徒轉相夸毗獨至䝉引存疑淺説通典諸書<lb/>
則行於海内家習而人尚之翕如也故嘗以為吾閩之<lb/>
學獨得漢儒遺意明章句謹訓詁専門授業終身不背<lb/>
其師言者漢儒之學也師心任智滅裂鹵莽者近代之<lb/>
學也是二者孰古孰今孰淳孰薄後之君子必有辨之<lb/>
者自鼎革至今吾閩苦于兵亂學士咿唔僅以應舉先<lb/>
正淵源之學荒焉地竊不自量方將以山林餘暇與同<lb/>
<pb n="KR4f0039_WYG_013-18b"/>
志之士誦鄉先生之遺書蹈前修之典刑庶幾那與卒<lb/>
章之志同官莊子素思適以書來厚相諄朂嘿有感於<lb/>
予心三復之餘愾然永歎其後以蔡祠見燬告且曰願<lb/>
與子倡而新之子宜弁數言以質士友余惟斯文之運<lb/>
無往不復吾鄉積亂之後必將復有嗣音者焉紹續正<lb/>
學如宋炎興明成𢎞時然則表章先烈使來者有所觀<lb/>
瞻其事誠不可已願與諸友勉之<lb/>
　　梅定九恩遇詩引<lb/>
<pb n="KR4f0039_WYG_013-19a"/>
梅先生定九歴算之學超越前代葢昔者僧一行郭太<lb/>
史之術至矣然當時西學萌芽而未著故二子不得兼<lb/>
収其長為有恨也近年徐文定公及薛儀甫王寅旭諸<lb/>
賢始深其道然於中土源流反有忽遺惟先生能㑹其<lb/>
全而折其中故其學大以精而其言公以當先時地曽<lb/>
以以厯學疑問三巻獻之<lb/>
至尊䝉奬許焉嵗乙酉南巡還<lb/>
召見舟次者三皆<lb/>
<pb n="KR4f0039_WYG_013-19b"/>
賜坐移時垂問道數精微甚悉先生既出<lb/>
上謂地曰此學今鮮知者當世一人也其人亦佳士惜<lb/>
乎老矣連日賜<lb/>
御筆扇幅頒賚珍饌臨辭又<lb/>
賜四大顔字曰績學參微為閏四月二十八日葢自前<lb/>
嵗西巡惟闗中李顒中孚承此曠典<lb/>
熙代以來并先生兩人而已中孚以老疾不能對而先<lb/>
生燕見從容榮寵其歸布衣三接史冊僅覯後之觀者<lb/>
<pb n="KR4f0039_WYG_013-20a"/>
不徒知先生以絶學被遇又足以仰窺<lb/>
聖人之閫奥建用皇極而兼明夫隸首商髙之業為天<lb/>
縱極軌也先生南旋在朝鉅公素相知及聞名者作為<lb/>
詩歌以美之地親覩厥盛故敬紀其事以為之引<lb/>
　　母太夫人七十徴言引<lb/>
家慈姓呉氏世山居有渾樸餘風及年十七歸於先君<lb/>
維時先祖妣竝無恙家伯叔同母者四人庶出者二上<lb/>
承舅姑下處兄弟妯娌一以和敬為主讙謔詬詈以嘿<lb/>
<pb n="KR4f0039_WYG_013-20b"/>
鎮之薄物細故以義忘之睚眦唇稽以忍消之行之數<lb/>
年上下稱順焉然其天性敦篤非但柔婉善下者比故<lb/>
奉先祖妣<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡甘㫖必誠必信疾病極其憂喪祭極其<lb/>
哀拊兄弟之子皆若己子垂老為子孫道舊事未嘗不<lb/>
澘然感惻自鼎革來四十餘年間閩亂尤劇既窶且貧<lb/>
崎嶇多難或衣被不完或麄糲不飽或遯荒遜野風雪<lb/>
飄搖或被陷遭纍劍鑊臲卼家慈皆身履其艱堅忍劬<lb/>
勞善念益篤嵗甲午乙未山海交訌慘戮遍野惟先君<lb/>
<pb n="KR4f0039_WYG_013-21a"/>
子聚衆自保賊莫敢犯于是鄰附鄉邑依托者浸衆先<lb/>
君子既悉力捍患而家慈躬為粥以食來者前後以百<lb/>
計推衣辟舍至於事平不勌平生百凡節約惟敎子讀<lb/>
書不恡延師至家敬如神明甔儲或匱授餐必豐諸子<lb/>
於他事或假借至惰游廢學則動容勸誨或飲食起居<lb/>
不樂必得其悔艾而後已甲寅之變艱虞萬狀處之泰<lb/>
然今光地迎養京師雖怯風霜戀鄉土然以大義自裁<lb/>
未嘗幾微見於言面王正之月實惟帨辰鄉之先生長<lb/>
<pb n="KR4f0039_WYG_013-21b"/>
者敎曰母之敎若如此今子有列於朝而次者舉於鄉<lb/>
叔季未可量不能徼大人先生一言以榮其親亦為子<lb/>
之恥也敬述數言以干知己覬得鴻篇樹之北堂與蘐<lb/>
色長茂榮且罔極<lb/>
　<lb/>
　<lb/>
　<lb/>
　榕村集巻十三<lb/>
</p>
<p>
</p>
  </div>
</body>
</text>
</TEI>
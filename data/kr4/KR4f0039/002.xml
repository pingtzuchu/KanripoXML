<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻二</head> <lb/>
    <p>
<pb n="KR4f0039_WYG_002-1a"/>
欽定四庫全書<lb/>
　榕村集巻二<lb/>
　　　　　　　　　　　　大學士李光地撰<lb/>
　經書筆記<lb/>
後天卦本應以震坎艮乾居東北巽離兑坤居西南為<lb/>
　序然乾位東方始矣而未探其大始之妙坤居西方<lb/>
　成矣而未顯其作成之勞西北則雷未動也西南則<lb/>
　澤未充也故文王起義以錯綜之震與乾易兑與坤<lb/>
<pb n="KR4f0039_WYG_002-1b"/>
　易然後乾居終以為始是之謂大始坤居中以代終<lb/>
　是之謂作成天之生物其用在雷地之成物其用在<lb/>
　澤故又代乾坤以始終也<lb/>
易準擬天地故理窮與天地相似故性盡範圍天地曲<lb/>
　成萬物通知晝夜之道故命至知幽明之故盡乎隱<lb/>
　顯髙深矣窮理之窮理也知死生之説則能全受而<lb/>
　全歸窮理之盡性也知鬼神之情狀則郊焉而假廟<lb/>
　焉而享窮理之至命也知周於萬物而不過盡性之<lb/>
<pb n="KR4f0039_WYG_002-2a"/>
　窮理也仁應乎萬事而不流盡性之盡性也樂天安<lb/>
　土髙明與游而博厚與居盡性之至命也範圍天地<lb/>
　其理在我也至命之窮理也曲成萬物其性無間也<lb/>
　至命之盡性也通知晝夜之道其命不二也至命之<lb/>
　至命也窮理者精義入神以致用盡性者利用安身<lb/>
　以崇徳逮乎至命則窮神知化徳之盛也故神无方<lb/>
　易无體於至命言之<lb/>
性為之主理者其流也命者其源也學者縁流以泝源<lb/>
<pb n="KR4f0039_WYG_002-2b"/>
　故曰窮理盡性以至於命<lb/>
育天徳化人道天地之化育也萬物之生成也晝夜之<lb/>
　藏顯也皆化也無體者也化育一心也生成一事也<lb/>
　晝夜一貫也神也無方者也當其顯而生育神之機<lb/>
　妙乎化故謂之盛徳當其藏而化成化之用歸乎神<lb/>
　故謂之大業非顯無以見其徳之盛也非藏無以見其<lb/>
　業之大也不能顯者其徳薄矣不能藏者其業淺矣<lb/>
厯象日月星辰與步歲月日同法日紀歲月紀月星紀<lb/>
<pb n="KR4f0039_WYG_002-3a"/>
　日辰紀辰也雖然民用之著者耕穫之候作息之期<lb/>
　而已是故羲和致日景定中星凡以求歲日也至於<lb/>
　置閏成歲然後考月離辨辰次而有求月辰之法陽<lb/>
　用顯陰用微陰功不協則陽道失齊雨在畢風在箕<lb/>
　人物應月候而胎産潮水逐臨位之東西惟月為地<lb/>
　類而主陰政故闕焉則百工不釐而庶績亦不熙也<lb/>
日之逺近為寒暑而月有助何也曰日近則殺其暑日<lb/>
　逺則益其寒者月之為也其去地近而與人親也是<lb/>
<pb n="KR4f0039_WYG_002-3b"/>
　故大塊噫氣山川出雲是其所專職以上交于天者<lb/>
　而二氣絪緼矣洪範曰日月之行則有冬有夏月之<lb/>
　從星則以風雨然則日星者純陽者也水土者純陰<lb/>
　者也兼陰兼陽以調二氣其惟月乎懸象著明則列<lb/>
　曜于虛呼噏風雲則流精于下從父以舒光歸母而<lb/>
　生霸是以三五而盈三五而闕也<lb/>
朱兜共鯀之惡不明則舜不舉矣四罪不誅則岳牧九<lb/>
　官不可得而命此二典之敘也<lb/>
<pb n="KR4f0039_WYG_002-4a"/>
周禮升歌三終笙入三終閒歌三終合樂三終此卿大<lb/>
　夫之樂也雖天子猶然獨變笙入為管爾虞書擊鳴<lb/>
　球拊琴瑟以詠者升歌也下管者猶笙入也笙鏞以<lb/>
　閒則閒歌也簫韶九成則合樂也舞入在於合樂之<lb/>
　時<lb/>
問禹貢導山四條無青兗徐揚之山何也曰自雍梁而<lb/>
　來播于中原者止此也今江浙閩廣之山皆來自嶺<lb/>
　嶠之外禹跡未經故闕焉山東之山乃自遼塞絶海<lb/>
<pb n="KR4f0039_WYG_002-4b"/>
　而來禹跡未經故亦闕焉二支中原之藩䕶也不與<lb/>
　四條同宗<lb/>
古方伯之職治亂持危而文王克修之故大邦畏其力<lb/>
　小邦懐其徳傳言率叛國以事殷者文王之志也曰<lb/>
　大統未集由武王受命而追論之蓋史臣之辭爾<lb/>
立政之篇反復於庶言庶獄庶慎尚罔攸兼焉末而勸<lb/>
　王以克詰戎兵親陟禹迹何也曰離經者失之也兵<lb/>
　亦庶獄之事也言惟用有司之牧夫以詰爾戎兵而<lb/>
<pb n="KR4f0039_WYG_002-5a"/>
　行天下此所以為罔兼於庶獄也申之以克用常<lb/>
　人而致意於蘇公者此<lb/>
國風之首夫婦正焉小雅之首君臣父子兄弟朋友備<lb/>
　矣大雅頌之首推祖宗本天地此四詩之序也道造<lb/>
　端夫婦而塞天地者達乎上下性情一也飲食之細<lb/>
　也琴瑟鐘鼓以將之尊罍錡釡以豫之夫婦之道也<lb/>
　然而燕嘉賔樂兄弟者此而已矣醉鬼神歆上帝者<lb/>
　此而已矣是故能盡飲食男女之道則導親疎之懽<lb/>
<pb n="KR4f0039_WYG_002-5b"/>
　通上下之志廟焉而人鬼享郊焉而天神至<lb/>
序之世次既不可信則但當味其辭求其意其懽欣交<lb/>
　通憫惻盡下者必文武成康之詩也上則傷讒邪而<lb/>
　憂危亂下則哀離散而敘疾苦者必厲宣幽平之詩<lb/>
　也況其篇什前後亦畧可考夫子自謂雅頌各得其<lb/>
　所必無錯謬也小雅之終猶有朝㑹之事何也曰采<lb/>
　菽其宣王之詩乎然繼以角弓則同姓者怨矣又繼<lb/>
　以菀栁則異姓者畔矣此亦可以論其世也<lb/>
<pb n="KR4f0039_WYG_002-6a"/>
大雅章什世次最明文王以下皆周盛時詩也民勞以<lb/>
　下則厲王詩雲漢以下則宣王詩瞻卬以下則幽王<lb/>
　或東遷以後詩小雅則鹿鳴以下為盛時詩六月以<lb/>
　下為宣王以後詩節南山正月以下為幽王及東遷<lb/>
　以後詩敘亦甚明獨楚茨諸篇之敘田功曕彼洛矣<lb/>
　諸篇之敘朝㑹皆不類幽王以後事且有王在在鎬<lb/>
　之文則又非東遷可知以為傷今思古援古剴今者<lb/>
　殆傅㑹之説也愚意周自營洛之後分為二都鹿鳴<lb/>
<pb n="KR4f0039_WYG_002-6b"/>
　以下西都之詩也楚茨以下東都之詩也周公居洛<lb/>
　明農敎民故先儒以楚茨諸篇為豳雅别於周雅殆<lb/>
　猶豳風别於二南之意而朝㑹東都及東都卿大夫<lb/>
　士之作因以附之亦猶居東諸篇之附於豳風也楚<lb/>
　茨以下盛時詩也青蠅以下厲王詩也采菽以下宣<lb/>
　王詩也白華以下幽王以後詩也<lb/>
頌既雜陳周列廟之詩至於成康矣而乃以成王所作<lb/>
　之詩系其後者免䘮朝廟之詩非正祭也閔予訪落<lb/>
<pb n="KR4f0039_WYG_002-7a"/>
　朝廟之詩也敬之小毖祭畢自警之詩以類而附者<lb/>
　也<lb/>
周禮有豳雅豳頌之文則必有其章什矣故雅自楚茨<lb/>
　以下當為豳雅頌自載芟以下當為豳頌勺桓賚般<lb/>
　之附於豳頌亦猶瞻彼洛矣諸篇之附於豳雅也勺<lb/>
　桓賚般其東都文武廟之樂歌與<lb/>
詩亡之説何如曰殆謂正風正雅亡也周之盛也天子<lb/>
　舉廵狩之典陳詩觀風於是慶讓行焉諸侯修述職<lb/>
<pb n="KR4f0039_WYG_002-7b"/>
　之禮朝㑹雅歌於是勸戒繼焉夫是以王道行而功<lb/>
　罪勸懲明也及周之東天子不廵狩則太師無採也<lb/>
　故謂之風亡其有風者列國謳謡相為傳播者耳諸<lb/>
　侯不述職則朝㑹無聞也故謂之雅亡其有雅者賢<lb/>
　人君子思古念亂者耳夫是以王道不行功罪勸懲<lb/>
　不明諸侯僭大夫叛子弑其父臣弑其君其所由來<lb/>
　者漸矣是故春秋之褒貶所以申王事之勸懲也故<lb/>
　曰詩亡然後春秋作<lb/>
<pb n="KR4f0039_WYG_002-8a"/>
春秋備四時無事必存孟月本天道正人事也或問桓<lb/>
　之四年七年秋冬不備何也曰王侯助惡而天道無<lb/>
　刑也定之十四年冬不備何也曰身之去魯而傷王<lb/>
　道之不成也昭十四年冬有月無時莊二十二年夏<lb/>
　有月非孟何也取孟子之歲如齊納幣之年也冬者<lb/>
　夫婦之别夘者㛰姻之月天地别而後萬物生男女<lb/>
　别而後品類明故在易曰有夫婦然後有父子周禮<lb/>
　以夏之仲春㑹男女則周夏孟也故在詩曰士如歸<lb/>
<pb n="KR4f0039_WYG_002-8b"/>
　妻迨冰未泮昭之取同姓為無别莊之喪㛰為失時<lb/>
　獲麟之歲不復備三時何也曰春秋始於春終於春<lb/>
　也五音皆謬喉不爽焉百行皆虧孝不亡焉四序大<lb/>
　亂元氣必行焉文成麟至其以撥亂反正王道將興<lb/>
　乎石鶂之微也猶日大瑞表時示志也<lb/>
春秋之於周也尊之而所以奉天也嚴於魯也親之而<lb/>
　所以内治也至於列邦也正其班列詳其交接而責<lb/>
　以禮義於吳楚也謹其憑陵畧其荒忽而通其赴告<lb/>
<pb n="KR4f0039_WYG_002-9a"/>
魯與列邦異辭内外也周魯異辭尊卑也為尊親者諱<lb/>
　臣子之體也以隱為直大公之義也魯諱敗不諱戰<lb/>
　敗之辱大於戰也周諱戰不諱敗戰之辱大於敗也<lb/>
　敗有所不諱旋而勝也乾時之師是也失有所不諱<lb/>
　旋而得也取讙及闡是也言其所可言者情理之至<lb/>
　也<lb/>
孔子録霸者之功而書法謹嚴何也曰王室微而有彊<lb/>
　輔可不謂功乎雖然小畜之道月望而凶雖以伊周<lb/>
<pb n="KR4f0039_WYG_002-9b"/>
　處之不敢不懼也桓文未能盡一匡之道而有驕溢<lb/>
　之心嚴之也者一時功罪之權也謹之也者萬世治<lb/>
　亂之戒也<lb/>
傳者於桓霸之初㑹盟摟伐稱人云者率曰美其草次<lb/>
　邂逅將卑師寡以為桓志也夫禮樂征伐自諸侯出<lb/>
　天下之大事也人之也者抑之也非進之也其後焉<lb/>
　又非不得已而進之也録而章之也義既明則存其<lb/>
　實蓋一經之通例也<lb/>
<pb n="KR4f0039_WYG_002-10a"/>
民無二王故春秋僭王號則夷之呉初封伯爵也其亦<lb/>
　從楚徐越而子之此也凡國見滅而君執則名辱之<lb/>
　也凡見國滅而君奔則不名哀之也其或執而不名<lb/>
　甚滅者之罪也晉於虞公楚於䕫子是也其或奔而<lb/>
　名則惡之也徐子章羽是也徐在西周首干大號者<lb/>
　也<lb/>
春秋無貶諸侯爵之事呉楚徐越自放於夷也四夷雖<lb/>
　大必曰子非孔子貶之也滕薛杞之爵時王貶之也<lb/>
<pb n="KR4f0039_WYG_002-10b"/>
　或謂時王能貶諸侯春秋不作矣曰否周徳雖衰典<lb/>
　物猶在故沃武公曰不如子之衣安且吉兮邾小邾<lb/>
　之為子也王爵之也陵夷又三百年三晉之侯尚請<lb/>
　命焉况東遷之初哉夫惟貶黜不能施於强大而弱<lb/>
　小是厲匪風下泉之思有自來矣此所以為東周之<lb/>
　王與<lb/>
樂舞不傳久矣惟武之六成孔子著其目焉總干山立<lb/>
　北出之事也俟天休命也發揚蹈厲滅商之事也㑹<lb/>
<pb n="KR4f0039_WYG_002-11a"/>
　朝清明也武亂皆坐分左右之事也偃武修文也夾<lb/>
　振駟伐囘而南之事也四征不庭也分夾而進疆南<lb/>
　國之事也夙返于周也久立於綴崇天子之事也垂<lb/>
　拱而治也其言之有先後何也曰子之問賈也備戒<lb/>
　已久則所謂武王之事也揚厲已蚤則所謂太公之<lb/>
　志也致右憲左則所謂周召之治也賈之答或然或<lb/>
　否是故因其疑立綴之遲久也先明三答之然否備<lb/>
　六成以告之然後推其所以遲久者知周之所以王<lb/>
<pb n="KR4f0039_WYG_002-11b"/>
　也致右憲左招召公之班法周公之列也賈疑其非<lb/>
　武坐也者蓋以四方初定未可以安居注疏説者失<lb/>
　之<lb/>
天地之性人為貴又曰人者天地之徳又曰人者天地<lb/>
　之心皆夫子之言也天心至靈天性至誠天徳至精<lb/>
　惟人也全受所付非仲淹元氣元形元識堯夫形氣<lb/>
　交而神主乎其中之謂也嗚呼人可以喪天心滅天<lb/>
　性而悖天徳乎<lb/>
<pb n="KR4f0039_WYG_002-12a"/>
或問國家不患貧寡之義曰均未必不寡也然不均則<lb/>
　有貧者矣害甚於寡故不患寡而患不均也安未必<lb/>
　不貧也然不安則傾覆將至禍大於貧故不患貧而<lb/>
　患不安也均則和和則相通相濟猶可以無寡況貧<lb/>
　乎故至于和而安則立於不傾之域而寡貧雖有之<lb/>
　不足道<lb/>
問五美四惡之政曰小惠私恩能無費乎嚴法苛條能<lb/>
　無怨乎斯二者政也而皆根於心仁心之未篤則責<lb/>
<pb n="KR4f0039_WYG_002-12b"/>
　報干名貪其費之端乎敬事敬身之未至則倚勢作<lb/>
　威驕猛其怨之始乎是故充其驕猛之心虐也暴也<lb/>
　賊也雖欲無怨不可得也充其貪之心出則吝利内<lb/>
　則吝名也雖欲無費不可得也君子之政美利天下<lb/>
　而不知鼓舞萬物而不倦此無他其心純其道粹謀<lb/>
　利計功幾微不以雜于中故與驩虞力服者豪髮不<lb/>
　相肖似也<lb/>
氣未養則能害於心故持其志無暴其氣本末交相養<lb/>
<pb n="KR4f0039_WYG_002-13a"/>
　之道也氣既養則心即氣氣即心合徳而動而無復<lb/>
　持暴之可言<lb/>
告子以無言性矣而又曰生之謂性曰食色性以桮棬<lb/>
　言仁義矣而又曰仁内也此其漸近之論可與言之<lb/>
　機也惜乎不知仁義則不知生性之何有不知義則<lb/>
　亦不知仁内之何根故其學徒始則謂長虛也後且<lb/>
　謂敬偽也敬心亡矣愛能獨存乎其言性之非性也<lb/>
　決也君子所性惻隱也恭敬羞惡是非也合仁義而<lb/>
<pb n="KR4f0039_WYG_002-13b"/>
　内之者也以視告子所謂生者人與犬牛其生同其<lb/>
　體之備具則不同所謂食色者食色同嘗味别色則<lb/>
　不同於是知心所同然者超然與禽獸異也夫性善<lb/>
　者也而或亡之者心也心亦善者也而或害之者體<lb/>
　也故心有人有道而體有小有大辨之不可不審也<lb/>
　已物相形則爵有天有人而貴有良有賤夫豈以是<lb/>
　役吾體而亂吾心哉異學之於吾道如水火之不相<lb/>
　入也如五榖荑稗之不同區也雖然其氣之盛而候<lb/>
<pb n="KR4f0039_WYG_002-14a"/>
　之成則非寡蓄薄植之所能勝也故欲學者以彀率<lb/>
　為期以規矩為志<lb/>
天夀不貳者知天意修身以俟者順天心莫非命也則<lb/>
　雖桎梏死亦命也天討有罪何以謂非正命曰命無<lb/>
　不善桎梏者因有罪而加焉而非天意也故曰非正<lb/>
　命若盡其道而死者則吉凶禍福皆有天意存焉雖<lb/>
　申生伯竒不得謂非正命也<lb/>
巖牆猶謹之況桎梏乎巖牆者災也桎梏者罰也天罰<lb/>
<pb n="KR4f0039_WYG_002-14b"/>
　必畏天災亦必避也子之於父母也不敢違其心而<lb/>
　亦不敢忤其色者此也<lb/>
西銘合孝經孟子以成文天地之性人為貴人之行莫<lb/>
　先於孝為其能推父母以及天地盡其性而至于命<lb/>
　也是故事父孝則事天明矣事母孝則事地察矣敬<lb/>
　愛其親則不敢惡慢於人矣體性之所自胞與之所<lb/>
　同其本如是也窮神知化則知天矣無忝匪懈所以<lb/>
　事天也服勞以歸全勇從而俟命寵為下則大患貴<lb/>
<pb n="KR4f0039_WYG_002-15a"/>
　矣生聞道則死寧安矣所以立命也<lb/>
　讀書筆録<lb/>
盈天地之閒者氣也氣之凝聚成質者謂之形氣之著<lb/>
　見流精者謂之象其節度分限謂之數其靈機妙用<lb/>
　謂之神而其自然而然不可易者則謂之理象形也<lb/>
　氣數也神理也一物而已矣象形可觀而察氣數可<lb/>
　推而知神理可窮而至<lb/>
形氣神理一物而四名焉以形視氣則形粗而氣精以<lb/>
<pb n="KR4f0039_WYG_002-15b"/>
　氣視神則氣粗而神精以神視理雖無精粗之可言<lb/>
　然理其至矣是何也形有死生而氣不可以死生言<lb/>
　也氣有動靜而神不可以動靜言也神有靈機妙用<lb/>
　而理不可以靈機妙用言也<lb/>
形氣則身也神則心也理則性也人之身則天地之形<lb/>
　氣人之心則天地之神人之性則天地之理故養氣<lb/>
　踐形身之固有也窮神知化心之能事也窮理至命<lb/>
　性之極功也<lb/>
<pb n="KR4f0039_WYG_002-16a"/>
氣之精英謂之神神之聚㑹謂之心心之發用謂之精<lb/>
　情之營度謂之意意之趨向謂之志情意志皆心之<lb/>
　動也性則涵於靜著於動而所受於天之理也凡情<lb/>
　之中節意之誠志之正者皆性也其或不然則氣拘<lb/>
　物蔽而遷焉者也<lb/>
天地之氣有光耀者有幽暗者有精純者有夾雜者萬<lb/>
　物殽命於其間宜其昬明美惡不能齊矣人心之神<lb/>
　一也神有昬明生於氣之清濁其美惡生於氣之邪<lb/>
<pb n="KR4f0039_WYG_002-16b"/>
　正昬明者智愚之分也美惡者賢不肖之等也清與<lb/>
　美二者或得一而不相兼或兼之矣而氣之强弱又<lb/>
　異得氣之弱者雖清且美其所至又或限之此三者<lb/>
　其智仁勇之謂乎<lb/>
程子曰不仁者無所知覺然以知覺為仁則不可朱子<lb/>
　曰知覺乃智之事愚謂知覺固不可以言仁亦不可<lb/>
　以言智蓋知覺者心耳仁義禮智乃心中之理其知<lb/>
　覺之動於惻隱者仁也動於羞惡者義也動於辭遜<lb/>
<pb n="KR4f0039_WYG_002-17a"/>
　者禮也動於是非者智也<lb/>
人心惟危人欲也人欲者耳目口鼻四肢之欲是皆不<lb/>
　能無者非惡也徇而流焉則惡矣故曰危所以謂之<lb/>
　人者以其生於耳目口鼻是形氣之私也然而恭從<lb/>
　明聰亦不外於耳目口鼻而不謂之人何也曰夫恭<lb/>
　從明聰者豈有資於物而以為耳目口鼻之利哉無<lb/>
　所為而為者天也<lb/>
或問性善之驗曰子見夫殘賊頑暴之人乎萌甲折流<lb/>
<pb n="KR4f0039_WYG_002-17b"/>
　澌絶矣苟非其身之事則是非好惡未嘗不與人同<lb/>
　此性善之驗也前于此者形軀牿之耳或曰歐陽子<lb/>
　曰聖人敎人性非所先孟子程朱之辨性也已詳曰<lb/>
　聖人舎性烏乎敎中庸言率性之謂道修道之謂敎<lb/>
　則是本性為敎也聖人舎性烏乎敎必也異端乎謂<lb/>
　性命與日用為二物於是乎有離敎之性離性之敎<lb/>
　矣聖人則兼盡萬物至與天地參焉而非意之也性<lb/>
　也明性善者王佐也荀卿以下其霸臣之材與<lb/>
<pb n="KR4f0039_WYG_002-18a"/>
洪範曰思曰睿睿作聖易曰君子思不出其位孔子曰<lb/>
　慎思子夏曰近思合此數者則於思之義盡矣思者<lb/>
　入學之門窮理之資也然而歸於身心切近之為貴<lb/>
　若放意於髙逺而馳神於𣺌冥務外以役其心玩物<lb/>
　而喪其志此所謂出位之思也欲以作聖豈不逺而<lb/>
博學審問謹思明辨皆致知之事懲忿窒欲遷善改過<lb/>
　皆力行之事敬也者無往而不在者也志也者無時<lb/>
　而不存者也立志者植其根也主敬者培壅之謂也<lb/>
<pb n="KR4f0039_WYG_002-18b"/>
　致知力行者謹察焉以去其螟螣稂莠之害也立志<lb/>
　本矣主敬其要焉<lb/>
致良知之説謂誠意謹獨即所以致其知也愚以為不<lb/>
　然人之稟有髙下其習有淺深雖是非之心人固有<lb/>
　之其應念而隨覺者幾希即其微有覺焉而未有親<lb/>
　切之見逺大之識亦終無以發其慚忸之心而決其<lb/>
　勇往之力故必窮理致思講明開悟然後俛焉日有<lb/>
　孶孶而不能自已也蓋程朱所謂窮理云者非逐事<lb/>
<pb n="KR4f0039_WYG_002-19a"/>
　物而忘身心之理也心即理之心理即心之理合一<lb/>
　之道也又非今日知之明日行之之謂也知愈真而<lb/>
　行愈力行愈篤而知愈至並進之功也亦何其擇焉<lb/>
　不精而遽翩然反之<lb/>
或曰草木瓦石亦有良知乎陽明子曰人之良知即草<lb/>
　木瓦石之良知也蓋天地萬物與人本乎一體也愚<lb/>
　以為陽明之言似矣而未暢其説夫草木瓦石亦自<lb/>
　有良知耳不資於人也然氣不清神不靈則良知亦<lb/>
<pb n="KR4f0039_WYG_002-19b"/>
　為之蔽塞要其不容泯滅者未嘗無也是以至誠至<lb/>
　於貫金石中孚可以格豚魚良知之一體而感通者<lb/>
　如此<lb/>
道家之要曰精曰氣曰神釋氏之要曰戒曰定曰慧二<lb/>
　氏之旨有相同者蓋所謂養精即戒也所謂養氣即<lb/>
　定也所謂養神即慧也其所以不同者道家雖言神<lb/>
　而所重者氣假神以練氣養性以延命者也釋氏雖<lb/>
　言氣而所貴者神離形而存神明心而見性者也道<lb/>
<pb n="KR4f0039_WYG_002-20a"/>
　家言性吾所謂神道家言命吾所謂氣釋氏言心吾<lb/>
　所謂意釋氏言性吾所謂心二氏所謂心性命者如<lb/>
　此儒者之敎正其心未嘗不知有心也誠其意未嘗<lb/>
　不知有意也養其氣未嘗不知有氣也然其所以一<lb/>
　而貫之者理也理即性性即命吾儒所謂心性命者<lb/>
　如此<lb/>
幽明之道有諸曰吾嘗觀幽明于晝夜矣吾嘗觀晝夜<lb/>
　于形影矣夜者晝之影也幽者明之影也有形則有<lb/>
<pb n="KR4f0039_WYG_002-20b"/>
　影有晝則有夜有明則有幽或曰有不經思為而夢<lb/>
　見之者謂之晝之影其可乎曰夢有習焉有縁焉有<lb/>
　幾焉習者未忘者也縁者相因者也幾者將動者也<lb/>
　皆所謂影也觀於此而知鬼神之情狀矣<lb/>
造化之初水火而已土者水之濁氣石者火之濁氣是<lb/>
　以水生於土而火潛於石也水滋土而木生焉火鑠<lb/>
　石而金生焉木金者燥濕之餘氣也餘斯滯滯斯窒<lb/>
　惟其化之無窮猶足以見生生之妙故曰木生火金<lb/>
<pb n="KR4f0039_WYG_002-21a"/>
　生水若夫水火之精氣則豈因木金而有哉<hi>濁氣謂水火之</hi>
　<hi>渣滓煨燼餘氣謂土之浮華精實</hi>
水木土陽也生氣也故萬物遇之則生火金陰也殺氣<lb/>
　也故萬物遇之則死然水土之性緩則反為柔金火<lb/>
　之性猛則反為剛矣<lb/>
水氣生為雲降為雨凝為雪土氣生為霧降為露凝為<lb/>
　霜火氣徐為風疾為電激為雷此三者精氣也故上<lb/>
　交於天變化而成象焉木金餘氣則不能吐納以助<lb/>
<pb n="KR4f0039_WYG_002-21b"/>
　造化之功<lb/>
鱗介在水為陰羽毛在陸為陽鱗陰中陽也故於水為<lb/>
　飛介陰中陰也故於水為伏毛陽中陰也故於陸為<lb/>
　伏羽陽中陽也故於陸為飛鱗為少陽羽為太陽毛<lb/>
　為少陰介為太陰少陽為木太陽為火少陰為金太<lb/>
　陰為水<lb/>
腎主精心主神肝主血肺主氣脾主肉精神者受命之<lb/>
　原也血者精之餘猶水之餘為木氣者神之餘猶火<lb/>
<pb n="KR4f0039_WYG_002-22a"/>
　之餘為金元氣餘氣猶精粗之謂也星者日之餘辰<lb/>
　者月之餘<lb/>
精血水也神氣火也精血下行故肝腎居下水潤下也<lb/>
　神氣上升故心肺居上火炎上也脾屬土故居中<lb/>
形者氣之凝也氣者形之主也神者氣之靈也形氣交<lb/>
　而神主乎其中實三才之道也<lb/>
洪範五事貎屬精屬水言屬氣屬火視屬魂屬木聽屬<lb/>
　魄屬金思屬神屬土人之生也精與氣合精太陰也<lb/>
<pb n="KR4f0039_WYG_002-22b"/>
　氣太陽也氣之微者為魂少陽也精之微者為魄少<lb/>
　陰也神則陰陽之㑹精氣之主魂魄之靈也貎者精<lb/>
　之凝言者氣之發視者魂之散聽者魄之藏思者神<lb/>
　之用<lb/>
恭作肅水徳也其為用也靜從作又火徳也其為用也<lb/>
　動明作哲木徳也其為用也動而靜聰作謀金徳也<lb/>
　其為用也靜而動睿作聖土徳也其為用也貫動靜<lb/>
　而無不通是五者語其體則由外以及内語其用則<lb/>
<pb n="KR4f0039_WYG_002-23a"/>
　由淺以及深語其序則亦有先後之别矣五事以敬<lb/>
　用而恭作肅可見恭之為先也雖然制於外所以養<lb/>
　其中而先立其大者則小者不能奪也思其為五事<lb/>
　之主也夫<lb/>
作肅作謀靜而常覺也作哲作乂動而常止也常覺者<lb/>
　陰中之陽也常止者陽中之陰也無陽則陰滯無陰<lb/>
　則陽散陰中有陽陰不滯矣陽中有陰陽不散矣不<lb/>
　滯故靜無昬墮也不散故動無放逸也察互根之機<lb/>
<pb n="KR4f0039_WYG_002-23b"/>
　盡爕理之道者踐形之方也<lb/>
五行之序水火木金土氣以微者為先也五聲之序土<lb/>
　金木火水聲以盛者為主也至於運行之次則四時<lb/>
　之氣以土居中而木火金水皆得循環以相禪五音<lb/>
　之氣以土居先而火金水木亦得相生而遞變<lb/>
日月相推止於十二月而又半之為二十四氣聲律相<lb/>
　和止於十二管而又半之為二十四均此數之正也<lb/>
　然而十二月之餘則有氣盈六日朔虚六日以成其<lb/>
<pb n="KR4f0039_WYG_002-24a"/>
　歲十二律之外則有變律六均以足其調蓋歲之閏<lb/>
　生於日盈而月闕律之變生於陽滿而陰虧也不獨<lb/>
　律也聲亦象之是故五歲之中有再閏則時定而歲<lb/>
　成矣五聲之中有二變則聲和而氣應矣蓋次三次<lb/>
　五之歲則莭氣之相距必隔越一月而嫌於不相及<lb/>
　次三次五之聲則律調之相違亦必隔越一月而嫌<lb/>
　於不相及也故有變聲則音律和諧有閏月則氣朔<lb/>
　停調<lb/>
<pb n="KR4f0039_WYG_002-24b"/>
邵子所謂無極之前陰含陽也其旨頗與濓溪異濓溪<lb/>
　以徹始徹終言無極所謂上天之載無聲無臭也此<lb/>
　其學所以主於理康節以方動未動者言無極所謂<lb/>
　動靜之交三才之妙也此其學所以主數<lb/>
邵子曰天地之交十之三蓋天地之數十陽得其五陰<lb/>
　得其五故春秋分之日晝夜均平冬至則夜居其六<lb/>
　晝居其四陰侵陽也夏至則晝居其六夜居其四陽<lb/>
　侵陰也然夏至之晝猶不止於六分兼其晨昬可辨<lb/>
<pb n="KR4f0039_WYG_002-25a"/>
　之色庶幾乎十之七矣以一歲言之啟蟄于正月閉<lb/>
　蟄于九月其不生物者冬之三月而已以一元論之<lb/>
　開物于寅閉物于戌其不生物者亥子丑三㑹而已<lb/>
　若是者皆生物者七不生者三其七者用數也其三<lb/>
　者交數也故曰天地之交十之三蓋天地以生物為<lb/>
　心造化以尊陽為義故陽數多陰數少用數七交數<lb/>
　三也<lb/>
文中子曰卦也者著天下之時也爻也者效天下之動<lb/>
<pb n="KR4f0039_WYG_002-25b"/>
　也趨時有六動焉吉凶悔吝所以不同也卦主時爻<lb/>
　主位時有消息所以起事也位有當否所以趨時也<lb/>
　然就所趨之中又各有六爻之時焉所以趨時之具<lb/>
　則位也徳也應也權衡于數者之閒吉凶悔吝亦焉<lb/>
　廋哉<lb/>
天道無為又曰天行徤君道亦無為又曰兢兢業業一<lb/>
　日二日萬幾蓋兢業者居敬也無為者行簡也上以<lb/>
　畏天命下以顧民碞故所居不得不敬也任人而不<lb/>
<pb n="KR4f0039_WYG_002-26a"/>
　任法以道而不以術故所行不得不簡也當敬而不<lb/>
　敬是謂怠荒當簡而不簡是謂叢脞<lb/>
天地交則泰上下交則治天地不通則閉塞而成冬矣<lb/>
　君與臣民之情濶絶則天下無邦矣是故堯之舎已<lb/>
　從人舜之好問好察禹之懸鐸懸鞀周公之握髮吐<lb/>
　哺皆所以求交也天之氣貫乎地之中君之心周乎<lb/>
　人民之内上帝甚神周之所以衰也閨中䆳逺賢人<lb/>
　之所以歎也<lb/>
<pb n="KR4f0039_WYG_002-26b"/>
泰之三於泰方半也而曰平且陂矣往且復矣不勝其<lb/>
　憂懼之心否之四於否方半也而曰有命矣離祉矣<lb/>
　不勝其喜幸之意所以然者蓋循環者理也先見者<lb/>
　幾也聖人明理而知幾故喜人之所憂憂人之所喜<lb/>
　喜人之所憂則有迓休之道憂人之所喜則有防患<lb/>
　之謀<lb/>
當失意而戚戚者由於得志而喜也處貧賤而隕穫者<lb/>
　由於富貴而驕也臨患難而震喪者由於安逸而樂<lb/>
<pb n="KR4f0039_WYG_002-27a"/>
　也故得志而不喜則失意而不憂矣富貴而不驕則<lb/>
　貧賤而不沮矣安逸而不樂則患難而不懾矣當逆<lb/>
　境之至而用其力也難當其處順而為之地也易故<lb/>
　圖難於其易則立身也豫<lb/>
滿招損謙受益禹益豈以退舎左次為謙哉蓋自武功<lb/>
　之競未有不驕且滿者雖以大舜之聖其臣猶且不<lb/>
　敢窮武以抑驕滿之心此禹益言外意也故欲釋三<lb/>
　苖以為外懼而重舜之修徳桓公㑹葵而驕晉襄歸<lb/>
<pb n="KR4f0039_WYG_002-27b"/>
　殽而滛霸業所以墜也武帝克匈奴而悔太宗擒頡<lb/>
　利而懼漢唐之祚所以康也江左平而羊車肆朱梁<lb/>
　滅而伶官盛二君之禍皆不旋踵是故豈獨祖宗之<lb/>
　功不可恃身之功亦不可恃也恃身之功而始於治<lb/>
　卒于亂唐之開元天寶是也<lb/>
雷出地奮所以作樂風行地上所以陳詩省方觀民即<lb/>
　古者天子廵狩命太史陳詩以觀民風之事也風雷<lb/>
　在天地間皆以聲聞而詩與樂所以取異者詩也者<lb/>
<pb n="KR4f0039_WYG_002-28a"/>
　民感上之化以有言而言又足以感人如物感天地<lb/>
　之氣以有聲而聲又足以動物也有和風有凄風有<lb/>
　厲風物之感以成聲亦以類異故詩有十五國風焉<lb/>
　盛衰之變異哀樂之音殊若雷則發者無不知也感<lb/>
　者無不動也故作樂象之<lb/>
人君之喜怒如秋之為歛春之為舒人君之誅賞如霜<lb/>
　雪之為威而雨露之為潤是故偏於春則氣拘矣偏<lb/>
　於秋則氣促矣雨露不降則禾苖不滋矣霜雪不殺<lb/>
<pb n="KR4f0039_WYG_002-28b"/>
　則蟄蟲不伏矣周之衰也刑政不綱故春秋于桓之<lb/>
　世多不書秋冬所以譏天子也哀公問春秋書隕霜<lb/>
　不殺李梅冬實而孔子曰天失其道草木猶干犯之<lb/>
　而况于君乎所以刺諸候也詩曰君子如怒亂庶遄<lb/>
　沮君子如祉亂庶遄已使怒不足以為威則喜不足<lb/>
　以為福矣傳曰稂莠不死嘉榖不生使罰不行于奸<lb/>
　貪則徳不加于善類矣<lb/>
天之於君君之於臣父之於子其喜其怒莫非教也善<lb/>
<pb n="KR4f0039_WYG_002-29a"/>
　承之則皆為福不善承之則皆為禍太戊盤庚武丁<lb/>
　殷之賢聖之宗也宣王周之中興之主也太戊則有<lb/>
　桑榖之祥武丁則有雉雊之異盤庚則有河水之患<lb/>
　宣王則有旱魃之災彼四君者以憂懼修徳而囘天<lb/>
　故災轉為祥若無囘天之道烏知其不終於災乎<lb/>
程子知行之學始于傅說之告髙宗曰非知之艱行之<lb/>
　惟艱其原則出於唐虞惟精惟一之命其說則備乎<lb/>
　孔門博文約禮之敎其後孟子知道者也故曰盡心<lb/>
<pb n="KR4f0039_WYG_002-29b"/>
　知性所以知天也存心養性所以事天也其後董子<lb/>
　知道者也故曰勉強學問則聞見博而知益明勉強<lb/>
　行道則徳日進而大有功然則知行之說不自程朱<lb/>
　始也今為知行合一之說者曰知之精切即行也行<lb/>
　之著察即知也夫知之精切即行是朱子所謂知愈<lb/>
　真則行愈力也行之著察即知是朱子所謂行愈篤<lb/>
　則知愈至也然則朱子之所謂知行者初未嘗離而<lb/>
　二之也雖未嘗離而二之而終不得混而一之此朱<lb/>
<pb n="KR4f0039_WYG_002-30a"/>
　子之敎所以為不偏而無弊也至於静而常覺動而<lb/>
　常止亦朱子所已言而竊其說者以為静即動動即<lb/>
　静道體不已體道亦不已亦朱子所已言而竊其說<lb/>
　者以為本體即工夫工夫即本體矣始於混同而終<lb/>
　於超躐名為當前識取當下用力而實乃兩失之甚<lb/>
　乃借異端之學以自神妙而攻駁聖賢之敎就令速<lb/>
　成所謂詭遇而獲禽君子弗為也就令有得所謂荑<lb/>
　稗之有秋君子弗貴也<lb/>
<pb n="KR4f0039_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集巻二<lb/>
</p>
<p>
</p>
  </div>
</body>
</text>
</TEI>
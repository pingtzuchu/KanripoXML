<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集卷三十四</head> <lb/>
    <p>
<pb n="KR4f0039_WYG_034-1a"/>
欽定四庫全書<lb/>
　榕村集卷三十四<lb/>
　　　　　　　　　　　　大學士李光地撰<lb/>
　祭文<lb/>
　　祭河神文<lb/>
年月日告于永定河漳滏滹河暨順天保河十五河之<lb/>
神曰比年<lb/>
聖主勤念民災廣修堤岸荷神休佑三載于兹卑濕之<lb/>
<pb n="KR4f0039_WYG_034-1b"/>
場盡獲豐稼明徳逺矣神功懋焉今嵗入夏以來雨澤<lb/>
孔多挾以晉豫洪流河防往往危潰雖天道之有愆恒<lb/>
知神心之無悔怒伏祈乘兹秋令肅以金風淫潦不降<lb/>
駭濤不張千里坊墉永為民蔽完者以固缺者以苴無<lb/>
墮靈功幽翼<lb/>
聖世我吏民其敢懈嵗事以忘神貺謹以剛鬛柔毛清<lb/>
酒之奠望伸禱祈尚饗<lb/>
　　告關侯祈雨文<hi>二首</hi>
<pb n="KR4f0039_WYG_034-2a"/>
維年月日告于歴代加封大號漢關侯之神曰維神義<lb/>
勇於昭靈威有赫感通既顯位業斯崇自地承乏畿輔<lb/>
肅恭象教雨暘雩禜靡祈不應兹者靈雨愆春炎光屆<lb/>
夏旱將太甚田懼卒荒<lb/>
廊廟憂勞百僚震恐每聞殷動之聲未獲滂沱之賜昨<lb/>
者得<lb/>
㫖於朝咸<lb/>
命各伸䖍禱俯思祈望匪神孰依跪薦寒流仰干震豫<lb/>
<pb n="KR4f0039_WYG_034-2b"/>
維神千世萬世福國庇民名山顯位神得追之星躔月<lb/>
離神得回之呼翕隂陽暫攄浩然之氣周沾中外立覩<lb/>
沛若之施用濟斯哀嗸以佑我<lb/>
國家不勝懇切以待靈命<lb/>
　　又<lb/>
自春及夏時雨沾足來牟豐登稻田暢茂非神休祜曷<lb/>
克躋兹今蚤播之穀己獲全穫猶有下種稍遲者尚須<lb/>
雨澤旬日以來微覺暵乾昨宵疎雨飛零未得沛然之<lb/>
<pb n="KR4f0039_WYG_034-3a"/>
效誠恐膏潤不繼堅栗難期一簣之功羣望神賜嗚呼<lb/>
雩請之節禮不敢於祈頻而哀嗸之情義可通于禱久<lb/>
恭叩慈靈不勝悚切<lb/>
　　告關侯祈晴文<hi>二首</hi>
維神靈威於赫主名山川廟食於兹萬室攸賴今春自<lb/>
人日以後隂雨連旬既沾既足勢猶未厭麥秋將至懼<lb/>
沈浸之為災又恐播穀非遥或愆伏之互乘恭惟一方<lb/>
有祲神人同憂敢丐神靈力收宿靄憫兹民命迄用康<lb/>
<pb n="KR4f0039_WYG_034-3b"/>
年地與紳耆等不勝合誠祈禱之至<lb/>
　　又<lb/>
今嵗自春徂夏每以穡事仰干神惠曰暘而暘曰雨而<lb/>
雨麥稻豐穰翳神之賜兹冬稼及晩種碩大堅栗於前<lb/>
有加如得一月無災庶幾千家有望旬日以來沱雨頻<lb/>
降誠恐黄熟之後遇霖澤以更生又慮積隂之餘致大<lb/>
風而隕籜恭惟烟雲滿望豈人力克致兹休宜令京坻<lb/>
興歌庶神功終竟厥事亟收浮潦用濟築場邦人不勝<lb/>
<pb n="KR4f0039_WYG_034-4a"/>
幸甚地抱疾未能親叩神前謹遣弟某代伸祈禱謹告<lb/>
　　丙申四月九日祭關侯文<lb/>
順治紀年乙未之嵗大冦攻家老幼係累時余童稚從<lb/>
父之季叩禱神前靈筊三蹶三之又三至于十二其兆<lb/>
不改云家無事神且余從主我家内身方在囚安得幾<lb/>
㑹猶豫狐疑或祈之贅丙申是日仲父為帥覆賊髙山<lb/>
有戰無潰三月以遥鉦鼓聲沸肉骨生歸像教迎致果<lb/>
符前兆龜誠有智自是以還相我無貳迭出精英驚噩<lb/>
<pb n="KR4f0039_WYG_034-4b"/>
夢寐談易之屯示日之晦瀕危以安恭惟神惠大橈干<lb/>
支六十相配是年月日豈敢忘墜越代感通神理昭昧<lb/>
沈想幽明天命是畏潔牲薦酒樂侑神醉小大稽首共<lb/>
聽禨瑞赫赫威容峩峩顯位保我終始無作神愧<lb/>
　　丙申七月七日祭關侯文<lb/>
昔家遭難乙未夏季丙申初秋纔釋係累母夢神言斷<lb/>
無死理立夏立秋乃事終始四月之九迄於七日十口<lb/>
繼歸於是完室神許活我又肯適我寒家何修公以為<lb/>
<pb n="KR4f0039_WYG_034-5a"/>
可六十年間靈爽相追謂余不信驗以風雷逮余仕路<lb/>
彌荷神警投老休居不忘深省今夕何夕雨過新涼層<lb/>
雯高褰漢亦有光迴念是日甲子當對爰載潔牲以答<lb/>
慈衛兵戈之中父伯墨戎季則同繫閔予于凶鳴鳥恩<lb/>
勤鶺鴒赴難神眷既専家風未散今俱還真在神左右<lb/>
設位東西偏神以侑其有存者元戎六甫出入戰場口<lb/>
作家譜率我諸昆羅拜于前村童雜劇聊以喧闐女罷<lb/>
機杼牛不服箱神且遨嬉樂嵗豐穰<lb/>
<pb n="KR4f0039_WYG_034-5b"/>
御賜急公尚義扁額恭懸告文<lb/>
年日月敢昭告于小宗初祖旌義賜爵樸菴府君之靈<lb/>
曰維吾祖厚徳天植為家發祥自少至老樂善無荒鄉<lb/>
國歸仁譽命上逮餘澤殘膏子孫是食流大枝繁實惟<lb/>
祖賜在前朝曾采于史傳而當宁未聞於褒嘉光地適<lb/>
以求休邂逅面<lb/>
聖奏述祖勲遂䝉<lb/>
額錫光逺有耀歴久彌彰積善餘名時乃天道昔人自<lb/>
<pb n="KR4f0039_WYG_034-6a"/>
喜功徳者一勒山上一沈漢淵何似吾祖<lb/>
天語昭揚鎮在嶽麓表厥宅里祠廟高懸瞻仰萬衆今<lb/>
諏吉日奠告恭掛伏惟祖靈祇受歆喜於戲垂裕後昆<lb/>
既席舊徳無念爾祖宜勉新猷凡我子孫有不力田孝<lb/>
弟詩書禮義之是守者匪我族類祖其明譴<lb/>
　　丁酉還朝臨發告祖文<lb/>
年月日敬告于四代祖考妣之靈曰地以年例丐休僅<lb/>
得<lb/>
<pb n="KR4f0039_WYG_034-6b"/>
予假今又前期<lb/>
㫖趣至于再三畏此<lb/>
簡書義不敢緩黽勉俶裝即以今日啓發松楸戀重<lb/>
廷闕恩深二事交胸寤言不寐恭惟祖父徳澤庇後神<lb/>
靈在天惠以光明完其名節使之進退不謬於古人之<lb/>
義兼以繼述得修吾祖考之遺遊既有方出則必告伏<lb/>
惟垂佑不勝懐慕之至<lb/>
　　祭阜卿叔弟哀辭<lb/>
<pb n="KR4f0039_WYG_034-7a"/>
伯兄自官署致哀辭於功受貢生叔弟阜卿之靈曰嗚<lb/>
呼人亦有言莫如兄弟若我同懐之數人又非尋常之<lb/>
可比蓋自幼而艱危齊吞身于虎兕歴竒嶮於未經囚<lb/>
大幽之無底我以居兄備受撻捶汝尤攖兇行刃必擬<lb/>
䝉祖考之遺祜脫性命於斯須非家門之和濟詎有生<lb/>
之理乎既稍長而學業吾課汝以攻書能盡誦夫諸經<lb/>
出頭角于隊魚逮我既達而寧親倐遘閩亂于倉卒海<lb/>
揚波而浮鯨山伏莽而張䝟我墨衰以從戎弟儒衣而<lb/>
<pb n="KR4f0039_WYG_034-7b"/>
戰血帥滿百之烏聚驅盈萬之獸獗夜阻雨於山谿衆<lb/>
憂命之難活弟擁盾以不退賊晨視而不敢發遂離散<lb/>
以追犇經七日而破滅自是有役弟悉代之内嚴里鼓<lb/>
外濟<lb/>
王師功聞于朝選造有期田園迂癖十畝自嬉嗚呼自<lb/>
我再還<lb/>
闕庭一十八秋念我同生曷云無愁昔因老母之須奉<lb/>
後縁汝疾之未瘳欲致汝以逺至空盡嵗以遲留愾籩<lb/>
<pb n="KR4f0039_WYG_034-8a"/>
豆之不具今原隰焉是求雖欲悔其可追吾實為之而<lb/>
又焉尤嗚呼吾之此來上負<lb/>
深恩下慙素履徒割情於所親嵗紛紛其聞赴廢莪草<lb/>
之哀謳寄脊令之永慕矧諸父與諸兄皆溘盡夫風露<lb/>
痛越鳥之北栖望嶺雲而南訴有幸返於松楸何術起<lb/>
乎泉路信吾行之負於神明俾骨肉盡愆於禮數豈獨<lb/>
哭汝而悲長沾纓於屺岵敢不念先人友愛之言使汝<lb/>
恬然於兒女之顧嗚呼哀哉汝其知之<lb/>
<pb n="KR4f0039_WYG_034-8b"/>
　　告長兒鍾倫文<lb/>
嗚呼兒生而聰敏稍長而醇孝十嵗以上祖父母父母<lb/>
之病憂愛徬徨出於天性湯藥烹煮必身親之其均調<lb/>
水火之節雖婢僕之老於侍奉者不能及或憐其幼小<lb/>
慰而驅之暫去而復來至於夜分不懈蓋至成人如一<lb/>
日也其於伯叔祖父母伯叔父母悉能推父母之心致<lb/>
其敬愛疾病患苦匍匐救之見義而疏財自推食解衣<lb/>
至于讓産皆以行之為樂不獨無難色而己吾審其至<lb/>
<pb n="KR4f0039_WYG_034-9a"/>
性如此而又穎慧能文故竊期之以大就之事不謂其<lb/>
行業未成而僅止於兹嗚呼豈非吾行負神明而使汝<lb/>
得天之厚者黙損潛消於㝠昧之中耶病革矣與吾言<lb/>
既而寄我以書拳拳於改過遷善冀異日之有所立有<lb/>
所聞者垂絶而一語不亂嗚呼齎志以没汝其然矣以<lb/>
汝之學植文藝家鄉行蹟文而張之豈在人後雖然吾<lb/>
有志於行古之道雖先世美行猶不願為夸飾況子孫<lb/>
乎親友有問吾以汝之行者吾辭焉惟戒汝姪輩以收<lb/>
<pb n="KR4f0039_WYG_034-9b"/>
汝之書存汝遺文吾幸而未死撫汝之孤勗而教之茍<lb/>
一二有所成立以繼汝之志則與汝之自力以傳者無<lb/>
異而汝可以不腐也嗚呼哀哉汝以三月十一日亡於<lb/>
保定旅店二十五日柩至京師寄於西門僧寺痛我鞅<lb/>
掌不得伸其哀四月初四日乃得憑柩而一慟焉嗚呼<lb/>
父子之親至是而魂神始交初六日昧爽我徂西郊假<lb/>
寐車中汝來相接汝不暇悲慼而但憂吾憂吾亦坦然<lb/>
忘哀而開汝以前路謂上天下地其理則一茍性靈不<lb/>
<pb n="KR4f0039_WYG_034-10a"/>
泯豈以死而迷謬汝聞吾言頷首以對遺書一卷似欲<lb/>
詒汝子者未問而僕夫噪呼吾蘧然驚覺矣嗚呼哀哉<lb/>
異氏之法名曰超度是耶非耶果其有之夢中所言乃<lb/>
第一義矣吾當省愆補過以卒餘期汝亦當慎之於其<lb/>
無所不之焄蒿惻愴長與我而相依輔余之志相爾之<lb/>
後百年朝暮知合并其有時嗚呼哀哉<lb/>
　贊<lb/>
　　易贊<lb/>
<pb n="KR4f0039_WYG_034-10b"/>
易之為書源流已逺至于近今為說家滿衆星繁繫必<lb/>
辨緯曜羣言紛錯孰執其要我論聖統則折諸賢胡心<lb/>
是師曰余單傳折中賢者又以聖斷聖雖邈矣微辭有<lb/>
爛聖欲加年愚者須幾徒有日孳至斃乃己緬繹聖訓<lb/>
觀彖可知姬公有言文王我師故知稱名始自文考憂<lb/>
患有興繫辭已曉六爻之作於是取材位之凶吉時哉<lb/>
時哉夫子之傳莫先於彖彖意既得爻斯過半其次釋<lb/>
爻片言摘抉夢寐周公如合符節大象之立推類廣引<lb/>
<pb n="KR4f0039_WYG_034-11a"/>
或離卦意皆卦之緼載稽三傳祖文宗周又通其象使<lb/>
理周流復總全經通論其要易簡之精乾坤之奥河洛<lb/>
苞符蓍卦圓方繫辭義例學易典常廣大精微著明深<lb/>
切如網在綱若車有轍厥後三篇出自河内圖隱象湮<lb/>
千載明昧首定其類次變其通序之雜之觸長斯窮<lb/>
　　顔子喟然歎章贊<lb/>
顔氏庶幾去聖一息觀於喟然其意可得夫子誘教竝<lb/>
時三千知其善者曾有幾焉詩書執禮衆飫其說識其<lb/>
<pb n="KR4f0039_WYG_034-11b"/>
為我斯足以發求畫中道由誦終身有休之志無日之<lb/>
新曰力不足曰書可廢是不能竭匪才之罪譬之飲食<lb/>
知味斯嗜譬之登踐憚勞曷至顔子嗜之曰子善烹顔<lb/>
子至之曰子善程顔曰善誘子曰好學鼔舞之神千秋<lb/>
孰覺子曰不惰顔曰竭才自非大勇孰與此哉好生於<lb/>
誘竭由於循不謂己勉實聖恩勤至於欲從依然不罷<lb/>
雖復末由豈以才謝揚雄有言顔苦孔卓兹其苦也所<lb/>
以為樂欲從末由匪病其艱正謂竿頭妙不容言孔至<lb/>
<pb n="KR4f0039_WYG_034-12a"/>
七十欲不踰矩欲矩之間如毫髮許孔顔之從其欲則<lb/>
同所嗟慕者中道從容窺顔之心在於兩欲罷無修蹤<lb/>
從無止躅此外惟曾任重道悠子思繼之至誠無休孟<lb/>
子亦然所願孔子夀夭何疑修身以俟我觀聖賢惟在<lb/>
不息不息之至便達天徳讀顔此章此意須通作超悟<lb/>
語則墮禪宗<lb/>
　　諸葛武侯像贊<lb/>
王佐不生于兹千載鄒魯羣聖靡遇其配天恐臯伊其<lb/>
<pb n="KR4f0039_WYG_034-12b"/>
迹𦕈芒欲修厥業而世未昌岌岌晩造鼎運難移聊使<lb/>
先生為臣之師先生不降蕭管立極霸圖施張邈矣王<lb/>
澤先生之道足俟後聖紫陽伊川莫敢改評誰追軌躅<lb/>
誰識容光我摭史書以命長康<lb/>
　　關侯像贊<lb/>
操歎義士瑜曰虎將遼允忠信䝉稱鯁亮超羣逸倫勇<lb/>
而知義誠非韓信黥彭可方周旋間關死而無悔不使<lb/>
季路仇牧居上拒江東如叱狗俯河朔若吞象摧良十<lb/>
<pb n="KR4f0039_WYG_034-13a"/>
萬報曹以去大厭中州人士之心没禁七軍興劉垂成<lb/>
幾慰故都父老之望功有毁敗義無虧喪沔水秋風空<lb/>
齊恨於渭濵宇宙大名直竝埀於漢相<lb/>
　　朱子像贊<lb/>
堯舜之道二典僅埀孔氏六經至秦而灰漢唐之間道<lb/>
墜文喪董韓王楊晨星相望宋之中葉其學大醇及乎<lb/>
夫子程周彌尊閑聖之嚴憂世之厚頽瀾稽天獨執其<lb/>
咎刋去枝華務見本根菽粟麻絲至味大文肆開堂戸<lb/>
<pb n="KR4f0039_WYG_034-13b"/>
示我奥宅茍有能者便達天徳於戲五百之運歴古而<lb/>
同建武貞觀一時之功天為萬代金口木舌夫子之生<lb/>
于湯有烈方明之初一術専師風流篤茂夫子是資詭<lb/>
說汨之於聖則畔夫子道微貞元亦散孰陟嵩華越彼<lb/>
平岡孰能涉海而棄舟航夫子之道與時屯泰婺女之<lb/>
墟光耿長在凡我后裔瞻仰來兹古人有言心嚮往之<lb/>
　　謁朱子武夷精舍贊<lb/>
道斷堯舜昌於夏殷不有夫子墳索荒榛絶學有繼濓<lb/>
<pb n="KR4f0039_WYG_034-14a"/>
洛關閩朱子不生諸家亦堙婺女之鄉斯文所屬有耀<lb/>
於他宅此夷曲俾我後人如夜斯燭彼岨者壇望陟相<lb/>
續五十餘年鑽仰末光腐草薰蒸蝡動飛揚微卉後春<lb/>
援我手强螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>非類祝我聲轟受兹罔極夢寐嘅只自<lb/>
棄高山云何徳否庶幸暮年瞻仰視履先生有靈式遄<lb/>
其軌<lb/>
　　菊花之隱逸贊<lb/>
采采黄花于彼霜下誰其尸之晉之逸者喻彼生時春<lb/>
<pb n="KR4f0039_WYG_034-14b"/>
過夏殘秋風拂衣白露為餐粲粲芳馨今也蕭艾不有<lb/>
幽香巖谷何賴<lb/>
　　自贊<lb/>
瞿瞿而每涉於驚波蘇蘇而終己以勞歌惟哲人之玉<lb/>
於礪信乎頑石不足以䃺獨丹鉛之有癖或在險而平<lb/>
薖吾聞之也高山仰止不知景之無多<lb/>
　箴<lb/>
　　勸學箴<lb/>
<pb n="KR4f0039_WYG_034-15a"/>
易與詩書最務精熟三禮三傳隨分誦讀西京東京文<lb/>
極醇厚唐人之雄曰韓曰栁北宋文章於唐有烈歐蘇<lb/>
條達曾王峻潔擇其尤者含咀英華將來融洽不名一<lb/>
家諸子之粹亦可采焉荀卿論學莊子譚天仲淹中說<lb/>
子雲法言偉長中論康節外篇奥指竒辭手録心追醇<lb/>
疵小大黙而識之周程張朱至為精鑿孔孟通津經書<lb/>
正鵠易通正䝉性書學論以逮雒閩微言至訓竝須熟<lb/>
講益以精思篤嗜深契尚友遥師義理昭明庶幾不畔<lb/>
<pb n="KR4f0039_WYG_034-15b"/>
窮經觀史靡不貫串猶有餘力列代詩騷搜春擷卉以<lb/>
詠以陶如是讀書方有根柢文學徳行實相表裏<lb/>
　　惜隂箴<lb/>
武公九十猶曰小子伊川涪還聰明未止須知聖賢何<lb/>
故如此後之學者志逐氣衰日昃之離云胡不摧心無<lb/>
退法乃與道歸待文而興匪直也民廢於中塗千載同<lb/>
淪自知是勵昔人所尊先病後瘳葢喻晩節人能自新<lb/>
鬼神所恱新之又新咎戾斯雪榮華顦顇誰其免兹消<lb/>
<pb n="KR4f0039_WYG_034-16a"/>
息盈虚委命于時惟是善惡不可不思一夕之旅便仰<lb/>
顔色樊鳥羈牛心焉安息一朝終身君子是擇念來無<lb/>
端書之無緒天者難明我也無具分隂可愛上哲亦懼<lb/>
　　誡家後箴<lb/>
少小之時謙謹是尚動則畏譏言則懼謗傲不可長志<lb/>
不可蕩使人視之如璞未錫毛詩有言維莠驕驕童子<lb/>
佩觿古人所嘲柔顔捫舌賢聖猶勞矧爾小子而敢矜<lb/>
高父祖艱難供爾衣食便自放肆而忘撿飭性既漓薄<lb/>
<pb n="KR4f0039_WYG_034-16b"/>
質又乖逆幾何不為敗類凶徳湖山諸子驕慢成風汝<lb/>
等又然恐替吾宗今與汝約改過於䝉再罔悛心吾不<lb/>
爾容<lb/>
　銘<lb/>
御賜研銘<hi>御有以靜為用是以永年句恭書其後  書</hi>
靜而延年仁者之厚我<lb/>
皇克之箴此座右臣拜稽首<lb/>
天子萬夀<lb/>
<pb n="KR4f0039_WYG_034-17a"/>
　　砥石硯銘<hi>一名松花石</hi>
用汝作礪牛角相屬元徳既升巧匠斯琢賜等夏后之<lb/>
璜價重荆山之璞<lb/>
　　旋心羅文研至難得友有餉余者銘之<lb/>
廓然虚心窈兮圓神此老氏所謂其中有真非東坡指<lb/>
為物之病者以取妍於人<lb/>
　　歙石研銘<lb/>
徽為子朱子之鄉歙石出焉兹其所以可貴而近頗稀<lb/>
<pb n="KR4f0039_WYG_034-17b"/>
傳惟識者能購其真以為堅潤殆過於端世方競紫夸<lb/>
緑而孰知守吾之𤣥<lb/>
　　月印清溪硯記<lb/>
此硯前代周藩府中物王極愛惜之<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>匣以藏題曰月<lb/>
印清溪遭亂匆遽登舟百物棄捐獨呼内䜿歸取研比<lb/>
至而追王不及矣流落民間然猶懐研不忍棄後為劉<lb/>
君太乙購得今以贈予劉君時讀書翰林能詩博雅士<lb/>
也<lb/>
<pb n="KR4f0039_WYG_034-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0039_WYG_034-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集卷三十四<lb/>
</p>
<p>
</p>
  </div>
</body>
</text>
</TEI>
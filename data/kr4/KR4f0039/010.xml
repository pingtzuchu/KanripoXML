<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻十</head> <lb/>
    <p>
<pb n="KR4f0039_WYG_010-1a"/>
欽定四庫全書<lb/>
　榕村集巻十<lb/>
　　　　　　　　　　　　大學士李光地撰<lb/>
　序一<lb/>
　　進讀書筆録及論説序記雜文序<lb/>
康熙十有九年閏八月之五日<lb/>
皇上退朝<lb/>
御乾清門顧問臣光地家居所作文字若干臣不勝惶<lb/>
<pb n="KR4f0039_WYG_010-1b"/>
懼歸而収拾舊業大抵皆經生家言不足以塵<lb/>
乙夜之覽又不敢以虛<lb/>
清問謹以讀書筆録數十條及論説序記之闗於學者<lb/>
十篇繕寫為一巻進呈而恭為之序曰臣惟學之於天<lb/>
下大矣自古未有言學者言之自殷髙宗與傅説始彼<lb/>
其所謂多聞學古時敏遜志與夫敎學之相半終始之<lb/>
克念又曰非知之艱行之維艱此皆自後世聰明才智<lb/>
之士所不屑留意於其間者而彼以天縱之君帝賚之<lb/>
<pb n="KR4f0039_WYG_010-2a"/>
佐孳孳相勉若將不及是以君則繼成湯嘉靖于殷國<lb/>
臣則與阿衡嫓美于有商學之闗于治道有如此葢古<lb/>
今之言學者莫不曰帝王之學與儒生異臣以為不然<lb/>
夫溺於技藝滯於章句以華藻自娯以渉獵相髙豈獨<lb/>
帝王哉雖儒生非所尚也若夫窮性命之源研精㣲之<lb/>
歸究六經之指周當世之務則豈特儒者之所用心帝<lb/>
王之學何以加此葢髙宗所謂恭黙以思者性命之源<lb/>
精㣲之歸也其所謂學而有獲者經訓之㫖也其所謂<lb/>
<pb n="KR4f0039_WYG_010-2b"/>
監而罔愆者當世之務也此古今言學之宗亦古今為<lb/>
學之準也肆我<lb/>
皇上天挺其姿神授之識生知乃復好古將聖而又多<lb/>
能然皆習焉而不留過焉而遂化詩文字畫厯算工巧<lb/>
莫不精其道焉而無所滯於心其所以潛思實體朝講<lb/>
夕誦積年累月而不懈寒暑風雨而不休則非堯舜之<lb/>
道不使陳於前也非天人性命之書不以遊於意也臣<lb/>
愚無知竊謂<lb/>
<pb n="KR4f0039_WYG_010-3a"/>
皇上非漢唐以下之學唐虞三代之學也臣窮海末儒<lb/>
蔽於聰明之不足局于聞見之孤陋四十無聞殁身為<lb/>
恥今太陽之下燭火益微抱巻趦趄隕越無地然臣之<lb/>
學則仰體<lb/>
皇上之學也近不敢背于程朱逺不敢違于孔孟誦師<lb/>
説而守章句佩服儒者屏棄異端則一巻之中或可以<lb/>
見區區之志焉臣又觀道綂之與治統古者出於一後<lb/>
世出於二孟子序堯舜以來至於文王率五百年而統<lb/>
<pb n="KR4f0039_WYG_010-3b"/>
一續此道與治之出於一者也自孔子後五百年而至<lb/>
建武建武五百年而至貞觀貞觀五百年而至南渡夫<lb/>
東漢風俗一變至道貞觀治效幾於成康然律以純王<lb/>
不能無愧孔子之生東遷朱子之在南渡天葢付以斯<lb/>
道而時不逢此道與治之出於二者也自朱子而來<lb/>
至我<lb/>
皇上又五百嵗應王者之期躬聖賢之學天其殆將復<lb/>
啟堯舜之運而道與治之統復合乎伏惟<lb/>
<pb n="KR4f0039_WYG_010-4a"/>
皇上承天之命任斯道之綂以升于大猷臣雖無知或<lb/>
者猶得依附末光而聞大道之要臣不勝拳拳<lb/>
　　進易論序<lb/>
臣惟易之為書也大而言之則六經之原天地鬼神之<lb/>
奥也切而言之則動息語黙酬物應事修之吉而悖之<lb/>
凶葢有不可斯須去者然其為書始於卜筮之敎而根<lb/>
於隂陽之道故玩辭必本於觀象而不為苟言占事必<lb/>
由於極數而不為苟用非徒以象數為先也象數而理<lb/>
<pb n="KR4f0039_WYG_010-4b"/>
義在焉於戲易豈易學也哉欽惟<lb/>
皇上講學勤政孳孳不息則應乾之行厚徳深仁視民<lb/>
如傷則配坤之道進君子退小人則察乎否泰之幾憂<lb/>
盛危明則協乎日中之戒<lb/>
皇上之體易者可謂至矣神武不殺固已見諸施行自<lb/>
天祐之吉无不利又已受其顯報<lb/>
皇上之用易者可謂神矣乃者<lb/>
特命儒臣以此經逐日進講仰見聖智之黙運上符三<lb/>
<pb n="KR4f0039_WYG_010-5a"/>
古之心傳歴數近代以来未有留心於性命之原硏慮<lb/>
於天人之際如我<lb/>
皇上者也臣學易將二十年幽居潛玩之餘不無一得<lb/>
然生質愚蔽不足以窺絶學之全間或劄記所知繫之<lb/>
每卦每爻以為異日精思明辨之地中遭冦亂未究厥<lb/>
業僅有易論數篇大抵皆理義象數之淵源易之所由<lb/>
作者也恭逢<lb/>
聖世不敢自匿譬則熒燭之㣲照大陽雖不為之増光<lb/>
<pb n="KR4f0039_WYG_010-5b"/>
然而積草加膏之勤亦將以之炯炯自秘此臣今日獻<lb/>
書之喻也伏惟<lb/>
皇上裁其可否而進退之臣又觀犬序卦雜卦皆以未<lb/>
濟終篇非欲其終於未濟也謂夫雖當已濟之時而常<lb/>
存未濟之心此則所謂懼以終始易之道也故六十四<lb/>
卦三百八十四爻而一言以蔽之終日乾乾是也伏惟<lb/>
皇上垂意焉<lb/>
　　進大司樂釋義及樂律論辨序<lb/>
<pb n="KR4f0039_WYG_010-6a"/>
臣惟古之王者治定功成則必有作葢非苟為彌文以<lb/>
飾觀聴而已禮樂不可斯須去身亦不可以一日不行<lb/>
於天下是故尊卑上下截然有制民志定而遜讓之風<lb/>
行者禮之實也君臣父子藹然相親人心和而敦厚之<lb/>
俗成者樂之意也篤其實而舉其文厚其意而修其節<lb/>
則禮樂之用所以著因其節文而求其實意則禮樂之<lb/>
道所以存自漢以來禮樂崩壊不合于三代之意者二<lb/>
千餘年而樂為尤甚葢自諸經所載節奏篇章器數律<lb/>
<pb n="KR4f0039_WYG_010-6b"/>
呂之昭然者而紛紛之説終不能以相一又况乎精微<lb/>
之旨所謂與天地同其和者哉臣逃亂空山之中僅以<lb/>
十三經自隨閒以暇日參取經文之及於樂者㑹萃成<lb/>
編深思極索追求古人作樂之本與夫羣言㫖趣之同<lb/>
葢有互相發明者自大舜后䕫以至武王周公若合一<lb/>
契信乎大樂之必易而今之樂由古之樂者斯言不我<lb/>
欺也居嘗别為樂理樂節樂章樂舞樂器樂律六篇以<lb/>
諸經之文為主以史記漢書淮南以下諸説為輔將以<lb/>
<pb n="KR4f0039_WYG_010-7a"/>
下成一家之言上備有司之采條貫已具潤色未完其<lb/>
已脱槀者則周官大司樂釋義及論説數篇竊不自量<lb/>
繕寫為一巻進呈伏惟<lb/>
皇上純誠至孝舜之所以感神也於鑠王師武之所以<lb/>
求定也文徳武功巍然煥然今四方粗靖稽古禮文之<lb/>
事勢當相沿而起昔魯兩生謂禮樂百年乃可興也臣<lb/>
竊疑之葢兩生知髙祖之輕儒術故為是言以避召命<lb/>
耳若夫禮樂則豈可一日不行於天下而必待百年不<lb/>
<pb n="KR4f0039_WYG_010-7b"/>
可知之化哉今四海靡靡風聲頽敝等威無辨而奢僭<lb/>
不可止聮屬無法而鬬争不可禁奢僭者犯上之階也<lb/>
鬬争者作亂之本也由此言之辨上下以定其志敎親<lb/>
愛以導其和此誠禮樂之實之意其講之豈可一日緩<lb/>
哉記曰無本不立無文不行神而明之者本也舉而措<lb/>
之者文也為宜搜召名儒以至淹洽古今之士上監於<lb/>
夏商近稽自漢唐以降考定斟酌成一代之大典以淑<lb/>
天下而範萬世臣雖區區末學猶將執持所見與諸儒<lb/>
<pb n="KR4f0039_WYG_010-8a"/>
上下其議論焉至於建中和之極者一人之事専其業<lb/>
精其藝者世官之守非微臣所能知也<lb/>
　　諸史提要序<lb/>
欽惟我<lb/>
皇上稽古好學不遺鉅細故於六籍經傳之正訓洙泗<lb/>
濓洛之㣲言既已潛神研精得其心法於千百載之上<lb/>
至於萬幾餘暇則自列史諸子専門名家文辭詩賦靡<lb/>
不究心焉下及纂言紀事薈萃裒集之編亦必遐蒐廣<lb/>
<pb n="KR4f0039_WYG_010-8b"/>
採以補其缺畧討論稽攷以正其疵誤良以文武之道<lb/>
小大竝識孔氏之門博約兼資將使學古者不憂殘墜<lb/>
而修文者有所折中其所以嘉惠天下後世至無窮也<lb/>
皇上念六經之外惟史學最切史學之醇以朱子為宗<lb/>
故於通鑑綱目之書既巳時勤觀覽指授翻譯俾滿漢<lb/>
臣工知奉為理亂之黽鑑矣然則諸史之精粹豈復有<lb/>
出於是乎是書也葢取韓愈紀事提要之㫖采自司馬<lb/>
遷以下迄於五季斷章摘句加以訓釋三千餘年間言<lb/>
<pb n="KR4f0039_WYG_010-9a"/>
語事實旁暨俚諺班班然雜見錯出故曰提要也<lb/>
皇上以授故大學士臣張英稍加増補繕成完書十年<lb/>
後英子洗馬臣廷玉請刋刻以重<lb/>
上命而終父志顧以此書規橅未足以當<lb/>
御序而轉奉<lb/>
上諭使臣等各以言弁其端臣惟諸史之大者如厯代<lb/>
明君賢臣之所謀議建立與夫治亂興亡之變人物典<lb/>
故之詳司馬氏朱氏之書備矣是書之作葢約畧搜擷<lb/>
<pb n="KR4f0039_WYG_010-9b"/>
用助學者聞見雖不能加於正鑑之外然亦所謂補綴<lb/>
罅漏収摭遺軼者也<lb/>
皇上乙夜勤劬逸編稗乘㒺不周覽如日月不棄螢爝<lb/>
之光山海不辭塵露之細故雖此書所紀單詞隻句若<lb/>
無當於大體者而循其言行可以見其心迹而知其人<lb/>
聆其風謡可以察其時俗而論其世葢無適不足以𢎞<lb/>
睿智之光昭而増<lb/>
皇猷之允塞也臣光地謹序<lb/>
<pb n="KR4f0039_WYG_010-10a"/>
　　大學古本私記舊序<lb/>
大學舊本自二程子各有更定朱子因之又加宻焉訂<lb/>
為今本然五百年來不獨持異議者不允自金華諸子<lb/>
元葉丞相明方學士以至蔡虛齋林次崖數公皆恪守<lb/>
朱學而羣疑朋興遞有竄動所不能冺然於學者之心<lb/>
補傳其最也地讀朱子之書垂五十年凡如易之卜筮<lb/>
詩之雅鄭周子無極之㫖邵氏先天之傳呶呶紛挐至<lb/>
今未熄皆能燭以不惑老而愈堅獨於此書亦牽勉應<lb/>
<pb n="KR4f0039_WYG_010-10b"/>
和焉而非所謂心通而黙契者間考鄭氏注本尋逐經<lb/>
意竊疑舊貫之仍文從理得況知本誠身二義尤為作<lb/>
大學者樞要所存似不應使溷於衆目中而致為陸王<lb/>
之徒者得以攘袂扼腕自託於据經詰傳以售其私也<lb/>
緬惟朱子平生用力此書為多持此有年廻惶倚閣又<lb/>
念朱子之道非一時之道葢將取信於天下萬世焉爾<lb/>
自當時晩出鯫生挟難競質沛然如江河之決無閉拒<lb/>
者則今日之聴瑩於胸而援鶉已逺為宜直其所見待<lb/>
<pb n="KR4f0039_WYG_010-11a"/>
方来之朱子而折中焉<lb/>
　　大學古本私記序<lb/>
大學古本自二程兄弟所更既不同朱子考訂又異學<lb/>
者尊用雖乆而元明以來諸儒謹守朱説者皆不能允<lb/>
於心而重有纂置為異論者又無足述也愚思朱子所<lb/>
補致知格物一傳耳然而誠意致知正心誠意其闕自<lb/>
若也其誠意傳文釋體迥然與前後諸章别来學之疑<lb/>
有由然已餘姚王氏古本之復其號則善而説義乖異<lb/>
<pb n="KR4f0039_WYG_010-11b"/>
曽不如守舊者之安欲為殘經徴信不亦難乎夫程朱<lb/>
之學得其大者以為孔孟之傳葢定論也程子之説格<lb/>
物朱子之説誠意聖者復起不能易焉而餘姚皆反之<lb/>
編簡末事又何足以云文章制度今古異裁以晩近體<lb/>
讀古書則往往多失何則其詳畧輕重離合整散不可<lb/>
以行墨求而必深探其本指者古人之書也大學之宗<lb/>
歸於誠意格物明善者其開端擇術事耳朱子亦既言<lb/>
之而不能無疑於離合整散之間是以有所更緝今但<lb/>
<pb n="KR4f0039_WYG_010-12a"/>
不區經傳通貫讀之則舊本完成無所謂缺亂者若大<lb/>
義一惟程朱是据汙不至阿其所好或以為習心入之<lb/>
先者不知言者也<lb/>
　　中庸章段序<lb/>
中庸之㫖朱子推本于唐虞之相傳者至矣又攷之湯<lb/>
誥曰維皇上帝降衷于下民若有恒性衷者中也恒者<lb/>
常也中而有常葢上帝所降之命而民順之以為性者<lb/>
也周詩曰天生蒸民有物有則民之秉彛好是懿徳則<lb/>
<pb n="KR4f0039_WYG_010-12b"/>
亦中也彛亦常也此詩言性命之理與堯湯同歸者也<lb/>
惟受天地之中以生而有常而不變故其發見于事物<lb/>
流行于日用者莫不肖其本然之故因性之中也故道<lb/>
亦中而無髙逺難行之事也因性之常也故道亦常而<lb/>
無新異可喜之迹也聖人之敎所以建人極而萬世不<lb/>
能易者豈不本于是哉子思子作書之意葢預知夫異<lb/>
端之説將起而性道之正將離也故一傳為孟子遂顯<lb/>
揭仁義之言以與楊墨告子相觝然猶不能遏其衝迄<lb/>
<pb n="KR4f0039_WYG_010-13a"/>
于周衰諸子藉亂至漢晉以後而佛老迭為性命之宗<lb/>
求道者舍是莫適矣程朱二子生於千數百年之後躪<lb/>
中庸之庭而入其室於是二氏之道寢息而孔子之道<lb/>
漸著葢孟子捄之未亡之前而程朱存之已壊之後以<lb/>
三子之為功大益知子思子之為慮深也二程于中庸<lb/>
未成書然朱子之道即二程之道也首章之義是朱子<lb/>
所以繼絶學承聖統者學者于此有以得其源流指趣<lb/>
則列聖之傳可識而於全篇之理亦思過半矣地讀章<lb/>
<pb n="KR4f0039_WYG_010-13b"/>
句五十年然後能明首章之説覆觀近代講解之所由<lb/>
誤葢自宋元之間而已失之是則七十子未終而大義<lb/>
乖道之難明易晦也如此哉是編也於章段離合之間<lb/>
雖頗有所連斷然其義所自来則皆竊取朱子平生之<lb/>
意深於此者或能諒焉惟其學之不逮行之不修恐不<lb/>
足發明先哲之緒餘於萬一此則私心之所愧懼也夫<lb/>
　　中庸餘論序<lb/>
中庸餘論者不敢以其論麗於經者也凡四十六條葢<lb/>
<pb n="KR4f0039_WYG_010-14a"/>
雖推索經指宗述儒先而附以已意焉又曰閏秋録者<lb/>
昔壬申之夏雜記所得名初夏録今増損為中庸餘論<lb/>
而其成也庚寅之又七月也嗚呼昔之意氣猶盛五十<lb/>
學易自謂未晩故曰初夏也今老而衰嵗云秋矣讀聖<lb/>
賢書自視不能為繼序嗣音之人庶幾日月之光賡以<lb/>
微嘒四時之綂綴以餘分及遲暮奇扐之年以終竟其<lb/>
不忘之志故又寓意于兹名<lb/>
　　詩所序<lb/>
<pb n="KR4f0039_WYG_010-14b"/>
古者學校四術及孔門之教皆以詩首為其近在性情<lb/>
察於倫理而及其至也光四海通神明率由是也言志<lb/>
之義始於虞典夏南之間詩不槩見豈其代逺篇殘抑<lb/>
忠質之世發於文者希與周自文王有作周公繼之郁<lb/>
郁乎文哉於斯為盛矣今攷三百之篇出自文武成康<lb/>
者百二南風之自也小雅治之經也大雅徳之本命之<lb/>
符周頌功之成教之至也其篇皆以文王冠惟周公之<lb/>
詩自為國風篤世業勤王家葢周室之所以安危上配<lb/>
<pb n="KR4f0039_WYG_010-15a"/>
文王者也邶鄘以下之為風六月民勞以下之為雅王<lb/>
徳降焉政俗衰焉然下則有撫已言傷之音上則有憂<lb/>
國陳善之作葢性情之不可遏文武之敎在乎人心故<lb/>
皆可以興可以觀可以羣可以怨邇之事父逺之事君<lb/>
而其究歸於思無邪者此也朱子鄭衛之説諸儒以為<lb/>
不然今獨信之者謂非是不足以見亂之所生為二南<lb/>
之左契抑雖其流至此猶有秉禮知義無文王而興者<lb/>
夫然後可以極無邪之變矣惟節南山以下為東遷楚<lb/>
<pb n="KR4f0039_WYG_010-15b"/>
茨以下為豳雅載芟以下為豳頌乃前儒所未定而今<lb/>
創説者夫子曰吾自衛反魯然後雅頌各得其所今觀<lb/>
大雅時世明矣小雅之亂而無緒殆不可詰如毛氏傳<lb/>
三百年閒為篇纔七十餘而出於幽者將三之二是豈<lb/>
足信乎孟子言頌其詩者必論其世今失其世則又賴<lb/>
有詩存而可以推而知旁引而得也既知得所之義然<lb/>
後章求其次句逆其情稱名賾而不可厭也疊文複而<lb/>
不可亂也始於夫婦之細而察乎天地之髙深發於人<lb/>
<pb n="KR4f0039_WYG_010-16a"/>
情之恒而極乎天載之微妙夫如是則三百之繁言四<lb/>
始之宏綱小大兼舉矣夫子敎人學詩近則在於牆面<lb/>
逺則使於四方要其指則曰可以興責其效則曰可以<lb/>
言嗚呼反之於身而可哉<lb/>
　　洪範説序<lb/>
洪範之書文雖少而與四聖之易竝傳先儒釋洪範為<lb/>
大法意顧命所謂火訓與河圖俱陳者即此是也然則<lb/>
尚矣聖人所言天道王事豈有加于此哉更越秦漢其<lb/>
<pb n="KR4f0039_WYG_010-16b"/>
義未章故劉歆班固但据以道災祥而已近世稍覺其<lb/>
陋自宋王荆國曽子固蘓眀允皆有書其後蔡氏以師<lb/>
門之學傳之然猶未盡也地自始讀而竊疑之中閒嘗<lb/>
以意為之説而翫心未熟信疑參半繼讀西山真先生<lb/>
衍義其解文意乃與鄙説同然後怡然理順有實獲我<lb/>
心之歎顧其於經意則既得矣至推本於洛書之出暨<lb/>
夫九疇生數與易卦同異之根則有先生所未發者其<lb/>
他繁文細義前輩亦多疎闊自念用心之劬既歴三紀<lb/>
<pb n="KR4f0039_WYG_010-17a"/>
舊草在笥不忍棄也庚辰嵗曽付刻於保定署中不敢<lb/>
多以示人逢同志者時出就正而已既又覺其詞句漫<lb/>
漶非解經之體又九疇目中分别禹箕亦未審當閒以<lb/>
暇日稍就増削依文訓釋葢欲庶幾於平實簡質而病<lb/>
未能也帙成仍并舊稿存之嗚呼先聖之所以咨嗟而<lb/>
訪反覆而陳者其微㫖豈易窺哉亦以寓吾鑽仰沒身<lb/>
之志云爾<lb/>
　　周官大司樂章註序<lb/>
<pb n="KR4f0039_WYG_010-17b"/>
三代之道存於今者書耳經書所言皆當日行事之實<lb/>
也其有格之於事而不成推之於道而不合非經之過<lb/>
其無乃求之者失其理與夫禮樂之用同歸而樂之原<lb/>
本標委學者葢難言之以予攷其宣幽釋滯之故與其<lb/>
道和之效其大致可知已而所以為難言者毋亦鍾律<lb/>
損益累黍之求灰琯之驗乎其亦可謂緩於本而急於<lb/>
末舍其甚明而務之不可知者也記曰大樂必易大禮<lb/>
必簡禮樂者天地之情也其用不可斯須去身其官於<lb/>
<pb n="KR4f0039_WYG_010-18a"/>
人器於物葢舉而措之耳予悲夫此篇者葢樂崩而僅<lb/>
存經亡而先得垂二千年而亦未有攷者以至諸律旋<lb/>
宮之説五聲八音和樂之文率符於空言而不適於實<lb/>
用徒為紛紛豈不惜哉予是以討論周官之意參伍其<lb/>
文存其所可知以謂後之作者而欲追求先王用樂之<lb/>
迹而因以神而明之葢不過是其有不合於前儒者則<lb/>
據之於經經不可見則索之於理夫樂之亡雖已乆矣<lb/>
而好古深思之士不絶於世安知異日之無足徴者乎<lb/>
<pb n="KR4f0039_WYG_010-18b"/>
　　禮記纂編序<lb/>
禮有經有傳儀禮禮之經也禮記禮之傳也凡文武周<lb/>
公之道其未墜於地者在於斯然儀禮缺而弗全禮記<lb/>
冗而無序學者病之久矣是記之興其於漢之中世戴<lb/>
氏兄弟掇拾蒐補於煨燼之餘戴聖所得凡八十餘篇<lb/>
中間雜以秦漢之言其弟損益之又加粹焉則駸駸乎<lb/>
孔門之咳唾珠璣矣然亦不能以皆醇也予嘗讀斯篇<lb/>
病其繁且亂記識之難熟講貫之弗理也為之約而序<lb/>
<pb n="KR4f0039_WYG_010-19a"/>
之温習之便云爾夫古者小學之敎成人之始故先之<lb/>
曲禮少儀内則三篇人道莫首於冠昬故冠義昬義次<lb/>
之慎終追逺民行之大故喪祭又次之言喪者凡八篇<lb/>
而檀弓曽子問雜記附焉言祭者凡三篇而郊特牲附<lb/>
焉由是而達於鄉黨州閭則鄉飲酒投壺射義次之由<lb/>
是而達於朝廷邦國則大傳明堂位燕義聘義次之由<lb/>
是而周於衣冠冕珮之制與夫行禮之容儀則深衣玉<lb/>
藻又次之自曲禮至此為禮記内篇禮運禮器以下學<lb/>
<pb n="KR4f0039_WYG_010-19b"/>
記樂記以上或通論禮意或泛設雜文或言君子成徳<lb/>
之方或陳王者政敎之務要於修身及家平均天下之<lb/>
道靡所不講為禮記外篇嗚呼三代以禮治天下如此<lb/>
其盛也雖當千百載之下湮滅斷爛之簡編厪有存者<lb/>
而宏經大要可考而知以正聖功以興太平取諸此焉<lb/>
足矣抑予所易者篇次耳居嘗以戴氏之篇既非周魯<lb/>
之舊當日採輯其於章句文義亦擇焉而弗精苟為之<lb/>
詳論條理成一家言抑猶作者未竟之緒與予竊有志<lb/>
<pb n="KR4f0039_WYG_010-20a"/>
焉而非其任也<lb/>
　禮記考定篇目<lb/>
　　曲禮　少儀　内則　冠義　昬義　喪大記<lb/>
　　喪服小記　閒傳　問喪　服問　三年問<lb/>
　　喪服四制　奔喪　檀弓　曽子問　雜記<lb/>
　　祭法　祭義　祭統　郊特牲　鄉飲義<lb/>
　　投壺　射義　大傳　明堂位　燕義　聘義<lb/>
　　深衣　玊藻<lb/>
<pb n="KR4f0039_WYG_010-20b"/>
　　　右内篇目<lb/>
　　禮運　禮器　經解　坊記　表記　儒行<lb/>
　　緇衣　哀公問　仲尼燕居　孔子閒居<lb/>
　　文王世子　王制　月令　學記　樂記<lb/>
　　　右外篇目<lb/>
　附大戴記四篇<lb/>
　　武王踐祚　曽子大孝<lb/>
　　曽子疾病　曽子天圓<lb/>
<pb n="KR4f0039_WYG_010-21a"/>
　　禮學四際約言序<lb/>
古禮湮廢不可盡知又多不行于今世故其追而攷之<lb/>
也難葢儀禮缺而不完禮記亂而無序自朱子欲以經<lb/>
傳相從成為禮書然猶苦於體大未究厥業然則後之<lb/>
欲為斯學者不益難哉余姑擇其大者要者畧依經傳<lb/>
之體别為四際八篇以記禮之綱焉其詳且小則未暇<lb/>
也又采小學儀節於首附王政大法於後而通為之序<lb/>
曰四際八編者何冠昬也喪祭也鄉射也朝聘也易曰<lb/>
<pb n="KR4f0039_WYG_010-21b"/>
有天地萬物而後有男女夫婦有男女夫婦而後有父<lb/>
子有父子然後有上下君臣而禮義有所措也三代之<lb/>
學皆所以明人倫也有冠昬而夫婦别矣有喪祭而父<lb/>
子親矣有鄉射而長幼序矣有朝聘而君臣嚴矣夫婦<lb/>
别而後父子親父子親而後長幼序長幼序而後君臣<lb/>
嚴由閨門而鄉黨由鄉黨而邦國朝廷葢不可以一日<lb/>
廢也是故先王之制禮也綱維五典根極五性通四時<lb/>
合五行本於隂陽而順乎天命有冠昬而夫婦别夫婦<lb/>
<pb n="KR4f0039_WYG_010-22a"/>
别然後智可求也有喪祭而父子親父子親而後仁可<lb/>
守也有鄉射而長㓜序長㓜序而後禮可行也有朝聘<lb/>
而君臣嚴君臣嚴而後義可正也先王之禮哀樂之情<lb/>
無不中慘舒之節無不得故紀綱人道之始終而天地<lb/>
和平四靈畢至學者學此者也灑掃進退而非粗也盡<lb/>
性至命而非逺也小學以始之大學以終之皆所以明<lb/>
人倫也是書也雖未能該先王之典庶幾求禮之門户<lb/>
者得其端焉<lb/>
<pb n="KR4f0039_WYG_010-22b"/>
　　厯象要書序<lb/>
厯象一書自少小以好奇之心學之葢乆而茫然此學<lb/>
近無師授又予未習為方圓勾曲乘除之算故其通也<lb/>
甚難七八年間來往心懐弗釋也乙巳之冬以書巻餘<lb/>
暇覆究斯學搜極繁亂摘厥窈微三月在空山之中逺<lb/>
有端序矣緬自羲軒迎筞而此術興三代之衰禨祥中<lb/>
廢故自秦以前如遡崑崙然聊以知其源派而已太初<lb/>
而降卓卓顯者將十有餘家中間枝蔓米鹽人各各為<lb/>
<pb n="KR4f0039_WYG_010-23a"/>
深博無涯涘此籌家之智數然取合天行沿革異同之<lb/>
大致又烏可以不攷乎予故纂諸家之要附以他書論<lb/>
之合者將以備一家言而猶有待焉兹編也其未詳未<lb/>
信者爾<lb/>
　　卜書補義序<lb/>
古者卜筮皆有書卜書非易也洪範曰卜五占用二隂<lb/>
陽之在易備矣惟五行之説則詳於卜書而其籍已廢<lb/>
昔者夫子贊易而八索袪卜之亡也其始於此與下及<lb/>
<pb n="KR4f0039_WYG_010-23b"/>
漢魏以來京焦管郭之流猶能明五行之學以推祥衍<lb/>
忒今其遺術往往有存者然體兆不傳故强附之於爻<lb/>
卦由是而蓍龜之法亂予讀洪範周禮而有感焉博考<lb/>
諸書心知其意然而年世則已遼矣莫吾徴也發其序<lb/>
陳其槩遲好古者取裁焉使蓍龜之用不相溷則卜雖<lb/>
亡也猶存<lb/>
　　離騷新説後序<lb/>
余九嵗季父授以離騷故至今上口不落一字長觀諸<lb/>
<pb n="KR4f0039_WYG_010-24a"/>
家説其得失亦漫不訾省至甚荒忽無情意者偶亦入<lb/>
思句譚字議力所未暇也前數年嘗謂秦漢古辭無如<lb/>
屈魏離騷參同之奇奥欲創通章句聫成一編後選漢<lb/>
以下列代詩又欲追風雅始變之源以騷繋後庶幾猗<lb/>
那之志嵗月侵尋終焉在几兹行舟中友人有相促就<lb/>
騷説者盛暑暴下展轉於疾中為之粗疏語脈而已詞<lb/>
訓有所未備况其深者乎嗚呼原何時也千古之亂於<lb/>
斯為極而能所言不詭於經將之以誠款是以厯世貴<lb/>
<pb n="KR4f0039_WYG_010-24b"/>
之雖大賢惓惓焉古者始學宵雅肄三欲其蚤識君臣<lb/>
之義也原有四牡皇華之才邂逅不辰音非和正然以<lb/>
視周衰大夫閔時念亂繁霜十月無以益其哀矣學者<lb/>
讀其書論其世豈不亦嘅然於人生之大倫而足以興<lb/>
哉吾徒生於明盛而欲冩其幽思窮其寓物譬猶無病<lb/>
而呻陸居者繪逺島為烟市固不能得其情狀之真切<lb/>
姑存所感而俟世之知原者知焉<lb/>
　　九歌新説後序<lb/>
<pb n="KR4f0039_WYG_010-25a"/>
舊説楚國南郢之邑沅湘之間其俗信鬼而好祠其祠<lb/>
必作樂歌舞以樂諸神屈原既放竄伏其域懐抱憂思<lb/>
出見俗人祭祀之禮歌舞之樂葢有鄙俚媟䙝而無文<lb/>
者因作九歌之曲王逸之序云爾然其所釋原意參錯<lb/>
傅㑹言不中倫者多矣辯證一一正之自太乙以下皆<lb/>
以事神之恭况已事君之敬以神人之接之闊喻君臣<lb/>
之交之難惟山鬼一章乃以鬼自比而人則君也以此<lb/>
意讀之大義則得矣愚觀屈子葢蠻荆之一人北方學<lb/>
<pb n="KR4f0039_WYG_010-25b"/>
者未能或之先也離騷之篇陳古義剴治道三代名臣<lb/>
何以加兹至所託言取類上自象曜風霆雲雨下迄地<lb/>
域山川中錯人倫族氏草木禽鳥之芬芳靈鷙與易象<lb/>
稱名風雅興物無異自説文者乖舛於是有引喻失義<lb/>
放言無章者非屈氏意也推是以類九歌則離騷之外<lb/>
篇耳故天神尊上則以喻君司命為太乙之佐湘君河<lb/>
伯非天神之倫則以喻臣玩其辭潛其義凡莊重嚴肅<lb/>
禮樂威儀備者君之族也凡投贈親昵遊從驩宴者臣<lb/>
<pb n="KR4f0039_WYG_010-26a"/>
之族也中寓怨悱之離憂而亦不失其尊卑之體輕重<lb/>
淺深乆近之序嗚呼以意逆志斯為得之矣騷言髙女<lb/>
下女佚女卒乃寓意于少康者尤於湘神東君見之是<lb/>
時襄既繼位讒佞髙張無改於昔原之拳拳猶如此葢<lb/>
無日不幸其君臣之一悟邦家之再興也若言言而以<lb/>
為怨舊君懐昔懟原方悲其西羈之不暇怨懟奚施焉<lb/>
故今稍更定其文指本於性情之敎以竢知者<lb/>
　　參同契註舊序<lb/>
<pb n="KR4f0039_WYG_010-26b"/>
參同契者三道同契也三相類者三道相類也三道者<lb/>
大易黄老丹經也魏伯陽作參同契以歌叙大易祖述<lb/>
黄老之㫖發明丹經之要又自以為闕畧髣髴纎微未<lb/>
備故復作三相類一書互相證曉篇章意義煩簡相補<lb/>
齊根共蔕葉對枝當葢首尾完具未經缺亂之書也道<lb/>
流淺近未能諳其文理輒復益以枝離采摭流末之陋<lb/>
衍繹古人之言此與魏氏檢衛異端之指正相反矣近<lb/>
代好事之徒復棼然有述已所不達則思竄易舊簡以<lb/>
<pb n="KR4f0039_WYG_010-27a"/>
就偏見於是而此冊坊書殆無完本深跡學者迷誤大<lb/>
端有數焉一曰畧知書之前後辭理多同而不知其本<lb/>
為二書而相演闡二曰知别有三相類名目而不解其<lb/>
為何題遂以意妄説且有改為五相類者三曰知魏氏<lb/>
有三道之言而不知分書為三篇即知有三篇而不知<lb/>
二書之皆三篇也四曰有强分三篇者而不知三篇之<lb/>
外有語有辭有直指丹火之要有序明述作之由是以<lb/>
亂而區之其辭不類五曰知魏氏為丹火而作是書不<lb/>
<pb n="KR4f0039_WYG_010-27b"/>
知其兼明易道故自二書首篇便雜以爐鼎繁言燮理<lb/>
大道置而不論顯與叙文之意相左六曰知書之託謬<lb/>
名號悉有所指而不知其借物譬寓者殊多即其名字<lb/>
坎雜稱喻熒魄文似碎僻義無難尋附以曲雜乃増謬<lb/>
妄此六條者是其大凡至于微言璅義各在本篇未能<lb/>
悉舉也若乃此書重於道藏不棄儒流考其源瀾亦有<lb/>
數事一曰邵氏之學朱子以為秦漢失傳而方外丹竈<lb/>
之家宻相付授意似有指愚攷魏氏談易其六卦應月<lb/>
<pb n="KR4f0039_WYG_010-28a"/>
十二辟卦應時葢即漢人納甲卦氣之舊誠未知與康<lb/>
節先天同否要不可謂不相肖者二曰乾坤者心學也<lb/>
自魏晉以來拘於君臣之説而失之虚言隂陽無所取<lb/>
類又失之由魏氏魂魄之指可省身心之要順性命冒<lb/>
事物其理至深所謂龍虎者固周易龍馬之偏辭也三<lb/>
曰所言皆清浄之宗修煉形神之事不與世義相違其<lb/>
中至言則所警於末學者甚多余始讀其書無所契領<lb/>
後避亂荒山益復反覆一日誦所謂千周萬遍者幽憂<lb/>
<pb n="KR4f0039_WYG_010-28b"/>
無事之中依而倣之以代歌謠乆乃似通其文意者中<lb/>
間與人譚及而每被嗤笑謂不持行無師授而發元扃<lb/>
誠足破口也終然喜其文辭欲與離騷竝為之注而病<lb/>
未暇兹嵗之春乃為友人牽勉成之其次第用漢魏叢<lb/>
書本視朱子本似為近古至其章題則膚末者所分朱<lb/>
子本無是也今中斷二書别其篇章犁然可觀粲若復<lb/>
舊中間斷句偶有錯互亦稍為移置仍各注明其下以重<lb/>
變古焉<lb/>
<pb n="KR4f0039_WYG_010-29a"/>
　　參同契章句序<lb/>
參同契者參之而同契也三相類者三字之義疏爾魏<lb/>
氏作參同契以歌叙大易之文祖述黄老之指發眀丹<lb/>
經之要又自以為闕畧未備復作三相類一編互相解<lb/>
剝今尋其文意則昭然矣而更二千年未有知者心之<lb/>
不達則竊易舊簡以就膚見故此書獨無完編所見數<lb/>
本皆甚殊不特篇章至碎句亦更亂之矣惟漢魏叢書<lb/>
所載似是原本間有竄互不多也獨其不知中斷二書<lb/>
<pb n="KR4f0039_WYG_010-29b"/>
及截立標題亦庸末者之妄二書之終又各叙述付授<lb/>
之源自而指囑學者之宻要所以亂三篇之文而導其<lb/>
宗指之所歸觀者皆未之審也故為釐其章句稍加疏<lb/>
釋俟後世有魏氏起者更以訊之<lb/>
　<lb/>
　<lb/>
　<lb/>
　榕村集卷十<lb/>
</p>
<p>
</p>
  </div>
</body>
</text>
</TEI>
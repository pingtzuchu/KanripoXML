<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻十四</head> <lb/>
    <p>
<pb n="KR4f0039_WYG_014-1a"/>
欽定四庫全書<lb/>
　榕村集巻十四<lb/>
　　　　　　　　　　　　大學士李光地撰<lb/>
　記<lb/>
皇帝親耕處恭紀<lb/>
皇上御極之四十有一年春省耕畿南巡視宿麥勞勉<lb/>
農人巡撫臣光地及境内文武諸臣扈從以行維二月<lb/>
壬申<lb/>
<pb n="KR4f0039_WYG_014-1b"/>
聖駕次於博野因東作之興念稼穡艱難躬秉犂器即<lb/>
功竟畝臣令知縣臣聞銓即按其疆場表識<lb/>
聖蹟追維自古盛帝顯王皆以農為興徳之本周禮王<lb/>
籍掌之甸師月令孟春天子親載耒耜參置保介御者<lb/>
之間其在成王親與世子出觀農事又為饎以饁之嘗<lb/>
其㫖否不以命之從臣雅頌矢歌聲傳至今洪惟我<lb/>
皇上聖徳神功度越有周克勤小物為億萬年子孫之<lb/>
貽謀其作典常播聲詩者非一邑所得私也然<lb/>
<pb n="KR4f0039_WYG_014-2a"/>
聖蹟所存則博野小邑其名一旦遂望於寰内非常之<lb/>
幸盖自建置所未有又近在郊甸臣光地適為長吏帥<lb/>
屬耕耨攝官承乏與際寵榮焉爰立貞石具紀其盛以<lb/>
垂無窮臣又竊惟受事之日即得内府耕織圖之賜今<lb/>
兹扈從特被<lb/>
殊錫復得臨唐太宗書勸農事<lb/>
天章一軸仰窺我<lb/>
皇上宵衣呉食必以務本力穡是先庻幾益求庻民所<lb/>
<pb n="KR4f0039_WYG_014-2b"/>
急竭誠謀度時請<lb/>
聖謨訓勅以釐於成則教農趨時方由博野而始臣光<lb/>
地既躬送<lb/>
聖駕遣歸郡邑諸臣皆以此申戒之用並銘勒以自勖<lb/>
御賜急公尚義扁額恭紀<lb/>
康熈乙未八月越朔四日辭<lb/>
陛至熱河奏請八世祖森當前朝正統年間捐貲賑蘇<lb/>
州饑後又從官軍平江西福建冦亂經聞於朝旌義賜<lb/>
<pb n="KR4f0039_WYG_014-3a"/>
爵平生好施與官府學舎橋梁道路多所建造前史為<lb/>
之立傳乞賜<lb/>
御扁以為世之急公尚義士民之勸隨䝉<lb/>
聖俞九日内侍捧<lb/>
御書扁額出即用急公尚義四字二百餘年義烈獲賁<lb/>
天章祖徳之厚<lb/>
君㤙之隆凡我後嗣其無射於人斯<lb/>
御賜女宗挺節扁額刻石恭紀<lb/>
<pb n="KR4f0039_WYG_014-3b"/>
髙祖母林氏遇賊殉節事在前朝嘉靖癸巳距今一百<lb/>
八十餘年明季知縣施某曾以旌表詳請於巡按而未<lb/>
上康熙乙酉四月<lb/>
駕南巡歸<hi>臣</hi>以直隸撫臣迎於舟次連日召見書史政<lb/>
務旁及稗逸靡所不講間以髙祖母義烈之事聞遂䝉<lb/>
賜一額曰女宗挺節今立石於赴水之崖相望五十歩<lb/>
許<lb/>
御筆親揮龍鳯蔚躍幽光映耀比之有司循例為坊門<lb/>
<pb n="KR4f0039_WYG_014-4a"/>
者何啻倍蓗且是地也士女千羣朝夕競渡觀瞻諮問<lb/>
風化攸闗非獨李氏一家之舊烈新榮而已事蹟之詳<lb/>
具於家傳兹時恭述䝉賜日月以示後人<lb/>
御賜在原至誼扁額恭紀<lb/>
康熙四十二年<hi>臣</hi>以謝陞吏部尚書恩至京初九日<lb/>
内殿召對畢<hi>臣</hi>乞以私事陳請<lb/>
上可之臣乃稽首頓首奏曰順治乙未丙申間<hi>臣</hi>一家<lb/>
十二口陷於賊質以邀重貨臣伯父日燝自逺聞難間<lb/>
<pb n="KR4f0039_WYG_014-4b"/>
闗來歸不顧生死身詣賊慷慨引義繼以涕泣不願獨<lb/>
生賊大感動禮遣之然猶拘其弟從子如故日燝憂憤<lb/>
嘔血乃募郷壯合家僮百餘人夜劫之覆其大巢復連<lb/>
鬭四月餘悉㧞出<hi>臣</hi>家男女大小賊黨盡平時貝子王<lb/>
奉命平海駐閩嘉其功賜諭稱奬加賞賚焉日燝起家<lb/>
恩貢生後至京考授通判未仕讀書終老臣父兆慶每<lb/>
念日燝急難誠篤私嘱<hi>臣</hi>曰他日能通顯者必章揚伯<lb/>
父事吾瞑目矣今<hi>臣</hi>受㤙逾分已極而先世竒節未著<lb/>
<pb n="KR4f0039_WYG_014-5a"/>
伏求<lb/>
聖筆一字之褒死骨不朽奏罷蒙<lb/>
聖主頷允越六日召<hi>臣</hi>至南書房命内臣捧<lb/>
御書在原至誼四大字以賜臣稽首感泣之下竊惟天<lb/>
下士大夫民庶孝弟貞烈之行荷蒙褒録者多矣顧皆<lb/>
循故事陳丐自有司施行然猶邑里生華珉石永煥日<lb/>
燝以區區友義上邀<lb/>
宸翰發其幽隐此視東漢趙孝淳于恭輩赴兄弟之死<lb/>
<pb n="KR4f0039_WYG_014-5b"/>
義格凶頑前史為之立傳榮燿什伯過之豈尋常旌門<lb/>
表宅比哉其天下臣庻力為本行者又孰不聞風感激<lb/>
况臣及日燝子孫等其銜㤙刻骨顧宜何如報也<lb/>
御賜在原至誼扁額刻石恭紀<lb/>
順治乙未先君與季父同居山砦中一夜陷强賊獨先<lb/>
君一人逸餘十二口悉擄以去索贖重不能厭也祖以<lb/>
憂逝父毁瘠不支待盡而已仲父自逺奔至恤與難俱<lb/>
亦嘔血幾殆既而曰徒悲無益也則治行將赴賊陳大<lb/>
<pb n="KR4f0039_WYG_014-6a"/>
義不幸以身共之親疎苦援不為止遂衰麻抵賊壘聲<lb/>
淚慷慨道所以為弟姪請命者渠魁為之感歎飲饌送<lb/>
迎具焉然累繫終不釋於是閱嵗矣有僧欵門宻曰盍<lb/>
以死求生乎賊所踞山巉巗不可上然有一靣隂皆極<lb/>
險不為備者募壯士夜劫之質其魁則孥可返矣仲父<lb/>
練家僮並傭食者纔百人涕泗與謀衆皆曰願死丙申<lb/>
四月九日夜天大霧先登二十八人耳天已曉遂吹蠃<lb/>
直指魁帳賊出不慮又霧厚不辨人狼狽犇崩投崖下<lb/>
<pb n="KR4f0039_WYG_014-6b"/>
者無算出季父弟两人餘縶於他山魁亦走脱賊於是<lb/>
徴合逺近所部將萬餘人仲父用百人者據其阻日與<lb/>
之戰以一當百無不靡者自夏至秋小大百餘鬭賊散<lb/>
亡略盡十口以次劫歸地與次弟鼎徴實殿七月七日<lb/>
也時閩方有海患大師疲焉故山宼投隙起盤三縣者<lb/>
已十餘年官軍既無暇收服績成書生上下皆竒其事<lb/>
征閩貝子以諭褒奬將官焉而仲父辭學使孔某誇於<lb/>
衆曰李葆甫文事武備見於天下矣仲父僅一遊太學<lb/>
<pb n="KR4f0039_WYG_014-7a"/>
署通判職而歸老林丘湛書史以自樂終年八十有八<lb/>
康熙癸未地撫直隸陞吏部尚書謝㤙因燕見奏聞當<lb/>
日事䝉<lb/>
上嘉悦賜在原至誼四字<lb/>
御筆以顔其家且命臣以軍門偏將賫送嗚呼自二叔<lb/>
不咸而急難之道衰東漢君子有争死於賊者史臣傳<lb/>
之以為盛節且曰是光武明章之烈也仲父本行可紀<lb/>
遭逢<lb/>
<pb n="KR4f0039_WYG_014-7b"/>
明盛表厥幽光盖所以磨厲風化豈私<hi>臣</hi>家而已其孫<lb/>
鍾寧受之將立石墓次而今亦歿矣霰雪相仍舊事浸<lb/>
湮孝友之風式㣲可懼後死者不述將無聞者矧是異<lb/>
數實所干丐恭紀碑隂以授其次孫鍾準曾孫清奭等<lb/>
練日敬勒<lb/>
御賜教忠扁額刻石恭紀<lb/>
父天植忠孝其汲汲於祖宗族属之事者墳廟無不修<lb/>
祭薦無不舉停喪無不掩忽祀無不續緩其饔飱而是<lb/>
<pb n="KR4f0039_WYG_014-8a"/>
之急天性然也甲寅之亂父君臣之義甚篤濡身有萬<lb/>
仞之顛抗節有俯仰之禍積病三年惟憂用殞康熙乙<lb/>
酉四月光地扈<lb/>
駕河干<lb/>
聖王頗詢舊事<lb/>
賜父一額曰教忠凡<lb/>
御書例不系欵兹特筆其左餘云賜某盖異數也乙未<lb/>
告歸陛辭又問所欲得字八世祖丐扁之外為父求两<lb/>
<pb n="KR4f0039_WYG_014-8b"/>
柱語有<lb/>
命擬進竊用唐人成句杜甫云一病縁明主王維云終<lb/>
身思舊恩以為父䝉難三年實録荷<lb/>
恩隨奏冩賜然杜句頗更易縁擬時避病字今不敢改<lb/>
也嗚呼表碣神通凡刳琢為觀美者今既破俗停止獨<lb/>
此<lb/>
華衮恩榮宜勒貞珉以示來裔惟古人揚先行者有損<lb/>
無增故可以存信親疎及見聞父事者甚多必知光地<lb/>
<pb n="KR4f0039_WYG_014-9a"/>
不敢一字欺其<lb/>
君親也<lb/>
御書太極圖説西銘刻石恭紀<lb/>
恭惟<lb/>
皇上道與堯舜禹湯而相紹學則洙泗關濓而同歸政<lb/>
撫萬方之煩心傳千古之秘而且窮象數之賾隠訂唐<lb/>
都洛下以無訛攬文藝之菁華裁漢魏江東而還雅顧<lb/>
天縱之睿知實兼多能而聖作之文章悉源性道以是<lb/>
<pb n="KR4f0039_WYG_014-9b"/>
萬㡬一日之暇獨宗六籍諸儒之書雖游戲於墨池必<lb/>
翺翔乎學海<lb/>
御書太極圖説西銘前後凡數百本嵗二月南巡守臣<lb/>
扈<lb/>
駕涉天津屢䝉召見因出<lb/>
御舟中所書二軸以賜臣謹拜手稽首祗受而寳藏之<lb/>
伏惟二編為近世學術淵源比之上古之圖書中天之<lb/>
易範也厯代雖經儒者之表章然必百世以俟聖人而<lb/>
<pb n="KR4f0039_WYG_014-10a"/>
大著昔者朱子為圖説首句誤增两字累欲請之於朝<lb/>
刋改而終弗獲及其論西銘則為林栗彈劾以去道之<lb/>
難明書之難傳也如是今我<lb/>
皇上篤嗜深契興絶表㣲<lb/>
宸翰所揮天章所賁昭兹來許於古有光在<lb/>
皇上則為以聖而下學於賢將天下皆知沿河而東至於<lb/>
海斯文之幸千載一時儒先復生不知何如其慶忭也<lb/>
愧臣凡陋弗克欽承恭紀<lb/>
<pb n="KR4f0039_WYG_014-10b"/>
㤙遇勒之貞珉以惠天下學者<lb/>
御書戯綵堂恭紀<lb/>
今<lb/>
天子宸翰流天下然自先聖先賢名山古刹而外耆舊<lb/>
禁近及宣力文武諸臣乃能得之惟年壽髙者其子孫<lb/>
為之祈則徃徃俯允盖優老教孝之心如此其盛也吾<lb/>
友徐善長以詞翰起家出入禁闥三十餘年於分得沾<lb/>
光寵所難者太夫人壽且康善長忠而孝和氣参㑹歲<lb/>
<pb n="KR4f0039_WYG_014-11a"/>
晏華榮倬彼<lb/>
天章言樹之背是以士論耀之舊遊慰心焉歲癸巳三<lb/>
月<lb/>
天子以萬壽日加恩臣民肇行養老太夫人又得與晏<lb/>
於<lb/>
皇太后宮賜賚衣服纁黄珠餙悉從厚夫學者以章句<lb/>
自薦至於受知明聖勸講賢英躡鱗附翼自託不腐斯<lb/>
已榮矣況有皤白之親同沐眷渥入振鷺羽出展烏私<lb/>
<pb n="KR4f0039_WYG_014-11b"/>
此固先生朴誠純忠之效而母夫人所為淑惠幽貞恩<lb/>
勤育教以有今日者亦可由其子以知其母矣在漢鄒<lb/>
枚之徒以文學侍中兼聞政事故史稱中外相應以理<lb/>
義之文賈董傅諸王又不時入對或就其家遣問是皆<lb/>
儒學遭逢之僅者而先生兼之宋張齊賢之母年八十<lb/>
餘毎入謁禁中太宗歎其福壽有令子賜予存問歆豔<lb/>
搢紳流輝史册此又邦家之盛事非獨門内之寵光也<lb/>
孤露餘生撫節歎慕承吾友之命而感<lb/>
<pb n="KR4f0039_WYG_014-12a"/>
聖時鍚類之㤙使南陔愛日之笙歌與臺萊頌禱之章<lb/>
並時作也為撰戲綵堂恭紀<lb/>
御書亷平堂恭紀<lb/>
天子勤思上理以澄清奬吏道而猶病夫逐名者之入<lb/>
於偽也尚氣者之出於激也偽則不誠而人不服激則<lb/>
不和而人不安如是者以立乎中外猶未足以宣徳意<lb/>
洽輿情是故訓迪百官每於清正而和平者諄諄焉今<lb/>
都御史劉公其人也都御史之職在於清風絶弊執法<lb/>
<pb n="KR4f0039_WYG_014-12b"/>
持平又正其官也兹額之賜<lb/>
上之所以嘉其人重其官而欲舉其官者與吾儕士大<lb/>
夫患於不亷亷者又徃徃不誠不和而有二者之病雖<lb/>
然亦有朴而非偽者也厚而非激者也而猶不能使人<lb/>
服且安焉則以理之未明事之未逹或見已是而失虚<lb/>
公或矜細節而乖大體是以古之人孳孳講學至於老<lb/>
而不勌盖知夫明理達事如彼其難也夫階之稜謂之<lb/>
亷亷之角謂之隅詩曰抑抑威儀維徳之隅言君子物<lb/>
<pb n="KR4f0039_WYG_014-13a"/>
身之有稜角也然其下所賡則曰温恭爾柔嘉爾言若<lb/>
捫於予舌行無怍於爾室此其至心為之内太和為之<lb/>
表體忠行恕而無㡬微非人已所安者夫如是故平公<lb/>
年七十餘矣而好學篤志有衛武之風庻㡬乎明理達<lb/>
事以充其誠而導其和則<lb/>
聖天子之訓可以無負大法小亷之司可以無愧雖然<lb/>
上之訓非獨為公言也盖欲使吾曹見之者允相朂勵<lb/>
以贊太平之治故余於公之請記也愛莫助之又懼而<lb/>
<pb n="KR4f0039_WYG_014-13b"/>
思焉身雖退豈敢忘以名行終始<lb/>
御批厯學疑問恭紀<lb/>
壬午十月扈從南巡駐蹕徳州有<lb/>
㫖取所刻書籍回奏匆遽未曽擕帯且多係經書制舉<lb/>
時文應塾校之需不足塵覽有宣城處士梅文鼎厯學<lb/>
疑問三巻臣所訂刻謹呈求<lb/>
聖誨奉<lb/>
㫖朕留心厯算多年此事朕能決其是非將書留覽再<lb/>
<pb n="KR4f0039_WYG_014-14a"/>
發二月後承召面見<lb/>
上云昨所呈書甚細心且議論亦公平此人用力深矣<lb/>
朕帶回宫中仔細看閲臣因求<lb/>
皇上親加御筆批駮改定庻草野之士有所取裁臣亦<lb/>
得以預聞一二不勝幸甚<lb/>
上肻之越明年春<lb/>
駕復南巡遂於<lb/>
行在發回原書靣諭朕已細細看過中間圏㸃塗抺及<lb/>
<pb n="KR4f0039_WYG_014-14b"/>
簽貼批語皆<lb/>
上手筆也臣復請此書疵繆所在<lb/>
上云無疵繆但算法未備盖梅書原未完成<lb/>
聖諭遂及之竊惟自古懐抱道業之士承詔有所述作<lb/>
者無論已若乃私家藏録率多塵埋瓿覆至厯象天官<lb/>
之奥尤世儒所謂専門絶學者盖自好事躭竒之徒徃<lb/>
徃不能竟篇而罷曷能上煩乙夜之觀句譚字議相酬<lb/>
酢如師弟子梅子之遇可謂千載一時方今<lb/>
<pb n="KR4f0039_WYG_014-15a"/>
宸翰流行天下獨未有裁自<lb/>
聖手之書蓄於人間者豈特若洛下之是非堅定而子<lb/>
雲遺篇所謂遭遇時君度越諸子者亦無待乎桓譚之<lb/>
屢歎矣既以書歸之梅子而為叙其時月因起俾梅寳<lb/>
奉焉<lb/>
上諭泰山脈絡恭紀<lb/>
臣嘗因奏事罷<lb/>
上顧問㤗山之脈何處生來臣以中州之脈對且曰古<lb/>
<pb n="KR4f0039_WYG_014-15b"/>
泰山在河之南今河既南遷則泰山在其北應是山脈<lb/>
已為河斷<lb/>
上曰非也果是山脈水不能斷泰山之脈乃自遼左而<lb/>
來今金州與登州夾岸相對纔數百里海中有山島十<lb/>
餘錯落橫渡即山東諸山脈絡從來處也臣退而伏思<lb/>
之禹貢導山自導岍及岐至入於海是一條西傾朱圉<lb/>
鳥䑕至陪尾是一條導嶓冢至大别是一條岷山之陽<lb/>
至敷淺原是一條四條之列自北而南中原形勢大畧<lb/>
<pb n="KR4f0039_WYG_014-16a"/>
盡矣獨疑青兗徐揚之山不在四條之内謂非水所經<lb/>
歟則兖乃河入海之處揚乃江入海之處也謂其山不<lb/>
足表識與則岱宗嶽之長嵎夷暘之谷堯舜所測候而<lb/>
柴望也謂非禹跡所掩與則禹治水施功正自兗青始<lb/>
故前叙九州既以岱表青徐之域又曰蒙羽其藝且傳<lb/>
載禹㑹諸侯於㑹稽正揚州之鎮也而條之山無一及<lb/>
之何耶又此四條者惟北條曰至於碣石入於海其餘<lb/>
三條或盡於豫州而曰至於陪尾或盡於荆州而曰至<lb/>
<pb n="KR4f0039_WYG_014-16b"/>
於大别或盡於揚州之上游而曰至於敷淺原皆不紀<lb/>
其入海之山比之北條為甚短又何耶説禹貢者略而<lb/>
不講盖數千年矣今恭繹<lb/>
聖誨還證古經然後知禹貢四條之山但以中原脈絡<lb/>
可見者言之耳北不踰塞垣南不踰嶺徼盖其脈絡不<lb/>
在九州中土則禹跡之所未窮也㤗山之脈既自塞外<lb/>
横海而來自登萊以盡於青徐而江浙閩廣之脈又皆<lb/>
自嶺外迴環抱江而上自江右之大庾䫈分支南盡於閩<lb/>
<pb n="KR4f0039_WYG_014-17a"/>
廣而北盡於江浙此两條者盖天作而地成之以為中<lb/>
原之左右藩䕶而推其脈絡所自來則非中原之山而<lb/>
塞嶺以外之山也塞嶺之上流禹所未至故禹貢於導<lb/>
山闕之也夫是以北條諸山盡於冀州之境者不得不<lb/>
長其餘三條諸山接於青兗徐揚之境者不得不短此<lb/>
以知聖人之智沿流泝源如此其精而聖人之經存信<lb/>
闕疑又如此其謹倘非<lb/>
皇上灼知而發明之則遺經之指千載夢夢也臣恭惟<lb/>
<pb n="KR4f0039_WYG_014-17b"/>
皇上之學既專於道徳性命之源而其暇力則自易象<lb/>
律厯天文地理算數聲音農田水利無一不窮其理造<lb/>
其妙心堯舜禹之心傳堯舜禹之道故凡堯典之厯象<lb/>
舜典之樂律禹貢之山川亦至是而始一明也臣不勝<lb/>
惶悚<lb/>
　　重建董子祠堂記<lb/>
凡仕官所至首考其地之先賢儒以暨名臣髙士風被<lb/>
於來世者為之垣墉爼豆使邦人有所稱思禮也景州<lb/>
<pb n="KR4f0039_WYG_014-18a"/>
舊有董子祠而窄隘無規橅且蕪不修無以動州人仰<lb/>
止之敬嵗甲申知州事周鉞遂更買地於城東偏斥大<lb/>
其基出資營葺凡門堂室廡齋房具備自舎莱降登及<lb/>
官吏止憇學者講肄之所皆寛然有餘又能以扈從自<lb/>
請於<lb/>
天子賜以額字曰闡道醇儒此千古之異數而鉞之勤<lb/>
懇誠欵為可書也吏部尚書管理直隸巡撫事李光地<lb/>
觀祠之成而記之曰韓愈氏論道醇孟子而疵況雄當<lb/>
<pb n="KR4f0039_WYG_014-18b"/>
已然於董子則莫之及何哉在漢惟劉向頗知之以為<lb/>
王佐之材伊吕之匹劉歆班固雖頗過其論然亦謂六<lb/>
經離析之餘使學者有所統壹為羣儒首則非揚雄以<lb/>
下之所及也韓氏於孟子之後樂道揚雄至於董子同<lb/>
時如司馬遷相如皆有述焉而獨遺於是是皆以華實<lb/>
為進退豈篤論哉自宋以來更歴大儒而其品始定於<lb/>
是三䇿之書上儗七篇而與之相接盖其曰天性曰天<lb/>
地之性則性善之所出也其説雖源於孝經樂記而漢<lb/>
<pb n="KR4f0039_WYG_014-19a"/>
唐諸儒未有能述之者謂非有聞於性與天道之傳者<lb/>
乎其對江都王義利之分王霸之判則孟氏所反覆於<lb/>
齊梁之廷累千百言以悟世者如此而已然則謂孔孟<lb/>
既沒董子之學獨醇程朱之言不可易也自是而又五<lb/>
百餘年以至<lb/>
熙代堯舜孔孟之統復合三十年間自鄒魯聖賢之區<lb/>
以逮濓洛關閩諸儒毓生居寓講讀之處皆賁以<lb/>
天章高鼇巨牓而董子舊里近属畿封亦徼<lb/>
<pb n="KR4f0039_WYG_014-19b"/>
俯俞下州小臣之請闡幽顯微使千載道系粲然重光<lb/>
㤙明意美埀示罔極程朱之言至是益信豈非所謂百<lb/>
世以俟聖人而不惑者與地適以持節於兹因木石之<lb/>
峻記識日月自托不腐又將使州之人士仰窺<lb/>
聖代表章之盛下守此邦文獻之傳庶㡬嗣音有繼爰<lb/>
述舊間表新褒以告來者仍使鉞董其事而勒之祠左<lb/>
　　重建鵞湖書院記<lb/>
鵞湖者考亭朱子象山陸子講學處也昔東萊呂氏與<lb/>
<pb n="KR4f0039_WYG_014-20a"/>
朱子交善又於陸子有塲屋之知見二君子平曰操論<lb/>
有不同者故約為鵞湖之㑹而朱子及陸子兄弟皆赴<lb/>
焉後人就其地立為書院以祠四賢起於宋淳祐間賜<lb/>
額文宗延及前代屡有修舉或曰朱陸之異同五百年<lb/>
來以為口實今同堂而祀於古者配祔之義何居余曰<lb/>
不然二子之相崇重者至矣朱門誨學者以持守每推<lb/>
服象山為不可及白鹿講章朱子至為之避席上手謝<lb/>
焉陸之於朱則有泰山喬嶽之歎故朱子有言南渡以<lb/>
<pb n="KR4f0039_WYG_014-20b"/>
來理㑹切實功夫者吾與子静两人而已原其講辨豪<lb/>
芒之指一則慮玩心髙明之失實一則恐著意精微之<lb/>
離真二者於末學誠皆有弊焉雖朱子亦謂宜捨短集<lb/>
長庶無墮於一偏也昔游夏同師夫子而本末之論互<lb/>
為訾謷二程張邵相與切劘者數十年然其説流弊程<lb/>
子猶有微辭今語髙第弟子則文學之科同配聖師朱<lb/>
子叙道統淵源並以周程邵張釋奠精舎未嘗以其小<lb/>
不同者為病然則朱陸之共俎豆而處閟宮也而又何<lb/>
<pb n="KR4f0039_WYG_014-21a"/>
猜乎今<lb/>
天子衡量道術一以朱子為宗聖人有作萬世論定矣<lb/>
在學者誠宜禀<lb/>
皇極之彝訓奉一先生之言以講以思以服以行庶㡬<lb/>
沿河入海而無斷潢絶港之差也而又當知張邵及陸<lb/>
之於程朱其學雖㣲有同異而實相成非若孔墨告孟<lb/>
之不同室無陷於膚末者吠聲之習以長夫晩出横議<lb/>
之風是之謂能自得師矣曩歲逆藩變亂西江適在其<lb/>
<pb n="KR4f0039_WYG_014-21b"/>
衝兵燹之餘舊宇堙圮康熙癸亥前令潘君某曾一修<lb/>
之今又頺敝施君徳涵以名進士來尹是邦尋訪名迹<lb/>
慨言更新㑹諸上官皆留意文事故請上輒報加以慰<lb/>
奬規橅既備考落有期適余以丐歸經過侯與邑之人<lb/>
士邀請瞻謁而以祠記相属余惟為政者首訪邦之明<lb/>
祀勝跡繼而修之古之君子皆然況夫羣哲論道之區<lb/>
學術源流移風百代而可以翳諸荒榛乎且夫書院之<lb/>
建實與國家學校相為表裏李渤髙士爾講洞之廢朱<lb/>
<pb n="KR4f0039_WYG_014-22a"/>
子猶惓惓焉今使先賢遺址煥然崇修江右故理學地<lb/>
必有遊於斯而奮乎興起以紹前緒者倡明者之功於<lb/>
是為大故不可以無書<lb/>
　　重修懐玉書院記<lb/>
為政者以新學校育人材為先然學校之新也必先聚<lb/>
集人士而啓告以聖賢為學之意幸而其地為聖賢所<lb/>
生長所遊經則遺敎流風徃徃而在於是有賢者涖政<lb/>
於兹咨諏舊迹興起墜緒感動奮發必倍於他邦班固<lb/>
<pb n="KR4f0039_WYG_014-22b"/>
有言可貴哉仁賢之化也詎不諒與子朱子生長建州<lb/>
趨朝歸山則信州其孔道也是故玉山之㑹鵞湖之争<lb/>
傾動一時見於止齋陳氏之書而其故址皆在於信以今<lb/>
攷之鵞湖辯論其言不傳抑止齋所謂刻畫深而傷易<lb/>
簡矜持過而涉吝驕是一時學者猶有疑而未概於心<lb/>
焉獨玉山講義剔抉詳明雖因問而答而已盡乎義理<lb/>
之根源功夫之切要鳴呼首疏仁義之目而警以著察<lb/>
之效中掲性善之指而進以瞑眩之劑終提尊徳性道<lb/>
<pb n="KR4f0039_WYG_014-23a"/>
問學之宗而两捄其空虚卑近之弊朱門之所終日言<lb/>
者不離乎是而於玉山獨反覆焉豈為一時學者設㡬<lb/>
揚子雲云去之五百載其人若存兮盖言聖賢百世之<lb/>
師不必於謀靣而親炙之也有志之士可以興矣懐玊<lb/>
書院舊有之而不修前哲風流來者無所矜式沈侯景<lb/>
韓以名家子來宰兹邑上顧髙山仰止生慕下視城闕<lb/>
嗣音興嗟周爰名區於稽文獻廨字聿備祀事孔嚴盖<lb/>
將表前修於𣺌茫振斯文之微歇此豈世俗從政勞勞<lb/>
<pb n="KR4f0039_WYG_014-23b"/>
於簿領填委者所能知哉属余休告取道西江謁候所<lb/>
為書院者而心偉之已而宿郡治信鉛山鍾靈鵞湖所<lb/>
在修舉嗚呼何此地賢守賢侯之多也扺里卧疴沈侯<lb/>
又千里馳書命余作記余惟<lb/>
天子方躬聖學揚絶緒中外承風蒸蒸廣化侯又嘗教<lb/>
習禁地宻近清切尤能深知<lb/>
上意預聞道徳之指歸則其為政而知所先後也固冝<lb/>
至於書院興廢祠宇學舎修斥之年月創始落成詳在<lb/>
<pb n="KR4f0039_WYG_014-24a"/>
侯自記中<lb/>
　　廣信鍾靈書院記<lb/>
文明之運始於國家而又視乎推行者之至不至苟其<lb/>
設誠而推行之雖㣲上之振起士君子固不忍愚其民<lb/>
也况在蒸蒸作人之世乎文翁之於蜀退之之於潮當<lb/>
時兵革猶未盡偃而巴巒之鄉嶺徼之外僻深荒逺素<lb/>
未耀乎光明二公者皆以太守為吏民師能使人士奮<lb/>
興俗化移易前史稱賢焉今<lb/>
<pb n="KR4f0039_WYG_014-24b"/>
天子撥禍亂致泰平永惟有道之長求端於學校教化<lb/>
崇道尊儒統一經術可謂恩明意美矣而守土者或推<lb/>
行之未至或以文具推行而設誠之未篤無論僻深荒<lb/>
逺文教闕焉雖以聖哲居遊之區時世之未逺風流之<lb/>
未墜罕能尋搜章表以為邦人勸者豈賈生所謂移風<lb/>
易俗非俗吏所能為者耶西江故人文地在宋廬陵臨<lb/>
川南豐諸子為文章宗師濓溪明道伊川於此相授受<lb/>
焉南渡後有陸氏兄弟以學行與朱子道義相切而朱<lb/>
<pb n="KR4f0039_WYG_014-25a"/>
子趨朝徃來必由信州取道故玊山之講鵞湖之㑹道<lb/>
脈攸繫迹在此邦文獻不彰緒風亦歇有志之士仰止<lb/>
髙山亦何從而遊憇焉太守周君慨然逺覽既訪鵞湖<lb/>
遺址檄其屬邑興修百年茂草屹爾宮牆而又即府治<lb/>
佳處創為鍾靈書院臨溪環山在闉都而有泉林之趣<lb/>
招致士之秀者近百人肄其中又以為文翁在蜀相如<lb/>
為之師退之在潮趙徳司其教不逺千里求宿學者督<lb/>
率身則以時省視而作興之先時郡士科名寥落自書<lb/>
<pb n="KR4f0039_WYG_014-25b"/>
院立明年即有首舉於郷者後遂連年相踵起故曰山<lb/>
川之秀有開之者也人文之盛有倡之者也人地之鍾<lb/>
靈無絶期開而倡之則或百年而不相值嗚呼此余所<lb/>
為於君有感也雖然科名其小者爾生<lb/>
聖人之世被<lb/>
聖人之澤當勉為徳業之彦共定太平之基此去廬山<lb/>
之下有白鹿洞焉朱子之規陸子之講班班猶在也取<lb/>
與玊山講義玩思而服行之使賢太守之迹他日於蜀<lb/>
<pb n="KR4f0039_WYG_014-26a"/>
潮而有光是則師生之賢亦邂逅執筆者之惓惓<lb/>
　　安溪考亭書院記<lb/>
昔朱子舉進士筮仕同安簿同安西北壤接安溪故朱<lb/>
子常往來安溪道中喜其山水幽竒以為絶似建陽佳<lb/>
處有詩在集中可撿也光地於乙未年冬告休抵里拜<lb/>
邑父母曾侯寓其新落文昌祠中因請侯曰俗祀文昌<lb/>
盖古者司中司命之遺雖然星辰河嶽必以人配五百<lb/>
年來朱子人師也今<lb/>
<pb n="KR4f0039_WYG_014-26b"/>
天子崇重之優風聞天下斆學者知所嚮徃地之歸也<lb/>
取道西江凡玊山鵞湖朱子信宿講論焉者其守土類<lb/>
能修舉吾邑為朱子奉檄徃來品題名勝之區法得立<lb/>
祀非其人不興也其有待於吾侯乎侯曰兹吾素志也<lb/>
舊有祠在庠東湫陋傾圮侯乃捐貲買地於文昌祠後<lb/>
架後堂以棲神而以中楹崇祀朱子攷古衣冠用上公<lb/>
冕服祔食則復齋北溪两先生皆南郡産也又拓其前<lb/>
為敬業堂躬與諸生課業講藝盖志乎續朱子之墜緒<lb/>
<pb n="KR4f0039_WYG_014-27a"/>
而非特釋奠开香循春秋之故事而已祠成邑之人士<lb/>
感侯興起倡明之意相與請余記其事以示來者余惟<lb/>
侯之派自東魯宗聖而南宋南豐先生亦其别族也文<lb/>
行之承逺有端緒則其為政而知所先後也固冝考朱<lb/>
子平生為學精察力行謹守曽氏家法其文章則一以<lb/>
南豐為彀率然則侯於朱子之道所謂歸而求之有餘<lb/>
師矣明道先生為顔亭銘曰千載之上顔惟孔樂百世<lb/>
之下顔居孔作盖有取乎淵源世講相為表章之義余<lb/>
<pb n="KR4f0039_WYG_014-27b"/>
於侯之兹舉亦云侯諱之傳字愓若號石巖<lb/>
　　重修泉州府學記<lb/>
泉在前代文章科名為天下蔚學者譚説至今豔之然<lb/>
其世升降俗淳澆士術人心之變則有羣然波逝其中<lb/>
而莫之訾省者盖自成𢎞間虛齋蔡先生醇品䆳學洛<lb/>
閩是承親炙之士則有陳林張史諸君子皆所謂守章<lb/>
句踐規矩不謬於古人明經篤行之意泉之最盛時也<lb/>
其後傅李許相繼魁天下為時文師科第遂壓列郡然<lb/>
<pb n="KR4f0039_WYG_014-28a"/>
而華繁實披學又一變及其季也則有猖狂以壊士習<lb/>
怪詭以軋文體者餘風荏苒而吾郡亦寖衰矣夫泉僻<lb/>
處濱海為九州風氣裔末然虚齋以經觧錦泉晉江以<lb/>
制舉業李贄以横議天下皆靡然宗之則豈非世道學<lb/>
術之髙下占諸吾泉而可知與蔡陳諸先生勵行清修<lb/>
有進退大節其時風尚淳樸聞之長老士大夫有休官<lb/>
而美田宅者衣冠不齒也其後則役於名利者多又敝<lb/>
則破行檢作毒害鄉閭苦之而至今為梗此又鄉俗人<lb/>
<pb n="KR4f0039_WYG_014-28b"/>
心淳澆之判然其所以然者亦源乎世道學術而已矣<lb/>
嗚呼學校者四術所從出故曰學術也其廢其興昔人<lb/>
重之詩曰於論鼔鐘於樂辟雍盖言學校之盛待文王<lb/>
而後興也又曰佻兮逹兮在城闕兮盖言學校之廢為<lb/>
賢人君子所憂閔也今<lb/>
天子恭承道運以六藝漸摩四海必世而再矣周王壽<lb/>
考則應在作人固宜其令行風流而蒸蒸者衆地之歸<lb/>
也两浙江右聚學之區玊山鉛山儒先講肄之所賢守<lb/>
<pb n="KR4f0039_WYG_014-29a"/>
令類能修舉視聴一新吾郡劉侯侃來自齊魯有召南<lb/>
素絲之操顧瞻郡學頽敝憮然傷之此亦風詩城闕之<lb/>
志欲望學者以嗣音也請諸僉事黄君朝鳯而委學職<lb/>
陳君任賢以敦其事落成有期吾友舉人陳君萬䇿為<lb/>
之請記於余夫學校之設逺矣古之知道能文者學記<lb/>
備矣重言累陳無以為也盖周禮在魯則問舊章諸子<lb/>
賦詩不踰鄭志泉故先儒舊遊理學名壤雖晦明有時<lb/>
然得賢牧守師儒作而興之廨字既修必將延召名宿<lb/>
<pb n="KR4f0039_WYG_014-29b"/>
招誘有志之士課其道藝成其徳業所以贊<lb/>
聖天子而育材廣化者非僻陋荒遐素未耀乎人文者<lb/>
比也故為道前代學術源流所以闗鄉國汙隆者使返<lb/>
其始而維其初庶㡬援古剴今其則不逺矣<lb/>
　　宣城梅氏重修祠堂記<lb/>
古者士大夫以上祭於廟庶人祭於寢故廟非有爵者<lb/>
不立非宗子則亦不立其祭之所逮又各有世數不敢<lb/>
以相干盖愛敬之篤名分之嚴其重如此也雖然禮以<lb/>
<pb n="KR4f0039_WYG_014-30a"/>
義起而時為大未爵而有世禄則祭之宗子去國支子<lb/>
則祭之大夫士祫及髙祖而經文又有太祖之號雖五<lb/>
世至於逺祖則亦祭之是以近代有祀田者立廟世禄<lb/>
之意也支子貴者立廟代宗之義也伊川程氏又推服<lb/>
制遡宗源四親始祖使人各盡其情雖有据經考古之<lb/>
士不能盡非也宣城梅氏自宋始顯明三百年科第相<lb/>
繼延及<lb/>
本朝於法固得立廟其族齒繁盛散而遷居故在前代<lb/>
<pb n="KR4f0039_WYG_014-30b"/>
屡有改建而歲久材腐溪齧其基人稠産稀曠不修舉<lb/>
明經處士梅定九先生及其從子都御史桐崖先生倡<lb/>
謀經始桐崖羈於官歸郷數年又早世故始終皆定九<lb/>
専其事定九貧者也好學深思拙於治生不量力之不<lb/>
任而根本是圖營度顦顇怠憊且老是以族人皆感其<lb/>
意順其令贊其役而考其工盖自幸卯之夏逮今乙未<lb/>
載基載落而先生之孫達矣詩曰奕奕寢廟君子作之<lb/>
言追逺維始非君子不能又曰莫莫葛藟施於條枚葛<lb/>
<pb n="KR4f0039_WYG_014-31a"/>
藟芘其本根者而詩人以為求福豈其心所希覬盖根<lb/>
枝流貫理固如此也世之公卿士大夫疲敝宦路㡬忘<lb/>
其所生嵗時設紙位邸旅僅於忌日行之而已春秋雨<lb/>
露未嘗伸一拜於祖先其家則斥居室盛園亭至祖宗<lb/>
祭享之處雖祀秩所應得者莫之肯舉禮喪俗偷此其<lb/>
最甚者愾念禮經營室之文載攷春秋屋壊之戒非學行<lb/>
君子孰能興之哉梅氏家廟舊址在山口中遷蒲田毎<lb/>
就傍近改建今則重建於蒲田中處又於祠後餘地構<lb/>
<pb n="KR4f0039_WYG_014-31b"/>
屋若干間聚族人子弟讀書課業親為指授凡昔賢所<lb/>
謂義學社倉皆有志焉其慕古如此其孫彀成傳先生<lb/>
意俾記本末示厥後人余與先生至交又念先人舊事<lb/>
極相類明發憮然述所感以記之<lb/>
　　榕村記<lb/>
枚谿以為澮曲折灌數百頃復入於谿水勢依山自成<lb/>
隆窪有榕生其上舊為風摧橫卧澗中折而復迥翹然<lb/>
兩橋可以通涉扶踈逺望亭亭然三也村廣輪二百步<lb/>
<pb n="KR4f0039_WYG_014-32a"/>
澗之南有方沼二沼上為亭傍亭為臺皆就榕隂下臨<lb/>
潭潤蒼巗逺岫濯影清漪水族微鱗游泳可瞩樹隂深<lb/>
處棟甍隱隆周以垣户皆吾甥孫氏之所經始其北月<lb/>
池引入澗流有長廊疎牕可以凭俯盖余所營也余又<lb/>
即榕之逺隂砌為石臺與孫相望炎月西㬢如擁翠幃<lb/>
又卻而西北為小山山之髙可四仭許下竹行源輸之<lb/>
山腹降流出於石罅結茅室使僧居之自吾軒而至者<lb/>
環徑軷丘忘為十畆焉移四序花木雜蒔村中薜荔藤<lb/>
<pb n="KR4f0039_WYG_014-32b"/>
梢漬蝕牆苑登髙之所聴眺栽秧穫稻諠呶笑呼之讙<lb/>
月麗村光墟烟野燒雲電摎流長風髙枝幽壑靈瀨之<lb/>
狀余既與孫氏子樂此而二三親串知厚相要角文其<lb/>
中意在光時職思用世扶樹缺微嗣音風雅使榕村之<lb/>
名及後諸子之志也<lb/>
　　克齋記<lb/>
謝兄子惇在京師促膝所言皆肺腑之要一日肅然命<lb/>
予曰予之歸將以克扁其齋子其為我記之予曰乆矣<lb/>
<pb n="KR4f0039_WYG_014-33a"/>
哉吾之愧於斯言也奚足以記斯齋也雖然請誦其所<lb/>
聞而兄是質盖昔者原憲所謂克勝人者也顔淵所謂<lb/>
克勝已者也先民有言曰自知者英自勝者雄故力扛<lb/>
九鼎不足勇也氣奪三軍不足威也夫惟平旦清夜之<lb/>
中而勝敗存亡之機決焉言黙食息之頃而盛衰消長<lb/>
之形見焉是故覺者不及知勇者不及持非天下之至<lb/>
勇大覺則不足與於斯也古人制字之義斬心謂之慙<lb/>
刃心謂之忍故克之功始於慙成於忍知慙能忍之人<lb/>
<pb n="KR4f0039_WYG_014-33b"/>
外眡之退然如不勝衣而風飛雷厲於徑寸之中傾耳<lb/>
而聴之如震驚百里也夫然後天機日以盛浩乎不至<lb/>
於摧陷廓清而不止焉易曰龍戰於野其血𤣥黄此坤<lb/>
之終也再變為復之初則陽動而天心見矣天心者道<lb/>
心也道心惟微如眇陽茁然於羣隂之中故非克無以<lb/>
有復非戰則天心終不可得而見雖然不可以不養也<lb/>
故六二之休擇善取友以交修之雖然不能以遽純也<lb/>
故六三之頻改過遷善而不吝焉雖然不可以無輔自<lb/>
<pb n="KR4f0039_WYG_014-34a"/>
廢也卓然以賢聖為依歸知我者其天乎遯世不見知<lb/>
而不悔盖至於中行獨復而以底於安敦也不難矣克<lb/>
復之義如此反乎此者謂之迷迷復之人汨沒終身而<lb/>
不悟覆以莊言為蟊賊正士為鴟鴞淳澆撲散而天理<lb/>
蕩然所謂用行師將有大敗以其國君凶也嗚呼吾觀<lb/>
世之迷復者不少矣惟不知所謂克也克云克云絶嗜<lb/>
閉慾以遊於方之外云哉君子之克已也不離乎容貌<lb/>
辭氣之間不下帶而道存焉是故一言之背於情也則<lb/>
<pb n="KR4f0039_WYG_014-34b"/>
克之一動之疚於躬也則克之非獨曰此言也動也云<lb/>
爾必䆒其所以言動者皆吾精神心術之病意向念慮<lb/>
之差源委相生標蘖一貫朝暮簡檢畢世服膺於以混<lb/>
混而放乎四海夫何逺之有嗚呼此古人之言也吾述<lb/>
之而已矣迷而莫予覺也憊而莫予翼也岌岌乎起而<lb/>
蹶仆而復興歌將伯之章如有望而弗得也今乃得子<lb/>
惇焉而以師資是予之幸也以葑菲為雜佩亦惟兄有<lb/>
菖<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>之嗜乎<lb/>
<pb n="KR4f0039_WYG_014-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0039_WYG_014-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>榕村集巻二十</head> <lb/>
    <p>
<pb n="KR4f0039_WYG_020-1a"/>
欽定四庫全書<lb/>
　榕村集巻二十<lb/>
　　　　　　　　　　　　　　大學士李光地撰<lb/>
　雜著三<lb/>
　　算法<lb/>
周以六藝教士其曰九數云者一曰方田以御田疇界域二<lb/>
曰粟布以御質劑變易三曰衰分以御貴賤廩税四曰少廣<lb/>
以御羃積方圓五曰啇功以御功程積實六曰均輸以御逺<lb/>
<pb n="KR4f0039_WYG_020-1b"/>
近勞費七曰贏朒以御隱雜互見八曰方程以御錯糅正貟<lb/>
九曰勾股以御廣逺高深此聖人所以極數之用也然古人<lb/>
精宻之法不傳而後世所用悉皆疎率故所謂徑一圍三徑<lb/>
五斜七云者不過約畧之算而其方圓相求三分進益虚加<lb/>
實退皆非真數也自漢至元惟劉徽祖沖之趙官欽為算學<lb/>
之最故徑七則圓圍二十有二圓積十一則方積十四者是<lb/>
其約法也至於今日而新法立焉其於方圓圍徑羃積之<lb/>
算不爽纎毫矣而其書有所謂幾何原本者則以㸃線面體<lb/>
<pb n="KR4f0039_WYG_020-2a"/>
為萬數之宗葢㸃引而成線線聮而成面面積而成體<lb/>
自此而物之多寡長短方圓廣狹大小厚薄輕重悉無<lb/>
遁形自此而物之比例參求變化附㑹悉無遁理古所<lb/>
謂勾股者舉中之法耳今三角法即勾股也然而有直<lb/>
角有鋭角有鈍角又其算也分周天為三百六十度而<lb/>
角度對之故量角之度以為起數之根然則勾股有直<lb/>
而無鋭鈍其數起於邊而不起于角豈非有待子新法<lb/>
以補其所未備者乎其用之則以八線之表八線者亦<lb/>
<pb n="KR4f0039_WYG_020-2b"/>
古人所謂勾股弦也今則變勾而曰矢且有正矢焉有<lb/>
餘矢焉變股而曰弦且有正弦焉有餘弦焉其在圓外<lb/>
之股則曰切且有正切焉有餘切焉變弦而曰割且有<lb/>
正割焉有餘割焉八線相求互為正餘故舉一則可以<lb/>
反三窮三則可以知一舉一反三窮三知一者則今之<lb/>
三率法是也三率之法即古者異乘同除之法而其立<lb/>
法加妙用之加廣則非古人之所及也欲通新法者必<lb/>
于幾何求其原以三角定其度較之以八線算之以三<lb/>
<pb n="KR4f0039_WYG_020-3a"/>
率則大而測量天地小而度物計數無所求而不得矣<lb/>
　　歴法<lb/>
歴象之法成周以前尚矣而其法之詳不傳自漢以下<lb/>
作歴者七十餘家要其立法之大端則定氣也定朔也<lb/>
歩五星也推歴元也葢氣定則太陽之躔冬夏之晷不<lb/>
差矣朔定則閏餘之分交蝕之度不失矣五星之歩明<lb/>
而遲留伏逆陵犯之期可覆而知歴元正而七政交會<lb/>
之本可坐而致此其立法之大端也然去聖既逺道業<lb/>
<pb n="KR4f0039_WYG_020-3b"/>
殘闕故其術以推測而彌精攷究而彌宻葢至於今而<lb/>
歴學無餘藴矣定氣之法古謂天周嵗終而已不知所<lb/>
謂嵗差也至何承天始知之而立為嵗差之率然其年<lb/>
數則或以七十五年或以五十年或以百年迄無定論<lb/>
惟郭守敬謂六十七年者近之今新歴則不謂之嵗差<lb/>
而謂之恒星行度葢自有宗動之天萬古不變而恒星<lb/>
亦行乎其中故不能以無差也郭守敬有嵗分消長之<lb/>
法然非嵗分之真有消長也日行有高卑有遲速冬至<lb/>
<pb n="KR4f0039_WYG_020-4a"/>
之日適直速度則是日之晷刻減故見為嵗分消耳新<lb/>
歴推得最高之度不在一處自至元辛巳以後最高漸<lb/>
過夏至而東故其嵗又已自消而長此則郭太史之所<lb/>
未知者已定朔之法古者案日月常行定為經朔而已<lb/>
然月有本天高卑遲疾之行焉又有去日逺近遲疾之<lb/>
行焉其變尤多故新歴之立法尤宻歩五星之法古者<lb/>
以遲留伏逆别為段限王朴謂其遲速也須以漸故破<lb/>
段限而立衰次之法當已然五星有本天高卑又有去<lb/>
<pb n="KR4f0039_WYG_020-4b"/>
日逺近葢與月行無異故新歴謂七政終古平行本無<lb/>
遲速也但日則但有本天高卑月五星則有本天高卑<lb/>
又有去日逺近月則高卑逺近之分微五星則高卑逺<lb/>
近之分大故日有贏縮而其遲疾不如月之甚月有遲<lb/>
疾而無所謂逆與留者此則其所以同異之由參差之<lb/>
變又古但有五星經度新歴則并緯度有之凡皆古人<lb/>
之所未講也定歴元之法自漢前後志始而歴代沿焉<lb/>
然厯代之歴皆數十年而遂差而能使萬年之前千載<lb/>
<pb n="KR4f0039_WYG_020-5a"/>
之後入其軌轍乎故郭守敬破而不用而新歴亦然此<lb/>
豈非直㨗簡易不事支離之法哉至于里差之説具于<lb/>
周髀而其學不傳已數千載郭太史分方測候二十七<lb/>
處其于里差詳焉然終局于地平之説故其法不能通<lb/>
于四逺新歴以地為圓體南北東西隨處轉移故南北<lb/>
則望極有高下東西則見日有早暮望極有高下而節<lb/>
氣之寒暑因之矣見日有早暮而節氣之先後因之矣<lb/>
推之四海之外四方上下可以按度而得其算揆象而<lb/>
<pb n="KR4f0039_WYG_020-5b"/>
周其變其説與周髀合不獨自漢以下為渾天之術者<lb/>
之所未到而實則聖人之意乃千載而一明也然而法<lb/>
既妙矣而神明之者存乎其人故隨時修改損益求中<lb/>
者人事固爾天道亦然今有三角八線諸法固已極測<lb/>
算之精微又得其人而觀候修正之欽天授時之功有<lb/>
不超越前代者哉<lb/>
　　西歴<lb/>
新歴有理竒而法者數事一曰天圓而地亦圓四方上<lb/>
<pb n="KR4f0039_WYG_020-6a"/>
下皆人物所居各以戴天為上履地為下也其説與周<lb/>
髀<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>合且渾天之術本謂如卵裹黃烏有卵圓而黃不<lb/>
圓者乎一曰天有九重最近者月天也稍逺則日天與<lb/>
金水天又逺則火星天又逺則木星天又遠則土星天<lb/>
最遠則恒星天其外則宗動天也楚辭天問曰天有九<lb/>
重孰營度之然則九重之説舊矣一曰惟宗動天行有<lb/>
常度不獨日月五星右行恒星天亦右行也其説則歴<lb/>
代嵗差之説是也一曰日月五星各有天而行皆有輪<lb/>
<pb n="KR4f0039_WYG_020-6b"/>
雖望之麗天而實循輪而行其理如珠逐盤旋漩隨水<lb/>
去雖急轉長逝而復自作迴環之勢葢日月五星所以<lb/>
有贏縮遲疾者此也一曰月與五星有本輪又有次輪<lb/>
葢本輪以從天而次輪以法日在小輪之極遠者月疾<lb/>
而星伏在小輪之兩際者月紆而星留在小輪之最近<lb/>
者月遲而星逆葢日尊天月與五星尊天而又尊日也<lb/>
一曰金水與日同天而其兩輪包日葢二星之行異于<lb/>
三星去日極遠不過數十度耳不能與日相望也古人<lb/>
<pb n="KR4f0039_WYG_020-7a"/>
莫察其故今言其輪包日則理通而法得矣一曰月有<lb/>
倍離葢五星一合日而遲疾一周月則一合日而遲疾<lb/>
兩周又五星之小輪跨本輪之内外月之小輪切本輪<lb/>
之邊其法皆以實測而得之凡此數事初若創見然或<lb/>
符于古經或軌于自然之理數其説不可易已至於有<lb/>
赤極又有黃極有最高又有最髙之行理尤微妙事愈<lb/>
難明愚嘗妄意不獨黃有極爾自恒星以至月天皆有<lb/>
極也葢樞紐長繫者惟宗動為然觀極星之離樞漸遠<lb/>
<pb n="KR4f0039_WYG_020-7b"/>
則恒星又有極可知矣日月五星則其明著者也最高<lb/>
者古謂長在夏至而已然自至元辛巳作歴之前實未<lb/>
至夏至也今則又過夏至而東矣郭太史立為嵗分消<lb/>
長之法而亦未言其故愚又妄意夏至最高則冬至最<lb/>
卑最髙極遲則最卑極速今言嵗分者斷自冬至終始<lb/>
其日之日軌速而周星易則見為嵗分減耳非真有消<lb/>
長也辛巳之前最髙向于夏至而未至故郭太史以為<lb/>
日消自時厥後至于今乃漸長葢最髙又過夏至七度<lb/>
<pb n="KR4f0039_WYG_020-8a"/>
矣然則太史之術其疎乎不知消長之根在最髙之行<lb/>
故也<lb/>
　　記南懐仁問答<lb/>
康熙十一年某月見西士南懐仁懐仁深詆天地方圓<lb/>
之説及以九州為中國之誤其言曰天之包地如卵裏<lb/>
黃未有卵圓而黃乃方者人以所見之近謂地平坦而<lb/>
方其可乎天地既圓則所謂地中者乃天中也此惟赤<lb/>
道之下二分午中日表無影之處為然懐仁與㑹士來<lb/>
<pb n="KR4f0039_WYG_020-8b"/>
時身履其處此所謂地中矣愚答之曰天地無分於方<lb/>
圓無分於動靜乎葢動者其機必圓靜者其本必方如<lb/>
是則天雖不圓不害於圓地雖不方不害於方也且所<lb/>
謂中國者謂其禮樂政敎得天地之正理豈必以形而<lb/>
中乎譬心之在人中也不如臍之中也而卒必以心為<lb/>
人之中豈以形哉讀吳草廬土中之説因偶憶及遂記<lb/>
於此<lb/>
　愚又案天地度里不可窮極算術紛紜莫適為宗洛<lb/>
<pb n="KR4f0039_WYG_020-9a"/>
　邑土中之説固未可信然以歴理推之地勢差異晷<lb/>
　景當殊南北之極潛見絶判西法稱赤道之下二分<lb/>
　午表無景是冬夏數均也昔人有至外國者熟一羊<lb/>
　頭而夜已曙是晝數常贏也今法南方四時晝刻每<lb/>
　多于北又況乎其九州之外者乎晝夜不均非所語<lb/>
　中然一嵗之内絶無短永隂陽消息其序靡顯揆之<lb/>
　於理亦未為中也如此則惟中國之地晷刻贏縮與<lb/>
　四時進退二至相除毫無餘欠而洛又其中之中謂<lb/>
<pb n="KR4f0039_WYG_020-9b"/>
　之中土理宜不誣以是知經所言天地四時之所交<lb/>
　合隂陽風雨之所和㑹信乎其為至理而非虛説也<lb/>
　　聖人作歴之原<lb/>
聖人作歴為順天以授時而已天道之大在寒暑四時<lb/>
而寒暑四時運於不可見於是而紀諸日月星辰之行<lb/>
是故察日之出没而晝夜明焉察月之盈虛而朔晦明<lb/>
焉察日之發斂而冬夏明焉書曰歴象日月星辰敬授<lb/>
民時易曰觀乎天文以察時變寒暑晝夜者天道之綱<lb/>
<pb n="KR4f0039_WYG_020-10a"/>
民用之本其驗繫乎日星是故定四方候昬旦測晷景<lb/>
望中星而分至啟閉無所爽其候焉此所以歴象日星<lb/>
也朔晦望弦雖非民事之所闗而聖人亦欲其參合而<lb/>
無閒以閏月定四時成嵗此又所以歴象月辰也葢歴<lb/>
理之精微未有過於堯典數言豈非萬世事天者之法<lb/>
歟其具必日歴與象者説者曰歴紀數之書也象觀天<lb/>
之器也有歴而無象焉不可也所謂象者大畧有四一<lb/>
曰儀璇璣是也葢天體渾然日月五星經緯異道遲速<lb/>
<pb n="KR4f0039_WYG_020-10b"/>
異勢其閒離合逺近不可以目力齊也故為儀以窺之<lb/>
立經緯之環列縱橫之度轉而望焉以知躔離進退之<lb/>
詳伏逆遲留之變則雖尋徑之閒而天體無所遁其形<lb/>
矣二曰管玉衡是也雖以儀窺天而人之轉瞬難定故<lb/>
復以管正之橫於璣之上而凝眸焉則宿度星辰皆可<lb/>
以不失其位矣三曰表土圭是也所以致日景而辨分<lb/>
至定四方者也以長短之極察之則知二至以長短之<lb/>
中裁之則知二分以二分出入之景揆之則知東西以<lb/>
<pb n="KR4f0039_WYG_020-11a"/>
午中之景正之則知南北故辨分至定四方皆由此也<lb/>
四曰漏分日為若干刻而節水下漏以數其刻葢凡儀<lb/>
管表晷之施於用者皆以是為測候之準焉四者互相<lb/>
參質以求天驗之詳夫然後可以紀之於歴而頒之於<lb/>
天下葢唐虞三代之遺法其可攷者如此<lb/>
　　規垣宿野之理<lb/>
北極周迴七十二度常見不隱謂之上規南極七十二<lb/>
度常隱不見謂之下規二規之中相去一百餘度其最<lb/>
<pb n="KR4f0039_WYG_020-11b"/>
中為天之紘帶紘之内外三十度許為日月五星之行<lb/>
謂之中規三垣者北極為紫微垣在尾者天市在翼者<lb/>
太微紫微為宫寢位葢本居所之義太微為朝廷位葢<lb/>
取嚮明之文天市為明堂位葢因出震之理此或其意<lb/>
之可推者也若曰某星為相某星為將某星為后太子<lb/>
則吾不知也二十八宿分四方者葢以雲漢升降定之<lb/>
雲漢隂氣也列宿天中也雲漢之氣與列宿始交於申<lb/>
勢極于亥降交于寅沉化于已潛明于午隂氣循環於<lb/>
<pb n="KR4f0039_WYG_020-12a"/>
是為著故四維之限因以定焉隂氣之升為西為北隂<lb/>
氣之降為東為南天之道也古今知列宿之分而不知<lb/>
其所以分或者乃以日躔所次而目之不知軌轍東差<lb/>
斗分易位即復南至長在虛危而祖沖之所謂春躔義<lb/>
方秋麗仁域者亦不可得而强説也宿象分列則東者<lb/>
發生之象南者文明之符西者兵刑之屬北者空亡之<lb/>
鄉抑或其理之可求者也若曰某星為箕中之糠某星<lb/>
為房中之鍵則吾又不知也星土之文見於周禮雜出<lb/>
<pb n="KR4f0039_WYG_020-12b"/>
於内外傳諸書其説茫昧不可究窮至一行而始有兩<lb/>
戒河山之説葢水土之精上為雲漢雲漢之經乎天如<lb/>
山河之經乎地也故以山河為限而後區域可分以雲<lb/>
漢為章而後分野可名列宿之在天中猶九州之在地<lb/>
中也列宿者日月五星光曜經焉九州者禮樂五常人<lb/>
文萃焉故列宿者九州之配也江河之首發於岷蜀秦<lb/>
隴之墟尾没於渤碣揚吳之境故雲漢升氣交於井鬼<lb/>
為秦蜀分雲漢降氣交於斗箕為燕吳野此又或理之<lb/>
<pb n="KR4f0039_WYG_020-13a"/>
可通焉者然至於晉魯衛齊以負海而跨河得乎雲漢<lb/>
之升宋鄭楚周以四逹而宏衍位乎雲漢之降語其鑿<lb/>
然者固不可得而盡知矣又況南疆日闢而宿度不移<lb/>
河道既改而星土莫遷則分野之書吾又安敢以殫而<lb/>
信之哉是故觀察天地而為理之所不可推者君子闕<lb/>
如也知為理之不可推而必隨聲附和莫自白其真偽<lb/>
之所歸其不反覆昡亂者幾矣無乃非易簡之㫖與無<lb/>
乃非窮理之學與舉天壤可名之星為座數百為星數<lb/>
<pb n="KR4f0039_WYG_020-13b"/>
千或連絡為體或單舉成名各有攸司官曲具備是果<lb/>
何從而定之又果孰從而察之與夫歴數有常而歩之<lb/>
猶不免於差至於眇冥荒忽而莫之詰窮者則轉相祖<lb/>
述而傳之以為信嗚呼其亦與於惑世誣民之尤者與<lb/>
　　天人參合之道<lb/>
聖人所以和同天人之際而使之無閒者協五紀念庶<lb/>
徵而已五紀者天之所為庶徵者人之所為天運人從<lb/>
不協則睽人感天應不念則亂然所以協之念之皆一<lb/>
<pb n="KR4f0039_WYG_020-14a"/>
因乎自然之理豈若末世之凌雜鹽米而放於荒誕也<lb/>
哉夫一嵗之有春秋冬夏猶一日之曉午昬夜也日出<lb/>
於寅没於戍嵗開於寅閉於戍故行夏之時者所以儆<lb/>
民之春生東作而惕其夙寤晨興是以天事始於子而<lb/>
人事始於寅夫晝刻每多於夜而陽功常溢乎隂故為<lb/>
之法曰陽三而隂一此生物之心也自然之道也上下<lb/>
四方各有辰次日之出卯入酉上下之辰然四方之辰<lb/>
亦然其出寅入戍出辰入申亦如之此變應之妙也自<lb/>
<pb n="KR4f0039_WYG_020-14b"/>
然之道也出寅入戌為陽侵隂出辰入申為隂侵陽往<lb/>
來交侵不越乎東西之三辰而不至於南北隂陽太少<lb/>
之位也自然之道也陽進則晝長隂盛則夜永天變日<lb/>
効不爽毫釐貞觀貞明之極也自然之道也此豈人之<lb/>
所為也哉皆天之所設焉爾若夫徵驗之理則洪範亦<lb/>
言其概矣王省惟嵗為主氣之柄也卿士維月師尹維<lb/>
日為紀氣之行也庶民維星為衆多繁附而處氣之中<lb/>
也故王道失則天亂而寒暑易庶政失則日月亂而錯<lb/>
<pb n="KR4f0039_WYG_020-15a"/>
行百姓擾則星辰變而示異故曰周末無寒嵗秦世無<lb/>
燠年王道反也十月之交朔日辛卯詩人所以刺皇父<lb/>
也民勞則星動民散則星稀史氏之言其必有考矣夫<lb/>
列宿麗天因天之氣而性質各殊或則好燠或則好寒<lb/>
葢不但箕畢之於風雨而已猶之八方五土風氣不通<lb/>
民生其閒嗜欲不齊故政敎之順民而施如氣候之應<lb/>
節而至日月從星則氣候得而天道正矣卿士師尹從<lb/>
民則政敎舉而王道行矣天人相應故觀夫庶徵之協<lb/>
<pb n="KR4f0039_WYG_020-15b"/>
否而乂之明不明賢之用不用民之安不安可省念而<lb/>
知也葢聖人之意其可推者如此至於辨星土察星變<lb/>
望雲物紀祲氛各以類占用謹天戒抑亦理之所必然<lb/>
若乃星占末學轉為枝蔓則是溢乎正理而為術之流<lb/>
譬之畫野分地其物産風聲之可紀者大畧也家區而<lb/>
戸别之雖造化不如是之刻雕也故不能以無辨<lb/>
　　等韻皇極經世韻同異<lb/>
等韻三十六字母沿習已乆然其所以區别之源多莫<lb/>
<pb n="KR4f0039_WYG_020-16a"/>
能明其故吳人有强謂其方言備此諸母者察其口中<lb/>
之音亦不過四聲有清濁耳且仍不能具三十六之數<lb/>
也至康節經世書分為二十四音析為四十八行通其<lb/>
意者亦少今案字之音母皆止於二十四邵子分清濁<lb/>
聲不論有字無字皆存其位此所以有四十八也等韻<lb/>
亦分清濁聲而於平聲有音無字者不載故或清濁兼<lb/>
存或存其清或存其濁此所以止於三十六也二十四<lb/>
母者影曉為㗋音見溪疑古云牙音今案當為鼻音端<lb/>
<pb n="KR4f0039_WYG_020-16b"/>
透泥為舌頭音今案來字亦當附此知徹為舌上音精<lb/>
清心為輕齒音照穿審為重齒音今案日字亦當附此<lb/>
非微為輕唇音邦滂明為重唇音此二十三音者等韻<lb/>
經世之所同也中閒清濁皆有平聲字者影與喻曉與<lb/>
匣見與羣端與定知與澄精與從心與邪照與床審與<lb/>
禪非與奉敷與微邦與竝而已如溪透徹清穿滂則有<lb/>
清而無濁疑泥來日明則有濁而無清此經世兼之而<lb/>
等韻所以或存或闕者也然等韻則以舌上音孃字足<lb/>
<pb n="KR4f0039_WYG_020-17a"/>
為二十四經世則以重齒音日字比例輕齒音為二十<lb/>
四此其微不同者要皆有濁無清之聲也是故二十四<lb/>
音之中清濁具者十二不具者十二不具之中有清無<lb/>
濁者六有濁無清者亦六二書同異之故此其大端矣<lb/>
其部居離合前後亦兩有得失經世以疑字鼻音與曉<lb/>
字㗋音為同類明字唇音與影字㗋音為同類不當合<lb/>
而合此其所失也當以等韻為正來字本舌頭音日字<lb/>
本重齒音等韻以為半舌齒而别之於後不當離而離<lb/>
<pb n="KR4f0039_WYG_020-17b"/>
此其所失也又當以經世為優也至其前後之次則等<lb/>
韻葢以鼻而舌舌而齒齒而唇以歸於㗋深得貞下起<lb/>
元之意亦非經世所及要之音之止於二十四而分清<lb/>
濁者則一經世之釐為同類異行尤易尋别也<lb/>
　　榕村韻書畧例<lb/>
古韻書不可見而其散於經傳者足徴也顧氏寧人之<lb/>
論備矣後代益詳於韻而等切之學興雖其字音韻部<lb/>
閒或與古差譌而其條理可尋其同異沿革可推何則<lb/>
<pb n="KR4f0039_WYG_020-18a"/>
音生於人心今古不殊故也夫色不過五而五色之變<lb/>
不可勝觀味不過五而五味之變不可勝嘗故音不過<lb/>
五而五音之變不可勝用也前世為韻書者未知五音<lb/>
生生之法故雖區别有倫而迷其本始惟<lb/>
國朝十二字頭之書但以篇首五字使㗋舌齒唇展轉<lb/>
相切而萬國聲音備焉葢於韻部以麻支微齊歌魚虞<lb/>
為首於字母以影喻為首獨得天地之元聲故可以齊<lb/>
萬籟之不齊而有倫有要也從來為此學者部多首東<lb/>
<pb n="KR4f0039_WYG_020-18b"/>
等多首見葢失其本矣惟邵子於聲類以歌韻首列而<lb/>
辭曲家每字收聲皆歸影母者乃為得其遺意然邵之<lb/>
諸部既不盡合而度曲者只悟收聲不知其為生生之<lb/>
本故亦不能舉而措之而皆通也然收聲之法釐為六<lb/>
部此則確為聲樂本要而<lb/>
國朝字頭亦合焉神瞽復生不能易矣今譜亦區為六<lb/>
部别為十二行以首五字宛轉相生為百二十聲於是<lb/>
父子君臣夫婦兄弟朋友各得其位性術之變窮於此<lb/>
<pb n="KR4f0039_WYG_020-19a"/>
焉韻有有聲無字者等亦有有聲無字者計韻之有聲<lb/>
有字者三十六就唐韻而增損改入之也母之有聲有<lb/>
字者亦三十六依等韻而分别論説之也然所据者皆<lb/>
今日同文之音也攷之唐宋閒則已别稽之於古則又<lb/>
殊葢是編之意存乎明韻而已非隨時則不通非諧俗<lb/>
則不悟若夫究心小學者將以窺文字之初辨㸃畫聲<lb/>
音之始則有諸家及寧人之書在此不能具也<lb/>
　　翻切法<lb/>
<pb n="KR4f0039_WYG_020-19b"/>
自東冬江陽庚青蒸真文元寒山先佳灰蕭肴豪尤侵<lb/>
覃鹽咸諸部皆可以合聲為切法如都翁為東希陽為<lb/>
香幾鶯為驚之因為眞孤灣為官沙安為山低烟為顚<lb/>
呼隈為灰西腰為簫溪憂為丘妻隂為侵他諳為貪之<lb/>
類皆兩聲合成一聲不用尋其等母韻部便可曉然但<lb/>
上一字須檢是首攝何字所生必以其字切之下一字<lb/>
則歸其韻之影母字乃得兩聲諧叶或上一字有音無<lb/>
字則借其字之上去入字或下一字有音無字則借曉<lb/>
<pb n="KR4f0039_WYG_020-20a"/>
母疑母字則聲氣猶相近若如古人切法則逺矣惟支<lb/>
微齊魚虞歌麻七韻乃首攝之字生天下之萬音者故<lb/>
可以切他部而他部不能切七部葢七部之字皆天然<lb/>
獨音非兩聲合成故也中閒惟麻韻鴉哇等字可以支<lb/>
虞部中字切歌韻字可以虞部字切則以鴉哇等元是<lb/>
支虞反切麻部所生而歌與虞聲韻開閉同類故也此<lb/>
外凡七部中字皆應借本字之上去入為上一字而下<lb/>
一字歸本字影母切之影母乏字仍借曉疑可也<lb/>
<pb n="KR4f0039_WYG_020-20b"/>
　　南北方音及古今字音之異<lb/>
等字三十六其本二十四清濁平聲具者十二有清無<lb/>
濁者六有濁無清者六合之亦十二故總為三十六音<lb/>
也然就清濁具之中南北方言又不同惟影與喻曉與<lb/>
匣心與邪審與禪非與奉敷與微其為清濁相配南北<lb/>
尚相近若羣定澄從牀並則南音為見端知精照邦之<lb/>
濁聲北音為溪透徹清穿滂之濁聲也故此具清濁十<lb/>
二音之中南北同者六不同者亦六觀歴代韻書多從<lb/>
<pb n="KR4f0039_WYG_020-21a"/>
南音所以知者以上去入三聲叶之可見也至於知徹<lb/>
澄孃之為舌音今存者孃字耳餘三字則皆入齒音不<lb/>
知自何時而變惟閩廣人則尚有之攷邵康節經世以<lb/>
知徹二字列於齒音之後而以孃字暗對日字則意其<lb/>
時已畧如今人音但不知輕重齒之外當作如何取此<lb/>
聲也又敷字今人讀之只是非奉一類不與微字同類<lb/>
在古音必當别故風字為方馮切豐字則敷馮切則是<lb/>
非敷有兩讀而風與豐為兩音也此類與世推移皆有<lb/>
<pb n="KR4f0039_WYG_020-21b"/>
不可以時音概者<lb/>
　　卜書補亡凡例<lb/>
洪範卜五占用二<lb/>
　占書紀隂陽故用二卜書紀五行故用五<lb/>
周禮太卜掌三兆一曰玉兆二曰瓦兆三曰原兆其體<lb/>
百有二十其頌千有二百<lb/>
　玉兆瓦兆原兆者占龜之三書如連山歸藏之類也<lb/>
　卜之有體猶筮之有卦體之有頌猶卦之有繇書曰<lb/>
<pb n="KR4f0039_WYG_020-22a"/>
　體王其罔害詩曰爾卜爾筮體無咎言即此百二十<lb/>
　之體也史傳所引鳳皇于飛和鳴鏘鏘専之渝攘公<lb/>
　之羭大橫庚庚余為天王夏啟以光如此之類即千<lb/>
　有二百之頌也體所以有百二十者自五而乘之再<lb/>
　倍為二十五又倍為一百二十五其中有五純體焉<lb/>
　體純則無生克而不占故止於一百二十也頌有千<lb/>
　二百者每體以十日占之吉凶各别故極於千二百<lb/>
　也卜書在漢初猶存至京房軰併卜筮為一法故以<lb/>
<pb n="KR4f0039_WYG_020-22b"/>
　五行布於六爻之閒而亦以十日起卦雖借易為用<lb/>
　而其占決休咎悉卜法也王仲淹以京郭為亂常此<lb/>
　其一端矣<lb/>
洪範曰雨曰霽曰䝉曰驛曰克<lb/>
　此占龜之五兆也古人以火鍥鑽龜故詩曰爰始爰<lb/>
　謀爰契我龜其所上之烟氣有此五種雨者烟氣濁<lb/>
　暗水之兆也霽者烟氣清明火之兆也䝉者烟氣微<lb/>
　濛次於雨者木之兆也驛者烟氣斷續次於霽者金<lb/>
<pb n="KR4f0039_WYG_020-23a"/>
　之兆也克者烟氣交爭倐明倐暗土之兆也凡鑽龜<lb/>
　之法先傅以墨而燃鍥加之故水火相薄而氣升焉<lb/>
　其或火過則焦水過則不食墨二者皆不能成兆主<lb/>
　於其事不可為而不占也<lb/>
金縢乃卜三龜一習吉啟籥見書乃并是吉<lb/>
　一事爾而卜三龜者卜必三鑽猶筮之有十八揲也<lb/>
　初鑽得五之一再鑽得二十五之一三鑽乃得百二<lb/>
　十五之一此時未開書何以知其吉也三鑽皆不焦<lb/>
<pb n="KR4f0039_WYG_020-23b"/>
　而食墨故曰一習吉也及開書而其頌辭又吉故曰<lb/>
　乃并是吉也後人不悟三龜之義而以為使三人分<lb/>
　卜者非矣洪範所謂三人占者既得體兆之後使三<lb/>
　人互相參決如傳史趙史墨史龜之比爾<lb/>
春秋傳晉卜救鄭遇水適火<lb/>
　此傳證卜書之為五行尤最明著葢以兩水而遇一<lb/>
　火謂之水適火也水遇火則必滅火如兩水相遇則<lb/>
　不能相勝齊太皥之後火之祀也宋為子姓水之位<lb/>
<pb n="KR4f0039_WYG_020-24a"/>
　也故曰利以伐姜不利于商<lb/>
又筮短龜長<lb/>
　古人重卜故周官雖兼立卜筮夢之法總以太卜之<lb/>
　官而傳又有筮短龜長之説夫隂陽五行其致一也<lb/>
　然隂陽簡以該而五行詳以備自四時五方甲子分<lb/>
　野物族事類莫不以五行求之而可見此其所以為<lb/>
　長於筮也然易經四聖之後理義象數其發之也無<lb/>
　餘而用之也無敝此所以列于經而孤行而卜法寖<lb/>
<pb n="KR4f0039_WYG_020-24b"/>
　廢<lb/>
　論曰凡數皆起於洛書其四正者參天之數也故自<lb/>
　一而三自三而九自九而二十七自二十七而復於<lb/>
　八十一也其四隅者兩地之數也故自二而四自四<lb/>
　而八自八而十六自十六而復於三十二也其中宫<lb/>
　者參兩之合也故自五而仍得二十五自二十五而<lb/>
　仍得一百二十五至于無窮而不變焉三者盡天地<lb/>
　人之數是故先王之設官分職體國經野象之在朝<lb/>
<pb n="KR4f0039_WYG_020-25a"/>
　象天故外則有三公九卿二十七大夫八十一元士<lb/>
　之列内則有三妃九嬪二十七世婦八十一御妻之<lb/>
　職在野象地故有八家同井四井為邑四邑為丘四<lb/>
　丘為甸一甸六十四井出車一乘之制國中象人故<lb/>
　有五百家為黨五黨為州五州為鄉以定民居五百<lb/>
　人為旅五旅為師五師為軍以出兵戎之法若其制<lb/>
　作垂後則樂律者用天數者也易卦者用地數者也<lb/>
　卜兆者用人數者也揚氏用天數而隂陽亂司馬氏<lb/>
<pb n="KR4f0039_WYG_020-25b"/>
　用人數而五行汨皆非其本矣<lb/>
　一百二十五體除五純體凡一百二十每體三變三<lb/>
　百七十五變除五純體之變凡三百六十當期之日<lb/>
　此與三鄉之除里長三軍之除卒長者其數相同也<lb/>
　變止於三葢位之上下内外事之始終備矣五行參<lb/>
　差相錯有入體者有不入體者案其上下加臨之位<lb/>
　視其始終更代之序别其生克喜忌之情參之嵗月<lb/>
　日以辨王衰視其所占之人坐位以定賓主視其所<lb/>
<pb n="KR4f0039_WYG_020-26a"/>
　占之事逢時以決休咎亦可以施諸民用矣<lb/>
　　詩選凡例<lb/>
古者同書攷文雖未聞有四聲之説而韻部分明六經<lb/>
秦漢以上書皆可見後世四聲等母於韻學不為無功<lb/>
然案其部分則自江左之末及唐人而既亂矣然唐人<lb/>
律詩自守功令其古詩則凡所通用韻皆於古未遠特<lb/>
古今字聲閒有出入者爾自宋及明所用全錯上異詩<lb/>
騷下反隋唐韻之既乖叶諧安在此大闗節不可不正<lb/>
<pb n="KR4f0039_WYG_020-26b"/>
也<lb/>
古人詩平上去三聲皆通用其入聲則多轉為去亦或<lb/>
通用也今既有四聲平仄分用亦自諧聽然平聲清揚<lb/>
入聲短速固與上去兩聲微别若上去兩聲相差至眇<lb/>
今南北人多不能辨者作詩時須案韻本尋撿則古詩<lb/>
韻脚兩聲固可通不獨漢魏之閒唐詩閒亦有此也<lb/>
近體詩句中每字平仄固有律令然五言倡句第三字<lb/>
七言倡句第五字皆用平聲者正也閒用仄字則下字<lb/>
<pb n="KR4f0039_WYG_020-27a"/>
仄聲必易以平若適當兩平疊之倡句則此體不可用<lb/>
又當變而通之於和句用平聲為對可也然此體在唐<lb/>
初亦不拘惟杜韓栁則極嚴謹至五言和句首兩字七<lb/>
言和句第三第四字遇下字應用平者上字必不可用<lb/>
仄<lb/>
三百篇備諸體漢初樂府亦備諸體但樂府五七言者<lb/>
多此即後來變體之漸矣安世詩甚古列國謳吟亦多<lb/>
抑揚慷慨後代詩人轉相規擬然古勁終不如也陸象<lb/>
<pb n="KR4f0039_WYG_020-27b"/>
山有言康衢之謡擊壤之歌髙文大冊有不能及中林<lb/>
之夫漢上之女碩儒宗工有不能企性情之所濡俗化<lb/>
之所渝時運之所驅是以君子論其世焉漢承秦後元<lb/>
氣肇淳故其詩文雄深雅健非後代所復及雖然侈蕩<lb/>
悲惋之音多而肅穆平寛之意少以彼霸心之存王澤<lb/>
之竭固與雅南敎化異也誦讀之士可以觀矣<lb/>
古體無所不備然四言其大經也故以四言首之存古<lb/>
也韋孟傅毅曹植張華陶潛王勃其志美其詞文以嗣<lb/>
<pb n="KR4f0039_WYG_020-28a"/>
風雅亦庶無愧<lb/>
長短句體之雜也區為一部别於粹乎五言七言者也<lb/>
内如退之琴操與古為化矣用韻則未離乎唐爾鮑明<lb/>
逺行路難蒼勁竒峭詞家之絶調<lb/>
蘇詩深厚李詩慷慨更號之首信乎不羣其擬作者風<lb/>
格並髙也建安之詩氣體疎宕張陸以下衰矣擇其稍<lb/>
聳拔者登之卑纎弗與也陶公為賢人君子所尊不可<lb/>
改評鮑明逺河汾病其哀怨然自詩人振筆之妙未有<lb/>
<pb n="KR4f0039_WYG_020-28b"/>
如之者元暉子山可稱時藻比之陶鮑筋束緩矣陳拾<lb/>
遺張燕公以氣雄李供奉以才敏若杜工部韓文公之<lb/>
詩源逺流長則千載之兩人也其餘名家各自斐然然<lb/>
清音俊筆則王孟標新深情雅裁則韋栁擅林皆此道<lb/>
之能者故後世有述焉<lb/>
兩漢古詩比興敘意或稱引古人則直道其事不類後<lb/>
人采摭塗附或至于連章累句以為工也且俳儷未興<lb/>
故其氣能揚發辭則雄直而曲至建安猶存斯體及晉<lb/>
<pb n="KR4f0039_WYG_020-29a"/>
宋之後始變<lb/>
古詩不貴俳儷正為其傷氣爾詩與文相表裏皆自東<lb/>
京魏晉以下而寖變也韓門論文則謂建武以還文卑<lb/>
質喪氣萎體敗剽剝不讓儷花鬭葉顛倒相尚<lb/>
　<lb/>
　<lb/>
　<lb/>
　<lb/>
<pb n="KR4f0039_WYG_020-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榕村集巻二十<lb/>
</p>
<p>
</p>
  </div>
</body>
</text>
</TEI>
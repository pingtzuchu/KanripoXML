<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_031-1a"/>
朱文公校昌黎先生集卷之三十一<hi>考異音釋附</hi>
　　碑誌<lb/>
　　　南海神廟碑<lb/>
<hi>神或作東○此篇方从石本集注此碑石刻其首云使持節袁州諸軍亊守袁州刺史韓愈撰使持</hi>
<hi>節循州諸軍事守循州刺史陳諌書并篆額其後云元和十五年十月一日建</hi>
海於天地間爲物最鉅自三代聖王莫不祀事考於傳記而<lb/>
南海神次最貴在北東西三神河伯之上號爲祝融<hi>洪曰太公金匱</hi>
<hi>云南海之神曰祝融東海之神曰勾芒北海之神曰顓頊西海之神曰蓐収○今按東海神名阿明南海祝融西海巨乗</hi>
<hi>北海禺強亦見養生雜書然公言南海神次最貴則是據太公書矣</hi>天寳中天子以爲古爵莫<lb/>
貴於公侯故海嶽之祝犧幣之数放而依之所以致崇極於<lb/>
大神今王亦爵也而禮海嶽尚循公侯之事虚王儀而不用<lb/>
非致崇極之意也由是冊尊南海神爲廣利王祝號祭式與<lb/>
次俱昇<hi>昇或作升○武德貞觀之制四海年别一祭各以五郊迎氣日祭之祀官以當界都督刺史充至是封王</hi>
<pb n="KR4c0044_SBCK_031-1b"/>
<hi>分命卿監十三人取三月十七日一時備礼兼册祭其祭儀具開元礼</hi>因其故廟易而新之在<lb/>
今廣州治之東南海道八十里扶胥之口黄木之灣<hi>烏還切</hi>常<lb/>
以立夏氣至命廣州刺史行事祠下事訖驛聞而刺史常節<lb/>
度五嶺諸軍仍觀察其郡邑於南方事無所不統地大以逺<lb/>
故常選用重人旣貴而富且不習海事又當祀時海常多大<lb/>
風將往皆憂慼旣進觀顧怖悸故常以疾爲解而委事於其<lb/>
副其來巳乆<hi>觧或作辝</hi>故明宫齋廬上雨旁風無所蓋障牲酒瘠<lb/>
酸取具臨時水陸之品狼藉籩豆薦祼興俯不中儀式吏滋<lb/>
不供神不顧享<hi>供从石本方作㳟誤</hi>盲風<hi>上眉庚切盲疾也月令盲風至</hi>怪雨發作無<lb/>
節人蒙其害<hi>方云或謂秘閣本盲作蟲字見吕氏春秋考石本只作盲月令盲風至注疾風也山海經符陽</hi>
<hi>之山多怪雨風雲之所出也</hi>元和十二年始詔用前尚書右丞國子祭酒<lb/>
魯國孔公<hi>孔戣</hi>爲廣州刺史兼御史大夫以殿<hi>都甸切</hi>南服公正<lb/>
直方嚴中心樂易祇愼所職治人以明事神以誠内外單盡<lb/>
<pb n="KR4c0044_SBCK_031-2a"/>
不爲表襮<hi>蒲报切又音博表襮衣領也</hi>至州之明年將夏祝冊自京師至<lb/>
吏以時告公乃齋祓視冊誓羣有司曰冊有皇帝名乃上所<lb/>
自署其文曰嗣天子某謹遣官某敬祭<hi>其上或有具字或作且字官上或有某字</hi>
<hi>○今按其上冝有且字然石本无之不欲增也官上某字石本無之或以爲用左傳其官臣偃之語</hi>其㳟且嚴<lb/>
如是敢有不承明日吾將宿廟下以供晨事明日吏以風雨<lb/>
白不聽於是州府文武吏士凡百數交謁更諫皆揖而退公<lb/>
遂陞舟風雨少㢮櫂夫奏功雲隂解駮日光穿漏波伏不興<lb/>
省牲之夕載暘載隂將事之夜天地開除月星明穊<hi>方云穊凡利切</hi>
<hi>說文稠也選何晏景福殿賦穊若函星之纒連李善音古爱切蜀本作槪非是</hi>五鼓旣作牽牛正中<lb/>
<hi>方云月令季春之月旦牽牛中上文言立夏行事正此時也</hi>公乃盛服執笏以入即事文<lb/>
武賔屬俯首聽位各執其職牲肥酒香罇爵靜㓗降登有數<lb/>
神具醉飽<hi>其或作其</hi>海之百靈祕怪慌惚畢出蜿蜿虵虵來享飲<lb/>
食<hi>慌或作恍蜿蜿或作蜓蜓享或作慕祝曰龍皃也選狀蜿蜿以蝹蝹史記驂赤螭青蚪之凼蟉蜿蜓𥙷注歐文忠公</hi>
<pb n="KR4c0044_SBCK_031-2b"/>
<hi>集古録云蜓蜓當從碑本作虵虵</hi>闔廟旋艫<hi>音盧/舳艫</hi>祥飈<hi>卑遥/切</hi>送颿<hi>音凡与帆同</hi>旗<lb/>
纛旄麾飛揚晻藹<hi>上音掩下於盖切晻日無光藹木繁茂也選芳風晻藹</hi>鐃<hi>尼交切似鈴無舌有</hi>
<hi>柄周礼以金鐃止鼓是也</hi>鼓嘲轟髙管噭譟<hi>上吉弔切丁桑到切噭吼也譟羣呼煩擾也</hi>武夫<lb/>
奮櫂工師唱和穹龜長魚踊躍後先乾端坤倪軒豁呈露祀<lb/>
之之歳風災熄㓕人厭魚蟹五榖胥熟<hi>祀之方从石本作祝○今按祝當作祀其</hi>
<hi>理甚明或疑誤刻今改从諸本</hi>明年祀歸又廣廟宫而大之<hi>祀諸本石本皆同方作祝誤</hi>
治其庭壇改作東西兩序齋庖之房百用具修明年其時公<lb/>
又固往不懈益䖍歳仍大和耋艾歌詠始公之至盡除他名<lb/>
之稅罷衣食於官之可去者四方之使不以資交以身爲帥<lb/>
燕享有時賞與以節公藏私畜上下與足於是免屬州負逋<lb/>
之緡錢廿有四萬米三萬二千斛賦金之州耗金一歳八百<lb/>
困不能償皆以丐之<hi>廿有四万或作十有八万廿方誤作二十三或作八</hi>加西南守長<lb/>
之俸誅其尤無良不聽令者由是皆自重慎法<hi>西南或作四面</hi>人士<lb/>
<pb n="KR4c0044_SBCK_031-3a"/>
之落南不能歸者與流徙之胄百廿八族用其才良而廩其<lb/>
無告者其女子可嫁與之錢財令無失時<hi>廿方作二十嫁下方有者字石本无</hi>
<hi>方誤也時或作所</hi>刑德並流方地數千里不識盗賊山行海宿不擇<lb/>
處所事神治人其可謂備至耳矣<hi>或无其字或无耳字</hi>咸願刻廟石以<lb/>
著厥美而繫以詩乃作詩曰<lb/>
南海隂墟祝融之宅<hi>隂或作之</hi>即祀于旁帝命南伯吏惰不躬正<lb/>
自今公明用享錫右我家邦<hi>右或作祐</hi>惟明天子惟愼厥使我公<lb/>
在官神人致喜海嶺之陬旣足旣濡胡不均弘俾執事樞公<lb/>
行勿遲公無遽歸匪我私公神人具依<hi>仐按此文石本今最易得而方本失考者</hi>
<hi>凡五條然則它云石本者恐亦不能无謬也</hi>
　　　處州孔子廟碑<lb/>
<hi>此萹方从石本○韓曰碑記不載年月日苐云朝散大夫囯子祭酒賜紫金魚袋韓愈撰</hi>
自天子至郡邑守長通得祀而徧天下者唯社稷與孔子爲<lb/>
<pb n="KR4c0044_SBCK_031-3b"/>
然而社祭土稷祭榖句龍與弃乃其佐享非其專主<hi>爲或作焉然字</hi>
<hi>属下句而社方无而字句上方有而字皆非是</hi>又其位所不屋而壇豈如孔子用王<lb/>
者事巍然當座以門人爲配自天子而下北靣跪祭進退誠<lb/>
敬禮如親弟子者<hi>跪祭或作拜跪薦祭</hi>句龍弃<hi>祝曰礼記云云</hi>以功孔子以德<lb/>
固自有次第哉自古多有以功德得其位者不得常祀句龍<lb/>
弃孔子皆不得位而得常祀然其祀事皆不如孔子之盛所<lb/>
謂生人以來未有如孔子者其賢過於堯舜逺矣此其效欤<lb/>
<hi>不如或作无如人或作民以或作巳孔或作夫</hi>郡邑皆有孔子廟或不能修事雖設<lb/>
博士弟子或役於有司名存實亡失其所業獨處州刺史鄴<lb/>
侯李繁<hi>繁鄴侯佖之子</hi>至官能以爲先旣新作孔子廟又令工改爲<lb/>
顔子至子夏十人像<hi>令或作命顔子或作顔回</hi>其餘六十子及後大儒公<lb/>
羊髙左丘明孟軻荀况伏生毛公韓生董生髙堂生楊雄鄭<lb/>
玄等數十人皆圖之壁<hi>子上或有二字</hi>選博士弟子必皆其人又爲<lb/>
<pb n="KR4c0044_SBCK_031-4a"/>
置講堂敎之行禮肄習其中<hi>又爲字或在其中字下置或作設</hi>置本錢廪米<lb/>
令可継処以守廟成躬率吏及博士弟子入斈行釋菜禮<hi>菜或</hi>
<hi>作奠〇歐陽公曰釋奠釋菜祭之略者也古者士之見師以菜爲贄始入斈者必釋菜以礼其先師其斈官四時之祭乃</hi>
<hi>皆䆁菜䆁奠有楽无尸而釋菜无楽則又其畧也故其礼亡焉而仐釋奠幸存然亦无楽又不徧㪯於四時獨春秋行亊</hi>
<hi>而巳</hi>耆老歎嗟其子弟皆興於斈鄴侯尚文其於古記無不貫<lb/>
逹故其爲政知所先後可歌也巳乃作詩曰<lb/>
惟此廟斈鄴侯所作厥𥘉<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>下神不以宇生師所處亦窘寒<lb/>
暑<hi>生或作先</hi>乃新斯宫神降其獻講讀有常不誡用勸掲掲<hi>居謁切又</hi>
<hi>音桀又音羯髙㪯也</hi>元誓有師之尊羣聖嚴嚴大法以存像圖孔肖咸<lb/>
在斯堂以瞻以儀俾不惑忘<hi>惑或作或</hi>後之君子無廢成美琢詞<lb/>
碑石以賛攸始<lb/>
　　　柳州羅池廟碑<hi>此萹方从石本</hi>
羅池廟者故刺史柳侯廟也柳侯爲州不鄙夷其民動以禮<lb/>
<pb n="KR4c0044_SBCK_031-4b"/>
法三年民各自矜奮兹圡雖逺京師吾等亦天氓<hi>奮下或有曰字〇今</hi>
<hi>按冝有曰字然石本无之不欲𥙷也</hi>仐天幸惠仁侯若不化服我則非人於是<lb/>
老少相教語莫違侯令凡有所爲於其郷閭及於其家皆曰<lb/>
吾侯聞之得無不可於意否莫不忖度而後從事凡令之期<lb/>
民勸趨之無有後先必以其時於是民業有經公無負租流<lb/>
逋四歸樂生興事宅有新屋歩有新船<hi>歩或作渉方云柳子厚鉄炉歩志曰江之</hi>
<hi>滸凡舟可縻而上下曰歩〇今按孔戣志亦有泊歩字</hi>池園潔脩豬牛鴨雞肥大蕃息<lb/>
子嚴父詔婦順夫指嫁娶葬送各有條法出相弟長入相慈<lb/>
孝先時民貧以男女相質乆不得贖盡没爲隷我侯之至按<lb/>
國之故以傭除本悉奪歸之大修孔子廟城郭巷道皆治使<lb/>
端正樹以名木柳民旣皆恱喜<hi>巷道或作道巷</hi>嘗與其部將魏忠謝<lb/>
寧歐陽翼飲酒驛亭謂曰吾棄於時而寄於此與若等好也<lb/>
明年吾將死死而爲神後三年爲廟祀我及期而死三年孟<lb/>
<pb n="KR4c0044_SBCK_031-5a"/>
秋辛卯侯降于州之後堂歐陽翼等見而拜之其夕夢翼而<lb/>
告曰館我於羅池其月景辰<hi>唐囯諱丙故丙爲景</hi>廟成大祭過客李儀<lb/>
醉酒慢侮堂上得疾扶出廟門即死明年春魏忠歐陽翼使<lb/>
謝寜來京師請書其事于石余謂柳侯生能澤其民死能驚<lb/>
動福禍之以食其土可謂靈也巳<hi>福禍或作禍福</hi>作迎享送神詩遺<lb/>
柳民俾歌以祀焉而并刻之柳侯河東人諱宗元字子厚賢<lb/>
而有文章嘗位於朝光顯矣巳而擯不用其辭曰<lb/>
荔子丹兮蕉黃<hi>蕉下或有葉字或有子字</hi>雜肴𬞞兮進侯堂侯之船兮<hi>湖湘</hi>
<hi>士人云柳人迎神其俗以一船兩旗置木馬偶人於舟作楽而導之登岸而趍於廟</hi>兩旗度中流兮風<lb/>
泊之待侯不來兮不知我悲侯乗駒兮入廟慰我民兮不嚬<lb/>
以笑鵝之山兮柳之水桂樹團團兮白石齒齒侯朝出游兮<lb/>
暮來歸春與猨吟兮秋鶴與飛<hi>或作秋与鶴飛○今按歐公以此句爲石本之誤沈存中</hi>
<hi>云非也倒用鶴与兩字則語势愈健如楚詞云吉日辰良也但此石本團團字𥘉誤刻作圑圎後鐫改之今尚可見則亦</hi>
<pb n="KR4c0044_SBCK_031-5b"/>
<hi>石本不能无誤之一證也</hi>北方之人兮爲侯是非千秋萬歳兮侯無我違<lb/>
福我兮壽我驅厲鬼兮山之左下無苦<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>兮髙無乾秔<hi>古行切或</hi>
<hi>作粳</hi>稌<hi>徒古切/稻也</hi>充羡兮蛇蛟結蟠<hi>言秔稌之穗如蛇蛟</hi>我民報事兮無怠<lb/>
其始自仐兮欽于丗丗<lb/>
　　　黃陵廟碑<lb/>
<hi>曾子開曰湘水出全瀟水出道二水至永合而為一以入洞庭黃陵庿在瀟湘之尾洞庭之口孫曰</hi>
<hi>在覃之湘陰縣或云在岳州〇此萹方从石本</hi>
湘旁有廟曰黃陵自前古立以祠堯之二女舜二妃者庭有<lb/>
石碑断裂分散在地其文剥缺<hi>石或作古或无此字</hi>考圖記言漢荆州<lb/>
牧劉表景升之立題曰湘夫人碑仐驗其文乃晉太康九秊<lb/>
又其額曰虞帝二妃之碑非景升立者秦博士對始皇帝云<lb/>
湘君者堯之二女舜妃者也劉向鄭玄亦皆以二妃爲湘君<lb/>
而離騷九謌旣有湘君又有湘夫人王逸之解以爲湘君者<lb/>
<pb n="KR4c0044_SBCK_031-6a"/>
自其水神而謂湘夫人乃二妃也從舜南征三苗不及道死<lb/>
沅<hi>音元沅水出牂柯</hi>湘之間<hi>及或作返據下文當作及</hi>山海經曰洞庭之山帝之<lb/>
二女居之郭璞疑二女者帝舜之后不當降小水爲其夫人<lb/>
因以二女爲天帝之女<hi>方云石本書璞作樸唐人多然下文揭陽亦作掲陽小水或作小君方云</hi>
<hi>考山海經作小水是也</hi>以余考之璞與王逸俱失也堯之長女娥皇爲<lb/>
舜正妃故曰君其二女女英自宜降曰夫人也故九謌辭謂<lb/>
娥皇爲君謂女英帝子各以其盛者推言之也<hi>帝上或有為字</hi>禮有<lb/>
小君君母明其正自得称君也<hi>或无君母二字</hi>書曰舜陟方乃死傳<lb/>
謂舜昇道南方以死<hi>昇或作升</hi>或又曰舜死葬蒼梧二妃從之不<lb/>
及溺死沅湘之間今謂竹書紀年帝王之没皆曰陟陟昇也<lb/>
謂昇天也書曰殷禮陟配天言以道終其德恊天也書紀舜<lb/>
之没云陟者與竹書周書同文也其下言方乃死者所以釋<lb/>
陟爲死也地之勢東南不如言舜南廵而死冝言下方不得<lb/>
<pb n="KR4c0044_SBCK_031-6b"/>
言陟方也以此謂舜死葬蒼梧於時二妃從之不及而溺者<lb/>
皆不可信<hi>溺下或有死字</hi>二妃旣曰以謀語舜脫舜之厄成舜之聖<lb/>
堯死而舜有天下爲天子二妃之力冝常爲神食民之祭仐<lb/>
之渡湖江者莫敢不進禮廟下<hi>湖或作潮非是又或作湘</hi>元和十四年春<lb/>
余以言事得罪黜爲潮州刺史其地於漢南海之掲陽厲毒<lb/>
所聚懼不得脫死過廟而禱之其冬移袁州刺史明年九月<lb/>
拜國子祭酒使以私錢十萬抵岳州願易廟之圯桷腐瓦於<lb/>
刺史王堪長慶元年刺史張愉自京師往與愉故善<hi>刺史王堪上或</hi>
<hi>有州字与上或有余字〇仐按此合有余字然石本无之不欲補也</hi>謂曰丐我一碑石載二妃<lb/>
廟事且令後丗知有子名愉曰諾旣至州報曰碑謹具遂篆<lb/>
其事俾刻之<lb/>
　　　唐故江南西道觀察使中大夫洪州刺史兼御史中<lb/>
　　　　丞上柱囯賜紫金魚袋贈左散騎常侍太原王公<lb/>
<pb n="KR4c0044_SBCK_031-7a"/>
　　　　神道碑銘<lb/>
王氏皆王者之後在太原者爲姬姓<hi>或无之字</hi>春秋時王子成父<lb/>
敗狄有功因賜氏厥後丗居太原至東漢隱士烈博士徴不<lb/>
就居祁縣因號所居郷爲君子<hi>下或有郷字</hi>公其君子郷人也魏<lb/>
晉渉隋丗有名人國朝大王父玄暕<hi>音柬古限切</hi>歴御史屬三院<lb/>
止尚書郎生景肅守三郡終傳凉王生政襄鄧等州防禦使<lb/>
鄂州採訪使贈吏部尚書公尚書之弟某子公諱仲舒字弘<lb/>
中<hi>蜀作諱弘中字某後墓志同〇仐按上句巳有公字此不當再出當刪然无别本可拠姑存之</hi>少孤奉母<lb/>
夫人家江南讀書著文其譽藹欝當時名公皆折官位輩行<lb/>
<hi>下浪切</hi>願爲交貞元𥘉射策拜左拾遺與陽城合遏裴延齡不<lb/>
得爲相德宗𥘉怏怏無柰乆而嘉之<hi>方无而字之或作其下又有直字</hi>其後<lb/>
入閤德宗顧列謂宰相曰第幾人必王某也果然月餘特改<lb/>
右𥙷闕<hi>或无右字</hi>迁禮部考功吏部三貟外郎在禮部奏議詳雅<lb/>
<pb n="KR4c0044_SBCK_031-7b"/>
省中伏其能<hi>伏或作服</hi>在考功吏部提約明故吏無以欺同列有<lb/>
恃恩自得者衆皆媚承公嫉其爲人不宜視<hi>方无人字</hi>由此貶連<lb/>
州司户移夔州司馬又移荆南因佐其節度事<hi>或无亊字</hi>爲參謀<lb/>
得五品服放跡在外積四年元和𥘉収拾俊賢徴拜吏部貟<lb/>
外郎未幾爲職方郎中知制誥友人得罪斥逐後其家親知<lb/>
過門縮頸不敢視公獨省問爲計度論議直其冤由是出爲<lb/>
峽州刺史<hi>峽或作硤方云友人楊慿也</hi>轉廬州未至丁母夫人憂服除又<lb/>
爲婺州時疫旱甚人死亡且盡公至多方救活天遂雨疫定<lb/>
比数年里閭完復制使出巡人塡道迎顯公德事具聞就加<lb/>
金紫<hi>顯或作頌</hi>轉蘇州変其屋居以絶火延隄松江路害絶阻滯<lb/>
<hi>火上或有其字阻或作沮</hi>秋夏賦調自爲書與人以期吏無及門而集政<lb/>
成爲天下守之最<hi>政或作化</hi>天子曰王某之文可思最宜爲誥有<lb/>
古風豈可乆以吏事役之復拜中書舎人旣至京師㑪流無<lb/>
<pb n="KR4c0044_SBCK_031-8a"/>
在者視同列皆邈然少年益自悲而謂人曰豈可復治筆硯<lb/>
於其間哉上若未棄臣宜用所長在外乆周知俗之利病<hi>方无</hi>
<hi>利字非是</hi>俾治之當不自愧宰相以聞遂得觀察江南西道奏罷<lb/>
榷酤錢九千萬軍息之無巳掌吏壞産猶不釋囚之公至脫<lb/>
械不問<hi>千或作十</hi>人遭水旱賦窘公曰我且減燕樂絶他用錢可<lb/>
足乎遂以代之<hi>方无足字代下无之字</hi>罷軍之息錢禁浮屠誑誘壞其<lb/>
舎以葺公宇<hi>息上或有日字</hi>三年法大成錢餘於庫粟餘於廪人享<lb/>
於田廬謳謡於道途天子復思且徴以代虚吏部左丞位以<lb/>
待之長慶三年十一月十七日薨於洪州年六十二上哀慟<lb/>
輟朝贈左散騎常侍某日歸葬於某處某旣以公之德刻而<lb/>
藏之墓矣子𥘉又請詩以掲之<hi>某下或无於字既上或无某字某或作愈</hi>詞曰<lb/>
生人之治本乎斯文有事其末而忘其源切近昧陋道由是<lb/>
堙有志其本而泥古陳當用而迂乖戾不伸較是二者其過<lb/>
<pb n="KR4c0044_SBCK_031-8b"/>
也均有美王公志儒之本逹士之經秩秩而積㴠涵而停韡<lb/>
爲華英不矜不盈<hi>英爲諸本作英而華英作英華</hi>孰播其馨孰發其明介然<lb/>
而居士友以傾敷文帝階擢列侍從以忠逺名有直有諷辨<lb/>
遏堅懇巨邪不用<hi>堅懇或作聖懇</hi>秀出班行乃動帝目帝省竭心恩<lb/>
顧日渥翔于郎署鶱于禁宻發帝之令簡古而蔚不比于權<lb/>
以直友冤𫾣撼挫揠竟遭斥奔乆淹于外歴守大藩所至極<lb/>
思必悉利病萎枯以膏燠暍以醒<hi>暍或作暘</hi>坦之敞之必絶其徑<lb/>
浚之澄之使安其泳帝思其文復命掌誥公潜謂人此職冝<lb/>
少豈無凋郡庸以自效上藉其實俾統于洪<hi>藉或作籍</hi>逋之攸除<lb/>
姦訛革風祛蔽于目釋負于躬方乎所部禁絶浮屠<hi>乎或作平</hi>風<lb/>
雨順易秔稲盈疇人得其所乃恬乃謳<hi>所或作饒謳或作謡</hi>化成有代<lb/>
思以息勞虚位而竢奄忽滔滔維德維績志于斯石日逺彌<lb/>
髙<hi>奄忽方作勿隨又云此銘有美玉公不用韻未章三語分兩韻例又異也○仐按銘之卒章績石二句虽自叶韻而</hi>
<pb n="KR4c0044_SBCK_031-9a"/>
<hi>未句髙字仍与勞滔韻叶非有異也</hi>
朱文公校昌黎先生集卷之三十一<lb/>
<pb n="KR4c0044_SBCK_031-9b"/>
<pb n="KR4c0044_SBCK_031-9b"/>
</p>
<p>
</p>
  </div>
</body>
</text>
</TEI>
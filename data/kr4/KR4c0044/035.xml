<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_035-1a"/>
朱文公校昌黎先生集卷之三十五<hi>考異音釋附</hi>
　碑誌<lb/>
　　　盧渾墓誌銘<lb/>
前汝父母右汝兄<hi>兄上或有弟字或作後有汝兄方云渾於陵弟也兄弟惟二人</hi>汝從之居<lb/>
視汝如生遷汝居兮日月之良<hi>迁汝或作汝迁于三字</hi>汝居孔固兮後<lb/>
無有殃如不信兮視此銘章<hi>此方作於</hi>
　　　虢州司户韓府君墓誌銘<lb/>
安定桓王五丗孫叡素爲桂州長史化行南方<hi>長或作刺方云考丗系表</hi>
<hi>李太白去思頌公墓誌行狀皆作長史</hi>有子四人最季曰紳卿文而能官嘗爲<lb/>
揚州録事參軍事故宰相崔圎<hi>或无參軍二字</hi>圎狎愛州民丁某至<lb/>
顧省其家後大衙㑹日司録君趨以前大言曰請舉公過公<lb/>
與小民狎至至其家害於政<hi>或无復出至字</hi>圎驚謝曰録事言是圎<lb/>
實過乃自署罰五十萬錢由是遷涇陽令破豪家水碾利民<lb/>
<pb n="KR4c0044_SBCK_035-1b"/>
田頃凡百萬君諱岌桂州君之孫司録君之子亦以能官名<lb/>
少而竒壯而強老而通<hi>閤本无而强老三字方以爲脱</hi>以元和元年六月十<lb/>
四日卒年五十七<hi>无或作三</hi>娶京兆田氏女<hi>或无女字</hi>男曰家女曰門<lb/>
曰都皆㓜<hi>或无曰門二字</hi>𥘉君樂虢之土田山水求掾其州去官猶<lb/>
家之旣卒因以其年九月某日葬州北十里崔長史墓西<hi>葬下</hi>
<hi>或有于字</hi>銘曰<lb/>
凡兆于兹唯其家之材<hi>或作財〇今按此句未詳當有脫誤</hi>蓋歸有時<lb/>
　　　四門博士周況妻韓氏墓誌銘<lb/>
四門愽士周況妻韓氏韓好<hi>或有復出好字</hi>尚書禮部郎中諱雲卿<lb/>
之孫開封尉諱俞之女開封娶趙氏生二女三男<hi>下開封字或作俞</hi>
開封卓越豪縱不治資業喜酒色狗馬趙氏卒十一年而開<lb/>
封亦卒開封從父弟愈於時爲愽士<hi>或无弟字方云舊本皆有○今按公父仲卿与</hi>
<hi>開封之父雲卿爲兄弟則公与開封固从父兄弟也</hi>乞分教東都生以収其孥於開封<lb/>
<pb n="KR4c0044_SBCK_035-2a"/>
界中教畜之而歸其長女于周氏況況進士家丗儒者<hi>或无複出</hi>
<hi>况字</hi>曾祖諱延潭州長沙令祖諱晦常州參軍父諱良甫左驍<lb/>
衛兵曹參軍況立名行人士譽之韓氏嫁九年生一男一女<lb/>
年二十七以疾卒<hi>
                        <graphic n="KR1282" url="https://raw.githubusercontent.com/kanripo/KR-Gaiji/master/images/KR1282.png" mimeType="image/png"/>或作病</hi>葬長安城南鳯栖原其從父愈於時<lb/>
爲中書舎人<hi>父下方有弟字〇今按方本非是仪礼䘮服篇有族曾祖父者曾祖之兄弟也其子爲族祖父</hi>
<hi>其孫爲族父其曾孫爲族兄弟有从祖祖父者祖父之兄弟也其子爲从祖父其孫爲从祖兄弟有丗父叔父者父之兄</hi>
<hi>弟也其子爲从父兄弟今韓公於開封及虢州皆爲從父弟矣於開封之女則公當爲从祖父也此但云從父爲脫一祖</hi>
<hi>字方作从父弟尤誤今无别本不敢輒増祖字且从諸本去弟字</hi>爲銘曰<lb/>
夫失少婦<hi>失或作䘮</hi>子失壯母歸咎無處<lb/>
　　　韓滂墓誌銘<lb/>
<hi>樊曰丗系表老成二子湘大理丞滂宝雞丞按此誌云滂年十九死盖未甞仕也表復誤矣</hi>
滂韓氏子其先仕魏號安定桓王滂父老成厚謹以文爲韓<lb/>
氏良子弟未仕而死有二子滂其季也其祖諱介爲人孝友<lb/>
<pb n="KR4c0044_SBCK_035-2b"/>
一命率府軍佐以卒二子百川老成老成爲伯父起居舎人<lb/>
某後<hi>或无複出老成字或无某字</hi>起居有德行言詞爲丗軌式滂旣兄弟<lb/>
二人而率府長子百川早死無嗣其叔祖愈命滂歸後其祖<lb/>
<hi>或无早字</hi>滂清明遜悌以敏讀書倍文功力兼人<hi>倍与背同倍文謂背本暗記也</hi>
<hi>周礼注倍文曰諷韓語盖本此洪譜以爲作文盖不考此而誤改兼下文復有爲文辝字亦不應重複如此也</hi>爲文<lb/>
詞一旦竒偉驟長不類舊常吾曰爾得無假之人邪<hi>或无得字无人</hi>
<hi>字</hi>退大喜謂其兄湘曰某違翁且踰年懼無以爲見今翁言<lb/>
乃然可以爲賀羣輩來見皆曰滂之大進不唯於文詞爲人<lb/>
亦然<hi>方无文字詞下或有於字</hi>旣數月得疾以死年十九矣<hi>死或作卒</hi>吾與妻<lb/>
哭之傷心三日而斂旣斂七日權葬冝春郭南一里<hi>或无一字</hi>嗚<lb/>
呼其可惜也巳銘曰<lb/>
天固生之邪偶自生邪<hi>或无之字</hi>天殺也邪其偶自死邪<hi>或无也字</hi>莫<lb/>
不歸於死壽何少多<hi>帰或作悲</hi>銘以送汝其悲柰何<lb/>
<pb n="KR4c0044_SBCK_035-3a"/>
<pb n="KR4c0044_SBCK_035-4a"/>
　　　河南緱氏主簿唐充妻盧氏墓誌銘<lb/>
夫人盧氏諱某蘭陵太守景柔八丗孫父貽卒河南法曹法<lb/>
曹娶上黨苗氏太師晉卿兄女生三女三男<hi>方云考苗夫人志當云二男</hi>
夫人最長法曹卒苗夫人嫁之唐氏充充明經<hi>或无復出充字</hi>宰相<lb/>
休憬曽姪孫出郄氏<hi>今按郄綺㦸反俗郤字与郄字相乱仐流俗郗超字多作郄誤也</hi>外王<lb/>
父昻中書舎人夫人年若干嫁唐氏凡生男與女九人年四<lb/>
十二元和四年正月二十二日卒其年四月十五日葬河南<lb/>
府河南縣之大石山下銘曰<lb/>
夫人本宗丗族之後率其先猷令德是茂爰歸得家九子一<lb/>
母<hi>得或作其</hi>婉婉有儀柔靜以和命不侔身兹其柰何刻銘墓石<lb/>
以告觀者<hi>觀或作親方云者音之戈切与何叶呉才老讀如此</hi>
　　　乳母墓誌銘<lb/>
<hi>樊曰唐志義服有為乳母報者其服緦麻韓曰丧乳母且為之銘自公始○舊本作河南縣令韓愈</hi>
<pb n="KR4c0044_SBCK_035-4b"/>
<hi>乳母李氏</hi>
乳母李徐州人<hi>李下或有氏字</hi>號正眞入韓氏乳其兒愈<hi>入或作為下或有家</hi>
<hi>字</hi>愈生未再周月孤失怙恃李憐不忍弃去視保益謹遂老<lb/>
韓氏及見所乳兒愈舉進士第歷佐汴徐軍<hi>見下或有其字徐下或有二州</hi>
<hi>字</hi>入朝爲御史國子愽士尚書都官貟外郎河南令娶婦生<lb/>
二男五女<hi>二或作三</hi>時節慶賀輒率婦孫列拜進壽<hi>節下或有受字輒上或有</hi>
<hi>愈字</hi>年六十四元和六年三月十八日疾卒<hi>疾或作病或无疾字或作以疾卒</hi>
卒三日葬河南縣北十五里愈率婦孫視窆封且刻其語于<lb/>
石納諸墓爲銘<hi>語方作誌</hi>
朱文公校昌黎先生集卷之三十五<lb/>
<pb n="KR4c0044_SBCK_035-5a"/>
</p>
<p>
</p>
  </div>
</body>
</text>
</TEI>
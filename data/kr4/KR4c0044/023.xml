<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_023-1a"/>
朱文公校昌黎先生集卷之二十三<hi>考異音釋附</hi>
　祭文<lb/>
　　　袁州祭神文三首<lb/>
<hi>晁本首篇題曰祭城隍文次題祭仰山神祈雨文次題又祭仰山神文</hi>
維年月日袁州刺史韓愈謹告于城隍神之靈<hi>或无袁字下同</hi>刺史<lb/>
無治行無以媚于神祗<hi>以上或无無字</hi>天降之罰以久不雨苗且盡<lb/>
死刺史雖得罪百姓何辜<hi>罪下方有死字○今按死字不當用又上句巳有不應重出盖因上</hi>
<hi>句而誤也</hi>宜降疾咎于某躬身無令鰥寡蒙兹濫罰謹告<hi>或无躬字方云</hi>
<hi>囯語靡王躬身公用此也</hi>
維年月日袁州刺史韓愈謹以少牢之奠祭于仰山之神曰<lb/>
神之所依者惟人人之所事者惟神今旣大旱嘉榖將盡人<lb/>
將無以爲命神亦將無所降依不敢不以告若守土有罪宜<lb/>
被疾殃於其身百姓可哀宜蒙恩閔以時賜雨使獲承祭不<lb/>
<pb n="KR4c0044_SBCK_023-1b"/>
怠神亦永有飲食謹告<lb/>
維年月日袁州刺史韓愈謹以少牢之奠祭于仰山之神曰<lb/>
田榖將死而神膏澤之百姓無所告而神恤之刺史有罪而<lb/>
神釋之敢不有薦也尚饗<lb/>
　　　祭柳子厚文<lb/>
維年月日韓愈謹以清酌庶羞之奠祭于亡友柳子厚之靈<lb/>
<hi>維年月日文苑作維某年歳次庚子五月壬寅朔五日景午栁卜或有君字</hi>嗟嗟子厚而至然邪<lb/>
自古莫不然我又何嗟人之生丗如夢一覺其間利害竟亦<lb/>
何校當其夢時有樂有悲及其旣覺豈足追惟凡物之生不<lb/>
願爲材<hi>爲方作謂非是</hi>犧罇青黄<hi>韓曰莊子百年之木破爲犧罇青黄而文之其断在溝中比犧罇於</hi>
<hi>溝中之断則美惡有間矣其爲失性均也</hi>乃木之災子之中棄天脫<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>
                    <hi>知立切祝/日<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>覊馬</hi>
<hi>絆也莊子連之以覊<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>韓曰覊馬絡頭也</hi>覊玉佩瓊琚大放厥辭冨貴無能磨滅<lb/>
誰紀子之自著表表愈偉<hi>表表或作表奏非是</hi>不善爲斵血指汗顔巧<lb/>
<pb n="KR4c0044_SBCK_023-2a"/>
匠旁觀縮手䄂閒<hi>旁觀方作觀旁非是</hi>子之文章而不用丗乃令吾徒<lb/>
掌帝之制子之視人自以無前一斥不復羣飛刺天<hi>飛或作非</hi>嗟<lb/>
嗟子厚今也則亡<hi>也則方非有今</hi>臨絶之音一何琅琅徧告諸友以<lb/>
寄厥子不鄙謂余亦託以死凡今之交觀勢厚薄余豈可保<lb/>
能承子託非我知子子實命我猶有鬼神寜敢遺墮<hi>寕或作予</hi>念<lb/>
子永歸無復來期設祭棺前矢心以辭嗚呼哀哉<hi>或无此四字</hi>尚<lb/>
饗<lb/>
　　　祭湘君夫人文<lb/>
維元和十五年歳次庚子十月某日朝散大夫守國子祭酒<lb/>
護軍賜紫金魚袋韓愈謹使前袁州軍事判官張得一<hi>此上四十</hi>
<hi>四字或只作維年月日囯子祭酒韓愈謹令張得一方从石本</hi>以清酌之奠敢昭告于湘君<lb/>
湘夫人二妃之神前歳之春愈以罪犯黜守潮州<hi>或作陽方从石本</hi>
懼以譴死且虞海山之波霧瘴毒爲災以殞其命舟次祠下<lb/>
<pb n="KR4c0044_SBCK_023-2b"/>
是用有禱于神神享其衷賜以吉卜曰如汝志蒙神之福啓<lb/>
帝之心去潮即袁今又獲位於朝復其章綬退思往昔實發<lb/>
夢寐凡卅年於今乃合<hi>卅或作三方从石本云此盖言卅年前常有夢寐非以貶日言之也○今</hi>
<hi>按上文但言前歳之禱則实發夢寐者但謂不敢忘前歳之吉卜耳此卅字未詳其義恐亦石本之誤也方說非是</hi>夙<lb/>
夜怵惕敢忘神之大庇<hi>怵或作悚</hi>伏以祠宇毀頓慿附之質丹青<lb/>
之飾暗昧不圭不稱靈明<hi>暗昩不圭或作暗昧不住或作昧暗不蠲方从石本云圭与蠲同音</hi>
<hi>集韻蠲絜也明也通作圭詩吉蠲爲饎韓詩作吉圭周礼蜡氏令州里除不蠲注讀如吉圭爲饎之圭陸音曰舊讀爲圭</hi>
<hi>吕氏春秋飲食必蠲潔髙誘亦讀作圭此類非一今作佳由圭字訛也靈明或作明靈方从石本</hi>外無四垣<lb/>
堂陛頽落牛羊入室居民行商不來祭享輒敢以私錢十萬<lb/>
修而作之<hi>萬下諸本有祈于邦伯四字方从石本</hi>舊碑㫁折其半仆地文字缺<lb/>
滅幾不可讀謹修而樹之<hi>或无謹字</hi>廟成之後將求玉石仍刻舊<lb/>
文因銘其隂以大振顯君夫人之威神以報靈德俾民承事<lb/>
萬丗不怠惟神其鑒之尚饗<lb/>
<pb n="KR4c0044_SBCK_023-3a"/>
始將旣修樹舊碑仍刻其文於新石因銘其隂舊碑石旣<lb/>
多破落文不可盡識移之於新或失其眞遂不復刻<hi>此四十二</hi>
<hi>字石本附祭文後諸本皆有之方云此盖後人以碑本附入閣抗皆无之○今按此必公所自記故石本有之當附</hi>
<hi>於此方但以閣杭本闕遂直刋去亦可惜也今从諸本而火一字書之</hi>
　　祭竇司業文<hi>竇名牟公甞誌其墓亊見誌中</hi>
維年月日兵部侍郎韓愈謹以清酌庶羞之奠祭于故國子<lb/>
司業竇君二兄之靈惟君文行夙成有聲江東魁然厚重長<lb/>
者之風一舉於郷遂收厥功屡佐大侯以調兵戎詔曰予虞<lb/>
汝爲郎中乃今洛陽歳且四終惟刑之愼掌正隷僮命守髙<lb/>
平<hi>澤州高平郡</hi>命副儒宫<hi>别或作制</hi>朱衣銀魚象服以崇錫榮考妣孝<lb/>
道上窮官不滿能亦云逹通踰七望八年孰非翁<hi>或作逾七八年孰非</hi>
<hi>望公方从閣杭苑云竇卒年七十四</hi>在君無憾我意不充君之昆弟三以辭雄<lb/>
<hi>竇兄弟五人常牟羣庠鞏有聮珠集傳于丗文所謂三以辝雄盖言竇常牟鞏俱第進士</hi>刺史郎中四繼<lb/>
<pb n="KR4c0044_SBCK_023-3b"/>
三同<hi>則言竇常牟羣庠皆為之也</hi>於士大夫可謂顯融我之獲見實自童<lb/>
蒙旣愛旣勸在麻之蓬<hi>愛旣或作受誘非是</hi>自視雛鷇望君飛鴻四十<lb/>
年餘事如夢中<hi>諸本皆如此方从閣杭苑及南唐本作事半如夢云古夢音平去声通石崇詩周公不足</hi>
<hi>夢與可以字至冲叶○今按事半如夢誘意碎澁不如諸本之渾全而快健前人設改當以重押中字之故不知公詩多</hi>
<hi>不避也</hi>分宰河洛媿立竝躬俱官於學以纎臨洪惠許不酬報<lb/>
德以空<hi>許方作詩○今按惠許謂上文愛勸而又稱許也</hi>死生莫接孰明我衷於祭<lb/>
告情文以自攻嗚呼哀哉尚饗<lb/>
　　　祭侯主簿文<lb/>
<hi>方云此謂侯喜也蜀本注継字非</hi>
維年月日吏部侍郎韓愈謹遣男殿中省進馬佶致祭于亡<lb/>
友故國子主簿侯君之靈嗚呼惟子文學今誰過之子於道<lb/>
義困不捨遺<hi>困或作捨或作拾皆非是</hi>我狎我愛人莫與夷自始及今<lb/>
二紀于兹我或爲文筆俾子持唱我和我問我以疑我釣我<lb/>
<pb n="KR4c0044_SBCK_023-4a"/>
遊莫不我隨我寢我休莫爾之私朋友昆弟情敬異施惟我<lb/>
於子無適不宜棄我而死嗟我之衰相好滿目少年之時日<lb/>
月云亡今其有誰誰不冨貴而子爲羇我無利權雖怨曷爲<lb/>
子之方葬我方齋祠<hi>方葬或作云葬</hi>哭送不可誰知我悲嗚呼哀哉<lb/>
尚饗<lb/>
　　　祭竹林神文<lb/>
維年月日京兆尹兼御史大夫韓愈謹以酒脯之奠再拜稽<lb/>
首告于竹林之神曰天子不以愈爲愚不能使尹兹大衆二<lb/>
十三縣之人今農旣勤於稼有苗盈野而天不雨將盡槁以<lb/>
死農將無所食鬼神將無以爲饗國家之禮天地百祀神祗<lb/>
不失其常惠天之人不失其和<hi>方无祀字惠天下或有下字方从閣杭本○今按此人字</hi>
<hi>當爲民字以避諱而用人字也下句同</hi>人又無罪何爲造兹旱虐以罰也<hi>虐方从閣</hi>
<hi>杭蜀本在罰字下非是</hi>將俾尹者不仁不明不能承帝之勑以化正其<lb/>
<pb n="KR4c0044_SBCK_023-4b"/>
下聞無香惟腥神于惠罰無差施罪瘠于尹愈身是甘是宜<lb/>
<hi>神于或作神之</hi>雨則時降神無爽其聦明永饗于人無媿尚饗<lb/>
　　　曲江祭龍文<lb/>
維年月日京兆尹兼御史大夫韓愈謹以香果之奠敢昭告<lb/>
于東方青龍之神天作旱災嘉榖將槁乃於甲乙之日依准<lb/>
古法<hi>孫曰董仲舒求雨法甲乙日為青龍一長八尺居中為小龍七長各四文於東方丙丁日為赤龍一長七丈小</hi>
<hi>龍七長各三丈五尺戊巳日為黄龍一長五丈小龍七各長二文五尺庚辛日為白龍一壬癸日為黒龍一皆倣此</hi>作<lb/>
神之象齋戒祀禱神其享祐之時降甘雨以惠兹人急急如<lb/>
律令<hi>時方作將非是</hi>
　　　祭馬僕射文<lb/>
維年月日吏部侍郎韓愈謹以清酌庶羞之奠敬祭于故僕<lb/>
射馬公十二兄之靈惟公弘大温㳟全然德備天故生之其<lb/>
必有意將明將昌實艱𥘉試佐戎滑䑓<hi>滑州</hi>斥由尹寺適彼甌<lb/>
<pb n="KR4c0044_SBCK_023-5a"/>
閩[危*臬][危*瓦]<hi>上魚列切下魚厥切又上音業下音屹</hi>跋躓<hi>上音抜下/音致頓也</hi>顚而不踒<hi>於卧切足</hi>
<hi>跌也</hi>乃得其地于泉于䖍始執郡符遂殿<hi>都甸/切</hi>交州抗節番<hi>音潘</hi>
禺去其螟蠧蠻越大蘇<hi>蠧或作螣</hi>擢亞秋官朝得碩士人謂其崇<lb/>
我勢始起東征淮蔡相臣是使公兼邦憲以副經紀殱彼大<lb/>
魁厥勲孰以丞相歸治留長蔡師茫茫黍稷昔實棘茨鳩鳴<lb/>
雀乳不見梟鴟惟蔡及許舊爲血仇命公并侯耕借之牛束<lb/>
其弓矢禮讓優優始誅鄆戎厥墟腥臊公往滌之兹惟樂郊<lb/>
惟東有猘惟西有虺顚覆朋鄰我餘有幾<hi>餘有或作有餘〇今按此用左氏身</hi>
<hi>其餘幾之語或本非是</hi>嵂崒中居斬其脊尾岱定河安惟公之韙<hi>猘音制虺</hi>
<hi>許韙切嵂音律崒慈恤切韙羽鬼切祝日猘狂犬也虺<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>也淮南子猘狗不自投於河孫曰十月沂州軍乱殺節度使王</hi>
<hi>遂長慶元年七月盧龍軍乱囚節度使張弘靖成德軍殺節度使田弘正二年正月魏博節度使田希自殺三月武寧軍</hi>
<hi>節度使崔群爲軍書所逐河岱兖鄆之境韙是也</hi>帝念厥功還公于朝陟于地官且<lb/>
長百僚度彼四方孰樂可據顧瞻衡鈞將舉以付<hi>衡鈞或作鈞衡</hi>惟<lb/>
<pb n="KR4c0044_SBCK_023-5b"/>
公積勤以疾以憂及其歸時當謝之秋賀門未歸弔廬巳萃<lb/>
<hi>門或作問〇今按此用慶者在門之語或本非是</hi>未燕于堂巳哭于次昔我及公實<lb/>
同危事且死且生誓莫捐棄歸來握手曽不三四曽不濡翰<lb/>
酬酢文字曽不醉飽以勸酒胾<hi>側吏切</hi>奠以叙哀其何能致嗚<lb/>
呼哀哉尚饗<lb/>
　　　弔武侍御所畫佛文<hi>方无弔字</hi>
御史武君當年䘮其配歛其遺服櫛珥鞶帨<hi>櫛側瑟切珥乃吏切鞶音盤恱</hi>
<hi>始銳切祝日櫛梳也礼記咸盥漱櫛縰笄總珥耳璫也</hi>于篋月旦十五日則一出而陳<lb/>
之抱嬰兒以泣<hi>御史或作侍御鞶或作縏方云縏小囊鞶大帶也○今按儀礼士昏礼庶母及門内施鞶</hi>
<hi>注鞶囊也所以盛恱巾然則縏鞶字通</hi>有爲浮屠之法者造武氏而諭之曰是<lb/>
豈有益邪<hi>方从閣杭作也非是</hi>吾師云人死則爲鬼鬼且復爲人隨所<lb/>
積善惡受報環復不窮也極西之方有佛焉其土大樂<hi>西下或天</hi>
<hi>之字</hi>親戚姑能相爲圖是佛而禮之願其往生莫不如意<hi>樊日柳子</hi>
<pb n="KR4c0044_SBCK_023-6a"/>
<hi>厚永州龍㒷寺修浄上院記中州之西有囯日身毒釋迦示現之地彼佛言日西方有丗界日極楽佛號无量壽如來其</hi>
<hi>囯无三惡八難衆寳以為飾其人无七纏九惱羣聖以為友有能誠心大歸願心是土者苟能念力具足則往生彼囯然</hi>
<hi>後出三界之外</hi>武君憮<hi>文甫切追憐也</hi>然辭曰吾儒者其可以爲是旣又逢<lb/>
月旦十五日復出其篋實而陳之<hi>其篋方无其字</hi>抱嬰兒以泣且殆<lb/>
而悔曰是眞何益也吾不能了釋氏之信不又安知其不果<lb/>
然乎<hi>方无且字乎字或本且字在悔字下</hi>於是悉出其遺服櫛佩合若干種就<lb/>
浮屠師請圖前所謂佛者浮屠師受而圖之韓愈聞而弔之<lb/>
曰晢晢兮目存<hi>晢晢或作晳晢</hi>丁寧兮耳言忽不見兮不聞<hi>見下或有不有</hi>
<hi>字或无兮字</hi>莽誰窮兮本源圖西佛兮道予懃以妄塞悲兮慰新<lb/>
䰟<hi>新上或有斯序</hi>嗚呼柰何兮弔以兹文<lb/>
　　　祭故陜府李司馬文<hi>李漢之父郱</hi>
維年月日守國子祭酒賜紫金魚袋韓愈謹以清酌之奠祭<lb/>
于故陜府左司馬李公之靈曰公學以爲耕文以爲穫發憤<lb/>
<pb n="KR4c0044_SBCK_023-6b"/>
孤身復續厥家<hi>孤或作善續或作績</hi>選于吏部亟以科進歴臨大邑惟<lb/>
政有聲<hi>惟或作爲</hi>遂丞宗正日朝帝庭出輔陜都吏畏僚慕子婦<lb/>
諸孫盈于室堂公姑恱喜五福具有<hi>姑或作始非是</hi>大夫士家孰不<lb/>
榮羡如何不常以至大故嗚呼哀哉愈以守官不獲弔送昬<lb/>
姻之好以哀以悲敬致微禮公其歆之<hi>歆方作昭</hi>尚饗<lb/>
　　　祭十二兄文<hi>公從兄岌也</hi>
月日從父弟某官某乙謹以清酌庶羞之奠敢昭告于十二兄<lb/>
故號州司户府君之靈<hi>或无故字</hi>嗚呼維我皇祖有孫八人<hi>孫曰皇祖叡素</hi>
<hi>桂州長史樊曰其孫日㑹日介曰愈曰俞曰岌見於丗系及公集才五人又有弇侍御史死平凉之盟其二人逸矣</hi>惟兄<lb/>
與我後死孤存柰何於今又棄而先生不偕居疾藥不親歛不<lb/>
摩棺瘞不繞墳趨奔束制生死虧恩<hi>奔或作生非是</hi>歸女敎男反骨本<lb/>
原其不有年以𥙷我愆長號送哀以薦此文尚饗<hi>尚上或有嗚呼字</hi>
　　　祭鄭夫人文<lb/>
<pb n="KR4c0044_SBCK_023-7a"/>
維年月日愈謹於逆旅備時羞之奠再拜頓首敢昭祭于六<lb/>
嫂滎陽鄭氏夫人之靈<hi>維年月日眺本作貞元九年歳次癸酉九月朔日方无謹於二字</hi>嗚<lb/>
呼天禍我家降集百殃我生不辰三歳而孤蒙㓜未知鞠我<lb/>
者兄在死而生實維嫂恩未齓<hi>𥘉靳切祝日毀齒也周礼与未齓者皆不爲奴韓曰男八</hi>
<hi>歳而齓</hi>一年兄宦王官提攜負任去洛居秦念寒而衣念飢而<lb/>
飱疾疹<hi>音戾</hi>水火無灾及身<hi>疹或作沴</hi>劬勞閔閔保此愚庸年方及<lb/>
紀荐及凶屯兄罹䜛口承命逺遷<hi>逺或作南</hi>窮荒海隅夭閼百年<lb/>
萬里故郷㓜孤在前相顧不歸泣血號天微嫂之力化爲夷<lb/>
蠻水浮陸走丹旐翩然至誠感神返葬中原旣克反葬遭時<lb/>
艱難百口偕行避地江濆<hi>口方作日云从閣杭蜀本〇仐按百日偕行无理當从口爲是然或</hi>
<hi>以祭老成文有就食江南零丁孤苦之語疑不得有百口不知此亦通良賤而言闔門之衆耳未必实計百人也</hi>春<lb/>
秋霜露薦敬蘋蘩以享韓氏之祖考曰此韓氏之門視余猶<lb/>
子誨化諄諄爰來京師年在成人屡貢于王名迺有聞念兹<lb/>
<pb n="KR4c0044_SBCK_023-7b"/>
頓頑非訓曷因<hi>頓或作鈍方云漢書陳平傳士之頑頓嗜利无恥者顔讀頓曰鈍</hi>感傷懷歸<lb/>
隕涕熏心苟容躁進不顧其躬禄仕而还以爲家榮奔走乞<lb/>
假東西北南孰云此來迺睹灵車有志弗及長負殷勤嗚呼<lb/>
哀哉昔在韶州之行受命于元兄<hi>于或作於</hi>曰爾㓜養于嫂䘮服<lb/>
必以朞仐其敢忘天實臨之嗚呼哀哉日月有時帰合塋封<lb/>
終天永辭絶而復蘇伏惟尚饗<lb/>
　　　祭十二郎文<lb/>
年月日<hi>方无日字文苑作貞元十九年五月二十六日</hi>季父愈聞汝䘮之七日乃能<lb/>
衘哀致誠使建中遠具時羞之奠告汝十二郎之灵<hi>文苑郎下有子</hi>
<hi>字○今按郎子是當时語虽不必存亦不可不知也今謾𥙷之</hi>嗚呼吾少孤及長不省所怙<lb/>
惟兄嫂是依中年兄殁南方吾與汝俱㓜從嫂帰葬河陽旣<lb/>
又與汝就食江南零丁孤苦未嘗一日相離也吾上有三兄<lb/>
皆不幸早丗承先人後者在孫惟汝在子惟吾兩丗一身形<lb/>
<pb n="KR4c0044_SBCK_023-8a"/>
單影隻嫂常撫汝指吾而言曰韓氏兩丗惟此而巳汝時尤<lb/>
小當不復記憶吾時雖能記憶亦未知其言之悲也吾年十<lb/>
九始來京城其後四年而歸視汝又四年吾往河陽省墳墓<lb/>
遇汝從嫂䘮來葬<hi>往上或无吾字</hi>又二年吾佐董丞相于汴州汝來<lb/>
省吾止一歲請歸取其孥<hi>相下或有幕字</hi>明年丞相薨吾去汴州汝<lb/>
不果來是年吾佐戎徐州使取汝者始行吾又罷去汝又不<lb/>
果來<hi>佐上或有又字者上或有使字</hi>吾念汝從于東東亦客也不可以乆圖<lb/>
乆逺者莫如西歸將成家而致汝<hi>或有兩圖字一屬上句非是</hi>嗚呼孰謂<lb/>
汝遽去吾而殁乎<hi>謂或作為而下或有先字</hi>吾與汝俱少年以爲雖暫相<lb/>
别終當乆與相處故捨汝而旅食京師以求斗斛之禄誠知<lb/>
其如此雖萬乗之公相吾不以一日輟汝而就也去年孟東<lb/>
野往吾書與汝曰吾年未四十而視茫茫而髪蒼蒼而齒牙<lb/>
動揺<hi>方云蜀人史彦升云退之祭文視荒荒仐俗本作茫茫非是東后山詩平陳鄭毛視荒荒本此也○今按古書</hi>
<pb n="KR4c0044_SBCK_023-8b"/>
<hi>如荒忽茫忽之類皆二字也意義多相近當有之</hi>念諸父與諸兄皆康疆而早丗如<lb/>
吾之衰者其能乆存乎<hi>存方作在</hi>吾不可去汝不肯来恐旦暮死<lb/>
而汝抱無涯之戚也<hi>去或作知</hi>孰謂少者殁而長者存彊者夭而<lb/>
病者全乎嗚呼其信然邪其夢邪其傳之非其眞邪<hi>或无其夢邪三</hi>
<hi>字</hi>信也吾兄之盛德而夭其嗣乎汝之純明而不克蒙其澤<lb/>
乎少者彊者而夭殁長者衰者而存全乎未可以爲信也夢<lb/>
也傳之非其眞也<hi>非上或有者字</hi>東野之書耿蘭之報何爲而在吾<lb/>
側也嗚呼其信然矣吾兄之盛德而夭其嗣矣汝之純明宜<lb/>
業其家者不克蒙其澤矣<hi>業或作榮</hi>所謂夭者誠難測而神者誠<lb/>
難明矣<hi>明方作得非是</hi>所謂理者不可推而壽者不可知矣<hi>夀方作年</hi>雖<lb/>
然吾自今年來蒼蒼者或化而爲白矣動揺者或脫而落矣<lb/>
<hi>蒼下或无者字</hi>毛血日益衰志氣日益微幾何不從汝而死也<hi>志氣方作</hi>
<hi>氣志</hi>死而有知其幾何離其無知悲不幾時而不悲者無窮期<lb/>
<pb n="KR4c0044_SBCK_023-9a"/>
矣汝之子始十歳吾之子始五歳少而彊者不可保如此孩<lb/>
提者<hi>樊旦汝之子始十歳謂湘也吾之子始五歳謂昶也其後湘登長慶三年第昶登四年第昶生綰衮綰咸通四</hi>
<hi>年衮七年進士天下所以昌韓之役如此孰謂不可冀其成立耶</hi>又可冀其成立耶<hi>十或作一方云</hi>
<hi>老成二子日湘日滂滂以季子出継則湘固宜十歳也</hi>嗚呼哀哉嗚呼哀哉汝去年書<lb/>
云比得軟脚病往往而劇<hi>比或作此非是</hi>吾曰是疾也江南之人常<lb/>
常有之未始以爲憂也<hi>南下或无之字憂下或无也字</hi>嗚呼其竟以此而殞<lb/>
其生乎抑别有疾而至斯乎<hi>斯下或有極字</hi>汝之書六月十七日也<lb/>
東野云汝殁以六月二日耿蘭之報無月日<hi>或作日月</hi>蓋東野之<lb/>
使者不知問家人以月日如耿蘭之報不知當言月日<hi>或无如字</hi>
<hi>言或作時○今按陸德明經典釋文序論當时語音之訛有曰而如靡異則此如字即而字之轉耳不知當言月日者盖</hi>
<hi>言耿蘭之報所以无月日者由其不知赴告之躰當具月日以報也</hi>東野與吾書乃問使者使<lb/>
者妄稱以應之耳其然乎其不然乎<hi>東上或有盖字方无其不然乎一語</hi>今吾<lb/>
使建中祭汝弔汝之孤與汝之乳母彼有食可守以待終䘮<lb/>
<pb n="KR4c0044_SBCK_023-9b"/>
則待終䘮而取以來如不能守以終䘮則遂取以來其餘奴<lb/>
婢並令守汝䘮<hi>或作葬</hi>吾力能改葬終葬汝於先人之兆然後<lb/>
惟其所願<hi>方无終葬二字願下或有焉字</hi>嗚呼汝病吾不知時汝殁吾不知<lb/>
日生不能相養以共居殁不得撫汝以盡哀歛不憑其棺窆<lb/>
<hi>波驗切下棺也</hi>不臨其穴<hi>憑上臨上或並有得字</hi>吾行負神明而使汝夭不孝<lb/>
不慈而不得與汝相養以生相守以死<hi>行或作何</hi>一在天之涯一<lb/>
在地之角生而影不與吾形相依死而䰟不與吾夢相椄吾<lb/>
實爲之其又何尤彼蒼者天曷其有極自今巳往吾其無意<lb/>
於人丗矣當求数頃之田於伊潁之上以待餘年<hi>方作尽○今按或當</hi>
<hi>作待尽餘年</hi>教吾子與汝子幸其成長吾女與汝女待其嫁如此<lb/>
而巳嗚呼言有窮而情不可終汝其知也邪其不知也邪嗚<lb/>
呼哀哉<hi>或无此句</hi>尚饗<lb/>
　　　祭周氏姪女文<hi>周况之妻</hi>
<pb n="KR4c0044_SBCK_023-10a"/>
維年月日十八叔叔母具時羞清酌之奠祭于周氏二十娘<lb/>
子之靈<hi>方无子字</hi>嫁而有子女子之慶纒疾中年又命不永今當<lb/>
長歸與一丗違凡汝親戚孰能不哀撰此酒食以與汝訣汝<lb/>
曽知乎我念曷闋尚饗<lb/>
　　　祭滂文<lb/>
<hi>樊日老成二子湘滂於公為姪孫元和十四年春公自刑部侍郎出守潮州湘滂实從行冬公移袁</hi>
<hi>滂至袁卒詳見公所誌墓</hi>
維年月日十八翁及十八婆盧氏以清酌庶羞之奠祭于二<lb/>
十三郎滂之靈曰汝聦明和順出於輩流彊記好文又少與<lb/>
比將謂成長以興吾家如何不祥未冠而夭吾與盧氏痛傷<lb/>
可言<hi>可或作何</hi>思母之恩連呼以絶執兄之手勉以無悲情一何<lb/>
長命一何短權葬逺地孤䰟無依瀝酒告情哀何有極尚饗<lb/>
　　　祭李氏二十九娘子文<lb/>
<pb n="KR4c0044_SBCK_023-10b"/>
維年月日十八叔翁及十八叔婆盧氏遣昶以庶羞之奠祭<lb/>
于李氏二十九娘之靈曰汝之警敏和靜人莫及之<hi>静或作舒</hi>姿<lb/>
相豐端不見闕虧㓜而孤露其然何爲出從于人旣相諧熈<lb/>
又暴以夭神何所疵生殺减益竟誰主尸我哀汝母孰慰窮<lb/>
[婺-矛+牙]我憐汝兒誰與抱持念此傷心不能去離奠以送汝知乎<lb/>
不知尚饗<lb/>
　　　祭張給事文<hi>徹</hi>
維年月日兵部侍郎韓愈謹以清酌之奠祭于故殿中侍御<lb/>
史贈給事中張君之靈<hi>御上或无侍字</hi>惟君之先以儒名家逮君皇<lb/>
考再振厥華郷貢進秀有司第之<hi>貢或作㪯</hi>從事元戎謹職以治<lb/>
遂拜郎官以職王憲不長其年飛不盡翰乃生給事松貞玉<lb/>
剛幹父之業纂文有光屡辟侯府亦佐梁師前人是似耋吏<lb/>
嗟咨御史闕人奪之於朝大厦之構斧斤未操府遷幽都頑<lb/>
<pb n="KR4c0044_SBCK_023-11a"/>
<pb n="KR4c0044_SBCK_023-12a"/>
南行家亦隨譴扶汝上輿走朝至暮天雪冰寒傷汝羸肌<hi>天或</hi>
<hi>作大汝或作女方云古本汝多作女通用</hi>撼頓險阻不得少息不能食飲又使渴<lb/>
飢死于窮山實非其命不<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>水火父母之罪使汝至此豈不<lb/>
縁我草葬路隅棺非其棺旣瘞遂行誰守誰瞻䰟單骨寒無<lb/>
所託依人誰不死於汝即冤我帰自南乃臨哭汝汝目汝面<lb/>
在吾眼傍汝心汝意宛宛可忘<hi>宛宛或作冤冤方云詩宛在水中央鄭注宛坐見皃</hi>逢<lb/>
歲之吉致汝先墓無驚無恐安以即路飲食芳甘棺輿華好<lb/>
<hi>芳或作柔</hi>帰于其丘萬古是保尚饗<lb/>
朱文公校昌黎先生集卷之二十三<lb/>
<pb n="KR4c0044_SBCK_023-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_027-1a"/>
朱文公校昌黎先生集卷之二十七<lb/>
　　碑誌<lb/>
　　　劉統軍碑<lb/>
<hi>韓曰公嘗誌統軍劉昌裔墓矣仐又銘其碑○此篇並从方所据石本爲正可疑者别見</hi>
唐故陳許軍節度使金紫光禄大夫檢校尚書左僕射兼御<lb/>
史大夫右龍武統軍彭城郡開國公食邑二千户贈潞州大<lb/>
都督劉公諱昌裔字光後<hi>許下或无軍字方從石本</hi>薨旣葬將反机于京<lb/>
舎于墓次<hi>机或作柩或作几或作玉京下有師字</hi>故吏文武士門人送客訖事<lb/>
㑹哭將退咸顧戀牽連一口言曰自我公薨至葬凡所以校<lb/>
德焯勤<hi>上之薬切明也一作卓</hi>者莫不粗宗隱卒崇終有都督之詔日<lb/>
事時功以著不可誣<hi>可下或有以字</hi>有太史之狀太常之狀有謚有<lb/>
誄有幽堂之銘<hi>太常上或有有字</hi>又如即外碑刻文以顯詩之其於<lb/>
傳無巳豈不益可保於是相許諾以告其孤縱縱哭捨杖拜<lb/>
<pb n="KR4c0044_SBCK_027-1b"/>
曰縱不敢違<hi>或无哭字</hi>則相與刻銘文曰<lb/>
劉處彭城本自楚元陽曲之别繇公祖遷公曾祖考爲朔州<lb/>
守祖令太原仍丗北邊樂其髙寒棄楚不還逮于公身三丗<lb/>
晉人<hi>趙德夫云石本三丗作再丗上文祖令太原作考令太原然其篇首旣言陽曲之别由公祖迁則爲晋人非再</hi>
<hi>丗矣碑當時所立不應差其丗次莫可曉也〇今按劉志在後卷所述丗次尤詳與再丗之云皆不合亦石本不足信之</hi>
<hi>一驗也</hi>公生而異魁顔鉅鼻㓜如舒退少長好事西戎乗势盗<lb/>
有河外公雖家居爲國喑噫<hi>上於金切下烏界切噫氣</hi>來告邊帥可破之<lb/>
計<hi>帥或作師</hi>楊琳爲橫巴蜀靡彫<hi>方云考代宗起大曆三年瀘州刺史楊子琳反昌裔說子琳亊</hi>
<hi>通鑑亦可考新書作楊惠琳誤矣</hi>公由游寄單船諭招<hi>方云爾雅士特舟注單船</hi>折其尾<lb/>
毒不得動揺<hi>其尾毒或作旗纛尾</hi>琳後來降公不有功終琳之巳還卧<lb/>
民里蓋古有云人職其憂無事於職而與國謀德宗之始爲<lb/>
曲環<hi>樊曰建中𥘉曲環爲邠隴都知兵馬使辟昌裔為判官為環檄李納剴曉大義環上其藁德宗異之</hi>起奮<lb/>
筆爲檄強㓂氣死决敗筭成效於屈指環有許師公遂佐之<lb/>
<pb n="KR4c0044_SBCK_027-2a"/>
蘇民軋敵多出公畫<hi>軋或作戦或作朝</hi>累拜郎中進兼中丞雖在陪<lb/>
貳天子所慿蔡卒幸䘮圍我許郛新師不牢劻勷<hi>上音匡下音穰集注</hi>
<hi>急走皃又迫遽也</hi>將逋公爲陳方應變爲械<hi>方或作力</hi>與之上下冦無所<lb/>
頼遂至遁敗<hi>方云或云此句上當脫一句非也○今按此篇文休整斉无竒句為韻者或說是也不然則衍</hi>
<hi>与之上下一句未知果孰是也石本之不足信此又顯然前亦屡辨之矣</hi>以功遷陳實許之半聲<lb/>
駕元侯以勢自憚復入居許爲軍司馬脫權下威士心益歸<lb/>
卒嗣環職棄惡從德乃與蔡通塗其榛棘稚耋嬉遨連手歌<lb/>
謳<hi>遨或作遊</hi>上無可怨外無與讎旣長事官悛之大夫<hi>悛諸本作浚○仐按</hi>
<hi>此一字亦可疑未詳其説</hi>其償未塞僕射以都<hi>償或作賞以或作巳○仐按上句有未字此當作巳</hi>
<hi>然此集二字通用者亦多姑从舊</hi>及癸巳歳秋涌水出流過其部破民廬室<lb/>
公即䟽言此皆臣愆防㫁不𥙷漬民於泉<hi>漬或作濆</hi>臣耋且疾冝<lb/>
即大罰上曰<graphic n="KR2614" url="https://raw.githubusercontent.com/kanripo/KR-Gaiji/master/images/KR2614.png" mimeType="image/png"/>害大臣其來<hi>
                        <graphic n="KR2614" url="https://raw.githubusercontent.com/kanripo/KR-Gaiji/master/images/KR2614.png" mimeType="image/png"/>或作菑○今按<graphic n="KR2614" url="https://raw.githubusercontent.com/kanripo/KR-Gaiji/master/images/KR2614.png" mimeType="image/png"/>害滅除字本秦刻</hi>允余之思<lb/>
其可止哉驛隸走呼有中使來公迎于驛遂行不迴六月隆<lb/>
<pb n="KR4c0044_SBCK_027-2b"/>
熱上下歊赩<hi>歊或作歆下許極切楚辝北有寒山卓龍赩只注赩赤色方云赩大赤也字見楚辝大招</hi>公<lb/>
鞭公驅去馬以輿公病日惡不能造闕仆卧在宅閔有加錫<lb/>
命爲統軍龍武之右兼官左相百僚長首冬十一月日將南<lb/>
至公遂薨殂年六十二奏聞怛悼俾官臨弔悲不聽朝贈督<lb/>
潞州存殁之賚於數爲優明年九月東葬金谷公往有命匪<lb/>
後人卜<lb/>
　　　衢州徐偃王廟碑<lb/>
<hi>洪曰徐偃王事見史記後漢書博物志然後漢云楚文王㓕之楚詞亦云荆文寤而徐亡按周穆王</hi>
<hi>時無楚文王春秋時無徐偃王予嘗辨於楚詞𥙷注中</hi>
徐與秦俱出栢翳<hi>孫曰史記秦本紀大業之後曰大費是為栢翳舜賜姓嬴氏栢翳二子大亷後為秦</hi>
<hi>若未為徐又一曰伯益一曰栢翳声相近故也</hi>爲嬴姓國於夏殷周丗咸有大功<hi>殷或</hi>
<hi>作商方从石本今从之此篇内同疑者别見</hi>秦處西偏專用武勝遭丗衰無明天<lb/>
子遂虎吞諸國爲雄<hi>囯或作侯</hi>諸國旣皆入秦爲臣屬秦無所取<lb/>
<pb n="KR4c0044_SBCK_027-3a"/>
利上下相賊害卒僨<hi>甫運切祝曰猶亡也荘子一僨一起</hi>其國而沈其宗徐處<lb/>
得地中文德爲治<hi>文方作又今以上文秦用武勝者推之此宜作文</hi>及偃王誕當國<lb/>
益除去刑爭末事凡所以君國子民待四方一出於仁義當<lb/>
此之時周天子穆王無道意不在天下好道士說得八龍騎<lb/>
之西遊同王母宴于瑶池之上歌謳忘歸<hi>方云石本无宴字○今按无宴字不</hi>
<hi>成文以它本𥙷</hi>四方諸侯之爭辯者無所質正咸賔祭於徐<hi>祭方從杭本作</hi>
<hi>寮云今廟中有傳刻慶暦中石本亦作寮○今按賔寮无理明甚况慶暦石本非當時物无不足拠而左傳有賔祭字當</hi>
<hi>從諸本作祭爲是</hi>贄玉帛死生之物于徐之庭者三十六國得朱弓<lb/>
赤矢之瑞穆王聞之恐遂稱受命命造父御長驅而歸與楚<lb/>
連謀伐徐徐不忍闘其民北走彭城武原山下百姓隨而從<lb/>
之萬有餘家偃王死民號其山爲徐山鑿石爲室以祠偃王<lb/>
偃王雖走死失國民戴其嗣爲君如𥘉<hi>方云失下或有其字亦云石本不知是否</hi>
<hi>○今按此字有无不可知然亦可見方未嘗見眞石本也</hi>駒王章禹祖孫相望自秦至今<lb/>
<pb n="KR4c0044_SBCK_027-3b"/>
名公巨人繼跡史書徐氏十望其九皆本於偃王而秦後迄<lb/>
兹無聞家<hi>自秦或作自奉史或作文</hi>天於栢翳之緒非偏有厚薄施仁與<lb/>
暴之報自然異也衢州故㑹稽太末<hi>上音闥</hi>也民多姓徐氏支<lb/>
縣龍丘有偃王遺廟或曰偃王之逃戰不之彭城之越城之<lb/>
隅棄玉几研<hi>硯与研同</hi>于㑹稽之水或曰徐子章禹旣執於呉徐<lb/>
之公族子弟散之徐楊二州間即其居立先王廟云<hi>公或作宋</hi>開<lb/>
元𥘉徐姓二人相屬爲刺史帥其部之同姓改作廟屋載事<lb/>
于碑後九十年當元和九年而徐氏放復爲刺史放字逹夫<lb/>
前碑所謂今户部侍郎其大父也春行視農至于龍丘有事<lb/>
于廟思惟本原曰故制觕<hi>倉胡切</hi>樸下窄不足以掲<hi>音羯</hi>䖍妥靈<lb/>
而又梁桷赤白陊<hi>池耳切又徒可切祝曰選期不阤陊陊壞落也</hi>剥不治<hi>觕或作桷</hi>圖像<lb/>
之威䵝<hi>許旣切玉萹云深黒也</hi>昧就滅藩拔級夷庭木秃缺<hi>缺或作缺○今按缺</hi>
<hi>正字缺俗体然唐人多用之姑从其舊</hi>祈甿日慢祥慶弗下<hi>日方云洪以石本定作由〇今按由</hi>
<pb n="KR4c0044_SBCK_027-4a"/>
<hi>義未詳姑從諸本作日</hi>州之羣支不獲䕃麻<hi>羣支或作支郡或作羣吏皆非是</hi>余惟遺<lb/>
紹而尸其土不即不圗以有資聚罰其可辭乃命因故爲新<lb/>
衆工齊事惟月若日工告訖功大祠于廟宗卿咸序應<hi>卿或作御</hi>
是歳州無怪風劇雨民不夭厲榖果完實民皆曰耿耿祉哉<lb/>
其不可誣<hi>耿耿祉哉或作祉哉祉哉方從閣本无祉字而不言石本之有无又云耿當讀從烔今從諸本</hi>乃<lb/>
相與請辭京師歸而鑱之于石辭曰<lb/>
秦傑以顚徐由遜緜<hi>遜或作邈</hi>秦鬼乆飢徐有廟存婉婉偃王惟<lb/>
道之耽以國易仁爲笑于頑自𥘉擅命其實幾姓歴短詈長<lb/>
有不償亡<hi>詈或作言</hi>課其利害孰與王當<hi>與方从法氏石本作嘗今從諸本</hi>姑蔑<lb/>
<hi>今衢州有姑蔑城左傳越伐呉王孫弥庸自泓上觀之見姑蔑之旗曰吾父之旗也杜預注姑蔑越也</hi>之墟太<lb/>
末之里誰思王恩立廟以祀王之聞孫丗丗多有唯臨兹邦<lb/>
廟土實守堅嶠之後逹夫廓之王殁萬年如始祔時王孫多<lb/>
孝丗奉王廟逹夫之來先愼詔教盡惠廟民不主於神維是<lb/>
<pb n="KR4c0044_SBCK_027-4b"/>
逹夫知孝之元太末之里姑蔑之城廟事時脩仁孝振聲冝寵其<lb/>
人以及後生嗟嗟維王雖古誰亢<hi>古或作死恊韻苦郎切猶拒也</hi>王死于仁<lb/>
彼以暴䘮<hi>暴方作常而不言石本今從諸本</hi>文追作誄刻示茫茫<hi>示或作石方云石本</hi>
<hi>如此而不敢從今亦不敢從也</hi>
　　袁氏先廟碑<lb/>
<hi>韓曰袁滋本傳巳詳碑特㪯其槩耳</hi>
袁公滋旣成廟明歳二月自荆南以旂節朝京師<hi>歳或作年方云考之</hi>
<hi>史袁滋以元和十一年朝京師旂或作旌</hi>留六日得壬子春分率宗親子屬用少<lb/>
牢于三室旣事退言曰嗚呼逺哉維丗傳德襲訓集余乃今<lb/>
有濟今祭旣不薦金石音聲使工歌詩載烈象容<hi>祝曰爲之歌詩所以</hi>
<hi>載其功烈象其形容</hi>其奚以飭稚昧於長乆唯敬繫羊豕幸有石<hi>孫曰即所</hi>
<hi>謂䴡牲之碑祭義云祭之之日君牽牲入廟門䴡于碑䴡繫也</hi>如具著先人名跡因爲詩繋<lb/>
之語下於義其可<hi>著或作者</hi>雖然余不敢必屬篤古而逹於詞者<lb/>
<pb n="KR4c0044_SBCK_027-5a"/>
遂以命愈愈謝非其人不獲命則謹條袁氏本所以出與其<lb/>
丗系里居起周歴漢魏晉拓拔魏周隋入國家以來髙曾祖<lb/>
考所以劬躬燾後<hi>孫曰謂覆燾其後人</hi>委祉于公<hi>以來或作巳來</hi>公之所以逢<lb/>
將承應者有槩有詳而綴以詩其語曰周樹舜後陳<hi>語或作詩樹或</hi>
<hi>作封後下方有爲字</hi>陳公子有爲大夫食國之地袁郷者其子孫丗守<lb/>
不失因自别爲袁氏春秋丗陳常壓於楚與中國相加尤䟽<lb/>
袁氏猶班班見可𥙷常居陽間<hi>下音賈仐亳州</hi>陽夏至晉屬陳郡故<lb/>
號陳郡袁氏<hi>見可譜或作可見于譜属陳下或无郡字</hi>博士固申儒遏黃<hi>樊曰漢儒轅固</hi>
<hi>斉人竇太后好老子書召問固固曰此家人言矣太后怒之韓曰固以治詩景帝時爲博士与黄生争論黃生曰湯武非</hi>
<hi>受命乃弑固曰不然桀紂暴虐天下之心皆歸湯武不得巳而立非受命而何</hi>唱業於前至司徒安<lb/>
懷德於身袁氏遂大顯連丗有人終漢連魏晋分仕南北<hi>終作紛方非是</hi>
始居華隂爲拓拔魏鴻臚鴻臚諱㳟生周梁州刺史新縣孝<lb/>
侯諱頴<hi>新下或有安字頴或作頻</hi>孝侯生隋左衛大將軍諱温去官居華<lb/>
<pb n="KR4c0044_SBCK_027-5b"/>
隂武德九年以大耋薨始葬華州<hi>耋或作耄</hi>左衛生南州刺史諱<lb/>
士政南州生當陽令諱倫於公爲曾祖當陽生朝散大夫石<lb/>
州司馬諱知玄司馬生贈工部尚書咸寕令諱曄是爲皇考<lb/>
袁氏舊族而當陽以通經爲儒位止縣令石州用春秋持身<lb/>
治事爲州司馬以終咸寜備學而貫以一文武隨用謀行功<lb/>
從出入有立不爵于朝比三丗宜逹而窒歸成後人數當于<lb/>
公公惟曾大父大父皇考比三丗存不大夫食殁祭在子孫<lb/>
<hi>或无再出大父字有公字大父或作大夫比或作妣皆非是又此所序袁滋丗繫如此甚明而唐書新傳以滋爲袁範之</hi>
<hi>後誤矣</hi>唯將相能致備物丗彌逺禮則益不及在愼德行業治<lb/>
圖功載名以待上可無細大無敢不敬畏無早夜無敢不思<lb/>
成于家進于外以立于朝自侍御史歴工部貟外郎祠部郎<lb/>
中諌議大夫尚書右丞華州刺史金吾大將軍由卑而鉅莫<lb/>
不官稱遂爲宰相以賛辨章<hi>孫曰便章也史記曰便章百姓即平章耳</hi>仍持節將<lb/>
<pb n="KR4c0044_SBCK_027-6a"/>
蜀滑襄荆畧苞河山秩登禄冨以有廟祀具如其志又垂顯<lb/>
刻以教無忘可謂大孝<hi>刻或作烈</hi>詩曰<hi>詩下方有文字</hi>
袁自陳分𥘉尚蹇連<hi>方作連連</hi>越秦造漢博士發論司徒任德忍<lb/>
不錮人<hi>方云愽士轅固司徒袁安也按左傳陳有轅儔塗又有袁僑漢有轅固轅豊又有袁安盖两姓也杜預謂</hi>
<hi>袁僑濤塗四丗孫不知何以至漢復出两姓○仐按歐公集古録漢三老袁良碑亦云濤塗立姓爲袁盖轅袁古字通用</hi>
<hi>袁盎又通作爰亦非别爲一姓也</hi>收功厥後五公重尊晉氏于南來處華下<lb/>
鴻臚孝侯用適操捨南州勤治取最不懈當陽耽經唯義之<lb/>
畏石州烈烈學專春秋懿哉咸寧不名一休趨難避成與時<lb/>
泛浮是生孝子天子之宰出把將符羣州承楷<hi>把或作祀或作持羣或作</hi>
<hi>郡</hi>數以立廟禄以備器<hi>数或作教說見烏氏廟碑</hi>由曾及考同堂異置栢<lb/>
版松楹其筵肆肆<hi>筵或作業</hi>維袁之廟孝孫之爲順勢即冝以諏<lb/>
以龜以平其巇屋牆持持孝孫來享來拜廟庭陟堂進室親<lb/>
登籩鉶<hi>或作鈃</hi>肩臑胉骼<hi>臑奴報切又女朱切胉音粕骼音格集注臑臂節也礼記其礼太牢則以</hi>
<pb n="KR4c0044_SBCK_027-6b"/>
<hi>牛左肩臂臑折九介儀礼臂臑盹骼胉脅也儀礼两胉脊肺設扄鼐骼禽獸骨也四者皆所薦之羞</hi>其樽玄清<lb/>
<hi>補注謂玄酒清酒</hi>降登受胙于慶爾成<hi>尔方作示非是</hi>維曾維祖維考之施<lb/>
于汝孝嗣以報以祗凡我有今非本曷思刻詩牲繫維以告<lb/>
之<hi>牲繋或作繫牲</hi>
　　清河郡公房公墓碣銘<lb/>
公諱啓字某河南人其大王父融王父琯仍父子爲宰相融<lb/>
相天后事逺不大傳琯相玄宗肅宗處艱難中與道進退薨<lb/>
贈太尉流聲于兹父乗仕至祕書少監贈太子詹事公胚胎<lb/>
前光生長食息不離典訓之内目擩耳染不學以能<hi>擩或作懦或作</hi>
<hi>揣方云擩亦染也○仐按擩而遇切字見儀礼然作擩亦通</hi>始爲鳯翔府參軍尚少人吏<lb/>
迎觀望見咸曰眞房太尉家子孫也不敢弄以事<hi>或无顴字</hi>轉同<lb/>
州澄城丞益自飾理同官憚伏<hi>理或作治</hi>衛晏使嶺南黜陟求佐<lb/>
得公擢摘良姦南土大喜還進昭應主簿<hi>進或作遷</hi>裴胄領湖南<lb/>
<pb n="KR4c0044_SBCK_027-7a"/>
袁公爲佐拜監察御史部無遺事胄遷江西又以節鎭江陵<lb/>
公一隨遷佐胄<hi>又或作胄非是佐胄或作爲佐</hi>累功進至刑部貟外郎賜五<lb/>
品服副胄使事爲上介上聞其名徵拜虞部貟外在省籍籍<lb/>
遷萬年令果辨憿絶<hi>辨或作辦憿吉歴切疾也</hi>貞元末王叔文用事材公<lb/>
之爲<hi>啓素附王叔文</hi>舉以爲容州經畧使拜御史中丞服佩視三品<lb/>
管有嶺外十三州之地<hi>州下或无之字</hi>林蠻洞蜒<hi>蜒當作蜑南方夷也蜑音誕</hi>守<lb/>
條死要不相漁刧稅節賦時公私有餘削衣貶食不立資遺<lb/>
以班親舊朋友爲義<hi>朋方作爲非是</hi>在容九年遷領桂州封清河郡<lb/>
公食邑三千户中人使授命書應待失禮客主違言徴貳太<lb/>
僕未至貶䖍州長史而坐使者<hi>樊曰啓除桂州州邸賂吏部主者私得官告飛驛以授啓</hi>
<hi>旣而憲宗自遣中使持詔賜啓畏使者邀重賂即日先五日巳得詔使者給請視因持之歸以聞七月貶啓太僕少卿啓</hi>
<hi>自陳獻使者南口十五帝怒殺中使者啓未至京師貶䖍州長史始詔五管福建黔中道不得以口饋遺罷臘口等使九</hi>
<hi>月戊午中官李建章坐受啓賂杖一百処死癸未貶啓䖍州長史啓先賂建章口十五人旣怨其發官告事乃具上言帝</hi>
<pb n="KR4c0044_SBCK_027-7b"/>
<hi>旣殺建章并黜啓</hi>以疾卒官年五十九其子越能輯父事無失謹謹<lb/>
致孝旣葬碣墓請銘銘曰<lb/>
房氏二相厥家以聞條葉被澤况公其孫公𥘉爲吏亦以門<lb/>
庇佐使于南乃始以致旣辦萬年命屏容服功緒卓殊氓獠<lb/>
循業維不順隨失署亡資非公之怨銘以著之<hi>非公方作非君</hi>
　　　唐故銀青光禄大夫撿校左散騎常侍兼右金吾衛<lb/>
　　　大將軍贈工部尚書太原郡公神道碑文<lb/>
<hi>或无尚書以上二十八字</hi>
公諱用字師柔太原人莊憲皇太后之弟今天子之舅太師<lb/>
之子太尉之孫司徒之曽孫元和元年上朝太后南宫大襃<lb/>
外氏自外髙王父而下至外王父咸冊登公師事載之史<hi>髙王</hi>
<hi>上或有祖字</hi>皇太后昆弟唯公一人於是特拜銀青光禄大夫太<lb/>
子少詹事<hi>特或作時</hi>未三月因遷大詹事賜勲上柱國爵封郡公<lb/>
<pb n="KR4c0044_SBCK_027-8a"/>
國于太原益掌廐苑之事公起外戚子弟秩卑年少歳餘超<lb/>
居上班官尊職大朝夕兩宫而能敬讓以敏持以禮法不挾<lb/>
不矜賔接士大夫髙下中度<hi>上下或无大字</hi>興官耆事滋乆愈謹<hi>興或</hi>
<hi>作与耆或作嗜方云耆音指致也詩耆定尔功囯語耆其股肱以從司馬○今按耆或疑即嗜字更詳之</hi>由是朝<lb/>
廷推賢所處號治轉少府監太子賔客别職仍𥘉<hi>仍或作如𥘉方從館</hi>
<hi>杭本作祔○今按仍即如也祔字无理明甚可以見閣杭本之謬矣</hi>遷左散騎常侍兼右金吾<lb/>
大將軍皆以選進不專爲恩<hi>專下或有於字</hi>十一年秋將以八月葬<lb/>
莊憲皇后前一月壬申以疾告薨春秋四十有七上罷朝二<lb/>
日爲位以哭贈工部尚書十一月壬申葬于萬年縣落女原<lb/>
<hi>落女或作楽安</hi>夫人河南胡氏號太原郡夫人有子六人女子一人<lb/>
葬得日公之姊壻京兆尹李翛<hi>或作脩方云考舊史當作脩</hi>謂太子右庶<lb/>
子韓愈曰子以文常銘賢公卿今不可以辭<hi>常或作章</hi>應曰諾而<lb/>
爲銘曰<lb/>
<pb n="KR4c0044_SBCK_027-8b"/>
有蟜氏<hi>蟜音喬孫曰晋語云少典娶于有蟜氏生黄帝炎帝有蟜古之諸侯也</hi>國實出炎軒蜀<lb/>
塗莘摯<hi>祝曰史記黃帝之子昌意娶蜀山氏之女生高陽有聖德立爲帝是爲顓帝禹者黄帝之元孫顓帝之孫</hi>
<hi>也娶塗山氏之女生啓書曰娶于塗山季歴娶太任盖挚囯任氏之中女詩曰挚仲氏任子昌立是爲西伯西伯曰文王</hi>
<hi>娶莘囯之長女曰太奴詩曰命此文王于周于京纉女維幸孫曰列女傳湯妃有莘之女生仲壬外丙又云大任文王之</hi>
<hi>母挚任氏之中女王季娶以爲妃</hi>正妃之門<hi>莘或作華非是</hi>孰豐其川不羡其源王<lb/>
氏周胄官封繼繼<hi>上継字方作相非是</hi>實生聖女以母唐帝公惟后季<lb/>
天子吾甥<hi>吉或作其非是</hi>卑躬愼德不與寵橫方年未老后哀猶新<lb/>
如何不惠而殞其身刻文兹石乆載攸存<hi>攸方作猶○今按文理當作攸又上</hi>
<hi>句巳有猶新字不應重出也</hi>
朱文公校昌黎先生集卷之二十七<lb/>
</p>
<p>
</p>
  </div>
</body>
</text>
</TEI>
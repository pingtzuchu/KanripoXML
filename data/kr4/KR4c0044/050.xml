<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_050-1a"/>
朱文公校昌黎先生外集卷之八<hi>考異音釋附</hi>
順宗實録三<hi>起四月盡五月</hi>
夏四月乙巳上御宣政殿冊皇太子冊曰建儲貳者必歸於<lb/>
冡嗣固邦本者允屬於元良咨爾元子廣陵王某㓜挺岐嶷<lb/>
長標洵淑佩詩禮之明訓宣忠孝之弘規居惟保和動必循<lb/>
道識逹刑政器合温文愛敬奉於君親仁德聞於士庶神祗<lb/>
龜筮罔不恊從是用命爾爲皇太子於戯維我烈祖之有天<lb/>
下也功格上帝祚流無窮光纉洪業逮予十葉䖍恭寅畏日<lb/>
愼一日付爾以承祧之重勵爾以主鬯之勤以貞萬國之心<lb/>
以揚三善之德爾其尊師重傅親賢逺佞非禮勿踐非義勿<lb/>
行對越天地之耿光丕承祖宗之休烈可不慎歟時上即位<lb/>
巳乆而臣下未有親奏對者内外盛言王伾王叔文專行断<lb/>
决日有異說又屬頻雨皆以爲羣小用事之應至將冊禮之<lb/>
<pb n="KR4c0044_SBCK_050-1b"/>
夕雨乃止迨行事之時天氣清朗有慶雲見識者以爲天意<lb/>
所歸及覩皇太子儀表班行旣退無不相賀至有感泣者<lb/>
戊申詔曰惟先王光有天下必正我邦本以立人極建儲貳<lb/>
以承宗祧所以啓迪大猷安固洪業斯前代之令典也皇太<lb/>
子某體仁秉哲恭敬温文德恊元良禮當上嗣朕奉若丕訓<lb/>
憲章前式惟承社稷之重載考春秋之義授之匕鬯以奉粢<lb/>
盛爰以令辰俾膺茂典今冊禮云畢感慶交懷思與萬方同<lb/>
其惠澤自貞元二十一年二月二十四日巳後至四月九日<lb/>
昧爽巳前天下應犯死罪者特降從流流巳下遞减一等文<lb/>
武常參并州府縣官子爲父後者賜勲兩轉古之所以教太<lb/>
子必茂選師傅以翼輔之法於訓詞而行其典禮左右前後<lb/>
罔非正人是以教諭而成德也給事中陸質中書舎人崔樞<lb/>
積學懿文守經據古夙夜講習庶恊于中並充皇太子侍讀<lb/>
<pb n="KR4c0044_SBCK_050-2a"/>
天下孝子順孫先旌表門閭者委所管州縣各加存䘏　庚<lb/>
戍封皇太子長子寕等六人爲郡王　癸酉<hi>當作丑</hi>贈吐蕃弔<lb/>
祭使工部侍郎兼御史大夫史館修撰張薦禮部尚書薦字<lb/>
孝舉代居深州之陸澤祖文成博學工文詞性好詼諧七登<lb/>
文學科薦聦眀強記歷代史傳無不貫通爲太師顔真卿所<lb/>
稱賞遂知名大曆中江東觀察表薦之<hi>江或作浙</hi>授左司禦率府<lb/>
兵曹參軍兼史館修撰貞元𥘉爲太常博士四年廻紇求和<lb/>
親使送咸安公主入廻紇以薦爲判官改授殿中侍御史累<lb/>
遷諫議大夫十一年冊廻紇子薦以祕書少監持節爲使還<lb/>
乆之遷祕書監二十年吐蕃賛普死以薦爲工部侍郎兼御<lb/>
史大夫持節弔贈卒於赤嶺東廻紇辟吐蕃傳歸其柩<hi>辟字恐誤</hi>
前後三使異國自始命至卒常兼史職在史館二十年著宰<lb/>
輔傳略五服圗記寓居録靈怪集等　景寅罷閩中萬安監<lb/>
<pb n="KR4c0044_SBCK_050-2b"/>
先是福建觀察柳冕乆不遷欲立事迹以求恩寵<hi>立或作以</hi>乃奏<lb/>
云閩中南朝放牧之地畜羊馬可使孳息請置監許之収境<lb/>
中畜産令吏牧其中<hi>収或作牧</hi>羊大者不過十斤馬之良者估不<lb/>
過数千不經時輒死又歛百姓苦之逺近以爲笑至是觀察<lb/>
閻濟美奏罷之　丁卯命焚容州所進毒藥可殺人者<hi>可或作所</hi>
五月巳巳<hi>史作戊辰无五月字</hi>以杭州刺史韓臯爲尚書左丞<hi>左或作右</hi>辛<lb/>
未<hi>史作五月巳巳</hi>以右金吾大將軍范希朝爲檢校右僕射兼右神<lb/>
䇿京西諸城鎮行營兵馬節度使叔文欲專兵柄藉希朝年<lb/>
老舊將故用爲將帥使主其名而尋以其黨韓泰爲行軍司<lb/>
馬專其事<hi>主或作在</hi>甲戍以度支郎中韓泰守兵部郎中兼中丞<lb/>
充左右神䇿京西都柵行營兵馬節度行軍司馬賜紫　乙<lb/>
亥追改爲檢校兵部郎中職如故　甲申<hi>史作丁丑</hi>以萬年令房<lb/>
啓爲容州刺史兼御史中丞𥘉啓善於叔文之黨因相推致<lb/>
<pb n="KR4c0044_SBCK_050-3a"/>
遂獲寵於叔文求進用<hi>或无因字</hi>叔文以爲容管經略使使行約<lb/>
至荆南授之云脫不得荆南即與湖南故啓宿留於江陵乆<lb/>
之方行至湖南又乆之而叔文與執誼爭權数有異同故不<lb/>
果尋聞皇太子監國啓惶駭奔馳而往是日以郴州貟外司<lb/>
馬鄭餘慶爲尚書左丞<hi>是日史作癸未</hi>乙酉以尚書左丞韓皐爲鄂<lb/>
岳觀察武昌軍節度使<hi>以尚下十八字史作以右丞韓皐為鄂岳沔蘄團練觀察使仍曰係甲辰</hi>
日𥘉皐自以前輩舊人累更重任頗以簡倨自髙嫉叔文之<lb/>
黨謂人曰吾不能事新貴人皐從弟曄幸於叔文以告叔文<lb/>
故出之　辛夘以王叔文爲户部侍郎職如故賜紫𥘉叔文<lb/>
欲依前帶翰林學士宦者俱文珍等惡其專權削去翰林之<lb/>
職叔文見制書大驚謂人曰叔文日時至此商量公事若不<lb/>
得此院職事即無因而至矣王伾曰諾即䟽請不從再䟽乃<lb/>
許三五日一入翰林去學士名又與歸登同日賜紫内出衫<lb/>
<pb n="KR4c0044_SBCK_050-3b"/>
笏賜登而叔文不霑文珍等所惡獨不得賜<hi>今按而叔文下数句重複不可</hi>
<hi>讀疑因後來修改巳増新字而不去舊文如前買乳母之例也盖上文巳有俱交珍等惡其專權之句則此不當更有文</hi>
<hi>珍等所惡五字有不霑字即不當更有獨不得賜四字若并有此九字即上不當有不霑字且此文珍等字上亦合更有</hi>
<hi>脫字謬誤甚明今當削去文珍等以下九字則語意明白无復可疑矣</hi>由此始懼以衢州别駕<lb/>
令狐峘爲祕書少監峘國子祭酒德棻玄孫進士登第司徒<lb/>
楊綰未逹時遇之以爲賢爲禮部修史引峘入史館自華原<lb/>
尉拜拾遺累遷起居舎人大暦八年劉晏爲吏部尚書奏峘<lb/>
爲刑部貟外判南曹累遷至禮部侍郎峘之判南曹晏爲尚<lb/>
書楊炎爲侍郎峘得晏之舉分闕必擇其善者與晏而以惡<lb/>
者與炎炎固巳不平至峘爲禮部而炎爲相有杜封者故相<lb/>
鴻漸之子求𥙷弘文生炎嘗出杜氏門下託峘以封峘謂使<lb/>
者曰相公欲封成其名乞署封名下一字峘因得以記焉炎<lb/>
不意峘賣之署名属峘峘明日䟽言宰相炎迫臣以威臣從<lb/>
<pb n="KR4c0044_SBCK_050-4a"/>
之則負陛下不從即炎當害臣<hi>即或作則</hi>德宗以問炎炎具道所<lb/>
以德宗怒曰此姦人不可柰欲杖而流之炎救解乃黜爲衡<lb/>
州别駕貞元𥘉李泌爲相以左庶子史館修撰徴至則與同<lb/>
職孔述睿爭競細碎数侵述睿述睿長告以譲不欲爭<hi>告或作者</hi>
<hi>○長告謂長假也</hi>泌卒竇參爲相惡其爲人貶吉州别駕改吉州刺<lb/>
史齊映除江西觀察過吉州峘自以前輩懷怏怏不以刺史<lb/>
禮見入謁從容歩進不祙首屬戎器<hi>或无祙字或又作秣非是</hi>映以爲恨<lb/>
去至府奏峘舉前刺史過失鞫不得眞無政事不宜臨郡貶<lb/>
衢州别駕上即位以祕書少監徴未至卒峘在史館修玄宗<lb/>
實録一百卷撰代宗實録三十卷雖頗勤苦然多遺漏不稱<lb/>
良史𥘉德宗將厚奉元陵事峘時爲中書舎人兼史職奏䟽<lb/>
諌請薄其葬有答詔優獎元和三年以修實錄功追贈工部<lb/>
尚書是月以襄州爲㐮府<hi>按元和郡囯志作㐮陽大都督府㐮下當有陽字</hi>徙臨漢<lb/>
<pb n="KR4c0044_SBCK_050-4b"/>
縣於古城曰鄧城縣<lb/>
朱文公校昌黎先生外集卷之八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_047-1a"/>
朱文公校昌黎先生外集卷之五<hi>考異音釋附</hi>
　　　除崔羣户部侍郎制<lb/>
勑地官之職邦教是先必選國華以從人望具官崔羣體道<lb/>
履仁外和内敏<hi>或作内和外敏</hi>清而容物善不近名從容禮樂之間<lb/>
特逹珪璋之表比參密命弘益旣多及貳儀曹升擢惟允邁<lb/>
兹令德藹然休聲<hi>兹或作此</hi>選賢與能于今雖重擇才均賦自古<lb/>
尢難<hi>雖方作惟重或作盛均或作經</hi>往愼乃司以服嘉命可<hi>下或有云云字</hi>
　　　祭董相公文<hi>祭下或有汴州字</hi>
維貞元十五年歳次已卯二月乙亥朔某日節度行軍司馬<lb/>
檢校右散騎常侍兼御史大夫知使事呉縣開國男食邑三<lb/>
百户陸長源<hi>呉縣開囯或作呉郡或无食邑三百戸字</hi>度支營田判官檢校金部<lb/>
貟外郎侍御史孟叔度觀察支使監察御史裏行丘頴觀察<lb/>
推官守祕書省校書郎韓愈等謹以少牢之奠敬祭于故尚<lb/>
<pb n="KR4c0044_SBCK_047-1b"/>
書右僕射平章事隴西公之靈嗚呼天髙而明地厚而平五<lb/>
氣叙行萬彚順成交感旁暢聖賢以生雨水于雲瀆水于坤<lb/>
蕃昌生物有假有因<hi>坤或作神昌生或作生庶</hi>天睠唐邦錫之元臣肫肫<lb/>
元臣其德孔碩<hi>肫肫或作盹盹誤</hi>不謟不笑不威不赫<hi>不謟不笑或作不容不謟</hi>
<hi>或作不䧟不酷或无不笑二字而連下文不威為句下文其敵下别出不讎二字与士求字叶</hi>不求其盈不<lb/>
致其敵<hi>盈方作用</hi>爰立作相訏謨實勒<hi>立方作𥘉</hi>出若無辝疇德之聞<lb/>
<hi>德或作得</hi>帝念東土公其來撫乃守洛都乃藩浚郊迺去厥疾乃<lb/>
施厥膏不知其勞鰥寡以饒維昔浚郊厥亂維舊<hi>昔或作若厥乱維舊</hi>
<hi>或作維乱舊政或作乱維政舊</hi>有狡有狂其羣孔醜公其來矣爲民父母<hi>為民</hi>
<hi>或作公為非是</hi>父誨其義母仁其愚旣変旣從孰云其𥘉<hi>孰云或作親去或作</hi>
<hi>親云非是</hi>自邇徂逺混然一區公來自中天子所倚公今不歸誰<lb/>
佐天子公旣來止東人以完<hi>公旣來止方作旣來至止或作公來至止今依行狀更定</hi>公<lb/>
旣殁矣人誰與安濁流渾渾有闢其郛填道歡呼公來之𥘉<lb/>
<pb n="KR4c0044_SBCK_047-2a"/>
今公之歸公在䘮車㫖酒旣盈嘉肴在盛嗚呼我公庶享其<lb/>
誠尚饗<lb/>
　　　雷塘禱雨文<hi>此篇乃柳子厚文此不當録</hi>
　　　祭石君文<hi>或作祭石濬川文</hi>
維元和七年歳次壬辰七月二十七日右𥙷闕宋景國子博<lb/>
士韓愈謹以清酌庶羞之奠敬祭于石三學士之靈<hi>或无敬字</hi>惟<lb/>
君學成于身名彰于人知道之可行見人之不幸<hi>見人或作知命或作</hi>
<hi>見命不上或无之字</hi>不事顧譲以圖就功如何奄忽永䘮其躬<hi>此四字或作以</hi>
<hi>䘮其良能下或有知㣲有議四字或作不負長巳誰知口有義何害〇今按諸本皆无文理疑不足據</hi>曰景與<lb/>
愈與游爲乆<hi>或无曰字景下或无与字愈下有也字為乆作日乆</hi>自君之逝相遇輒哀<lb/>
傍無強親子孩妻姖<hi>或作稚方云姖古文姬字然義亦不近</hi>敢忘分濟念力未<lb/>
任客葬秦原孤魂誰附奠以送訣悲何可窮尚饗<lb/>
　　　祭房君文<hi>房次卿字蜀客</hi>
<pb n="KR4c0044_SBCK_047-2b"/>
維某年月日愈謹遣舊吏皇甫恱以酒肉之饋展祭於五官<lb/>
蜀客之柩前<hi>方无維某字愈作某或无日字</hi>嗚呼君迺至於此吾復何言<hi>於此</hi>
<hi>或作於斯</hi>若有鬼神吾未死無以妻子爲念嗚呼君其能聞吾此<lb/>
言否<hi>君上或有房字</hi>尚饗<lb/>
　　　髙君仙硯銘<hi>并序</hi>
儒生髙常與予下天壇中路獲硯石似馬蹄狀外稜孤聳内<lb/>
發墨色幽竒天然疑神仙遺物寳而用之請予銘底<lb/>
仙馬有靈迹在于石稜而宛中有點墨迹文字之祥君家其<lb/>
昌<hi>方云應劭武紀出大宛舊有天馬種蹋石汗血顔曰蹋石謂蹋石有迹言其蹄堅利米新仲謂銘語本此</hi>
　　　髙君畫讃<lb/>
<hi>沘篇方從蜀本録之今按疑非公所作然姑存之</hi>
君子温閑骨氣委和迹不拒物心不揚波澄源卷璞含白瑳<lb/>
瑳遺紙一張德音不忘<lb/>
<pb n="KR4c0044_SBCK_047-3a"/>
　　　潮州請置郷校牒<lb/>
孔子曰道之以政齊之以刑則民免而無恥不如以德禮爲<lb/>
先而輔以政刑也<hi>斉上或有而字或无則字或无礼字</hi>夫欲用德禮未有不由<lb/>
學校師弟子者此州學廢日乆進士明經百十年間不聞有<lb/>
業成貢於王庭試於有司者<hi>百十年間方作百十数年非是貢於試於並无於字</hi>人吏<lb/>
目不識郷飮酒之禮耳未甞聞鹿鳴之歌<hi>孫曰唐制郷㪯試訖長吏以郷飲酒</hi>
<hi>礼㑹属僚設賔主陳爼豆備筦絃牲用少牢歌鹿鳴之詩与耆艾叙少長焉</hi>忠孝之行不勸亦縣<lb/>
之恥也<hi>方无或与耳字</hi>夫十室之邑必有忠信今此州户萬有餘豈<lb/>
無庶幾者邪刺史縣令不躬爲之師里閭後生無所從學爾<lb/>
<hi>或作耳又或作矣非是</hi>趙德秀才沈雅專静頗通經有文章能知先王<lb/>
之道論說且排異端而宗孔氏可以爲師矣<hi>師下方有友字</hi>請攝海<lb/>
陽縣尉爲衙推官<hi>或无官字</hi>專勾當州學以督生徒興愷悌之風<lb/>
刺史出巳俸百千以爲舉本収其贏餘以給學生厨饌<hi>㪯或作斈</hi>
<pb n="KR4c0044_SBCK_047-3b"/>
　　　直諫表<hi>方本无說見苐三卷今从之</hi>
　　　論顧威狀<hi>同上</hi>
朱文公校昌黎先生外集卷之五<lb/>
</p>
<p>
</p>
  </div>
</body>
</text>
</TEI>
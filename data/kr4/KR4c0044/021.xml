<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_021-1a"/>
朱文公校昌黎先生集卷之二十一<hi>考異音釋附</hi>
　　序<lb/>
　　　送區冊序<lb/>
<hi>方云洪謂區冊即區弘考其始末非也</hi>
陽山天下之窮處也陸有丘陵之險虎豹之虞江流悍急横<lb/>
波之石廉利侔劒㦸舟上下失勢破碎淪溺者往往有之<hi>江上</hi>
<hi>或有水有字廉或作其</hi>縣郭無居民官無丞尉夾江荒茅篁竹之間小<lb/>
吏十餘家皆鳥言夷面<hi>荒茅篁竹蜀本作荒榛茅竹篁諸本作叢方云漢書嚴助傳谿谷之間篁</hi>
<hi>竹之中顔日竹田曰篁</hi>始至言語不通畫地爲字然後可告以出租賦<lb/>
奉期約<hi>語方作說不下有相字</hi>是以賔客游從之士無所爲而至<hi>士或作事</hi>
愈待罪於斯且半歳矣有區<hi>音歐區治子之後後漢末有長沙區景</hi>生者誓言<lb/>
相好自南海挐舟而來升自賔階儀觀甚偉坐與之語文義<lb/>
卓然<hi>方無矣字觀或作冠</hi>莊周云逃空虚者聞人足音跫<hi>巨㳟切行声</hi>然而<lb/>
<pb n="KR4c0044_SBCK_021-1b"/>
喜矣況如斯人者豈易得哉<hi>虚或作谷斯或作其方無斯字皆非是</hi>入吾室聞<lb/>
詩書仁義之說欣然喜若有志於其間也與之翳嘉林坐石<lb/>
磯投竿而漁陶然以樂若能遺外聲利而不厭乎貧賤也<hi>欣然</hi>
<hi>下或有以字於或作乎間或作聞楽上方無以字厭下方無乎字○今按欣然喜陶然楽當為一例故諸本皆有以字而</hi>
<hi>方本皆無然竊詳其文勢之緩急恐上句應無而下句應有也故定從此本</hi>歳之𥘉吉歸拜其親<lb/>
酒壷旣傾序以識别<hi>吉或作告方云毛氏詩傳云𥘉吉朔日也此盖通言歳首也拜或作覲</hi>
　　　送張道士序<lb/>
張道士嵩髙之隱者通古今學有文武長材寄迹老子法中<lb/>
爲道士以養其親<hi>髙方作南下同隱方作有道○今按有道語似太重當且作隱</hi>九年聞朝<lb/>
廷將治東方貢賦之不如法者三獻書不報長揖而去<hi>方下或有</hi>
<hi>諸侯字</hi>京師士大夫多爲詩以贈而屬愈爲序詩曰<lb/>
大匠無棄材㝷尺各有施況當營都邑杞梓用不疑張侯嵩<lb/>
山來面有熊豹姿開口論利害劒鋒白差差<hi>白或作自非是</hi>恨無一<lb/>
<pb n="KR4c0044_SBCK_021-2a"/>
人捶爲國笞羌夷<hi>捶方作箠</hi>詣闕三上書臣非黄冠師臣有膽與<lb/>
氣不忍死茅茨又不媚笑語不能伴兒嬉乃著道士服衆人<lb/>
莫臣知臣有平賊䇿狂童不難治其言簡且要陛下幸聽之<lb/>
天空日月髙下照理不遺或是章奏繁裁擇未及斯<hi>方从閣杭作期</hi>
<hi>非是</hi>寧當不竢報歸䄂風披披答我事不爾吾親屬吾思昨宵<lb/>
夢倚門手取連環持今日有書至又言歸何時霜天熟柿栗<lb/>
收拾不可遲嶺北梁可構寒魚下清伊<hi>或作漪○今按伊水在嵩北若前兩處作</hi>
<hi>嵩南即此處不可作伊若彼作嵩髙則此乃可作伊耳漪字雖可通用然本不从水只是語助辭如書断断猗大斈作兮</hi>
<hi>莊子猶為人猗亦是此類故說文水部無之但因伐檀漣漪淪漪故俗遂加水用之而韓公亦有含風漪之句則此作漪</hi>
<hi>亦未可知今上文旣作嵩髙則此且作伊亦無害若有它證見得上文果當作南則此却當改為漪矣</hi>旣非公<lb/>
家用且復還其私從容進退間無一不合疑時有利不利雖<lb/>
賢欲奚爲但當勵前操富貴非公誰<lb/>
　　　送髙閑上人序<lb/>
<pb n="KR4c0044_SBCK_021-2b"/>
苟可以寓其巧智使機應於心不挫於氣則神完而守固雖<lb/>
外物至不膠於心堯舜禹湯治天下養叔治射庖丁治牛師<lb/>
曠治音聲扁鵲治病僚之於丸<hi>孫日莊子市南冝僚弄丸而兩家之難觧</hi>秋之於<lb/>
弈伯倫之於酒樂之終身不厭奚暇外慕夫外慕徙業者皆<lb/>
不造其堂不嚌其胾<hi>嚌在誼切胾側吏切補注嚌嘗也胾大脔也礼左殽右胾</hi>者也<hi>徒或作從</hi>
<hi>非是</hi>往時張旭善草書<hi>樊曰旭蘇州呉都人新史張顚傳嗜酒毎大醉呌呼狂走乃下筆或以頭濡墨</hi>
<hi>而書旣醒自以爲神</hi>不治他伎<hi>時或作者善方作喜非是</hi>喜怒窘窮憂悲愉佚怨恨<lb/>
思慕酣醉無聊不平有動於心必於草書焉發之<hi>喜怒文苑作喜焉草</hi>
<hi>書怒焉草書不平監本作平生皆非是或无焉字</hi>觀於物見山水崖谷鳥獸蟲魚草<lb/>
木之花實日月列星風雨水火雷霆霹靂歌舞戰闘天地事<lb/>
物之變可喜可愕一寓於書故旭之書變動猶鬼神不可端<lb/>
倪以此終其身而名後丗<hi>或无猶字非是</hi>今閑之於草書有旭之心<lb/>
哉不得其心而遂其跡未見其能旭也爲旭有道利害必明<lb/>
<pb n="KR4c0044_SBCK_021-3a"/>
無遺錙銖情炎於中利欲闘進有得有䘮勃然不釋然後一<lb/>
決於書而後旭可幾也<hi>情方作精而下或无後字</hi>今閑師浮屠氏一死生<lb/>
解外膠<hi>諸本並作膠方从杭歐謝本作繆云繆莫侯切猶綢繆也莊子内韄者不可繆而捉義盖同此○今按膠</hi>
<hi>者黏著之物而其力之潰敗不黏爲觧今以下文頽墮潰敗之語反之當定作膠</hi>是其爲心必泊然<lb/>
無所起其於丗必淡然無所嗜泊與淡相遭頽墮委靡潰敗<lb/>
不可収拾則其於書得無象之然乎<hi>二所下方从杭本皆有於字非是敗方作散</hi>
然吾聞浮屠人善幻多技能<hi>善方从閣作喜○今按善幻說巳見第四卷酬崔少府詩</hi>閑<lb/>
如通其術則吾不能知矣<hi>閑下或有師字方云此篇用意皆本於莊子所称宋元君昼圗有一</hi>
<hi>史後至解衣槃礴羸郭注云内足者神間而意定又云王彦法謂退之此数語乃深得祖師向上体歇一路其見處勝裴</hi>
<hi>休逺甚○今按韓公本意但謂人必有不平之心欎積之乆而後發之則其氣勇决而伎必精今髙閑旣无是心則其爲</hi>
<hi>伎冝其潰敗委靡而不能竒但恐其善幻多伎則不可知耳此自韓公所見非如畫史祖師之說也</hi>
　　　送殷貟外序<lb/>
唐受天命爲天子凡四方萬國不問海内外無小大咸臣順<lb/>
<pb n="KR4c0044_SBCK_021-3b"/>
於朝<hi>方从閣抗无萬字○今按如此則与下文不相應文杭本無於字皆非是</hi>時節貢水土百物<lb/>
大者特來小者附集元和睿聖文武皇帝旣嗣位悉治方内<lb/>
就法度十二年詔曰四方萬國惟囬鶻於唐最親奉職尤謹<lb/>
丞相其選宗室四品一人持節往賜君長告之朕意又選學<lb/>
有經法通知時事者一人與之爲貳<hi>法或作術</hi>由是殷侯侑自太<lb/>
常博士遷尚書虞部貟外郎兼侍御史朱衣象笏承命以行<lb/>
<hi>杭本無命字非是</hi>朝之大夫莫不出餞酒半右庶子韓愈執盞言曰<lb/>
殷大夫今人適數百里出門惘惘有離别可憐之色持𬒳入<lb/>
直三省丁寧顧婢子語刺刺不能休今子使萬里外國獨無<lb/>
幾微出於言面豈不眞知輕重大丈夫哉<hi>殷大夫或作殷侯持或作襆入直三</hi>
<hi>省方云洪慶善謂唐无三省持𬒳入直當爲句絕三息暫反省息井切朱新仲云唐以侍中兩令爲三省長官張籍寄白</hi>
<hi>舎人詩三省比年名望重說者以唐无三省非也若不言三省不知入直何所以上下文考之朱說爲長刺刺方云洪慶</hi>
<hi>善云刺音慮逹切樊云刺七迹切若如供讀則當以戾爲義顧婢子語何戾耶潘岳閣道謡和嶠刺促不得休語意皆同</hi>
<pb n="KR4c0044_SBCK_021-4a"/>
<hi>此當以七迹切爲正</hi>丞相以子應詔眞誠知人士不通經果不足用於<lb/>
是相屬爲詩以道其行云<hi>人下或有矣字</hi>
　　　送楊少尹序<lb/>
昔䟽廣受二子以年老一朝辭位而去<hi>䟲或作踈方云漢書作䟽○今按䟽正字</hi>
<hi>踈俗躰也</hi>于時公卿設供張祖道都門外車數百兩道路觀者多<lb/>
歎息泣下共言其賢<hi>張或作帳方云謂供具張設也音竹亮切公送石弘序張上東門只用張字况</hi>
<hi>二䟽本傳自可考漢書如髙祖留沛張飲黥布傳張御食飲皆謂張設也</hi>漢史旣傳其事而後丗<lb/>
工畫者又圗其迹至今照人耳目赫赫若前日事國子司業<lb/>
楊君巨源方以能詩訓後進一旦以年滿七十亦白丞相去<lb/>
歸其郷<hi>或无一旦二字</hi>丗常說古今人不相及今楊與二䟽其意豈<lb/>
異也<hi>及方从閣杭本作方及上或别有方字其意豈異也或作豈其異意邪皆非是</hi>予沗在公卿後<lb/>
遇病不能出不知楊侯去時城門外送者幾人車幾兩馬幾<lb/>
疋<hi>或无幾人字疋或作駟</hi>道邊觀者亦有歎息知其爲賢以否<hi>以与通用之例</hi>
<pb n="KR4c0044_SBCK_021-4b"/>
<hi>前巳屡見此爲最明白者</hi>而太史氏又能張大其事爲傳繼二䟽蹤跡否<lb/>
不落莫否<hi>方从閣本无蹤跡否三字非是或但无否字亦非</hi>見今丗無工畫者而畫<lb/>
與不畫固不論也然吾聞楊侯之去丞相有愛而惜之者白<lb/>
以爲其都少尹不絶其禄<hi>惜下方从閣杭本无之字白或作署或无白字</hi>又爲歌詩<lb/>
以勸之京師之長於詩者亦屬而和之又不知當時二䟽之<lb/>
去有是事否古今人同不同未可知也<hi>不下或无同字</hi>中丗士大夫<lb/>
以官爲家罷則無所於歸<hi>或无於字非是</hi>楊侯始冠舉於其郷歌鹿<lb/>
鳴而來也<hi>郷或作家</hi>今之歸指其樹曰某樹吾先人之所種也某<lb/>
水某丘吾童子時所釣遊也郷人莫不加敬誡子孫以楊侯<lb/>
不去其郷爲法古之所謂郷先生没而可祭於社者其在斯<lb/>
人歟其在斯人歟<hi>二語方从閣杭本皆無在字</hi>
　　　送權秀才序<lb/>
伯樂之廐多良馬卞和之匱多美玉卓犖瓌怪之士宜乎遊<lb/>
<pb n="KR4c0044_SBCK_021-5a"/>
<pb n="KR4c0044_SBCK_021-6a"/>
汴之塩鉄日爲酒殺羊享賔客<hi>府或作父</hi>李生則尚與其弟學讀<lb/>
書習文辭以舉進士爲業愈於太傳府年最少故得交李生<lb/>
父子間公薨軍亂軍司馬從事皆死侍御亦𬒳讒爲民日南<lb/>
<hi>日或作山方云仁鈞以讒流爱州</hi>其後五年愈又貶陽山令今愈以都官郎<lb/>
守東都省侍御自衡州刺史爲親王長史亦留此掌其府事<lb/>
<hi>官下或有貟外字王下或有府字亦留此方無以此二字晋作收皆非是此謂東都盖李亦分司也</hi>李生自湖<lb/>
南從事請告來覲於時太傳府之士惟愈與河南司録周君<lb/>
獨存其外則李氏父子相與爲四人<hi>君下或有巢字外下方無則字子下方无相字</hi>
離十三年幸而集處得燕而舉一觴相屬此天也非人力也<lb/>
侍御與周君於今爲先輩成德李生温然爲君子有詩八百<lb/>
篇傳詠於時<hi>成或作盛李上或有若字</hi>惟愈也業不益進行不加修顧惟<lb/>
未死耳往拜侍御謁周君抵李生退未甞不發媿也<hi>方无退字</hi>往<lb/>
時侍御有無盡費於朋友及今則又不忍其三族之寒飢聚<lb/>
<pb n="KR4c0044_SBCK_021-6b"/>
而舘之䟽逺畢至<hi>寒飢或作飢寒至方從文苑作在○今按在乃至字之誤書史之互用者如此方本</hi>
<hi>則當作至而治道不至多言不至斈古兵法之類以官書所引考之却當作在也</hi>禄不足以養李生<lb/>
雖欲不從事於外其勢不可得巳也<hi>飬下或有為字巳或作止</hi>重李生之<lb/>
還者皆爲詩愈最故故又爲序云<hi>或作序之或作之序</hi>
　　送石處士序<lb/>
<hi>孫曰洪字濬川洛陽人罷黄州録事参軍退居于洛陽十年不仕及是爲河陽参謀或有赴洛陽参</hi>
<hi>謀字謀或作謨或有詩字</hi>
河陽軍節度御史大夫烏公爲節度之三月求士於從事之<lb/>
賢者有薦石先生者公曰先生何如曰先生居嵩邙瀍榖之<lb/>
間冬一裘夏一葛食朝夕飯一盂𬞞一盤<hi>或无食字</hi>人與之錢則<lb/>
辭請與岀游未嘗以事辭勸之仕不應<hi>事辝或作亊免不上或有則字</hi>坐一<lb/>
室左右圖書與之語道理辨古今事當否論人髙下事後當<lb/>
成敗若河决下流而東注若駟馬駕輕車就熟路而王良造<lb/>
<pb n="KR4c0044_SBCK_021-7a"/>
父爲之先後也若燭照數計而龜卜也<hi>東上方无而字或并无下流而東注五字</hi>
<hi>热或作夷卜或作兆</hi>大夫曰先生有以自老無求於人其肯爲某來邪<lb/>
從事曰大夫文武忠孝求士爲國不私於家<hi>方作爲家</hi>方今㓂聚<lb/>
於恒師環其疆農不耕収財粟殫亡吾所處地歸輸之塗治<lb/>
法征謀宜有所出<hi>収蜀本作牧帰方从閣杭本作師〇今按當从諸本作帰而讀作匱謂漕運也所出</hi>
<hi>方从閣杭本作生出</hi>先生仁且勇若以義請而疆委重焉其何說之辭<lb/>
於是譔書詞具馬幣卜日以授使者求先生之廬而請焉先<lb/>
生不告於妻子不謀於朋友冠帶出見客拜受書禮於門内<lb/>
<hi>朋友方从閣杭本作其朋</hi>宵則沐浴戒行事載書冊問道所由<hi>或无則字事或作李</hi>
告行於常所來往晨則畢至張上東門外<hi>張下或有筵於二字或只有别字</hi>
酒三行且起有執爵而言者曰大夫眞能以義取人先生眞<lb/>
能以道自任決去就爲先生别又酌而祝曰凡去就岀處何<lb/>
常惟義之歸遂以爲先生壽<hi>貞閣作其非是方从閣杭本无為先生别以下十二字○今按</hi>
<pb n="KR4c0044_SBCK_021-7b"/>
<hi>此閤杭本由有二去就字而脫其中字遂使下句全无文理方从之誤矣</hi>又酌而祝曰使大夫恒<lb/>
無變其𥘉無務富其家而飢其師無甘受佞人而外敬正士<lb/>
無味於謟言惟先生是聽以能有成功保天子之寵命<hi>或无敬字</hi>
<hi>謟或作諍皆非是方无是字</hi>又祝曰使先生無圖利於大夫而私便其身<lb/>
圗<hi>方从閤本作固</hi>先生起拜祝辭曰敢不敬蚤夜以求從祝規<hi>不下或有</hi>
<hi>祇字</hi>於是東都之人士咸知大夫與先生果能相與以有成也<lb/>
遂各爲歌詩六韻退愈爲之序云<hi>退或作遣蜀本云送詩元本具於此今附第四卷末</hi>
　　　送温處士赴河陽軍序<lb/>
伯樂一過冀北之野而馬羣遂空夫冀北馬多天下伯樂雖<lb/>
善知馬安能空其羣邪<hi>多下或有於字能下或有遂字</hi>解之者曰吾所謂空<lb/>
非無馬也無良馬也伯樂知馬遇其良輒取之羣無留良焉<lb/>
苟無良雖謂無馬不爲虚語矣<hi>苟无下或有晋其二字雖下方从閤杭本無謂字</hi>東<lb/>
都固士大夫之冀北也恃才能深藏而不市者洛之北涯曰<lb/>
<pb n="KR4c0044_SBCK_021-8a"/>
石生其南涯曰温生<hi>恃或作懷市或作賈</hi>大夫烏公以鈇鉞鎭河陽之<lb/>
三月以石生爲才以禮爲羅羅而致之幕下未數月也以温<lb/>
生爲才於是以石生爲媒以禮爲羅又羅而致之幕下東都<lb/>
雖信多才士朝取一人焉拔其尤暮取一人焉拔其尤自居<lb/>
守河南尹以及百司之執事與吾輩二縣之大夫政有所不<lb/>
通事有所可疑奚所諮而處焉<hi>諮或作<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>處或作取</hi>士大夫之去位而<lb/>
巷處者誰與嬉遊小子後生於何考德而問業焉搢紳之東<lb/>
西行過是都者無所禮於其廬若是而稱曰大夫烏公一鎭<lb/>
河陽而東都處士之廬無人焉豈不可也夫南面而聽天下<lb/>
其所託重而恃力者惟相與將耳相爲天子得人於朝廷將<lb/>
爲天子得文武士於幕下<hi>方无朝字</hi>求内外無治不可得也<hi>方从閤杭</hi>
<hi>蜀本无内外二字或作内外求无理皆非是</hi>愈縻於兹不能自引去資二生以待<lb/>
老今皆爲有力者奪之其何能無介然於懷邪<hi>或无自字方从閤杭本无</hi>
<pb n="KR4c0044_SBCK_021-8b"/>
<hi>之字</hi>生旣至拜公於軍門其爲吾以前所稱爲天下賀以後所<lb/>
稱爲吾致私怨於盡取也<hi>方从杭蜀本无至字其或作其</hi>留守相公首爲四<lb/>
韻詩歌其事愈因推其意而序之<hi>或作焉</hi>
　　　送鄭尚書序<hi>鄭權字復常</hi>
嶺之南其州七十其二十二隸嶺南節度府其四十餘分四<lb/>
府府各置帥然獨嶺南節度爲大府大府始至<hi>方从閤杭本无下大府字</hi>
四府必使其佐啓問起居謝守地不得即賀以爲禮歳時必<lb/>
遣賀問致水土物大府帥或道過其府府帥必戎服左握刀<lb/>
右屬弓矢帕<hi>莫白切詳見元和聖德詩考異注</hi>首袴鞾<hi>許茹/切</hi>迎郊<hi>郊上或有于字</hi>及<lb/>
旣至大府帥先入據舘<hi>或无先字</hi>帥守屏若將趨入拜庭之爲者<lb/>
大府與之爲讓至一再乃敢改服以賔主見適位執爵皆興<lb/>
拜不許乃止<hi>一下或更有至字</hi>䖍若小侯之事大國有大事諮而後<lb/>
行<hi>諮或作咨</hi>隸府之州離府逺者至三千里懸隔山海使必數月<lb/>
<pb n="KR4c0044_SBCK_021-9a"/>
而後能至蠻夷悍輕易怨以變其南州皆岸大海多洲島颿<lb/>
<hi>音凡</hi>風一日踔<hi>敕角切又敕教切/踸踔疾行皃也</hi>數千里漫瀾不見蹤迹<hi>颿或作飄</hi>
控御失所依險阻結黨仇機毒矢以待將吏撞搪<hi>上徒工切下音唐搪</hi>
<hi>揬也</hi>呼號以相和應蜂屯蟻雜不可爬梳好則人怒則獸<hi>黨仇或作</hi>
<hi>仇黨或无將字<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳或作把䟽</hi>故常薄其征入簡節而踈目時有所遺漏不<lb/>
究切之長養以兒子至紛不可治乃草薙<hi>音替又音雉</hi>而禽獮<hi>息淺</hi>
<hi>切殺也秋田曰獮</hi>之盡根株痛㫁乃止其海外雜國若躭浮羅流求<lb/>
毛人夷亶之州林邑扶南眞臘于陀利之屬<hi>躭音耽孫曰山海經海外有毛</hi>
<hi>民之囯郭璞云呉孫權黄龍二年使人浮海來夷州亶州在海中所在絕逺卒不可至但得夷州数千人還孫曰林邑一</hi>
<hi>日環玉在交州南海行三千里眞臘一日吉蔑在林邑西此去京師二万七百里</hi>東南際天地以萬<lb/>
數<hi>州或作洲</hi>或時候風潮朝貢蠻胡賈人舶<hi>音/白</hi>交海中<hi>胡或作夷</hi>若嶺<lb/>
南帥得其人則一邊盡治不相宼盗賊殺無風魚之災水旱<lb/>
癘毒之患外國之貨日至珠香象犀玳瑁竒物溢於中國不<lb/>
<pb n="KR4c0044_SBCK_021-9b"/>
可勝用故選帥常重於他鎭非有文武威風知大體可畏信<lb/>
者則不幸往往有事長慶三年四月以工部尚書鄭公爲刑<lb/>
部尚書兼御史大夫往踐其任鄭公嘗以節鎭襄陽入帥滄<lb/>
景德棣歴河南尹華州刺史皆有功德可稱道<hi>甞或作常</hi>入朝爲<lb/>
金吾將軍散騎常侍工部侍郎尚書家屬百人無數畒之宅<lb/>
僦屋以居可謂貴而能貧爲仁者不富之效也<hi>貴而能貧方云此左氏語</hi>
<hi>權本傳云用度豪侈復与此異何邪〇今按通監權家多姫妾禄薄不能贍因李訓干王守澄求節鎭得廣州此語盖譏</hi>
<hi>之也</hi>及是命朝廷莫不恱將行公卿大夫士苟能詩者咸相率<lb/>
爲詩以美朝政以慰公南行之思韻必以來字者所以祝公<lb/>
成政而來歸疾也<hi>祝上或无以字或祝下有使字</hi>
　　送水陸運使韓侍御歸所治序<lb/>
<hi>方云考食貨志憲宗用李絳議以韓重華爲振武京西營田和糴水陸運使振武乃單于大都䕶府</hi>
<hi>故地後改名振武重華後名約預甘露之禍洪謂唐志無所考非也〇今按漢書王遵傳有治所字</hi>
<pb n="KR4c0044_SBCK_021-10a"/>
<hi>此所治字當也</hi>
六年冬振武軍吏走驛馬詣闕告饑公卿廷議以轉運使不<lb/>
得其人宜選才幹之士往換之<hi>方无轉字</hi>吾族子重華適當其任<lb/>
至則岀贓罪吏九百餘人脫其桎梏給耒耜與牛使耕其傍<lb/>
便近地以償所負釋其粟之在吏者四十萬斛不徴吏得去<lb/>
罪死假種糧齒平人有以自效莫不涕泣感奮相率盡力以<lb/>
奉其令而又爲之奔走經營相原隰之宜指授方法<hi>爲下方无之字</hi>
故連二歳大熟吏得盡償其所亡失四十萬斛者而私其<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>
餘得以蘇息軍不復饑<hi>私其下方有有字其或作有○今按此皆非是或果有有字則當在其字</hi>
<hi>上</hi>君曰此未足爲天子言請益募人爲十五屯屯置百三十<lb/>
人而種百頃令各就髙爲堡東起振武轉而西過雲州界極<lb/>
於中受降城出入河山之際<hi>或作險</hi>六百餘里屯堡相望㓂來<lb/>
不能爲暴人得肆耕其中少可以罷漕輓之費朝廷從其議<lb/>
<pb n="KR4c0044_SBCK_021-10b"/>
秋果倍収歳省度支錢千三百萬八年詔拜殿中侍御史錫<lb/>
服朱銀<hi>或作朱金方云銀緋唐五品服</hi>其冬來朝奏曰得益開田四千頃則<lb/>
盡可以給塞下五城矣田五千頃法當用人七千臣令吏於<lb/>
無事時督習弓矢爲戰守備因可以制虜庶幾所謂兵農兼<lb/>
事務一而兩得者也<hi>或无幾字務一或作一務兩得或作得兩</hi>大臣方持其議吾<lb/>
以爲邊軍皆不知耕作開口望哺有司常僦人以車船自他<lb/>
郡往輸乗沙逆河逺者數千里人畜死蹄踵交道費不可勝<lb/>
計中國坐耗而邊吏恒苦食不繼<hi>坐耗或作坐見耗虚或作坐耗虚方从閤杭本定</hi>
今君所請田皆故秦漢時郡縣地其課績又巳驗白若從其<lb/>
言其利未可遽以一二數也今天子方舉羣䇿以収太平之<lb/>
功寧使士有不盡用之歎懷竒見而不得施設也君又何憂<lb/>
而中臺士大夫亦同言侍御韓君前領三縣紀綱三州奏課<lb/>
常爲天下第一行其計於邊其功烈又赫赫如此使盡用其<lb/>
<pb n="KR4c0044_SBCK_021-11a"/>
䇿西北邊故所没地可指期而有也聞其歸皆相勉爲詩以<lb/>
推大之而屬余爲序<lb/>
　　　送鄭十　校理序<hi>涵宰相餘慶之子</hi>
祕書御府也天子猶以爲外且逺不得朝夕視始更聚書集<lb/>
賢殿别置校讎官曰學士曰校理<hi>士下方无曰字</hi>常以寵丞相爲大<lb/>
學士其他學士皆逹官也校理則用天下之名能文學者苟<lb/>
在選不計其秩次惟所用之<hi>名下或有上字又或有而字</hi>由是集賢之書<lb/>
盛積盡秘書所有不能處其半書日益多官日益重四年鄭<lb/>
生涵始以長安尉選爲校理人皆曰是宰相子能㳟儉守教<lb/>
訓好古義施於文辭者如是而在選公卿大夫家之子弟其<lb/>
勸耳矣<hi>家下方有選字非是</hi>愈爲慱士也始事相公於祭酒分教東都<lb/>
生也事相公於東太學今爲郎於都官也又事相公於居守<lb/>
<hi>居上或之於字</hi>三爲屬吏經時五年觀道德於前後聽教誨於左右<lb/>
<pb n="KR4c0044_SBCK_021-11b"/>
可謂親薫而炙之矣<hi>方无後字</hi>其髙大逺宻者不敢隱度論也其<lb/>
勤巳而務博施以已之有欲人之能不知古君子何如耳<hi>方无</hi>
<hi>耳字或作爾</hi>今生始進仕獲重語於天下而慊慊若不足眞能守<lb/>
其家法矣其在門者可進賀也<hi>門下或有下字</hi>求告來寕朝夕侍側<lb/>
東都士大夫不得見其面於其行日分司吏與留守之從事<lb/>
竊載酒肴席定鼎門外盛賔客以餞之<hi>司下或有郎字</hi>旣醉各爲詩<lb/>
五韻且屬愈爲序<lb/>
　　　詩<hi>洛字</hi>
<hi>詩下或有曰字注洛上或有得字</hi>
相公倦合鼎分正新邑洛<hi>正或作政</hi>才子冨文華校讎天禄閣<hi>孫曰</hi>
<hi>天禄獸名漢時有貢此獸者因以名閣以藏秘書</hi>壽觴嘉節過歸騎春衫薄<hi>衫方作和</hi>鳥<lb/>
哢<hi>音弄郭璞云鳥吟</hi>正交加楊花共紛泊親交誰不羡去去翔寥廓<lb/>
<hi>親交或作交親</hi>
<pb n="KR4c0044_SBCK_021-12a"/>
　　　韋侍講盛山十二詩序<lb/>
<hi>孫曰韋侍講處厚字德載自考功郎中貶開州刺史盛山郡名○講或作御或作盛山唱和詩序</hi>
韋侯昔以考功副郎守盛山人謂韋侯美士考功顯曹盛山<lb/>
僻郡奪所宜處納之惡地以枉其材韋侯將怨且不釋矣或<lb/>
曰不然夫得利則躍躍以喜不利則戚戚以泣若不可生者<lb/>
豈韋侯謂哉<hi>躍躍方从閣杭本无下躍字以下句偶之非是不利不下或有得字謂哉上或有之字</hi>韋<lb/>
侯讀六藝之文以探周公孔子之意又妙能爲辭章可謂儒<lb/>
者<hi>藝下方无之字探杭作深子下方无之字皆非是</hi>夫儒者之於患難苟非其自取<lb/>
之其拒而不受於懷也若築河堤以障屋霤其容而消之也<lb/>
若水之於海冰之於夏日其翫而忘之以文辭也若奏金石<lb/>
以破蟋蟀之鳴蟲飛之聲况一不快於考功盛山一出入息<lb/>
之間哉未幾果有以韋侯所爲十二詩遺余者其意方且以<lb/>
入谿谷上巖石追逐雲月不足日爲事讀而歌詠之令人欲<lb/>
<pb n="KR4c0044_SBCK_021-12b"/>
棄百事往而與之游不知其出於巴東以屬朐䏰也<hi>或无方字歌詠</hi>
<hi>或作詠歌朐䏰方云說文䖝名漢中有朐䏰縣地下多此䖝因以爲名朐從肉句声考其義當作潤蠢唐韻音蠢潤刘禹</hi>
<hi>錫音屈忍漢書朐音劬通典曰開州漢之朐䏰地也○樊曰前漢志作朐䏰巴東郡縣名也洪曰地理志開州盛山郡義</hi>
<hi>寕二年置天宝元年更名朐䏰故城在今䕫州雲安縣西</hi>于時應而和者凡十人<hi>方云樊謂考下</hi>
<hi>文只六人一日和者十人而時集闕下者六人耳</hi>及此年韋侯爲中書舎人侍講六<lb/>
經禁中<hi>諸本作及此年閣本作明年方从杭本作時年云謂此時之年也韋以元和十一年刺盛山韓以長慶一</hi>
<hi>年作序閣本作明年由時字訛也○今按作明年則非實作時年則不詞當從諸本作及此年則无可疑矣諸本禁中下</hi>
<hi>有名處厚字</hi>和者通州元司馬爲宰相洋州許使君爲京兆忠州<lb/>
白使君爲中書舎人李使君爲諌議大夫黔府嚴中丞爲祕<lb/>
書監温司馬爲起居舎人皆集闕下<hi>和者下六人諸本亦各書其名云元司馬名稹</hi>
<hi>許使君名康佐白使君居易李使君景儉嚴中丞武温司馬造方以閣杭本并上文名処厚共刪十四字云蜀本側書稹</hi>
<hi>康佐居易景儉造五名獨嚴不書其名今考嚴謂嚴謨時爲祕書監楽天集有制詞可考諸本改作嚴武蜀本又作少監</hi>
<hi>皆非也李景儉自楚州召還温造自朗州召還今皆不著其郡亦闕文也</hi>於是盛山十二詩與其<lb/>
<pb n="KR4c0044_SBCK_021-13a"/>
和者大行於時聮爲大卷家有之焉<hi>山下方有之字</hi>慕而爲者將日<lb/>
益多則分爲别卷韋侯俾余題其首<lb/>
　　　石鼎聮句詩序<lb/>
<hi>閣本无此篇方云洪慶善曰張文潜本校與諸本特異盖原於蔡文忠也然増損太多不知得於何</hi>
<hi>本今姑以杭蜀本爲正○今按張本多可取當附見以備参考</hi>
元和七年十二月四日衡山道士軒轅彌明自衡下來<hi>下或作山</hi>
舊與劉師服進士衡湘中相識將過太白知師服在京夜抵<lb/>
其居宿<hi>知下師服張本作劉或无夜字</hi>有校書郎侯喜新有能詩聲夜與劉<lb/>
說詩彌明在其側貌極醜白鬚黒面長頸而髙結喉中又作<lb/>
楚語<hi>方云蔡張本皆作長頸而結喉无髙与中字唐子西日結古䯻字也髙結當句斷漢陸賈傳尉佗魁結顔曰讀</hi>
<hi>爲椎䯻云一撮之䯻其形如椎髙結語原此〇今按古語自有城中好髙結不必引椎結也但道士之首加冠不作椎結</hi>
<hi>讀結爲䯻而以喉属下句者虽有据而非是盖長頸故見其結喉之髙而此髙結喉中又作楚語也不然則當從蔡張本</hi>
<hi>刪髙中二字</hi>喜視之若無人彌明忽軒衣張眉指鑪中石鼎謂喜<lb/>
<pb n="KR4c0044_SBCK_021-13b"/>
曰子云能詩能與我賦此乎<hi>云方作之又无能詩二字非是</hi>劉往見衡湘間<lb/>
人說云年九十餘矣<hi>方本年上有其字无矣字</hi>解捕逐鬼物拘囚蛟螭虎<lb/>
豹不知其實能否也<hi>方无觧字觧張作能拘囚張作罔兩不上方有然字而无其字或无否字</hi>見<lb/>
其老頗貌敬之不知其有文也聞此說大喜即援筆題其首<lb/>
兩句次傳於喜喜踊躍即綴其下云云<hi>張无說字即方作旣於下兩喜字張本並</hi>
<hi>作侯方无下字</hi>道士啞<hi>烏格切笑声</hi>然笑曰子詩如是而巳乎即䄂手竦<lb/>
肩倚北牆坐謂劉曰吾不解丗俗書子爲我書<hi>䄂方从杭蜀本作抽倚或</hi>
<hi>坐旁或无坐字觧或作能後同子為上方有弟字我書下有吾句字</hi>因髙吟曰龍頭縮菌蠢<hi>上求</hi>
<hi>宛切退縮皃張衡曰芝房菌蠢生其隈</hi>豕腹漲彭亨𥘉不似經意詩㫖有似譏<lb/>
喜<hi>不似張本作似非○疑當乙作似不</hi>二子相顧慙駭欲以多窮之即又爲而<lb/>
傳之喜喜思益苦務欲壓道士毎營度欲出口吻聲鳴益悲<lb/>
操筆欲書將下復止竟亦不能竒也<hi>二子張作一人喜下方无思字度下或无欲字</hi>
<hi>欲書張作而書</hi>畢即傳道士道士髙踞大唱曰劉把筆吾詩云云<hi>或无</hi>
<pb n="KR4c0044_SBCK_021-14a"/>
<hi>詩字張本作刘進士把筆則又髙吟云云</hi>其不用意而功益竒<hi>此从張本下四字方作益切竒出非</hi>
<hi>是或疑其當作若</hi>不可附說語皆侵劉侯喜益忌之劉與侯皆巳賦<lb/>
十餘韻彌明應之如響皆頴脫含譏諷夜盡三更二子思竭<lb/>
不能續因起謝曰尊師非丗人也某伏矣願爲弟子不敢更<lb/>
論詩<hi>侵刘下方无侯字夜盡三更諸本在不能續之下下更有一子二字此从張本方从杭蜀本文粹无益忌至譏</hi>
<hi>諷二十四字及思竭不能續五字但有喜字属上句又盡作益二子二字下便連因起謝張本又以尽為盖而一本併无</hi>
<hi>盡益盖三字〇今按方本簡嚴諸本重復然簡嚴者似於亊理有所未盡而重複者乃得見其曲折之詳但今恐有漏落</hi>
<hi>故且从諸本及張本而方本固在其中但方本語侵刘喜刘旣書姓喜不當独書名恐刘下本有侯字而下文别有喜字</hi>
<hi>之誤也諸本喜益忌之之下復云刘与侯皆巳賦十餘韻語亦太冗張本夜盡三更四字属於含譏諷之下固善然似不</hi>
<hi>若移於喜益忌之之下此皆未敢自以為然讀者詳之非丗人也或无丗字或作非丗人能出也張本某下有等字伏或</hi>
<hi>作服</hi>道士奮曰不然章不可以不成也<hi>奮下或有髯字或有目字或有然字○今按恐</hi>
<hi>或有髯字</hi>又謂劉曰把筆來吾與汝就之<hi>或无來字方无吾与汝就之五字</hi>即又<lb/>
唱出四十字爲八句書訖使讀<hi>讀</hi>畢謂二子曰章不巳就乎<lb/>
<pb n="KR4c0044_SBCK_021-14b"/>
二子齊應曰就矣<hi>張无即字出或作書非是訖使方作止即下讀字張本作之属上句方无不字</hi>道<lb/>
士曰此皆不足與語此寧爲文邪吾就子所能而作耳非吾<lb/>
之所學於師而能者也吾所能者子皆不足以聞也獨文乎<lb/>
哉吾語亦不當聞也吾閉口矣<hi>此皆或作子皆就下方无子字作下或有之字耳方作矣</hi>
<hi>吾所能或作吾所聞語下張本有子字</hi>二子大懼皆起立牀下拜曰不敢他有<lb/>
問也願聞一言而巳<hi>張无皆字</hi>先生稱吾不解人閒書敢問解何<lb/>
書請聞此而巳道士寂然若無聞也<hi>方无敢問解何書五字請聞下十三字張本但</hi>
<hi>存寂然二字无十一字</hi>累問不應二子不自得即退就座道士倚牆睡<lb/>
鼻息如雷鳴二子怛<hi>當割切悲惨也</hi>然失色不敢喘斯須曙鼓<graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
                    <graphic n="KR1379" url="https://raw.githubusercontent.com/kanripo/KR-Gaiji/master/images/KR1379.png" mimeType="image/png"/>
<hi>音彤皷声</hi>二子亦困遂坐睡<hi>喘上張本有少字方无遂坐睡三字</hi>及覺日巳上驚顧<lb/>
覔道士不見<hi>上張本作出方无驚字</hi>即問童奴奴曰天且明道士起出<lb/>
門若將便旋然奴怪乆不返即出到門覔無有也<hi>童張本作僮奴曰上</hi>
<hi>張有僮字張无到門字覔下有之字</hi>二子驚惋<hi>烏貫切驚歎也</hi>自責若有失者間遂詣<lb/>
<pb n="KR4c0044_SBCK_021-15a"/>
余言余不能識其何道士也嘗聞有隱君子彌明豈其人耶<lb/>
韓愈序<lb/>
　　　石鼎聮句詩<hi>或无此題</hi>
巧匠斵山骨刳中事煎烹<hi>師服</hi>直柄未當權塞口且吞聲<hi>喜</hi>龍<lb/>
頭縮菌蠢豕腹漲彭亨<hi>弥明</hi>外苞乾蘚文中有暗浪驚<hi>師服</hi>在冷<lb/>
足自安<hi>方从杭蜀文粹作安自足旣无文理對偶又差方本誤改多類此</hi>遭焚意彌貞<hi>喜</hi>謬<lb/>
當鼎鼐間妄使水火爭<hi>弥明</hi>大似烈士膽圎如戰馬纓<hi>師服</hi>上比<lb/>
香爐尖下與鏡面平<hi>喜</hi>秋瓜未落蔕凍芋強抽萌<hi>弥明</hi>一塊元<lb/>
氣閉細泉幽竇傾<hi>師服</hi>不值輸寫處焉知懷抱清<hi>喜</hi>方當洪鑪<lb/>
然益見小器盈<hi>弥明</hi>睆睆<hi>華綰切潮本作皖莊子睆睆/然有纏之中一作宛宛</hi>無刃迹<lb/>
團團類天成<hi>師服</hi>遥疑龜負圗岀曝曉正晴<hi>喜</hi>旁有雙耳穿<hi>雙或</hi>
<hi>作隻</hi>上爲孤䯻撑<hi>諸本此下无弥明字○今按此似二子譏道士之詞恐实非弥明語</hi>或訝短尾<lb/>
銚<hi>徒弔切</hi>又似無足鐺<hi>𥘉耕切燒器師服</hi>可惜寒食毬擲此傍路坑<hi>喜</hi>
<pb n="KR4c0044_SBCK_021-15b"/>
何當出灰灺<hi>徐也切燭烬也</hi>無計離缾罌<hi>弥明</hi>陋質荷斟酌狹中愧提<lb/>
擎<hi>師服</hi>豈能煑仙藥但未汙羊羮<hi>喜</hi>形模婦女笑度量兒童輕<lb/>
<hi>弥明</hi>徒示堅重性<hi>示方/作爾</hi>不過升合盛<hi>師服○過方作合合或作斗盛或作成</hi>傍似<lb/>
廢轂仰<hi>傍方作仍</hi>側見折軸横<hi>喜</hi>時於蚯蚓竅微作蒼蠅鳴<hi>弥明</hi>以<lb/>
兹翻溢愆<hi>以兹或作忽罹</hi>實負任使誠<hi>師服</hi>常居顧眄地敢有漏洩情<lb/>
<hi>喜</hi>寧依暖熱弊不與寒凉并<hi>弥明</hi>區區徒自效瑣瑣不足呈<hi>喜○</hi>
<hi>諸本此下无喜字</hi>迥旋但兀兀開闔惟鏗鏗<hi>師服</hi>全勝瑚璉貴空有口<lb/>
傳名豈比爼豆古不爲手所撜<hi>方云撜徒庚切博雅曰揬也淮南子子路撜溺而受牛謝</hi>
<hi>注撜㪯也平上声通洪本一作掁</hi>磨礱去圭角浸潤著光精願君莫嘲誚此<lb/>
物方施行<hi>四韻並弥明所作○又年譜云或謂軒轅寓公姓弥明寓公名盖以文滑稽耳是不然刘侯雖皆公</hi>
<hi>門人然不應譏誚如是之甚且言弥明形貌声音之陋亦豈公自詞耶而列仙傳又有弥明傳要必有是人矣〇今按此</hi>
<hi>詩句法全類韓公而或者所謂寓公姓名者盖軒轅反切近韓字弥字之義又與愈字相類即張籍所譏与人爲无实駮</hi>
<hi>雜之說者也故竊意或者之言近是洪氏所疑容皃声音之陋乃故爲幻語以資笑謔又以乱其事实使讀者不之斍耳</hi>
<pb n="KR4c0044_SBCK_021-16a"/>
</p>
<p>
</p>
  </div>
</body>
</text>
</TEI>
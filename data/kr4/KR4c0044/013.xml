<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_013-1a"/>
朱文公校昌黎先生集卷之十三<hi>考異音釋附</hi>
　雜著<lb/>
　　　子産不毀郷校頌<lb/>
我思古人伊鄭之僑以禮相國人未安其敎遊于郷之校衆<lb/>
口囂<hi>囂安或作知方云此以教叶僑与囂車舝詩用韵如此</hi>或謂子産毀郷校則止曰<lb/>
何患焉可以成美夫豈多言亦各其志善也吾行不善吾避<lb/>
維善維否我於此視川不可防言不可弭下塞上聾邦其傾<lb/>
矣旣郷校不毀而鄭國以理在周之興養老乞言及其巳衰<lb/>
謗者使監成敗之迹昭哉可觀<hi>哉或作然</hi>維是子産執政之式維<lb/>
其不遇化止一國誠率是道相天下君父暢旁逹施及無珢<lb/>
<hi>君或作者交暢旁逹方从三本作旁暢交逹非是逹或作通</hi>於虖四海所以不理有君無<lb/>
臣誰其嗣之我思古人<hi>理下或有者字</hi>
　　　釋言<lb/>
<pb n="KR4c0044_SBCK_013-1b"/>
<hi>此元和二年春作宰相鄭絪翰林斈士李吉甫中書舎人裴垍也洪日囯語云驪姬使奄楚以環釋</hi>
<hi>言注云以言自觧釋也退之作釋言取此</hi>
元和元年六月十日<hi>方无十日字</hi>愈自江陵法曹詔拜國子博士<lb/>
始進見今相國鄭公公賜之坐<hi>方无下公字</hi>且曰吾見子某詩吾<lb/>
時在翰林職親而地禁不敢相聞今爲我寫子詩書爲一通<lb/>
以來<hi>我下或有盡字而无爲一通以字或无爲我字而有盡字一方作二</hi>愈再拜謝退録詩書<lb/>
若干篇擇日時以獻<hi>若干方作箸于獻下或有之字○今按著于萹雖古語然施之於此似不相入</hi>
<hi>且公亦未必特用此語以爲竒也</hi>於後之數月有來謂愈者曰子獻相國詩<lb/>
書乎曰然曰有爲䜛於相國之座者曰韓愈曰相國徴余文<lb/>
余不敢匿相國豈知我哉子其愼之<hi>或无爲字愼下方无之字</hi>愈應之曰<lb/>
愈爲御史得罪德宗朝同遷于南者凡三人獨愈爲先収用<lb/>
相國之賜大矣百官之進見相國者或立語以退而愈辱賜<lb/>
坐語相國之禮過矣<hi>以或作巳</hi>四海九州之人自百官巳下欲以<lb/>
<pb n="KR4c0044_SBCK_013-2a"/>
其業徹相國左右者多矣皆憚而莫之敢獨愈辱先索相國<lb/>
之知至矣賜之大禮之過知之至是三者於敵以下受之宜<lb/>
以何報况在天子之宰乎<hi>敵以或作敵巳方云囯語自敵以下則有讎注敵体也今人多用敵</hi>
<hi>巳字者非宰下或有相字</hi>人莫不自知凡適於用之謂才堪其事之謂力<lb/>
愈於二者雖日勉焉而不近束帶執笏立士大夫之行不見<lb/>
斥以不肖幸矣其何敢敖於言乎<hi>或无乎字</hi>夫敖雖凶德必有恃<lb/>
而敢行愈之族親鮮少無扳<hi>音攀引也</hi>聮之勢於今不善交人無<lb/>
相先相死之友於朝無宿資蓄貨以鈞聲勢<hi>宿資蓄貨或作宿貨蓄資</hi>弱<lb/>
於才而腐於力不能奔走乘機抵巇<hi>虚宜切</hi>以要權利夫何恃<lb/>
而敖若夫狂惑䘮心之人蹈河而入火妄言而罵詈者則有<lb/>
之矣而愈人知其無是疾也雖有䜛者百人相國將不信之<lb/>
矣愈何懼而愼歟<hi>相囯或作宰相或无欤字</hi>旣累月又有來謂愈曰有讒<lb/>
子於翰林舎人李公與裴公者子其愼歟愈曰二公者吾君<lb/>
<pb n="KR4c0044_SBCK_013-2b"/>
朝夕訪焉以爲政於天下而階太平之洽<hi>或作理</hi>居則與天子<lb/>
爲心膂出則與天子爲股肱四海九州之人自百官已下其<lb/>
孰不願忠而望賜<hi>不下或有能字非是</hi>愈也不狂不愚不蹈河而入火<lb/>
病風而妄罵不當有如讒者之說也雖有讒者百人二公將<lb/>
不信之矣愈何懼而愼旣以語應客夜歸私自尤曰咄<hi>當没切</hi>
市有虎而曽參殺人讒者之效也詩曰取彼讒人投卑豺虎<lb/>
豺虎不食投卑有北有北不受投卑有昊傷於讒疾而甚之<lb/>
之辭也又曰亂之𥘉生僭始旣涵亂之又生君子信讒始疑<lb/>
而終信之之謂也孔子曰逺佞人夫佞人不能逺則有時而<lb/>
信之矣今我恃直而不戒禍其至哉徐又自解之曰市有虎<lb/>
聽者庸也曽參殺人以愛惑聦也巷伯之傷亂丗是逢也<hi>聦或</hi>
<hi>作聴非是乱丗方作丗乱</hi>今三賢方與天子謀所以施政於天下而階太<lb/>
平之治聽聦而視明公正而敦大夫聦明則聽視不惑公正<lb/>
<pb n="KR4c0044_SBCK_013-3a"/>
則不邇䜛邪敦大則有以容而思彼䜛人者孰敢進而爲䜛<lb/>
哉<hi>聽視或作視聽進而或作而進</hi>雖進而爲之亦莫之聽矣我何懼而愼<hi>方无</hi>
<hi>而愼字</hi>旣累月上命李公相客謂愈曰子前𬒳言於一相今李<lb/>
公又相子其危哉<hi>方无哉字</hi>愈曰前之謗我於宰相者翰林不知<lb/>
也後之謗我於翰林者宰相不知也今二公合處而㑹言若<lb/>
及愈必曰韓愈亦人耳彼敖宰相又敖翰林其將何求必不<lb/>
然吾乃今知免矣旣而䜛言果不行<hi>宰相或皆作相囯乃今或作今乃又无矣字旣</hi>
<hi>下方无而字</hi>
　　愛直贈李君房别<lb/>
左右前後皆正人也欲其身之不正烏可得邪<hi>烏或作焉</hi>吾觀李<lb/>
生在南陽公之側有所不知知之未甞不爲之思有所不疑<lb/>
疑之未嘗不爲之言勇不動于氣義不陳乎色<hi>乎或作于</hi>南陽公<lb/>
舉措施爲不失其宜天下之所窺觀稱道洋洋者抑亦左右<lb/>
<pb n="KR4c0044_SBCK_013-3b"/>
前後有其人乎<hi>公下或有之字有其方作其有</hi>凡在此趨公之庭議公之事<lb/>
者吾旣從而遊矣<hi>或无此字〇今按此下疑當有而字</hi>言而公信之者謀而公<lb/>
從之者四方之人則旣聞而知之矣李生南陽公之甥也人<lb/>
不知者將曰李生之託婚於貴富之家將以充其所求而止<lb/>
耳故吾樂爲天下道其爲人焉今之從事於彼也吾爲南陽<lb/>
公愛之<hi>爲南上或有能字</hi>又未知人之舉李生於彼者何辭彼之所<lb/>
以待李生者何道<hi>又或作且</hi>舉不失辭待不失道雖失之此足愛<lb/>
惜而得之彼爲歡忻於李生道猶若也舉之不以吾所稱待<lb/>
之不以吾所期李生之言不可出諸其口矣吾重爲天下惜<lb/>
之<hi>惜或作爱</hi>
　　　張中丞傳後叙<lb/>
元和二年四月十三日𥘉愈與呉郡張籍閱家中舊書得李<lb/>
翰所爲張廵使<hi>廵上方无張字</hi>翰以文章自名爲此傳頗詳密然尚<lb/>
<pb n="KR4c0044_SBCK_013-4a"/>
恨有闕者不爲許逺立傳又不載雷萬春事首尾逺雖材若<lb/>
不及廵者開門納廵位本在廵上授之柄而處其下無所疑<lb/>
忌竟與廵俱守死成功名城䧟而虜與廵死先後異耳<hi>開上或疑</hi>
<hi>當有然字</hi>兩家子弟材智下不能通知二父志以爲廵死而逺就<lb/>
虜疑畏死而辭服於賊逺誠畏死何苦守尺寸之地食其所<lb/>
愛之肉以與賊抗而不降乎當其圍守時外無蚍<hi>音孚音毗虫浮</hi>蟻<lb/>
子之援所欲忠者國與主耳而賊語以國亡主滅<hi>語方校作悟滅下或</hi>
<hi>有悟之字〇今按悟字无理且从諸本作語若果合有悟字即是誤字之訛但以字上若有語字或誤字或語之字或誤</hi>
<hi>之字即滅字下皆不當復有誤之字若以字上无此四種字即烕字下皆當有誤之字</hi>逺見救援不至<lb/>
而賊來益衆必以其言爲信外無待而猶死守人相食且盡<lb/>
雖愚人不能数日而知死處矣逺之不畏死亦明矣烏有城<lb/>
壞其徒俱死獨蒙愧恥求活雖至愚者不忍爲嗚呼而謂逺<lb/>
之賢而爲之邪<hi>其徒上方有而字或又疑而字當在死字之下邪上方无之字</hi>說者又謂逺<lb/>
<pb n="KR4c0044_SBCK_013-4b"/>
與廵分城而守城之䧟自逺所分始以此詬逺此又與兒童<lb/>
之見無異<hi>詬或作語非是</hi>人之將死其藏腑必有先受其病者引繩<lb/>
而絶之其絕必有處觀者見其然從而尤之其亦不逹於理<lb/>
矣小人之好議論不樂成人之美如是哉如廵逺之所成就<lb/>
如此卓卓猶不得免其他則又何說當二公之𥘉守也寜能<lb/>
知人之卒不救棄城而逆遁苟此不能守雖避之他處何益<lb/>
<hi>之卒或无之字</hi>及其無救而且窮也將其創<hi>楚良切/傷也</hi>殘餓羸<hi>倫為切</hi>之<lb/>
餘雖欲去必不逹二公之賢其講之精矣守一城捍天下以<lb/>
千百就盡之卒戰百萬日滋之師蔽遮江淮沮遏其勢天下<lb/>
之不亡其誰之功也<hi>之不或无之字非是</hi>當是時棄城而圖存者不可<lb/>
一二數<hi>所矩切</hi>擅彊兵坐而觀者相環也不追議此而責二公<lb/>
以死守亦見其自比於逆亂設淫辭而助之攻也<hi>改或作功非是</hi>愈<lb/>
嘗從事於汴徐二府屢道於兩府閒<hi>府或作</hi>親祭於其所謂雙<lb/>
<pb n="KR4c0044_SBCK_013-5a"/>
廟者其老人往往說巡逺時事云南霽雲之乞救於賀蘭也<lb/>
<hi>方无之字</hi>賀蘭嫉巡逺之聲威功績出巳上不肯出師救愛霽雲<lb/>
之勇且壯不聽其語彊留之具食與樂延霽雲坐霽雲慷慨<lb/>
語曰雲來時雎<hi>音綏宋州也</hi>陽之人不食月餘日矣雲雖欲獨食<lb/>
義不忍雖食且不下咽<hi>慷上或无霽雲字非是</hi>因拔所佩刀㫁一指血<lb/>
淋漓以示賀蘭一座大驚皆感激爲雲泣下雲知賀蘭終無<lb/>
爲雲出師意即馳去將出城抽矢射佛寺浮圖矢著<hi>直略切</hi>其<lb/>
上甎半箭曰吾歸破賊必滅賀蘭此矢所以志也<hi>箭或作笴歸或作師</hi>
<hi>非是</hi>愈貞元中過泗州船上人猶指以相語城䧟賊以刃脅降<lb/>
巡巡不屈即牽去將斬之又降霽雲雲未應<hi>或无霽字</hi>巡呼雲曰<lb/>
南八男兒死耳不可爲不義屈雲笑曰欲將以有爲也公有<lb/>
言雲敢不死即不屈<hi>欲將或疑衍一字</hi>張籍曰有于嵩者少依於巡<lb/>
及廵起事嵩常在圍中<hi>及巡或作及其常方作甞</hi>籍大曆中於和州烏江<lb/>
<pb n="KR4c0044_SBCK_013-5b"/>
縣見嵩嵩時年六十餘矣<hi>或无下嵩字</hi>以巡𥘉甞得臨渙縣尉好<lb/>
斈無所不讀<hi>或无甞字</hi>籍時尚小粗問巡逺事不能細也云巡長<lb/>
七尺餘鬚髯若神嘗見嵩讀漢書謂嵩曰何爲乆讀此<hi>乆或作又</hi>
嵩曰未熟也巡曰吾於書讀不過三徧終身不忘也因誦嵩<lb/>
所讀書盡卷不錯一字嵩驚以爲巡偶熟此卷因亂抽他帙<lb/>
以試無不盡然嵩又取架上諸書試以問巡巡應口誦無疑<lb/>
嵩從巡乆亦不見巡常讀書也爲文章操𥿄筆立書未嘗起<lb/>
草<hi>起方作有〇樊日廵開元二十四年進士刘夢得嘉話載其謝加金吾表有云主辱臣死當臣致命之時惡稔罪盈</hi>
<hi>是賊滅亡之日激勵將士賦詩有云褁瘡猶出陣飲血更登陴又夜聞笛声詩有云營開星月近戦苦陣雲深觀此則廵</hi>
<hi>之文章可見矣一本作未甞有草新添巡守睢陽詩全章云接戦春來苦孤城日漸危合圍侔月暈分守效魚䴡屡厭黄</hi>
<hi>塵起時將白羽麾裹瘡猶出陣斂血更登陴忠信應難敵堅貞自不移无人報天子心計欲何施</hi>𥘉守睢陽<lb/>
時士卒僅萬人城中居人户亦且數萬巡因一見問姓名其<lb/>
後無不識者<hi>或无户字</hi>巡怒鬚髯輒張及城䧟賊縛巡等數十人<lb/>
<pb n="KR4c0044_SBCK_013-6a"/>
<pb n="KR4c0044_SBCK_013-7a"/>
王拜稽首天子之光庶德昭融神斯降祥殊本連理之柯同<lb/>
榮異壟之禾<hi>方云三館本潮本之何皆作枝柯仍与下文同榮爲一句今本木作禾由枝字訛也○今按殊</hi>
<hi>本連理之柯即今所頌之木也同榮異壟之禾即書所謂異畒同類之嘉禾也盖追爲前白之預言而汎㪯其類耳司馬</hi>
<hi>相如所謂雙觡共抵之獸其句法亦類此如方所定則理乖語贅句分而韵不恊失之逺矣</hi>吾傒之産兹<lb/>
土也乆矣<hi>方无之字〇今按之字疑當作其</hi>今欲明于大君紀于䇿書王抑<lb/>
余也冶金伐石垂耀無極王余抑也<hi>欲或作將王余抑也或作余抑王也或依上文</hi>
<hi>作王抑余也方从三本定此〇今按抑余余抑盖互文以叶韻耳作余抑王固无理作王抑余亦重復无它竒當从方本</hi>
<hi>爲是</hi>奮肆姁媮<hi>上音劬下音俞美熊也</hi>不知所如願託頌詞長言之于康<lb/>
衢頌曰<lb/>
木何爲兮此祥洵厥美兮在吾王<hi>洵方作詢非是</hi>願封植兮永固俾<lb/>
斯人兮不忘<hi>斯或作其人或作民</hi>
　　　汴州東西水門記<hi>并序</hi>
貞元十四年正月戊子隴西公命作東西水門<hi>或无隴西二字非是方云</hi>
<pb n="KR4c0044_SBCK_013-7b"/>
<hi>董晋本仲舒之裔自廣川徙隴西故云</hi>越三月辛巳朔水門成三日癸未大合<lb/>
樂設水嬉㑹監軍軍司馬賔佐僚屬將校熊羆之士肅四方<lb/>
之賔客以落之士女龢<hi>古和字</hi>㑹闐郭溢郛旣卒事其從事昌<lb/>
黎韓愈請紀成績其詞曰<lb/>
維汴州河水自中注厥𥘉距河爲城其不合者誕寘聮鎖于<lb/>
河宵浮晝湛舟不潜通<hi>距或作拒不合或作弗合湛或作沈舟不方作舟用方並从石本○今按</hi>
<hi>上下文意盖言置鎖雖足以禁舟之潜通然未<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>虧䟽宣洩之患故須作水門耳諸本作舟不潜通者是也今上文旣言</hi>
<hi>置鎖而下文乃天舟用潜通則是鎖為虚設而其下句亦不應著然字矣若以為誤則石本乃當時所刻不應有誤然亦</hi>
<hi>安知非其書者之誤刻者之誤况或非所親見則又安知非傳者之誤耶其說之未盡者又見於溪堂盤谷等篇覧者詳</hi>
<hi>之</hi>然其襟抱虧䟽風氣宣洩邑居弗寜訛言屢騰歷載巳來<lb/>
孰究孰思皇帝御天下十有八載此邦之人遭逢疾威嚚童<lb/>
噭嘑<hi>上音呌下音呼皆声也嚚童李迺</hi>刼衆阻兵懍懍栗栗若墜若覆時維<lb/>
隴西公受命作潘爰自洛京單車來臨遂拯其危遂去其疵<lb/>
<pb n="KR4c0044_SBCK_013-8a"/>
<hi>拯或作持</hi>弗肅弗厲薰爲大和神應祥福五榖穰熟旣庶而豐人<lb/>
力有餘監軍是咨司馬是謀<hi>諸本及石本皆有此二句方从閤本刪去云閤本盖公晚年所</hi>
<hi>定當从之○今詳此二語疑後人惡監軍二字而刪之耳方氏直謂閤本為公晚年所定不知何據而云然以今觀之其</hi>
<hi>舛誤為最多疑為𥘉出未校之本前巳辨之詳矣大抵館閤藏書不過取之民間而諸儒略以官課校之耳豈能一一精</hi>
<hi>善過於私本丗俗但見其為官本便尊信之而不復問其文理之如何巳為可笑今此乃復造為改定之說以鉗衆口則</hi>
<hi>又可笑之甚也</hi>乃作水門爲邦之郛以固風氣以閈㓂偷<hi>閈戓作扞</hi>黄流<lb/>
渾渾飛閣渠渠因而飾之匪爲觀遊天子之武維隴西公是<lb/>
布天子之文維隴西公是宣<hi>文方从石閤蜀本作醇〇今按此記方氏多从石本石本固當</hi>
<hi>據信但上條用字大誤而此醇此亦未安耳</hi>河之沄沄<hi>有君切轉流也</hi>源于寔崙天子萬<lb/>
祀公多受祉乃伐山石刻之日月尚俾來者知作之所始<lb/>
　　　燕喜亭記<lb/>
<hi>燕或作宴此記方亦多从石本</hi>
太原王弘中在連州與學佛人景常元慧游<hi>佛下或有之字惠下或有者字</hi>
<pb n="KR4c0044_SBCK_013-8b"/>
異日從二人者行於其居之後丘荒之間上髙而望得異處<lb/>
焉斬茅而嘉樹列發石而清泉激輦糞壤燔椔翳<hi>燔或作焚椔側師切</hi>
<hi>詩作之屏之其椔其翳注曰木立死曰椔自斃曰翳</hi>却立而視之岀者突然成丘䧟者<lb/>
呀<hi>虚加切張口皃</hi>然成谷漥<hi>烏瓜切一日窊也老子窪則盈</hi>者爲池而缺者爲洞若<lb/>
有鬼神異物隂來相之自是弘中與二人者晨往而夕忘歸<lb/>
焉乃立屋以避風雨寒暑<hi>避或作禦寒上或有禦字或作立屋以避風雨旣除寒暑旣去或作</hi>
<hi>以禦風雨以除寒暑方从石本云左傳吾儕小人皆有闔庐以避燥<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>寒暑</hi>旣成愈請名之其丘<lb/>
曰竢德之丘蔽於古而顯於今有竢之道也<hi>其丘上或有名字有竢下或有</hi>
<hi>德字</hi>其石谷曰謙受之谷瀑<hi>音暴又歩木切</hi>曰振鷺之瀑谷言德瀑言<lb/>
容也其土谷曰黄金之谷瀑曰秩秩之瀑谷言容瀑言德也<lb/>
洞曰寒居之洞志其入時也池曰君子之池虚以鍾其美盈<lb/>
以出其惡也泉之源曰天澤之泉出髙而施下也合而名之<lb/>
以屋曰燕喜之亭取詩所謂魯侯燕喜者頌也<hi>名或作言者頌方从石閤</hi>
<pb n="KR4c0044_SBCK_013-9a"/>
<pb n="KR4c0044_SBCK_013-10a"/>
石以記<hi>方从石本无而字</hi>
　　　徐泗豪三州節度掌書記㕔石記<lb/>
<hi>豪諸本作濠石或作壁洪云地理志濠𥘉作豪元和三年改爲濠據退之作記時尚爲豪作濠誤矣</hi>
<hi>方云通典以爲州名字本作濠○今按顔魯公干禄字様及唐韵亦皆作豪而元和郡囯志云濠字</hi>
<hi>中間誤去水元和三年字又加水皆与地理志合但通典偶脫中間去水一節耳此濠字當以洪氏</hi>
<hi>作豪</hi>
書記之任亦難矣元戎整齊三軍之士統理所部之甿以鎭<lb/>
守邦國贊天子施教化<hi>整或作緫士或作事守或作定</hi>而又外與賔客四鄰<lb/>
交其朝覲聘問慰薦祭祀祈祝之文與所部之政三軍之號<lb/>
令升黜凡文辭之事皆出書記<hi>祈或作所</hi>非閎辨通敏兼人之才<lb/>
莫宜居之<hi>閎或作宏</hi>然皆元戎自辟然後命於天子<hi>後方作后</hi>苟其帥<lb/>
之不文則其所辟或不當亦其理宜也南陽公自御史大夫<lb/>
豪壽廬三州觀察使授節移鎭徐州歴十一年而掌書記者<lb/>
<pb n="KR4c0044_SBCK_013-10b"/>
三人<hi>者下或有凡字</hi>其一人曰髙陽許孟容入仕于王朝令爲尚書<lb/>
禮部郎中其一人曰京兆杜兼今爲尚書禮部貟外郎觀察<lb/>
判官其一人隴西李博自前郷貢進士授祕書省校書郎方<lb/>
爲之<hi>瀧上或有曰字</hi>南陽公文章稱天下其所辟實所謂閎辨通敏<lb/>
兼人之才者也後之人苟未知南陽公之文章吾請觀於三<lb/>
君子苟未知三君子之文章吾請觀於南陽公可知矣<hi>人苟下或</hi>
<hi>有有字</hi>蔚乎其相章炳乎其相輝志同而氣合魚川泳而烏雲<lb/>
飛也<hi>章方作扶或作華泳或作伏方无也字</hi>愈樂是賔主之相得也故請刻石<lb/>
以記之而䧟置于壁閒俾來者得以覧觀焉<hi>記下或无之字來上或无俾字</hi>
　　畫記<lb/>
雜古今人物小畫共一卷騎而立者五人騎而𬒳甲載兵立<lb/>
者十人<hi>兵下或无立字</hi>一人騎執大旗前立<hi>騎下或有而字</hi>騎而𬒳甲載兵<lb/>
行且下牽者十人騎且負者二人騎執器者二人騎擁田犬<lb/>
<pb n="KR4c0044_SBCK_013-11a"/>
者一人騎而牽者二人騎而驅者三人執羈<hi>居冝切</hi>靮<hi>音的馬韁</hi>立<lb/>
者二人騎而下倚馬臂隼而立者一人騎而驅渉者二人徒<lb/>
而驅牧者二人<hi>徒下方无而字驅牧方作騎牧○今按徒則非騎矣方誤</hi>坐而指使者一<lb/>
人甲冑手弓矢鈇鉞植者七人甲冑執幟植者十人負者七<lb/>
人偃寢休者二人甲冑坐睡者一人方渉者一人<hi>方无方字</hi>坐而<lb/>
脫足者一人<hi>方本坐上有方渉二字</hi>寒附火者一人雜執器物役者八<lb/>
人奉壷矢者一人舎而具食者十有一人<hi>具或作且十上或有二字</hi>挹且<lb/>
注者四人牛牽者二人<hi>二或作三</hi>驢驅者四人一人杖而負者<hi>負下</hi>
<hi>方无者字○今按一人字疑在負者之下</hi>婦人以孺子載而可見者六人<hi>婦人方作婦女</hi>
<hi>而无以字</hi>載而上下者三人孺子戯者九人凡人之事三十有二<lb/>
爲人大小百二十有三而莫有同者焉<hi>事下或有主字爲或作焉属上句非是</hi>
馬大者九匹於馬之中又有上者下者<hi>又有上者下者方从杭本作亦有馬之下</hi>
<hi>者焉蜀本同但又作亦閤本作亦有馬焉○今按此句三本皆无理唯别本作又有上者下者而无焉字乃与上下文意</hi>
<pb n="KR4c0044_SBCK_013-11b"/>
<hi>相属今从之</hi>行者牽者<hi>牽方作奔或併无四字○今按牽謂牽而行也後有走者則奔者爲重復當存牽而</hi>
<hi>去奔</hi>渉者陸者<hi>或无陸者二字〇今按此承渉者則陸爲方出水也不當无</hi>翹者顧者嗚者<lb/>
寢者訛者立者人立者<hi>或无人立者三字非是</hi>齕<hi>音纈又胡没切齧也</hi>者飲者溲<lb/>
者陟者降者痒磨樹者嘘者嗅者喜相戲者怒相踶齧<hi>五結切</hi>
者<hi>喜下或有而字</hi>秣者騎者驟者走者載服物者載狐兎者凡馬之<lb/>
事二十有七爲馬大小八十有三而莫有同者焉<hi>爲或作焉属上句非</hi>
<hi>是</hi>牛大小十一頭<hi>十下或有有字</hi>橐駝三頭<hi>橐或作駱下同方云漢書子虚賦注橐駝者言</hi>
<hi>其可負橐而駝物故以名</hi>驢如橐駝之數而加其一焉隼一犬羊狐兔麋<lb/>
鹿共三十旃車三兩雜兵器弓矢旌旗刀劔矛楯<hi>食尹切</hi>弓服<lb/>
矢房甲冑之屬缾盂簦<hi>音登又都滕切笠之長柄也史紀虞卿躡蹻擔簦是也笠蓋也</hi>笠筐<lb/>
筥錡釡<hi>錡其綺切方日筐圎曰筥皆以竹爲之三足日錡无足曰釡</hi>飲食服用之器壷矢<lb/>
博弈之具二百五十有一皆曲極其妙<hi>方从閤杭本用下有投壷二字而无器字</hi>
<hi>非是</hi>貞元甲戌年余在京師甚無事同居有獨孤生申叔者<hi>或无</hi>
<pb n="KR4c0044_SBCK_013-12a"/>
<hi>有字</hi>始得此畫而與余彈棊<hi>沈存中云弹棊有譜一卷其局方二尺中心髙如覆盂其巔為小壷</hi>
<hi>四角微隱起李商隱詩玉作弹棊局中心亦不平謂其中髙也白楽天詩弹棊局上事最妙是長斜謂抹角斜弹一發過</hi>
<hi>半局今譜中有此法抑子厚序棊用二十四棊者即此戯也</hi>余幸勝而獲焉意甚惜之以<lb/>
爲非一工人之所能運思蓋藂集衆工人之所長耳雖百金<lb/>
不願易也<hi>工下或皆无人字藂或作叢</hi>明年出京師至河陽與二三客論<lb/>
畫品格因出而觀之座有趙侍御者君子人也見之戚然若<lb/>
有感然<hi>感上或有所字或无若有感然四字</hi>少而進曰噫余之手摸也<hi>摸上或有所字</hi>
<hi>或作手之所摹也</hi>亡之且二十年矣余少時常有志乎兹事得國本<lb/>
絶人事而摸得之遊閩中而䘮焉居閑處獨時往來余懷也<lb/>
以其始爲之勞而夙好之篤也<hi>來上或有日字為上方无始字今以下文夙好之語推之</hi>
<hi>當有</hi>今雖遇之力不能爲己且命工人存其大都焉余旣甚愛<lb/>
之又感趙君之事因以贈之而記其人物之形狀與數而時<lb/>
觀之以自釋焉<lb/>
<pb n="KR4c0044_SBCK_013-12b"/>
　　藍田縣丞㕔壁記<lb/>
丞之職所以貳令於一邑無所不當問其下主簿尉主簿尉<lb/>
乃有分職丞位髙而偪例以嫌不可否事文書行吏抱成案<lb/>
詣丞卷其前鉗以左手右手摘𥿄尾鴈鶩行以進平立睨<hi>音詣</hi>
丞曰當署<hi>鴈或作尭曰下或有丞字</hi>丞渉筆占位署惟謹<hi>渉或作濡</hi>目吏問可<lb/>
不可吏曰得則退不敢略省漫不知何事官雖尊力勢反出<lb/>
主簿尉下諺數慢必曰丞至以相訾謷<hi>上將此切下牛刀切謷不省語也前漢声</hi>
<hi>謷謷說文云不省人也</hi>丞之設豈端使然哉<hi>諺或作劾或作該方从文苑云謂諺語之所㪯計者</hi>
<hi>以丞為慢之最且至以相訾謷也數所矩切</hi>博陵崔斯立種學績文以蓄其有泓<lb/>
涵演<hi>以淺切長流也</hi>迤日大以肆<hi>涵或作澄大以或作以大</hi>貞元𥘉挾其能戰藝<lb/>
於京師再進再屈於人<hi>杭本无再進二字文苑无下再字而屈下一字皆作千字方云斯立貞元</hi>
<hi>四年進士六年中博斈宏詞再進而屈千人也〇今按杭苑皆脫字方从苑為誤但唐人試宏詞者甚少如貞元九年僅</hi>
<hi>三十二人而巳作千人恐非是或疑千當作其如云屈其坐人也然无所据姑放穆天子傳闕其処以俟知者</hi>元和<lb/>
<pb n="KR4c0044_SBCK_013-13a"/>
𥘉以前大理評事言得失黜官再轉而爲丞兹邑始至喟曰<lb/>
官無卑顧材不足塞職旣噤<hi>巨禁切</hi>不得施用又喟曰丞哉丞<lb/>
哉余不負丞而丞負余則盡枿<hi>五割切</hi>去牙角一躡故跡破崖<lb/>
岸而爲之<hi>喟下或皆有然字負余上方有喜字云喜音許吏切黄覇傳少斈律令喜為吏岸下方无而字爲之</hi>
<hi>方作爲文而讀連下句曰為文丞言猶文具也○今按文丞不成文理方說之僻類如此</hi>丞㕔故有記壞<lb/>
漏汚不可讀<hi>按丞字或疑為衍文</hi>斯立易桷與瓦墁<hi>母官切</hi>治壁悉書前<lb/>
任人名氏庭有老槐四行南牆鉅竹千挺儼立若相持<hi>廷方云从</hi>
<hi>木說文梃一枚也</hi>水㶁㶁<hi>音虢</hi>循除鳴斯立痛掃漑對樹二松日哦其<lb/>
間<hi>日下或有吟字</hi>有問者輒對曰余方有公事子姑去考功郎中知<lb/>
制誥韓愈記<lb/>
　　　新修滕王閣記<lb/>
愈少時則聞江南多臨觀之美而滕王閣獨爲第一有瑰偉<lb/>
絶特之稱<hi>則或作嘗臨觀或作登臨特方从閤本作時非是</hi>及得三王所爲序賦記<lb/>
<pb n="KR4c0044_SBCK_013-13b"/>
等<hi>注或云王勃作游閤序王緒作賦今中丞王公為從事日作修閤記或並无</hi>壯其文辭益欲往<lb/>
一觀而讀之以忘吾憂繫官于朝願莫之遂十四年以言事<lb/>
斥守揭陽<hi>或无亊字揭或作朝</hi>便道取疾以至海上又不得過南昌而<lb/>
觀所謂滕王閣者其冬以天子進大號加恩區内移刺袁州<lb/>
袁於南昌爲屬邑<hi>於上方无袁字</hi>私喜幸自語以爲當得躬詣大府<lb/>
受約束於下執事及其無事且還儻得一至其處竊寄目償<lb/>
所願焉<hi>諸本皆同方獨从文苑无及其无亊且還儻得一至其処十二字而償作賞下又増適字○今按叙事當</hi>
<hi>如諸本乃有曲折而其先公後私不以遊覧雜乎受命之重尤得亊大府之体与聘礼旣受饔飱然後請觀乃從下門而</hi>
<hi>入意亦相似如方所定則皆失之而竊寄目賞語意生澁適所願亦不若償字之穏也</hi>至州之七月詔<lb/>
以中書舎人太原王公爲御史中丞觀察江南西道洪江饒<lb/>
䖍吉信撫袁悉屬治所八州之人前所不便及所願欲而不<lb/>
得者公至之日皆罷行之<hi>行上文苑有而字非是</hi>大者驛聞小者立變<lb/>
春生秋殺陽開隂閍<hi>生方从文苑作施○今按下字對偶文苑亦非是</hi>令修於庭戸<lb/>
<pb n="KR4c0044_SBCK_013-14a"/>
數日之間而人自得於湖山千里之外<hi>日或作月</hi>吾雖欲出意見<lb/>
論利害聽命於幕下而吾州乃無一事可假而行者又安得<lb/>
捨巳所事以勤館人則滕王閣又無因而至焉矣<hi>或无矣字</hi>其歳<lb/>
九月人吏浹和公與監軍使燕于此閣文武賔士皆與在席<lb/>
酒半合辭言曰此屋不修且壞前公爲從事此邦適理新之<lb/>
公所爲文實書在壁<hi>理或作洽所上方无公字</hi>今三十年而公來爲邦伯<lb/>
適及期月公又來燕于此公烏得無情哉<hi>烏或作胡方从杭苑作乎○今按作</hi>
<hi>乎語意䡖脫不類公文亦非寮属所得施於其長者盖本作烏自烏而胡又自胡而訛耳大抵此篇文苑多誤</hi>公應<lb/>
曰諾於是棟楹梁桷板檻之腐黒撓折者蓋瓦級甎之破缺<lb/>
者赤白之漫漶<hi>上莫半切下胡館切赤白繪畫之色前漢爲其泰漫漶而不可知注漫漶不分别皃</hi>不<lb/>
鮮者治之則巳<hi>破方作故鮮或作圭說見祭湘君夫人文○今按瓦甎堅物破缺乃不可用而故則无甚</hi>
<hi>害也且修屋而盡易其故則是新作而非修之謂矣作故非是</hi>無侈前人無廢後觀工旣訖<lb/>
功公以衆飲而以書命愈曰子其爲我記之<hi>而下或有賞焉字子下或无其</hi>
<pb n="KR4c0044_SBCK_013-14b"/>
<hi>字</hi>愈旣以未得造觀爲歎竊喜載名其上詞列三王之次有<lb/>
榮耀焉乃不辭而承公命其江山之好登望之樂雖老矣如<lb/>
獲從公遊尚能爲公賦之元和十五年十月某日袁州刺史<lb/>
韓愈記<hi>某或作五</hi>
　　　科斗書後記<lb/>
愈叔父<hi>名雲卿仕終礼部侍郎李習之誌其妻母墓日礼部君好立節義有大功於昭陵其文章出于時而官不</hi>
<hi>甚髙習之妻雲卿孫女也</hi>當大暦丗文辭獨行中朝天下之欲銘述其先<lb/>
人功行取信來丗者咸歸韓氏於時李監陽冰獨能篆書而<lb/>
同姓叔父擇木善八分<hi>擇不代宗時官礼部尚書杜子美李潮八分歌云尚書韓擇木騎曹蔡有</hi>
<hi>鄰開元以來数八分者○同姓方从閤蜀本如此或只作配善或作盖或作盖能非是○今按礼云五丗袒免殺同姓也</hi>
<hi>公於擇木巳无服矣故以同姓言之</hi>不問可知其人不如是者不稱三服故三<lb/>
家傳子弟往來貞元中愈事董丞相幕府於汴州識開封令<lb/>
服之者陽冰子授余以其家科斗孝經漢衛宏官書兩部合<lb/>
<pb n="KR4c0044_SBCK_013-15a"/>
一卷愈寳蓄之而不暇學<hi>服之或作複之官書方云新唐志作字書考之杜林傳及陳蕃傳注</hi>
<hi>非也</hi>後來京師爲四門博士識歸公歸公好古書能通之愈曰<lb/>
古書得其據依蓋可講<hi>方无其字據依或作依據方云左氏无所據依</hi>因進其所有<lb/>
書屬歸氏元和來愈亟不獲讓嗣爲銘文薦道功德思凡爲<lb/>
文辭宜略識字<hi>方无道字識下或有古字</hi>因從歸公乞觀二部書得之留<lb/>
月餘張籍令進士賀抜恕冩以留愈<hi>或无愈字</hi>蓋得其十四五而<lb/>
歸其書歸氏十一年六月四日右庶子韓愈記<lb/>
朱文公校昌黎先生集卷之十三<lb/>
<pb n="KR4c0044_SBCK_013-15b"/>
</p>
<p>
</p>
  </div>
</body>
</text>
</TEI>
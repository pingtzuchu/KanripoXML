<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_052-1a"/>
朱文公校昌黎先生外集卷之十<hi>考異音釋附</hi>
　順宗實録五<hi>起八月尽至山陵</hi>
八月庚子詔曰惟皇天祐命烈祖誕受方國九聖儲祉萬方<lb/>
咸休肆予一人獲纉丕業嚴恭守位不遑暇逸<hi>或作給今从史</hi>而天<lb/>
祐匪降<hi>匪史作不</hi>疾恙無瘳<hi>无或作弗今从史</hi>將何以奉宗廟之靈展郊<lb/>
禋之禮疇咨庶尹對越上玄内愧于朕心上畏于天命夙夜<lb/>
祗慄惟懷永圖<hi>惟懷史作深惟</hi>一日萬機不可以乆曠天工人代不<lb/>
可以乆違皇太子某睿哲温文寛和慈惠<hi>慈史作仁</hi>孝友之德愛<lb/>
敬之誠通于神明格于上下<hi>爱敬或作敬爱或作仁爱今从史</hi>是用推皇王<lb/>
至公之道遵父子傳歸之制付之重器以撫兆人必能宣祖<lb/>
宗之重光荷天地之休命奉若成憲永綏四方宜令皇太子<lb/>
即皇帝位朕稱太上皇居興慶宫制勑稱誥所司擇日行冊<lb/>
禮永貞元年八月辛丑太上皇居興慶宫誥曰有天下者傳<lb/>
<pb n="KR4c0044_SBCK_052-1b"/>
歸於子前王之制也欽若大典斯爲至公式揚耿光用體文<lb/>
德朕獲奉宗廟臨御萬方降疾不瘳庶政多闕乃命元子代<lb/>
予守邦爰以令辰光膺冊禮宜以仐月九日冊皇帝於宣政<lb/>
殿仍命檢校司徒杜佑充冊使門下侍郎杜黄裳充副使<hi>仍命</hi>
<hi>下二十一字史无</hi>國有大命恩俾惟新宜因紀元之慶用覃在宥之<lb/>
澤宜改貞元二十一年爲永貞元年自貞元二十一年八月<lb/>
五日昧爽巳前天下應犯死罪特降從流流巳下遞减一等<lb/>
　又下誥曰人倫之本王化之先爰舉令圖允資内輔式表后<lb/>
妃之德俾形邦國之風兹禮經之大典也良娣王氏家承茂<lb/>
族德冠中宫雅修彤管之規克佩姆師之訓自服勤蘋藻祗<lb/>
奉宗祧令範益彰母儀斯著宜正長秋之位以明継躰之尊<lb/>
良媛董氏備位後庭素稱淑愼進升號位礼亦冝之<hi>号位或作位号</hi>
良娣可冊爲太上皇后良媛宜冊爲太上皇德妃仍令所司<lb/>
<pb n="KR4c0044_SBCK_052-2a"/>
備禮擇日冊命宣示中外咸使知聞　壬寅制王伾開州司<lb/>
馬王叔文渝州司户並貟外置馳驛發遣　叔文越州人以<lb/>
碁入東宫頗自言讀書知理道乗閒常言人閒疾苦上將大<lb/>
論宫市事叔文說中上意遂有寵因爲上言某可爲將某可<lb/>
爲相幸異日用之密結韋執誼并有當時名欲僥倖而速進<lb/>
者陸質吕温李景儉韓曄韓泰陳諌劉禹錫柳宗元等十數<lb/>
人定爲死交而凌凖程异等又因其黨而進交遊蹤跡詭祕<lb/>
莫有知其端者貞元十九年𥙷闕張正買䟽諌他事得召見<lb/>
正買與王仲舒劉伯芻裴茞常仲孺吕洞相善数遊止<hi>按史王中</hi>
<hi>舒下更有韋成季三字今詳下文有成季字則此処當有此三字亦脫漏也</hi>正買得召見諸往來<lb/>
者皆往賀之有與之不善者告叔文執誼云正買䟽似論君<lb/>
朋黨事宜少誡執誼叔文信之執誼甞爲翰林學士父死罷<lb/>
官此時雖爲散郎以恩時時召入問外事執誼因言成季等<lb/>
<pb n="KR4c0044_SBCK_052-2b"/>
朋讌聚遊無度皆譴斥之人莫知其由叔文旣得志與王伾<lb/>
李忠言等專断外事遂首用韋執誼爲相其常所交結相次<lb/>
抜擢至一日除数人日夜羣聚<hi>常或作甞一上或无至字</hi>伾以侍書幸寢<lb/>
陋呉語上所䙝狎而叔文頗任事自許㣲知文義好言事上<lb/>
以故稍敬之不得如伾出入無阻叔文入至翰林而伾入至<lb/>
柿林院見李忠言牛昭容等故各有所主伾主往來傳授劉<lb/>
禹錫陳諌韓曄韓泰柳宗元房啓凌凖等主謀議唱和採聽<lb/>
外事上疾乆不瘳内外皆欲上早定太子位叔文黙不發議<lb/>
已立太子天下喜而叔文獨有憂色<hi>喜上或有皆字</hi>常吟杜甫題諸<lb/>
葛亮廟詩末句云出師未用身先死長使英雄淚满襟<hi>按杜詩用</hi>
<hi>作戦</hi>因歔欷流涕聞者咸竊笑之雖判兩使事未甞以簿書爲<lb/>
意日引其黨屏人切切細語謀奪宦者兵以制四海之命旣<lb/>
令范希朝韓泰揔綂京西諸城鎮行營兵馬中人尚未悟㑹<lb/>
<pb n="KR4c0044_SBCK_052-3a"/>
邊上諸將各以狀辭中尉且言方属希朝中人始悟兵柄爲<lb/>
叔文所奪乃大怒曰從其謀吾屬必死其手密令其使歸告<lb/>
諸將曰無以兵屬人希朝至奉天諸將無至者韓泰白叔文<lb/>
計無所出唯曰柰何柰何無幾而母死執誼益不用其語叔<lb/>
文怒與其黨日夜謀起復起復必先斬執誼而盡誅不附巳<lb/>
者聞者皆恟懼皇太子旣監國遂逐之明年乃殺之伓杭州<lb/>
人病死遷所其黨皆斥逐叔文最所賢重者李景儉而最所<lb/>
謂竒才者吕温叔文用事時景儉持母䘮在東都而吕温使<lb/>
吐蕃半歳至叔文敗方歸故二人皆不得用叔文敗後数月<lb/>
乃貶執誼爲崖州司馬後二年病死海上執誼杜黄裳子壻<lb/>
與黄裳同在相位故最在後貶　執誼進士對策髙等驟遷<lb/>
拾遺年二十餘入翰林巧惠便辟媚幸於德宗而性貪婪詭<lb/>
賊其從祖兄夏卿爲吏部侍郎執誼爲翰林學士受財爲人<lb/>
<pb n="KR4c0044_SBCK_052-3b"/>
邊上諸將各以狀辭中尉且言方属希朝中人始悟兵柄爲<lb/>
叔文所奪乃大怒曰從其謀吾屬必死其手密令其使歸告<lb/>
諸將曰無以兵屬人希朝至奉天諸將無至者韓泰白叔文<lb/>
計無所出唯曰柰何柰何無幾而母死執誼益不用其語叔<lb/>
文怒與其黨日夜謀起復起復必先斬執誼而盡誅不附巳<lb/>
者聞者皆恟懼皇太子旣監國遂逐之明年乃殺之伓杭州<lb/>
人病死遷所其黨皆斥逐叔文最所賢重者李景儉而最所<lb/>
謂竒才者吕温叔文用事時景儉持母䘮在東都而吕温使<lb/>
吐蕃半歳至叔文敗方歸故二人皆不得用叔文敗後数月<lb/>
乃貶執誼爲崖州司馬後二年病死海上執誼杜黄裳子壻<lb/>
與黄裳同在相位故最在後貶　執誼進士對策髙等驟遷<lb/>
拾遺年二十餘入翰林巧惠便辟媚幸於德宗而性貪婪詭<lb/>
賊其從祖兄夏卿爲吏部侍郎執誼爲翰林學士受財爲人<lb/>
<pb n="KR4c0044_SBCK_052-4a"/>
求科第夏卿不應乃探出懷中金以内夏卿䄂夏卿驚曰吾<lb/>
與卿頼先人德致名位幸各巳逹豈可如此自毀壞<hi>巳或作以</hi>擺<lb/>
䄂引身而去執誼大慙恨旣而爲叔文所引用𥘉不敢負叔<lb/>
文迫公議時時有異同輒令人謝叔文云非敢負約爲異同<lb/>
蓋欲曲成兄弟爾<hi>約或作終非是弟疑當作亊</hi>叔文不之信遂成仇怨然<lb/>
叔文敗執誼亦自失形勢知禍且至雖尚爲相當不自得長<lb/>
奄奄無氣聞人行聲輒惶悸失色以至敗死時纔四十餘執<lb/>
誼自卑嘗諱不言嶺南州縣名爲郎官時嘗與同舎郎詣職<lb/>
方觀圖毎至嶺南圖執誼皆命去之閉目不視至拜相還所<lb/>
坐堂北壁有圖不就省七八日試就觀之乃崖州圖也以爲<lb/>
不祥甚惡之惮不能出口至貶果得崖州焉<lb/>
永貞二年正月景戍朔<hi>戌史作寅下同</hi>太上皇於興慶宫受朝賀皇<lb/>
帝率百僚奉上尊號曰應乾聖壽太上皇冊文曰維永貞二<lb/>
<pb n="KR4c0044_SBCK_052-4b"/>
年<hi>二或作元非是</hi>歳次景戍正月景戍朔皇帝臣某稽首再拜奉冊<lb/>
言臣聞上聖玄邈獨超乎希夷彊名之極猶存乎罔象<hi>彊或作引</hi>
<hi>非是</hi>豈足以表無爲之德光不宰之功然稱謂所施簡冊攸著<lb/>
涵泳道德感於精誠仰奉洪徽有以自竭伏惟太上皇帝陛<lb/>
下道継玄元業纉皇極膺千載之休曆承九聖之耿光昭宣<lb/>
化源發揚大號政有敦本示儉慶𥙿格天<hi>政有二字疑衍</hi>恩翔春風<lb/>
髙蹈體堯之德與神同符其動也天其静也地巍<hi>巍</hi>事表無<lb/>
仁育羣品而功成不處褰裳去之付神器於冲人想汾陽以<lb/>
得而言顧兹寡昧屬膺大寳懼忝傳歸之業莫申継述之志<lb/>
夙夜兢畏惟懷永圖今天下幸安皆睿訓所𬒳而未極徽號<lb/>
孰報君親是以台臣庶官文武之列抗䟽於内方伯藩守億<lb/>
兆之衆同詞於外請因壽曆以播鴻名臣不勝大願謹上尊<lb/>
號曰應乾聖壽太上皇當三朝獻壽之辰應五紀啓元之始<lb/>
<pb n="KR4c0044_SBCK_052-5a"/>
光膺徽稱允恊神休斯天下之慶也<lb/>
元和元年正月甲申太上皇崩于興慶宫咸寕殿年四十六<lb/>
遺詔曰朕聞死生者物之大歸脩短者人之常分<hi>聞或作觀</hi>古先<lb/>
哲王明於至道莫不知其終以存義順其變以節哀故存者<lb/>
不至於傷生逝者不至於甚痛謂之逹理以貫通䘮朕自弱<lb/>
齡即敦清静逮乎近歳又嬰沈痼嘗亦親政益倦于勤以皇<lb/>
帝天資仁孝日躋聖敬爰釋重負委之康済而能内睦于九<lb/>
族外勤于萬機問寢益嚴侍膳無曠推此至德以安庶邦朕<lb/>
之知子無愧天下今厥疾大漸不寤不興付託得人顧復何<lb/>
恨四海兆庶亦奚所哀但聖人大孝在乎善継樞務之重軍<lb/>
國之殷纘而承之不可蹔闕以日易月抑惟舊章皇帝宜三<lb/>
日而聽政十三日小祥二十五日大祥<hi>五或作三非是</hi>二十七日釋<lb/>
服方鎮岳牧不用離任赴哀天下吏人誥至後出臨三日皆<lb/>
<pb n="KR4c0044_SBCK_052-5b"/>
釋服無禁婚嫁祠祀飲酒食肉宫中當臨者朝脯各十五舉<lb/>
音非朝晡臨時禁無得哭釋服之後勿禁樂他不在誥中者<lb/>
皆以類從事伏以崇陵仙寢復土纔終甸邑疲人休功未幾<lb/>
今又重勞營奉朕所哀矜况漢魏二文皆著遺令永言景行<lb/>
常志夙心其山陵制度務從儉約並不用以金銀錦綵爲飾<lb/>
百辟卿士同力盡忠克申送往之哀冝展事居之禮<hi>居或作君非是</hi>
布告天下明知朕懷　七月壬申葬豊陵謚曰至德大聖大<lb/>
安孝皇帝廟曰順宗<lb/>
朱文公校昌黎先生外集卷之十<lb/>
<pb n="KR4c0044_SBCK_052-6a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_049-1a"/>
朱文公校昌黎先生外集卷之七<hi>考異音釋附</hi>
　順宗實録二<hi>起二月盡二月</hi>
二月甲子上御丹鳯門大赦天下自貞元二十一年二月二<lb/>
十四日昧爽巳前大辟巳下罪無輕重常赦所不原者咸赦<lb/>
原之諸色人中有才行兼茂明於理躰者經術精深可爲師<lb/>
法者逹於吏理可使從政者宜委常參官各舉所知其在外<lb/>
者長吏精加訪擇具名聞奏仍優禮發遣舊事宫中有要市<lb/>
外物令官吏主之與人爲市隨給其直<hi>外物下或有間字</hi>貞元末以<lb/>
官者爲使抑買人物稍不如本估末年不復行文書置白望<lb/>
數百人於兩市并要閙坊閱人所賣物但稱宫市即歛手付<lb/>
與眞僞不復可辨無敢問所從來其論價之髙下者率用百<lb/>
錢物買人直数千錢物<hi>其論疑當作与論</hi>仍索進奉門户并脚價錢<lb/>
將物詣市至有空手而歸者名爲宫市而實奪之嘗有農夫<lb/>
<pb n="KR4c0044_SBCK_049-1b"/>
以驢負柴至城賣遇宦者称官市取之纔與絹数尺又就索<lb/>
門户仍邀以驢送至内農夫涕泣以所得絹付之不肯受曰<lb/>
湏汝驢送柴至内農夫曰我有父母妻子待此然後食今以<lb/>
柴與汝不取直而歸汝尚不肯我有死而巳遂歐宦者<hi>待或作得</hi>
<hi>有死或作必死</hi>街吏擒以聞詔黜此宦者而賜農夫絹十匹然宫市<lb/>
亦不爲之改易諌官御史数奏䟽諌不聽上𥘉登位禁之至<lb/>
大赦又眀禁又貞元中要乳母皆令選寺觀婢以充之而給<lb/>
與其直例多不中選寺觀次當出者賣産業割與地買之貴<lb/>
有姿貌者以進其徒苦之至是亦禁焉<hi>地上与字恐誤或賣産業是本文後改作</hi>
<hi>割地而傳者不夫舊文又誤增与字</hi>貞元末五坊小兒張捕鳥雀於閭里皆爲<lb/>
暴横以取錢物至有張羅網於門不許人出入者或有張井<lb/>
上者使不得汲水近之輒曰汝驚供奉鳥雀痛歐之出錢物<lb/>
求謝乃去或相聚飲食於肆醉飽而去賣者或不知就索其<lb/>
<pb n="KR4c0044_SBCK_049-2a"/>
直多𬒳歐罵或時留蛇一嚢爲質曰此蛇所以致鳥雀而捕<lb/>
之者今留付汝幸善飼之勿令飢渇賣者愧謝求哀乃攜而<lb/>
去上在春宫時則知其弊常欲奏禁之至即位遂推而行之<lb/>
人情大恱<hi>春或作東</hi>乙丑停塩鐡使進獻舊塩鐵錢物悉入正庫<lb/>
一助經費其後主此務者稍以時市珍翫時新物充進獻以<lb/>
求恩澤其後益甚歳淮錢物謂之羡餘而經入益少至貞元<lb/>
末逐月有獻焉謂之月進至是乃罷<hi>遂或作逐非是</hi>命右金吾將軍<lb/>
兼中丞田景度持節告哀於吐蕃以庫部貟外熊執易爲副<lb/>
兵部郎中兼中丞元季方告哀于新羅且冊立新羅嗣王主<lb/>
客貟外郎兼殿中監馬于爲副　二月庚午朔出後宫三百<lb/>
人辛未以翰林待詔王伾爲翰林學士壬申以故相撫<lb/>
州别駕姜公輔爲吉州刺史前戸部侍郎判度支江州别駕<lb/>
蘇弁爲忠州刺史追故相忠州刺史陸贄郴州别駕鄭餘慶<lb/>
<pb n="KR4c0044_SBCK_049-2b"/>
前京兆尹杭州刺史韓皐前諌議大夫道州刺史陽城赴京<lb/>
師德宗自貞元十年巳後不復有赦令左降官雖有名德才<lb/>
望以微過忤㫖譴逐者一去皆不復叙用至是人情大恱而<lb/>
陸贄陽城皆未聞追詔而卒於遷所士君子惜之<hi>聞下或有於字</hi>癸<lb/>
酉出後宫并教坊女妓六百人聽其親戚迎于九仙門百姓<lb/>
相聚讙呼大喜　景戍詔曰檢校司空平章事杜佑可檢校<lb/>
司徒平章事充度支并塩鐵使以浙西觀察李錡爲浙西節<lb/>
度檢校刑部尚書賜徐州軍額曰武寕制曰朕新委元臣綜<lb/>
釐重務爰求貳職固在能臣起居舎人王叔文精識瓌材寡<lb/>
徒少欲質直無隱沈深有謀其忠也盡致君之大方其言也<lb/>
逹爲政之要道凡所詢訪皆合大猷冝継前勞佇光新命可<lb/>
度支塩鐵副使依前翰林學士本官賜如故<hi>賜如或作餘如</hi>𥘉叔文<lb/>
旣專内外之政與其黨謀曰判度支則國賦在手可以厚結<lb/>
<pb n="KR4c0044_SBCK_049-3a"/>
諸用事人取兵士心以固其權驟使重職人心不服藉杜佑<lb/>
雅有㑹計之名位重而務自全易可制故先令佑主其名而<lb/>
除之爲副以專之<hi>藉更作籍或无籍字除之疑當作除巳</hi>以户部尚書判度支<lb/>
王紹爲兵部尚書以吏部郎中李鄘爲御史中丞武元衡爲<lb/>
左庶子𥘉叔文黨数人貞元末巳爲御史在臺至元衡爲中<lb/>
丞薄其人待之鹵莾皆有所憾而叔文又以元衡在風憲欲<lb/>
使附巳使其黨誘以權利元衡不爲之動叔文怒故有所授<lb/>
庚寅制<hi>下或有曰字</hi>門下侍郎守吏部尚書平章事賈耽可檢<lb/>
校司空兼左僕射守門下侍郎平章事鄭珣瑜可守吏部尚<lb/>
書守中書侍郎平章事髙郢可守刑部尚書守尚書左丞平<lb/>
章事韋執誼可守中書侍郎並依前平章事　癸巳詔曰萬<lb/>
國之本屬在元良主器之重歸于長子所以基社稷而固邦<lb/>
統古之制也廣陵王某孝友温恭慈仁忠恕慱厚以容物寛<lb/>
<pb n="KR4c0044_SBCK_049-3b"/>
明而愛人祗服訓詞言皆合雅講求典學禮必從師居有令<lb/>
聞動無違德朕獲纉丕緒祗若大猷惟懷永圖用建儲貳以<lb/>
承宗廟以奉粢盛爰舉舊章俾膺茂典宜冊爲皇太子改名<lb/>
某仍令所司擇日備禮冊命𥘉廣陵王名從水傍享至冊爲<lb/>
皇太子始改從今名　丁酉吏部尚書平章事鄭珣瑜稱疾<lb/>
去位其日珣瑜方與諸相㑹食於中書故事丞相方食百寮<lb/>
無敢謁見者叔文是日至中書欲與執誼計事令直省通執<lb/>
誼直省以舊事告叔文叱直省直省懼入白執誼執誼逡巡<lb/>
慙𧹞竟起迎叔文就其閤語良乆宰相杜佑髙郢珣瑜皆停<lb/>
筋以待<hi>郢下或有鄭字</hi>有報者云叔文索飯韋相巳與之同餐閤中<lb/>
矣佑郢等心知其不可畏懼叔文執誼莫敢出言<hi>或无不字非是</hi>珣<lb/>
瑜獨歎曰吾豈可復居此位顧左右取馬徑歸遂不起前是<lb/>
左僕射賈耽以疾歸第未起珣瑜又継去二相皆天下重望<lb/>
<pb n="KR4c0044_SBCK_049-4a"/>
相次歸卧叔文執誼等益無所顧忌逺近大懼焉<lb/>
朱文公校昌黎先生外集卷之七<lb/>
<pb n="KR4c0044_SBCK_049-4b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_022-1a"/>
朱文公校昌黎先生集卷之二十二<hi>考異音釋附</hi>
　　祭文<lb/>
　　　祭田橫墓文<lb/>
貞元十一年九月愈如東京道出田横墓下<hi>十一年諸本或作十九年月下</hi>
<hi>有十一日字如東京或作東如京洪氏曰東京洛陽也公以貞元十一年出長安至河陽而後如東都也十九年秋則公</hi>
<hi>爲御史是冬即貶陽山安得以九月出横墓下唐都長安亦不得云東如京也方从閣杭蜀本作東如京云田横墓在偃</hi>
<hi>師尸郷洛陽東三十里今公自河陽道横墓下以入洛故云東如京也〇今按洪氏作如東京及考歳月皆是方氏亦以</hi>
<hi>京爲洛陽但據三本必欲作東如京爲誤耳今且未須别考它書只以其所引田横墓在洛陽東者論之則自墓下而走</hi>
<hi>洛陽乃是西向安得言東如京乎况唐都長安謂洛陽為東京則可直謂之京則不可其理又甚明若據元和郡囯志則</hi>
<hi>河陽西南至向南府八十里其大势亦不得云東如京也此又三本謬誤之一證故復表而出之</hi>感橫義髙<lb/>
能得士因取酒以祭爲文而弔之<hi>士下或有心字</hi>其辭曰事有曠百<lb/>
丗而相感者余不自知其何心非今丗之所稀孰爲使余歔<lb/>
欷而不可禁余旣博觀乎天下曷有庻幾乎夫子之所爲死<lb/>
<pb n="KR4c0044_SBCK_022-1b"/>
者不復生嗟余去此其從誰<hi>死者或作死而生方作來皆非是</hi>當秦氏之敗<lb/>
亂得一士而可王何五百人之優優而不能脫夫子於劔鋩<lb/>
抑所寳之非賢亦天命之有常<hi>宝之或作宝者天或作大</hi>昔闕里之多士<lb/>
孔聖亦云其遑遑<hi>方从閣杭无其字非是</hi>苟余行之不迷雖顚沛其何<lb/>
傷自古死者非一夫子至今有耿光<hi>非方从閣杭作皆非是</hi>跽陳辭而<lb/>
薦酒䰟髣髴而來享<lb/>
　　　歐陽生哀辭<lb/>
歐陽詹丗居閩越自詹巳上皆爲閩越官至州佐縣令者累<lb/>
累有焉閩越地肥衍有山泉禽魚之樂雖有長材秀民通文<lb/>
書吏事與上國齒者未嘗肯出仕今上𥘉故宰相常衮爲福<lb/>
建諸州觀察使治其地<hi>治上或有往字非是</hi>衮以文辭進有名於時又<lb/>
作大官臨莅其民郷縣小民有能誦書作文辭者衮親與之<lb/>
爲客主之禮<hi>吕汲公本如此方从閣杭苑粹辝進下即属鄉縣至者衮下又有故宰相字下乃属有名至其</hi>
<pb n="KR4c0044_SBCK_022-2a"/>
<hi>民又属親与云云顛倒錯乱全无文理而方云三本如此不當䡖改其蔽如此今定從吕本方主下有人字郷縣作縣郷</hi>
<hi>則尚有可取云</hi>觀游宴饗必召與之<hi>宴或作讌與讀爲預或作預或疑與如字而之下當有俱字</hi>
時未幾皆化翕然<hi>化方據新傳作仕非是</hi>詹于時獨秀出衮加敬愛諸<lb/>
生皆推服閩越之人舉進士繇詹始建中貞元間余就食江<lb/>
南未接人事往往聞詹名閭巷間詹之稱於江南也乆<hi>乆下或有</hi>
<hi>矣字</hi>貞元三年余始至京師舉進士聞詹名尤甚<hi>余下或有年十九字聞方</hi>
<hi>作則或云當并出則聞二字亦有理</hi>八年春遂與詹文辭同考試登第始相識<lb/>
自後詹歸閩中余或在京師他處不見詹乆者惟詹歸閩中<lb/>
時爲然其他時與詹離率不歴歳移時則必合合必兩忘其<lb/>
所趨乆然後去故余與詹相知爲深詹事父母盡孝道仁於<lb/>
妻子於朋友義以誠氣醇以方容貌嶷嶷<hi>魚力切歧嶷</hi>然其燕私<lb/>
善謔以和其文章切深喜往復善自道讀其書知其於慈孝<lb/>
最隆也十五年冬余以徐州從事朝正於京師詹爲國子監<lb/>
<pb n="KR4c0044_SBCK_022-2b"/>
四門助教將率其徒伏闕下舉余爲博士㑹監有獄不果上<lb/>
<hi>或无監字監或作詹</hi>觀其心有益於余將忘其身之賤而爲之也嗚呼<lb/>
詹今其死矣詹閩越人也父母老矣捨朝夕之養以來京師<lb/>
其心將以有得於是而歸爲父母榮也<hi>以來或作而來有得或作在得或无於是</hi>
<hi>字而有複出將以有得乎</hi>雖其父母之心亦皆然詹在側雖無離憂其志<lb/>
不樂也詹在京師雖有離憂其志樂也若詹者所謂以志養<lb/>
志者歟詹雖未得位其名聲流於人人其德行信於朋友<hi>方作</hi>
<hi>友朋</hi>雖詹與其父母皆可無憾也詹之事業文章李翺旣爲之<lb/>
傳故作哀辭以舒余哀以傳于後以遺其父母而解其悲哀<lb/>
以卒詹志云<hi>之傳或作之說或作之誌故上或有余字非是悲哀方作哀悲○今按上文巳連有兩哀字不</hi>
<hi>應如此重複或當刪去此哀字○詹志或作其志</hi>求仕與友兮逺違其郷父母之命<lb/>
兮子奉以行友則旣濩兮禄實不豐以志爲養兮何有牛羊<lb/>
事實旣修兮名譽又光父母忻忻兮常若在旁命雖云短兮<lb/>
<pb n="KR4c0044_SBCK_022-3a"/>
<pb n="KR4c0044_SBCK_022-4a"/>
<pb n="KR4c0044_SBCK_022-5a"/>
而忘<hi>於乎或作嗚呼</hi>
　　　祭穆貟外文<lb/>
<hi>爲崔侍御作晁本篇首題云維年月日故人博陵崔愬謹以清酌之奠祭于亡友穆六端公之靈方</hi>
<hi>云豈穆貟邪舊傳貟卒檢校貟外郎杜亞留守東都辟爲從亊皆与此文合新傳貟終侍御史故晁</hi>
<hi>本称端公也</hi>
於乎建中之𥘉予居于嵩攜扶北奔避盗來攻<hi>奔或作帰</hi>晨及洛<lb/>
師相遇一時顧我如故眷然顧之<hi>如方作无眷或作捲</hi>子有令聞我來<lb/>
自山子之畯明我鈍而頑<hi>畯或作俊</hi>道旣云異誰從知我我思其<lb/>
厚不知其可<hi>知其或作知而或作可而</hi>於後八年君從杜侯我時在洛亦<lb/>
應其招留守無事多君子僚罔有疑忌維其嬉游草生之春<lb/>
鳥鳴之朝我轡在手君揚其鑣君居于室我旣來即或以嘯<lb/>
歌或以偃側<hi>嘨或作詠</hi>誨余以義復我以誠<hi>復我方作我復/今按下文云无非德声</hi>
<hi>則此二句專指穆也當作復我</hi>終日以語無非德聲<hi>以或作与</hi>主人信䜛有惑其<lb/>
<pb n="KR4c0044_SBCK_022-5b"/>
下殺人無罪誣以成過入救不從反以爲福赫赫有聞王命<lb/>
三司察我于獄相從係縲曲生何樂直死何悲<hi>曲或作直直或作曲二何</hi>
<hi>或皆作可皆非是</hi>上懷主人<hi>主方作/王非是</hi>内閔其私<hi>閔或作憫方作関皆非是</hi>進退之<lb/>
難君處之宜<hi>君或作居非是</hi>旣釋于囚我來徐州道之悠悠思君爲<lb/>
憂我如京師君居父䘮哭泣而拜言詞不通我歸自西君反<lb/>
吉服晤言無他往復其昔<hi>其疑當作如</hi>不日而違重我心惻自後<lb/>
聞君母䘮是丁痛毒之懷六年以并孰云孝子而殞厥靈今<lb/>
我之至入門失聲<hi>失方作哭</hi>酒肉在前君胡不餐升君之堂不與<lb/>
我言於乎死矣何日來還<lb/>
　　　祭郴州李使君文<lb/>
<hi>𥙷注筆墨間録云祭李郴州文尤雄竒</hi>
維年月日將仕郎守江陵府法曹参軍韓愈謹以清酌庻羞<lb/>
之奠敬祭于故郴州李使君之靈<hi>文苑此篇首又云維元和元年歳次景戍二月乙未</hi>
<pb n="KR4c0044_SBCK_022-6a"/>
<pb n="KR4c0044_SBCK_022-7a"/>
在期謂此㑹之難又授縞紵以託心<hi>左氏袞二十九年吴季札聘鄭見子産如舊相</hi>
<hi>識与之縞帶子産献紵裘焉</hi>示兹誠之不謬<hi>授方作援</hi>儻後日之北遷約窮歡<lb/>
於一晝雖掾俸之酸寒要抜貧而爲富何人生之難信捐斯<lb/>
言而莫就始訝信於暫踈遂承凶於不救<hi>承或作成</hi>見明旌之低<lb/>
昻尚遲疑於别䄂<hi>明方从諸本作銘此从閣本字見檀弓鄭注云神明之旌</hi>憶交酬而迭<lb/>
舞奠單杯而哭柩美夫君之爲政不橈志於讒構<hi>橈或作僥或作撓從</hi>
<hi>手皆非是</hi>遭脣舌之紛羅獨陵晨而孤雊彼憸人之浮言雖百車<lb/>
其何詬<hi>車方作年○今按後漢書馮衍出妻書云詞語百車韓盖用此作年非是</hi>洞古往而髙觀<lb/>
固邪正之相宼幸竊覩其始終敢不明白而蔽覆神乎來哉<lb/>
辭以爲侑尚饗<lb/>
　　　祭薛助教文<lb/>
維元和四年歳次已丑後三月二十一日景寅朝散郎守國<lb/>
子慱士韓愈太學助敎侯繼謹以清酌之奠祭于亡友國子<lb/>
<pb n="KR4c0044_SBCK_022-7b"/>
助教薛君之靈<hi>散墓志石本作議継下或有䓁字薜君之灵晁本作河東薛君七官之灵</hi>嗚呼吾<lb/>
徒學而不見施設禄又不足以活身天於此時奪其友人同<lb/>
官大學日得相因柰何永違祇隔數晨笑語爲别慟哭來門<lb/>
<hi>来或作東</hi>藏棺蔽惟欲見無縁皎皎眉目在人目前酌以告誠庻<lb/>
幾有神嗚呼哀哉尚饗<lb/>
　　　祭虞部張貟外文<lb/>
維年月日愈等謹以清酌庻羞之奠敬祭于亡友張十三貟<lb/>
外之靈<hi>文苑作元和十年眺本作維元和十年月日中書舎人王涯考功郎中知制誥韓愈礼部侍郎崔羣京兆</hi>
<hi>尹許季同考功貪外郎庾豕宣河中節度判官殿中侍御史邢冊等方云六人皆張季友之同年也</hi>嗚呼往在<lb/>
貞元俱從賔薦司我明試時維邦彦各以文售幸皆少年羣<lb/>
遊旅宿其歡甚焉出言無尤有獲同喜他年諸人莫有能比<lb/>
倐忽逮今二十餘歳存皆衰白半亦辭丗外纏公事内迫家<lb/>
私中宵興歎無復昔時如何今者又失夫子<hi>今者或作於今</hi>懿德柔<lb/>
<pb n="KR4c0044_SBCK_022-8a"/>
聲永絶心耳廬親之墓終䘮乃歸陽瘖避職妻子不知分司<lb/>
憲臺風紀由振遂遷司虞以播華問不能老壽孰究其因託<lb/>
嗣於宗天維不仁<hi>託嗣或作嗣託</hi>酒食備設靈其降止論德叙情以<lb/>
視諸誄尚饗<lb/>
　　　祭河南張貟外文<hi>樊日張署</hi>
維年月日彰義軍行軍司馬守太子右庶子兼御史中丞韓<lb/>
愈謹遣某乙以庶羞清酌之奠祭于亡友故河南縣令張十<lb/>
一貟外之靈<hi>或无守太子右庶子字</hi>貞元十九君爲御史余以無能同<lb/>
詔並跱<hi>跱或作峙方云選潘岳関中詩列營棊跱注跱立也亦作峙</hi>君德渾剛標髙掲巳<lb/>
有不吾如唾猶泥滓余戇而狂年未三紀乗氣加人無挾自<lb/>
恃彼婉孌者實憚吾曹側肩帖耳有舌如刀我落陽山以尹<lb/>
鼯揉君飄臨武<hi>臨武縣在郴州</hi>山林之牢歳弊寒兇雪虐風饕顚於<lb/>
馬下我泗君咷<hi>音桃號咷雪虐方从杭本作嘯虎云以顛於馬下言之由虎声懼也風饕謂虎貪風而嘯</hi>
<pb n="KR4c0044_SBCK_022-8b"/>
<hi>不巳虎近於虐訛自此也饕或作號○今按杭本全然不成文理以上語歳弊寒兇言之八字相偶當為雪虐明甚</hi>夜<lb/>
息南山同卧一席守隸防夫觝頂交跖<hi>音隻足下項或作頃非是</hi>洞庭漫<lb/>
汗䊀天無壁風濤相豗<hi>呼回切</hi>中作霹靂追程盲進颿<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>箭激<lb/>
<hi>騠或作帆或作飄</hi>南上湘水屈氏所沈<hi>上或作之</hi>二妃行迷涙蹤染林山<lb/>
哀浦思鳥獸呌音余唱君和百篇在吟君止于縣我又南踰<lb/>
把<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>相飲後期有無期宿界上一又相語自别幾時遽變寒<lb/>
暑<hi>遽或作復方作徧</hi>枕臂欹眠加余以股僕來告言虎入廐處無敢<lb/>
驚逐以我<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>去<hi>
                        <graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>音蒙樊曰公貞元十九年与張俱令南方/明年冬㑹宿臨武界上虎入公廐取<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>去<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>
                    </hi>
<hi>馿子也虎寅属也公載張語云云巳而順宗即位皆改江陵府椽公法曹張工曹</hi>君云是物不駿於<lb/>
乗虎取而往來寅其徴<hi>寅方作夤〇今按寅為辰名夤乃夤縁之義當改作寅說見下條</hi>我<lb/>
預在此與君俱膺猛獸果信惡禱而憑<hi>獸蜀本作首方云李本校作孟首不知得</hi>
<hi>之何本也葛魯卿云<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>不駿虎取之則亨矣不待禱而有慿也○今按洪謝本皆作孟首謂正月孟春之首也張言来寅</hi>
<hi>其徴以虎為寅神故言来歳寅月當有徴驗孟首果得帰也然且作猛獸亦通</hi>余出嶺中君竢州下<lb/>
<pb n="KR4c0044_SBCK_022-9a"/>
偕掾江陵非余望者郴山竒變其水清寫泊砂倚石有遌<hi>下呉</hi>
<hi>故切又音咢一作楚詞重華不可/遌注逢也或曰心不欲見而見曰遌</hi>無捨衡陽放酒熊咆<hi>音庖</hi>
<hi>熊声</hi>虎噑<hi>音豪/虎声</hi>不存令章罰籌蝟毛<hi>不存或作存不罰或作罪方云唐人㑹飲以夀記罰</hi>
<hi>刘夢得詩罰夀長樹纛是也○今按令章謂酒令違令則以籌記其罰也</hi>委舟湘流往觀南嶽雲<lb/>
壁潭潭穹林攸擢<hi>雲方作天</hi>避風太湖七日鹿角<hi>太或作大鹿角侗庭湖中地名</hi>
<hi>元微之有鹿角詩湖旁至今有鹿角廵檢司也</hi>鈎登大鮎<hi>奴兼切楚詞鱣鮎兮延延注鮎鰋也</hi>怒頰豕<lb/>
豞<hi>許角切豞或作豹非是方云豞豕声</hi>臠盤炙酒羣奴餘啄走官階下首下凥<lb/>
髙<hi>上苦刀切祝日髖也前漢東方朔凥益髙</hi>下馬伏塗從事是遭予徴博士君以<lb/>
使巳相見京師過願之始分教東生君掾雍<hi>於用切</hi>首兩都相<lb/>
望<hi>音忘</hi>於别何有解手背面遂十一年君出我入如相避然生<lb/>
闊死休吞不復宣<hi>生闊死休或作生死休咎非是</hi>刑官屬郎引章訐奪<hi>或作奮訐</hi>
<hi>方作許奪○今按奪謂争执不与猶今言定奪公亊也墓志云守法争議棘棘不阿莭此事也方本无義或本亦非</hi>權<lb/>
臣不愛南昌是斡<hi>今按墓志張自刑部出刺䖍州然則昌當作康</hi>明條謹獄氓獠<hi>悵絞</hi>
<pb n="KR4c0044_SBCK_022-9b"/>
<hi>切又力道切</hi>户歌用遷澧<hi>音礼澧/州水名</hi>浦爲人受瘥<hi>瘥昨何切病也孫日署自䖍州改澧</hi>
<hi>州刺史民稅出雜産物与尚書有經数觀察使牒州徴陪經使署曰刺史可為法不可貪官害民晋牒不肯從竟以</hi>
<hi>代罷</hi>還家東都起令河南屈拜後生憤所不堪屢以正免身伸<lb/>
事蹇竟死不昇孰勸爲善丞相南討余辱司馬議兵大梁走<lb/>
出洛下哭不憑棺奠不親斚不撫其子葬不送野望君傷懷<lb/>
有隕如瀉<hi>望君或作定居非是</hi>銘君之績納石壤中爰及祖考紀德事<lb/>
功<hi>中方作下紀方作巳事或作著○今按上文巳有下韻則此不當再有下字巳字亦无文埋下當作中巳當作紀无</hi>
<hi>疑也事功作著功於理巳順但下文便有外著後丗則重出著字又似可疑姑从日本作事盖紀其德紀其事紀其功也</hi>
<hi>又恐或是序字以似而誤然无所據不敢輒改也</hi>外著後丗鬼神與通君其奚憾不<lb/>
余鍳衷嗚呼哀哉尚饗<lb/>
　　　祭左司李貟外太夫人文<lb/>
維年月日某官某等謹以清酌庶羞之奠敬祭于某縣太君<lb/>
鄭氏尊夫人之靈<hi>某等或作某乙等</hi>胄于茂族配此德門克成厥家<lb/>
<pb n="KR4c0044_SBCK_022-10a"/>
享有全福爲婦爲母再朝中宫搢紳推榮宗黨是則某等幸<lb/>
隨令子同服官僚庶展哀誠式陳牢醴尚饗<lb/>
　　　祭薛中丞文<lb/>
<hi>方云此祭薛存誠也唐史有傳</hi>
維年月日<hi>文苑作元和九年</hi>某官某乙等謹以清酌庶羞之奠祭于<lb/>
亡友故御史中丞贈刑部侍郎薛公之靈公之懿德茂行可<lb/>
以勵俗清文敏識足以發身宗族稱其孝慈友朋歸其信義<lb/>
累昇科第亟踐班行左掖南臺<hi>孫日北斉號御史䑓為南䑓樊日左掖則給亊中南䑓則</hi>
<hi>御史中丞</hi>共傳故事詩人墨客争諷新篇羽儀朝廷輝映中外長<lb/>
途方騁大限俄窮聖上軫不慦之悲具僚興云亡之歎况某<lb/>
等忘言斯乆知我俱深青春之遊白首相失來陳薄奠詎盡<lb/>
哀誠嗚呼哀哉尚饗<lb/>
　　　祭裴太常文<lb/>
<pb n="KR4c0044_SBCK_022-10b"/>
維年月日愈等謹以庶羞清酌之奠敬祭于故太常裴二十<lb/>
一兄之靈<hi>文苑作元和九年晁本月日下具給事中李逢吉給事中孟簡吏部侍郎張惟素吏部侍郎張賈北</hi>
<hi>部郎中史舘修撰韓愈等五人</hi>朝廷之重莫過乎禮雖經䇿具存而精通蓋<lb/>
寡自郊丘故事宗廟時宜大君之所旁求丞相之所卒問羣<lb/>
儒拱手宗祝醉心兄皆指陳根源斟酌通變莫不允符天㫖<lb/>
克恊神休至乎公卿冠昏士庶䘮祭疑皆響答問必實歸從<lb/>
我者足爲軌儀異我者無逃指笑動爲時法言比古經獨立<lb/>
一朝髙視千古而又驅馳朋執僶俛宗親檐石之儲常空於<lb/>
私室方丈之食毎盛於賔筵<hi>檐諸本多作甔方云舊本多作檐公秋懷詩用甔字按後漢明</hi>
<hi>帝紀生无檐石之儲檐字本此郭璞方言注甔石之儲实用甔字前漢蒯通揚雄傳皆只作儋貨殖傳醤千儋顔曰儋人</hi>
<hi>儋之也一儋雨甖丁濫切</hi>贈必固辭求無不應孰云具美而不永年某等<lb/>
早接遊從實欽道義致誠薄奠以訣終天嗚呼哀哉尚饗<lb/>
　　潮州祭神文五首<lb/>
<pb n="KR4c0044_SBCK_022-11a"/>
<hi>晁本第一首題作祭湖神又第二首題作又祭止雨文第三題祭城隍文第四題祭界石神文第五</hi>
<hi>不立題</hi>
維年月日潮州刺史韓愈謹差攝潮陽縣尉史虚巳以特羊<lb/>
庶羞之奠告于大湖神之靈愈承朝命爲此州長今月二十<lb/>
五日至治下凡大神降依庇貺斯人者皆愈所當率徒属奔<lb/>
走致誠親執祀事於廟庭下今以始至方上奏天子思慮不<lb/>
能專一冠衣不淨㓗與人吏未相識知牲糈<hi>下先旅切又音所孫曰糈祠神</hi>
<hi>米離騷巫咸將夕降兮懷椒糈而要之</hi>酒食器皿觕<hi>与粗同潮本云一作損</hi>弊不能嚴清<lb/>
又未卜日時不敢自薦見使攝潮陽縣尉史虚已以告神其<lb/>
降監尚饗<lb/>
維年月日潮州刺史韓愈謹以清酌腵脩之奠祈于大湖神<lb/>
之靈<hi>腵或作時丁喚切記曰大饗尚腵脩〇今按若作時則脩當作羞</hi>曰稻旣穟矣而雨不<lb/>
得熟以穫也<hi>或无以穫字非是</hi>𧖟起且眠矣而雨不得老以簇也杄<lb/>
<pb n="KR4c0044_SBCK_022-11b"/>
<hi>切廣云蚕簇也</hi>歳且盡矣稻不可以復種而𧖟不可以復育也農夫<lb/>
桑婦將無以應賦稅継衣食也非神之不愛人刺史失所職<lb/>
也<hi>方无之字</hi>百姓何罪使至極也神聦明而端一聽不可濫以惑<lb/>
也刺史不仁可坐以罪惟彼無辜惠以福也劃劙<hi>上忽麥切又音畫下</hi>
<hi>力支切又音䴡祝曰劃劙觧也分剖也孫曰刮去也</hi>雲隂卷月日也<hi>月日或作日月非是</hi>幸身有<lb/>
衣口得食給神役也<hi>口上或有而字得或作有</hi>充上之湏脫刑辟也選牲<lb/>
爲酒以報靈德也吹擊管鼓侑香㓗也拜庭跪坐如法式也<lb/>
<hi>庭方作廷</hi>不信當治疾殃殛也神其尚饗<lb/>
維年月日潮州刺史韓愈謹以柔毛剛鬛<hi>孫曰記日羊日柔毛豕日剛鬛</hi>清<lb/>
酌庶羞之奠祭于城隍之神間者以淫雨將爲人災無以應<lb/>
貢賦供給神明上下獲罪罰之故乃以六月壬子奔走分告<lb/>
乞晴于爾明神<hi>下或再出爾字属下句</hi>明神閔人之不辜若饗若答<hi>饗或</hi>
<hi>作響</hi>糞除天地山川清風時興白日顯行𧖟榖以登人不咨嗟<lb/>
<pb n="KR4c0044_SBCK_022-12a"/>
<hi>咨方作疵</hi>惟神之恩夙夜不敢忘怠謹下良日躬率將吏薦兹血<lb/>
毛清酌嘉羞侑以音聲以謝神貺神其饗之<hi>方作兹</hi>
維年月日潮州刺史韓愈謹遣耆壽成㝢以清酌少牢之奠<lb/>
告于界石神之靈<hi>此五字或作界石之神</hi>曰惟封部之内山川之神克<lb/>
庥于人<hi>麻或作庇</hi>官則置立室宇備具服器奠饗以時淫雨旣霽<lb/>
𧖟榖以成織婦耕男忻忻衎衎是神之庥庇于人也敢不明<lb/>
受其賜謹選良月吉日齋㓗以祀神其鑒之尚饗<hi>鉴之方作鍳兹</hi>
維年月日潮州刺史韓愈謹以清酌庶羞之奠祭于大湖之<lb/>
神惟神降依兹土以庇其人今兹無有水旱雷雨風火疾疫<lb/>
爲災各寕厥宇以供上役長吏免𬒳其譴頼神之德夙夜不<lb/>
敢忘謹具食飲躬齋洗奏音聲以獻以樂以謝厥賜不敢有<lb/>
所祈尚饗<lb/>
朱文公校昌黎先生集卷之二十二<lb/>
</p>
<p>
</p>
  </div>
</body>
</text>
</TEI>
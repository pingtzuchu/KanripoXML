<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_038-1a"/>
朱文公校昌黎先生集卷之三十八<hi>考異音釋附</hi>
　表狀<lb/>
　　　爲韋相公讓官表<hi>韋貫之也</hi>
臣某言伏奉今日制命以臣爲尚書右丞同中書門下平章<lb/>
事非常之寵忽降於上天不次之恩遽属於庸品承命震駭<lb/>
心神靡寜顧巳慙靦手足失措臣某誠惶誠恐頓首頓首臣<lb/>
本非長才又乏敏識學不能通逹經訓文不足縁飾吏事徒<lb/>
知立志廉謹絶朋勢之交處官恪㳟免請託之累因縁資序<lb/>
驟歴臺閣蒙生成於天地無禆𥙷於㳙塵忝冒以居涯分遂<lb/>
極常以盈滿自誡方思退處里閭何意恩澤益深猥令超參<lb/>
鼎鉉竊自惟度實不堪任臣某誠惶誠恐頓首頓首臣聞宰<lb/>
相者上熈陛下覆燾之恩下遂羣生性命之理以正百度以<lb/>
和四時澄其源而清其流統於一而應於萬毫釐之差或致<lb/>
<pb n="KR4c0044_SBCK_038-1b"/>
弊於寰海晷刻之誤或遺患於歷年固宜旁求隱士必得能<lb/>
者然後授之不可輕以付臣使人失望上累聖主知人之哲<lb/>
下乖微臣量巳　之義無𥙷於理有妨於賢况今俊乂至多<lb/>
耆碩咸在苟以登用皆踰於臣伏乞特迴所授以示至公之<lb/>
道天下幸甚<hi>方有復出四字</hi>
　　　爲宰相賀雪表<lb/>
臣某言臣伏以去歳冬間雨雪頗少今年春首宿麥未滋陛<lb/>
下深念黎甿屢形詞旨神監昭逹皇情感通春雲始繁時雪<lb/>
遂降實豐穣之嘉瑞銷癘疫於新年東作可期南畒有望此<lb/>
皆陛下與天合德視人如傷毎發聖言則獲靈貺見天人之<lb/>
相應知朝野之同歡臣等職在爕和慙無效用覩斯慶澤寔<lb/>
荷鴻休<lb/>
　　　進順宗皇帝實録表狀<lb/>
<pb n="KR4c0044_SBCK_038-2a"/>
臣愈言今之所以知古後之所以知今不可口傳必慿諸史<lb/>
自雖二帝三王之盛若不存紀録則名氏年代不聞于兹功<lb/>
德事業無可稱道焉順宗皇帝以上聖之姿早處儲副晨昬<lb/>
進見必有所陳二十餘年未甞懈倦隂功隱德利及四海及<lb/>
嗣守大位行其所聞順天從人傳授聖嗣陛下欽承先志紹<lb/>
致太平原大推功實資撰次<hi>原大或作原本</hi>去八年十一月臣在史<lb/>
職監脩李吉甫授臣以前史官韋處厚所撰先帝實録三卷<lb/>
云未周悉令臣重脩臣與脩撰左拾遺沈傳師直館京兆府<lb/>
咸陽縣尉宇文籍等共加採訪并尋檢詔勑脩成順宗皇帝<lb/>
實録五卷削去常事著其繫於政者比之舊録十益六七忠<lb/>
良姦佞莫不備書苟関於時無所不録吉甫愼重其事欲更<lb/>
研討比及身殁尚未加功臣於吉甫宅取得舊本自冬及夏<lb/>
刋正方畢文字鄙陋實懼塵玷謹隨表獻上<hi>實懼塵玷或作實積慙懼</hi>臣<lb/>
<pb n="KR4c0044_SBCK_038-2b"/>
愈誠惶誠恐頓首頓首謹言<lb/>
右臣去月二十九日進前件實録今月四日宰臣宣進止其<lb/>
間有錯誤令臣改畢却進舊本者臣當脩撰之時史官沈傳<lb/>
師等採事得於傳聞詮次不精致有差誤聖明所鍳毫髪無<lb/>
遺恕臣不逮重令刋正今並添改訖其奉天功烈更加尋訪<lb/>
巳據所聞載於首卷儻所論著尚未周詳臣所未知乞賜宣<lb/>
示庶獲編録永傳無窮謹録奏聞謹奏<lb/>
　　　爲裴相公譲官表<lb/>
臣某言伏奉今日制書以臣爲朝議大夫守中書侍郎同中<lb/>
書門下平章事承命驚惶魂爽飛越俯仰天地若無所容臣<lb/>
某誠惶誠恐頓首頓首臣少渉經史粗知古今天與朴忠性<lb/>
惟愚直知事君以道無憚殺身慕當官而行不求利已人以<lb/>
爲拙臣行不疑元和之𥘉始拜御史旋以論事過切爲宰臣<lb/>
<pb n="KR4c0044_SBCK_038-3a"/>
所非移官府廷因佐戎幕<hi>移或作出因或作乃</hi>陛下恕臣之罪憐臣之<lb/>
心抜居侍從之中遂掌絲綸之重受恩益大顧已益輕<hi>大或作厚</hi>
<hi>益輕或作愈輕</hi>苟耳目所聞知心力所迨及少関政理輒以陳聞於<lb/>
禆𥙷無㳙埃之微而䜛謗有丘山之積陛下知其孤立賞其<lb/>
微誠獨断不謀獎待踰量<hi>微誠或作尽誠量或作重</hi>臣誠見陛下具文武<lb/>
之德有神聖之姿啓中興之宏圖當太平之昌暦勤身以儉<lb/>
與物無私威怒如雷霆容覆如天地實羣臣盡節之日才智<lb/>
效能之時聖君難逢重德宜報苦心焦思以日繼夜苟利於<lb/>
國知無不爲徒欲竭愚未免妄作陛下不加罪責更極寵光<lb/>
旣領臺綱又毗邦憲聖君所厚兇逆所讎闕於防虞幾至斃<lb/>
踣恩私曲𬒳性命獲全忝累祖先玷塵班列未知所措祗自<lb/>
内慙豈意陛下擢臣於傷殘之餘委臣以爕和之任忘其陋<lb/>
汙使佐聖明此雖成湯舉伊尹於庖厨髙宗登傅說於版築<lb/>
<pb n="KR4c0044_SBCK_038-3b"/>
周文用吕望於屠釣齊桓起寗戚於飯牛雪耻蒙光去辱居<lb/>
貴以今凖古擬議非倫陛下有四君之明行四君之事微臣<lb/>
無四子之美獲四子之榮豈可叨居以彰非據方今干戈未<lb/>
盡戢夷狄未盡賔麟鳯龜龍未盡游郊藪草木魚鼈未盡𬒳<lb/>
雍熈當大有爲之時得非常人之佐然後能上宣聖德以代<lb/>
天工如臣等類實不克堪伏願愽選周行旁及巖穴天生聖<lb/>
主必有賢臣得而授之乃可致理<hi>或作集亊</hi>乞廻所授以叶羣情<lb/>
無任懇欵之至<lb/>
　　　爲宰相賀白龜狀<lb/>
　　　　鄂岳觀察使所進白龜<lb/>
右今日某宣進止示臣前件白龜者<hi>止或作旨方云今玉堂宣底作進止下同○今</hi>
<hi>按陸公奏議亦可考</hi>伏以禎祥之見必有從來物象旣呈可以推究古<lb/>
者謂龜爲蔡蔡者龜也今始入賊地而獲龜者是獲蔡也白<lb/>
<pb n="KR4c0044_SBCK_038-4a"/>
者西方之色刑戮之象也是必擒其帥而得地也提挈而來<lb/>
生致闕下此象旣見其應不遥斯皆陛下聖德所施靈物來<lb/>
效太平之運其在於今臣等謬列台衡親覩嘉瑞無任抃躍<lb/>
之至<lb/>
　　　冬薦官殷侑狀<hi>或无冬官字</hi>
　　　　前天德軍都防禦判官承奉郎試大理評事兼監<lb/>
　　　　察御史殷侑<lb/>
右伏凖貞元五年六月十一日勑停使郎官御史在城者委<lb/>
常參官毎年冬季聞薦者<hi>或无停字方引宋説云前天德軍防禦即所謂停使也</hi>前件<lb/>
官兼通三傳傍習諸經注䟽之外自有所得乆從使幕亮直<lb/>
著名朴厚端方少見倫比以臣所見堪任御史太常博士臣<lb/>
所諳知不敢不舉謹録奏聞伏聽勑旨<lb/>
　　　進王用碑文狀<lb/>
<pb n="KR4c0044_SBCK_038-4b"/>
　　　　故檢校左散騎常侍兼右金吾衛大將軍贈工部<lb/>
　　　　尚書王用神道碑文<lb/>
右京兆尹李翛是王用親表傳用男沼等意請臣與亡父用<lb/>
撰前件碑文者<hi>翛或作修説巳見前</hi>伏以王用國之元舅位望頗崇豈<lb/>
臣短才所能褒飾不敢辭譲輒以撰訖其碑文謹録本隨狀<lb/>
封進伏聽進止其王用男所與臣馬一匹并鞍衘白玉腰帶<lb/>
一條臣並未敢受領謹奏<lb/>
　　　謝許受王用男人事物狀<lb/>
　　　　某官某乙<hi>本或无此四字但云且愈言今日品官云云○今按狀体前合貝官不當云臣</hi>
<hi>某言</hi>
右今日品官唐國珍到臣宅奉宣進止縁臣與王用撰神道<lb/>
碑文令臣領受用男沼所與臣馬一匹并鞍銜及白玉腰帶<lb/>
一條者臣才識淺薄詞藝荒蕪所撰碑文不能備盡事跡聖<lb/>
<pb n="KR4c0044_SBCK_038-5a"/>
恩弘奬特令中使宣諭并令臣受領人事物等承命震悚再<lb/>
欣再躍無任榮抃之至謹附狀陳謝以聞謹狀<lb/>
　　　薦樊宗師狀<lb/>
　　　　攝山南西道節度副使朝議郎前檢校水部員外<lb/>
　　　　郎兼殿中侍御史賜緋魚袋樊宗師<hi>校下方有尚書字</hi>
右件官孝友忠信稱於宗族朋友可以厚風俗勤於藝學多<lb/>
所通解議論平正有經據可以備顧問謹㓗和敏持身甚苦<lb/>
遇物仁恕有材有識可任以事今左右史並闕貟外郎侍御<lb/>
史亦未備貟若蒙擢授必有𥙷益忝在班列知賢不敢不論<lb/>
謹録狀上伏聽處分<lb/>
　　　舉錢徽自代狀<lb/>
　　　　尚書刑部朝散大夫守太子右庶子飛騎尉錢徽<lb/>
右臣伏準建中元年正月五日勑常參官授上後三日内舉<lb/>
<pb n="KR4c0044_SBCK_038-5b"/>
一人以自代者前件官器質端方性懷恬淡外和内敏㓗静<lb/>
精微可以專刑憲之司參輕重之議況時名年輩俱在臣前<lb/>
擢以代臣必允衆望伏乞天恩遂臣誠請謹録奏聞謹奏<lb/>
　　　進撰平淮西碑文表<hi>或无撰文二字</hi>
臣某言伏奉正月十四日勑牒以收復淮西羣臣請刻石紀<lb/>
功明示天下爲將來法式<hi>正月十四日勑牒或作某月日勑牓牓字非是以或作巳或无復字</hi>
<hi>式字</hi>陛下推勞臣下允其志願使臣撰平淮西碑文者<hi>推勞臣下或作</hi>
<hi>推功勞臣</hi>聞命震駭心識顛倒非其所任爲愧爲恐經渉旬月不<lb/>
敢措手<hi>中謝渉旬方作旬渉</hi>竊惟自古神聖之君旣立殊功異德卓絶<lb/>
之跡必有竒能博辯之士爲時而生持簡操筆從而寫之各<lb/>
有品章條貫然後帝王之美巍巍煌煌充滿天地其載於書<lb/>
則堯舜二典夏之禹貢殷之盤庚周之五誥於詩則玄鳥長<lb/>
發歸美殷宗清廟臣工小大二雅周王是歌辭事相稱善并<lb/>
<pb n="KR4c0044_SBCK_038-6a"/>
<pb n="KR4c0044_SBCK_038-7a"/>
失次<hi>待或作侍</hi>乾坤之容日月之光知其不可繪畫強顔爲之以<lb/>
塞詔㫖罪當誅死其碑文今巳撰成謹録封進無任慙羞戰<lb/>
怖之至<hi>謹上或有随表二字慙羞戰怖或作慚惶怖懼此下或有謹奉表以聞三月二十五日臣愈誠惶誠恐頓</hi>
<hi>首頓首謹言二十三字○今按此或本以聞下便著月日与今表式不同未詳其説</hi>
　　　奏韓弘人事物狀<lb/>
<hi>古本云四月一日涯度羣夷簡奉進止碑文宣賜韓弘一本</hi>
右臣先奉恩勑撰平淮西碑文<hi>或无恩字或无勑字</hi>伏縁聖恩以碑本<lb/>
賜韓弘等今韓弘寄絹五百匹與臣充人事未敢受領謹録<lb/>
奏聞伏聽進止謹奏<lb/>
　　　謝許受韓弘物狀<lb/>
臣某言今日品官第五文嵩至臣宅奉宣聖旨令臣受領韓<lb/>
弘等所寄撰碑人事絹者恩隨事至榮與幸并慙抃怵惕罔<lb/>
知所喻<hi>中謝</hi>伏以上賛聖功臣子之職下霑羣帥文字所宜陛<lb/>
<pb n="KR4c0044_SBCK_038-7b"/>
失次<hi>待或作侍</hi>乾坤之容日月之光知其不可繪畫強顔爲之以<lb/>
塞詔㫖罪當誅死其碑文今巳撰成謹録封進無任慙羞戰<lb/>
怖之至<hi>謹上或有随表二字慙羞戰怖或作慚惶怖懼此下或有謹奉表以聞三月二十五日臣愈誠惶誠恐頓</hi>
<hi>首頓首謹言二十三字○今按此或本以聞下便著月日与今表式不同未詳其説</hi>
　　　奏韓弘人事物狀<lb/>
<hi>古本云四月一日涯度羣夷簡奉進止碑文宣賜韓弘一本</hi>
右臣先奉恩勑撰平淮西碑文<hi>或无恩字或无勑字</hi>伏縁聖恩以碑本<lb/>
賜韓弘等今韓弘寄絹五百匹與臣充人事未敢受領謹録<lb/>
奏聞伏聽進止謹奏<lb/>
　　　謝許受韓弘物狀<lb/>
臣某言今日品官第五文嵩至臣宅奉宣聖旨令臣受領韓<lb/>
弘等所寄撰碑人事絹者恩隨事至榮與幸并慙抃怵惕罔<lb/>
知所喻<hi>中謝</hi>伏以上賛聖功臣子之職下霑羣帥文字所宜陛<lb/>
<pb n="KR4c0044_SBCK_038-8a"/>
下謙光自居勸勵爲事各賜立功節將碑文一通使知朝廷<lb/>
備録勞效韓弘榮於寵賜遂寄縑帛與臣於臣何爲坐受厚<lb/>
貺恩申上致利則臣歸慙戴兢惶舉措無地無任感恩慙懇<lb/>
之至<lb/>
朱文公校昌黎先生集卷之三十八<lb/>
<pb n="KR4c0044_SBCK_038-8b"/>
</p>
<p>
</p>
  </div>
</body>
</text>
</TEI>
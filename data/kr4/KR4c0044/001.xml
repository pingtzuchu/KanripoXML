<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_001-1a"/>
朱文公校昌黎先生文集卷之一<lb/>
　晦庵朱先生考異　留畊王先生音釋<lb/>
　　　宋莒公云馮章靖親校舊每卷首具列卷中篇目馮<lb/>
　　　悉以朱墨滅殺之惟存其都凡集外别有目録一卷<lb/>
　　　今按李漢所作序云揔七百首并目録合四十一卷<lb/>
　　　則正與馮合<lb/>
　　賦<lb/>
　　　感二鳥賦<hi>并序</hi>
<hi>集註正元十一年公以前進士三上宰相書不報東歸感所獻二鳥而賦之時宰相趙憬賈耽盧邁也</hi>
貞元十一年<hi>一或作五方云以諸譜考之作一爲是</hi>五月戊辰愈東歸癸酉自<lb/>
潼<hi>音同潼関在華隂</hi>關出息于河之隂時始去京師有不遇時之歎<lb/>
見行有籠白烏白鸜鵒而西者號於道曰某土之守<hi>音狩</hi>某官<lb/>
使使<hi>䟽吏切</hi>者進於天子東西行者皆避路莫敢正目焉<hi>西下閣杭</hi>
<pb n="KR4c0044_SBCK_001-1b"/>
<hi>本無行字方云考之禮記及公送温造序當有</hi>因竊自悲幸生天下無事時承先人<lb/>
之遺業不識干戈耒耜攻守耕穫之勤讀書著文自七歲至<lb/>
今凡二十二年其行巳不敢有愧於道<hi>於杭作之非是</hi>其間<hi>音閑</hi>居思<lb/>
念前古當今之故亦僅志其一二大者焉選舉於有司與百<lb/>
十人偕進退<hi>十或作千方云此專爲選舉而言也貞元九年應宏詞者僅三十二人作十爲是退上或再有</hi>
<hi>偕字</hi>曽不得名薦書齒下士于朝以仰望天子之光明<hi>方从閣本名上</hi>
<hi>有列字名下有於字○今按嘉祐杭本與謝本並無此二字語簡而意已足方本非是</hi>今是鳥也惟以<lb/>
羽毛之異<hi>以下或有其字</hi>非有道德智謀承顧問賛教化者乃反得<lb/>
蒙採擢薦進光耀如此<hi>此下諸本有可以人而不如鳥乎一句方从閣本文粹删去○今按諸本</hi>
<hi>所有之句乃全用大斈傳中語而意則異矣二本無之豈公晚覺其陋而自削之歟抑後之傳者爲賢者諱而删之也方</hi>
<hi>从二本意則厚矣然凡讀書者但當据其本文實事考評得失以自警戒乃爲有益正不必曲爲隱諱以啓文過飾非之</hi>
<hi>習也今此一句恐或公所自刋故且从方本云</hi>故爲賦以自悼且明夫遭時者雖小<lb/>
善必逹不遭時者累善無所容焉其辭曰<lb/>
<pb n="KR4c0044_SBCK_001-2a"/>
吾何歸乎<hi>此句或在苟有食其從之下</hi>吾將旣行而後思誠不足以自存<lb/>
苟有食其從之<hi>苟或作敬非是</hi>出國門而東騖<hi>音務馳也</hi>觸白日之隆景<lb/>
時返顧以流涕念西路之羌永<hi>羌或作差○今按作差固謬然羌乃發語之詞施之句内</hi>
<hi>似亦未安以上文反顧流涕之語推之則西路乃長安之路而此字當爲浸漸愈益之意不知的是何字又恐或是逾字</hi>
過潼關而坐息窺黃流之奔猛<hi>黄流或作流黄</hi>感二鳥之無知方蒙<lb/>
恩而入幸惟進退之殊異増余懷之耿耿彼中心之何嘉<hi>之或</hi>
<hi>作其嘉或作憙非是</hi>徒外飾焉是逞<hi>焉或/作而</hi>余生命之湮阨<hi>音厄</hi>曽二鳥之<lb/>
不如汨<hi>音聿又音骨說文水流也楚詞汨余若將不及</hi>東西與南北恒十年而不居<lb/>
<hi>恒或作亘而或作以方云恒居鄧切與亘竟之亘同班固叙傳恒以年歳選詩徙倚恒漏窮</hi>辱飽食其有<lb/>
數况䇿名於薦書<hi>䇿方从閣杭作榮云公上宰相書非苟没於利榮於名也與此義通○今按唐人䇿</hi>
<hi>字俗體从竹从宋亦有只从艸者與榮字絶相近故閣本作榮盖傳冩之誤耳方引榮於名亦與此語意不相似於或作</hi>
<hi>與亦非是</hi>時所好之爲賢庸有謂余之非愚昔殷之髙宗得良弼<lb/>
於宵寐<hi>或云昔上當有在字或是念字由上句未有愚字相似而脫也</hi>孰左右者爲之先信<lb/>
<pb n="KR4c0044_SBCK_001-2b"/>
天同而神比<hi>先下或有容字信或作容皆非是方云漢酈食其傳沛公吾所願從遊莫爲我先韓語祖此</hi>
及時運之未來或兩求而莫致雖家到而戸說祇以招尤而<lb/>
速累<hi>說或作曉</hi>蓋上天之生余亦有期於下地盍求配於古人獨<lb/>
怊悵<hi>上音超悵恨也</hi>於無位惟得之而不能乃鬼神之所戯幸年歳<lb/>
之未暮庶無羡於斯類<hi>惟方作雖○今按上文之意若日天之生我必有所用何不力慕古人如</hi>
<hi>傳說之徒而獨怊悵於無位耶惟或者苟得其位而不能追配古人但如二鳥之空被榮寵乃是鬼神之所戯耳故幸年</hi>
<hi>歳之未晚而庶幾無慕於斯類也斯類盖并指二鳥與彼得之而不能者而言也推字正是斡轉處作雖即無力矣能或</hi>
<hi>作孤亦非是</hi>
　　　復志賦<hi>并序</hi>
<hi>樊曰其句法歩類離騷往往相似眺無咎嘗取此賦於變騷</hi>
愈旣從隴西公<hi>孫曰董晋也正元十二年七月以東都留守董晉爲宣武軍節度使平鄧惟㳟之亂辟公</hi>
<hi>爲其府推官詳見晋行狀</hi>平汴州其明年七月有負薪之疾退休于居作<lb/>
復志賦其辭曰<lb/>
<pb n="KR4c0044_SBCK_001-3a"/>
居悒悒<hi>音邑憂也選云良増悒悒</hi>之無解兮獨長思而永歎<hi>音灘騷云心鬰鬰之憂思</hi>
<hi>兮獨永歎乎増傷解或作辝</hi>豈朝食之不飽兮寧冬裘之不完昔余之旣<lb/>
有知兮誠坎軻<hi>音可坎軻不平易皃選坎軻多苦辛</hi>而艱難當歳行之未復兮<lb/>
從伯氏以南遷凌大江之驚波兮過洞庭之漫漫至曲江而<lb/>
乃息兮逾南紀<hi>韓曰唐一行以天下山河之象存乎兩戒分南紀比紀韶在南紀之外詩滔滔江漢南國</hi>
<hi>之紀</hi>之連山嗟日月其幾何兮攜孤[婺-矛+牙]<hi>音/釐</hi>而北旋<hi>孤[婺-矛+牙]謝作嫠孤</hi>值中<lb/>
原之有事兮將就食於江之南<hi>方从閣本無將字於下有大字或又無之字今詳文勢皆</hi>
<hi>非是</hi>始專專於講習兮非古訓爲無所用其心<hi>方从閣本古作詁爲作焉非是</hi>
窺前靈之逸迹兮<hi>靈一作修</hi>超孤舉而幽尋旣識路又疾驅兮孰<lb/>
知余力之不任<hi>音壬堪也</hi>考古人之所佩兮閱時俗之所服<hi>閱杭作闕</hi>
<hi>非是</hi>忽忘身之不肖兮謂青紫其可拾<hi>之或作而又或作之者皆非是</hi>自知者<lb/>
爲明兮故吾之所以爲惑<hi>吾下或有志字非是</hi>擇吉日余西征兮亦旣<lb/>
造夫京師<hi>旣或作冀</hi>君之門不可逕而入兮遂從試於有司<hi>逕或作徑</hi>
<pb n="KR4c0044_SBCK_001-3b"/>
惟名利之都府兮羌<hi>起羊切騷云羌衆人之所仇羌楚人發語端詞猶言卿何爲也字</hi>衆人<lb/>
之所馳<hi>羌或作差非是所或作四</hi>競乗時而附勢兮紛變化其難推<hi>附勢或作</hi>
<hi>射利或只附字作射字</hi>全純愚以靖處兮將與彼而異宜欲奔走以及<lb/>
事兮顧𥘉心而自非朝騁騖乎書林兮夕翶翔乎藝苑<hi>騁或作馳</hi>
<hi>方云楚詞朝騁騖乎江皐作馳非是</hi>諒却歩以圖前兮不浸近而逾逺哀白日<lb/>
之不與吾謀兮至今十年其猶𥘉豈不登名於一科兮曾不<lb/>
𥙷其遺餘進旣不獲其志願兮退將遁而窮居排國門而東<lb/>
出兮慨余行之舒舒<hi>慨或作嗟</hi>時慿髙以廻顧兮涕泣下之交如<lb/>
<hi>之或作而</hi>戾<hi>音荔至也</hi>洛師而悵望兮聊浮游以躊躇假大龜以視兆<lb/>
兮求幽貞之所廬<hi>大或作火</hi>甘潜伏以老死兮不顯著其名譽<hi>音欤</hi>
非夫子之洵美兮吾何爲乎浚<hi>音峻衛邑詩干旄在浚之都</hi>之都小人之<lb/>
懷惠兮猶知獻其至愚固余異於牛馬兮寧止乎飲水而求<lb/>
芻伏門下而黙黙兮竟歳年以康娯<hi>下而或作下之</hi>時乗閒以獲進<lb/>
<pb n="KR4c0044_SBCK_001-4a"/>
兮顔垂歡而愉愉<hi>音俞和恱也而或作之</hi>仰盛德以安窮兮又何忠之<lb/>
能輸昔余之約吾心兮誰無施而有獲<hi>方从閣本誰作惟下又有德字云李本謂</hi>
<hi>陳無已去德字今本復訛惟爲誰其誤甚矣○今按此句本用楚詞孰無施而有報孰不殖而有穫之語詞意旣有自來</hi>
<hi>又与上下文勢相應故嘉祐杭本與諸本多如此乃是韓公本文相傳巳乆非陳以意定也閣本之繆如此而方信之反</hi>
<hi>以善本爲誤今不得而不辨也又嘉祐杭本也多有之而其不同處方皆不録豈其偶未見耶抑忽之而不觀也</hi>嫉<lb/>
貪佞之洿<hi>與汚同</hi>濁兮曰吾其旣勞而後食<hi>方無旣字非是</hi>懲此志之<lb/>
不脩兮愛此言之不可忘<hi>脩方作循云唐人書脩近循楚詞亦有誤者○今按唐人書字之誤</hi>
<hi>方說是也然此乃脩誤作循非循誤作脩也脩猶脩好脩怨之脩盖因舊増新之意耳</hi>情怊悵以自失<lb/>
兮心無歸之茫茫<hi>之或作而</hi>茍不内得其如斯兮孰與不食而髙<lb/>
翔抱關之阨<hi>與隘同音又一作厄</hi>陋兮有肆志之揚揚<hi>諸本多作陽陽方云後漢孔嵩</hi>
<hi>傳云晨門肆志於抱関史記晏嬰傳志氣揚揚公當是用此語詩君子陽陽則注謂無所用其心非公所用字也</hi>伊<lb/>
尹之樂於畎畒兮焉貴冨之能當恐誓言之不固兮斯自訟<lb/>
以成章<hi>斯或作聊訟或作誦</hi>往者不可復兮冀來今之可望<hi>音亡</hi>
<pb n="KR4c0044_SBCK_001-4b"/>
　　　閔已賦<lb/>
<hi>𥙷注公甞佐董晋于汴未幾晉薨尋佐張建封于徐建封又薨罷去居洛賦云甞未安而既危指此</hi>
<hi>此所以賦閔已也</hi>
余悲不及古之人兮伊時勢而則然<hi>而或作兮</hi>獨閔閔其曷已<hi>閔閔</hi>
<hi>或作悶悶渚本句下有兮字下文隔句皆有兮字○今按洪慶善云歐宋皆無兮字後皆復添或云咸通本復志賦與此</hi>
<hi>賦皆無兮字未知孰是</hi>憑文章以自宣昔顔氏之庶幾在隱約而平寛<lb/>
固哲人之細事夫子乃嗟歎其賢惡飲食乎陋巷亦足以頥<lb/>
神而保年<hi>閣本無食字非是</hi>有至聖而爲之依歸又何不自得於艱<lb/>
難<hi>何下或有苦字</hi>曰余昬昬其無類望夫人其巳逺<hi>逺或作還方云詩小雅焦贑易</hi>
<hi>林逺字皆叶平声讀作還者非</hi>行舟檝而不識四方渉大水之漫漫勤祖先<lb/>
之所貽勉汲汲於前修之言雖舉足以蹈道哀與我者爲誰<lb/>
衆皆捨而已用忽自惑其是非下土茫茫其廣大余壹不知<lb/>
其可懷<hi>壹本多作豈方云閣杭本作壹舊監本潮本尚作一訛壹爲豈自蜀本也檀引云予壹不知夫䘮之踊也</hi>
<pb n="KR4c0044_SBCK_001-5a"/>
<hi>韓語盖原此</hi>就水草以休息恒未安而旣危乆拳拳其何故亦天<lb/>
命之本宜<hi>本或作所</hi>惟否泰之相極咸一得而一違<hi>閣本作衰非是</hi>君子<lb/>
有失其所小人有得其時聊固守以静俟誠不及古之人兮<lb/>
其焉悲<hi>諸本多無兮字</hi>
　　　别知賦<hi>送楊儀之</hi>
<hi>韓曰公以御史言旱饑得罪黜爲連之陽山令連有唐屬湖南道時楊儀之以湖南支使來公爲此</hi>
<hi>賦以别之</hi>
余取友於天下將歳行之兩周下何深之不即上何髙之不<lb/>
求紛擾擾其旣多咸喜能而好修<hi>紛或作伊紛擾或作伊紛其或作而咸方作或非是</hi>
寧安顯而獨裕顧阨窮而共愁<hi>窮或作塞</hi>惟知心之難得斯百一<lb/>
而爲収<hi>之或作而斯或作在百一或作一旦皆非是方云陸機嘆逝賦得十一於千百韓用此意</hi>歳癸未<lb/>
而遷逐侣蟲蛇於海陬<hi>將侯切隅也侣或作旅</hi>遇夫人之來使闢公館<lb/>
而羅羞<hi>而或作以</hi>索微言於亂志發孤笑於羣憂物何深而不鏡<lb/>
<pb n="KR4c0044_SBCK_001-5b"/>
理何隱而不抽<hi>鏡或作考</hi>始參差以異序卒爛漫<hi>莫半切又謨官切並大水</hi>而<lb/>
同流<hi>以或作於爛漫本或作爛熳或作瀾漫云大水也</hi>何此歡之不可恃遂駕馬而<lb/>
廻輈<hi>張流切車轅也遂或作卒而或作以</hi>山磝磝<hi>𥘉交切尓雅山多小石日㟼</hi>其相軋樹蓊<lb/>
蓊<hi>音翁又烏孔切草木盛</hi>其相摎<hi>居由切絞也祝曰儀礼殤之絰者不樛垂注不絞其帶之垂者</hi>雨浪<lb/>
浪<hi>音郎</hi>其不止雲浩浩其常浮<hi>磝磝或作嶅嶅樛或作繆雲或作雪浩浩或作活活其或皆作</hi>
<hi>而</hi>知來者之不可以數<hi>音朔</hi>哀去此而無由<hi>方無者字或無之字皆非是而或作</hi>
<hi>以</hi>倚郭郛<hi>音孚</hi>而掩涕空盡日以遲留<hi>而或作其</hi>
　　古詩<lb/>
　　　元和聖德詩<hi>并序</hi>
<hi>樊曰憲宗即位劒南劉闢自稱留後元和元年正月以髙崇文爲左神䇿行營節度使討闢九月克</hi>
<hi>成都十月闢伏誅二年正月己丑朝献于太清宫庚寅朝享於太廟辛卯祀昊天上帝於郊丘還宫</hi>
<hi>大赦天下補注穆伯長日退之元和聖德詩淮西碑柳雅章之類皆辝嚴義偉制作如經能崒然聳</hi>
<hi>唐德於盛漢之表筆墨間録云此序乃司馬迁之文非相如文也</hi>
<pb n="KR4c0044_SBCK_001-6a"/>
臣愈頓首再拜言<hi>此下或有日字</hi>臣伏見皇帝陛下即位巳來誅流<lb/>
姦臣<hi>孫曰永貞元年貶王伾王叔文韓泰韋執誼也</hi>朝廷清明無有欺蔽外斬楊惠<lb/>
琳劉闢以収夏蜀東定青徐<hi>孫曰青謂平盧節度李師道奉表詣京師徐謂徐帥張建封子</hi>
<hi>上表請代皆正元元和間</hi>積年之叛海内怖駭不敢違越郊天告廟神靈<lb/>
歡喜風雨晦明無不從順<hi>晦明或作明晦</hi>太平之期適當今日臣蒙<lb/>
𬒳恩澤日與羣臣序立紫宸殿陛下<hi>或無陛字</hi>親望穆穆之光而<lb/>
其職業又在以經籍教導國子<hi>而或作况</hi>誠宜率先作歌詩以稱<lb/>
道盛德不可以辭語淺薄不足以自效爲解<hi>或作懈或作辝皆非是方云自</hi>
<hi>左傳請以曹爲解迁固相承用之非一</hi>輙依古作四言元和聖德詩一篇凡千<lb/>
有二十四字指事實録具載明天子文武神聖以警動百姓<lb/>
耳目傳示無極<hi>警或作驚方云洪日驚流俗妄改也史記尊寵樂毅以警動燕斉義當用此</hi>其詩<lb/>
曰<lb/>
皇帝即阼<hi>或作祚方云史記文紀有皇帝即阼一全語實用阼字○今按阼謂東階也作祚非是</hi>物無<lb/>
<pb n="KR4c0044_SBCK_001-6b"/>
違拒曰暘而暘曰雨而雨維是元年有盗在夏欲覆其州以<lb/>
踵近武<hi>近或作其</hi>皇帝曰嘻豈不在我負鄙爲艱縱則不可出師<lb/>
征之其衆十旅<hi>十或作千方云按此專紀楊惠琳之乱也時嚴綬在河東表請討之詔與天德軍合擊未</hi>
<hi>甞它出師也十旅爲征○今按周礼五人爲伍五伍爲两四两爲卒五卒爲旅則一旅五百人而十旅五千人也方說得</hi>
<hi>之亦見以順討逆師不在衆之意</hi>軍其城下告以福禍腹敗枝披不敢保聚<lb/>
擲首陴<hi>音脾城上女墻也</hi>外降<hi>下江切丨</hi>幡夜竪疆外之險莫過蜀土韋<lb/>
皐去鎭劉闢守後血人于牙不肯吐口<hi>人或作入非是</hi>開庫㗖士曰<lb/>
隨所取<hi>曰方作日今按此乃述其誘㗖士卒之詞方本非是</hi>汝張汝弓汝鼓汝鼓<hi>上鼓字或</hi>
<hi>作伐或作桴或作擊</hi>汝爲表書求我帥汝事始上聞在列咸怒皇帝曰<lb/>
然嗟逺士女苟附而安則且付與讀命於庭<hi>讀或作續非是</hi>出節少<lb/>
府朝發京師夕至其部闢喜謂黨汝振而伍蜀可全有此不<lb/>
當受<hi>不當或作當不非是</hi>萬牛臠<hi>力轉/切</hi>炙<hi>之夜切與䏑同記母嘬炙或作肉</hi>萬甕行酒<lb/>
以錦纏股以紅帕<hi>𥙷注實錄曰禹㑹塗山之夕大風雷震有甲兵卒千餘人其不𬒳甲者以紅綃怕袜</hi>
<pb n="KR4c0044_SBCK_001-7a"/>
<hi>其額自此遂爲軍容之服</hi>首<hi>方云荆公本音麥潮本亦然方言注絡頭怕頭也音貃今多讀作莫轄切公送李益鄭權</hi>
<hi>序皆用此語或作帓字盖二音通讀○今按集韻帕莫白切無莫轄音帓莫葛切帶也方說誤</hi>有惟<hi>音匡怯也</hi>其<lb/>
兇有餌其誘<hi>兇方作匈○仐按此二句盖言有畏其暴者有貟其利者故從之者衆耳非本心樂從也方本</hi>
<hi>非是</hi>其出穰穰<hi>如羊切多也</hi>隊以萬數遂刼東川遂據城阻皇帝曰<lb/>
嗟其又可許爰命崇文分卒禁禦有安其驅無暴我野日行<lb/>
三十徐壁其右<hi>壁或作辟</hi>闢黨聚謀鹿頭是守崇文奉詔進退規<lb/>
矩<hi>規或作合</hi>戰不貪殺擒不濫數<hi>方云杭本三舘本文粹作藍縷唐本作襤褸蜀本始作濫數校</hi>
<hi>本多从之今姑存其舊○今按藍縷無理濫数盖用左傳数俘之語蜀本得之它本皆誤</hi>四方節度整兵<lb/>
頓馬上章請討俟命起坐<hi>請或作乞</hi>皇帝曰嘻無汝煩苦<hi>嘻嘆辝也方作</hi>
<hi>嘉非是</hi>荆并洎梁<hi>孫曰荆謂荆南節度使裴均并謂河東節度嚴綬梁謂西道節度使嚴礪也</hi>在國<lb/>
門户出師三千各選爾醜四軍<hi>謂荆并梁及崇文之師</hi>齊作殷其如阜<lb/>
<hi>殷其或作殷殷或作其殷</hi>或拔其角或脫其距<hi>拔或作披</hi>長驅洋洋無有齟齬<lb/>
<hi>音語齒不相當</hi>八月壬午闢棄城走載妻與妾包裹稚乳是日崇文<lb/>
<pb n="KR4c0044_SBCK_001-7b"/>
入處其宇<hi>日或作曰</hi>分散逐捕搜原剔藪闢窮見窘無地自處俯<lb/>
視大江不見洲渚遂自顚倒若杵投<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>取之江中枷脰<hi>音豆頸也</hi>
械手婦女纍纍啼哭拜叩來獻闕下以告廟社周示城市咸<lb/>
使觀覩解脫攣<hi>力全切係也</hi>索夾以砧斧<hi>方云砧當作拈與椹同戦囯策范雎曰臣之匈</hi>
<hi>不足以當椹質要不足以待斧鉞是也</hi>婉婉<hi>音宛/順也</hi>弱子赤立傴<hi>於武/切</hi>僂<hi>音縷曲躬</hi>牽<lb/>
頭曵足先斷腰膂次及其徒體骸撐<hi>丑庚切</hi>拄<hi>冢庾切</hi>末乃取闢<lb/>
駭汗如寫<hi>方云音湑蓼蕭詩用韻如此或作雨非是</hi>揮刀紛紜爭刌<hi>趍本切細切也</hi>膾脯<lb/>
<hi>爭或作猶刌或作切皆非是義理有刌肺○樊曰此詩蘇黄門曰此持憲宗命崇文誅一劉闢耳其言何瑣屑之甚謂之</hi>
<hi>造語工則可謂之得雅體未也詩載文王伐崇武王伐紂固自有體退之獨不到此耶亦其少年所爲文也按公時年四</hi>
<hi>十不可謂少大抵德不足則夸憲宗功烈固偉比文武則有間矣王荆公甞論詩曰周頌之詞約約所以爲嚴德盛故也</hi>
<hi>魯頌之詞侈侈所以爲夸德不足故也是詩其魯頌之謂欤</hi>優賞將吏扶珪綴組帛堆其<lb/>
家粟塞其庾<hi>塞下其字方作倉非是以上句偶之可見</hi>哀憐陣殁廩給孤寡贈官<lb/>
封墓周帀宏溥經戰伐地寛免租簿施令酬功急疾如火天<lb/>
<pb n="KR4c0044_SBCK_001-8a"/>
地中間莫不順序幽恒青魏<hi>或作魏幽恒青</hi>東盡海浦南至徐蔡區<lb/>
外雜虜怛威赧德踧踖<hi>上音蹙下音昔行而謹敬</hi>蹈舞<hi>諸本怛作烜赧作赫又作服方以文</hi>
<hi>録定烜作怛以唐閣蜀文定赫作赧云公上尊號表有怛威愧德意與此同</hi>掉<hi>徒弔切擲也</hi>棄兵革私<lb/>
習簋簠來請來覲十百其耦<hi>或作數</hi>皇帝曰吁伯父叔舅各安<lb/>
爾位訓厥甿畮<hi>甿或作田</hi>正月元日𥘉見宗祖躬執百禮登降拜<lb/>
俯薦于新宫<hi>于或作饗新或作閟非是</hi>視瞻梁梠<hi>音吕楣也桷端連綿木名選㮰梠縁邊</hi>慼<lb/>
見容色淚落入爼侍祠之臣助我惻楚乃以上辛<hi>𥙷注穀梁傳曰自正</hi>
<hi>月至三月郊之時也我以十二月下辛卜正月上辛不從則以正月下辛卜二月上辛如不從則以二月下辛卜三月上</hi>
<hi>辛如不從則不郊矣礼記郊之用辛也注云言人君當齋戒自新耳</hi>於郊用牡除于國南鱗筍<lb/>
毛簴<hi>上思尹切下國許切孫曰筍簴所以掛鍾磬也横曰筍飾以鱗屬植曰簴飾以羸屬祝曰周礼梓人爲筍簴</hi>
廬幕周施開掲磊砢<hi>上落猥切下魯可切石多皃相如日水石磊砢又石縱横皃祝曰選金玉磊砢</hi>
獸盾<hi>順允切孫曰以木爲之而畫龍文相合載之以蔽馬</hi>騰挐<hi>女加切/牽引也</hi>圎壇帖妥<hi>吐火切安</hi>
<hi>也</hi>天兵四羅旂常婀娜<hi>旂或作旗上於可切下奴可切美也曹植曰華容婀娜</hi>駕龍十<lb/>
<pb n="KR4c0044_SBCK_001-8b"/>
二<hi>周礼馬八尺以上爲龍天子之駕馬十有二閑</hi>魚魚雅雅<hi>晋史劉棪傳洛中雅雅有三嘏</hi>宵昇于<lb/>
丘<hi>昇或作升方云楚詞升皆作昇它凖此</hi>奠璧獻斚<hi>音賈/玉爵</hi>衆樂驚作轟豗<hi>上呼宏切</hi>
<hi>下音灰轟羣車聲選轟轟闐闐豗相擊也選磊匒匌而相豗</hi>融冶<hi>樂/声</hi>紫熖嘘呵<hi>火氣紫或作柴</hi>髙<lb/>
靈<hi>孫曰天神之有靈者</hi>下墮羣星從坐錯落侈哆<hi>昌者切說文張口也詩巷伯哆兮侈兮注</hi>
<hi>大皃</hi>日君月妃煥赫婐㛂<hi>上烏果切下五果切身好弱皃祝曰/樂府婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>戯金闕煥赫謂日君婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>
                    </hi>
<hi>謂月妃</hi>瀆鬼𪷟鴻<hi>上莫孔切下胡孔切/廣大皃選濛鴻沆茫</hi>嶽祇嶪峩<hi>上音業下音我山髙皃後</hi>
<hi>漢増槃嶪峩</hi>飫沃羶薌<hi>沃羶或作羶燎孫曰亦作香羶羊臭薌榖氣○今按飫沃之義未詳或云當作飫厭</hi>
<hi>亦未有所据也羶薌字見禮記云</hi>産祥降嘏鳯皇應奏舒翼自拊赤麟黄龍<lb/>
逶<hi>於爲切</hi>陀<hi>徒何切容/與之皃</hi>結紏<hi>麟或作鱗逶或作頽</hi>卿士庶人黃童白叟踊<lb/>
躍歡呀<hi>虚加切張口皃</hi>失喜噎歐<hi>上一結切下烏后切歡或作嘆歐或作嘔方云嘔俗字也</hi>乾清<lb/>
坤夷境落褰<hi>音愆或作騫</hi>舉帝車廻來日正當午<hi>方云校本作日始東吐盖疑郊</hi>
<hi>祀回車不應至午也然諸本皆同姑从之</hi>幸丹鳯門大赦天下滌濯剗<hi>楚簡切削也</hi>磢<lb/>
<hi>𥘉两切瓦石洗物選飛勞相磢</hi>磨滅瑕垢續功臣嗣拔賢任耇孩養無告仁<lb/>
<pb n="KR4c0044_SBCK_001-9a"/>
滂施厚皇帝神聖通逹今古<hi>今或作先或作通今逹古</hi>聽聦視明<hi>或作視聽聦明</hi>
一似堯禹<hi>洪曰盖取禮記似重有憂者黄魯直云退之文老社詩無一字無來處後人讀書少故謂韓杜自</hi>
<hi>作此語耳</hi>生知法式動得理所天錫皇帝爲天下主并包畜養無<lb/>
異細鉅億載萬年敢有違者皇帝儉勤盥<hi>音貫澡也</hi>濯陶瓦<hi>孫曰盥濯</hi>
<hi>以陶瓦之器言其儉也</hi>斥遣浮華好此綈<hi>音題厚繒也</hi>紵勑戒四方侈則有<lb/>
咎天錫皇帝多麥與黍無召水旱耗于雀䑕<hi>耗于或作無耗</hi>億載萬<lb/>
年有富無窶<hi>羣羽切貧也方作冨有無窶或作冨有貧窶或作無有貧窶皆非是</hi>皇帝正直别<lb/>
白善否擅命而狂旣翦旣去盡逐羣姦靡有遺侶天錫皇帝<lb/>
厖臣碩輔博問遐觀以置左右億載萬年無敢余侮<hi>余方作有非是</hi>
皇帝大孝慈祥悌友怡怡愉愉奉太皇后浹于族親濡及九<lb/>
有天錫皇帝與天齊壽登兹太平無怠永乆億載萬年爲父<lb/>
爲母愽士臣愈職是訓詁<hi>孫曰尓雅有釋詁釋訓釋詁者釋古今之異辭釋訓者辨物之形皃</hi>
<hi>訓詁即歌詩也</hi>作爲歌詩以配吉甫<lb/>
<pb n="KR4c0044_SBCK_001-9b"/>
　　　琴操十首<hi>并序</hi>
<hi>韓云按琴操十有二公取其十如下所作是也惟水仙懷陵操乃伯牙所作公削之爲之詞者各注</hi>
<hi>于下唐子西云琴操非古詩非騷辝惟退之爲得体退之琴操柳子厚不能作也孫曰風俗通云琴</hi>
<hi>曲曰操操者言窮阨猶不失其操也</hi>
　　　將歸操　孔子之趙聞殺鳴犢作<lb/>
<hi>孫曰孔子將西見趙簡子聞竇鳴犢之死臨河歎日美哉水洋洋乎丘之不済此命也夫事見史記</hi>
<hi>○諸本題義下皆有子注方云閣本只存題義唐本注與題義皆不出蜀本於注云上増又曰二字</hi>
<hi>與題義皆夾注寫以此見雖題義亦後人以琴操續𥙷也歐宋荆公皆用閣本○今按歐本云此効</hi>
<hi>蔡邕作十操事跡皆出蔡邕琴操云</hi>
狄之水兮其色幽幽<hi>秋蜀本作秋○今按水經河水至東阿茌平等縣東北流四瀆津注云津西有</hi>
<hi>四瀆祠東對四瀆口河水東分済水受河盖滎口水斷不通始自是出與清水合沛瀆自河入済水徑周通故有四瀆之</hi>
<hi>名昔趙殺鳴犢孔子臨河歎而作歌曰狄之水兮風揚波舟楫顛倒更相加歸來歸來胡爲斯案臨済故狄也是濟所逕</hi>
<hi>得其通稱也又云済水逕臨済縣南詳此則是済水自滎澤之下潜流至此四瀆津口而後復出河又東分一支與之合</hi>
<pb n="KR4c0044_SBCK_001-10a"/>
<hi>流以過臨済而爲狄水故孔子臨河不済而歌詠狄水即此東分之河復出之済也然此皆斉地今在済鄆之間史記以</hi>
<hi>為孔子自衛將西見趙簡子則其道不當出此此又不可曉者今姑闕之以俟深於地理者正焉</hi>我將濟兮<lb/>
不得其由渉其淺兮石齧我足乗其深兮龍入我舟我濟而<lb/>
悔兮將安歸尤歸兮歸兮無與石鬪兮無應龍求<hi>帰兮帰兮諸本兮作乎</hi>
　　　猗蘭操　孔子傷不逢時作<lb/>
<hi>孫曰古琴操云習習谷風以隂以雨之子于帰逺送于野何彼蒼天不得其所逍遥九州無有定處</hi>
<hi>丗人闇蔽不知賢者年紀逝邁一身將老</hi>
蘭之猗猗揚揚其杳不採而佩於蘭何傷今天之旋其曷爲<lb/>
然我行四方以日以年雪霜貿貿<hi>音茂不明</hi>薺麥<hi>韓曰西京雜記日建亥之月隂</hi>
<hi>氣之極萕麥始生</hi>之茂子如不傷我不爾覯<hi>見也孫曰言我如萕麥之茂當雪霜之時不改</hi>
<hi>其操子如見傷而用我可也子如不傷我無自貶以見子之義</hi>薺麥之茂薺麥之有<hi>孫曰茂而能傲</hi>
<hi>霜雪萕麥之固有</hi>君子之傷君子之守<hi>韓曰君子居可傷之時不易其守亦猶萕麥之有也</hi>
　　　龜山操　孔子以季桓子受齊女樂諫不從望龜山<lb/>
<pb n="KR4c0044_SBCK_001-10b"/>
　　　　而作<hi>龜山魯山也詩奄有龜蒙在太山博縣韓曰古琴操云予欲望魯兮龜山蔽之手無斧柯</hi>
<hi>柰龜山何</hi>
龜之氛兮不能雲雨<hi>氛或作氣雲或作爲或雲上有爲字</hi>龜之枿<hi>亦作蘖五割切前漢三枿</hi>
<hi>之起李廵曰槁木之餘</hi>兮不中梁柱<hi>不下或有能字非是方云太玄經梁不中柱不隆大厦㣲中平声讀</hi>
<hi>○今按此但言其木不堪作梁柱耳與太玄中字意異當只作去声讀文意乃恊</hi>龜之大兮祇以奄<lb/>
魯知將隳兮哀莫余伍<hi>知或作如孫曰言魯將墮壞哀而憐之者莫余若也</hi>周公有鬼<lb/>
兮嗟余歸輔<hi>鬼或作思余帰方作帰余皆非是大抵方意尚異不問文義之如何惟作倒語者則必取之如</hi>
<hi>下文我豳于家莫尓余追皆此類也</hi>
　　越裳操周公作<lb/>
<hi>韓本注事見後漢南蛮志交趾之南有越裳云古琴操曰於戯嗟嗟非旦之力乃文王之德</hi>
雨之施物以孳<hi>或作滋</hi>我何意於彼爲自周之先其艱其勤以<lb/>
有疆宇私我後人我祖在上四方在下厥臨孔威敢戯以侮<lb/>
孰荒于門孰治于田<hi>孫曰言豈有荒于門而能治于田者乎故必四海旣均而後越裳是臣也</hi>四<lb/>
<pb n="KR4c0044_SBCK_001-11a"/>
海旣均越裳是臣<lb/>
　　　拘幽操　文王羑里作<hi>上音酉漢地理志河内蕩隂縣有羑里城</hi>
<hi>孫曰事見史記周本紀琴録曰文王見拘羑里憂愁无聊援琴而鼓之號曰拘幽操詞曰殷道溷溷</hi>
<hi>浸濁煩兮朱紫相合不别分兮迷乱声色信䜛言兮炎炎之虐使我愆兮幽閉牢穽由其言兮遘我</hi>
<hi>四人憂勤勤兮</hi>
目窈窈兮其凝其盲<hi>目窈窈方作窈揜揜或作目揜揜○今按下文有耳字正與目字相對窈窈二</hi>
<hi>字比之揜揜似亦差勝</hi>耳肅肅兮聽不聞聲朝不日出兮夜不見月與<lb/>
星<hi>日上或有見字</hi>有知無知兮爲死爲生嗚呼臣罪當誅兮天王聖<lb/>
明<hi>伊川曰退之作琴操有日臣罪當誅兮天王聖明道文王意中事前後之人道不到此徐仲車言退之拘幽操云臣</hi>
<hi>罪當誅兮天王聖明可謂知文王之心矣凱風七子之母猶不能安其室而云母氏聖善我無令人重自責也</hi>
　　　岐山操　周公爲太王作<lb/>
<hi>祝曰岐山在岐州今有岐山縣詩居岐之陽太王古公亶父也</hi>
我家于豳<hi>方作我豳于家非是</hi>自我先公伊我承序敢有不同<hi>諸本序作緒方</hi>
<pb n="KR4c0044_SBCK_001-11b"/>
<hi>云商書丕氶基緒然國語亦有奔走氶序註謂氶受事業次第也○今按序謂傳授次第漢書多云朕承天序是也緒猶</hi>
<hi>言統系方引商書之言是也二字義雖不同然用之於此似亦兩通但國語承序乃謂氶受政役之次第與漢書字同而</hi>
<hi>意異方作序而引以爲說則誤矣</hi>今狄之人將土我疆民爲我戰誰使死傷<lb/>
彼岐有岨<hi>石山載土</hi>我往獨處爾莫余追無思我悲<hi>方云岨與阻同楚詞漢書</hi>
<hi>多用岨字今以平聲讀之非也尔或作人尓莫方作莫尓非是</hi>
　　履霜操　尹吉甫子伯竒無罪爲後母譛而見逐自<lb/>
　　　　傷作<hi>樊曰尹吉甫之子伯竒所作也吉甫聽其後妻之言逐之伯竒編芰荷而衣採楟花而食</hi>
<hi>清朝履霜而自傷無罪見放逐乃援琴而鼓之見古樂府觧題其詞曰朝履霜兮採晨寒考不明其</hi>
<hi>心兮信䜛言孤恩離别兮摧肺肝何辜皇天兮遭斯愆痛殁不同兮恩有偏誰說碩兮知此冤</hi>
父兮兒寒母兮兒飢兒罪當笞逐兒何爲兒在中野以宿以<lb/>
處四無人聲誰與兒語兒寒何衣兒飢何食兒行于野履霜<lb/>
以足母生衆兒有母憐之獨無母憐兒寧不悲<hi>兒寕方作母寕非是</hi>
　　雉朝飛操　牧犢子七十無妻見雉雙飛感之而作<lb/>
<pb n="KR4c0044_SBCK_001-12a"/>
<hi>牧犢或作沐瀆○樊曰呉兢樂府古題觧云舊說斉宣王時牧犢子七十無妻出薪于野見雉雌雄</hi>
<hi>相隨意動心怨因援琴而歌以自傷其声中絶魏武帝宫人有盧女者七歳入漢宫斈鼓琴能傳此</hi>
<hi>曲崔豹古今注牧犢子斉宣王時人五十無妻出薪於野見雉雄雌相逐而飛乃作詞曰雉朝飛兮</hi>
<hi>鳴相和雌雄群遊兮山阿我獨何命兮未有家時將暮兮可柰何嗟嗟暮兮可柰何</hi>
雉之飛于朝日羣雌孤雄意氣横出<hi>或無氣字</hi>當東而西當啄而<lb/>
飛隨飛隨啄羣雌粥粥<hi>集注記曰粥粥若無能或謂當作音祝說文呼雞重言之杜詩誰話</hi>
<hi>雞翁</hi>嗟我雖人曽不如彼雉雞生身七十年無一妾與妃<hi>馬大年云</hi>
<hi>别本彼作此無雞字而下語妃音嫓與雉叶</hi>
　　　别鵠操　商陵穆子娶妻五年無子父母欲其改娶<lb/>
　　　　其妻聞之中夜悲嘯穆子感之而作<hi>崔豹古今注云云其詞曰</hi>
<hi>將乖比翼隔天端山川悠逺路漫漫攬衾不寐食忘飱後遂爲夫妻</hi>
雄鵠衘枝來雌鵠啄泥歸巢成不生子大義當乖離江漢水<lb/>
之大鵠身鳥之㣲更無相逢日且可繞樹相隨飛<hi>且或作安又無繞樹</hi>
<pb n="KR4c0044_SBCK_001-12b"/>
<hi>二字皆非是方云李陵詩長當爲此别且復立斯湏又古樂府與子如黄鵠將别復徘徊亦此意也</hi>
　　　殘形操　曾子夢見一狸不見其首作<lb/>
<hi>事見琴録其詳未聞曽子一作魯子</hi>
有獸維狸兮我夢得之其身孔明兮而頭不知吉凶何爲兮<lb/>
覺坐而思巫咸<hi>韓曰離騷巫咸將夕降兮懷椒糈而要之注巫咸古神巫也張衡思玄賦抨巫咸使占夢</hi>
上天兮識者其誰<lb/>
　　南山詩<hi>或無詩字</hi>
<hi>凡百有二韻樊曰東方朔曰終南山天下之大阻也其山多玉石金銀銅鉄䂊章檀柘異物之類不</hi>
<hi>可勝原百工取給萬姓所仰足也洪曰此詩似上林子虚賦才力小者不可到也𥙷注潜溪詩眼云</hi>
<hi>孫莘老甞謂老杜北征勝退之南山詩王平甫以謂南山勝北征終不能相服時山谷尚少乃曰若</hi>
<hi>論工巧則北征不及南山若書一代之事以與國風雅頌相爲表裏則北征不可無而南山雖不作</hi>
<hi>未害也二公之論遂定</hi>
吾聞京城南茲維羣山囿<hi>言群山聚此</hi>東西兩際海<hi>方云史記春申君上秦昭</hi>
<pb n="KR4c0044_SBCK_001-13a"/>
<hi>王書王之地一經兩海太康地記日河北得水為河塞外得水為海○今按此與史記但皆極言其廣耳不必曲引塞外</hi>
<hi>之說也</hi>巨細難悉究山經及地志茫昧非受授團辭試提挈挂<lb/>
一念萬漏<hi>挂一念或作一念挂非是孫曰集也山經地志旣不詳欲團集其詞而試挈提之又恐掛一漏萬也</hi>
欲休諒不能粗叙所經覯甞昇崇丘望<hi>甞或作常</hi>戢戢<hi>相輻湊也</hi>見相<lb/>
湊晴明出稜<hi>魯登切</hi>角縷脉碎分繡蒸嵐相澒洞<hi>胡孔切澒或作鴻方云淮</hi>
<hi>南子澒濛<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>洞王褒簫賦揚雄羽獵賦所用皆同唐人始兼用之杜詩鴻洞半炎方澒洞不可掇是也</hi>表裏忽<lb/>
通透無風自飄簸<hi>音播又音跛</hi>融液煦柔茂横雲時平凝點點露<lb/>
數岫天空浮脩眉<hi>空或作宇○孫曰言逺山横如脩眉也韓曰選洛神賦脩眉䏈姢注脩長也西京雜</hi>
<hi>記文君絞好眉色如望逺山又外傳趙飛燕妹名合德為薄眉號逺山黛</hi>濃緑畫新就孤撐有巉<lb/>
絶海浴褰鵬噣<hi>音晝鳥口補注已上叙南山大槩</hi>春陽潜沮<hi>子魚切又去声</hi>洳<hi>音如/䧟<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>
                    </hi>
<hi>地又去声</hi>濯濯吐深秀<hi>吐深或/作深吐</hi>巖巒雖嵂崒<hi>上音律下昨没切山峻也史記隆崇嵂崒</hi>
輭<hi>俗作軟</hi>弱類含酎<hi>音宙醇酒</hi>夏炎百木盛䕃欎增埋覆神靈日歊<lb/>
歔<hi>上音枵下音虚氣出也</hi>雲氣爭結構秋霜喜刻轢<hi>音曆車所踐也或作鑠方云史記酷</hi>
<pb n="KR4c0044_SBCK_001-13b"/>
<hi>吏傳刻轢宗室</hi>磔卓立<hi>陟格切裂也記大儺旁磔孫曰言/言草木皆暮山卓然獨立也</hi>癯<hi>音劬瘠也</hi>痩參<lb/>
差相疊重剛耿陵宇宙冬行雖幽墨冰雪工琢鏤<hi>雪或作路</hi>新曦<lb/>
<hi>音希日光選隆暑方赫曦</hi>照危峨億丈恒髙袤<hi>莫候切廣也危或作峞方云恒居鄧切或作亘</hi>明<lb/>
昬無停態頃刻異狀候<hi>𥙷注巳上叙四時変態</hi>西南雄太白<hi>𥙷注子厚云雍州西</hi>
<hi>南界于梁其山日太白其地常寒又諺云武功太白去天三百</hi>突起莫間簉<hi>祝曰左氏僖子使助還氏之簉</hi>
<hi>注簉副倅也嵇康日承間簉之</hi>藩都配德運<hi>唐土德太白在西南坤位故云配德運</hi>分宅占丁<lb/>
戊<hi>亦坤位</hi>逍遥<hi>谷/名</hi>越坤位<hi>坤或/作地</hi>詆<hi>音邸/詆訶</hi>訐䧟乾竇<hi>音豆穴也孫曰言太白非</hi>
<hi>特占西南坤位而巳又侵及西北乾位故日䧟乾竇按藩都至乾竇四句未詳其義</hi>空虚寒兢兢風氣<lb/>
較搜漱朱維方燒日隂霰<hi>蘇佃切雨雪雜</hi>緃騰糅<hi>女救切/雜也</hi>昆明<hi>孫曰昆明</hi>
<hi>池漢武帝時作在長安西南周圍四十里</hi>大池北去覿偶晴晝緜䏈窮俯視倒側<lb/>
困清漚<hi>烏候切乆漬</hi>㣲瀾動水面踊躍躁猱<hi>奴刀切/猴也</hi>狖<hi>音柚䑕属善旋躁或</hi>
<hi>作蹂</hi>驚呼惜破碎仰喜呀<hi>玉篇虚牙切/唅牙張口皃</hi>不仆<hi>敷救切又匹候切倒也頓也補注已</hi>
<hi>上言南山方隅連亘之所</hi>前尋徑杜墅<hi>神与切孫曰即杜陵也在長安万年縣東南韓曰唐宰相杜佑與同</hi>
<pb n="KR4c0044_SBCK_001-14a"/>
<hi>列宴於樊川别墅即此也墅田廬也</hi>坌<hi>蒲悶切塵也後漢益氣坌涌徑或作經方云當如夜徑澤中之徑柱或作社非</hi>
<hi>是坌或作忿</hi>蔽畢原<hi>孫曰周文武葬處在今咸陽縣西/北或曰文王子封於畢此其地也</hi>陋﨑嶇<hi>上音</hi>
<hi>祈下音區</hi>上軒昻始得觀覽冨行行<hi>𥙷注上夏良切下户庚切或謂皆如字謝惠連詩行行道</hi>
<hi>轉逺又古詩行行重行行</hi>將遂窮嶺陸煩互走<hi>音奏</hi>勃然思坼裂擁掩難恕<lb/>
宥巨靈與夸蛾<hi>夸音誇列子云帝命夸蛾氏二子負太行王屋二山一厝朔東一厝雍南自此冀之南漢</hi>
<hi>之隂无隴断焉</hi>逺賈<hi>音/古</hi>期必售<hi>承呪切賣去手蛾或作娥方云考列子當作蛾賈或作雇</hi>還疑造<lb/>
物意固護蓄精祐力雖能排斡<hi>烏括切又音管轉也楚詞斡維焉繫</hi>雷電怯呵<lb/>
詬<hi>呼漏切怒也罵也</hi>攀縁脫手足蹭蹬<hi>上七鄧切下音鄧失道也選増蹬窮波</hi>抵積甃<lb/>
<hi>測救切</hi>茫如試矯首堛塞<hi>上普逼切士塊亦雅/云塊堛也塞填塞</hi>生怐愗<hi>上冦下茂愚也</hi>
<hi>楚詞宋玉九辯云直怐暓而自若按集韻通作轂霧鄙吝心不明也</hi>威容䘮蕭爽近新迷逺舊<lb/>
拘官計日月欲進七可又因縁窺其湫<hi>音秋湫者龍所居也南山有炭谷湫</hi>凝<lb/>
湛閟隂嘼<hi>音嗅亦作畜樊曰作獸者非礼運曰龍以為嘼謂湫中蛟也秋懷詩云其下澄湫水有蛟寒可罾即</hi>
<hi>此也洪曰嘼畜産也或作獸</hi>魚蝦可俯掇<hi>丁括切拾也</hi>神物安敢冦林柯有脫<lb/>
<pb n="KR4c0044_SBCK_001-14b"/>
葉欲墮鳥驚救<hi>樊曰其湫如鏡靣葉落恐其汚即鳥衘去盖其神物之靈如此公題炭谷湫祠堂所謂魚</hi>
<hi>鱉蒙擁護者此也</hi>爭衘彎環飛投棄急哺鷇<hi>音冦鳥生湏哺日鷇自食日雛尓雅生哺鷇生</hi>
<hi>噣鷇</hi>旋歸道迴睨<hi>音詣/視也</hi>逹枿壯復奏<hi>逹或作逺方云盧仝月蝕詩頭戴弁冠髙逹枿</hi>吁<lb/>
嗟信竒怪峙質能化貿<hi>音茂易也</hi>前年遭譴<hi>謫蓮山</hi>謫探歴得邂逅<lb/>
𥘉從藍田<hi>縣名今在雍州有關</hi>入顧眄勞頸脰時天晦大雪淚目苦矇<lb/>
瞀<hi>音茂目不明莊子予適有瞀病注風眩冒乱</hi>峻塗拖長冰直上若懸溜褰衣歩<lb/>
推馬顛蹶<hi>顛仰倒蹶失脚也</hi>退且復<hi>扶冨切又/也返也</hi>蒼黄忘遐睎<hi>音希視逺</hi>所<lb/>
矚<hi>音燭亦視也選西瞩與遊歎</hi>纔左右杉䇸咤<hi>陟駕切噴也記無咤食</hi>蒲蘇杲耀攅<lb/>
<hi>在完切聚也楚辝匍匐兮叢攅</hi>介冑專心憶平道脫險逾避臭<hi>逾或作迩非是吕氏春秋</hi>
<hi>日人有大臭者其兄弟親戚皆無能與居者</hi>昨來逢清霽宿願忻始副<hi>始方作所非是自前</hi>
<hi>年遭譴謫以後讀之可見</hi>崢<hi>鋤耕/切</hi>嶸<hi>音宏山峻也馮衍日觀壷日之峥嶸楚辝下峥嶸而無地</hi>躋冡頂<lb/>
倐閃雜鼯鼬<hi>吾又二音虫似䑕尔雅謂之飛生能𥙷䑕</hi>前低劃<hi>音畫忽麥切錐刀曰劃前漢劃崇墉</hi>
開闊爛漫堆衆皺<hi>方从蜀人韓仲韶本作云石蟇也二鶕皆取喻謂髙而羣峯飛馳如鼯鼬之奔低</hi>
<pb n="KR4c0044_SBCK_001-15a"/>
<hi>而堆阜分布如衆之列於義爲近○今按此蜀本之誤沈元用本亦然皆非是盖此但言登山之時叢薄蔽翳方與虫</hi>
<hi>獸羣行而忽至上頂則豁然見前山之低雖有髙陵深谷但如皺物㣲有蹙摺之文耳此最爲善形容者非登髙山臨曠</hi>
<hi>野不知此語之爲工也况此句衆皺爲下文諸或之綱領而諸或乃衆皺之條目其語意接連文势開闔有不可以毫釐</hi>
<hi>差者若如方說則不唯失其統紀乱其行列而鼯鼬動物山體常静絶無相似之理石蟇之與堆阜雖略相似然自髙頂</hi>
<hi>下視猶若成堆則亦不爲甚小而末足見南山之極髙矣其與下文諸或踈宻工拙又有逈然不侔者未論古人但使今</hi>
<hi>時舉子稍能布置者巳不爲此又况韓子文氣筆力之盛關鍵紀律之嚴乎大抵今人於公之文知其力去陳言之爲工</hi>
<hi>而不知其文從字順之爲貴故其好怪失常類多如此今旣定从諸本而復備論其說以曉觀者云</hi>或連若相<lb/>
從或蹙若相鬪或妥若弭伏或竦若驚雊<hi>音遘雉鳴</hi>或散若瓦解<lb/>
<hi>胡買切散也</hi>或赴若輻湊<hi>輻方作輪○今按輪者轂輻之通名其湊於轂者輻而巳當作輻</hi>或翩<lb/>
若船遊<hi>翩或作泛</hi>或决若馬驟或背若相悪或向若相佑或亂若<lb/>
抽筍或嵲<hi>吾結切山小而不安皃選嶮巇屹嵲</hi>若注炙<hi>音疚灼也</hi>或錯若繪畫或繚<lb/>
<hi>力少切又音僚繚繞也</hi>若篆籕<hi>音宙篆/籕之文</hi>或羅若星離或蓊若雲逗<hi>音豆遛住</hi>
<hi>也</hi>或浮若波濤或碎若鋤耨<hi>奴豆切<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>器</hi>或如賁育<hi>孟賁夏育楊子注皆衛人</hi>
<pb n="KR4c0044_SBCK_001-15b"/>
<hi>或云秦之勇士</hi>倫賭勝勇前購<hi>孫云以財而求也</hi>先強勢巳出後鈍嗔䛠譳<lb/>
<hi>上音闘下音耨不能言也玉篇言不正也</hi>或如帝王尊叢集朝賤㓜雖親不䙝狎<lb/>
雖逺不悖謬或如臨食案肴核紛飣餖<hi>上丁定切下音豆貯食也紛或作分</hi>又<lb/>
如遊九原墳墓包槨柩或纍若盆甖或掲<hi>音訐</hi>若㽅豆<hi>或作登豆○尓</hi>
<hi>雅木豆謂之豆瓦豆謂之登</hi>或覆若曝鼈或頽若寢獸<hi>寢或作窮非是又或作偃</hi>或蜿<lb/>
<hi>一丸切楚辝日駕八龍之蜿蜿蟠蜿龍皃又日龍屈兮蜿蟤</hi>若藏龍或翼若搏鷲<hi>音就陸機云鴡</hi>
<hi>鳩目上骨露幽人謂之鷲祝曰鳥名山海經云景山多鷲黒色多力</hi>或齊若友朋或隨若先後<lb/>
<hi>友朋或作迎随随或作差方云方言日先後猶娣姒也釋名日以來先後言也校本不詳此義而以先後爲虚字遂改友</hi>
<hi>朋爲迎随以偶之又避重複而改随字爲差字其誤甚矣○今按史記見神於先後宛若即謂娣姒也</hi>或迸若<lb/>
流落或顧若宿留<hi>上音秀下音霤漢武帝宿留海上史記宿留之數日無所見</hi>或戾若仇<lb/>
讎或密若婚媾或儼若峨冠或翻若舞䄂<hi>舞或作㪯</hi>或屹<hi>魚乞切屹山皃</hi>
若戰陣或圍若蒐狩或靡然東注或偃然北首或如火熺<hi>音僖</hi>
<hi>熾也與熹同選耀華屋而熾洞房</hi>熖<hi>或作/煙</hi>或若氣饙餾<hi>上音分下音溜蒸飯也尓雅饙餾稔也注</hi>
<pb n="KR4c0044_SBCK_001-16a"/>
<hi>
                        <graphic n="KR2542" url="https://raw.githubusercontent.com/kanripo/KR-Gaiji/master/images/KR2542.png" mimeType="image/png"/>飯爲饙饙熟爲餾</hi>或行而不輟或遺而不収<hi>音狩獲也</hi>或斜而不倚或弛<lb/>
而不彀<hi>張弓也</hi>或赤若秃鬝<hi>丘閑切又客八切祝曰鬢秃皃孫曰頭瘡</hi>或燻若柴槱<lb/>
<hi>余救切積火以燎詩薪之槱之</hi>或如龜拆兆或若卦分繇<hi>音宙韓曰占辝</hi>或前横若<lb/>
剥或後斷若姤延延離又屬夬夬叛還遘喁喁<hi>音顒魚口也呉越春秋云</hi>
<hi>天下喁喁</hi>魚闖<hi>丑禁切馬出門皃公羊云/開之則闖然注出頭皃</hi>萍落落月經宿<hi>音秀列星也</hi>
誾誾樹牆垣巘巘<hi>語偃切詩陟則在巚</hi>架庫廐<hi>方云巚山形如甑也姚令威云恐當作䡾䡾魏</hi>
<hi>都賦四門䡾䡾</hi>參參削劒㦸煥煥衘瑩琇<hi>音秀詩充耳琇瑩注美石也</hi>敷敷花披<lb/>
蕚闟闟<hi>音翕闟闟或作闟闟</hi>屋摧霤<hi>力救切屋水祝日屋簷也又水流也</hi>悠悠舒而安兀<lb/>
兀狂以狃<hi>女救切習也前漢姦有所隱則狃而寖廣</hi>超超出猶奔蠢蠢駭不懋<hi>補注</hi>
<hi>巳上並叙其經歴所見之伏</hi>大哉立天地經紀肖營腠<hi>音輳肖象也謂象營衛腠理</hi>厥<lb/>
𥘉孰開張僶<hi>音泯僶俛一作俛仰</hi>俛誰勸侑<hi>音宥勸食</hi>創兹朴而巧戮力忍<lb/>
勞疚得非施斧斤無乃假詛呪鴻荒竟無傳功大莫酬僦<hi>即就</hi>
<hi>切賃也前漢或不償其僦費無或作誰又作莫莫或作豈</hi>嘗聞於祠官芬苾降歆嗅<hi>許救切謂</hi>
<pb n="KR4c0044_SBCK_001-16b"/>
<hi>神饗之也或作齅依字當作齅</hi>斐然作歌詩惟用賛報酭<hi>音又言助報酭之曲</hi>
　　　謝自然詩<lb/>
果州南充縣寒女謝自然童騃<hi>語駭切廢也</hi>無所識但聞有神仙<lb/>
輕生學其術乃在金泉山繁華榮慕絶父母慈愛捐凝心感<lb/>
魑魅慌惚難具言一朝坐空室雲霧生其間如聆笙竽韻來<lb/>
自㝠㝠天白日變幽晦蕭蕭風景寒簷楹蹔明滅<hi>蹔或作氣</hi>五色<lb/>
光屬聮觀者徒傾駭躑躅<hi>上直炙切下厨玉切祝云不進皃楚詞待天明兮立躑躅</hi>詎敢<lb/>
前湏臾自輕舉飄若風中煙茫茫八紘<hi>音宏淮南子曰九州之外有八夤八夤之</hi>
<hi>外有八紘</hi>大影響無由縁里胥上其事郡守驚且歎<hi>或作觀或作歡</hi>驅車<lb/>
領官吏甿俗爭相先入門無所見冠屨同蛻<hi>音稅楚詞済江海兮蛻蟬</hi>蟬<lb/>
皆云神仙事灼灼信可傳余聞古夏后象物知神姦山林民<lb/>
可入<hi>民或作人方云公文石本用民字多只爲字不成不盡避也</hi>魍魎<hi>左傳王孫滿日夏之方有德也鑄鼎</hi>
<hi>象物使民知神姦故入川澤山林螭魅罔兩莫能逢之</hi>莫逢旃逶迤不復振後丗恣欺<lb/>
<pb n="KR4c0044_SBCK_001-17a"/>
謾幽明紛雜亂人鬼更相殘秦皇雖篤好漢武洪其源自從<lb/>
二主來此禍竟連連木石生怪變狐狸騁妖患<hi>音還離騷屡離憂而逢患</hi>
莫能盡性命安得更長延<hi>盡或作保方云嵇康飬生論導飬得理以盡性命</hi>人生處<lb/>
萬類知識最爲賢柰何不自信反欲從物遷往者不可悔孤<lb/>
魂抱深冤來者猶可誡余言豈空文<hi>空或作虚</hi>人生有常理男女<lb/>
各有倫寒衣及飢食在紡績耕耘<hi>紡或作蚕</hi>下以保子孫上以奉<lb/>
君親苟異於此道皆爲棄其身噫乎彼寒女永託異物群感<lb/>
傷遂成詩<hi>或作詠</hi>昧者宜書紳<lb/>
　　　秋懷詩十一首<lb/>
<hi>樊曰秋懷十一首文選詩体也唐人最重文選斈公以六經之文爲諸儒唱文選弗論也獨於李邢</hi>
<hi>墓誌曰能暗記論語尚書毛詩左傳文選而公詩如自許連城價傍砌看紅薬眼穿長訝双魚断之</hi>
<hi>句皆取諸文選故此詩往往有其体</hi>
䆫前兩好樹衆葉光薿薿<hi>音擬祝曰茂也詩黍稷薿薿</hi>秋風一披拂䇿䇿<lb/>
<pb n="KR4c0044_SBCK_001-17b"/>
<pb n="KR4c0044_SBCK_001-17b"/>
時節耳目去所憎<hi>去或作无</hi>清曉卷書坐南山見髙稜其下澄湫<lb/>
水<hi>澄或作通或作有或作古或作石</hi>有蛟寒可曽<hi>音曽</hi>惜哉不得往豈謂吾無<lb/>
能<lb/>
離離掛空悲慼慼抱虚警露泫秋樹髙<hi>泫或作滴或作啼或作泣方云謝靈運詩</hi>
<hi>花上露猶泫謝恵連泫泫露盈條王僧逹詩秋還露泫柯古詩於露用泫字非一○仐按擅弓孔子泫然流涕則泫為流</hi>
<hi>涕之皃於下句虫弔對偶尤切</hi>蟲弔寒夜永歛退就新懦趨營悼前猛歸愚<lb/>
識夷塗<hi>愚或作懦</hi>汲古得脩綆名浮猶有恥味薄眞自幸庶幾遺<lb/>
悔尤即此是幽屏<hi>必郢切僻也張衡曰雜挿幽屏</hi>
今晨不成起端坐盡日景蟲鳴室幽幽<hi>方作幽室中○今按當作室幽幽乃與下</hi>
<hi>句相偶</hi>月吐䆫冏冏<hi>居永切韓曰䆫牖明也孫綽曰冏冏秋月明○吐一作照</hi>䘮懷若迷方<lb/>
<hi>列子秦人逢氏子有迷罔之疾天地四方寒暑无不倒錯者</hi>浮念劇含梗<hi>古杏切</hi>塵埃慵伺<lb/>
候文字浪馳騁尚須勉其頑王事有朝請<hi>前漢呉王濞使人為秋請孟康曰律</hi>
<hi>春日朝秋日請</hi>
<pb n="KR4c0044_SBCK_001-18a"/>
秋夜不可晨秋日苦易暗我無汲汲志何以有此憾寒雞空<lb/>
在棲缺月煩屢瞰<hi>苦濫切視也楚詞馮崑崙以瞰霧露</hi>有琴具徽絃再鼓聽愈<lb/>
淡古聲乆埋滅無由見眞濫低心逐時趨<hi>低或作吾盖草書之誤而失其半</hi>
苦勉祗能暫有如乗風船一縱不可䌫<hi>音濫用以維舟選繫纜臨江楼</hi>不如<lb/>
覷文字丹鈆<hi>音㳂粉筆也</hi>事點勘豈必求贏餘所要石與甔<hi>都濫切小</hi>
<hi>甖也韓曰斉東此海岱之間謂之甔列子狀若甔甀揚子家无擔石之儲通用</hi>
卷卷落地葉隨風走前軒鳴聲若有意顚倒相追奔空堂黄<lb/>
昬暮我坐黙不言童子自外至吹燈當我前問我我不應饋<lb/>
我我不餐退坐西壁下<hi>坐或作下</hi>讀詩盡數編作者非今士相去<lb/>
時巳千其言有感觸使我復悽酸顧謂汝童子置書且安眠<lb/>
丈夫屬有念<hi>夫或作人○今按宋本亦作人說者謂丈人者尊長之称古楽府所謂丈人且安坐是也此為</hi>
<hi>答童子而自称故其言如此更詳之</hi>事業無窮年<lb/>
霜風侵梧桐衆葉著樹乾空堦一片下琤<hi>楚耕切玉聲琤或作瑲</hi>若摧<lb/>
<pb n="KR4c0044_SBCK_001-18b"/>
琅玕<hi>上音郎下音干</hi>謂是夜氣滅望舒<hi>月也淮南子月御曰望舒离騷前望舒使先驅又𥙷註張</hi>
<hi>載曰望舒四五團聞葉声琤然誤謂望舒之霣其團也</hi>霣<hi>于敏切墜也</hi>其團青冥無依倚飛<lb/>
轍危難安驚起出户視倚楹乆汍瀾<hi>上音丸下音䦨選揮筆涕汍瀾</hi>憂愁費<lb/>
晷景日月如跳丸迷復不計逺<hi>計或作記</hi>爲君駐塵鞍<lb/>
暮暗來客去群囂各収聲悠悠偃宵寂斖斖<hi>音尾進也美也前漢児生斖斖</hi>
抱秋明丗累忽進慮<hi>進或作連</hi>外憂遂侵誠強懷張不滿弱念缺<lb/>
巳盈<hi>巳或作易</hi>詰屈避語穽㝠茫觸心兵敗虞千金弃得比寸草<lb/>
榮知恥足爲勇晏然誰汝令<hi>誰一作惟</hi>
鮮鮮霜中菊旣晚何用好揚揚弄芳蝶<hi>揚揚或作陽陽</hi>爾生還不早<lb/>
<hi>東坡詩云勿訝昌黎公恨尔生不早謂此語也</hi>運窮兩值遇婉孌<hi>上音宛下力兖切詩婉兮變兮注婉</hi>
<hi>少皃孌好皃</hi>死相保西風蟄龍蛇衆木日凋槁由來命分爾泯滅<lb/>
豈足道<lb/>
　　　赴江陵途中寄贈王二十𥙷闕李十一拾遺李二十<lb/>
<pb n="KR4c0044_SBCK_001-19a"/>
　　　六貟外翰林三學士<lb/>
<hi>或作寄三斈士題下注王二十𥙷闕李十一拾遺李二十六貟外方云蜀本无翰林字三斈士王涯</hi>
<hi>李建李程也</hi>
孤臣昔放逐血泣追愆尤<hi>血泣或作泣血或作血泫</hi>汗漫<hi>上捍下幔淮南子徙倚于汗漫</hi>
<hi>之宇又曰吾與汗漫期于九垓之外注汗漫不可知云也</hi>不省識怳如乗桴浮或自疑上<lb/>
䟽上䟽豈其由<hi>或云自疑當作疑自謂疑由上䟽也故下文云上䟽豈其由當乙</hi>是年京師<lb/>
旱田畒少所収上憐民無食征賦半巳休<hi>征或作兵</hi>有司恤經費<lb/>
未免煩徴求冨者旣云急貧者固巳流傳聞閭里閒赤子弃<lb/>
渠溝持男易斗粟掉臂莫肯酬我時出衢路餓者何其稠<hi>其或</hi>
<hi>作為</hi>親逢道邉死<hi>方云閣本作道邉死而从杭蜀作道死者○今按古人謂尸為死左傳生拘石乞而問白</hi>
<hi>公之死漢書何處求子死且古語又有直如弦死道邊之說韓公盖兼用之此乃閣本之善而方反不从殊不可曉</hi>佇<lb/>
立乆咿嚘<hi>佇立或作停馬</hi>歸舎不能食有如魚中鉤<hi>中或作佳方从蜀本作出云選</hi>
<hi>文賦若遊魚衘鉤而出重淵之深公語原此○今按韓公末必用選語况其語乃魚出淵非魚出鉤也不若作挂為近然</hi>
<pb n="KR4c0044_SBCK_001-19b"/>
<hi>第五卷送劉師服詩有魚中鉤之語則此出字乃是中字之誤而尚存其彷彿耳今乃作中</hi>適㑹除御史<lb/>
誠當得言秋拜䟽移閤門爲忠寧自謀上陳人疾苦無令絶<lb/>
其喉<hi>或作候</hi>下陳畿甸内<hi>陳或作言内方作事</hi>根本理宜優積雪驗豐熟<lb/>
幸寛待蠶麰<hi>音牢來麰麥也</hi>天子惻然感司空<hi>正元十九年三月杜佑檢校司空同中書</hi>
<hi>門下平章</hi>歎綢繆<hi>直留莫彪二切詩綢繆束薪注猶纏綿也</hi>謂言即施設乃反遷炎州<lb/>
<hi>反或作返州本又作洲方云古本只作州樊曰遷炎州謂貶陽山也舊史言公自監察御史上章数千言極論宫市德宗</hi>
<hi>怒貶陽山令量移江陵府法曹參軍新史亦云上䟽論宫市今詩自序其得罪之由大抵言京師旱飢未甞言宫市惟皇</hi>
<hi>甫持正神道碑云関巾旱飢先生力言天下根本專政者惡之出為陽山令正與詩意合持正當時從公遊者知公之不</hi>
<hi>以論宫市而出審矣</hi>同宫盡才俊偏善柳與劉<hi>時柳宗元刘禹錫皆爲御史</hi>或慮語<lb/>
言洩傳之落冤讎二子不宜爾將疑斷還不<hi>方鳩切未定之辭</hi>中使<lb/>
臨門遣頃刻不得留病妺卧床褥<hi>妹或作姝</hi>分知隔明幽悲啼乞<lb/>
就别百請不頷頭弱妻抱稚子出拜忘慙羞僶俛不迴顧行<lb/>
行詣連州朝爲青雲士暮作白首囚商山季冬月冰凍絶行<lb/>
<pb n="KR4c0044_SBCK_001-20a"/>
輈春風洞庭浪出没驚孤舟逾嶺到所任低顔奉君侯酸寒<lb/>
何足道隨事生瘡疣<hi>贅也荘子曰附贅垂疣</hi>逺地觸途異吏民似猨猴<lb/>
生獰<hi>尼耕切惡也李賀猛虎行乳孫哺子教得生獰</hi>多忿很<hi>多或/作知</hi>辭舌紛嘲啁<hi>上陟交切</hi>
<hi>下張流切鳥声也</hi>白日屋簷下雙鳴闘鵂鶹<hi>上音休下音留孫曰訓狐也</hi>有蛇類<lb/>
兩首有蠱群飛游<hi>蠱或作蟲方云鮑明逺詩吹蟲病行暉李善曰吹蠱飛蠱也</hi>窮冬或揺<lb/>
扇盛夏或重裘颶<hi>音貝海風也南人呼為貝嶺南録異云嶺嶠夏秋雄風日颶發日午至夜半止</hi>起<lb/>
最可畏訇<hi>音轟大声選声訇/其若振</hi>哮<hi>許交切祝曰豕驚声越絶書声若哮虎</hi>簸陵丘雷<lb/>
霆助光怪氣象難比侔癘疫忽潜遘十家無一瘳猜嫌動置<lb/>
毒對案輙懷愁前日遇恩赦私心喜還憂果然又覊縶<hi>陟立切祝</hi>
<hi>曰係馬也</hi>不得歸耡耰<hi>音憂摩田器</hi>此府雄且大騰凌盡戈矛棲棲法<lb/>
曹椽何處事卑陬生平企仁義所學皆孔周早知大理官不<lb/>
列三后儔何况親犴<hi>音岸漢書義曰鄉亭之獄日犴</hi>獄𫾣<hi>丘交/切</hi>搒<hi>音彭谷永曰搒笞㿊</hi>
<hi>於炮蛒</hi>發姦偷懸知失事勢恐自罹罝罘<hi>上子邪切下音浮兎網</hi>湘水清<lb/>
<pb n="KR4c0044_SBCK_001-20b"/>
且急凉風日脩脩胡爲首歸路旅泊尚夷猶<hi>楚辝君不行兮夷猶注猶豫也</hi>
昨者京使至<hi>者或作日</hi>嗣皇<hi>孫曰正元二十一年順宗内禅憲宗即位也</hi>傳冕旒赫然<lb/>
下明詔首罪誅共吺<hi>或作兠方吺古文兠字也</hi>復聞顚夭輩<hi>韓謂當時杜黃裳鄭餘慶</hi>
<hi>之徒爲相</hi>峨冠進鴻疇<hi>孫曰鴻大/也疇謀也</hi>班行再肅穆璜<hi>半壁也周礼以玄璜礼北方</hi>
珮鳴琅璆<hi>上音郎下音求璆琳尓雅注美玉琅玕注云似珠也</hi>佇継貞觀烈邊封脫兠<lb/>
鍪<hi>音牟</hi>三賢推侍從卓犖<hi>吕角切持逹也左思曰卓犖觀羣書</hi>傾枚鄒髙議參造<lb/>
化<hi>方作物非是</hi>清文煥皇猷恊心輔齊聖致理同毛輶<hi>音由詩曰德輶如毛</hi>
小雅詠鳴鹿食苹<hi>音平水草</hi>貴<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <hi>音幽鹿鳴</hi>遺風邈不嗣豈憶甞同<lb/>
禂<hi>甞方作常方云禍與幬同床帳也或作儔或作稠皆非是韓曰裯被也樊曰公於三賢有同裯之舊故望之以鹿鳴</hi>
<hi>之風也</hi>失志早衰換前期擬蜉蝣<hi>上房尤切下夷周切祝曰渠略也生糞土中朝生暮死</hi>
自從齒牙缺始慕舌爲柔<hi>淮南子曰老子斈商容見舌而知柔注云刘向說苑常從有疾老子</hi>
<hi>往問焉張其口而示老子曰吾舌存乎老子曰然吾歯存乎老子曰亡子知之乎老子曰舌之存也豈非以其柔乎歯之</hi>
<hi>亡也豈非以其剛乎曰嘻是巳</hi>因疾鼻又塞漸能等薫猶深思罷官去畢命<lb/>
<pb n="KR4c0044_SBCK_001-21a"/>
依松楸<hi>音秋孫曰松楸舊隴也</hi>空懷焉能果但見歳巳遒<hi>音酋盡也</hi>殷湯閔<lb/>
禽獸觧網祝蛛蝥<hi>賈誼新書湯見設網者四面乃去其三面祝曰蛛蝥作網欲左左欲右右吾受其犯</hi>
<hi>令者士民聞之曰德及禽獸而况我乎</hi>雷煥掘寳劒冤氛銷斗牛<hi>氛或作氣</hi>兹道誠<lb/>
可尚誰能借前籌殷勤謝吾友<hi>吾或作朋</hi>明月非暗投<lb/>
　　　暮行河堤上<lb/>
暮行河堤上四顧不見人衰草際黃雲感歎愁我神夜歸孤<lb/>
舟卧展轉空及晨謀計竟何就嗟嗟丗與身<lb/>
　　　夜歌<lb/>
静夜有清光閑堂仍獨息念身幸無恨志氣方自得樂哉何<lb/>
所憂所憂非我力<hi>或作可悲我才力</hi>
　　　重雲一首李觀疾贈之<lb/>
天行失其度<hi>方作天行令失度云公詩語多用此一体○今按諸本皆作天行失其度文意自通公詩虽間</hi>
<hi>有如方說者然亦不專以此爲竒也</hi>隂氣來干陽重雲閉白日<hi>方作日夜非是</hi>炎燠成<lb/>
<pb n="KR4c0044_SBCK_001-21b"/>
寒凉小人但咨怨君子惟憂傷飲食爲减少<hi>方作尚爲减非是</hi>身體<lb/>
豈寕康此志誠足貴懼非職所當<hi>職或作識方云張衡同聲歌賤妾職所當</hi>藜羮<lb/>
尚如此肉食安可嘗窮冬百草死幽桂乃芬芳且况天地間<lb/>
大運自有常勸君善飲食鸞鳯本髙翔<lb/>
　　　江漢一首荅孟郊<lb/>
江漢雖云廣乗舟渡無艱<hi>或作難</hi>流沙信難行馬足常往還凄<lb/>
風結衝波狐裘能禦寒終宵處幽室華燭光爛爛<hi>或作炎炎方云楚辝</hi>
<hi>爛字叶平声九章曰曽枝剡棘圓果搏兮青黃雜楺文章爛兮</hi>苟能行忠信<hi>行或作存</hi>可以居夷<lb/>
蠻嗟余與夫子此義毎所敦何爲復見贈繾綣<hi>上音遣下苦逺切不相離</hi>
<hi>皃詩以謹繾綣</hi>在不諼<hi>許元切忘也</hi>
　　　長安交遊者一首贈孟郊<lb/>
長安交遊者貧富各有徒親朋相過時<hi>過或作遇</hi>亦各有以娯<hi>或作</hi>
<hi>亦有以歡娯</hi>陋室有文史髙門有笙竽何能辨榮悴且欲分賢愚<lb/>
<pb n="KR4c0044_SBCK_001-22a"/>
　　　岐山下二首<lb/>
<hi>諸本只作一首方云自日暮邊火驚以上爲苐一篇丗有灌畦瑕語一書謂子斉𥘉應㪯韓公賞之</hi>
<hi>爲作舟穴五色羽子斉姓程字昔範嘗著中謩謩卷見因話録則下詩似當為别篇第前詩題以岐</hi>
<hi>山下此必遊鳯翔日作然四語亦不成篇此詩載之卷未疑有脫誤</hi>
誰謂我有耳不聞鳯皇鳴朅<hi>丘傑切去也</hi>來岐山下日暮邉鴻驚<lb/>
<hi>鴻方作火今按上文言不聞鳯鳴則此當作鴻</hi>○丹穴五色羽其名爲鳯皇昔周有<lb/>
盛德此鳥鳴髙岡和聲隨祥風窅窕相飄揚<hi>窅窕或作窅窅或作窈窕方本</hi>
<hi>作窅窕而㪯正改窕為窈按窅即窈字旣連用之不應異躰或是窅字一作窈耳</hi>聞者亦何事但知<lb/>
時俗康自從公旦死<hi>公或作姬</hi>千載閟其光吾君亦勤理遲<hi>音治祝曰</hi>
<hi>待也漢書側席遲士</hi>爾一來翔<lb/>
朱文公校昌黎先生集卷之一<lb/>
</p>
<p>
</p>
  </div>
</body>
</text>
</TEI>
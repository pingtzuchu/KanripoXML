<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_030-1a"/>
朱文公校昌黎先生集卷之三十<hi>考異音釋附</hi>
　　碑誌<lb/>
　　　唐故監察御史衛府君墓誌銘<lb/>
<hi>樊曰公此誌自与弟中行别以下至可餌以不死造語雄竒所謂唯陳言之務去者也</hi>
君諱某字某<hi>或作諱之玄字造微</hi>中書舎人御史中丞諱某之子<hi>某或作晏</hi>
贈太子洗馬諱某之孫<hi>某或作璿方云按元和姓纂晏三子長之玄次中立次中行汪彦章云王</hi>
<hi>仲一本謂此衙中立墓誌中立字退之非之玄也</hi>家丗習儒學詞章昆弟三人俱傳<lb/>
父祖業從進士舉君獨不與俗爲事樂㢮置自便<hi>不下方有字云讀</hi>
<hi>去声非是○或疑此与字當作以更詳之㢮或作施</hi>父中丞薨旣三年與其弟中行别<lb/>
曰若旣克自敬勤及先人存趾美進士續聞成宗唯服任遂<lb/>
功爲孝子在不怠我恨巳不及假令仐得不足自貫<hi>音射又音丗或</hi>
<hi>作貴作貫</hi>我聞南方多水銀丹砂雜他竒藥爊<hi>於刀切又音禄煉也煨也</hi>爲黃<lb/>
金可餌以不死今於若丐我我即去遂踰嶺阨<hi>於革切塞也</hi>南出<lb/>
<pb n="KR4c0044_SBCK_030-1b"/>
藥貴不可得以干容帥帥且曰若能從事於我可一日具許<lb/>
之得藥試如方不效曰方良是我治之未至耳留三年藥終<lb/>
不能爲黄金而佐帥政成以功再遷監察御史帥迁于桂從<lb/>
之帥坐事免君攝其治歴三時夷人称便新帥將奏功君捨<lb/>
去南海馬大夫使謂君曰幸尚可成兩濟其利君雖益厭然<lb/>
不能無萬一冀至南海未幾竟死年五十三子曰某<hi>某或作景微</hi>
元和十年十二月某日歸葬河南某縣某郷某村祔先塋<hi>某縣</hi>
<hi>某郷某村諸本作伊闕縣伊囯郷髙都村</hi>於時中行爲尚書兵部郎號名人而與<lb/>
余善請銘<hi>或无於字郎下或有中字</hi>銘曰<lb/>
嗟惟君篤所信<hi>方云信音新漢武悼李夫人賦申以信兮</hi>要無有弊精神以弃餘<lb/>
賈於人脫外累自貴珍訊來丗述墓文<lb/>
　　　唐故河南令張君墓誌銘<lb/>
君諱署字某河間人大父利貞有名玄宗丗爲御史中丞㪯<lb/>
<pb n="KR4c0044_SBCK_030-2a"/>
彈無所避由是出爲陳留守領河南道採訪処置使数歳卒<lb/>
官皇考諱郇以儒斈進官至侍御史<hi>郇或作詢</hi>君方質有氣形皃<lb/>
魁碩長於文詞以進士㪯博斈宏詞爲校書郎自京兆武功<lb/>
尉拜監察御史爲幸臣所䜛與同輩韓愈李方叔三人俱爲<lb/>
縣令南方三年逢恩俱徙掾江陵半歳邕管奏君爲判官改<lb/>
殿中侍御史不行拜京兆府司録諸曹白事不敢平面視共<lb/>
食公堂抑首促促就哺歠揖起趍去無敢䦨語<hi>促促或作旦旦方云促如</hi>
<hi>齪齪之促本或作娖娖闌或作間</hi>縣令丞尉畏如嚴京兆事以辦治<hi>辦或作幹</hi>京<lb/>
兆改鳯翔尹以節鎮京西請與君俱改禮部貟外郎爲觀察<lb/>
使判官帥它迁君不樂乆去京師謝歸用前能拜三原令歳<lb/>
餘迁尚書刑部貟外郎守法争議棘棘不阿<hi>方从諸本无議字及下棘字而</hi>
<hi>云眺本校増此二字阿或作撓○今按歐公嘗疑此句有脫字不知眺氏以何本校也詳其文理當有此字故从之</hi>改<lb/>
䖍州刺史民俗相朋黨不訴殺牛牛以大耗<hi>或无不訴字</hi>又多捕<lb/>
<pb n="KR4c0044_SBCK_030-2b"/>
生鳥雀魚鼈可食與不可食相買賣時節脫放期爲福祥君<lb/>
視事一皆禁督立絶<hi>祥下或有事字或无視事二字或但有事字</hi>使通經吏與諸<lb/>
生之旁大郡斈郷飲酒䘮婚礼張施講說民吏觀聽從化大<lb/>
喜<hi>經吏或作經史</hi>度支符州折民户租歳徴緜六千屯比郡承命惶<lb/>
怖立期日唯恐不及事𬒳罪君獨䟽言治迫嶺下民不識蚕<lb/>
桑月餘免符下民相扶擕守州門呌讙爲賀改澧州刺史民<lb/>
稅出雜産物與錢尚書有經数觀察使牒州徴民錢倍經君<lb/>
曰刺史可爲法不可貪官害民留噤不肯從竟以代罷<hi>可爲法疑</hi>
<hi>必有脫誤或爲字當作守</hi>觀察使使劇吏案簿書十日不得毫毛罪<hi>吏或作史</hi>
改河南令而河南尹適君平生所不好者君年且老當日日<lb/>
拜走仰望階下不得巳就官数月大不適即以病辝免公卿<lb/>
欲其一至京師君以再不得意於守令恨曰義不可更辱又<lb/>
奚爲於京師間竟閉門死年六十<hi>或无閉門二字</hi>君娶河東柳氏女<lb/>
<pb n="KR4c0044_SBCK_030-3a"/>
二子昇奴胡師將以某年某月某日葬某所其兄將作少監<lb/>
昔請銘於右庻子韓愈<hi>昔或作者方云李遜赴襄陽送行詩有著作郎張昔</hi>愈前與君<lb/>
爲御史𬒳䜛俱爲縣令南方者也最爲知君銘曰<lb/>
誰之不如而不公卿奚養之違以不乆生唯其頏頏以丗厥<lb/>
聲<lb/>
　　　鳯翔隴州節度使李公墓誌銘<lb/>
<hi>一本上有唐故字度下有觀察使開府儀同三司撿校户部尚書贈尚書左僕射字</hi>
公諱惟簡<hi>或作某</hi>字某司空平章事贈太傅之子太傅𥘉姓張<lb/>
氏肅宗時㪯恒趙深冀易定六州戰卒五萬人馬五千匹以<lb/>
歸聽命天子嘉之賜姓曰李更其名寳臣<hi>名下或有曰字</hi>立其軍號<lb/>
之曰成德由是姓李氏太傅薨公兄弟譲嗣公竟弃其家自<lb/>
歸京師及兄死家覆有司設防守德宗如奉天守卒出公即<lb/>
馳歸與母韓囯夫人鄭氏拜訣屬家徒隨走所幸道與賊遇<lb/>
<pb n="KR4c0044_SBCK_030-3b"/>
七闘乃至有功迁太子諭德加御史中丞從幸梁州天黒失<lb/>
道識焦中人声得見德宗於盩厔<hi>上音輈下音窒雍縣名属鳯翔</hi>西上曰卿<lb/>
有母可隨我耶<hi>可或作何</hi>曰臣以死從衛及幸還録功封武安郡<lb/>
王號元從功臣<hi>王或作公方云考之史當作王</hi>圖其形御閣而以神威將軍<lb/>
居北軍衛<hi>居或作爲衛或作御</hi>乆乃加御史大夫丁韓國憂去官累遷<lb/>
神威大將軍加工刑二曹尚書天威統軍又改户部尚書金<lb/>
吾大將軍有長上萬囯俊者以軍勢奪興平人地吏憚莫敢<lb/>
治<hi>上方作尚新史蜀本作上○仐按長上盖衛卒之号猶今言長入也當从蜀本</hi>及公爲金吾興平<lb/>
人曰乆聞李將軍爲人公平庻能直吾屈即齎縣牒來見公<lb/>
發視立杖國俊廢之以地還興平人聞者莫不称歎於是天<lb/>
子以公材果可任用治人將兵無所不疑元和六年即以公<lb/>
爲鳯翔隴州節度使户部尚書兼鳯翔尹隴州地與吐蕃接<lb/>
舊常朝夕相伺更入攻抄人吏不得息公以爲囯家於夷狄<lb/>
<pb n="KR4c0044_SBCK_030-4a"/>
當用長筭邊將當承上㫖謹條教<hi>方作務非是</hi>蓄財穀完吏農力<lb/>
以俟不宜規小利起事盗恩禁不得妄入其地益市耕牛鑄<lb/>
鎛釤鉏斸<hi>鎛音博釤山監切鉏陟𥘉切又仕𦵔切与耡同去檅助苗斸陟玉切集注詩庤乃錢鎛注田器也釤</hi>
<hi>大鎌也斸大鋤也</hi>以給農之不能自具者丁壯興勵<hi>㒷或作愈</hi>歳増田数<lb/>
十萬畒連八歳五種俱熟公私有餘販者負入褒斜<hi>音邪孫曰梁州</hi>
<hi>記万石城沂漢上七里有褒谷南口曰褒比口曰斜長四百七十里褒水通沔斜水通渭選右界上褒斜</hi>舡循渭<lb/>
而下首尾相継不絶十三年公與忠武軍節度使司空光顔<lb/>
邠寕節度使尚書釗俱來朝上爲之燕三殿張百戯公卿侍<lb/>
臣咸與<hi>方云唐麟德殿有三靣故曰三殿</hi>旣事勑還公因進曰臣幸得宿衛<lb/>
四十餘年<hi>或无得字</hi>今年老斥外任不勝慕戀願得死輦下天子<lb/>
加慰遣焉<hi>斥或作許或作訴</hi>還鎭告疾其复五月戊子薨年五十五<lb/>
訃至上悼愴罷朝遣郎中臨弔贈尚書左僕射以其年十一<lb/>
月景申葬萬年鳯棲原<hi>万年下或有縣字</hi>夫人博陵郡崔氏河陽尉<lb/>
<pb n="KR4c0044_SBCK_030-4b"/>
鎬之孫大理評事可觀之女賢有法度<hi>賢下或有而字</hi>公有四子長<lb/>
曰元孫三原尉次曰先質彭之𪷟陽尉曰元立興平尉曰元<lb/>
本河南參軍皆愿敏好善元立元本皆崔氏出葬得日嗣子<lb/>
元立與其昆弟四人請銘於韓氏曰先人嘗有託於夫子也<lb/>
愈曰太傳功在史氏記僕射以孤童囚羈京師<hi>或无記字重下方有子字</hi>
<hi>○仐按翟方進傳无者爲是</hi>卒能以忠爲節自顯取爵位立名績使天下<lb/>
拭目觀父母與榮焉旣忠又孝法宜銘<hi>或无銘字</hi>銘曰<lb/>
太傳之顯自其躬興僕射童羈孰與之朋遭囯之難以節自<lb/>
發致其勤艱以復考烈孝由忠立爵名隨之銘此玄石維昧<lb/>
之詒<lb/>
　　　唐故中散大夫少府監胡良公墓神道碑<lb/>
<hi>此萹从方氏石本疑者别出〇蜀本注牛僧孺撰墓志陳鴻撰謚張籍撰行狀〇今按方本无中散</hi>
<hi>大夫良五字又它神道碑不著墓字唯此有之亦変例也</hi>
<pb n="KR4c0044_SBCK_030-5a"/>
少府監胡公者諱珦字潤愽年七十九以官卒明年八月十<lb/>
四日葬京兆奉先夫人天水趙氏祔焉<hi>八月或作七月无十四日字</hi>其子<lb/>
逞迺巡遇述遷造<hi>或无迺字或无巡字</hi>與公壻廣文愽士呉郡張籍以<lb/>
公之族出行治歴官壽年爲書<hi>出下或有処文二字非是</hi>使人自京師南<lb/>
走八千里至閩南兩越之界上請爲公銘刻之墓碑於潮州<lb/>
刺州韓愈曰胡姓本出安定後徙清河於仐爲宗城屬具州<lb/>
<hi>何下或有複出清河字</hi>大父諱秀武后時以文林徴爲麟䑓正字父宰<lb/>
臣用進士卒官平陽冀氏令贈潭州大都督<hi>或无官字</hi>公早孤能<lb/>
自勸斈立節槩非其身力不以衣食<hi>勸或作勤</hi>凡一試進士二即<lb/>
吏部選皆以文章占上第樂爲儉勤自刻削不干人以矯時<lb/>
弊<hi>楽方作出非是</hi>及爲富平尉一府称其断决建中四年侍郎趙賛<lb/>
爲度支使薦公爲監察御史主餽給渭橋以東軍洗手奉職<lb/>
不以一錢假人賊平有司考覈群吏多坐貶死<hi>考覈方或作覈考或无貶</hi>
<pb n="KR4c0044_SBCK_030-5b"/>
<hi>或无死字</hi>獨公以清苦能檢飭無漏失遷河南倉曹魏公賈躭以<lb/>
節鎮鄭滑以公佐觀察事檢校尚書工部貟外郎以剛直齟<lb/>
齬不阿忤權貴除獻陵<hi>高祖陵</hi>令居陵下七年市置田宅務種<lb/>
樹爲業以自給教授子弟<hi>業下方无以字杭併无以自給字子弟或作弟子</hi>貞元十<lb/>
一年吏部大選以公考選人藝斈以勞迁奉先令以治辦迁<lb/>
尚書膳部郎中改坊州刺史州經亂無孔子廟公至則命築<lb/>
宫造祭器率博士生講讀以時如法以祠人吏聚觀歎息<hi>生下</hi>
<hi>或有徒字</hi>遷舒州刺史州歳大熟麥一莖数穗閭里歌舞之<hi>或无舞字</hi>
考功以聞遷尚書駕部郎中数以事犯尚書李巽<hi>巽</hi>時主塩<lb/>
鐵事富驕恃势以語丞相<hi>丞或作宰</hi>由是退公爲鳯翔少尹巽死<lb/>
迁少大理改少詹亊元和十二年朝廷以公年老能自祗力<lb/>
亊職不懈可嘉拜少府監兼知内中尚明年以病卒<hi>方无病字非是</hi>
公始以進士孤身旅長安致官九卿爲大家七子皆有斈守<lb/>
<pb n="KR4c0044_SBCK_030-6a"/>
女嫁名人年幾八十堅悍不衰事可傳載可謂成德<hi>謂或作爲非是</hi>
銘曰<lb/>
朅朅<hi>丘竭切武壯皃</hi>胡公旣果以方挾藝射科毎發如望<hi>音忘</hi>人求於<lb/>
人我已爲之自始訖終不降色辝因官立事隨有可載發跡<lb/>
餽軍遭䜛府介<hi>軍或作運</hi>去居陵下爲吏爲隱坊舒之政于兹有<lb/>
靳<hi>或作歎</hi>守官駕部名昇巳屈<hi>昇或作升巳或作民</hi>躋于少府甚宜秩物<lb/>
不配其有君子耻之少府古卿公優止之刻文碑石以顯公<lb/>
行維公後人無怠嗣慶<hi>維公或作維彼</hi>
　　　唐故相權公墓碑<lb/>
上之元和六年其相曰權公諱德輿字載之其本出自殷帝<lb/>
武丁武丁之子降封於權權江漢間囯也周衰入楚爲權氏<lb/>
楚㓕徙秦而居天水略陽符秦之王中囯其臣有安丘公翼<lb/>
者有大臣之言後六丗至平凉公文誕爲唐上庸太守荆州<lb/>
<pb n="KR4c0044_SBCK_030-6b"/>
大都督長史焯有聲烈<hi>焯或作綽</hi>平凉曾孫諱倕贈尚書禮部郎<lb/>
中以藝斈與蘇源明相善卒官羽林軍録事參軍於公爲王<lb/>
父郎中生贈太子太保諱皐以忠孝致大名去官累以官徴<lb/>
不起追謚貞孝是實生公公在相位三年其後以吏部尚書<lb/>
授節鎭山南年六十以薨贈尚書左僕射謚文公<hi>以薨以或作六方考</hi>
<hi>舊史云當作以</hi>公生三歳知變四聲<hi>知或作能</hi>四歳能爲詩七歳而貞孝<lb/>
公卒來弔哭者見其顔色聲容皆相謂權氏丗有其人及長<lb/>
好斈孝敬祥順貞元八年以前江西府監察御史徴拜博士<lb/>
朝士以得人相慶改左𥙷闕章奏不絶譏排姦倖與陽城爲<lb/>
助轉起居舎人遂知制誥凡撰命詞九年以類集爲五十卷<lb/>
天下称其能十八年以中書舎人典貢士拜尚書禮部侍郎<lb/>
薦士於公者其言可信不以其人布衣不用即不可信雖大<lb/>
官势人交言一不以綴意奏廣歳所取進士明經在得人不<lb/>
<pb n="KR4c0044_SBCK_030-7a"/>
以貟拘轉户兵吏三曹侍郎太子賔客復爲兵部遷太常卿<lb/>
天下愈推爲鉅人長德時天子以爲宰相冝參用道德人因<lb/>
拜禮部尚書同中書門下平章事公旣謝辝不許其所設張<lb/>
舉措必本於寛大以幾教化多所助與<hi>方作爲或无此一字○今按助與如後救</hi>
<hi>于頔亊之類是也作爲非是</hi>維匡調娯不失其正中於和節不爲聲章因<lb/>
善與賢不矜主巳<hi>矜或作務</hi>以吏部尚書留守東都東方諸帥有<lb/>
利病不能自請者公常與䟽陳不以露布<hi>不以或無不字露布或作布露</hi>復<lb/>
拜太常轉刑部尚書考定新舊令式爲三十編舉可長用<hi>方无</hi>
<hi>長字</hi>其在山南河南勤于選付治以和簡人以寕便以疾求還<lb/>
十三年某月甲子道薨于洋之白草奏至天子痌傷爲之不<lb/>
御朝<hi>痌或作痛</hi>郎官致贈錫官居野處上下弔哭皆曰善人死矣<lb/>
其年某月日葬河南北山在貞孝東五里<hi>月下或有某字</hi>公由陪屬<lb/>
升列年除歳遷以至公宰人皆喜聞若巳與有無忌嫉者于<lb/>
<pb n="KR4c0044_SBCK_030-7b"/>
頔坐子殺人失位自囚親戚莫敢過門省頋朝莫敢言者<hi>頋下</hi>
<hi>或有者字朝上或有在字</hi>公將留守東都爲上言曰頔之罪旣貰不竟冝<lb/>
因賜寛詔<hi>公下或有時字曰下或有于字</hi>上曰然公爲吾行諭之頔以不憂<lb/>
死前後考第進士及庭所䇿試士踵相躡爲宰相逹官與公<lb/>
相先後其餘布處䑓閣外府凡百餘人自始學至疾未病未<lb/>
嘗一日去書不觀<hi>或无未病二字</hi>公旣以能爲丈辝擅聲於朝多銘<lb/>
卿大夫功德<hi>或无能字</hi>然其爲家不視簿書未嘗問有亡費不偫<lb/>
餘<hi>視或作親問下或有其字諸本偫作待或作諸</hi>公娶清河崔氏女其父造嘗相德<lb/>
宗號爲名臣<hi>德或作代方考宰相表云當作德</hi>旣葬其子監察御史璩<hi>音渠</hi>纍<lb/>
然服䘮來有請<hi>服䘮或作䘮服方无來字</hi>乃作銘文<hi>或无銘字</hi>曰<lb/>
權在商周丗無不存<hi>无或作次</hi>㓕楚徙秦嬴劉之間甘泉始侯以<lb/>
及安丘詆訶浮屠皇極之扶貞孝之生鳯鳥不至<hi>或作至丗</hi>爵位<lb/>
豈多半塗以税<hi>以或作巳</hi>壽考豈多四十而逝惟其不有以惠厥<lb/>
<pb n="KR4c0044_SBCK_030-8a"/>
後是生相君爲朝德首行丗祖之文丗師之<hi>祖或作師師或作推或作祖</hi>
流連六官出入屏毗無黨無讎㪯丗莫疵人所憚爲公勇爲<lb/>
之<hi>惮爲或作惮焉</hi>其所競馳公絶不窺<hi>其方作人競作共絶作有〇今按作絶乃与上文勇字相</hi>
<hi>應</hi>孰克知之德將在斯<hi>克或作先</hi>刻詩墓碑以永厥垂<lb/>
　　　乎淮西碑<hi>并序</hi>
<hi>樊曰宰相裴度爲淮西宣慰處置等使公爲行軍司馬蔡平随度還朝詔撰平淮西碑公以吳元済</hi>
<hi>之平由度能固天子意得不赦卒擒之多帰度功而李愬特以入蔡功居第一愬妻唐安公主女也</hi>
<hi>出入禁中訴碑不实帝詔斵其文更命翰林斈士段文昌爲之見舊史公傳及新史吴元済傳文昌</hi>
<hi>之文見姚鉉丈粹其与公作不待較而明蘇内翰録臨江驛小詩云淮西功業冠吾唐吏部文章日</hi>
<hi>月光千載断碑人膾炙不知丗有段文昌盡之矣陳无巳白龍圖孫斈士斍喜論文謂退之淮西碑</hi>
<hi>叙如書銘如詩又云少游謂元和聖德時於韓文爲下与淮西碑如出两手盖其少作也商隱讀韓</hi>
<hi>碑詩元和天子神武<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>彼何人哉軒與羲誓將上雪列垩耻坐法宫中朝四夷淮西有賊五十載封</hi>
<hi>狼生貙貙生羆不據山河據平地長戈利矛日可麾帝得聖相相曰度賊斫不死神扶持腰懸相印</hi>
<pb n="KR4c0044_SBCK_030-8b"/>
<hi>作都統隂風惨淡天王旗愬武古通作牙瓜儀曹外郎載筆随行軍司馬智且勇十四万衆猶虎貔</hi>
<hi>入蔡縛賊献太庿功无與比恩不訾帝曰汝度功第一汝從亊愈冝爲辝愈拜稽首蹈且舞金石刻</hi>
<hi>畫臣能爲古合丗称大手筆此亊不繋於聀司當仁自古有不避言訖屡頷天子頥公退斎戒坐小</hi>
<hi>閤濡染大筆何淋漓㸃竄堯典舜典字塗改清庿生民詩文成破体書在紙清晨再拜鋪丹墀表曰</hi>
<hi>臣愈昧死上詠神聖功書之碑碑髙三丈字如手負以靈亀蟠以螭句竒語重喻者少讒之天子言</hi>
<hi>其私長縄百尺拽碑倒麄砂大石相磨治公之斯文若元氣先時巳入人肝脾湯盤孔鼎有述作仐</hi>
<hi>無其器存其辝嗚呼聖皇及聖相相與烜爀流淳熈公之斯文不示後曷與三五相攀追願書万本</hi>
<hi>頌万過口角流沫右手胝傳之七十有三代以爲封禅玉檢明堂基</hi>
天以唐克肖其德聖子神孫継継承承於千萬年敬戒不怠<lb/>
全付所覆四海九州罔有内外悉主悉臣髙祖太宗旣除旣<lb/>
治髙宗中睿休養生息至于玄宗受報収功極熾而豐物衆<lb/>
地大孽牙其間肅宗代宗德祖順考以勤以容大慝適去稂<lb/>
莠不薅<hi>奴豆切又奴毛切薅器也以刺地除草詩以薅荼蓼</hi>相臣將臣文恬武嬉習熟<lb/>
<pb n="KR4c0044_SBCK_030-9a"/>
見聞以爲當然睿聖文武皇帝旣受羣臣朝<hi>帝下或有陛下字非是</hi>乃<lb/>
考圖数貢<hi>方无乃字数色阻切祝曰謂考輿地之廣狹計貢賦之至与不至</hi>曰嗚呼天旣全<lb/>
付予有家今傳次在予予不能事事其何以見于郊廟羣臣<lb/>
震懾奔走率職<hi>方无奔率二字</hi>明年平夏<hi>綏銀節度留後李惠琳叛兵馬使張承金討斬之</hi>
又明年平蜀<hi>劒南節度韋皐卒行軍司馬刘闢自称留後東川節度髙崇文擒刘闢以献</hi>又明年<lb/>
平江東又明年平澤潞<hi>蜀下方有西川字云刘闢求都統三川方圍梓州而敗乱固不及他郡也</hi>
<hi>○仐按旣圍梓州則乱巳及東川矣方説非是○鎮州招討使吐突承璀执昭義節度盧從史帰京师</hi>遂定易<lb/>
定<hi>義成節度張茂昭以易定二州帰于有司</hi>致魏博具衛澶相<hi>魏博節度田弘正以所𬋩六州帰于</hi>
<hi>有司</hi>無不從志皇帝曰不可究武予其少息<hi>究或作窮</hi>九年蔡將死<lb/>
蔡人立其子元濟以請不許遂燒舞陽犯葉襄城以動東都<lb/>
放兵四刼<hi>城上或有等字洪云此謂葉与襄城耳等字非是</hi>皇帝歴問于朝一二臣<lb/>
外<hi>或作外臣方从杭苑无外字○仐按此句若作外臣則當時朝臣自以伐蔡爲不可非獨外臣也若作一二臣則當</hi>
<hi>時㪯朝之臣皆以伐蔡爲不可又非獨一二人也考之下文所謂一二臣同不爲无助者又正指武元衡裴度一二人賛</hi>
<pb n="KR4c0044_SBCK_030-9b"/>
<hi>伐蔡之謀者而言則此乃謂唯一二臣以爲可而其外羣臣皆以爲不可耳諸本作外臣及无外字皆非是唯作臣外者</hi>
<hi>得之</hi>皆曰蔡帥之不廷授于今五十年<hi>帥或作師于或作於</hi>傳三姓四將<lb/>
其樹本堅兵利卒頑不與他等因撫而有順且無事大官臆<lb/>
决唱聲萬口和<hi>去声</hi>附并爲一談牢不可破<hi>井或作併</hi>皇帝曰惟天<lb/>
惟祖宗所以付任予者庻其在此予何敢不力<hi>天上或有夫字非是或无</hi>
<hi>何字</hi>况一二臣同不爲無助<hi>不上或有固字</hi>曰光顔汝爲陳許帥維是<lb/>
河東魏博郃<hi>音合在同州縣名</hi>陽三軍之在行者汝皆將之<hi>郃或作涇非是</hi>
曰重㣧汝故有河陽懷今益以汝維是朔方義成陜益鳯翔<lb/>
延慶七軍之在行者汝皆將之<hi>延慶本或作鄜延寕慶</hi>曰弘汝以卒萬<lb/>
二千屬而子公武往討之<hi>屬下方有集字或在公武下皆非是</hi>曰文通汝守壽<lb/>
維是宣武淮南宣歙浙西四軍之行于壽者汝皆將之<hi>西下或有</hi>
<hi>徐泗字四或作五皆非是</hi>曰道古汝其觀察鄂岳曰愬汝帥唐鄧隨各以<lb/>
其兵進戰曰度汝長御史其往視師曰度惟汝予同汝遂相<lb/>
<pb n="KR4c0044_SBCK_030-10a"/>
予以賞罰用命不用命曰弘汝其以節都統諸軍<hi>節下或有度字諸方</hi>
<hi>作討○仐按前軰有引左傳討其軍实爲討軍之澄者恐未必然若必作討則秦之罘刻石自有遂發討師之語而晋官</hi>
<hi>有都督征討諸軍事皆足爲證不必引左傳却不相似也但公所作韓弘碑但云都統諸軍則作討者爲誤矣不可以偶</hi>
<hi>有旁證而強引以从之也</hi>曰守謙汝出入左右汝惟近臣其往撫師<hi>汝惟方作</hi>
<hi>惟汝</hi>曰度汝其往衣服飲食予士<hi>衣去声食音嗣</hi>無寒無飢以旣厥事<lb/>
遂生蔡人<hi>方无服飲字或无服字有飲字或无衣服字寒下或无无字</hi>賜汝節斧通天御<lb/>
帶衛卒三百凡兹廷臣汝擇自從惟其賢能無憚大吏庚申<lb/>
予其臨門送汝曰御史予閔士大夫戰甚苦自今以往非郊<lb/>
廟祠祀其無用樂<hi>祀下或无其字</hi>顔胤武合攻其北大戰十六得栅<lb/>
城縣二十三降人卒四萬<hi>或无人字方云此謂降其民与卒也故下語皆不再出人卒字○今</hi>
<hi>按荘子云人卒虽衆公語亦有自也</hi>道古攻其東南八戰降萬三千再入申破<lb/>
其外城<hi>降下或有卒字</hi>文通戰其東十餘遇降萬二千愬入其西得<lb/>
賊將輒釋不殺用其䇿戰比有功<hi>比或作皆</hi>十二年八月丞相度<lb/>
<pb n="KR4c0044_SBCK_030-10b"/>
至師都統弘責戰益急顔胤武合戰益用命元濟盡并其衆<lb/>
洄曲以備<hi>師或作帥非是洄方作廻○今按洄与史合</hi>十月壬申愬用所得賊將<lb/>
自文城因天大雪疾馳百二十里用夜半到蔡破其門取元<lb/>
濟以獻盡得其屬人卒<hi>馳或作走</hi>辛巳丞相度入蔡以皇帝命赦<lb/>
其人淮西平大饗賚功師還之日因以其食賜蔡人凡蔡卒<lb/>
三萬五千其不樂爲兵願歸爲農者十九悉縱之斬元濟京<lb/>
師<hi>方无帰字済下或有於字</hi>冊功弘加侍中愬爲左僕射帥山南東道顔<lb/>
胤皆加司空公武以散騎常侍帥鄜<hi>音孚</hi>坊丹延道古進大夫<lb/>
文通加散騎常侍<hi>方云考之史及段文昌碑皆合一本无大夫文通加五字非是道古時巳爲中丞故</hi>
<hi>不復言御史也○今按道古墓志亦可考</hi>丞相度朝京師道封晋囯公進階金紫<lb/>
光禄大夫以舊官相<hi>或无道字或作進或无囯字</hi>而以其副揔爲工部尚<lb/>
書領蔡任旣還奏羣臣請紀聖功𬒳之金石皇帝以命臣愈<lb/>
<hi>帝下或无以字</hi>臣愈再拜稽首而獻文曰<lb/>
<pb n="KR4c0044_SBCK_030-11a"/>
唐承天命遂臣萬邦<hi>或作方</hi>孰居近土襲盗以狂往在玄宗崇<lb/>
極而圯<hi>部鄙切毁也在方作居云唐人多以在爲居公本政亦曰居我其周從是也○今按以在爲居亦草書之</hi>
<hi>誤本政居字巳論於本萹方說非是</hi>河北悍驕河南附起四聖不宥屢興師征<lb/>
有不能克益戍以兵夫耕不食婦織不裳輸之以車爲卒賜<lb/>
糧外多失朝曠不嶽狩百隷怠官事亡其舊<hi>百隷怠官或作百司隷官亡或</hi>
<hi>作忘</hi>帝時継位顧瞻咨嗟惟汝文武孰恤予家旣斬呉蜀旋取<lb/>
山東<hi>呉蜀方作蜀呉取或作出</hi>魏將首義六州降從淮蔡不順自以爲強<lb/>
提兵呌讙欲事故常始命討之遂連姦鄰隂遣刺客來賊相<lb/>
臣方戦未利内驚京師羣公上言莫若惠來<hi>公或作臣</hi>帝爲不聞<lb/>
與神爲謀乃相同德以訖天誅<hi>乃方作及非是</hi>乃敕顔㣧愬武古通<lb/>
咸統於弘各奏汝功<hi>奏方作走非是</hi>三方分攻<hi>祝曰謂顔㣧武攻其北道古攻其東南文</hi>
<hi>通戦其東也</hi>五萬其師大軍北乗厥数倍之常兵時曲軍士蠢<hi>人</hi>
旣翦陵雲蔡一大窘勝之邵陵郾城來降<hi>勝或作遂</hi>自夏入秋復<lb/>
<pb n="KR4c0044_SBCK_030-11b"/>
屯相望<hi>入或作及復或作複</hi>兵頓不勵告功不時帝哀征夫命相往釐<lb/>
士飽而歌馬騰於槽試之新城賊遇敗逃盡抽其有聚以防<lb/>
我西師躍入道無留者頟頟<hi>音額大皃書罔晝夜頟頟注肆悪</hi>蔡城其壃千<lb/>
里<hi>壃或作彊</hi>旣入而有莫不順俟帝有恩言相度來宣誅止其魁<lb/>
釋其下人<hi>釋同或作釋于</hi>蔡之卒夫投甲呼舞蔡之婦女迎門笑語<lb/>
蔡人告飢舡粟往哺蔡人告寒賜以繒布<hi>賜以方作詔賜非是</hi>始時蔡<lb/>
人禁不往來今相從戯里門夜開始時蔡人進戦退戮今旰<lb/>
而起左飱右粥<hi>旰方作眠飱或作方云舊本皆作飱〇今按还予授子之粲兮傳云粲餐也史記餐未</hi>
<hi>及下咽酒未及濡脣漢書令其禆將傳餐則餐字亦有義公票鄭天人文念寒而衣念飢而餐同以衣對餐也或當作餐</hi>
爲之擇人以収餘憊<hi>収或作牧</hi>選吏賜牛教而不税蔡人有言始<lb/>
迷不知今乃大斍羞前之爲蔡人有言天子明聖不順族誅<lb/>
順保性命汝不吾信視此蔡方孰爲不順往斧其吭<hi>古郎切喉也</hi>
充叛有数聲勢相倚吾強不支汝弱奚恃其告而長而父而<lb/>
<pb n="KR4c0044_SBCK_030-12a"/>
兄<hi>或作及女父兄</hi>奔走偕来同我太平<hi>偕来方作來偕</hi>淮蔡爲乱天子伐之<lb/>
旣伐而飢天子活之始議伐蔡卿士莫随旣伐四年小大並<lb/>
疑不赦不疑由天子明凡此蔡功惟断乃成旣定淮蔡四夷<lb/>
畢來<hi>旣定淮蔡或作淮蔡旣定</hi>遂開明堂坐以治之<lb/>
朱文公校昌黎先生集卷之三十<lb/>
<pb n="KR4c0044_SBCK_030-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_010-1a"/>
朱文公校昌黎先生文集卷之十<hi>考異音釋附</hi>
　　律詩凡八十首<hi>諸本作七十九道方從蜀本</hi>
　　　送李尚書赴襄陽八韻<hi>得長字李遜也</hi>
帝憂南國切改命付忠良壤畫星揺動旗分獸簸揚五營兵<lb/>
轉肅<hi>孫曰謂禁掖後漢張奐率五營士圍竇武</hi>千里地還方控帶荆門逺飄浮漢<lb/>
水長賜書寛屬郡<hi>或作部</hi>戰馬隔鄰疆縱獵雷霆迅觀棊玉石<lb/>
忙風流峴<hi>胡典切樊曰羊祜毎風景必造峴山置酒謂從事鄒湛曰自有宇宙便有此山</hi>首客花豔<lb/>
大堤倡<hi>韓日宋隨玉設爲㐮陽郎聞諸女歌因爲詞曰朝發㐮陽成暮至大堤也大堤諸女兒花豔驚郎目</hi>富<lb/>
貴由身致誰教不自強<lb/>
　　　和席八十二韻<hi>席夔</hi>
絳闕銀河曙東風右掖春<hi>韓曰應劭漢官儀中書爲右曹称西掖孫曰正門之兩旁曰掖</hi>官<lb/>
隨名共美花與思俱新綺陌朝遊閒綾衾夜直頻<hi>孫曰漢官典職儀曰</hi>
<hi>尚書郎入直洪青綾白綾被直宿直也</hi>横門開日月髙閣切星辰庭變寒前草<lb/>
<pb n="KR4c0044_SBCK_010-1b"/>
<pb n="KR4c0044_SBCK_010-1b"/>
公主當年欲占春故將䑓榭押城閸<hi>押或作壓</hi>欲知前面花多少<lb/>
直到南山不屬人<hi>少或作處</hi>
　　晚春<lb/>
誰収春色將歸去<hi>將歸方作歸將排是</hi>慢緑妖紅半不存<hi>慢或作漫</hi>榆莢祗<lb/>
能隨柳絮等閑撩亂走空園<lb/>
　　　大行皇太后挽歌詞三首<lb/>
<hi>方公此憲宗母莊憲皇后也樊本云諸本脫太字非是</hi>
一紀尊名正三時孝飬榮髙居朝聖主厚德載羣生武帳虚<lb/>
中禁<hi>虚或作空</hi>玄堂掩太平秋天笳皷歇松栢徧山鳴<lb/>
威儀備吉凶文物雜軍容配地行新祭因山託故封鳯飛終<lb/>
不返劒化㑹相從<hi>張華延平津事補注王介甫曰此非君臣所宜言近於黷也樊曰莊憲後顯宗崩公</hi>
<hi>故云謂近乎黷非也</hi>無復臨長樂空聞報曉鐘<hi>報曉或作曉暮</hi>
追攀萬國來警衛百神陪畫翣<hi>所甲切韓曰王后輦車有翣羽蓋所以禦風塵</hi>登秋<lb/>
<pb n="KR4c0044_SBCK_010-2a"/>
殿容衣入夜䑓<hi>孫曰容衣䘮服䘮大記飾棺君龍帷三地振容注云青質五色盡之於絞繒而垂之以為</hi>
<hi>振容容女盖謂此韓曰選陸士衡挽歌送子長夜䑓夜䑓謂閑墓</hi>雲隨仙馭逺風助聖情哀<lb/>
<hi>助方作動非是</hi>只有薑陵日䊋奩<hi>音廉与匳同鏡奩也孫曰漢明帝謁原陵見太后鏡奩中物感動悲</hi>
<hi>涕令易脂渾衰具左右皆泣</hi>一暫開<lb/>
　　　廣宣上人頻見過<lb/>
三百六旬長擾<hi>擾百或作十</hi>不衝風雨即塵埃乆慙朝士無禆𥙷<lb/>
<hi>慙方作為</hi>空愧髙僧數往來學道窮年何所得吟詩竟日未能廻<lb/>
天寒古寺遊人少紅葉牎前有幾䧳<lb/>
　　　閑遊二首<lb/>
雨後來更好繞池徧青<hi>青</hi>柳花閑度竹菱葉故穿萍<hi>故或作乱方云</hi>
<hi>少陵詩濽龍故起雲泣上燕子故來類皆用此字</hi>獨坐殊未厭孤斟詎能醒持竿至<lb/>
日暮幽詠欲誰聽<lb/>
兹遊苦不數再到遂經旬<hi>到或作至輕或作兼</hi>萍蓋汙池淨藤籠老樹<lb/>
<pb n="KR4c0044_SBCK_010-2b"/>
新林鳥鳴訝客<hi>鳥或作鸎</hi>岸竹長遮鄰子雲祇自守奚事九衢塵<lb/>
　　　酬馬侍郎寄酒<hi>馬揔</hi>
　壷情所寄四句意能多秋到無詩酒其如月色何<lb/>
　　　和侯恊律詠笋<hi>侯喜</hi>
竹亭人不到新筍滿前軒乍出真堪賞𥘉多未覺煩<hi>或作繁方云公</hi>
<hi>律詩不重用韻</hi>成行齊婢僕環立比兒孫驗長常攜尺愁乾屡側盆<lb/>
對吟忘膳飲偶坐變朝昏滯雨膏腴溼驕陽氣候温得時方<lb/>
張王<hi>方云莊子所謂王長其間是也並去声讀公与劉夢得蒲萄詩皆用張王字</hi>挾勢欲騰鶱見<lb/>
角牛羊没看皮虎豹存攅生猶有隙散布忽無垠詎可持籌<lb/>
筭誰能以理言縱横公占地羅列暗連根狂劇時穿壁羣強<lb/>
幾觸藩深潛如避逐<hi>方作丗</hi>逺去若追奔始訝妨人路還驚入<lb/>
藥園萌牙防寖大覆載莫偏恩巳復侵危砌非徒出短垣身<lb/>
寕虞瓦礫計擬揜蘭蓀<hi>音孫香草</hi>且歎髙無數庸知上幾番短長<lb/>
<pb n="KR4c0044_SBCK_010-3a"/>
終不校先後竟誰論外恨苞藏宻中仍節目繁暫須廻歩履<lb/>
要取助盤飱<hi>或作餐方云盤飱寘璧左氏語</hi>穰穰疑翻地森森競塞門戈矛<lb/>
頭戢戢蛇虺首掀掀婦懦咨料㨂<hi>料或作聊方云料音聊量也張湛列子序且將料蕳</hi>
<hi>丗所希有者</hi>兒癡謁盡髠侯生來慰我詩句讀驚魂<hi>我或作意</hi>屬和才<lb/>
將竭呻吟至日暾<hi>他昆切日或作欲方云楚詞九嘆日暾暾其四舎亦可以日入言也</hi>
　　　過鴻溝<lb/>
龍疲虎困割川原億萬蒼生性命存誰勸君王回馬首真成<lb/>
一擲賭乾坤<lb/>
　　　送張侍郎<lb/>
<hi>方云張賈時自兵侍爲華州閣本作侍御非</hi>
司徒東鎮馳書謁丞相西來走馬迎<hi>宣武節度韓弘爲司徒持書謂巳持書往謁弘</hi>
<hi>也丞相謂宰相裴度爲淮西宣慰處置等使走馬迎謂巳走馬迎度也</hi>兩府元臣今轉宻一方<lb/>
逋㓂不難平<lb/>
<pb n="KR4c0044_SBCK_010-3b"/>
　　　贈刑部馬侍郎<hi>馬惚時副晋公東征</hi>
紅旗照海壓南荒徴入中䑓作侍郎<hi>中䑓或作䑓中非是</hi>暫從相公平<lb/>
小㓂便歸天闕致時康<lb/>
　　　奉和裴相公東征途經女几山下作<hi>或無奉字</hi>
旗穿曉日雲霞雜<hi>方雲作紅雜作集○今按對偶及文勢當从諸本</hi>山倚秋空劒㦸<lb/>
明敢請相公平賊後暫攜諸吏上崢嶸<lb/>
　　　郾城晚飲奉贈副使馬侍郎及馮李二貟外<lb/>
<hi>郾音偃郾城縣在許州或無奉字馮李謂馮宿李宗閔也閣本馮宿時以都官李宗閔時以礼部並</hi>
<hi>從征</hi>
城上赤雲呈勝氣<hi>蔡未平𢾗月前呉武陵自峽石望東南氣如旗鼓矛盾皆顛倒少選黄白氣從西北</hi>
<hi>出盤蜿相交告公曰今西北王師所在黄白喜氣也敗氣爲賊賊必亡矣</hi>眉間黄色見歸期幕中<lb/>
無事惟須飲即是連鑣向闕時<lb/>
　　　酬别留後侍郎<hi>或无酬字蔡平命馬揔爲留後</hi>
<pb n="KR4c0044_SBCK_010-4a"/>
寪文無出相如右謀帥難居郤縠先歸去雪銷溱洧動西來<lb/>
旌斾拂晴天<lb/>
　　　同李二十八夜次襄城<hi>李正封也</hi>
周楚仍連接川原乍屈盤雲垂天不暖塵漲雪猶乾印綬歸<lb/>
台室旌旗别將壇欲知迎候盛騎火萬星攅<lb/>
　　　同李二十八貟外從裴相公野宿西界<lb/>
四面星辰著地明散燒煙火宿天兵不関破賊須歸奏自趂<lb/>
新年賀太平<lb/>
　　　過襄城<lb/>
郾城辭罷過襄城潁水嵩山刮眼明巳去蔡州三百里家人<lb/>
不用逺來迎<lb/>
　　　宿神龜招李二十八馮十七<hi>龜下或有驛字</hi>
隘山野水照斜暉啄雪寒鴉趂始飛夜宿驛亭愁不睡幸來<lb/>
<pb n="KR4c0044_SBCK_010-4b"/>
相就蓋征衣<lb/>
　　　次硤石<lb/>
<hi>諸本硤作峽方云今陜縣也地理志可考</hi>
數日方離雪今朝又出山試慿高處望隱約見潼關<lb/>
　　　和李司勲過連昌宫<lb/>
<hi>或作李二十八司勲无過字○樊曰連昌宫按志高宗顯慶三年置然詩落句云云疑爲明皇所作</hi>
<hi>而元微之連昌宮辭大㮣亦詠明皇帝</hi>
夾道踈槐出老根高甍巨桷壓山原宫前遺老來相問今是<lb/>
開元幾葉孫<lb/>
　　　次潼關先寄張十一一閣老使君<hi>張賈</hi>
荆山巳去華山來日出潼關四扇開<hi>出或作照扇或作面</hi>刺史莫辭迎<lb/>
候逺相公親破蔡州廻<hi>親或作新</hi>
　　　次潼關上都綂相公<lb/>
<pb n="KR4c0044_SBCK_010-5a"/>
<hi>峯本无此篇関下或有頭字一本在雨中寄張藉侯喜詩後</hi>
暫辭堂印執兵權盡管諸軍破賊年冠蓋相望催入相待將<lb/>
功德格皇天<lb/>
　　　桃林夜賀晉公<lb/>
西來騎火照山紅夜宿桃林臘月中手把命珪兼相印一時<lb/>
重疊賞元功<lb/>
　　　送李貟外院長分司東都<lb/>
去年秋露下羇旅逐東征今歳春光動驅馳别上京飲中相<lb/>
顧色送後獨歸情兩地無千里因風數寄聲<lb/>
　　　晉公破賊回重拜台司以詩示幕中賔客愈奉和<lb/>
<hi>或作晋公自蔡州入賜途中重拜云云愈因和之</hi>
南伐旋師太華東天書夜到冊元功將軍舊壓三司貴相國<lb/>
新兼五等崇鵷鷺欲歸仙仗裏熊羆還入禁營中長慙典午<lb/>
<pb n="KR4c0044_SBCK_010-5b"/>
非材職<hi>或作識</hi>得就閑官即至公<lb/>
　　　獨釣四首<hi>釣或作酌</hi>
侯家林館勝偶入得垂竿曲樹行藤角平池散芡盤羽沈知<lb/>
食駛<hi>或作怏或作</hi>緡細覺牽難聊取夸兒女榆條繫從鞍<lb/>
一逕向池斜池塘野草花雨多添柳耳水長减蒲芽坐厭親<lb/>
刑柄<hi>時為刑部侍郎</hi>偷來傍釣車<hi>坐厭方作厭坐云厭与偷為一義坐親刑柄來弄釣車為一說公詩</hi>
<hi>多此躰○今按坐厭与偷來為對亦自親切又况坐厭乃常用之語韋蘇州云坐厭淮南守此類極多方從誤本更為曲</hi>
<hi>說不知語意之拙澁也</hi>太平公事少吏隱詎相賖<lb/>
獨往南塘上秋晨景氣醒露排四岸草風約半池萍鳥下見<lb/>
人寂魚來聞餌馨所嗟無可召不得倒吾缾<lb/>
秋半百物變溪魚去不來風能坼芡觜露亦染棃顋<hi>方云廣信晃氏</hi>
<hi>舊蔵印本能作稜亦作液一云山谷所定</hi>逺岫重疊出寒花散亂開所期終莫至<lb/>
日暮與誰廻<lb/>
<pb n="KR4c0044_SBCK_010-6a"/>
　　　枯樹<lb/>
老樹無枝葉風霜不復侵腹穿人可過皮剥蟻還尋寄託惟<lb/>
朝菌依投絶暮禽猶堪持改火<hi>樊曰論語鑚燧改火馬融曰周書月令有改火之文春取</hi>
<hi>榆柳之火夏取棗杏之火季夏取桑柘之火秋取柞槱之火冬取檀槐之火一年之中鑚火各異木故曰改火也</hi>未<lb/>
肯但空心<lb/>
　　　元日酬蔡州馬十二尚書去年蔡州元日見寄之什<lb/>
元日新詩巳去年蔡州遥寄荷相憐今朝縱有誰人領自是<lb/>
三峯不敢眠<hi>峯或作冬方從唐本云華岳有三峯唐人守華者皆謂之三峯守盖公西歸經从之路馬詩必</hi>
<hi>有所序述今不可得而詳也○今佊此詩并題皆不言經由華州所作方說旣无所据又三峯不敢眠亦无文理今當闕</hi>
<hi>之以俟知者</hi>
　　　詠燈花同侯十一<lb/>
<hi>或作同侯十一說燈花侯十一喜也</hi>
今夕知何夕花然錦帳中自能當雪䐘那肯待春紅黃裏排<lb/>
<pb n="KR4c0044_SBCK_010-6b"/>
金粟<hi>諸本黄作囊方云何遜詩金粟裏搔頭蜀人史彦升曰黄裏排金謂額間花鈿也又沈約宋書漢制乗輿翠蓋</hi>
<hi>黄裏所謂黄屋也諸本多引漢紀注實此義○今按漢制黄屋与此詩文意不同疑史說誤</hi>釵頭綴玉蟲<lb/>
更煩將喜事來報主人公<lb/>
　　　祖席　前字<lb/>
<hi>此詩公自題其後云兩詩何処好就中何処佳何処惡○舊注云以王涯徙袁州刺史而作方云按</hi>
<hi>舊紀涯刺袁州元和三年四月也公時在東都故曰祖席落橋邊出詩前後注文舊本无之蜀本亦</hi>
<hi>然又或二題前字秋字上皆有得字</hi>
祖席洛橋邊親交共黯然野晴山簇<hi>簇</hi>霜曉菊鮮<hi>鮮</hi>書寄相<lb/>
思處盃衘欲别前淮陽知不薄終願早廻船<hi>方云陽本作南洪本作陽云用</hi>
<hi>及黯事以後詩有淮南字隨筆以誤也</hi>
　　　秋字<lb/>
淮南悲木落而我亦傷秋<hi>而或作今</hi>況與故人别那堪羇宦愁榮<lb/>
華今異路風雨苦同憂莫以宜春逺江山多勝遊<lb/>
<pb n="KR4c0044_SBCK_010-7a"/>
　　　送鄭尚書赴南海<lb/>
番禺<hi>士音潘下音愚廣州有番禺縣</hi>軍府盛欲說暫停盃蓋海旂幢出連天<lb/>
觀閣開衙時龍户集<hi>韓曰南部新書長安有龍户見水色則知有龍或引出但魚而巳</hi>上日<lb/>
馬人來<hi>韓曰後漢思援詩尋邑蛮以不能還者数十人留於象林南界所鑄銅柱下南蛮呼爲馬留人見新史南</hi>
<hi>蛮愽</hi>風静鶢鶋<hi>祝曰海鳥見/左傳及國語</hi>去官廉蚌蛤廻<hi>樊曰後漢孟甞合浦還珠事</hi>貨<lb/>
通師子國<hi>師子囯有而海中余袤二千餘里囯史𥙷云師子囯船最大梯而上下数丈皆積寳貨云云</hi>樂<lb/>
奏武王䑓<hi>武或作越方云漢傳尉佗自稱南越武王</hi>事<hi>事</hi>皆殊異無嫌屈大才<lb/>
　　　答道士寄樹雞<hi>樹雞木耳大者</hi>
軟濕青黃狀可猜欲烹還喚木盤廻煩君自入華陽洞<hi>韓曰茅君</hi>
<hi>傳玄中之洞六十三所第八句曲山之洞曰金壇華踼之天</hi>直割乖龍左耳來<hi>取譬也</hi>
　　　左遷至藍關示姪孫湘<lb/>
<hi>藍関即秦之嶢関在今藍田縣湘字北者筆墨間録云公此詩仁且有礼非志仁義者不能也</hi>
　封朝奏九重天夕貶潮州路八千欲爲聖明除弊事肯將<lb/>
<pb n="KR4c0044_SBCK_010-7b"/>
衰朽惜殘年<hi>欲或作本肯將或作豈将方作豈於朽方作暮惜方作計</hi>雲橫秦嶺家何在<lb/>
雪擁藍関馬不前<hi>擁方作揜○今按方本此詩於暮計揜四字皆不如諸本之勝</hi>知汝逺來<lb/>
應有意好收吾骨瘴江邊<lb/>
　　　武関西逢配流吐蕃<lb/>
嗟尓戎人莫慘然<hi>戎或作胡</hi>湖南地近保生全<hi>地近或作近地</hi>我今罪重<lb/>
無歸望直去長安路八千<lb/>
　　　次鄧州界<lb/>
潮陽南去倍長沙戀闕那堪又憶家心訝愁來惟貯火眼知<lb/>
别後自添花商顔<hi>樊曰漢溝洫志引洛水至商顔下注商山之顔譬人之額也</hi>暮雪逢人<lb/>
少鄧鄙春泥見驛賖早晚王師收海嶽普將雷雨發萌芽<lb/>
　　　題臨瀧寺<lb/>
不覺離家已五千仍將衰病入瀧船潮陽未到吾能說海氣<lb/>
昏昏水拍天<hi>吾能或作人先或作先聞水或作浪</hi>
<pb n="KR4c0044_SBCK_010-8a"/>
　　　晚次宣溪辱韶州張端公使君惠書叙别酬以絶句<lb/>
　　　　二章<hi>或无辱端公絶句字</hi>
韶州南去接宣溪<hi>韶或作潮非是</hi>雲水蒼茫日向西客淚數行元自<lb/>
落<hi>元或作先</hi>鷓鴣休傍耳邊啼<lb/>
兼金那足比清文百首相隨愧使君<hi>那或作安百或作白</hi>俱是嶺南巡<lb/>
管内莫欺荒僻㫁知聞<lb/>
　　　題秀禪師房<lb/>
橋夾水松行百歩竹牀莞席到僧家<hi>松或作船牀或作林</hi>暫拳一手支<lb/>
頭卧還把漁竿下釣沙<hi>頭或作頤釣或作晚</hi>
　　　將至韶州先寄張端公使君借圖經<hi>或无端公字</hi>
曲江山水聞來乆恐不知名訪倍難願借圖經將入界毎逢<lb/>
佳處便開看<hi>毎或作亦</hi>
　　　過始興江口感懷<lb/>
<pb n="KR4c0044_SBCK_010-8b"/>
憶作兒童隨伯氏南來今只一身存目前百口還相逐舊事<lb/>
無人可共論<lb/>
　　　韶州留别張端公使君<lb/>
來往再逢梅柳新<hi>孫曰元和十四年正月公以論佛骨貶潮州三月至潮州十月量移袁州十五年正</hi>
<hi>月至袁州其往來上下於韶皆梅栁新時也</hi>别離一醉綺羅春乆欽江揔文才妙<lb/>
<hi>韓曰陳後主欲以江揔爲太子詹事孔奐曰揔文華之人大子何藉於㧾</hi>自歎虞翻骨相屯<hi>樊曰虞翻</hi>
<hi>仕呉爲騎都尉数犯顔諌諍孫權不恱坐徙丹陽涇縣後又徙交州甞云自恨䟽節骨体不媚犯上獲罪當長没海隅翻</hi>
<hi>字仲翔以喻巳也</hi>鳴笛急吹爭落日清歌緩送欸行人<hi>諸本爭作催欵作感方从</hi>
<hi>唐本云蜀本亦作爭李云二宋評此詩小宋疑感字誤大宋𥘉不以爲然後得善本始信</hi>巳知奏課當徴<lb/>
拜那復淹留詠白蘋<lb/>
　　　量移袁州張韶州端公以詩相賀因酬之<lb/>
<hi>或無端公因三字或作量移袁州酬張韶州先寄詩賀或作量移袁州張韶州先詩見賀因酬之方</hi>
<hi>云題語凡四易各有義也</hi>
<pb n="KR4c0044_SBCK_010-9a"/>
明時逺逐事何如遇赦移官罪未除北望詎令隨塞鴈南遷<lb/>
纔免葬江魚將經貴郡煩留客先惠髙文謝起予暫欲繫船<lb/>
韶石下上賔虞舜整冠𥚑<lb/>
　　　次石頭驛寄江西王十中丞閣老<hi>仲舒</hi>
慿髙試廻首<hi>試廻方作廻馬○今按下句有馬字方本非是</hi>一望豫章城人由戀德<lb/>
泣<hi>由或作猶</hi>馬亦别羣鳴寒日夕始照風江逺漸平<hi>風江或作江風</hi>黙然<lb/>
都不語應識此時情<lb/>
　　　遊西林寺題蕭二兄郎中舊堂<lb/>
<hi>蕭兄有女出家諸本遊作題題作故无兄字及注方云蕭蕭存也存少与韓㑹梁蕭友善惡裴延齡</hi>
<hi>之爲人弃官歸庐山庐山令猶有蕭存魏弘李渤同遊大林題名</hi>
中郎<hi>韓曰蔡中郎邕女名琰字文姬㒷平中天下䘮乱爲胡騎所獲曹操痛邕无嗣以金贖之因問曰聞夫人家先</hi>
<hi>多賞藉猶能記憶否曰昔亡父賜書四千卷流离塗炭罔有存者今所誦憶裁四百餘萹於是繕冩送之文无遺誤</hi>有<lb/>
女能傳業伯道<hi>樊曰鄧攸字伯道爲河南太守永嘉末以石勒之乱負妻而逃擔其兒及其弟子緩恐不</hi>
<pb n="KR4c0044_SBCK_010-9b"/>
<hi>能兩全乃謂其妻曰吾弟早亡惟有一息理不可絶乃棄其兒而逃曰幸而得存後當有子過江仕終尚書右僕射卒以</hi>
<hi>无嗣時人義而哀之曰天道无知使鄧伯道无兒</hi>無兒可保家<hi>今按因話録作无人可主家</hi>偶到<lb/>
匡山<hi>即庐山蕭郎中名存字伯誠頴士之子与公兄㑹厚善公自少爲存所知及自袁州還過存庐山故居而存諸</hi>
<hi>子前死有一女爲尼公爲經紀其家西林即江州庐山寺也</hi>曽住處幾行衰淚落煙霞<hi>方云</hi>
<hi>因話録作今日匡山過舊隱空將衰淚對煙霞</hi>
　　　自袁州還京行次安陸先寄隨州周貟外<lb/>
<hi>諸本如此但以隨爲循方从唐本云自貶所蒙恩袁州除官還京凡多六字方云如淳漢紀注曰凡</hi>
<hi>言除者除故官就新官也公誌鄭澹墓日詔授司馬節度除其官爲工部尚書与此司周貟外周君</hi>
<hi>巣也時爲隨州刺史以經由道里考之作循非是○今按諸本得之唐本旣顛倒重複而方云又不</hi>
<hi>可曉疑袁州字當在貶字上或注在所字下循州之辨則方得之或本袁州下有除官二字亦通隨</hi>
<hi>又作復當考</hi>
行行指漢東暫喜笑言同雨雪離江上蒹葭出夢中面猶含<lb/>
瘴色眼巳見華風歲暮難相值酣歌未可終<lb/>
<pb n="KR4c0044_SBCK_010-10a"/>
　　　題廣昌館<lb/>
白水龍飛巳幾春偶逢遺跡問耕人<hi>逢或作尋</hi>丘墳發掘當官路<lb/>
何處南陽有近親<hi>路或作道</hi>
　　　寄隨州周貟外<hi>隨或作循或作復說已見上</hi>
陸孟丘楊乆作塵<hi>蜀本楊作陽方云公与陸長源孟叔度丘頴楊疑及周君巢同爲董晋幕客故也</hi>
同時存者更誰人金丹<hi>孫曰周好金丹服餌之術栁子厚集中有荅周君巣論餌薬乆壽書是也</hi>
别後知傳得乞取刀圭救病身<lb/>
　　　酒中留上襄陽李相公<lb/>
<hi>謂逢吉也諸本作醉中留别㐮州李相公</hi>
濁水汙泥清路塵<hi>孫曰曹子建詩君若清路塵妾若濁水泥浮沉各異勢㑹合念何時濁水汙泥公以</hi>
<hi>自喻清路塵以喻逢吉也</hi>還曽同制掌絲綸眼穿長訝雙魚㫁耳熱<hi>樊曰楊惲</hi>
<hi>書云酒後耳熱仰天拊缶而呼烏烏</hi>何辭數爵頻銀燭未銷牎送曙<hi>銷或作終或作殘牎</hi>
<hi>或作雞</hi>金釵半醉座添春<hi>醉或作墜許彦周云退之詩酩酊馬上知爲誰又云金釵半酔坐添春乃</hi>
<pb n="KR4c0044_SBCK_010-10b"/>
<hi>知賦梅花不獨朱廣平</hi>知公不乆歸鈞軸應許閑官寄病身<lb/>
　　　去歲自刑部侍郎以罪貶潮州刺史乗驛赴任其後<lb/>
　　　　家亦譴逐小女道死殯之層峰驛旁山下蒙恩還<lb/>
　　　　朝過其墓留題驛梁<lb/>
<hi>諸本只作題驛梁下有注字与此題少異方從唐本</hi>
數條藤束木皮棺草殯荒山白骨寒驚恐入心身巳病扶舁<lb/>
沿路衆知難繞墳不腵號三帀設祭惟聞飯一盤致汝無辜<lb/>
由我罪百年慙痛淚䦨干<lb/>
　　　賀張十八秘書得裴司空馬<hi>或作酬張秘書因騎馬贈詩</hi>
司空逺寄養𥘉成毛色桃花眼鏡明落日已曽交轡語春風<lb/>
還擬並鞍行長令奴僕知飢渴須着賢良待性情旦夕公歸<lb/>
伸拜謝免勞騎去逐雙旌<hi>騎去或作去騎方云裴詩有它曰著鞭能雇我之語故公云尓</hi>
　　　杏園送張徹侍御歸使<lb/>
<pb n="KR4c0044_SBCK_010-11a"/>
<hi>或作侍即无歸使字方從唐本云徹時以幽州判官趍朝半道有詔還之仍迁侍御史從張弘靖之</hi>
<hi>請也杏園在長安城南其实徹已抵京但未朝見耳舊傳云續有張徹自逺使歸是也</hi>
東風花樹下送爾出京城乆抱傷春意新添惜别情歸來身<lb/>
巳病相見眼還明更遣將詩酒誰家逐後生<lb/>
　　　雨中寄張博士籍侯主簿喜<lb/>
放朝還不報半路蹋泥歸<hi>半路方作夜半○今按朝還无因至夜半作半路亦不可曉疑以雨</hi>
<hi>放朝而有司失於関報行至半路乃得報而歸也方本非是</hi>雨慣曽無節雷頻自失威見<lb/>
牆生菌徧憂麥作蛾飛歲晚偏蕭索誰當救晋饑<lb/>
　　　奉和兵部張侍郎酬鄆州馬尚書祗召途中見寄開<lb/>
　　　　緘之日馬帥巳再領鄆州之作<lb/>
<hi>張謂張賈諸本无奉和及鄆州作字别有奉和二字祗或作𬒳</hi>
來朝當路日承詔改轅時再領須句國<hi>句音劬樊曰須句韓之東平也左傳僖公</hi>
<hi>二十一年邾人滅須句杜預注須句在東平</hi>仍遷少昊司<hi>韓曰秋帝少昊盖主刑而緫加檢校刑部尚書</hi>
<pb n="KR4c0044_SBCK_010-11b"/>
<hi>故云</hi>暖風抽宿麥清雨卷歸旗<hi>𥙷注石林詩話張文潜常与蔡天啓論韓柳五字警句文潜㪯</hi>
<hi>退之暖風柚宿麥清雨卷歸旗子厚壁空殘月曙門掩候蟲秋皆集中第一</hi>頼寄新珠玉長吟慰<lb/>
我思<lb/>
　　　早春與張十八博士籍遊楊尚書林亭寄第三閣老<lb/>
　　　　兼呈白馮二閣老<lb/>
<hi>諸本无十八字方从唐本云白居易馮宿也第三閣老楊於陵之子嗣復也白和詩只作楊舎人林</hi>
<hi>池○今按注本第三作三第云澄本如此然王沂公言行録記楊大年呼沂公爲弟四㕔舎人疑前</hi>
<hi>丗遺俗自有此等称呼洪本或未必然而此所遊乃嗣復家林亭故特以詩寄之而并呈白馮也但</hi>
<hi>未知三人者其次第又如何耳</hi>
牆下春渠入禁溝<hi>或作流云</hi>渠氷𥘉破滿渠浮鳯池近日長先暖<lb/>
流到池時更不流<hi>更或作見</hi>
　　　奉使常山早次太原呈副使呉郎中<lb/>
<hi>或无早字方云公使鎮州呉刑以駕部郎中副行</hi>
<pb n="KR4c0044_SBCK_010-12a"/>
㓪㓪聞街鼓晨起似朝時翻翻走驛馬春盡是歸期地失嘉<lb/>
禾處風存蟋蟀辭暮齒良多感無事涕垂頥<lb/>
　　　夕次壽陽驛題呉郎中詩後<lb/>
<hi>或作壽陽驛題絶句方云蜀本亦注夕次字</hi>
風光欲動别長安春半邊城特地寒不見園花兼巷柳馬頭<lb/>
惟有月團團<lb/>
　　　鎮州𥘉歸<lb/>
别來楊柳街頭樹擺弄春風只欲飛<hi>擺或作揺弄或作撼只或作祗</hi>還有小<lb/>
園桃李在留花不發待郎歸<lb/>
　　　同水部張貟外曲江春遊寄白二十二舎人<lb/>
<hi>或作同張水部籍游曲江寄云云</hi>
漠<hi>漠</hi>輕隂晚自開靑天白日映樓䑓<hi>天或作春</hi>曲江水滿花千樹<lb/>
有底忙時不肯來<lb/>
<pb n="KR4c0044_SBCK_010-12b"/>
　　　和水部張貟外宣政衙賜百官櫻桃詩<lb/>
<hi>或作和張水部勑賜櫻桃詩</hi>
漢家舊種明光殿炎帝還書本草經豈似滿朝承雨露共㸔<lb/>
傳賜出青㝠香隨翠籠<hi>力董切竹器也</hi>擎𥘉到<hi>或作重或作出</hi>色映銀盤寫<lb/>
未停<hi>映或作照</hi>食罷自知無所報空然慙汗仰皇扃<lb/>
　　　早春呈水部張十八貟外二首<hi>閣本无此二首</hi>
天街小雨潤如酥草色遥㸔近却無最是一年春好處絶勝<lb/>
花柳滿皇都<hi>花或作烟</hi>
莫道官忙身老大即無年少逐春心慿君先到江頭㸔柳色<lb/>
如今深又深<lb/>
　　　送桂州嚴大夫<lb/>
<hi>同用南字嚴謨也題下或有赴任二字</hi>
蒼<hi>蒼</hi>森八桂<hi>森八閣本作八月桂或作樹方云山海經桂林八樹在賁禺東天台山賦八桂森挺以凌霜</hi>
<pb n="KR4c0044_SBCK_010-13a"/>
兹地在湘南<hi>地閤本作樹在或作近</hi>江作青羅帶<hi>補注東坡云退之詩江作青羅帶子厚詩</hi>
<hi>海上羣山似劒鋩子瞻爲之對云繫懣豈无羅帶水割愁還有劒鋩山</hi>山如碧玉篸<hi>祖含切与簮同釵篸</hi>
<hi>也祝曰梁劉孝威詩金篸臨鬢斜</hi>户多輸翠羽家自種黃甘逺勝登仙去飛<lb/>
鸞不假驂<hi>假或作暇</hi>
　　　奉酬天平馬十二僕射暇日言懷見寄之作<lb/>
<hi>或无暇日言懷之作六字馬㧾時爲鄆曹濮等州觀察使</hi>
天平<hi>馬㧾軍曰天平</hi>篇什外政事亦無双威令加徐土儒風𬒳魯邦<lb/>
<hi>劉夢得天平軍壁記惟鄆在春秋爲須句之囯涉漢爲済東盖禹貢兖州之域而曰威令加徐土者禹貢海岱及淮惟徐</hi>
<hi>州而前漢以徐隷臨淮則徐亦魯也徐土魯邦字盖出詩常武閟宫之什云</hi>清爲公論重寛得士<lb/>
心降歲晏偏相憶長謡坐北牎<lb/>
　　　奉使鎮州行次承天行營奉酬裴司空<hi>或有相公字</hi>
竄逐三年海上歸逢公復此著征衣旋吟佳句還鞭馬恨不<lb/>
身先去鳥飛<lb/>
<pb n="KR4c0044_SBCK_010-13b"/>
　　　鎮州路上謹酬裴司空相公重見寄<hi>謹或作奉</hi>
衘命山東撫亂師日馳三百自嫌遟風霜滿面無人識何處<lb/>
如今更有詩<lb/>
　　　奉和僕射裴相公感恩言志<hi>或无奉字</hi>
文武成功後居寪百辟師林園窮勝事鍾鼓樂清時擺落遺<lb/>
高論雕鑴出小詩自然無不可范蠡爾其誰<hi>其或作爲</hi>
　　　和僕射相公朝廻見寄<hi>或作廻朝或有裴字</hi>
盡瘁年將乆公仐始暫閑事隨憂共減詩與酒俱還放意機<lb/>
衡外收身矢石間秋䑓風日逈正好㸔前山<lb/>
　　　奉和李相公題蕭家林亭<hi>逢吉</hi>
<hi>樊曰李相公逢吉也蕭氏在唐最盛瑀嵩華復俛寘倣遇凢八葉宰相嵩第在城南布政坊寘弟在</hi>
<hi>城南永樂坊見長安志餘无所見</hi>
山公<hi>孫曰㐮陽記晋山簡爲守峴山南習郁有佳園池蕳每臨此池輒大醉而歸名之日高陽池時有童皃歌曰山</hi>
<pb n="KR4c0044_SBCK_010-14a"/>
<hi>公何所往來至高陽池日夕倒載歸酪酊无所知</hi>自是林園主歎惜前賢造作時岩<lb/>
洞幽深門盡鎻不因丞相幾人知<lb/>
　　　奉和杜相公太清宫紀亊陳誠上李相公十六韻<lb/>
<hi>或作杜相公太清宫十六韻紀事陳誠上李相因和和謂元頴也天宝三年置</hi>
耒耜興姬國輴欙<hi>上丑倫切下魯追切書予乗四載孔安囯曰水乗舟陸乗車泥乗輴山乗欙輴樊曰</hi>
<hi>史記漢書並作橇音蕝纍史記作橋漢書作挶音九足切</hi>建夏家在功誠可尚於道詎爲<lb/>
華象帝威容大仙宗寳暦賖衛門羅㦸槊圖壁雜龍蛇禮樂<lb/>
追尊盛乾坤降福遐四眞<hi>樊曰天宝元年親享玄元皇帝于新廟以莊子爲南華真人文子爲</hi>
<hi>通玄真人列子爲沖虚眞人庚桑子爲洞虚真人是爲四真也</hi>皆齒列二聖<hi>樊曰𥘉太清宫成命工於太白</hi>
<hi>山採白石爲玄元真像衮冕之服當扆南面元宗肅宗真容侍立左右皆朱衣朝服</hi>亦肩差陽月時之<lb/>
首隂泉氣未牙殿階鋪水碧<hi>階或作筵</hi>庭炬坼金葩紫極觀忘倦<lb/>
青詞奏不譁噌吰<hi>上音錚下音宏鍾声相如賦曰声噌吰而似鍾音</hi>宫夜闢嘈囐杜<lb/>
<hi>刀切下才曷切祝曰鼓声東都賦奏嚴鼓之嘈囐</hi>鼓晨檛<hi>陟瓜切擊也祝曰祢衡爲漁陽摻過蹀𨄌而前</hi>䙝<lb/>
<pb n="KR4c0044_SBCK_010-14b"/>
<pb n="KR4c0044_SBCK_010-14b"/>
</p>
<p>
</p>
  </div>
</body>
</text>
</TEI>
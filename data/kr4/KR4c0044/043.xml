<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_043-1a"/>
是命烜氏候清夜或將祀圎丘於玄冬或將祭方澤於朱夏<lb/>
<hi>祀方作祭祭或作祀</hi>持鑑而精氣<hi>韓曰淮南子積隂之寒氣為水水氣之精者為月</hi>旁射照月<lb/>
而隂靈<hi>樊曰謝荘月賦日以陽德月以隂灵</hi>潜下視而不見謂合道於希夷挹<lb/>
之則盈方同功於造化應於有生於無<hi>生或作声</hi>形象未分徒騁<lb/>
離婁之目光華暗至如還合浦之珠旣齊芳於酒醴詎比賤<lb/>
於潢汚<hi>芳方作髙云礼夏尚明水商尚醴周尚酒今作斉芳非○今按明水當在酒醴之上不應反言斉髙此盖</hi>
<hi>以其都无臭味嫌不足於芬芳故有斉芳之語方說非是</hi>明德惟馨玄功不宰于以表誠<lb/>
潔于以戒荒怠苟失其道殺牛之祭何爲如得其宜明水之<lb/>
薦斯在<hi>宜方作情薦或作為</hi>不引而自致不行而善至雖辭麴蘖之名<lb/>
實處罇罍之器降於圎魄殊匪金莖之露岀自方諸乍似鮫<lb/>
人之淚<hi>匪或作非露或作靈乍方作巳</hi>將以賛于隂德配夫陽燧<hi>音遂配上或有非獨</hi>
<hi>二字夫或作于</hi>夜寂天清煙消氣明桂華吐耀兎影騰精<hi>兔影或作玉兔騰方</hi>
<hi>作流</hi>聊設監以取水伊不注而能盈霏然而象的爾而呈始漠<lb/>
<pb n="KR4c0044_SBCK_043-1b"/>
漠而霜積漸㣲㣲而浪生<hi>而象或作垂象或作无象的方作酌漠漠而方作茫茫以</hi>豈不<lb/>
以德恊于坎同類則感形藏在空氣應則通<hi>同方作有〇今按同類与氣應</hi>
<hi>對属差互恐當作類同在或作於</hi>鶴鳴在隂之理不謬虎嘯于谷之義可崇<lb/>
<hi>理方作論虎方作武義方作道〇今按作虎為是但當時程試避諱當作武耳</hi>足以驗聖賢之無黨<lb/>
知天地之至公<hi>足以驗聖賢方作庶令知聖真黨或作窮知方作驗</hi>竊比大羮之遺味<lb/>
幸希薦於廟中<lb/>
　　　芍藥歌<lb/>
<hi>方以蜀本刪去今恐是公少作姑存之</hi>
丈人庭中開好花更無凡木争春華翠莖紅蘂天力與此恩<lb/>
不属黄鍾家温馨熟美鮮香起似笑無言習君子霜刀翦汝<lb/>
天女勞何事低頭學桃李嬌癡婢子無靈性競挽春衫來比<lb/>
並<hi>靈性或作性靈</hi>欲將雙頰一睎紅緑䆫磨徧青銅鏡<hi>睎或作稀</hi>一罇春<lb/>
酒甘若飴<hi>音怡</hi>丈人此樂無人知花前醉倒歌者誰楚狂小子<lb/>
<pb n="KR4c0044_SBCK_043-2a"/>
韓退之<lb/>
　　　海水<lb/>
<hi>水下方有詩字</hi>
海水非不廣鄧林<hi>列子夸父逐日竭欲得飲云云膏肉所浸生鄧林鄧林弥廣数千里焉</hi>豈無<lb/>
枝風波一蕩薄魚鳥不可依海水饒大波鄧林多驚風豈無<lb/>
魚與鳥巨細各不同海有吞舟鯨鄧有垂天鵬苟非鱗羽大<lb/>
蕩薄不可能我鱗不盈寸我羽不盈尺一木有餘隂一泉有<lb/>
餘澤我將辭海水濯鱗清冷池我將辭鄧林刷羽蒙籠枝海<lb/>
水非愛廣鄧林非愛枝風波亦常事鱗羽自不宜<hi>或作不自疑</hi>我<lb/>
鱗日巳大我羽日巳脩風波無所苦還作鯨鵬遊<lb/>
　　　贈崔立之<lb/>
<hi>此篇方从文苑</hi>
昔者十日雨子桑苦寒飢哀歌坐空屋不怨但自悲<hi>桑苦寒或作来</hi>
<pb n="KR4c0044_SBCK_043-2b"/>
<hi>寒且方云考荘子实作子桑屋或作房</hi>其友名子輿忽然憂且思褰裳觸泥水<lb/>
裹飯往食之入門相對語天命良不疑好事漆園吏書之存<lb/>
雄辭千年事巳逺二子情可推我讀此篇日正當雨雪時吾<lb/>
身固巳困吾友復何爲薄粥不足裹深泥諒難馳曽無子輿<lb/>
事空賦子桑詩<hi>或无此二句</hi>
　　　贈河陽李大夫<lb/>
四海失巢穴兩都困塵埃感恩由未報惆悵空一來<hi>由未或作未能</hi>
<hi>方作能未○今按由猶古字通</hi>裘破氣不暖馬羸鳴且哀<hi>裘破或作破裘氣或作竟馬羸或作</hi>
<hi>羸馬</hi>主人情更重空使劒鋒摧<lb/>
　　　苦寒歌<lb/>
黄昏苦寒歌夜半不能休<hi>夜半或作半夜</hi>豈不有陽春節歳聿其周<lb/>
<hi>或作歳聿不其周節歳或作歳節</hi>君何愛重裘兼味養大賢<hi>何爱下疑有脫字養或作成字</hi>
冰食葛製神所憐<hi>神所或作誠可</hi>填䆫塞戸愼勿出暄風暖景明年<lb/>
<pb n="KR4c0044_SBCK_043-3a"/>
日<hi>或作需明年非是</hi>
　　　贈同遊者<hi>巳見正集</hi>
　　　請遷玄宗廟議<lb/>
<hi>方从蜀本舊志或无庿字非是方云舊史礼儀志長慶四年五月礼儀使奏樊云時穆宗當祔公豈</hi>
<hi>以吏部侍郎爲礼儀使邪</hi>
右禮儀使奏謹按周禮天子七廟三昭三穆與太祖之廟而<lb/>
七尚書咸有一德亦曰七丗之廟可以觀德<hi>尚書至觀德十六字舊史闕</hi>
荀卿子曰有天下者祭七代有一國者祭五代<hi>或无卿字日上或有亦字</hi>
<hi>祭七代或作亊七丗祭五代或作亊五岀或作祭五庿</hi>則知天子上祭七廟典籍通規<lb/>
祖功宗德不在其數<hi>庿或作代</hi>國朝九廟之制法周之文太祖景<lb/>
皇帝始爲唐公肇基天命義同周之后稷髙祖神堯皇帝創<lb/>
業經始化隋爲唐義同周之文王太宗文皇帝神武應期造<lb/>
有區夏義同周之武王<hi>應或作膺武王下或有也字</hi>其下三昭三穆謂之<lb/>
<pb n="KR4c0044_SBCK_043-3b"/>
親廟與太祖而七四時常饗自如禮文伏以今年宗廟遞遷<lb/>
玄宗明皇帝在三昭三穆之外是親盡之祖雖有功德新主<lb/>
入廟禮合祧藏太廟中第一夾室每至禘祫之歳合食如常<lb/>
<hi>藏下或有迁字或作祧迁藏太庿中中下或有從字</hi>謹議<lb/>
　　　范蠡招大夫種<lb/>
　　　詩之序議<lb/>
　　　三器論<hi>此二篇方从蜀本刪去〇今从之</hi>
朱文公校昌黎先生外集卷之一<lb/>
<pb n="KR4c0044_SBCK_043-4a"/>
</p>
<p>
</p>
  </div>
</body>
</text>
</TEI>
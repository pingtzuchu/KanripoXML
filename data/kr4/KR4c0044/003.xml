<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0044_SBCK_003-1a"/>
朱文公校昌黎先生集卷之三<hi>考異音釋附</hi>
　古詩<lb/>
　　　河之水二首寄子姪老成<lb/>
河之水去悠悠我不如水東流我有孤姪在海陬<hi>或作隅方云古音隅</hi>
<hi>五侯切分與流通</hi>三年不見兮使我生憂日復日夜復夜三年不見<lb/>
汝使我鬢髮未老而先化<lb/>
河之水悠悠去我不如水東注我有孤姪在海浦三年不見<lb/>
兮使我心苦采蕨于山緡<hi>武巾切韓曰釣魚綫</hi>魚于淵<hi>方作泉○今按以淵爲泉避諱</hi>
<hi>也依例當作<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>
                    </hi>我徂京師不逺其還<hi>其或作而</hi>
　　　山石<lb/>
山石犖确<hi>上力角切下音斍磽确也</hi>行徑微黃昬到寺蝙蝠<hi>上布田切下甫服切伏翼</hi>
<hi>也一名仙䑕</hi>飛昇堂坐階新雨足<hi>或作定/非是</hi>芭蕉葉大支<hi>即梔字</hi>子肥<lb/>
僧言古壁佛畫好以火來照所見稀<hi>所見或作見所非是</hi>鋪牀拂席置<lb/>
<pb n="KR4c0044_SBCK_003-1b"/>
羮飯踈糲<hi>蘭未切粝麄而粺精列子食則粢粝</hi>亦足飽我飢夜深静卧百蟲絶<lb/>
清月出嶺光入扉天明獨去無道路出入髙下窮煙霏山紅<lb/>
間碧紛爛漫時見松櫪皆十圍<hi>歷或作櫟方云選南都賦楓槐櫨櫪李善曰櫪與櫟同</hi>
當流赤足蹋澗石水聲激激風吹衣<hi>吹或作生</hi>人生如此自可樂<lb/>
<hi>或作可自得自可方作自得或作可自皆非是</hi>豈必局束爲人鞿<hi>音飢馬絡也楚詞今雖好脩姱以鞿</hi>
<hi>覊兮注韁在口日覊前漢是猶以鞿而御悍突爲人鞿言爲人所拘縶也</hi>嗟哉吾黨二三子安得<lb/>
至老不更歸<lb/>
　　　天星送楊凝郎中賀正<lb/>
天星牢落雞喔咿<hi>上音渥下音伊圭声也</hi>僕夫起餐車載脂<hi>脂以滑車</hi>正當<lb/>
窮冬寒未巳借問君子行安之㑹朝元正無不至受命上宰<lb/>
須及期侍從近臣有虚位公今此去歸何時<hi>或作何时歸</hi>
　　　汴泗交流贈張僕射<hi>建封</hi>
<hi>貞元十五年公在徐州張建封幕汴水徐之西泗水徐之南故以名篇</hi>
<pb n="KR4c0044_SBCK_003-2a"/>
<pb n="KR4c0044_SBCK_003-3a"/>
<hi>辤去云云主人謂張建封公在徐欎二不得志見於書與詩者如此</hi>
嗷嗷鳴鴈鳴且飛<hi>上鳴字或作鴻</hi>窮秋南去春北歸去寒就暖識所<lb/>
依<hi>或作處非是</hi>天長地闊棲息稀風霜酸苦稻粱<hi>鴻鴈前輩多使稲粱事盖出戦</hi>
<hi>囯䇿廣絶交論云分鴈鶩之稻粱又杜甫詩自古稲粱多不足</hi>微毛羽墔落身不肥<hi>毛羽或作羽毛</hi>
徘徊反顧羣侣違哀鳴欲下洲渚非江南水闊朝雲多<hi>朝方作朔</hi>
<hi>○今按旣云江南則不應言朔雲矣兼作朝雲語亦差響</hi>草長沙軟無網羅閑飛静集鳴<lb/>
相和違憂懷惠性匪他<hi>惠一作息</hi>凌風一舉君謂何<lb/>
　　　龍移<lb/>
<hi>此詩謂南山湫也湫𥘉在平地一日風雷移居山上其山下湫遂化為土公題炭谷詩云厭處平地</hi>
<hi>士巢居挿天山</hi>
天昏地黒蛟龍移雷驚電激雄雌隨<hi>激或作擊方云雷奔電激班固西都賦語雄雌</hi>
<hi>或作雌雄</hi>清泉百丈化爲土魚鼈枯死吁可悲<lb/>
　　　雉帶箭<lb/>
鋪牀拂席置ËÉ<lb/>
<pb n="KR4c0044_SBCK_003-3b"/>
<hi>此詩公佐張僕射十徐從獵而作也讀之其狀如在目前盖寫物之妙者</hi>
原頭火燒静兀兀野雉畏鷹出復没<hi>出復方作伏欲○今按雉出復没而射者弯弓</hi>
<hi>不肯輕發正是形容持蒲命巾之巧豪釐不差處改作伏欲神采索然矣</hi>將軍欲以巧伏人盤馬<lb/>
彎弓惜不發地形漸窄觀者多雉驚弓滿勁箭加衝人决起<lb/>
百餘尺紅翎白鏃<hi>作木切</hi>相傾斜將軍仰笑軍吏賀五色<hi>爾雅雉五</hi>
<hi>色皆備曰翬</hi>離披馬前墮<lb/>
　　　條山蒼<lb/>
<hi>歐本注云中條山在黄河之曲今蒲中也</hi>
條山蒼河水黃浪波沄沄去<hi>浪波或作波浪</hi>松栢在山岡<hi>山或作髙</hi>
　　　贈鄭兵曹<lb/>
罇酒相逢十載前君爲壯夫我少年罇酒相逢十載後我爲<lb/>
壯夫君白首我材與丗不相當戢鱗委翅無復望當今賢俊<lb/>
皆周行君何爲乎亦遑遑<hi>亦或作獨</hi>盃行到君莫停手破除萬事<lb/>
<pb n="KR4c0044_SBCK_003-4a"/>
<pb n="KR4c0044_SBCK_003-5a"/>
<pb n="KR4c0044_SBCK_003-6a"/>
<hi>獨爛也或作睒睒方云字當从目</hi>雞三號<hi>音毫杜詩日𥘉鳴度必三</hi>更五點<lb/>
　　　贈唐衢<lb/>
<hi>集註衢從退之遊舊史附公傳末新史削之舊史云衢應進士乆而不第能爲歌詩意多感激見人</hi>
<hi>文章有所傷激讀訖必哭涕泗不能巳每與人言論旣别發声一號音辝悲切聞者莫不涕下故丗</hi>
<hi>稱唐衢善哭白樂天亦嘗贈以詩略云賈誼哭時事阮籍哭路歧唐生今亦哭異代同其悲</hi>
虎有爪兮牛有角虎可搏兮牛可觸柰何君獨抱竒材手把<lb/>
鋤犂餓空谷當今天子急賢良匭凾<hi>孫曰唐武后垂拱二年命銅為匭置之廟堂東</hi>
<hi>曰延恩南曰招諌西曰伸冤北曰通玄</hi>朝出開明光<hi>漢殿名也</hi>胡不上書自薦逹坐<lb/>
令四海如虞唐<lb/>
　　　貞女峽<hi>連州桂陽縣</hi>
江盤峽束春湍豪雷風戰闘魚龍逃懸流轟<hi>轟</hi>射水府一瀉<lb/>
百里翻雲濤漂船擺<hi>𥙷買切開也</hi>石萬瓦裂咫尺性命輕鴻毛<hi>鴻或</hi>
<hi>作於或作如</hi>
<pb n="KR4c0044_SBCK_003-6b"/>
　　　贈侯喜<lb/>
吾黨侯生字叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>
                    <hi>或作起方云起之古文也</hi>呼我持竿釣温水<hi>洛水在河南易乾鑿</hi>
<hi>度曰王者有盛德之應則洛水先温故號温洛</hi>平明鞭馬出都門盡日行行荆棘裏<lb/>
温水微茫絶又流深如車轍闊容輈蝦蟇跳過雀兒浴此縱<lb/>
有魚何足求我爲侯生不能巳盤針擘粒投泥滓晡時堅坐<lb/>
到黃昏<hi>到或作至</hi>手倦目勞方一起暫動還休未可期蝦行蛭<hi>音質</hi>
<hi>水蛭也賈誼曰夫豈從蝦與蛭螾</hi>渡似皆疑舉竿引線忽有得一寸纔分鱗<lb/>
與鬐<hi>音頎莊子日驚掦而奮鬐或作鰭○今按鬐馬鬛也當作鰭然莊子作鬐則亦可通用也</hi>是日侯生<lb/>
與韓子良乆歎息相看悲我今行事盡如此此事正好爲吾<lb/>
規半丗遑遑就舉選一名始得紅顔衰<hi>始或作巳非是</hi>人間事勢豈<lb/>
不見徒自辛苦終何爲便當提攜妻與子南入箕潁<hi>箕山名潁水名</hi>
<hi>許由巢父隱處</hi>無還時叔<graphic n="KR1629" url="https://raw.githubusercontent.com/kanripo/KR-Gaiji/master/images/KR1629.png" mimeType="image/png"/>君今氣方銳我言至切君勿嗤君欲釣<lb/>
魚須逺去大魚豈肯居沮洳<hi>上音疽下音茹漸湿地肯或作有非是</hi>
<pb n="KR4c0044_SBCK_003-7a"/>
<hi>痕淚非是</hi>雖不勑還情庶幾朝暮盤羞惻庭闈幽房無人感伊威<lb/>
<hi>尓雅委䑕也詩伊威在室</hi>人生此難餘可祈子去矣時若發機<hi>矣或作呉非是句法</hi>
<hi>見上張文潜說</hi>蜃沈海底氣昇霏彩雉野伏朝扇翬<hi>音揮五采旌扇或作羽非是盖</hi>
<hi>宫扇以雉尾爲之翬文彩皃此言雉伏於野而其羽可用爲朝廷之儀与上下二句爲一類也</hi>處子窈窕王<lb/>
所妃<hi>蜃沈止所妃此二句君子不患人不我知之意</hi>苟有令德隱不腓<hi>下音肥孫曰百卉貝腓腓</hi>
<hi>病也言苟有令德雖在隱約不以爲病</hi>況今天子鋪德威<hi>鋪或作輔非是</hi>蔽能者誅薦<lb/>
受禨<hi>音幾祥也</hi>出送撫背我涕揮行行正直愼脂韋<hi>楚辝如脂如韋注脂韋柔</hi>
<hi>弱皃</hi>業成志樹來頎頎<hi>音祈祝曰詩碩人頎頎言儀表長䴡絞好頎頎然</hi>我當爲子言<lb/>
天扉<lb/>
　　　三星行<lb/>
<hi>三星斗牛箕洪曰三星行剥琢行皆元和𥘉召爲囯子博士時作樊曰蘇内翰云吾平生遭口語无</hi>
<hi>数盖生时与退之相似吾命在牛斗間而身宫亦在箕故其詩曰我生之辰月宿南斗且曰无善名</hi>
<hi>以聞无悪声以攘今謗吾者或云死或云仙退之之言良非虚耳</hi>
<pb n="KR4c0044_SBCK_003-7b"/>
　　　八月十五夜贈張功曹<hi>著</hi>
纎雲四卷天無河清風吹空月舒波<hi>波月光</hi>沙平水息聲影絶<lb/>
<hi>沙平方作平沙非是</hi>一盃相屬<hi>之欲切漢灌夫傳及飲酒酣夫起舞屬蚡師古曰屬付也猶今之舞訖相勸</hi>
君當歌君歌聲酸辭且苦不能聽終淚如雨洞庭連天九疑<lb/>
髙蛟龍出没猩鼯<hi>音吾䑕名一曰飛生</hi>號十生九死到官所幽居黙黙<lb/>
如藏逃下牀畏蛇食畏藥海氣濕蟄熏腥臊<hi>
                        <graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>方作温非是</hi>昨者州<lb/>
前槌大鼓嗣皇<hi>順宗即位正元二十一年正月</hi>繼聖登䕫皐赦書一日行萬<lb/>
里罪從大辟皆除死<hi>方云荆公與謝本作除徙下文巳有迁者追回流者還則除死爲當</hi>遷者<lb/>
追廻流者還滌瑕蕩垢朝清班<hi>朝清或作清朝方云唐本作朝清盖言追還之人皆得條</hi>
<hi>瑕垢而朝清班惟已爲使家所抑故只量移江陵也</hi>州家申名使家抑坎軻秪得移荆<lb/>
蠻<hi>秪或作只它詩皆然</hi>判司<hi>功/曹</hi>卑官不堪說<hi>卑官一/作宮卑</hi>未免捶楚<hi>韓曰老社送髙</hi>
<hi>書記詩脫身簿尉中始与捶楚辝孫曰公時迁爲江陵府法曹</hi>塵埃間同時輩流多上道天<lb/>
路幽險難追攀君歌且休聽我歌我歌今與君殊科<hi>杭本如此言張</hi>
<pb n="KR4c0044_SBCK_003-8a"/>
<hi>之歌詞酸苦而巳直歸之於命盖反騷之意而其詞氣抑揚頓挫正一篇轉換用力處也方从諸本我下去歌字而君下</hi>
<hi>著豈字全失詩意使一篇首尾不相運掉无復精神又不著花本之異盖考之亦未詳耶</hi>一年明月今宵<lb/>
多<hi>明月一作月明</hi>人生由命非由他<hi>託何切非我也</hi>有酒不飲柰明何<lb/>
　　　謁衡嶽廟遂宿嶽寺題門樓<hi>或無廟字</hi>
<hi>公兩謫南方𥘉自陽州北還過衡在永正元年八月過潭適當殘秋陪杜侍御遊湘西寺詩云是時</hi>
<hi>秋向殘是也今云我來正逢秋雨節故知此詩自山陽還時作後自潮州還移刺袁州則元和十五</hi>
<hi>年十月盖未嘗過衡據袁州謝表云去年正月貶授朝州刺史其年十月凖例量移云云即自潮徑</hi>
<hi>當來袁又未嘗遇秋雨節時也蘇東坡觀海市詩云潮陽太守南迁㱕喜見石廩堆祝融觕言之耳</hi>
五嶽祭秩皆三公<hi>皆或作比非是</hi>四方環鎭嵩當中火維地荒足妖<lb/>
怪天假神柄<hi>神衡山之神</hi>專其雄噴雲泄霧藏半腹雖有絶頂誰<lb/>
能窮我來正逢秋雨節隂氣晦昧無清風<hi>清方作晴○今按清風㒷群隂伏无</hi>
<hi>清風則雨意未巳也晴字非是</hi>潜心黙禱若有應豈非正直能感通<hi>非方作即非是</hi>
<hi>能感方作感能○今按若从方讀則此句爲吃羌語矣</hi>須臾静掃衆峯出仰見突兀撐<lb/>
<pb n="KR4c0044_SBCK_003-8b"/>
青空紫蓋連延接天柱<hi>衡山有五峯紫盖天柱石廩祝融芙蓉石廩一名石囷</hi>石廪騰<lb/>
擲堆祝融森然魄動下馬拜松柏一逕趁靈宫<hi>栢或作桂</hi>粉牆丹<lb/>
柱動光彩鬼物圗畫塡青紅升堦傴僂薦脯酒欲以菲薄明<lb/>
其衷廟令老人識神意<hi>令一作内</hi>睢盱<hi>上許圭切下香/于切顧視皃</hi>偵<hi>丑鄭切候也</hi>
伺能鞠躬手持杯珓導我擲<hi>珓方从唐本作校云廣韻作珓字古者以士爲之也朝野僉載</hi>
<hi>作珓角与校音義皆相近魏野有詠竹校子詩只作校字荆楚歳時記又作教○今按當从廣韻及衆本</hi>云此最<lb/>
吉餘難同竄逐蠻荒幸不死衣食纔足甘長終侯王將相望<lb/>
乆絶神縱欲福難爲功夜投佛寺上髙閣星月揜映雲朣朧<lb/>
<hi>方云選秋興賦月朣朧而含光从日者非○今按字書二字从日當更考之</hi>猿鳴鍾動不知曙杲<lb/>
杲寒日生於東<lb/>
　　　岣嶁山<lb/>
<hi>東坡中隱堂詩岣嶁何須到韓公浪自悲謂此詩也</hi>
岣嶁<hi>上音矩下音縷</hi>山尖神禹碑<hi>盛洪之荆州記曰南岳周回数曰里昔禹登而祭之又徐靈期南岳</hi>
<pb n="KR4c0044_SBCK_003-9a"/>
<hi>記曰夏禹導水通瀆刻石書名山之髙南岳文云髙四千一十丈南岳即衡山也</hi>字青石赤形模竒<lb/>
科斗拳身薤<hi>音械古文似科斗薤書如薤葉</hi>倒披<hi>倒或作葉方从蜀本云衡陽舊刻亦然魏都賦云華</hi>
<hi>蓮重葩而倒披○今按岣嶁者衡山南麓别峯之名薤倒按者古有倒薤書見歐公集名録目唐玄度十躰書方得之矣</hi>
<hi>然今衡山实无此碑此詩所記盖當時傳聞之誤故其卒草自爲疑詞以見㣲意刘禹錫寄吕衡州温亦云甞聞祝融峯</hi>
<hi>上有神禹銘古石琅玕姿秘文螭虎形盖亦得於傳聞也</hi>鸞飄鳯泊拏<hi>奴加切又女書切皆以象其碑之摹</hi>
<hi>刻</hi>虎螭事嚴跡秘鬼莫窺道人獨上偶見之我來咨嗟涕漣<lb/>
洏<hi>上音連下音而涕流皃</hi>千捜萬索何處有森森緑樹猿猱悲<hi>猱或作啼</hi>
　　　永貞行<lb/>
<hi>韓曰正元二十一年德宗崩順宗即位病瘖不能視朝王伾王叔文用事四月䇿皇太子八月立爲</hi>
<hi>皇帝是爲憲宗順宗爲太上皇改元永正此詩載太皇謂順宗小人謂叔文元臣故老謂杜佑髙郢</hi>
<hi>鄭珣瑜等嗣皇謂憲宗也</hi>
君不見太皇諒隂<hi>指順宗即位之時</hi>未出令小人乘時偷國柄北軍<lb/>
百萬虎與貔<hi>音毗</hi>天子自將非他師<hi>或作時</hi>一朝奪印付私黨<lb/>
<pb n="KR4c0044_SBCK_003-9b"/>
<hi>是歳王叔文以金吾大将軍范希朝爲左右神䇿諸行營節度以韓泰爲其行軍司馬叔文欲奪取宦官兵權以自固藉</hi>
<hi>希朝老將使主帥而实以泰專其事人情疑懼</hi>懔懔朝士何能爲狐鳴梟噪争署置<lb/>
䁑睒跳踉<hi>上音迢下音梁得意喜躍之皃</hi>相嫵媚<hi>上音武下音眉相媚說也䁑睒或作睒閃方云䁑睒</hi>
<hi>獸狂視貌字見呉都賦</hi>夜作詔書朝拜官超資越序曾無難公然白日<lb/>
受賄賂火齊<hi>下音剤韓曰珠名選班固西都賦翡翠火齊流耀含英注珠也樊曰火齊狀如云母色如紫金</hi>
<hi>有光耀别之則如蝉翼積之則如紗縠之重杳詳見南史祝曰文選磊落漫衍乎其側</hi>磊落堆金盤元<lb/>
臣故老不敢語晝卧<hi>王叔文用事一日諸相㑹食叔文至中書欲与韋執誼計事執誼起迎諸相停</hi>
<hi>箸以待有頃報叔文索飯已与韋相同餐閣中矣柱佑髙郢懼不敢言鄭珣瑜獨歎日吾豈可復居此位索馬徑㱕卧不</hi>
<hi>起</hi>涕泣何汍瀾董賢三公誰復惜<hi>三或作一非是</hi>侯景九錫行可歎<lb/>
國家功髙德且厚天位未許庸天干嗣皇卓犖信英主文如<lb/>
太宗武髙祖膺圗受禪登明堂共流幽州鯀死羽四門肅穆<lb/>
賢俊登数君<hi>謂柳宗元刘禹錫之類</hi>匪親豈其朋郎官<hi>孫曰時貶礼部貟外郎栁宗元</hi>
<hi>邵州司封郎中韓曄池州屯田貟外郎刘禹錫連州刺史皆自郎官迁謫</hi>清要爲丗稱荒郡迫野<lb/>
<pb n="KR4c0044_SBCK_003-10a"/>
嗟可矜湖波連天日相騰蠻俗生梗瘴癘烝江氛嶺祲<hi>音浸妖氣</hi>
昏若凝一蛇兩頭見未曾怪鳥鳴喚令人憎<hi>鳴喚或作爭鳴</hi>蠱蟲群<lb/>
飛夜撲燈雄虺毒螫墮股肱食中置藥肝心崩左右使令詐<lb/>
難慿愼勿浪信常兢兢吾嘗同僚<hi>補注退之与子厚禹錫最厚善江陵途中寄三斈士</hi>
<hi>詩云同官尽才俊偏善柳與刘</hi>情可勝<hi>賞或作/常非是</hi>具書目見<hi>韓曰公先以言事出為陽山令故書</hi>
<hi>所目見告之</hi>非妄徴嗟爾旣往宜爲懲<lb/>
　　　洞庭湖阻風贈張十一署<lb/>
<hi>永正元年自陽山徙掾江陵十月過洞庭湖作或云赴陽山時非也公江陵途中詩叙𥘉赴陽山云</hi>
<hi>春風洞庭浪而此詩首云十月隂氣盛可知其非矣</hi>
十月隂氣盛北風無時休蒼茫洞庭岸與子維雙舟霧雨晦<lb/>
爭泄波濤怒相投大雞㫁四聽<hi>斷方从杭蜀本作絶○今按此句旣有絶字則下一句不</hi>
<hi>應便復出方爲杭蜀所誤此比多矣今但刋正不能悉論而論其最著者一二以曉觀者</hi>糧絶誰與謀相<lb/>
去不容歩險如礙山丘清談可以飽夢想接無由男女喧左<lb/>
<pb n="KR4c0044_SBCK_003-10b"/>
右飢啼但啾啾非懷北歸興何用勝羇愁雲外有白日寒光<lb/>
自悠悠能令暫開霽過是吾無求<lb/>
　　　李花贈張十一署<hi>或作李有花</hi>
江陵城西二月尾花不見桃惟見李風揉雨練雪羞比<hi>揉或作柔</hi>
<hi>非是</hi>波濤翻空杳無涘<hi>翻空方作相翻非是</hi>君知此處花何似白花倒燭<lb/>
天夜明羣雞驚鳴官吏起金烏海底𥘉飛來朱輝散射青霞<lb/>
開迷魂亂眼看不得<hi>迷䰟乱眼或作迷乱入眼入又作人皆非是</hi>照耀萬樹䌓如<lb/>
堆念昔少年著遊燕對花豈省曽辭盃<hi>省曽辝或作曽辝酒非是</hi>自從流<lb/>
落憂感集欲去未到先思廻祗今四十巳如此後日更老誰<lb/>
論哉力攜一罇獨就醉<hi>獨或作共非是</hi>不忍虚擲委黄埃<hi>委或作隨</hi>
　　　杏花<lb/>
居鄰北郭古寺<hi>孫曰江陵所居之鄰</hi>空杏花兩株能白紅曲江滿園不<lb/>
可到看此寜避雨與風二年流竄出嶺外所見草木多異同<lb/>
<pb n="KR4c0044_SBCK_003-11a"/>
冬寒不嚴地恒泄陽氣發亂無全功<hi>无全閤本作全无非是</hi>浮花浪蘂<lb/>
鎭長有纔開還落瘴霧中山榴躑躅<hi>上直炙切下厨玉切韓曰本草注躑躅樹生髙</hi>
<hi>三四尺花似山石榴</hi>少意思照耀黄紫徒爲叢鷓鴣鉤輈<hi>下張流切孫曰鉤輈鷓鴣</hi>
<hi>声祝曰嶺春記鷓鴣自呼云鉤輈李羣玉詩又聽鉤輈格磔声</hi>猿呌歇杳杳深谷攅青楓<hi>杳杳</hi>
<hi>或作杳靄</hi>豈如此樹一來翫若在京國情何窮今旦胡爲忽惆悵<lb/>
<hi>惆或作怊後放此</hi>萬片飄泊隨西東明年更發應更好<hi>更發一作花發</hi>道人<lb/>
<hi>孫曰謂寺僧樊曰八年六月公召拜國子博士明年花發時公爲愽士于京矣</hi>莫忘鄰家翁<lb/>
　　　感春四首<lb/>
我所思兮在何所情多地遐兮徧處處東西南北皆欲往千<lb/>
山隔兮萬山阻<hi>孫曰張衡四愁詩我所思兮在太山欲往從之梁甫艱我所思兮在桂林欲往從之湘水</hi>
<hi>深我所思兮在漢陽欲往從之隴坂長我所思兮在鴈門欲往從之雪紛紛公云取此</hi>春風吹園雜花<lb/>
開朝日照屋百鳥語三盃取醉不復論一生長恨柰何許<hi>諸本</hi>
<hi>柰作春方从杭蜀本云古楽府柰何許石闕生口中御碑不得語</hi>
<pb n="KR4c0044_SBCK_003-11b"/>
皇天平分成四時春氣漫誕最可悲雜花糚林草蓋地白日<lb/>
座上傾天維<hi>傾謂傾側風動而然西京賦振天維衍地絡一本注云天維謂春光照灼如維帟之張㪯也</hi>
蜂喧鳥咽留不得紅蕚萬片從風吹豈如秋霜雖慘冽<hi>惨或作凛</hi>
<hi>方以西京賦氷霜慘列定作惨</hi>摧落老物<hi>樊曰晋宣帝甞疾張皇后往省帝曰老物可僧又曰老物不足惜</hi>
誰惜之爲此徑須沽酒飲自外天地棄不疑近憐老杜無檢<lb/>
束爛漫長醉多文辭屈原離騷二十五<hi>樊曰屈原賦二十五篇盖離騷經一九歌</hi>
<hi>十一天問一九章九逺遊卜居漁父各一凡二十五篇</hi>不肯餔啜糟與醨惜哉此子巧<lb/>
言語不到聖處寧非癡<hi>韓曰聖處謂酒清者爲聖人先儒云公以原介於莊周司馬遷之間其感</hi>
<hi>春云云盖與屈原之懲於諷諌而傷其違聖之達節也</hi>幸逢堯舜明四目條理品彚皆<lb/>
得宜平明出門暮歸舎酩酊馬上<hi>韓曰晋山簡每出嬉遊兒童歌曰日久倒載帰酪酊</hi>
<hi>無所知時時能騎馬倒着白接離</hi>知爲誰<hi>閤杭蜀本作誰爲方从諸本云按公後詩有遇酒即酪酊公知我爲</hi>
<hi>誰即此義也○今按方氏此論最公使它處皆如此則無可議矣</hi>
朝騎一馬出暝就一牀卧詩書漸欲拋節行乆已惰<hi>方作破非是</hi>
<pb n="KR4c0044_SBCK_003-12a"/>
冠欹感髮秃語誤驚齒墮孤負平生心<hi>孤或作辜</hi>巳矣知何柰<hi>乃个</hi>
<hi>切元稹立部伎詩云古人邪正知誰柰○諸本皆同无可疑者荆公本柰作那李本知作如亦无大異獨方从閤本作巳</hi>
<hi>知无可柰乃不成文理故今定从諸本</hi>
我恨不如江頭人<hi>我恨方从杭本作柰我閤本无柰字亦无恨字蜀作我柰○今按杭蜀本盖因前篇</hi>
<hi>之未有柰字而誤也閤本亦少一字皆非是今从監本</hi>長網横江遮紫鱗獨宿荒陂射<lb/>
鳧鴈賣納租賦官不嗔歸來歡笑對妻子衣食自給寧羞貧<lb/>
今者無端讀書史智慧只足勞精神<hi>閤本如此爲當方乃不从而以足爲是又不可</hi>
<hi>曉也</hi>畫蛇著足無處用兩鬢雪白趨埃塵乾愁漫解坐自累與<lb/>
衆異趣誰相親數盃澆腸雖暫醉皎皎萬慮醒還新百年未<lb/>
滿不得死且可勤買拋青春<hi>買或作置樊曰酒名也唐人名酒多以春杜子美有麯米春裴</hi>
<hi>鉶作傳亦有松醪春</hi>
　　　寒食日出遊<lb/>
<hi>張十一院長見示病中億花九篇寒食日出遊夜帰因以投贈張十一院長即工曹署樊曰國史𥙷</hi>
<pb n="KR4c0044_SBCK_003-12b"/>
<hi>云外郎遺𥙷相呼爲院長𥙷注公與張同自御史貶官又同爲江陵椽公法曹參軍張功曹參軍元</hi>
<hi>和元年</hi>
李花𥘉發君始病我往看君花轉盛走馬城西惆悵歸不忍<lb/>
千株雪相映邇來又見桃與棃交開紅白如爭競可憐物色<lb/>
阻攜手空展霜縑<hi>音兼祝曰絲繒也古楽府云新人工織縑故人工織素</hi>吟九詠紛紛<lb/>
落盡泥與塵不共新糚比端正桐華最晚今巳䌓君不強起<lb/>
時難更關山逺别固其理寸歩難見始知命憶昔與君同貶<lb/>
官夜渡洞庭看斗柄豈料生還得一處引袖拭淚悲且慶各<lb/>
言生死兩追隨<hi>生死方作死生</hi>直置心親無貌敬念君又署南荒吏<lb/>
路指鬼門<hi>樊曰容州北流縣南三十里有二石相對闊三十歩俗号鬼門関諺曰鬼門関十人九不還</hi>幽<lb/>
且夐<hi>休正切逺也</hi>三公盡是知音人曷不薦賢陛下聖囊空甑倒<lb/>
誰救之我今一食日還併自然憂氣損天和安得康強保天<lb/>
性斷鶴兩翅鳴何哀縶驥四足氣空橫<hi>户孟切</hi>今朝寒食行野<lb/>
<pb n="KR4c0044_SBCK_003-13a"/>
外緑楊市岸蒲生迸<hi>生或作芽</hi>宋玉庭<hi>孫曰宋玉楚人故居在江陵韓曰杜詩曽聞宋玉宅</hi>
<hi>毎欲到荆州荆州即江陵也</hi>邊不見人輕浪參差魚動鏡自嗟孤賤足瑕<lb/>
疵特見放縱荷寛政飲酒寜嫌<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>底深題詩尚倚筆鋒勁明<lb/>
宵故欲相就醉<hi>故或作固</hi>有月莫愁當火令<hi>洪云此時春未夏𥘉故云火令方云非也</hi>
<hi>此謂寒食禁火耳火令字見周礼魏武帝亦有寒食禁火令但東坡甞爲李公擇書此詩作灯火令又不知其所據何本</hi>
<hi>也○今按方說是也此言夜行有月故不憂當寒食禁火之令耳坡讀亦誤</hi>
　　　憶昨行和張十一<hi>或作和張十一憶昨行</hi>
憶昨夾鍾之吕𥘉吹灰上公禮罷元侯廻<hi>上洪作杜云杜佑自淮南入朝也方</hi>
<hi>作社云此爲荆帥裴均罷社而享客也○今按方說是也但以上爲社則未然左傳云五行之官封爲上公祀爲貴神其</hi>
<hi>土正曰后土在家則祀中霤在野則爲社故杜注用幣于社云以請於上公則上公即社神也况此句内又自以元侯爲</hi>
<hi>對耶</hi>車載牲牢甕舁<hi>音余對/㪯也</hi>酒並召賔客延鄒枚腰金首翠<hi>謂娼</hi>
<hi>姬之服</hi>光照耀絲竹逈發清以哀青天白日花草麗玉斚屢舉<lb/>
傾金罍張君名聲座所屬起舞先醉長松摧宿酲未解舊痁<lb/>
<pb n="KR4c0044_SBCK_003-13b"/>
<hi>失廉切瘧疾左傳曰痁作而伏</hi>作<hi>舊痁方作痁字○今按此句内上有宿酲字則此當爲舊痁明矣方誤</hi>深室<lb/>
静卧聞風雷自期殞命在春序屈指數日憐嬰孩危辭苦語<lb/>
感我耳淚落不揜何漼漼<hi>徂回切選指季豹而漼焉注涕泣垂皃</hi>念昔從君渡<lb/>
湘水<hi>湘或作湖</hi>大帆夜劃窮髙桅<hi>吾回切檣竿</hi>陽山鳥路出臨武驛馬<lb/>
拒地驅頻隤<hi>三館本作槌方云博雅槌椎也亦有義○今按方義暗僻不可曉此但言當謫官時馳驛發遣</hi>
<hi>而山路險惡故羸馬拒地不進𬒳驅而屡至傾隤耳隤或取虺隤字然其義但爲不能升髙之病又似未必然也</hi>踐<lb/>
蛇茹蠱不擇死忽有飛詔從天來伾文未揃崖州<hi>韋執誼也</hi>熾<hi>揃或</hi>
<hi>作剪謝校从剪方云說文揃㓕也史記西南夷賛有揃剽字</hi>雖得赦宥恒愁猜近者三姦<lb/>
悉破碎<hi>集注元和元年正月順宗即位二月大赦公自陽山徙禒江陵三姦方用事其年八月憲宗立伾貶開州</hi>
<hi>司馬叔文偷州司户並貟外置十一月継貶執誼崖州司馬及是三姦始悉破碎焉</hi>羽窟無底幽黄能<lb/>
<hi>集註能有兩音奴來切者三足鼈也奴登切者熊屬足似鹿者也左傳堯殛鯀于羽山其神化爲黄熊以入于羽渊囯語</hi>
<hi>作黄能音賢能之能東海人祭禹廟不用熊白及鼈爲饌疑鯀化爲二物則兩音亦可通用</hi>眼中了了見<lb/>
郷國知有歸日眉方開今君縱署天涯吏<hi>縱或作從○今按張署墓志邕管張</hi>
<pb n="KR4c0044_SBCK_003-14a"/>
<hi>署爲判官也</hi>投檄北去何難哉無妄之憂勿藥喜一善自足禳千<lb/>
災頭輕目朗肌骨健古劒新斸磨塵埃殃銷禍散百福併從<lb/>
此直至耇與鮐<hi>音台樊曰詩黄耇台背箋云台之言鮐也大者則背有鮐文耇或作耆</hi>嵩山東<lb/>
頭伊洛岸勝事不假須穿栽<hi>或作裁</hi>君當先行我待滿沮溺可<lb/>
繼窮年推<hi>他回切韓曰取礼記三推九推之意</hi>
朱文公校昌黎先生集卷之三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>白谷集巻五</head> <lb/>
    <p>
<pb n="KR4e0236_WYG_005-1a"/>
欽定四庫全書<lb/>
　白谷集巻五<lb/>
　　　　　　　　　　　　明　孫傳庭　撰<lb/>
　　五言古<lb/>
　　鄰翁嘆<lb/>
鄰翁有三男長男差膂力仲也絶怯弱季尤可矜惻一<lb/>
身都廢棄所存惟視息忽驚遼事非繕發徧四國紛紛<lb/>
閭左兒不能安稼穡長以力見選執殳將軍側王師二<lb/>
<pb n="KR4e0236_WYG_005-1b"/>
十萬軍容亦旣飾豈知不慣戰聞鼓皆變色長男遂死<lb/>
之全軍盡奔北司馬復徵兵倉皇請嚴勅長令畏譴訶<lb/>
何敢遲頃刻又僉仲男往且稱百夫特隣翁前致語哀<lb/>
鳴聲唧唧長男且戰亡仲弱豈辦賊長令亦信然材勇<lb/>
不可得强驅出闗去勍敵何以克再戰復不利疆事益<lb/>
叵測司馬計安施徵調且倍亟隣翁顧季男恐亦不能<lb/>
匿出門官使至復以威令逼隣翁慘不言蒼天曷有極<lb/>
　　靈邱山中<lb/>
<pb n="KR4e0236_WYG_005-2a"/>
平生躭幽賞所在恣㝠討偶來此山中悠然暢懷抱怪<lb/>
石髙挿雲直欲凌蒼昊霏微小雨來空濛山益好乍看<lb/>
瀑布飛忽疑天河倒香霧散新花錦蘭藉細草層巖轉<lb/>
深壑蓊翳悉難考古來觀空人往往志蓬島求之不可<lb/>
得徒爾滋煩懆咄咄今日逰頓令俗腸掃應接自不暇<lb/>
何必山隂道<lb/>
　　𤣥滌樓<lb/>
　余於映碧園搆一樓日處其上世念都忘偶劉青岳<lb/>
<pb n="KR4e0236_WYG_005-2b"/>
　相公過我為題其額曰𤣥滌且綴以詩余拜而受教<lb/>
　恍若有㑹援筆率和不復刪削求工苐以答公示我<lb/>
　之意或可比於拈花之微笑乎<lb/>
繄我搆此樓我意殊有托得翁名我樓與我意殊若我<lb/>
樓倚髙峰我樓環大澤上可拂丹霄下可淩廣漠辟暑<lb/>
接涼臺飛雲連傑閣秀木種千章繁䕃深相錯名花蒔<lb/>
百種嬌豔競芳蕚累石以為山森森翠如削引泉以為<lb/>
池濯濯清可酌菽麥滿四原阡陌附城郭春可眺平疇<lb/>
<pb n="KR4e0236_WYG_005-3a"/>
秋可省收穫於此得一名取義總非薄翁也不謂然㝠<lb/>
心為深索謂余有心人塵氛早卸却自能脱軒冕非徒<lb/>
擅邱壑𤣥滌為我題豈以示微謔千古有秘藏任人自<lb/>
領略奈何當我輩此道致淪落卑者躭世緣髙者恣清<lb/>
樂詎知性命間一毫無所著元不貴豪華亦不崇寂寞<lb/>
東山妓堪嘔北海賔亦惡陶令無絃琴亦似涉穿鑿諄<lb/>
諄五男兒先生已受縛繹翁𤣥滌指䜿儒漫相愕太𤣥<lb/>
本無𤣥當從實地作欲扣衆妙門一切非糟粕揚子謬<lb/>
<pb n="KR4e0236_WYG_005-3b"/>
致疑毋乃見未擴如此𤣥自存寜復待疏瀹滌於何處<lb/>
施愚人難索摸伎倆日紛紜神理常渾噩譬借匠石斤<lb/>
為削鼻端堊譬就良醫鎞為割眼中膜滌盡乃見𤣥𤣥<lb/>
亦於何槖所以真如性無病亦無藥惟余具微慧雅志<lb/>
在寥廓盡日此樓上萬念歸隕籜醒坐倦即眠羮藜而<lb/>
食藿間亦窺典墳不效張華博有僕不裹頭有婢長赤<lb/>
脚庭並無懸魚門安知羅雀如此而已矣翁其發一噱<lb/>
　　蕭武子以詩見貽次韻答之<lb/>
<pb n="KR4e0236_WYG_005-4a"/>
與君晉陽日傾盖結深歡太行山色古汾水朝隂寒陵<lb/>
谷有時變不渝惟寸丹咫尺秋風起君應振羽翰即蹶<lb/>
君仍在寜足掛睂端祖鞭吾先着翻疑多此官南州髙<lb/>
士榻信宿尚堪安世態羞鴟鼠交情自鳳鸞男兒重意<lb/>
氣母悲行路難士為知己死念之發永嘆<lb/>
　　邂逅李捖陽明府有贈捖陽與張象風師稱同籍<lb/>
　　　友其先太翁曾倅郡太原<lb/>
吾師曲江歸嘖嘖李瀛海博碩復魁奇曠逹饒文采燕<lb/>
<pb n="KR4e0236_WYG_005-4b"/>
趙繫相思余心久屬乃大梁忽把臂呼樽澆塊壘因念<lb/>
别駕翁雁門甘棠在顧今二十年口碑曾未改君能衍<lb/>
世德出為神明宰惟余骯髒人落落無可採如何傾盖<lb/>
間兩情足千載<lb/>
　湧泉寺八詠<lb/>
　　踈鐘撞月<lb/>
踈鐘古刹傳秋月空山朗深聴自相聞如從月得響素<lb/>
影不可扣清籟竟安往如何林莽間一一皆鳴爽<lb/>
<pb n="KR4e0236_WYG_005-5a"/>
　　霜林歸鳥<lb/>
根塵無了息性真日以深悟徹無早晚元始自可尋肅<lb/>
殺滿天地泬寥秋氣清有鳥忽歸來凄然霜滿林<lb/>
　　象塢雲深<lb/>
誰將大士座寘向山之阿因以象名塢猛氣狎煙蘿塢<lb/>
上經掛衲無雨雲自多我來探靈跡或恐是龍窩<lb/>
　　仰公春曉<lb/>
浮生覺如夢至理色即空林鶯一聲曙天地為啟䝉名<lb/>
<pb n="KR4e0236_WYG_005-5b"/>
藍存勝跡新花發故叢此中有宻諦安能啟仰公<lb/>
　　寒松戞漢<lb/>
鬱彼千歲枝偃盖寒光映奇聳龍鶴形冷具霜雪性長<lb/>
風拂漢來謖謖動清聴鏗聲散寥廓寥廓如相應<lb/>
　　松落煙蘿<lb/>
深徑蘿冉冉彌望煙漠漠遥聞雞犬聲知有人居錯老<lb/>
㓜總無營第不廢耕作辟地余有心此中良不惡<lb/>
　　溪橋晚眺<lb/>
<pb n="KR4e0236_WYG_005-6a"/>
䇿杖湧林外徙倚溪橋晚靜碧飲長虹夕陽在絶巘雲<lb/>
歸洞壑幽倦鳥望林返悠然縱雙目神與目俱逺<lb/>
　　雪崦啼猿<lb/>
啼猿聲本哀况復在雪崦層峰鎖寒色聴者慘不忺余<lb/>
亦落漠人淚下襟袖沾山寺有老衲趺坐意自恬<lb/>
　　謁臺歸逢大雨旋霽<lb/>
入山何晴佳歸來雨滿道其初始霡霂倐焉勢傾倒萬<lb/>
壑怒雷奔彌川漲霪潦我馬不能前僕夫不自保余謂<lb/>
<pb n="KR4e0236_WYG_005-6b"/>
天胡然應是山靈惱謂子與我期已在十年早十年始<lb/>
一來歸去何草草雲煙粗領略深幽未全討倐爾遽言<lb/>
旋使我意如擣余乃祝山靈毋因逋客懆有約願重逰<lb/>
勝蹟容再考向平婚嫁畢尚圖此中老應言遂清霽當<lb/>
空日杲杲<lb/>
　　七言古<lb/>
　　丈夫行<lb/>
君不見西家生女施巾帨東隣生男懸弧矢男子縱横<lb/>
<pb n="KR4e0236_WYG_005-7a"/>
天地寛女子深閨無越趾吾曹磊落負鬚睂顧瞻四方<lb/>
心曷已若使低睂垂首老一邱毋乃丈夫而女子<lb/>
　　秋夜飲貢二山同年醉後漫歌書贈<lb/>
江南有客狂且清我一對之爽氣生見人先乞寛禮數<lb/>
索筆每能賦秋聲有時舉杯横白眼有時起舞狎青萍<lb/>
嗟爾長我三十歲愛我慷慨相結契醉來執手共唏嘘<lb/>
意氣淋漓輕身世自言天地總浮漚醒持一杯醉即休<lb/>
堪笑䜿儒何爾爾一日長懷千歲憂<lb/>
<pb n="KR4e0236_WYG_005-7b"/>
　　得蕭武子書喜賦<lb/>
去嵗知君文戰靡遣使迎君江之沚那知一往絶音耗<lb/>
我心忡忡曷其已縱横道路滿豺狼浩淼况隔大江水<lb/>
咄嗟逾夏復秋冬屈指殷勤數景晷疑君昔别語踈狂<lb/>
羞墮青雲淹鄉里又思君固饒襟期豈為敝貂遂爾爾<lb/>
云何彭蠡一月期經年曾不致雙鯉愁來兩髩為君秋<lb/>
廬嶽嶙峋暮山紫出門有客揖余言袖出一函磨折齒<lb/>
開函驚見君姓名令我大呌發狂喜持讀彷彿見顔色<lb/>
<pb n="KR4e0236_WYG_005-8a"/>
離緒纚纚披滿紙為道芒山下榻時吏隱朋親同蘭芷<lb/>
問我夢蘭事若何又道蚌珠新添子我讀未竟欲起舞<lb/>
僮僕相咤胡若此吁嗟武子我本乾坤落漠人為君憂<lb/>
復為君喜兩人之情可知矣<lb/>
　　午日西溪讌集歌<lb/>
五月五日霽色鮮西溪開宴羅羣賢薰風微動水清漣<lb/>
寳樹瓊枝紛四筵王郎善謔至獨先往往令人發狂顚<lb/>
雄飲真如吸巨川髯張意興凌青氊揮麈能譚秋水篇<lb/>
<pb n="KR4e0236_WYG_005-8b"/>
曹生雅是青門傳畏飲却知聴管絃竇叔愿者亦復然<lb/>
劉家兄弟殊翩翩伯仲叔季華蕚聨阿姪文采獨披宣<lb/>
太學馮君任俠偏一擲能輕百萬錢弟充落魄愛逃禪<lb/>
兩郎詞壇何蹁蹮元三時花美女妍令我一見心誠憐<lb/>
元瑞奇古薄丹鉛欲奪蘇韓印獨專相馬常思九方歅<lb/>
猶子修隱文行全朝舞萊衣夕韋編宸居早著祖逖鞭<lb/>
羣季俊秀皆惠連獨有六古堪比肩余家大阮盡招延<lb/>
新叔揚州跨鶴還不貪腰無十萬纒綸叔脩飭自娟娟<lb/>
<pb n="KR4e0236_WYG_005-9a"/>
吉叔臨池筆如椽常來醉倒習池邊健叔絶伎擅鳴絃<lb/>
時向新豐酒家眠德叔尤喜酒如泉經叔<hi>闕</hi>　羙且鬈<lb/>
瑞兒纔知放紙鳶相與調笑弄潺湲親知骨肉相周旋<lb/>
固知此樂屬性天况復良辰美景駢少長雜列不問年<lb/>
登髙臨水隨其便主賔迭進摇畫船夾岸歌兒唱采蓮<lb/>
鳴箏撾鼓聲闐闐栁外新月一鈎穿長去少留素手牽<lb/>
更縱蘭橈破暝煙一曲滄浪意欲仙曾聞滄海變桑田<lb/>
金谷蘭亭久棄捐及時我輩毋拘攣<lb/>
<pb n="KR4e0236_WYG_005-9b"/>
　　嶽蓮篇壽田御宿大參<lb/>
我聞華嶽之頂池生千葉蓮采而服之成神仙華嶽之<lb/>
名以此傳雁門使君神仙者自㓜生長華嶽下早探玉<lb/>
版嚼金丹駕鹿騎龍如走馬使君咄咄薄霞舉揮手山<lb/>
中謝毛女徜徉陸地漫浮沉冥搜時共嶽靈語嶽靈使<lb/>
君相下上爍爍蓮花開五臟落腕雄文擘巨靈山鬼呌<lb/>
號混沌䘮一日聲名動帝闉夷然束帶向風塵鳬舄蹁<lb/>
蹮聊玩世驄馬騰驤亦避人驄馬春明不可留玉節雄<lb/>
<pb n="KR4e0236_WYG_005-10a"/>
藩領上逰纔向匡廬觀瀑布忽依勾注攬斗牛勾注煙<lb/>
雲接五峰文殊見後多遐踪遍地平鋪金菡萏倚天髙<lb/>
插翠芙蓉使君靜對意何有紫塞煙銷靖刁斗掃榻焚<lb/>
香詩思幽欲喚太華共杯酒每來訪我荷池邊如臨玉<lb/>
井意嫣然為言十丈花開處使我兩腋同飛仙仲夏六<lb/>
月荷英鮮恰逢使君開壽筵我有白雲不堪贈特為賦<lb/>
此嶽蓮篇惟願使君如蓮還如嶽赤英傾日綠隂稠千<lb/>
秋萬載標卓犖<lb/>
<pb n="KR4e0236_WYG_005-10b"/>
　　五言律<lb/>
　　夏夜獨坐<lb/>
獨坐南窗月悠然欲二更空庭踈雨歇小苑淡煙横湖<lb/>
海憐多病乾坤苦用兵旁皇清不寐倚劍看欃槍<lb/>
　　暮春晦夕偶張屏燈同武子飲分韻得來字<lb/>
為惜春宵盡紗屏四面開影摇花欲動光滿月疑來客<lb/>
共飛觴興人稱入洛才稍聞烽火息潦倒醉金罍<lb/>
　　送别武子<lb/>
<pb n="KR4e0236_WYG_005-11a"/>
戎馬愁方劇那堪送逺人看雲憐别苦折栁問歸頻宦<lb/>
况惟余拙交情獨爾真明年十日酒同對帝城春<lb/>
　　其二<lb/>
痛飲真吾事其如别恨何風塵勞歲月湖海尚干戈病<lb/>
骨開樽懶雄心倚劒多蕭蕭漣水上千古此悲歌<lb/>
　　同梁大煦工部飲王宜蘇吏部園亭<lb/>
城市開佳勝登臨擬輞川莓苔新著雨竹樹晚含煙水<lb/>
部才誰似山公興獨偏何當逃吏事長此共留連<lb/>
<pb n="KR4e0236_WYG_005-11b"/>
　　其二<lb/>
莫話風塵事相憐但酒巵挑燈花轉豔倚檻月初垂衫<lb/>
履追隨雅天涯聚晤奇獨憐烽火急重醉定何期<lb/>
　　秋夜<lb/>
經年長作客獨夜况逢秋燭影摇鄉思砧聲亂旅愁夢<lb/>
隨鴻北下心逐火西流山月今方好安能載酒酬<lb/>
　　除夜<lb/>
邊塞家何處天涯歲又除鄉心三載劇客况此宵餘看<lb/>
<pb n="KR4e0236_WYG_005-12a"/>
劒心彌壯謀糈計轉踈明朝三十一獨坐嘆居諸<lb/>
　　其二<lb/>
柏酒堪成醉其如感慨何風前人一别客裏歲三過鴻<lb/>
鴈闗河逺烽烟道路多坐深聊假寐清夢繞煙蘿<lb/>
　　元日試筆用除夜韻<lb/>
歲從今日首臘自昨宵除郡邑驚危後乾坤戰伐餘物<lb/>
華人自競世局我全踈何似悠悠者漁樵老孟諸<lb/>
　　春郊<lb/>
<pb n="KR4e0236_WYG_005-12b"/>
躡履郊西路愴然思有餘輕雲颺逺岫新水湛平湖别<lb/>
恨縈春栁新愁長綠蕪不堪成獨嘯征鴈一聲孤<lb/>
　　野宿<lb/>
燭影孤村夜星光獨宿樓愁隨春野闊夢逐故山浮倚<lb/>
枕憐多病持杯笑浪逰何時歸計得嘯咏繞煙洲<lb/>
　　火樹<lb/>
不借東風力還因劫火新聨翻天不夜亂落地皆春片<lb/>
片霞光幻枝枝寶色勻誰云花頃刻人世總非真<lb/>
<pb n="KR4e0236_WYG_005-13a"/>
　　其二<lb/>
煖豔圍紅玉偏宜月下逢輝煌侵夜色雕鏤失天工長<lb/>
養非闗雨飄零豈待風莫疑枝葉異玉樹本青葱<lb/>
　　其三<lb/>
疑是乗春氣瑩瑩萬朶繁樓臺靈蜃現庭院燭龍翻士<lb/>
女喧良夜笙歌滿上元漫矜饒豔麗桃李本無言<lb/>
　　龎雲濤孝㢘至留酌衙齋用韻<lb/>
詞壇乆寂寞割據尚吾曹把酒分花氣論文落翠濤余<lb/>
<pb n="KR4e0236_WYG_005-13b"/>
才原僻傲汝意故粗豪千古存深寄蕭踈在二毛<lb/>
　　春雲<lb/>
春雲如有意片片下城闉乍合遥天媚俄開逺岫新有<lb/>
情元是幻浮世總非真晚景蒼茫色攸然得所親<lb/>
　　酒籌<lb/>
共覓清宵醉消磨付酒籌參差分夜月來往促春甌愛<lb/>
客宜苛令撩人喜暗投漫言探海屋此飲足千秋<lb/>
　　喜雨<lb/>
<pb n="KR4e0236_WYG_005-14a"/>
已嘆遺黎盡誰驅旱厲囬一年纔見雨五月始聞雷父<lb/>
老扶藜出兒童跨犢來欣然如有告具燼不須哀<lb/>
　　苦雨<lb/>
蝗旱愁初歇重憐雨不休田廬翻作沼闤闠可乗舟索<lb/>
餉追呼急徵兵羽檄稠蕭條四野内不忍豁雙眸<lb/>
　　闈中夜集用李捖陽扇頭韻<lb/>
棘院初鳴柝繡衣晚散衙萍分俱是客星聚即為家醉<lb/>
倚床頭月狂生筆底花漏深香氣濕知己落霜華<lb/>
<pb n="KR4e0236_WYG_005-14b"/>
　　同陳玉鉉張雨蒼小集<lb/>
兩君天下士與我一鄉人轟耳才名重論心臭味真雌<lb/>
雄驚劒合慷慨覺情親咫尺聨青瑣何勞嘆積薪<lb/>
　　與許亦齡諸丈夜集<lb/>
知己當今夕何妨漏幾催縱譚燈漸短劇飲月初來蕭<lb/>
索同官况悲歌總賦才西樓漫寥落歸雁幾聲哀<lb/>
　　九月七日署中小酌<lb/>
小院驚秋老天涯忽二霜干戈連五月風雨近重陽作<lb/>
<pb n="KR4e0236_WYG_005-15a"/>
賦惟鄉思當歌任酒狂廵簷頻感事叢菊為誰黄<lb/>
　　伍家集早發<lb/>
荒村夜不寐明發攬征衣殘月沉髙樹踈星照短帷雞<lb/>
聲催曉亂暝色入晨微漸覺春寒薄東林日欲暉<lb/>
　　春夜<lb/>
官署饒幽况含毫對酒壚春星臨曉樹夜色滿平蕪興<lb/>
劇呼明月詩成質老奴盤桓不成寐清坐未言孤<lb/>
　　對雨次蕭武子韻<lb/>
<pb n="KR4e0236_WYG_005-15b"/>
清署偏宜雨當壚飲興增竹窗香霧合草徑晚煙凝酒<lb/>
劇蒼頭妬詩豪白眼憎狂來無著處却憶六朝僧<lb/>
　　夜坐次武子韻<lb/>
無計堪消暑偏宜趁晚凉都將愁付酒不為病修方攬<lb/>
髩憐余短論心愛女長賦成聊共質如覺齒牙香<lb/>
　　㩦樽飲胡漢涵民部於楊氏園<lb/>
愛客晚㩦樽開門月滿園春花初倚檻翠竹故當軒畫<lb/>
棟歌聲繞綺筵舞袖翻憐君歸思切執手欲消魂<lb/>
<pb n="KR4e0236_WYG_005-16a"/>
　　其二<lb/>
飛觴同醉月乗興復登樓梁苑聞新曲并州憶舊逰深<lb/>
談時屏御乆坐數添籌為問芒山氣今仍似昔浮<lb/>
　　自大梁還署中小酌即事<lb/>
燕邸人方至梁園客亦還煙塵頻悵望樽酒暫開顔草<lb/>
長空堦寂花開小苑閒征途新得句搦管共君刪<lb/>
　　荷亭飲丁竟豪憲副次韻<hi>二首</hi>
負郭成溪隱閒情合灑然學耕時省稼試釣或臨淵碧<lb/>
<pb n="KR4e0236_WYG_005-16b"/>
栁垂門外青山遶座前偶延雙盖入光采照池蓮<lb/>
　　其二<lb/>
小築南洲逈鳴騶喜賁然芰荷迎劒佩簫鼓振林淵酒<lb/>
繼平原後詩追大厯前使君饒藻逸伯仲見青蓮<lb/>
　　園居<lb/>
闢地開三徑誅茅搆一椽藜羮堪飽食竹簟任髙眠夾<lb/>
岸千株栁環溪百畝田今年穡事好足了酒家錢<lb/>
　　其二<lb/>
<pb n="KR4e0236_WYG_005-17a"/>
窺園時縱履隨地得悠然曲澗雙橋轉危崖一徑穿摘<lb/>
蔬遴嫩菌試茗汲新泉憇蔭垂楊下飄飄意欲仙<lb/>
　　其三<lb/>
迂僻眞成性終朝靜掩門就中微有㑹此外復何言種<lb/>
得花千樹沽來酒一樽自非庭畔鶴不許破苔痕<lb/>
　　其四<lb/>
不是躭元寂吾生合隱淪煙霞支病骨山水愛閒身草<lb/>
閣全無暑花田别有春祗應成獨往魚鳥却相親<lb/>
<pb n="KR4e0236_WYG_005-17b"/>
　　其五<lb/>
浮名吾自厭豈與世相違逺岫孤雲没空林一鳥歸屠<lb/>
龍心漫切刻鵠事全非終計惟深隱西山蕨正肥<lb/>
　　其六<lb/>
清事吾猶懶况於俗事闗亭空惟貯月案静獨延山作<lb/>
賦羞雕棘敲碁厭角蠻評花與選石尚謂礙餘閒<lb/>
　　其七<lb/>
交逰近冷落吾亦拙逢迎山色當門古溪光拂座清平<lb/>
<pb n="KR4e0236_WYG_005-18a"/>
疇開逺眺曲徑引閒行老此無餘羨堪同鹿豕盟<lb/>
　　其八<lb/>
離騷原夙好齋坐探深幽哀怨悲今古文章第一流髙<lb/>
才多放逐濁世合夷猶讀罷餘深感牀頭酒滿甌<lb/>
　　初夏小憇映碧園<lb/>
小憇山園静清和四月天栁飛瓊玉亂荷散碧錢圓臘<lb/>
酒隣翁送芽茶稚子煎聲聲布穀鳥驚破午窗眠<lb/>
　　西溪舟泛<lb/>
<pb n="KR4e0236_WYG_005-18b"/>
　余卜築西溪七載於兹壬申之夏偶作小艇命童子<lb/>
　操舵與二三知友引胡牀據其上一觴一咏致甚樂<lb/>
　也因成四律以落之<lb/>
曲水饒幽况閒情寄小艟杯邀楊栁月裾引芰荷風蘭<lb/>
社人同載桃源路可通却憐塵世上勞苦嘆飄蓬<lb/>
　　其二<lb/>
小泛西溪上悠然自在流吾原應縱壑僕故解操舟短<lb/>
櫂隨花發輕帆共月浮忽疑多事客擊楫欲何求<lb/>
<pb n="KR4e0236_WYG_005-19a"/>
　　其三<lb/>
三尺平塘水居然可放舟新荷迎客豔細栁拂堤柔江<lb/>
海雙泡落乾坤一葉浮煙波如有意即此是滄洲<lb/>
　　其四<lb/>
星漢仙槎杳扁舟樂意闗自能專一壑何用訪三山萬<lb/>
事無過酒浮名好是閒漁鷗堪作侣竟日每忘還<lb/>
　　苦熱屏燭<lb/>
辟暑偏宜夜帷燈覺可憎人疑居火宅吾欲踏層氷乍<lb/>
<pb n="KR4e0236_WYG_005-19b"/>
可華樽暗從敎堆案仍呼童亟屏去照膽有良朋<lb/>
　　園侣<lb/>
園居誰是伴鹿豕總堪羣遶檻皆予美環池有此君松<lb/>
陰邀鶴共蓮沼與鷗分相對不相厭朝霞共夕曛<lb/>
　　園課<lb/>
園居有密課早起向前除花徑隨風掃藥畦趁雨鋤閒<lb/>
臨鵝換帖悶檢蠧留書琴畫兼詩賦蕭然雅興餘<lb/>
　涵虚閣四詠<hi>選三首</hi>
<pb n="KR4e0236_WYG_005-20a"/>
　　流觴<lb/>
流觴溪水曲雜坐列羣仙籌借新花作杯憑細浪傳飛<lb/>
揚塵外客瀟灑鏡中天逺憶蘭亭蹟山陰脩褉年<lb/>
　　聴泉<lb/>
衆籟溪邊寂泉聲枕上通急來知帶雨逺至想隨風宛<lb/>
轉危橋下清淒亂石中拂琴聊一曲流水調堪同<lb/>
　　泛月<lb/>
蘭橈侵晚盪桂影逐人來舟似珠盤轉溪如鏡匣開映<lb/>
<pb n="KR4e0236_WYG_005-20b"/>
波霜欲立浮瀨雪為堆還視涵虚閣依稀逼玉臺<lb/>
　　西園偶成<lb/>
世情總如此吾意復何求負郭山連水為園近且幽朝<lb/>
來黄鳥喚晚駐白雲留因憶陶彭澤居然達者流<lb/>
　　咏松塔二首和田御宿焦涵一作<lb/>
浮圖耽夙寄對此意殊饒細葉攅峰削髙柯累級遥沸<lb/>
濤仙梵落掩盖寳幢摇舎利應曾貯君無訝後凋<lb/>
　　其二<lb/>
<pb n="KR4e0236_WYG_005-21a"/>
别有團欒致亭亭倚盖齊疑摶氷雪造喜引蔦蘿躋幹<lb/>
直知為柱枝垂想作梯盤桓神骨爽髣髴過招提<lb/>
　　田太液將軍請告西歸賦贈<hi>太液大參御宿弟也</hi>
君歸元自好吾意惜君歸四海妖氛劇三邊將畧微請<lb/>
纓心正切投筆願何違麟閣方虚左寜應問釣磯<lb/>
　　山行<lb/>
盡日崎嶇路登躋意自閒雲深時有寺樹宻若無山怪<lb/>
石崚嶒見奇峰曲折攀何當歸隱地長此隔人寰<lb/>
<pb n="KR4e0236_WYG_005-21b"/>
　　其二<lb/>
行處山俱好何妨任意逰草間横亂石樹杪落寒流古<lb/>
洞晴如雨隂崖夏亦秋盡知延勝賞隨地有髙樓<lb/>
　　其三<lb/>
惟恐行將盡行來境益偏石林披霧入翠壁捫蘿穿徑<lb/>
轉全無路峰囬别有天漸㸔日欲暮愛此且停鞭<lb/>
　　其四<lb/>
不識五峰路真逰杳靄間廻巖行欲住曲徑往疑還惜<lb/>
<pb n="KR4e0236_WYG_005-22a"/>
馬知僮健尋僧信客閒翠微如見許投老鍵柴關<lb/>
　　峩谷<lb/>
五峰知不逺峩谷亦殊佳水遶明珠曲山排翠髻了嵐<lb/>
光銜古寺樹色吐村家巖畔尋髙隱忻分羽士茶<lb/>
　　清凉石與王永泰對奕<lb/>
欲證三乗妙非爭一局强山中人自靜石上日偏長子<lb/>
奪琉璃色枰分薝蔔香豈同賭墅客定不礙清涼<lb/>
　　秘魔巖<lb/>
<pb n="KR4e0236_WYG_005-22b"/>
夙慕靈巖勝扶笻共客探危崖懸佛宇峭壁嵌僧龕鶴<lb/>
舞髙松健龍眠古洞酣幽踪藏絶頂扳陟獨余堪<lb/>
　　其二<lb/>
巖前夏日冷巖上晚雲多我到真遺世人傳古秘魔深<lb/>
林禽鳥息幽徑虎狼過老衲饒聞見其如山鬼何<lb/>
　　萬年社<hi>即萬年氷寺</hi>
合受清涼福還依雲水僧到來蓮社寂真似玉壺澄夏<lb/>
日猶飛雪東風不解氷家鄉逾百里三伏苦炎蒸<lb/>
<pb n="KR4e0236_WYG_005-23a"/>
　　過觀來石斷愚上人留齋微雨旋霽遂行<lb/>
靈石知何自觀來幾歲華地幽踈履舄僧韻帶煙霞香<lb/>
供雷生菌<hi>蕈屬雷震始生</hi>元言雨散花陰晴莫遞變津渡已無<lb/>
差<lb/>
　　其二<lb/>
歸路臨蘭若仍餘攬勝情雲煙携客至麋鹿夾僧迎<hi>将至</hi>
<hi>羣鹿隨行不去</hi>經罷龍收雨齋餘馬趁晴重來非漫約諸衲記<lb/>
深盟<lb/>
<pb n="KR4e0236_WYG_005-23b"/>
　　張文岳吏垣過雁門留酌山園因邀田御宿大㕘<lb/>
　　　同集<lb/>
雨散陰初歛園林夕意幽披襟臨水榭躡屐上山樓客<lb/>
興優登眺主情洽挽留數峰横宿翠相對豁吟眸<lb/>
　　其二<lb/>
隂晴日屢易向晚復新霋湛露花邊下繁星栁外迷十<lb/>
年吾磊塊四海爾雲霓况是髙陽侣何妨醉似泥<lb/>
　　送田御宿大㕘歸里<lb/>
<pb n="KR4e0236_WYG_005-24a"/>
　公治兵鴈門以㢘卓樹聲甲戌流㓂西犯公於雁門<lb/>
　實有全城却賊之功㑹公西臺時所彈劾某方柄政<lb/>
　輒苛議中公竟罷鴈門之人咸為公侘傺不平公夷<lb/>
　然曰奉親課子適吾素願邀惠修郄之力多矣傳庭<lb/>
　與公千秋共砥亦頗不以一去為公訝然世道人心<lb/>
　之感何能己巳漫成十律情見乎詞<lb/>
惜别兼懷感銜杯意未平烽煙歸逺道雨雪去孤城罪<lb/>
合邊臣任功惟野史明相看餘侘傺不獨為交情<lb/>
<pb n="KR4e0236_WYG_005-24b"/>
　　其二<lb/>
已作賢人隱那禁義士傷魚還誰矢直鳥盡爾弓藏五<lb/>
岳逰堪壯千秋氣轉揚驚看雙髩短元不負君王<lb/>
　　其三<lb/>
自抗西臺節已髙北斗名射墉矜獨力斥仗忌孤鳴衆<lb/>
論方紛沓天心厭治平故因㓂禍搆竟使撤長城<lb/>
　　其四<lb/>
正切北堂戀何妨早拂衣榮名輕節鉞樂事慕庭闈况<lb/>
<pb n="KR4e0236_WYG_005-25a"/>
有蘭芽茁更兼棣蕚輝懸知歸子舎遶膝共依依<lb/>
　　其五<lb/>
白雲縈渭水紫氣動函闗遽遣雙龍失惟将一鶴還遺<lb/>
編窺韋絶初服著萊斑獨我悲離索㝠鴻不可扳<lb/>
　　其六<lb/>
舊有蓬蒿徑新經兵火餘到家惟四壁解槖獨羣書自<lb/>
信名心薄寜嫌生計踈公歸吾意决小草欲何如<lb/>
　　其七<lb/>
<pb n="KR4e0236_WYG_005-25b"/>
圖隱有新寄嬾齋及澹園數椽蘭作室十畝竹為垣靜<lb/>
有琴樽對僻無車馬喧避居非傲物吾道拙中存<lb/>
　　其八<lb/>
何物送君去城頭勾注山浮雲連冀野明月滿秦關拙<lb/>
宦終成蹶工詩早得閒二華几案上行矣任開顔<lb/>
　　其九<lb/>
拂袖歸秦隴囂然故作豪人情涇水濁君意華山髙結<lb/>
客懐燕俠論詩續楚騷悲歌亦我事永矢托綈袍<lb/>
<pb n="KR4e0236_WYG_005-26a"/>
　　其十<lb/>
吾生常落落於世總悠悠龍劍殊難合驪珠豈易投浮<lb/>
樽分郢唱飛舄共梁逰自許生平在當為知己酬<lb/>
　　雨中小酌讀杜律有作<lb/>
一雨來新爽移樽傍短簷鄉心愁裏盡詩思客中添閱<lb/>
世才難老驚人句可拈偶然披一過滿座失蒸炎<lb/>
　　己未五月抵舎甫浹旬而北轅又發矣浪蹟萍踪<lb/>
　　　可勝惆悵因成一律以志感尤以道區區将母<lb/>
<pb n="KR4e0236_WYG_005-26b"/>
　　　之私云<lb/>
越年初返轡十日又長征聚散悲塵世浮沉嘆此生塞<lb/>
雲縈子舎官栁促王程為語閨中婦憐予菽水情<lb/>
　映碧園産並頭蓮三十首<hi>選十五首</hi>
　　一東<lb/>
驚見嘉蓮湧真成别様紅雙葩霞采異一幹素心同並<lb/>
映西溪日平分十里風似聞闗瑞應吾欲問𤣥工<lb/>
　　二冬<lb/>
<pb n="KR4e0236_WYG_005-27a"/>
虚心知有約一壑解相容馥馥香如和翩翩影自重臺<lb/>
簫齊下鳳津劒並飛龍混跡汙泥裏忻然得所從<lb/>
　　三江<lb/>
矯矯風塵外競芳兩不降秪因無物並只許自成雙湛<lb/>
露分襟挹炎威合力扛芙蓉空好妬冷落向秋江<lb/>
　　四支<lb/>
清溪標異致灼爍照漣漪元以一生兩翻因偶見奇季<lb/>
昆疇命玉伯仲孰操箎芍藥輕相謔故因事可離<lb/>
<pb n="KR4e0236_WYG_005-27b"/>
　　五微<lb/>
解語都無語因知喻意微飛揚同翠盖綽約並紅衣幻<lb/>
豈方神女愁寜托帝妃獨清憐衆濁水上自相依<lb/>
　　六魚<lb/>
竒葩開盛夏香色兩相如得氣誰吾閏吐華不厭餘凌<lb/>
波聨縞帶映日綴霞裾為謝塵中客應難附執袪<lb/>
　　七虞<lb/>
精靈元獨種瑞采合分敷自信根心一誰云生色殊波<lb/>
<pb n="KR4e0236_WYG_005-28a"/>
流仍獨立風雨足相扶莫遣齊諧志由來德不孤<lb/>
　　十一真<lb/>
净土根深結應窺未了因渾㤀爾我相齊現後前身不<lb/>
是全空藴安能並出塵妙華寜可説解到本來真<lb/>
　　二蕭<lb/>
自是芳心合清溪如見招角英髙二陸比豔薄雙喬偶<lb/>
矣終非蔓奇哉竟不夭倚欄頻顧盼一様絶塵囂<lb/>
　　三肴<lb/>
<pb n="KR4e0236_WYG_005-28b"/>
煙水芳菲際依依不暫抛日移花互隱波動影頻交笑<lb/>
覷雙魚泳愁防獨燕捎為言休隕落翡翠欲來巢<lb/>
　　六麻<lb/>
把盞看芳蒂真如客興奢疑将雙勸酒豈合獨開花居<lb/>
共藐姑射名同蕚綠華澤癯難應接次第酌流霞<lb/>
　　八庚<lb/>
愛爾亭亭者胡為並蔕生臨風香共逺濯水韻同清仙<lb/>
子聨肩立天孫一手成休将鴛侣擬原不落凢情<lb/>
<pb n="KR4e0236_WYG_005-29a"/>
　　九青<lb/>
倚檻延清賞那禁眼並青吾方嗟落落爾自惜惺惺拂<lb/>
鏡齊生態紉蘭互襲馨荷陰堪覆庇風雨勿飄零<lb/>
　　十三覃<lb/>
靜碧一泓澈仙葩影並涵曉摶空翠濕夜抱水雲酣南<lb/>
岳雙遺鈿西池兩墜簪同妍非互効相對亦何慚<lb/>
　　十四鹽<lb/>
俱饒清逺致相並不相嫌目豈學魚比翼非效鳥鶼總<lb/>
<pb n="KR4e0236_WYG_005-29b"/>
緣頭角異奚但色香兼若作芙蓉鍔應勞紫氣占<lb/>
　　答王炳藜檢討<hi>其二</hi>
不淺蓬瀛意由來感慨多文能傾海市氣欲挽天河有<lb/>
客宵占劍何人夜枕戈出山余自哂雲壑未能那<lb/>
　　留别吳鹿友中丞<lb/>
自是英雄别那禁倍黯然雲霄空道路天地正風煙落<lb/>
日干戈外孤城鼓角邊此時分手去不獨悵離筵<lb/>
　　其二<lb/>
<pb n="KR4e0236_WYG_005-30a"/>
已為蒼生病仍成社稷功伏牀親草檄裹藥自臨戎毳<lb/>
帳連宵北衮衣信宿東峴山碑可續墮淚古今同<lb/>
　　其三<lb/>
正切安危倚胡興歸去情道㸔八座淺官較一邱輕鸞<lb/>
鳳惟應隱虎狼未是横憐余不解事叱馭一何營<lb/>
　　其四<lb/>
自傍西溪隱蹉跎十載餘非能輕好爵聊以愛吾廬愁<lb/>
有堪呼酒窮多未著書時名誰復問知己意何如<lb/>
<pb n="KR4e0236_WYG_005-30b"/>
　　次馮二瑞韻留别<lb/>
迂僻殊多感非躭一壑娛衣冠猶蹻跖泉石亦穿窬聲<lb/>
氣分髙士肝腸托腐儒相期能不淺吾世見唐虞<lb/>
　　其二<lb/>
自向青門隱人情識大都九疑横地軸五緯暗天樞共<lb/>
信飛為鳥誰云赤匪狐曝芹吾欲獻未卜聖明俞<lb/>
　　其四<lb/>
時趨日以偽世路總嶔嶇無處尋崐璧何由辨碔砆識<lb/>
<pb n="KR4e0236_WYG_005-31a"/>
途嗟欵段變色駭於菟分手深相惜故園松菊蕪<lb/>
　　七言律<lb/>
　　送余德先之任閩中取道雲中省覲<lb/>
霜飛木葉亂紛紛京邸蕭踈此送君海内不堪多戰伐<lb/>
天涯偏是惜離羣閩江春色延青斾冀嶺秋風動白雲<lb/>
此去相思同萬里梅花驛路好相聞<lb/>
　　春夜同武子聨句<lb/>
九十春光漸欲殘客心無事一凭闌<hi>武</hi>談兵漫灑丁年<lb/>
<pb n="KR4e0236_WYG_005-31b"/>
淚<hi>伯</hi>把酒堪消子夜歡快閣煙霞同汝夢<hi>武</hi>芒山星月<lb/>
好誰㸔愁聴啼鳥聲聲急一曲燕歌不忍彈<hi>伯</hi>
　　送别武子有感<lb/>
看君明日動歸帆把酒西風淚滿衫人在闗河難作别<lb/>
時當離亂易逢䜛一龍早起青雲色雙鯉先飛白苧緘<lb/>
江上故交如有問王喬乆擬脱囂凡<lb/>
　　其二<lb/>
此去休悲行路難髙齋樽酒暫留歡荷香乍度飄官路<lb/>
<pb n="KR4e0236_WYG_005-32a"/>
榴火新垂照繡鞍念亂有人爭解綬懷才我輩始彈冠<lb/>
秋風咫尺髙南浦明月寜教按劒看<lb/>
　　秋日同謝九如常振寰二廣文飲三台閣漫賦<lb/>
飛閣嵯峩倚太清凭欄一望失塵纓西来樹影摇金刹<lb/>
南下煙光繞石城邱壑有時歸傲吏乾坤何地著狂生<lb/>
坐深月上髙臺靜片片幽芬落酒觥<lb/>
　　其二<lb/>
宦跡天涯感慨中登髙覽勝解相同思鄉節候逢流火<lb/>
<pb n="KR4e0236_WYG_005-32b"/>
玩世行藏任轉蓬漣水煙飛老子氣芒山雲起漢王風<lb/>
細論往事增惆悵徙倚尊前意不窮<lb/>
　　再次前韻<lb/>
為愛秋光逼眼清閒來一笑絶冠纓黄金徒散三千客<lb/>
白璧難償十五城漫把閒愁消短鬢誰将大藥度長生<lb/>
與君且盡登臨興潦倒風前酒數觥<lb/>
　　送王彭伯先生北上<lb/>
軺車明日問長安尊酒離筵且盡歡論将中原豪傑動<lb/>
<pb n="KR4e0236_WYG_005-33a"/>
談兵午夜斗星寒新秋早見邊聲急時政深憐外吏難<lb/>
聖主乆虚前席待佇成霖雨到江干<lb/>
　　其二<lb/>
多亂㝠鴻不可尋何來空谷轉傳音烽煙正想匡時䇿<lb/>
霄漢長懸報主心上國羣公疏漫切强隣此日禍方深<lb/>
驅車忽動中朝色幾席相看擊筑吟<lb/>
　　闈中與許亦齡張斗垣二明府夜集<lb/>
銀燭輝煌照素秋芳樽涼夜對清幽香飄玉樹風生户<lb/>
<pb n="KR4e0236_WYG_005-33b"/>
翠拂金莖月滿樓車馬昔憐燕市别文章今作兎園逰<lb/>
酒闌忽漫談時事萬里邊聲起暮愁<lb/>
　　許亦齡持朱允岡吉士扇頭韻索和走筆次之<lb/>
閒館清言夜更宜開襟又到酒酣時尊前白雪生長鋏<lb/>
樓外青霞落逺陂梁苑秋光驚過眼楚天露氣欲沾脾<lb/>
不知何處寒砧急銀漢迢遥月轉遲<lb/>
　　飲明逺樓次李夢陽先生壁間韻<lb/>
嶻嶪飛樓俯夕煙招㩦吾黨一開筵感時客有悲秋賦<lb/>
<pb n="KR4e0236_WYG_005-34a"/>
攬勝人同入洛年指㸃河山分檻外笑談星斗落簷前<lb/>
元龍自昔多豪興應擬身臨尺五天<lb/>
　　寓相國寺有懷<lb/>
僧房落葉滿荒苔小院煙光暝欲開萬里秋風人入洛<lb/>
一天夜月客啣杯踈鐘漸向髙樓斷清梵頻從古殿來<lb/>
客舎不堪成獨嘯近隣疑有謫仙才<lb/>
　　送友人還里<lb/>
正惜天涯聚首難風塵何故促征鞍百年兄弟三秋闊<lb/>
<pb n="KR4e0236_WYG_005-34b"/>
千里闗河十月寒解槖自憐官况薄開樽常憶故情歡<lb/>
何時我亦偕歸計紫塞青山好共看<lb/>
　　秋夜同楊慕垣貢二山小集醉後聞二山誦曹孟<lb/>
　　　德短歌聲甚悲壯漫賦<lb/>
雨餘官署動新涼縱飲髙呼自酒狂忽憶昔年歌轉嘯<lb/>
相憐此夜慨當慷愁聽魏武烏三匝驚見燕京鴈幾行<lb/>
盡醉不須悲去日乾坤萬古總蒼茫<lb/>
　　黄年伯京兆招飲園亭留咏<lb/>
<pb n="KR4e0236_WYG_005-35a"/>
招逰忽漫問名園把酒偏憐北海樽花徑芳菲通近沼<lb/>
竹籬宛轉䕶髙軒三春澮水煙光逺一曲芒山夜色繁<lb/>
盡醉不妨歸去晚幾將時事坐中論<lb/>
　　其二<lb/>
廿年幽賞寄邱園謝傅東山道益尊楊栁風來春繞砌<lb/>
梨花雨過夜開軒坐看蘭玉前庭秀仰視星河北闕繁<lb/>
京兆新承明主詔白門煙月正堪論<lb/>
　　梁大煦來自白下因言道逢倪武雙致詢出其扇<lb/>
<pb n="KR4e0236_WYG_005-35b"/>
　　　頭次韻詩次之<lb/>
燕臺一别幾經秋兄弟天涯尚黑頭音信漫憑天外鴈<lb/>
行藏都付水中鷗梁園才子如君幾南國佳人不可求<lb/>
二十四橋明月好不知今夜共誰逰<lb/>
　　考績<lb/>
悠悠兩地忽三年撫字催科俱惘然墨綬方慚臣職曠<lb/>
丹書復荷主恩偏九邊此日仍多壘四海何時可息肩<lb/>
為語登閎新諫議蒼生滿眼盡堪憐<lb/>
<pb n="KR4e0236_WYG_005-36a"/>
　　其二<lb/>
亳都潦倒竟何為嚴劇踈庸總不宜五鳳人爭推漢吏<lb/>
雙鳬我自愧明時傳家清白雖無忝治邑艱辛未有禆<lb/>
聖主若虚前席待願将血淚灑彤墀<lb/>
　　大梁道中<lb/>
桃花爛漫水潺湲何事風塵惱客顔四海幾人堪定亂<lb/>
百年吾道合投閒懷中有璧羞逢主囊裏無錢欲買山<lb/>
幾度言歸歸未得夢魂空遶雁門闗<lb/>
<pb n="KR4e0236_WYG_005-36b"/>
　　龎雪濤至署中留酌<lb/>
思君愁逐太行髙此夕芳尊任我曹月滿空庭生桂樹<lb/>
風翻清漏落松濤百年道義交元古一載天涯意轉豪<lb/>
多難獨憐余未已却因時事慘皮毛<lb/>
　　其二<lb/>
中原寥落總消魂慷慨猶憐我輩存舊有奇文傾海舶<lb/>
今皈禪思叩風旛深談六月炎蒸失盡醉三更意態翻<lb/>
不道梁園俱是客十年難得此宵論<lb/>
<pb n="KR4e0236_WYG_005-37a"/>
　　宿安平集<lb/>
草舎茅簷障短屏荒村事事總飄零秋風况是愁中見<lb/>
夜雨那堪客裏聽濁酒漫供勞吏醉隣雞頻喚僕夫醒<lb/>
未明忽又驅車去踪跡真同泛水萍<lb/>
　　題竹居宗正園亭<lb/>
莫道梁園路已荆仙宗别館是蓬瀛樓臺忽向空中見<lb/>
洞壑偏從絶處生檻外風來松舞鶴池邊水至石飛鯨<lb/>
一邱已擅山河勝千載應同帶礪盟<lb/>
<pb n="KR4e0236_WYG_005-37b"/>
　　其二<lb/>
小山兀起勢疑傾面面奇峰削不成微徑自能藏宛曲<lb/>
幽巖原不礙空明登臨此日無三島開闢當時有五丁<lb/>
何處忽聞清嘯發恍從緱嶺聽吹笙<lb/>
　　送友人還里<lb/>
隋堤春望草離離愁是天涯惜别時淪落非闗才獨短<lb/>
迂踈自合衆相疑風塵世上吾青眼文酒場中爾白睂<lb/>
此去故園應有賦好将雲樹動遐思<lb/>
<pb n="KR4e0236_WYG_005-38a"/>
　　其二<lb/>
梁園十月共清嬉愛爾人如玉樹枝四海論心惟我輩<lb/>
一時分手又天涯黄河水接龍門下大麓雲連鴈塞垂<lb/>
極目闗山情共逺與君重醉定何期<lb/>
　　對酌<lb/>
天涯同是客夷門月夕相将共此尊念我懷才知有意<lb/>
逢君任俠敢無言歌殘白苧情猶劇看罷青萍態欲翻<lb/>
明日匆匆應話别飛花踈栁總消魂<lb/>
<pb n="KR4e0236_WYG_005-38b"/>
　　歸興<lb/>
風塵事事不堪論囘首雲山斷客魂四海勞民皮已盡<lb/>
三年傲吏骨猶存倦思縮地歸南墅愁欲呼天賦北門<lb/>
奄忽故園春又暮空教青鬢負華樽<lb/>
　　其二<lb/>
宦况今成窶且貧艱危世路况愁人陵陽白璧投偏偽<lb/>
勾漏丹砂鍊未真有鐵鑄來俱是錯無錢擲去可通神<lb/>
何時頓却支祁鎻豐草長林任此身<lb/>
<pb n="KR4e0236_WYG_005-39a"/>
　　武子南還賦送<lb/>
開樽莫問夜如何惜别清秋恨轉多此去秦淮堪寂寞<lb/>
由來燕趙擅悲歌天涯執手腸如雪離亂驚心世欲波<lb/>
南浦風髙須努力未應伏櫪嘆蹉跎<lb/>
　　送田待溪侍御入都<lb/>
西園斗酒暫相留驄馬翩翩識壯遊烽火幾年勞戰伐<lb/>
乾坤何日罷誅求知君剰有憂邊䇿愧我殊無報主謀<lb/>
北望燕京情倍切榆闗一線使人愁<lb/>
<pb n="KR4e0236_WYG_005-39b"/>
　　雨霽遲月<lb/>
一雨初囬晚霽開閒庭幽敞共徘徊水邊涼氣生衣袂<lb/>
花外新香入酒杯作客十年人幸健問天今夜月當來<lb/>
獨憐故國闗山逺萬里清秋起暮哀<lb/>
　　秋日同新陽叔飲象風師宅賦謝<lb/>
負笈幾年慚友道倒尊此夕亦師恩吾翁自昔曾聨榻<lb/>
阿叔於今並在門宿雨翻階秋欲老春風入座夜疑温<lb/>
爇香燒燭忘更漏舊賦新詩細討論<lb/>
<pb n="KR4e0236_WYG_005-40a"/>
　　小憇東園書舎<lb/>
一廬新搆水雲隈文雅清幽亦快哉小院止應留竹在<lb/>
短垣特為放山來消閒據案頻拈管破悶推窗獨舉杯<lb/>
即此鑿坯堪永日蓬門不許等閒開<lb/>
　　其二<lb/>
多病閒居耽寂寥却憐清興未全消溪聲到枕疑相約<lb/>
山色當門似見招酌酒每同花竟日探詩常伴月通宵<lb/>
吾身自分園林物不為移文作解嘲<lb/>
<pb n="KR4e0236_WYG_005-40b"/>
　　啜氷<lb/>
誰将玉斧伐凌隂片片清涼似客心頓使當筵無暑氣<lb/>
寜須到吻失煩襟月囬漢殿金莖淺天入峨睂白雪深<lb/>
豈有熱腸消不得獨餘清興滿瑶琴<lb/>
　　代武子寄内<lb/>
十年無日不天涯囬首春風悵逺離紅袖獨憐卿任俠<lb/>
青山自笑我探奇三秋鴻鴈音書杳千里星霜髩髪知<lb/>
江蟹欲肥歸計決好儲新酒掃東籬<lb/>
<pb n="KR4e0236_WYG_005-41a"/>
　　亳都秋興<lb/>
蕭蕭梁苑獨徘徊客思秋容黯不開文獻總憐微子去<lb/>
風流曾識孝王來戰餘天地仍刁斗水後田廬半草萊<lb/>
芒碭數峰垂檻外白雲紅樹總堪哀<lb/>
　　其二<lb/>
十年萍梗嘆浮踪一篆憂勞滯宋封乆客益工離亂賦<lb/>
長愁欲失壮遊容樓頭夜月吹雙鳳塞下秋風泣九龍<lb/>
為憶故人天極北何時歸去日相從<hi>雁門闗下有九龍亭</hi>
<pb n="KR4e0236_WYG_005-41b"/>
　　其三<lb/>
山海徒聞尚可支堪憐一線繫安危客兵况老三年戍<lb/>
邊馬偏肥九月時永夜寒隨霜氣結窮秋愁聴角聲吹<lb/>
丸泥不是封闗計仗劍誰歌出塞詞<lb/>
　　其四<lb/>
海上神仙十二樓珠宫貝闕擁丹邱紫雲光泛明河曉<lb/>
白露清分太液秋有客逍遥看鶴舞何人寥落對猿愁<lb/>
塵遊自笑渾無定又見長空大火流<lb/>
<pb n="KR4e0236_WYG_005-42a"/>
　　過訪黎爾瞻留飲<lb/>
相憐何必嘆沉淪小酌扳留臭味真於我正宜寛禮數<lb/>
如君豈合老風塵自矜藏酒能供客更喜移花解傍人<lb/>
忽爾酩酊翻可愛當筵起舞倒烏巾<lb/>
　　侯木菴編修請告賦送<lb/>
此日真成離别難正逢秋色滿長安西山泉石開新爽<lb/>
北闕雲霞散曉寒世事祗消君拂枕風塵猶笑我彈冠<lb/>
應知多病不勝感但去無勞囬首看<lb/>
<pb n="KR4e0236_WYG_005-42b"/>
　　同王天初明府劉遜菴作聖茂才張肖築太學飲<lb/>
　　　王永泰山亭次壁間謝畹溪王華野二先生韻<lb/>
臺舘新晴動晚涼憑虚攬勝引杯長鳥鳴深樹山逾静<lb/>
花滿平堤水亦香作賦何人成往蹟登髙有客擅清狂<lb/>
酒䦨興劇仍更酌枕藉空庭夜欲央<lb/>
　　其二<lb/>
訪勝重來問舊途相拚醉眼欲糢糊雲歸林壑全飛動<lb/>
雨過煙村半有無席地壺觴花作幕跨山臺榭石為衢<lb/>
<pb n="KR4e0236_WYG_005-43a"/>
主人愛我饒幽况指㸃溪前許結廬<lb/>
　　秋日丁竟䝉憲副招飲<lb/>
塞下秋髙夜色寒虚亭乗暇共盤桓一樽風雨重陽近<lb/>
十載闗河此㑹難瓶菊似知矜晚節伶歌未許雜清歡<lb/>
招㩦折柬休辭數世法應從我輩寛<lb/>
　　秋興<lb/>
西風一鴈下河洲客思悠悠獨倚樓窮塞不堪逢九日<lb/>
羙人何事隔三秋看萸把酒情無限對菊捜吟意未休<lb/>
<pb n="KR4e0236_WYG_005-43b"/>
欲向中原舒望眼南雲北樹總闗愁<lb/>
　　其二<lb/>
煙淒古戍晚楓丹水咽平沙塞草寒邊馬正肥生事易<lb/>
漢師已老撤防難雄藩自古推三晉壯畧何人繼一韓<lb/>
聞道聖明宵旰切封闗或可恃泥丸<lb/>
　　得吳訥如㢘憲書却寄兼柬貢二山比部<lb/>
玉節東南控上游喜逢驛使問并州錦帆横槊酬新興<lb/>
碧藕傳杯憶舊逰晉國河山存巨麗毘陵文物擅風流<lb/>
<pb n="KR4e0236_WYG_005-44a"/>
寄言秋署清狂客莫為閒愁泣楚囚<hi>時二山有家難</hi>
　　送曲陽令宋𤣥平入覲兼膺内召<lb/>
種得河陽花滿城徵車今喜上春明西山積雪留琴韻<lb/>
北闕疎星候履聲治行兩朝重紀異文章四海舊知名<lb/>
中興輔佐需公等霄漢應将隻手擎<lb/>
　　其二<lb/>
鴈南一望思紛紛遮道遥傳送使君仙舄曉縈龍塞栁<lb/>
御書宵捧鳳墀雲時艱擊目誰堪濟民隱闗心帝欲聞<lb/>
<pb n="KR4e0236_WYG_005-44b"/>
應為并州濡諫草頻河㓂警近方殷<lb/>
　　除夕<lb/>
滿城簫鼓沸春煙欹枕挑燈自囅然兒女試衣爭問夜<lb/>
妻孥庀食競更年兩園花竹存詩料六載漁樵足酒錢<lb/>
不是野人知節候偶隨流俗樂林泉<lb/>
　　朱抱貞㕘戎擢陽和恊鎮賦贈<lb/>
東西戎馬日縱横誰挽天河洗甲兵上黨将軍今大樹<lb/>
雁門闗塞古長城親提虎旅新馳捷曾勒燕然乆著名<lb/>
<pb n="KR4e0236_WYG_005-45a"/>
制府政虚帷幄待佇看倚劒落欃槍<lb/>
　　答貢二山比部禮闈見懷之作兼致楊慕垣春坊<lb/>
　　　次二山原韻<lb/>
肝膽真堪比素琴俗交那得此情深五年秋署人如玉<lb/>
二月春城栁似金文字總闗經世業詩篇不改嵗寒心<lb/>
草𤣥尚有揚雄在漫向風塵覓賞音<lb/>
　　斥蠅次象風師韻<lb/>
炎日偏宜爾輩生翩翩緝緝欲何營呼朋引類羣難渙<lb/>
<pb n="KR4e0236_WYG_005-45b"/>
逐氣尋羶性不更稍歴氷霜知匿影纔逢薰灼便凝情<lb/>
㸃汙最是闗公憤變白那論璧與珩<lb/>
　　斥蚊次韻<lb/>
利吻輕身何處來那堪聚處若聞雷止憎善遁追難獲<lb/>
漫恃多援逐不開有隙因縁能入幕無端團結欲成堆<lb/>
市朝自合逢辛螫恨殺窺人遍草萊<lb/>
　　又合斥蠅蚊二首<lb/>
　二醜苦人庭業應象風師檄分擊之而忿猶未已復<lb/>
<pb n="KR4e0236_WYG_005-46a"/>
　合誅二律以其同惡相濟必對鞫伏罪並付藁街庶<lb/>
　貪殘永戢耳<lb/>
日下青蟲何攘攘晚來白鳥復營營乾坤未合吾髙枕<lb/>
晝夜偏敎爾遞更㧞劍空餘豪客忿集帷殊負寡君情<lb/>
天生穢惡真無忌曾嘬貞媛㸃白珩<lb/>
　　其二<lb/>
貪殘相濟逐炎來奮擊何當假迅雷綺席聞香先客至<lb/>
紗㡡扺隙伺人開青衣集似蟻為陣素羽飛疑絮作堆<lb/>
<pb n="KR4e0236_WYG_005-46b"/>
獨有逰仙堪去汝知難髙逐向蓬萊<lb/>
　　贈苖功甫茂才<lb/>
文雅風流爾擅長更饒意興獨清狂時名藉甚蜚三晉<lb/>
書法居然逼二王作客闗山多㓂盜還家廬舎久荒涼<lb/>
猶能自恃舌無恙過我溪亭日舉觴<lb/>
　　咏蓮<lb/>
倚欄清興滿滄浪静挹荷風度逺香君子元為花上品<lb/>
伊人宛在水中央芙蓉秋老空零落桃李春歸幾豔陽<lb/>
<pb n="KR4e0236_WYG_005-47a"/>
華實誰能雙擅美亭亭九夏日偏長<lb/>
　　戲贈畫僧<lb/>
悟得菩提色即空㝠然意象畫圖中閒臨竹石知禪在<lb/>
靜寫昆蟲見性同不是毫端藏佛解安能腕下奪天工<lb/>
偶成淨土蓮花瓣却與人間一様同<lb/>
　　胡滏陽大㕘招飲賦謝<lb/>
新秋爽氣動邊城把酒相看意欲傾貔虎有如公輩出<lb/>
豺狼敢似向時横階前露下杯堪挹匣裏霜飛劍欲鳴<lb/>
<pb n="KR4e0236_WYG_005-47b"/>
為指天河須早挽東西今苦十年兵<lb/>
　　其二<lb/>
使君豪邁更難儔何物山癯喜見收塞外驍騰驚壮畧<lb/>
天中耕饁想循猷敢分元賞來春徑欲挹雄風上晚樓<lb/>
我自應消平世福行㸔王化到遐陬<lb/>
　　八月十三夜李念騰餉部招飲鼓樓微雨無月<lb/>
何事中秋景不賒先期約客意空奢月華應欲遲三夕<lb/>
雨色堪憐滿萬家臺上髙樓生暮角城邊古戍斷霜笳<lb/>
<pb n="KR4e0236_WYG_005-48a"/>
相㸔酒旣餘深欵小集重圖讌晚衙<lb/>
　　壬申中秋夜邀諸友飲風雅堂月光皎甚興亦頗<lb/>
　　　佳歡賞未終漏下五鼓矣因憶余自歸里以來<lb/>
　　　七度中秋四值隂雨中間愁病相尋事與心阻<lb/>
　　　此飲殊未易得也感而賦此<lb/>
林間七歲度中秋强半隂雲興未酬况復文園偏善病<lb/>
更兼漆室本多憂月華特為今宵勝風雅誰如爾輩優<lb/>
酣飲何妨更欲盡主人未倦且淹留<lb/>
<pb n="KR4e0236_WYG_005-48b"/>
　　秋日炳寰王翁㩦榼相過因邀劉遜菴兄弟同集<lb/>
髙飲誰堪繼鹿門多翁風尚晚逾敦耆年雅興猶詩社<lb/>
暇日清歡但酒樽有客悲吟同宋玉何人起舞似劉琨<lb/>
相逢惟問奚囊物舊賦新詩與細論<lb/>
　　九日邀諸友同集<lb/>
招擕素友共清嬉傾倒髙齋九日期應節茱萸看自好<lb/>
經秋菡萏訝全衰乾坤此㑹人同健風雨連宵酒更宜<lb/>
酩酊不禁狂態發偶然落㡌未為奇<lb/>
<pb n="KR4e0236_WYG_005-49a"/>
　　其二<lb/>
霜天摇落動清哀詞客相將自快哉雅興不隨楓葉落<lb/>
芳樽好共菊花開百年勝日登髙㑹四座雄風作賦才<lb/>
新釀正饒看菊飲門前不用白衣來<lb/>
　　咏菊<lb/>
園林摇落盡堪傷惟見階前菊有香豈是孤芳偏傲物<lb/>
祗因羣卉不禁霜葉雕寒玉深凝碧花嵌精金密覆黄<lb/>
我亦清幽堪作侣朝朝把酒醉君傍<lb/>
<pb n="KR4e0236_WYG_005-49b"/>
　又菊四咏<lb/>
　　醉楊妃<lb/>
宿酒沉沉困未抛猶餘醉態倚香苞真同妃子柔無骨<lb/>
殊異先生嬾折腰粧罷豈容飛燕似睡來不數海棠嬌<lb/>
凌霜晚節胡如此堪與傾城作解嘲<lb/>
　　老僧衣<lb/>
飛錫籬邊日欲斜遺将破衲冷霜華逺公舊在淵明社<lb/>
釋氏應拈隱逸花不分禪心常寂寞故敎秋色滿袈裟<lb/>
<pb n="KR4e0236_WYG_005-50a"/>
何當收向維摩室笑指諸天落晚霞<lb/>
　　舊朝服<lb/>
孤芳無分侍東皇慘淡堪憐委徑旁羞傍曉星迎劒佩<lb/>
故敎秋露冷衣裳自知應著寒籬色誰謂猶擕滿袖香<lb/>
遥憶上林紅共紫每陪春賞沐恩光<lb/>
　　萬巻書<lb/>
耻作空齋老蠧魚擕樽籬畔興偏餘我方欲縱千觴酒<lb/>
爾却先開萬巻書求解自知元亮懶欲眠誰道孝先踈<lb/>
<pb n="KR4e0236_WYG_005-50b"/>
坐看蓓蕾愁呫嗶一任西風仔細茹<lb/>
　　紅菊<lb/>
為愛秋容淡似余誰令雲錦爛吾廬一從嬌殿千花後<lb/>
老圃春回九月餘豈待先生披綘帳疑徵晚節被丹書<lb/>
海棠亦有秋時種香色元來總不如<lb/>
　　新正十三夜李念騰招飲署中賦謝<lb/>
良宵清宴酒如澠劇飲酣歌逸興増我欲問天宜有月<lb/>
君堪照夜不闗燈慨慷元自空三輔裘馬何妨似五陵<lb/>
<pb n="KR4e0236_WYG_005-51a"/>
玉樹臨風殊皎皎階前火樹漫相矜<lb/>
　　其二<lb/>
當筵誰似度支郎酌酒論詩總擅長文雅不存才子色<lb/>
風流曾入少年塲龍門舊識家聲重鴈塞新承使節光<lb/>
愛我粗豪差脱俗中堂小集任踈狂<lb/>
　　送馮生元瑞赴試<lb/>
與子深期在此行開尊不是悵離情髙文欲擅千秋業<lb/>
弱冠先操十載盟燕趙淒涼歌調逈井參燦爛劍光横<lb/>
<pb n="KR4e0236_WYG_005-51b"/>
忻聞主者饒元賞藝苑司南乆著名<lb/>
　　送馮生修隱暨弟宸居元振赴試<lb/>
相㸔意興總縱横入夜星文照舉觥累代文章重振響<lb/>
一時兄弟盡知名無衣合為吾儕賦有酒當同爾輩傾<lb/>
留酌莫辭持共醉階前明月正多情<lb/>
　　送馮生益之劉生琴軒赴試<lb/>
同驅秋色下河汾南浦扳留酒欲醺豈但文章堪脱穎<lb/>
即論肝膈亦空羣離亭劒影連霄動㑹省雞聲入曉聞<lb/>
<pb n="KR4e0236_WYG_005-52a"/>
為屬聨鑣須努力廣寒仙蕚好平分<lb/>
　　七夕有懷<lb/>
長空雨霽月初波恍見靈妃駕鵲過對景不禁人去逺<lb/>
舉觴無奈客愁何乾坤七夕元無盡今古雙星㑹已多<lb/>
聞道橋邊猶悵别此情吾欲問明河<lb/>
　　邀田御宿李念騰飲映碧園次御宿韻<lb/>
辟疆環水跨山隅上客登臨意興殊似喜一邱能獨擅<lb/>
更憐三徑未全蕪新荷拂座香風度細栁縈堤翠浪鋪<lb/>
<pb n="KR4e0236_WYG_005-52b"/>
溽暑不知當六月兩君丰致總氷壺<lb/>
　　其二<lb/>
愛我城南近水臺招擕此亦勝逰哉拈樽坐上飛元屑<lb/>
縱屐花間破碧苔爽氣忽來風乍入煙光欲散雨初回<lb/>
漸㸔溪月涵清影旣醉何妨更一杯<lb/>
　　田御宿大㕘擕榼飲余映碧園李念騰計部同約<lb/>
　　　以事阻未至<lb/>
壺觴就我河之濵雅興髙情事事真看竹不知誰是主<lb/>
<pb n="KR4e0236_WYG_005-53a"/>
愛蓮其謂此何人游巖本是耽泉石思邈從來志隱淪<lb/>
獨怪長源虚此㑹空齋應悵月華新<lb/>
　　送李念騰計部東還<lb/>
秋髙木落大河濵惜别無由挽去輪斗北羣情方御李<lb/>
江東孤興忽思蓴故家閥閱推司馬宿老文章屬舎人<lb/>
公論乆知勞績在拂衣漫謂任閒身<lb/>
　　其二<lb/>
我本乾坤落漠人與君傾盖即情親唱酬漸覺詩盈帙<lb/>
<pb n="KR4e0236_WYG_005-53b"/>
懽賞頻驚酒向晨此去東山原有約由來北海自多賔<lb/>
相憐漫訂春明約嬾嫚那堪溷陌塵<lb/>
　　春雪喜賦得飛字<lb/>
塞上春寒春事微却憐玉蕋競芳菲隴梅欲發花先落<lb/>
岸栁纔舒絮已飛登眺正宜浮白醉招逰不信踏青歸<lb/>
吟成謾訝多奇句郢曲由來和者稀<lb/>
　　張文岳給事典楚試還過鴈門留酌兼别<lb/>
兄弟天涯此㑹難為君似覺酒腸寛曾憐采葛三秋别<lb/>
<pb n="KR4e0236_WYG_005-54a"/>
可乏平原十日歡座上文章飛郢雪樽前氣味襲湘蘭<lb/>
簡書獨畏催行急一曲驪歌不忍彈<lb/>
　　次韻答李念騰計部<lb/>
新栁垂垂翠欲牽旗亭握别已經年三春懷想燕雲阻<lb/>
千里音書郢雪傳去就爾猶餘古道浮沉我自遜時賢<lb/>
寄言近日西溪上蘿月松風倍可憐<lb/>
　　送李欲仙司李内召入都<lb/>
近來無事快人情獨喜公膺内召行楊栁接天孤劍往<lb/>
<pb n="KR4e0236_WYG_005-54b"/>
桃花映日玉驄鳴平明久著虞庭績保障同推晉國城<lb/>
况是御屏曾記姓掖垣虚左合誰迎<lb/>
　　吳菊菴將軍以黄玉辰題園亭詩索和走筆次之<lb/>
十年孤興寄山阿小築城隅足笑歌石磊數拳擎翠壁<lb/>
池開一鑑落明河階前日報新花發簷外時聽好鳥歌<lb/>
最喜歸來殊未晚况兼能逐魯陽戈<lb/>
　　寄宋元平給事<lb/>
十年踪跡任浮沉知己相期意轉深無我一邱誰作癖<lb/>
<pb n="KR4e0236_WYG_005-55a"/>
有君四海盡為霖雪腸尚在終堪矢霜鬢何來欲見侵<lb/>
輦上舊逰如訊問澤癯分老碧雲岑<lb/>
　　贈馮忝生侍御<lb/>
蜚英吳下久無倫攬轡今驅塞上塵驚世文章歸諫草<lb/>
補天事業屬才臣霜摇勾注千峰動雨灑滹沱萬樹新<lb/>
怪底澤癯承惠渥詞壇十載舊情親<lb/>
　　其二<lb/>
聖朝使節重乗驄况復艱危滿晉中被㓂遺黎仍苦旱<lb/>
<pb n="KR4e0236_WYG_005-55b"/>
殺良諸將總多功此時正藉車前雨近日誰髙柱下風<lb/>
繡斧忽來輿望洽咸云何幸得吾公<lb/>
　　王炳藜簡討以詩刻見寄賦答<lb/>
漫憐踪跡滯林邱忽誦題函破我愁鳳閣早傳新姓字<lb/>
鴈門遥憶舊交逰曲中髙調驚山鳥局外閒情笑海鷗<lb/>
早晚昇平君可致澤癯坐享復何求<lb/>
　　其二<lb/>
一壑俄驚十載過故人且莫問蹉跎雲霄北望星辰逺<lb/>
<pb n="KR4e0236_WYG_005-56a"/>
道路東來雨雪多較獵揚雄元有賦飯牛甯戚豈無歌<lb/>
報書欲遂彈冠意嬾嫚其如近状何<lb/>
　　西溪夜泛<lb/>
浮舟歡賞畫樓西煙樹微茫夜欲迷辟暑堪同河朔飲<lb/>
逰仙漫問武陵溪澗泉響逐歌聲逺山月光隨舞袖低<lb/>
旣醉難傾今夕意笑余潦倒有新題<lb/>
　　其二<lb/>
向夕芳樽傍水開最憐知己共銜杯詩成警處難為和<lb/>
<pb n="KR4e0236_WYG_005-56b"/>
飲到酣時不用催池上涼風交翠竹亭前新月照髙槐<lb/>
吾生此地應閒嬾漫訝明時有棄才<lb/>
　　謁臺初發<lb/>
炎天城市畏喧豗特覓清涼謁五臺暑溽恍從兹日去<lb/>
山靈應道此人來驅車翠巘排空出巻幔新花夾路開<lb/>
為語奚囊休索莫儘敎領取入詩裁<lb/>
　　入山<lb/>
纔到山前已絶塵馬蹄隨意看嶙峋瞻依五頂心同逺<lb/>
<pb n="KR4e0236_WYG_005-57a"/>
懷想十年願始伸翠岫開顔如見迓白雲傾盖即相親<lb/>
不辭幽險須逰遍漫向歸樵問路頻<lb/>
　　金閣嶺<lb/>
寳刹崔嵬俯夕隂何人曾此布黄金嶺頭風雨來天地<lb/>
閣上浮雲變古今正好憑虚生逺眺何妨攬勝入孤吟<lb/>
詩成却自嫌饒舌欲證菩提不染心<lb/>
　　西林寺<lb/>
　寺經㓂火惟聖水一樓巋然靈光他如二聖對譚殿<lb/>
<pb n="KR4e0236_WYG_005-57b"/>
　七寳樹皆諸山未有之勝無復存者即石上獅踪亦<lb/>
　俱焚裂僅能於灰燼中辨識耳<lb/>
八水空憐翠欲浮西林勝概委荒邱鷲宫半没祥光杳<lb/>
獅跡徒存猛氣收逰客無縁瞻寳樹寺僧猶自説靈湫<lb/>
豈因二聖譚鋒盡只合同歸一黙休<lb/>
　　清涼石僧舎同諸丈坐談<lb/>
落落襟期總出塵看山况復盡閒身世情齷齪惟兒女<lb/>
我輩蕭踈自主賔掬得青霞同作帔藉來碧草共為茵<lb/>
<pb n="KR4e0236_WYG_005-58a"/>
相憐欲問清涼隱孰是人生未了因<lb/>
　　西臺<lb/>
　臺寺為㓂火焚毁殆盡一望瓦礫諸佛鐵像數尊悉<lb/>
　委叢草中<lb/>
纔過八水上西臺瞻眺那堪重客哀佛解固應藏瓦礫<lb/>
法身豈合委蒿萊金蓮火後花彌發<hi>金蓮花惟臺山産各頂尤盛</hi>寳<lb/>
炬燃時影自開<hi>臺頂時放金燈</hi>莫訝諸僧悲愴甚袛餘法象未<lb/>
全灰<lb/>
<pb n="KR4e0236_WYG_005-58b"/>
　　中臺<lb/>
中峰清勝俯諸天六月登臨倍爽然泉迸都從絶頂出<lb/>
雷鳴還自下方傳經樓騁望羣峰列<hi>寺有經樓登其上五峰俱見</hi>佛<lb/>
塔投誠一炬燃<hi>寺有文殊髪塔僧言逰人䖍誠則金燈現</hi>衲子似憐塵夢苦<lb/>
梵聲徹夜醒人眠<lb/>
　　北臺<lb/>
獨雄五頂撼清虚<hi>清涼志惟北頂最髙</hi>䇿杖登臨眼界殊五夜每<lb/>
驚凌斗柄萬年常見拱宸居俯環雁塞烽皆息平倚恒<lb/>
<pb n="KR4e0236_WYG_005-59a"/>
峰嶽可如指㸃滄溟真一勺圖南漫效化鯤魚<lb/>
　　東臺<lb/>
東頂嵳峨不易攀平看渤澥漫驚顔須知觀海難為水<lb/>
<hi>峯名觀海</hi>乃信登臺始是山蜃市樓臺縹緲外蓬萊宫闕有<lb/>
無間奮飛欲塞雙丸窟莫遣居諸速往還<lb/>
　　南臺<lb/>
離方孤峙鬱巑岏森秀真如錦繡攅<hi>峯名錦繡</hi>金閣曉霞環<lb/>
翡翠竹林晴日擁琅玕老人星近堪齊壽大士潮隣足<lb/>
<pb n="KR4e0236_WYG_005-59b"/>
縱觀欲與山靈爭巨麗漫将好句掛林巒<lb/>
　　永明寺同諸友夜酌不壞廣莫二上人啜茗在坐<lb/>
此日眞堪號最閒忻隨暝色扣禪闗祗園宫闕凌霄搆<lb/>
鷲嶺煙巒入夜攀僧為談深偕看月客因逰倦拒登山<lb/>
<hi>諸友倦逰頗撓登山之興</hi>坐來我倍饒清興一路新詩取次刪<lb/>
　　其二<lb/>
閒心元與白雲親此際尤疑失幻身月滿琳宫晴若洗<lb/>
風清玉宇淨無塵偶逢禪侣知詩妄忽悟𤣥宗覺酒真<lb/>
<pb n="KR4e0236_WYG_005-60a"/>
我欲醉中窺秘密傳言䕶法莫深嗔<lb/>
　　塔院寺<lb/>
名藍薄暮挹新晴雲搆天開象外清月色半空浮塔影<lb/>
松濤滿谷帶鐘聲千年功德揚先后萬聖莊嚴佑我明<lb/>
瞻禮不禁心地肅欲從檀越悟三生<lb/>
　　别山<lb/>
看山殊慰十年盟隱計猶憐尚未成到日雲霞如有意<lb/>
歸時猿鶴豈無情丹崖翠壁皆留詠瑶草琪花半識名<lb/>
<pb n="KR4e0236_WYG_005-60b"/>
此去清涼應笑我勞勞城市欲何營<lb/>
　　其二<lb/>
又驅匹馬向風塵回首名山漫愴神身類向平終有屬<lb/>
宅如謝脁久為隣林巒此㑹成知己杖履重來是故人<lb/>
躡磴探蘿仍有日攢峰列巘莫相嗔<lb/>
　　閏八月初十夜酌樊淑魯為余誦田御宿邀賞望<lb/>
　　　夜之作口占次韻<lb/>
天涯知己共清時濟勝招㩦喜未遲三五况當明月夜<lb/>
<pb n="KR4e0236_WYG_005-61a"/>
尋常已是菊花期塵銷北塞偏宜酒興續南樓倍可詩<lb/>
雅㑹幾能逢此夕須教盡醉莫輕辭<lb/>
　　閏中秋夜田御宿大㕘擕樽飲余映碧園<lb/>
又見長空好月來明河如洗淨無埃天開霽景重飛鏡<lb/>
人聚芳筵再舉杯鐵騎銷氛清朔漠銀蟾瀉影静樓臺<lb/>
扳留未盡登臨意明日還應醉一回<lb/>
　　其二<lb/>
瑶臺此夕望彌新漫欲髙飛問玉輪天與山園留颯爽<lb/>
<pb n="KR4e0236_WYG_005-61b"/>
月隨好客振精神衣沾桂氣香逾逺盞落蟾光影更眞<lb/>
忽憶前朝登眺處邊雲滿目正愁人<lb/>
　　又月下口占用韻<lb/>
綺席重臨玉鑑開良宵寜厭此徘徊桂枝不共黄楊縮<lb/>
菊令仍分皓魄來賦月客應重授簡問天我合更停杯<lb/>
為憐前夕成虚度枕藉空庭醉不回<lb/>
　　樊淑魯以九日燈下作見示次答<lb/>
冷署棲遲意不違更逢佳節與詩宜斗星錯落驚新賦<lb/>
<pb n="KR4e0236_WYG_005-62a"/>
風雨蕭踈憶故籬吟罷襟懷還自放狂來鬢髪豈羞吹<lb/>
登髙有約成虚負獨傍孤燈却語誰<lb/>
　　其二<lb/>
九日偏憐得句奇詩情惟許素秋知風塵落落誰青眼<lb/>
文采翩翩爾白睂閒品霜枝飛玉屑清分露氣倒瓊飴<lb/>
遥驚夜半揮毫處筆陣猶嫌刻漏遲<lb/>
　　風雅堂菊為從人髠去田御宿大㕘以詩見慰次<lb/>
　　　答<lb/>
<pb n="KR4e0236_WYG_005-62b"/>
忻分玉蕋帶霜來清豔元宜曲徑栽色映圖書堪寂寞<lb/>
香生几席足徘徊披心有客頻邀賞摩頂何人苦見催<lb/>
豈是使君一顧後漫将花事等閒開<lb/>
　　題馮當之茂才春雪齋次御宿韻<lb/>
春滿髙齊雪未䦨蕭然一榻此中安吳鈎拂拭分朝霽<lb/>
鄴架抽翻映夜寒人是瑶林呈積素詩成玉澗湧飛湍<lb/>
漫因郢曲憐孤調並奏於今有二難<lb/>
　　其二<lb/>
<pb n="KR4e0236_WYG_005-63a"/>
春雪霏霏覆畫闌美人幽况足相安文章堪與春爭麗<lb/>
氣韻原同雪並寒太液池邊浮瑞靄峨睂山半落清湍<lb/>
馮君收入空齋裏愧我留題得句難<lb/>
　　挽楊斗玉少㕘<lb/>
蒿里幽沉掩夕陽隴雲愁抱海天長賜帷自切明君惠<lb/>
裹革徒深義士傷血灑江氛終化碧骨埋冀野舊飛黄<lb/>
招魂欲賦重搔首風雨瀟瀟下白楊<lb/>
　　其二<lb/>
<pb n="KR4e0236_WYG_005-63b"/>
一柱天南正倚君俄驚地下促修文無人不欲歌黄鳥<lb/>
有母那堪舎白雲歴盡艱辛惟逺道到來愁慘獨孤墳<lb/>
闗河摇落逢秋暮滿目松楸對夕曛<lb/>
　　其三<lb/>
尋常死别已難禁况復知交感倍深郢曲昔曾先我賦<lb/>
楚詞今為弔君吟春風共啖紅綾餅流水誰聽綠綺琴<lb/>
一往頓成千載恨幾回清淚欲沾襟<lb/>
　　其四<lb/>
<pb n="KR4e0236_WYG_005-64a"/>
愁瞻素旐下荒原執紼傷心不可言梁獄上書應有恨<lb/>
楚臣作賦本多寃河山斗北千年氣風雨滇南萬里魂<lb/>
有友如余殊任俠安能為爾呌天閽<lb/>
　　秋興四首用田御宿大㕘韻<lb/>
落木蕭蕭葉漸稀客閒猶厭岫雲飛三秋卧病逢迎少<lb/>
十載為郎踪跡微兵火自餘松菊徑風霜不礙薜蘿衣<lb/>
故人漫切彈冠望為語西山蕨正肥<lb/>
　　又<lb/>
<pb n="KR4e0236_WYG_005-64b"/>
塞下悲風九月來亂餘天地不勝哀桑田漫訝成滄海<lb/>
池水曾聞是刼灰感奮有人應擊楫踈慵如我合銜杯<lb/>
祗憐病骨逢多難蒲栁那禁秋又催<lb/>
　　又<lb/>
伏枕頻聽秋漏殘轉思長夜正漫漫風雷未合飛龍劒<lb/>
煙雨何妨滯鶡冠縱酒劇憐三徑寂探詩清愛五峰寒<lb/>
即今髙卧仍多感一似崎嶇世路難<lb/>
　　又<lb/>
<pb n="KR4e0236_WYG_005-65a"/>
清閒深荷主恩遺况是東籬菊綻時最喜陶君能任俠<lb/>
翻疑楚客獨多悲一邱乆擅情堪放十畝粗安命未畸<lb/>
因憶承明趨侍者緋衣博得鬢絲絲<lb/>
　　秋夜不寐<lb/>
勞攘憑将一枕休却驚長夜轉多憂微霜鬢裏秋先到<lb/>
大火心頭曉尚流有我楚臣非獨醒何人天姥與同逰<lb/>
謾言世事如蕉鹿好夢憐今無處求<lb/>
　　又<lb/>
<pb n="KR4e0236_WYG_005-65b"/>
不寐愁看秋夜㝠幾回强起步空庭短檠特與心相照<lb/>
孤榻堪令眼獨青天有奇方常夢夢我饒慵病却惺惺<lb/>
無勞蛩語忩前聒殘漏清淒已足聽<lb/>
　　又<lb/>
欲倚寒忩半榻休深宵客緒正闗憂銅爐火燼茶煙冷<lb/>
紙帳香銷燭影流月落不堪把盞問河横未許泛槎逰<lb/>
豈因久斷長安夢一覺黄粱不可求<lb/>
　　又<lb/>
<pb n="KR4e0236_WYG_005-66a"/>
怯眠欹枕歎沉㝠露冷風淒葉滿庭客在窮途雙眼白<lb/>
家餘故物一氊青自驚病後同秋老誰遣愁來似月惺<lb/>
隣舎不知長夜苦頻将歌管惱人聽<lb/>
　　又<lb/>
秋暮愁心入夜偏呼樽覓醉浪逃禪五峰煙月餘詩料<lb/>
百畝桑麻足酒錢葉墜空階同我落霜添短髪合誰先<lb/>
不禁憑檻增惆悵徙倚明河欲曙天<lb/>
　　又<lb/>
<pb n="KR4e0236_WYG_005-66b"/>
獨寐惟余意久恬比來衾影自相嫌捩人已厭揮𤣥草<lb/>
逸我安能入黑甜月色可憐霜色似柝聲無賴葉聲兼<lb/>
不禁倚劍生悲壯斗下頻将紫氣占<lb/>
　　又<lb/>
頑愚長笑賦余偏秋思翻成黙照禪涼夜强斟求醉酒<lb/>
清風虚送買眠錢目光漫擬夏侯隱腹笥寜同邊孝先<lb/>
感激幸生明盛世華胥無夢愧堯天<lb/>
　　又<lb/>
<pb n="KR4e0236_WYG_005-67a"/>
薜蘿自分此生休何事偏銜楚客憂多病却憐饒暮氣<lb/>
獨醒豈敢附清流百年只合焚香坐四壁那堪秉燭逰<lb/>
欲賦悲秋為遣悶愁腸佳句苦難求<lb/>
　　又<lb/>
幽思真疑入杳㝠兀然中夜坐閒庭菊樽漫對陶顔綠<lb/>
藜火空迎阮睫青十載行藏嗟落落三秋懷抱恨惺惺<lb/>
撩人何處來𦍑管哽咽隨風斷續聽<lb/>
　　又<lb/>
<pb n="KR4e0236_WYG_005-67b"/>
輾轉寜闗意未恬自憐明發轉生嫌和丸敢昧從前苦<lb/>
啖蔗徒思向後甜椿樹有懷霜露並蓼莪空賦蔚蒿兼<lb/>
祗疑光顯非吾事為望熊羆有夢占<lb/>
　　又<lb/>
髙卧從矜林壑偏秋來不寐似枯禪捜吟豈是躭詩癖<lb/>
却飲非闗乏酒錢興至清芬憐菊晚病來零落懼蒲先<lb/>
坐深漸覺殘更盡幾㸃踈星淡逺天<lb/>
　　又<lb/>
<pb n="KR4e0236_WYG_005-68a"/>
中夜怦怦意未休不堪秋氣攪離憂澆腸渴欲吞宵露<lb/>
洗耳清思枕上流浣沐棲遲成小隱招提潦草負前逰<lb/>
空餘逺志覊塵網期向莊周夢裏求<lb/>
　　又<lb/>
泉石追尋任晦㝠幾看落葉舞閒庭風霜容易侵頭黑<lb/>
歲月艱難滯汗青養拙一邱人共棄息機午夜我常惺<lb/>
晨鐘暮鼓休相聒向日承明已厭聽<lb/>
　　又<lb/>
<pb n="KR4e0236_WYG_005-68b"/>
惟餘我與我相恬近狀支離我亦嫌時訝蛩鳴因甚苦<lb/>
每嗤蜂釀為誰甜笑啼豈合逢人易醉醒那堪涉世兼<lb/>
俯仰祗應歸獨覺茫茫岐路總難占<lb/>
　　又<lb/>
清宵爽氣小齋偏一榻蕭閒可悟禪歡賞幾虚逰野屐<lb/>
幽尋漫貸買山錢徵書不就髙思邈博物無能愧茂先<lb/>
客况眞同秋意索祗應搔首問青天<lb/>
　　又<lb/>
<pb n="KR4e0236_WYG_005-69a"/>
歸卧眞拚與世恬秋宵淒冷未須嫌有愁自覺風霜苦<lb/>
申旦安知睡夢甜世上滄桑俄頃易古來仕隱幾人兼<lb/>
江湖魏闕俱多得獨把行藏夜夜占<lb/>
　　又<lb/>
草堂竹簟自堪休豈為傷秋未解憂星影靜窺書幌入<lb/>
霜華清傍客衣流琴樽自負千秋意杖履行追五嶽逰<lb/>
永夜不眠緣底事區區於世總無求<lb/>
　　又<lb/>
<pb n="KR4e0236_WYG_005-69b"/>
兩眼驚秋不可㝠起隨竹影步前庭闗山月照千門白<lb/>
河漢天回萬里青最是人間今夜靜却思林下竟誰惺<lb/>
夜來秋憲傳新唱流水髙山未易聽<lb/>
　　又<lb/>
歸來魂夢久相恬困倚孤幃漫自嫌頸厭鶴長難學短<lb/>
味諳荼苦反疑甜人情冷與秋風並世路䝉如夜色兼<lb/>
怪殺屈原原未醒卜居何用拂龜占<lb/>
　　馮忝生侍御還朝有贈<lb/>
<pb n="KR4e0236_WYG_005-70a"/>
繡衣使者有殊庸攬轡今㸔報九重驄出吳門非衆馬<lb/>
<hi>侍御吳人</hi>劒來豐獄是眞龍皂囊已吐臺中氣白羽還銷塞<lb/>
上烽開府竚應承寵渥還将雨露灑堯封<lb/>
　　又<lb/>
氣節文章世兩難眞宜才子作言官時英爭覩囊中草<lb/>
大吏猶欽柱後冠按晉河山殊借色趨朝霜雪正生寒<lb/>
<hi>時方十月</hi>共知足副澄清志不忝鳴陽一鳳㸔<lb/>
　　焦涵一開府雲中賦贈<lb/>
<pb n="KR4e0236_WYG_005-70b"/>
名髙台鼎風流詘藻奪雲霞竹帛難天使文章兼事業<lb/>
君能才子復尊官行當自勒燕然石更有誰登漢将壇<lb/>
節鉞非榮君可貴范韓揚馬一時看<lb/>
　　又<lb/>
雲中舊是瀕戎地警息新當出塞時宵旰九重思鎻鑰<lb/>
瘡痍萬姓望旌旗交河躍馬鯨鯢戢廣野陳兵虎豹馳<lb/>
竚奏膚功膺簡畀願将鐃吹入歌詩<lb/>
　　留酌焦涵一於映碧園因邀田御宿同集<lb/>
<pb n="KR4e0236_WYG_005-71a"/>
風雅寥寥我輩存頻年河漢漫銷魂懷中明月寒相照<lb/>
匣裏清霜晚共論大白浮杯臨水榭太元題宇署山軒<lb/>
<hi>涵一為余題太元别境</hi>髙牙獨訝催行急一曲溪前夜色繁<lb/>
　　又<lb/>
溪水溪雲凍欲連空庭酌酒劇相憐春風十憶金門栁<lb/>
<hi>自乙丑相晤都門今經十載</hi>朔雪雙看玉井蓮<hi>晚步荷池又二公皆秦人</hi>並有襟<lb/>
期存世外何妨意興滿樽前却疑鼎足非吾事幾傍雌<lb/>
雄劒惘然<lb/>
<pb n="KR4e0236_WYG_005-71b"/>
　　冬日田御宿大㕘邀飲清宴堂晚復圍罏暢飲益<lb/>
　　　出内庖佐酒屬余病𠻳却飲為樊淑魯計部所<lb/>
　　　窘輒飲至醉即事<lb/>
霜清紫塞罷談兵月滿空庭照舉觥詞客都㤀天使重<lb/>
<hi>監視某在坐</hi>酒人獨有夜郎横<hi>淑魯黔人</hi>偶拈勝句吟懷爽忽得<lb/>
梟盧醉眼明縱飲那能寛病骨狂來吾亦渺浮生<lb/>
　　又<lb/>
盡捐苛禮叙從容雅集何妨命酌重蘭室晚擕人似玉<lb/>
<pb n="KR4e0236_WYG_005-72a"/>
㦸門初掛月如弓坐深徐榻殊堪下飲劇郇厨不厭供<lb/>
解道春風生滿席故敎此夜失嚴冬<lb/>
　　王樂齋以幕府劄從戎索詩為賦<lb/>
文雅風流已足觀援弓上馬亦桓桓不因有意麒麟閣<lb/>
安得無端鵕䴊冠匕首久從燕趙把刀頭莫向斗牛㸔<lb/>
自驚儒服兵機見知爾應登大将壇<lb/>
　　田御宿大㕘西歸有日小酌草堂樊淑魯計部同<lb/>
　　　集限韻<lb/>
<pb n="KR4e0236_WYG_005-72b"/>
相看欲别復何言對月堪銷此夜魂歸客遐心千里去<lb/>
隱人傲骨十年存鴈行把酒悲燕市龍塞談詩憶兎園<lb/>
南北天涯同努力重圖執手問華樽<lb/>
　　遣病<lb/>
病來不訝世緣奇久病翻知病却宜天上神仙如不病<lb/>
月中靈藥欲何為姓名已落時人忌詩句還生眞宰疑<lb/>
伏枕儘敎儒雅廢漸還懵懂覺堪支<lb/>
　　送張深之歸里省親深之雅負奇任俠詩意頗涉<lb/>
<pb n="KR4e0236_WYG_005-73a"/>
　　　規勸知不足當一哂也<lb/>
北風吹冷透征裘河水凝愁凍不流雲遶髙都瞻大麓<lb/>
雪棼上館憶并州藏身莫遣千秋失有母須敎七尺留<lb/>
我意獨嫌君任俠等閒未可試吳鉤<lb/>
　　賦贈袁臨侯督學<lb/>
柏臺磊落振孤踪直道終應聖主容殿上昔驚人是虎<lb/>
斗間今識劒為龍文章自繫千秋業禮樂原推一代宗<lb/>
吾黨相期殊不淺河汾佳士正雲從<lb/>
<pb n="KR4e0236_WYG_005-73b"/>
　　午日偶成<lb/>
為逢午日集園亭遣興持杯杯轉停病後傷時思艾畜<lb/>
愁來覽物感蒲零綵絲疑效腸如縷紈扇應憐髩欲星<lb/>
浩渺忽看溪上水汨羅千載恨猶醒<lb/>
　　送盧靖寰大㕘之任西川<lb/>
雄風萬里動雙旌酌酒相看壮此行花發錦江明馹路<lb/>
雲浮玉壘度山城文翁舊化風應好漢檄新傳㓂未平<lb/>
到日定知經緯裕草堂遺老漫怦怦<lb/>
<pb n="KR4e0236_WYG_005-74a"/>
　　乙亥警<lb/>
去嵗㳺兵獵雁門雄闗虎豹自雲屯請纓漫切書生志<lb/>
聞鼓偏銷戰士魂草垜隂風吹白晝桑乾燐火照黄昏<lb/>
只今痛定方思痛又見煙塵滿冀原<lb/>
　　又<lb/>
頻年戎馬任縱横此日長驅氣轉盈兩鎮元戎爭料敵<lb/>
一時健旅盡嬰城樓煩磧外朝鳴角石嶺峰頭夜合營<lb/>
燕壁晉藩俱咫尺令人擊目淚如傾<lb/>
<pb n="KR4e0236_WYG_005-74b"/>
　　留别樊淑魯餉部用韻<lb/>
十年無復聽和鸞小草殊多此一端曾羨陶潛能解綬<lb/>
敢言貢禹愛彈冠天髙北闕風雲逺地逈西溪雨雪安<lb/>
强起不知緣底事馬頭秋色正餘寒<lb/>
　　九日同潘升允侍御薛行塢簡討宋泗洲驗封集<lb/>
　　　李龍門樞部宅漫賦<lb/>
帝城佳節足追陪良晤何妨結駟來千里一堂今把袂<lb/>
百年九日此銜杯龍山客好仍同健燕市花寒却早開<lb/>
<pb n="KR4e0236_WYG_005-75a"/>
拚醉盡忘歸去晚迢迢清漏漫頻催<lb/>
　　又<lb/>
登髙作賦本吾儔閒館清歡亦勝逰天入幽燕瞻上國<lb/>
地連豫晉憶并州<hi>李潘薛三公皆宦晉余亦曾令中土</hi>從敎月色開新爽<lb/>
莫遣邊聲起暮愁囬首闗河勞夢寐南雲北樹幾悠悠<lb/>
　　寜署壁間刻馬端甫公咏竹詩而竹與人俱不可<lb/>
　　　覩矣次以志感<lb/>
偶從題咏想琅玕春老空亭客夢寒渭水千竿何處挹<lb/>
<pb n="KR4e0236_WYG_005-75b"/>
沱陽三徑幾時看殘枝未許喧烏雀遺韻猶堪下鳳鸞<lb/>
惆悵此君不可作惟餘汗簡照心丹<lb/>
　　五言排律<lb/>
　　陳玉鉉給事入都寄贈十二韻<lb/>
聖代需鴻碩天街儼駟驂雄風空冀北大業起周南霄<lb/>
漢孤心映乾坤隻手擔𤨏垣秋冷烈彩筆夜清酣氣向<lb/>
豐城識珠從赤水探直疑雲可作戅比黯何慙猶憶同<lb/>
聨綬相期自盍簪解牛知絶伎捫蝨想雄譚世局今逾<lb/>
<pb n="KR4e0236_WYG_005-76a"/>
變時賢理未諳澤鴻方肅肅嵎虎復眈眈恤緯余空切<lb/>
回天爾獨堪遥聞旋上國聊此寄心函<lb/>
　　賦得看劒引杯長十韻<lb/>
别有臨觴意非闗飲興頻琴樽徒寂寞詩酒漫逡巡狎<lb/>
厭東山妓喧憎北海賔胸原饒磊塊世未息煙塵何物<lb/>
堪酧主斯時合致身龍精驚在握虎氣喜相親雷煥占<lb/>
非偶風胡辨獨真芙蓉鍔上燦霜雪匣中新睥睨懷仇<lb/>
齒盤桓念蹇屯連呼盡百斗此際意誰倫<lb/>
<pb n="KR4e0236_WYG_005-76b"/>
　　至日二十韻<lb/>
穀旦迎長至昌期應大來復臨三極轉泰履一陽回建<lb/>
子周為厯書雲魯有臺嚴凝初地拆寥落乍天開金翼<lb/>
馳南陸璇衡指北垓乾坤終不改日月故相催廣漠占<lb/>
風逺元㝠識氣該荔生乗歲亞梅歛待春魁真宰殊堪<lb/>
信浮生漫自哀有為皆駢拇不盡是枯荄半世吾将老<lb/>
兩儀爾更孩齋居探混沌兀坐辟喧豗淡取匏樽酌寒<lb/>
將爐火煨忝親多夙夜報國少涓埃久分魚鷗侣都忘<lb/>
<pb n="KR4e0236_WYG_005-77a"/>
鵷鷺陪懶疑能惜病拙敢望憐才意氣消三鼓行藏滯<lb/>
一雷緒添同繡線名斷異葭灰氷雪餘心在風霜任髩<lb/>
摧儘看時輩棄合付彼蒼裁<lb/>
　　七言排律<lb/>
　　至日南郊恭紀同徐嵋雲文選孫三如考功黄率<lb/>
　　　行騐封限韻<lb/>
祗天大禮三先甲罄地精誠七閱辰正厪殷憂連下土<lb/>
轉思至德合穹旻望靈夙戒勤将享奉贄親臨毖祀禋<lb/>
<pb n="KR4e0236_WYG_005-77b"/>
雲遶郊宫華似盖月依輦路碧如輪儒臣履舄聨雙珮<lb/>
衛士兠鍪挽六鈞氣肅牲牷登豆列光浮玉帛鼓鐘陳<lb/>
釐樽馨馥初将酒燎火輝煌不盡薪煖入管灰宵動玉<lb/>
漏催宫箭晚傳銀紫煙輕拂仙韶逺黄道重旋御仗新<lb/>
肅駕鳬趨環左掖慶成嵩祝徹中宸忭歡自叶迎陽義<lb/>
摶捖知回造物仁九塞無虞烽盡息萬年有道福長臻<lb/>
　　題先徽錄十韻<lb/>
　石瑶符鄉丈以先徽錄索詩余雅善瑶符且韙其事<lb/>
<pb n="KR4e0236_WYG_005-78a"/>
　為賦七言近體十韻未及登冊遽聞先慈之變遂成<lb/>
　逋負越一年瑶符以近遣行猶申前請因感其意不<lb/>
　可已輙取原草雪涕泚毫書已殆不能還視益知古<lb/>
　人蓼莪廢讀同此至情余於瑶符深矣<lb/>
漢代君家盛絶倫明時奕葉逺逾新一完白璧生庭玉<lb/>
兩獲元珠擅席珍出應禎祥同鳳覽誕繇仁厚並麟振<lb/>
積書早信兒能讀斷織嘗愁母見嗔弓冶相承䝉澤永<lb/>
壎箎迭奏此情真銜鱣座上儒風古擾雉田間吏術淳<lb/>
<pb n="KR4e0236_WYG_005-78b"/>
即墨不封翻是臯原思何病但宜貧瞻雲灑淚悲空罍<lb/>
傾日懷丹嘆穫薪邱壑尚堪容故我耕樵總不愧前人<lb/>
天心倘在偏衡慮世路難知漫愴神<lb/>
　　五言絶<lb/>
　　别友<lb/>
一樽風雨至孤劒暮雲横意氣知難老何妨萬里行<lb/>
　　山中雜吟<hi>九首</hi>
人跡真難到奇花自在生原皆天女散安得盡知名<lb/>
<pb n="KR4e0236_WYG_005-79a"/>
　　又<lb/>
引水遥通竈裁山曲抱牆髙樓窺樹逺虚牖納雲長<lb/>
　　又<lb/>
天畔數聲鐘聽之清思發獨起步空階但見空山月<lb/>
　　又<lb/>
細路何盤折重經碧蘚封鐘鳴知寺近只隔數重松<lb/>
　　又<lb/>
樹起不見山雲生不見樹來往翠微中衣濕非闗雨<lb/>
<pb n="KR4e0236_WYG_005-79b"/>
　　又<lb/>
空林寂無人清言共誰訂流水澗中鳴泠然動我聽<lb/>
　　又<lb/>
一片清涼石憑余任意眠歸來倘有意不用買山錢<lb/>
　　又<lb/>
留驂僧罷磬肅客寺敲鐘迎送能俱廢願將幽意容<lb/>
　　又<lb/>
輟巻入山來捜吟非自苦好景擕不去只合倩詩取<lb/>
<pb n="KR4e0236_WYG_005-80a"/>
　　七言絶<lb/>
　　郡城夜眺<lb/>
立馬城頭月未闌樓臺新霽暮空寒客心此際真悲壯<lb/>
指㸃欃槍仔細㸔<lb/>
　　贈相者<lb/>
誰将姑布動公卿洛下原來舊有聲一領青衣雙碧眼<lb/>
敎人到處説髯生<lb/>
　　其二<lb/>
<pb n="KR4e0236_WYG_005-80b"/>
曾聞早嵗遇奇人知汝傳來骨法真不為千金輕一决<lb/>
偏將物色到風塵<lb/>
　　送别蕭武子<lb/>
寳劒黄金贈逺人雄風萬里動車塵却憐一雨添離恨<lb/>
愁殺長亭酒數廵<lb/>
　　白鼻騧<lb/>
何處馳來白鼻騧銀鞍金勒總豪華笑㸔紅袖飄飄處<lb/>
道是垂楊第幾家<lb/>
<pb n="KR4e0236_WYG_005-81a"/>
　　結客少年塲<lb/>
長袖翩翩白皙郎紫騮斜控綠絲繮等閒來往青齊近<lb/>
為訪何人是孟嘗<lb/>
　　郊行有感<lb/>
澗底凍隂猶漠漠岸頭草色已芊芊袛緣物理分髙下<lb/>
不是春光有後先<lb/>
　　許州道口僕夫偶折牡丹一枝置輿中<lb/>
輿中忽見一枝春帶雨含煙自可人正是洛陽饒富貴<lb/>
<pb n="KR4e0236_WYG_005-81b"/>
窮途也得借花神<lb/>
　　蕭生瑶來自西昌訪余商邱十日辭去<lb/>
十載交逰感慨中清樽涼夜意何窮送行冷署仍前度<lb/>
猶有榴花似火紅<lb/>
　　其二<lb/>
匹馬匆匆出宋城主人相愛轉相驚知君欲續平原約<lb/>
十日追隨又逺行<lb/>
　　聞鴈<lb/>
<pb n="KR4e0236_WYG_005-82a"/>
秋滿長空月滿湖忽聽征鴈一聲孤逺來應解傳書信<lb/>
曾到鴈門闗下無<lb/>
　　聞笛<lb/>
闗山楊栁盡飄零逺客含愁夜獨醒何處風前三弄笛<lb/>
泠然清韻滿空庭<lb/>
　　聞柝<lb/>
涼夜孤燈客思焦柝聲和雨度寒宵荒村不是嚴更鼓<lb/>
為伴隂蟲送寂寥<lb/>
<pb n="KR4e0236_WYG_005-82b"/>
　　聞砧<lb/>
日落孤城秋氣深西風入夜轉蕭森飄來一片寒砧急<lb/>
敲碎離人萬里心<lb/>
　　送張志南再歸鴈門<lb/>
去年四月送君歸楊栁花飛㸃客衣今日送君春正早<lb/>
雪花却似栁花飛<lb/>
　　棲賢社<lb/>
十里青松一徑煙嵩陽老衲此安禪寛余許似淵明否<lb/>
<pb n="KR4e0236_WYG_005-83a"/>
賢社何妨繼白蓮<lb/>
　　澡浴池戲題口號<lb/>
聖水誰將澡浴名不知智慧幾人生日來刼火名山遍<lb/>
安得靈泉一洗清<lb/>
　　萬年氷<lb/>
誰斧凌隂結玉虹炎天赤日總難融緣何不與夏蟲語<lb/>
此地繇來無夏蟲<lb/>
　　竹林寺憶月川上人<lb/>
<pb n="KR4e0236_WYG_005-83b"/>
髙衲曾聞隱竹林應憐空翠似禪心一從寂後荒涼甚<lb/>
明月川前自古今<lb/>
　　廣宗寺<lb/>
靈鷲峰南半麓髙䕶持曾此荷宸褒殘碑漫訝沈苔蘚<lb/>
功德元逾銅瓦牢<lb/>
　　圓照寺<lb/>
圓照旌幢望欲遮我來空自問袈裟㫋<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>寂寞香花冷<lb/>
幾杵踈鐘撞晚霞<lb/>
<pb n="KR4e0236_WYG_005-84a"/>
　　羅㬋寺<lb/>
一路尋僧苦寂寥羅㬋寺裏漫相招番僧貌古言難曉<lb/>
一語都無意較饒<lb/>
　　閏中秋夜田御宿大㕘邀飲映碧園樊淑魯民部<lb/>
　　　以微恙未與書二絶見示依韻答之<lb/>
銀漢重看拂素盤依然清影遶䦨干如何不共春風坐<lb/>
露冷風凄覺夜寒<lb/>
　<lb/>
<pb n="KR4e0236_WYG_005-84b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白谷集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>白谷集巻一</head> <lb/>
    <p>
<pb n="KR4e0236_WYG_001-1a"/>
欽定四庫全書<lb/>
　白谷集巻一<lb/>
　　　　　　　　　　　　明　孫傳庭　撰<lb/>
　　疆事十可商疏<lb/>
題為廟筭當一無不毖疆事尚十有可商敬抒愚見恭<lb/>
請聖裁事自流氛煽亂殆閱十年發難之初賊勢甚小<lb/>
我兵日勦而賊勢益大今用樞臣楊嗣昌之議復措餉<lb/>
二百八十萬集兵十二萬付之督理及臣等各撫臣以<lb/>
<pb n="KR4e0236_WYG_001-1b"/>
圖大創謂滅賊在此一舉矣儻任事諸臣繇今之道迄<lb/>
無變計臣恐今之措餉二百八十萬豈多於向者已費<lb/>
之幾百十萬哉今之集兵一十二萬且不逮向者見調<lb/>
之九萬矣廟堂苦心而籌豈可再供一番嘗試而天下<lb/>
事又尚堪再誤乎臣不為臣等身家慮而為朝廷封疆<lb/>
慮葢事之可商者有十焉　一曰商兵夫𠞰賊須兵此<lb/>
必然之理也然兵必核實為我用否則紙上空談有兵<lb/>
亦與無兵等今各邉之精鋭以屢調盡空即欲照部議<lb/>
<pb n="KR4e0236_WYG_001-2a"/>
集兵不可得矣如使可得皇上但據督臣所奏兵數一<lb/>
細按之似督臣之所以應大剿者竟未有加於前也且<lb/>
榆鎮以聞警淹留寧鎮以被衂歸息皆不能即至夫兵<lb/>
力如故迅掃何期又况可憂不獨在無兵乎此其可商<lb/>
者一也　一曰商餉夫未籌兵先籌餉士馬所以貴飽<lb/>
騰也然必餉圖可繼餉始不窘今海内之脂膏已竭澤<lb/>
欲盡雖欲照部議徴餉未必如數矣即能如數皇上但<lb/>
據督臣所奏餉數一細覆之似兩部之所議以供兵三<lb/>
<pb n="KR4e0236_WYG_001-2b"/>
萬者必不能供二萬也且兵合於何日餉足於何期見<lb/>
支猶虞掣肘補欠更需時日調兵原期大𠞰餉將困於<lb/>
坐食又况可憂不獨在餉之難繼乎此其可商者二也<lb/>
　一曰商地夫用兵全在地利地利者我之所利而賊<lb/>
之所不利也向來賊勢張則四出困則歸秦賊之地利<lb/>
在秦明矣乃我又若惟恐賊之不得地利始則合督理<lb/>
之力而驅之於秦繼則儘一督之力而守之於秦環秦<lb/>
皆山也賊既據山為巢兵又視山為阱賊自安閒於山<lb/>
<pb n="KR4e0236_WYG_001-3a"/>
内兵殆坐困於山外賊掠糧而兵不能㫁賊之糧道兵<lb/>
屯日久所需米豆日益騰貴至不能支是逼賊於山不<lb/>
能窘賊反以自窘此勦賊之大病也樞臣四面六隅之<lb/>
議毋亦欲我殺賊有地賊逃生無地耳若竟如此賊將<lb/>
踞全秦為窟穴而四靣六隅㡬為空張之網矣此其可<lb/>
商者三也　一曰商時滅賊須審天時天時者我當其<lb/>
時則可勝賊當其時則可圖也賊夏秋則横冬春稍戢<lb/>
賊之時不在冬春明矣乃我若偏憐賊之窘於冬春而<lb/>
<pb n="KR4e0236_WYG_001-3b"/>
不肯乘機者無兵每嘆於冬初兵集已至於春杪屢值<lb/>
冬春我既無兵乘賊賊更乘我無兵不戰而賊愈鴟張<lb/>
强戰而兵或敗衂繇是賊益肆而我愈無如賊何兵無<lb/>
能為而賊所埀涎之城堡日任其攻刼竟付之不能問<lb/>
矣夫有圖賊之時我既錯過賊反狂逞此勦賊之大患<lb/>
也部臣計餉一年毋亦謂我之殺賊在此一年而賊之<lb/>
滅亡在此一年耳若竟如此雖再易年亦無望獲醜報<lb/>
訊而年復一年竟成不了之局矣此其可商者四也<lb/>
<pb n="KR4e0236_WYG_001-4a"/>
一曰商賊勦賊必需知賊而後賊可圖也賊動稱十萬<lb/>
動稱數十萬而老本精賊畢竟無幾今豫楚江北雖皆<lb/>
報有多賊乃賊之强者悉在秦然秦賊自闖王被擒蠍<lb/>
子塊張妙手就撫惟過天星闖將混天星三賊畧稱悍<lb/>
肆而三股精賊亦自寥寥無多也今我如畢智竭力日<lb/>
夜惟三賊是圖苐能於三賊了當一二股而秦賊便成<lb/>
破竹秦賊平而豫楚江北之賊便可傳檄定矣如不握<lb/>
定要領早從大頭顱處下手而泛泛從事賊必不可滅<lb/>
<pb n="KR4e0236_WYG_001-4b"/>
也夫賊雖無他志然原非善類未有竟不滅而竟無他<lb/>
志者臣不能不深憂其卒也此其可商者五也　一曰<lb/>
商我圖賊宜先知我我之滅賊非更有可待也地方破<lb/>
殘凡㡬人民殺戮凡幾猶可徐竢修復乃上下人心渙<lb/>
散黠卒窮民到處思亂是吾之可憂者不獨在賊葢自<lb/>
廿載供邊十年備㓂以來已悉索敝賦矣兹復議餉二<lb/>
百八十萬兵十二萬措辦之難為何如此番兵餉豈可<lb/>
輕於一擲耶當如卧薪嘗膽痛念此番兵餉非易使此<lb/>
<pb n="KR4e0236_WYG_001-5a"/>
番之兵餉不又似從前之虚擲而我之力尚可少舒我<lb/>
力舒而後來再有征繕猶可勉强供應也如不深維根<lb/>
本而悠悠如故後來之事益難矣夫我之元氣久索尚<lb/>
爾剋削不已寧有不危者乎臣又不忍深思其卒也此<lb/>
其可商者六也　一曰商剿覷定一股𠞰完一股此𠞰<lb/>
賊之要訣也今計不出此迎擊既畏賊鋒合圍又苦兵<lb/>
弱遂不得不殺零截尾以掩餙目前而𠞰不成𠞰矣不<lb/>
思賊即衆强自可設計以圖之葢賊無城郭自固原日<lb/>
<pb n="KR4e0236_WYG_001-5b"/>
日寄命於我驅之於必困之途取之於垂死之日王師<lb/>
所以有征無戰也如苐一彼一此争勝負於矢石之間<lb/>
即勝亦無闗於蕩平况未必勝乎專𠞰之責在督理之<lb/>
臣各撫臣止可恊心叅賛必不能随賊逺逐也此其可<lb/>
商者七也　一曰商撫懐之以徳懾之以威此撫賊之<lb/>
要著也向之歸命未必假我既有誘殺之嫌今之投戈<lb/>
未必真我已無堅拒之力遂不得不遷就籠絡而撫不<lb/>
成撫矣不思賊即真誠無他我亦須張威以待葢賊已<lb/>
<pb n="KR4e0236_WYG_001-6a"/>
窮極思返我惟有以懾服之則狐疑狙伺失其故智又<lb/>
乘其欲盡之勢迫以難犯之鋒乃可永消反側也如已<lb/>
恩窮威頓始望懐來於狡詐之軰即來亦難保其有終<lb/>
况必不來乎苐行撫耑責之各撫臣而督理惟宜一意<lb/>
𠞰殺庶不啟賊以輕視也此其可商者八也　一曰商<lb/>
將制勝之機在於擇將總鎮偏裨皆𠞰賊之將也乃能<lb/>
實實𠞰賊者幾人即左光先曹變蛟二帥一則頗能詳<lb/>
慎一則頗能勇徃然久歴行間究未能獨奏膚功而此<lb/>
<pb n="KR4e0236_WYG_001-6b"/>
外之庸碌者尚多也臣謂曹左暫堪驅䇿其餘亟宜裁<lb/>
汰失律者亟宜按以軍法以警衰惰即如臨洮總兵孫<lb/>
顯祖年暮無功㫁難姑容則凡如顯祖者均宜次第甄<lb/>
别此事之可商者九也　一曰商人戡亂之任在於得<lb/>
人督理巡撫皆辦寇之人也乃能實實辧寇者㡬人惟<lb/>
督理二人一則勞著征流自可劵諸已徃一則功成靖<lb/>
邉尤可信其將來其餘尸位應不乏人也臣謂督理併<lb/>
膺倚任其有不能辦寇者似宜亟行更易如臣傳庭心<lb/>
<pb n="KR4e0236_WYG_001-7a"/>
徒切而命實乖今且貽累督臣一事無成即或憐非禍<lb/>
始亦宜重加罪斥則凡似臣者皆不敢貪戀勝臣者亦<lb/>
不敢推諉矣此事之可商者十也以上十事伏祈穆然<lb/>
深思毅然獨㫁於一切事情宜廟堂裁决者即行裁决<lb/>
宜該部申飭者即行申飭於文武諸臣宜照舊留用者<lb/>
仍行留用宜覆議斥處者即行斥處懲前毖後改故圖<lb/>
新封疆之事或有瘳乎臣身在局中實見情形如此用<lb/>
敢備疏請裁期於在事諸臣力圖共濟非徒以條議塞<lb/>
<pb n="KR4e0236_WYG_001-7b"/>
責伏祈聖明全覧施行崇禎十年七月二十日具題八<lb/>
月二十七日奉㫖該部看議具奏<lb/>
　　報甘兵扺鳳併請責成疏<lb/>
題為恭報甘兵扺鳳臣遵㫖調度併請防擊一定之責<lb/>
成以便遵守事崇禎十年六月初一日准兵部咨為塘<lb/>
報成階𠞰賊級功等事該本部覆題奉㫖是這川兵應<lb/>
量撤量留著該督撫會商妥確速奏西鳳留王國靖兵<lb/>
専聽撫臣調度及川兵回日分别賞擢等事宜俱依議<lb/>
<pb n="KR4e0236_WYG_001-8a"/>
標旅屯軍併著該撫上𦂳募練務濟緩急不得遲延欽<lb/>
此欽遵抄出到部移咨前來隨經移咨督臣洪承疇會<lb/>
議去後除川兵撤發回蜀已經督臣另疏具題外其甘<lb/>
兵奉㫖給臣調度臣一面移咨督臣督發仍一面屢次<lb/>
移文王國靖催調今於七月十五日准督臣咨稱原任<lb/>
總兵王國靖統領甘肅官兵二千八百餘員名馬騾一<lb/>
千八百餘匹頭於五月二十五日自禮縣離營回鎮將<lb/>
選留實在官兵二千七十九員名馬一千三百二十八<lb/>
<pb n="KR4e0236_WYG_001-8b"/>
匹騾五十四頭俱交付甘肅原任副將盛畧統領於七<lb/>
月初八日自秦州啟行前赴鳳翔西安聴貴院調度其<lb/>
官兵應支廩糧馬騾料草自六月二十日以前俱於本<lb/>
部院軍前餉銀動給自六月二十一日起至七月初十<lb/>
日止共該廩糧料草銀四千五百八十八兩七錢六分<lb/>
已行布政司於収貯八九兩年新裁公費銀内支給其<lb/>
自七月十一日起應支廩糧料草則例總統副將一員<lb/>
盛畧日支銀五錢見任甘肅鎮夷遊擊一員趙用彬日<lb/>
<pb n="KR4e0236_WYG_001-9a"/>
支銀三錢甘肅總兵標下坐營都司一員葛勇日支銀<lb/>
二錢五分甘肅總兵標下旗鼓守備一員鄧萬鍾日支<lb/>
銀一錢八分加銜遊擊見任大平堡守備一員王萬䇿<lb/>
日支銀二錢五分加銜守備楊奎光等三員毎員日支<lb/>
銀一錢六分千總曹撒頼等二十一員每員日支銀一<lb/>
錢四分把總孫登魁等四十員每員日支銀一錢材官<lb/>
紅旗張六等一百一十一員名毎員名日支銀八分百<lb/>
總管隊大旗陳能等一百一十名毎名日攴銀七分軍<lb/>
<pb n="KR4e0236_WYG_001-9b"/>
丁一千七百八十九名每名日支銀六分馬一千三百<lb/>
二十八匹每匹日支料草銀八分騾五十四頭每頭日<lb/>
支料草銀五分以後聴貴院給發等因到臣該臣看得<lb/>
甘肅之兵奉㫖屬臣調度臣催取再四今始東來適寳<lb/>
雞屢報賊警臣即檄令屯駐鳳翔𠞰禦此兵共計二千<lb/>
七十九員名并馬騾月費餉七千二百餘兩計一年即<lb/>
該費銀八萬七千餘兩臣不得不照督臣原支則例按<lb/>
月支給督臣通計剿兵猶欲將甘鎮續調之兵併以予<lb/>
<pb n="KR4e0236_WYG_001-10a"/>
臣苐督臣會移臣手書謂甘兵非賊敵手臣查此兵隨<lb/>
征半載功級寥寥塘報可稽臣受防𠞰一面之寄安能<lb/>
全領非賊敵手之兵以圖僥倖於萬一查有部調鎮臣<lb/>
王威親統延兵南下威以宿將臨戎威聲紀律自與偏<lb/>
禆不同乞勅督臣將威兵留之西鳳佐臣防擊又可兼<lb/>
顧本鎮其甘鎮見到各兵内其中有應汰者臣清屯事<lb/>
竣刻下即親詣鳳翔逐名選騐分别去留約或可得千<lb/>
餘名臣聞延鎮整搠待調之旅亦僅千餘以此二兵合<lb/>
<pb n="KR4e0236_WYG_001-10b"/>
臣見在標兵併各防兵與臣所遣官市募者陸續齊集<lb/>
共可得馬步戰兵六千餘名臣必能於分防恊擊勉圖<lb/>
報効臣於此竊有請焉朝廷馭邊臣之法必責成分明<lb/>
然後賞罰畫一臣職任鎮撫奉皇上分防恊擊之命東西<lb/>
皆當兼顧勢不容騖東而遺西騖西而遺東理臣𠞰賊<lb/>
於東者也如理臣追賊近陜臣即應分防恊擊於潼闗<lb/>
督臣𠞰賊於西者也如督臣追賊過隴臣即應分防恊<lb/>
擊於鳳翔儻東西防擊各無隕越則臣可幸叨不譴如<lb/>
<pb n="KR4e0236_WYG_001-11a"/>
東西防擊或有不效則皇上治臣之罪以為督撫戒臣<lb/>
甘心焉此外不特潼闗之東臣不能越境東出即秦隴<lb/>
之西業有督臣大兵臣亦不能舎郤根本與督臣盡聚<lb/>
西偏如今嵗春夏間督臣提五鎮之兵𠞰賊於隴右臣<lb/>
居守省會西鳳郡邑幸得晏然即有零騎窺逞臣檄偏<lb/>
師一擊賊即踉蹌西遁數月以來臣雖苦無兵實未悞<lb/>
事邇奉嚴㫖與督臣一併議處恩威出自朝廷臣子豈<lb/>
敢餙避然犬馬㣲忱亦欲仰邀天鍳竢有處分部咨另<lb/>
<pb n="KR4e0236_WYG_001-11b"/>
疏剖陳外臣思地方之責成若不分明則廟堂之賞罰<lb/>
何以畫一伏祈勅部覆議分别責成除漢興商雒臣已<lb/>
前疏籲請復設鄖撫專轄外自今以徃如令臣遵奉屢<lb/>
㫖於潼闗西鳳之間調度兼應即以調度之效不效定<lb/>
臣之功罪惟命抑或念督臣久勞行間宜令督臣彈壓<lb/>
於潼闗西鳳之間使臣提分防恊擊之孤旅隨賊專𠞰<lb/>
臣亦不敢不惟命總期於責成分明賞罰畫一臣非敢<lb/>
擇便非敢避難惟有竭智畢能以求仰分聖憂於萬一<lb/>
<pb n="KR4e0236_WYG_001-12a"/>
而已若似今者督臣提五鎮之兵𠞰賊於西臣在省防<lb/>
守近省千里内毫未有失一旦併干聖怒使臣惶惑無<lb/>
措則此後臣將何以自免也統祈聖明鑒裁施行崇禎<lb/>
十年七月二十六日具題八月二十七日奉㫖該撫親<lb/>
統甘兵恊𠞰已有㫖了這延兵留鳳事宜及分别責成<lb/>
以定功罪該部看議速奏<lb/>
　　糾參婪贓刑官疏<lb/>
題為刑官委署婪贓遵勅先行挐問事臣惟𠞰寇必先<lb/>
<pb n="KR4e0236_WYG_001-12b"/>
安民而安民尤在察吏臣備員秦撫每於詰戎討寇之<lb/>
餘晷益厪察吏安民之本圖故屢飭所屬郡邑凡問理<lb/>
詞訟不許濫贖加罰徴収錢糧不許勒収羡耗日用買<lb/>
辧不許虧累行户榜示諭禁再三嚴切尤於署篆各官<lb/>
諄諄加意詎有貪黷恣肆如署涇陽縣事慶陽府推官<lb/>
何守謙其人者涇陽一邑為三秦富庶之區前任知縣<lb/>
王珵先經臣備察論劾臣慎重此缺不敢輕率擬補而<lb/>
西安丞倅寥寥無可委署藩司因議借才鄰郡以守謙<lb/>
<pb n="KR4e0236_WYG_001-13a"/>
調委臣據詳批允謂本官必知刻勵自愛或不至染指<lb/>
羶地臣以邇來吏治日汙秦中尤甚恐徴収索羡錮弊<lb/>
難除宻諭守巡兩道單騎親徃掣櫃拆騐隨據分守闗<lb/>
内道李虞䕫掲報親至涇陽抽騐各里収完在櫃糧銀<lb/>
每櫃抽騐二封每兩除正數外有加収羡耗三四分有<lb/>
五六分者有原収數少者却於流水簿并封袋揑寫數<lb/>
多者其餘在櫃銀兩尚未盡拆等因乂據稟稱自本月<lb/>
初七日以前収者何推官拆訖無可查考惟自初八日<lb/>
<pb n="KR4e0236_WYG_001-13b"/>
以後者貯櫃無幾抽掣數封秤兌每兩正數之外餘者<lb/>
多寡不一至少不下三分至多不過六分另單呈覽中<lb/>
有一櫃係収書作弊簿封與銀數不符見發糧㕔究擬<lb/>
另報臣又訪得本官婪肆多端復將單欵事跡並被害<lb/>
證佐姓名開發該道就近秉公親審明確呈報一面令<lb/>
該道先將収完在櫃糧銀公同教官逐封秤兌通完縂<lb/>
算原該正數若干外加羡耗若干並將収糧原等及拆<lb/>
騐之等嚴追封解去後隨據該道呈報該本道共同西<lb/>
<pb n="KR4e0236_WYG_001-14a"/>
安府通判余昌祾該縣教官李連芳等親詣該縣堂將<lb/>
前抽騐銀封騐明本道原判硃封即追原収銀等三把<lb/>
將各里銀櫃共一十一箇逐一拆騐秤兌正數銀二百<lb/>
八十九兩五分一厘八毫外加羡耗銀一十四兩五錢<lb/>
二分總計毎兩外加耗銀五分屢經申飭之後尚有此<lb/>
數就此計算本官任内共収銀二萬三千七百四十二<lb/>
兩二錢零共外加羡餘銀一千一百八十七兩一錢一<lb/>
分其前収過銀兩已經起解恐所加之數尚不止此今<lb/>
<pb n="KR4e0236_WYG_001-14b"/>
將収銀吏趙參張光顯田國璽原収銀等三把固封呈<lb/>
解拆騐之等係民間私等恐與天平不合請乞本院查<lb/>
審將三等發布政司較合等因臣面審趙參供稱何推<lb/>
官原定等子每兩比民間重三分秤時又髙擡六七分<lb/>
大約每兩重一錢先因百谷里花户成光徳納銀六錢<lb/>
八分拆銀輕少責二十板枷號二日身死是實又據張<lb/>
光顯供稱何推官平素火耗原有加一今囬慶陽因本<lb/>
院告示嚴禁令戸房吏分付上糧花户從今秤平些是<lb/>
<pb n="KR4e0236_WYG_001-15a"/>
實又據田國璽供稱何推官自枷死花户成光徳後因<lb/>
火耗輕少又挐三櫃四櫃九櫃十櫃十一櫃花戸羅安<lb/>
等約十餘人各責二十板十五板不等將十一櫃九櫃<lb/>
十櫃各問有力杖罪六分自此以後花户俱加火耗毎<lb/>
兩以民間等子在加一以外以降發法馬毎兩約加六<lb/>
七分又封銀不論多少俱要成錠因此百姓所費逐多<lb/>
又供秤銀若是平了何推官便説就是買賣也沒有這<lb/>
様平秤之理等情各供明白及將解到原等與布政司<lb/>
<pb n="KR4e0236_WYG_001-15b"/>
法馬較兌所差無幾恐此等猶非収糧原等并將各吏<lb/>
所供火耗輕少拘挐花户枷號斃命及納銀無論多寡<lb/>
俱要傾銷成錠情節并行該道與原發單欵一併審明<lb/>
確報去後今據該道將臣原發單欵<hi>計十四欵</hi>逐一審<lb/>
明登答呈報前來併粘連已故知縣王光翰妻曹氏武<lb/>
生樊聖謨當舖行王周斗行張萬庫告狀四紙同審明<lb/>
犯証申解到臣臣復行親審無異該臣看得秦吏至今<lb/>
日固稱數摘之𤓰而秦民至今日更無可剜之肉連嵗<lb/>
<pb n="KR4e0236_WYG_001-16a"/>
均輸助餉派徧九州皇上獨俯聽臣言特免陜西者誠<lb/>
以十載兵荒之殘黎實有旦夕難保之勢不得不稍留<lb/>
一息以養將來回蘇之脉如聽不肖有司朘削吞噬而<lb/>
莫之問則皇上破格所免與微臣痛哭所請者不且毫<lb/>
無及於小民而止飽此輩之囊槖耶慶陽府推官何守<lb/>
謙司理既有察吏之權握篆更受保民之寄乃不聞潔<lb/>
已惟知谿壑是盈且加以殘民豈但簠簋不飭憑奸僧<lb/>
為線索賄賂潛通視民命如草菅枷責立斃尤可異者<lb/>
<pb n="KR4e0236_WYG_001-16b"/>
以縣令之妻忠將之母㷀㷀孀嫠望八埀死而本官無<lb/>
端拶指慘目傷心又何有於武生樊聖謨之橫加責罰<lb/>
也本官酷以濟貪㫁難逃於三尺除遵奉勅諭一面先<lb/>
行挐問外謹將審寔事欵備列糾參其慶陽推官員缺<lb/>
勅下吏部速選嚴限到任臣謹會同按臣謝秉謙合詞<lb/>
具題崇禎十年七月二十六日具題八月二十七日奉<lb/>
㫖何守謙即盡法追擬具奏員缺速補該部知道<lb/>
　　恭報官兵兩戰獲㨗疏<lb/>
<pb n="KR4e0236_WYG_001-17a"/>
題為恭報官兵兩戰聨㨗事據分守闗西道李公門塘<lb/>
報大天王合陵雁等賊塘馬逼犯寳雞地方請兵援𠞰<lb/>
適甘兵奉調東來已至岐山臣隨飛檄副將盛畧速返<lb/>
鳳翔偵賊勦殺臣亦即親提標兵前徃調度乃以天雨<lb/>
連綿至八月初二日臣統兵西發本日據副將盛畧塘<lb/>
報七月二十四日官兵至寳雞渭河迤南八廟天王村<lb/>
伐峪與賊大天王賽闖枉等對敵斬獲首級九十八顆<lb/>
等因到臣臣復諭令該將乘勝鼓勵務期盡殱賊衆旋<lb/>
<pb n="KR4e0236_WYG_001-17b"/>
聞賊被創之後猶屯渭河南伐峪八廟等處臣思賊在<lb/>
河南宜從盩郿進兵且賊方隄防河北正可掩其無備<lb/>
首尾夾擊一鼓剪滅臣隨提標下馬步官兵一千八百<lb/>
餘員名介馬星馳又檄監紀同知張京督内丁二百名<lb/>
併咸陽駐防參將尤㨗都司賀英守備馬虎官兵七百<lb/>
一十六員名悉赴盩郿恊𠞰至初三日俱抵盩厔臣隨<lb/>
發隨征守備薛見龍從盩厔渡河與副將盛畧約期夾<lb/>
攻去後至初五日夘時臣督兵行至郿縣聞盛畧已於<lb/>
<pb n="KR4e0236_WYG_001-18a"/>
初四日殺賊獲功隨據該將報稱八月初四日官兵至<lb/>
賈家村與賊鏖戰斬獲首級二百三顆等因到臣又節<lb/>
據分守闗西道副使李公門塘報相同該臣看得大天<lb/>
王等賊從徽秦東犯逼近寳雞督臣洪承疇大兵方扼<lb/>
闖過等賊於階成臣檄甘兵剿擊一戰得㨗臣復悉索<lb/>
標下馬步從盩郿而西迎賊之前期會甘將以圖夾擊<lb/>
乃師方次郿而甘兵再戰復㨗之報已至賊兩創之後<lb/>
竄伏山峪似欲西奔臣馳渡鳳翔調度官兵兩路搜討<lb/>
<pb n="KR4e0236_WYG_001-18b"/>
儻奔軼不逺更無别股賊黨為之聲援則此賊必落彀<lb/>
中矣甘兵久在隴右未立功績一入鳳而兩戰兩㨗雖<lb/>
賊僅數千亦以新來之氣可鼓耳副將盛畧都司葛勇<lb/>
並應叙錄而葛勇斬臨陣退縮一卒遂使軍氣大振功<lb/>
尤足多随征參將趙用彬加銜遊擊王萬策旗鼔守備<lb/>
鄧萬鍾加銜守備楊奎光中軍祁功偉千總盛𦙍昌等<lb/>
均應彚叙獲功軍丁臣即照例賞給用示鼓勸臣繕疏<lb/>
將發九月初九日晩據都司葛勇差塘丁口報本日早<lb/>
<pb n="KR4e0236_WYG_001-19a"/>
該將遵臣屢檄期約標兵從顧川一帶偵探大天王等<lb/>
賊會剿間忽見南山有馬賊無數執打大旗絡繹出峪<lb/>
循渭河南岸東走有賊營走出一人因販椒被擄乘空<lb/>
逃出稱出峪之賊係闖將過天星混天星賽闖枉四隊<lb/>
六隊八隊小紅狼等十數大股合力東來賊自寅至酉<lb/>
尚未走盡東西寛約四十餘里聲勢甚猛次日酉時又<lb/>
據守備薛見龍報稱徽秦東來大賊於初九日三鼓從<lb/>
東石家嘴探河口看賊之向徃從東路行又於初十日<lb/>
<pb n="KR4e0236_WYG_001-19b"/>
寅時從益門鎮出來之賊俱徃東行兩日尚未走盡等<lb/>
情臣於數日前即聞督臣督左曹兩帥大兵駐劄禮縣<lb/>
賊日近縣城索戰若大兵不勝賊必倒東直犯涇三内<lb/>
地今賊果東矣大兵消息尚未知何如臣惟闖過等賊<lb/>
與大兵相持於階成山中者七八月氣熖風聲並非昔<lb/>
比各賊固多有借之以為名者此東來出峪之賊亦未<lb/>
必即係闖過然據報兩日之間自寅至酉尚未走盡其<lb/>
衆可知憶去冬今春賊盡聚西鳳即闖過等賊其衆亦<lb/>
<pb n="KR4e0236_WYG_001-20a"/>
未至此當其從咸陽東窺涇三闖過糾諸股之賊合力<lb/>
狂逞臣提寥寥標旅猶能扼之使西使此賊即闖過也<lb/>
則是賊勢未嘗少减而尤少増使此賊非闖過也則闖<lb/>
過之勢又不知若何而賊衆之猖獗愈不可言矣且聞<lb/>
西禮之賊尚有未盡東者如此賊之來竟無𠞰兵尾其<lb/>
後督臣止分臣甘兵二千晉蜀之餉尚未解到分文臣<lb/>
新増之兵雖竭蹶募練焉能一蹴就緒乃欲以獨力支<lb/>
此猖獗之寇豈易易也且初八九等日節據潼闗道禀<lb/>
<pb n="KR4e0236_WYG_001-20b"/>
混十萬老回回等賊已至陜州塘馬撒至閿鄉有河南<lb/>
王都院陸兵道督兵追𠞰勢必入秦儻東西之賊合謀<lb/>
並犯更可寒心除臣馳檄西鳳州縣固守城池併行潼<lb/>
闗道督闗門及韓郃防兵賛畫司務㕔陳繼泰督鄉兵<lb/>
馳赴堵禦外臣惟有酌量緩急徃來調度謹先馳報上<lb/>
聞伏乞埀鑒崇禎十年八月十一日具題九月二十一<lb/>
日奉㫖據報甘兵再㨗闖過混十萬等賊東西交逞俱<lb/>
有㫖了該撫須嚴加秣厲相賊形勢與督理二臣恊力<lb/>
<pb n="KR4e0236_WYG_001-21a"/>
夾𠞰蚤奏蕩平不得借口弛缷該部知道<lb/>
　　降處陳謝併瀝下忱疏<lb/>
奏為臣罪䝉恩降處恭陳謝悃併瀝下忱事崇禎十年<lb/>
八月初六日准吏部咨為馳報平鳳商雒賊情暨聞石<lb/>
漢二邑賊寇入城事准兵部咨該巡按陜西監察御史<lb/>
謝秉謙題前事等因奉㫖據奏賊突涇鎮南窺西屬又<lb/>
商雒紛告軼入石漢不聞疾救玩延流毒殊可痛恨該<lb/>
督撫身膺鉅任遵限蕩平何在俱著議處仍一面嚴飭<lb/>
<pb n="KR4e0236_WYG_001-21b"/>
鎮將互援分討窮搜盡殱速底廓清如再僨誤諸將定<lb/>
立置憲典不宥其興安傳報情形該撫還確查馳奏該<lb/>
部知道欽此欽遵移咨到臣該本部覆題看得流賊横<lb/>
軼漢中時日不為不久攻克石泉因而圍困漢隂民命<lb/>
旦夕正宜調發兵將救焚拯溺迺督臣洪承疇撫臣孫<lb/>
傳庭二臣均膺討賊之任坐視城陷置赤子於淪亡咎<lb/>
將誰諉相應各降二級照舊戴罪剿賊自贖等因奉㫖<lb/>
洪承疇孫傳庭著各降二級照舊戴罪剿賊自贖欽此<lb/>
<pb n="KR4e0236_WYG_001-22a"/>
欽遵抄出到部移咨到臣臣不勝感激不勝惶悚除恭<lb/>
設香案望闕叩頭謝恩外臣竊惟秦事當壊亂之極實<lb/>
㣲臣受事之初臣自銜命入闗所見所聞皆堪浩嘆臣<lb/>
已自分有必得之罪然私意挽回補救雖非臣力所及<lb/>
而頂踵捐糜臣所素矢逾嵗以來率一旅標師東援西<lb/>
擊恨不立奏蕩平其僥倖所成徃徃出於臣力之外臣<lb/>
不敢老師也皇上給臣餉銀六萬兩臣直欲當幾百十<lb/>
萬之用支用經年猶未告匱此外𠞰餉未嘗分費錙銖<lb/>
<pb n="KR4e0236_WYG_001-22b"/>
臣不敢糜餉也鞏漢所屬雖失事屢聞苐非在大兵行<lb/>
𠞰之地即係撫治分轄之區他如西鳳平慶等府幸皆<lb/>
保全寧謐臣不敢貽誤地方也凡此皆皇上所素鑒舉<lb/>
朝所共知惟是藍田之變兵叛標下就中委曲臣茹苦<lb/>
難明實臣之罪乃䝉皇上矜其乖蹇特賜寛宥自此以<lb/>
外臣竊謂可幸無罪矣頃因按臣謝秉謙有馳報平鳳<lb/>
賊情一疏臣奉有議處之㫖臣皇皇莫知所措續接部<lb/>
咨因賊攻剋石泉圍困漢隂將臣與督臣洪承疇併議<lb/>
<pb n="KR4e0236_WYG_001-23a"/>
各降二級戴罪𠞰賊自贖覆奉俞㫖其涇鎮西屬之有<lb/>
無失事商雒之曽否軼入該部並未議及想已知之悉<lb/>
矣惟是石泉漢隂之攻陷俱在大兵入漢之後爾時臣<lb/>
止慮彼中米貴餉絶特促布政司那借餉銀七千兩於<lb/>
標兵數百名内選撥二百名徒步分擕從黑水峪解漢<lb/>
接濟至於大兵救沔後奔亡之賊猶能攻陷兩邑與夫<lb/>
民命之旦夕咫尺大兵猶待臣迅發將領馳赴此豈臣<lb/>
意料之所及也如所云均膺討賊之任臣敢謂非臣之<lb/>
<pb n="KR4e0236_WYG_001-23b"/>
任第討賊之所必需有三曰兵也餉也權也委付均則<lb/>
責成亦均臣之均與不均不待臣言之喋喋固盡在聖<lb/>
明鑒照中矣况即委付原均而東西逺近必有區别寧<lb/>
臣之敢於坐視乎為法受過臣所甘心故臣初奉嚴㫖<lb/>
即有寧重無輕寕㫁無疑之請苐該部擬議之際權衡<lb/>
㣲覺未審恐罰臣不足以示後來之警則臣之所重惜<lb/>
也若夫不即褫斥仍許臣𠞰賊自贖此實皇上鼓勵之<lb/>
洪仁臣雖駑劣不敢不竭蹶從事其能逭過與否臣莫<lb/>
<pb n="KR4e0236_WYG_001-24a"/>
能自必惟恃聖明在上無微不矚朴忠鯁念終當仰荷<lb/>
憐詧也為此謹奏崇禎十年八月初九日具奏九月二<lb/>
十一日奉㫖地方功罪督撫均屬一體孫傳庭著同心<lb/>
共濟力圖殱𠞰毋得諉缷該部知道<lb/>
　　奏報賑過饑民并發牛種銀兩數目疏<lb/>
奏為遵㫖行賑已竣謹會疏奏報事崇禎十年二月初<lb/>
三日准户部咨該臣題為秦民窮困已極相率走險可<lb/>
虞懇特沛殊恩奠安危疆事該本部覆題本年正月初<lb/>
<pb n="KR4e0236_WYG_001-24b"/>
十日奉㫖覽奏秦省災荒至極民不聊生深惻朕懐亟<lb/>
宜賑恤但目今部庫匱詘兹特發御前銀三萬兩再著<lb/>
太僕寺發銀二萬兩光禄寺發銀一萬兩該部撥給車<lb/>
驘著忠勇營中軍李應忠星夜押解會同該撫按相度<lb/>
緩急設法救濟務令饑民得沾實惠事完報銷如奉行<lb/>
不善及乘機作弊者據實參奏仍查災重之處停徴錢<lb/>
糧併飭地方有司實心拊循不得虚應故事欽此欽遵<lb/>
移咨前來臣即檄行陜西布政司督令被災州縣確查<lb/>
<pb n="KR4e0236_WYG_001-25a"/>
應賑饑民户口三月初四日欽使賫銀六萬兩到省暫<lb/>
停布政司聽候分發臣同監臣李應忠按臣謝秉謙仰<lb/>
遵明㫖會同商確除慶陽臨洮二府屬州縣兵荒未若<lb/>
西安等府州縣之甚者不遍賑外將西安鳳翔延安平<lb/>
凉興安漢中鞏昌六府一州所屬兵荒州縣逐一詳酌<lb/>
分别應賑量賑先以里甲之多寡州縣之大小擬註銀<lb/>
數及取冊已到復為裒益其在鞏昌府屬者臣等與甘<lb/>
肅按臣黃希憲一體移會緣流寇擾害道路多梗齎冊<lb/>
<pb n="KR4e0236_WYG_001-25b"/>
發銀勢難齊一有從山谷間道陸續投冊者臣等即陸<lb/>
續會議銀數一面行布政司分撥解發一面行各該道<lb/>
府委亷幹官員公同監臣分遣把牌併該州縣掌印官<lb/>
分鑿包封逐名㸃散有臨時不到或别有事故者即扣<lb/>
銀繳還毋容混冒至秦韓兩藩貧宗與衛所牧監窮軍<lb/>
亦皆報冊求賑葢罹災實與民同徃例原皆併賑是以<lb/>
臣等亦酌議量賑其荒殘最甚州縣貧民無力耕種者<lb/>
仍各酌給牛種令每十人同領銀一十五兩俟其収獲<lb/>
<pb n="KR4e0236_WYG_001-26a"/>
二年後止照原數還官収貯仍備賑貸之用今事已報<lb/>
竣總計賑濟過極次貧宗貧生貧民貧軍共九萬八千<lb/>
一百三十九人共散過賑饑銀五萬六千四百八十四<lb/>
兩三錢共給過牛種銀三千六百五十八兩六錢七分<lb/>
二項共用銀六萬一百四十二兩九錢七分内一百四<lb/>
十二兩九錢七分係秤兌多餘之數臣惟三秦荒盗頻<lb/>
仍哀此下民非死於賊即死於嵗其顑頷未盡而僅延<lb/>
視息者葢已無幾矣不惟含鼔非其故即耕鑿亦鮮其<lb/>
<pb n="KR4e0236_WYG_001-26b"/>
人郡邑集鎮强半邱墟阡陌田園祇餘蓁莽一二孑遺<lb/>
皆竄伏於土穴山洞之中掘草根刳樹皮以果腹甚至<lb/>
有人相食者各省災祲困苦未有若斯之極仰䝉皇上<lb/>
特允臣等之請沛發多金遣使遥臨渙綸逺播鳩形鵠<lb/>
面咸戴皇恩山谷水濱盡沾聖澤人心賴以維繫即天<lb/>
意亦賴以挽回葢自欽賑既頒之後西鳳近地遂得風<lb/>
雨無愆來年有穫此實皇上軫恤災黎感格天心之所<lb/>
致也其十年分災甚之處如漢中興安與鞏屬數處寇<lb/>
<pb n="KR4e0236_WYG_001-27a"/>
擾最久斗米價至兩餘所有應蠲應緩錢糧已經兩按<lb/>
臣疏請奉㫖止酌量蠲緩存留然漢中興安及鞏昌兵<lb/>
荒最甚之處一切錢糧俱萬難催徴至西安鳳翔平凉<lb/>
所屬之商雒隴扶涇崇等處殘破已極遽難望荒蕪於<lb/>
有秋近按臣謝秉謙復以商雒五屬軍餉賦役全書生<lb/>
員優免三項具題矣其餘應免錢糧并延安旱災雹災<lb/>
俱俟西成之後勘確重輕分數同漢興鞏昌臣等通行<lb/>
酌議題請外今將賑過人數銀數及發過牛種臣謹會<lb/>
<pb n="KR4e0236_WYG_001-27b"/>
同監臣李應忠按臣謝秉謙黃希憲合疏具奏至臣等<lb/>
於欽賑未至之先按臣曽發倉糓分賑臣於山陽鎮安<lb/>
藍田三縣行司府措給過賑銀共一千兩然為數涓滴<lb/>
未敢溷列上聞為此謹奏崇禎十年九月初四日具奏<lb/>
本月二十六日奉㫖已有㫖了該部知道<lb/>
　　報寶郿剿撫㨗功疏<lb/>
題為恭報大捷事先是大天王等賊從徽秦東掠鳳寳<lb/>
我兵兩戰兩捷斬三百餘級賊敗入顧川山谷臣抵鳳<lb/>
<pb n="KR4e0236_WYG_001-28a"/>
翔仍督標兵與甘兵兩路搜討間又有棧道出峪之賊<lb/>
從寳雞渭河南岸東犯又潼闗道報混十萬等賊已近<lb/>
閿鄉勢將西闖闗門臣酌量東西緩急調度堵禦情繇<lb/>
已於八月初一日具疏奏聞随准督臣洪承疇手書謂<lb/>
東犯之賊係小紅狼蠍子塊餘黨及臣詢差官李明謂<lb/>
闖過混諸賊亦俱東犯臣亦即於十一日移文督臣并<lb/>
按臣謝秉謙會調大兵東來合剿随據統領甘兵都司<lb/>
葛勇報稱出棧諸賊選精兵渡渭窺探虚實都司即率<lb/>
<pb n="KR4e0236_WYG_001-28b"/>
蕃漢兵丁擒獲活賊一名來山虎縛解到臣臣面審據<lb/>
供出棧之賊係猛虎中斗星闗索一練鷹闖事王奎木<lb/>
狼黄巢闖將等股欲繇盩鄠渭華一帶徑下河南臣諭<lb/>
來山虎爾賊頭闖王等已就戮蠍子塊等已就撫今放<lb/>
爾回去宣布恩威有能改邪歸正者皆待以不死若有<lb/>
好漢准隨營殺賊有功一體給賞如執迷不悟本院督<lb/>
大兵盡行𠞰滅不直殺爾一人釋放去後十二日午時<lb/>
據原發寳雞探賊塘撥守備薛見龍報稱本日寅時賊<lb/>
<pb n="KR4e0236_WYG_001-29a"/>
到髙店蔡家坡放火等因據此臣見賊漸東犯如過省<lb/>
南則鄠藍臨渭一帶震驚如渡渭北則興咸涇三等處<lb/>
可憂因一面檄行監紀同知張京督同參將尤㨗等統<lb/>
延兵於寳雞堵扼賊後臣提標甘二兵從岐扶渡盩厔<lb/>
馳抄賊前迎𠞰以盩厔地稍平衍便於衝擊本日酉時<lb/>
師次岐山當夜有中斗星領步賊哨頭草上飛的名揚<lb/>
威來投稟稱來山虎䝉本院不殺放歸故小的捨妻子<lb/>
來降又供各賊欲東犯河南等情十三日臣行次扶風<lb/>
<pb n="KR4e0236_WYG_001-29b"/>
據鳳翔府通判陳元勛推官張鳳鳴差役押被擄難民<lb/>
杜孝孝齎猛虎等八頭目乞撫稟帖到臣臣一面給示<lb/>
開諭一面鼓勵兵將赴武功渡河衝殺十四日臣至武<lb/>
功報賊復西退二三十里十五日臣復移咨督臣催發<lb/>
𠞰兵從鳳寳東下與臣東西夾擊至十六日又據原發<lb/>
郿縣探賊塘撥守備薛見龍報稱從賊營投來頭目翻<lb/>
山鷂等一十四名并帶男婦六十四名口馬騾驢八十<lb/>
匹頭查翻山鷂係前賊闖王舅子臣審明收撫隨差千<lb/>
<pb n="KR4e0236_WYG_001-30a"/>
總張世强前去猛虎等營招諭十七日張世强回稱行<lb/>
至河上與賊宣布招撫徳意見各賊雖口稱願降仍行<lb/>
搶刼似有潛徃東行消息等情是日又據潼闗道報稱<lb/>
混十萬等賊仍在閿靈一帶屯劄等因十八日寅時又<lb/>
據塘撥守備薛見龍報稱賊在髙店等處圍攻堡寨甚<lb/>
急等因臣自至武功大雨三日是日少晴臣即提兵渡<lb/>
盩厔進𠞰途中又據監紀同知張京報稱大天王等賊<lb/>
從楊家河出口捉住鄉民盤問猛虎等賊今在何處要<lb/>
<pb n="KR4e0236_WYG_001-30b"/>
去合營卑職即於十七日發内丁并延兵前去衝殺斬<lb/>
獲首級一十五顆生擒二名日晡賊始逃奔上山等因<lb/>
臣於十九日五鼔提兵從盩厔馳至郿縣東三十里槐<lb/>
芽鎮遇賊我兵奮勇衝殺賊敗西返日暮収兵次早臣<lb/>
至郿縣據分廵闗内監軍道僉事王文清塘報斬獲强<lb/>
壯賊首四顆生擒一名射死無數収獲强賊九名等因<lb/>
臣慮賊仍東潰一面檄潼闗道丁啓睿併標下賛畫司<lb/>
務陳繼泰從藍田一帶差塘撥逺探如賊潰敗或賊有<lb/>
<pb n="KR4e0236_WYG_001-31a"/>
從東路奔逃者該道即督闗門防兵該㕔即督民屯等<lb/>
兵設伏堵賊一面督官兵於二十一日進攻賊據阻不<lb/>
出二十二日賊頭闗索一練鷹復具稟令難民張義投<lb/>
臣乞撫臣仍給告示差鄉導趙士學等徃諭并偵賊頭<lb/>
住址及賊中虚實二十三日賊復遣書寫岑彭等二名<lb/>
齎稟赴臣投見臣察彭願撫最真授計於彭使搆賊相<lb/>
圖去後二十四日賊遣精兵近縣窺探臣發馬兵數隊<lb/>
馳殺陣斬二級活擒馬賊三名審明梟斬是夜岑彭約<lb/>
<pb n="KR4e0236_WYG_001-31b"/>
同賊精兵數十人潛驅馬騾出營來投臣即於二十五<lb/>
日發兵分四路進𠞰賊憑髙瞭見先發老營入峪留精<lb/>
兵賊倚山待敵我兵馬步並進奮勇仰攻鎗砲齊發賊<lb/>
不能支敗退上山我兵奪嶺大戰獲捷據監軍道王文<lb/>
清塘報共斬强壯馬賊五十二顆生擒一十三名塘報<lb/>
間又據降丁翻山鷂赴本院稟稱鷂先年隨闖賊時曾<lb/>
在扶風醴泉地方埋銀二處醴泉埋銀處所記識不真<lb/>
扶風城下埋銀處所至今猶能記憶乞行差人押赴該<lb/>
<pb n="KR4e0236_WYG_001-32a"/>
縣掘取等情䝉本院差官郭鳴鳳李國艾押同鷂并行<lb/>
令扶風縣印官同赴原埋銀處所眼同鷂等掘取去後<lb/>
本月二十七日隨據該縣申稱卑職同差官及降丁街<lb/>
民掘出銀四大錠二百兩碎錠六百九十三兩共銀八<lb/>
百九十三兩同衆稱兌包封解赴軍前等因䝉本院驗<lb/>
明給賞翻山鷂等各降丁銀一百兩餘銀發監収㕔貯<lb/>
庫充餉訖等因復探賊自殺敗狼狽已極循山西遁臣<lb/>
又星夜移文督按二臣會催𠞰兵從西面堵擊使賊進<lb/>
<pb n="KR4e0236_WYG_001-32b"/>
退無路至二十八日二鼔有臣先後差役李玘均等同<lb/>
督臣差役賷督臣回文到臣臣閲督臣密字謂親提左<lb/>
曹等兵於二十八日早至寳雞據報猛虎中斗星大天<lb/>
王三賊合營俱屯聚寳雞以東楊家店本日辰刻具圅<lb/>
會兵間傳聞賊已向西行走未知何如賊情變幻時刻<lb/>
不定若果向西逼近寳雞二三十里官兵勢又不容等<lb/>
待延遲不速𠞰以至失此機會希即傳齊官兵先量發<lb/>
馬步各兵若干執火器速赴斜峪山口鳴砲扼堵再督<lb/>
<pb n="KR4e0236_WYG_001-33a"/>
大兵從東徃西擊殺若左曹等兵一殺則各賊勢必東<lb/>
竄正所謂東西夾𠞰可必成功如或今二十八日午未<lb/>
時以後賊苗頭未盡向西來未甚廹近寳雞則此中官<lb/>
兵必不先動必以今夜二更發兵二十九日黎明到賊<lb/>
處𠞰殺本院官兵亦即於今晩定更時發行次日黎明<lb/>
同到賊所東西夾𠞰等因臣當即傳齊各將掌號發兵<lb/>
西馳合𠞰去後據監軍道王文清塘報到臣又據監紀<lb/>
同知張京報稱二十九日進𠞰各營共斬賊級八百餘<lb/>
<pb n="KR4e0236_WYG_001-33b"/>
顆生擒一百餘名又招投降上天虎等賊五百名内精<lb/>
賊一百五六十名俱到鳳翔闗廂住宿等因又據總兵<lb/>
左光先曹變蛟差人口稱相同除左光先曹變蛟等營<lb/>
斬獲功級聽督臣具題外九月初一日又據潼闗道塘<lb/>
報八月二十五日探得豫中之賊老營仍在地名中原<lb/>
西留東留魯山等村屯劄塘馬到秦村傷人八口復至<lb/>
永泉鎮離閿鄉止二十里等因到臣該臣看得臣之振<lb/>
旅而出也為大天王一股也其衆僅數千臣擬調度標<lb/>
<pb n="KR4e0236_WYG_001-34a"/>
甘二兵夾擊盡殱乃臣提標兵方出甘兵已遵臣先檄<lb/>
兩戰獲捷斬首三百有竒故臣扺郿而賊已西臣遂渡<lb/>
渭入鳳欲另畫攻圍之計以盡賊而忽報大賊出棧葢<lb/>
即猛虎中斗星等賊也各賊哨目頗多猛虎則代蠍子<lb/>
塊中斗星則代闖王統其黨衆以稱老掌盤子者也賊<lb/>
出棧即遣賊撥渡河直瞰寳雞甘營都司葛勇率親丁<lb/>
生擒其領撥之來山虎解臣訊之知賊欲繇盩鄠歴渭<lb/>
華徑犯河南臣釋之使復還賊營宣布朝廷恩威以開<lb/>
<pb n="KR4e0236_WYG_001-34b"/>
其來歸之路而携其死戰之心臣一面提師東旋從武<lb/>
功渡河於盩厔川中迎擊比來山虎去而草上飛隨投<lb/>
未幾賊目翻山鷂亦以來山虎之言率其精兵併男女<lb/>
六十餘人繼至翻山鷂乃與俘賊闖王相伯仲而久以<lb/>
驍雄敢戰聞者也當小紅狼投降之後衆議欲以山鷂<lb/>
統其衆因闖將總掌各賊之盤惡其勇力儕已乃以中<lb/>
斗星統之此賊歸而中斗星之衆皆不能自保矣賊復<lb/>
具稟求撫臣亦佯應之而惟决計以圖盩厔迎擊之舉<lb/>
<pb n="KR4e0236_WYG_001-35a"/>
及臣武功阻雨三日賊猶逡巡寳郿之間又報攻尅堡<lb/>
寨臣恐秋禾遍野賊或據險久屯臣遂於十八日渡河<lb/>
十九日從盩赴郿忽遇賊於槐芽鎮賊之塘馬與我之<lb/>
塘馬方見而賊之老營即隨其後官兵奮力撲賊賊䕶<lb/>
老營各輸死鬬苦戰半日僅斬賊數級賊老營漸登山<lb/>
賊乃引去官兵亦以日暮収營是夜臣與監軍道臣王<lb/>
文清率官兵露宿本鎮臣復懸賞遣竒兵姚敬邢公夜<lb/>
入賊營借撫行間而賊目孟絶海又率其妻孥隨姚敬<lb/>
<pb n="KR4e0236_WYG_001-35b"/>
等來投絶海乃蠍子塊營中之錚錚出色者當張鎮被<lb/>
陷時賊得其蟒甲三領蠍子塊與存孝及絶海各分其<lb/>
一今絶海猶披之其勇力可知此賊歸而猛虎之衆亦<lb/>
莫不相顧震悚次日報賊西折臣督官兵至郿偵𠞰而<lb/>
賊屯郿之南山下西踞五丈原東接洪河南倚斜峪闗<lb/>
各山口北則石河稻畦圍遶其前臣於二十一日發兵<lb/>
誘戰賊恃險不出我兵空返臣復諮度地形宻籌用間<lb/>
用竒之著使鄉導趙士學徃復賊所盡得賊中情形及<lb/>
<pb n="KR4e0236_WYG_001-36a"/>
賊首居停之所二十三日晩賊復遣其書寫岑彭等叩<lb/>
臣乞撫而岑彭盡輸賊情於臣願為臣用臣宻授彭意<lb/>
彭唯唯而去次日賊遣精騎近城窺探臣發馬兵數隊<lb/>
縛斬五人甲馬併獲是夜彭遂率其同謀歸正之唐守<lb/>
玘等驅賊馬騾偕來而賊頭闗索之戰馬在焉彭至言<lb/>
賊甚窘畏各頭目共議出山而羣賊憚險不從臣於是<lb/>
日晩分派標甘等兵於二十五日之五鼓四路並進賊<lb/>
方日夜懼臣進𠞰每至夜半即發老營入山精賊鞴馬<lb/>
<pb n="KR4e0236_WYG_001-36b"/>
待戰兵方出郿賊已偵覺狡伏兩翼從中迎敵勝則肆<lb/>
彼長驅敗則誘我入伏不意臣兵分路而徃埋伏之賊<lb/>
計無所施只得分頭接戰官兵奮勇披殺立斬其哨隊<lb/>
精鋭數十級敗遁上山我兵亦乘勝攻山追歴數嶺賊<lb/>
之滚崖落澗者紛紛無數慮馬騾悉為我得自行砍傷<lb/>
與推入崖澗者無算我兵争欲乘勝窮追而山徑益險<lb/>
不可踰不得不収兵囬營賊自是東犯之謀寢而西折<lb/>
之形見乘夜起發老營循山而徙營於寳雞之南山精<lb/>
<pb n="KR4e0236_WYG_001-37a"/>
賊找撘窩舖狙伏山頭以防臣蹴其後時尤捷之兵雖<lb/>
駐防寳雞而為數不多不能出竒制勝臣屢咨督臣請<lb/>
兵夾擊督臣慎宻東來禁絶行旅即臣請兵之差役亦<lb/>
慮其漏洩不肯先發於二十七日之夜至寳雞次日近<lb/>
午裁書約臣於二十九日黎明夾𠞰賊距郿逺而寳近<lb/>
故督臣期臣兵於定更時發左曹等兵於二鼓發乃差<lb/>
使不能飛馳書至時已二鼓臣得之固知臣即發兵已<lb/>
遲然喜賊之必可大創也不覺從榻中躍起葢竭賊之<lb/>
<pb n="KR4e0236_WYG_001-37b"/>
力止防東邊若西邊則不惟不及防且不及知出其不<lb/>
意大捷必矣急傳各將掌號啟行諭以即不能依期馳<lb/>
至賊所但能扼賊東奔之路併嚴防諸峪使賊毋軼出<lb/>
俾左曹得以趕盡殺絶亦即各將之功比兵行則已三<lb/>
更矣途中復有石河稻田各兵將纔歴﨑嶇復行沮洳<lb/>
心徒急而不能前也辰時至釣魚臺則見賊已登山左<lb/>
曹大兵已擒斬近千収兵劄營甘營都司葛勇憤無賊<lb/>
可殺見山頭有賊堅欲攻山匹馬先登樵徑狹仄馬實<lb/>
<pb n="KR4e0236_WYG_001-38a"/>
難行徒步徃從者數人而已勇之夷丁擠擁山下方尋<lb/>
路急進而勇已中林莾伏賊之矢落馬殞生各丁痛恨<lb/>
搜林斬獲六級負勇回營各兵収劄山下總兵曹變蛟<lb/>
聞各兵至亦領兵四隊至山前與盛畧等相見而返畧<lb/>
等本日統兵回郿是夜賊從山内奔竄次日發塘出哨<lb/>
並無一賊復差步撥乘夜入峪哨探行百里外無所見<lb/>
憶此賊初出益門鎮時氣焰風聲不可嚮邇旁觀者皆<lb/>
以衆寡不敵為臣危之即督臣寓書於臣亦言此賊若<lb/>
<pb n="KR4e0236_WYG_001-38b"/>
與大天王合則甘肅等兵迎敵宜慎臣擒獲來山虎訊<lb/>
賊之情言將犯省會闖闗門東去中州臣為髪竪眦裂<lb/>
陳師鞠旅迎頭苦戰臣每曉諭各兵將以迎頭之與截<lb/>
尾苦戰之與掩襲其難易懸絶人所共知然蕩平之功<lb/>
必應從迎頭苦戰做起則各兵將之有志功名者亦必<lb/>
應從迎頭苦戰做起各將兵但能迎頭苦戰即斬馘無<lb/>
多亦必從優叙錄故各將鼔鋭諸兵奮勇槐芽鎮之役<lb/>
力遏潰决使不得東下臣復於就中用間設竒頗費籌<lb/>
<pb n="KR4e0236_WYG_001-39a"/>
畫幸頼皇上威靈屢發皆中賊之戰馬歸我營廏賊之<lb/>
積金歸我帑藏賊之心腹爪牙歸我部曲且各兵將殱<lb/>
鋭逐北不避險阻使賊膽落西折逼賊之老營於西牽<lb/>
賊之精兵於東以成左曹數月來未有之大捷逺則河<lb/>
南之郡邑無虞近則盩鄠華渭之禾稼可保目前滿篝<lb/>
滿車轉盼即千倉萬箱諸將之功不可没也使賊從峪<lb/>
徑狼狽西出督臣復發偏師遄徃扼擊於徽鳯要險之<lb/>
處此賊其無噍類矣臣已移咨督臣謂當以左曹大兵<lb/>
<pb n="KR4e0236_WYG_001-39b"/>
仍偵闖過各賊所在馳赴圖𠞰而以臨洮總兵孫顯祖<lb/>
及副將賀人龍之兵待此賊於徽鳳之間掩擊度督臣<lb/>
必有定畫臣因西賊既敗遁而豫賊之在閿靈者猶眈<lb/>
眈西窺未已督臣大兵見在鳳翔郿縣斗城兵難久駐<lb/>
遂令監軍道王文清督甘兵駐盩厔留標兵駐鄠縣臣<lb/>
暫回省彈壓兼料理闗門之防如此賊仍出峪東窺臣<lb/>
仍介馬星馳赴盩厔調度一日可至所有迎頭苦戰屢<lb/>
捷之諸將如甘營統兵副將盛畧遊擊趙用彬旗鼓守<lb/>
<pb n="KR4e0236_WYG_001-40a"/>
備鄧萬鍾加銜遊擊王萬䇿加銜守備楊奎光崔朝印<lb/>
王宗義中軍祁功偉千總盛𦙍昌盛𦙍祥葛衛國卜言<lb/>
免張士英標下綂兵調征參將王永祥隨征原任參將<lb/>
解文英統兵後左營實授都司僉書李國政郝光顯實<lb/>
授守備張文耀調征守備李遇春王世惠督陣守備千<lb/>
把總郭鳴鳳王加福魯自友知事錢士芳參謀武清周<lb/>
中軍千把總實授守備黨威楊豹李文奎監軍道中軍<lb/>
鍾鳴豐俱應從優議叙内李國政𠞰賊最久上嵗十二<lb/>
<pb n="KR4e0236_WYG_001-40b"/>
月華渭潼閿𠞰混十萬等屢著捷功今嵗正月以孤兵<lb/>
入山解商雒之危𠞰撫皆有成效此畨聨絡將士督陣<lb/>
衝鋒又居中䇿應得本官之力最多臣標下别無大將<lb/>
獨恃有本官宜量加遊擊銜以示鼓勵至陣亡都司葛<lb/>
勇臨敵身先士卒且晁峪之戰手刄退縮之大旗軍丁<lb/>
馬尚徳而諸兵奮戰獲捷又親縛賊撥之來山虎臣特<lb/>
破格旌賞勇益鋭意當先遂欲攻大帥不攻之山躍馬<lb/>
巉巖隕命鋒鏑殊為可惜除臣賞棺収殮親行致祭仍<lb/>
<pb n="KR4e0236_WYG_001-41a"/>
應題請優卹以慰忠魂伏乞聖鑒施行為此具本謹題<lb/>
崇禎十年九月初四日具題本月二十六日奉㫖據報<lb/>
郿寳合捷具見督撫同心調度將士戮力行間著乘勝<lb/>
極力夾𠞰净此賊氛毋氣盈弛懈復縱他逸兵部馬上<lb/>
馳諭其有功陣亡兵弁著察議具奏<lb/>
　　恭報司務㕔練兵併請闗防馬匹疏<lb/>
為題請闗防馬匹事准兵部咨遵奉明㫖行據標下賛<lb/>
畫司務陳繼泰呈詳到臣該臣看得用兵莫善於土著<lb/>
<pb n="KR4e0236_WYG_001-41b"/>
莫不善於逺調臣童而知之自入秦疆疢心寇患而兵<lb/>
單餉匱無力驅除恨不倣古人寓兵於農之意以握根<lb/>
本之圖而収蕩平之效惟是邇來之寇狂逞多年精强<lb/>
慣戰實不易與每思標本兼舉之計方議募調邊兵以<lb/>
資目前之摧陷而又清練屯兵徐圖自强臣實非敢薄<lb/>
土著而貿貿逺求也臣查司務陳繼泰請纓一疏不禁<lb/>
稱快繼准部咨以繼泰充臣標下贊畫俾其募練土著<lb/>
三千隨臣征𠞰臣既幸於無兵之日得兵又幸臣所有<lb/>
<pb n="KR4e0236_WYG_001-42a"/>
志而未逮者可於本官見之施行准部議云西安州縣<lb/>
募有自守之兵一縣三四百名嵗費銀六七千兩故臣<lb/>
於本官未至之先行司議將近省州縣民兵摘取二千<lb/>
名即以原有工食充餉各州縣工食每兵每日有三分<lb/>
四分五分之不等臣令一遵部議悉准五分聽本官至<lb/>
日選練支給如所取民兵不能如本官之意即聽其汰<lb/>
回令扣解工食候本官另募則在各州縣不徒養無用<lb/>
之兵在本官自可得見在之餉其挑揀教訓又一任本<lb/>
<pb n="KR4e0236_WYG_001-42b"/>
官為之臣惟樂觀厥成併不掣本官之肘此外臣有清<lb/>
出屯軍所給鎗銃砲藥一一精備正當分營團練之時<lb/>
撥給本官一千名與民兵合練俾成勁旅三千以禆征<lb/>
𠞰兹時將三月臣有鳯翔之行臣尚恐簡訓或有未<lb/>
周不肯輕試其鋭留防省城後恐豫賊西犯秦賊東逸<lb/>
惟令本官於潼藍之間張聲設疑乘敝擊惰戒勿輕與<lb/>
接戰葢臣方期本官以大用而不敢令其汲汲漫為也<lb/>
今䝉行查據本官申報選収各州縣解到民兵九百六<lb/>
<pb n="KR4e0236_WYG_001-43a"/>
十名本官自募官生材勇九百七十名并臣所發屯軍<lb/>
九百六十二名計數幾於三千不為不多閲日已過八<lb/>
十不為不久又謂訓以百日之功可効半臂之力臣謂<lb/>
本官既從實地做實事即百日之期亦可無限本官肝<lb/>
膽意氣勃勃無前皇上惟執本官之言以責本官之效<lb/>
苟能裨補廓清即稍需時日非遲也乃本官又以茶馬<lb/>
闗防功賞三事為請臣惟衝突須馬故𠞰兵皆以馬三<lb/>
步七為率本官鋭意殺賊不欲以尋常鄉兵自格且云<lb/>
<pb n="KR4e0236_WYG_001-43b"/>
所選官生兵丁併屯兵内熟練弓矢精通劍㦸善於馬<lb/>
上技藝者屈指千餘皇上於本官既不惜破格鼓舞將<lb/>
為各省練用土著之倡豈靳此茶馬千匹使本官詘於<lb/>
前鋒而安於後應也臣所那凑逺市西馬千餘匹見在<lb/>
募到邊丁數百虚䇿以待其未到而需馬者猶多本官<lb/>
亦知臣馬無幾不能分給故特求茶馬應請勅下兵部<lb/>
將本年解京茶馬二千匹内撥給本官一千匹以展其<lb/>
才此一千匹之路費草料該銀三千五百兩亦祈併給<lb/>
<pb n="KR4e0236_WYG_001-44a"/>
本官以充數十日草料之費其以後不足者臣即以𠞰<lb/>
餉動給至於本官文移動闗錢糧兵馬須有闗防應請<lb/>
勅下禮部鑄頒若夫功賞銀兩臣標下原無額設本官<lb/>
之兵但能立功豈患乏賞臣請於𠞰餉内一體那給似<lb/>
不必另請專設也再照本官原請募兵三千今三千内<lb/>
有臣發屯軍一千名臣祇以屯軍亦皆土著又不煩措<lb/>
餉而其人之年貎勇力不讓募兵且器械精備似尤過<lb/>
之臣故撥令並用如目下臨敵𠞰禦募兵果逺勝於屯<lb/>
<pb n="KR4e0236_WYG_001-44b"/>
兵臣願為本官另行措餉使其募足三千之數且不但<lb/>
三千即盡皇上所給之𠞰餉臣悉倚本官俱募土著以<lb/>
速奏蕩平用力逸而収功大又不至釀釁貽憂臣何憚<lb/>
而不為也至於因用民兵扣取其原有工食臣祇以既<lb/>
有此民兵有此工食即其兵不若本官自募之兵而其<lb/>
工食豈不可為本官自募之餉莫非地方之物力莫非<lb/>
朝廷之錢糧何必𠞰餉始為餉而付此項於虚糜也此<lb/>
實臣區區節縮苦心然亦本部文私鬬公戰之意而行<lb/>
<pb n="KR4e0236_WYG_001-45a"/>
之耳統祈聖明鑒裁施行謹奏崇禎十年九月初六日<lb/>
奏十月初一日奉㫖該部看議具奏<lb/>
　　報降丁掘獲窖銀疏<lb/>
題為續報降丁掘獲窖銀事臣昨提兵於郿寳間擊𠞰<lb/>
出棧諸賊収獲降丁翻山鷂等據翻山鷂供先年隨闖<lb/>
賊時曽在扶風醴泉地方埋銀二處醴泉埋銀處所記<lb/>
識不真扶風城外埋銀處所至今猶能記憶乞行差人<lb/>
押赴該縣掘取等情隨經臣差官押翻山鷂至扶風同<lb/>
<pb n="KR4e0236_WYG_001-45b"/>
該縣知縣宋之傑掘獲銀八百九十三兩解至軍前臣<lb/>
給賞各降丁一百兩餘銀七百九十三兩發監収㕔収<lb/>
貯充餉業經臣於報捷疏中附奏在案續據翻山鷂稟<lb/>
稱醴泉埋銀處所雖記識不真若至彼相度形勢尚可<lb/>
掘挖等情據此臣票委參謀武清周押同前徃醴泉縣<lb/>
同該縣印官掘取去後今據該縣知縣韓景芳申稱䝉<lb/>
委武清周押降丁翻山鷂等到縣卑職即同委官并降<lb/>
丁翻山鷂等至窖銀處所掘出原窖銀兩眼同秤兌共<lb/>
<pb n="KR4e0236_WYG_001-46a"/>
二千九百一十三兩九錢封裹貯庫等因據此臣行令<lb/>
於内給賞翻山鷂併衆降丁劉君槐等三百五十兩俾製<lb/>
買甲馬隨征報効其所餘二千五百六十三兩九錢貯<lb/>
庫為照降丁畨山鷂的名拓攀髙乃前俘賊闖王髙迎<lb/>
祥心腹至戚而其智力亦與迎祥相頡頏者也迎祥於<lb/>
八年九月屯擾西鳳其所刼掠之貲捆載不盡者悉穴<lb/>
藏於扶醴空濶之地諸賊皆不與知惟令攀髙知之迨<lb/>
迎祥成擒於盩厔而攀髙逺遁於漢南今始從棧道出<lb/>
<pb n="KR4e0236_WYG_001-46b"/>
峪感臣不殺其夥賊來山虎之恩率衆來歸遂舉迎祥<lb/>
所瘞之金一一首出掘獲查窖銀處所於扶則在郊闗<lb/>
之外於醴則在園野之間乃攀髙等記憶既真不敢私<lb/>
起頗能守法輸誠臣用敢即動原銀從優給賞俾製買<lb/>
甲馬隨征効用由此或能格面格心得其死力為我用<lb/>
亦未可定除給賞各丁外先後二次共存銀三千三百<lb/>
五十六兩九錢俱應充餉或作軍前功賞之需統俟事<lb/>
完同兵餉彚册報銷謹題崇禎十年九月十三日具題<lb/>
<pb n="KR4e0236_WYG_001-47a"/>
十月初八日奉㫖知道了先後掘獲銀兩著充兵餉賞<lb/>
功等用彚册報銷該部知道<lb/>
　　清屯第三疏<lb/>
奏為㣲臣清屯事竣三秦永利已興彚報前後清出實<lb/>
在兵糧數目事竊惟清屯之舉臣不揣謭劣謬欲修舉<lb/>
祖宗久湮之成法於患貧患寡之時為足食足兵之計<lb/>
矢志殊迂用力匪易今幸邀寵靈克副愚忱竟臻成效<lb/>
以兵則向欲為省會四門各索乘障之三百人而不可<lb/>
<pb n="KR4e0236_WYG_001-47b"/>
得今則於前後左三衛清出實在營軍九千三百三十<lb/>
八名於右䕶衛除旗軍校尉七百八十名外清出實在<lb/>
修工軍二千五百一十七名悉年力精壯營軍已分六<lb/>
營團練修工軍已撥令増築省㑹三闗矣此臣清出實<lb/>
在之兵數也以餉則向盡四衛之嵗入支都司衛所廩<lb/>
俸雜費及標下家丁二百月餉竒兵千人加糧而猶虞<lb/>
不足今則於前後左三衛清出課銀一十四萬五千二<lb/>
百四十二兩零於右䕶衛清出本色麥米豆一萬三千<lb/>
<pb n="KR4e0236_WYG_001-48a"/>
五百五十六石零今夏課銀已將完而本色亦見行徴<lb/>
収至原兌各軍未起課之地應納丁條草馬等銀共四<lb/>
千五百八十一兩零猶不在内此臣清出實在之糧數<lb/>
也是役也兵不煩募徴苐稽之㫁殘之尺籍遂得萬二<lb/>
千餘修我戈矛事乃畚鍤在將來終不敢謂戰則不足<lb/>
在今日已可謂守則有餘餉不假摉泒苐復自奸宄之<lb/>
槖囊遂得一十五六萬兩石金盈於帑粟充於庾在目<lb/>
前可支繁匱之軍興在後日可禆富强之永計矣至於<lb/>
<pb n="KR4e0236_WYG_001-48b"/>
酌其便於人情留其餘於地力故當經畫之初已無難<lb/>
於慮始即經撓亂之後竟無害於觀成葢臣籌度逾年<lb/>
確有主見經營數月㫁在必行遂使二百載相沿之弊<lb/>
竇摉滌無餘億萬年不涸之利源流通㒺既臣於是益<lb/>
信天下無不可為之事而自今以徃凡有心為朝廷任<lb/>
事者亦不至以臣之多事無成為戒矣然其所以成始<lb/>
而成終者非臣一手一足之力所能辦除原任西安府<lb/>
推官今行取王鼎鎮當臣初舉此意本官即力賛其可<lb/>
<pb n="KR4e0236_WYG_001-49a"/>
行及奉臣檄則直窮蠧壊之根不避羣小之忌精心擘<lb/>
畫定力擔當始事之功獨居其最臣已於第一次清屯<lb/>
疏内題敘奉有准與優叙之㫖聽部考選外如分守闗<lb/>
内道副使李虞䕫接管清理不狥情面至於軍户地户<lb/>
争訟之案情偽百出剖㫁公明至各衛之册籍繁多毎<lb/>
衛輙至十餘本而分郡分邑縷析於三十六州縣者毎<lb/>
本輒經數造而續清續發毎州縣又輒至數畨紛紜浩<lb/>
繁本官必經手經目勞績鮮儔叙酬宜厚此外督徴州<lb/>
<pb n="KR4e0236_WYG_001-49b"/>
縣當屯政修明之始能加意奉行有裨軍國大計與尋<lb/>
常嵗額遵例催辦者不同應照完課次第并行甄叙内<lb/>
如長安縣知縣賈鶴年清操軼俗催徴有法首先報完<lb/>
夏課以為諸有司之倡咸寕縣知縣宋屺留心督催夏<lb/>
課遵限報完鄠縣降級知縣張宗孟悉心調劑使軍佃<lb/>
悉得其平不急争一日之早完獨深圖長久之至計而<lb/>
夏課報完亦不落後渭南縣署印西安府同知王明福<lb/>
奉文之初有一二奸徒妄思延抗本官擒首惡枷責示<lb/>
<pb n="KR4e0236_WYG_001-50a"/>
警旬日之内遂報完三千餘兩蒲城縣知縣田臣正項<lb/>
錢糧不逾夏而征完六分於屯課尤竭蹶從事遵限及<lb/>
額同州知州羅爌守潔才練使梗頑頓化課額能完華<lb/>
州知州鄧承藩本州額課雖數僅五百七十餘兩而夏<lb/>
季遂完解八分亦見勤敏興平縣知縣閻堯章額解亦<lb/>
僅數百而鼓舞軍佃有方使人皆知納課之便臨潼縣<lb/>
知縣張鼎課額頗多完將及數以上各官均請議叙以<lb/>
示鼔勵者也其餘州縣或解數僅多而准之原額尚不<lb/>
<pb n="KR4e0236_WYG_001-50b"/>
及半或解雖及額而按之銀數原自無多又或解將及<lb/>
額銀數亦多而始則奉行不力近於怠緩繼復肯綮未<lb/>
得涉於張皇臣俱不敢濫舉所有清出軍糧臣謹造册<lb/>
奏報再清出屯課銀粟共十六萬餘數固不為不多然<lb/>
較國初尚不敷原額秦方兵餉兩絀臣搜剔有此自兹<lb/>
以徃庶幾經理有方侵牟永絶以秦兵衛秦地即以秦<lb/>
餉養秦兵凡遇軍興不至動煩呼籲可永寛聖明西顧<lb/>
之慮若此項銀粟則必不宜别有挹注也葢四衛軍糧<lb/>
<pb n="KR4e0236_WYG_001-51a"/>
各有定數有一軍即應有一糧有一糧即應補一軍必<lb/>
軍糧漸如原額乃能漸復先朝富强之盛内且有額支<lb/>
丁條草馬司衛雜費等項又營軍加糧軍役工食與夫<lb/>
延寧各邊班價俱於此中取給又向䝉聖明准臣設標<lb/>
兵三千除當年給臣冏金裁站新餉六萬兩之外以後<lb/>
着臣自行設處臣凜奉明㫖至今未敢另有陳凟亦應<lb/>
以此項接支頃户兵兩部計議會𠞰兵餉該給臣餉銀<lb/>
二十三萬四千兩止撥給臣本省裁站并晉蜀均溢銀<lb/>
<pb n="KR4e0236_WYG_001-51b"/>
一十八萬七千餘兩尚不敷銀四萬六千有竒以臣見<lb/>
抽屯餉緩議昨臣通計𠞰兵原列標兵在内亦自應以<lb/>
此項通融凑抵又省會重地南北西俱無闗城東闗有<lb/>
城亦低薄不堪臣見行分守道督咸長兩縣分工修築<lb/>
夫役即用右衛軍丁而鹽菜等費亦於此項支給又打<lb/>
造軍器獲捷賞功臣衙門并無額設亦應於此項那用<lb/>
則此屯課自各項支銷外無多贏餘即欲招補額軍已<lb/>
不能不需之異日况軍佃良頑不一未必一一通完臣<lb/>
<pb n="KR4e0236_WYG_001-52a"/>
若不預為陳明當兹司農仰屋之時或取臣所清出之<lb/>
課另充别項酌濟則不但使秦地空虚如故且並有名<lb/>
無實之原額亦永不可問是臣徒費一畨苦心於秦無<lb/>
益而反害之矣至於十面合𠞰之舉仰借皇上天威諸<lb/>
臣謀力果能刻期蕩平則自崇禎十年以後秦與各省<lb/>
之𠞰餉俱不煩戸部撥給即或餘孽猶存尚費驅殱臣<lb/>
有此兵有此餉臣為悉心料理自可支撑防擊臣亦必<lb/>
自崇禎十年以後再不敢仰求接濟於户部此則臣之<lb/>
<pb n="KR4e0236_WYG_001-52b"/>
所可自任而敢昌言於聖明之前者也統祈鍳照施行<lb/>
謹奏崇禎十年九月十三日具奏十月初八日奉㫖據<lb/>
奏清屯既竣裕餉足兵孫傳庭具見實心任事該部看<lb/>
議具奏<lb/>
　　題被災地方蠲緩錢糧疏<lb/>
題為遵㫖查明災重地方仰請蠲緩事巻查崇禎十年<lb/>
二月初三日准户部咨該臣題為秦民窮困已極相率<lb/>
走險可虞懇特沛殊恩奠安危疆事該本部覆題本年<lb/>
<pb n="KR4e0236_WYG_001-53a"/>
正月初十日奉㫖覽奏秦省災荒至極民不聊生深惻<lb/>
朕懐亟宜賑恤但目今庫部匱詘兹特發御前銀三萬<lb/>
兩再著太僕寺發銀二萬兩光祿寺發銀一萬兩該部<lb/>
撥給車驘著忠勇營中軍李應忠星夜押解會同該撫<lb/>
按相度緩急設法救濟務令饑民得霑實惠事完報銷<lb/>
如奉行不善及乘機作弊者據實參奏仍查災重之處<lb/>
停徴錢糧并飭地方有司實心拊循不得虚應故事欽<lb/>
此欽遵移咨前來除監臣李應忠齎到賑銀臣等會議<lb/>
<pb n="KR4e0236_WYG_001-53b"/>
散賑并分發牛種先後事竣前已造册具疏奏聞外其<lb/>
十年分災重之處臣等仰遵明㫖檄行布政司分行各<lb/>
府道確勘去後節據分巡闗南闗西河西商雒潼闗各<lb/>
道并西安漢中平凉鳳翔鞏昌等府及興安州各申報<lb/>
所屬州縣災傷有值亢旱夏麥無収秋禾未種者有雖<lb/>
佈種成苖被氷雹打傷者有人民被寇殺擄逃散未能<lb/>
佈種荒蕪者有苖秀將成被㓂殘毁者或請賑恤或請<lb/>
蠲緩等情到臣臣復批行布政司覆勘彚報去後十月<lb/>
<pb n="KR4e0236_WYG_001-54a"/>
十六日准戸部咨該監臣李應忠奏為㣲臣賑秦事竣<lb/>
恭報散過銀數并查蠲緩錢糧仰祈聖鑒事九月十七<lb/>
日奉㫖據報賑濟秦省饑民六十二處已盡霑實惠并<lb/>
節存改助牛種蠲緩勘明續奏知道了内稱印官有棲<lb/>
身無地俸薪全無者該撫按確查㢘善分别勸勉俾得<lb/>
堅心愛民以昭朝廷體羣臣至意該部知道欽此欽遵<lb/>
抄出到部移咨前來已經備行遵照去後今於十一月<lb/>
二十八日據該司呈詳到臣該臣會同按臣謝秉謙黃<lb/>
<pb n="KR4e0236_WYG_001-54b"/>
希憲議得軍旅饑荒乃從來偶值之變而秦則嵗以為<lb/>
常臣等拯救無能乃䝉聖明注念危疆軫存遺孑大沛<lb/>
恩膏即使野殍溝瘠咸荷更生猶慮災重地方窮民應<lb/>
輸錢糧不能辦納令臣等查明停徴雖古聖人如傷在<lb/>
抱何以加諸臣等祇奉明綸分行踏勘如商雒之累嵗<lb/>
荒盗漢中之斗粟兩餘鞏昌之罹㓂最久與興安之巖<lb/>
邑兩陷臣等先後疏報俱在御前自應併以災重邀恩<lb/>
其他西鳳平延各州縣或殘破之極一望邱墟或殺戮<lb/>
<pb n="KR4e0236_WYG_001-55a"/>
之餘呻吟徧野或民逃㓂踞東作未興或夏旱秋雹西<lb/>
成㒺穫臣等查覈分别奏聞除西安屬地有㓂警稍息<lb/>
二麥頗登惟夏末稍旱併臨洮府屬雖經㓂擾被災未<lb/>
甚與凡稍可徴輸州縣俱不敢概議蠲緩外查得屢經<lb/>
㓂殘地方與夫旱雹災傷最甚之處如西安之山陽鎮<lb/>
安商州商南雒南漢中之南鄭洋縣城固西鄉沔縣褒<lb/>
城略陽鳳縣鞏昌之階州文縣兩當成縣西和漳縣秦<lb/>
安平凉之涇州崇信華亭鳳翔之隴州麟遊興安并所<lb/>
<pb n="KR4e0236_WYG_001-55b"/>
屬之白河紫陽洵陽平利以上三十州縣或屢被㓂殘<lb/>
或酷遭旱荒被災一等應將十年分存留錢糧并新舊<lb/>
軍餉及雜項公費羊價料價匠價并衞所屯派軍餉俱<lb/>
蠲五分緩五分鞏昌之隴西寧逺伏羌秦州禮縣清水<lb/>
徽州并洮岷西固城三衛所平凉之靈臺隆徳鎮原平<lb/>
凉莊浪鳳翔之扶風汧陽延安之安塞保安延長甘泉<lb/>
宜川延川慶陽之寧州真寧安化合水以上二十四州<lb/>
縣并衛所營堡曾經㓂掠民多逃竄地多荒蕪即間有<lb/>
<pb n="KR4e0236_WYG_001-56a"/>
耕種又罹旱雹被災二等應將十年分存留錢糧并新<lb/>
舊軍餉及雜項公費羊價料價匠價俱蠲三分緩二分<lb/>
徴五分西安之耀州同官永夀長武三水淳化同州藍<lb/>
田朝邑韓城蒲城郃陽澄城鳳翔之寳雞郿縣岐山鞏<lb/>
昌之通渭安定平凉之固原静寧慶陽之環縣延安之<lb/>
鄜州膚施中部宜君雒川綏徳安定清澗米脂葭州神<lb/>
木府谷吳堡以上三十四州縣并各衛所營堡亦經㓂<lb/>
擾民殘地荒又值夏旱秋成甚薄被災三等應將十年<lb/>
<pb n="KR4e0236_WYG_001-56b"/>
分存留錢糧并新舊軍餉及雜項公費羊價料價匠價<lb/>
俱蠲二分徴八分至於石泉漢隂寧羌三州縣俱新經<lb/>
㓂陷百姓殘傷已極十年分存留錢糧并新舊軍餉及<lb/>
雜項公費羊價料價匠價俱應盡蠲以上所議蠲緩止<lb/>
及存留錢糧與新舊軍餉雜項公費羊價料價匠價數<lb/>
項此外有䘵糧為宗藩急需民運為邊軍急需站價為<lb/>
驛逓急需豫徵軍餉為𠞰兵急需俱未敢概議蠲緩至<lb/>
監臣疏稱印官有棲身無地俸薪全無者䝉㫖著臣等<lb/>
<pb n="KR4e0236_WYG_001-57a"/>
確查亷善分别勸勉臣等查得西安府鎮安縣知縣秦<lb/>
來傒力捍空城賊偪境内猶能出竒斬馘已經兵部叙<lb/>
錄先因薪俸無給至家口不免嗷嗷臣曾括金四十兩<lb/>
以贍之鳳翔府隴州知州文應麟受事該州當屢經殘<lb/>
破之後無復州治該本府知府熊應元條議修復督臣<lb/>
洪承疇發兵鎮守一時在事諸臣各有捐助臣亦搜捐<lb/>
贓贖二百餘金以佐工料今城工報竣而拮据綢繆頼<lb/>
該州之力居多扶風縣知縣宋之傑委署之初該邑官<lb/>
<pb n="KR4e0236_WYG_001-57b"/>
舎民廬無復存者本官代庖數月勞來有方未幾而百<lb/>
堵具興市肆如故邑治漸有可觀臣因以本官題陞該<lb/>
縣以償其前勞且以鼔其後効平凉府靈臺縣知縣敖<lb/>
浤貞方履任時賊猶踞城内本官受事於城外之南堡<lb/>
及賊漸引去本官招集居民繕葺城垣置備守具殫竭<lb/>
心力厥後大㓂屢犯其境竟能固守崇信縣知縣髙斗<lb/>
垣歴殘邑二載卧薪嘗膽形神俱瘁今城已修復廢墜<lb/>
可徐俟興舉而本官以憂去之數官者艱難困苦既已<lb/>
<pb n="KR4e0236_WYG_001-58a"/>
備嘗黽勉勤劬復能自効與㢘善二字有當用當遵㫖<lb/>
勸勉内髙斗垣雖以憂去而勞不可没故並列以聞至<lb/>
於見在各官倘能初志不渝末路愈振以㢘善始復以<lb/>
㢘善終是在各官之無棄爾勞矣此外凡城經殘破之<lb/>
處官之俸薪未盡無給而棲身實苦無地者尚有山陽<lb/>
永夀華亭麟遊涇州褒城漳縣秦安成縣階州文縣兩<lb/>
當石泉寧羌漢隂等處苐其官或經參處或久缺未任<lb/>
或新任而㢘善未能自見臣等所以分别勸勉者亦不<lb/>
<pb n="KR4e0236_WYG_001-58b"/>
能不徐俟其後而官廨俸薪等項現飭各道府從長計<lb/>
議另疏題報為此謹題崇禎十年十二月初十日具題<lb/>
十一年正月二十六日奉㫖該部㸔議覆奏<lb/>
　　題按臣錢守廉卹典疏<lb/>
題為勵勞臣以光大典事准吏部咨遵奉明㫖行據陜<lb/>
西布政司呈詳到臣為照臣忠莫大於致身主恩特優<lb/>
於死事若其勞在邊疆尤宜上邀殊典該臣看得前巡<lb/>
按陜西監察御史錢守廉立朝著謇諤之風報國矢捐<lb/>
<pb n="KR4e0236_WYG_001-59a"/>
糜之志有懐慷慨匡扶豈異人為殫力澄清髪膚縂非<lb/>
我有入闗值㓂盗擾攘之日縱橫盡封豕長蛇按部際<lb/>
近邑殘破之餘來徃悉青燐白骨乃守廉㒺辭險阻備<lb/>
極辛勞既巨細靡不身親復安危引為己任籌兵籌餉<lb/>
捋蓄而肌骨為銷議撫議征擘畫而心神幾瘁憤將士<lb/>
之驕玩成習直欲以繡斧代尚方痛我師之延悞㒺功<lb/>
恨不以驄馬當汗血故擒闖酋於盭厔實守㢘畫策於<lb/>
火攻収滿㓂於延安又守㢘自受以戎索此守㢘勞績<lb/>
<pb n="KR4e0236_WYG_001-59b"/>
昭昭在人耳目俱有塘報可稽然守廉致病致死之繇<lb/>
不專在是也兼任三年之巡閱勞旦晝於簡伍稽儲親<lb/>
覈兩鎮之邊防歴馳驅於衝寒冒暑故鄜宜之轍未返<lb/>
馬上血傾數升比榆固之役方周榻間食惟幾箸迨勉<lb/>
竣掄才之典棘甫撤而守廉遂不起矣按臣謝秉謙接<lb/>
任謂守廉以死勤事實不敢没其成勞亦臣所真知灼<lb/>
見若非破格優䘏非所以勵臣節而昭國典至守㢘生<lb/>
平才品與夫察吏安民觀風問俗諸善狀為巡方職業<lb/>
<pb n="KR4e0236_WYG_001-60a"/>
之所應盡者臣不敢一一縷數也查得大明會典一欵<lb/>
凡在京出外文武官員不拘品級其以死勤事者䘏典<lb/>
取自上裁今守廉功在秦疆臣謹會同按臣謝秉謙合<lb/>
詞具題伏乞勅部議覆施行謹題崇禎十年十二月初<lb/>
十日具題十一年正月三十日奉㫖該部查例覆奏<lb/>
　　移鎮商雒派防汛地疏<lb/>
題為㣲臣遵㫖督兵㫁截商雒恭報到汛派防情形仰<lb/>
祈聖鑒事照得流㓂煽禍十載勢益披猖臣實不勝痛<lb/>
<pb n="KR4e0236_WYG_001-60b"/>
憤於十一月初十日具有㣲臣素負癡膓一疏以秦㓂<lb/>
適去臣兵少集輒自請出闗𠞰賊方在候㫖本月三十<lb/>
日准兵部咨為請㫖責成𠞰賊第一事令臣兵㫁截商<lb/>
雒十二月初三日又准兵部咨為𦂳急軍情事令臣速<lb/>
赴所派地方臣一面咨覆兵部一面厲兵秣馬發撥逺<lb/>
探豫楚各賊西向情形間本月二十一日又准兵部咨<lb/>
謂兵機介在毫髪賊勢急於奔湍申令扼𠞰謹具題逹<lb/>
事内云賊既自南而北勢必自東而西或涉南陽走内<lb/>
<pb n="KR4e0236_WYG_001-61a"/>
淅則商南受其衝或過汝州走永盧則雒南受其衝苟<lb/>
一入商雒而萬山環之岐徑錯出出藍田則通鄠杜出<lb/>
山陽則達鄖房出興安則奔蜀漢而我官兵追之不及<lb/>
截之不能又散漫而無可如何故臣前議陜撫堵商雒<lb/>
實當賊首衝而潼闗一路有晉兵横截陜靈即諸賊不<lb/>
敢正視此形格勢禁用兵之理有不可易者也本月初<lb/>
三日接得陜撫孫傳庭㣲臣素負癡腸之揭自請出潼<lb/>
闗殺賊而欲令監軍道張京領王洪祖大弼之兵别出<lb/>
<pb n="KR4e0236_WYG_001-61b"/>
鄖西此或拜疏在未見責成之前可耳若旣見明㫖責<lb/>
成該撫宜急趨商雒豫堵賊衝等因移咨前來准此臣<lb/>
於二十四日親督官兵繇藍田赴商雒議以後左營都<lb/>
司李國政統領馬步官兵九百一十三員名屯兵砲手<lb/>
四百四十四名署中軍事旗鼔都司王國棟統領馬步<lb/>
官兵一百七十員名竒兵砲手四百二十名直抵商南<lb/>
以堵内淅之衝以甘營副將盛略統領馬步官兵一千<lb/>
五百八十八員名屯駐雒南以堵永盧之衝以原任副<lb/>
<pb n="KR4e0236_WYG_001-62a"/>
將遣戍趙大𦙍所統馬步官兵六百八十八員名併原<lb/>
任副將王根子所統蕃漢官丁一百八十四員名原任<lb/>
參將解文英所統馬步官兵五百九十六員名守備張<lb/>
文耀所統馬步官兵一百四十二員名操司孫枝繡所<lb/>
統馬步官兵四百二十二員名俱駐商州居中四應及<lb/>
臣至藍田據前發河南及鄖西塘撥報豫楚各賊尚未<lb/>
有西犯情事臣因念商雒米糧騰貴臣前發商雒道屯<lb/>
課銀三千兩所買糧料不能濟多兵駐防之用臣因暫<lb/>
<pb n="KR4e0236_WYG_001-62b"/>
駐藍田二日又發屯課銀令該縣糴買料豆令旗鼓都<lb/>
司王國棟同竒兵千總董朝薦分派騾軍轉運查臣原<lb/>
買運騾僅二百餘頭計程運至商州六日一轉每次運<lb/>
豆一百五十石以供千馬六日之料尚爾不足其兵士<lb/>
所需糧米臣先行藍田糴買並屯課折納在倉者約千<lb/>
餘石俱不及運臣因令趙大𦙍等兵於藍田暫駐其盛<lb/>
畧甘兵見在潼闗臣亦行令暫駐闗上俟發李國政王<lb/>
國棟各兵赴商南之後即調趙大𦙍等兵齊赴商州盛<lb/>
<pb n="KR4e0236_WYG_001-63a"/>
畧兵亦俟臣另檄至即赴雒南臣親提李國政王國棟<lb/>
各兵於二十七日自藍田入山從七盤坡攀援而上側<lb/>
身一望萬山如簇行旅久絶草木蓊蘙併所謂羊腸鳥<lb/>
道不可辨識臣棄馬而徒同官兵披荆捫石躡雪凌氷<lb/>
下窄坡闗經藍田每至險滑不能定足之處左右争掖<lb/>
臣臣不欲使各兵將窺臣之憊輒皆麾去行數十里所<lb/>
過村落廬舎無一存者晚露宿牧䕶關燐火生於寢處<lb/>
馬溺時濺襟裾軍中踐更之卒於數武外喧傳虎過者<lb/>
<pb n="KR4e0236_WYG_001-63b"/>
至再臣擁裘與随征健丁十數軰危坐達曙呼早炊無<lb/>
所具僅脱粟一盂鹽蔬數莖其諸將士枕戈懸釡之苦<lb/>
固可知已洎涉秦嶺道枕南巖積隂險滑更甚臣雙足<lb/>
蹣跚欲踣者幾再臣益賈餘勇以示諸將之稍懈者再<lb/>
行竟日近商州僅一舎尚杳人烟比及郊闗亦以賊火<lb/>
成墟始見三五老稚行立道左然皆疾首蹙額似畏多<lb/>
兵之至不能相容者既抵州詢商南城内居民約僅百<lb/>
家難以駐兵查有商雒鎮龍駒寨兩處居商州商南之<lb/>
<pb n="KR4e0236_WYG_001-64a"/>
中距州百里猶可運糧接濟臣因將李國政王國棟所<lb/>
領兵馬分屯兩地擇賊焚餘之屋稍存椽瓦者居之俾<lb/>
於鄖豫兩路逺差哨探如商南以東但有賊耗李國政<lb/>
等兵即馳詣商南截𠞰一日可至其趙大𦙍等兵與盛<lb/>
畧之兵亦俟賊警稍西大𦙍等兵即從藍田徑馳商州<lb/>
盛畧兵即從潼闗徑馳雒南俱兩日可至兵在内而賊<lb/>
在外兵在近而賊在逺汛地已經派明聞警即可遄赴<lb/>
庶於扼堵既無悞而亦不自致窘困若闗門重地雖陜<lb/>
<pb n="KR4e0236_WYG_001-64b"/>
靈已有晉兵我兵猶宜設防臣行令原派防韓郃叅將<lb/>
王永祥統領馬步官兵四百二十七員名仍與潼闗守<lb/>
兵恊防至漢南大㓂雖遁入川中而遺孽尚多與土㓂<lb/>
相倚為祟如畧陽階州城固洵陽白河之間或報千百<lb/>
甚或報萬餘臣雖行各該道相機𠞰撫度難盡滅且漢<lb/>
中米糧騰貴尤甚商雒見今雲棧猶梗販運難通臣行<lb/>
令賛畫司務陳繼泰統民兵二千名疏通機道給以三<lb/>
月餉銀共九千兩即作糴本販運米糧入漢接濟外有<lb/>
<pb n="KR4e0236_WYG_001-65a"/>
原任參將田時升所統馬步官兵八十九員名并所督<lb/>
練屯兵一營及司務㕔屯兵九百六十二員名與各營<lb/>
屯兵俱留防省城臣到汛派防已定謹具疏馳報至臣<lb/>
㫁截之方畧請豫陳焉方臣未至商雒而商雒之情形<lb/>
在臣意中及臣既至商雒而商雒之情形在臣目中其<lb/>
在臣意中者賊無處不可入我無處可防故臣謂惟有<lb/>
困賊於山之外擊賊於山之内而已其在臣目中者賊<lb/>
無處不可入我無處可防如故而臣所以算賊者則似<lb/>
<pb n="KR4e0236_WYG_001-65b"/>
更進一籌固即該部所謂臣先入伏兵待賊毋令狡賊<lb/>
先入為伏待兵之説也葢商山之險阻荒苦我與賊共<lb/>
之臣既提兵先入則以逸待勞以静待動之勢猶在我<lb/>
較扼賊而困之山外取效捷與索賊而擊之山内用力<lb/>
易故或賊繇永盧入雒南或繇内淅入商南臣必能迎<lb/>
頭擊堵即或繇永盧内淅各山峪紛出之岐徑奔竄於<lb/>
不商不雒之間然未有竟不商而突興漢竟不雒而越<lb/>
藍鄠竭臣之愚即不能滅此朝食乃如部議所云務必<lb/>
<pb n="KR4e0236_WYG_001-66a"/>
驅之東出俾禁旅理臣與豫晉之兵収功一戰臣不敢<lb/>
不惟力是視苐賊衆我寡賊合我分故該部復議調督<lb/>
臣洪承疇兵與臣兵合勢㫁截倘督臣旦夕果至計乃<lb/>
萬全然今川事决裂督臣或不能恝然東返而臣亦不<lb/>
敢以單薄自諉乃臣所慮者陜靈横截之兵未必能代<lb/>
臣塞崤函之罅漏誠以在人者不敢恃故臣仍以韓郃<lb/>
之兵與潼兵恊防闗門臣所無可奈何者鄖防之南竹<lb/>
房等處接壤興洵臣鞭長難及不能並騖賊或自楚地<lb/>
<pb n="KR4e0236_WYG_001-66b"/>
從彼中闌入在臣即可缷責而藩郡震驚又在所不免<lb/>
然此自有治臣鄖襄之汛兵扼之於前督臣漢興之𠞰<lb/>
兵殱之於後臣猶不能不鰓鰓過計則臣為封疆無已<lb/>
之私衷也至於此中駐兵無地運糧最難臣惟望天心<lb/>
悔禍速滅此賊臣何敢妄冀立功不然則望大兵星馳<lb/>
電掣速驅各賊早至荒山臣得以未疲之力與之一决<lb/>
可僥倖寸竪仰報聖明亦臣之所願也伏乞垂鍳為此<lb/>
謹題崇禎十年十二月三十日具題十一年正月二十<lb/>
<pb n="KR4e0236_WYG_001-67a"/>
二日奉㫖據奏到汛派防情形知道了所陳方畧孫傳<lb/>
庭著即相機扼賊毋致狂突仍飭督治諸臣力遏鄖襄<lb/>
以障藩郡如玩悞諉缷一併重治該部知道<lb/>
　　辭加級銀幣疏<lb/>
奏為異數殊恩萬難祗受事崇禎十一年正月初五日<lb/>
准户部咨該臣奏㣲臣清屯事竣三秦永利已興彚報<lb/>
前後清出實在兵糧數目事一疏該本部覆題十年十<lb/>
一月初六日奉聖㫖李虞䕫加一級賈鶴年等俱紀錄<lb/>
<pb n="KR4e0236_WYG_001-67b"/>
孫傳庭清屯充餉勞怨不辭著加一級仍賞銀三十兩<lb/>
紵絲二表裏用昭激勸今後各撫務以秦撫真心實事<lb/>
為法不得自狃匱詘徒煩仰請欽此欽遵抄出到部移<lb/>
咨到臣臣跪誦明綸不勝惶感伏念臣至謭劣悞䝉皇<lb/>
上簡擢填撫秦中今幾二載方臣叱馭入闗時秦徧地<lb/>
皆㓂而問兵無兵問餉無餉臣惟照臣所請設兵數招<lb/>
集訓練即以所請冏寺遼站等銀六萬兩催解支給東<lb/>
援西𠞰亦累奏㣲功然兵力既單餉且虞㫁㓂氛方劇<lb/>
<pb n="KR4e0236_WYG_001-68a"/>
迅掃難期臣日夜展轉恨不折肢為兵糜骨作餉以遄<lb/>
靖狂飈早紓宸慮且以振弱濟虚俾百二重闗可永恃<lb/>
無虞臣因查西安前後左三衛併右䕶一衛有軍如許<lb/>
固一一可勾毎軍有贍田一頃固一一可覈臣竊嘆國<lb/>
家兵餉莫大於是乃日疾首攅眉憂兵憂餉耶用是多<lb/>
方稽討一力擔承溯流窮源循名責實幸藉皇上寵靈<lb/>
一時道府州縣諸臣靡不恊心共濟得成厥功雖於兵<lb/>
食大計不無禆補然為國家應有之利臣子應盡之職<lb/>
<pb n="KR4e0236_WYG_001-68b"/>
乃䝉皇上嘉許過甚寵賚非常謂臣清屯充餉勞怨不<lb/>
辭加臣一級仍賞銀三十兩紵絲二表裏用昭激勸且<lb/>
俾各省撫臣以臣真心實事為法臣聞命自天措躬無<lb/>
地夫以軍衛民以屯養軍原祖宗富强永圖祇以法久<lb/>
弊滋盡歸隠占致難究詰臣受封疆重寄何得悠忽瞻<lb/>
徇不一清釐即獨勞衆怨皆臣所甘况自有此舉在臣<lb/>
既幸展布有資不苦襟捉肘露在地方之人亦以緩急<lb/>
足恃謂可席慶䝉安臣且一勞永逸有徳無怨矣而更<lb/>
<pb n="KR4e0236_WYG_001-69a"/>
以勞怨厪聖慈之矜憐叨明庭之晉錫則於臣誼涉欺<lb/>
㒺而於君恩為逾格况臣自受命撫秦之初曽䝉召對<lb/>
平臺親承真心實意之聖訓兹即以區區樸誠荷皇上<lb/>
之洞鑒昨於臣奏報之疏既嘉臣以實心任事今於戸<lb/>
部叙覆之疏又嘉臣以真心實事且俾各省撫臣以臣<lb/>
為法臣何人斯䝉皇上知遇至此臣生既非虚死且不<lb/>
朽况臣撫秦無状叢慝實多日者漢隂之失不即加臣<lb/>
以斧鉞僅薄示降罰若復以負罪之身冒兹寵異雖聖<lb/>
<pb n="KR4e0236_WYG_001-69b"/>
明固有不測之恩而臣愚實凛非分之懼伏乞収回成<lb/>
命准臣辭免使臣心稍安臣罪稍逭臣無任激切屏營<lb/>
待命之至為此謹奏崇禎十一年正月初九日具奏二<lb/>
月初十日奉㫖孫傳庭清屯著勞叙賚已有成命不必<lb/>
辭該部知道<lb/>
　　議蠲漢中錢糧疏<lb/>
題為漢郡復值災荒亟請拯救事照得漢中親藩重地<lb/>
無嵗不罹㓂患而凶荒亦因之去嵗之春斗米八錢窮<lb/>
<pb n="KR4e0236_WYG_001-70a"/>
民飢餓死者不知凡幾仰賴我皇上發帑賑饑一二未<lb/>
盡孑遺幸得少延旦夕以冀天運之轉移不意入夏旱<lb/>
魃為虐二麥俱枯及夏末得雨稍種榖黍晩田幾幸薄<lb/>
収乃八月間闖將過天星等九股大㓂復遭蹂躪迨十<lb/>
月去蜀西成已過顆粒未登兼以棧道久梗販運阻絶<lb/>
即今斗米價至一兩且無處糴買臣每詢之彼中差來<lb/>
官役僉云在城在野殍殣相望白骨成邱臣心如割無<lb/>
計可援幾擬再懇皇慈發帑賑濟又思聖澤即可頻邀<lb/>
<pb n="KR4e0236_WYG_001-70b"/>
而涸鮒亦難久待展轉再四惟有疏棧通糶一䇿尚可<lb/>
以濟燃眉適臣標下賛畫司務陳繼泰扼腕時艱條畫<lb/>
具申欲以疏棧通糶為己任臣即據本官詳議令統領<lb/>
官兵二千名疏通棧道臣仍檄布政司轉行西安府借<lb/>
動屯課預給本官三箇月餉銀九千兩内以四千五百<lb/>
兩給散各兵充餉以四千五百兩作糴本易買米糧驢<lb/>
頭販運接濟臣又念棧道屢經流㓂奔突人烟㫁絶各<lb/>
兵應用器具俱宜自行擕帶仍檄西安府動屯課銀二<lb/>
<pb n="KR4e0236_WYG_001-71a"/>
百兩給賞各兵以為製辧之資鼓勵遄徃令於棧道挨<lb/>
程屯駐更班轉運兼令設法招勸附近民人給與糴本<lb/>
同各兵徃來負販除糴本之外得有利息即給各軍民<lb/>
自潤使樂於從事本官已於十年十二月二十六日於<lb/>
西安府領銀督各兵從涇咸取齊前徃至十一年正月<lb/>
初五日又接按臣謝秉謙手本議再借銀數千兩易買<lb/>
米糧兼買騾驢另行委官設法販運臣念彼中饑荒至<lb/>
極増本廣運多多益善又行布政司復凑銀四千兩行<lb/>
<pb n="KR4e0236_WYG_001-71b"/>
分守闗西道李公門轉發鳳寳岐郿等縣易買米糧仍<lb/>
令該道移駐鳳縣令鳳翔府通判陳元勛移駐寳雞催<lb/>
督各縣將買完米糧運交鳳縣署印官収貯該道即設<lb/>
法雇募騾驢或募夫轉運并令漢中道府急速設法給<lb/>
文貸價前來接運或鼓勸士民自行販運至漢報數在<lb/>
官聴該道府仍即酌定出糶之價除原本之外營出利<lb/>
息亦聽販運軍民自潤然此兩運糴本若即分給漢民<lb/>
作賑勢難遍及故臣責成官為買糧督兵接運又招致<lb/>
<pb n="KR4e0236_WYG_001-72a"/>
民人負販俾其絡繹周轉源源不㫁則所濟於漢民自<lb/>
多至於彼中一切錢糧已萬難催徵業據布政司申詳<lb/>
已具有遵㫖查明災重地方一疏議將漢屬各州縣本<lb/>
年各項存留并新舊軍餉及雜項公費羊價料價匠價<lb/>
分别蠲緩内議寧𦍑州盡數蠲停南鄭洋縣城固西鄉<lb/>
沔縣褒城畧陽鳳縣俱蠲五分緩五分其存留軍餉等<lb/>
銀外尚有祿糧民運站價俱未議及今該處凶荒至此<lb/>
臣恐所緩之五分與禄糧民運站價即不議蠲亦難望<lb/>
<pb n="KR4e0236_WYG_001-72b"/>
其完納似應全數蠲免之為愈也臣謹會同按臣謝秉<lb/>
謙合疏具題伏乞勅下該部覆議施行為此謹題崇禎<lb/>
十一年正月二十五日具題二月十七日奉㫖據奏疏<lb/>
棧通糴招勸賑濟知道了所請蠲緩事宜該部看議速<lb/>
奏<lb/>
　　奏報甘兵廩餉疏<lb/>
奏為甘兵廩餉久有成額㣲臣接管委難釐正謹具疏<lb/>
奏聞以祈聖鑒事崇禎十年十月初八日准兵部咨該<lb/>
<pb n="KR4e0236_WYG_001-73a"/>
臣題為恭報甘兵扺鳳臣遵㫖調度併請防擊一定之<lb/>
責成以便遵守事該本部覆題本年九月初八日奉㫖<lb/>
督撫功罪一體恊力夾𠞰屢㫖申飭孫傳庭著與洪承<lb/>
疇等彼此同心随賊東西殱堵早奏蕩平豈得分别以<lb/>
滋䂓缷若失時僨事國憲具存甘兵仍聴孫傳庭調度<lb/>
毋容又更甘兵廩餉事宜作速釐正欽此欽遵抄出到<lb/>
部移咨到臣除臣與督臣洪承疇恊力同心隨賊殱堵<lb/>
不得分别䂓缷及臣調度甘兵祇遵明㫖外臣隨將甘<lb/>
<pb n="KR4e0236_WYG_001-73b"/>
兵廩餉事宜移咨督臣會議去後至十一月十六日准<lb/>
督臣回咨内稱甘肅官兵本部院原定則例係二月間<lb/>
調到之初即在臨鞏階文洮岷徽成地方米豆價騰自<lb/>
應照各營事例一體支給今各官兵既改聴貴院調處<lb/>
皆駐在西安潼闗渭華涇三鳳翔地方徃來不過二三<lb/>
百里力不苦於奔疲且地方米豆價賤糧餉自可節省<lb/>
以勞逸飢飽逺近之勢較之自不能以相同所有甘兵<lb/>
與各官目酌量釐正等項應聴貴院裁酌相時隨地先<lb/>
<pb n="KR4e0236_WYG_001-74a"/>
為釐正另行會題等因准此該臣看得甘兵乃督臣三<lb/>
邊四鎮所統轄之兵而臣則隔鎮之撫軍也彼自督臣<lb/>
軍前發臣標下其所應支廩餉臣即未准督咨亦不便<lb/>
岐視况督臣曾以則例移臣臣安得不照督臣則例支<lb/>
給今該部據臣奏報覆請釐正奉有明㫖臣當東手憂<lb/>
餉之時苟可以酌盈濟虚豈非臣之至願苐揆之情理<lb/>
釐正之舉臣實未可冒昧故臣遵部咨移咨督臣會議<lb/>
及得督臣回咨調甘肅官兵二月間調到之初在臨鞏<lb/>
<pb n="KR4e0236_WYG_001-74b"/>
等處米豆價騰應照督臣各營事例一體支給今聴臣<lb/>
調度皆在西安潼闗渭華涇三鳳翔地方米豆價賤自<lb/>
可節省應聴臣酌量釐正夫去嵗春初臨鞏米豆價猶<lb/>
减於西鳳後因大兵久駐價始日騰恐臨鞏貴而西鳳<lb/>
賤之説實非定論即以勞逸飢飽逺近為言臣奉命措<lb/>
兵亦思滅此朝食倘遇赴湯蹈火各兵豈得不徃即使<lb/>
解衣推食在臣豈容少靳若任其逸不妨聴之饑而苐<lb/>
知減餉俟其勞方可許之飽而始為増餉又鰓鰓焉較<lb/>
<pb n="KR4e0236_WYG_001-75a"/>
量於逺近以為之裒損其何以使各兵樂為臣用而得<lb/>
其死力乎且各兵之在西鳳距甘鎮不較在臨鞏倍逺<lb/>
乎乂今隨臣㫁截商雒非即向來官兵所裹足不前之<lb/>
地乎其勞逸飢飽逺近之處又何如耶况從來軍餉由<lb/>
少得多則以為固然由多得少則以為駭然臣即慳吝<lb/>
存心刻薄成性實未敢以三軍之怨讟為可嘗試輒貿<lb/>
貿然輕議釐正也至於臣之所釐正亦不少矣各兵初<lb/>
屬臣調度時毎月應支餉銀七千二百五十餘兩臣於<lb/>
<pb n="KR4e0236_WYG_001-75b"/>
郿縣親㸃一過復行監軍道王文清同總統副將盛畧<lb/>
逐一揀選汰去官目三十一員兵丁四百一十四名馬<lb/>
騾七十匹頭毎月共减支銀一千五百六十餘兩是臣<lb/>
之所釐正也至臣約束各兵不得擾民間一米一蔬各<lb/>
兵洗心滌慮以奉令惟謹是亦莫非臣之所釐正也且<lb/>
樞部計議兵餉督臣之兵與臣之兵原無等差今臣標<lb/>
兵廩餉不敢概拘督臣則例而甘兵廩餉似不得不仍<lb/>
如督臣則例支給矣至臣之兵數原應一萬今計臣見<lb/>
<pb n="KR4e0236_WYG_001-76a"/>
在兵數即除去甘兵尚在一萬之外刻下臣即以臣練<lb/>
就兵馬營制及分營將領詳列奏報稍俟二月合𠞰後<lb/>
臣擬將甘兵繳還督臣如督臣不用則應發回甘鎮臣<lb/>
已移督臣咨會矣伏乞聖明垂鑒為此具奏崇禎十一<lb/>
年二月初二日具奏三月初三日奉㫖該部看議具奏<lb/>
　<lb/>
　<lb/>
　<lb/>
<pb n="KR4e0236_WYG_001-76b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白谷集巻一<lb/>
</p>
<p>
</p>
  </div>
</body>
</text>
</TEI>
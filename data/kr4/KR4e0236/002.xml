<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>白谷集巻二</head> <lb/>
    <p>
<pb n="KR4e0236_WYG_002-1a"/>
欽定四庫全書<lb/>
　白谷集巻二<lb/>
　　　　　　　　　　　　明　孫傳庭　撰<lb/>
　　剖明站銀斟酌裒濟疏<lb/>
題為剖明秦省站銀僅存給驛之數併請斟酌裒濟以<lb/>
禆實用以佐急需事崇禎十年六月初一日准兵部咨<lb/>
該本部等衙門㑹題為兵餉遵㫖熟商事機萬難遲滯<lb/>
等事八月十六日又准兵部咨該山東廵撫顔繼祖題<lb/>
<pb n="KR4e0236_WYG_002-1b"/>
為驛逓倒逃不飭緩急脉絡難通等事俱移咨到臣巻<lb/>
查秦省節裁站銀先該兵部坐泒八萬四千一十二兩<lb/>
零後據各府報到所屬州縣原開撒數止該八萬三千<lb/>
九百五十二兩零十年分議以三分之二給驛該給驛<lb/>
銀五萬五千九百六十八兩零該部通查本年銀數除<lb/>
督臣洪承疇題留剿餉銀四萬兩又漢中新増兵餉銀<lb/>
一萬二千兩止存給驛銀三萬二千一十二兩零及臣<lb/>
覆查本年銀内又應除前撫臣甘學濶題允俟事平始<lb/>
<pb n="KR4e0236_WYG_002-2a"/>
撤兵餉銀一萬兩併前州縣原開撒數少銀五十九兩<lb/>
零止存銀二萬一千九百五十二兩零又漢中新増兵<lb/>
餉銀一萬二千兩布政司原議以漢中所屬寧南九州<lb/>
縣裁站銀八千三百二十餘兩兌給及查該府所屬州<lb/>
縣殘破幾半又值異常饑荒此項站銀萬難催徵臣已<lb/>
行該司另以應存站銀補給則又當除去銀八千三百<lb/>
二十餘兩止存銀一萬三千六百三十二兩零乃漢中<lb/>
而外又如鞏昌之階州文縣漳縣成縣兩當西和秦安<lb/>
<pb n="KR4e0236_WYG_002-2b"/>
及西延平慶鳳興所屬各殘破地方應徵錢糧無論已<lb/>
未題免悉催納不前站銀豈能獨完故即督臣原留之<lb/>
四萬尚多借解漢中原留之一萬二千亦臣以屯餉借<lb/>
給見今嚴催該司抵補該司若不能措又安所得一萬<lb/>
三千六百三十二兩給驛之銀也則此給驛之銀自應<lb/>
從十一年始及查十一年站銀照該部原議以二分給<lb/>
驛該銀五萬五千九百六十八兩零以一分報部該銀<lb/>
二萬七千九百八十四兩零其報部銀内又應除㓂平<lb/>
<pb n="KR4e0236_WYG_002-3a"/>
始撤兵餉銀一萬兩漢中新兵銀一萬二千兩尚該銀<lb/>
五千九百八十四兩零乃十一年之民力豈遽加於十<lb/>
年即給驛之二分與事平始撤及漢中新留之兵餉亦<lb/>
斷不能盡完無欠又寧有贏餘可以報部乎此臣所謂<lb/>
秦中站銀僅存給驛之數其報部之一分自應仰懇天<lb/>
恩勅該部即為除免至於給驛之數無論完多完少俱<lb/>
應給驛乃臣又請為之斟酌裒濟者查兵部原議陜西<lb/>
用兵所在驛逓數倍艱難徑免三分之二仍給各驛是<lb/>
<pb n="KR4e0236_WYG_002-3b"/>
該部原因秦之用兵而念其艱難因秦之艱難而始為<lb/>
給驛也乃秦之驛逓固艱難而驛逓之艱難實不一且<lb/>
秦之艱難又不盡在驛逓而更有甚於驛逓者臣身任<lb/>
秦事苐欲使此徑免之二分實足以濟秦之艱難以仰<lb/>
副聖明之德意以不虛兵部為秦請命之苦心則於給<lb/>
驛之中既不容混施於給驛之外又不得不兼顧矣查<lb/>
得秦中驛逓向因各衙門差遣繁多夫馬苦累臣於入<lb/>
關之初設法嚴禁置立號票非係傳報𦂳急軍情部解<lb/>
<pb n="KR4e0236_WYG_002-4a"/>
京邉錢糧與夫取辦軍器等項例應用勘合火牌者不<lb/>
得用驛逓一夫一馬於是濫差盡杜應付遂减臣又查<lb/>
近省各州縣驛逓如咸寧長安臨潼渭南華州華陰潼<lb/>
關髙陵富平三原岐山鳳翔等處驛逓向皆僉募馬户<lb/>
多有市棍包攬借口衝繁攀害里甲毎馬里甲幇貼銀<lb/>
八九十兩甚有百五十兩二百兩者臣盡革市棍仍訪<lb/>
其奸弊之甚者嚴拏勘問時尚未有兵部官飬馬匹雖<lb/>
是美意實非良法之議臣行令各該州縣以原額站銀<lb/>
<pb n="KR4e0236_WYG_002-4b"/>
官買馬騾於公所攅槽餧養走逓其馬騾間有倒斃仍<lb/>
詳申臣衙門批動站銀買補於官無累於民無擾即不<lb/>
敢保後來永遵無斁而見今行已逾年頗有成效故臣<lb/>
接部咨之後於未經官養者固行令照舊於已經官養<lb/>
者亦未敢更改節據咸寕長安岐山潼關等處開報該<lb/>
驛站銀自官養以來各有省剰不等今如槩行給驛欲<lb/>
給民則民未應差欲給官則見在已有省剰此項之給<lb/>
不幾付之虛擲乎是此十餘處官養之驛逓固可以無<lb/>
<pb n="KR4e0236_WYG_002-5a"/>
給矣此十餘處乃本省有數衝繁之地經臣釐飭調停<lb/>
既支撐容易其諸次衝而少僻者自可類推即其中道<lb/>
路遠近不一原額多寡相懸亦可以無槩給矣又有向<lb/>
來雖稱衝繁近因前路梗阻差使罕至如鳳翔之寳雞<lb/>
西安之武功興平等處走逓既減即宜量示優恤亦可<lb/>
以無全給矣臣何敢以朝廷軫恤艱難之賜而漫為市<lb/>
恩也至有昔稱簡僻今較衝繁如沔縣畧陽徽州秦州<lb/>
清水隴州汧陽等處自棧道梗阻漢興一帯差使俱改<lb/>
<pb n="KR4e0236_WYG_002-5b"/>
繇此路其臣禁裁偽濫之所減亦不勝此道路歸併之<lb/>
所増自應遵照部議以三分之二徑給又有殘破驛逓<lb/>
無論夫馬全無即驛舎民居皆被火燬如草凉三岔松<lb/>
林安山武關青橋馬道開山等處俱宜另議修復工費<lb/>
不貲雖儘此原給之二分或再於二分之外更加一二<lb/>
倍猶不能濟事故前撫臣練國事曽請有修復站銀二<lb/>
萬竟未敢輕舉昨臣已借動買馬今剿威大振賊滅有<lb/>
期凡各倒廢驛逓皆應次第整理似不得舎此項而别<lb/>
<pb n="KR4e0236_WYG_002-6a"/>
請經費自應那各驛可以無給與可以無槩給及可以<lb/>
無全給之銀以充修復之用故敢以斟酌裒濟仰請明<lb/>
㫖乃秦之艱難更有不在驛逓而甚於驛逓者無如防<lb/>
餉是矣查得韓城郃陽馬蘭潼關等處防兵先年題准<lb/>
毎年支用兵荒銀一萬九千五百六十兩七錢商稅銀<lb/>
二萬九百九十四兩初時計口授食無虞虧缺嗣因㓂<lb/>
勢披猖兵數日増餉額不敷俱於題留剿餉内凑支至<lb/>
崇禎八年部議將兵荒銀改充韓藩宗祿其應支防餉<lb/>
<pb n="KR4e0236_WYG_002-6b"/>
於本省軍餉内照兵荒銀數撥抵其防餉不敷者亦應<lb/>
仍以剿餉凑支乃本年因調到剿兵衆多題留剿餉且<lb/>
不能支剿兵之用故不能凑支防兵節經前撫臣李喬<lb/>
甘學濶批行布政司措給除正項外剿兵及防兵共長<lb/>
支過軍餉銀五萬四千五百六十六兩零曽經前撫臣<lb/>
甘學濶題請開銷部議以未題先支未准仍將前長支<lb/>
銀令毋年設補一萬九千餘兩即准作撥抵兵荒之數<lb/>
自九年起防餉益無着落今查九年防餉支過銀三萬<lb/>
<pb n="KR4e0236_WYG_002-7a"/>
六千九百餘兩原額商稅銀止收完八千六百有竒十<lb/>
年防餉支過銀三萬六千一百餘兩原額商稅銀止收<lb/>
完一萬一千八百有竒其餘不敷之數皆於司庫那借<lb/>
凑支以至於今那無可那借無可借除臣於稍緩處節<lb/>
次裁去兵約一百七十餘名馬約三十餘匹而實支月<lb/>
餉歲費尚約需三萬三千餘兩此在户部自知為應支<lb/>
之數且該部既以原支之兵荒銀撥抵韓藩宗禄題明<lb/>
以軍餉撥補乃因前撫臣於額外各有長支遂恡惜刓<lb/>
<pb n="KR4e0236_WYG_002-7b"/>
予自臣接管併額内應支之一萬九千餘兩亦不准支<lb/>
故臣不得不行該司委曲借給今所借日多該司日申<lb/>
詳促臣請補臣以時值空匱聖明宵旰方殷逡廵不敢<lb/>
凟陳頃臣清有屯課銀兩除支三衞官俸軍糧解給班<lb/>
價及脩闗軍丁鹽菜與夫造器充賞之外尚可凑補此<lb/>
項但户部因臣見抽屯課已將應給臣剿餉扣短四萬<lb/>
六千餘兩又臣自崇禎十年該部撥臣剿餉一十八萬<lb/>
之外以後即臣兵不能遽撤其所需之餉臣矢不取給<lb/>
<pb n="KR4e0236_WYG_002-8a"/>
於該部臣已於清屯事竣疏中明白入告矣是臣所期<lb/>
以屯課濟朝廷之用者固不能一樹幾剥以應各項之<lb/>
需也幸此裁站銀兩兵部已題允給驛合無容臣通融<lb/>
支用除應給之驛逓與應修理之驛逓臣酌量徑給及<lb/>
通融動用外餘有若干即凑給防兵餉銀總此給秦之<lb/>
物一裒濟間而於彼既不致虛糜於此亦不患匱乏計<lb/>
盖無便於此者至給過銀數布政司於年終分析造册<lb/>
報部銷筭其户部抵過宗祿原撥防餉兵荒銀一萬九<lb/>
<pb n="KR4e0236_WYG_002-8b"/>
千餘兩止照原數以軍餉撥臣抵補其九年十年用過<lb/>
防餉除毎年應支軍餉一萬九千餘兩併稅銀外九年<lb/>
長支過銀八千六百餘兩十年長支過銀四千七百餘<lb/>
兩令該司照數補完其前撫臣八年長支銀五萬四千<lb/>
餘兩候事平水陸路通商筏稅銀足額陸續扣還庶透<lb/>
支永杜而正項亦永清矣再照站銀雖屬在兵部防餉<lb/>
雖屬在户部然兩部協心體國豈分彼此且此銀業已<lb/>
給秦矣又用以餉兵兵部豈有靳焉至該部原議以十<lb/>
<pb n="KR4e0236_WYG_002-9a"/>
年分站銀給驛三分之二未及十年以後乃秦彫攰至<lb/>
極非邀皇上厚澤深仁徐為培養元氣何能遽復則皇<lb/>
上之所以濡沬而噢咻之者豈忍自十年遂已即臣之<lb/>
所以仰懇再造者亦非直以秦十年之自處其窘未獲<lb/>
實霑浩蕩輙敢喋喋也統祈勑部施行為此謹題崇禎<lb/>
十一年二月初二日具題三月初三日奉㫖該部知道<lb/>
　　報流寇自蜀返秦疏<lb/>
題為微臣遵㫖東截剿兵邀賊北返謹馳奏上聞併報<lb/>
<pb n="KR4e0236_WYG_002-9b"/>
微臣回省調度相機防擊以竭臣愚事臣遵奉明㫖親<lb/>
督官兵在於商雒斷截已經具奏併節具塘報外今於<lb/>
二月十一日據西慶平鳳監軍道僉事張京塘報同日<lb/>
又准按臣謝秉謙手本到臣案照先於二月初五日據<lb/>
漢羌營遊擊韓進忠塘報同日又據分廵關南道劉宇<lb/>
揚塘報各到臣今據前因該臣㸔得自闖過等賊入蜀<lb/>
而秦之西南半壁亦併無大㓂之跡矣督臣洪承疇復<lb/>
提固原總兵左光先臨洮總兵曹變蛟及副將馬科賀<lb/>
<pb n="KR4e0236_WYG_002-10a"/>
人龍趙光遠等勁兵盈萬入蜀遠討而又馳調延鎮總<lb/>
兵王洪及寧帥祖大弼之兵厚集於漢畧徽秦之間首<lb/>
尾聯絡以防賊之奔逸而備我之堵擊臣謂盡賊在此<lb/>
一舉矣故臣奉聖明斷截商雒之責成臣亦不敢望督<lb/>
臣分一鎮之兵以佐臣之單弱即樞臣楊嗣昌低回籌<lb/>
度亦似穆然於臣力之難支而臣迄不敢稍萌諉缷且<lb/>
有督臣不能恝然東返之奏以决我兵入蜀之行臣之<lb/>
區區惟日望大兵滅賊於蜀使一騎不還則蜀之危解<lb/>
<pb n="KR4e0236_WYG_002-10b"/>
而秦西南之患亦可以永絶矣縱臣汛守之地或以力<lb/>
綿僨悞致干斧鉞臣甘之已不謂自臣入山豫楚之㓂<lb/>
反徘徊未敢突犯商雒及入蜀之㓂忽又盡報還秦老<lb/>
營已劄西禮塘馬已至秦州矣查各賊自至蜀中三閱<lb/>
月皆盤旋於川西一帯在白水江西故所失城池亦俱<lb/>
係江西地方川西西阻羌番東南俱阻大江川兵亦盡<lb/>
聚於東南故賊不能東出䕫門南走叙瀘設使我兵即<lb/>
從川西進發川兵扼堵於前秦兵馳擊於後賊逃死無<lb/>
<pb n="KR4e0236_WYG_002-11a"/>
路勢成釡魚不謂兵從川北南下賊遂從川西乘罅而<lb/>
北矣此實秦之刼運未已臣之蹇劣應值此厄夫復何<lb/>
言據報左曹兩帥似皆在賊後王帥已赴漢中倘祖帥<lb/>
又不能拒堵於西禮則西鳳平慶勢復岌岌臣見防商<lb/>
雒豫楚諸賊如八大王等股猶鷙伏於榖城而葉縣舞<lb/>
陽亦報有大㓂擾掠瓦背餘孽復出於嵩永之間臣原<lb/>
不敢遽離商雒苐西鳳内地尤宜急顧查原任總兵張<lb/>
天禮領有馬兵一百餘名歩兵三百餘名先奉督臣檄<lb/>
<pb n="KR4e0236_WYG_002-11b"/>
駐咸陽臣已移文促令馳赴鳳翔防禦然為力㡬何恐<lb/>
不足恃臣不得不馳還省城適中調度如西賊突犯鳳<lb/>
寳恐商雒駐防官兵逺調不及亦應預檄赴省以備發<lb/>
勦俟臣至省酌量緩急調取謹先據報奏聞伏乞聖明<lb/>
垂鑒至臣母老子獨迎養則水土不宜送還則倚閭難<lb/>
禁臣方欲俟大剿期畢陳乞終養而今不敢請矣賊既<lb/>
返秦此臣報君之日非臣報母之日臣所練就兵將儘<lb/>
堪一試臣惟有捐糜頂踵矢不與賊俱生以盡臣戮力<lb/>
<pb n="KR4e0236_WYG_002-12a"/>
封疆之義倘徼天之倖稍有寸効可以稱塞萬一臣乃<lb/>
敢披瀝血誠萬懇聖恩以還臣身於臣母俾臣母未盡<lb/>
之餘年得以少延臣今年方四十有六竭萬死以報聖<lb/>
明固有日也臣無任悚息待命之至臣草疏甫畢據商<lb/>
雒道副使邊崙塘報本月十二日酉時據本道原差徃<lb/>
内鄉探賊舎役趙自旭等報稱年前尅了鄧州褁去難<lb/>
民一百有餘䝉鄖縣給票各回本地從榖城來正月三<lb/>
十日到州州官審問難民說八大王長判子二營安榖<lb/>
<pb n="KR4e0236_WYG_002-12b"/>
城縣内一半為民一半跟隨鄖院招成兵馬他要剿賊<lb/>
又有鎮平縣差人在内郷縣探報賊情二月初二日據<lb/>
報縣官說四大營賊闖塌天老回回掃地王興世王俱<lb/>
在裕州唐縣泌陽縣後有河南撫按兩院統領祖左二<lb/>
將官兵馬俱在裕州駐劄跟剿其四營賊並不殺人放<lb/>
火俱在裕州討招安不知真假等情據此則豫楚賊情<lb/>
俱緩臣斷截商雒之兵益應預發還省無容再計為此<lb/>
謹題崇禎十一年二月十三日具題三月初三日奉㫖<lb/>
<pb n="KR4e0236_WYG_002-13a"/>
據奏蜀賊返秦孫傳庭馳還適中調度并駐防商雒官<lb/>
兵檄令赴省備剿知道了督兵必繇川北始達川西這<lb/>
所奏即從川西進發取道何路還著查明具奏<lb/>
　　酌議量蠲民運錢糧疏<lb/>
題為蠲緩已奉明綸查酌萬難需待事崇禎十一年二<lb/>
月初三日據陜西布政司呈詳到臣該臣㸔得秦中被<lb/>
㓂殘破州縣及兵荒最甚地方崇禎六七八年存留課<lb/>
程等項錢糧凡拖欠在民者業荷聖恩蠲免矣至於民<lb/>
<pb n="KR4e0236_WYG_002-13b"/>
運一項係供延寧甘固四鎮軍需盡蠲則邉餉虧缺可<lb/>
慮不蠲則災黎輸納不前另議抵補則公私匱竭從何<lb/>
取辦臣仰遵明㫖從長確議除臨鞏二府屬州縣九年<lb/>
以前起存錢糧已經前按臣黄希憲具題分别蠲免又<lb/>
漢隂石泉二縣九年以前起存錢糧已經按臣謝秉謙<lb/>
具題全蠲俱經部覆奉有俞㫖又漢中府屬九州縣十<lb/>
年以前各項錢糧昨臣已疏請全蠲兹不再贅今復將<lb/>
其餘州縣酌被災之重輕議蠲徵之等差如西安府屬<lb/>
<pb n="KR4e0236_WYG_002-14a"/>
之山陽鎮安同官永夀澄城藍田商州商南雒南九州<lb/>
縣鳳翔府屬之隴州麟逰扶風汧陽四州縣與平凉府<lb/>
屬之涇崇等十州縣慶陽府屬之寧安等五州縣延安<lb/>
府屬之鄜膚等十九州縣并興安州及所屬白河洵陽<lb/>
平利紫陽四縣應將所欠六七八年民運錢糧全蠲如<lb/>
鳳翔府屬之鳳翔寳雞岐山郿縣四縣應將所欠民運<lb/>
錢糧在六七兩年者全蠲在八年者量蠲五分帯徵五<lb/>
分如西安府屬之咸陽耀州韓城邠州長武三水淳化<lb/>
<pb n="KR4e0236_WYG_002-14b"/>
乾州白水富平華州華隂郃陽蒲城十四州縣應將所<lb/>
欠六七八年民運錢糧量蠲五分帯徵五分如西安府<lb/>
屬之鄠縣盩厔長安三原臨潼同州六州縣應將所欠<lb/>
六七八年民運錢糧量蠲二分帯徵八分總之原議蠲<lb/>
之數原皆不能徵者也祇縁民力已殚在議徵之數亦<lb/>
未始非可蠲者也祇縁軍需難缺正該司所謂萬不得<lb/>
已之情無可奈何之勢也除將蠲免過存留課程等銀<lb/>
遵㫖造册報部外臣謹㑹同按臣謝秉謙周一敬合詞<lb/>
<pb n="KR4e0236_WYG_002-15a"/>
具題伏乞勑部覆議施行為此謹題崇禎十一年三月<lb/>
初六日具題四月初一日奉㫖該部知道<lb/>
　　恭報東西㓂警併陳剿禦情形疏<lb/>
題為恭報東西㓂警併陳剿禦情形仰祈聖鑒事節據<lb/>
分廵闗西分守河西守廵隴右并固原洮岷商雒及分<lb/>
廵闗内臨鞏漢興監軍各道所報東西賊情臣已塘報<lb/>
閣部訖三月初三日據潼關道按察司丁啓睿塘報初<lb/>
四日又據邠州知州鄧元復塘報又據西安府同知管<lb/>
<pb n="KR4e0236_WYG_002-15b"/>
三水縣事孔宏燮塘報同日又據西慶平鳳監軍道僉<lb/>
事張京塘報各到臣該臣㸔得自入蜀大㓂復返階文<lb/>
臣慮其飽而愈横且有左曹等兵逐之於後恐賊即出<lb/>
我不意疾走西鳳故臣從商雒還省内顧然猶不敢遽<lb/>
撤商雒斷截之兵者誠以屢㫖責成甚嚴又臣荒山久<lb/>
戍之苦辛不忍自棄耳及嵩盧之小醜宵奔平固之警<lb/>
聞復迫臣方欲移緩就急儘臣所有之兵悉索西援乃<lb/>
河南按臣忽有傳帖馳約夾剿情事甚急且有一刻千<lb/>
<pb n="KR4e0236_WYG_002-16a"/>
金之囑而靈陜之晋兵又因期畢渡河臣何敢以西援<lb/>
廢東顧故臣先將盛畧之兵調至臨潼又將李國政之<lb/>
兵調至省城其趙大𦙍及王萬䇿之兵亦擬併調出山<lb/>
發之使西而今不敢盡調矣乃六隊大天王混天王諸<lb/>
賊已從平固分道而來左曹之兵俱落賊後又兩帥相<lb/>
倚仍與闖過相持不能分圖此賊祖王之兵雖在賊前<lb/>
或縁道左相失今亦俱落賊後遂聼其爰爰東奔據各<lb/>
處塘報此賊分合無常飄忽不定衆寡之勢似猶未確<lb/>
<pb n="KR4e0236_WYG_002-16b"/>
及得監軍道張京之報該道哨探最真此賊儘非小弱<lb/>
督臣洪承疇已摘發一旅付該道分提尾逐轉瞬之間<lb/>
此賊便當越平慶突邠乾瞰淳三矣臣朝夕摩厲與賊<lb/>
一决正在此候其又何敢藉口於商雒之斷截奉有畫<lb/>
一之責成而遂任此賊鴟張内地剽掠惟意乎苐臣之<lb/>
兵合之差堪自强分之未免見弱然臣不敢以弱自諉<lb/>
也臣且將總兵張天禮之兵移令與該道合力逼賊又<lb/>
嚴檄該道謂賊在東而兵在西且賊塘已至鎮寧該道<lb/>
<pb n="KR4e0236_WYG_002-17a"/>
惟逐賊使東勿縱賊復西即該道之功若夫迎頭堵擊<lb/>
設竒殱剿臣當惟力是視成敗利鈍悉臣任之臣今將<lb/>
李國政王根子張文耀之兵檄繇耀淳邠乾之間隨西<lb/>
賊所向奮力迎擊而發叅將解文英之兵與王萬策兵<lb/>
分駐商雒偵探東賊以應河南之夾剿潼闗有韓郃叅<lb/>
將王永祥兵併闗兵馬歩千名堪與王萬䇿解文英兵<lb/>
犄角聲援其趙大允兵暫更回省併副將盛畧兵中軍<lb/>
鄭嘉棟新兵亦俱屯駐近省聼臣酌量東西緩急檄發<lb/>
<pb n="KR4e0236_WYG_002-17b"/>
䇿應此臣目前調度之大畧也為此謹題崇禎十一年<lb/>
三月初六日具題四月初一日奉㫖兵部知道<lb/>
　　復級謝恩疏<lb/>
奏為恭謝天恩事崇禎十一年三月初六日准吏部咨<lb/>
該臣奏為㣲臣清屯充餉雖効㣲勞過䝉異數殊恩萬<lb/>
難祗受謹披瀝控辭仰祈聖鑒事奉聖㫖孫傳庭清屯<lb/>
著勞叙賚已有成命不必辭該部知道欽此欽遵抄出<lb/>
到部移咨前來同日又准吏部咨為㣲臣清屯事竣三<lb/>
<pb n="KR4e0236_WYG_002-18a"/>
秦永利已興謹彚報前後清出實在兵糧數目等事一<lb/>
疏該户部覆題奉㫖李虞䕫加一級賈鶴年等俱紀録<lb/>
孫傳庭清屯充餉勞怨不辭著加一級仍賞銀三十兩<lb/>
紵絲二表裏用昭激勸今後各撫務以秦撫真心實事<lb/>
為法不得自狃匱詘徒煩仰請欽此該吏部覆題查得<lb/>
見任廵撫陜西等處地方賛理軍務都察院右僉都御<lb/>
史加從三品服俸䧏二級戴罪孫傳庭加一級應加從<lb/>
三品查部院無從三品職級合無將本官原䧏二級俯<lb/>
<pb n="KR4e0236_WYG_002-18b"/>
准開復仍免戴罪等因奉聖㫖是欽此欽遵移咨到臣<lb/>
巻查先該兵部覈叙擒闖功次奉聖㫖洪承疇孫傳庭<lb/>
著各加一級仍俟事平彚叙欽此該吏部覆題查得見<lb/>
任總督陜西三邉兼攝總督河南山西陜西湖廣保定<lb/>
等處軍務兼理糧餉兵部尚書兼都察院右副都御史<lb/>
洪承疇係正二品今加一級該從一品合加官銜伏候<lb/>
聖裁見任廵撫陜西等處地方賛理軍務都察院右僉<lb/>
都御史孫傳庭係正四品加一級該從三品查部院無<lb/>
<pb n="KR4e0236_WYG_002-19a"/>
從三品職銜合無擬加從三品服俸等因奉聖㫖洪承<lb/>
疇著加太子太保孫傳庭加從三品服俸欽此臣連疏<lb/>
控辭兩奉叙陞已有成命著即祗受不必遜辭之㫖臣<lb/>
具疏謝恩祗受訖嗣因大兵入漢剿賊賊攻陷石漢按<lb/>
臣謝秉謙具題吏部覆奉聖㫖洪承疇孫傳庭著各䧏<lb/>
二級照舊戴罪剿賊自贖欽此欽遵移咨到臣欽遵在<lb/>
卷今准前因伏念臣有懷報主無術匡時頃以力尋濟<lb/>
否之方輒爾勉為清屯之役祗甘勞怨敢冀寵榮乃叠<lb/>
<pb n="KR4e0236_WYG_002-19b"/>
荷褒嘉更渥邀叙賚雖勞微賞重式蛙市駿朝廷自有<lb/>
機權然噐小受盈濡鵜續貂臣子宜揆涯量用是特求<lb/>
辭免以慊愚忱何期未賜矜原更叨温汗幸藉司衡之<lb/>
裁酌適協引分之籲陳即臣秩之原無可加知君恩之<lb/>
益未有極矧戴華袞而逭斧鉞僥倖已多又曳文綺而<lb/>
橐精鏐冒叨復甚臣惟有追前愆以省過矢竭捐糜勵<lb/>
後効以酬恩永圖稱塞而已臣無任瞻依感戴激切屛<lb/>
營之至為此謹奏謝以聞崇禎十一年三月二十五日<lb/>
<pb n="KR4e0236_WYG_002-20a"/>
具奏四月二十九日奉㫖該部知道<lb/>
　　題潼闗設險合兵疏<lb/>
題為設險乃能據險合兵即以増兵謹請留用工軍改<lb/>
移營將以固巖闗以明責成事崇禎十一年二月初八<lb/>
日據潼闗兵備道按察使丁啓睿呈詳到臣巻查十年<lb/>
十一月三十日准兵部咨該臣奏為遵㫖查奏事該本<lb/>
部覆題十月三十日奉㫖李燁然專轄地方任賊闌入<lb/>
漫無扼禦豈得以不繇潼闗輒議調用著革職賊出入<lb/>
<pb n="KR4e0236_WYG_002-20b"/>
既不必繇闗以後堵禦作何責成該督撫詳查確議具<lb/>
奏不得朦溷欽此欽遵抄出到部移咨前來已經備行<lb/>
潼闗道查議去後十二月十二日據該道呈詳隨即移<lb/>
咨督臣㑹議去後今准咨復前來該臣㸔得潼闗夙稱<lb/>
天險比來賊騎衝突惟意豈河山形勝忽異則以控扼<lb/>
需人今不古若耳查闗城之南有平野四十里直抵南<lb/>
山之麓為南原與豫之閿鄉壤地相錯寥闊漫衍實賊<lb/>
徃來孔道賊入秦出豫率從此奔竄此外依山傍壑有<lb/>
<pb n="KR4e0236_WYG_002-21a"/>
徑可行者謂之峪豫秦處處為鄰而處處皆山處處皆<lb/>
峪然繇豫入秦之峪其通商雒道地方者紛紜不可指<lb/>
數其通潼闗道地方者則惟葱峪甕峪蒲峪潼峪蒿岔<lb/>
五峪通華隂𡼏峪喬峪構峪石堤四峪通華州苐使南<lb/>
原四十里之罅漏一塞則隂華之九峪俱有一夫當闗<lb/>
之勢而闗門一帯節節皆成難踰之險矣臣又查南原<lb/>
四十里俱下臨禁溝深峻可憑故臣與潼闗道臣丁啓<lb/>
睿籌畫經年議于原上建三堡堡與堡相距約十里各<lb/>
<pb n="KR4e0236_WYG_002-21b"/>
屯歩兵二百名扼守聲援又置一十五墩墩與墩相距<lb/>
不三里各宿火器手二十名俾憑髙擊打火砲之力彼<lb/>
此相及其堡若墩俱傍禁溝築建又將溝旁樵牧小徑<lb/>
剗削壁立但堡墩先完各於前數置兵於内賊即有十<lb/>
萬之衆必不敢迫近溝下此臣所謂設險乃能據險也<lb/>
今墩已修完八座臣又發屯課三百兩檄該道嚴督夫<lb/>
役併工修築刻日可以通完惟是三堡之剏工費頗多<lb/>
該臣議將潼闗衞本年應撥延寧鄜州班軍一千二百<lb/>
<pb n="KR4e0236_WYG_002-22a"/>
一十八名暫留一年以自為計在延寧不過免催一年<lb/>
逋欠之班價而可使全省咽喉之地金湯永固想延寧<lb/>
共濟有心或亦必許留不靳也至設險既周固可無需<lb/>
多兵然此堡兵六百墩兵三百在不可少除墩兵即以<lb/>
衞卒撥用其堡兵六百專令伏險邀擊非邉丁不可查<lb/>
闗門有見在夷漢丁僅五百名即盡充堡兵尚少一百<lb/>
名又自堡兵而外如别無一兵非所以建威消萌故臣<lb/>
欲共設兵一千二百名原不為多然當此單虚匱竭之<lb/>
<pb n="KR4e0236_WYG_002-22b"/>
時縱兵可另募餉從何出臣查先年因㓂起延北設有<lb/>
韓郃營兵除先撥闗門三百即在今五百之内又因防<lb/>
餉不敷陸續逃亡調用者未行招補今止存三百二十<lb/>
名又馬蘭防兵亦因備禦延㓂而設俱係邉丁除逃亡<lb/>
調用外尚存一百名今延北寧息兩地又俱非重地臣<lb/>
於馬蘭且另撥有屯兵徃守此兩地之兵俱應歸并闗<lb/>
門合之闗門夷漢丁共九百二十名再於潼闗衞兵内<lb/>
撥砲手二百八十名共足一千二百名以馬兵六百當<lb/>
<pb n="KR4e0236_WYG_002-23a"/>
闗歩兵六百居堡俱付王永祥統領以其營改為潼闗<lb/>
營以該將改為潼闗營叅將則不煩増兵而闗門自不<lb/>
患兵寡矣此臣所謂合兵即以増兵也查王永祥原銜<lb/>
係以遊擊署叅將該將資俸已深勤能練達屢有戰功<lb/>
應改為實授叅將則該將感恩圖報凡可為巖闗効竭<lb/>
者當益無不殫之力矣夫如是則天險以人謀増勝非<lb/>
徒有山河百二之名兵威以地利益雄居然成虎豹當<lb/>
關之勢自今而後賊乃不敢正視關門倘或更有窺逞<lb/>
<pb n="KR4e0236_WYG_002-23b"/>
該道將自當併力堵禦務令匹馬不得闌入脫致踈虞<lb/>
該道將不能辭其責然或賊從内出則難槩為苛求葢<lb/>
我據溝設險險俱在外不在内也凡内出之賊必先據<lb/>
南原非墩堡所能禦且賊衆動稱數萬亦非墩堡之軍<lb/>
所能格又各峪之徑自内抱堵固易為力若賊原在内<lb/>
我即有百十戍守之卒站立且難尚望其扼堵乎若該<lb/>
道將能出竒擊剿即當據功論叙至道臣丁啓睿締造<lb/>
籌畫為重地永遠計尤備極苦心應俟堡工通完查覈<lb/>
<pb n="KR4e0236_WYG_002-24a"/>
優叙至於商雒賊入之路不啻萬徑千蹊實窮於扼堵<lb/>
無方則所以責成商雒道者惟有預偵早報嚴守城池<lb/>
以待援兵之至而已臣謹㑹同督臣洪承疇合詞具題<lb/>
伏乞垂鑒為此謹題崇禎十一年三月二十九日奉㫖<lb/>
該部㸔議具奏<lb/>
　　報合水㨗功疏<lb/>
題為官兵出竒扼要恭報㨗音事臣提標下副將王根<lb/>
子等兵馳赴慶陽征剿六隊等賊先檄監軍僉事張京<lb/>
<pb n="KR4e0236_WYG_002-24b"/>
督逰擊崔重亨吳國偉兵從西𦂳躡賊後又檄監軍僉<lb/>
事王文清督副將盛畧趙大允兵赴中鄜埋伏於前檄<lb/>
定邉副將栁汝橒從北靣堵截夾剿三月十七日夜臣<lb/>
抵慶陽據報賊老營奔東北水飯臺吳旗營賊撥精兵<lb/>
尚在馬嶺潘家寺臣傳令各兵秣馬的于十九日平明<lb/>
進兵十八日據副使鞠思讓報稱監軍道督崔重亨吴<lb/>
國偉二將尚在萬安監是夜臣率各兵肅隊前徃約四<lb/>
鼓將近阜城又據報賊營已移閻家嶺臣恐我兵疲勞<lb/>
<pb n="KR4e0236_WYG_002-25a"/>
勢難追擊又以崔吳二將尚在萬安監距曲子驛二百<lb/>
餘里不能遽至因將兵馬撤伏阜城歇息擬俟二十日<lb/>
進剿十九日卯時據曲子驛禀報崔吳二將兵馬於十<lb/>
八日二皷抵曲子驛十九日進兵臣即督副將王根子<lb/>
叅將鄭嘉棟逰擊李國政等兵馳赴夾擊我兵窮追六<lb/>
十里賊奔東北訖臣將歩兵屯阜城二十日帯馬兵至<lb/>
慶陽探賊所向另圖進剿二十二日據監軍張京塘報<lb/>
本職奉總督軍門牌委監逰擊崔重亨吳國偉統領馬<lb/>
<pb n="KR4e0236_WYG_002-25b"/>
歩官兵一千三百餘員名於二月二十六日自禮縣起<lb/>
程赴平固追剿六隊等賊三月十二日師次鎮原嚴督<lb/>
崔吳二將兵馬扼險設伏驅賊東奔毋使西折以便大<lb/>
兵就近夾剿職思賊在曲子驛若我兵直抵府城則賊<lb/>
必西奔遂於十四日改繇萬安監接據慶陽府塘報内<lb/>
稱賊在環縣地方曲子驛馬嶺河攻堡搶糧久屯不去<lb/>
等情職思該監離賊營尚二百餘里路險溝深不宜趨<lb/>
利遂與二將等商議令於十八日五皷起行直抵賊營<lb/>
<pb n="KR4e0236_WYG_002-26a"/>
十九日平明交鋒賊精健五六百騎倚險迎敵鏖戰多<lb/>
時賊且戰且却誘我深入官兵已追殺三十餘里恐墮<lb/>
賊計乃始收營當陣斬賊首級奪獲大旗盔甲馬匹賊<lb/>
本日即東奔柔遠川等情臣度賊雖東遁東邉一帯人<lb/>
煙斷絶無可搶掠恐賊乗我官兵在西或南奔合水出<lb/>
犯三淳遂一靣發叅將鄭嘉棟統兵馳赴華池襄樂堵<lb/>
截一靣發叅將王根子逰擊李國政都司張文耀各統<lb/>
兵馳赴合水擊剿二十四日至合水青岡原遇賊大戰<lb/>
<pb n="KR4e0236_WYG_002-26b"/>
賊敗東奔臣一靣檄令副將盛畧趙大允兵迎頭截殺<lb/>
一靣檄李國政王根子等兵尾賊𦂳促窮追二十六日<lb/>
忽報過天星混天星等賊自階文透出成徽突至寳雞<lb/>
臣聞警即調李國政王根子鄭嘉棟俱撤兵馳赴鳳寳<lb/>
截剿又調叅將解文英逰擊王萬䇿俱赴臣軍恊剿其<lb/>
六隊之賊仍檄崔吳二將兵從西尾追又檄盛趙二將<lb/>
兵從東堵禦臣於二十七日自慶陽繇華池先統鄭嘉<lb/>
棟兵南發復檄李國政王根子星馳赴援臣已塘報閣<lb/>
<pb n="KR4e0236_WYG_002-27a"/>
部併合水㨗功附報大畧訖本日據報三月十九日追<lb/>
賊遠遁死賊忽東忽西各處竄奔二十四日已時官兵<lb/>
至合水縣隨據鄉民報稱賊從羊圏溝蜂擁前來前隊<lb/>
已過黄家崖窯離縣城二十餘里馬兵從旁抄撲三路<lb/>
齊攻死賊大潰各路官兵追殺二十餘里至青岡原龍<lb/>
王廟當斬獲賊級生擒活賊奪獲盔甲戰馬隨有賊數<lb/>
千接戰迭相迎殺自午至酉我兵奮勇戰經百合羣賊<lb/>
調聚各山精悍設伏誘敵我兵鼓勇直前當陣砍殺馬<lb/>
<pb n="KR4e0236_WYG_002-27b"/>
上精賊數人旗幟盔甲弓刀馬匹全獲死賊披靡我兵<lb/>
乘勝又追十餘里夷漢兵丁追砍射賊落馬者數十當<lb/>
陣斬獲首級無筭前後一日五陣追殺三十餘里我兵<lb/>
全勝收兵回營於戌時回至合水縣查得都司孫鑑等<lb/>
斬獲老營隊賊混名三隻手等首級六顆新營副將王<lb/>
根子標下守備張大成斬獲小頭目飛山龍首級一顆<lb/>
中哨都司趙祥斬獲上天虎首級一顆千把總王加棟<lb/>
等一十九員各斬獲强壯賊首級一顆夷丁毛哥則等<lb/>
<pb n="KR4e0236_WYG_002-28a"/>
斬獲老管隊黒虎賊混世龍小天神二天王首級各一<lb/>
顆紅藍旗材官夷丁明罕等一十五名各斬獲强壯賊<lb/>
首級一顆新營副將王根子標下都司趙祥等奪獲大<lb/>
天王長子雷神保年十二歲次子三家保年五歲奪獲<lb/>
賊婦盧氏常氏劉氏張氏逰擊李國政標下守備李文<lb/>
奎等斬獲强壯賊首級八顆把總吳養純等斬獲管隊<lb/>
賊飛龍賊頭鑚天龍老夜不收張飛等首級各一顆隨<lb/>
征都司守備路哱囉等二十一員各斬强壯賊級一顆<lb/>
<pb n="KR4e0236_WYG_002-28b"/>
監營逰擊張承烈標下親丁張應太等五名各斬强壯<lb/>
賊級一顆都司張文耀等斬獲上天虎不着地小鷂子<lb/>
首級各一顆周永圖等一十八名各斬獲强壯賊首級<lb/>
一顆材官范廣等擒獲活賊三名李敬等奪獲賊婦陳<lb/>
氏王氏以上各營官兵斬獲有名賊頭首級并强壯精<lb/>
賊首級共一百五顆生擒活賊三名賊婦六口賊子二<lb/>
名俱押送合水縣查驗明確取有印結在巻所獲鐵盔<lb/>
甲二十二頂副綿盔甲六十一頂副弓箭刀共四百二<lb/>
<pb n="KR4e0236_WYG_002-29a"/>
十件驗明仍付原獲兵丁收執各營共獲馬騾三百餘<lb/>
匹分别給賞有功員役各等情到臣三十日臣行次邠<lb/>
州據報過混等賊已過興咸臣先因標下賛畫司務陳<lb/>
繼泰統兵漢南疏棧報歸即檄本官統民兵二千名赴<lb/>
口子鎮扼防六隊等賊出犯涇三嗣因各賊殺敗東遁<lb/>
臣復檄本官統兵赴涇河上下渡口堵截混過各賊去<lb/>
後續據各縣報賊已至涇三時王根子兵次政平李國<lb/>
政兵次寧州臣令鄭嘉棟之兵改繇淳化截徑於四月<lb/>
<pb n="KR4e0236_WYG_002-29b"/>
初一日先赴三原臣催王根子兵亦繇淳化於初四日<lb/>
抵三原據陳繼泰塘報三月二十九日丑時探至南原<lb/>
有賊騎二百餘已到涇陽縣之南渡職親督官兵截之<lb/>
於信和堡與賊相遇當陣斬獲强壯首級七顆活擒一<lb/>
名奪獲婦女二口馬騾驢一十六匹頭盔甲一副弓刀<lb/>
十三件箭刀鋴砲所傷無數等因又據各縣報賊從高<lb/>
富東奔臣先於沿途一靣檄催叅將解文英遊擊王萬<lb/>
䇿從商雒作速前來一靣調原任叅將朱國棟田時升<lb/>
<pb n="KR4e0236_WYG_002-30a"/>
統在省鋴砲手一千五百名赴軍前俟各兵齊集即隨<lb/>
賊所向合圖大剿該臣㸔得六隊大天王混天王爭管<lb/>
王等賊與闖將過天星混天星等賊自秦入蜀飽掠同<lb/>
歸而六隊自負精强惡為闖將所軋因先度陽平走畧<lb/>
陽歴禮伏越平固直抵慶陽將為久屯之計以其地有<lb/>
糧可因且險足踞也臣自聞賊東犯即申約道將分汛<lb/>
責成誓圖剿滅比東西兩川之聚結報探稍真臣一靣<lb/>
檄監軍張京督逰擊崔重亨吳國偉兵又擇總兵張天<lb/>
<pb n="KR4e0236_WYG_002-30b"/>
禮所部精銳益之俾從鎮原一帯張勢東逐一靣檄監<lb/>
軍王文清統副將盛畧趙大允兵俾從中宜一帯鼓鋭<lb/>
西截又一靣檄定邉營副將栁汝橒率該營精銳塞其<lb/>
北遁之路臣親督中軍鄭嘉棟遊擊李國政原任副將<lb/>
王根子都司張文耀等兵出淳三寧真徑撲慶陽迎擊<lb/>
臣於十七日夜四鼓率各兵入慶陽府城於十八日傍<lb/>
晚發兵約十九日早可至賊所剿殺及行逾夜半將近<lb/>
阜城而守弁郝光顯報稱賊營又北徙三十里臣念各<lb/>
<pb n="KR4e0236_WYG_002-31a"/>
兵遠渉已勞若趨利於百三十里外恐犯兵家之忌又<lb/>
崔吳兩兵不能齊集因撤各兵暫憩阜城不意崔吳二<lb/>
逰擊是日於二百里馳至突逼賊壘遂與接戰臣迅發<lb/>
各兵應援乃兵未至而賊已望塵奔矣僅二逰擊斬賊<lb/>
二十七級稍挫其鋒猶未大創賊奔之後據險不出累<lb/>
據偵役報賊精兵猶出没西川而老營則已宻移東川<lb/>
臣慮賊欲賺我兵於西却繇東川疾走三淳乗隙剽掠<lb/>
臣遂檄監軍道張京仍督崔吳厲兵以毖西邉之防而<lb/>
<pb n="KR4e0236_WYG_002-31b"/>
以鄭嘉棟兵發華池以李國政王根子兵發合水偵賊<lb/>
南向即縱兵截擊比李國政等兵方至合水忽報賊果<lb/>
結隊而南矣兩將能謀善戰决機迅敏當即申嚴軍令<lb/>
奮臂先登而都司張文耀素懷忠義復經樞部叙陞期<lb/>
以死報與兩將聯鑣同進又各率所畜夷降丁健驍勇<lb/>
絶倫故能迎頭苦戰冒險窮追殱對壘之窮兇執渠魁<lb/>
之孽子雖功級僅百餘然皆馬上精賊較襲零尾後掩<lb/>
殺被擄脅從豈但一可當十至所獲二孽俱皆賊首大<lb/>
<pb n="KR4e0236_WYG_002-32a"/>
天王之愛子乃悉為我俘則我師之勇奮與賊衆之狼<lb/>
狽固可知巳夫賊當掠蜀新歸兇鋒烈焰不可嚮邇諸<lb/>
將之㨗使我氣振而賊魄奪即内地風鶴之人心亦有<lb/>
所恃以無恐其有造於風雨漂摇之危秦殊非淺鮮衡<lb/>
功論叙似不宜較量於功級之多寡矣王根子善用蕃<lb/>
丁此戰尤最得蕃丁之力所擒大天王二子皆其部下<lb/>
官兵厥功居首本官曽經題叅擬戍尚未部覆後以擒<lb/>
闖功奉㫖另案酌議今應行免議量與湔除李國政瀝<lb/>
<pb n="KR4e0236_WYG_002-32b"/>
血誓衆殫力殫心且此戰之分合有法始終不懈實賴<lb/>
有國政為之指麾相應優叙張文耀率偏師一枝能與<lb/>
二將分路齊驅勇氣無前亦應並叙其原獲雷神保之<lb/>
趙祥胡椒大王之孫成才與督陣當先衝鋒斬級之兵<lb/>
部差官施應堂都司守備孫鑑郭鳴鳳崔應舉任國柱<lb/>
王加福等各營守備千把總張大成李文奎李秀張鵬<lb/>
翼李國愛苗大勝劉友元賀登第吳養純范廣許成光<lb/>
等蕃漢兵丁毛哥則卜桑顧髙遷孫世才卜卜户白光<lb/>
<pb n="KR4e0236_WYG_002-33a"/>
明等亦應併叙至逰擊崔重亨吳國偉星馳赴敵突爾<lb/>
一戰實為各將之前驅中軍鄭嘉棟都司張一貴與隨<lb/>
征都司李世春泒伏南路雖未與戰勞不可冺亦應紀<lb/>
録監軍道臣張京度賊去向如在目中而徃來邀擊宵<lb/>
征露處備極勞苦并應紀録示勸定邉副將栁汝橒曽<lb/>
經檄調未到或因道梗至都司郝光顯始雖探賊未確<lb/>
繼能親尾賊後得賊情形不時馳報俱應免議其獲功<lb/>
官兵與對陣被傷兵丁容臣動屯課銀兩徑行賞恤至<lb/>
<pb n="KR4e0236_WYG_002-33b"/>
賊既東竄臣查邵莊隆益一帯荒苦至甚毫無可掠隨<lb/>
檄李國政與王根子裹五日糧𦂳促賊後臣又預設盛<lb/>
畧趙大允兩兵於鄜延候賊夾擊臣私計此賊業入彀<lb/>
中或即其應滅之時臣忽以鳳寳告警牽臣以不得不<lb/>
顧之内地無奈撤兵而東鳳寳之賊為過天星混天星<lb/>
兩大股及邢家米闖將兩小枝乗臣在慶即星夜奔突<lb/>
徑越涇三今且渡雒河犯同澄葢及臣未至欲先據黄<lb/>
龍山為逃死地臣隨飛檄司務㕔陳繼泰扼守涇河毋<lb/>
<pb n="KR4e0236_WYG_002-34a"/>
縱賊渡苐賊風馳雨驟又衆寡相懸未易截堵尚在可<lb/>
原臣草䟽巳畢又據監軍道王文清塘報六隊大天王<lb/>
爭管王等賊圍攻甘泉縣盛趙二將統兵馳援至甄家<lb/>
灣與賊對敵把總王萬虎斬獲首級一顆塘馬守備張<lb/>
守艾等又生擒賊塘一名抓地虎中哨守備張登朝生<lb/>
擒争管王兒子小黄鷹餘賊奔潰立解縣圍又招出領<lb/>
哨賊頭一名滿山紅管隊一名小黒鷹救獲被擄難民<lb/>
張希春等一十五名查賊因鄜東有兵遂從西原遶走<lb/>
<pb n="KR4e0236_WYG_002-34b"/>
及聞鳳寳告警追兵撤赴内地賊徑圍甘泉旋被官兵<lb/>
衝擊北遁等情又據監軍道張京塘報稱賊見在鄜州<lb/>
西原知鳳寳有警本院大兵調回惟趙盛兵在鄜州賊<lb/>
准備打仗職兵自西賊不隄防機㑹可乗擬不至鄜州<lb/>
俟至張村若有路可抵賊營則宻㑹王監軍訂期夾剿<lb/>
等情臣仍檄該二道相機期㑹夾剿去後又據延安府<lb/>
報稱大天王的名髙見係延長縣人於四月初一日到<lb/>
雒河地方卑職將王副將擒獲大天王兒子二名情繇<lb/>
<pb n="KR4e0236_WYG_002-35a"/>
冩帖招諭去後隨據大天王禀稱小的因飢寒所迫求<lb/>
生無路今王副將將小的嬰兒收住一名雷神保一名<lb/>
三家保未知存亡既然有命懇乞本府轉報將小的兒<lb/>
子送出一個來相見一靣必然就撫等情臣相機操縱<lb/>
如果渠㓂大天王悔罪輸誠實心乞命即准收撫陣擒<lb/>
孽子給渠收養再照臣計前後東犯之賊約十之八九<lb/>
其未東者獨八隊闖將一股及闖王餘孽中斗星一股<lb/>
此外無可指數之㓂夫此㓂非即破蜀郡邑之㓂乎今<lb/>
<pb n="KR4e0236_WYG_002-35b"/>
獨以臣當之臣兵自甘兵而外未嘗另分邉鎮一旅臣<lb/>
餉户部原議短給臣四萬而蜀餉又毫未解至乃臣之<lb/>
兵尚堪支賊臣之餉尚堪支兵臣在昔或屬空言今一<lb/>
一皆可明試臣惟有殫竭臣愚以盡臣仰報天恩於萬<lb/>
一耳再敢冐陳者臣之兵分防協擊者也乃使之兼防<lb/>
獨擊豈臣所敢諉缷倘旦夕各總鎮念臣孤危皷義東<lb/>
援乃臣之至願然而必不能遽至也即一二月内或至<lb/>
而兵又疲賊又道矣向臣請與督臣分地分兵東西分<lb/>
<pb n="KR4e0236_WYG_002-36a"/>
剿度兵力賊情必應如此時樞臣楊嗣昌迫欲滅賊以<lb/>
西安無賊恐臣意在規避其所舉以責備臣者實疆臣<lb/>
之通病且臣奉有不得分畛畫疆之諭㫖固未敢更有<lb/>
凟陳今賊之大勢八九在東止闖將一股在西以四總<lb/>
鎮及各副將叅遊之全力圖之自應刻期殄滅其東邉<lb/>
之賊紛紜正甚殱除量非易易臣今復申前請自與規<lb/>
缷無渉伏乞聖明速勅該部覆議賊勢雖盡在東督臣<lb/>
剿滅闖賊之後不必盡發各總兵於東臣止願分一鎮<lb/>
<pb n="KR4e0236_WYG_002-36b"/>
携原食剿餉東援其餘兵將盡在西暫時休息俟臣將<lb/>
各賊驅剿西遁督臣即督西兵迎頭急擊即不能使賊<lb/>
盡滅又必驅之使東倘賊復東折臣仍以臣兵及一總<lb/>
鎮之兵迎擊於東即不能使賊盡滅仍必逼之使西而<lb/>
督臣仍以西兵迎擊如是則我静賊動我逸賊勞我飽<lb/>
賊飢徃還數次使賊疲於奔突而自不可支矣至應分<lb/>
汛地或即照臣前疏區畫或樞部另為酌議其應分東<lb/>
援之鎮必應於曹左兩鎮擇撥一鎮以兩鎮之汛地兵<lb/>
<pb n="KR4e0236_WYG_002-37a"/>
馬皆與臣尚相關渉臣調度為便也臣向以尾賊亦可<lb/>
滅賊苐視尾賊者如何人耳今尾賊諸將官且忽失賊<lb/>
之處賊何能滅也故臣又謂滅賊要着必應如此如苐<lb/>
與賊俱騖臣不知奏效何日矣伏乞聖鑒施行為此具<lb/>
本謹題崇禎十一年四月初七日具題五月初二日奉<lb/>
㫖該部㸔議速奏<lb/>
　　報㓂孽率衆投撫疏<lb/>
題為㓂孽率衆投撫謹報解散安挿確數以祈聖鑒事<lb/>
<pb n="KR4e0236_WYG_002-37b"/>
先於二月二十九日據監軍道僉事王文清塘報賊首<lb/>
一朶雲等四名率衆投撫等情據此臣一靣檄行監軍<lb/>
商雒二道仍行山陽縣審察如投撫果真即令解散安<lb/>
挿已於三月初三日塘報閣部訖今於四月初五日據<lb/>
山陽縣知縣常吉申報又據商雒道副使邉崙塘報各<lb/>
到臣該臣㸔得山陽地方與上津接壤一朶雲等盤踞<lb/>
上津六郎關一帯出没肆掠於商雒為臥榻之賊一為<lb/>
官兵追迫輙遁入商雒其視商雒又逋逃藪也自秦兵駐<lb/>
<pb n="KR4e0236_WYG_002-38a"/>
防商雒賊營窟之計已窮而遊釡之勢日促故其化豺<lb/>
狼為鴻雁易牛犢以劒刀豈真悔罪慕義盖實無可奈<lb/>
何此正樞臣楊嗣昌所謂形格勢禁之明效也苐恨荒<lb/>
山兵難乆處又秦㓂殊多臣以有數之兵隨賊四應不<lb/>
能逐日守山然有此五百人之投戈則我兵數月之苦<lb/>
守非徒然矣今據該縣册報招撫過共五百一十九名<lb/>
内解散歸各原籍者一百九十七名見在該縣給田耕<lb/>
種者三百二十二名造具姓名籍貫清册前來固可無<lb/>
<pb n="KR4e0236_WYG_002-38b"/>
虞反側永保輯寧矣其在事監軍道王文清商雒道邉<lb/>
崙山陽縣知縣常吉應請議叙其差委員役小王虎劉<lb/>
應祥史邦遂楊世重張秀等臣酌量給賞外伏乞聖鑒<lb/>
勅部施行為此具本謹題崇禎十一年四月初七日具<lb/>
題五月初四日奉㫖該部知道<lb/>
　　報澄城㨗功疏<lb/>
題為大㓂合股東犯官兵齊力奮剿仰仗天威恭報竒<lb/>
㨗事照得大㓂過天星等自鳳寳東犯直越涇三富同<lb/>
<pb n="KR4e0236_WYG_002-39a"/>
在澄城縣地方搶掠臣先於慶陽聞警馳回追剿料賊<lb/>
欲倚黄龍山盤踞為害臣親提官兵夜渡雒河馳至澄<lb/>
城分兵五路按期進發於四月十三日在楊家嶺虎兒<lb/>
田馮原等處大戰獲㨗斬級千餘生擒活賊及奪獲男<lb/>
婦盔甲器械馬騾無筭先於陣前差報部科訖今於本<lb/>
月十九日據潼闗兵備道丁啓睿監軍道王文清塘報<lb/>
准副叅逰都鄭嘉棟等牒報三月二十六日過天星等<lb/>
大夥自蜀入秦突犯鳳翔䝉撫院與按院檄令監軍道<lb/>
<pb n="KR4e0236_WYG_002-39b"/>
督副將趙大允盛畧兩營官兵從間道南下一靣督率<lb/>
鄭嘉棟李國政王根子張文耀等營各官兵前徃鳳翔<lb/>
迎頭截殺兼程馳至邠州據報賊已過涇三一靣檄調<lb/>
原任叅將解文英遊擊王萬策各統駐防商雒之兵同<lb/>
管餉西安撫民同知王明福前來合剿撫院復繇三水<lb/>
淳化至蒲城賊已繇同州地方晉城渡雒河意欲盤踞<lb/>
黄龍山一帯搶掠賊倚北山為營湏於東西兩靣併正<lb/>
南一路㑹兵齊進方可制勝隨檄監軍道督甘兵自中<lb/>
<pb n="KR4e0236_WYG_002-40a"/>
部宜君繇白水徑抄黄龍山先據險要以扼賊路復檄<lb/>
潼關道督潼關精勇營自朝邑馳赴澄城合剿令原調<lb/>
商雒駐防遊擊王萬策統領甘兵并原任叅將朱國樑<lb/>
統領屯兵星夜馳赴黄龍山與監軍道所統趙盛二副<lb/>
將合兵檄令賛畫司務陳繼泰統兵扼雒河管餉同知<lb/>
王明福督叅將解文英及田時升駐蒲白以防賊潰撫<lb/>
院隨於初十日酉時督領副叅逰都鄭嘉棟等兵自蒲<lb/>
赴澄三更至雒河䝉撫院不避危險䇿馬先渡各官兵<lb/>
<pb n="KR4e0236_WYG_002-40b"/>
聯絡過河五更入澄城兵馬盡伏城内不許一人出入<lb/>
以洩兵機宻探賊營住縣北沿山一帯馮原劉家凹劉<lb/>
家圪老南北趙莊上下彌家村黨家莊虎兒田等二十<lb/>
餘村首尾七八十里烟火相望聯絡不絶離澄城縣七<lb/>
十餘里隨准監軍道移㑹鄭嘉棟等併督趙大允盛畧<lb/>
兵繇白水䟎行一百八十里亦於十一日寅時到黄龍<lb/>
山屯兵夾剿約以鳴砲為號隨䝉撫院繪圖分兵四路<lb/>
其黄龍山之兵專堵黄龍山一路各照泒定村莊一齊<lb/>
<pb n="KR4e0236_WYG_002-41a"/>
剿殺隨分馬歩官兵八百七十員名砲手五百向東路<lb/>
剿殺武安村髙原村雷村寺莊之賊分馬歩官兵一千<lb/>
一百一十八員名砲手二百四十有三赴西路剿殺宻<lb/>
石南北趙莊上下彌家村黨家莊溝西上下村之賊又<lb/>
分馬歩家丁八百二十一員名砲手五百分中路剿殺<lb/>
何家莊羅家凹楊家嶺虎兒田喬莊之賊又分夷漢馬<lb/>
兵四百餘員名赴河西剿殺馮原劉家凹之賊督家丁<lb/>
一千五百八十三員名從黄龍山約㑹夾剿於十二日<lb/>
<pb n="KR4e0236_WYG_002-41b"/>
黎明潜至賊所申明號令賊已知覺將老營打發起身<lb/>
惟留精兵迎敵職各官兵照依泒定汛路村莊一擁齊<lb/>
衝死賊遁走官兵乘勢追砍叅將鄭嘉棟都司張一貴<lb/>
李世春等從東抄殺逰擊李國政都司張文耀等從西<lb/>
路殺入副將王根子守備胡安等從中路殺入叅將王<lb/>
永祥從河西馮原一路追殺官兵力戰死賊大敗官兵<lb/>
窮追逼賊老營賊䕶老營益拚命死闘官兵齊力圍攻<lb/>
當將賊老營衝開副將王根子家丁池化受將過天星<lb/>
<pb n="KR4e0236_WYG_002-42a"/>
親姊張氏擒獲其餘擒斬射傷砍殺及落澗墮崖死者<lb/>
不計其數賊潰徑向黄龍山奔遁塵土障天監軍道督<lb/>
副將趙大允盛畧郭鳴鳳等同王萬䇿塘馬哨見塵起<lb/>
知大兵從東南殺來即於馬上傳諭諸將士務要勇徃<lb/>
接殺各官兵無不踴躍直從黄龍山殺下信砲相接趙<lb/>
大允盛畧領官兵奮勇撲砍死賊驚見我兵從山頭殺<lb/>
下復向東奔趙大允親執白旗領衝鋒官丁同盛畧一<lb/>
齊赴殺與李國政領李文奎李國愛等兵㑹合一處衝<lb/>
<pb n="KR4e0236_WYG_002-42b"/>
殺愈勇死賊棄馬滚溝陣前喊稱我過天星混天星從<lb/>
來未喫此虧乃復將各哨精兵傳合一處拚命抵當時<lb/>
已過午各路又將新造白甲官兵直撲賊中砍殺賊愈<lb/>
不能支遂奔石堡川又上射公山五路官兵齊力赶殺<lb/>
仰靣上攻鏖戰時已至申逰擊李國政謂此戰必湏穿<lb/>
攪賊營方可盡殱即領本官内丁二隊喊殺直入賊中<lb/>
射殺穿紅蠎甲賊頭一名死賊大潰時巳至酉馘斬死<lb/>
賊千餘滚跌及帯傷死者無算餘賊哭泣逃奔有不入<lb/>
<pb n="KR4e0236_WYG_002-43a"/>
大營四散落草者亦不計其數天色漸晚乃鳴金收營<lb/>
監軍道仍督趙大允等兵回黄龍山防賊暗竄白富各<lb/>
營收兵回營查得中軍叅將鄭嘉棟所部官兵斬獲强<lb/>
壯賊級一百八十四顆生擒活賊五十六名奪獲馬騾<lb/>
五十五匹頭婦女八口鐵盔甲三十六頂副綿盔甲一<lb/>
十九頂副弓箭刀共六千一百三十五件陣亡家丁宋<lb/>
學孔等四名重傷家丁張英等九名輕傷家丁王天柱<lb/>
甯有德二名後左營逰擊李國政所部官兵斬獲賊級<lb/>
<pb n="KR4e0236_WYG_002-43b"/>
二百八顆内官丁李文奎等斬賊頭目領哨老管隊一<lb/>
撮風等首級二十二顆强壯賊級一百八十六顆生擒<lb/>
活賊八十名婦女十口奪獲馬騾三百二十七匹頭鐵<lb/>
盔甲四十二頂副綿盔甲七十三頂副弓箭刀一千二<lb/>
百一十四件陣亡隨征把總一員王國武夷丁一名薩<lb/>
竒勒新營副將王根子所部官兵斬獲賊級二百二十<lb/>
九顆内官丁王建都等斬賊頭目領哨老管隊虎頭大<lb/>
王等首級二十八顆强壯賊級二百一顆生擒活賊四<lb/>
<pb n="KR4e0236_WYG_002-44a"/>
十一名婦女二十二口奪獲馬騾三百二十匹頭鐵綿<lb/>
盔甲一百五十頂副弓箭刀三千四十件陣亡夷丁阿<lb/>
桑等二名重傷官丁張一鳳等九員名輕傷家丁一名<lb/>
中營都司張文耀官丁斬獲賊級六十二顆内官丁范<lb/>
廣等斬領哨老管隊青背狼等首級八顆强壯賊級五<lb/>
十四顆生擒活賊一十二名婦女四名奪獲馬騾七十<lb/>
三匹頭大旗一桿鐵棉盔甲五十五頂副弓箭刀一千<lb/>
四百六十件鐵鞭一十一根潼闗營叅將王永祥所部<lb/>
<pb n="KR4e0236_WYG_002-44b"/>
官兵斬獲賊級一百二十七顆内官丁艾登舉等斬賊<lb/>
領哨老管隊紅狼等首級九顆强壯賊級一百一十八<lb/>
顆生擒活賊三十一名奪獲馬騾三十一匹頭盔甲弓<lb/>
刀器械共三千三百一件重傷官丁馬蛟麟等九員名<lb/>
輕傷家丁李賢等七名澄城縣鄉兵斬獲賊級三十五<lb/>
顆前右營副將趙大允所部官兵斬獲賊級八十二顆<lb/>
内官丁郭鳴鳳等斬賊頭目管隊明樓等三十顆内守<lb/>
備趙完英斬級一顆靣刺大王二字據生擒活賊黒鷹<lb/>
<pb n="KR4e0236_WYG_002-45a"/>
認識係混天星哨頭領三千人强壯賊級五十二顆生<lb/>
擒活賊二十四名婦女八口奪獲馬騾二百五匹頭盔<lb/>
甲五十三頂副弓箭刀撒袋共二千二百一十二件重<lb/>
傷官兵張我耀等二名甘營副將盛畧所部官兵斬獲<lb/>
賊級三十二顆内官丁辛土谷赤等斬賊頭目新天王<lb/>
等首級一十一顆强壯賊級二十一顆奪獲婦女二口<lb/>
馬騾一百六十一匹頭盔甲三十六頂副弓箭刀器械<lb/>
俱全陣亡家丁劉尚仁等六名甘營遊擊王萬䇿所部<lb/>
<pb n="KR4e0236_WYG_002-45b"/>
官兵斬獲賊級五十八顆内官丁劉建勲等斬賊頭目<lb/>
下山虎等首級二十二顆强壯賊級三十六顆奪獲馬<lb/>
騾一十八匹頭陣亡千總一員葛衞國家丁一名李進<lb/>
監軍道守備朱貢瑞等斬級五顆生擒活賊一名奪獲<lb/>
馬騾九匹頭黄龍山守備賈竒珍内丁袁汝欽等斬獲<lb/>
首級一顆生擒活賊一名守備吕承誥斬級一顆丘加<lb/>
遇斬級一顆以上各營通共斬級一千二十五顆内據<lb/>
生擒活賊來虎黒鷹等併賊婦認出各營官丁李文奎<lb/>
<pb n="KR4e0236_WYG_002-46a"/>
等斬獲有名賊頭目領哨老管隊一撮風等首級一百<lb/>
三十顆强壯賊級八百九十五顆生擒活賊二百四十<lb/>
六名俱當陣乞䧏解騐審明各給免死票發回原籍奪<lb/>
獲婦女五十四口俱發澄城縣招諭親屬認領其所獲<lb/>
功級騐明發該㕔縣收貯仍取印結附巻訖各營奪獲<lb/>
馬騾一千一百九十九匹頭馬匹堪用者給兵丁准自<lb/>
備入營騎征騾頭堪用者留營給價充官運糧其馬騾<lb/>
并驢不堪者分賞有功并原獲及同隊同伍兵丁各營<lb/>
<pb n="KR4e0236_WYG_002-46b"/>
共奪獲鐵綿盔甲四百六十四頂副大旗一桿鐵鞭一<lb/>
十一根弓箭刀撒袋共一萬六千三百六十二件仍令<lb/>
原獲兵丁收執隨營應用陣亡後左營把總一員王國<lb/>
武甘營千摠一員葛衞國各營蕃漢兵丁宋學孔等一<lb/>
十四名陣失併射死各營官馬三十一匹自馬一十五<lb/>
匹重傷官丁徐成等四十員名輕傷官丁岳友才等十<lb/>
員名重傷官馬一十八匹自馬一匹輕傷官馬六匹等<lb/>
因塘報到臣該臣㸔得過混兩㓂衆盛精强並稱雄於<lb/>
<pb n="KR4e0236_WYG_002-47a"/>
諸大㓂之中烈熖兇鋒不可嚮邇八年之覆曹帥九年<lb/>
之䧟俞帥十年之衂祖帥皆兩㓂之為也今復掠蜀飽<lb/>
還聲勢益横又有邢家米闖將等諸小股為之羽翼乘<lb/>
徽秦夾剿之稍踈遂繼六隊大天王爭管王混天王之<lb/>
後分道東窺知臣有事慶陽輙直抵涇三及臣未返西<lb/>
安遂飛越同郃屯劄澄城將倚黄龍山為負嵎地臣聞<lb/>
警馳追算賊倖中以我兵先發據山使彼衆計窮營窟<lb/>
臣復提旅親征銜枚宻進河山難渡臣即率衆投鞭曙<lb/>
<pb n="KR4e0236_WYG_002-47b"/>
色未分兵已入城息鼓乃為精選嚮導細畫地形分兵<lb/>
分寨期於一網兼收為衝為援毋令針芒或漏嚴門禁<lb/>
以防預洩得奸諜而破狡謀二皷出師五路向賊平原<lb/>
萬隊既若輸地以來髙嶺一軍又巳從天而下賊驚駴<lb/>
莫測應接不遑加以士卒盡選練之驍雄號令遵申明<lb/>
之約束故能奏功一鼓斬首千餘擒䧏累百死傷潰散<lb/>
及所獲甲馬器械不可勝記過混二賊僅以身免此實<lb/>
秦中剿賊以來未有之大㨗也非賴皇上聖武旁昭神<lb/>
<pb n="KR4e0236_WYG_002-48a"/>
謀遠運及朝臣計畫周詳樞部指授盡變與夫督臣同<lb/>
心共濟按臣新任協恭豈臣之區區所能辦也臣受寄<lb/>
巖疆奄及二載無禆戡定臣罪實深臣不敢借此自贖<lb/>
至於在事道將與行間材武如不為破格優異恐無以<lb/>
作奮新之氣而鼔樂効之心故臣不得不以賞不逾時<lb/>
之曠典仰懇皇上立沛恩綸勅部甄叙如潼關道臣丁<lb/>
啓睿分廵闗内監軍道王文清俱應優叙臣標下中軍<lb/>
叅將鄭嘉棟徃來䇿應所獲功級纍纍後左營遊擊李<lb/>
<pb n="KR4e0236_WYG_002-48b"/>
國政奮銳先登誓以死圖報身中七矢而鏖戰益力且<lb/>
部下所獲功級最多新營原任副總兵王根子衝鋒破<lb/>
陣功級獨多於各營且合水之役俘獲大天王之二子<lb/>
今又俘獲過天星親姊張氏查張氏有夫混名二虎子<lb/>
混名大星宿俱以慣戰得名賊中過賊倚之如左右手<lb/>
張氏既獲則過賊氣奪而二賊皆可間之使為我用前<lb/>
右營原任副總兵趙大允設伏山上進兵悉如期㑹潼<lb/>
關營叅將王永祥率關兵馳至獨分溝西一路掩擊得<lb/>
<pb n="KR4e0236_WYG_002-49a"/>
勝逼賊使就我夾擊而獲級且多中營都司僉書張文<lb/>
耀所部䧏丁僅一百四十而毎戰必扼要争竒都司僉<lb/>
書張一貴擐甲臨戎能使千人自廢甘營副將盛畧提<lb/>
甘營馬歩一千雖獲級較少然與趙大允聯鑣並進能<lb/>
無失夾剿之期原任太平堡守備加銜遊擊王萬䇿繇<lb/>
商雒遠至兵不及食息馬不及飼秣即毅然隨剿而獲<lb/>
級差多以上各將均應優叙内王根子原任薊鎮馬蘭<lb/>
副總兵都督僉事降三級又因陜西剿賊題叅擬戍尚<lb/>
<pb n="KR4e0236_WYG_002-49b"/>
未部覆前以擒闖功奉㫖另案酌議昨合水㨗功臣已<lb/>
題請量與湔除趙大允以原任陜西流曲副總兵題叅<lb/>
遣戍前以殱蠍功部題奉旨戍案量與湔除以上二員<lb/>
俱應量予復職王萬䇿新經甘肅按臣糾叅奉㫖提問<lb/>
應照從輕量擬俾殺賊自贖張一貴前因藍田兵叛奉<lb/>
㫖戴罪剿賊自贖應免戴罪督陣兵部差官施應堂標<lb/>
下旗鼓都司王國棟隨征都司孫鑑郭鳴鳳守備胡安<lb/>
崔應舉原任叅將郭清原任逰擊張承烈分營督戰鼓<lb/>
<pb n="KR4e0236_WYG_002-50a"/>
勇直前内施應堂王國棟孫鑑郭鳴鳳胡安崔應舉六<lb/>
員應各加一級郭清以原任寕塞叅將被劾奉㫖提問<lb/>
擬徒相應論功末減張承烈以原任紅德城遊擊被劾<lb/>
奉㫖革任回衞相應論功叙用中營中軍李毓椿千總<lb/>
劉吉明臣把總馬負圖後左營守備張鵬翼李文奎千<lb/>
總李國受苖大勝吳養純前右營中軍守備黨威千總<lb/>
李遇春郭永夀武大定拓應卿新營中軍王建都實授<lb/>
都司趙祥千總張大成潼關營千總馬蛟麟以上十八<lb/>
<pb n="KR4e0236_WYG_002-50b"/>
員躍馬當先摧鋒斬鋭俱應加一級中營隨征都司李<lb/>
世春千總楊王庭把總魯典魯宗用陳自興後左營中<lb/>
軍守備李秀守備楊豹路哱囉路著太千總羅國用把<lb/>
總賀登第劉友元隨征守備楊成材官王友蒼前右營<lb/>
千總趙完瑛新營千總杜成禄中營張文耀下千總范<lb/>
廣把總牛希才潼關營中軍艾登舉把總劉福祿監軍<lb/>
道下中軍守備鍾鳴豐把總孔珠甘營盛畧下守備楊<lb/>
奎光甘營王萬䇿下千總席大卿黄龍山駐防加銜守<lb/>
<pb n="KR4e0236_WYG_002-51a"/>
備賈竒珍以上二十五員戮力苦戰馘斬功多併應紀<lb/>
録原任叅將解文英田時升從商州調剿兵馬急趨奔<lb/>
疲臣因令伏兵蒲城以防賊潰雖未交鋒勞不可冺應<lb/>
俟彚叙駐劄黄龍山西延捕盜同知徐文泌管餉西安<lb/>
撫民同知王明福澄城縣知縣傅應鳳蒲城縣知縣田<lb/>
臣管餉咸寧縣縣丞喻品叅謀武清周雷鳴時或撥防<lb/>
兵隨營協剿或選嚮導審察地利或轉運糧餉備辦軍<lb/>
需併應叙録内武清周以原任知縣被劾遣戍臣稔其<lb/>
<pb n="KR4e0236_WYG_002-51b"/>
素有才幹故以叅謀委用今本官隨征已久頗多勞績<lb/>
至自募丁健殺賊立功所騎戰馬亦皆本官自備費殊<lb/>
不貲亦應量與湔除其各營斬獲首級應請照兵部題<lb/>
頒新例毎顆給銀五兩用示鼓勸臣查有臣前題降丁<lb/>
拓攀髙兩次掘獲窖銀三千三百餘兩堪以動用除即<lb/>
先照向來舊例毎顆賞銀三兩俟欽賞頒到仍照新例<lb/>
補足其陣亡後左營把總王國武甘營千總葛衞國均<lb/>
應議䘏内王國武以所乗戰馬付之主將歩戰殞身尤<lb/>
<pb n="KR4e0236_WYG_002-52a"/>
宜厚贈以旌忠義至標下賛畫司務陳繼泰虛怯無當<lb/>
本官倚借京銜鴟張於桑梓之地官民上下罔不側目<lb/>
錢糧出入亦不清楚伏乞聖明勅部察議為此謹題崇<lb/>
禎十一年四月二十二日具題五月二十日奉㫖奏内<lb/>
有功及陣亡員役該部核議叙䘏欽賞銀兩著即給發<lb/>
陳繼泰併即察議速奏<lb/>
　　報官兵迎剿獲㨗疏<lb/>
題為狡賊聞風先遁我兵迎剿獲㨗恭報調度期㑹情<lb/>
<pb n="KR4e0236_WYG_002-52b"/>
形仰祈聖鑑事照得流㓂過天星混天星等自澄城大<lb/>
創後與六隊爭世王等俱奔竄延安地方臣因西安麥<lb/>
秋未畢將標下官兵分布白蒲富耀等處扼防五月初<lb/>
四日據分廵關内監軍道僉事王文清塘報延賊苗頭<lb/>
已向鄜州地方臣即檄調𣲖防白蒲富耀各官兵俱赴<lb/>
中宜堵擊并移㑹總兵左光先統兵自鳳翔馳赴慶陽<lb/>
夾剿臣亦於即日赴中宜調度繇三原耀州行次同官<lb/>
縣欲候兵齊即從中宜進剿初七日據宜君縣塘報賊<lb/>
<pb n="KR4e0236_WYG_002-53a"/>
於初六日三更發老營奔馬蘭等處精兵天明亦去等<lb/>
情臣因賊勢西奔恐兵從中宜尾追不能殱掃且慮賊<lb/>
從馬蘭突犯涇三一面督發逰擊李國政統兵自同官<lb/>
馳赴中宜從東防擊臣仍返耀州督發中軍叅將鄭嘉<lb/>
棟原任副將趙大允叅將解文英等兵馳赴三水扼堵<lb/>
并移㑹總兵左光先自慶陽截剿去後初八日又據塘<lb/>
報昨初七日探賊老營奔西北今仍折回店頭蘓家險<lb/>
等處等情臣查賊屯店頭等處驚疑不定官兵一至賊<lb/>
<pb n="KR4e0236_WYG_002-53b"/>
非西奔慶寧必南犯三水我兵宜三靣約期𦂳促使賊<lb/>
遁逃無處隨檄監軍王文清監督副將叅逰鄭嘉棟趙<lb/>
大允解文英王萬䇿等兵從三水真寧扼剿以防賊潰<lb/>
臣親提副將王根子都司張文耀等兵赴中宜與李國<lb/>
政之兵約於十四日從中宜進剿復移㑹該總兵亦於<lb/>
十四日馳赴隆坊進擊賊潰勢必南奔三真彼中有鄭<lb/>
嘉棟等兵扼堵店頭隆坊之兵創賊之後即乗勝追擊<lb/>
苐慮賊情瞬息變幻兵機遥度為難仍宜隨機應變俟<lb/>
<pb n="KR4e0236_WYG_002-54a"/>
兵至隆坊店頭該總兵與臣彼此移㑹進剿的期如東<lb/>
西各有可乗之機期㑹可以無拘即隨便圖之去後十<lb/>
一日臣抵宜君據報賊知官兵至老營已奔老山惟過<lb/>
天星等精兵在於隆坊西北侯村河李家凹太平原等<lb/>
處打糧十二日臣抵中宜部議於十四日發王根子李<lb/>
國政等兵從隆坊進剿十三日卯時准左總兵手本回<lb/>
稱本鎮從合水邵隆進剿則寧州西華池無兵賊乘空<lb/>
逸出我兵返殱不及昨䝉軍門手扎内云曹祖兩總兵<lb/>
<pb n="KR4e0236_WYG_002-54b"/>
初四日自秦州起身走固原計十四日可到慶陽若賊<lb/>
轉向張村邵隆北路自有曹祖兩總兵堵截本鎮准於<lb/>
十四日至賊駐之處剿殺請乞貴院提兵北進使賊同<lb/>
時兩靣受敵首尾難顧可藉運籌而成大功期㑹固如<lb/>
此議約但賊情變幻若早晚離店頭西犯保安蘆保則<lb/>
本鎮兵近貴院兵遠應遵憲檄所云東西各有可乘之<lb/>
機不拘期㑹隨便而圖之矣等因又據李國政塘報太<lb/>
平原之賊於十二日夜從猿猴神嶺入山奔竄距官兵<lb/>
<pb n="KR4e0236_WYG_002-55a"/>
已遠難以窮追臣隨查此山人煙斷絶不惟官兵未易<lb/>
深入即賊亦難久居勢必出山奔突非西遁合慶環固<lb/>
必南犯真寧三水臣復移㑹總兵左光先督兵從西視<lb/>
賊所向如西奔合慶則該鎮就近迎頭截擊如從合水<lb/>
北竄環縣固原則該鎮急移曹祖二總鎮於彼處極力<lb/>
扼剿如南奔真三則有臣預發鄭嘉棟等兵足資堵殱<lb/>
使賊不得西奔南竄務逼東折臣督兵從東扼擊賊一<lb/>
再徃返掠糧不得困餓待斃可以盡殱移㑹該鎮并咨<lb/>
<pb n="KR4e0236_WYG_002-55b"/>
督臣去後十四日又據王根子李國政等報過天星等<lb/>
知官兵於十二日到中部縣賊於本日夜二更俱起營<lb/>
西奔繇猿猴神嶺柏樹店大山犯慶寧合水等處去訖<lb/>
等因十五日據監軍王文清探報十二日左總兵在羅<lb/>
山鎮打仗得功賊已大敗奔駱駝巷徃東南中部地方<lb/>
等情臣查過天星之賊十二日二鼓方始西遁該鎮所<lb/>
殺之賊必係混天星一股且各賊自聞兵西遁並未東<lb/>
折恐賊從西奔竄復移左總兵㑹查堵剿去後十六日<lb/>
<pb n="KR4e0236_WYG_002-56a"/>
准該鎮手本移稱本月初十日准貴院手本過混等賊<lb/>
折回店頭蘓家險等處約㑹十四日彼此進兵以期夾<lb/>
剿等因到鎮准此本鎮隨遵照指授啓行間忽於本日<lb/>
申時據報初九日賊塘數十騎出駱駝巷徃蘆保兒嶺<lb/>
㸔路情形亦具報矣十一日寅時復據報賊於初十日<lb/>
卯時經過駱駝巷徑徃蘆保嶺羅山阜去本鎮即日取<lb/>
道襄樂秣馬午時肅兵潜進十二日黎明馳至羅山阜<lb/>
賊已起營追至羅保嶺官兵奮勇力戰斬首二百七十<lb/>
<pb n="KR4e0236_WYG_002-56b"/>
顆生擒五十六名審據活賊口供西來者係混天星新<lb/>
天王張妙手三家之賊畏怕貴院雄旅迫剿故奔西躱<lb/>
避其過天星之賊走張村邵莊隆益至合水相合又有<lb/>
言駐劄隆坊求討招安其混賊被殺之後或奔合過賊<lb/>
亦不可定本鎮列營羅山阜分投差撥嚴探㸔犯某路<lb/>
即行𦂳追至於過天星未知果約去合水抑尚駐隆坊<lb/>
請受招安如去合水本鎮自應追殺如駐隆坊另聼調<lb/>
度等因准此查臣十一日據報賊知官兵至遂發老營<lb/>
<pb n="KR4e0236_WYG_002-57a"/>
已奔老山止有過天星精兵在隆坊西北太平原等處<lb/>
打糧是晚臣督王根子張文耀兵駐宜君因過天星投<lb/>
禀赴臣乞撫臣以我兵不能即至賊所故給與諭帖以<lb/>
緩其遁令其悔罪自决及十二日臣抵中部各賊遂於<lb/>
是夜西遁非過賊假撫探兵則知混賊被創急遁合營<lb/>
除臣復移該鎮賊如西奔合慶該鎮就近迎擊賊如北<lb/>
竄環縣固原該鎮急移曹祖二鎮扼剿如南遁真寧三<lb/>
水有臣預發鄭嘉棟等兵堵殱賊如東折臣從鄜中之<lb/>
<pb n="KR4e0236_WYG_002-57b"/>
間督兵扼擊使賊徃返延慶荒山中掠食無所逃生無<lb/>
路即可盡殱外該臣㸔得過混等賊自澄城被創北奔<lb/>
蹲伏延安一帯惕息不敢南下者半月餘矣兹以延地<lb/>
荒苦無糧可掠乃從甘鄜遶出分突中宜恐臣之標旅<lb/>
又忽飊馳迅擊驚棲不定到處窺探臣甫次同官而彼<lb/>
巳西奔臣復返耀州而彼又折還比臣提師再進而彼<lb/>
益聞風急走雖臣許撫以緩之亦不能使之少需故競<lb/>
乘夜奔逃矣幸臣三方之布置頗預累次之申約已明<lb/>
<pb n="KR4e0236_WYG_002-58a"/>
混賊先奔一日至羅山阜適與鎮臣左光先及副將馬<lb/>
科兵遇迎頭一擊斬級二百七十顆生擒五十六名賊<lb/>
遂大潰賊以東南俱有官兵故未敢折鄜中瞰三淳度<lb/>
必馳合過賊併突慶陽據左鎮移文稱曹祖兩鎮於五<lb/>
月初四日自秦州啓行計十四日可至曹鎮素為賊憚<lb/>
又有祖鎮佐之以併力此路賊自不能爰爰逸去也臣<lb/>
查鄜州百里之西合水數十里之東真寜百里之北慶<lb/>
陽東川之南横竪約三四百里彌望荒山掠食無所賊<lb/>
<pb n="KR4e0236_WYG_002-58b"/>
藩觸此中萬難久處非西突合水走寧邠鎮涇則東返<lb/>
鄜州折甘延中宜非南下真寧突三淳涇三則北越慶<lb/>
陽奔環縣固原苐使臣兵能扼之於東南各鎮兵能堵<lb/>
之於西北各勿縱令賊逸併斷其出掠之路賊窘促坐<lb/>
困殺食牲畜一盡惟有束手就死而已樞臣所謂雖有<lb/>
十萬之衆難禁三日之飢正此地此時滅賊之要著也<lb/>
至延北之賊惟六隊爭管王二股盖自合水賊衂混天<lb/>
王以潰散失羣西遁頃報自環慶折還必已附入過混<lb/>
<pb n="KR4e0236_WYG_002-59a"/>
之營大天王因二子被擒已經投撫止餘六隊争管王<lb/>
彼中悉索鎮堡官兵自能辧之若漢中雖報闖將復繇<lb/>
畧沔犯寧羌然據各鎮塘報闖將自河洮屢創之後所<lb/>
餘無幾自難復振倘徼天幸過混旦夕就殄餘賊次第<lb/>
可滅三秦庶有蕩平之期矣除臣移咨督臣併移㑹左<lb/>
鎮及申飭臣標下各將鄭嘉棟等各嚴加堵扼及左鎮<lb/>
㨗功俟查明題叙外為此謹題崇禎十一年五月十七<lb/>
日具題六月十四日奉㫖知道了該部知道<lb/>
<pb n="KR4e0236_WYG_002-59b"/>
　　報三水㨗功䟽<lb/>
題為馳報㨗功以紓聖明西顧之憂事照得混天星過<lb/>
天星米闖將等各股大㓂繇延安折犯中宜臣馳約勦<lb/>
師與臣標兵四靣圍賊以標兵分任東南二靣臣親督<lb/>
遊擊李國政原任副將王根子等兵於東靣逼賊以臣<lb/>
中軍叅將鄭嘉棟原任韓郃叅將解文英原任副將趙<lb/>
大允甘營原任遊擊王萬䇿於南靣候剿賊從合水突<lb/>
出總兵左光先曹變蛟等從慶陽馳追賊折三水邠州<lb/>
<pb n="KR4e0236_WYG_002-60a"/>
馬蘭等處鄭嘉棟解文英趙大允王萬䇿等兩日三㨗<lb/>
擒斬約一千名顆投降男婦六百臣復介馬親督王根<lb/>
子等兵繇中部宜君趙和尚寺馬蘭一日夜行二百五<lb/>
十里入山搜剿又收降大掌盤子混天星邢家米闖將<lb/>
火熖斑就地飛劉秉義等并過天星領哨通天柱尖兒<lb/>
手等及各營領哨管隊精兵與隨從男婦約二千五百<lb/>
餘人潰散無筭先於五月二十一日差官報部科訖今<lb/>
於本月二十四日據監軍道王文清塘報准標下中軍<lb/>
<pb n="KR4e0236_WYG_002-60b"/>
副將叅遊鄭嘉棟解文英趙大允王萬策塘報混天星<lb/>
過天星邢家米闖將等賊繇涇三東犯至澄城地方四<lb/>
月十二日我兵擒斬一千二百餘名顆已經塘報訖死<lb/>
賊狼狽北遁延安䝉撫院以西安二麥正值收穫恐賊<lb/>
復南下繇東必犯韓郃白蒲繇西必犯同耀淳三仍宜<lb/>
分布扼防隨令監軍道親督叅將鄭嘉棟原任副將趙<lb/>
大允扼防白蒲東援韓郃逰擊李國政原任副將王根<lb/>
子都司張文耀扼防富耀西援淳三又䝉移㑹延綏撫<lb/>
<pb n="KR4e0236_WYG_002-61a"/>
鎮發兵從延北剿殺於五月初三日據報混過等賊自<lb/>
雒奔鄜苗頭西向中宜本職等極力堵剿又䝉監軍道<lb/>
調取泒防白蒲富耀及藍田駐防原任叅將解文英雒<lb/>
南駐防遊擊王萬䇿各官兵俱赴中宜堵擊并移㑹左<lb/>
總鎮統兵自鳳翔馳赴慶陽夾剿本院亦於即日繇三<lb/>
原抵耀州先提遊擊李國政原任副將王根子官兵行<lb/>
次同官縣欲候兵齊即從中宜進剿初七日據宜君縣<lb/>
塘報賊探知官兵將至於初六日三更將老營先奔馬<lb/>
<pb n="KR4e0236_WYG_002-61b"/>
蘭等處精兵天明亦去䝉本院因賊勢西奔恐兵從中<lb/>
宜尾追不能殱掃且慮賊從馬蘭突犯涇三一靣督發<lb/>
遊擊李國政統兵自同官馳赴中宜從東防擊本院仍<lb/>
返耀州初八日又報賊仍折回店頭蘓家險等處䝉本<lb/>
院檄因查賊屯店頭驚疑不定官兵不至賊非西奔慶<lb/>
寧必南犯三水我兵宜三靣約期𦂳促使賊逃遁無所<lb/>
其中宜一路本院親督進剿無用多兵除量提遊擊李<lb/>
國政副將王根子官兵及都司張文耀家丁先赴中宜<lb/>
<pb n="KR4e0236_WYG_002-62a"/>
從東進剿其餘四營官兵應赴真三截剿并移㑹左總<lb/>
鎮督兵自慶陽馳赴隆坊從西進擊然賊情瞬息變幻<lb/>
兵機遥度為難仍宜隨機應變如東西各有可乘之機<lb/>
期㑹可以無拘即隨便圖之該監軍道親督中軍叅將<lb/>
鄭嘉棟原任副將趙大允叅將解文英甘營遊擊王萬<lb/>
䇿各官兵馳赴真三分布設伏扼防南奔仍急督四將<lb/>
遠行偵探極力堵剿務期一鼓殱掃萬勿致賊遁逸䝉<lb/>
此監軍道即移㑹本職等俱要仰遵撫按兩院憲檄鼓<lb/>
<pb n="KR4e0236_WYG_002-62b"/>
銳出竒擒渠掃黨滅此朝食准此偵剿間十一日本院<lb/>
兵至宜君據報賊知兵至遂將老營發奔老山止有過<lb/>
天星等精賊在隆坊西北太平原等處打糧是晚過天<lb/>
星等投禀遣小賊管來子赴院乞撫本院以我兵不能<lb/>
即至賊所因給與諭帖以緩賊遁令其悔罪自决及本<lb/>
院抵中部據報各賊遂於是夜西遁䝉本院檄云十三<lb/>
日准左總鎮手本覆稱本鎮從合水邵隆進剿則寧州<lb/>
西華池無兵昨䝉軍門札開曹祖兩總兵初四日自秦<lb/>
<pb n="KR4e0236_WYG_002-63a"/>
州起身計十四日可到慶陽若賊轉向張村邵隆北路<lb/>
自有曹祖兩總兵堵截本鎮准於十四日至賊駐之處<lb/>
剿殺請乞貴院提兵北進期㑹固如此議約但賊情變<lb/>
幻若早晚西犯本鎮兵近貴院兵遠應遵憲檄所云東<lb/>
西各有可乘之機不拘期㑹隨便圖之准此查賊已西<lb/>
遁本院復移該鎮賊如西奔合慶該鎮就近迎擊賊如<lb/>
北竄環固該鎮急移曹祖二鎮扼剿賊如南遁真寧三<lb/>
水有本院預發鄭嘉棟等兵堵殱賊如東折本院從鄜<lb/>
<pb n="KR4e0236_WYG_002-63b"/>
中之間督兵扼擊使賊奔突無路掠糧不得困餓待斃<lb/>
即可盡殄除移該鎮查照督兵堵剿并移㑹軍門及按<lb/>
院外該道速督各將遠偵堵剿務期殱掃不得踈縱䝉<lb/>
此本道即移㑹各將遵照十三日據報十二日左總兵<lb/>
在羅山阜打仗賊敗奔駱駝巷徃東南中部地方䝉本<lb/>
院於十五日接報查賊聞兵西遁並未東折中部地方<lb/>
亦未報有賊警恐賊從西奔竄復一靣移文左總鎮㑹<lb/>
查堵剿一靣檄監軍道即督各將確探堵剿俾賊不得<lb/>
<pb n="KR4e0236_WYG_002-64a"/>
遁逸䝉此即移各將嚴加偵剿又䝉本院令箭傳諭慶<lb/>
寧一帯已有左曹等鎮兵馬足能堵剿各將宜駐三水<lb/>
馬蘭防剿等因該本職鄭嘉棟解文英駐防三水趙大<lb/>
允王萬䇿駐防馬蘭各督士卒偵剿間本月十八日午<lb/>
時據賊頭哨已至湫頭原一帯直奔西南等情該本職<lb/>
與解文英㑹議過混等賊素稱狡悍我兵當分兩路夾<lb/>
擊出竒制勝使賊前後受敵當即飛移趙大允等知㑹<lb/>
十九日本院中軍叅將鄭嘉棟統領該營都司張一貴<lb/>
<pb n="KR4e0236_WYG_002-64b"/>
等官兵八百餘員名本院叅將解文英等統領官兵八<lb/>
百餘員名并㑹同西安府同知孔宏燮發該縣鄉兵五<lb/>
百名繇三水地方迎頭進剿本院監營原任叅將郭清<lb/>
等官兵七百六員名并監軍道中軍守備鍾鳴豐隨征<lb/>
家丁五十名甘營遊擊王萬䇿統領官兵四百九十餘<lb/>
員名俱從馬蘭赴邠州地方當先邀擊并飛報撫院訖<lb/>
本日寅時賊果漫山塞野蜂擁而來本職等以逸待勞<lb/>
預布官兵扼險設伏更番迎敵賊率精兵撲戰我兵奮<lb/>
<pb n="KR4e0236_WYG_002-65a"/>
勇鏖戰我之伏兵衝出賈勇砍殺賊不能支鄭嘉棟所<lb/>
部官兵當陣斬獲賊級一百五十七顆生擒活賊一百<lb/>
一十二名婦女二十口奪獲馬騾一百六十七匹頭弓<lb/>
刀箭五百六十件鐵綿盔甲八十五頂副餘賊披靡奔<lb/>
竄我兵馳追有掌盤子劉秉義等率領男婦約四百名<lb/>
口跪伏馬前乞命職等遵檄准收投撫叅將解文英所<lb/>
部官兵斬獲賊級一百六十五顆生擒活賊七十名婦<lb/>
女二十三口奪獲馬騾一百六十一匹頭鐵綿盔甲七<lb/>
<pb n="KR4e0236_WYG_002-65b"/>
十二頂副弓箭刀一百五十二件三水縣鄉兵加銜守<lb/>
備陳登盈等斬獲賊級四十二顆餘賊分為兩股混天<lb/>
星一股奔去馬蘭宜中赴撫院軍前投撫本職等即飛<lb/>
報本院發兵馳赴馬蘭剿撫過天星一股奔去西南史<lb/>
家店地方知彼處已有趙王二將官兵在前截剿正中<lb/>
本院分路截擊本職等仍催兵向前追殺使賊不知前<lb/>
有伏兵一意奔竄該副將趙大允遊擊王萬䇿哨賊已<lb/>
至遂於前途披殺賊且戰且走我兵賈勇撲砍賊皆潰<lb/>
<pb n="KR4e0236_WYG_002-66a"/>
竄我兵追殺四十餘里副將趙大允所部官兵當陣斬<lb/>
獲賊級四十二顆生擒活賊五十二名奪獲馬騾一百<lb/>
六十五匹頭撒袋二十一副弓箭刀五百六十四件王<lb/>
萬䇿所部官兵斬獲賊級一十二顆生擒活賊一名奪<lb/>
獲馬騾九匹頭紬綿鐵甲一副弓箭刀四件副賊之滚<lb/>
溝落崖者不計其數時天晚不便前追收兵暫屯南河<lb/>
村甫二鼓趙大允等傳令兵貴神速急宜乘勝追剿各<lb/>
兵褁糧已畢有賊一股潰折三水炭店溝地方二將復<lb/>
<pb n="KR4e0236_WYG_002-66b"/>
督各兵連夜馳追於二十日寅時賊仍出死力回敵我<lb/>
兵一齊衝殺賊不能支拚命從邠州地方奔西我兵因<lb/>
連戰兩日又兼大溝阻隔收營查得趙大允所部官兵<lb/>
當陣斬獲賊級八十七顆生擒活賊八十一名當陣乞<lb/>
降混天猴通天柱等男婦二百名口奪獲馬騾一百三<lb/>
十匹頭弓箭刀二百四十件綿盔甲一十八頂副遊擊<lb/>
王萬䇿所部官兵斬獲賊級一百一十一顆生擒活賊<lb/>
六十四名奪獲馬騾九十四匹頭弓箭五十七副刀三<lb/>
<pb n="KR4e0236_WYG_002-67a"/>
十五把綿甲九副監軍道標中軍守備鍾鳴豐等斬獲<lb/>
賊級七顆奪獲弓箭刀一十七件騾一頭是日本院據<lb/>
西路塘撥傳報趙大允等統兵已赴邠州地方截剿恐<lb/>
賊西邉被殺奔突馬蘭一靣檄令遊擊李國政統該營<lb/>
官兵仍在中宜地方扼賊北奔一面親督副將王根子<lb/>
中軍王建都等自中部馳赴宜君先令蕃丁飛赴馬蘭<lb/>
哨探入山搜剿比有賊頭大掌盤子混天星的名郭汝<lb/>
磐邢家米闖將的名米進善被各兵追殺窘迫欲赴軍<lb/>
<pb n="KR4e0236_WYG_002-67b"/>
前投撫行至馬蘭山後劉家店各賊以本院駐節中部<lb/>
相距窵遠復懷疑畏及前哨塘撥哨見王副將塘馬夷<lb/>
丁回報前途又有黄帽達子截剿混天星等驚惕無措<lb/>
遂率夥衆約二千人奔赴馬蘭城下具禀投降隨諭各<lb/>
降丁赴趙和尚寺空堡内蔵駐候撫院明示裁奪適本<lb/>
院差官至彼混天星與米闖將隨具禀帖内稱小的等<lb/>
原係良民因連遭荒旱逼在迷途萬死難贖小的等前<lb/>
在中部有乞撫之心但衆口難調今幸陳把總說撫院<lb/>
<pb n="KR4e0236_WYG_002-68a"/>
奉㫖招安小的等衆情願投生等情䝉本院令副將王<lb/>
根子馳馬止兵暫退於玉華二十里本院單騎至趙和<lb/>
尚寺抓山虎等率衆羅拜馬前哭聲震天叩頭乞撫䝉<lb/>
本院宣諭朝廷恩威俱俛首傾心乞命俱准收降又有<lb/>
小掌盤子火熖斑就地飛等原領約五百人逃匿山内<lb/>
亦即出山投降俱一體准收本院仍即起馬日馳二百<lb/>
五十里三更復抵三水仍令將混闖等賊營男婦約二<lb/>
千五百人俱赴三水縣㸃名安挿查得各營官兵通共<lb/>
<pb n="KR4e0236_WYG_002-68b"/>
斬級六百二十三顆在邠州地方所斬者該州驗明收<lb/>
貯在三水地方所斬者俱擺列通衢䝉本院并監軍道<lb/>
飭三水縣驗明收貯取有印結附巻共生擒三百八十<lb/>
名奪獲婦女四十三口共收降三千五十名口内大掌<lb/>
盤子混天星的名郭汝磐一股領哨抓山虎的名李玉<lb/>
傑走山虎的名郭應春王龍的名李望昇普天飛的名<lb/>
孫養教惠傑管隊一條龍的名張玉正江虎的名高政<lb/>
過天飛的名劉將過天王的名王守信飛龍的名李安<lb/>
<pb n="KR4e0236_WYG_002-69a"/>
猛虎的名楊秀頭翻山虎的名田一秀飛虎的名張希<lb/>
雲劉軰的名曹丙英二㸃油的名楊君祿永長的名任<lb/>
之才隨虎的名李二惠國孝惠文英惠國順李有才白<lb/>
其金黄希全張有良李有士王進祿高靈線一龍并率<lb/>
領男婦一千一百二十名口獻出馬騾一千二百一十<lb/>
匹頭大掌盤子米闖將的名米進善一股領哨走山虎<lb/>
的名景友倉踉虎的名薛孟秋一盞燈的名蘓孟秋三<lb/>
刀毛的名王一節賀守亨管隊搜山虎的名楊守禮三<lb/>
<pb n="KR4e0236_WYG_002-69b"/>
要子的名高自卓増虎的名劉望軒存孝的名馮守瑞<lb/>
笑虎的名張士英宋虎的名王景玉飛浪的名高明跟<lb/>
虎的名李可元喬應髙飛鷂子劉二張新虎閻明朱朝<lb/>
貴小答子并率領男婦七百三十名口獻出馬騾七百<lb/>
二十一匹頭小掌盤子火熖斑的名高仁美一股領哨<lb/>
隨虎的名白養竒跑山虎的名黨丙友高宜普閻五管<lb/>
隊奎木狼的名王小則趙五劉成張聚寳王玉周之才<lb/>
梁長閣王尚禮劉大利高中兒趙玉李撓絲梁初志趙<lb/>
<pb n="KR4e0236_WYG_002-70a"/>
龍并率領男婦二百八十三名口獻出馬騾二百二十<lb/>
三匹頭小掌盤子就地飛的名白坤一股領哨草上飛<lb/>
的名封養正劉世安郭俊管隊走虎的名賀養浩俊龍<lb/>
的名王佐偏虎的名折邦俊過天龍的名薛方成一根<lb/>
葱的名劉昇曹養王曹養正劉光友趙守全蘓宗儒任<lb/>
國宗周𤓰子鄧一山并率領男婦二百一十名口獻出<lb/>
馬騾二百三十匹頭大哨畨山鷹的名劉四禮管隊撾<lb/>
地虎的名宋尚遷并率領男婦四十一名口獻出馬騾<lb/>
<pb n="KR4e0236_WYG_002-70b"/>
三十二匹頭次掌盤子劉秉義一股領哨新虎的名張<lb/>
國能魔羅的名白邦英馬上飛的名馬守伏管隊張虎<lb/>
的名張應庫三條龍的名王汝昇馬漢的名景彥一斗<lb/>
金的名周希貴來虎的名馮希才飛山的名髙進賢來<lb/>
軍的名石立旗牌的名李自顯隨虎的名趙文耀沙將<lb/>
官的名李國寵騙過海的名趙應選并率領男婦三百<lb/>
一十二名口獻出馬騾二百六十九匹頭混天星下大<lb/>
哨頭李三管隊韓來選并率領男婦四十名口獻出馬<lb/>
<pb n="KR4e0236_WYG_002-71a"/>
騾二十九匹頭過天星下大哨頭尖兒手的名高英領<lb/>
哨四隻手的名張一科雲裏燕的名黄建恩管隊馮成<lb/>
劉福安崔友亮周彥竒王汝正閻自聰并率領男婦一<lb/>
百一十四名口獻出馬騾一百五十四匹頭大哨頭通<lb/>
天柱的名韓宗位領哨馮萬油管隊琉璃猾的名王世<lb/>
倫新燕青的名龎文升并率領男婦一百三名口獻出<lb/>
馬騾七十七匹頭大哨頭混天猴的名路三讓領哨迫<lb/>
天飛的名吳養世秦明的名趙可秀管隊北飛的名路<lb/>
<pb n="KR4e0236_WYG_002-71b"/>
川雙花的名位能八虎的名位養道并率領男婦九十<lb/>
七名口獻出馬騾七十五匹頭俱行監軍道同三水縣<lb/>
㸃查收訖内願隨征者收營隨征願回籍者給免死票<lb/>
發回原籍其各賊逃散及為鄉民所殺未驗者不可勝<lb/>
算各營當陣奪獲馬騾共七百二十七匹頭馬堪騎征<lb/>
者給兵丁准自備入營騎征騾堪用者留營給價以充<lb/>
官用䭾糧不堪者分賞各有功兵丁各營奪獲鐵綿盔<lb/>
甲共一百八十五頂副弓刀箭撒袋共一千六百五十<lb/>
<pb n="KR4e0236_WYG_002-72a"/>
二件俱給各原獲兵丁備征陣亡兵丁張贇等七名傷<lb/>
斃各營官馬三十五匹自馬一十二匹重傷官丁寫令<lb/>
等二十六員名輕傷官丁馮在京等四十八員名等因<lb/>
到道塘報到臣又據陜西監軍道右叅政樊一蘅塘報<lb/>
准固原總兵左光先塘報本鎮於五月十二日在羅山<lb/>
阜殺混天星等賊斬獲首級二百七十顆生擒五十七<lb/>
名已另具塘報訖混賊被殺之後復東遁鄜中地方本<lb/>
鎮十五日轉慶陽備辦糧糗同日曹總鎮統兵亦至十<lb/>
<pb n="KR4e0236_WYG_002-72b"/>
六日報賊走合水南山向西北撥隨獲一賊子訊據供<lb/>
稱混過兩賊又合營一處徃西路搶糧即知㑹曹總鎮<lb/>
迎頭攔殺本鎮追尾殱剿十八日至真寧縣地方三河<lb/>
原大戰斬獲首級七十五顆生擒二十六名十九日至<lb/>
三水縣地方斬首級一百六十五顆生擒五十八名收<lb/>
降二百四名奪獲馬騾六十四匹頭等因又據該道塘<lb/>
報准臨洮總兵曺變蛟塘報本鎮十五日至慶陽據報<lb/>
賊從合水南原徑奔黒水河本鎮㑹同左總鎮同副將<lb/>
<pb n="KR4e0236_WYG_002-73a"/>
馬科提兵從合水大路追躡賊尾本鎮同副將賀人龍<lb/>
提兵從華池間道以截賊頭即連夜越寧州至早社十<lb/>
八日晚據報賊在湫頭原本鎮督統官兵連夜前進至<lb/>
真寧又報賊於二更起營奔回邠州本鎮繇大廟㨗路<lb/>
馳至金村原適遇混過前哨精賊本鎮嚴督各將兵努<lb/>
力惡砍賊悉敗奔查得當陣斬首二百八十顆生擒五<lb/>
十名奪獲婦女一百六十口馬騾五百六匹頭等因又<lb/>
准寧夏總兵祖大弼塘報本鎮十六日抵邠州即差官<lb/>
<pb n="KR4e0236_WYG_002-73b"/>
各路偵探十八日酉時據報有賊數千從三水逸出本<lb/>
鎮即統官兵出城十九日黎明至赤茶坡與賊對敵斬<lb/>
獲首級二百三十八顆生擒一十八名收降一百一十<lb/>
七名奪獲馬騾一千餘匹頭等因各報到臣查秦中大<lb/>
㓂自闖擒蠍殱而後則必首稱混過混天星固大㓂中<lb/>
之最雄者也若邢家米闖將雖不及混天星然亦自領<lb/>
一營與混同驅並逐火熖斑就地飛雖所領止二三哨<lb/>
然皆不附混過等營而各為一營至劉秉義則又全領<lb/>
<pb n="KR4e0236_WYG_002-74a"/>
張妙手之遺孽以錚錚於諸賊之中故皆得以掌盤子<lb/>
稱也各㓂猖獗十年蔓延七省决裂至於今日我之元<lb/>
氣為之銷索殆盡臣秉鉞三秦兩年碌碌竊以憤惋有<lb/>
心揮霍無具去嵗樞臣楊嗣昌畫䇿大剿分餉措兵臣<lb/>
亦與有專責臣徬徨審顧拮据數月粗有可觀及大天<lb/>
王與争世王混世王争管王突犯平慶臣嚴申道將務<lb/>
逼使東臣報警之疏亦可覆按比合水一戰賊直走鄜<lb/>
延就我夾剿我師𦂳促其後勢在垂剪而混天星米闖<lb/>
<pb n="KR4e0236_WYG_002-74b"/>
將與火熖斑就地飛劉秉義及今僅以身免狼狽西遁<lb/>
之過天星新天王等又復越鳳寳而東牽臣以不得不<lb/>
内顧之勢臣分身無術兼顧實難用是竊竊憂之然臣<lb/>
耿念癡腸不敢不以東邉剿賊自任重申前請明區區<lb/>
之愚忱已備載合水報㨗一疏苐臣矢願雖奢才踈識<lb/>
黯幸荷皇上威靈楊家嶺之役使賊膽落䰟銷比賊遶<lb/>
折中宜驚棲不定臣詳察地形變窮賊計馳約剿帥分<lb/>
布標兵又合督臣西來之師三月之内大小七戰總計<lb/>
<pb n="KR4e0236_WYG_002-75a"/>
此賊幾滅十分之八據臣標各將探得死賊隨過賊西<lb/>
奔者大約不及千人内精兵不能一百比臣晤督臣洪<lb/>
承疇云西奔之賊尚有二千精兵尚有二三百臣已宻<lb/>
行賊所經過州縣確查具報該臣㸔得混天星等藪澤<lb/>
兇頑乾坤沴戾或頡闖頏過狎主梟獍之盟或合隊分<lb/>
營並張虎狼之勢蔓延七省㒺非流毒之區烽積十年<lb/>
尚尠銷煙之日金雞之赦累下全無繇作其悔心鐵馬<lb/>
之征不休迄莫能戢其逆志恩威兩頓剿撫俱窮頃復<lb/>
<pb n="KR4e0236_WYG_002-75b"/>
掠蜀飽還輙爾躪秦深入欺内地之單弱恃賊夥之衆<lb/>
强將謂我如彼何豈知今非昔比臣禀責成於樞部磨<lb/>
勵已閱三時荷特達於聖明報稱惟期一日擬嗣凱旋<lb/>
於黒水遂賀戰勝於黄山酋魄早禠軍聲大振洎北奔<lb/>
延鎮賊得緩死三旬比西遶宜郊我遂出師五月跡其<lb/>
驚棲不定之狀度其潰奔必出之途千里合圍九軍齊<lb/>
奮既雲屯而霧列或一地二營或兩地三營亦電擊而<lb/>
颷馳或兩日三戰或三日四戰在賊傷弓之後寧堪萬<lb/>
<pb n="KR4e0236_WYG_002-76a"/>
弩環張在我投網之餘肯使一目或漏故報㨗之騎方絡<lb/>
繹而來乃傳飭之符猶聯翩以徃遂使釡魚檻獸馘首<lb/>
而膏斧鉞者前後三千澤蜮山<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>革心而入縧縼者大<lb/>
小五股收渠散黨一朝幾致蕩平懷德畏威指日可期<lb/>
㡳定盖過㓂僅以身免虎無翼而難飛矧餘夥㒺不心<lb/>
寒鴟有音而可格此實聖天子中興之烈亦惟師武臣<lb/>
大創之功欲鼓敵愾之忠宜渙酬庸之典若臣猥逢多<lb/>
事抒丹敢謂臣勞謬有積忱垂白嘗思母老幸我圉之<lb/>
<pb n="KR4e0236_WYG_002-76b"/>
無恙庶親闈之可依此屬至情别無他冀除督臣標下<lb/>
及各總鎮功聼督臣題叙外臣標下中軍叅將鄭嘉棟<lb/>
原任叅將解文英功實居首鄭嘉棟前以澄城㨗功題<lb/>
叙加級今請再加一級在解文英澄城之戰前已彚叙<lb/>
今請加一級本官先任韓郃叅將因病回籍調理後陜<lb/>
西按臣奉㫖彚叙秦中剿功議加本官一級給有副總<lb/>
兵部劄今請以副總兵加級征剿原任副將趙大允甘<lb/>
營逰擊王萬䇿伏兵馬蘭聞警西馳一戰再戰兩日連<lb/>
<pb n="KR4e0236_WYG_002-77a"/>
㨗趙大允前以殱蠍功奉㫖戍案量與湔除又以黄龍<lb/>
山㨗功題叙復職今應同前功通叙新營副將王根子<lb/>
鼓率夷丁所向無前屯營玉華懾賊歸命後左營遊擊<lb/>
李國政扼險隆防原獨當東西逼賊入網王根子先經<lb/>
題叅擬戍未覆以擒闖功奉㫖另案酌議昨合水㨗功<lb/>
已經題叙量與湔除又澄城㨗功已經題叙復職李國<lb/>
政前以澄城㨗功已經題叙加級俱請同前功通叙中<lb/>
營都司僉書張一貴李世春毎戰當先千人辟易旗鼓<lb/>
<pb n="KR4e0236_WYG_002-77b"/>
都司王國棟都司僉書張文耀新營中軍王建都戮力<lb/>
行間屢有成效張一貴前因藍田兵叛奉㫖戴罪剿賊<lb/>
自贖昨以澄城㨗功免罪李丗春前以澄城㨗功已議<lb/>
紀録王國棟張文耀王建都前以澄城㨗功已議加級<lb/>
原任叅將李當瑞田時升郭清監營守備署指揮同知<lb/>
郭鳴鳳千總盧自友雷世英樊學仁臨陣督戰指麾嚴<lb/>
明郭鳴鳳前以澄城㨗功議加一級郭清前因叅劾提<lb/>
問擬徒昨以澄城之㨗論功末減今均請一體議叙中<lb/>
<pb n="KR4e0236_WYG_002-78a"/>
營中軍李毓椿千總明臣楊王庭萬流芳梅永高把總<lb/>
魯典魯宗周趙光遠陳自興馬負圖鋒營中軍守備劉<lb/>
夢鯤中哨千總解文學把總趙希貴守備張進忠江竒<lb/>
華前右營中軍黨威三哨守備張登朝李遇春郭永夀<lb/>
守備武大定甘營守備葛士英千總劉建勲當先勇戰<lb/>
擒斬功多内李毓椿明臣馬負圖黨威李遇春郭永夀<lb/>
武大定前以澄城㨗功各加一級楊王庭魯典魯宗周<lb/>
陳自興前以澄城㨗功已叙紀録今請并前功各加一<lb/>
<pb n="KR4e0236_WYG_002-78b"/>
級萬流芳楊永高趙光遠張登朝劉夢鯤解文學趙希<lb/>
貴張希忠江竒華葛士英劉建勲俱請量陞一級馬蘭<lb/>
把總陳我志收降宣力應與塘撥百户王明德并叙分<lb/>
廵關内監軍道僉事王文清前以黄龍山㨗功優叙因<lb/>
誤傳賊信今應停其議叙叅謀原任知州雷鳴時隨營<lb/>
畫䇿多合機宜經前撫臣糾叅節經督按諸臣審明部<lb/>
覆奉㫖降調澄城功已經叙録在案今請復還原職管<lb/>
三水縣事西安府同知孔宏燮自兵屯該縣措辦糧芻<lb/>
<pb n="KR4e0236_WYG_002-79a"/>
無誤且所練鄉勇隨兵協剿又多馘斬之功請與優叙<lb/>
統領鄉兵守備陳登盈等請給加銜部劄布政司經歴<lb/>
劉文濟隨營管餉輓運收支各數明晰前叙澄城㨗功<lb/>
未經列名昨於㓂渠投撫疏中補叙今請前後一并優<lb/>
叙以上有功文武各官仍俟㓂平日照部頒新例彚題<lb/>
分别再議其應給功賞銀兩臣先動餉銀墊給俟部發<lb/>
大賞到日還項臣草疏已畢頃據長武縣報十九日有<lb/>
賊千餘騎自本縣東北地方來至城北將欲劄營仍復<lb/>
<pb n="KR4e0236_WYG_002-79b"/>
散徃西南去訖是晚三更有過天星下頭隊四虎及六<lb/>
隊郭應聘等男婦三百餘名口復回城下乞降又據鳳<lb/>
翔府報稱有過天星下頭目王永吉等七人率領男婦<lb/>
一百一十四名業赴府投降各等因據此則知賊勢瓦<lb/>
解過天星之黨存者亦實無㡬除臣已行該府縣㸃查<lb/>
解騐審明一體遣散安挿外統祈聖明勅部施行為此<lb/>
謹題崇禎十一年五月二十六日具題六月十四日奉<lb/>
㫖這剿降各股大㓂允稱竒㨗孫傳庭具見方畧勤勞<lb/>
<pb n="KR4e0236_WYG_002-80a"/>
並有功各官俱先行叙陞仍俟㓂平彚叙應賞者准動<lb/>
餉銀軍前立賞該部作速解補敗遁者乘勝盡殱已降<lb/>
者務安挿得所該部知道<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0236_WYG_002-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白谷集卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>白谷集巻四</head> <lb/>
    <p>
<pb n="KR4e0236_WYG_004-1a"/>
欽定四庫全書<lb/>
　白谷集巻四<lb/>
　　　　　　　　　　　　明　孫傳庭　撰<lb/>
　　鑒勞錄序<lb/>
丙子春三月臣奉撫秦之命夏四月六日恭承召對詢<lb/>
臣以剿撫方畧臣畢陳愚見因以撫標無兵無餉為請<lb/>
欽䝉聖諭措兵難措餉更難宵旰焦勞形於天表又諭<lb/>
臣以真心實意期勉殷切臣自矢殫力盡心實圖報稱<lb/>
<pb n="KR4e0236_WYG_004-1b"/>
陛辭而西以五月十有六日入闗受事爰及戊寅之十<lb/>
月廿二出闗北援拮据凡三十閲月巨㓂悉平兵强餉<lb/>
裕視向之妖氛匝地徒手罔措者又一秦矣自維臣履<lb/>
極難之地肩極重之擔當極敝之時能無即於隕越以<lb/>
為簡書羞且得通理京兆前俸報成滿考亦數十年來<lb/>
秦撫所未有也非賴主上推誠委任多方鼓勵豈臣區<lb/>
區之愚徼倖至此乃䝉聖明軫念犬馬凡有効力必賜<lb/>
褒嘉温綸之下嵗無虚月月無虚旬甚且風示各撫以<lb/>
<pb n="KR4e0236_WYG_004-2a"/>
臣為法至臣以癡腸苦口數為樞部督過因謂臣報兵<lb/>
後期自請白衣領職以甚臣罪聖明迄信臣無他仍於<lb/>
臣奏剖疏中嘉其實心辦理臣之仰邀帝鑒可謂至矣<lb/>
故臣毎拜寵命雖戎馬倥偬感泣之餘必畧識顛末手<lb/>
錄登簡漸積成帙名曰鑒勞錄夫臣即捐糜頂踵何勞<lb/>
敢言顧聖明之鑒不敢忘也敬付剞劂惟志天恩罔極<lb/>
云若夫叙錄猶稽實所司有意矜慎在諸將士不無顒<lb/>
望然非臣愚所及矣崇禎戊寅十有二月朔識<lb/>
<pb n="KR4e0236_WYG_004-2b"/>
　　省罪錄序<lb/>
臣維今中外棘手惟北敵與流冦臣至謭劣剿㓂秦中<lb/>
遽銷十載之烽旋以北敵深入奉召入援尋被佐樞之<lb/>
命祇遵遄赴復改協理無何賈庄兵潰遂儼然承師中<lb/>
之乏方受事集兵濟陷已三越日矣維時敵熖燎原人<lb/>
心風鶴臣始收餘燼以支殘局不自意儌天之倖及臣<lb/>
之身輒一無疎失而安二東障陵京固内堵外于我皇<lb/>
上宵旰毖飭之廟謨咸肅將罔墜至臨口之戰則又灑<lb/>
<pb n="KR4e0236_WYG_004-3a"/>
血誓衆鼓鋭摧强二十三年之積衰為之一振若夫枕<lb/>
戈擐甲長征六閲月轉戰數千里暨督援七十日之内<lb/>
日與敵一彼一此界生死于呼吸臣未嘗少有退怯亦<lb/>
可謂備嘗艱阻㒺愛髮膚矣乃敵將去而求臣者遂多<lb/>
敵既去而阨臣者益力臣盡瘁之餘加以憂鬱狗馬之<lb/>
疾所自來也何圖一疏籲陳貽罪亦至此極噫保督需<lb/>
人誠急胡虚懸五月豫属于臣督援之初比臣席藁待<lb/>
譴奚復任之敢望顧已早為規缷之地乎况時已解嚴<lb/>
<pb n="KR4e0236_WYG_004-3b"/>
臣一身叢垢又有母垂危揆之臣義子情俱有不得已<lb/>
者伏思臣忠君報國起念非誣雪恥禦敵殫心未謬而<lb/>
得禍如斯殊非無自臣敢謂何辜于天實命不同乎因<lb/>
撮行間始末成帙名曰省罪錄吁嗟臣惟不省以至于<lb/>
罪省而後知臣罪實深苐臣取罪之繇雖死不變如以<lb/>
今日之省初志稍渝臣罪滋甚尤臣之所不敢出也崇<lb/>
禎辛巳十月望日識<lb/>
　　朋來艸小序<lb/>
<pb n="KR4e0236_WYG_004-4a"/>
孫子一日坐辟易齋中俄見隂雲四合雪花如拳因憶<lb/>
王子猷訪戴事千載興懐大呌曰武子何在也亟命童<lb/>
子買蹇直抵太原一路堅氷在鬚冷風刺骨九原寥落<lb/>
石嶺凄其余於此時興益不淺盡日至太原徑入李署<lb/>
武子方趺坐蒲團上聞余履聲勃勃有動瞠目向余曰<lb/>
伯雅來耶伯雅來耶余不作風塵之色武子亦不及寒<lb/>
暄之語苐呼酒酒酣武子為月下歌騷人之致英雄之<lb/>
淚具見舌端余亦為三載闗河今把袂百年天地此銜<lb/>
<pb n="KR4e0236_WYG_004-4b"/>
杯之句彼唱此和竟夜忘倦武子復向余曰我兩人豈<lb/>
以一笑空虚了今夜局耶乃啟蕭師拈朋來一題各就<lb/>
五首情之所至文亦同趣一切道學氣頭巾氣腐鼠氣<lb/>
盡掃而空之而興猶未盡也噫子猷訪戴後世侈為美<lb/>
譚然余且病子猷之淺也我兩人今日竒縁自謂過子<lb/>
猷一着海内弟兄其謂之何丙辰長至後一日書於晉<lb/>
陽李署之氷玉堂<lb/>
　　鑒勞錄跋<lb/>
<pb n="KR4e0236_WYG_004-5a"/>
臣自陷法網幽繫請室悔罪愈深感恩益厚毎手斯編<lb/>
輒拊膺悲慟不能自己臣因是而深慨於疆吏之難也<lb/>
蓄縮無論矣即髮膚不敢愛而濟事為難庸疎必及矣<lb/>
即猷畧可自効而獲上為難幸而竪尺寸徼寵眷矣而<lb/>
搆忌轉叢初終莫保則毋自喪生平仰負知遇之為尤<lb/>
難臣於秦事一力擔承剿撫幸有成緒又悉在聖鑒叙<lb/>
錄屢厪明㫖臣之遭際不為不竒祇以樸拙無似動逢<lb/>
齮齕意見之參差固惟其可否而蕩冦安秦之戰功胡<lb/>
<pb n="KR4e0236_WYG_004-5b"/>
可掩也臣一手足之勤劬亦任其遏抑而將士衝鋒陷<lb/>
陣之血績何忍没也猶曰臣實首事不便偏舉至若清<lb/>
屯之效利在軍國臣何與焉且聖明加意屯政方風示<lb/>
各撫為法而撓亂百出不廢不已又鹽政之議臣考究<lb/>
有年稽核閲嵗一歸官納利倍清屯其官納之需又取<lb/>
給於臣所辭還之𠞰餉臣疏告詳明仰䝉聖俞已勅所<lb/>
司舉行新撫因𠞰餉派在鄰省請以秦餉通融挹注攝<lb/>
部事者遂借端寢閣夫司農方苦仰屋乃以人廢言坐<lb/>
<pb n="KR4e0236_WYG_004-6a"/>
棄富强之長䇿而不恤是誠何心噫見之實效奉有欽<lb/>
依猶承望相阨亦至于此臣復妄談軍務竊欲以禦敵<lb/>
管窺稽首御前畢陳芹曝之悃維宗社苞桑之計何可<lb/>
得也此實臣報國有心致身無術自階之厲以至下貽<lb/>
鮮終之譏上累知人之哲臣罪萬死莫贖矣<lb/>
　　吳太孺人乞言述<lb/>
不肖傳庭頓首頓首謹齋沐祈言於老先生大人木天<lb/>
閣下傳庭自己未通籍而無禄先子見背四載於兹矣<lb/>
<pb n="KR4e0236_WYG_004-6b"/>
所恃㷀㷀相依為命有母氏在母氏以未亡之身不忍<lb/>
從先子地下以有不孝孤在傳庭念自先大父先子以<lb/>
來家世清白一經而外絶無長物至傳庭之身無以資<lb/>
膏油四載機杼之力實賴母氏以底於成一行作吏悠<lb/>
悠三年邑衝政煩不遑將母人子之謂何幸以敬受母<lb/>
命居官勤慎無大隕越以干吏議循資小考奏之天官<lb/>
氏得借一命貤恩二人使逝者發幽光於蒿里存者荷<lb/>
寵賁於孀居真千載一時也謹述母氏懿行淑徳命女<lb/>
<pb n="KR4e0236_WYG_004-7a"/>
史掌記備太史公採録焉母出呉氏為太僕丞呉公安<lb/>
孫女受育繼母有威無慈母氏年七八嵗即嫻女誡慎<lb/>
居内謹話言鞶絲女紅而外終日不出一語雖無以逢<lb/>
繼母讙然繼母直頷之耳邦有淑女君子好逑繼母必<lb/>
欲委之寠人子以失所仰望為幸是時先大父知呉之<lb/>
早有令女也力為先子求匹繼母曰寒士之家安得發<lb/>
跡乎曷其字之母氏遂歸先子縞巾練裙躬服節儉力<lb/>
行婦道滫瀡罔怠凡米鹽畜字精心綜理井井有方篝<lb/>
<pb n="KR4e0236_WYG_004-7b"/>
燈佐先子讀毎至丙夜不倦先子大小文試母必形之<lb/>
夢寐嘗刻期以竢先子之薦洎辛卯丁酉先大父先子<lb/>
後先列賢書里人榮之母處之泊如也已丁先曽祖及<lb/>
先祖母之變先大父雞骨支牀先子亦犯滅性之戒時<lb/>
母少婦耳室以内獨母為政母哀號而隨之拮据襄事<lb/>
二喪克舉先子從不解問家事母經理悉中窽一切瑣<lb/>
務不以煩先子慮先子好行其徳周人之急不責其報<lb/>
母善承志意不難脱簪珥以佐不足凡弟輩婚娶輒出<lb/>
<pb n="KR4e0236_WYG_004-8a"/>
笥中之有以相其成及先大父先子相繼不諱繼祖母<lb/>
暨側室一人年皆僅逾二十志存匪石之固母朝夕慰<lb/>
存迄今氷玉之徳晚而彌芳雖天植其性而母左右之<lb/>
力居多大約母氏慈惠端慤温懿肅慎馭臧獲以嚴而<lb/>
不廢恩處妯娌以和遇燕接必取古名媛以相勗喜持<lb/>
戒奉佛深信因果然語以禱祠邪魅則輒麾去又持衷<lb/>
淵塞人不易窺其喜愠至心應事機睹兆知微往往與<lb/>
先子若合符節而沈静詳審處艱難辛苦之時委蛇克<lb/>
<pb n="KR4e0236_WYG_004-8b"/>
濟即文夫何過焉當先子見背時遺命母氏曰吾弗及<lb/>
用世齎志以没是吾未瞑目之日也不腆孺子可望早<lb/>
成曷緩治任其以素靈蹔停室堂三年後看孺子崢嶸<lb/>
歸來徐徐入地下吾志畢矣于時聞者咸謂送死大事<lb/>
成敗之數未可逆無惑乃翁亂命母慨然奉先子命惟<lb/>
謹時撫不肖孤曰母能食貧不以饔飱分兒念有志竟<lb/>
成兒其早慰若父也則又搶地呼先子曰夫子在天之<lb/>
靈其早有以相孺子也不肖孤㑹友課議或下帷攻苦<lb/>
<pb n="KR4e0236_WYG_004-9a"/>
母喜且不寐或眤交逰狎酒人則隕涕欲絶孺子若此<lb/>
曷急營菟裘無貽親朋羞噫非母氏矢志激勵不肖安<lb/>
得幸兹一第耶既傳庭釋褐都門領符而出始歸謀穸<lb/>
事哀禮畧盡母怡然曰孺子今而後始有以謝爾父於<lb/>
地下矣雖然立身揚名方自今始祖父清白家聲具在<lb/>
爾其勉之即今竊禄數載不至尸素取戾所禀於母訓<lb/>
者大也幸際聖恩汪濊之日孝治聿新之㑹敢祈青藜<lb/>
彤管曲為㸃綴片言九鼎一語七襄頂戴恩徳奚啻銜<lb/>
<pb n="KR4e0236_WYG_004-9b"/>
結先子行實載在志中兹不敢贅<hi>不肖傳庭</hi>可勝百拜<lb/>
懇禱之至<lb/>
　　劉太孺人乞言述<lb/>
母劉氏先子元配也劉為代之望族女徳聞於閭里母<lb/>
氏淑媛尤著結褵婉娩篤同心之義先子攻苦發憤母<lb/>
氏佐以織紝之勤有無逸之思焉至其蘋蘩致潔雜佩<lb/>
相徳庶幾婦職無忝乃事先子無幾時而竟以天奪嗚<lb/>
呼傷哉香返清魂榮分白骨端有望於金閨之溢美焉<lb/>
<pb n="KR4e0236_WYG_004-10a"/>
　　馮孺人乞言述<lb/>
馮氏為傳庭元配孝廉馮公明期女也年十四歸傳庭<lb/>
十七嵗而天僅育一女托之師氏馮氏膏沐為容知為<lb/>
頎頎碩人而婉孌幽閒足跡未嘗離壼閾門以内閴若<lb/>
屏息雖欲聞一笑語不可得傳庭嘗負笈汾水輒能慫<lb/>
恿不作兒女沾戀至其温恭孝惠尤足述者天不祚我<lb/>
良配竟使蒲栁之姿溘然先零傷哉敢邀餘芬少光兆<lb/>
域<lb/>
<pb n="KR4e0236_WYG_004-10b"/>
　　兩邑拙政乞言述<lb/>
傳庭塞下䜿儒耳烏知為令苦今而後知其苦也永商<lb/>
二邑實稱繁衝又以數年加派民乃重困傳庭始至訪<lb/>
民間疾苦首問錢穀宿蠧剔兠収之奸曉然示以親輸<lb/>
之法徵收里排勒索火耗尤為民害嚴諭平等交納自<lb/>
封投櫃民不苦催科輸將恐後門攤之役市民憯于剥<lb/>
膚召募火夫裁公費以給廩餼在市之窮民以甦𣙜税<lb/>
奉恩停免議者欲復流税以佐宗禄輒力言其不便者<lb/>
<pb n="KR4e0236_WYG_004-11a"/>
四深切利害旋獲告罷軍餉永獨極重激烈具申曲折<lb/>
數千言列小民苦狀如覩當事靡不嘉允奉文搜括義<lb/>
切急公搜過二千餘金税契之鏹嵗解不過十數金而<lb/>
目擊時艱不敢以纎毫充他費前後解過一千餘金踰<lb/>
常額奚啻十倍募兵諭以忠義無不踴躍先登捐俸輸<lb/>
馬未已也又出家畜之最善者以獻他如清累年之滯<lb/>
牒而積案一空懲猾胥之舞文而衙蠧若洗窮兩造之<lb/>
隐伏而雀鼠向化一切乗傳所需自行置辦又力葺公<lb/>
<pb n="KR4e0236_WYG_004-11b"/>
署之頺壊使者有即次之安至辛酉之夏蝗蟲害稼為<lb/>
文禱於社蝗即出境民乃有秋尤極重者黄河衝决直<lb/>
逼䝉牆故道岌岌乎將有甲辰乙巳之變甫任商邱急<lb/>
請詳發帑脩築即今徼惠河伯得免汎濫又浚壕之役<lb/>
不憚艱難以其素所佐縣官費之公田易金一千四百<lb/>
有竒以供民力金湯之險恃以無恐洎鄒滕妖變商邱<lb/>
實逼處此無賴棒㑹狡焉思為内應於是嚴保甲練鄉<lb/>
兵創栅欄繕重門製戰車備火器不避暑濕單騎巡歴<lb/>
<pb n="KR4e0236_WYG_004-12a"/>
諸隘口相度地形指陳要害而防禦始周擒緝渠魁妖<lb/>
賊聞風遠遁輦轂亂民莫不解散盖縁犯法有禁又許<lb/>
令自新以不治治之而邑始有良民業䝉督撫援新例<lb/>
題叙矣若夫工夫稍暇加意學行羣諸士造就之悉彬<lb/>
彬裁文質不乖于道則又傳庭以一經起家即多事之<lb/>
秋不廢課藝凡此區區政蹟固令之所不能盡得之民<lb/>
而民卒無不樂其便者則傳庭一念欵欵愚拙可以致<lb/>
民之信從民亦且相安於愚拙焉永之父老子弟謀而<lb/>
<pb n="KR4e0236_WYG_004-12b"/>
勒之去思且欲尸而祝之何以得此於民哉則曩之所<lb/>
苦者今又若甘之矣噫嘻斯固濫竽兩邑四載之行畧<lb/>
如此伏惟太史公忘其葑菲采其一二以少存實蹟云<lb/>
　　歸徳府商邱縣剏置養濟院碑記<lb/>
邑舊有養濟院以収卹無告之窮民原址不知何年附<lb/>
於城東南雉堞之下日久漸積居民依之列為衢道以<lb/>
故池不得附城寢遠在數十步外屋近城則有攀縁之<lb/>
虞池遠城則有攻圍之虞時嵗在壬戌余以永令借移<lb/>
<pb n="KR4e0236_WYG_004-13a"/>
於此東省妖賊正横訛言朋興相違三百里皆謂旦夕<lb/>
可至亟修城守僉云民社不徹城無可守之法余獨計<lb/>
以為民居尚可諸在養數者皆㷀然無依使待有警而<lb/>
後徙之屋一撤安得遽有盖頂駐足之地將更顛連失<lb/>
所乃為期令他居民徙而預為在養籍者擇得巽壇之<lb/>
右髙阜爽塏之區乃故憲副莒岸曹公冡君明經之地<lb/>
欲購而得之明經義不計直遂捐以為用乃為之創立<lb/>
棟宇以備風雨為之周建垣堵以禦外侮為之恢廓其<lb/>
<pb n="KR4e0236_WYG_004-13b"/>
庭院以便逰息為之分别其庖湢以通緩急摠之南北<lb/>
若干步東西若干步共為地若干畆分其舊址撤屋未<lb/>
竟而諸罷癃已杖䇿扶掖徙於中而安之不覺有遷移<lb/>
之擾其他居民更不迫而去上視崇墉巖巖百尺如自<lb/>
地中踊出乃始量其髙下計工開濬不逾期而池仍附<lb/>
於城下深廣各如法引陂而注之淵然巨浸乃始為之<lb/>
浮橋扼其四闉出入之路萬一欲守綆橋而去之遂為<lb/>
長河天險已余亦不自意功之速成成功而不擾也然<lb/>
<pb n="KR4e0236_WYG_004-14a"/>
非先移養濟院俾之有所歸則罷癃殘廢之人奸黠者<lb/>
倚之為觀望安得使令之惟行如此余既乗一時之攘<lb/>
搶為商邑固墉隍之防貽百世以磐石之基方憐養籍<lb/>
諸老與他徙居民之不暇然一時創建之始末并其址<lb/>
之袤延不可不志其數以杜將來侵没之弊庶得永其<lb/>
居於無窮也輒為之記<lb/>
　　派就壯丁曉示闔城告白<lb/>
照得守城壯丁毎垜一名共該二千四百九十九名隊<lb/>
<pb n="KR4e0236_WYG_004-14b"/>
長及把栅等項約用二百名共該用壯丁二千七百名<lb/>
及實查在城居人堪應壯丁者殊不能派足此數故初<lb/>
議鄉官自身應免今除家人住户照例抽派外仍議令<lb/>
幇應有差且視餘人幇應獨多矣初議生員業儒又已<lb/>
派管壯丁應免今又酌其力量厚薄議令幇應矣衙門<lb/>
人役係在官之身應免今亦議令協應或帮應矣初議<lb/>
營衞軍丁應免今除在城營軍不派為備有事征調之<lb/>
用其外城食糧者一槩不免即本城衞所軍亦查其原<lb/>
<pb n="KR4e0236_WYG_004-15a"/>
未著伍者議令協應矣幇應者此借彼之利彼利此之<lb/>
餘原可以相資而不為相厲協應者取二人之力収一<lb/>
人之用原可以兩濟而不至兩妨至於幇應之外有獨<lb/>
應一壯者非其父兄子弟之多則其産業生意之厚原<lb/>
可以獨承而非為獨苦傳庭清查以來拮据兩月頗竭<lb/>
苦心無非為一城身家性命之計固不敢望一城之人<lb/>
相感苐欲求一城之人相諒倘派定之後鄉紳責余曰<lb/>
我輩叨在仕宦奈何反視平民幇應獨多傳庭則曰我<lb/>
<pb n="KR4e0236_WYG_004-15b"/>
輩曽沾俸禄不宜為地方倡義乎在學諸友責我曰我軰<lb/>
列名庠序既分管城垜奈何又復令幇應傳庭則曰諸<lb/>
友既為四民之首宜明大義且幇應原責之饒有力者<lb/>
非敢强寒畯以難堪豈宜自甘菲薄乎各衙門人役責<lb/>
余曰某等服役公家安能分身守垜傳庭則曰爾等惟<lb/>
身家十分豐厚者始令獨應一名其餘身家稍次者必<lb/>
兩人乃協應一名爾輩即在官之身獨不有上班下班<lb/>
乎其衞所及外城食軍糧者責余曰我等亦列在軍籍<lb/>
<pb n="KR4e0236_WYG_004-16a"/>
奈何不如例均免傳庭則曰爾等不著伍假借名色坐<lb/>
領公餉已属不法豈公派守城復可聽爾等偷安乎至<lb/>
於肆市商賈既於各巷住居挨派浮舖原議俱免其不<lb/>
免而亦議幇者則以資本厚而得利多耳倘或私有後<lb/>
言傳庭則曰使窮民登城為爾等守財爾等舖面正財<lb/>
利之藪止令量幇銀錢分文猶如割如刺天神鑒之亦<lb/>
豈肯福爾乎事期共濟傳庭固不辭怨勞心苟相同闔<lb/>
城想自能體念今將派定壯丁掲示如左<lb/>
<pb n="KR4e0236_WYG_004-16b"/>
　雨公先生評後云霖按丁壯守陴天下通例而貧富<lb/>
　多寡之際調劑極難有人心不固而金湯可恃者哉<lb/>
　比年協贊城首竊効芻蕘法屢變而後定讀孫白谷<lb/>
　先生議實獲我心總之以人和為要遵孟夫子談兵<lb/>
　法也<lb/>
　　答樞輔札<lb/>
僕祇遵尺一量率所部官兵共一千六百餘員名已于<lb/>
本月廿日啟行矣繇秦赴都取道山西較近乃計程亦<lb/>
<pb n="KR4e0236_WYG_004-17a"/>
四十一站士馬遠涉長征勢難越站馳突俟渡河而後<lb/>
或可催令儹行然亦須月餘乃能抵都心徒急而足難<lb/>
前想必能垂諒也至此時敵勢若何僕無能遙度乃區<lb/>
區之愚謂惟一意固守勿事張皇則敵無如我何而膚<lb/>
功可立奏也苐恐廟堂之上議論紛呶令當事者即欲<lb/>
不張皇而不可得且奈何<lb/>
　　又<lb/>
昨行次徐溝原擬改繇紫荆可以兼程入都旋奉部咨<lb/>
<pb n="KR4e0236_WYG_004-17b"/>
俾從真定進兵義不敢以兵單自諉遂取道井陘方抵<lb/>
栢井真保按院道府告急之文接踵而至因叱馭冒險<lb/>
直撲恒陽幸保重地無恙一切情形具載塘報中不敢<lb/>
復贅到郡之日驚聞新命兼接台札自維謭劣君恩台<lb/>
誼何以克副祇有踧踖靡寧已耳奉教的在月終先兹<lb/>
馳報前後差官縁道路梗塞今始同返綂維慈照臨穎<lb/>
瞻結<lb/>
　　致閣部札<lb/>
<pb n="KR4e0236_WYG_004-18a"/>
自敵南下我兵實不能一矢加遺想台臺自有確聞僕<lb/>
何敢妄贅大約各處兵情一言北敵遂無人色又安能<lb/>
責以交鋒然此猶督監所提之精鋭也若保鎮左帥之<lb/>
兵人馬器甲不能望督監精鋭百一而劉光祚兵壯馬<lb/>
不及二百鞏固營兵一半又以從征久疲其馬率多欵<lb/>
段其人與光祚步卒十九盡畿輔鄉民固可一僥倖乎<lb/>
况左鎮兵尚未到闗門兵較諸兵或强然亦總監摘攜<lb/>
之餘也又驕而難馭必不能驟成節制之旅僕無他謬<lb/>
<pb n="KR4e0236_WYG_004-18b"/>
巧臨渇掘井其何以仰副帷算聞北兵實未出龍固俱<lb/>
在畿南頃報督師提兵已遶出廣平若僕一渡河而南<lb/>
又空真保之兵以往倘敵復北折真保亦危似不可不<lb/>
深長思也為今之計㫁不宜輕言進戰飾報捷功惟宜<lb/>
馳飭督監各提一旅一東一西隨敵聲援分兵守城至<lb/>
撥僕之兵即旦晚可集俱宜駐防東邊照管真保倘敵<lb/>
勢南侵益深勢不能復折真保僕乃可舍真保而與之<lb/>
俱南若敵從山左河北俱出山西僕即從龍固與之俱<lb/>
<pb n="KR4e0236_WYG_004-19a"/>
北而畿南重地乃可無虞矣<lb/>
　　致樞輔札<lb/>
六日定州具書同公移塵凟想䝉垂鑒僕至真保吳襄<lb/>
兵尚須數日總計撥給僕見在各兵内不能選堪用馬<lb/>
兵五十較督監兵力衆寡强弱奚啻天淵乃今之可慮<lb/>
猶不在兵之寡弱師行糧從始能責以用命比見所在<lb/>
芻糧皆苦難繼且地方士民恨兵若仇一聞兵至𦂳閉<lb/>
城門闗廂房屋惟存四壁户牖鍋竈一切烏有况行間<lb/>
<pb n="KR4e0236_WYG_004-19b"/>
無折色接濟兵即攜有金錢何處可易一飽至真定以<lb/>
南所過州縣率多殘破又敵去之後繼以大兵僕兵再<lb/>
往即欲搜乞于鄉村不可得矣當此時勢即有精鋭之<lb/>
兵可以多攜亦恐以嗷嗷致變况敢以備數之兵徒自<lb/>
窘苦乎候吳襄兵到僕選攜馬兵大約不敢過五千步<lb/>
兵欲備分防亦不得不勉攜數千亦不能多也其選餘<lb/>
之兵應留發真定所属分防惟定州胡守識力超羣或<lb/>
當願留餘則恐不相容尚祈移檄馳飭若僕承他人極<lb/>
<pb n="KR4e0236_WYG_004-20a"/>
壊之局恐不免終與同罪然報主有心亦所不計也至<lb/>
題催户部多解折色權宜救濟是目前喫𦂳之著併乞<lb/>
留意旅舍匆勒不知所云<lb/>
　　致樞輔札<lb/>
僕于初九日抵恒陽原意就便攜鞏固營兵馳往乃該<lb/>
營兵因分監題留不肯遽發左鎮兵不知何在劉鎮堪<lb/>
用馬兵約僅二百闗門兵再須三四日始至聞亦係步<lb/>
兵則僕之軍前馬兵依然止原攜之一千與新増劉鎮<lb/>
<pb n="KR4e0236_WYG_004-20b"/>
之二百耳即以之撒塘發撥尚難支吾顧可以當一面<lb/>
犄角乎惟有憂憤欲絶而已至軍機現在何如已遣塘<lb/>
撥偵探馳請督師裁酌<lb/>
　　致樞輔札<lb/>
念七日驚聞新命方切徬徨明日差官已賫勅劍至矣<lb/>
揣時度事力必難勝許國致身義無可諉當即郊迎祇<lb/>
受訖至於警報方甚兵集無期郡邑攻陷日聞人心所<lb/>
在風鶴即三藩重地刻下俱有不可知者僕功無可望<lb/>
<pb n="KR4e0236_WYG_004-21a"/>
罪非敢辭惟是畿東之事自有主者僕方束手待兵萬<lb/>
希台臺公虚主持為幸率勒附謝併懇<lb/>
　　致樞輔札<lb/>
壊局難承屢懇矜免無可奈何竟䝉相属當此時勢何<lb/>
能有為一切苦情具詳疏掲惟台臺念之猛如虎兵單<lb/>
而將勇故欲一借然須得部咨馳催方能遄至祖大壽<lb/>
兵已見調併祈檄赴僕軍前為懇閲邸報知有内備之<lb/>
議懲前毖後自應早計苐所列某某真才殊大不然天<lb/>
<pb n="KR4e0236_WYG_004-21b"/>
下事恐不堪再悞也若僕之一身倘逭斧鉞其所願効<lb/>
容當面請僕必不敢舍難趨易避險就夷也杞憂在念<lb/>
冒昧附陳死罪死罪<lb/>
　　致閣部札<lb/>
鉅鹿之失縁當事者計無復之惟思謝責朝廷罔顧貽<lb/>
憂宗社真堪令人切齒痛心也宣晉兩鎮雖幸拔出責<lb/>
以収潰圖功不可望已雲鎮規避殆成積習榆兵烏延<lb/>
之事伎倆已見曹帥音信杳然左鎮亦無消息僕謬膺<lb/>
<pb n="KR4e0236_WYG_004-22a"/>
新命其所督者依然原帶之一軍與新益保定及闗門<lb/>
疲敝之步卒耳今且派守臨城僕亦以此兵僅堪派守<lb/>
故唯唯總監之布置鄭嘉棟兵約旬日乃可望至僕徒<lb/>
手難搏亦不敢以無兵自諉頃已選精鋭近千發繇武<lb/>
徳之間張聲堵擊但報敵尚無北折之意而兵力單薄<lb/>
若此安能創之使去僕向謂用竒用少可圖一當祗以<lb/>
前督喪師侯鎮又復被挫士鮮鬭志無著可施則惟有<lb/>
用虚而已然虚則難恃况將領中解人甚少怯病已深<lb/>
<pb n="KR4e0236_WYG_004-22b"/>
併虚亦不能用也可奈何哉伏楮漫陳憂憤欲絶<lb/>
　　答東撫札<lb/>
氣誼最深睽違日久悵結可知邊事如此悞國何人比<lb/>
極壊難支乃責之褦襶子曰非爾不可區區一身不足<lb/>
惜其如疆事何哉弟甫奉協理之命已無督可協今又<lb/>
承乏總督已無兵可督豈可以徒手搏乎弟所率惟秦<lb/>
中一旅馬步凡一千五百餘皆保定及闗門疲敝之步<lb/>
卒耳初報敵渡河北折擬徑指徳州比得總監疏掲促<lb/>
<pb n="KR4e0236_WYG_004-23a"/>
守清源遂繇棗强取道南下及抵清源即以所率步兵<lb/>
盡派登埤弟遠辱使命仰體懸切已儘原部馬兵挑選<lb/>
精鋭數百繇武赴徳稍示聲援應用芻糧荷年兄軫濟<lb/>
自無虞缺乏駐歇闗廂又有郡守照管已属厚幸濟兗<lb/>
諸重地總監俱已撥有援兵面晤有期臨穎瞻結<lb/>
　　又答東撫請援兵札<lb/>
繇冀趨徳改適清源其詳已悉前札兹不贅㑹城告急<lb/>
纓冠之救自不容緩且何敢緩也苐弟於前督僨潰之<lb/>
<pb n="KR4e0236_WYG_004-23b"/>
後突承新命其所撥給之兵祇今無一旅調至弟何能<lb/>
張空拳以相格拒屢晤總監云已發兵二枝往援東路<lb/>
之責專在該監度必不以誑言相悮也徳州諸紳亦復<lb/>
有書望援昨發去兵數百皆弟部下之錚錚者若収之<lb/>
城上以備應援的可勝鄉兵及内地兵數萬第恐州人<lb/>
士不肯納入然納入萬萬無妨也盖若輩强半皆功陞<lb/>
都守又弟經年行間與共利害死生者幸年兄為闔州<lb/>
一曉諭之頃報雲鎮及榆林兵旦夕可至至即提赴左<lb/>
<pb n="KR4e0236_WYG_004-24a"/>
右惟年兄指揮是聽不宣<lb/>
　　致督察劉<lb/>
台臺宜駐徳兼顧頃已畧陳細繹明㫖所云一隅盖指<lb/>
臨也非可總監之奏也又明㫖云視敵所向今敵實未<lb/>
嘗向臨攻臨之説乃總監意外之慮耳台臺必欲一往<lb/>
為總監勸駕後仍宜遄返徳中守臨豈台臺事也步火<lb/>
兵餘雖無幾俟旌斾朝發即照濟兵南發之數撥令赴<lb/>
防而彼中緩急仍僕任之李主政餉銀實此間續命之<lb/>
<pb n="KR4e0236_WYG_004-24b"/>
膏萬勿令攜之入臨髙唐有寄餉八萬已為總監取去<lb/>
彼中固無需此也曹變蛟兵共五千原無額餉俱應取<lb/>
給行間連行鹽日費不貲聞軍士沿途頗以窘苦咨怨<lb/>
内副將賀人龍兵千餘已於祁縣譁逃今尚不知作何<lb/>
狀也曹鎮兵見在止存四千在秦時已欠餉五月洪亨<lb/>
老借之州縣量給兩月尚欠三月乃赴援又一月矣將<lb/>
何以免其嗷嗷乎曹鎮勇員敢戰副將白廣恩亦武夫<lb/>
中出色者叩見時希勿吝金玉一鼓勵之然此無庸嘱<lb/>
<pb n="KR4e0236_WYG_004-25a"/>
也<lb/>
　　又致督察劉<lb/>
台體就平社稷之福也披翰可任額手台臺駐徳南北<lb/>
東西可以兼顧豈為滯於一隅入清源則一隅矣若東<lb/>
撫自應一往以彼中守計惟東撫可便宜以圖也徳州<lb/>
之防僕自時時在念但有聲息即遣馬兵一千馳往火<lb/>
步兵自分發之後僅存千餘備札營緩急之用頃報曹<lb/>
變蛟與楊國柱兵且陸續抵徳彼中事必不敢悮也苐<lb/>
<pb n="KR4e0236_WYG_004-25b"/>
台臺應否入臨宜一酌耳率占奉報<lb/>
　　又致督察劉<lb/>
兵漸集矣將士之氣較前亦稍知競奮俟曹鎮兵至偵<lb/>
有機㑹鼓勵而前務圖一當不敢負台臺拳切也曹鎮<lb/>
兵凡四千儘多驍健然未攜有片甲禦敵與剿㓂不同<lb/>
昨曽為台臺屢悉密兵原駝盔甲二百頂副步兵無所<lb/>
用之萬祈借給該鎮僕當補牘以聞也台臺大札已抄<lb/>
示諸鎮將矣敬復<lb/>
<pb n="KR4e0236_WYG_004-26a"/>
　　委曹鎮領兵擊堵諭四鎮札<lb/>
戰守機宜必協謀乃能共濟臨時進止必專責乃不亙<lb/>
諉適與諸大將軍面属不啻詳矣不佞所以强借曹大<lb/>
將軍者以臨鎮兵多又不佞標下之兵實曹大將軍所<lb/>
素綂者區區之意諸大將軍想已洞悉功成題叙亦照<lb/>
各鎮所獲為差毫不敢以意軒輊機㑹難得師克在和<lb/>
惟諸大將軍實圖利之嘱嘱切切<lb/>
　　答魯王啟<lb/>
<pb n="KR4e0236_WYG_004-26b"/>
頃二東被兵播越徳藩此時職兵未集負罪萬千比各<lb/>
鎮餘燼稍稍收合因念殿下名封震隣不勝顧慮輒發<lb/>
一旅馳衞分自應爾乃蕭弁重荷金帑之賜職復謬䝉<lb/>
慰譽過當實增愧悚至於疏奏録功尤非菲劣所敢承<lb/>
也兹因蕭弁役旋肅裁附復臨啟不勝感戢悚惶之至<lb/>
　　致樞輔札<lb/>
敬咨保鎮劉光祚庸碌不堪台臺據閣部劉老先生疏<lb/>
㕘立請正法大是快舉第賜劍從事惟副將而下為然<lb/>
<pb n="KR4e0236_WYG_004-27a"/>
若施之鎮帥頗駭耳目僕久役行間深知此時兵將積<lb/>
怯殊非誅戮所能立起若繩之太急恐致僨誤益煩聖<lb/>
慮昨曽冒死密奏聖明業即聞之台臺矣今僕同劉老<lb/>
先生審酌再四此舉殊有闗係因合詞馳請聖裁倘下<lb/>
部議逮問結正乃不易之法萬維台臺主持臨穎不勝<lb/>
悚切<lb/>
　　答兵科張坦公札<lb/>
不佞庸劣無似蹇承壊局艱辛萬狀非所敢言獨是黽<lb/>
<pb n="KR4e0236_WYG_004-27b"/>
勉支撑自受兵以來幸不至致有决裂就中著數實未<lb/>
敢少錯針芒苐屢奉嚴㫖震叠有加凜凜天威不啻雷<lb/>
霆在頂惟有勉圖竭蹷束身以待已耳督察公才畧猶<lb/>
人請纓而出一籌莫効受誤左右舉動乖違既奉嚴㫖<lb/>
無端欲嫁禍不佞當静聽處分之時乃咨移紛出謾罵<lb/>
相加以為出疏自解之地此等用心寧不可恥竢部咨<lb/>
到日亦當有小疏畧剖即不敢過傷雅道然封疆事重<lb/>
何能寂無一言也各鎮將積怯有日又所部無兵此豈<lb/>
<pb n="KR4e0236_WYG_004-28a"/>
嚴法可能立振不佞教訓鼓舞嘔盡心血今且人人知<lb/>
奮又自属不佞調度之後若輩實未嘗失律逗怯有顯<lb/>
罪可誅難逃台鑒至從前可殺之罪又非向後領兵者<lb/>
所宜究督察今日因左右之怒而㕘明日又因左右之<lb/>
喜而救兩次之疏俱於發後相示不佞何能畧贊一語<lb/>
乃謂不佞缷擔於督察不亦竒乎夫總督奉朝廷威靈<lb/>
手握尚方而鎮將漫不知畏者有所以使之䙝也不佞<lb/>
自信實不至此亦知己所可共信頃太平一戰總兵曹<lb/>
<pb n="KR4e0236_WYG_004-28b"/>
變蛟等鼓鋭直前副將而下若白廣恩萬邦安中矢愈<lb/>
奮與各鎮譟呼衝陷連奪四山城頭萬目共見皆以為<lb/>
二十三年以來所未有即向所稱文懦無如王樸亦步<lb/>
率火器仰面攻山豈樸忽能畏法死戰至此則不佞之<lb/>
披誠激勸有所以使之然也不佞於若輩又何求焉其<lb/>
若輩從前罪狀輕重不同廟堂自有公議俟協督事竣<lb/>
細衡功罪誰可相凖誰應另議不佞自當率諸鎮同請<lb/>
斧鉞國憲具存何敢玩徇於其間也冗勒附報可任依<lb/>
<pb n="KR4e0236_WYG_004-29a"/>
切<lb/>
　　與樞輔札<lb/>
陜省標兵原因近日從各邊新募成營其家口俱僑寓<lb/>
省城無親可托兹以從行半載戰事幸竣迫欲西歸僕<lb/>
察其情不容己業為移文請示竚候發還乃遂有迫不<lb/>
能待乗夜潛逃者業已行該營亙相挨查俟查確再報<lb/>
至其餘兵丁雖畏法未敢從行而思歸之情人人皆同<lb/>
僕謂宜念其從行微勞檄諭先逃者速止前途候本營<lb/>
<pb n="KR4e0236_WYG_004-29b"/>
將官領餘兵俱至同還併密諭該將至彼止訪查首倡<lb/>
者挐解正罪足以儆人心而彰國憲此外仍不必深求<lb/>
也數行佈達臨穎無任延切<lb/>
　　答閣部將材札<lb/>
今日之所以無將者以封疆大吏無將將之人也有將<lb/>
將者則大冶洪爐是鐵堪鑄而將材不可勝用矣以小<lb/>
喻大僕非能將將者也方僕奉命入陜時標下止罪廢<lb/>
數弁耳僕即因而用之渠輩偶有一長即嘉許誘掖偶<lb/>
<pb n="KR4e0236_WYG_004-30a"/>
有一短即裁抑呵禁甚或萌心不肖逞詐試貪又為之<lb/>
預先逆折使其廢然自返如竟至違犯則毫不假借或<lb/>
又稍有功勩則又稱賞不置使知鼓舞至於一切方畧<lb/>
必多方解説務令躍然有會及試之有效又迎機省諭<lb/>
俾其觸類引伸故去嵗澄城三水以及闗門數戰遂成<lb/>
掃蕩之功即此數弁以至僕出闗之日所與俱者亦惟<lb/>
此數弁以僕觀之今似亦人人可將乃最優者無如李<lb/>
國政一人今以功賞事為分監糾㕘見候究擬已矣此<lb/>
<pb n="KR4e0236_WYG_004-30b"/>
外沈毅精練則有鄭嘉棟即可旦晩登壇恢宏明爽則<lb/>
有趙大允技勇知機則有王根子二弁亦可需次至其<lb/>
勛勞實績一一俱在按册可知無俟縷數若夫逰都而<lb/>
下堪備簡拔者不能徧及至標下之外又未敢臆對矣<lb/>
無已廢帥中有張天禮者當是守將之選置之取到諸<lb/>
帥或猶稱白眉乎噫取大帥於廢帥之中此實出於不<lb/>
得已然廢帥之可用者原寥寥也敬復<lb/>
　　又回兵部議發陜兵回鎮咨<lb/>
<pb n="KR4e0236_WYG_004-31a"/>
為軍務事四月初五日申時准兵部咨前事等因到職<lb/>
准此為照自北兵出口各鎮援兵已奉有著從便道還<lb/>
鎮之㫖大同宣府等兵俱已遵㫖回鎮矣其陜西兵馬<lb/>
因復奉有聽薊督酌議之㫖職隨檄令延綏并陜西撫<lb/>
標之兵各暫駐聽候薊督同臨固甘寧等兵一併酌議<lb/>
一面移咨薊督酌議具題及接薊督回咨止欲酌議臨<lb/>
固甘寧之兵而以延綏及撫標之兵聴職去留職以薊督<lb/>
奉有明㫖非職所敢擅議因復咨請貴部及薊督㑹議<lb/>
<pb n="KR4e0236_WYG_004-31b"/>
今准貴部咨謂己巳西兵入衞至辛未陸續發回將延<lb/>
兵先發回鎮其餘兵馬仍聽密行遼東偵探北兵有無<lb/>
續發真確信息再酌請命已經具題自應遵候苐查已<lb/>
巳入衞皆各鎮額兵今陜撫標兵係因近日從各邊新<lb/>
募而來且内多降丁攜帶眷屬僑寓省城自去冬入援<lb/>
已閲半載心牽内顧頗切思歸目今闗外警報且息况<lb/>
宣大延綏各兵既俱回鎮此兵亦應暫行遣還如防秋<lb/>
需兵不妨馳檄再調想陜撫誼切急公未有不遵依遄<lb/>
<pb n="KR4e0236_WYG_004-32a"/>
發者聞薊督方往閲邊口恐不能即行酌議各兵日望<lb/>
遣還徒糜芻粟亦属可惜為此合咨貴部煩請查炤或<lb/>
將陜撫標兵先行具題發回其臨固甘寧各兵聽薊督<lb/>
酌議施行崇禎十二年四月初六日<lb/>
　　報兵部挐獲逃丁正法掲<lb/>
為擒獲倡逃官丁即行正法警衆事陜省乗夜私逃兵<lb/>
丁巳經職屢諭該將密查為首倡逃者挐解去後十二<lb/>
日辰時據職原差標下劄委旗鼓都司楊豹守備梅永<lb/>
<pb n="KR4e0236_WYG_004-32b"/>
髙禀報卑職等䝉差追諭先行兵丁今俱見住舊店地<lb/>
方約共一百餘名至十一日副將鄭嘉棟遊擊張文耀<lb/>
綂兵回鎮到彼查出張遊擊下倡逃劄委守備一員劉<lb/>
三本材官一名邢永祥同住通州東南闗外倡説我們<lb/>
見今防禦事竣先行也不妨遂與永祥當街約呌各丁<lb/>
起身又查出鄭副將下倡逃二名尚自友蔣宏明俱係<lb/>
家丁住十里村聽説劉三本等起身遂邀約各丁同行<lb/>
訪實鄭副將等隨同卑職等即時將四犯擒挐解送良<lb/>
<pb n="KR4e0236_WYG_004-33a"/>
鄉縣監候取有収管其劉三本及邢永祥下餘丁併尚<lb/>
自友蔣宏明强騎車户騾八頭妄稱係給錢僱騎隨查<lb/>
給本户認領等情又據張文耀呈稱䝉本部院憲牌仰<lb/>
卑職等即挐倡首逃丁馳報本部院正法䝉批卑職選<lb/>
差中干范廣牛希才等即將逃回守備劉三本材官邢<lb/>
永祥趕至地名舊店挐獲解赴良鄉縣監候除家丁張<lb/>
平等二名卑職綑打一百棍警衆外理合呈報又據鄭<lb/>
嘉棟呈稱卑職十一日辰時至良鄉地方舊店據先差<lb/>
<pb n="KR4e0236_WYG_004-33b"/>
官楊王庭同本部院原差都司楊豹等俱稱初九日將<lb/>
各丁趕至舊店即止諭令候本營人馬同行各丁在途<lb/>
未曽生事當即查出家丁尚自友在村聞知東來兵馬<lb/>
<graphic n="KR3599" url="https://raw.githubusercontent.com/kanripo/KR-Gaiji/master/images/KR3599.png" mimeType="image/png"/>呌人馬起身自友即出沿街催督步兵併蔣宏明奪<lb/>
騎騾頭同行卑職等當將二丁挐送良鄉縣其騾二頭<lb/>
涿州曹副將帯同原主認去餘兵㸃明收伍前行等因<lb/>
各報到職據此為照陜西標兵方候遣發乃忽有私逃<lb/>
之事劉三本固居然劄委守備也向來𠞰㓂諸案俱列<lb/>
<pb n="KR4e0236_WYG_004-34a"/>
有三本之功見候叙陞即偶與各丁同逃未嘗預約亦<lb/>
應以三本為首况實三本作俑乎至邢永祥以張文耀<lb/>
之貼身而背主約逃尚自友蔣宏明以隔營之部卒而<lb/>
聞風糾合皆為戎首均應梟斬若候提解正法恐各營<lb/>
兵馬去逺無以示警不若當此前兵甫行後兵纔發之<lb/>
時即就彼中駢戮庶可以懲一警百耳故職當差傳號<lb/>
遊擊趙祥執令旗前往良鄉㑹同該縣印官將劉三本<lb/>
等四員名即行梟首仍發示馳傳各營以警將來其所<lb/>
<pb n="KR4e0236_WYG_004-34b"/>
奪騎張秉廉等騾頭已經追給原主訖至鄭嘉棟張文<lb/>
耀等應否免議綂惟貴部裁酌具題施行理合掲報須<lb/>
至掲者崇禎十二年四月十二日<lb/>
　　清屯示<lb/>
照得西安左等三衞所額設屯軍屯地照軍給地以地<lb/>
養軍乃祖宗足兵足食良法祇縁承平日久初制盡廢<lb/>
屯軍既不堪實用屯地亦徒有空名其各軍原領屯地<lb/>
有被權貴豪强衙蠧學劣霸占者亦有始因兑食軍糧<lb/>
<pb n="KR4e0236_WYG_004-35a"/>
日久欺隠者甚至有本軍逃亡所遺田畆佃户徑行侵<lb/>
没者種種詭弊難以枚舉已經嚴行西安理刑官溯流<lb/>
窮源從頭搜查務照國初原額軍地及額徵糧草一一<lb/>
查出地不容失一畆糧不容遺一粒通融祖制設立新<lb/>
規使地出之糧實可養軍糧養之軍實堪征戰則國初<lb/>
富强之盛可復見於今日而三秦可以長治久安矣俟<lb/>
查明議定本院以必行為主一任權貴豪强衙蠧學劣<lb/>
與各項奸徒百計阻撓本院已誓之天日㫁無調停人<lb/>
<pb n="KR4e0236_WYG_004-35b"/>
情為若輩轉移之理想若輩亦各有良心當此内外空<lb/>
虚腹心交訌兵單餉匱人民日見殺擄城郭所在破殘<lb/>
五位宵旰勞心羣工上下束手之日即不能捐貲効義<lb/>
戮力佐公乃猶忍占朝廷之軍屯貽國家以單弱此其<lb/>
為人毒猶逾於流賊而奸更甚於細作無論明有人非<lb/>
抑且幽有鬼謫本院叨兹鎮撫若使此法不伸此志不<lb/>
行尚可羞兹簡命汗顔於三秦士民之上哉為此示諭<lb/>
爾屯軍屯餘及占種屯地之家其各静聽查理至各軍<lb/>
<pb n="KR4e0236_WYG_004-36a"/>
屯投到告詞姑收立案待查出之後各家如敢怙終不<lb/>
悛生端抗拒本院應按法處治者即按法處治應特疏<lb/>
糾㕘者即特疏糾㕘亦無庸爾等紛紛控凟也若所官<lb/>
軍職旗甲人等務洗心滌慮將從前隠弊一一首出除<lb/>
往罪盡行寛恕仍加賞勸如藐玩不遵復肆奸欺一經<lb/>
發覺身家性命皆不可保矣决不虚示崇禎九年十一<lb/>
月二十二日<lb/>
　　行西安理刑官清屯檄<lb/>
<pb n="KR4e0236_WYG_004-36b"/>
為清查軍屯以裨實用事照得西安左前後三衞所額<lb/>
設屯軍屯地照軍給地以地養軍乃祖宗足兵足食良<lb/>
法祇縁承平日久初制盡廢屯軍既不堪實用屯地亦<lb/>
徒有空名其各軍原領屯地有被權貴豪强衙蠧學劣<lb/>
霸占者有始因兑食軍糧日久欺隠者甚且有本軍逃<lb/>
亡所遺地畆佃户徑行侵没者至如常追免補一項軍<lb/>
有二千餘名皆係豪强霸占毎軍一名該地一頃嵗取<lb/>
麥米或三四十石或二十餘石止議追糧價銀二兩三<lb/>
<pb n="KR4e0236_WYG_004-37a"/>
錢七分即免補伍更可駭異當兹内外多事腹心交訌<lb/>
人民日見擄殺城郭所在破殘設此數萬屯軍何嘗効<lb/>
一臂之力乃以有用之屯糧徒飽奸狡之腹何如照地<lb/>
徵租另募精兵以資戰守之為得也為此仰本官即將<lb/>
前項軍屯調取各衞册巻并所官旗甲軍職人等溯流<lb/>
窮源從頭搜查要見國初原額軍屯若干内水旱地各<lb/>
若干額徵糧草各若干坐落某州某縣地方其地或係<lb/>
軍種或係民佃或係權貴生員衙役人等承種令其各<lb/>
<pb n="KR4e0236_WYG_004-37b"/>
逓認狀報首明白俱許照常耕種免其當軍即照所種<lb/>
地之肥瘠分為等第酌定本折糧銀數目備開某某地<lb/>
應徵本色麥豈米各若干折色銀各若干其糧銀近省<lb/>
者運赴永豐倉上納離省窵遠者納貯坐落州縣專聽<lb/>
另募精兵支用至於赴邊班軍亦免上班止議納價各<lb/>
衙門應用軍役亦止議給工食俱不許兑種屯地務要<lb/>
一一查出地不容失一畆糧不容遺一粒通融祖制設<lb/>
立新規使地出之糧實可養軍糧養之軍實堪征戰則<lb/>
<pb n="KR4e0236_WYG_004-38a"/>
國初富强之盛可復見於今日而三秦可以長治久安<lb/>
矣此事本院期於必行如有權貴豪强衙蠧學劣與各<lb/>
項奸徒詭計阻撓生端抗拒及首報不實者指名報院<lb/>
應按法處治者即按法處治應特疏糾㕘者即特疏糾<lb/>
㕘本官務要留心清理速竣此役仍備造屯地糧數坐<lb/>
落州縣承種花名文册齎院以慿覆覈具奏施行崇禎<lb/>
九年十一月二十六日<lb/>
　　行清軍兵備道查各衙門軍役檄<lb/>
<pb n="KR4e0236_WYG_004-38b"/>
為清查衙役軍丁實數議給工食以釐積弊事照得西<lb/>
安左前後三衞屯軍昔年鑽營各衙門答應有應舍人<lb/>
者有應夜役者有應軍伴軍牢者有應鼓手襍差以及<lb/>
諸色匠作者名色不可勝數又巧立二三班更圖歇役<lb/>
計各衙門濫用之數實繁有徒推原其故盖以倚藉衙<lb/>
門占役名色希圖霸種屯地甚有全不應役而以家僕<lb/>
充㸃一時者其影占之弊種種難悉今本院痛釐此弊<lb/>
將前項軍役一槩起課即衙門差使不可盡裁宜另議<lb/>
<pb n="KR4e0236_WYG_004-39a"/>
工食豈可以官軍額屯任冗役濫食乎如本院衙門舊<lb/>
有襍項軍役三班共計四百三十餘名今已盡發起課<lb/>
止留二班毎名另給工食七兩三錢本院衙役既清而<lb/>
司道操屯府㕔衞所獨不可清乎為此仰道官吏即將<lb/>
三司各道并屯操㕘將府㕔衞所等衙門各役使軍丁<lb/>
盡數㑹查實數行令起課其有應該留用勢必不可缺<lb/>
者另詳申議工食但係濫役盡行裁汰歸營以實伍省<lb/>
費逐一清查明白總造一册報院再照按察兩院駐劄<lb/>
<pb n="KR4e0236_WYG_004-39b"/>
省城為日不多豈可常設軍丁影占滋弊此項尤宜盡<lb/>
裁也以後毎遇兩院進省駐劄其應用軍役各衞所即<lb/>
照有司撥快皂例撥牢伴或各衙門下班人役借用應<lb/>
役不得仍前常川設軍限十日内查清造册報院以慿<lb/>
施行毋得延緩崇禎十年四月二十九日<lb/>
　　行西安監収官第一次屯田起課檄<lb/>
為徴収屯糧事據西安監收官呈齎改正西安左前後<lb/>
三衞常追免補等項起課册到院案照本院先因各衞<lb/>
<pb n="KR4e0236_WYG_004-40a"/>
軍屯或被權貴豪强衙蠧學劣霸占或被奸狡之徒侵<lb/>
隠以致營伍空虚檄行西安理刑㕔清查續據該㕔將<lb/>
常追免補勢豪影占逺近脱逃衙門答應四項逐一查<lb/>
出酌量地之肥瘠分别上中下三等起課上地毎頃一<lb/>
十八石中地毎頃一十五石下地毎頃一十二石毎糧<lb/>
一石折銀七錢册繇前來查有股項未明者隨行監收<lb/>
㕔覆覈改正去後今據前因合行徵收為此除行各屯<lb/>
地坐落州縣収解外仰本官查照發去册造應徵糧銀<lb/>
<pb n="KR4e0236_WYG_004-40b"/>
自崇禎十年起將各州縣解到屯糧銀兩照數収貯永<lb/>
豐倉專聼本院兵餉支用不許别項擅動分毫仍轉行<lb/>
各衞所管屯官員各將原管前項屯地應徴糧銀亦自<lb/>
崇禎十年起督責旗甲嚴催種地人户速赴坐落州縣<lb/>
上納務要六月内先完一半十月内通完永為定例如<lb/>
各官催徵有法銀完獨蚤本院具題優叙倘或漫不經<lb/>
心以致軍餉缺乏者官定重處旗甲拏究决不輕貸先<lb/>
具遵依縁繇報查崇禎十年四月二十九日<lb/>
<pb n="KR4e0236_WYG_004-41a"/>
　　又行布政司查追喊譟軍人屯田并挐未獲譟軍<lb/>
　　檄<lb/>
為發審事據該司呈具李進成等焚劫喊譟詳繇到院<lb/>
該本院審看得各犯無端發難法紀蕩然李進成擒於<lb/>
本院大門之内與李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>業許通江段守强所劫陳隆化<lb/>
家衣物俱被見獲固皆應斬無辭至其餘各犯原赴教<lb/>
塲應㸃乃相率入城恣行無忌當被擒獲俱應正法未<lb/>
可以有贓無贓為首為從分重輕也至胡久興當擒獲<lb/>
<pb n="KR4e0236_WYG_004-41b"/>
之時除去大帽自稱非軍及欲加刑乃將地畆軍户一<lb/>
一供出貎猙獰而語閃爍尤是各犯之渠若劉見所攜<lb/>
皮襖裁製方新未經穿著豈本軍曽用之物况五月非<lb/>
衣裘之時又見獲雲履一隻云得之三門口查陳隆化<lb/>
之門即與三門口相對此非本犯隨衆譟亂之確証乎<lb/>
至吳錫方在喊譟之時擒自鐘樓之前是本院所目擊<lb/>
者若以無贓曲宥使各犯止譟於本院衙前不焚劫陳<lb/>
隆化之家或焚其室而不劫其有遂可置之不問乎若<lb/>
<pb n="KR4e0236_WYG_004-42a"/>
各犯者正所謂求其生而不得則死之可也除將七犯<lb/>
俱行梟示外其陳應積朱一寧馬一坤王權楊應曉賈<lb/>
浩兒陳希虞徐登山程宗徳李繼忍姑行綑打陳征徊<lb/>
姑行責治李朴然審係新至原未至教場當即釋放外<lb/>
為照已斬李進成等七名與綑打責治陳應積等十一<lb/>
名皆係應㸃之軍併無一人在起課之數者本院清屯<lb/>
之舉於應軍者但取軍能實在除種原贍屯地外仍議<lb/>
毎年另給銀二兩四錢加恩不為不厚於種地者但使<lb/>
<pb n="KR4e0236_WYG_004-42b"/>
地不落空僅照各軍私典之價止毎畆約徵租銀一錢<lb/>
取數不為不輕故凡實在應軍者未有不忻然入伍凡<lb/>
本等種地者亦未有不樂於輸租惟是貪紳梟弁蠧役<lb/>
劣衿徑欲白占軍屯與夫積年包軍奸徒指稱代應剥<lb/>
取軍資自肥併無實軍操㸃皆以此舉為害已為不情<lb/>
於是邀衆講止未已也而倡議阻撓倡議阻撓未已也<lb/>
而挑釁恐喝謂第得鼓煽各軍一譟遂可寢其事耳逐<lb/>
審李進成等止陳應積許通江楊應曉程宗徳李繼忍<lb/>
<pb n="KR4e0236_WYG_004-43a"/>
各自種地五十畆王權自種地四十畆陳希虞自種三<lb/>
十畆李樸然自種十三畆徐登山自種十畆其餘俱係<lb/>
各占地之家僱覔應㸃若輩冒軍霸屯流禍至此其各<lb/>
名下屯地豈可復聽若輩占據合行查議為此仰司官<lb/>
吏即將前犯一十八名原贍軍屯地逐一清查明白作<lb/>
何追還招佃速議妥確呈院以慿施行未獲脱逃王爾<lb/>
勲仍嚴限緝挐務獲另結毋得疎縱其王爾勲軍地的<lb/>
係何人隠占查確併報至都司原出示㸃軍及各軍齊<lb/>
<pb n="KR4e0236_WYG_004-43b"/>
集教場又分付不㸃且遽下嚴令以駭衆聽本院原行<lb/>
令該司領兵二千屯司領兵一千操司領兵二千本院<lb/>
中軍官領兵一千如何不遵原示移付各官分㸃又兵<lb/>
先在教場喊譟如何不行禁止即不能禁止教場距城<lb/>
約三里餘如何不馳報城内遏阻聽其入城一併查明<lb/>
通詳兩院毋遲崇禎十年五月初六日<lb/>
　　又行各州縣申飭徵收屯糧檄<lb/>
為徵収屯糧事據長安縣申稱本縣額徵三衞上半年<lb/>
<pb n="KR4e0236_WYG_004-44a"/>
屯課銀一千二百餘兩止催旗甲嚴督佃户完納收糧<lb/>
吏役公平収受並不加收毫釐仍給佃户原發繇票一<lb/>
張佃户樂意輸納今已通完等因到院為照西安贍軍<lb/>
屯地率皆膏腴原派課額極輕完納最易無奈各有司<lb/>
悠忽因循以致各佃户觀望抗負如長安縣催徵不擾<lb/>
鼓勸有方原派夏季額銀一千二百餘兩奉行僅月餘<lb/>
開収不旬日即照數通完有禆軍務殊非淺鮮除將賈<lb/>
知縣紀功優叙外苐查長安屯地較之該縣肥瘠相等<lb/>
<pb n="KR4e0236_WYG_004-44b"/>
而長安未煩鞭扑勾攝申擾能令佃户樂從輸納通完<lb/>
而該州縣均司督徵完報豈容獨後合行申飭催解為<lb/>
此仰州縣官吏即將該州縣額徵屯課照依節行事理<lb/>
并師賈令催徵之方嚴責旗甲督催佃户人等速將應<lb/>
納上半年糧銀設法催完報院定與賈令一體優叙如<lb/>
或泛視緩延定行㕘處决不輕貸崇禎十年六月十八<lb/>
日<lb/>
　　行都司議給各衙門軍役兑支工食檄<lb/>
<pb n="KR4e0236_WYG_004-45a"/>
為立法兑支軍役工食以省煩擾事照得本院與各衙<lb/>
門裁定應留供役軍人原種屯地既經起課合照本院<lb/>
前行毎名月給工食六錢嵗給七兩二錢應於屯糧内<lb/>
支給但查留用各役中亦有自種屯地者今議即於原<lb/>
種屯地應納課銀給票兑抵以免本軍輸納以省官給<lb/>
煩擾實為兩便擬合清查造册給票為此仰司官吏即<lb/>
將本院及各司道衞所等衙門原奉本院批准應留軍<lb/>
役逐一查明彚造一册毎一衙門備開某項人役若干<lb/>
<pb n="KR4e0236_WYG_004-45b"/>
某某共若干名造册報院以慿查發印票徑給本役執<lb/>
赴原種屯地坐落州縣付収糧吏將本役名下應納課<lb/>
銀照票内銀數登簿註收即作已支工食本役止取實<lb/>
收併領繇票存照其兑糧票著收糧吏存貯抵數除抵<lb/>
兑之外本役仍該課銀若干即照數補納通完不得拖<lb/>
欠毫釐中有新應未種屯地者應該另行給糧不得混<lb/>
造一處致難稽查未便崇禎十年六月十九日<lb/>
　白谷集巻四<lb/>
</p>
<p>
</p>
  </div>
</body>
</text>
</TEI>
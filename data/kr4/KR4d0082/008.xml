<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_008-1a"/>
欒城集卷八<lb/>
　　詩六十八首<lb/>
　　　寄范文景仁<lb/>
京城冠蓋如雲屯日中奔走争市門弊裘瘦馬不知<lb/>
路獨向城西尋隱君隱君白髮養浩氣高論驚世門<lb/>
無賔欣然爲我觧東閣明窓凈几舒華茵春天雪花<lb/>
大如手九衢㫁絶愁四隣平明熟睡呼不覺清詩淥<lb/>
酒時相親我兄東來自東武走馬出見黄河濱及門<lb/>
却遣不得入回顧欲去行無人東園桃李正欲發開<lb/>
門借與停車輪青天露坐列觴豆落花飛絮飄衣巾<lb/>
<pb n="KR4d0082_SBCK_008-1b"/>
晋連四月聽鶗鴃扁舟一去浮奔渾人生聚散未可<lb/>
料世路險惡終勞神交遊畏避恐坐累言詞欲吐聊<lb/>
復吞安得如公百無忌百間廣厦安貧身<lb/>
　　　次韻王鞏上元見寄三首<lb/>
棄擲良宵君謂何清天流月鑑初磨莫辭病眼羞紅<lb/>
燭且試春衫翦薄羅蓮豔參差明繡户舞腰輕瘦颭<lb/>
驚鼉少年㣲服天街闊何處相逢觧佩珂<lb/>
繁燈厭倦作閑遊行到僧居院院晋月影隨人深有<lb/>
意車音争陌去如流酒消鑿落寜論斗魚照琉璃定<lb/>
幾頭過眼繁華真一夢終宵寂寞未應愁<lb/>
<pb n="KR4d0082_SBCK_008-2a"/>
燈火熏天處處同暗逰應避栢臺騘髙情自放喧闐<lb/>
外勝事偏多淡泊中平日交遊徒夢想晋都歌吹憶<lb/>
年豐知君未有南來意歸去相從光與鴻<lb/>
　　　謝張安道惠馬<lb/>
從事年來鬢似蓬破車倦僕衆人中作詩僅比窮張<lb/>
籍得馬還從老晉公夜起趨朝非所事曉騎行樂定<lb/>
誰同慣乗欵叚遊田里怯聽駸駸兩耳風<hi>有謝裴晉張水部渠</hi>
<hi>詩公恵馬</hi>
　　　次韻子瞻贈梁交左藏<lb/>
彭城欲徃臺無檄初喜東西合爲一將軍走馬隨春<lb/>
<pb n="KR4d0082_SBCK_008-2b"/>
風精鋭千人森尺籍口占嘉句驚衆坐手練强兵試<lb/>
鳴鏑酒酣起舞花滿地醉倒不聽人扶出歸來相對<lb/>
如夢寐虎踞能經苦岑寂黄樓方就可同遊飲盡官<lb/>
厨三百石<lb/>
　　　寒食遊南湖三首<lb/>
春睡午方覺隔墻聞樂聲肩輿試扶病畫舫聽徐行<lb/>
適性逢樽酒開懐挹友生遊人定相笑白髮近從横<lb/>
遶郭春水滿被堤新桞黄官池無禁約野艇得飛揚<lb/>
浪泛歌聲逺花浮酒氣香晚風歸棹急細雨濕紅粧<lb/>
攜手臨池路時逢賣酒壚桞斜低繫䌫草緑薦傾壺<lb/>
<pb n="KR4d0082_SBCK_008-3a"/>
波蕩春心起風吹酒力無冠裳强包褁半醉遣誰扶<lb/>
　　　觀大閲<lb/>
承平郡國减兵屯唯有留都一萬人票姚將軍思出<lb/>
塞從横幕府諱和親旌旗不動風將轉曲部無聲馬<lb/>
亦馴八陣且晋遺法在未湏親試革車塵<lb/>
　　　送林子中安厚卿二學士奉使高麗二首<lb/>
東夷從古慕中華萬里梯航今一家夜静雙星先渡<lb/>
海風高八月自還槎魚龍定亦知忠信象譯何勞較<lb/>
齒牙屈指歸來應自笑手持玉帛賜天涯<lb/>
官是蓬萊海上仙此行聊復㸔桑田鯤移鵬徙秋㠶<lb/>
<pb n="KR4d0082_SBCK_008-3b"/>
健潮闊天低曉日鮮平地誰言無嶮岨仁人何處不<lb/>
安全但將羙酒盈船去多作新詩異域傳<lb/>
　　　送趙屼秘書還錢塘<lb/>
世人何局促奔走鬢蒼蒼聞道餘杭守獨遊何有鄉<lb/>
禪心朝吐月元氣夜生光清静安罷瘵寛仁服暴强<lb/>
聲名高一世風采見諸郎謁帝朱爲紱還家綵作裳<lb/>
經過留畫舫談笑接清觴問訊顔依舊峥嶸嵗自長<lb/>
人生真幾許世味不堪嘗歸去聞詩罷求余却老方<lb/>
　　　馬上見賣芍藥戲贈張厚之二絶<lb/>
春風欲盡無尋處盡向南園芍藥中過盡此花真盡<lb/>
<pb n="KR4d0082_SBCK_008-4a"/>
也此生應與此花同<lb/>
春來便有南園約過盡春風約尚賒緑葉成隂花結<lb/>
子便湏攜客到君家<lb/>
　　　答見和二絶<lb/>
花桞蕭條行巳老聖賢希闊未嘗中眼㸔芍藥紛紛<lb/>
盡頼有櫻桃顆顆同<lb/>
塵編何用朝朝㸔新釀還須處處賒好事若能頻載<lb/>
酒不妨時復到楊家<lb/>
　　　送呂希道少卿知滁州<lb/>
長恠名卿亦坐曹忽乗五馬列旌旄才多莫厭官無<lb/>
<pb n="KR4d0082_SBCK_008-4b"/>
事郡小不妨名自高庻子定應牽賦詠醉翁聊復繼<lb/>
遊遨試尋苦戰清流下要識經綸帝業勞<lb/>
　　　次韻張恕春莫<lb/>
秪言城市無佳處亦有南湖幾度遊好雨晴時三月<lb/>
盡啼鶯到後百花休老猿好飲常連臂野馬依人自<lb/>
絡頭不肯低回池上醉試㸔生㓕水中漚<lb/>
　　　次韻傳宏推官義方亭<lb/>
居近古城心自幽簞瓢足用更何求鸎飛旋趂春風<lb/>
出龍卧終聞莫雨搜科第聮翩収甲乙鄉閭驚怪問<lb/>
因由隐君淡泊無人識長夏一衫冬一裘<lb/>
<pb n="KR4d0082_SBCK_008-5a"/>
　　　次梁交之徐州<lb/>
湖水清且深新荷半猶卷未見紅粧窈窕娘先排翠<lb/>
羽叅差扇水面風生人未知欹傾俯仰長先見岸上<lb/>
遊人莫不歸清香入袖凉吹面投壺擊鞠緑楊隂共<lb/>
盡清樽飡白飯坐中飛將忽先起輕衫出試彭門遠<lb/>
百歩洪西白浪翻戯馬臺南雲岫滿江山雄麗信宜<lb/>
人風流孰似梁王苑<lb/>
　　　次韻王鞏寄見三首<lb/>
日永官閑自在慵門前客到未曽通憐君避世都門<lb/>
裏勸我忘憂酒盞中城下桞隂新過雨湖邉荷葉自<lb/>
<pb n="KR4d0082_SBCK_008-5b"/>
翻風早湏命駕追清賞大字新詩事事工<lb/>
觸事如棋一一低昏然一睡更何知賈生流落南遷<lb/>
後陶令衰遲歸去時去住由人真水毋簞瓢粗足亦<lb/>
山雌年來未省談堯舜一吷麄踈豈足吹<lb/>
池上輕氷暖却開迎春送臘仰衘杯君家有酒能無<lb/>
事客醉連宵遣不廻詩就商消盤上蠟信來飄盡嶺<lb/>
頭梅商丘冷坐君知否缾　應須有耻罍<lb/>
　　　次韻李逵見贈<lb/>
大學群遊經最明青衫顦顇竟何成虀鹽仍作當年<lb/>
味名譽飛蠅過耳聲<lb/>
<pb n="KR4d0082_SBCK_008-6a"/>
　　　次韻秦觀秀才携李公擇書相訪<lb/>
濟南三嵗吾何求史君後到消人憂君言有客輕公<lb/>
侯扁舟相從古楊州致之匹馬恨無力千里相望同<lb/>
異域誦詩空使四坐驚隱居未易凡人測史君南歸<lb/>
無限情鴻飛携書墮我庭此書兼置昔年客袖中秀<lb/>
句淮山青老夫强顔依府縣堆案文書本非願清談<lb/>
亹亹解人頤安得坐右長相見狂客吾非賀季真醉<lb/>
吟君似謫仙人末契長遭少年笑白髮應慙傾蓋新<lb/>
都城酒貴誰當換塵埃汙面非良筭歸來泗上苦思<lb/>
君莫待黄花秋爛漫<hi>約秋後再遊彭城秦君與家兄子瞻</hi>
<pb n="KR4d0082_SBCK_008-6b"/>
　　　送龔鼎臣諫議移守青州二首<lb/>
稷下諸公今幾人三爲祭酒髮如銀梁王宮殿歸留<lb/>
鑰尚父山河屬老臣泝水弦歌重曾㸃菑川故舊識<lb/>
平津過家定有金錢費千里争㸔衣錦身<lb/>
面山負海古諸侯信美東方第一州勝勢未容秦地<lb/>
嶮奇花僅比雒城優新絲出盎冬裘具貢棗登場嵗<lb/>
事休鈴閤虛閑官釀熟應容將佐得遨遊<lb/>
　　　送余京同年兄通判嵐州<lb/>
矯矯吳越士遠爲井代行寒暄雖云異慷慨慰平生<lb/>
我昔在濟南君時事淄青連年食羊灸便欲忘蓴羔<lb/>
<pb n="KR4d0082_SBCK_008-7a"/>
問君棄鄉國何似弊屣輕丈夫事所志歸去無田耕<lb/>
閑官少愧耻敎子終餘齡定心養浩氣閉目収元精<lb/>
此志我亦然偶與長者并㑹合不可期未易夸者評<lb/>
　　　河上莫歸過南湖二絶<lb/>
西來白水滿南池走馬池邉日落時橋底荷花無限<lb/>
思清香乞與路人知<lb/>
淤田水淺客來遲解舫都門問幾時誰道两京雞犬<lb/>
接差除屈指未曾知<lb/>
　　　送提刑孫頎少卿移湖北轉運<lb/>
持節憂邦刑職業巳自簡下車攝晋都談笑事亦辦<lb/>
<pb n="KR4d0082_SBCK_008-7b"/>
開軒揖佳客退食事書卷爲政曾幾何清風自無限<lb/>
官居嵗月迫歸念湖湘逺依依東軒竹凛凛故人面<lb/>
詔書遂公私使節許新換舊治行當經家山企可見<lb/>
宦遊得鄉國勞苦顧猶願歸斾正滂洋行輈豈容緩<lb/>
　　　次韻劉涇見寄<lb/>
天之蒼蒼亦何有亦有雲漢爲之章人生混沌一氣<lb/>
耳嘿嘿何用知肺膓孔公孟子巧言語剖瓢揷竹吹<lb/>
笙簧含宮吐角千萬變坐令隐伏皆形相我生禀賦<lb/>
本㣲薄氤氲方寸不自藏譬如蘭根在黄土春風驅<lb/>
迫生繁香口占手冩豈得巳此亦未免物所將方將<lb/>
<pb n="KR4d0082_SBCK_008-8a"/>
寂寞自収歛不受世俗斗尺量既知仍作未能止紛<lb/>
紜竟亦類彼莊煎烹心脾擢胃腎自令鬢髮驚秋霜<lb/>
嗟子獨未知此病從横自恃觜爪剛少年一見非俗<lb/>
物鏘然脩竹鳴孤凰近來直欲扛九鼎令我畏見筆<lb/>
力强提携童子從冠者揣摩五帝論三皇詩書近日<lb/>
貴新説掃除舊學漫無光竊攘瞿曇剽李耳牽挽性<lb/>
命推隂陽狂流衮衮去不返長夜漫漫未遽央詞鋒<lb/>
俊發魯連子慚愧田巴稱老蒼是非得失子自了一<lb/>
醉早醒余所望<lb/>
　　　城南訪張恕<lb/>
<pb n="KR4d0082_SBCK_008-8b"/>
事似棼絲撥不開秋隨脱華暗相催城南緑野冝幽<lb/>
歩水北紅塵漫作堆赤棗青瓜報豐熟黄雞白酒勸<lb/>
徘徊此中真有醇風在一畆何年斸草萊<lb/>
　　　同李倅鈞訪趙嗣恭晋飲南園晚衙先歸<lb/>
城南高樓出喬木下有方塘秋水足新霜未變草木<lb/>
鮮晚日旋催梨棗熟雨荒松菊半榛莾風老菰蒲初<lb/>
瑟縮門前大路多塵土日中過客無晋轂開門却掃<lb/>
如有待下馬升堂真不速勸我一振衣上黄臨風共<lb/>
倒樽中渌肴𬞞草草意不盡絲竹泠泠暗相屬琳宫<lb/>
仙伯自閑暇幕府麄官苦煩促晚衙簿領當及期後<lb/>
<pb n="KR4d0082_SBCK_008-9a"/>
堂車轄要須漉令人更愧東宮師眷戀溪山棄華屋<lb/>
　　　次韻轉運使鮮于侁新堂月夜<lb/>
長愛陶先生閑居棄官後床上卧㸔書門前自栽桞<lb/>
低徊顧㣲祿畢竟誰挽袖索莫秋後蜂青熒曉天宿<lb/>
惟將不繫舟託此春江溜尺書慰窮獨秀句驚枯朽<lb/>
遥知新堂夜明月入杯酒千里共清光照我茅簷漏<lb/>
　　　送梁交供備知莫州<lb/>
猛士當令守四方中原諸將近相望一樽度日空閑<lb/>
暇千騎臨邉自激昻談笑定先降虜使詩書仍得靖<lb/>
戎行君㸔宿將何承矩安用摧鋒百戰埸<lb/>
<pb n="KR4d0082_SBCK_008-9b"/>
　　　秋祀高禖二絶<lb/>
蕩蕩巍巍堯舜前一丘惟見栢森然後來秦漢何堪<lb/>
數䟦扈飛揚得幾年<lb/>
乾德年中初一新頽垣破瓦委荆榛興亡舉墜干戈<lb/>
際閑暇方知國有人<lb/>
　　　過興敎贈劉上人<lb/>
四十年間此院晋臨河㸔盡徃還舟同來並是三年<lb/>
客聽説行藏各自羞<lb/>
　　　次韻王鞏代書<lb/>
去年河上送君時我醉㸔君倒接籬一笑便成經嵗<lb/>
<pb n="KR4d0082_SBCK_008-10a"/>
隔扁舟重到滿城知舊傳北海偏憐客新怪東方苦<lb/>
愬飢應笑長安居不易空吟原上草離離<lb/>
　　　南湖清飲二首<lb/>
翠箔紅䆫映大堤逺來清飲歎參差盈盈積水東西<lb/>
隔脉脉幽懐彼此知渌酒謾傳工破悶主人何敢怪<lb/>
顰眉明朝㸔月雲開未試與詹家一問龜<lb/>
坐客經年半已非喜君重到暫相依不嫌愛酒樽頻<lb/>
倒只帕題詩紙屨飛耿耿幽懐誰與愬徐徐細酌未<lb/>
應違從今更肯相過否幾誤風吹白版扉<lb/>
　　　次韻偶成<lb/>
<pb n="KR4d0082_SBCK_008-10b"/>
交情淡泊乆彌新吏役縈纒日益紛香火社中真避<lb/>
世簿書叢裏强論文樽罍正及明蟾夜舟楫來隨早<lb/>
鴈羣世俗如君今有幾真將富貴等浮雲<lb/>
　　　中秋見月寄子瞻<lb/>
西風吹暑天益高明月耿耿分秋毫彭城閉門青嶂<lb/>
合卧聽百歩鳴飛濤使君携客登燕子月色着人冷<lb/>
如水筵前不設皷與鐘處處笛聲相應起浮雲卷盡<lb/>
流金丸戯馬臺西山鬱蟠杯中渌酒一時盡衣上白<lb/>
露三更寒扁舟明日浮古汴回首逡廵陵谷變河吞<lb/>
巨野入長淮城沒黄流只三版明年築城城似山伐<lb/>
<pb n="KR4d0082_SBCK_008-11a"/>
木爲堤堤更堅黄樓未成河已退空有遺蹟令人㸔<lb/>
城頭見月應更好河流深處今生草子孫幸免魚鼈<lb/>
食歌舞聊寛使君老南都從事老更貧羞見青天日<lb/>
照人飛鶴投籠不能出曾是彭城坐中客<lb/>
　　　次韻王鞏自詠<lb/>
平生未省爲人忙貧賤安閑氣味長粗免趨時頭似<lb/>
葆相能忍事腹如囊簡書見迫身今老樽酒聞呼首<lb/>
一昻欲挽天河聊自洗塵埃滿面鬢眉黄<lb/>
　　　次韻王鞏同飲玉廷老度支家戯詠<lb/>
白魚紫蟹早霜前有酒何須問聖賢上客逺來工緩<lb/>
<pb n="KR4d0082_SBCK_008-11b"/>
頰雙鬟爲出小垂肩新傳大曲皆精絶忽發狂言亦<lb/>
可憐莫恠貧家少還往自須先辦買花錢<lb/>
　　　送王鞏之徐州<lb/>
遨遊公卿間結交非不足髙秋逺行邁黄泥沒馬腹<lb/>
問君胡爲爾笑指籬間菊故人彭城守乆作中朝逐<lb/>
詩書自娛戯樽爼當誰屬相望鶴頸引欲徃龜頭縮<lb/>
前期失不遂浪語頻遭督黄樓適巳就白酒行亦熱<lb/>
登髙暢逺情戲馬有前躅篇章雜笑語行草爛盈幅<lb/>
歸來貯篋笥把玩比金玉吾兄别我久憂患欲誰告<lb/>
孤告多風霆彈射畏顛覆白頭日益新歳寒喜君獨<lb/>
<pb n="KR4d0082_SBCK_008-12a"/>
紛紛衆草中冉冉凌霜竹恨我閉籠樊無由託君轂<lb/>
　　　次韻張恕九日寄子瞻<lb/>
無限黄花簇短籬濁醪霜蟹正堪持坐曹漫爾誇勤<lb/>
瘁割肉何妨誚詆欺世外罇罍終日放俗間簿領莫<lb/>
相縻茱茰揷遍知人少談笑須公一觧頥<hi>云遥知兄王摩詰詩</hi>
　　　戯次前韻寄王鞏二首<lb/>
<hi>茱茰少一人弟登髙処揷遍</hi>
白馬貂裘錦羃籬離觴㶑灧手親持頭風欲待歌詞<lb/>
愈肺病甘從酒力欺不分歸心太怱草更憐人事苦<lb/>
縈縻相逢借問空長歡便捨靈龜㸔朶頥<lb/>
<pb n="KR4d0082_SBCK_008-12b"/>
細竹寒花出短籬故山耕耒手曽持宦遊蹔比鳬鷖<lb/>
集歸計長遭句僂欺歌舞夢囘空歴記交朋飛去自<lb/>
難縻悠悠後會須經嵗冉冉霜髭漸滿頥<lb/>
　　　贈杭僧道潜<lb/>
月中依松鶴露下抱葉蟬賦形已孤㓗發響仍清圓<lb/>
潜師本江海浪迹遊市㕓髭長不能翦衲壊聊復穿<lb/>
瘦骨見圖畫禪心離攀緣出言可人意一一皆自然<lb/>
問師藏何深不與世俗傳舊識髯學士復從璉耆年<lb/>
塵埃既脱落文彩自精鮮落落杜中人如我亦有<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
奈何一相見撫卷坐長歎歸去勿復言山林信多賢<lb/>
<pb n="KR4d0082_SBCK_008-13a"/>
　　　張安道生日二首<lb/>
椿年七十二廻新蓬矢桑弧記此晨養就丹砂無上<lb/>
藥已超諸数自由身中年道路趨真境外物功名委<lb/>
世人今夜空庭香火罷定應星斗識天真<lb/>
十載從公鬢似蓬羡公英氣老猶充生時别得星辰<lb/>
力晚嵗仍加鼎竈功世事不堪開眼㸔勞生漸恐轉<lb/>
頭空問公試覓刀圭藥嵗嵗稱觴此日中<lb/>
　　　李鈞夀花堂<lb/>
　尚書郎晉陵李公秉性直而和少從道士得養生<lb/>
　法未五十去嗜欲老而不衰爲南都通守其西堂<lb/>
<pb n="KR4d0082_SBCK_008-13b"/>
　北牖下池生菖蒲開花三四芬馥可愛以書占之<lb/>
　曰此夀考之祥也因名其堂曰夀花而余爲作詩<lb/>
　記之<lb/>
石上菖蒲十二節仙人服之好顔色根如蟠龍不可<lb/>
得葉中開花誰復識夫子自少讀道書年未五十嗜<lb/>
欲除河流通天非轆轤下入金鼎融爲珠一醉斗酒<lb/>
心自如鬼物窺覘驚睢盱菖蒲花開夀之符白髮變<lb/>
黒顔如朱它年三茒訪君廬拍手笑我言不虛<lb/>
　　　次韻子瞻題張公詩卷後<lb/>
世俗丼枉尺所願求直尋不知一律訛大樂無完音<lb/>
<pb n="KR4d0082_SBCK_008-14a"/>
見利心自摇慮害安得深至人不妄言淡如朱絲琴<lb/>
悲傷感舊俗不類騷人淫又非避世翁閔嘿遽陽瘖<lb/>
嘐嘐晨雞鳴豈問晴與隂世人積寸木坐使高樓岑<lb/>
晚嵗卧草廬誰聽梁甫吟它年楚倚相儻能記愔愔<lb/>
　　　次韻廣州陳繹諫議和陳薦宋敏求二龍圖<lb/>
　　　二首<lb/>
曾送飛龍白日翔未應中路許還鄉鶴歸仍有當年<lb/>
伴松老知經幾度霜城下寳坊聊寄榻朝中振鷺舊<lb/>
成行相逢出處何須問五嶺清平十月凉<hi>寓定力右和彦升</hi>
琳宮清净思悠哉頗似山林未肯廻五日趨朝真自<lb/>
<pb n="KR4d0082_SBCK_008-14b"/>
適一樽無事得頻開董狐執筆何時易馬援征蠻未<lb/>
遽來奔走安閑誰是定都門擕手一徘徊<hi>赴上醴泉右和彦升</hi>
　　　次韻王廷老寄子瞻<lb/>
歌吹新成百尺臺青山臨水巧崔嵬佳人解作回文<lb/>
語狂客能鳴摻鼓雷擷菊傳杯醒復醉採菱盪漿去<lb/>
仍回新年聞欲相從飲春酒還須剰作醅<lb/>
　　　次韻頓起考試徐沂舉人見寄二首<lb/>
齊楚諸生儼鞸紳人人願得出君門銜枚勇鋭驚初<lb/>
合棄甲須臾訝許奔細讀未辭燈損目乆晋終厭棘<lb/>
爲藩定應親刈翹中楚把卷喧呼半夜言<lb/>
<pb n="KR4d0082_SBCK_008-15a"/>
老年從事沗南京海内交遊尚記名怯見廣場心力<lb/>
破厭㸔細字眼花生新科未暇通三尺舊曲惟知有<lb/>
六莖空憶倚樓秋雨霽與君㸔遍洛陽城<hi>同試西京前㪯與頓</hi>
<hi>人㪯</hi>
　　　送李鈞郎中<lb/>
君家毗陵本江南雖爲浙西終未甘風流秀發自不<lb/>
减氣質渾樸猶中含敲榜滿前但長嘯簿書堆案常<lb/>
清談湖中徃徃載畫舫竹下小小開茅庵歌吟髣髴<lb/>
類騷雅導引委曲師彭聃新茶潑乳睡方覺渌酒傾<lb/>
水醒復酣一朝揮手去不顧使我把䄃心難堪扁舟<lb/>
<pb n="KR4d0082_SBCK_008-15b"/>
水涸費牽挽瘦馬雪凍憂朝參一官來徃似秋鷰薄<lb/>
俸包褁如春蠶東南乞麾尚可得白首誰念家無甔<lb/>
　　　送文與可知湖州<lb/>
連持梁洋印久作溪山主深知爲郡樂但畏買茶苦<lb/>
來歸天禄閣坐守登聞鼓九重未明入百辟盈庭舞<lb/>
城南獨歸卧心事誰當語舊聞吳興勝試問天公取<lb/>
家貧橐裝盡歳莫輕㠶舉苕溪浄多石棄領瘦無土<lb/>
湖藕雪氷絲山茶潑牛乳香粳飯玉粒鮮鯽鱠紅縷<lb/>
宫開水精㓗人寄畫屏住俗吏自難堪詩翁正當與<lb/>
從來思清絶况乃病新愈團團肘後丹暠暠胷中素<lb/>
<pb n="KR4d0082_SBCK_008-16a"/>
高卧鎮夸俗清談靜煩訴應笑杜紫㣲湖亭但狂顧<lb/>
　　　嘉雪呈鮮于子駿三首<lb/>
發函寛大一封書卧閣雍容三日餘旋見雪花投夜<lb/>
落未應天意與人踈瓦乾浙浙初鳴霰畦潤漸漸想<lb/>
沒鉏高㑹梁園遺勝在早知詞賦似相如<lb/>
春秋無麥自當書況復秋田水潦餘一雪端來救焦<lb/>
槁千箱乞與等親踈消殘温癘曾非藥蝕遍陳根不<lb/>
用鉏猶恐遠村霑未足試呼農圃問何如<lb/>
蠒紙鋪庭幾誤書楊花糝逕未春餘積隨平野分高<lb/>
下舞信㣲風作密踈解使遊人似姑射仍令飛鳥變<lb/>
<pb n="KR4d0082_SBCK_008-16b"/>
春鉏共驚天巧無能學造物無心本亦如<lb/>
　　　次韻文務光秀才遊南湖<lb/>
料峭東風助臘寒汀瀅白酒借衰顔滿床書卷何曽<lb/>
讀數歩湖光自不閑夣想緑楊垂後浦眼㸔紅杏照<lb/>
前山新春漸好君歸速不見遊人暮不還<hi>曰杏山湖前小山</hi>
　　　子瞻恵雙刀<lb/>
彭城一雙刀黄金錯刀鐶脊如雙引繩色如青琅玕<lb/>
開匣飛電落入手清霜寒引之置膝上凛然愁肺肝<lb/>
我衰氣力㣲覧鏡毛髮斑誓將斬鯨鯢静此滄海瀾<lb/>
又欲戮犀兕永息行路難有志竟不從撫力但長歎<lb/>
<pb n="KR4d0082_SBCK_008-17a"/>
投刀淚如霰北斗空闌干歸來刈蓬蒿鉏田植芳蘭<lb/>
惜刀不忍用用亦非所便棄置塵土中坐使鋒刃刓<lb/>
床頭夜生光知有蛟龍蟠慚君贈我意時取一磨㸔<lb/>
　　　晋守與賔客會開元龍興寺觀燈余有故不<lb/>
　　　預中夜登南城而望<lb/>
燈引雙旌萬點紅傾城車馬在城東使君行樂人人<lb/>
共勌客安眠夜夜同夢想笑談傾滿坐卧聞歌筦逐<lb/>
春風三更試上南樓㸔無限繁星十里中<lb/>
<pb n="KR4d0082_SBCK_008-17b"/>
</p>
<p>
欒城集卷第八<lb/>
<pb n="KR4d0082_SBCK_008-1a"/>
欒城第三集卷第八<lb/>
　　易說三首<lb/>
一隂一陽之謂道繼之者善也成之者性也何謂道<lb/>
何謂性請以子思之言明之子思曰喜怒哀樂之未<lb/>
發謂之中發而皆中節謂之和中也者天下之大本<lb/>
也和也者天下之逹道也致中和天地位焉萬物育<lb/>
焉中者性之異名也性者道之所寓也道無所不在<lb/>
其在人爲性性之未接物之寂然不得其朕可以喜<lb/>
可以怒可以哀可以樂特未有以發耳及其與物接<lb/>
而後喜怒哀樂更岀而迭用岀而不失節者皆善也<lb/>
<pb n="KR4d0082_SBCK_008-1b"/>
所謂一隂一陽者猶曰一喜一怒云尔言隂陽喜怒<lb/>
皆自是岀也散而爲天地歛而爲人言其散而爲天<lb/>
地則曰天地位焉萬物育焉言其歛而爲人則曰成<lb/>
之者性其實一也得之於心近自四支百骸遠至天<lb/>
地萬物皆吾有也一隂一陽自其逺者言之耳<lb/>
大衍之數五十其用四十有九此何數也曰一氣判<lb/>
而爲天地分而爲五行易曰天一地二天三地四天<lb/>
五地六天七地八天九地十此十者天地五行自然<lb/>
之數雖聖人不能加損也及文王重易將以揲蓍則<lb/>
取其數以爲蓍數曰大衍之數五十大衍云者大衍<lb/>
<pb n="KR4d0082_SBCK_008-2a"/>
五行之數而取其五十云尔用於揲蓍則可而非天<lb/>
地五行之全數也故繼之曰天數五地數五五位相<lb/>
得而各有合天數二十有五地數三十凡天地之數<lb/>
五十有五此所以成變化而行鬼神也明此天地五<lb/>
行之全數古之聖人知之所以配天地參隂陽其用<lb/>
有不可得而知者非蓍數之所及也及子瞻論易乃<lb/>
以蓍數之故而損天地五行之全數以合之爲之說<lb/>
曰大衍之數五十者五不特數以爲在六七八九之<lb/>
中也言十則一二三四在其中言六七八九則五在<lb/>
其中矣一二三四在十中然而特見者何也水火木<lb/>
<pb n="KR4d0082_SBCK_008-2b"/>
金時見於四時而土不特見故土無定位無成名無<lb/>
專氣夫五行迭用於四時其不特見者均也謂土不<lb/>
特見此野人之說也今謂五行之數止於五十是天<lb/>
五爲虛語天數不得二十有五天地之數不得五十<lb/>
有五而可乎且上之生數旣不得特見而其成數又<lb/>
以水火木金當之是土卒無生成數也使土無生成<lb/>
數則天地之數四十已而尚何五十之有且天地五<lb/>
行之數人之所不與也今也欲取則取欲去則去是<lb/>
以意命五行也蓋天以一生水地以二生火天以三<lb/>
生木地以四生金天以五生土五行旣生矣而未及<lb/>
<pb n="KR4d0082_SBCK_008-3a"/>
成地安於下天運於上則五位相得而各有合地以<lb/>
五合一而水成天以五合二而火成地以五合三而<lb/>
木成天以五合四而金成地以五合五而土成天之<lb/>
所生不得地五則不成地之所生不得天五亦五成<lb/>
此隂陽之至情而古今之定論非臆說也且土之在<lb/>
天地四行之所頼以成而土之頼於四行者少其實<lb/>
可視而知不可誣也今將求合蓍數而黜土其爲說<lb/>
䟽矣<lb/>
夫乾天下之至健也德行常易以知險夫坤天下之<lb/>
至順也德行常簡以知阻乾之健坤之順皆其材之<lb/>
<pb n="KR4d0082_SBCK_008-3b"/>
自然也譬如鳥之能飛魚之能游非有使之者也乾<lb/>
以其健濟天下之險坤以其順濟天下之阻皆有餘<lb/>
矣然而或亦不濟如鳥之能飛而因於弋魚之能游<lb/>
而斃於網健順之不可恃者亦若是矣且天下之險<lb/>
阻果安在乎物固有強弱有逺近有髙下有好惡有<lb/>
向背有取舎此争之端而險阻之所出也方其不爭<lb/>
乘之以至健和之以至順無不濟也遇其方争健能<lb/>
勝之順能說之尚可也不能勝不能說而險阻作矣<lb/>
然則何爲而可易曰夫乾確然示人易矣夫坤隤然<lb/>
示人簡矣健而無心者其德易其形確然順而無心<lb/>
<pb n="KR4d0082_SBCK_008-4a"/>
者其德簡其形隤然易簡積於中而確然隤然者蓍<lb/>
於外吾信之物安之雖險阻在前而無不知知之至<lb/>
則渙然氷釋無能爲矣此則簡易之功而非健順之<lb/>
所及也易曰易簡而天下之理得矣天下之理得而<lb/>
成位乎其中矣物得非理則吾何爲哉亦位於其中<lb/>
而已矣<lb/>
　　洪範五事說一首<lb/>
昔禹觀洛書而得九疇之次𥘉一曰五行次二曰敬<lb/>
用五事二者天人之道而九疇之源本也漢劉向父<lb/>
子始采諸儒之說而作五行傳其論五事失其實者<lb/>
<pb n="KR4d0082_SBCK_008-4b"/>
過半後世因之予以爲不然乃爲之說曰五行天事<lb/>
也五事人事也五行之先後以天事言之五事之先<lb/>
後以入事言之天以一生水地以二生火天以二生<lb/>
木地以四生金天以五生土此五行之所以爲先後<lb/>
也人之生也形色具而聲氣繼之形氣具而視聽繼<lb/>
之形氣視聽具而喜怒哀樂之變至喜怒哀樂旣旣<lb/>
而思生焉喜怒哀樂之未至則無思也無爲也無思<lb/>
無爲則性也性非五事而五事之所依也故形色爲<lb/>
貌聲氣爲言目爲視耳爲聽心爲思此五事之所以<lb/>
爲先後也畜爲五藏發爲五事以應五行故脾之發<lb/>
<pb n="KR4d0082_SBCK_008-5a"/>
爲貌而主土肺之發爲言而主金肝之發爲視而主<lb/>
木腎之發爲聽而主水心之發爲思而主火自黄帝<lb/>
以來知醫者言之詳矣捨此則無以治病無以生殺<lb/>
人也漢儒之說以言爲金以聽爲水則亦旣得之矣<lb/>
至於以貌爲木以視爲火以思爲土則不可何以言<lb/>
之土之爲物形色先具而水火木金附焉故形色之<lb/>
著者莫如土土實爲脾皮肉筋骨髓腦垢色皆土之<lb/>
屬而脾之餘也此佛氏所謂地大者也其於人爲貌<lb/>
貌之德恭恭之至肅肅則土得其性土得其性則能<lb/>
勝水故其休徵時雨肅之反爲狂狂則上失其性土<lb/>
<pb n="KR4d0082_SBCK_008-5b"/>
失其性則不能勝水故其咎徵常雨肺之於人氣之<lb/>
所從出入也方其有氣而未聲則無以接物而物亦<lb/>
莫之喻也失其性火失其性故其答㣲當風此五者<lb/>
洛書之本說與黄帝之遺書合醫者由之至于今不<lb/>
變而漢之諸儒反之此智者之所大息也<lb/>
　　詩病五事<lb/>
李白詩類其爲人駿發豪放華而不實好事喜名不<lb/>
知義理之所在也語用兵則先登䧟陣不以爲難語<lb/>
游俠則白晝殺人不以爲非此豈其誠能也哉白始<lb/>
以詩酒奉事明皇遇䜛而去所至不改其舊永王將<lb/>
<pb n="KR4d0082_SBCK_008-6a"/>
竊據江淮白起而從之不疑遂以放死今觀其詩固<lb/>
然唐詩人李杜稱首今其詩皆在杜甫有好義之心<lb/>
白所不及也漢髙帝歸豐沛作歌曰大風起兮雲飛<lb/>
揚威加海內兮歸故鄉安得猛士兮守四方髙帝豈<lb/>
以文字髙世者哉帝王之度固然發於其中而不自<lb/>
知也白詩反之曰但歌大風雲飛揚安用猛士守四<lb/>
方其不識理如此老杜贈白詩有細論文之句謂此<lb/>
類也哉<lb/>
大雅緜九章𥘉誦太王遷豳建都邑營宫室而巳至<lb/>
其八章乃曰肆不殄厥愠亦不隕厥問始及昆夷之<lb/>
<pb n="KR4d0082_SBCK_008-6b"/>
怒尚可也至其九章乃曰虞芮質厥成文王蹶厥生<lb/>
予曰有䟽附予曰有先後予曰有奔奏予曰有禦侮<lb/>
事不接文不屬如連山斷嶺雖相去絶逺而氣象聮<lb/>
絡觀者知其脉理之爲一也盖附離不以鑿柄此最<lb/>
爲文之髙致耳老杜䧟賊時有詩曰少陵野老吞聲<lb/>
哭春日潜行曲江曲江頭宫殿鎻千門細柳新蒲爲<lb/>
誰緑憶昔霓旌下南苑<hi>匕</hi>中萬物生顔色昭陽殿裏<lb/>
第一人同輦隨君侍君側輦前才人帶弓箭白馬嚼<lb/>
齧黄金勒翻身向天仰射雲一箭正墜雙飛翼明眸<lb/>
皓齒今何在血汙遊䰟歸不得淸渭東流剱閣深去<lb/>
<pb n="KR4d0082_SBCK_008-7a"/>
住彼此無消息人生有情淚霑臆江水江花豈終極<lb/>
黃昏胡騎塵滿城欲徃城南忘南北予愛其詞氣如<lb/>
百金戰馬注坡驀澗如履平地得詩人之遺法如白<lb/>
樂天詩詞甚工然拙於紀事寸歩不遺猶恐失之此<lb/>
所以望老杜之藩垣而不及也<lb/>
詩人詠歌文武征伐之事其於克宻曰無矢我陵我<lb/>
陵我阿無飲我泉我泉我池其於克崇曰崇墉言言<lb/>
臨衝閑閑執訊連連攸馘安安是類是禡是致是附<lb/>
四方以無侮其於克商曰維師尚父時惟鷹揚諒彼<lb/>
武王肆伐大商會朝淸明其形容征伐之盛極於此<lb/>
<pb n="KR4d0082_SBCK_008-7b"/>
矣韓退之作元和聖德詩言劉闢之死曰宛宛弱子<lb/>
赤立傴僂牽頭曳足光斷腰膂次及其徒體骸撑拄<lb/>
未乃敢闢駭汗如雨揮刀紛紜争切膾脯此李斯頌<lb/>
秦所不忍言而退之自謂無愧於雅頌何其陋也<lb/>
唐人工於爲詩而陋於間道孟郊嘗有詩曰食薺腸<lb/>
亦苦強歌聲無歡出門如有礙誰謂天地寛郊耿介<lb/>
之士雖天地之大無以安其身起居飲食有戚戚之<lb/>
憂是以卒窮而死而李翶稱之以爲郊詩髙處在古<lb/>
無上平處猶下顧沈謝至韓退之亦談不容口甚矣<lb/>
唐人之不聞道也孔子稱顔子在陋巷人不堪其憂<lb/>
<pb n="KR4d0082_SBCK_008-8a"/>
回也不改其樂回雖窮困早死而非其處身之非可<lb/>
以言命與孟郊異矣<lb/>
聖人之御天下非無大邦也使大邦畏其力小邦懷<lb/>
其德而巳非無巨室也不得罪於巨室巨室之所慕<lb/>
一國慕之矣魯昭公未能得民而欲逐季氏則至於<lb/>
失國漢景帝患諸侯之強制之不以道削奪吳楚以<lb/>
致亡國之變竭天下之力僅能勝之由此觀之大邦<lb/>
巨室非爲國之患患無以安之耳祖宗承五代之亂<lb/>
法制明具州郡無藩鎮之強公卿無世官之弊古者<lb/>
大邦巨室之害不見於今矣惟州縣之間隨其大小<lb/>
<pb n="KR4d0082_SBCK_008-8b"/>
皆有富民此理勢之所必至所謂物之不齊物之情<lb/>
也然州縣頼之以爲強國家恃之以爲<hi>固非所當憂亦非所嘗去</hi>
也能使富民安其富而不横貧民安其貧而不匱貧<lb/>
富相恃以爲長乆而天下定矣王介甫小丈夫也不<lb/>
忍貧民而深疾富民志欲破富民以惠貧民不知其<lb/>
不可也方其未得志也爲兼并之詩其詩曰三代子<lb/>
百姓公私無異財人主擅操柄如天持斗魁賦予皆<lb/>
自我兼并乃姦回姦回法有誅勢亦無自來後世始<lb/>
倒持黔首遂難裁秦王不知此更築懷清臺禮義日<lb/>
以媮聖經乆煙埃法尚有存者欲言時所咍俗吏不<lb/>
<pb n="KR4d0082_SBCK_008-9a"/>
知方倍克乃爲才俗儒不知變兼并可無摧利孔至<lb/>
百岀小人私闔開有司與之争民愈可憐哉及其得<lb/>
志專以此爲事設青苗法以奪富氏之利民無貧富<lb/>
兩稅之外皆重出息十二吏縁爲姦至倍息公私皆<lb/>
病矣吕惠卿繼之作手實之法私家一毫以上皆籍<lb/>
於官民知其有奪取之心至於賣田殺牛以避其禍<lb/>
朝廷覺其不可中止不行僅乃免於亂然其徒世守<lb/>
其學刻下媚上謂之享上有一不享上皆廢不用至<lb/>
於今日民遂大病源其禍出於此詩蓋昔之詩病未<lb/>
有若此酷者也<lb/>
<pb n="KR4d0082_SBCK_008-9b"/>
</p>
<p>
欒城三集卷第八<lb/>
<pb n="KR4d0082_SBCK_008-1a"/>
欒城後集卷第八<lb/>
　歴代論二<lb/>
　　漢武帝第十<lb/>
天下利害不難知也士大夫心平而氣定髙不爲名<lb/>
所眩下不爲利所怵者類能知之人主生於深宫其<lb/>
聞天下事至鮮矣知其一不逹其二見其利不覩其<lb/>
害而好名貪利之臣探其情而逢其惡則利害之實<lb/>
亂矣漢武帝即位三年年未二十閩越舉兵圍東甌<lb/>
東甌告急帝問太尉田蚡蚡曰越人相攻其常事耳<lb/>
又數反覆不足煩中國徃救帝使嚴助難蚡曰特患<lb/>
<pb n="KR4d0082_SBCK_008-1b"/>
力不能救德不能覆誠能何故棄之小國以窮困來<lb/>
告急天子不救尚何所愬帝詘蚡議而使助持節發<lb/>
㑹稽兵救之自是征南越伐朝鮮討西南夷兵革之<lb/>
禍加於四夷矣後二年匈奴請和親大行王恢請擊<lb/>
之御史大夫韓安國請許其和帝從安國議矣明年<lb/>
馬邑豪聶壹因恢言匈奴𥘉和親親信邉可誘以利<lb/>
致之伏兵襲擊必破之道也帝使公卿議之安國恢<lb/>
徃反議甚苦帝從恢議使聶壹賣馬邑城以誘單于<lb/>
單于覺之而去兵出無功自是匈奴犯邉終武帝無<lb/>
寧歲天下㡬至大亂此二者田蚡韓安國皆知其非<lb/>
<pb n="KR4d0082_SBCK_008-2a"/>
而迫於利口不能自伸武帝志求功名不究利害之<lb/>
實而遽從之及其晩嵗禍災並起外則黔首耗散內<lb/>
則骨肉相賊殺雖悔過自咎而事巳不救矣然嚴助<lb/>
以交通淮南張湯論殺之王恢以不擊匈奴亦坐棄<lb/>
市二人皆罪不至死而不免大㦻豈非首禍致罪天<lb/>
之所不赦故耶<lb/>
　　漢昭帝第十一<lb/>
周成王以管蔡之言疑周公及遭風雷之變發金縢<lb/>
之書而後釋然知其非也漢昭帝聞燕王之譛霍光<lb/>
懼不敢入帝召見光謂之曰燕王言將軍都郞道上<lb/>
<pb n="KR4d0082_SBCK_008-2b"/>
稱蹕又擅調益幕府校尉二事屬爾燕王何自知之<lb/>
且將軍欲爲非不待校尉左右聞者皆伏其明光由<lb/>
是獲安而燕王與上官皆敗故議者以爲昭帝之賢<lb/>
過於成王然成王享國四十餘年治致刑措及其將<lb/>
崩命召公畢公相康王臨死生之變其言琅然不亂<lb/>
昭帝享國十三年年甫及冠功未見於天下其不及<lb/>
成王者亦逺矣夭壽雖出於天然人事常參焉故吾<lb/>
以爲成王之壽考周公之功也昭帝之短折霍光之<lb/>
過也昔晉平公有蠱疾醫和視之曰是謂近女非鬼<lb/>
非食惑以䘮志良臣將死天命不宥國之大臣受其<lb/>
<pb n="KR4d0082_SBCK_008-3a"/>
寵禄而任其大節有菑禍興而無攺焉必受其咎以<lb/>
此譏趙孟趙孟受之不辭而霍光何逃焉成王之㓜<lb/>
也周公爲師召公爲保左右前後皆賢臣也雖以中<lb/>
人之資而起居飮食日與之接逮其壯且老也志氣<lb/>
定矣其能安富貴易生死蓋無足怪者今昭帝所親<lb/>
信惟一霍光光雖忠信篤實而不學無術其所與共<lb/>
國事者惟一張安世所與斷㡬事者惟一田延年士<lb/>
之通經術識義理老光不識也其後雖聞乆隂不雨<lb/>
之言而實夏侯勝感蒯聵之事而賢雋不疑然終亦<lb/>
不任也使昭帝居深宫近嬖倖雖天資明斷而無以<lb/>
<pb n="KR4d0082_SBCK_008-3b"/>
養之朝夕害之者衆矣而安能及逺乎人主不幸未<lb/>
嘗更事而履大位當得篤學深識之士日與之居示<lb/>
之以邪正曉之以是非觀之以治亂使之乆而安之<lb/>
知類通逹強立而不反然後聽其自用而無害此大<lb/>
臣之職也不然小人先之恱之以聲色犬馬縱之以<lb/>
馳騁田獵侈之以宫室器服志氣巳亂然後入之以<lb/>
䜛說變亂是非移易白黒紛然無所不至小足以害<lb/>
其身而大足以亂天下大臣誰欲有言不可及矣語<lb/>
曰君子學道則愛人小人學道則易使故人心知道<lb/>
而後知愛身知愛身而後知愛人知愛人而後知保<lb/>
<pb n="KR4d0082_SBCK_008-4a"/>
天下故吾論三宗享國長乆皆學道之力至漢昭帝<lb/>
惜其有過人之明而莫能導之以學故重論之以爲<lb/>
此霍光之過也<lb/>
　　漢哀帝第十二<lb/>
漢哀帝自諸侯爲天子方其在國好禮節儉知成帝<lb/>
優容舅家權奪於王氏及即位収攬威柄朝廷竦然<lb/>
庻㡬於治旣而傳太后侵侮王后僣竊名號始失天<lb/>
下心帝復寵任倖臣董賢位至三公富擬帝室雖欲<lb/>
貶損王氏而身旣失德朝無名臣所以資之者多矣<lb/>
詩曰無競維人四方其訓之有覺德行四國順之二<lb/>
<pb n="KR4d0082_SBCK_008-4b"/>
者帝皆失之其若王氏何方帝之崩也王太后召大<lb/>
司馬賢引見東廂問以䘮事調度賢内憂不能對免<lb/>
冠謝太后曰新都侯莾前以大司馬奉送先帝大行<lb/>
暁習故事吾令莾助君賢頓首幸甚莾旣至使尚書<lb/>
劾免賢賢郞日自殺王氏代漢之禍實成於此昔髙<lb/>
帝寢疾有吕氏之憂吕后問以後事帝曰陳平智有<lb/>
餘然難獨任王陵少戅可以助之周勃厚重少文然<lb/>
安劉氏必勃也可令爲太尉及産禄之變王陵争之<lb/>
於前平勃定之於後皆如髙帝所慮文帝末年有亡<lb/>
國之憂成太子曰即有緩急周亞夫可任將兵及吳<lb/>
<pb n="KR4d0082_SBCK_008-5a"/>
楚之變亞夫爲大將破之數月之間亦如文帝所慮<lb/>
今王氏之亂與吕氏士國等耳而哀帝無其人漢遂<lb/>
以亡非特天命蓋人謀也<lb/>
　　　漢光武上第十三<lb/>
人主之德在於知人其病在於多才知人而善用之<lb/>
若巳有焉雖至於堯舜可也多才而自用雖有賢有<lb/>
無所復施則亦僅自立耳漢髙帝謀事不如張良用<lb/>
兵不如韓信治國不如蕭何知此三人而用之不疑<lb/>
西破強秦東㐲項羽曾莫與抗者及天下旣平政事<lb/>
一出於何法令講若畫一民安其生天下遂以無事<lb/>
<pb n="KR4d0082_SBCK_008-5b"/>
又繼之以曹參終之以平勃至文景之際中外晏然<lb/>
凡此皆髙帝知人之餘功也東漢光武才備文武破<lb/>
㝷邑取趙魏鞭笞羣盗筭無遺策計其武功若優於<lb/>
髙帝然使當髙帝之世與項羽爲敵必有不能辦者<lb/>
及旣履大位懲王莾簒奪之禍雖置三公而不付以<lb/>
事專任尚書以督文書繩姦詐爲賢政事察察下不<lb/>
能欺一時稱治然而異巳者斥非䜟者棄專以一身<lb/>
任天下其智之所不見力之所不舉者多矣至於明<lb/>
帝任察愈甚故東漢之治寛厚樂易之風逺不及西<lb/>
漢賢士大夫立於其朝志不獲伸雖號稱治安皆其<lb/>
<pb n="KR4d0082_SBCK_008-6a"/>
父子才志之所止君子不尚者也<lb/>
　　漢光武下第十四<lb/>
髙帝舉天下後世之重屬之大臣大臣亦盡其心力<lb/>
以報之故吕氏之亂平勃得寘力焉誅産禄立文帝<lb/>
若反覆手之易當是時大臣權任之盛風流相接至<lb/>
申屠嘉猶召辱鄧通議斬鼂錯而文景不以爲捂則<lb/>
髙帝之用人其重如此景武之後此風衰矣大臣用<lb/>
舎僅如僕隷武帝之老也將立少主知非大臣不可<lb/>
乃委任霍光霍光之權在諸臣右故能翊昭建宣天<lb/>
下莫敢異議至於宣帝雖明察有餘而性本忌刻非<lb/>
<pb n="KR4d0082_SBCK_008-6b"/>
張安世之謹畏陳萬年之順從鮮有能容者惡楊惲<lb/>
蓋寛饒害趙廣漢韓延壽悍然無惻怛之意髙才之<lb/>
士側足而履其朝陵遲至於元成朝無重臣養成王<lb/>
氏之禍故莾以斗筲之才濟之以欺罔而仕無一人<lb/>
敢指其非者光武之興雖文武之畧足以鼓舞一世<lb/>
而不知用人之長以濟其所不足幸而子孫皆賢權<lb/>
在人主故其害不見及和帝㓜少竇后擅朝竇憲兄<lb/>
弟恣橫殺都鄕侯暢於朝事發請擊匈奴以自贖及<lb/>
其成功又欲立北單于以樹恩固位袁安任隗皆以<lb/>
三公守義力爭而不能勝幸而憲以逆謀敗蓋光武<lb/>
<pb n="KR4d0082_SBCK_008-7a"/>
不任大臣之積其弊乃見於此其後漢日以衰及其<lb/>
誅閻顯立順帝功出于宦官黜淸河王殺李固事成<lb/>
於外戚大臣皆無所與及其末流梁冀之害重天下<lb/>
不能容復假宦官以去之宦官之害極天下不能堪<lb/>
至召外兵以除之外兵旣入而東漢之祚盡矣蓋光<lb/>
武不任大臣之禍勢極於此夫人君不能皆賢君有<lb/>
不能而屬之大臣朝廷之正也事出於正則其成多<lb/>
其敗少歴觀古今大臣任事而禍至於不測者必有<lb/>
故也今畏忌大臣而使他人得乗其隙不在外戚必<lb/>
在宦官外戚宦官更相屠㓕至以外兵繼之嗚呼殆<lb/>
<pb n="KR4d0082_SBCK_008-7b"/>
哉<lb/>
　　隗囂第十五<lb/>
智者爲國知所去就大義旣定雖有得失不爲害也<lb/>
隗囂𥘉據隴坻謙恭下士豪桀歸之形政修舉兵甲<lb/>
富盛一時竊據之中有賢將之風矣然聖公乗王莾<lb/>
之敗擁衆入關君臣貪暴不攺盗賊之舊敗亡之勢<lb/>
匹夫匹婦皆知之矣而囂舉大衆束手稱臣違方望<lb/>
之言䧟諸父於死地僅以身免及光武自河北入洛<lb/>
政修民附賢士滿朝羣盗十去六七而囂臣旣徃之<lb/>
禍方擁兵自固爲六國之計謀臣去之義士笑之而<lb/>
<pb n="KR4d0082_SBCK_008-8a"/>
囂與王元王捷一二人以死守之始從聖公而不吝<lb/>
終背光武而不悔去就之計無一得者至於殺身亡<lb/>
國蓋不足恠也劉表專制荆州土廣民衆勢重於天<lb/>
下曹公與袁紹相拒於官渡二人皆求助於表表方<lb/>
晏然自守一無所與韓嵩說表曰两雄相持天下之<lb/>
重在於將軍果欲有爲起乘其弊可也如其不然則<lb/>
將擇所冝從豈可擁甲十萬坐觀成敗求援而不能<lb/>
救見賢而不肯歸此雨怨必集於將軍恐不得中立<lb/>
矣表猶豫不能用卒爲曹公所并隗囂劉表雍容風<lb/>
議皆得長者之譽然其敗也皆以去就不明失之不<lb/>
<pb n="KR4d0082_SBCK_008-8b"/>
如張魯之庸敗亡之餘知所歸徃猶能保其後嗣兵<lb/>
法有之知彼知已百戰不殆知彼而不知巳一勝一<lb/>
負不知彼不知巳毎戰輒殆夫惟知彼知巳而後知<lb/>
所去就哉<lb/>
　　鄧禹第十六<lb/>
鄧禹𥘉以兵入關乗勝獨克關輔響震是時赤眉方<lb/>
入長安將諸豪桀皆勸禹徑乗其亂禹曰吾衆雖多<lb/>
能戰者少前無可仰之積後無轉饋之資赤眉新㧞<lb/>
長安財富兵銳未易當也盗賊羣居無終日之計財<lb/>
糓雖多變故萬端非能堅守者也上郡北地安定三<lb/>
<pb n="KR4d0082_SBCK_008-9a"/>
郡土廣人稀饒糓多畜吾且休兵北道就粮養士以<lb/>
觀其變乃可圖也於是引兵北屯栒邑光武聞之敕<lb/>
禹以時進討禹國執前意盤栢不進明年亦眉西走<lb/>
扶風禹方入長安謁祠髙廟収十一帝神主然卒不<lb/>
能定關中無功而歸蓋赤眉之亂光武欲急攻之禹<lb/>
欲緩取之議者見禹之敗因以禹爲失計吾以爲不<lb/>
然赤眉方強急之實難緩之爲得逮其自敗西走扶<lb/>
風而禹乘之猶能還兵敗禹而况其未走也哉如光<lb/>
武之計蓋不知赤眉方強而禹兵力不足若審知此<lb/>
聽禹堅守北道時出撓之而使别將挾持其東東西<lb/>
<pb n="KR4d0082_SBCK_008-9b"/>
蹙之磨以歲月而赤眉成擒矣禹之敗而西歸也與<lb/>
馮異相遇要異共攻赤眉異曰異與賊相遇且數十<lb/>
日雖屢獲雄將餘衆尚多可稍以恩信傾誘難卒用<lb/>
兵破也上今使諸將屯澠池要其東而異擊其西一<lb/>
舉取之此萬全計也禹又不從而敗由此觀之禹本<lb/>
計不失而帝不能用禹亦迫於君命不能自固耳<lb/>
　　李固第十七<lb/>
孔子謂顔子用之則行舎之則藏惟我與爾有是夫<lb/>
用而不行則何以利人舎而不藏則何以保身聖人<lb/>
之於天下理極於是而巳陳靈公與其大夫孔寧儀<lb/>
<pb n="KR4d0082_SBCK_008-10a"/>
行父宣滛於朝洩冶強諌以死春秋書之曰陳殺其<lb/>
大夫洩冶君雖無道而洩冶亦名以爲無益於事而<lb/>
害其身君子不爲也李固立於順桓之間內無愧於<lb/>
其心外無負於其人東漢名臣如固一二人耳然事<lb/>
有可恨者冲帝之亡也固欲立清河王蒜梁冀不從<lb/>
而立質帝質帝之亡也固復以淸河爲請與胡廣趙<lb/>
戒同謀廣戒懼而中變固獨與杜喬爭之冀積怒憤<lb/>
發䇿免固而立桓帝其後歲餘劉文劉鮪謀立淸河<lb/>
冀遂誣固與文鮪通謀殺之吾竊怪固爲三公再欲<lb/>
立蒜而不克冀如豺狼疾之如仇讎獨一梁太后知<lb/>
<pb n="KR4d0082_SBCK_008-10b"/>
其資欲宥之而不能固雖貪立賢君存漢社稷勢必<lb/>
無成矣一舉不中奉身而去得免於禍斯巳幸矣再<lb/>
更大變固守前議遲遲不去以䧟於大戮則固之死<lb/>
僅自取也不然如固之賢吾何間然哉<lb/>
　　陳蕃第十八<lb/>
易曰君不宻則失臣臣不宻則失身㡬事不宻則害<lb/>
成是故鷙鳥將擊必匿其形非以智御物而事不得<lb/>
不爾謀未發而使人知之未有不殆者也陳蕃將與<lb/>
竇武共誅宦官蕃自謂外從人望内有德於竇后事<lb/>
無不克乃先事露章曰臣聞言不直而行不正則爲<lb/>
<pb n="KR4d0082_SBCK_008-11a"/>
欺乎天而負乎人危言極意則羣凶側目禍不旋踵<lb/>
均此二者臣寧得禍不忍欺天今道路訩訩皆言侯<lb/>
覽曹節公乗昕王甫鄭颯等與趙夫人諸女尚書並<lb/>
亂天下若不急誅必生變亂傾覆社稷願出臣章宣<lb/>
示左右令諸姦知臣疾之太后不從聞者莫不震恐<lb/>
謀未及發曹節等矯詔殺之時蕃七十餘矣聞難將<lb/>
官屬門生八十餘人㧞刄入承明門攘臂大呼適遇<lb/>
王甫甫収殺之嗚呼天之將亡漢邪蕃一朝老臣名<lb/>
重天下而猖狂寡慮乃與未嘗更事者比㡬乎暴虎<lb/>
馮河死而無悔者斯豈孔子所謂資哉<lb/>
<pb n="KR4d0082_SBCK_008-11b"/>
</p>
<p>
欒城後集卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_005-1a"/>
欒城集卷第五<lb/>
　詩六十六首<lb/>
　　次韻子瞻呉中田婦歎<lb/>
久雨得晴唯恐遲既晴求雨來何時今年舟楫委平<lb/>
地去年簔笠為裳衣不知天公請怨怒棄置下土塵<lb/>
與泥丈夫强健四方走婦女齷齪將安歸榻然四壁<lb/>
倚機杼收拾遺粒吹糠粃東鄰十日營一炊西鄰誰<lb/>
使救汝饑海邊唯有鹽不旱賣鹽連坐收嬰兒傳聞<lb/>
四方同此苦不闗東海誅孝婦<lb/>
　　次韻子瞻逰道塲山何山<lb/>
<pb n="KR4d0082_SBCK_005-1b"/>
兩山相負為峯麓流水重重注溪谷逰人上尋流水<lb/>
源未覺﨑嶇病雙足山深下視雲漫漫徑垂石底千<lb/>
屈盤松林隂森白日靜忽驚人世如奔湍客行不避<lb/>
苦寒出僧定端居不下席人生嗟與草木同置身所<lb/>
在由初植堂中白佛青䯻鬟氣象冲淡非人間坐令<lb/>
逺客厭奔走徑欲築室依空山木魚桹桹夜將旦星<lb/>
斗欹斜掛山半行役有程未可晋將出山門復長歎<lb/>
　　癸丑二月重到汝隂寄子瞻二首<lb/>
憶赴錢塘九月秋同來潁尾一扁舟退居尚有三師<lb/>
在好事須為十日晋傾㵼向人懐抱盡忠誠為國始<lb/>
<pb n="KR4d0082_SBCK_005-2a"/>
終憂重來東閣皆塵土涙滴春風自不收<lb/>
百頃西湖十里源近依城郭帶川原古臺駊騀先臨<lb/>
水野寺參差半掩門逺泛便成終日醉幽尋不盡數<lb/>
家園錢塘未到能先説更着青山兩岸屯<lb/>
　　　次韻子瞻二月十日雪<lb/>
春雪漫天宻又稀勾芒失據走靈威故欺貧窶冬裘<lb/>
盡巧助遨逰酒盞飛林下細花添百草堦前輕素剪<lb/>
新機老農先解憂桑柘九月家人當授衣<lb/>
　　　和子瞻題風水洞<lb/>
風送江湖滿洞天洞門可聽入無縁土嚢欝怒聲初<lb/>
<pb n="KR4d0082_SBCK_005-2b"/>
散石齒聱牙勢未前樂奏洞庭真跌宕歌傳帝所亦<lb/>
清便何人隠几觀遺韻重使顔成間嗒然<lb/>
　　　次韻子瞻新城道中<lb/>
春深溪路少人行時聽田間耒耜聲饑就野農分餉<lb/>
黍迎嫌尉卒閙金鉦閑花開盡香仍在白酒沽來壓<lb/>
未清此味暫時猶覺勝問兄何日便歸耕<lb/>
　　　次韻子瞻山村五絶<lb/>
山行喜遇酒旗斜無限桃花續杏花與世浮沉真避<lb/>
世將家漂蕩似無家<lb/>
塍間白水細照聲日暖泥融草不生似恐田家忘帝<lb/>
<pb n="KR4d0082_SBCK_005-3a"/>
力多差使者出催耕<lb/>
旋舂紅稻始經鐮新煑黄雞取次甜無慕無營人自<lb/>
樂莫將西子愧無鹽<lb/>
升平亊業苦怱怱未信浮名到底空何用橐馳朝塞<lb/>
外試聴碌軸語埸中<lb/>
貧賤終身未要羞山林難䖏便堪愁近來南海波尤<lb/>
惡未許乘桴自在逰<lb/>
　　次韻子瞻逰富陽普照寺<lb/>
塵埃日巳逺斗藪更無餘寺到逢門入詩成信手書<lb/>
山深僧自樂路逺客終疎訪盡前朝景它年一告予<lb/>
<pb n="KR4d0082_SBCK_005-3b"/>
　　次韻子瞻自普照入山獨逰二庵<lb/>
披榛入山山路細鐘聲出寺門將閉石苔冉冉上芒<lb/>
鞋草露漙漙著衣𬒮野人茅茨苫竹屋終身局促無<lb/>
生計天公未省長困人春田米盡秋田繼老妻稚子<lb/>
亦自樂野草山花還挿髻長笑人間醉未醒終老辛<lb/>
勤漫欺世<lb/>
　　次韻子瞻與蘇世美同年夜飲<lb/>
晚嵗事逰宦相從未嘗足羨君四海皆兄弟棧中直<lb/>
木不容曲臨安老令况同科相逢豈厭樽中醁潦倒<lb/>
誰憐澗底松嵗寒尚有霜前竹聞道渠家八丈夫它<lb/>
<pb n="KR4d0082_SBCK_005-4a"/>
日歸耕免幽獨<lb/>
　　次韻子瞻病中逰虎跑泉僧舎二首<lb/>
掃地開門松檜香僧家長夏亦清凉公庭多事久來<lb/>
厭靜處安眠計甚長脩竹填窓藤簟緑白蓮當戸石<lb/>
盆方香厨晚飰紅粳熟忽憶烹雞田舎嘗<lb/>
澗谷新晴草木香野情消散自生凉雨添山色翠將<lb/>
溜日轉松隂晚更長病客獨來唯有睡逰僧相見亦<lb/>
它方還家煩熱都消盡不信醫王與藥嘗<lb/>
　　和子瞻東陽水樂亭歌<lb/>
君不見武安前堂立曲旃官髙利厚多憂患又不見<lb/>
<pb n="KR4d0082_SBCK_005-4b"/>
夏侯好妓貧無力簾箔為衣人莫識兩人操行雖不<lb/>
同辛苦經營實如一不如君家激水石中流聽之有<lb/>
聲百無憂笙竽窈眇度溪谷琴筑凄咽穿林丘髙人<lb/>
處世心淡泊衆聲過耳皆為樂退食委虵石上眠幽<lb/>
音繼續床前作正如古人樂易多歡娯積土為皷塊<lb/>
為桴但能復作太古意君家水樂真有餘<lb/>
　　次韻子瞻有美堂夜歸<lb/>
飲闌鐘虡欲移軒香霧猶殘金博山明月飛來松嶺<lb/>
外逰人散落馬蹄間城嚴畫皷初傳角路暗山花自<lb/>
落鬟清境暫時都不見夜深人静始來還<lb/>
<pb n="KR4d0082_SBCK_005-5a"/>
　　次韻子瞻祈雨<lb/>
世故紛紛誰復閑蛟龍不雨獨安眠人間已厭三秋<lb/>
旱澗底猶慳一掬泉廟令酒殽時醉飽田家糠粃久<lb/>
安便憂心未已誰知䘏更把爐香試一燃<lb/>
　　次韻子瞻再逰徑山<lb/>
我兄東南逰我亦夢中去徑山聞已熟徃意穿雲霧<lb/>
夢經山前溪足冷忽先渡舉頭雲峰合到寺霜日莫<lb/>
香厨饌巖簌野徑踏藤屨平生共逰處蹇足躡高步<lb/>
﨑嶇每生胝眩晃屢回顧何年棄㣲官攜手衆山路<lb/>
<hi>逰山中故為此篇得此詩後夢與兄同</hi>
<pb n="KR4d0082_SBCK_005-5b"/>
　　　王仲儀尚書挽詞<lb/>
謝公徳業久彌新㓜度英竒也絶倫父子俱賢真不<lb/>
朽功名自致豈相因邊兵屢動思良將廷論蕭條憶<lb/>
諍臣青史世家他日事新芊宿草倍沾巾<lb/>
　　　次韻范景仁侍郎移竹<lb/>
雙檜生南戸叢筠種北墻交隂奉君子為伴老中堂<lb/>
露洗秋堦緑風含夏簟凉栽花知已誤新上一畨霜<lb/>
　　　寄題蒲傳正學士閬中藏書閣<lb/>
朱欄碧瓦照山隈竹簡牙籖次第開讀破文章隨意<lb/>
得學成富貴逼身來詩書教子真田宅金玉傳家定<lb/>
<pb n="KR4d0082_SBCK_005-6a"/>
糞灰更把遺編觀得失君家舊物豈須猜<lb/>
　　自陳適齊戯題<lb/>
庠齋三嵗最無功羞愧宣王禄萬鍾猶欲談經誰復<lb/>
信相招執籥便須從陳風清淨眠真足齊俗疆梁懶<lb/>
不容久爾安閑長自怪此行磨折信天工<lb/>
　　送董揚休比部知真州<lb/>
奏課西南最分符江海衝徃來觀惠術蟠錯試餘鋒<lb/>
文字從堆案尊罍疆解容金山只隔水時復聴晨鐘<lb/>
　　送排保甲陳祐甫<lb/>
我生本西南為學慕齊魯從事東諸侯結綬濟南府<lb/>
<pb n="KR4d0082_SBCK_005-6b"/>
誰言到官舍旱氣裂后土饑饉費囷倉剽奪驚桴鼓<lb/>
緬焉禮義邦憂作流亡聚君來正此時王事最勤苦<lb/>
驅馳黄塵中勸説野田父穰穰百萬家一一連什伍<lb/>
政令當及期田閭貴安堵歸乘忽言西劬勞共誰語<lb/>
　　送韓祗嚴戸曹得替省親成都<lb/>
宦逰東土暫相依政役頻煩㑹合稀每恃詳明容老<lb/>
病不堪覊旅送將歸思親道路寧論逺入蜀山河漸<lb/>
覺非我有舊廬江水上因君聊復夢魂飛<lb/>
　　和孔教授武仲濟南四韻<lb/>
　　　環波亭<lb/>
<pb n="KR4d0082_SBCK_005-7a"/>
南山迤邐入南塘北渚岧嶤枕北墻過盡緑荷橋㫁<lb/>
處忽逢朱檻水中央鳬鷖聚散湖光淨魚鼈浮沉瓦<lb/>
影凉清境不知三伏熱病身唯要一藤床<lb/>
　　　北渚亭<lb/>
西湖已過百花汀未厭相携上古城雲放連山瞻嶽<lb/>
麓雪消平野㸔春耕臨風舉酒千鍾盡步月吹笳十<lb/>
里聲猶恨雨中人不到風雲飄蕩恐神驚<lb/>
　　　鵲山亭<lb/>
築臺臨水巧安排萬象軒昻發瘞埋南嶺崩騰來不<lb/>
盡北山㫁續意尤佳平時戰伐皆荒草永日登臨慰<lb/>
<pb n="KR4d0082_SBCK_005-7b"/>
病懐更欲晋詩題素壁坐中誰與少陵偕<lb/>
　　　檻泉亭<lb/>
連山帶郭走平川伏澗潛流發湧泉洶洶秋聲明月<lb/>
夜蓬蓬曉氣欲晴天誰家鵝鴨横波去日暮牛羊飲<lb/>
道邊滓穢未能妨㓗淨孤髙每到一依然<lb/>
　　　踏藕<lb/>
春湖桞色黄宿藕凍猶僵翻沼龍蛇動撑船牙角長<lb/>
清泉浴泥滓粲齒碎氷霜莫使新梢盡炎風翠蓋凉<lb/>
　　　和李誠之待制燕别西湖<hi>并叙</hi>
　熈寧六年九月天章閣待制李公自登州來守此<lb/>
<pb n="KR4d0082_SBCK_005-8a"/>
　邦愛其山川泉石之勝怡然有久晋之意此邦之<lb/>
　人安公之惠亦欲公之久於此也然自其始至而<lb/>
　民知其方將復用懼其不能久矣明年二月詔書<lb/>
　移牧河間邦之父兄皆惜其去雖公亦將晋焉而<lb/>
　不可得也於是數與其僚燕於湖上曰北方幸安<lb/>
　余將復老於此酒酣賦詩以别從而作者三人公<lb/>
　平生喜為詩所至成編及來此邦而未嘗有所為<lb/>
　故尤貴之遂相與刻於石以慰邦人之思焉<lb/>
東來亦何恃夫子此分符談笑萬事畢樽罍衆客俱<lb/>
髙情生逺岫清興發平湖坐使覊逰士能忘嵗月徂<lb/>
<pb n="KR4d0082_SBCK_005-8b"/>
縱歡真樂易恨别不須㬰廟幄新謀帥河間最近胡<lb/>
安邊本餘事清賞信良圖應念兹園好流泉海内無<lb/>
　　　送李誠之知瀛州<lb/>
少年學詩書晚嵗探至道豈伊封疆臣乃是廊廟寶<lb/>
苦恨富貴遲聲名得空早憶惟西羗桀始建元戎纛<lb/>
恩威炳朝日號令靡秋草功勲不容究孤髙易摧倒<lb/>
歸來易三邦但養胷中顥寧知北邊將還須用耆老<lb/>
春風吹旌斾先聲遍城堡徃事安足懲遺黎待公保<lb/>
　　　西湖二詠<lb/>
　　　　捕觀漁<lb/>
<pb n="KR4d0082_SBCK_005-9a"/>
西湖不放長竿入羣魚空作淘河食漁人攘臂下前<lb/>
汀蕩漾清波浮兩腋藕梢菱蔓不容網箔作長圍徒<lb/>
手得逡廵小舟十斛重踊躍長魚一夫力桞條穿頰<lb/>
洗黄金鱠縷堆盤雪花積燒薤香橙巧相與白飰青<lb/>
蔬甘莫逆食罷相携堤上步將散重煎葉家白人生<lb/>
此事最便身金印垂腰定何益<lb/>
　　　食雞頭<lb/>
芡葉初生縐如縠南風吹開輪脫轂紫苞青刺攅蝟<lb/>
毛水面放花波底熟森然赤手初莫近誰料明珠藏<lb/>
滿腹剖開膏液尚模糊大盎磨聲風雨速清泉活火<lb/>
<pb n="KR4d0082_SBCK_005-9b"/>
曾未久滿堂坐客分升掬紛然咀噍惟恐遲勢若群<lb/>
雛方脱粟東都每憶㑹靈沼南國陂塘種尤足東逰<lb/>
塵土未應嫌此物秋來日嘗食<lb/>
　　　次韻孫推官朴見寄二首<lb/>
䝉愠未能憂悄悄得閑時復醉昏昏知君亦學無言<lb/>
語豈悟維摩不二門<lb/>
病懶近來全廢學宦遊唯是苦思鄉粗知㑹計猶堪<lb/>
仕貪就功名有底忙懐舊暗聴秋鴈過夢歸偏愛曉<lb/>
更長故人知我今何念擬向東山賦首章<lb/>
　　　送張正彦法曹<lb/>
<pb n="KR4d0082_SBCK_005-10a"/>
憶見君兄弟相擕謁侍郎通經誇早嵗落筆盡成章<lb/>
試劇何風發當官便激昻三年知力竭大府覺才長<lb/>
知巳未如格歸貲纔滿嚢舊書還讀否師説近凄凉<lb/>
<hi>第今廢此科君以三傳及</hi>
　　　送青州簽判俞退翁致仕還湖州<lb/>
不作清時言事官海邦那久復盤桓早依蓮社塵縁<lb/>
少新就草堂歸計安富貴暫持朝露過江山故國水<lb/>
精寒宦遊從此知多事收取楞伽靜處㸔<lb/>
　　　和青州教授頓起九日見寄<lb/>
嵗月飄然風際煙紫茰黄菊又霜天莫思太室杉松<lb/>
<pb n="KR4d0082_SBCK_005-10b"/>
外且醉青州歌舞前<hi>嵩頂時正重九昔年與頓君同登</hi>杯酒追歡真<lb/>
一夢天涯回望正三年近來又欲東觀海聽説毛詩<lb/>
雅頌篇<hi>講詩君善</hi>
　　　題徐正權秀才城西溪亭<lb/>
竹林分徑水通渠真與幽人作隠居溪上路窮惟畫<lb/>
舫城中客至有罾魚東來只為林泉好野外從教簿<lb/>
領踈不識徂徠石夫子兼因女壻覔遺書<hi>女壻也徐生石介</hi>
　　　和子瞻喜虎兒生<lb/>
生男如狼猶恐尫寅年生虎慰爺孃汝家家世事文<lb/>
史門戸豈有空剛强識㸔猛虎在山谷斧牙鈎爪旗<lb/>
<pb n="KR4d0082_SBCK_005-11a"/>
尾揚徐行當道擇牛羊狐狸驚走熊豬忙我今老病<lb/>
思退藏生子安得尚激昻不見伯父擅文章逡巡議<lb/>
論前無當<lb/>
　　次韻子瞻病中贈提刑段繹<lb/>
京東分東西中劃齊魯半兄來本相從路絶一長嘆<lb/>
前朝使者還手把新詩玩憐我久别離巻帙為舒散<lb/>
誰言窮陋邦得此唱酬伴相逢傾盖間晤語何旦旦<lb/>
宦逰少娯樂纒縛苦文案能於王事餘時作楚詞亂<lb/>
臂如近膏油未肯忘濯盥賢豪真勉强功業畏遼緩<lb/>
伊余獨何為舊籍西南貫竊禄未遑歸自笑嗟已懦<lb/>
<pb n="KR4d0082_SBCK_005-11b"/>
方當四海寒戀此一寸炭主勌客欲留逡廵要奪館<lb/>
奈何獨見收軟語强温煖此意定難酬還予授子粲<lb/>
　　　次韻子瞻賦雪二首<lb/>
麥苗出土正纎纎春早寒官令尚嚴雲覆南山初半<lb/>
嶺風乾東海盡成鹽來時瞬息平吞野積久欹危欲<lb/>
敗簷强付酒樽判醉熟更尋詩句鬬新尖<lb/>
㸃綴偏工亂鵠鴉淹留亦解惱船車乘春已覺矜餘<lb/>
力騁巧時能作細花僵鴈墮鴟誰得罪敗墻破屋若<lb/>
為家天公愛物遥憐汝應是門前守夜叉<hi>雪尤甚烏是嵗京師</hi>
<hi>如積鳶凍死</hi>
<pb n="KR4d0082_SBCK_005-12a"/>
　　　次韻韓宗弼太祝送逰太山<lb/>
羨君官局最優游笑我區區學問囚今日登臨成獨<lb/>
徃終年勤苦粗相酬春深緑野初開繡雲解青山半<lb/>
脫裘回首紅塵讀書處煮茶晋客小亭幽<lb/>
　　　次韻劉敏殿丞送春<lb/>
春去堂堂不復追空餘草木弄晴暉交逰歸鴈行將<lb/>
盡蹤跡鳴鳩懶不飛老大未須驚節物醉狂兼得避<lb/>
危機東風雖有經旬在芳意從今日日非<hi>日立夏四月十一</hi>
　　　次韻趙至節推首夏<lb/>
首夏尋芳也未遲遶園紅紫尚菲菲無心與物真皆<lb/>
<pb n="KR4d0082_SBCK_005-12b"/>
可有酒逢人勸莫違夢逐楊花無限思身慙啼鳥不<lb/>
如歸官居寂寞如僧舍海燕憐貧故入扉<lb/>
　　　次韻李昭叙供備燕别湖亭<lb/>
池亭雨過一畨凉雲髻羅裙客兩旁不覺行人離恨<lb/>
逺貪㸔積水照筵光滿堂樽爼歡方劇極目江湖意<lb/>
自長歸去伊川瀟洒地不須遺念屬清湘<lb/>
　　　送李昭叙移黎陽都監歸洛省親<lb/>
與君非舊識傾蓋便相親共事林泉郡忘歸南北人<lb/>
煑茶流水曲載酒後湖漘未覺逰從厭空驚别恨新<lb/>
瀕河今重地知已舊元臣洛下聞雞犬家書不浹䀏<lb/>
<pb n="KR4d0082_SBCK_005-13a"/>
西還倚門罷北渡羽書頻忠孝傳家事風流待一振<lb/>
　　逰太山四首<lb/>
　　　初入南山<lb/>
自我來濟南經年未嘗出不知西城外有路通石壁<lb/>
初行澗谷淺漸逺峰巒積翠屛互舒巻耕耨隨欹側<lb/>
雲木散山阿逆旅時百室兹人謂川路此意屬行客<lb/>
久逰自多念忽誤向所歴嘉陵萬壑底棧道百廻屈<lb/>
崖巘遞崢嶸征夫時出没行李雖云艱幽邃亦已劇<lb/>
坐緣斗升米被此塵土厄何年道褒斜長嘯理輕策<lb/>
　　　四禪寺<lb/>
<pb n="KR4d0082_SBCK_005-13b"/>
山蹊容車箱深入遂有得古寺依巖根連峯轉相揖<lb/>
樵蘇草木盡佛事亦蕭瑟居僧麋鹿人對客但羞澁<lb/>
雙碑立風雨八分存法則云昔義靖師萬里窮西域<lb/>
華嚴具多紙歸來手親譯蛻骨儼未移至今存石室<lb/>
遺文盡法界廣大包萬億變化浩難名丹青畫京邑<lb/>
粲然共一理眩晃莫能識末法漸衰㣲徒使真人泣<lb/>
　　　　靈巖寺<lb/>
青山何重重行盡上囊底嚴高日氣薄秀色如新洗<lb/>
入門塵慮息盥潄得清泚高堂見真人不覺首自稽<lb/>
祖師古禪伯荆棘昔親啓人跡尚蕭條豺狼夜相觝<lb/>
<pb n="KR4d0082_SBCK_005-14a"/>
白鶴導青泉甘芳勝醇醴聲鳴青龍口光照白室陛<lb/>
尚可滿畦塍豈惟濯蔬米居僧三百人飲食安四體<lb/>
一念但清凉四方盡兄弟何言庇華屋食苦當如薺<lb/>
　　　　嶽下<lb/>
東來亦何求聊欲觀海岱海西尚千里將行勇還退<lb/>
岱隂即齊疆南徃曾歴塊春深草木長山暖冰雪潰<lb/>
中巷無居人南畝釋耕耒車徒八方至塵坌百里内<lb/>
牛馬汗淋漓綺紈聲綷䌨喧闐六師合洶湧衆流匯<lb/>
無復問誰何但自舍耽愛龍鸞畫車服貝玉飾冠佩<lb/>
驊騮蹴騰騫幡斾飛䁆曖腥羶及魚鼈瑣細或蒲菜<lb/>
<pb n="KR4d0082_SBCK_005-14b"/>
逰墮愧無齎技巧窮殊態縱觀<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>未巳精意殫一酹<lb/>
出門青山屯遶廊遺迹昧登封尚壇壝古觀寫旗隊<lb/>
戈矛認毫末舒巻分向背雍容太平業磊落豐碑在<lb/>
徃事半蓬蒿遺氓但悲慨回瞻最髙峰逺謝徂徠對<lb/>
欲將有限力一放目所迨天門四十里預恐雙足廢<lb/>
三宿遂徘徊歸來欲誰懟前年道轘轅直上嵩嶺背<lb/>
中休强飲食莫宿時盥頮稍知天宇寛不覺人寰穢<lb/>
嵗時未云久䈥骸老難再山林無不容疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>坐自礙<lb/>
自知俗縁深畢老守闤闠何當御清風不用車馬載<lb/>
　　　送王璋長官赴真定孫和甫辟書<lb/>
<pb n="KR4d0082_SBCK_005-15a"/>
昔年旅南服始識王荆州威動千里肅恩寛行客晋<lb/>
從容見少子風采傾凡儔温然吐詞氣已覺清且脩<lb/>
不見十五年相逢話百憂青衫走塵土白髪各滿頭<lb/>
新棄東海巳願從北諸侯北鄙事方夥饑饉連戈矛<lb/>
盟好未可輕念當事懐柔主將今老成勉盡良計籌<lb/>
　　　寄孫朴<lb/>
憶昔補官太皥墟泮宮蕭條人事疎日高鼾睡聲嘘<lb/>
嘘徃還廢絶門無車君為戸曹畏簡書放懐疎懶亦<lb/>
似余相逢語笑夜躊躇烹煑梨栗羞殽蔬官居一去<lb/>
真蘧蘆東來失計悔厥初夜聞桴鼓驚閻閭事如牛<lb/>
<pb n="KR4d0082_SBCK_005-15b"/>
毛費耘鉏違失真性從史胥目視紾臂邀徐徐美君<lb/>
不出心自如北潭秋水多芙蕖青荷包飰蒲為菹翛<lb/>
然獨徃深淵魚人生如此樂有餘胡為自投檻中徂<lb/>
　　　和韓宗弼暴雨<lb/>
執熱臥北窓淋漓汗流注蛟龍遁水府誰起叩天戸<lb/>
偶然終日風振擾北山霧崩騰轉相軋變化不容睹<lb/>
雷聲運車轂雨㸃傾豆黍逡廵溜河漢指顧纔笑語<lb/>
破屋少乾床茅苫固難禦出門泥沒足此厄比鄰溥<lb/>
茍令終嵗熟敢有今日怒晚照上東軒清風襲虚廡<lb/>
㣲生免荷鉏但喜脫煩暑農父更事多缺塘已增土<lb/>
<pb n="KR4d0082_SBCK_005-16a"/>
　　　舜泉復發<lb/>
奱奱清波舊遶城旱來泉眼亦塵生連霄暑雨凉初<lb/>
接發地春雷夜有聲復理溝渠通屈曲重開池沼放<lb/>
澄清通衢細灑浮埃淨車馬歸來似晚晴<lb/>
　　　次韻徐正權謝示閔子廟記及惠紙<lb/>
西溪秋思日盈牋幕府拘愁學久騫記廟終慙無好<lb/>
句酹墳猶喜有前篇<hi>閔子文先生作祭</hi>屏除筆硯真良計寫<lb/>
寄交逰畏妄傳呉紙贈君君莫怪耕耘廢罷有閑田<lb/>
　　　　張文裕侍郎挽詞<lb/>
持節西南二十年華堂遺像巳蒼然歸來侍從三朝<lb/>
<pb n="KR4d0082_SBCK_005-16b"/>
舊老去雍容平地仙落筆縱横題壁處誦詩清壯舉<lb/>
杯前東遊邂逅迎歸旐淚落城南下馬阡<lb/>
　　　東方書生行<lb/>
東方書生多愚魯閉門誦書口生土窓中白首抱遺<lb/>
編自信此書傳父祖辟雍新説從上公册除僕射酬<lb/>
元功太常子弟不知數日夜吟諷如寒蟲四方窺覘<lb/>
不能得一巻百金猶復惜康成頴逹棄塵灰老耼瞿<lb/>
曇更出入舊書句句傳先師中途欲棄還自疑東鄰<lb/>
小兒識機㑹半年外舍無不知乘輕策肥正年少齒<lb/>
疎脣腐真堪笑是非得失付它年眼前且買先騰踔<lb/>
<pb n="KR4d0082_SBCK_005-17a"/>
　　　送韓宗弼<lb/>
大野將凍河水㣲慨然臨流送將歸登舟上帆手一<lb/>
揮脫棄朋友如弊衣我來三見芳草腓來時同寮今<lb/>
已非念昔相從未嘗違西湖幽逺人事稀青蓮紫芡<lb/>
傾珠璣白魚掉尾黄龞肥客醉將起命闔扉方橋月<lb/>
出風露霏星河下照揺清輝喧呼笑語相嘲譏嵗月<lb/>
一逝空長欷交逰去盡將誰依君家漢代平與韋藹<lb/>
然令徳傳餘徽鳴鳩著地鴻髙飛安得久此同縶鞿<lb/>
　　　送劉長清敏<lb/>
汝州太守臥病年亹亹猶復能清言平生雄辯嗟不<lb/>
<pb n="KR4d0082_SBCK_005-17b"/>
見風流尚有曹州存歷下東逰少相識歡喜聞君在<lb/>
西邑舊知兄弟無凡儔相逢一笑開顔色三年政令<lb/>
如牛毛思歸南畆皆蓬蒿羨君飲酒動論斗引觥向<lb/>
口收狂潮醉後胷中百無有偃然嘯傲傾朋曹中朝<lb/>
卿士足官府君歸何處狂謌謡<hi>病歸余始識之劉原甫自長安</hi>
　　　汝尚將歸呉興齊州記室蘇子由辱詩為送<lb/>
　　　因逐韻謝之云<lb/>
釋屨從軍蚤濫官已衰能復尚盤桓爾來齒髪羞相<lb/>
問乞有衡茅覓自安使我襟懐遺内熱誦君詩句襲<lb/>
人寒知誰便是知音者且作巖溪雪景㸔<lb/>
<pb n="KR4d0082_SBCK_005-18a"/>
　　　髙祖卽中頃蒙　以御史召力辭不允解組<lb/>
　　　而歸先生作詩以送之　髙祖溪堂集中<lb/>
　　　亦嘗賡和淳熈丁未瀓假守筠陽謹刋篇末<lb/>
<pb n="KR4d0082_SBCK_005-18b"/>
</p>
<p>
欒城集卷第五<lb/>
<pb n="KR4d0082_SBCK_005-1a"/>
欒城三集卷第五<lb/>
　詩賦銘賛共十首<lb/>
　　種藥苗二首<hi>引并</hi>
予閑居頴川家貧不能辦肉每夏秋之交菘芥未成<lb/>
則槃中索然或教予種<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>粟决明以𥙷其匱寓潁川<lb/>
諸家多未知此故作種藥苗二詩以告之皆四章章<lb/>
八句<lb/>
　　　種<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>粟<lb/>
築屋城西中有圖書䆫户之餘松竹扶踈抜棘開畦<lb/>
以毓嘉𬞞畦夫告予<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>粟可儲<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>小如<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>粟細如粟<lb/>
<pb n="KR4d0082_SBCK_005-1b"/>
與麥皆種與穄皆熟苗堪春菜實比秋榖研作半乳<lb/>
烹爲佛粥老人氣衰飲食無㡬食肉不消食菜寡味<lb/>
柳槌石鉢煎以宻水便口利喉調養胏胃三年杜門<lb/>
莫適徃還四人衲僧相對忘言飲之一杯笑失欣然<lb/>
我來潁川如遊盧山<lb/>
　　　種决明<lb/>
閑居九年禄不代耕肉食不足蔾藿烝羔多求異𬞞<lb/>
以佐晨烹秋種<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>粟春種决明决明明目切見本草<lb/>
食其花葉亦去熱惱有能益人矧可以飽三嗅不食<lb/>
笑社陵老<hi>匕</hi>人平生以書爲累夜燈照惟末曉而起<lb/>
<pb n="KR4d0082_SBCK_005-2a"/>
百骸未病兩目告瘁决明雖良何𥙷於是自我知非<lb/>
卷去圖書閉目內觀妙見自如聞阿那律無目而視<lb/>
决明何爲適口乎爾<lb/>
　　上巳一首<hi>六言</hi>
春服𥘉成日暖潩河漸滿風涼欲復孔門故事略有<lb/>
童冠相將城西百歩而近杏花半落草香欣然願與<lb/>
數子臨水一振衣裳故人有酒未酌爲我班荆舉觴<lb/>
我雖少飮不醉未怪遊人若狂春風自爾一月花絮<lb/>
極目飛揚誦詩相勸行樂良士但取無荒<lb/>
　　上巳後一首<hi>六言</hi>
<pb n="KR4d0082_SBCK_005-2b"/>
上巳巳過旬日西湖尚有遊人老人復歸閉戸戸外<lb/>
百事日新呼兒試問築室春晚何日堂成我家舊廬<lb/>
江上隱居三世相因晏子不願改卜我今巳愧先君<lb/>
始有苟合則止巳老姑欲安身西望烝嘗有處傳家<lb/>
圖史常陳門中此外何事世故有耳不聞食訖跌坐<lb/>
日吳此心皎皎長存萬事汝勿告我婚嫁自畢諸孫<lb/>
　　堂成一首<hi>四言</hi>
築室三年堂成可居我𥘉不知諸子勞劬父母老矣<lb/>
風雨未除橐裝㡬何勿問有無伐木於山因此舊廬<lb/>
不約不豐燕處無餘堂開六楹南北四筵晝明廓然<lb/>
<pb n="KR4d0082_SBCK_005-3a"/>
夜冥黯然四鄰無聲布披麤氈身非蚌螺一睡經年<lb/>
夜如何其卧坐燕安善惡不思此心自圓東廂靖深<lb/>
以奉嘗烝老佛之廬朝香夜燈西廂千卷圖書之林<lb/>
先人所遺子孫是承杖屨經行直如引繩顧視而笑<lb/>
此如我心諸子之宫左右吾皆將食撃板一撃而會<lb/>
爪畦芋區分布其外鉏去瓦礫壤而不塊廢非重浚<lb/>
泉眼仍在轆轤雷鳴丼雨時霈園夫能勤家足于菜<lb/>
有客叩門賀我堂成揖客而笑念我平生三世讀書<lb/>
粗免躬耕明窓脩竹惟我與兄䕃映茅茨吐論峥嶸<lb/>
猖狂妄行以得此名老而求安匪以爲榮<lb/>
<pb n="KR4d0082_SBCK_005-3b"/>
　　雙柳一首<hi>四言</hi>
我作新堂中庭蕭然雙柳對峙春陽旣應千條萬葉<lb/>
風濯雨洗如羙婦人正立<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>髪髪長至地㣲風徐來<lb/>
掩冉相繆亂而復理垂之爲纓綰之爲結屈伸如意<lb/>
燕雀翔舞蜩蜇嘶鳴不召而至清霜夜落衆葉如剪<lb/>
顔色憔悴永愧松栢歲寒不改見嘆失子聊問淵明<lb/>
攀條嘯詠得酒徑醉一㕓粗給三黜不去如亦展惠<lb/>
　　卜居賦一首<hi>并引</hi>
　昔予先君以布衣宦學四方嘗過洛陽愛其山川<lb/>
　慨然有卜居意而貧不能遂予年將五十與兄子<lb/>
<pb n="KR4d0082_SBCK_005-4a"/>
　瞻皆仕於朝裒槖中之餘將以成就先志而獲罪<lb/>
　於時相繼岀走予𥘉守臨汝不數月而南遷道岀<lb/>
　頻川顧猶有後憂乃晋二子居焉曰姑餬口於是<lb/>
　旣而自筠遷雷自雷遷循凢七年而歸頻川之西<lb/>
　三十里有田二頃而僦廬以居西望故鄉猶數千<lb/>
　里勢不能返則又曰姑㝢於此居五年築室於城<lb/>
　之西梢益買田㡬倍其故曰可以止矣蓋卜居於<lb/>
　此𥘉非吾意也昔先君相彭眉之間爲歸全之宅<lb/>
　指其庚壬曰此而兄弟之居也今子瞻不幸巳藏<lb/>
　於郟山矣予年七十有三異日當追蹈前約然則<lb/>
<pb n="KR4d0082_SBCK_005-4b"/>
　頻川亦非予居也昔貢少翁爲御史大夫年八十<lb/>
　一家在瑯瑘有一子年十二自憂不得歸葬元帝<lb/>
　哀之許以王命辦護其䘮譙允南年七十二終洛<lb/>
　陽家在巴西遺令其子輕棺以歸今予廢棄乆矣<lb/>
少翁之寵非所敢望而允南舊事庻㡬可得然平<lb/>
昔好道今三十餘年矣老死所永能免而道術之<lb/>
餘此心了然或未隨物淪散然則卜居之地惟所<lb/>
遇可也作卜居賦以示知者<lb/>
吾將卜居居於何所西望吾鄉山谷重阻兄弟淪䘮<lb/>
顧有諸子吾將歸居歸與誰處寄籍頻川築室耕田<lb/>
<pb n="KR4d0082_SBCK_005-5a"/>
食粟飲水若將終焉念我先君昔有遺言父子相從<lb/>
歸安老泉閱歳四十松竹森然諸子送我歷井捫天<lb/>
汝不忘我<hi>匕</hi>不忘先庻㡬百年歸掃故阡我師孔公<lb/>
師其致一亦入瞿曇老聃之室此心皎然與物皆寂<lb/>
身則有盡惟心不没所遇而安孰匪吾宅西從吾父<lb/>
東從吾于四方上下安有常處老聃有言夫惟不居<lb/>
是以不去<lb/>
　　銅雀硯銘<lb/>
　客有遊河朔登銅雀廢臺得其遺瓦以爲硯甚堅<lb/>
　而澤歸以遺子爲之銘曰<lb/>
<pb n="KR4d0082_SBCK_005-5b"/>
土生萬物而能長存銅雀𥘉成萬瓦雲屯得水而埏<lb/>
得火而堅水乾火冷而土不遷石質金聲水火則然<lb/>
臺毀棟摧誰使獨全披榛得之如見古人來爲吾硯<lb/>
明䆫細氈老尚著書撫之長歎川捨有時一愚一賢<lb/>
　　壬辰年冩真賛<lb/>
頻濵遺民布裘葛巾紫綬金章乃過去人誰歟丹毒<lb/>
畫我前身遺我後身一岀一處皆非吾眞燕坐蕭然<lb/>
莫之親與<lb/>
　　管㓜安畫贊<hi>并引</hi>
　子自龍川歸居頻川十有三年杜門幽居無以自<lb/>
<pb n="KR4d0082_SBCK_005-6a"/>
　適稍取舊書閱之將求古人而與之友盖於三國<lb/>
　得一焉曰𬋩㓜安寧㓜安少而遭亂渡海居遼東<lb/>
　三十七年而歸歸於田廬不應朝命年八十有四<lb/>
　而没功業不加於人而予獨何取焉取其明於知<lb/>
　時而審於處巳云爾盖東漢之衰士大夫以風節<lb/>
　相尚其立志行義賢於西漢然時方大亂其岀而<lb/>
　應世鮮有能自全者頻川孫文若以智策輔曹公<lb/>
　方其擒吕布斃袁紹皆談笑而辦其才與張子房<lb/>
　比然至於九錫之議卒不能免其身彭城張子布<lb/>
　忠亮剛簡事孫氏兄弟成江東之業然終以直不<lb/>
<pb n="KR4d0082_SBCK_005-6b"/>
　見容力争公孫淵事君臣之義㡬絶平原華子魚<lb/>
　以德量重於曹氏父子致位三公然曹公之殺伏<lb/>
　后子魚將命至破壁出后而害之汝南許文休以<lb/>
　人物臧否聞於世晚入蜀依劉璋先主將克成都<lb/>
　文休逾城出降雖卒以爲司徒而蜀人鄙之此四<lb/>
　人者皆一時賢人也然直巳者終害其身而枉巳<lb/>
　者終䘮其德處亂而能全非㓜安而誰與哉舊史<lb/>
　言㓜安雖老不病著白㡌布𥜗袴布裙宅後數十<lb/>
　歩有流水夏暑能策杖臨水盥手足行園囿歲時<lb/>
　祀其先人絮㡌布單衣薦饌饋跪拜成禮予欲使<lb/>
<pb n="KR4d0082_SBCK_005-7a"/>
　盡工以意髣髴畫之昔李公麟善畫有顧陸遺思<lb/>
　令公麟死乆矣恨莫能成吾意者姑爲之賛曰<lb/>
㓜安之賢無以過人予獨何以謂賢賢其明於知時<lb/>
審於處巳以能自全㓜安之老歸自海東一畆之宫<lb/>
閉不求通白㡌布裙舞雩而風四時烝嘗饋奠必躬<lb/>
八十有四蟬蛻而終少非漢人老非魏人何以命之<lb/>
天之逸民<lb/>
欒城三集卷第五<lb/>
<pb n="KR4d0082_SBCK_005-7b"/>
<pb n="KR4d0082_SBCK_005-1a"/>
欒城後集巻第五<lb/>
　雜文一十二首<lb/>
　　和子瞻沉香山子賦一首<lb/>
　仲春中休子由於是始生東坡老人居於海南以<lb/>
　沉水香山遺之示之以賦曰以為子壽乃和而復<lb/>
　之其詞曰<lb/>
我生斯晨閲歳六十天鑿六竇俾以出入有神居之<lb/>
漠然静一六為之媒聘以六物紛然馳走不守其宅<lb/>
光寵所眩憂患所迮少壯一徃齒摇髪脱失足隕墜<lb/>
南海之北苦極而悟彈指太息萬法盡空何有得失<lb/>
<pb n="KR4d0082_SBCK_005-1b"/>
色聲橫騖香味並集我𥘉不受將爾誰賊収眎内觀<lb/>
燕坐終日維海彼岸香木爰植山髙谷深百圍千尺<lb/>
風雨摧斃塗潦齧蝕膚革爛壊存者骨骼巉然孤峯<lb/>
秀出巖穴如石斯重如蠟斯澤焚之一銖香蓋通國<lb/>
王公所售不顧金帛我方躬耕日耦沮溺鼻不求養<lb/>
蘭茝棄擲越人髠祼章甫奚適東坡調我寧下我息<lb/>
乆而自笑吾得道迹聲聞在定雷鼓皆隔豈不自保<lb/>
而佛是斥妄眞雖二本實同出得真而喜操妄而慄<lb/>
叩門爾耳未入其室妄中有眞非二非一無明所㕓<lb/>
則眞如窟古之至人衣草飯麥人天來供金玉山積<lb/>
<pb n="KR4d0082_SBCK_005-2a"/>
我𥘉無心不求不索虚心而巳何廢實腹弱志而巳<lb/>
何廢強骨毋令東坡聞我而咄奉持香山稽首仙釋<lb/>
永與東坡俱證道術<lb/>
　　和子聸歸去來詞一首<lb/>
　昔予謪居海康子瞻自海南以和淵明歸去來之<lb/>
　篇要予同作時予方再遷龍川未暇也辛巳歲予<lb/>
　旣還潁川子瞻渡海浮江至淮南而病遂没於晋<lb/>
　陵是歲十月理家中舊書復得此篇乃泣而和之<lb/>
　蓋淵明之放與子瞻之辯予皆莫及也示不逆其<lb/>
　遺意焉耳<lb/>
<pb n="KR4d0082_SBCK_005-2b"/>
歸去來兮歸自南荒又安歸鴻乗時而徃來曾奚喜<lb/>
而奚悲曩所惡之莫逃今雖歡其足追蹈天運之自<lb/>
然意造物而良非蓋有口之必食亦無形而莫衣茍<lb/>
所頼之無㡬則雖䘮其亦㣲吾駕非良吾行弗奔心<lb/>
游無垠足不及門視之若窮挹焉則存俯仰衡茅亦<lb/>
有一樽旣飯稻與食肉撫簞瓢而愧顏感烏鵲之夜<lb/>
飛樹三遶而未安有父兄之遺書命却掃而閉關知<lb/>
物化之如幻蓋捨物而内觀氣有習而未忘痛斯人<lb/>
之不還將築室乎西㕓堂巳具而無桓歸去來兮世<lb/>
無斯人誰與游龜自閉於床下息眇緜乎無求閱嵗<lb/>
<pb n="KR4d0082_SBCK_005-3a"/>
月而不移或有爲子深憂解刀劔以買牛㧞蕭艾以<lb/>
爲疇蓬累而行捐車捨舟獨棲棲於圖史或以佞而<lb/>
疑丘散衆說之紏紛忽氷漬而川流曰吾與子二人<lb/>
取巳多其罷休巳矣乎斯人不巧惟知時時不我知<lb/>
誰爲晋歲云徃矣今何之天地不吾欺形影尚可期<lb/>
相冬廩之億秭知春壟之耘耔眎白首之章韍信稚<lb/>
子之書詩若妍醜之巳然豈復臨鏡而自疑<lb/>
　　潁州擇勝亭詩一首<lb/>
　子瞻爲汝隂守以幄爲亭欲徃卽設不常其處名<lb/>
　之曰擇勝爲作四言一章轍愛其文故繼之云<lb/>
<pb n="KR4d0082_SBCK_005-3b"/>
我嗟世人誰實與謀生伏其廬死安于丘既成不化<lb/>
窘若縶囚我行四方所見或不江海之民生託于舟<lb/>
前炊釜<graphic n="KR1092" url="https://raw.githubusercontent.com/kanripo/KR-Gaiji/master/images/KR1092.png" mimeType="image/png"/>後鑿匽溲晝設豆觴夕張衾禂出入濤瀾<lb/>
歸宿汀洲與風皆行與水皆浮坐食網罟以魚去晋<lb/>
居無四鄰行無朋儔胡貊之民駕車以游外纒毳韋<lb/>
内輯貂鼬羙水薦草驅馬縱牛逐射兔鹿聚爬薪槱<lb/>
食肉飲水雨雪相咻草盡水乾風捲雲収所至成羣<lb/>
不懷一陬今我柰何横自綢繆翼爲華堂湧爲層樓<lb/>
繚以修垣貫以通溝勢窮物變何異一漚棄之不忍<lb/>
徙去莫由矧茲士夫况焉周流如鷰巢春知不期秋<lb/>
<pb n="KR4d0082_SBCK_005-4a"/>
脩椽髙㨂徒與民仇一日安居百年怨尤我兄和仲<lb/>
塞剛立柔視民如傷有急斯周視身如傳茍完不求<lb/>
山磐水嬉習氣未瘳豈以吾好而俾民憂潁尾甚淸<lb/>
湖曲孔幽風有翠幄雨有赤油匪舟匪車亦可相攸<lb/>
民曰公來庻㡬無愁<lb/>
　和子瞻次韻陶淵明停雲詩一首<lb/>
　丁丑十月海道風雨儋雷郵傳不通子瞻兄和陶<lb/>
　淵明停雲四章以致相思之意轍亦次韻以報<lb/>
雲跨南𬈑南北一雨瞻望豈遥䧟穽斯阻夢徃從之<lb/>
引手相撫笑言未半捨我不佇晩稻欲豋白露霄濠<lb/>
<pb n="KR4d0082_SBCK_005-4b"/>
人飲嘉平漿酒如江<hi>凡三日飲酒作楽雷人以十月臘祭</hi>我獨何爲觀<lb/>
成于窓此心了然來無所從欣然而笑是無枯榮手<lb/>
足相依所鍾則情情忘意消神凝不征可以安身可<lb/>
以長生䟦扈飛揚誰匪南柯運歴相㝷憂喜雜和我<lb/>
游其外所享則多削迹㧞木其如予何<lb/>
　　和子瞻次韻陶淵明勸農詩一首<lb/>
　子瞻和淵明勸農詩六章哀儋耳之不耕予居海<lb/>
　康農亦甚惰其耕者多閩人也然其民丼於魚鰍<lb/>
　蟹鰕故𬞞果不毓冬温不雪衣𬒳吉貝故蓻麻而<lb/>
　不績生蠶而不織羅䊵布帛仰于四方之負販工<lb/>
<pb n="KR4d0082_SBCK_005-5a"/>
　習於圖杜故用器不作醫奪於巫鬼故方術不治<lb/>
　手居之半年凡覉旅之所急求皆不獲故亦和此<lb/>
　篇以苦其窮庻或有勸焉<lb/>
我遷海康實編于民少而躬耕老復其真乘流得坎<lb/>
不問所因願以所知施及斯人我行四方稻麥黍稷<lb/>
果𬞞蒲荷百種咸植糞漑耘耔乃後有穡爾獨何爲<lb/>
開口而食掇拾于州搜捕于陸俯鞠婦于仰薦昭穆<lb/>
閩乘其媮載來逐逐計無百年謀止信宿我歸無時<lb/>
視汝長乆孰爲沮溺風雨相耦築室東臯取足南畆<lb/>
后稷爲烈夫豈一手斷木陶土器則不匱績<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>繅壐<lb/>
<pb n="KR4d0082_SBCK_005-5b"/>
衣則可冀樂餌具前病安得至坐而告窮相視徒愧<lb/>
莫爲之先冥不謂鄙一夫前行百夫具履以爲不信<lb/>
出視同軌期爾十年風變而美<lb/>
　　沐老圖賛一首<lb/>
老𥅆新沐晞髪于庭其心迫然若遺其形夫子與回<lb/>
見之而驚入而問之強使自名曰豈有它哉夫人皆<lb/>
然惟役於人而䘮其天其人苟亡其天則全四支百<lb/>
骸孰爲吾纒死生終始孰<hi>吾為</hi>遷彼赫赫者將爲吾温<lb/>
肅肅者將爲吾寒一温一寒交而萬物生焉物皆頼<lb/>
之而况吾身乎温爲吾和寒爲吾堅忽乎不知而更<lb/>
<pb n="KR4d0082_SBCK_005-6a"/>
千萬年葆光志之夫非養生之根乎<lb/>
　　香城順長老眞賛一首<lb/>
　長老順公昔居圓邇從先子游數日耳頃予謪髙<lb/>
　安特以先契訪予再三予嘗問道於公以搐鼻爲<lb/>
　荅予即以偈謝之曰搐鼻徑參眞面目掉頭不受<lb/>
　别鉗鎚公頷之紹聖元年予再謪髙安而公化去<lb/>
　巳愈年矣其門人以遺像示予焚香稽首而賛之<lb/>
　曰<lb/>
與訥皆行與璉皆處於南得法爲南長子成就緇白<lb/>
可名爲老慈愍黒闇可名爲姥我𥘉不識以先子故<lb/>
<pb n="KR4d0082_SBCK_005-6b"/>
訪我髙安示搐鼻語再來不見作佛縑素向也無來<lb/>
今亦奚去<lb/>
　　自冩眞賛一首<lb/>
心是道士身是農夫悞入廊廟還居里閭秋稼豋場<lb/>
社酒盈壺頽然一醉終日如愚<lb/>
　　六祖卓鍚泉銘一首<lb/>
　六祖𥘉住曹溪卓鍚泉湧清凉滑丼贍足大衆逮<lb/>
　今數百年矣或時小竭則衆汲于山下今長老辯<lb/>
　公佳山四歲泉日湧溢衆嗟異之聞之作銘曰<lb/>
祖師無心心外無學有來叩者雲湧泉落問何從來<lb/>
<pb n="KR4d0082_SBCK_005-7a"/>
𥘉無所從若有從處來則有窮𥘉住南華衆集須水<lb/>
水性融㑹豈有無理引鍚指石寒泉自列衆渴得飮<lb/>
如我說法云何至今有溢有祜泉無溢枯盖其人乎<lb/>
辯來四年泉水洋洋烹煑濯漑飮及牛羊手不病汲<lb/>
肩不病負匏勺瓦盂莫知其故我不求水水則詐我<lb/>
訊于祖師其亦可哉<lb/>
　　代李樵卧帳頌一首<lb/>
　子瞻在黄日以卧帳遺李樵以頌問曰問李儼老<lb/>
　何心居此愛護鐡牛障䦨佛子樵不能荅紹聖二<lb/>
　年九月訪予髙安戯代荅之<lb/>
<pb n="KR4d0082_SBCK_005-7b"/>
鐡牛正卧佛子正渴奪我與爾是天人業爲我害爾<lb/>
是地獄業安卧此間我爾休歇茲大寳帳爲降魔設<lb/>
　　夢齋頌一首<lb/>
　曇秀上人逰行無定予兄子瞻作夢齋二字名其<lb/>
　所至居室爲作頌曰<lb/>
法身充滿虞處皆一㓜身虛妄所至非實我觀世人<lb/>
生非實中以寐爲正以寐爲夣忽寐所遇執窹所遭<lb/>
積執成堅如丘山髙若見法身窹寐皆非知其皆非<lb/>
窹寐無非遨遊四方齋則不遷南北東西法身本然<lb/>
　　抱一頌一首<lb/>
<pb n="KR4d0082_SBCK_005-8a"/>
　道士朱元經舊居光州彭城曹九章演甫少年過<lb/>
　光元經謁之演甫曰聞君未嘗求人今求我何故<lb/>
　元經曰君後自當知之後若干年演甫知光州復<lb/>
　見元經元經知黃白術演甫毎問之元經不答曰<lb/>
　有抱一法君不問我問此何用演甫在光而元經<lb/>
　蛻去演甫爲治後事此元經昔見演甫之意也崇<lb/>
　寧甲申歲予閑居潁川演甫之子煥爲我道此因<lb/>
　釆道書中語作抱一頌此非獨道家事乃瞿曇正<lb/>
　法也<lb/>
眞人告我晝夜念一行一坐一眠一食一子若念一<lb/>
<pb n="KR4d0082_SBCK_005-8b"/>
一亦念子子不念一一則去子子若得一萬事皆畢<lb/>
飢而念一一與子糧渴而念一一與子漿寒而念一<lb/>
一與子裳病而念一一與子方鬬而念一一與子兵<lb/>
念一之至至於忘一忘一之至與一爲一與一爲一<lb/>
人火不然入水不溺是謂念一<lb/>
欒城後集卷第五<lb/>
</p>
<p>
</p>
  </div>
</body>
</text>
</TEI>
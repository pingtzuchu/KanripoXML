<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_046-1a"/>
欒城集卷第四十六<lb/>
　御史中丞論時事劄子六首<lb/>
　　論邊防軍政斷案宜令三省樞宻院同進呈劄<lb/>
　　　子<lb/>
臣竊見大理寺審刑院舊制文臣吏民斷罪公案並<lb/>
歸中書武臣軍員軍人並歸宻院而中書宻院又各<lb/>
分房逐房斷例輕重各不相知所斷既下中外但知<lb/>
奉行無敢擬議反元豐五年先帝改定官制知此積<lb/>
弊遂指揮凡斷獄公案並自大理寺刑部申尚書省<lb/>
上中書取㫖自是斷獄輕重比例始得歸一天下稱<lb/>
<pb n="KR4d0082_SBCK_046-1b"/>
明焉自元豐七年十月八日奉聖㫖應縁保甲事元<lb/>
係樞宻院指揮取勘及保甲司乞特㫁公案令大理<lb/>
寺定斷刑部勘當申院元祐四年六月十八日又奉<lb/>
聖㫖禁軍公案内流罪以下情法不相當而無例擬<lb/>
斷合降特㫖者令刑部申樞宻院取㫖今年七月十<lb/>
三日又奉聖㫖應係樞宻院降指揮下所屬體量根<lb/>
究取勘者候奏案到令樞宻院取㫖十月四日又奉<lb/>
聖㫖應官員犯罪公案事干邊防軍政並令刑部定<lb/>
斷申樞蜜院取㫖二十九日又奉聖㫖應官員犯罪<lb/>
公案事干邊防軍政文臣令刑部定㫁申尚書省武<lb/>
<pb n="KR4d0082_SBCK_046-2a"/>
臣申樞宻院<hi>臣</hi>竊詳前件五項條貫不唯斷獄不歸<lb/>
一處其間必有罪同斷異令四方疑惑失先帝元豐<lb/>
五年改法本意兼事干邊防軍政文<hi>臣</hi>歸尚書省則<lb/>
雖樞密院本職必有所不知武<hi>臣</hi>歸樞宻院則自節<lb/>
度使充經略安撫有所廢黜雖三省亦有不得知者<lb/>
事之不便莫大於此臣今欲乞依先帝改法之舊應<lb/>
斷罪公案並歸三省其事干邊防軍政者令樞密院<lb/>
同進呈取㫖而巳如此則㫁獄輕重事體歸一而兵<lb/>
政大臣各得其職方得穩便取進止<lb/>
　　論禁官酒劄子<lb/>
<pb n="KR4d0082_SBCK_046-2b"/>
<hi>臣</hi>竊見有司近以在京酒户虧失元額改定宗室外<lb/>
城之家賣酒禁約大率從重謹案嘉祐舊法親事官<lb/>
等賣酒四瓶以上並從違制斷遣刺配五百里外牢<lb/>
成其餘以次定罪皇親臨時取㫖仍許人告提兩瓶<lb/>
以上賞錢十貫止及熙寧法每賣一斗杖八十一斗<lb/>
加一等罪止杖一百許人告捕一斗賞錢十貫至百<lb/>
貫止及元祐四年所定刑賞與熙寧同而有告無捕<lb/>
及今年十一月六日十二月十八日敕刑從嘉祐而<lb/>
賞從熙寧既兼用兩重及並行告捕仍許入沽販之<lb/>
家而取㫖之法兼及本位尊長是之此法一行人情<lb/>
<pb n="KR4d0082_SBCK_046-3a"/>
驚擾<hi>臣</hi>竊惟有司所以立此法者止為酒户虧額而<lb/>
巳酒户虧額但户部財利一事耳今既兼取前後重<lb/>
法施於沽販小人足矣臣訪聞宗室之間頗有踈逺<lb/>
外住之人以窘乏之故或賣酒自給今既詳人人其<lb/>
家捕捉小人無知以捕酒為名恣行凌辱何所不至<lb/>
兼逐位尊長爵齒並崇多連宗字而卑幼犯酒不免<lb/>
取㫖若取㫖而不行則雖取何益若遂有行遣竊恐<lb/>
聖意必不欲如此故臣愚見以為當去尊長取㫖之<lb/>
法仍不許捕捉之人入皇親宅院如此施行頗為酌<lb/>
中伏乞特降指揮速行改定取進止<lb/>
<pb n="KR4d0082_SBCK_046-3b"/>
　　　貼黄<hi>臣</hi>所言事干宗室欲乞聖意裁定如可<lb/>
　　　施行更不出<hi>臣</hi>此章只作聖㫖批降三省<lb/>
　　論冬温無氷劄子<lb/>
<hi>臣</hi>伏見前年冬温不雪聖心焦勞請禱備至而天意<lb/>
不順宿麥不蕃去冬此灾復甚而加以無氷二年之<lb/>
間天氣如一若政非事過差上干隂陽理不至此謹<lb/>
案常燠之罰載於周書而無氷之灾書於春秋聖人<lb/>
之言必不徒設<hi>臣</hi>謹推原經意而驗以時事惟陛下<lb/>
擇之葢洪範庶證哲則時燠豫則常燠謀則時寒急<lb/>
則常寒哲之為言明也豫之為言舒也故漢如釋之<lb/>
<pb n="KR4d0082_SBCK_046-4a"/>
田上徳不明暗昧蔽惑不能知善惡無功者受賞有<lb/>
罪者不殺百官廢禮失在舒緩盛夏日長暑以養物<lb/>
政既弛緩故其罰常燠周失之舒秦央之急故周亡<lb/>
無寒歲而秦滅無燠年今連年冬温無氷可謂常燠<lb/>
矣刑政弛廢善惡不分可謂舒緩矣臣非敢妄詆時<lb/>
政以惑聖聴請為陛下具數其實然事在歲月之前<lb/>
者臣不能盡言請言其近者几有罪不誅者七無功<lb/>
受賞者四陸佃為禮部侍郎所部有訟而其兄子宇<lb/>
乃與訟者酒食交通獄既具而有司當宇無罪此有<lb/>
罪而不誅者一也石麟之為開封府推官與訴訟者<lb/>
<pb n="KR4d0082_SBCK_046-4b"/>
私相徃來傳達言語獄上而罷更為郎官此有罪而<lb/>
不誅者二也李偉建言乞回奪大河朝廷信之為起<lb/>
夫役費用不貲今黄河北流如故漲水既退東流淤<lb/>
填遂成道路<hi>臣</hi>屢乞正偉欺罔誤國之罪不䝉采納<lb/>
任偉如故此有罪而不誅者三也開封府推官王詔<lb/>
故入徒罪雖該徳音法當衝替而詔仍得守郡至今<lb/>
經營差遣遷延不去此有罪而不誅者四也知祥符<lb/>
張亞之為官户理索積年租課至勘决不當償債之<lb/>
人沽賣欠人田産及欠人見被枷錮而田主毆擊至<lb/>
死身死之後監督其家不為少止本臺按發其罪而<lb/>
<pb n="KR4d0082_SBCK_046-5a"/>
朝廷除亞之真州欲令以去官免罪此有罪而不誅<lb/>
者五也孫述知長垣縣决殺訴災無罪之人臺官以<lb/>
言然後罷任雖行推勘而縱其抵欺指望恩赦此有<lb/>
罪而不誅者六也秀州倚郭嘉興縣人訴災州縣昏<lb/>
虐不時受理臨以鞭扑使民相驚自相蹈藉死者四<lb/>
十餘人雖加按治而知州章衡反得美職擢守大郡<lb/>
此有罪而不誅者亡也近日差除户部尚書以下十<lb/>
餘人其間人材粗允公議者不過二三人其它多老<lb/>
病之餘及執政所厚善耳<hi>臣</hi>與僚佐共議以為不可<lb/>
勝言是以置而不論獨取其尤不可者杜常王子韶<lb/>
<pb n="KR4d0082_SBCK_046-5b"/>
二人論之然皆不䝉施行夫杜常在熈寧間謟事吕<lb/>
惠鄕兄弟注解惠卿所撰手實文字分配五常比之<lb/>
經典及其所至謬妄取笑四方其在都司希合時忱<lb/>
任永壽等㫖意施之政事前後屢爲臺官所劾兼其<lb/>
人物凡猥學術荒謬而寘之太常禮樂之地命下之<lb/>
日士人無不掩口竊笑此無功受賞者一也王子韶<lb/>
昔在三司條例司謟事王安石創立青苗助役之法<lb/>
臣時與之共事實所親見及吕公著爲御史中丞舉<lb/>
爲臺官公著以言新政罷去而子韶隱忍不言先帝<lb/>
覺其姦妄親批聖語指其罪狀自是以來士人不復<lb/>
<pb n="KR4d0082_SBCK_046-6a"/>
比數但以善事權要子弟故前後多得美官今又擢<lb/>
之祕書指日循例當得待從公議所惜實在於此此<lb/>
無功而受賞者二也張淳資才凡下從第二任知縣<lb/>
擢為開封司録曽未數月厭其繁劇求為寺監丞即<lb/>
得將作又不數月令權開封推官意欲因權即真迆<lb/>
邐遷上此無功而受賞者三也丁恂罷少府簿經年<lb/>
不得差遣一為韓維女壻即時擢為將作監丞此無<lb/>
功而受賞者四也其因縁親舊馳騖請謁特從常調<lb/>
與之堂除以至除目猥多待闕久逺孤寒失望中外<lb/>
嗟怨者尚不可勝數凡上件事皆刑政不修紀綱敗<lb/>
<pb n="KR4d0082_SBCK_046-6b"/>
壊之實也大率近歲所為類多如此譬如天時有春<lb/>
夏而無秋冬方物雖得生育而不堅成天之應人頗<lb/>
以類至宜指揮大臣令巳行者即加改正未行者無<lb/>
踵前失勉强修飭以荅天變臣伏見去年歲在庚午<lb/>
世俗所傳本非善歲徙以二聖至仁無私德及上下<lb/>
故此凶歲化為有年然事有過差猶不免常燠無氷<lb/>
之異由此觀之天地雖逺得失之應無一可欺若更<lb/>
能恐懼修省戒飭在位相勉為善則太平之功庶幾<lb/>
可致也<hi>臣</hi>備位執法實欲使陛下比隆堯舜無缺可<lb/>
指無災可救是以區區獻言不覺煩多死罪死罪取<lb/>
<pb n="KR4d0082_SBCK_046-7a"/>
進止<lb/>
　　論顧河夫不便劄子<lb/>
<hi>臣</hi>竊見祖宗舊制河上夫役止有差法元無雇法始<lb/>
自曹村之役夫功至重逺及京東西淮南等路道路<lb/>
既逺不可使民間一一親行故許民納錢以充雇直<lb/>
事出非常即非久法令自元祐三年朝廷始變差夫<lb/>
舊制為雇夫新條因曹村非常之例為諸路永久之<lb/>
法既巳失之矣而都水使者吳安持等因縁朝㫖造<lb/>
成弊政令五百里以上不滿七百里每夫日納錢一<lb/>
百五十文省七百里至一千里以上每夫日納錢三<lb/>
<pb n="KR4d0082_SBCK_046-7b"/>
百文省團頭倍之甲頭火長之類増三分之一仍限<lb/>
一月過限倍納是歲京東一路差夫一萬六千餘人<lb/>
為錢二十五萬六千餘貫由此民間見錢幾至一空<lb/>
差人般運累歲不絶推之佗路槩可見矣近因京東<lb/>
轉運使范鍔得替回論其不便安持等方畧變法罷<lb/>
團頭火長倍出夫錢工部知罰錢之苦又乞限至六<lb/>
月以前雖苛虐比舊稍减然訪之公議終不為穩便<lb/>
何者朝廷本欲寛省民力故許出錢雇夫若其錢足<lb/>
以充雇則朝廷復將何求今河上顧夫日破二百而<lb/>
已<hi>文者則河上日支二百已為過厚昨来京城顧夫每人日支一百二十</hi>雖欲稍増數<lb/>
<pb n="KR4d0082_SBCK_046-8a"/>
目為移用陪備等費亦不當過有裒斂以傷民財也<lb/>
故衆議皆謂七百里以下與七百里以上人户若係<lb/>
差夫則一人效一人之力耳今乃利其逺近有費用<lb/>
多寡之殊遂令逺者多出五十以為寛剰此豈朝廷<lb/>
䘏民之意哉兼一夫出二百五十亦巳自過多如臣<lb/>
愚見若於每天日支二百文外量出三十以備雜費<lb/>
則據上件京東所差夫數止約合出一十一萬貫省<lb/>
比本監所定五分之一耳昔王安石為免役之法只<lb/>
縁多取寛剰致令民間空匱怨讟並作二聖臨御為<lb/>
之改法今創痍猶未復也安持本安石之黨昔日主<lb/>
<pb n="KR4d0082_SBCK_046-8b"/>
行市易多出官本散與無根之人虛樁息錢以冐不<lb/>
次之賞雖略行追奪而尋復任使葢從來習為聚斂<lb/>
之政至今不改是以顧夫之法名為愛民而隂實剥<lb/>
下臣欲乞聖慈特降指揮應民間出顧夫錢不論逺<lb/>
近一例只出二百三十文省所貴易為出備不至艱<lb/>
苦兼臣聞自來諸路計口率錢百姓如遭兵火若用<lb/>
之河防之上一無枉費於理尚可也今取之良民之<lb/>
家而付之河埽使<hi>臣</hi>壕寨之手費一稱十出沒不可<lb/>
復知民獨何負而為此哉且今河埽梢樁之類納時<lb/>
數目不足及私行盗竊比之佗司官物最不齊整及<lb/>
<pb n="KR4d0082_SBCK_046-9a"/>
其覺知欠少或託以火燭或因河流向著一經巻歸<lb/>
大破數日雖有官司無由稽考今以免夫錢村之類<lb/>
亦如此矣兼訪聞河上人夫亦自難得名為和雇實<lb/>
多抑配<hi>臣</hi>今仍乞令河北轉運提刑司同共相度如<lb/>
何措置関防所支顧夫錢以免欺盗之弊及乞體量<lb/>
所顧人夫有無抑配具結罪保明聞奏然後朝廷裁<lb/>
酌從長施行取進止<lb/>
　　　貼黄今歲修河夫人數不少且以逺近各半<lb/>
　　　約之仍據見行法逺者每人一日多出五十<lb/>
　　　文省則其錢數亦必甚多若䝉聖恩便令裁<lb/>
<pb n="KR4d0082_SBCK_046-9b"/>
　　　减則民間受賜不少乞指揮速賜施行<lb/>
　　論西邊商量地界劄子<lb/>
<hi>臣</hi>聞善爲國者貴義而不尚功敦信而不求利非不<lb/>
欲功利也以爲棄義與信雖一快於目前而歲月之<lb/>
後其害將有不可勝言者矣昔晋文公圍原命三日<lb/>
之粮原不降命去之諜出曰原將降矣軍吏曰請待<lb/>
之公曰信國之寳也民之所庇也得原失信何以庇<lb/>
民所亡滋多退一舎而原降晉荀吳圍鼓鼓人哉請<lb/>
以城叛吳弗許左右曰師徒不勤而可以獲城何故<lb/>
非爲呉曰吾聞諸州向好惡不愆民知所適事無不<lb/>
<pb n="KR4d0082_SBCK_046-10a"/>
濟或以吾城叛吾所甚惡也人以城來吾獨何好焉<lb/>
使鼓人殺叛人而繕守備三月鼓人請降使其民見<lb/>
曰猶有食色姑修而城軍吏曰獲城而弗取勤民而<lb/>
頓兵何以事君吳曰吾以事君也獲一邑而教民怠<lb/>
將焉用邑鼓人告食竭力盡而後取之克鼓而反不<lb/>
戮一人以世俗之言此二人者可謂踈於事情而怠<lb/>
於功利矣然要其終文公以覇天下荀吳以强晉國<lb/>
則信義之效見於久逺如此<hi>臣</hi>竊觀朝廷之所以御<lb/>
西夏者可謂異矣方元祐三年夏人既受冊命不㫖<lb/>
入謝再以大兵蹂踐涇原大臣畏之明年遣使請以<lb/>
<pb n="KR4d0082_SBCK_046-10b"/>
所許四寨易蘭州塞門朝廷雖不許而大臣務行姑<lb/>
息不俟之請而以歲賜等事許之一歲所賜凡二十<lb/>
萬夏人仰之以為命雖以一歲之入易蘭州塞門可<lb/>
也而奈何與之葢自失歲賜以來朝廷蕩然無復可<lb/>
以要結夏人者然此既徃之事<hi>臣</hi>不復追咎矣頃者<lb/>
夏人既得歲賜始議地界朝㫖許以見今州城堡寨<lb/>
依綏徳城例以二十里為界十里外量置堡鋪其餘<lb/>
十里為兩不耕地約束既定大臣中悔又欲堡寨相<lb/>
照取直議猶未定而熙河將佐范育种誼欲於見今<lb/>
城堡之外更占質孤勝如二堡大臣僥倖拓土之功<lb/>
<pb n="KR4d0082_SBCK_046-11a"/>
不以育等為非從而助之尋為夏人所破所殺兵民<lb/>
皆不敢以實聞繼修城門再被焚毁其事至今未定<lb/>
然夏人廹於内患不敢堅抗朝命許以照直為界其<lb/>
言猶未絶口而大臣又悔欲於堡鋪之外對晋十里<lb/>
通前共計三十里此命既出有識之士以為失信太<lb/>
甚非中原之體若使邊<hi>臣</hi>稍知義理必不忍自出反<lb/>
覆之言以彰不信幸而夏人終以患内未解不欲違<lb/>
拒黽俛見從十里之地得之不足為强失之不足為<lb/>
弱雖小人以為得計而君子謂之失䇿何者要約未<lb/>
定今歲巳添屯重兵前後十將有餘十將之衆凡五<lb/>
<pb n="KR4d0082_SBCK_046-11b"/>
萬人使五萬人西食貴粟其費巳不貲而夏人順否<lb/>
又未可必雖復暫順要之久逺不信朝廷為患何所<lb/>
不至然此亦既徃之事臣復何言哉臣之所憂但恐<lb/>
大臣狃於小利睥睨夏國便利田地貪求不巳訪聞<lb/>
近遣穆衍與邊臣計議既欲敢質孤勝如一帶良田<lb/>
凡數十里又欲取秦鳯路隴諾城與熙河路<hi>西定</hi>城照<lb/>
直地僅一百里規畫極大聞者驚愕若此謀復作夏<lb/>
人不堪其忿竊出作過我曲彼直何以禦之且先朝<lb/>
用兵所得四寨朝廷猶務息民棄而不惜况於其餘<lb/>
何足計較在兵法有之曰有其有者安貪人有者殘<lb/>
<pb n="KR4d0082_SBCK_046-12a"/>
又曰利大土地貨寶者謂之貪兵兵貪者破今之所<lb/>
為正犯此禁<hi>臣</hi>竊恠大臣皆一時儒者而皆棄所學<lb/>
貪求茍得為國生事一至於此外人皆言前後計畫<lb/>
皆出种誼誼本小人安知大慮而舉朝廷以從之乎<lb/>
要之不出數年此患必見患至而後言言雖易信而<lb/>
巳無及矣伏乞陛下以社稷生民為念斷之於心止<lb/>
其妄作則天下幸甚取進止<lb/>
　　　貼黄添屯數目臣見陜西轉運使李南公言<lb/>
<hi>屯十將处此貼黄在添</hi>自元祐以來朝廷不起邊事凡<lb/>
　　　自前邊<hi>臣</hi>欺罔殺略熟户計級受賞虜掠財<lb/>
<pb n="KR4d0082_SBCK_046-12b"/>
　　　物私自潤入及邊民幸於擾攘買賤賣貴如<lb/>
　　　此等事皆不得爲故上下鼓唱願有邊寡凡<lb/>
　　　此皆姦人自作身計非國之利也今勝如質<lb/>
　　　孤等處良田實西邊第一等膏腴豈我獨知<lb/>
　　　以爲利而夏人不知耶彼知愛之則不免於<lb/>
　　　爭爭一起則兵革不息此正墮邊臣之姦計<lb/>
　　　而大臣不察過矣<hi>臣</hi>訪聞夏國柄臣梁乙逋<lb/>
　　　者内者簒國之心然其爲人狡而多筭寛而<lb/>
　　　得衆方欲内安酋豪外結朝廷竢内外無患<lb/>
　　　然後徐簒取之所以朝廷近日商量地界<lb/>
<pb n="KR4d0082_SBCK_046-13a"/>
　　　雖前後要求反覆而乙逋一一聴從葢見議<lb/>
　　　地界止於二三十里之問於彼國不深繫利<lb/>
　　　害故也今朝廷若見其易與因而别有大叚<lb/>
　　　求索使彼不能堪忍或至忿爭兵難一交必<lb/>
　　　非朝廷所願至此而後反欲求知則所䘮多<lb/>
　　　矣<lb/>
　　論黄河東流劄子<lb/>
<hi>臣</hi>聞大河行流自來東西移徙皆有常理葢河水重<lb/>
濁所至輒淤淤填既髙必就下而決以徃曾驗之皆<lb/>
東行至太山之麓則決而西西行至西山之麓則決<lb/>
<pb n="KR4d0082_SBCK_046-13b"/>
而東向者天禧之中河至太山決而西行於今僅八<lb/>
十年矣自是以來避髙就下至今屢決始決天臺次<lb/>
決龍門次決王楚次決横隴次決商胡及元豐之中<lb/>
決於大呉每其始決朝廷多議閉塞令復行故道故<lb/>
道旣髙復行不乆輒又衝決要之水性潤下導之下<lb/>
流河乃得安是以大吳之決雖先帝天錫智勇喜立<lb/>
事功而導之使行不敢復塞兹實至當之舉也惟是<lb/>
時民力凋弊堤防未完北流汗漫失於陂障由是元<lb/>
祐之初大臣過聽始開孫村之議欲導河使東之復<lb/>
故道此議一起都水官吏僥倖回河之功河上使臣<lb/>
<pb n="KR4d0082_SBCK_046-14a"/>
壕塞利在差遣請受相與唱和爭請回河自是公私<lb/>
困竭河北京東西之民為之不聊生矣伏惟太皇太<lb/>
后陛下皇帝陛下仁民愛物恭儉節用如恐傷人今<lb/>
河本無事而生事之人公然欺罔坐使公私俱弊臣<lb/>
實深痛之謹采河朔民言效之左右惟陛下裁察夫<lb/>
河自天禧西行及其決於大吳其去西山不逺惟有<lb/>
此地未經淤填比之佗䖏地形最下故河水自擇其<lb/>
䖏決而北流直至瀛莫之郊地勢北髙河遂東折入<lb/>
海其為順便殆天意也惟北京之南孫村在其東岸<lb/>
東接故道其間數十里地頗汚下毎歲夏秋漲水多<lb/>
<pb n="KR4d0082_SBCK_046-14b"/>
自此溢出昔之治河者以爲北京宫闕所在兵民夥<lb/>
煩而孫村近在南城之外若使漲水從此流入故道<lb/>
則都城生聚皆有魚鼈之憂故於河之東岸孫村之<lb/>
南開清豐口以洩漲水流入故道於河之西岸開闞<lb/>
村等三河門亦以洩漲水行無人之地迆邐流至舘<lb/>
陶復合入大河昨來朝廷如一依昔人措置則北京<lb/>
每歲夏秋漲水自可無虞城南堤防所費並可省罷<lb/>
自北京以北至瀛莫以南地廹西山漸有岡阜河水<lb/>
至此自不能爲害惟有深州當河流之衝所宜經畫<lb/>
今若徒武强縣聞近東舊河道<hi>畫圖具見</hi>引河稍東則深<lb/>
<pb n="KR4d0082_SBCK_046-15a"/>
州之危必自紓解然後完治山公一帶北堤極令髙<lb/>
厚則河流赴海可無大患失今自建孫村回河之議<lb/>
先閉塞閔村等三河門又於梁村築東西馬頭及鋸<lb/>
牙侵入河身幾半迫脅大河强之使東既河身噎塞<lb/>
則上流陽武靈平等處去秋並告危急漲水至北京<lb/>
之南東西兩岸無所分减又為馬頭鋸牙所迫併入<lb/>
孫村直上北京薟横堤面北京告急嘗稱若雨不止<lb/>
風不定本京必定踈虞其得平安葢出天幸由此横<lb/>
堤順水堤皆作木岸所費不貲然終亦不可全恃兼<lb/>
梁村東馬頭下崖至水面髙七尺水深二丈以上若<lb/>
<pb n="KR4d0082_SBCK_046-15b"/>
欲開掘馬頭已東回奪河身湏及三丈乃可訪聞入<lb/>
地一丈泥水不可復開雖復傾國應副力亦不及君<lb/>
欲略行開掘令漲水衝刷成河則二年以來巳試不<lb/>
效况故道一帶堤内直髙一丈上下而堤外直髙二<lb/>
丈有餘架水行空最為危事謹按自來河決必先因<lb/>
下流淤髙上流不快然後乃決然則大吳之決巳縁<lb/>
故道淤髙今乃欲回河使行於此理必不可且見今<lb/>
北流深䖏水行地中實得水性捨此不用而欲引入<lb/>
故道使水行空中雖三尺童子皆知其妄而建議之<lb/>
臣恣行欺罔居之不疑今雖變回河之名為分水之<lb/>
<pb n="KR4d0082_SBCK_046-16a"/>
議㨿都水奏請本謂回河與减水事體不同所有巳<lb/>
修進馬頭三百餘步乞從修河同隨宜措置馬頭既<lb/>
在大河之中横欄水勢汎漲之時理須斟酌可存可<lb/>
折一面施行朝廷雖許其所請然本司収買馬頭物<lb/>
料至今不絶又與本路監司同奏乞隨宜開導口地<lb/>
一帶河槽務令深闊弁修葺緊急堤岸釃為二渠臣<lb/>
觀其指意雖名為减水其實暗作回河之計也且自<lb/>
置修河司以來使過朝廷應副見錢四十九萬餘貫<lb/>
其佗公私所費猶不在此數今歲春夫共得一十萬<lb/>
人而北流止得三萬東流獨占七萬葢自來河北只<lb/>
<pb n="KR4d0082_SBCK_046-16b"/>
管一河東西兩岸而巳今為分水之故添為兩河東<lb/>
西四岸内北流横添四十五埽使臣三十四員河清<lb/>
兵三千六百餘人物料七百一十六萬三千餘束其<lb/>
為耗蠧何可勝言葢都水官吏專欲成就决不可行<lb/>
之故道而疵病巳行之北流其欲成就故道則孫村<lb/>
開河馬頭等役當罷而不罷其欲疵病北流則深州<lb/>
武强等患當講而不講<hi>急以顯北流可廢而東流當建議分水之人利在深州危</hi>
<hi>莫其扵此開其為不忠</hi>北京靈平陽武諸䖏危急實由分水所<lb/>
致則諱而不言深瀛恩冀去歲無害實由北流堤防<lb/>
稍立之功則指為分水之效其為罔上衆所憤歎臣<lb/>
<pb n="KR4d0082_SBCK_046-17a"/>
職在風憲疾之久矣近因訪問習知河事之人頗得<lb/>
其實采畫成圖隨事籖貼指棠可見今隨劄子上進<lb/>
<hi>臣</hi>雖未嘗閱視形勢然而朝廷大臣亦未嘗按行其<lb/>
地不可便以都水官吏為信也欲乞聖慈特選骨鯁<lb/>
<hi>臣</hi>僚及左右親信徃河北計會逐䖏安撫轉運提刑<lb/>
州縣及北外監丞司官同共踏行詳其圖録開述利<lb/>
害保明聞奏如臣所言不妄即乞罷分水指揮廢東<lb/>
流一行官吏役兵拆去馬頭鋸牙依上件所陳施行<lb/>
今年春夫仍並撥付北流開河築堤役使所貴河朔<lb/>
及鄰路兵民早獲休息國家財賦不至枉費有豐足<lb/>
<pb n="KR4d0082_SBCK_046-17b"/>
之漸則天下幸甚天下幸甚取進止<lb/>
　　　貼黄今河上夫役不過二月半下手如䝉聖<lb/>
　　　意允<hi>臣</hi>所請伏乞火急差官前去定奪所貴<lb/>
　　　未役之前早見可否不誤興役<lb/>
欒城集巻第四十六<lb/>
<pb n="KR4d0082_SBCK_046-18a"/>
</p>
<p>
</p>
  </div>
</body>
</text>
</TEI>
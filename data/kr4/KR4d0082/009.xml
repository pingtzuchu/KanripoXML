<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_009-1a"/>
欒城集卷第九<lb/>
　　詩七十首<lb/>
　　　春日耕者<lb/>
陽氣先從土脉知老農夜起飼牛飢雨深一尺春耕<lb/>
利日出三竿曉餉遲婦子同來相嫵媚烏鳶飛下巧<lb/>
追隨紛紜政令曾何補要取終年風雨時<lb/>
　　　自祏城還府馬上<lb/>
春色無人見茲行偶衆先桞黄新過雨麥緑稍鋪田<lb/>
河潤兼氷散禽聲向日圓城池高受霧濉渙暖生煙<lb/>
送客情初惡還家意稍便旋聞夫事起已過佛燈然<lb/>
<pb n="KR4d0082_SBCK_009-1b"/>
簿領何時畢塵埃空自憐南湖漸可到早治木蘭船<lb/>
　　　次韻子瞻人日獵城西<lb/>
將賢士氣振令肅軍聲悄晨登戯馬臺一試胡騕䮍<lb/>
城空巷無人里社轉相曉吾公庻無疾但恐園囿小<lb/>
荆榛一焚蕩雉兔皆驚矯翩翩白馬將手把青絲挑<lb/>
少小事邉徼斬刈輕荼蓼殿前賜鞍勒珂月明皎皎<lb/>
自言得所事强暴無不了廟筭本詩書下策禁焚燎<lb/>
當令百錬剛甘就一指繞低回未嘗試坐被世人少<lb/>
秋霜一朝下凌厲見鷙鳥爲君整驕惰重立穰苴表<lb/>
　　　送鮮于子駿還朝兼簡范景仁<lb/>
<pb n="KR4d0082_SBCK_009-2a"/>
蜀中耆舊今無幾相逢握手堪流涕遊勌潦倒不還<lb/>
家舊俗陵遲真委地錢荒粟帛賤如土榷峻茶鹽不<lb/>
成市詩書鄉校變古法節行故人安近利欲歸長恐<lb/>
歸不得歸去相歡定誰是低徊有似羊觸藩眷欒僅<lb/>
同雞擇米中山先生昔所愛南都攝尹私相喜窮冬<lb/>
夜長一事無燈火相從夜深睡讀書萬卷老不廢感<lb/>
㝢百篇深有意俗吏惟知畏簡書窮途豈意逢君子<lb/>
春風歸騎忽西顧平日高談應且止朝騎疋馬事朝<lb/>
謁莫就一床尋夢寐猶有城西范蜀公買地城東種<lb/>
桃李花絮飛揚酒滿壺談笑從容詩百紙紅塵暗天<lb/>
<pb n="KR4d0082_SBCK_009-2b"/>
獨不知白首相㸔兩無愧古人避世今馬門何必柴<lb/>
車返田里<lb/>
　　　次韻秦觀見寄<lb/>
東家有賢人西家苦相忽幽蘭委氷霜掩靄特未發<lb/>
春風吹芳蕤爛熳安可沒東南信多士人物世不闕<lb/>
考槃溪山間自獻耻干謁誰憐幽閑女艷色比南越<lb/>
垂耳困鹽車捐金空買骨讀書謝世事閉門動論月<lb/>
予生亦羈旅處世常卒卒誰令釣竿手强復此持笏<lb/>
惟餘七尺軀空洞中無物時䝉好事過解榻聊一拂<lb/>
野情樂江海夣想扁舟几隐居便醉睡世路多顛蹶<lb/>
<pb n="KR4d0082_SBCK_009-3a"/>
榮華一朝事毁舉百年歇相勸沐咸池陽阿晞汝髪<lb/>
　　　次韻道潜見寄<lb/>
蕭蕭華髮映衰容慙愧高僧歎不逢遊宦終身空處<lb/>
處塵埃何日退重重已甘憔悴羣雞鶴猶勝劬勞旱<lb/>
嵗龍回首不堪膏火熱試求甘露洒青松<lb/>
　　　次韻王鞏元日<lb/>
庭鵲營巢初一枝餘寒未便裌羅衣春風娜娜還吹<lb/>
霰嵗事駸駸已發機上國遨遊誰信老中年情味秪<lb/>
思歸和詩應覺添新懶過盡長空鴈北飛<lb/>
　　　送將官歐育之徐州<lb/>
<pb n="KR4d0082_SBCK_009-3b"/>
輕衫駿馬走春風未識彭城氣象雄青山只在白門<lb/>
外明月盡屬黄樓中五斗濁醪消永日一雙鳴鏑戯<lb/>
晴空歸來笑殺幕府客閉户㸔書滳滳窮<lb/>
　　　次韻答王鞏<lb/>
君家當盛時畫㦸擁朱户中書十八年清明日方午<lb/>
形容畫雲閣功業載盟府中庭三槐在遺迹百世睹<lb/>
子孫盡豪俊豈類世寒寠胡爲久邅厄黽俛受侵侮<lb/>
徃來兩都簡奔走未安土願言解纓紱歸去事農圃<lb/>
嘉禾根未㧞且忍俟甘雨拂衣走東臯此說吾不取<lb/>
聊復放襟懐清談對僧塵躬耕未可言知田顧乃父<lb/>
<pb n="KR4d0082_SBCK_009-4a"/>
　　　次韻子瞻過淮見寄兼簡孫奕職方三首<lb/>
出處平生共江淮恨不來宦遊良誤我老病賦懐哉<lb/>
徇物終今世量書盡幾堆歸耕少憂患惟有仰春雷<lb/>
<hi>利者為雷鳴田蜀中謂田無水</hi>
龜山昔同到松竹故依然紅印封鹹豉黄<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>分井泉<lb/>
青天攜杖處晚日落㠶偏無限相思意新詩句句傳<lb/>
　　　又<lb/>
行役饒新喜臨川逢故人相㸔對泉石憐我在埃塵<lb/>
㑹合終多故分張類有神南遊得如願夣想霅溪春<lb/>
　　　次韻王鞏留别<lb/>
<pb n="KR4d0082_SBCK_009-4b"/>
決策歸田豈世情網羅從此脱餘生請君速治雞黍<lb/>
具待我同爲沮溺耕秋社相從醵錢飲日高時作叩<lb/>
門聲茅廬但恐非君處籍籍朝中望已傾<lb/>
　　　次韻答孔武仲<lb/>
白髮青衫不記年相逢一笑蹔欣然誦詩亹亹鋸木<lb/>
屑展卷駸駸下水舡未肯尺㝷分枉直自然鑿枘有<lb/>
方圓閑官更似楊州學猶得昏昏晝日眠<lb/>
　　　送傳宏著作歸覲待觀城闕<lb/>
膠西前軰鄭康成千載遺風及後生舊學詩書儒術<lb/>
富兼通法律吏能精還家綵服頻爲夀得邑河堧喜<lb/>
<pb n="KR4d0082_SBCK_009-5a"/>
有兵民事近來多迫促弦歌聊試武城聲<hi>氏章句律有鄭</hi>
　　　連雨不出寄張恕<lb/>
麥熟蠶繅熱似烝雨傾三尺未爲滛洗清溝澮蚊䖟<lb/>
静沒盡滿蓮沼沚深遺秉滿田驚朽腐移牀避漏畏<lb/>
侵尋高閑秪有張公子卧聽蕭蕭打葉音<lb/>
　　　和子瞻自徐移湖將過宋都途中見寄五首<lb/>
東武厭塵土彭門富溪山從兄百日晋退食同躋攀<lb/>
輕㠶過百歩船底驚雷翻肩輿上南麓眼界涵川原<lb/>
愛此忽忘歸願見且三年我去已怱怱兄來亦崩奔<lb/>
永懐置酒地遶國多雲煙<lb/>
<pb n="KR4d0082_SBCK_009-5b"/>
我昔去彭城明日河流至不見五斗泥但見二竿水<lb/>
驚風鬰飊怒跳沫高睥睨㶑灧三月餘浮沉一朝事<lb/>
分將食魚龞何暇顧隣里悲傷念遺黎指顧出完壘<lb/>
繚揲對連山黄樓麗清泗功成始逾嵗脱去如一屣<lb/>
空使西楚氓欲語先垂涕<lb/>
千金築黄樓落成費百金誰言史君侈聊慰楚人心<lb/>
高秋吐明月白壁懸青岑晃蕩河漢高恍恨窓户深<lb/>
邀我三日飲不去如籠禽史君今吳越雖徃將誰㝷<lb/>
　　　　又<lb/>
欲買爾家田歸種三頃稻因營山前宅遂作泗濵老<lb/>
<pb n="KR4d0082_SBCK_009-6a"/>
竒窮少成事飽煖未應早願輸橐中裝田家近無報<lb/>
平生百不遂今又一笑倒它年數畆宮懸知迫枯槁<lb/>
　　　又<lb/>
梁園久蕪沒何以奉君遊故城已耕稼臺觀皆荒丘<lb/>
池塘塵漠漠鴈鶩空遲晋俗衰賔容盡不見枚與鄒<lb/>
輕舟舎我南吳越多清流<lb/>
　　　次韻劉貢父登黄樓懐子瞻二首<lb/>
青山開四面白水遶三禺野闊時聞籟人閑舊㨿梧<lb/>
畫船晋上客遺迹問田夫事少日常飲才踈世未須<lb/>
決河初荐至勝事偶相俱燕子卑無取滕王遠可橅<lb/>
<pb n="KR4d0082_SBCK_009-6b"/>
飛濤隐睥睨落日麗浮圖同舎新持節専城敢遽呼<lb/>
未迎行部駕巳放下淮艫試問豋消暑如何楚與吳<lb/>
<hi>消暑樓吳㒷有</hi>
　　　再和<lb/>
藹藹才名世駸駸日轉禺一時同接浙平昔共棲梧<lb/>
欖轡具壯士擁旄良丈夫塵埃脱緇綬水石慰霜須<lb/>
勝地來相失清樽未暇俱射餘空見帖鑄罷秪觀橅<lb/>
貴訃何當決徂年貴早圖檻中終爲食鞲上耻聞呼<lb/>
顧我千羊毳平生一鈞艫㣲官不須滿也復試遊吳<lb/>
　　　陪杜充張恕鴻慶宮避暑<lb/>
<pb n="KR4d0082_SBCK_009-7a"/>
至後雨如㵼晴來熱更多簿書霑汗垢巖石思藤蘿<lb/>
頼有祠宮静時容俗客過老郎無不可公子亦能和<lb/>
道勝還相接禪迷屢見訶清涼生絶念煩暑散沉疴<lb/>
古木便張幄鳴禽巧當歌桃香呈絳頬瓜熟褁青羅<lb/>
飯細經脣滑茶新到腹薖劇談時自笑飽食更無它<lb/>
適意未應厭後遊真若何官居鄰曲沼田畎助清波<lb/>
晚照明踈桞㣲風響衆荷輕舟尚可載小雨試漁蓑<lb/>
　　　宋城宰韓秉文惠日鑄茶<lb/>
君家日鑄山前住冬後茶芽麥粒麄磨轉春雷飛白<lb/>
雪甌傾錫水散凝酥谿山去眼塵生面簿領埋頭汗<lb/>
<pb n="KR4d0082_SBCK_009-7b"/>
匝膚一啜更能分幕府定應知我俗人無<lb/>
　　　次前韻<lb/>
龍鸞僅比閩團釅鹽酪應嫌北俗麄採愧吳僧身似<lb/>
腊㸃須越女手如舌酥根遺味輕浮齒腋下清風稍<lb/>
襲膚七盌未容留客試瓶中數問有餘無<lb/>
　　　答孔武仲<lb/>
飛霜委中林不廢長松緑驚風振川野未省勁草伏<lb/>
我貧客去盡君來常不速愧君贈桃李永願報瓊玉<lb/>
我性本山林苦學筆空秃驊騮塞康莊病足顧難逐<lb/>
錦文衒華藻弊褐非所續家有五車書恨不十年讀<lb/>
<pb n="KR4d0082_SBCK_009-8a"/>
濟南昔相遇我齒三十六談諧傾蓋間還徃白首熟<lb/>
從君飲濁酒過我飯脱粟西湖多菼薍白晝下鴻鵠<lb/>
城西野人居柴門擁脩竹後車載鴟夷下馬㵼醽醁<lb/>
醉眠卧荒草空洞笑便腹踈狂一如此豈望世收録<lb/>
别來今幾何歸期已屢卜西南有簿田茅舎清溪曲<lb/>
耕耘三男子伏臈當自足君能遠相㝷布衣巾一幅<lb/>
　　　送吳思道道人歸吳興二絶<lb/>
一去吳興十五年東歸父老幾人存惠山唯有錢夫<lb/>
子一寸間田曉日暾<lb/>
遨遊海上冀逢人宴坐山中長閉門去住只今誰定<lb/>
<pb n="KR4d0082_SBCK_009-8b"/>
是相逢一笑各無言<lb/>
　　　次韻答陳之方秘丞<lb/>
南山李將軍疋馬獨行獵田中射虎豹後騎不容躡<lb/>
丈夫貴自遂老大饒驚懾飄摇天地間自視如一葉<lb/>
故人多東南願作扁舟渉忽䝉長篇贈幸此傾蓋接<lb/>
時世尚新竒詩書存舊業南風吹清汴西去無停楫<lb/>
恨不留君談一使衆坐厭新詩苦清壯欲和再三怯<lb/>
東君多名卿投刺日盈笈一言茍合意富貴出旬浹<lb/>
行㸔文石階高談曵長衱辱贈但茫然知君念疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>
　　　登南城有感示文務光王遹秀才<lb/>
<pb n="KR4d0082_SBCK_009-9a"/>
幽憂隨秋至秋去憂未已南城試登望百草枯且死<lb/>
落葉投人懐驚鴻四面起所思不可見欲徃將安至<lb/>
斯人定誰識顧有二三子清風皎氷玉滄浪自湔洗<lb/>
竊脂未嘗榖南箕儻㣲似網羅一張設投足遂無寄<lb/>
田深狡兔肥霜降鱸魚美造形悼前失式㣲慙徃士<lb/>
憧憧畆丘道嵗晚嗟未止西山有茅屋鉏耰本吾事<lb/>
　　　張公生日<hi>初致仕是嵗己未</hi>
少年談王霸英氣干斗牛中年事軒冕徇世仍多憂<lb/>
晚嵗探至道眷眷懐林丘今年乞身歸始與夙昔酬<lb/>
高秋過生日真氣兹一周觀心比孤月視世皆浮漚<lb/>
<pb n="KR4d0082_SBCK_009-9b"/>
表裏一螎明萬物不能留顧謂憧憧人斯樂頗曽不<lb/>
嗟我本俗士從公十年遊謬聞出世語俛作籠中囚<lb/>
俯仰迫憂患欲去安自由問公昔年樂孰與今日優<lb/>
山中許道士非復長史儔腹中生梨棗結實從今秋<lb/>
　　　次韻答張耒<lb/>
客舟逝將西日夜西北風維舟罷行役坐令鬢如蓬<lb/>
偶從二三子歩上百尺臺雲煙遍原隰敞怳令人哀<lb/>
山中難乆居浮沉在城郭欲學楊子雲避世天禄閤<lb/>
浮木寄流水行止非所期何須自爲計水當爲我移<lb/>
外物不可必惟此方寸心心中有樂事手付瑟與琴<lb/>
<pb n="KR4d0082_SBCK_009-10a"/>
夜吟感秋詩惜此芳物零幽人亦多思起坐再三聽<lb/>
白駒在空林鉼罄有耻罍盡我一杯酒愁思如雲頽<lb/>
　　　次王適送張耒赴夀安尉二首<lb/>
緑髪驚秋半欲黄官居無處覔林塘浮生已是塵勞<lb/>
侶病眼猶便錦繡章羞見故人梁苑廢夣㝷歸路蜀<lb/>
山長憐君顧我情依舊竹性蕭踈未受霜<lb/>
魏紅深淺配姚黄洛水家家自作塘遊客賈生多感<lb/>
槩閑官白傳足篇章山分少石雲煙老宮廢連昌草<lb/>
木長路出嵩高應少駐孱顔新過一番霜<lb/>
　　　次韻張耒見寄<lb/>
<pb n="KR4d0082_SBCK_009-10b"/>
相逢十年驚我老雙鬢蕭蕭似秋草壺漿未洗兩脚<lb/>
泥南轅已向淮陽道我家初無負郭田茅廬半破蜀<lb/>
江邉生計長隨五斗米飄摇不定風中煙茹𬞞飯糗<lb/>
不願餘茫茫海内無安居此身長似伏轅馬何日還<lb/>
爲縱壑魚憐君與我同一手㣲官骯髒差牛後請㸔<lb/>
挿版趨府門何以曲肱眠甕牖中流千金買一壺櫝<lb/>
中美玉不須沽洛陽榷酒味如水百錢一角空滿盂<lb/>
縣前女几翠欲滴吏稀人少無晨集到官惟有懶相<lb/>
冝卧㸔南山春雨濕<lb/>
　　　次韻王適兄弟送文務光還陳<lb/>
<pb n="KR4d0082_SBCK_009-11a"/>
三君皆親非復客執手河梁我心惻倚門耿耿夜不<lb/>
眠挽袖匆匆有難色君歸使我勞䰟夣落葉鳴堦自<lb/>
相擁君家西歸在新歲此行未遠心先恐故山萬里<lb/>
知何許我欲因君亦歸去清江髣髴釣魚船脩竹平<lb/>
生讀書處青衫白髮我當歸咀噍式㣲慙古詩少年<lb/>
勿作老人調被服榮名慰所思<lb/>
　　　次韻張芻諫議燕集<lb/>
淮陽卧閤生清風梁園坐嘯囹圄空不知何術解髖<lb/>
髀但覺羈客忘樊籠樽罍灑落談笑地塵埃脱去文<lb/>
書藂清心漸欲無一事少年空記揮千鐘近傳移鎮<lb/>
<pb n="KR4d0082_SBCK_009-11b"/>
股肱郡復恐入覲明光宮人生聚散不可料一杯相<lb/>
屬時方冬浮陽似欲作飛霰想見觀闕瓊花中孝王<lb/>
㑹集猶可繼莫嫌作賦無枚翁<hi>余嘗從之遊矣聖民昔知陳州</hi>
　　　臘雪五首<lb/>
長恐冬無雪今朝忽暗空細聲聞<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>逺勢望濛濛<lb/>
濕潤猶兼雨傾斜半雜風豐豋觧多事歡喜助三農<lb/>
　　　又<lb/>
驕陽不能久宻雪自相催急霰初鳴瓦飛花旋集臺<lb/>
着人消瘴疫覆麥長根荄欲試樽中物門前問客來<lb/>
　　　又<lb/>
<pb n="KR4d0082_SBCK_009-12a"/>
久有㱕耕意西山百畆田雪來殊不惡酒熱目相便<lb/>
一被簪裳褁長遭羅網牽飛霙迫殘臘愁思渡今年<lb/>
　　　又<lb/>
憂愁不可緩風雪故相撩試問五斗米能勝一束樵<lb/>
耕耘終亦飽哺啜定誰邀寒暑不須避傾危且自遥<lb/>
　　　又<lb/>
雪霜何與我憂思自傷神忠信亦何罪才名空誤身<lb/>
㱕來聊且止老去莫逄嗔樽酒他年事相㸔醉此晨<lb/>
　　　次韻王適雪晴復雪二首<lb/>
驕陽得一雪踰尺應更好晨興視䆫隙驚見晴霞杲<lb/>
<pb n="KR4d0082_SBCK_009-12b"/>
九衢無停迹狼藉須一掃空餘浩然氣凛凛接清昊<lb/>
餘寒薄虛室一靜觧羣燥晨炊晚未供客饋慙草草<lb/>
試脱身上衣行問酒家保孤吟擊槁木大笑稱有道<lb/>
人生但如此富樂何用禱所思獨未見耿耿屬懐抱<lb/>
　　　又<lb/>
同雲自成幄飛雪來無根一爲清風卷坐見東方暾<lb/>
重隂偶復合飛霰滿南軒油然青春意已見出土萱<lb/>
老病一不堪惟恃濁酒温開户理松菊掃蕩無遺痕<lb/>
卷舒朝夕間誰識造化元乾坤本何施中有神怪奔<lb/>
萬物極毫末顛倒何足掀老農但知種荷鉏理南園<lb/>
<pb n="KR4d0082_SBCK_009-13a"/>
　　　送呂由庚推官得替還洛中二首<lb/>
君家相國舊元勲凛凛中丞繼後塵談笑二年同幕<lb/>
府風流一倍愈它人南都去後少佳客西洛㱕來多<lb/>
老臣我亦宦遊無乆意他年松竹許相鄰<lb/>
洛水晋人一向乾雪泥溢路十分寒送行我豈無樽<lb/>
酒多難君知乆鮮歡回首秪應憐老病凌風爭㸔試<lb/>
輕翰到家定見嵩陽老問我衰遲未觧官<hi>提㪯嵩山司馬君实</hi>
<hi>宮崇福</hi>
　　　四十一嵗嵗莫日歌<lb/>
小兒不知老人意賀我明年四十二人生三十百事<lb/>
<pb n="KR4d0082_SBCK_009-13b"/>
衰四十已過良可知少年讀書不曉事坐談王霸了<lb/>
不疑脂車秣馬試長道一日百里先自期不知中途<lb/>
有䧟穽山高日莫多棘茨長裾大袖足鉤挽却行欲<lb/>
返䈥力疲蝮蛇尚前猛虎後脱身且免充朝飢歸來<lb/>
掩卷淚如雨平生讀書空自誤山中故人一長笑布<lb/>
衣脱粟何所苦古人知非不嫌晚朝來聞道行當返<lb/>
四十一嵗不可言四十二嵗聊自還<lb/>
　　　次韻子瞻繫御史獄賦獄中榆槐竹栢<lb/>
秋風一何厲吹盡山中緑可憐凌雲條化爲樵夫束<lb/>
凛然造物意豈復私一木置身有得地不問直與曲<lb/>
<pb n="KR4d0082_SBCK_009-14a"/>
青松未必貴枯榆還自足紛然落葉下蕭條愧華屋<lb/>
<hi>榆</hi>
盛衰日相尋循環何曽歇攀條擥柔荑回首驚脱葉<lb/>
緑槐隂最厚零落今存莢千林一枯槁平地三尺雪<lb/>
草木何足道盈虛視新月㣲陽起泉下生意未應絶<lb/>
<hi>槐</hi>
故園今何有猶有百竿竹春雷起新萌不放牛羊觸<lb/>
雖無朱欄擁不見紅塵辱清風時一過交戞響鳴玉<lb/>
淵明避紛亂歸嗅東籬菊嗟我獨何爲棄此北窓緑<lb/>
<hi>竹</hi>
<pb n="KR4d0082_SBCK_009-14b"/>
曲如山下藤脆若溪上葦春風一張王秋霜死則已<lb/>
胡爲南澗中辛勤種栢子上枝撓雲霓下根絞石齒<lb/>
伐之爲梁棟嵗月良晚矣白首閲時人君㸔柱下史<lb/>
<hi>栢</hi>
　　　次韻子瞻贈張憨子<lb/>
得罪南來正坐言道人閉口意深全天遊本自有真<lb/>
樂羿彀誰知定不賢構火暾暾初吐日飛流衮衮旋<lb/>
成川此心此去如灰冷肯更逢人問復然<lb/>
　　　過龜山<lb/>
再渉長淮水驚呼十四年龜山老僧在相見一茫然<lb/>
<pb n="KR4d0082_SBCK_009-15a"/>
僧老不自知我老私自憐驅馳定何獲少壯空已捐<lb/>
掉頭不見答笑指岸下船人生何足云陵谷自變遷<lb/>
當年此山下莫測千仞淵淵中械神物自昔堯禹傳<lb/>
㠶檣避石壁風雨隨香煙爾來放冬汴冷沙漲成田<lb/>
褰裳六月渡中流一帶牽俯首見砂礫羣魚捕魴鱣<lb/>
父老但驚歎此理未易原何況七尺軀不爲物所旋<lb/>
衆形要同盡獨有無生全百年爭奪中擾擾誰相賢<lb/>
　　　放閘二首<lb/>
畫舫連檣住清流汎閘平忽㸔銀漢落仍聴夏雷驚<lb/>
正拖遲廻久開頭取次輕滯晋初一快奔駛忽如傾<lb/>
<pb n="KR4d0082_SBCK_009-15b"/>
不識風濤恐聊同枕席行行逢賤魚稻飽食慰平生<lb/>
　　　又<lb/>
閘空非有礙水靜爲誰興開閉偶然異喧豗自不勝<lb/>
淵停初鏡浄勢轉忽雲崩脱隘尚容與投深益沸騰<lb/>
玉山紛破碎陣馬急侵陵挾版千鈞重浮舟萬斛升<lb/>
岸摇將落木魚困或投罾洶湧曾誰止蕭條遠欲凝<lb/>
力争知必折少待亦何能一發臨流笑㣲言早服膺<lb/>
　　　次韻王適細魚<lb/>
羣魚一何㣲僅比毛髪大嬉遊極草草鬚鬛自箇箇<lb/>
造物賦群形偶然如一唾吞舟雖云巨其樂不相過<lb/>
<pb n="KR4d0082_SBCK_009-16a"/>
若言無性靈還知避船柂<lb/>
　　　高郵别秦觀三首<lb/>
濛濛春雨濕䢴溝蓬底安眠晝擁裘知有故人家在<lb/>
此速將詩卷洗閑愁<lb/>
筆端大字鴉棲壁袖裏清詩句琢氷送我扁舟六十<lb/>
里不嫌罪垢汙交朋<lb/>
高安此去風濤惡猶有廬山得縱遊便欲攜君觧船<lb/>
去念君無罪去何求<lb/>
　　　召伯埭上斗野亭<lb/>
細雨添春色㣲風浄牐流徂年半今世生計一扁舟<lb/>
<pb n="KR4d0082_SBCK_009-16b"/>
飲食隨魚蟹封疆八斗牛江波方在眼轉覺此生浮<lb/>
　　　次韻鮮于子駿遊九曲池<lb/>
天高山近海春盡草生池禾黍多新恨川原自昔時<lb/>
花存故苑麗樵出舊城隳莫望瓜州渡曽經駐佛貍<lb/>
　　楊州五詠<lb/>
　　　九曲池<lb/>
嵇老清彈怨廣陵隋家水調繼哀音可憐九曲遺聲<lb/>
盡惟有一池春水深鳯闕蕭條荒草外龍舟想像緑<lb/>
楊隂都人似有興亡恨每到殘春一度尋<lb/>
　　　平山堂<hi>叔所建歐陽永</hi>
<pb n="KR4d0082_SBCK_009-17a"/>
堂上平㸔江上山晴光千里對憑欄海門僅可一二<lb/>
數雲夣猶吞八九寛簷外小棠隂蔽芾壁間遺墨涕<lb/>
汍瀾人亡坐使風流盡遺構仍須子細觀<lb/>
　　　蜀井<hi>明寺在大</hi>
信脚東遊十二年甘泉香稻憶歸田行逢蜀井恍如<lb/>
夣試煑山茶意自便短綆不收容盥濯紅泥逺置亦<lb/>
清鮮早知鄉味勝爲客遊宦何須更着鞭<lb/>
　　　摘星亭<hi>舊址迷樓</hi>
闕角孤高特地迷迷藏渾忘日東西江流入海情無<lb/>
限莫雨連山醉似泥夣裏興亡應未覺後來愁思獨<lb/>
<pb n="KR4d0082_SBCK_009-17b"/>
難齊只堪晋作遊觀地㸔遍峯巒處處低<lb/>
　　　僧伽塔<lb/>
山頭孤塔閟真人云是僧伽第二身處處金錢追晚<lb/>
供家家蠶麥保新春欲求世外無心地一掃胸中累<lb/>
刼塵方丈近聞延老宿清朝晋客語逡巡<lb/>
　　　題杜介供奉熙熙堂<lb/>
門前籍籍草生徑堂上熙熙氣吐春遮眼圖書聊度<lb/>
日放情絲竹最關身年來頻脱烏皮几客去時乾漉<lb/>
酒巾卜築城中移榜就休心便作廣陵人<lb/>
　　　遊金山寄楊州鮮于子駿從事邵光<lb/>
<pb n="KR4d0082_SBCK_009-18a"/>
楊州望金山隱隱大如幞朅來長江上孤高二千尺<lb/>
僧居厭山小面面貼蒼石虗樓三百間正壓江潮白<lb/>
清風歛霽霧曉日曜金碧直侵魚龍居似得鬼神役<lb/>
我行有程度欲去空自惜風吹渡江水山僧午方食<lb/>
波瀾洗我心筍蕨飽我腹平生足遊衍壯觀此云極<lb/>
鐡甕本誰安海門復誰植東南遞隐見遥與此山匹<lb/>
茲遊幾不遂深愧幕府客歸時日已莫正直江月黑<lb/>
顧視天水并坐恐星斗濕使君何時罷登覧不可失<lb/>
　　　初至金陵<lb/>
山川過雨曉光浮初㸔江南第一州路繞匡盧更南<lb/>
<pb n="KR4d0082_SBCK_009-18b"/>
去懸知是處可忘憂<lb/>
欒城集卷第九<lb/>
<pb n="KR4d0082_SBCK_009-1a"/>
欒城第三集卷第九<lb/>
　　書傳燈錄後<lb/>
予乆習佛乗是知岀世第一妙理然終未了所從入<lb/>
路頃居淮西觀楞嚴經見如來諸大弟子多從六根<lb/>
入至返流全一六用不行混入性海雖凡未可以直<lb/>
造佛地心知此事數年於茲矣而道乆不進去年冬<lb/>
讀傳燈録究觀祖師悟入之理心有所契必手録之<lb/>
寘之坐隅盖自逹磨以來付法必有偈偈中每有下<lb/>
種開花之語至六祖得衣法南邁有明上坐者追至<lb/>
嶺上知衣不可取悔過求法祖誨之曰汝諦觀察不<lb/>
<pb n="KR4d0082_SBCK_009-1b"/>
思善不思惡正恁麽時阿那箇是明上坐本來面目<lb/>
明郞時大悟遍體流汗曰頃在黃梅隨衆實不省自<lb/>
巳本來面目今蒙措示入處如人飲水冷暖自知祖<lb/>
知明巳悟敎之善自護持而已及内侍薛簡問祖心<lb/>
要祖亦曰一切善惡都莫思量自然得入淸浄心體<lb/>
湛然常寂妙用恒沙簡亦豁然大悟予釋卷歎曰祖<lb/>
師入處儻在是耶旣見本來面目心能不忘護持不<lb/>
捨則謂下種也耶譬諸草木種子若置之虚空不投<lb/>
地中雖經百千歲何縁得生若種之地中潤之以雨<lb/>
露暵之以風日則開花結子數日可待六祖常謂大<lb/>
<pb n="KR4d0082_SBCK_009-2a"/>
衆汝等諸人自心是佛外無一物而能建立皆是本<lb/>
心生萬種法因教之以一相一行三昩曰若人於一<lb/>
切處不住相於彼相中不生憎愛亦無取捨不念利<lb/>
益成壞等事安閑恬静虚融澹泊此名一相三昧若<lb/>
於一切處行住坐卧純一直心不動道埸眞成净土<lb/>
此名一行三昩若人具二三昩如地有種含藏長養<lb/>
成就其實我今說法猶如時雨普潤大地汝等佛性<lb/>
譬諸種子遇茲沾洽悉得發生承吾㫖者法獲菩提<lb/>
依吾行者決證妙果一相一行三昩則治地法也予<lb/>
至此復歎曰祖師之言備矣而人自不知雖知未必<lb/>
<pb n="KR4d0082_SBCK_009-2b"/>
能行如予盖知而未能行者也昔李習之甞問戒定<lb/>
惠於藥山藥山曰公欲保任此事須於髙髙山頂坐<lb/>
深深海底行如閨閣中物捨不得便爲滲漉予欲書<lb/>
此言於紳庻㡬不忘也凡諸方妙語昔人有未喻者<lb/>
予輒爲釋之録之於左凡十二章大觀二年二月十<lb/>
三日書<lb/>
佛說法有一女人忽來問訊使於佛前入定文殊師<lb/>
利近前彈指出此女人定不得又托升𣑽天亦出不<lb/>
得佛曰假使百千文殊亦出此女人定不得下方有<lb/>
網明菩薩能出此定須臾網明便至問訊佛了去女<lb/>
<pb n="KR4d0082_SBCK_009-3a"/>
人前彈指一聲女人便從定而起潁濵老曰有心要<lb/>
出此女人定雖是文殊親托徃𣑽天也出不得無心<lb/>
要岀此女人定一彈指便了<lb/>
僧問老宿師子捉免亦全其力捉象亦全其力未審<lb/>
全箇什麽力老宿曰不欺之力潁濵老曰師子捉免<lb/>
時亦全用一箇師子力捉象時亦全用一箇師子力<lb/>
不爲兔小象大而有差别若有差别則物有大於象<lb/>
者師子捉不得矣菩薩斷取三千大千世界置右掌<lb/>
中如持針鋒舉一棗葉即此理也<lb/>
僧舉敎云文殊忽起佛見法見𬒳佛欇向二鐡圍山<lb/>
<pb n="KR4d0082_SBCK_009-3b"/>
五雲曰如今若有人起佛見法冕我與點兩椀茶且<lb/>
道賞伊罰伊同敎意不同教意潁濵老曰攝向鐡圍<lb/>
山令知起見知非與他茶喫令他識本來處與敎意<lb/>
異而不異保福僧到地藏地藏和尚問彼中佛法云<lb/>
何曰保福有時示衆道塞却你眼教你覷不見塞却<lb/>
你耳教你聽不聞坐却你意敎你分別不得地藏曰<lb/>
吾問你不塞你眼見箇什麽不塞你耳聞箇什麽不<lb/>
坐你意作麽生分别或人問此二尊宿意爲同爲不<lb/>
同潁濵老曰六根爲物所塞爲物所坐則不見自徃<lb/>
不聞自性不能分别自性若不爲物所塞不爲物所<lb/>
<pb n="KR4d0082_SBCK_009-4a"/>
坐則可以聞見自性分別自性矣老子曰視之不見<lb/>
名曰夷聽之不聞名曰希摶之不得名曰㣲是三者<lb/>
不可致詰故復混而爲一一則性也凡老子之言與<lb/>
佛同者類如此<lb/>
鄧隱峯在馬師會下一日推土車馬師屏脚路上坐<lb/>
峯曰請師収足馬曰巳展不収峯曰巳進不退推車<lb/>
直進碾損馬師脚馬歸法堂執斧子曰碾損老僧脚<lb/>
底出來峯出引頸於前馬師乃置斧子潁濵老白馬<lb/>
師展脚不収執斧而問二者皆以試驗隱峯臨機見<lb/>
觧土耳車進退於事𥘉無損益而直推不顧此隱峯<lb/>
<pb n="KR4d0082_SBCK_009-4b"/>
狂直之病也若執斧問之而縮頸畏避則十分凡夫<lb/>
無足取矣猶能引頸而竢則猶可取也故其終也不<lb/>
坐不立倒立而逝雖去來自在而狂病猶未痊也<lb/>
南泉欲遊莊舎土地神先報莊主莊主乃預爲備泉<lb/>
至問曰安知老僧來排辦如此莊主曰昨夜土地神<lb/>
相報泉曰王老師修行無力𬒳鬼神覷見有僧便問<lb/>
旣是善知識因何𬒳鬼神覷見泉曰土地前更下一<lb/>
分飯潁濵老曰昔大耳三藏自謂得它心通忠國師<lb/>
見而問之曰老僧心在何處大耳曰在西川㸔競渡<lb/>
忠再問心在何處大耳曰在天津橋㸔弄胡孫及三<lb/>
<pb n="KR4d0082_SBCK_009-5a"/>
問大耳良乆莫知去處忠叱之曰這野狐精它心通<lb/>
在什麽處仰山聞而釋之曰前兩度是渉境心故爲<lb/>
大耳所見後是自受用三昧放大耳不能見今南泉<lb/>
欲遊莊舎而土地知之亦見其渉境心耳本無足怪<lb/>
者南泉自謂修行無力亦姑云爾僧因其言而詰之<lb/>
非識理者也答之以土地前更下一分飯盖言前從<lb/>
皆渉境心耳<lb/>
仰山嘗謂第一坐曰不思善不思惡正恁麽時作麽<lb/>
生對曰正恁麽時是某甲放身命處仰山曰何不問<lb/>
老僧曰恁麽時不見有和尚仰山曰扶吾教不起或<lb/>
<pb n="KR4d0082_SBCK_009-5b"/>
曰不思善不思惡此六祖所謂本來面目而仰山少<lb/>
之何也潁濵老曰在周易有之無思也無爲也寂然<lb/>
不動感而遂通天下之故非天下之至神其孰能與<lb/>
於此無思無爲者其體也感而遂通天下之故者其<lb/>
用也得其體未得其用故仰山以爲未足耳長沙岑<lb/>
和尚嘗遺僧問同參會老曰和尚見南泉後如何會<lb/>
黙然僧曰未見南泉時如何會曰不可更别有也僧<lb/>
回以告岑有偈曰百尺竿頭坐底<hi>一云試險</hi>人雖然得入<lb/>
未爲真百尺竿頭須進歩十方世界是全身盖亦貴<lb/>
其用耳<lb/>
<pb n="KR4d0082_SBCK_009-6a"/>
香嚴閑師嘗謂衆曰如人在千尺懸崖口衘樹枝脚<lb/>
無所踏手無所攀忽有人問西來意若開口答卽䘮<lb/>
身失命若不答又違問者如何耶是衆無對頻濵老<lb/>
曰我若當此時便大開口答他西來意不管䘮身失<lb/>
命管别有道理也<lb/>
玄妙備頭陀謂衆曰諸方老宿盡道接物利主只好<lb/>
盲聾啞三種病人汝作麽生接拈法竪拂他且不見<lb/>
共他說話他且不聞口復啞若接不得佛法安在時<lb/>
雖有答者備皆不肯潁濵老曰三種病<hi>人若</hi>只用諸方<lb/>
拈搥竪拂說話等伎倆接他眞是奈何他不得如諸<lb/>
<pb n="KR4d0082_SBCK_009-6b"/>
佛菩薩修行功到虎狼虵蝎崖石草木無物透不得<lb/>
而况三種病人乎玄沙之意儻在是耳非一時老宿<lb/>
境界故未有能道者耳<lb/>
德謙禪師嘗到雙巖巖長老問金剛經云一切諸佛<lb/>
皆從此經出且道此經是何人說師曰說與不說且<lb/>
置和尚喚什麽作此經雙巖無對師曰一切聖賢皆<lb/>
以無爲法而有差別旣以無爲法爲極則人安有差<lb/>
别且如差別是過不是過若是一過切聖賢盡有過<lb/>
若不是過决定喚什麽做差别雙巖亦無語潁濵老<lb/>
曰佛本無經此經者此心也佛惟無心故萬法由之<lb/>
<pb n="KR4d0082_SBCK_009-7a"/>
而岀若猶有心一法且不能出而况萬法乎四果十<lb/>
地皆賢聖也其所得法各有淺深然皆非無心則不<lb/>
能得故曰一切聖賢皆以無爲法而有差别如扁之<lb/>
斵輪傴僂之承蜩皆非無心無以致其功其以無致<lb/>
功則與聖賢同而其功之大小則與賢聖異賢聖之<lb/>
有差别盖無可疑者也<hi>經所謂以無為法者謂以無而爲法耳非謂有无為之法</hi>
<hi>也然自六祖以來皆讀作无爲之法盖僧家拙於文義耳</hi>
杭州報恩院惠明禪師庵居人梅山有二禪客至師<lb/>
曰上坐離什麽處來曰都城師曰上坐離都城至此<lb/>
山則都城少上坐此山剰上坐剰則心外有法少則<lb/>
<pb n="KR4d0082_SBCK_009-7b"/>
心法不周說得道理即住不會卽去二客不能對又<lb/>
有朋彦上坐訪師師問一人發眞歸源十方虛空一<lb/>
時消隕今天台嶷然如何得消隕去朋彦亦無措潁<lb/>
濵老曰佛身充滿於法界普現一切羣生前此理也<lb/>
一人發真歸源十方虚空一時消隕亦理也二理無<lb/>
可疑者人能逹此理則去來之想盡山河之礙㓕真<lb/>
性朗然物莫能隔此所以爲充滿法異消隕虚空矣<lb/>
逹者聞而信之昩者疑之則天台嶷然在前未嘗㓕<lb/>
矣<lb/>
杭州永明寺道潜禪師嘗訪浄惠禪師㑹四衆士女<lb/>
<pb n="KR4d0082_SBCK_009-8a"/>
入院净惠曰律中隔壁聞釵釧聲即爲破戒見曙金<lb/>
銀合㳫朱紫駢闐是破戒不是破戒師曰好箇入路<lb/>
净惠稱善潁濵老曰隔壁聞釵釧聲而欲心動安得<lb/>
不謂破戒金銀合沓朱紫駢闐而心不起安得謂之<lb/>
破戒<lb/>
欒城第三集卷第九<lb/>
<pb n="KR4d0082_SBCK_009-8b"/>
<pb n="KR4d0082_SBCK_009-1a"/>
欒城後集卷第九<lb/>
　歴代論三<lb/>
　　荀彧第十九<lb/>
荀文若之於曹公則漢髙帝之子房也董昭建九鍚<lb/>
之議文若不欲曹公心不能平以致其死君子惜之<lb/>
或以爲文若先識之未究或以爲文若欲終致節於<lb/>
漢氏二者皆非文若之心也文若始從曹公於東郡<lb/>
致其筭略以摧㓕羣雄固以帝王之業許之矣豈其<lb/>
晩節復疑而不予哉方是時中原略定中外之望屬<lb/>
於曹公矣雖不加九鍚天下不歸曹氏而將安徃文<lb/>
<pb n="KR4d0082_SBCK_009-1b"/>
若之意以爲刼而取之則我有力争之嫌人懷不忍<lb/>
之志徐而埃之我則無嫌而人亦無憾要之必得而<lb/>
免爭奪之累此文若之本心也惜乎曹公志於速得<lb/>
不忍數年之項以致文若之死九錫雖至而禪代之<lb/>
事至子乃遂此則曹公之陋而非文若之過也<lb/>
　　賈詡上第二十<lb/>
曹公入荆州降劉琮欲順江東下以取孫氏賈詡言<lb/>
於公曰公昔破袁氏今収漢南威名遠聞兵勢盛矣<lb/>
若因舊楚之饒以饗吏士撫安百姓江東可以不勞<lb/>
衆而定也公不用其計以兵入呉境遂敗於赤壁夫<lb/>
<pb n="KR4d0082_SBCK_009-2a"/>
詡之所以說曹公則李左車之所以說淮隂侯使乘<lb/>
破趙之勢傳檄以下燕者也方是時孫氏之據江東<lb/>
巳三世矣國嶮而民附賢才爲用諸葛孔明以爲可<lb/>
與爲援而不可圖而曹公以劉琮待之欲一舉而下<lb/>
之難哉使公誠用詡言端坐荆州使辯士持尺書結<lb/>
好於吳吳知公無并吞之心雖未即降而其不以干<lb/>
戈相向者可必也方是時劉玄德方以窮客借兵於<lb/>
吳吳旣修好於公其勢必不助劉而玄德因可蹙矣<lb/>
惜乎謀之不善荆州旣不能守而孫劉皆奮孰謂曹<lb/>
公之智而不如淮隂侯哉其後公旣降張魯下漢中<lb/>
<pb n="KR4d0082_SBCK_009-2b"/>
劉曄勸公乘勝取蜀曰劉備人傑也有度而遲得蜀<lb/>
日淺蜀人未恃也今舉漢中蜀人震駭因其震而壓<lb/>
之無不克也若少緩之諸葛亮善治國而爲相關羽<lb/>
張飛勇冠三軍而爲將蜀人旣定馮嶮守要不可犯<lb/>
也公不從而反天下皆惜曄計之不用夫玄德之賢<lb/>
過於仲謀賈詡欲以文告懷仲謀而曄欲以虛聲下<lb/>
玄德其愚智蓋巳遠矣彼曹公不用瞱計豈非以詡<lb/>
言爲戒也哉春秋之際楚子重伐鄭晋欒武子救之<lb/>
遇於繞角楚師還晉師遂侵蔡楚人以申息之師救<lb/>
蔡晋羣帥皆欲戰智莊子范文子韓獻子謂武子曰<lb/>
<pb n="KR4d0082_SBCK_009-3a"/>
吾來救鄭楚師不戰吾遂至於此旣遷戮矣戮而不<lb/>
巳又怒楚帥戰必不克雖克不令若不能克爲辱巳<lb/>
甚不如還也遂全師而歸夫兵乆於外狃於一勝而<lb/>
輕與敵遇我怠彼奮敗常十九古之習於兵者蓋知<lb/>
之矣<lb/>
　　賈詡下第二十一<lb/>
用兵之難蓋有怵於外而動者矣力之所及而義不<lb/>
可君子不爲也義之所可而力不及君子不強也魏<lb/>
文帝始受漢禪欲用兵吳蜀以問賈詡詡曰吳蜀雖<lb/>
蕞爾小國依阻山水劉備有雄才諸葛亮善治國孫<lb/>
<pb n="KR4d0082_SBCK_009-3b"/>
權識虛實陸遜見兵勢據嶮守要汎舟江湖皆難卒<lb/>
謀也用兵之道先勝後戰量敵論將故舉無遺䇿臣<lb/>
竊料羣臣無權備對雖以天威臨之未見萬全之勢<lb/>
也帝不能用遂興陵江之役士卒多死是時帝始受<lb/>
禪欲以武功夸示四方貪得幸勝末暇慮兵敗勢屈<lb/>
之辱也魏多謀臣蓋必有知之者矣然皆莫取言謝<lb/>
能言之可謂不怵於外矣晉末符堅擁百萬之衆耻<lb/>
吳㑹之未服欲一舉下之而不欲晋之無釁謝安乘<lb/>
符堅之敗知中原之蕩析而不知江南之㣲弱勢必<lb/>
不能成大功故符堅至於失國而謝安至於䘮師二<lb/>
<pb n="KR4d0082_SBCK_009-4a"/>
人者皆耻不若怵於外之患也<lb/>
　　劉玄德第二十二<lb/>
事固有當作而不可作者智者論其公私權其輕重<lb/>
而可否可决也蜀先主之於關羽名雖君臣而義則<lb/>
父子也先主入蜀而羽攻曹仁張於荆州吳乗其敝<lb/>
羽以敗死先主欲爲羽報讎義不可巳也然呉蜀之<lb/>
於魏國小而兵弱本以季漢君臣之分締友相親與<lb/>
魏爲敵則報讎之義其公且重者在魏也釋魏而事<lb/>
羽之怨則爲失所先後矣先主文在白帝也吳之君<lb/>
臣懼而乞和若以讎魏之重俛而從之莪無不可也<lb/>
<pb n="KR4d0082_SBCK_009-4b"/>
先主念羽之厚拒而不許君臣之義則至矣至於奮<lb/>
不慮害兵敗而繼之以死忘兩國之大計而徇一夫<lb/>
之遺忿則未爲得矣諸葛孔明有言法孝直若在必<lb/>
能止君此行雖行亦必不至於敗然則孔明亦自以<lb/>
伐呉爲失計矣哉<lb/>
　　孫仲謀第二十三<lb/>
任人莫難於託國漢武帝因文景富庻之後虐用其<lb/>
民厚自奉養征伐四夷㡬䘮天下逮其晩歳託國於<lb/>
霍光光知用兵之害罷均輸榷酤與民休息而天下<lb/>
復安凢武帝之所以得稱賢君者惟用霍光故蜀也<lb/>
<pb n="KR4d0082_SBCK_009-5a"/>
先主知嗣子之暗弱舉國而付之諸葛孔明孔明又<lb/>
廢李嚴楊儀援蔣琬費禕而授之雖後主之不明而<lb/>
守國三十餘年君臣相安蜀人免於塗炭之患過於<lb/>
魏具逺甚呉大帝方其蜀任賢將抗衡中原曹公憚<lb/>
之及其老也賢臣死亡略盡喜諸葛恪之勁悍越衆<lb/>
而付以後事恪乗其用兵勞民之後繼起大役兵折<lb/>
於外旣歸而不能自克將復肆志於僚友恪旣以䘮<lb/>
其軀而孫氏因之三世絶統呉越之民䧟於炮烙之<lb/>
地國隨以亡彼以進取之資用進取之臣以徼一時<lb/>
之功可耳至於託六尺之孤寄千里之命而亦屬之<lb/>
<pb n="KR4d0082_SBCK_009-5b"/>
斯人其勢必至是哉<lb/>
　　晉宣帝第二十四<lb/>
世之說者曰司馬仲逹之於魏則曹孟德之於漢也<lb/>
是不然二人智勇權略則同而所處則異漢自董卓<lb/>
之後内潰外畔獻帝犇走困踣之不暇帝王之勢盡<lb/>
矣獨其名在耳曹公假其名號以服天下擁而植之<lb/>
許昌建都邑征畔逆皆曹公也雖使終身奉獻帝率<lb/>
天下而朝之天下不歸漢而歸魏者十室而九矣曹<lb/>
公誠能安而俟之使天命自至雖文王三分天下有<lb/>
其二以事紂何以加之惜其爲義不終使獻帝不安<lb/>
<pb n="KR4d0082_SBCK_009-6a"/>
於上義士憤怨於下雖荀文若猶不得其死此則曹<lb/>
公之過矣如司馬仲逹則不然明帝之末曹氏之業<lb/>
固矣雖明帝以滛虐失衆曹爽以驕縱得罪而顛覆<lb/>
之形未見天下未畔魏也仲逹因其隙而乗之拊其<lb/>
背而奪其成業事與曹公異矣漢武帝之老也託昭<lb/>
帝於霍光昭帝尚㓜燕王蓋主有簒取之心上官桀<lb/>
桑羊助之此其禍急於曹爽霍光內斃燕蓋外誅桀<lb/>
羊擁護昭帝訖無驕君之色及昭帝早䘮國空無主<lb/>
迎立昌邑昌邑不令又援立宣帝柄在其手者屢矣<lb/>
然退就臣位不以自疑中外悉其本心亦無一人有<lb/>
<pb n="KR4d0082_SBCK_009-6b"/>
異議者以仲逹疑光孰爲得之邪然光猶不足道蜀<lb/>
先主將亡召諸葛孔明而告之曰嗣子可輔輔之如<lb/>
其不才君可自取復語後主汝與丞相從事事之如<lb/>
父後主之暗弱孔明之賢智蜀人知之矣使孔明有<lb/>
異志一揺手而定矣然外平徼外蠻夷内廢李平廖<lb/>
立旁禦魏吳功成業定又付之蔣琬費禕奉一昏主<lb/>
三十餘年而無纎芥之隙此又霍光之所不能望也<lb/>
故人患不誠茍誠忠孝舜之於父母伊尹之於太甲<lb/>
終無間然者自仲逹之後人臣受六尺之寄因而取<lb/>
之者多矣皆以地勢迫切置而不取則身必爲國必<lb/>
<pb n="KR4d0082_SBCK_009-7a"/>
亂至自比騎虎不可復下此亦自欺而已哉<lb/>
　　晋武帝第二十五<lb/>
立嫡以長不以賢立子以貴不以長古今之正義也<lb/>
然堯廢丹朱用舜而天下安帝乙廢㣲子立紂而商<lb/>
以亡古之人蓋有不得已而行之者矣得巳而不巳<lb/>
不得巳而巳之二者皆亂也子非朱紂而廢天下之<lb/>
正義君子不忍也子如朱紂而守天下之正義君子<lb/>
不爲也漢髙帝始謂惠帝仁弱欲廢之而立如意旣<lb/>
而知人心<hi>在之</hi>太子也則寢廢立之議而用平勃平勃<lb/>
<hi>賢皆</hi>而權任均故惠帝雖没産禄雖横而援立文帝漢<lb/>
<pb n="KR4d0082_SBCK_009-7b"/>
室不病也武帝旣老知燕王旦廣陵王胥之不可用<lb/>
也廢之而立少子任霍光金日磾上官桀桑羊以後<lb/>
事當是時昭帝之賢否未可知而四人枉直相半也<lb/>
幸而昭帝明哲霍光忠良桀羊雖欲爲亂而不遂其<lb/>
後復廢昌邑立宣帝而朝廷晏然無事蓋人君不幸<lb/>
而立㓜主當如二帝屬任賢臣乃免於亂此必然之<lb/>
勢也魏明帝疾篤而無子棄逺宗子而立齊王始欲<lb/>
輔以曹宇曹宇而倖臣劉放孫賢不便宇肇之正勸<lb/>
帝易以司馬仲逹曹爽齊王旣非天下之望而爽又<lb/>
以庸才與仲逹姦雄爲對數年之間遂成簒弑之禍<lb/>
<pb n="KR4d0082_SBCK_009-8a"/>
晋武帝親見此敗矣惠帝之不肖羣臣舉知之而牽<lb/>
制不忍忌齊王攸之賢而恃愍懷之小惠以爲可以<lb/>
消未然之憂獨有一汝南王亮而不早用舉社稷齊<lb/>
重而付之楊駿至於一敗塗地無足怪也帝之出齊<lb/>
王也王渾言於帝曰攸之於晋有姬旦之親若預聞<lb/>
朝政則腹心不貳之臣也國家之事若用后妃外親<lb/>
則有吕氏王氏之虞付之同姓至親又有吳楚七國<lb/>
之慮事任輕重所在未有不爲害者也惟當後正道<lb/>
求忠良不可事事曲設疑防慮方來之患也若以智<lb/>
猜物雖親見疑至於䟽逺亦安能自保乎人懷危懼<lb/>
<pb n="KR4d0082_SBCK_009-8b"/>
非爲安之理此最國家之深患也渾之言天下之至<lb/>
言也帝不能用而用王佑之計使木子毋弟秦<hi>東王</hi>都<lb/>
督關中楚王瑋淮南王允並鎭守要害以強帝室然<lb/>
晉室之亂實成於八王吾嘗籌之如攸之親賢奪嫡<lb/>
之禍非其志也不幸至此天下所宗宗社之計猶有<lb/>
頼也如佑之計使子弟㩚兵以捍外患如梁孝王之<lb/>
禦呉楚尚可若變從中起而使人人握兵以救内難<lb/>
此與何進袁紹召丁原董卓以除宦官何異古人有<lb/>
言擇福莫若重擇禍莫若輕如武帝之擇禍福可謂<lb/>
不審矣<lb/>
<pb n="KR4d0082_SBCK_009-9a"/>
　　羊祜第二十六<lb/>
善爲國者必度其君可與共患難可與同安樂而後<lb/>
有爲故功成而無後憂晋厲公與楚共王爭鄭晉人<lb/>
知楚有可乘之隙欒武子爲政欲出兵擊之日不可<lb/>
以當吾世而失諸侯范文子不欲請釋楚以爲外懼<lb/>
武子不能用夫文子非茍自安者也厲公侈而多嬖<lb/>
寵諸大夫富而陵上國有大功則君臣不相安亂之<lb/>
所自生也旣謀之不從出而遇楚猶欲避楚而歸旣<lb/>
勝反國曰亂將作矣吾不可以俟使其祝宗祈死逾<lb/>
年而厲公殺三郤立胥童欒書殺胥童弑厲公文子<lb/>
<pb n="KR4d0082_SBCK_009-9b"/>
雖死而免於大難子孫與晋國相終始范蠡事越王<lb/>
句踐反自㑹稽撫人民厲甲兵七年而殺吳王夫差<lb/>
歸未及國知越王之難與同安樂也扁舟去之卒免<lb/>
文種之戮若二子者可謂有先見之明矣范文子至<lb/>
於自殺范蠡至於逃亡而不顧何則所全者大也晋<lb/>
武帝旣受魏禪中原富強羣臣用命吳孫皓以滛虐<lb/>
失衆有亡國之舋晉人習於長江之嶮以爲未可取<lb/>
也羊祜爲襄陽守知其不能乆陳可取之計武帝納<lb/>
之祜<hi>進又</hi>王濬杜預以成㓕呉之功後世皆稱其賢吾<lb/>
嘗論祐巧於䇿呉而拙於謀晉何以言之武帝之爲<lb/>
<pb n="KR4d0082_SBCK_009-10a"/>
人好善而不擇人茍安而無遠慮雖賢人滿朝而實<lb/>
充荀朂之流以爲腹心使吳尚在相持而不敢肆雖<lb/>
爲賢君可也吳亡之後荒於女色蔽於庸子踈賢臣<lb/>
近小人去武備崇藩國所以兆亡國之禍者不可勝<lb/>
數此則㓕吳之所從致也孟子曰入則無法家拂士<lb/>
出則無敵國外患者國常亡故人常生於憂患而死<lb/>
於安樂祜不慮此而銳於㓕吳其不若范文子逺矣<lb/>
或曰吳㓕而晉亂此天命非人事也而羊祜何罪焉<lb/>
吾應之曰爲國當論人事使祜不爲㓕呉之計孫皓<lb/>
窮凶而死呉更立君則長江未可越也呉計不亡則<lb/>
<pb n="KR4d0082_SBCK_009-10b"/>
晋之君臣厲精不懈是呉不㓕而晋不亂也不猶愈<lb/>
於呉㓕而晋亂乎祜之將死也武帝欲使卧護諸將<lb/>
祜曰㓕呉不須臣自行但平吳之後當勞聖慮耳推<lb/>
祜此言蓋亦憂在平吳矣憂在平呉而勇於㓕呉其<lb/>
不若范文子逺矣<lb/>
　　王衍第二十七<lb/>
聖人之所以御物者三道一也禮二也形三也易曰<lb/>
形而上者謂之道形而下者謂之器禮與形皆器也<lb/>
孔子生於周永内與門弟子言外與諸侯大夫言言<lb/>
及於道者蓋寡也非不能言謂道之不可以輕授人<lb/>
<pb n="KR4d0082_SBCK_009-11a"/>
也蓋嘗言之矣曰參乎吾道一以貫之夫道以無爲<lb/>
體而入於羣有在仁而非仁在義而非義在禮而非<lb/>
禮在智而非智惟其非形器也故目不可以視而見<lb/>
耳不可以聽而知惟君子得之於心以之御物應變<lb/>
無方而不失其正則所謂時中也小人不知而竊其<lb/>
名與物相遇輒捐理而徇欲則所謂無忌憚也故孔<lb/>
子不以道語人其所以語人者必以禮禮者器也而<lb/>
孔子必以教人非吝之也盖曰君子上逹小人下逹<lb/>
君子由禮以逹其道而小人由禮以逹其噐由禮以<lb/>
逹道則自得而不眩由禮以逹噐則有守<hi>不而</hi>狂此孔<lb/>
<pb n="KR4d0082_SBCK_009-11b"/>
子之所以寡言道而言禮也若其下者視之以禮而<lb/>
不格然後待之以刑辟三者具而聖人之所以御物<lb/>
者盡矣三代以逺漢之儒者雖不聞道而猶能守禮<lb/>
故在朝廷則危言在卿黨則危行皆不失其正至魏<lb/>
武始號法術而天下貴名刑魏文始慕通遠而天下<lb/>
賤守節相乘不巳而虛無放蕩之論盈於朝野何晏<lb/>
鄧颺導其源阮藉父子漲其流而王衍兄弟卒以亂<lb/>
天下要其終皆以濟邪佞成滛欲惡理法之成其姦<lb/>
也故蔑弃禮法而以道自命天下之小人便之君臣<lb/>
奢縱於上男女淫泆於下風俗大壞至於中原爲墟<lb/>
<pb n="KR4d0082_SBCK_009-12a"/>
而不悟王導謝安江東之賢臣也王導無禮於成帝<lb/>
而不知懼謝安作樂於䘮期而不受教則廢禮慕道<lb/>
之俗然矣東晉以來天下學者分亦爲南北南方簡<lb/>
約得其精華北方深蕪窮其㧞葉至唐始以義䟽通<lb/>
南北之異雖未聞聖人之大道而形器之說備矣上<lb/>
自郊廟朝廷之儀下至冠昏䘮祭之法何所不取於<lb/>
此然以其不言道也故學者小之於是捨之而求道<lb/>
冥冥而不可得也則至於禮樂度數之間字書形聲<lb/>
之際無不指以爲道之極然反而察其所以施於世<lb/>
者內則纔䛕以求進外則聚歛以求售廢端良聚茍<lb/>
<pb n="KR4d0082_SBCK_009-12b"/>
合杜忠言之門闢邪說之路而皆以詩書文飾其僞<lb/>
要之與王衍無異嗚呼世無孔孟使揚墨塞路而莫<lb/>
之闢吾則罪人爾矣<lb/>
欒城後集卷第九<lb/>
</p>
<p>
</p>
  </div>
</body>
</text>
</TEI>
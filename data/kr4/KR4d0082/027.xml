<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_027-1a"/>
欒城集卷第二十七<lb/>
　　西掖告詞六十一首<lb/>
　　　林希集賢殿修撰知蘇州<lb/>
勑具官林希朕歴選多士以僃左右侍從之臣股胘<lb/>
之良槩出於此爾以文學政事有聞于時擢從右史<lb/>
試以書命而行已不靖遽致人言朕不忍棄才尚寵<lb/>
以書殿徃涖呉俗思慎厥終可<lb/>
　　　楊傑知潤州<lb/>
勑具官某京口江浙之㑹而楊楚方飢仰食隣境朕<lb/>
思得良吏通其有無以濟民病爾以冬官屬績用有<lb/>
<pb n="KR4d0082_SBCK_027-1b"/>
聞而欲自詭以治民朕不汝違其究乃心以底成效<lb/>
可<lb/>
　　　陳安期屯田郎中<lb/>
勅具官某爾以能選積勞于工正升之文昌以勸勤<lb/>
吏矧司空之屬農部為上爾其益敬厥事以稱朕意<lb/>
可<lb/>
　　　蔡立知鄂州<lb/>
勅具官某武昌握引江漢勢居上流古為重地非練<lb/>
逹政事不以畀之以爾久於治民為論者所稱朕將<lb/>
觀爾于事惟寛而勿弛明而勿苛則予汝嘉可<lb/>
<pb n="KR4d0082_SBCK_027-2a"/>
　　　盛南仲知衡州<lb/>
勅具官某朕進退天下士大夫不惟其才惟其行蓋<lb/>
未有不能正身而能正人者也爾以世族之後甞為<lb/>
部使者矣而不閑于家厥聲達焉法不可置徃即南<lb/>
服尚克循省可<lb/>
　　　許中正致仕覃恩改朝議大夫<lb/>
勅具官某朕嗣服之初推恩海宇矧惟耆老之士蚤<lb/>
隆止足之風豈無寵嘉以慰鄉黨可<lb/>
　　　虞肇知鼎州<lb/>
勅具官某武陵依重湖之深嶮㩀五溪之走集民夷<lb/>
<pb n="KR4d0082_SBCK_027-2b"/>
雜居剽輕易擾惟守以安靖可以言治爾昔以才舉<lb/>
為御史屬官久於牧民冝在此選無煩條敎以便逺<lb/>
人可<lb/>
　　　胡田知誠州邢浩知欽州<lb/>
勅具官某等欽誠為郡雖有新舊之異而民夷雜處<lb/>
不可一以華法治也田自欽易誠其習南越之故矣<lb/>
浩自環慶徃亦知所以治邊之冝惟寛可以懷逺人<lb/>
惟廉可以服殊俗輔以明斷其罔有不濟可依前件<lb/>
　　　王存磨勘改朝㪚郎<lb/>
勅朝廷用人惟其才而考績必以歳月用人惟其才<lb/>
<pb n="KR4d0082_SBCK_027-3a"/>
故政無不修考績必以歳月故官不失緒朕兼此二<lb/>
柄以御羣臣故雖六事之長猶寓郎官之秩具官王<lb/>
存文雅足以飾吏事靖重足以鎮國俗恬於進退不<lb/>
為利囘出入臺省人言無間司馬治兵朕已重其選<lb/>
矣有司奏課并欲以報其勞焉可<lb/>
　　　梁惟簡供備庫使<lb/>
勅朕惟崇慶日總萬機號令所至澤遍海内况其左<lb/>
右侍御之臣朝夕執事之勞而有不被其賜者乎坤<lb/>
成之慶國有常憲尚勉忠孝思報其萬一可<lb/>
　　　張璪光禄大夫資政殿學士知鄭州<lb/>
<pb n="KR4d0082_SBCK_027-3b"/>
</p>
<p>
勅昔我神考收擢儁良寘于丞弼惟兹内史之重實<lb/>
綜萬㡬之繁朕方將圖任舊人與之裁成庶務乃者<lb/>
緫章大享百辟在廷時予重臣獨以病告不忍賢勞<lb/>
之久力求補外之安曲成其私勉遂所請具官某名<lb/>
臣之後風流具存儒術之英文史足用詳練政事究<lb/>
通物情樽爼可頼以折衝盤錯亟觀於游刃輟自西<lb/>
臺之要付以新鄭之雄加秘殿之寵名兼進秩之異<lb/>
數使郡縣識朝廷之意而官吏知卿相之賢表帥四<lb/>
方朕尚有頼可<lb/>
　　　趙君錫太常少卿<lb/>
<pb n="KR4d0082_SBCK_027-4a"/>
勅太常緫禮樂之政兼伯夷后䕫之業平居無事若<lb/>
無所為至於郊廟社稷之儀朝廷　下之分一有大<lb/>
議罔不責成昔叔孫通為東宫傳以習於園廟復命<lb/>
此職趙宗儒失不任事由卿而罷為東宫師用人之<lb/>
難蓋自前世具官某篤於孝悌居家可紀敏以從政<lb/>
臨事不煩予欲决嫌而明㣲蓋有取於静慎此官職<lb/>
清而事少亦將便於老成徃服優恩勉揚厥職可<lb/>
　　　劉絢太學愽士<lb/>
勅春秋之廢於今二十年矣講者不以為師而學者<lb/>
不以為弟子孔氏之遺書而陵遲至是朕甚閔之爾<lb/>
<pb n="KR4d0082_SBCK_027-4b"/>
能講誦其說遭棄而不廢蓋將有見於此者夫三傳<lb/>
之義其得之者多矣附以啖趙無蔽於一家庻㡬士<lb/>
有考焉可<lb/>
　　　鄧羲叔主客郎中<lb/>
勑國有四方賔旅之事則主客掌其享燕餼牽之節<lb/>
其䟽數豊殺皆有常度逺人於是觀禮不可以不慎<lb/>
爾旣掌其事矣以資當遷其益勉之以稱其職可<lb/>
　　　林旦侍御史權淮南運副<lb/>
勑具官某淮甸之民荐罹饑饉乃者詔發倉廪輟呉<lb/>
楚漕以拯其急猶以乏食流徒逹於朕聽朕惟救荒<lb/>
<pb n="KR4d0082_SBCK_027-5a"/>
之術行之略盡惟得良使者因事施冝為若可頼爾<lb/>
由郎官以才任御史習於楊楚之故其為朕徃視之<lb/>
均徭薄劒禁暴戢姦無使斯人重被其困可<lb/>
　　　田待問淮南運判可淮南提刑<lb/>
勑具官某楊楚春旱秋水民艱於食漸起為盗遂使<lb/>
州縣犴獄充滿朕憂之未始一日忘也間起爾於山<lb/>
陽守參頷漕事今又命爾督眎刑辟徒以爾習其風<lb/>
俗知吏民所疾苦夫察貪暴謹追擾均有無督盜賊<lb/>
此荒政之急也勉勤其職以稱朕意可<lb/>
　　　陳紘可倉部郎中王古可工部郎中<lb/>
<pb n="KR4d0082_SBCK_027-5b"/>
勑具官某等漢郎官出宰百里今部使者入治諸司<lb/>
其為輕重異矣朕於是考察多士近而觀其不煩逺<lb/>
而觀其不惰庶㡬有得以待任使以汝等久於吳越<lb/>
優有善狀故使紘治予廩古治予工其益敬厥事以<lb/>
底成績可<lb/>
　　　孫升監察御史可殿中侍御史<lb/>
勅具官某朕方共黙不言責成於有司正頼耳目之<lb/>
官别白忠邪論辨得失言而中理則予汝嘉不幸而<lb/>
失予不汝咎爾為御史期年於此矣察其所為忠慤<lb/>
不囘以次而遷庶盡其用爾其深識朕意知無不言<lb/>
<pb n="KR4d0082_SBCK_027-6a"/>
言無不盡安意肆志無掉後害可<lb/>
　　　李常蔡延慶並轉朝議大夫<lb/>
勅三考而議黜陟古今所同積日而叙勒勞貴賤無<lb/>
間矧夫内與六官之長外緫連帥之權均計大之羸<lb/>
虚司隣邦之動静歴年應格稽法當遷有司以言朕<lb/>
何敢後具官李常奮由踈逺深自刻修財賦所存綱<lb/>
目其舉具官蔡延慶名臣之後吏治有餘千城四方<lb/>
安静不擾咸以侍從之選而膺股肱之良雖尺寸以<lb/>
遷未彰於異數而命秩之寵差慰於久勞可<lb/>
　　　徐彦孚澶州通判<lb/>
<pb n="KR4d0082_SBCK_027-6b"/>
勅具官某河徙而西則澶淵非復昔日之舊然國門<lb/>
之壯兵屯倉廪猶甲於它郡大臣言爾可用徃丞守<lb/>
事勉竭才力以安我股肱之名郡可<lb/>
　　　章惇知揚州<lb/>
勑樞臣之長出居列郡汝海之地僻在連山邈焉鄉<lb/>
黨之遐疑失親庭之便朕方以孝治天下德緩臣鄰<lb/>
冝惟茂恩俾易近地具官某蚤以文詞中選㧞出於<lb/>
衆人中以功名自期被遇於先帝逮予纂服亦既期<lb/>
年比縁議論之差授以方州之寄澹然自守綽有安<lb/>
靖之風卧而治民不失綏懷之體眷揚楚之重地據<lb/>
<pb n="KR4d0082_SBCK_027-7a"/>
吳越之通途仰足以分予南顧之憂俛足以慰爾思<lb/>
歸之願體朕至意勉於裕民可<lb/>
　　　邢恕知汝州<lb/>
勑具官某觀過而知其仁君子與之爾有志於時而<lb/>
不知力之不逮以䧟於過徐察其中蓋有足矜者臨<lb/>
汝古郡民朴而事簡可以自養益務修省不汝終棄<lb/>
可<lb/>
　　　王令圖可都水使者<lb/>
勑大河西流汎溢千里河朔之民以蒲葦為生與魚<lb/>
龞同居朕中食而歎思得明習水事之人而與謀之<lb/>
<pb n="KR4d0082_SBCK_027-7b"/>
具官某老於從政才力有餘出入兩河間知其得失<lb/>
久矣水官之職爾實冝之楊焉王延世之功朕有望<lb/>
焉可<lb/>
　　　王荀龍知澶州李孝純知棣州<lb/>
勅具官某等治國如烹小鮮涖官如製美錦以煩手<lb/>
烹魚則魚必潰使學者製錦則錦必傷朕知斯民之<lb/>
艱難擇人而養之閔閔焉若將不及以爾荀龍典刑<lb/>
舊德習於為政以爾孝純家世循吏屢典大邦澶淵<lb/>
無棣皆河朔之要擇以付爾其益勉之朝夕無怠以<lb/>
深副吾望可依前件<lb/>
<pb n="KR4d0082_SBCK_027-8a"/>
　　　郭逵自致仕起知潞州<lb/>
勑秦伯復用孟明是以能覇蜀人亟誅馬謖終亦無<lb/>
功朕周於用人篤於求舊雖設干羽以懷柔異類而<lb/>
聽鞞鼓則無忘將臣豈其舊勲久廢不用具官某蚤<lb/>
學弓劒晩通詩書勇而有謀整且能暇威名懾於西<lb/>
鄙柄任及於中樞南伐無成嗟伏波之遂棄退居能<lb/>
飯知㢘頗之未衰擢從解組之餘復寄長民之任過<lb/>
而能改豈一青之足云窮當益堅或來功之可冀勉<lb/>
於圖報以稱異恩可<lb/>
　　　何正臣知梓州<lb/>
<pb n="KR4d0082_SBCK_027-8b"/>
勑東蜀地嶮而民貧不如西蜀之厚而戎瀘被邊民<lb/>
夷雜居安之尤難朕方寛賦役以𥙿民正疆埸以息<lb/>
衆連帥之任冝得其人具官某奮自東南擢居侍從<lb/>
參議論於臺省布條敎於方州比目長沙復臨上黨<lb/>
出入既久當識朝廷之心寄任愈隆初無遐邇之異<lb/>
務為安靖以慰逺民可<lb/>
　　　孫覽河北運副除右司郎官<lb/>
勅具官某奉使北方治河而備邊任亦重矣以為未<lb/>
足以盡其才也召而寘之都司吾之所以責任爾者<lb/>
可見也夫分治六官事無巨細畢陳於前若網存綱<lb/>
<pb n="KR4d0082_SBCK_027-9a"/>
振之則舉弛則盡廢爾昔旣稱治辨矣勉旣厥心以<lb/>
觀來效可<lb/>
　　陶世廷<hi>於顒州弼孫弼死</hi>邢選<hi>死於盗吉子吉</hi>各補二班偕職<lb/>
勑陶世廷等惟乃祖父以身殉職義不旋踵寵爾一<lb/>
命庻㡬士知忠力之必報可依前件<lb/>
　　皇兄令羽磨勘轉遥團<lb/>
勑具官某考績之法一以歲月爲勞而不以親踈爲<lb/>
異爾能靖恭於位積日當遷以環衛之崇而加團結<lb/>
之寵益勉忠孝無溢無驕以保禄爵之重可<lb/>
　　張輔之入内内侍省磨勘轉内殿承制<lb/>
<pb n="KR4d0082_SBCK_027-9b"/>
勅具官某昔文武之盛其侍御罔匪正人今余近習<lb/>
之臣與縉紳之士均遇以法亦無以私恩進者爾以<lb/>
久勞當遷徃祇厥官使天下知叙法之公無内外之<lb/>
異可<lb/>
　　　范鎮可侍讀太一宫使<lb/>
勑為國無强於得人用人莫先於求舊朕歷選賢儁<lb/>
至於側㣲患其德望之未充而典刑之未練舍騏驥<lb/>
而不御臨長道以咨嗟昔人病之予何疑者具官某<lb/>
文冠多士有揚雄之遺風仕歴三朝守劉向之忠節<lb/>
蚤事仁祖首開社稷之言晩說裕倰復陳堯舜之道<lb/>
<pb n="KR4d0082_SBCK_027-10a"/>
自處以義歸不待年身友漁樵已無求於當世名書<lb/>
簡册恍或疑其古人兹予績服之初日思講議之益<lb/>
謂白首窮經之樂尚可推以與人而真祠訪道之遊<lb/>
足使退而養志勉狥予意毋晋所安可<lb/>
　　　吳師仁可越州司法充杭州教授尹才虢州<lb/>
　　　司戸田述古襄州司法蘇昞邠州司戸<lb/>
勑進士某等古者舉逸民以懷天下朕以爾等皆以<lb/>
行義聞於鄉黨故命之一官試之行事其勉於從政<lb/>
以效聲聞之美可依前件<lb/>
　　　叔諄<hi>叙今叙右千牛衛將先因殺人追官勒停</hi>鄆<lb/>
<pb n="KR4d0082_SBCK_027-10b"/>
勅具官某貴而犯法義不得宥過而知改恩不廢叙<lb/>
徃服恩命而知義之可畏庶勉於咎可<lb/>
　　　黄履磨勘改朝請卽<lb/>
勑漢孝宣帝厲精為政二千石有治理效輒増秩賜<lb/>
金朕追想其風欲見之於事而况積勞之久於法當<lb/>
遷者乎具官某頃自禁林出為方伯推其所學施於<lb/>
有政表賢奬善有古人之節考績應格吏以叙聞其<lb/>
益勉於裕民無使循吏之賞獨隆於前世可<lb/>
　　　宋彦圖轉内殿崇班再知歸信容城縣臧定<lb/>
　　　國轉西頭供奉宫再任縣尉<lb/>
<pb n="KR4d0082_SBCK_027-11a"/>
勅具官某等疆場之吏勇者或以致㓂怯者易以納<lb/>
侮朕方欲慎守四境以綏靖四夷求勇怯之中而有<lb/>
司以爾名聞各仍舊官以增新秩謹修邊政思稱朕<lb/>
意可依前件<lb/>
　　　張利一自真定緫管移知代州<lb/>
勅邊之宿將國之干城處則為民社之寄欲其不擾<lb/>
動則當金鼓之任貴其知變兼是二者實難其人具<lb/>
官某世為將家久習疆事持重有守得將吏之心善<lb/>
覘多權知敵國之變鴈門極邊蜜邇獯鬻朕方懷柔<lb/>
逺人以寧中國爾其謹守吾圉示之以信而裁之以<lb/>
<pb n="KR4d0082_SBCK_027-11b"/>
義適寛猛之中以稱予意可依前件<lb/>
　　　莊公岳成都提刑蘇泌利州運判<lb/>
勑莊公岳等守令賢否朝廷不能自知天下利病吏<lb/>
民不能自言宣吾德澤於下而逹民情於上者部使<lb/>
者也朕既選用舊人而去其貪暴詔舉新進而汰其<lb/>
不以實者矣以爾公岳久任刺舉所至稱治以爾泌<lb/>
家世文雅通於吏事益利嶮逺民罹茶鹽苗役之害<lb/>
罷瘵未復朕念之深矣其悉乃心謹察苛吏與民休<lb/>
息毋廢朕命可依前件<lb/>
　　内臣馮景<hi>保佑夫人曹得銀帛父亡詐認園地見任文思副使知父以園業献安仁</hi>
<pb n="KR4d0082_SBCK_027-12a"/>
<hi>官降一</hi>
勅具官某以欺得罪律既重矣觀望高下情尤不可<lb/>
赦也奪爵一等益務循省以蓋其咎可<lb/>
　　　胡宗哲遂州張太寧漢州<lb/>
勑具官胡宗哲等朕惟西南之逺弛鹽利之害議茶<lb/>
榷之弊以寛其人矣惟是役法久而未定吏縁為姦<lb/>
人或告病夫因事制冝法不能盡順民施法責在守<lb/>
令宗哲家世公卿習於吏事太寧生長蜀漢知其風<lb/>
俗遂漢名郡皆東西蜀之重地茍能平心正身首治<lb/>
繇事以寛民力則太守之職舉矣可<lb/>
<pb n="KR4d0082_SBCK_027-12b"/>
　　　李挻知唐州<lb/>
勑具官某異時為郡清心絜巳平政理訟期為賢太<lb/>
守矣朕方變役法之弊新故紛然民意未定京西俗<lb/>
窶役勞治之尤難以爾嘗試為郡條敎不煩徃宣朕<lb/>
意勤察貪吏使民忘繇事之勤此朕所望於二千石<lb/>
也可<lb/>
　　　崔仝通判延州<lb/>
勅具官某將師治邊以軍政為重至於均賦役平獄<lb/>
訟實倉廪郡丞事也使者以爾才稱徃貳高奴克勤<lb/>
庶事以分帥臣之勞可<lb/>
<pb n="KR4d0082_SBCK_027-13a"/>
　　　王純通判岷州<lb/>
勅具官某朝廷始復洮岷以其初附闊其憲令吏縁<lb/>
是為姧政事不舉今其郡縣日益完矣居其官者當<lb/>
以近地為比爾以選徃其謹守條約毋以逺故廢職<lb/>
可<lb/>
　　　姚兕磨勘轉東上閣門使<lb/>
勅具官某爾以勇氣聞於西垂奮身稠人致位通顯<lb/>
夫論功而賞雖如丘山不以為重考績而遷羞之毫<lb/>
氂有不能得國有常典朕弗敢私勉勤厥官以靖疆<lb/>
場可<lb/>
<pb n="KR4d0082_SBCK_027-13b"/>
　　　丁隲太常愽士<lb/>
勅具官某朕方出滯淹以修庻政舉㢘退以靖風俗<lb/>
以爾學以本原聲聞東南一時交遊皆致位通顯而<lb/>
循黙自守浮沉管庫將二十年不以爲耻奉常禮樂<lb/>
之地敎化所從出也因其職事而施爾舊學朕將觀<lb/>
焉可<lb/>
　　　常安民大理寺丞<lb/>
勑具官某吏習於法而不更治民閑於論報而不知<lb/>
爲政朕疑其未能盡法之變也爾以經術進而治縣<lb/>
有聞考課稱最徃涖丞事庻㡬有𥙷於法可<lb/>
<pb n="KR4d0082_SBCK_027-14a"/>
　　　田子諒湖南運判<lb/>
勅具官某天下之治緩急相矯常過其中乃者常為<lb/>
刻覆之正矣其弊也事徙文具而民受其病今予欲<lb/>
以寛治民憂其未流頺弛而莫振<hi>推夫</hi>予意而布之州<lb/>
縣部使者之事也公卿言爾才力有餘試之南方寛<lb/>
而不弛察而不苛則予爾嘉可<lb/>
　　　鄭佶都水監丞陳安民簿<lb/>
勑具官某等朕既平政以便民民少安矣而大河以<lb/>
北水不潤下昏墊為虐故當今之政水事為急以爾<lb/>
信甞丞水官練逹有素以爾安民屢試民事治辨見<lb/>
<pb n="KR4d0082_SBCK_027-14b"/>
稱其益講求本原以積厥職可<lb/>
　　　葉康弼知劒州<lb/>
勑具官某朕銓綜庶工奬勵失職思使中外樂事勸<lb/>
功相勉以治爾昔以選任使者中以事廢盤栢不試<lb/>
普安蜀漢之咽賓狐之㑹地雜磝衍民艱於食徃修<lb/>
厥官以稱恩命可<lb/>
　　　謝卿材河北運轉使<hi>自陜漕徙</hi>
勑三路之重一也關中夏秋豐穰羗人欵附而河朔<lb/>
大水人民流離比顧之憂於是為急具官某强敏而<lb/>
惠靖重而文風節之厚追配古人踐歴之久號稱循<lb/>
<pb n="KR4d0082_SBCK_027-15a"/>
吏今河决西流而堤防未立民樓丘隴而播種未期<lb/>
爾能相壅决之冝通有無之積以寛民力而紓吾憂<lb/>
此朕所以用爾於北方之意也可<lb/>
　　　蔡卞磨勘朝奉郎<lb/>
勅朕俾侍從之臣出守四方試之從朕以觀其才而<lb/>
有司考課積勞應格國有成法非予所私具官蔡卞<lb/>
奮由文藝久踐臺省欲效才實之美自詭民社之政<lb/>
宣城古郡晉唐名臣臨長其地者風績相望也爾其<lb/>
勉思古人以修條敎服我新命以寵吏民可<lb/>
　　　丁恂少府主簿<lb/>
<pb n="KR4d0082_SBCK_027-15b"/>
勑具官某古者謂少府為天子私藏朕為天下夫復<lb/>
何私惟是技巧之工以供禮樂之用爾以吏能掌其<lb/>
典籍法度之事其講明之可依前件<lb/>
　　　張構再知豐州<lb/>
勑具官某爾既甞為九原矣知其風俗而習其吏民<lb/>
治之為易使它吏徃雖得賢者要必久而後治也使<lb/>
者既以爾言勉悉乃心綏我疆事可<lb/>
　　　吕大邡中書侍郎<lb/>
勑用人先於求舊為政莫如守成朕若稽祖宗之逺<lb/>
猷祇敬神考之近事網羅遺放而奬任勲舊崇尚寛<lb/>
<pb n="KR4d0082_SBCK_027-16a"/>
簡而愼守典刑玆予一時股肱之臣率皆三朝髦儁<lb/>
之選圖任之意炳然可知具官某器宇愽深才智强<lb/>
敏蚤遇英祖亟聞直諒之言中事裕陵不改忠誠之<lb/>
節翺翔外服所臨有聲綜轄中臺百矜咸舉甚和而<lb/>
理處劇不煩朕方欲力行忠厚而患其末流之惰媮<lb/>
追復賦役而惡夫下吏之侵擾思與在位同拹厥中<lb/>
徃貳西臺之隆益敦大政之本朕既開懷以用善士<lb/>
亦誠意以報予其克一心同底于道可<lb/>
　　　劉華右丞<lb/>
勅漢御史大夫能任其職則為丞相近世中執法議<lb/>
<pb n="KR4d0082_SBCK_027-16b"/>
論不撓亦補執政昔我任祖優養正士開受直言時<lb/>
則有若包拯張昇之流咸以敢言獲聞大政舊俗已<lb/>
逺此風寂寥容悦相承亦棄不用朕追懷先正選建<lb/>
忠賢諤諤之聲庶㡬前列具官某蚤以御史祇事裕<lb/>
陵力陳是非不避權寵十年流落志氣不衰召置臺<lb/>
端首開正論進任中司之要屢聞白簡之言風聲凛<lb/>
然國是以定朕欲試其行事之實是用付以右轄之<lb/>
權治忽所闗寄任尤重夫以言責人甚易以義特已<lb/>
實難爾其勉之毋使輔政之功不若言事之效可<lb/>
　　　傳堯俞御史中丞<lb/>
<pb n="KR4d0082_SBCK_027-17a"/>
勑枉直未定决於䋲墨之平是非相乗臨以法度之<lb/>
士比朕纘服之始羣議紛然實頼耳目之司力陳骨<lb/>
鯁之論逮茲閲歳浸以成風然而神明存乎其人衆<lb/>
正可以無咎余欲一變至道固須多士以寧具官某<lb/>
凛然直諒之風出於豈弟之性蚤為御史議禮不阿<lb/>
中列諌垣言政多牾流落雖久志氣益堅俾還侍於<lb/>
燕閒日有聞於禮義執法之任非爾而誰蓋政無舊<lb/>
新以便民為本人無彼此以得賢為先朕將允執厥<lb/>
中爾尚不牽于俗可<lb/>
　　　張端落致仕依前朝奉郎<lb/>
<pb n="KR4d0082_SBCK_027-17b"/>
勑具官某君子之仕進退無常惟義所在爾昔以強<lb/>
敏之資逹於從政由病賜告未老而歸比於恬養之<lb/>
餘復有願仕之意朕方篤於求舊急於用人祗服前<lb/>
官以聽新命可<lb/>
　　　孟永和轉軍噐庫副使兼翰林醫官副使<lb/>
勑具官某以醫爲職生死係焉不幸而失豈專其罪<lb/>
比更大霈其益進厥官俾精術業以答恩命可依前<lb/>
件<lb/>
　　　蔡卞知江寧府<lb/>
勅左右近臣入備侍從出典藩服習知朝廷號令之<lb/>
<pb n="KR4d0082_SBCK_027-18a"/>
意灼見吏民漬偽之本此朕所以歴試在位而成就<lb/>
人才之道也具官某文華之美發自卑年才力之優<lb/>
見於治郡宣城之政數月而成秣陵之徙百里而近<lb/>
既助予治亦安爾私勉修厥官以答恩寵可<lb/>
　　　王安禮知揚州<lb/>
勅淮南天下之重鎮也俗本剽輕習呉楚之舊歳仍<lb/>
水旱有流亡之憂朕深念其民尤慎所付思得朝廷<lb/>
之舊以殿東南之衝具官某吏治有餘儒雅足用昔<lb/>
為京兆休有治功其發<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>姦伏明而不苛其推行惠<lb/>
術寛而中理遂領臺轄以秉國成方先帝厲精求治<lb/>
<pb n="KR4d0082_SBCK_027-18b"/>
之秋有大臣進賢退姦之助久於外服稍易近邦其<lb/>
克為朕舉荒政以惠民謹追胥以助治寛我南顧康<lb/>
此㐫年可<lb/>
　　　林希知宣州<lb/>
勅具官某爾名在文學之科而才兼政事之選比以<lb/>
呉郡生齒蕃衍學者如林假爾才名以重其守而僑<lb/>
籍所在重以親嫌飛章目陳懇求易地宣城大藩亦<lb/>
東南之要徃涖其治服我異恩可<lb/>
　　　王舜圭<hi>一人除左班殿直確山縣尉獲賊二十</hi>
勑具官某盜發鄰境而能率衆攻討殱其徒黨非特<lb/>
<pb n="KR4d0082_SBCK_027-19a"/>
武力之勝抑亦智慮有過人者矣寵以勇爵以為能<lb/>
吏之勸可<lb/>
<pb n="KR4d0082_SBCK_027-19b"/>
</p>
<p>
欒城集卷第二十七<lb/>
</p>
<p>
</p>
  </div>
</body>
</text>
</TEI>
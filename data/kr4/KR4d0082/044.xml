<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_044-1a"/>
欒城集卷第四十四<lb/>
　御史中丞論時事劄子五首<lb/>
　　論所言不行劄子<lb/>
臣七月二十四日今月初八日兩次面奏熈河路范<lb/>
育种誼等違背大信貪功生事以速邊患乞移降佗<lb/>
路更選帥臣俾之鎮守<hi>臣</hi>方奏對間䝉太皇太后再<lb/>
三宣諭以臣言爲是然至今多日但見种朴一人移<lb/>
涇原路句當公事至於育誼並未見移動臣竊㐲思<lb/>
念人臣言事不患聖意不回患在聖意巳回而大<hi>臣</hi>
固執事輒中止何者聖意不回惟當再三開陳期<hi>必扵</hi>
<pb n="KR4d0082_SBCK_044-1b"/>
悟若聖意已回而大臣不可事不得行則是君權已<lb/>
移上下倒置雖欲納忠何益於事此臣所以晝夜憂<lb/>
懼欲言而復止者也昔齊桓公游於郭問郭公之所<lb/>
以亡其父老對曰以善善而惡惡桓公曰善善而惡<lb/>
惡此賢君也而何故亡父老曰善善而不能用惡惡<lb/>
而不能去此其所以亡也今陛下以臣言為是而不<lb/>
用以大臣為非而必聴臣竊惑之且陛下雖處幃幄<lb/>
之中實攬人主之事今依違退託專聴大臣事有未<lb/>
安誰受其弊故<hi>臣</hi>以為居其位而不任其事任其事<lb/>
而不斷其是非者古今未嘗有也<hi>臣</hi>以非才誤䝉擢<lb/>
<pb n="KR4d0082_SBCK_044-2a"/>
用盡忠獻言上牾大臣下牾邊吏其所以再三論列<lb/>
不為身計者誠以為外可以利民而内可以報國故<lb/>
也今所言不從空結怨怒無補於國<hi>臣</hi>雖狂愚何苦<lb/>
而為此哉<hi>臣</hi>恐忠<hi>臣</hi>自此結舌不敢復以至言間於<lb/>
陛下矣去年之冬陛下知回河之失深詔大臣罷東<lb/>
流之役天語惻怛中外具聞而大臣奉行不得其半<lb/>
雖罷回河之名仍存减水之實鋸牙馬頭率皆如故<lb/>
意幸漲水之至河或可回然今日觀之終復何益是<lb/>
以衆議皆謂陛下聖明察物照見千里之外而號令<lb/>
不行未見成效是時<hi>臣</hi>奉使契丹還奏其事此章具<lb/>
<pb n="KR4d0082_SBCK_044-2b"/>
在可覆視也今熙河邊事大略類此若使聖意又為<lb/>
大臣所沮則君權愈奪<hi>臣</hi>勢愈張養之不巳後新益<lb/>
甚及其事極難忍而後制之則傷君臣之恩失朝廷<lb/>
之體不若今制其漸使事無所失而臣亦獲安之為<lb/>
善也<hi>臣</hi>不勝區區為國逺慮觸冒忌諱皆竢斧鉞取<lb/>
進止<lb/>
　　論渠陽蠻事劄子<lb/>
臣竊見朝廷近差唐義問處置渠陽寨夷人事議者<lb/>
以為義間文吏無佗才能不習邊事去年受命廢渠<lb/>
陽軍為夷人所圍窮困危蹙計無所出時知沆州胡<lb/>
<pb n="KR4d0082_SBCK_044-3a"/>
田在圍中為設詭計詐欺諸夷言義問當為奏復軍<lb/>
額及乞為酋長改官夷人信之聚㕔事前監令發奏<lb/>
義問假此僅得脱歸尋遣急遞追還前奏言既不驗<lb/>
諸夷具知其詐後來每<hi>作每</hi>過義問指揮沿邊不得申<lb/>
報今朝廷復以邊事專委義問深慮無益有損是時<lb/>
<hi>臣</hi>以未知義問為人既見朝廷再加選用疑亦可使<lb/>
今訪聞邊奏沓至義問所遣東南第七將王安入界<lb/>
陣亡其所陷沒將校非一<hi>臣</hi>方知衆議果信不妄兼<lb/>
訪聞得見今作過楊晟臺等手下兵丁雖止<hi>六五</hi>千人<lb/>
然種族蟠踞溪洞衆極不少晟臺桀㸃屢經背叛慣<lb/>
<pb n="KR4d0082_SBCK_044-3b"/>
得姦便加以山溪重復道路嶮絶漢兵雖有精甲利<lb/>
械勢無所施若措置得所本無能為或經畫乖方實<lb/>
亦未易撲减義問前來舉動已為夷虜所輕今復經<lb/>
敗衂實難倚仗葢古今命將必因巳試之效内為兵<lb/>
民所信外為蠻夷所畏威名巳著故功效可期今警<lb/>
急屢聞死傷巳甚謂宜别加選任以遏冦攘<hi>臣</hi>竊見<lb/>
知潭州謝麟屢經蠻事頗有勤績溪洞之間伏其智<lb/>
勇衆議皆謂欲制群蠻未見有如麟者伏乞指揮宻<lb/>
院撿會麟前後履歴功狀如衆言不虚乞賜委用庶<lb/>
幾蠻冦可速平定臣區區憂國輒採公議以補萬一<lb/>
<pb n="KR4d0082_SBCK_044-4a"/>
取進止<lb/>
　　　貼黄湖北渠陽與湖南蒔竹本羈縻徽城州<lb/>
　　　也訪聞昔雖置為州縣然與沅州等處事體<lb/>
　　　不同葢沅州等處昔皆用兵誅鋤首領或徙<lb/>
　　　置内地蕩平巢穴故所置州縣久逺得安今<lb/>
　　　渠陽蒔竹雖名州縣而夷人住坐一皆如故<lb/>
　　　城池之外即非吾土道路所由並係夷界平<lb/>
　　　時軍食吏廩空竭兩路今欲舉而棄之實中<lb/>
　　　國之利也然其兵民屯聚商賈出入金錢鹽<lb/>
　　　幣貿易不絶夷人由此致富一朝廢罷此利<lb/>
<pb n="KR4d0082_SBCK_044-4b"/>
　　　都失此其所以盡死爭占而不巳者也自來<lb/>
　　　廢罷堡寨全䕶兵民捍禦追襲其事非易况<lb/>
　　　今夷人阻截道路兵未得進若不得良將處<lb/>
　　　置實恐為患不淺又其種族遍據諸洞跨涉<lb/>
　　　湖南北廣西三路凡有措置當使二路同之<lb/>
　　　只如渠陽蒔竹唇齒相依若渠陽先廢群夷<lb/>
　　　併力以攻蒔竹勢難獨存今朝廷獨使湖北<lb/>
　　　處置疑其事有未盡今若别遣官經制宜令<lb/>
　　　通管一路邊事所貴諸處利害不至抵牾<lb/>
　乞令兩制共議納后禮劄子<lb/>
<pb n="KR4d0082_SBCK_044-5a"/>
<hi>臣</hi>伏見今月五日詔書節文以皇帝尚虛中壼令太<lb/>
常禮官參考古今與故著爲成式臣謹案通禮納皇<lb/>
后最爲嘉禮之重自天聖以來逮今六十餘年在朝<lb/>
臣僚及太常官吏無復親經其事者兹禮至大冝加<lb/>
重慎竊見近歲議太皇太后皇太后皇太妃寳冊冠<lb/>
服儀衞等事皆令翰林學士兩省給舎與禮官同議<lb/>
今來皇帝昏禮所以承宗廟奉兩宮予四海其事甚<lb/>
重伏乞仍令翰林學士以下共加詳議葢慎始所以<lb/>
敬終而正家所以齊天下不可忽也取進止<lb/>
　　再言渠陽邊事劄子<lb/>
<pb n="KR4d0082_SBCK_044-5b"/>
<hi>臣</hi>前月二十四日面進劄子以唐義問處置渠陽蠻<lb/>
事前後乖方致東南第亡將王安入界陣亡恐邊患<lb/>
滋長乙速選差諳知用兵之人徃代其任尋又聞義<lb/>
問兵敗之後奏乞棄埍城寨與夷人講和其為諳弱<lb/>
謬妄取笑夷虜如此然其事已著伏計朝廷必不復<lb/>
用然外人竊見召還彭孫妄意朝廷欲付湖北邊事<lb/>
兼孫亦以此自任群議洶洶皆所不曉謹案孫刧竊<lb/>
之餘賊性不改前後委任欺罔貪盜靡所不為今若<lb/>
付以兵柄深恐塗炭湖北非州郡所能禁止葢蠻人<lb/>
背叛不過侵撓邊城若使彭孫作過腹心郡縣並遭<lb/>
<pb n="KR4d0082_SBCK_044-6a"/>
其毒前者誤用義問止旅敗事今者若用彭孫凶嶮<lb/>
多端事有不可知者以臣愚見雖知朝廷必不肯輕<lb/>
用此人然衆所共憂不敢黙巳若待既用而後獻言<lb/>
實恐於事有損伏乞聖慈檢會臣前奏早賜施行取<lb/>
進止<lb/>
　　　貼黄臣竊以邊臣處事乖方軍民性命所系<lb/>
　　　差之頃刻所害不小今義問謬妄有迹敗衂<lb/>
　　　巳見而朝廷重難易置久而不決邊民何辜<lb/>
　　　坐受塗炭若非聖慈憫惻早與指揮臣恐湖<lb/>
　　　北之憂未可涯也<lb/>
<pb n="KR4d0082_SBCK_044-6b"/>
　　論衙前及諸役人不便劄子<lb/>
<hi>臣</hi>近奏乞修完弊政以塞異同之議其一謂諸州衙<lb/>
前臣請先諭今昔差顧衙前利害之實葢定差鄉户<lb/>
人有家業欺詐逃亡之弊比之顧募浮浪其勢必少<lb/>
此則差衙前之利也然而每差鄉户必有避免糾决<lb/>
比至差定州縣曹吏乞取不貲及被差使先入重難<lb/>
若使顧募慣熟之人費用一分則鄉差生疎之人非<lb/>
二三分不了由此破蕩家産嘉祐以前衙前之苦民<lb/>
極畏之此則差衙前之害也若顧募情願自非慣熟<lb/>
必不肯投州縣吏人知其熟事乞取自少及至勾當<lb/>
<pb n="KR4d0082_SBCK_044-7a"/>
動知空使費亦有常雖經重難自無破産之患此則<lb/>
顧衙前之利也然浮浪之人家産單薄侵盗之弊必<lb/>
甚於鄉差熙寧以來多患於此此則顧衙前之弊也<lb/>
然則差衙前之弊害在私家而顧衙前之弊害在官<lb/>
府若差法必行則私家之害無法可救若顧法必用<lb/>
則官府之弊有法可止何者嘉祐以前長名衙前除<lb/>
差三大户外許免其餘色役今若許顧募衙前依昔<lb/>
日長名免役之法則上等人户誰不願投諸州衙前<lb/>
例得實户則所謂官府之害坐而自除<hi>臣</hi>竊謂雖三<lb/>
代聖人其法不能無弊是以易貢為助易助為徹要<lb/>
<pb n="KR4d0082_SBCK_044-7b"/>
以因時施宜無害於民而巳今差法行於祖宗顧法<lb/>
行於先帝取其便於民者而用之此三代變法之比<lb/>
也謹具條例如後<lb/>
　元祐三年五月二十八日勅諸路衙前規䋲令逐<lb/>
　　　州當職官員體究利害委是難以招募處郎<lb/>
　　　以舊支顧食錢參酌量添入合銷重難分數<lb/>
　　　勾集衙衆參定優重之實申轉運司審察施<lb/>
　　　行訖保明申户部㸃檢<lb/>
　元祐三年六月三日勅應投名衙前並依舊與免<lb/>
　　　本户色役<lb/>
<pb n="KR4d0082_SBCK_044-8a"/>
　元祐三年六月三日勑諸處鄉户衙前役滿未有<lb/>
　　　人抵替者並且依見行招募法支顧食支酬<lb/>
　　　錢如願招募者聴仍依條與免本户身役不<lb/>
　　　願招募者速招人抵替<hi>去役滿二字十月一日勅除</hi>
　元祐三年閏十二月十九日勑諸路監司勘會衙<lb/>
　　　前有招募未足去處躬親與當職官員同共<lb/>
　　　體究利害如委有妨害事節及優重未均或<lb/>
　　　合以舊支顧食錢添入重難分數並依五月<lb/>
　　　二十八日勑命指揮勾集衙衆參定一面施<lb/>
　　　行訖修入衙規仍分明曉諭限半年招募人<lb/>
<pb n="KR4d0082_SBCK_044-8b"/>
　　　投名替放鄉差人户了當如限滿尚有不足<lb/>
　　　去處即具的實事由申户部看詳施行<lb/>
　元祐四年八月十八日勑諸州衙前投名不足去<lb/>
　　　處見役年滿鄉差衙前並行替放且依舊條<lb/>
　　　差役更不支錢如願投充長名及向去招募<lb/>
　　　到人其顧食支酬錢即全行支給却罷差充<lb/>
　　　其投募長名之人並與免本户役錢二十貫<lb/>
　　　文如所納數少不係出納役錢之人即許計<lb/>
　　　會六色合納役錢之人依數免放<lb/>
　　臣看詳元祐三年閏十二月以前所定衙前條貫<lb/>
<pb n="KR4d0082_SBCK_044-9a"/>
　　　頗巳完備亦近人情只縁諸州招募未是見<lb/>
　　　在鄉差衙前不得替罷議者特以為言即議<lb/>
　　　改更却行差法<hi>臣</hi>嘗略聞建議大意止謂雇<lb/>
　　　人不足良由人户欲要髙價不肯投募以竢<lb/>
　　　添錢故令投募者並得顧食支酬等錢而被<lb/>
　　　差者一錢不得為此誘脅之術欲使招顧得<lb/>
　　　行然不知州縣官吏利在差人向者法不得<lb/>
　　　差故勉行顧法今既立差法差人既足雖有<lb/>
　　　顧法其勢必不行矣臣以為將錢顧人正如<lb/>
　　　出錢買物錢物相當理無不得縱使一人欲<lb/>
<pb n="KR4d0082_SBCK_044-9b"/>
　　　要善價餘人安肯坐而待之哉彼誘脅之術<lb/>
　　　葢商賈小數不足爲朝廷大法也今者巳行<lb/>
　　　此法其事可驗大扺欲顧之心無由復得而<lb/>
　　　巳差之勢遂不可回加以賣坊埸錢自此有<lb/>
　　　入無出差人旣依嘉祐而支酬不復其故萬<lb/>
　　　口怨咨皆言朝廷直取此錢欲作佗用本求<lb/>
　　　利民之譽更得剥下之謗此最立法之病也<lb/>
　　　而况長名衙前若免户役之費動累百千今<lb/>
　　　每歳止免二十千彼亦何頼於此乎况非見<lb/>
　　　納役錢人户又須取之佗人收索之間必不<lb/>
<pb n="KR4d0082_SBCK_044-10a"/>
　　　便得訴訟之端由此必甚凡此皆非所以便<lb/>
　　　民也<hi>臣</hi>今欲乞應招募衙前並依上件元祐<lb/>
　　　三年閏十二月以前條貫其元祐四年八月<lb/>
　　　十八日勑更不施行其招顧未足州郡所差<lb/>
　　　鄉户且令依舊招募候招募到從下户先入<lb/>
　　　役者替放與折當合入役次仍令諸州軍所<lb/>
　　　定衙規比元豐年雇食支酬錢數别無増添<lb/>
　　　者監司不得曲加問難葢元豐以前屢經裁<lb/>
　　　損縱有些小優潤數亦不多所貴民間易為<lb/>
　　　應募仍限指揮到日限半年依前指揮保明<lb/>
<pb n="KR4d0082_SBCK_044-10b"/>
　　　申户部<lb/>
　　　貼黄户部近乞衙前依舊鄉差比顧役衙<hi>支前</hi>
　　　五分雇食支酬錢<hi>臣</hi>謂官自有坊場錢可以<lb/>
　　　支顧必不以减半為利<hi>民而</hi>間不免差役之害<lb/>
　　　不若以<hi>顧錢</hi>人仍免户役可得實户之為利也<lb/>
　元祐四年五月十一日勑諸路收到助役錢只許<lb/>
　　　支充應係補助役人費用不得别將支用候<lb/>
　　　歲終除支外尚有寛剰錢數令封樁户房置<lb/>
　　　簿諸候路逐年申到數目揭貼仍令户部指<lb/>
　　　揮諸路提刑司依封樁錢物法條式施行歲<lb/>
<pb n="KR4d0082_SBCK_044-11a"/>
　　　終具帳限次年春季申户部繳申尚書省<lb/>
　元祐四年六月九日初坊場錢並依上件助役錢<lb/>
　　　巳得指揮令封樁户房一就置簿揭貼<lb/>
　臣看詳諸路坊場嘉祐以前並以支酬長名衙前<lb/>
　　　熙寧以後並出賣得錢為雇役衙前顧食支<lb/>
　　　酬之費未有以供佗用者也至於人户所出<lb/>
　　　役錢本以補助户少役多縣分顧募役人亦<lb/>
　　　非國家經費所入之數今自二聖臨御改更<lb/>
　　　宿弊大抵皆是捐利以予民而獨於衙前坊<lb/>
　　　場及人户助役支用之餘收入封樁以充朝<lb/>
<pb n="KR4d0082_SBCK_044-11b"/>
　　　延緩急之用民愚無知但見損下益上非己<lb/>
　　　之利必致怨謗况所顧衙前錢數一定無復<lb/>
　　　减損而坊場敗折所入凈利有减無增人户<lb/>
　　　色役頻煩日益不易若亟收羨數不以及民<lb/>
　　　必失民望臣觀此法止是官吏以聚斂為功<lb/>
　　　欲因增羨覬幸酬賞而巳非二聖仁民愛物<lb/>
　　　之意也<hi>臣</hi>今欲乞一皆仍舊只以准僃補助<lb/>
　　　役人若欲歲知其數宜令提刑司申上户部<lb/>
　　　右曹置籍揭貼勿申都省充封樁錢數以解<lb/>
　　　天下之惑且使衙前役人兩得足用<lb/>
<pb n="KR4d0082_SBCK_044-12a"/>
其二謂諸州縣役人<hi>臣</hi>前已具論差顧役人利害以<lb/>
謂差役之利利在上等下等人户而顧役之利利在<lb/>
中等既利害相半則兼行差顧為利實多然則祖宗<lb/>
舊法與先帝近制要為皆有所去取唯當問人情之<lb/>
所便更不當以新舊彼我為意有所偏係也<hi>臣</hi>觀前<lb/>
後役法皆由<hi>臣</hi>僚意有所執或自前曽經議論欲遂<lb/>
成其説或見今觀望上下有所希合致令所立之法<lb/>
不得通濟謹具條例如後<lb/>
　元祐三年十二月二十四日勑官户等助役錢遂<lb/>
　　　州除依條支用外以實數十外量留一分准<lb/>
<pb n="KR4d0082_SBCK_044-12b"/>
　　　備其餘錢勘會管下諸縣合役空閑户不及<lb/>
　　　二畨處將州手分散從官承符人招募抵替<lb/>
　　　鄉差人户<lb/>
　元祐三年五月十五日勑役錢除令招募役人支<lb/>
　　　使外有寛剰錢數許一路通那支用<lb/>
　元祐四年八月十八日勑諸州役除吏人衙前外<lb/>
　　　其餘應係合差州役人年滿本州於替期前<lb/>
　　　行下合干縣分差充本縣先於本等内揭簿<lb/>
　　　定差如無空閑及三年户即於次等差又無<lb/>
　　　空閑及三年户本縣方具目今未有可充役<lb/>
<pb n="KR4d0082_SBCK_044-13a"/>
　　　人户保明申州支錢顧募<lb/>
　臣看詳三畨之法似踈而易行三年之法似密而<lb/>
　　　難用何者人户物力厚薄等第髙下丁口進<lb/>
　　　减及充役年限久近率皆不齊而槩言三畨<lb/>
　　　此所謂似踈也然而逐等合役人數若干可<lb/>
　　　役人户若干揭簿可指自非造薄别無增减<lb/>
　　　逐縣先供畨數在州遇州彼有闕當差當顧<lb/>
　　　不待下縣州自可見人户晏然不知而胥吏<lb/>
　　　無以寒熱此所謂易行也州役有闕每湏下<lb/>
　　　縣覈實無空閑三年人户然後得顧此所謂<lb/>
<pb n="KR4d0082_SBCK_044-13b"/>
　　　似宻也然而每有一闕縣吏得以起動人户<lb/>
　　　雖空閑未及三年非賄不免雖巳及三年得<lb/>
　　　賄或止加以三番之法本約六年以來今無<lb/>
　　　故輒减其半民情不恱此所謂難行也臣今<lb/>
　　　欲乞復行三番舊法仍約定每番止於三年<lb/>
　　　及令人户逐等各計畨數<hi>差次等之法盖所不用本等不足即</hi>
<hi>鄕也以優狹</hi>使寛鄕雖閑得六年以上而法不禁<lb/>
　　　狹鄕雖閑止三年以下而民不怨則善矣又<lb/>
　　　臣以爲助役錢本出於民除留准備一分外<lb/>
　　　當盡用顧役以助民力盖取之於民而還以<lb/>
<pb n="KR4d0082_SBCK_044-14a"/>
　　　爲民民情乃悦今此法許以雇州役而不及<lb/>
　　　縣役若役錢不足則已若役錢有餘而止顧<lb/>
　　　州役非通法也<hi>臣</hi>竊見梓州路轉運副使吕<lb/>
　　　陶奏朝廷立法既令空閑户不及三畨䖏並<lb/>
　　　顧州役則是欲减合差之役令人户空閑湏<lb/>
　　　及三番今除巳顧州役外尚有空閑不及一<lb/>
　　　畨兩畨三畨䖏即差役年辰愈近民力愈不<lb/>
　　　易理合將助役錢爲顧縣役令人户空閑及<lb/>
　　　得三畨則法意均一民力寛紓本路年収助<lb/>
　　　役四萬四千四十貫有零除當晋一分及顧<lb/>
<pb n="KR4d0082_SBCK_044-14b"/>
　　　募州役外尚餘寛剰錢三萬一千一百一十<lb/>
　　　貫有零今若更將一萬二千五百五十貫有<lb/>
　　　零顧止件不及三番以下縣役尚有寛剰一<lb/>
　　　萬八千五百六十貫有零委是不致妨闕又<lb/>
　　　如陜州吕大忠奏陜州所統七縣除憂縣外<lb/>
　　　大槩户少役多且以平陸一縣言之每揭簿<lb/>
　　　定差本等不足湏及次等又不足則迤邐儧<lb/>
　　　那遂至下等縣役既無指定空閑年月之文<lb/>
　　　役滿遇闕便即再差則上户無有休息若稍<lb/>
　　　寛上户則下户反應重役臣自到任以來訪<lb/>
<pb n="KR4d0082_SBCK_044-15a"/>
　　　聞役法未便士莫不竊議於其家農莫不竊<lb/>
　　　議於其野人人共知而州縣觀望惟務遷就<lb/>
　　　庶㡬推行而終有窒礙乞下有司早議成法<lb/>
　　　臣詳觀大忠之言雖不陳措置之方大約與<lb/>
　　　吕陶之意不異訪聞諸路事體大略亦與二<lb/>
　　　人所言不殊<hi>臣</hi>歛乞諸路役錢除通那支顧<lb/>
　　　不及三畨處州役外仍許通那顧不及一畨<lb/>
　　　以上縣役令人户皆及三畨而止其錢少路<lb/>
　　　分則隨錢所及而止<hi>臣</hi>嘗謂幾内天下根本<lb/>
　　　其民與外道均出助役錢止以顧法止於州<lb/>
<pb n="KR4d0082_SBCK_044-15b"/>
役　役使畿内人户出錢而不得顧役反不及諸<lb/>
　　　路之優今若通顧縣役則畿内之民與諸道<lb/>
　　　均被其賜此又均一之一端也<lb/>
　　　貼黄户部見立法諸州助役錢晋一分准備<lb/>
　　　外盡數支顧州役此法比舊雖巳甚寛然臣<lb/>
　　　謂不限不及三畨然後許顧即寛鄉愈寛狹<lb/>
　　　鄉自狹未若限以不及三畨通顧州縣役之<lb/>
　　　為均也<lb/>
　元祐差役勑人户差役除耆長户長壯丁湏正身<lb/>
　　　充役其餘公人如願雇人充代者並許任便<lb/>
<pb n="KR4d0082_SBCK_044-16a"/>
選　選顧經官陳狀委保替名祗應其顧直錢物<lb/>
　　　聴臣私下商量<lb/>
　臣看詳元豐以前官顧役人皆有定下錢數不至<lb/>
　　　過多今既行差役法仍許所差之人不願身<lb/>
　　　充亦得顧募葢所以從民之便也然私下顧<lb/>
　　　人爲弊不一或官吏苛虐必使顧募其人或<lb/>
　　　所顧頑狡百端取其顧直官中所使要以皆<lb/>
　　　非税户正身而横使民間分外糜費雖條約<lb/>
　　　頗嚴然州縣施行豈得如法其弊終在見今<lb/>
　　　州役如承符等皆官自顧人至於縣役必使<lb/>
<pb n="KR4d0082_SBCK_044-16b"/>
　　　民間自顧議者之意但欲茍存差役之虚名<lb/>
　　　而不顧民間之實病非通法也<hi>臣</hi>欲乞應州<lb/>
　　　縣諸役所差人如欲顧人並許依元豐以前<lb/>
　　　官顧錢數納錢入官官為雇人一如舊法據<lb/>
　　　前後臣庶上言乞行比法者非一乞令户部<lb/>
　　　檢會足見人情共願非一人私説也<lb/>
　元祐二年十二月二十四日勅諸縣空閑户不及<lb/>
　　　三畨處將州手分招募抵替鄉差人户<lb/>
　元祐三年五月十六日勑州手分不以諸縣空閑<lb/>
　　　户及與不及三畨處並招募替放鄉差人户<lb/>
<pb n="KR4d0082_SBCK_044-17a"/>
　元祐四年七月二十七日都省批狀據户部狀契<lb/>
　　　勘朝㫖州手分係差到人並許支錢招顧抵<lb/>
　　　替外有係投名舊人願住即不該支給顧錢<lb/>
　　　檢會前後累據京東京西淮南路轉運并京<lb/>
　　　東京西河北利州河東路提刑司及環復宻<lb/>
　　　濟黃滑唐陳鄧鄭秦瀛定州河陽頴昌府各<lb/>
　　　申陳據舊吏人詞訴不請顧錢事理不均勘<lb/>
　　　會諸州吏人除江南東西兩浙福建廣南東<lb/>
　　　西巳有投名人數足外餘路逐州軍有投名<lb/>
　　　不足抽差人數盖鄕村人户素多不閑書筭<lb/>
<pb n="KR4d0082_SBCK_044-17b"/>
不　不諳公家行遣决第於應役之際惟憚差充<lb/>
　　　人吏其承符散從之類只是身自出力可以<lb/>
　　　自充是致無投募手分處惟手分最為重役<lb/>
　　　本部今相度諸州吏人除自來巳有人投名<lb/>
　　　數足處外應有抽差人數見行雇募處並以<lb/>
　　　見支雇錢裁减均那不限舊新人並行支給<lb/>
　　　如委的數少向去招募不行即從本州當職<lb/>
　　　官員參酌案分繁簡相度量添即不得過舊<lb/>
　　　日募法顧直之數仍開具立定所支錢數案<lb/>
　　　分等第則例保明申提刑司審察詣實指揮<lb/>
<pb n="KR4d0082_SBCK_044-18a"/>
施　施行若助役錢有闕剰即從本同通一路移<lb/>
　　　那應副支使候施行訖依此開折保明申户<lb/>
　　　部㸃檢狀後批勘會昨户部申請乞以招募<lb/>
　　　投名人分數支給食錢尚慮不均别有弊倖<lb/>
　　　今來却乞不限新舊人一㮣並行支給比前<lb/>
　　　申請尤更僥倖七月七日退送户部子細看<lb/>
　　　詳合如何立法得為允當及可以情願使人<lb/>
　　　投募具狀申尚書省者本部勘會諸州軍吏<lb/>
　　　人見今有招募數足又有招募不足去處及<lb/>
　　　舊人投名不支顧錢投名替鄉差人即支錢<lb/>
<pb n="KR4d0082_SBCK_044-18b"/>
逐　逐處申陳不一即未審諸路逐州軍的實利<lb/>
　　　害因依今欲乞下諸路轉運提刑司契勘委<lb/>
　　　自逐司子細體究詳具逐州確實利害因依<lb/>
　　　相度合如何惜置施行具詣實保明事狀連<lb/>
　　　書申部候到類聚參較别行立法申都省候<lb/>
　　　指揮狀後批七月一十七日送户部依折申<lb/>
　臣看詳四方風俗不同呉蜀等處家習書筭故小<lb/>
　　　民願充州縣手分不待招募人爭為之至於<lb/>
　　　三路等䖏民間不諳書筭嘉祐以前皆係鄉<lb/>
　　　差人户所憚以為重於衙前自熙寧以後並<lb/>
<pb n="KR4d0082_SBCK_044-19a"/>
　　　係顧募雖不免取受然非顧不行今朝廷役<lb/>
　　　法兼行差顧茍有錢可顧其義當先顧役之<lb/>
　　　重者今三路等處實以州手分為重則雇役<lb/>
　　　之所當先也然近法雇州手分止於替鄉差<lb/>
　　　其非替鄉差者皆不得顧夫所謂非替鄉差<lb/>
　　　者皆舊人職名巳髙或本是税户茍欲免差<lb/>
　　　者也若使所職輕重一般而有禄無禄頓異<lb/>
　　　人情不安必有辭罷者矣縱不辭罷將來老<lb/>
　　　疾事故無願投者必不免雇故不若早立一<lb/>
　　　法均行顧募之為善也且民間諳習書筭行<lb/>
<pb n="KR4d0082_SBCK_044-19b"/>
　　　遣之人除投充手分之外其實亦無佗業不<lb/>
　　　為手分亦將何為今但比元豐舊法量支役<lb/>
　　　錢理無不至詳觀前件户部所陳詞理巳盡<lb/>
　　　朝廷抑而不用實為未便自令諸路相度以<lb/>
　　　來略無報應足見於户部所請之外别無可<lb/>
　　　擘晝矣臣欲乞指揮三路等處州手分除招<lb/>
　　　募巳及九分外餘並比元豐舊支顧錢分案<lb/>
　　　分輕重量加裁損立定錢數召募施行餘依<lb/>
　　　户部前來所請<lb/>
　　　貼黄朝廷向申明投名州手分非替鄉差不<lb/>
<pb n="KR4d0082_SBCK_044-20a"/>
　　　支顧錢因令州役承符人等非替鄉差亦不<lb/>
　　　得支今州手分既不分新舊一例支錢則承<lb/>
　　　符人等亦當如此<lb/>
右臣竊見元祐以來朝廷改更弊政如青苗市易保<lb/>
甲等事一皆剗削而天下卒無一人以爲非者至於<lb/>
改募役爲差役建議之始異論巳多逮今五年終云<lb/>
未便葢事之當否衆口必公雖古聖人孰敢違衆故<lb/>
臣願朝廷採此衆志立成定法臣昔於元祐三年任<lb/>
户部侍郎竊見朝廷始議兼行差顧二法使天下以<lb/>
六色助役錢雇募州役是時特出朝㫖不問有司斷<lb/>
<pb n="KR4d0082_SBCK_044-20b"/>
然必行巳而衆皆稱便何者非常之原凡人不曉或<lb/>
暗昧不矚至理或偏係不肯公言竢其同心事何由<lb/>
濟故臣今所言欲乞出自聖斷與大臣熱議如有可<lb/>
采依三年例斷而行之所貴天下之民速䝉利澤不<lb/>
然使中外雜議動經歲月大法無由得成而民被其<lb/>
害未有巳也臣不勝區區不知言之煩凟死罪死罪<lb/>
進取止<lb/>
欒城集卷第四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_047-1a"/>
欒城集卷第四十七<lb/>
　中書舍人撰兩府請賀謝表狀十首<lb/>
　　請太皇太后受冊表<lb/>
<hi>臣</hi>某等言臣等近奉表請太皇太后以時備禮膺受<lb/>
冊寳伏奉批答不許者<hi>臣</hi>等聞謙雖盛德過則失中<lb/>
禮有必然義非所避方旱災未解則克已安衆人主<lb/>
之令猷及神人既和則備物正名有國之常法若乃<lb/>
務於損而不復有其實而非居使禮典不修則臣子<lb/>
何頼臣等誠惶誠恐頓首頓首伏惟太皇太后陛下<lb/>
躬任姒之至徳蹈舜禹之休功無為而遐邇自安不<lb/>
<pb n="KR4d0082_SBCK_047-1b"/>
言而忠邪自辨四海䝉福三年于今乃者雨不應時<lb/>
民斯艱食然而振廪已責之惠饑饉所以再生側身<lb/>
修行之誠鬼神所以助順今蠶麥既阜黍稷可期人<lb/>
獲安居朝亦無事而禮廢不舉衆將謂何夫以擁佑<lb/>
神孫緝熈大業名號之施本由其實文物之盛復㳂<lb/>
其名夫何嫌疑固執謙畏而况遏密之期已極愛戴<lb/>
之願方深抑損逾涯進退無據<hi>臣</hi>等重念君父之道<lb/>
不獨爲身其於臣子之謀當使無過今時日恊吉冊<lb/>
寳告成却而不施自爲則至而使皇帝院下不得盡<lb/>
人子之義百官有司不得舉人臣之職此<hi>臣</hi>等區區<lb/>
<pb n="KR4d0082_SBCK_047-2a"/>
竊所未喻也伏願太皇太后陛下勉循斯請以安衆<lb/>
心仰以奉祖宗之舊儀俛以為國家之榮觀臣等無<lb/>
任懇𣢾激切屏營之至謹奉表以聞<hi>臣</hi>某等誠惶誠<lb/>
恐頓首頓首謹言<lb/>
　　賀擒鬼章表<lb/>
<hi>臣</hi>某等言伏覩熈河蘭㑹經畧司秦今月十九日兆<lb/>
東安撫种誼等領兵攻破洮州城生擒西蕃首領鬼<lb/>
章者天網雖寛久而必獲神理助順叛者自亡曾是<lb/>
偏師之出疆遂聞元惡之授首諸戎震疊西鄙肅清<lb/>
<hi>臣</hi>某等誠歡誠抃頓首頓首伏惟太皇太后陛下天<lb/>
<pb n="KR4d0082_SBCK_047-2b"/>
覆四方坤載萬物好生之徳發於自然柔逺之功覃<lb/>
於無外昆蟲草木咸知此心天地鬼神隂相其業顧<lb/>
西蕃之遺種孤累聖之鴻私頃在熈寧之間誘䧟思<lb/>
立之衆置而不問猶覬知恩爵秩兼隆賜予不絶而<lb/>
乃濳結西夏攻圍南川焚蕩傷夷動以萬計發掘驅<lb/>
虜不可數知築據臨洮傲聣天討當中太息念疆場<lb/>
之無辜諸將激昂知背誕之不赦兵刃既接㐫黨奔<lb/>
亡臨衝未施壁壘自破老羌奪氣白首就擒即聽檻<lb/>
車之行以正藁街之戮乃者托跋小醜憑情解仇之<lb/>
謀猖狂大言隂蓄窺邊之計脣亡則齒知難久臂解<lb/>
<pb n="KR4d0082_SBCK_047-3a"/>
則肩不自持料其破膽之餘欵塞無日信矣得天之<lb/>
助本於愛物之誠臣等鎮撫無功黽勉備位幸依干<lb/>
羽之化庶覩兵革之藏欣戴之心倍萬倫等臣某等<lb/>
無任瞻天望聖激切屏營之至謹奉表稱賀以聞臣<lb/>
某等誠歡誠抃頓首頓首謹言<lb/>
　　謝入伏早出狀二首<lb/>
伏以火老而煩金微斯伏忽被早歸之詔仰慙内恕<lb/>
之恩退食委蛇撫躬戰汗臣等叨塵近輔與聞政幾<lb/>
庇廣厦之清隂飽素飡而終日方慙懼於無補何勞<lb/>
苦之足云伏惟太皇太后陛下推已及人使臣以禮<lb/>
<pb n="KR4d0082_SBCK_047-3b"/>
深念早衰之質許以中吳之休顧惟民事之至艱蓋<lb/>
有日入而後息<hi>臣</hi>等敢不上懐主眷俯念人勞廣清<lb/>
淨之餘風致安佚於無外<lb/>
　　又狀<lb/>
伏以候極南訛日臨庚伏方齋居之暇豫閔政務之<lb/>
勤勞亟命遄歸得從燕息<hi>臣</hi>等猥以一介獲覽萬㣲<lb/>
殫日力而不遣知寸隂之可惜惕然祗畏敢有怠荒<lb/>
伏惟皇帝陛下雞鳴求衣日旰忘食致海内無警急<lb/>
之奏而朝廷有清淨之風膺化國之舒長念暑雨之<lb/>
咨怨曾匪賢勞之久遽䝉夙退之安<hi>臣</hi>等致不上體<lb/>
<pb n="KR4d0082_SBCK_047-4a"/>
眷懐益勵愚拙更寒暑而不易期歲月之有成<lb/>
　　謝坤成齋筵狀<lb/>
清光可企初奉萬年之觴妙供已成共薦三乘之福<lb/>
遽傳温詔式燕羣工舉磬管以示和陳肴核而飽徳<lb/>
與衆同樂既均夷夏之歡俾夀而康當遂臣鄰之願<lb/>
　　又狀<lb/>
寅奉東朝方慶誕彌之節均慈列辟俾同既醉之歡<lb/>
飫以和羔作之備樂舉太平之舊事竦衆目以榮觀<lb/>
呦呦鹿鳴士有盡心之願振振鷺下衆知胥樂之誠<lb/>
　　謝講徹論語賜燕狀<lb/>
<pb n="KR4d0082_SBCK_047-4b"/>
志在多聞親講前王之訓功惟日就遽見一經之終<lb/>
深念勤勞式均燕喜籩豆有楚鍾鼔畢陳勉興好我<lb/>
之心既優以禮將聞善道之告不絶於時<lb/>
　　又狀<lb/>
宸心莫測方篤志於詩書坤德無為但勤求於雋彦<lb/>
曽未閱歲已聞終經式均燕豆之私以榮講席之報<lb/>
始於好學竚觀聖政之新終克肯堂益助慈心之喜<lb/>
　　賀雪御筵謝狀二首<lb/>
伏以微陽將復温氣尚浮誠意感天不日而應同雲<lb/>
覆地雨雪載均信哉牟麥之祥複稱癘疫之藥時方<lb/>
<pb n="KR4d0082_SBCK_047-5a"/>
嗣歲已知天造之回功在庶農益驗坤元之徳<hi>臣</hi>等<lb/>
弼諧雖幸爕理何功安此豐年日有素餐之愧錫之<lb/>
備禮重叨曲燕之私醉飽而歸震惶無措<lb/>
　　又狀<lb/>
伏以近自頻年每愆時雪聖心勤念雖淵黙以無言<lb/>
天意密符變凝隂而有作飛花先自於宫闕布潤俄<lb/>
遍於寰瀛九軌澄清巳消塵壒之濁三農踊躍載歌<lb/>
牟麥之豐臣等幸此有年共安無事錫之醴酒益知<lb/>
和氣之充飫以肴烝願均足食之惠醉飽盛德歌舞<lb/>
休功<lb/>
<pb n="KR4d0082_SBCK_047-5b"/>
　編神宗御集奏請表狀二首<lb/>
　　乞御製集敘狀<lb/>
<hi>臣</hi>等頃被㫖編次神宗皇帝御製文集檢尋遺放緜<lb/>
歷歲時於兵政二府得處置之詳於<hi>臣</hi>寮諸家得訓<lb/>
敇之要相從以類首以詩頌雜文備載無遺終以邊<lb/>
防祕計今者編録粗定卷秩已分臣等恭惟神宗皇<lb/>
帝天縱彌文神授英略詞章淵妙不學而能籌策縱<lb/>
横絶人逺甚而復厲精庶政親决萬機故其游幸無<lb/>
益之文見存無幾至於經論成務之作著録尤多足<lb/>
以上繼典誥垂世之書豈正追迹漢唐能文之主<hi>臣</hi>
<pb n="KR4d0082_SBCK_047-6a"/>
等雖觀章句莫測淵源竊見祖宗御製集聖製序文<lb/>
已有故事蓋天日之象非常人所能形容而堯舜之<lb/>
言非來聖莫適題品臣等欲乞皇帝陛下依前朝典<lb/>
故親譔神宗皇帝御製集序頒付本所以發揮聖作<lb/>
昭示來世<lb/>
　　進御集表<lb/>
臣某言竊惟神宗皇帝天縱聖德文章儁偉策略宏<lb/>
逺出於天性不由學致自初即位經營百度有綱紀<lb/>
海内鞭撻四夷之志老臣宿將拱手相視以聽可否<lb/>
至於發姦摘伏料敵制勝明見萬里之外皆發於文<lb/>
<pb n="KR4d0082_SBCK_047-6b"/>
詞<hi>臣</hi>頃被聖㫖編次遺文始於禁中次及三省密院<lb/>
下至文武諸<hi>臣</hi>之家凢尺牘寸紙無所遺軼或文采<lb/>
焕發足以形容淵衷或事實明著足以考察時政謹<lb/>
已譔次成書然<hi>臣</hi>之愚陋不足以測知深淺臣某誠<lb/>
惶誠恐頓首頓首伏惟皇帝陛下居堯舜之位躬曾<lb/>
閔之孝<hi>文母之慈修聖子之業太皇太后表改此二句云以</hi>補述前志見於<lb/>
為政網羅遺事盡付史官猶恐平生文字久而散亡<lb/>
或致磨滅特置官局經涉嵗時<hi>臣</hi>伏觀歴代帝王如<lb/>
漢武魏文唐徳文宣三宗皆工於詩騷雜文與一時<lb/>
文士比長挈大至於經論當世講論利害以文墨盡<lb/>
<pb n="KR4d0082_SBCK_047-7a"/>
天下事則皆不足以仰望先帝之萬一惟漢光武起<lb/>
布衣治經術提三尺劒以平僣亂得治民馭兵之要<lb/>
每以手迹十行細札號令海内竇融在河西詔書至<lb/>
探融等情僞河西皆驚以爲不可欺即時𣢾附第五<lb/>
倫爲京兆掾每讀詔書曰此聖主也<hi>太祖芟夷羣醜願為尽死力魏</hi>
其用兵雖法孫吳然因事變化自作兵書十餘萬言<lb/>
諸將征伐皆以新書從事臨事又手爲節度從令者<lb/>
克㨗違敎者負敗惟此二君近之然先帝之文其髙<lb/>
處自當與典謨訓誥爲比非近世所能髣髴凢著錄<lb/>
九百三十五篇爲九十卷目録五卷内四十卷皆賜<lb/>
<pb n="KR4d0082_SBCK_047-7b"/>
二府及邉臣手札言攻守祕計先被㫖録為别集不<lb/>
許頒行仍御製集序一篇以紀盛徳發明大訓臣竊<lb/>
見祖宗御集皆於西清建重屋號龍圖天章寳文閣<lb/>
以藏其書為不朽計又刻版模印遍賜貴近臣今已<lb/>
繕寫分為五幞隨表上進欲乞降付三省依故事施<lb/>
行所有御集即付本所修寫鏤版臣無任戰汗慙懼<lb/>
屏營之至謹奉表以聞<hi>臣</hi>某誠惶誠恐頓首頓首謹<lb/>
言<lb/>
　雜論薦書狀劄子八首<lb/>
　　為兄軾下獄上書<lb/>
<pb n="KR4d0082_SBCK_047-8a"/>
臣聞困急而呼天疾痛而呼父母者人之至情也臣<lb/>
雖草芥之㣲而有危迫之懇惟天地父母哀而憐之<lb/>
<hi>臣</hi>早失怙恃惟兄軾一人相須為命今者竊聞其得<lb/>
罪逮捕赴獄舉家驚號憂在不測臣竊思念軾居家<lb/>
在官無大過惡惟是賦性愚直好談古今得失前後<lb/>
上章論事其言不一陛下聖徳廣大不加譴責軾枉<lb/>
狷寡慮竊恃天地包含之恩不自仰畏頃年通判杭<lb/>
州及知宻州日每遇物託興作為歌詩語或輕發向<lb/>
者曽經臣寮繳進陛下置而不問軾感荷恩貸自此<lb/>
深自悔咎不敢復有所為但其舊詩已自傳播臣誠<lb/>
<pb n="KR4d0082_SBCK_047-8b"/>
哀軾愚於自信不知文字輕易迹渉不遜雖改過自<lb/>
新而已䧟於刑辟不可救止軾之將就逮也使謂臣<lb/>
曰軾早衰多病必死於牢獄死固分也然所恨者少<lb/>
抱有為之志而遇不世出之主雖齟齬於當年終欲<lb/>
效尺寸於晩節今遇此禍雖欲改過自新洗心以事<lb/>
眀主其道無由況立朝最孤左右親近必無為言者<lb/>
惟兄弟之親試求哀於陛下而已<hi>臣</hi>竊哀其志不勝<lb/>
手足之情故為冐死一言昔漢淳于公得罪其女子<lb/>
緹縈請没為官婢以贖其父漢文因之遂罷肉刑今<lb/>
臣螻蟻之誠雖萬萬不及緹縈而陛下聦明仁聖過<lb/>
<pb n="KR4d0082_SBCK_047-9a"/>
於漢文逺甚臣欲乞納在身官以贖兄軾非敢望末<lb/>
减其罪但得免下獄死為幸兄軾所犯若顯<hi>文有</hi>字必<lb/>
不敢拒抗不承以重得罪若䝉陛下哀憐赦其萬死<lb/>
使得出於牢獄則死而復生宜何以報臣願與兄軾<lb/>
洗心改過粉骨報效惟陛下所使死而後已臣不不<lb/>
孤危迫切無所告訴歸誠陛下惟寛其狂妄特許所<lb/>
乞臣無任祈天請命激切隕越之至<lb/>
　　乞牽復英州别駕鄭俠狀<lb/>
右<hi>臣</hi>竊見英州别駕鄭俠昔以言事獲罪投竄南荒<lb/>
俠有父年老方將獻言自知必遭屏斥取决於父父<lb/>
<pb n="KR4d0082_SBCK_047-9b"/>
慨然許俠誓不以死生為恨而流放以來逮今十年<lb/>
屢經大赦終不得牽復父日益老而俠無還期有志<lb/>
之士為之涕泣况自陛下臨御一新庶政凢俠新言<lb/>
青苗助役市易保甲等事改更略盡而俠以孤逺終<lb/>
無一人為言其寃者臣與俠平生未嘗識面獨不忍<lb/>
當陛下之世有一夫不獲其所是以區區為俠一言<lb/>
伏望聖慈特賜録用使其父子生得相見以慰天下<lb/>
忠直之望謹録奏聞伏候勑㫖<lb/>
　　乞擢任劉攽狀<lb/>
右<hi>臣</hi>等伏見朝議大夫知襄州劉攽多聞直諒文有<lb/>
<pb n="KR4d0082_SBCK_047-10a"/>
師法才力通敏所至稱治流落外官衆所嗟嘆訪聞<lb/>
頃者將漕京東安靖不擾偶以前官財用窘乏嘗稱<lb/>
貸朝廷攽繼其後未能即還奏乞展限適㑹吳居辱<lb/>
以聚歛進擢攽遂以不才黜退安於榮辱不自辯明<lb/>
雖䝉聖恩召還近郡而<hi>臣</hi>等竊謂攽才術有餘用之<lb/>
未盡陛下方網羅遺滯以助大化如攽之賢不可多<lb/>
得伏乞擢置侍從觀其所長<hi>臣</hi>等職在獻納知賢不<lb/>
薦實負愧責謹録奏聞伏候勅㫖<lb/>
　　乞推恩故知陳州鮮于侁子孫狀<lb/>
右<hi>臣</hi>等伏見故朝議大夫集賢殿修撰知陳州鮮于<lb/>
<pb n="KR4d0082_SBCK_047-10b"/>
侁學有原本博通諸經政事精詳和而有斷熈寜之<lb/>
初為利州路轉運判官時朝廷方行免役本路人貧<lb/>
地狹侁推行以理取於民有度能使一路獨無甚擾<lb/>
近者京東經具居厚刻剥之餘人情不安朝廷特起<lb/>
侁於疾病之中付以安集侁勞倈幾嵗民亦以寜旋<lb/>
䝉聖恩知其可用擢為右諌議大夫侁感激知遇前<lb/>
後言事多䝉聽納不幸疾作不敢廢弛職事力求外<lb/>
補復䝉聖恩寵以要職俾守近藩仍指揮一年後取<lb/>
㫖侁到任未幾遂至物故臣等竊閔侁平生守道歴<lb/>
任諸監司有補國事晚節被遇擢寘侍從適以病去<lb/>
<pb n="KR4d0082_SBCK_047-11a"/>
無絲毫之過而身後獨不得與侍從亡殁恩例子孫<lb/>
見有白身欲乞聖恩特賜閔察使得依諌議大夫恩<lb/>
例以慰忠賢之心謹録奏聞伏候勑㫖<lb/>
　　薦吕陶吳安詩劄子<lb/>
臣今月二十四日面奏司馬康乆病諫官闕人乞早<lb/>
賜選擇除授尋奉聖㫖只爲難得人<hi>臣</hi>退而思之知<lb/>
人之難莫如已試之驗竊見前在司諫吕陶右司諫<lb/>
吳安詩昔任言責知無不言雖各曾罷去並不縁過<lb/>
惡同時臺諫已斥復用者迨今已遍惟陶以言韓維<lb/>
不公韓氏黨與强盛爲衆所疾安詩以言王讜進用<lb/>
<pb n="KR4d0082_SBCK_047-11b"/>
不當讜連姻權勢無由復進質之公議皆謂不平若<lb/>
䝉聖恩還舊付職俾得盡心圖報必有可觀方今臺<lb/>
諫並闕<hi>臣</hi>雖備位執法才短無助深恐言職曠弛無<lb/>
補聖明謹采衆論冐昧塵獻乞更加採察特賜録用<lb/>
不勝幸甚取進止<lb/>
　　薦林豫劄子<lb/>
<hi>臣</hi>竊見天下久安士久不試才者無以自見緩急之<lb/>
際朝廷不知所用昔漢丞相王嘉憂世乏人嘗上書<lb/>
言前蘇令起為盜欲遣大夫問狀時見大夫無可使<lb/>
者召盩厔令尹逢拜諫大失遣之今諸大夫有材能<lb/>
<pb n="KR4d0082_SBCK_047-12a"/>
者甚少宜畜養可成就者則士赴難不愛其死臨事<lb/>
倉卒乃求非所以明朝廷也臣以不才竊位以為侍<lb/>
從近<hi>臣</hi>誠及今閒暇各舉所知朝廷得以稍加優異<lb/>
則緩急宜有所補<hi>臣</hi>竊見右通直郎林豫吏幹强敏<lb/>
長於應變所至可紀初任泉州惠安尉以選捕獲尤<lb/>
溪强劫賊二十四人䝉恩轉三官次任薟書亳州判<lb/>
官復以選𥙷楚州連水羣盜又獲二十八人累减六<lb/>
年磨勘仍不依名次指射差遣觀其措置方畧頗得<lb/>
古人用兵之意若䝉朝廷拔擢更加試用宜有可觀<lb/>
今世智䇿之士不可多得若令吏部隨例注授碌碌<lb/>
<pb n="KR4d0082_SBCK_047-12b"/>
於外異日欲有使令不若素養之為善也<hi>臣</hi>不勝區<lb/>
區採擇衆善以補萬一取進止<lb/>
　　乞優䘏滕元發家劄子<lb/>
<hi>臣</hi>伏見故龍圖閣學士前知太原滕元發昔事先朝<lb/>
早䝉知遇方羣臣爭以財利求進之秋元發獨能守<lb/>
正時獻讜言先帝取其大節雖任用進退不一而辛<lb/>
䝉保全近者朝廷知其可用復還舊職擢實河東元<lb/>
發亦能裁損極邊冗戍為國惜費頗有成効今不幸<lb/>
身亡子弱家貧已䝉聖恩特加賵贈欲乞檢會近例<lb/>
差破人船津送喪柩骨肉直歸蘇州竢有葬日仍令<lb/>
<pb n="KR4d0082_SBCK_047-13a"/>
本州量事應副元發有弟申從來無行今元發既死<lb/>
或恐從此凌暴諸孤不得安居縁元發出自孤貧兄<lb/>
弟别無合分財產欲乞特降指揮在京及㳂路至蘇<lb/>
州以來官司不許申干預元發家事及奏薦恩澤仍<lb/>
常切覺察取進止<lb/>
　　薦王鞏劄子<lb/>
<hi>臣</hi>伏以方今人才衰少求備實難凢有所長皆當不<lb/>
廢臣伏見右承議郎王鞏生於富貴志節甚堅好學<lb/>
力文練達世務昔熈寧之初宰臣王安石用事屢欲<lb/>
用鞏鞏自知守正不合拒而不從每上書言事多切<lb/>
<pb n="KR4d0082_SBCK_047-13b"/>
時病呉充馮京器其為人嘗與議及國事及王珪蔡<lb/>
確執政李定舒亶為御史將傾充與京故起大獄廣<lb/>
加羅織欲以次及二人鞏由此得罪南<hi>萬行</hi>里三年而<lb/>
歸剛氣不衰言事如故時二聖臨御司馬光當國鞏<lb/>
復預光議論光極喜之言之朝廷擢任宗正寺丞方<lb/>
復欲進用而鞏狷介疾惡為衆所忌適會光物故衆<lb/>
人捃其微過因而排之遂至今日臣竊悲光平日所<lb/>
薦<hi>皆今</hi>布列朝廷而鞏獨連蹇不遇罷官者再凢鞏之<lb/>
所長皆士人之所難能而其所短多暗昧不明或少<lb/>
年之所不免前知楊州謝景温與鞏共事嘗上章明<lb/>
<pb n="KR4d0082_SBCK_047-14a"/>
辨其寃則愛憎之言未可偏信<hi>臣</hi>備位風憲區區之<lb/>
意每欲為陛下掇拾遺材以備任使與鞏遊從最舊<lb/>
知其所長伏乞陛下洗濯瑕疪稍加録用必能上感<lb/>
恩造臨事捐軀以報萬一取進止<lb/>
　雜辭免恩命表狀劄子二十六首<lb/>
　　辭起居郎狀<lb/>
右<hi>臣</hi>今月十九日准閣門告報巳有告命除臣起居<lb/>
郎者伏念臣頃自踈外擢居諫垣衰廢之餘才力耗<lb/>
竭黽俛歲月無所建眀近因朝廷除張頡為户部侍<lb/>
郎杜紘為右司郎中公議紛然謂非其人臣繼上封<lb/>
<pb n="KR4d0082_SBCK_047-14b"/>
章極言其事杜紘雖才性鄙佞黜辱華要而罪惡未<lb/>
著臣亦不敢力言至如張頡為性嶮躁臨事乖方歴<lb/>
任以來罪狀山積臣以為事既明白是以前後五次<lb/>
上言不知頡久事要權植根深固一為左右之所保<lb/>
任遂致聖意確然不移<hi>臣</hi>屢獻狂言誠不量力雖聖<lb/>
恩寛貸未賜譴呵豈敢冐昧寵榮復塵要近言不稱<lb/>
職臣猶自知當黜反遷衆必指笑伏乞特回誤恩除<lb/>
臣一外任差遣俾<hi>臣</hi>得免清議不勝幸某所有前件<lb/>
告命<hi>臣</hi>不敢祗受謹録奏聞伏候勅㫖<lb/>
　　第二狀<lb/>
<pb n="KR4d0082_SBCK_047-15a"/>
右臣准今月二十三日尚書省劄子以臣奏乞免起<lb/>
居郎恩命奉聖㫖不許辭免者君父之命所當敬從<lb/>
臣實何人敢有固執特以<hi>臣</hi>前言張頡除户部侍郎<lb/>
不當前後五状不䝉施行頡之罪名著在案牘傳於<lb/>
公議而大臣主之愈力朝廷用之不疑則是臣訪毁<lb/>
<hi>賢虫</hi>眩惑天聽狂妄誅之所不當赦臣今不敢復論其<lb/>
事但以言為職言既不用理當廢黜衘愧冐寵義實<lb/>
不安伏乞檢臣前奏除臣一外任差遣以全臣進退<lb/>
之分所有起居郎告命臣不敢祗受謹緑奏聞伏候<lb/>
勑㫖<lb/>
<pb n="KR4d0082_SBCK_047-15b"/>
　　免修條支賜劄子<lb/>
<hi>臣</hi>准門下中書後省関准吏部牒以臣詳定參校六<lb/>
曹寺監吏人額禄文字并修條特支銀絹各五十疋<lb/>
兩竊緑編修條貫及裁定吏額皆上禀朝廷議論下<lb/>
頼官吏勤力臣居其間别無勞効冐昧恩賞惜所不<lb/>
安况范百禄等巳有文字辭免乞賜檢㑹一處施行<lb/>
特寢誤恩以安愚分取進止<lb/>
　　第二狀<lb/>
<hi>臣</hi>近准尚書省劄子奉聖㫖不許臣辭免詳定吏額<lb/>
并修條特支銀絹者聖恩深厚不廢㣲勞豈合固辭<lb/>
<pb n="KR4d0082_SBCK_047-16a"/>
上煩天聽然念臣頃自遭遇曾未數年致位近侍其<lb/>
間因縁職事催督官吏修定舊條在於㣲臣經無分<lb/>
毫之効若皆一一僥倖恩賞實愧心顔伏乞聖慈察<lb/>
臣誠心非有矯飾追寢成命以安愚衷取進止<lb/>
　　辭召試中書舍人狀<lb/>
右<hi>臣</hi>今月二十二日奉聖㫖召試中書舍人者伏念<lb/>
臣頃自外官擢任言貴雖繼陳狂瞽而報効蔑然遽<lb/>
䝉聖恩執筆柱下復縁乏使權掌命書資淺才㣲寵<lb/>
恩沓至自知非稱而況人言方欲上書自陳以辭要<lb/>
劇忽聞召命震越非常況今多士盈廷詞臣間出或<lb/>
<pb n="KR4d0082_SBCK_047-16b"/>
久次不用或沉伏未聞豈患無人以備任使顧貽才<lb/>
力短拙重以衰殘曽未逾年致身華近必貽公議難<lb/>
以自安伏乞追回誤恩少安愚分謹録奏聞伏候勑<lb/>
㫖<lb/>
　　第二狀<lb/>
右<hi>臣</hi>今月某日准閭門告報䝉聖恩除臣試中書舍<lb/>
人者頃䝉特㫖召試中堂辭避不從黽俛而就遂忝<lb/>
成命意終不安雖知區區寸誠不能仰回天聽而匹<lb/>
夫之志終欲必行盖人臣事君本求知遇有命不受<lb/>
近於不情然臣以義而言有三不可伏念臣少從父<lb/>
<pb n="KR4d0082_SBCK_047-17a"/>
學稍知為文憂患以來筆硯都廢今雖勉强心志已<lb/>
衰此一不可也<hi>臣</hi>昨自縣道召充諫垣旋叨左史仍<lb/>
兼詞命駢繁寵數倂在一年臣猶知非況復公議此<lb/>
二不可也内外兩制素號要途兄軾頃已擢在禁林<lb/>
臣今安敢復據西掖非獨畏避譏評實亦恐懼滿盈<lb/>
此三不可也臣既無一堪而有三不可冐昧寵禄將<lb/>
安用之伏乞聖慈鑒臣愚誠特寢前命俾臣得安閑<lb/>
地少弭人言則臣圖報恩私尚有他日謹具狀奏聞<lb/>
伏候勅㫖<lb/>
　　辭户部侍郎劄子<lb/>
<pb n="KR4d0082_SBCK_047-17b"/>
臣准尚書省劄子巳降告命除臣依前朝奉郎試户<lb/>
部侍郎奉聖㫖管勾右曹者待罪西掖雖已期年齷<lb/>
齪文墨之間愧負寵禄之厚豈期過聽特有甄升竊<lb/>
以户部右曹兼領昔日金倉司農之政侍郎職事専<lb/>
治天下差繇市易之餘奏請紛然法度未定方欲酌<lb/>
今昔之中制采吏民之公言宜得强眀練達之人立<lb/>
成久逺通融之法如臣暗陋何以克當願回誤恩别<lb/>
選能吏俾<hi>臣</hi>愚獲安於微分而國事不失為得人公<lb/>
私兩宜衆議為允懇迫之至冐昧以聞取進止<lb/>
　　辭吏部侍郎劄子<lb/>
<pb n="KR4d0082_SBCK_047-18a"/>
<hi>臣</hi>准尚書省劄子巳降告命除臣試尚書吏部侍郎<lb/>
奉聖㫖令官勾右選者臣待罪民部一期且半才㣲<lb/>
事劇智力俱殫方欲干扣聖眀稍求閑地而猥䝉進<lb/>
擢俾佐天官地望愈葉職業尤夥見今選集之亡五<lb/>
六千人一失銓量人言可畏伏望聖慈矜臣不逮察<lb/>
臣無他除臣一閑慢差遣上以明朝廷用人之公下<lb/>
以全愚臣知正之分干冐天威進退失措取進止<lb/>
　　辭翰林學士劄子<lb/>
<hi>臣</hi>今月十四日准閤門告報已降誥命除臣翰林學<lb/>
士知制誥者臣頃在民曹頗經歲月不能均調有無<lb/>
<pb n="KR4d0082_SBCK_047-18b"/>
仰助邦計日虞曠弛以速刑誅朝廷曲賜保全巳為<lb/>
至幸復加進擢必致煩言近被除書參掌吏選雖云<lb/>
寵命猶麗諸曹臣自量空踈尋巳辭避而況玉堂之<lb/>
清祕號為詞<hi>臣</hi>之極選臣兄軾舊以文學見稱流軰<lb/>
猶復畏避不敢久居得<hi>江請</hi>湖如釋重負在臣微陋實<lb/>
為叨竊兄出弟䖏或謂朝廷私臣一家地近職嚴姑<lb/>
願朝廷歷選多士雖或未欲置臣於外猶願特許假<lb/>
<hi>臣</hi>以閑地茍未滿盈庶可驅策悃誠迫切進退兢危<lb/>
伏望聖慈即賜俞允取進止<lb/>
　　辭御史中丞劄子<lb/>
<pb n="KR4d0082_SBCK_047-19a"/>
<hi>臣</hi>待罪禁林行將一歲兼權吏部復又累月常恐才<lb/>
小責重一有曠敗孤負聖恩今月三日得閣門報准<lb/>
告除臣御史中丞充龍圖閤學士聞命震恐㒺知所<lb/>
措蓋自二聖臨御所用執法於今六人或由此進用<lb/>
或因事罷去凢任人之得失實係朝廷之重輕官吏<lb/>
視之以啓勤怠之心邪正因之以知消長之候是以<lb/>
前代所選至慎至難如臣鄙凢何以堪此況復職冠<lb/>
河圖之祕亦非近事之比雖朝廷過聽欲以寵借小<lb/>
<hi>臣</hi>而臣自度量顧願少安愚分重念<hi>臣</hi>頃者為邑江<lb/>
外被召還朝曾未五年遍歴華近無尺寸之功徳荷<lb/>
<pb n="KR4d0082_SBCK_047-19b"/>
山岳之恩私區區之誠每虞傾覆若復冐居要任誠<lb/>
異本心況<hi>臣</hi>非獨自爲身謀亦爲朝廷惜此過舉伏<lb/>
乞追寢成命退就閑官上全知人之眀下安守節之<lb/>
義惶恐迫切不知所裁取進止<lb/>
　　　辭尚書右丞劄子<lb/>
臣今月五日准閣門告報䝉恩除中大夫守尚書右<lb/>
丞者臣備位南臺言事無補上負朝廷開納之意下<lb/>
姑朋友責望之誠徒以厚恩未酬欲去不忍豈謂非<lb/>
常之命猥加無補之臣矧復二轄之官萬㡬所在茍<lb/>
用人之一失實取輕於四方如臣奮自諸生誤叨近<lb/>
<pb n="KR4d0082_SBCK_047-20a"/>
侍嶮嶇縣道曾未數年出入同行莫聞顯効資地淺<lb/>
薄積薪有後來之譏徳業空虚在梁有不稱之誚伏<lb/>
乞追寢成命少安愚衷上以全二聖知人之眀下以<lb/>
成孤<hi>臣</hi>審已之分臣無任祈天待命激切屏營之至<lb/>
取進止<lb/>
　　第二狀<lb/>
<hi>臣</hi>䝉恩除中大夫守尚書右丞今日雖巳具劄子辭<lb/>
免然意有未盡君父之前不敢復隠謹具披露惟陛<lb/>
下察之伏念臣幼無它師學於先臣洵而臣兄軾與<lb/>
臣皆學藝業先成每相訓誘其後不幸早孤友愛備<lb/>
<pb n="KR4d0082_SBCK_047-20b"/>
至逮此成立嘗兄之力也頃者兄弟同列侍從臣已<lb/>
自愧於心今慈超遷丞轄中臺與聞政事而<hi>臣</hi>兄軾<lb/>
適自外召還為吏部尚書顧出臣下復以臣故移翰<lb/>
林承㫖臣之私意實不遑安況軾之為人文學事政<lb/>
過臣逺甚此自陛下所悉臣不敢逺慕古人内舉親<lb/>
戚無所回避只乞寢臣新命若得與兄軾同為從官<lb/>
竭力圖報未亦必無補也如此則公議既允私意獲<lb/>
安其於愚臣實為至幸取進止<lb/>
　　第三狀<lb/>
<hi>臣</hi>今月某日伏濛聖恩賜臣詔書一道不允臣辭免<lb/>
<pb n="KR4d0082_SBCK_047-21a"/>
恩命者命降自天轍形懇避恩不加譴猶辱訓詞輒<lb/>
縁覆燾之私復伸愚陋之懇蓋陳力事上常目止於<lb/>
不能而量才用人亦當務其巳竭況臣位居執法職<lb/>
在繩愆茍有官非其人爵踰於德法所當治<hi>臣</hi>敢弗<lb/>
言今者擢寘近班實為虚授若遂黽俛居位臣既自<lb/>
已知非茍復傳播於人衆必指為無耻在它人猶為<lb/>
不可况本職之所當言幸別選於長才冀稍安於私<lb/>
意再殫誠悃非敢飾詞所有告命不敢祗受<hi>臣</hi>無任<lb/>
震越待罪之至取進止<lb/>
　　第四狀<lb/>
<pb n="KR4d0082_SBCK_047-21b"/>
<hi>臣</hi>今月某日䝉恩差到某官齎降詔書一道以臣再<lb/>
辭恩命不允所請者特遣使車宣布君命里巷改觀<lb/>
親黨增光雖聖聰之未回抑愚言之可聽與其順㫖<lb/>
而使聖朝不獲所任曷若違命而使柄<hi>臣</hi>舉惟其人<lb/>
用此力辭期於得請昔楚有子玉文公為之側席衛<lb/>
多君子季扎知其未亂若公卿類皆骨鯁則精神足<lb/>
以折衝今雖忠賢在朝股肱恊力不宜雜用小器以<lb/>
示乏人臣能知難國之福也茍不度德民何觀焉尚<lb/>
冀察<hi>臣</hi>危誠追寢前命俾得粗陳薄技以効一官既<lb/>
獲謀身之宜非無報國之所進退兩得家國俱安其<lb/>
<pb n="KR4d0082_SBCK_047-22a"/>
<hi>臣</hi>今月某日䝉恩差到某官齎降詔書一道以臣再<lb/>
辭恩命不允所請者特遣使車宣布君命里巷改觀<lb/>
親黨增光雖聖聰之未回抑愚言之可聽與其順㫖<lb/>
而使聖朝不獲所任曷若違命而使柄<hi>臣</hi>舉惟其人<lb/>
用此力辭期於得請昔楚有子玉文公為之側席衛<lb/>
多君子季扎知其未亂若公卿類皆骨鯁則精神足<lb/>
以折衝今雖忠賢在朝股肱恊力不宜雜用小器以<lb/>
示乏人臣能知難國之福也茍不度德民何觀焉尚<lb/>
冀察<hi>臣</hi>危誠追寢前命俾得粗陳薄技以効一官既<lb/>
獲謀身之宜非無報國之所進退兩得家國俱安其<lb/>
<pb n="KR4d0082_SBCK_047-22b"/>
於微臣豈非厚賜無任恐懼懇禱之至取進止<lb/>
　　免尚書右丞表<lb/>
<hi>臣</hi>某言伏奉告命䝉恩除臣中大夫守尚書右丞者<lb/>
首居言責無補聖時方有黜幽之虞遽聞躐等之命<lb/>
辭而不獲情實難安臣某誠惶誠恐頓首頓首伏念<lb/>
<hi>臣</hi>家世寒賤兄弟戅冥早坐狂言流落江湖而不返<lb/>
晩逢興運聮翩禁近以偷安恃聖神之誤知蹈嶮夷<lb/>
而莫顧前後歴居於臺諫彈擊多召於怨尤每圖自<lb/>
安之宜惟有早退之便徒以受恩未報中夕以興進<lb/>
退皆艱徬徨自失敢有望於殊寵以自逺於煩言矧<lb/>
<pb n="KR4d0082_SBCK_047-23a"/>
兹丞轄之嚴號居弼諧之貳觀用人之當否知為國<lb/>
之重輕如臣迂闊而寡謀孤直而多怨進用兹始已<lb/>
或紛然眷遇儻隆安能自保伏望太皇太后陛下眷<lb/>
求一徳以允僉言慎名器之假人念衣裳之在笥亟<lb/>
收前命以保危蹤茍無隕越之憂盡出生成之造<hi>臣</hi>
無任祈天竢命激切屏營之至謹奉表陳免以聞<lb/>
　　第二表<lb/>
臣某言伏奉告命䝉恩除<hi>臣</hi>中大夫守尚書右丞者<lb/>
臺轄之重國論所存顧惟尺寸之材何與棟梁之選<lb/>
比陳誠懇尚閟俞音<hi>臣</hi>某誠惶誠恐頓首頓首伏念<lb/>
<pb n="KR4d0082_SBCK_047-23b"/>
<hi>臣</hi>家世寒儒僅守父兄之樸學文史未歧不通邦國<lb/>
之大猷頃自元祐之初偶縁乏使召自南遷之後遽<lb/>
責使言旋由左史而踐掖垣復從右户以居翰苑迨<lb/>
兹執法曾未數年言何補於聖明志已殫於憂責以<lb/>
一日遭逢之幸擅諸臣積累之榮方懷滿溢之虞願<lb/>
求閑散之便豈意恩私之横被復叨丞轄之近班自<lb/>
昔政事之臣非處書生之地旣犯不韙其何敢安伏<lb/>
望皇帝陛下以德愛人量才付位深察斗筲之陋難<lb/>
堪鍾鼎之藏追還誤恩選逮明德俾賢愚各安其所<lb/>
則中外無復間言其於㣲臣受賜多矣臣無任祈天<lb/>
<pb n="KR4d0082_SBCK_047-24a"/>
竢命激切屏營之至謹奉表陳免以聞<hi>臣</hi>某誠惶誠<lb/>
恐頓首頓首謹言<lb/>
欒城集巻第四十七<lb/>
</p>
<p>
</p>
  </div>
</body>
</text>
</TEI>
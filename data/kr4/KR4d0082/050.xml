<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_050-1a"/>
欒城集卷第五十<lb/>
　啓事二十二首<lb/>
　　賀歐陽副樞啓<lb/>
右某啓伏審近膺休命遂總兵權凢在下風孰不自<lb/>
慶以天下之辯士而議論兵革之要以朝廷之元老<lb/>
而臨御猛悍之臣士民所以歡欣夷狄所以震懼昔<lb/>
者漢之賈誼談論俊美止於諸侯相而陳平之屬實<lb/>
為三公唐之韓愈詞氣磊落終於京兆尹而裴度之<lb/>
倫實在相府夫陳平裴度未免謂之不文而韓愈賈<lb/>
生亦常悲於不遇蓋人之於世羙惡必有所偏而天<lb/>
<pb n="KR4d0082_SBCK_050-1b"/>
之於人賦予亦莫能備伏惟樞密侍郎天才奇特髙<lb/>
出古人餘論温純和樂海内士人之所望以開慰學<lb/>
者世俗之所待以師保斯民果承寵榮入踐鈞軸手<lb/>
執予奪身為安危施之事實則可以慘舒四方之人<lb/>
見之筆墨則可以照曜萬世之下夫富貴之士所少<lb/>
者文字而終莫能得貧賤之士所急者爵禄而亦不<lb/>
可求有能力取其一端皆以自足於當世而况位在<lb/>
樞府才為文師兼古人之所未全盡天力之所難致<lb/>
文人之羙夫復何加謹奉啓陳賀不宣謹啓<lb/>
　　北京謝韓丞相啓二首<lb/>
<pb n="KR4d0082_SBCK_050-2a"/>
右某咨頃違軒闥尋至北門自領簿書復將期月魏<lb/>
都雄盛號稱河朔之上游職官卑微最為府中之末<lb/>
吏事既甚夥議皆得參顧惟淺庸何以堪處而况旱<lb/>
氣方退流民未還盗賊縱橫犴獄填委是健吏厲精<lb/>
竭力而不足之日非庸人偷安自便而能辦之時伏<lb/>
惟相公偉量絶人盛業蓋世樂育賢俊誤知鄙凢竊<lb/>
觀佐幕之司似若無責之地勉强以處則事皆可與<lb/>
因循而去則身實甚閑敢無自强少答知遇<lb/>
　　又啓<lb/>
右某近准中書劄子就差管句大名府路安撫總管<lb/>
<pb n="KR4d0082_SBCK_050-2b"/>
司機宜文字者頃塵制科已授商幕尋輒請告以便<lb/>
養親貧窶無資還復求仕既來魏府幸邇家庭曾未<lb/>
逾時就改此職邉鄙無事最為閑官俸給稍優尤便<lb/>
私計自非昭文相公陶冶庶類順養衆情曲務鄙庸<lb/>
常見存念則豈有進退之際皆從私心功效未聞旋<lb/>
移新局顧恩造之甚厚思力報以未由區區之誠書<lb/>
不能既<lb/>
　　賀毆陽少師致仕啓<lb/>
伏審累章得謝故邑榮歸位冠東宫寵兼舊職髙風<lb/>
所振清議愈隆伏惟致政觀文少師道徳在人術學<lb/>
<pb n="KR4d0082_SBCK_050-3a"/>
蓋世早遊侍從蔚為議論之宗晩入廟堂隠然衆庶<lb/>
之望屬三朝之終始更萬變之勤勞臨事而安莫測<lb/>
弛張之用釋位既久始知靜鎭之功仰成績之不刋<lb/>
信後來之難繼荐歷三鎮始終一心知無不言曾中<lb/>
外而易意老而彌壯信賢達之過人衆皆以力事君<lb/>
公獨以道自任仕以其力者力衰而後去進以其道<lb/>
者道髙則難晋故七十致仕在禮則然而六一自名<lb/>
此志久矣築室清頻琴書足以忘憂遺名四方珪組<lb/>
蓋巳外物誰歟治國能就問以質疑惟是門人尚不<lb/>
拒其來學伏以官守不獲躬詣門屏謹奉啓陳賀<lb/>
<pb n="KR4d0082_SBCK_050-3b"/>
　　迎陳述古舍人啓<lb/>
右某啓伏審厭直玉堂公憂輔郡父老相慶吏屬竦<lb/>
觀伏惟知府舍人道德精醇政術髙妙東南舊治久<lb/>
振於士林臺閣遺風特髙於朝右魯侯為國始自泮<lb/>
水何武按部首訪諸生不謂古人復見今日某承乏<lb/>
黌舍久聞德音樂與斯人共被餘澤<lb/>
　　賀致政曽太傅啓<lb/>
伏審得謝明廷進兼異數首被衮衣之錫仍因旄節<lb/>
之崇終始恩榮中外慶慰伏惟致政太傅侍中舊德<lb/>
隆重元勲著明輔相三朝純固一節良士在位不求<lb/>
<pb n="KR4d0082_SBCK_050-4a"/>
旅力之功尚父雖衰猶荷鷹揚之託西鄙無事中扆<lb/>
思䝨繼陳止足之誠自求清靜之樂付青簡以遺事<lb/>
追赤松而並遊大節凛然四方仰止矧十載廟堂之<lb/>
舊多一時几杖之賢年德最先命秩九峻出同憂患<lb/>
措國步於安寧歸共優游播淸風於長乆某夙荷知<lb/>
奬實倍歡欣謹奉啓陳賀<lb/>
　　賀韓相州啓<lb/>
伏審懇辭晋務歸守鄕邦歛藏爲國之方勉就還家<lb/>
之樂進退有裕卷舒適冝伏惟某官才大難名功成<lb/>
不處方三朝之終始更萬變之勤勞抗大節於群疑<lb/>
<pb n="KR4d0082_SBCK_050-4b"/>
擅元勲於不朽楚國巳定葉公邁其舊封唐室多虞<lb/>
裴度久而在外遺功名於簡策樂民社於方州施無<lb/>
不宜信處心之有道衆猶願治懐舊德以徒勞某夙<lb/>
荷奬知實倍歡慰限以官守阻詣門庭<lb/>
　　謝韓許州啓<lb/>
伏念某為性迂踈居官簡惰日虞彈劾歸事耕桑敢<lb/>
謂兼容尚形論薦恭惟安撫相公徳度宏逺謨猷老<lb/>
成不居公相之隆退就方州之寄惟世俗之多務豈<lb/>
棟梁之久聞復用之期曾無幾日願知之士豈惟一<lb/>
人曾何巳棄之身未改見知之舊嗟駑馬之獨後期<lb/>
<pb n="KR4d0082_SBCK_050-5a"/>
枯枿於再榮為力已艱論恩則厚黽勉下禄心已切<lb/>
歸歟愧負鴻終私何為而報此<lb/>
　　賀河陽文侍中啓<lb/>
伏審力辭樞務得請名邦恩禮便蕃中外慶慰伏惟<lb/>
判府司徒侍中輔相三丗始終一心噐業崇深不言<lb/>
而四方自服道徳髙妙無為而庶務以成此朝廷所<lb/>
以遲遲於均佚之書而士民所以睠睠於保釐之命<lb/>
顧惟出處之義實繄功名之終晋侯志於赤松晉公<lb/>
安於緑野油然自得夫豈不懐矧惟三城蜜邇全洛<lb/>
政獨止於民社樂有助於林泉道大難名信後來之<lb/>
<pb n="KR4d0082_SBCK_050-5b"/>
莫繼民猶思治恐久安之未遑<lb/>
　　謝文公啓<lb/>
伏念某遷踈已甚廢弃為宜偶來宛丘遂復三歲留<lb/>
連寸禄久已愧於古人顧視當塗義無求於今日方<lb/>
將圖宦遊於南土即暇豫於鴒原自屏逺方少安愚<lb/>
分比者伏遇某官厭倦樞政偃息藩州忘陋質之無<lb/>
堪恃舊知而增氣尺書自達方懐冐進之憂奏牘上<lb/>
聞遽辱見收之請庠齋簡暇既深便於冗材徳宇崇<lb/>
深固足安於一介仰慚伯樂之顧自知駑馬之姿雖<lb/>
取信之無疑猶恐難於必售其為感激難既敷陳<lb/>
<pb n="KR4d0082_SBCK_050-6a"/>
　　賀張宣徽知青州啓<lb/>
伏審入覲帝廷榮加使秩遂解南籥作鎮東藩新命<lb/>
既傳衆情胥恱伏惟某官宇量冠古德業在人直道<lb/>
而行神聽靖共之德不改其度人知賢達之風師保<lb/>
斯民望之已久進登異數禮亦為宜雖分職於遐方<lb/>
實均榮於二府老成猶用人有望於安寧旌斾來東<lb/>
迹稍於安孤拙某官守有限慶謁未遑聸望傾依衷<lb/>
誠踴躍<lb/>
　　謝改著作佐郎啓<lb/>
右某啓今月某日䝉恩改前件官者迂拙之人廢棄<lb/>
<pb n="KR4d0082_SBCK_050-6b"/>
已久偶歲成之及格䝉敘法之推恩忝冐既深榮幸<lb/>
兼至伏以方今聖人在上多士盈廷挾策讀書皆道<lb/>
德宏深之士涖官從政並才術縱橫之人珪壁煒煌<lb/>
顧瓦礫而安用松筠挺拔嗟蕭艾之徒生固天地付<lb/>
予之特殊宜朝廷進退之亦異朝遊山林之十羣鳥<lb/>
獸之喧卑暮登霄漢之塗接鸞皇之翔厲是以羣材<lb/>
並騖百度咸熈顧視駑駘伏鹽車而已幸旁睨樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
竢樵爨以何詞曾謂庸虛亦䝉遷補伏念某才性鄙<lb/>
拙學問空踈早歲猖狂誤塵科舉蹉跎二紀見者興<lb/>
嗟奔走四方泰然自得老馬無求於再駕死灰豈意<lb/>
<pb n="KR4d0082_SBCK_050-7a"/>
於復然無負郭之桑麻願歸耕而未果効乘田之畜<lb/>
牧荷竊禄以偷安實無望於榮華顧常憂於罪戾寵<lb/>
至逾分誠不自知此盖伏遇某官<hi>二府</hi>左右明時陶<lb/>
鈞庶物春陽既至草木皆生有不次之舉以待賢才<lb/>
有銓綜之常以御羣吏使賢者無久留之嘆不肖者<lb/>
有寸進之縁雖三代用人之明何以過此故一介受<lb/>
恩之賤㒺不知歸感戴徒深敷陳㒺既<lb/>
　　謝張公安道啓<lb/>
右某啓伏以少年遊學方成都樂職之秋壯嵗效官<lb/>
復淮陽卧治之日矧留都之清淨眷募府之優閑再<lb/>
<pb n="KR4d0082_SBCK_050-7b"/>
辱辟書重收孤迹哀憐廢弃之久誰復肯然綢繆罇<lb/>
俎之歡亦非偶爾伏惟晋守宣徽太尉才髙一世望<lb/>
重累朝體河岳之兼容納涓埃而不間衣食有奉巳<lb/>
寛盡室之憂道徳照人况復終身之幸<lb/>
　　賀孫樞密啟<lb/>
右某啓伏審王畿報政兵府豋賢中外同歡士夫相<lb/>
慶伏惟樞密諫議才業兼劭忠厚有餘早試煩難識<lb/>
民間之情偽晩依潜躍相龍徳之光享出當干城入<lb/>
賛心膂温然不伐徳望逾隆卓爾自將風節彌壯固<lb/>
上心之久簡且人皇之攸歸方今武備載張邊防未<lb/>
<pb n="KR4d0082_SBCK_050-8a"/>
弛導迎善意猶有望於仁人保養遺氓終愈光於令<lb/>
問某早遊門下實倍歡情趨謁末由瞻依徒切<lb/>
　　謝黄察啓<lb/>
右某啓伏審不弃空踈過形論薦廢退巳乆慙懼靡<lb/>
遑誠以進無干世之才出爲茍禄之仕強顔未去襆<lb/>
被以須方河堤潰决之餘當流民紛委之地皇華在<lb/>
隰務咨度以求賢鴻鴈于飛待劬勞而安宅是冝舉<lb/>
勵精之能吏効奔走於當時老鈍之資樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>何取豈<lb/>
謂採聽之誤曲加奬飾之榮此蓋伏遇某官德在兼<lb/>
容仁存久棄有霜臺嚴肅之威而不用有繡衣擊斷<lb/>
<pb n="KR4d0082_SBCK_050-8b"/>
之勢而不施既示含容復䝉甄録然以東州之廣才<lb/>
士如林輒先衆人豈勝厚愧感佩之切敷染奚殫<lb/>
　　賀趙少保啓<lb/>
右某伏審得謝眀廷榮歸故里參東宫之羽翼增南<lb/>
國之光華搢紳竦觀貪懦知愧伏惟致政少保德侔<lb/>
金玉節貫氷霜早入諫垣凛乎蹇諤之足畏晩陪國<lb/>
論温然忠厚之可依逮此分憂所至稱治因俗為政<lb/>
無寛猛之常與民息肩有清靜之化士夫倚以為重<lb/>
邦家仰以為安而止足之心早巳自許再三之請久<lb/>
而後從退居水石之鄉自放簪裳之外優逰空寂<lb/>
<pb n="KR4d0082_SBCK_050-9a"/>
有以知萬物之輕呼吸清華有以期百年之壽激揚<lb/>
頺俗師表後生卓然先覺之風坐致不言之益某因<lb/>
縁末契誤辱見知舊德不晋雖同海内之公怨髙節<lb/>
愈劭私喜哲人之克終欣慰之多敷染難盡<lb/>
　　賀文太師致仕啓<lb/>
右某啓伏審得謝中朝歸老西洛位極師保望隆古<lb/>
今止足之風中外所嘆伏惟致政太師躬䕫臯之偉<lb/>
業兼方召之壯猷翼亮三朝始終一節百辟共傳於<lb/>
遺事四夷想聞於風聲民恃以安士思為用尚父雖<lb/>
老而鷹埸未衰猛虎在山而藜藿不採況復坐而論<lb/>
<pb n="KR4d0082_SBCK_050-9b"/>
道本無黃髮之嫌出以濟時何負赤松之約而能去<lb/>
如脫屣名重太山近世以來一人而已方將翺翔嵩<lb/>
少之下沂回伊洛之間身寄白雲堂開緑野釋鼎鍾<lb/>
之重負收竹帛之餘光雖使圖之丹青奉以尸祝衆<lb/>
之所願誰復間然某蚤以空踈誤辱知奬嘗欲借潤<lb/>
於河海庶幾自効於錙銖而蹇拙多艱漂流歴歲誓<lb/>
將歸掃墳墓絶意功名罪籍得除或成過洛之幸舊<lb/>
恩未棄尚許豋門之遊一聽話言永畢㣲願猶能作<lb/>
為歌頌傳示無窮俯慰平生仰答恩遇瞻望台屏不<lb/>
勝區區謹奉啓陳賀<lb/>
<pb n="KR4d0082_SBCK_050-10a"/>
　　謝兩發運啓<lb/>
某啓竊以廢棄餘生黽俛禄仕偶依按治之末茍全<lb/>
踈拙之資敢謂并容過形論薦某少年喜事誠有意<lb/>
於功名中歲早衰願投迹<hi>林扵</hi>莾徒以竄逐未久不敢<lb/>
言歸耕稼無資未能捨禄馬病伏櫪實畏馳走之勞<lb/>
木落歸根久忘發生之念伏承某官德業深厚名冠<lb/>
士夫委寄優隆地連湖海思與明主廣育材能遍求<lb/>
屬官不棄憔悴百里之政曾比毫髮之輕一言之容<lb/>
遂致鼎鍾之重然方今聖沿初啓羣賢彚征敢以衰<lb/>
朽之餘輒塵英乂之列感激雖至慙懼寔深<lb/>
<pb n="KR4d0082_SBCK_050-10b"/>
　　賀范端明啓<lb/>
某啓伏以仁厚之深老有餘福退閑雖久坐致優恩<lb/>
中外相傳歡欣一意伏惟致政端明丈文鄉邦舊德<lb/>
翰苑老成蚤擅價於文章晩收功於忠義謀安社稷<lb/>
之重言發卿士之先事成耻於自陳功大難於久揜<lb/>
既及身而顯曜亦延世以褒嘉信天道之不誣而隂<lb/>
徳之必報某早承眷與喜倍等倫不獲躬詣門屏脩<lb/>
慶謹奉啓陳賀<lb/>
　　除中書舍人謝執政啓<lb/>
某啓近䝉聖恩除前件官仍改賜章服者謫宦江湖<lb/>
<pb n="KR4d0082_SBCK_050-11a"/>
歳月已久置身臺省志氣未安繼登翰墨之埸勉出<lb/>
絲綸之語辭而不獲處之益驚凢物之生小大異稱<lb/>
惟人所處閑劇宜有狚猿無事於冠裳爰居不樂於<lb/>
鍾鼔操之則慄舍之則安是以造物者聽其自然而<lb/>
用人者貴於因任然後才得其適性無所傷某少而<lb/>
讀書中頗喜事既挾策以干世誠妄意於濟時奏牘<lb/>
之多既比狂於方朔流涕之切亦效直於賈生比困<lb/>
幽憂始聞大道汎若虛舟之獨往寂如死灰之不然<lb/>
久於索居遂以無用以謂良冶之砥石不能發無刃<lb/>
之金大匠之斧斤不能器不才之木自放而已蓋將<lb/>
<pb n="KR4d0082_SBCK_050-11b"/>
終焉豈意大眀之繼升廣收諸賢以自助驥騄之乘<lb/>
而罷駑與焉楩柟之林而樗櫟在是橫䝉見録漫不<lb/>
自知此蓋伏遇某官道大難名才髙不器深念格天<lb/>
之業本由得士之功致二老於幽遐罄九官之汲引<lb/>
下迨微陋或䝉甄收曾是放棄之餘輒參侍從之列<lb/>
朝衣肉食雖懐歸而未由濡足纓冠顧所居之當爾<lb/>
冀斯民之大定幸四國之無虞碌碌何功猶或一書<lb/>
於竹帛堂堂偉績尚能悉載於聲詩過此以還未知<lb/>
所措<lb/>
　　　除尚書右丞諸公免書<lb/>
<pb n="KR4d0082_SBCK_050-12a"/>
某啓伏䝉聖恩除某中大夫守尚書右丞者恩出非<lb/>
常心知逾分雖懇辭之未獲要得請以爲安竊以政<lb/>
事之臣國勢所係得其人則四方斯訓非所用則百<lb/>
辟何觀顧可私於一人致坐失於大體某家世寒陋<lb/>
資禀冥煩早歲讀書徒以文翰自喜莫年臨事動由<lb/>
迂闊見譏既自知之不疑矧衆言之何頼方虞汰斥<lb/>
遽尔超升況今二聖天臨羣公彚進五臣翊舜自格<lb/>
無爲之功一德承湯已膺克享之報豈容不肖或與<lb/>
其間伏望某官因進見之餘言達外廷<hi>公之</hi>論進賢退<lb/>
否旣鈞軸之當爲置散投閑抑空踈之常分茍無滿<lb/>
<pb n="KR4d0082_SBCK_050-12b"/>
溢之懼盡出陶鎔之私<lb/>
　　謝啓<lb/>
某啓誤䝉詔恩選備臺轄小才知愧空傴僂以循牆<lb/>
成命莫回嗟負乘而致冦竊以先皇昔開於官制兩<lb/>
丞特異於唐餘上參萬務之幾下總六聮之劇既用<lb/>
人之不次宜得士之非常如某家世甚寒資望尤薄<lb/>
雖學存於古而言輒謂迂志切於時而舉不知務禁<lb/>
林清要文譽缺然憲府密嚴忠言無幾方乞閑而自<lb/>
便遽躐等以叨榮此蓋伏遇某官至德在人清議服<lb/>
世推轂多士雅聞成就之功一意本朝樂有俊良之<lb/>
<pb n="KR4d0082_SBCK_050-13a"/>
助積薪不嫌其居上蟠木凾為之先容坐致空踈誤<lb/>
䝉甄拔其為感幸難盡言宣<lb/>
　代人咨事八首<lb/>
　　子瞻答周郎中啓<lb/>
伏承不察空踈辱示書教稱道過實慚懼交至某自<lb/>
少讀書喜作文字志氣方銳以多為賢流傳世俗誤<lb/>
見推許近歲以來遭罹患難舊學哀落加以當世文<lb/>
士述作至多每一開編終日驚嘆故自近日深自歛<lb/>
退未嘗有所為文方欲收拾舊書而已傳布四方不<lb/>
可復揜豈謂賢達上復以此見稱每讀來書秪增愧<lb/>
<pb n="KR4d0082_SBCK_050-13b"/>
汗所示古今詩二卷詞藻既贍格律又髙誦詠再三<lb/>
浩不可測辱賜之厚未知所報<lb/>
　　張公安道答吕陶屯田啓<lb/>
伏審决策大廷程文優等聲華籍甚慶慰良深某官<lb/>
學問該通業履淳固耻浮言之希世依直道以干時<lb/>
進不失榮退無所負惟是六科之建始於兩漢之隆<lb/>
衆所共趨久而成俗盛極則反固唯物理之常然忠<lb/>
告未哀猶有設科之本意茍遺風之可挹曾外物之<lb/>
何加勿用猥并本無求於執事不忘藨蓘終有獲於<lb/>
豐年比者過示長牋曲形厚意<lb/>
<pb n="KR4d0082_SBCK_050-14a"/>
　　陳述古舍人謝兩府啓<lb/>
久塵近侍愧於無能出補外官適其素願始布條詔<lb/>
親見吏民秋夏豐豋人懐富足之樂風俗淳厚庭無<lb/>
爭訟之諠曽何施為遂底清淨某老大無取介特自<lb/>
將平昔之學嘗志於治民仕宦之勞每深於陟屺願<lb/>
之久矣乃今得之此蓋伏遇某官道德崇深器業宏<lb/>
逺銓綜羣吏不知中外之殊鎮撫多方常先陪輔之<lb/>
重舉此善地寄之鄙人私欲不違知陶鈞之有自官<lb/>
守無事况迂拙之所宜感激之誠敷陳㒺既<lb/>
　　又謝兩制啓<lb/>
<pb n="KR4d0082_SBCK_050-14b"/>
蹇拙之資久塵於侍從恩寵之誤猶寄於藩維祗服<lb/>
休光已臨所部某歴職無補每以為慚揣巳甚明固<lb/>
嘗自乞荷聖恩之未弃付近郡以偷安太昊之墟風<lb/>
俗猶厚長淮以北魚稻梢豐親養無違私計自得曽<lb/>
何鄙薄獲此便安此蓋伏遇某官學術精深才猷駿<lb/>
懋眷奬方厚議論持平頃與同朝固服膺之有素獲<lb/>
守善地滋荷徳之不忘視事云初馳誠㒺既<lb/>
　　張聖民修撰謝二府啓<lb/>
待罪海壖方虞於曠敗分憂畿外尤荷於陶鈞祗見<lb/>
吏民布宣條詔累歲豐稔略無罷人積雨開明粗有<lb/>
<pb n="KR4d0082_SBCK_050-15a"/>
秋稼方郡邑之無事顧庸懦以何為某早從宦遊舊<lb/>
恱圖史旋承乏於劇職勉從事者歷年心迷簿領之<lb/>
煩力殫錢榖之計逮兹出守之地復修舊學之餘政<lb/>
事稍閒初心自得曾何幸㑹獲此便安此蓋伏遇某<lb/>
官道徳濟時宇量包世爕和中外耻一物之未寧容<lb/>
養賢愚思羣材之各遂顧鄙儒之無狀竊近輔以偷<lb/>
安雖荷徳之深無忘於瞻仰而營職之外何補於涓<lb/>
埃慚懼之誠敷述難既<lb/>
　　齊州李諫議問候文侍中啓<lb/>
伏審卧鎮别京臨制北鄙政務休簡兵民乂安恭惟<lb/>
<pb n="KR4d0082_SBCK_050-15b"/>
某官徳邁古人望隆當世陶冶多士盡布公卿之間<lb/>
輔翼累朝陟配皇王之化卷懐事業偃息方<hi>風州</hi>俗未<lb/>
澄非老成而莫定邊鄙尚竦須重徳以謀安衆口所<lb/>
期天心將應即日冬候凝冽鈞履康寧某迫此莫年<lb/>
尚玷鄉郡道路不逺德化所覃瞻仰徒深伏謁無路<lb/>
敢祈保衛以慰傾依<lb/>
　　李諫議賀郭宣徽知并州啓<lb/>
伏審謀帥廟堂授鉞方面風聲所被邊鄙自安伏惟<lb/>
某官學本詩書思含韜略入參樞近出揔戎行謀慮<lb/>
宏深隠若長城之固動用安靜不求一日之功勲名<lb/>
<pb n="KR4d0082_SBCK_050-16a"/>
既隆釁故隨至進退有裕望實兼隆令尹三豋曽喜<lb/>
色之莫見頻陽復起信前計之可從方今卒乘久安<lb/>
盟好猶在用人既得知廟勝之有成俾國咸休顧公<lb/>
策之安出某老拙無用退守鄉邦側聆休嘉以慰瞻<lb/>
望<lb/>
　　　李諫議謝二府啓<lb/>
某為性甚愚篤於自信與人無忌拙於周旋頃者得<lb/>
遇監司造為浮謗浼塵上聽紛然罪戾之多傳播四<lb/>
方重為衰老之愧飛<hi>為許已章自理</hi>踈雖循省之無瑕顧吹<lb/>
求之巳密恃照臨於皎白信俯仰於平衡不竢辯明<lb/>
<pb n="KR4d0082_SBCK_050-16b"/>
坐獲昭洗枯根再生於時雨敗舟獲濟於驚瀾名節<lb/>
既全死生為幸此蓋伏遇某官持大鈞而播物奮至<lb/>
鑒以臨人定妍醜於須臾無施巧偽憐衰罷之易毁<lb/>
曲為保全德厚恩隆感深涕隕某老病既久思求歸<lb/>
而未能荷戴雖多恐圖報之無日激切之至敷述奚<lb/>
殫<lb/>
欒城集巻第五十<lb/>
<pb n="KR4d0082_SBCK_050-17a"/>
</p>
<p>
</p>
  </div>
</body>
</text>
</TEI>
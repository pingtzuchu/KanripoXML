<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_028-1a"/>
欒城集巻第二十八<lb/>
　　西掖告詞六十一首<lb/>
　　　郟亶通判永寧軍<lb/>
勑具官某北邊俗淳而士武隣好輯睦日以無事爾<lb/>
昔甞以才任刺舉矣久而不試徃貳博野尚勉無怠<lb/>
可<lb/>
　　　叔攷等三十二人並除右班殿直<lb/>
勑具官某男某等士勤身苦節從事於文武積累歳<lb/>
月僅乃禄仕以免於耕勞亦至矣今宗室之子始名<lb/>
而官其克孝悌於家忠信於國識吾尊祖敬宗之意<lb/>
<pb n="KR4d0082_SBCK_028-1b"/>
以終保禄位可<lb/>
　　　王宗孟母<hi>寿昌縣太君上宗孟南京推官母年九十三封</hi>
勑具官某母某氏年及耄期而家有壯子非有馴行<lb/>
不能致此福也寵之封邑不吝常典尚俾天下知貴<lb/>
老教孝之意可<lb/>
　　　胡宗愈吏部侍郎<lb/>
勑吏部分列三銓而長貳各領其一其為權任重矣<lb/>
天下官吏至於其間長短有度輕重有數而猶患不<lb/>
得其當者吏撓之也朕敷求儁良付之流品意在是<lb/>
矣具官某學術之茂冠於東南操履之固不流世俗<lb/>
<pb n="KR4d0082_SBCK_028-2a"/>
試於封駮任職不阿方今吏員冗溢待次者無筭爾<lb/>
其去晋難之吝寛滯積之歎毋使吏操其柄而士失<lb/>
其職可<lb/>
　　　顧臨給事中<lb/>
勑朕欲網羅天下之士而患知人之難唯有歴試之<lb/>
詳重以旋觀之乆雖復堯舜何以尚之具官某撲厚<lb/>
之性出於自然直諒之才可備三益守道安命端靖<lb/>
不回二十餘年晏然一節外督漕事公議惜之維是<lb/>
東臺封駮之司實予萬㡬出納之地宜得守法之士<lb/>
以爲過舉之虞爾其稽考典常附以經術令有不便<lb/>
<pb n="KR4d0082_SBCK_028-2b"/>
知無不言使天下之人不能指摘而議則爾職舉矣<lb/>
可<lb/>
　　　范子竒司農卿<lb/>
勑司農之政歸于地官則卿事寡矣然朕觀兩漢之<lb/>
士政事如朱邑儒學如鄭衆皆老於此官則前代用<lb/>
人蓋不輕矣具官某家世名臣詳練吏事出入中外<lb/>
治辦有稱居九卿之列修后稷之政益勉無怠以答<lb/>
恩命可<lb/>
　　　馬黙河東連使<lb/>
勑具官某汾晉之民儉而能勤易以術富比縁兵役<lb/>
<pb n="KR4d0082_SBCK_028-3a"/>
之後瘡痍未復思得靖重愛民之人為朕伺察害政<lb/>
之吏以爾博學不勌從政有方文登之民至今頌其<lb/>
遺愛彭城之治復能首發巨姦是用輟從大農寛我<lb/>
西顧朕於用人無中外之閒爾於報國無終始之殊<lb/>
務安邊民以稱朕意可<lb/>
　　　岑象求利州運判何琬江西運判<lb/>
勑具官某等朕為官擇人不惟其才之儁良亦因其<lb/>
人之便習欲使上下相得所至即安以爾象求學有<lb/>
本原持心近厚昔在蜀部逺民冝之以爾琬才力敏<lb/>
明為政不擾頃居江左列城頼焉徃修鄰道之政無<lb/>
<pb n="KR4d0082_SBCK_028-3b"/>
替已成之效使西南之人雖在遐僻千里之外咸知<lb/>
朝廷愛之之意可依前件<lb/>
　　　常安民鴻臚丞<lb/>
勑具官某爾進由儒術舉以民政朕將觀爾於近以<lb/>
信其逺典客之職號為優暇益勉無怠蓋將有考焉<lb/>
可<lb/>
　　　李詵自軍頭司除知忻州<lb/>
勑具官某武吏當守四方以于城吾民冗於内服縻<lb/>
以吏事雖有才力智勇無自而見爾世本將家習於<lb/>
武事求試於外朕不汝違夫治兵欲整而治民欲安<lb/>
<pb n="KR4d0082_SBCK_028-4a"/>
能整且安則疆場之事吾無慮矣可<lb/>
　　　郟亶通判睦州<lb/>
勑具官某仕官之優莫如鄉國知其吏民之態習其<lb/>
風俗之冝所至而安於治為易矧桐復廬之勝加以<lb/>
才力之優懷組而歸益勉無怠可<lb/>
　　　李琬太醫丞充中嶽廟令<lb/>
勑具官某爾久習禁方善救諸苦勉思賦禄之厚益<lb/>
勵好生之心可<lb/>
　　　王鞏通判揚州<lb/>
勑具官某爾故相之孫而名臣之子也生於富貴而<lb/>
<pb n="KR4d0082_SBCK_028-4b"/>
篤志於學勇於議論而不謀其身淮南大邦民病水<lb/>
旱徃貳其事益試爾才<lb/>
　　　劉奉世起居郎孔文仲起居舎人<lb/>
勑欲治國家當先得士頃者人物之評廢而長育之<lb/>
道㣲朕顧瞻周行惻焉興歎或盤栢久次而未用或<lb/>
沈伏下僚而莫知將以責成治功折衝遐邇人不素<lb/>
具其何頼焉具官劉奉世家世名臣才頴秀發試以<lb/>
治劇煩而益明具官孔文仲進以直言文史足用責<lb/>
之典禮守正不回斯皆一時之儁良多士之領袖方<lb/>
欲寘之侍從益當養其才能左右史官號為要地前<lb/>
<pb n="KR4d0082_SBCK_028-5a"/>
後逹者皆由此途手刋冊書足以明狂直之效宻侍<lb/>
殿陛足以觀進退之詳益勉自修以須不次可<lb/>
　　　胡宗炎將作少監<lb/>
勅具官某宫室都城責在工正朕方以恭儉自居以<lb/>
法度自律冝得㥀静之吏以督繕治之功爾昔居此<lb/>
官號為任職徃貳其事無改厥勤可<lb/>
　　　向宗良知衛州<lb/>
勑具官某士生於富貴者常患其懷安佚樂怠於功<lb/>
名爾以外戚之懿求試治民永惟此心有足嘉歎衛<lb/>
雖跨河地實近輔勉脩爾政朕將觀焉可<lb/>
<pb n="KR4d0082_SBCK_028-5b"/>
　　　郝觀<hi>字生辰除借職皇大后殿管句文</hi>
勑具官某朕恭養隆祐朝夕無違爾久此服勞適當<lb/>
誕慶錫爾一命無改厥勤可<lb/>
　　　曽肇中書舎人<lb/>
勅朝廷以號令鼓舞四方言之不文行之不逺昔河<lb/>
西諸將讀璽書而知天子之聖明河北叛臣間赦令<lb/>
而致武夫之涕泣故朕思得良士俾代予言知民物<lb/>
之至情識邦家之大體擇之久矣僅乃得之具官曽<lb/>
肇少知為文久益更事家傳父兄之學言有漢唐之<lb/>
風汗簡編年手紬金匱執筆紀事宻侍丹墀比於簡<lb/>
<pb n="KR4d0082_SBCK_028-6a"/>
牘之餘試以絲綸之作油然不竭煥乎可觀俾卽拜<lb/>
於西堩將益觀其來效雖文稱蘇李未足以爲賢而<lb/>
事問高崔庻㡬於適用勉於自竭以稱異恩可<lb/>
　　　邢恕知汝州<lb/>
勑具官某老吾老以及人之老此朕所以教天下之<lb/>
孝也爾比自漢東恩移汝海國有常典中止不行朕<lb/>
終念篤老之親冝得便安之養特申前命以慰慈心<lb/>
服我異恩益思報稱可<lb/>
　　　李周陜西運使<lb/>
勑具官某關中之民勞於征伐而弊於飢饉乆矣朕<lb/>
<pb n="KR4d0082_SBCK_028-6b"/>
既為之含垢以和諸戎天維顯思助我豐歲粒米狼<lb/>
戾法當歛藏繼出中都之泉以廣窮邊之積猶恐吏<lb/>
不時具而民或未寧分吾此憂責在漕吏爾忠厚之<lb/>
性見紀於時治辦之才屢試以事徃推朕㫖去蟊賊<lb/>
之害而督僃禦之冝使疆場永安而民以無事可<lb/>
　　　劉淑蘇州胡宗哲宿州<lb/>
勅具官某等姑蘇之饒冠於吳越符離之災接於徐<lb/>
毫因其富庶而待之以法郡乃可治乘其饑饉而濟<lb/>
之以惠民亦肯懷茍得其人所至而定以爾淑治郡<lb/>
有方吏民不擾以爾宗哲臨事必辦才力有餘徃因<lb/>
<pb n="KR4d0082_SBCK_028-7a"/>
其民以立其政使富而不溢貧而不怨以稱朕意可<lb/>
　　　許彦先知隨州<lb/>
勅具官某隨於春秋雖號小國然觀其應接鄰敵常<lb/>
有賢者今以吾士大夫之多而顧無善人以為之守<lb/>
乎爾蚤有文譽晚習吏治尚無菲薄其民徃求所以<lb/>
安之可<lb/>
　　　孫諤大學愽士<lb/>
勅具官某士溺於專門之學而不治諸書不達前世<lb/>
施之於事罔焉不知朕甚患之爾愽於文史不流不<lb/>
固徃司講解思所以救其失者可<lb/>
<pb n="KR4d0082_SBCK_028-7b"/>
　　　王佺通判荆南<lb/>
勑具官某南郡控引江湖啇賈之淵而盜賊之㑹也<lb/>
守貳之事於南方為劇爾游官之久才力有聞徃賛<lb/>
其治益勉毋怠可<lb/>
　　　韓玠通判河南<lb/>
勑具官某爾家世公卿當識治體而西南之政俾民<lb/>
驚擾逹於朕聴徃貳西都服我恩命無怠循省可<lb/>
　　　占城國進奉判官蒲霞辛可保順郎將<lb/>
勅具官某航海而至奉琛在廷心知禮義之榮身無<lb/>
遐邇之異特頒恩命昭示逺人可<lb/>
<pb n="KR4d0082_SBCK_028-8a"/>
　　　劉攽中書舎人<lb/>
勅士有愽學而不文甚文而不達於政者矣朕惟人<lb/>
才之難㧞士之急凡所擢用惟其所長矧夫名在文<lb/>
學之科才兼政事之選釋而不用夫又何求具官某<lb/>
能讀墳典丘索之書習知漢魏晉唐之故中秉直諒<lb/>
發為謀猷方其流落之中益聞豈弟之政比召還於<lb/>
冊府將漸寘於近班適以病辭勉從所請汲黯雖安<lb/>
於卧治蕭生雅意於本朝飬予侍從之華實司號令<lb/>
之本惟詳練可以彌縫庶政惟辯愽可以鼓舞四方<lb/>
爾其勉盡所長朕將觀爾於是可<lb/>
<pb n="KR4d0082_SBCK_028-8b"/>
　　　曹誦遙團知保州<lb/>
勑具官某惟爾先臣克平吳蜀仁澤之深與江漢無<lb/>
極于今四世子孫盛大時出能者昔漢唐功臣高宻<lb/>
汾陽之家傳世赫奕不殞其業予甚嘉之今爾奮於<lb/>
閥閲之中休有搢紳之望練達兵事翼賛西樞屬邊<lb/>
守之須才加使名以為重子欲不違和好之舊而得<lb/>
嚴整之稱體國承家有望於爾可<lb/>
　　　王獻可火山軍李昭叙石州<lb/>
勑具官某等河東邊城俗儉而兵勁吏能守法易以<lb/>
為治爾等才稱武吏之選家本名將之裔徃修厥政<lb/>
<pb n="KR4d0082_SBCK_028-9a"/>
以寛治民以嚴御兵思稱朕意可依前件<lb/>
　　　鄒極江西提刑何琬府界提刑<lb/>
勑具官某等朕惟古之聖王不泄邇不忘逺雖在江<lb/>
湖萬里之外眎之如畿甸之間是以並擇才能以察<lb/>
犴獄以爾極出將使指入參郎曹以爾琬比在江淮<lb/>
積有歲月咸能慎所施設紀於吏民夫寃民滯訟茍<lb/>
為不察雖堂上有不能矚茍為察之雖逺何患徃祗<lb/>
爾事克慎庶獄以稱朕意可依前件<lb/>
　　　葉温叟度支郎中<lb/>
勑具官某朕既克已裕民凡非法之求罔不罷去而<lb/>
<pb n="KR4d0082_SBCK_028-9b"/>
團之經用率如故初是以思得敏強之臣理財節用<lb/>
以羡補不足爾以儒推吏術有聞於時其能量入爲<lb/>
出助成地官以濟我邦計可<lb/>
　　　呉革江西運判<lb/>
勅具官某江西地薄民貧嶮而好訟頃者有司失計<lb/>
以鹽賦民愁嘆無聊困弊愈甚朕雖已弛其峻宻復<lb/>
其故常而瘡痍未平念之未嘗忘也爾以才敏擢守<lb/>
廬陵知其吏民之艱究其本末之變徃佐漕事思所<lb/>
以安而養之以稱朕意可<lb/>
　　　杜常兵部郎中<lb/>
<pb n="KR4d0082_SBCK_028-10a"/>
勅其官某夏官掌天下兵事而邊防禁旅馬牧之政<lb/>
比皆隷於西樞則事益鮮矣爾以吏能久於其屬於<lb/>
法當遷夫以久習之吏而治益鮮之宜事其無不辦<lb/>
也徃率乃職益勉毋怠可<lb/>
　　　榮咨道通判鎮戎軍<lb/>
勑具官某被邊之地政兼兵民武吏以奮其威文吏<lb/>
以治其政凡所以愛民備敵之道至矣爾頃以博學<lb/>
多聞試於奉常出佐疆場勉勤職事益以觀爾可<lb/>
　　　錢式三班借職<lb/>
勑具官某國家廣漕東南以實中都爾董其事免於<lb/>
<pb n="KR4d0082_SBCK_028-10b"/>
亡失錫以一命益勉無怠可<lb/>
　　　翰林醫官陳易簡六人比舊各减三官牽復<lb/>
勅具官某等醫如函人皆志於仁不幸失之法不可<lb/>
廢而情則可恕爾等奪官既久稍復其舊體予至恩<lb/>
益勉毋怠可<lb/>
　　　李括知洋州<lb/>
勑具官某益昌諸郡莫如梁洋地通蜀漢之饒俗廉<lb/>
秦隴之勁毎欲擇守常難其人爾頃為赤令勤勞茲<lb/>
久懷組過家無異鄉國服我恩寵勉思治民可<lb/>
　　　張士澄通判定州<lb/>
<pb n="KR4d0082_SBCK_028-11a"/>
勅具官某君子之仕不以髙下易其心爾昔以才敏<lb/>
甞奉使指茲予命爾佐中山守徃悉乃力益勉於事<lb/>
則予汝嘉可<lb/>
　　　彭次雲吏部郎中<lb/>
勑具官某以資格用人所以為公也而賢不肖雜糅<lb/>
無以奬勸士大夫朕既命有司講求其方矣爾為地<lb/>
官屬以才能稱進領銓事其悉心流品思稱朕意可<lb/>
　　　章楶吏部馬珫戸部韓宗右司封呉安憲都<lb/>
　　　官黄景職方郎官<lb/>
勑具官某等先帝以禮樂刑政責成於文昌用人之<lb/>
<pb n="KR4d0082_SBCK_028-11b"/>
難非它官比清曹劇部尤重其選惟能試之有漸是<lb/>
以用無不冝以爾楶按察西南治辦不撓珫典領徒<lb/>
隷從容有餘宗古出入臺閣有靖慎之風安憲家世<lb/>
公卿有練習之譽景質性端茂學術有聞並稱一時<lb/>
之良爲我庶政之助譬如衆輻各致其用然後大車<lb/>
得以運行勉悉爾心以稱朕命依可前件<lb/>
　　　盛僑國子司業<lb/>
勅具官某先帝肇新辟雍以養多士於兹歴年學者<lb/>
雲集師儒之任比益重焉是以増命樂正之官以輔<lb/>
司成之教爾以老成端厚久於郎曹徃祗厥職勉於<lb/>
<pb n="KR4d0082_SBCK_028-12a"/>
訓勵無使陽城韓愈之流專美於前世可<lb/>
　　　黄庭堅著作佐郎<lb/>
勑具官某左右史記言動之詳而宰臣紀時政之要<lb/>
以授東觀㑹而成書然後善惡之實後世得以考焉<lb/>
苟非其人何以取信爾孝弟之美著於閨門文史之<lb/>
功稱於朋友昔張衡崔駰張華束晢皆以才行久於<lb/>
此官朕既思見古人爾尚追配前烈可<lb/>
　　　陳伺直祕閣知梓州<lb/>
勅具官某朕憂勞逺人過於畿甸以為吏之侵漁細<lb/>
民者逺則莫見民之呻吟疾苦者逺則莫聞是以選<lb/>
<pb n="KR4d0082_SBCK_028-12b"/>
任守臣惟難惟慎爾以臺閣之舊出臨闗陜曾未朞<lb/>
歳厥聲茂焉朕惟東蜀郡縣之多思得循吏鎮撫其<lb/>
俗進直書閣寵光西南尚無菲薄其民勉修安靖之<lb/>
政可<lb/>
晏知止成都運副秦中梓州運副<lb/>
勑具官某等蜀嶮而逺民弱而畏吏失其道民始無<lb/>
告久而不堪或以生事故朕選任使者必先循良將<lb/>
使吏不為暴而民不失職以爾知止賢相之後文雅<lb/>
有餘以爾中治術之精前後可紀託以二蜀之重分<lb/>
吾千里之憂爾其急吏緩民深體朕意可<lb/>
<pb n="KR4d0082_SBCK_028-13a"/>
　　　游酢太學録<lb/>
勑具官某凡有職於成均者皆士之秀也爾以學業<lb/>
之茂獲與兹選勉修其行使士大夫有觀焉可<lb/>
　　　張舜民監察御史<lb/>
勑具官其御史之官知無不言則朝廷肅時然後言<lb/>
則天下信嘉謨嘉猷朕之所急也用人之慎孰先於<lb/>
此爾以文行風節見紀於時方召寘石渠而臺以名<lb/>
聞徃祇厥服使言必有物行必有常以稱朕命可<lb/>
　　　張績祕書省正字<lb/>
勅具官某用之則行舎之則藏此孔顔之行而士之<lb/>
<pb n="KR4d0082_SBCK_028-13b"/>
所師法也爾昔以直言進流落不用十有餘年安於<lb/>
潜黙不愠不求今予命爾於東觀將用之也其勉修<lb/>
所以行之者以稱朕意可<lb/>
　　　李執柔司農寺丞<lb/>
勅具官某大農事歸於地官則丞事益簡然卿寺之<lb/>
屬皆吾養材之地也爾家世名臣業履修飭徃祗厥<lb/>
官無墜先烈可<lb/>
　　　陳烈落致仕福州教授<lb/>
勅具官某惟孝友于兄弟是亦爲政爾以篤行見紀<lb/>
於東南雖老而不試可以無憾朕方欲推爾所爲施<lb/>
<pb n="KR4d0082_SBCK_028-14a"/>
於鄉人其起視學校使諸生有所矜式可<lb/>
　　　龔原國子監丞<lb/>
勅具官某爾昔以經術敎國子矣中以罪廢而士大<lb/>
夫高爾之義有司薄爾之過其徃涖丞事使<lb/>
朝廷用人之周無善不舉可<lb/>
　　　仲葩遙刺<lb/>
勑具官某古者宿衛之臣勤勞于内刺舉之吏捍守<lb/>
于外蓋官稱其事禄視其功事功既修然後得之今<lb/>
朝廷以仁治親爵秩之施舉從其厚故爾以積年為<lb/>
勞考課當遷然非其孝弟恭儉持身有法則亦何以<lb/>
<pb n="KR4d0082_SBCK_028-14b"/>
及此其服我恩命勉於自修使寵禄日至而無滿盈<lb/>
之患以稱朕意可<lb/>
　　　吳淵西頭供奉官俞諤左侍禁<lb/>
勑具官某等爾以吏事宰府久勤於職懇求補外惟<lb/>
㢘且慎可以終荷寵禄可依前件<lb/>
　　　袁說知愽州<lb/>
勅具官某吏部以格用人嚴銓綜之叙雖有賢者不<lb/>
得獨進故使政事之臣視其才能資任而以時用之<lb/>
然後法不亂而才不滯爾以吏能見紀歴典劇郡河<lb/>
朔之民方以饑饉為憂徃勤勞徠以弭流亡之患可<lb/>
<pb n="KR4d0082_SBCK_028-15a"/>
　　　閻木太學愽士葉濤正<lb/>
勅具官某等天下之士視成均之所趨向以為風俗<lb/>
朕方患其學術之雜駮而文體之流蕩思得知本務<lb/>
實之士相與正之木才質端厚學有原本濤議論堅<lb/>
正行極純絜其徃帥多士喻以朕意可依前件<lb/>
　　　宋寳<hi>一百嵗餘承務郎深澤主簿威之父</hi>
勑某祖宗以來以仁率天下肆予士民皆得保其天<lb/>
年爾以行義之厚獨享期頥之福一鄉所重朝所尊<lb/>
禮歳時有束帛之寵廵守有就見之義冝加一命以<lb/>
成子孫禄養之美可<lb/>
<pb n="KR4d0082_SBCK_028-15b"/>
　　　韓忠彦樞宻直學士知定州<lb/>
勑有唐開元之初以儒將守邊静則詳於治民動則<lb/>
計而後戰邊鄙不竦號稱得人茲于祖宗阜康兆民<lb/>
和諸戎狄垂白之老不見兵革亦惟禮樂之士能収<lb/>
干城之功用人之明豈獨前世具官某元臣之後風<lb/>
力自將㧞於周行旋付河間之重入叅法從遂膺宗<lb/>
伯之選世有明德人無間言惟乃顯考甞以旄節為<lb/>
中山守寛厚之化浹於斯民整嚴之聲震於鄰國三<lb/>
十餘年故吏遺民猶有存者今予命爾以要職撫寧<lb/>
斯土爾亦益懋乃德視乃先烈使北邊之人知韓氏<lb/>
<pb n="KR4d0082_SBCK_028-16a"/>
有子予亦有臣豈不休哉可<lb/>
　　　劉敏知辰州<lb/>
勅具官某武陵被邊舊難其守比斥廣沅溪而控扼<lb/>
諸夷實頼茲土爾才堪煩劇累更事任尚能持身㓗<lb/>
廉與物安静以循養斯民懷服異類可<lb/>
　　　龎希道復翰林醫學<lb/>
勑具官某爾以醫從仕始以不驗失官終以有勞獲<lb/>
叙功過相除固法之所許也既復爾舊益懋乃術以<lb/>
答恩寵可<lb/>
　　　克勍仲詧並磨勘改正任防禦使<lb/>
<pb n="KR4d0082_SBCK_028-16b"/>
勅唐始以防團領四方之戎事中以刺史持節兼治<lb/>
兵民國朝參其舊章因其爵秩以録親報功恩禮尤<lb/>
重以爾具官克勍力行孝弟著於閨門具官仲詧服<lb/>
勤詩禮信於朋友皆董司環衛兼領遙州積勞之久<lb/>
歳月應格俾正使名之重益隆磐石之宗夫富而能<lb/>
約者可以保家貴而知降者可以安職服是恩命思<lb/>
予訓言可<lb/>
　　　蔡確改知安州<lb/>
勅朕體貌大臣務全終始有善則藩飾褒顯以風勵<lb/>
天下有過則遷就諱避以曲全舊恩至於用法蓋不<lb/>
<pb n="KR4d0082_SBCK_028-17a"/>
得已具官某早以才力奮於下寮旋蒙器使致位元<lb/>
宰弟碩不類貪冐有素而溺於私愛以廢公議曲從<lb/>
舉吏之請遂成黷貨之辜其驕奢淫縱之狀理無不<lb/>
知而涵養蒙蔽之甚殆非體國致煩言之並作雖欲<lb/>
宥而不能黙守小邦仍禠舊職徃自循省尚體至恩<lb/>
可<lb/>
　　　吕公孺知秦州<lb/>
勑秦故重鎮統制西戎乃者肇復河湟邊候浸逺雖<lb/>
復號稱近地而實㨿其本根用人之難與昔無異具<lb/>
官某故相之後風流未亡舊德之重出入見紀臨民<lb/>
<pb n="KR4d0082_SBCK_028-17b"/>
有寛厚之美治兵知節制之方偃然長城可託西碩<lb/>
朕方包裹兵甲以懷柔異類督厲將帥以完整邊防<lb/>
蓋非靖重無以爲安非繕治無以特久祗率朕意勉<lb/>
成厥功可<lb/>
欒城集巻第二十八<lb/>
<pb n="KR4d0082_SBCK_028-18a"/>
</p>
<p>
</p>
  </div>
</body>
</text>
</TEI>
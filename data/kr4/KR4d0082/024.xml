<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_024-1a"/>
欒城集巻第二十四<lb/>
　　記九首<lb/>
　　　東軒記<lb/>
余既以罪謫監筠州鹽酒稅未至大雨筠水泛溢蔑<lb/>
南市登北岸敗刺史府門鹽酒稅治舍俯江之漘水<lb/>
患尤甚旣至弊不可處乃告於郡假部使者府以居<lb/>
郡憐其無歸也許之歳十二月乃克支其欹斜補其<lb/>
圯缺闢聽事堂之東為軒種杉二本竹百箇以為宴<lb/>
休之所然鹽酒稅舊以三吏共事余至其二人者適<lb/>
皆罷去事委于一晝則坐市區鬻鹽沽酒稅豚魚與<lb/>
<pb n="KR4d0082_SBCK_024-1b"/>
市人爭尋尺以自効莫歸筋力疲廢輙昏然就睡不<lb/>
知夜之既旦旦則復出營職終不能安於所謂東軒<lb/>
者毎旦莫出入其旁顧之未嘗不啞然自笑也余昔<lb/>
少年讀書竊嘗恠顔子以簞食瓢飲居於陋巷人不<lb/>
堪其憂顔子不改其樂私以為雖不欲仕然抱關擊<lb/>
析尚可自養而不害於學何至困辱貧窶自苦如此<lb/>
及來筠州勤勞鹽米之間無一日之休雖欲棄塵垢<lb/>
觧羈縶自放於道徳之場而事毎劫而留之然後知<lb/>
顔子之所以甘心貧賤不肯求斗升之禄以自給者<lb/>
良以其害於學故也嗟夫士方其未聞大道沉酣勢<lb/>
<pb n="KR4d0082_SBCK_024-2a"/>
利以玉帛子女自厚自以為樂矣及其循理以求通<lb/>
落其華而收其實從容自得不知夫天地之為大與<lb/>
生死之為變而況其下者乎故其樂也足以易窮餓<lb/>
而不怨雖南面之王不能加之蓋非有德不能任也<lb/>
余方區區欲磨洗濁汙睎聖賢之萬一自視缺然而<lb/>
欲庶㡬顔氏之樂冝其不可得哉若夫孔子周行天<lb/>
下髙為魯司㓂下為乘田委吏惟其所遇無所不可<lb/>
彼蓋逹者之事而非學者之所望也余既以譴來此<lb/>
雖知桎梏之害而勢學得去獨幸嵗月之乆世或哀<lb/>
而憐之不得歸休田里治先人之弊廬為環堵之室<lb/>
<pb n="KR4d0082_SBCK_024-2b"/>
而居之然後追求顔氏之樂懐思東軒優游以忘其<lb/>
老然而非所敢望也元豐三年十二月初八日眉陽<lb/>
蘇轍記<lb/>
　　　武昌九曲亭<lb/>
子瞻遷於齊安廬於江上齊安無名山而江之南武<lb/>
昌諸山坡陁蔓延澗谷深宻中有浮圖精舍西曰西<lb/>
山東曰寒谿依山臨壑隱蔽松櫪蕭然絶俗車馬之<lb/>
迹不至毎風止日出江水伏息子瞻杖䇿載酒乘漁<lb/>
舟亂流而南山中有二三子好客而喜游聞子瞻至<lb/>
幅巾迎笑相㰎徜徉而上窮山之深力極而息掃葉<lb/>
<pb n="KR4d0082_SBCK_024-3a"/>
席草酌酒相勞意適忘反徃徃留宿於山上以此居<lb/>
濟安三年不知其乆也然將適西山行於松栢之間<lb/>
羊腸九曲而獲小平遊者至此必息倚怪石䕃茂木<lb/>
俯視大江仰瞻陵阜旁矚溪谷風雲變化林麓向背<lb/>
皆效於左右有廢亭焉其遺址甚狹不足以席衆客<lb/>
其旁古木数十其大皆百圍千尺不可加以斤斧子<lb/>
瞻毎至其下輙聛睨終日一旦大風雷雨㧞去其一<lb/>
斥其所據亭得以廣子瞻與客入山視之笑曰兹欲<lb/>
以成吾亭耶遂相與營之亭成而西山之勝始具子<lb/>
瞻於是最樂昔余少年從子瞻遊有山可登有水可<lb/>
<pb n="KR4d0082_SBCK_024-3b"/>
浮子瞻未始不褰裳先之有不得至為之悵然移日<lb/>
至其翩然獨徃逍遥泉石之上擷林卉拾澗實酌水<lb/>
而飲之見者以為仙也蓋天下之樂無窮而以適意<lb/>
為恱方其得意萬物無以易之及其既厭未有不洒<lb/>
然自笑者也譬之飲食雜陳於前要之一飽而同委<lb/>
於臭腐夫孰知得失之所在惟其無愧於中無責於<lb/>
外而姑寓焉此子瞻之所以有樂於是也<lb/>
　　　王氏清虛堂記<lb/>
王君定國為堂於其居室之西前有山石環竒琬琰<lb/>
之觀後有竹林隂森氷雪之植中置圖史百物而名<lb/>
<pb n="KR4d0082_SBCK_024-4a"/>
之曰清虛日與其遊賢士大夫相從於其間嘯歌吟<lb/>
詠舉酒相屬油然不知日之旣夕凡遊於其堂者蕭<lb/>
然如入於山林髙僧逸人之居而忘其京都塵土之<lb/>
鄉也或曰此其所以為清虛者耶客曰不然凡物自<lb/>
其濁者視之則清者為清自其實者視之則虛者為<lb/>
虛故清者以濁為汙而虚者以實為礙然而皆非物<lb/>
之正也蓋物無不清亦無不虚者雖泥塗之渾而至<lb/>
清存焉雖山石之堅而至虚存焉夫惟清濁一觀而<lb/>
虚實同體然後與物無匹而至清且虚者出矣今夫<lb/>
王君生於世族棄其綺紈膏粱之習而跌蕩於圖書<lb/>
<pb n="KR4d0082_SBCK_024-4b"/>
翰墨之囿沉酣縱恣洒然與衆殊好至於鍾王虞禇<lb/>
顔張之逸迹顧陸呉盧王韓之遺墨雜然前陳贖之<lb/>
傾囊而不厭慨乎思見其人而不得則既與世俗逺<lb/>
矣然及其年日益壯學日益篤經涉世故出入患禍<lb/>
顧疇昔之好知其未離乎累也乃始發其箱篋出其<lb/>
玩好投以與人而不惜將曠焉黜去外累而獨求諸<lb/>
內意其有眞清虚者在焉而未之見也王君浮沉京<lb/>
師多世外之交而又娶於梁張公氏張公超逹遠騖<lb/>
體乎至道而順乎流俗君嘗試以吾言問之其必有<lb/>
得於是矣熈寧十年正月八日記<lb/>
<pb n="KR4d0082_SBCK_024-5a"/>
　　　呉氏浩然堂記<lb/>
新喻呉君志學而工詩家有山林之樂隱居不仕名<lb/>
其堂曰浩然曰孟不吾師也其稱曰我善養吾浩然<lb/>
之氣吾竊喜焉而不知其說請為我言其故余應之<lb/>
曰子居於江亦嘗觀於江乎秋雨時至溝澮盈滿衆<lb/>
水既發合而為一汪濊滛溢充塞坑谷然後滂洋東<lb/>
流蔑洲渚乘丘陵肆行而前遇木而木折觸石而石<lb/>
隕浩然物莫能支子嘗試考之彼何以若此浩然也<lb/>
哉今夫水無求於深無意於行得髙而渟得下而流<lb/>
忘已而因物不為易勇不為嶮怯故其發也浩然放<lb/>
<pb n="KR4d0082_SBCK_024-5b"/>
乎四海古之君子平居以養其心足乎内無待乎外<lb/>
其中潢漾與天地相終始止則物莫之測行則物莫<lb/>
之禦富貴不能滛貧賤不能憂行乎夷狄患難而不<lb/>
屈臨乎死生得失而不懼蓋亦未有不浩然者也故<lb/>
曰其為氣也至大至剛以直養而無害則塞乎天地<lb/>
今余將登子之堂舉酒相屬擊槁木而歌徜佯乎萬<lb/>
物之外子信以為能浩然矣乎元豐四年七月九日<lb/>
眉山蘇轍記<lb/>
　　　黄州快哉亭記<lb/>
江出西陵始得平地其流奔放肆大南合沅湘北合<lb/>
<pb n="KR4d0082_SBCK_024-6a"/>
漢沔其勢益張至於赤壁之下波流浸灌與海相若<lb/>
清河張君夢得謫居齊安即其廬之西南為亭以覧<lb/>
觀江流之勝而余兄子瞻名之曰快哉蓋亭之所見<lb/>
南北百里東西一舍濤瀾洶湧風雲開闔晝則舟楫<lb/>
出沒於其前夜則魚龍悲嘯於其下變化倐忽動心<lb/>
駭目不可乆視今乃得翫之几席之上舉目而足西<lb/>
望武昌諸山岡陵起伏草木行列煙消日出漁夫樵<lb/>
父之舍皆可指数此其所以為快哉者也至於長州<lb/>
之濵故城之墟曹孟徳孫仲謀之所聛聣周瑜陸遜<lb/>
之所騁騖其流風遺迹亦足以稱快世俗昔楚襄王<lb/>
<pb n="KR4d0082_SBCK_024-6b"/>
從宋玉景差於蘭臺之宮有風颯然至者王披襟當<lb/>
之曰快哉此風寡人所與庶人共者耶宋玉曰此獨<lb/>
大王之雄風耳庶人安得共之玉之言蓋有諷焉夫<lb/>
風無雌雄之異而人有遇不遇之變楚王之所以為<lb/>
樂與庶人之所以為憂此則人之變也而風何與焉<lb/>
士生於世使其中不自得將何徃而非病使其中坦<lb/>
然不以物傷性將何適而非快今張君不以謫為患<lb/>
竊㑹計之餘功而自放山水之間此其中冝有以過<lb/>
人者將蓬户甕牖無所不快而况乎濯長江之清流<lb/>
揖西山之白雲窮耳目之勝以自適也哉不然連山<lb/>
<pb n="KR4d0082_SBCK_024-7a"/>
絶壑長林古木振之以清風照之以明月此皆騷人<lb/>
思士之所以悲傷憔悴而不能勝者烏覩其為快也<lb/>
哉元豐六年十一月朔日趙郡蘇轍記<lb/>
　　　黄州師中庵記<lb/>
師中姓任氏諱伋世家眉山吾先君子之友人也故<lb/>
余知其為人嘗通守齊安去而其人思之不忘故齊<lb/>
安之人知其為吏師中平生好讀書通逹大義而不<lb/>
治章句性任俠喜事故其為吏通而不流猛而不暴<lb/>
所至吏民畏而安之不能欺也始為新息令知其民<lb/>
之愛之買田而居新息之人亦曰此吾故君也相與<lb/>
<pb n="KR4d0082_SBCK_024-7b"/>
事之不替及來齊安常游於定惠院既去郡人名其<lb/>
亭曰任公其後余兄子瞻以譴遷齊安人知其與師<lb/>
中善也復於任公亭之西為師中庵曰師中必來訪<lb/>
子將館於是明年三月師中沒於遂州郡人聞之相<lb/>
與哭於定惠者凡百餘人飯僧於亭而祭師中於庵<lb/>
蓋師中之去於是十餘年矣夫吏之於民有取而無<lb/>
予有罰而無恩去而民忘之不知所怨蓋已為善吏<lb/>
矣而師中獨能使民思之於十年之後哭之皆失聲<lb/>
此豈徒然者哉朱仲卿為桐鄉嗇夫有徳於其民死<lb/>
而告其子必葬我桐鄉後世子孫奉嘗我不如桐鄉<lb/>
<pb n="KR4d0082_SBCK_024-8a"/>
民既而桐鄉祠之不絶今師中生而家於新息沒而<lb/>
齊安之人為亭與庵以待之使死而有知師中其将<lb/>
徃來於新息齊安之閒乎余不得而知也元豐四年<lb/>
十二月日眉山蘇轍記<lb/>
　　　南康直節堂記<lb/>
南康太守聽事之東有堂曰直節朝請大夫徐君望<lb/>
聖之所作也庭有八杉長短鉅細若一直如引繩髙<lb/>
三尋而後枝葉附之岌然如掲太常之旗如建承露<lb/>
之莖凛然如公卿大夫髙冠長劒立於王庭有不可<lb/>
犯之色堂始為軍六曹吏所居杉之隂府史之所蹲<lb/>
<pb n="KR4d0082_SBCK_024-8b"/>
伏而簿書之所填委莫知貴也君見而憐之作堂而<lb/>
以直節命焉夫物之生未有不直者也不幸而風雨<lb/>
撓之巖石軋之然後委曲随物不能自保雖竹箭之<lb/>
良松栢之堅皆不免於此惟杉能遂其性不扶而直<lb/>
其生能傲氷雪而死能利棟宇者與竹栢同而以直<lb/>
過之求之於人蓋所謂不待文王而興者耶徐君温<lb/>
良汎愛所居以循吏稱不爲皦察之政而行不失於<lb/>
直觀其所說而其爲人可得也詩曰惟其有之是以<lb/>
似之堂成君以客飲於堂上客醉而歌曰吾欲爲曲<lb/>
爲曲必屈曲可爲乎吾欲爲直爲直必折直可爲乎<lb/>
<pb n="KR4d0082_SBCK_024-9a"/>
有如此杉特立不倚散柯布葉安而不危乎清風吹<lb/>
衣飛雪滿庭顔色不變君來燕嬉乎封植灌溉翦伐<lb/>
不至杉不自知而人是依乎廬山之民升堂見杉懐<lb/>
思其人其無已乎歌闋而罷元豐八年正月十四日<lb/>
眉山蘓轍記<lb/>
　　　洛陽李氏園池詩記<lb/>
洛陽古帝都其人習於漢唐衣冠之遺俗居家治園<lb/>
池築臺榭植草木以為嵗時遊觀之好其山川風氣<lb/>
清明盛麗居之可樂平川廣衍東西数百里嵩髙少<lb/>
室天壇王屋岡巒靡迆四顧可挹伊洛瀍澗流出平<lb/>
<pb n="KR4d0082_SBCK_024-9b"/>
地故其山林之勝泉流之㓗雖其閭閻之人與其公<lb/>
侯共之一畆之宮上矚青山下聽流水竒花脩竹布<lb/>
列左右而其貴家巨室園囿亭觀之盛實甲天下若<lb/>
夫李侯之園洛陽之所以一二數者也李氏家世名<lb/>
將大父濟州於太祖皇帝為布衣之舊方用兵河東<lb/>
百戰百勝烈考寧州事章聖皇帝守雄州十有四年<lb/>
繕守備撫士卒精於用間其功烈尤竒李侯以將家<lb/>
子結髪從仕歴踐父祖舊職勤勞慎宻老而不懈實<lb/>
能世其家既得謝居洛陽引水植竹求山谷之樂士<lb/>
大夫之在洛陽者皆喜從之遊蓋非獨為其園也凡<lb/>
<pb n="KR4d0082_SBCK_024-10a"/>
將以講聞濟寧之餘烈而究觀祖宗用兵任將之遺<lb/>
意其方略遠矣故自朝之公卿皆因其園而贈之以<lb/>
詩凡若干篇仰以嘉其先人而俯以善其子孫則雖<lb/>
洛陽之多大家世族蓋未易以園囿相髙也熈寧甲<lb/>
寅李侯之年旣八十有二矣而視聽不衰筋力益强<lb/>
日増治其園而徃遊焉將列詩於石其子遵度官於<lb/>
濟南實從予遊以侯命求文以記予不得辭遂為之<lb/>
書熈寕七年十一月十七日記<lb/>
　　　太子少保趙公詩石記<lb/>
髙安太守朝請大夫毛公與資政殿大學士太子少<lb/>
<pb n="KR4d0082_SBCK_024-10b"/>
保趙公里人也公始以老歸故鄉大夫適方家居與<lb/>
公出入相從為山林之遊朝夕無間公好為詩而大<lb/>
夫以詩自名遇其得意輒以詩相屬元豐三年大夫<lb/>
來守髙安簿書期㑹非其意也間與客語有歸歟之<lb/>
歎曰要當從公於松石之間逍遥以忘吾老時又出<lb/>
公之詩以夸其坐人公詩清新律切筆迹勁麗蕭然<lb/>
如其為人蓋老而益精不見衰憊之氣卒然觀之不<lb/>
知其既老之為也轍昔少年始見公於成都中見公<lb/>
於京師其容晬然以温其氣肅然以清十年之閒富<lb/>
貴煒煒談笑於廊廟而其所以為公者湛然無毫髪<lb/>
<pb n="KR4d0082_SBCK_024-11a"/>
之異自不見公今又十餘年間而聞之公之鄉人見<lb/>
之公之詩書其風力骨骼有加而無損亦與始見無<lb/>
異然後知公之所以過人者逺甚蓋人必有不可變<lb/>
者然皆汩沒於塵垢與物流轉而不返於是索然茫<lb/>
然與髪皆白與齒皆落忽然失之而不自知也若夫<lb/>
公之不可變者轍亦安足識之蓋亦見其見於外者<lb/>
而已大夫將刻公詩於石而屬轍為記<lb/>
<pb n="KR4d0082_SBCK_024-11b"/>
</p>
<p>
欒城集巻第二十四<lb/>
<pb n="KR4d0082_SBCK_024-12a"/>
<pb n="KR4d0082_SBCK_024-1a"/>
欒城後集巻第二十四<lb/>
　雜文五首<lb/>
　　巢谷傳一首<lb/>
巢谷字元脩父中世眉山農家也少從士大夫讀書<lb/>
老為里校師谷㓜傳父學雖朴而博舉進士京師見<lb/>
舉武藝者心好之谷素多力遂棄其舊學畜弓箭習<lb/>
騎射久之業成而不中第聞西邊多驍勇騎射擊刺<lb/>
為四方冠去遊秦鳯涇原閒所至友其秀傑有韓存<lb/>
寳者尤與之善谷教之兵書二人相與為金石交熈<lb/>
寧中存寳為河州將有功號熈河名將朝廷稍竒之<lb/>
<pb n="KR4d0082_SBCK_024-1b"/>
㑹瀘州蠻乞弟擾邊諸郡不能制乃命存寳出兵討<lb/>
之存寳不習蠻事邀谷至軍中問焉及存寳得罪將<lb/>
就逮自料必死謂谷曰我涇原武夫死非所惜顧妻<lb/>
子不免寒餓槖中有銀數百兩非君莫使遺之者谷<lb/>
許諾即變姓名懐銀歩行徃授其予人無知者存寳<lb/>
死谷逃避江淮閒㑹赦乃出予以鄉閭故㓜而識之<lb/>
知其志節緩急可託者也予之在朝谷浮沈里中未<lb/>
嘗一見紹聖初予以罪謪居筠州自筠徙雷自雷徙<lb/>
循子兄子瞻亦自惠再徙昌化士大夫皆諱與子兄<lb/>
弟遊平生親友無復相聞者谷獨慨然自眉山誦言<lb/>
<pb n="KR4d0082_SBCK_024-2a"/>
欲徒步訪吾兄弟聞者皆笑其狂元符二年春正月<lb/>
自梅州遺予書曰我萬里步行見公不自意全今至<lb/>
梅矣不旬日必見死無恨矣予驚喜曰此非今世人<lb/>
古之人也既見握手相泣巳而道平生逾月不厭時<lb/>
谷年七十有三矣瘦瘠多病非復昔日元脩也將復<lb/>
見子瞻於海南予愍其老且病止之曰君意則善然<lb/>
自此至儋數千里復當渡海非老人事也谷曰我自<lb/>
視未即死也公無止我晋之不可閱其橐中無數千<lb/>
錢予方乏因亦強資遣之船行至新㑹有蠻隷竊其<lb/>
橐裝以逃獲於新州谷從之至新遂病死子聞哭之<lb/>
<pb n="KR4d0082_SBCK_024-2b"/>
失聲恨其不用吾言然亦竒其不用吾言而行其志<lb/>
也昔趙襄子厄於晉陽知伯率韓魏浹水圍之城不<lb/>
沈者三版縣釡而㸑易子而食羣臣皆懈惟高恭不<lb/>
失人臣之禮及襄子用張孟談計三家之圍解行賞<lb/>
羣臣以恭為先談曰晉陽之難惟恭無功曷為先之<lb/>
襄子曰晉陽之難羣臣皆懈惟恭不失人臣之禮吾<lb/>
是以先之谷於朋友之義實無愧高恭者惜其不遇<lb/>
襄子而前遇存寳後遇予兄弟予方雜居南夷與之<lb/>
起居出入蓋將終焉雖知其賢尚何以發之聞谷有<lb/>
子䝉在涇原軍中故為作傳異日以授之谷始名穀<lb/>
<pb n="KR4d0082_SBCK_024-3a"/>
及見之循州改名谷云<lb/>
　　亡姊王夫人墓志銘一首<lb/>
伯父太中大夫生女子四人仲姊適進士王君東羙<lb/>
器之獨享上壽年七十有五從其子肄爲梓州桐山<lb/>
尉官滿而歸没於鄕閭實建中靖國元年十二月庚<lb/>
寅也前一歲轍與兄子瞻皆自嶺南䝉恩北還將歸<lb/>
埽先墓是時兄弟惟仲姊在耳而子瞻舟行至毗陵<lb/>
復以疾不起轍既哭之則計於鄕曰天倫之愛惟仲<lb/>
姊一人矣東西相望將誰訴者計未逹而仲姊又亡<lb/>
蓋哭之慟曰巳矣手足盡矣何以立於世惟夫人㓜<lb/>
<pb n="KR4d0082_SBCK_024-3b"/>
敏而静四歳而知絲纊十歳而知饋饍父母以為能<lb/>
既長奉已法不妄言笑二十而歸王氏蚤莫不懈舅<lb/>
姑亦賢之舅祕書丞兼没於耀州貧不能歸夫人勸<lb/>
其家盡所有以歸葬未幾而姑亡器之亦即世生事<lb/>
不給人不堪其憂夫人處之哀而不傷被服飲食雖<lb/>
窶必脩與親族交雖貧不傲雖富不屈訓導諸子不<lb/>
失家法遇其有過未嘗見聲色曰使爾自悟則善勉<lb/>
強從我無益也春秋祠事必親視滌濯執庖㸑夜以<lb/>
達旦以此終其身嘗夣一老人旁有贊拜者既覺猶<lb/>
拜未巳旦求其家繪像則四代祖母也自是并祭四<lb/>
<pb n="KR4d0082_SBCK_024-4a"/>
代肄及元祐九年進士第時轍備位政府以親祀圜<lb/>
丘恩賜冠帔使肄以歸奉夫人肄迎養銅山夫人常<lb/>
稱内外祖父從政之方以敕之及其疾病肄剔股以<lb/>
具饍既執䘮水漿不入口者累日哀毁殆<lb/>
<pb n="KR4d0082_SBCK_024-4b"/>
<pb n="KR4d0082_SBCK_024-4b"/>
</p>
<p>
　　龍井辯才法師塔碑一首<lb/>
生十年而岀家口不茹葷血毎見講堂坐輒嘆曰吾<lb/>
願登此説法度人年十六落髪受具足戒十八就學<lb/>
<pb n="KR4d0082_SBCK_024-5a"/>
於天竺慈雲師雲門人方盛厭衆欲郤之雲曰疇昔<lb/>
吾夢甚異此子殆法器也勿郤師日夜勤力學與行<lb/>
進不數年而齒其高第雲没復事明智韶師韶嘗講<lb/>
摩訶止觀至方便五縁曰浄名所謂以一食施一切<lb/>
供養諸佛及衆賢聖然後可食此一方便也師聞之<lb/>
悟曰今乃知色聲香味皆具第一義諦因淚下如雨<lb/>
由此遇物中無疑矣嘗夢與其同門友元素入一寺<lb/>
曰妙樂有僧出師問之曰此非荆溪尊者製法華文<lb/>
句記處耶曰然師訪以尊者遺像相與至東閤見一<lb/>
梵僧趺坐不動容貌甚偉謂師曰我汝過去師也當<lb/>
<pb n="KR4d0082_SBCK_024-5b"/>
為我作禮師拜巳而覺忽若有得年二十五恩賜紫<lb/>
衣及辯才號蓋代韶為衆講説者几十五年知杭州<lb/>
吕公溱請帥住大悲寳閣院師嚴設紀律犯者秋毫<lb/>
皆斥去其徒畏敬之居十年沈公遘治杭以謂上天<lb/>
竺本觀音大士道塲以聲音懴悔為佛事非禪那居<lb/>
也乃請師以教易禪師至呉越人争以檀施歸之遂<lb/>
鍳山僧室幾至萬礎重樓傑觀冠於浙西學者數倍<lb/>
其故有禱於大士者亦鮮弗答詔名其院曰靈感觀<lb/>
音熈寧初龍圖祖公無擇在杭言者或不悦其政遽<lb/>
起制獄師以鑄鐘事預逮居其間泰然擬金剛箆撰<lb/>
<pb n="KR4d0082_SBCK_024-6a"/>
圓事理説居十七年有僧文捷者利其富倚權貴人<lb/>
以動轉運使奪而有之遷師於下天竺師恬不為忤<lb/>
捷猶不厭使者復為逐師於潜逾年而捷敗事聞朝<lb/>
廷復以上天竺畀師捷之在天竺也呉人不悦施者<lb/>
不至巖石草木為之索然及師之復士女不督而集<lb/>
山中百物皆若有喜色清獻趙公抃與師為世外友<lb/>
親見而賛之曰師去天竺山空鬼哭天竺師歸道埸<lb/>
光輝然師復留三年終欲捨去謂其徒曰吾祖智者<lb/>
聖人也猶以急於化人害於行巳位本五品而證止<lb/>
鐵輪况吾凡夫也哉固謝去老於南山龍井之上以<lb/>
<pb n="KR4d0082_SBCK_024-6b"/>
茅竹自覆呉越聞之争為之築室廬具像設甓瓦金<lb/>
碧咄嗟而就三年復為太守鄧公温伯請居南屛一<lb/>
年鄧公去乃歸龍井終焉師於講説不擇晝夜常曰<lb/>
鬼神盛德不具多畏人晝説或不得至比夜人常曰<lb/>
幾能聽嘗焚指以供佛右三左二僅能以執其徒有<lb/>
欲效之者輒禁之曰如我乃可平生脩西方净業未<lb/>
嘗以須臾廢行成力具能以其餘見於外者非一也<lb/>
予兄子瞻中子迨生三年不能行請師為落髮磨頂<lb/>
祝之不數日能行如它兒布衣李生者習禪觀甚辯<lb/>
而無行欲從師出家子瞻憐之為請於師未言其名<lb/>
<pb n="KR4d0082_SBCK_024-7a"/>
師拒不許若知其為人堵秀州嘉興令陶彖有子得<lb/>
魅疾巫醫莫能治師呪之而愈越州諸暨陳氏女子<lb/>
心疾漫不知人父母以見師警以㣲言醒然而悟嘗<lb/>
與僧熈仲㑹食仲視師眉間有光如螢遽起攬之得<lb/>
舍利師曰慎毋以告人不知者將以妄疑我日是常<lb/>
有於其卧起得之者及其將化入室燕坐謝賓客上<lb/>
言語飲食召其常所徃來僧道潜告之曰吾西方業<lb/>
成好是七日無魔橫右脅吉祥而逝吾願足矣至五<lb/>
日出偈告衆七日奄無而寂皆如其言師度弟子若<lb/>
干人四方學者不可以數計頗能以其道教化呉越<lb/>
<pb n="KR4d0082_SBCK_024-7b"/>
至十月庚午塔成頌曰<lb/>
如來昔在世心禪語為教譬如<hi>大四</hi>海惟是一濕性於<lb/>
其濕性中變化千萬億風來為濤瀾風去為湛然魚<lb/>
龍所游戲神鬼所出没船筏借其力網罟取其利其<lb/>
上為洲渚諸國所生育其下為淵谷百怪所藏伏東<lb/>
西出日月上下屬江漢觀者不能了<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙何暇説如<lb/>
來知迷悶隨變為解釋因變所説者是則名為教彼<lb/>
善聞教人當知是㓜爾既巳知是幻則當識真實我<lb/>
觀世教師皆謂教是實由謂教實故則為禪所訶禪<lb/>
雖訶教乎終以教致禪禪若不取教是杜所入門教<lb/>
<pb n="KR4d0082_SBCK_024-8a"/>
而不知禪是不識家也辯才真法師於教得禪那口<lb/>
舌如瀾翻而不失道根心湛如正水得風輒粲然以<lb/>
是於東南普服禪教師士女常奔走金帛常圍遶師<lb/>
惟不取故物來不得拒道成數有盡西<hi>一方</hi>瞬息西方<lb/>
亦非實要有真實處<lb/>
　　逍遥聦禪師塔碑一首<lb/>
予元豐中以罪謪高安旣渉世多難知佛法之可以<lb/>
爲歸也是時洞山有文黄蘖有全聖壽有聦是三老<lb/>
人皆具正法眼超然無累於物予稍從之遊旣乆而<lb/>
有見也居五年予自髙安移宰績溪未㡬而全委化<lb/>
<pb n="KR4d0082_SBCK_024-8b"/>
文去洞山聰去聖壽凡<hi>年十</hi>予再謪高安而文住歸宗<lb/>
聰退老黃蘖不復出矣聰聞予來出見曰吾夣與君<lb/>
遊於山中知君復來去來宿縁也無足怪者與予處<lb/>
一年弊衣糲食澹然若將終焉高安之人曰有如聰<lb/>
禪師而不坐道埸者耶師曰吾未始不在道埸顧以<lb/>
蘇公一來餘無求也衆曰逍遥唐帝子遺築賓旅不<lb/>
至而貲粮可以老居之無害師不聽予告之曰師豈<lb/>
以我故廢傳法耶師笑而許之紹聖乙亥十有二月<lb/>
始杖䇿入山山久茀不理十方不至師方治其缺圯<lb/>
延衆予亦得般若湼槃寳積華嚴四大部舊經於聖<lb/>
<pb n="KR4d0082_SBCK_024-9a"/>
壽補其殘破而授之明年夏師得疾山深無醫愈而<lb/>
復劇九月戊申而寂春秋五十有五師本綿州鹽泉<lb/>
王氏㓜事劒門慈雲海亮師年二十三誦經得度始<lb/>
遊成都從講師捨之南至呉越見净慈大本禪師久<lb/>
而不悟本曰吾疇昔夣汝異甚汝不勉則死師茫然<lb/>
不知所謂常志南嶽思大口吞三世諸佛語一日為<lb/>
僧伽作禮醒然而喻即見本具道所以然本曰汝得<lb/>
之矣吾夢汝吞一世界一鬀刀知汝自今始真出家<lb/>
也即為擊鼓告衆師遊江西高安人敬愛之延住真<lb/>
如開善聖壽三道埸師性静黙與物無悟所居不問<lb/>
<pb n="KR4d0082_SBCK_024-9b"/>
有無安於戒律不知持犯之别平居未嘗談説叩之<lb/>
輒亹亹不竭予見之二十年口不言人過逍遥祖師<lb/>
曰僖唐肅宗少子也出家事忠國師忠記之居逍遥<lb/>
賜田甚廣經五代亂民盗耕之幾盡前長老文因訴<lb/>
於縣十得一二可以居衆矣而衆未集因相山之勝<lb/>
環植松栢将自為窣堵波既沒或言其不利改葬它<lb/>
所及師之寂即因之以葬衆皆曰有徳之報十月庚<lb/>
午而葬銘曰<lb/>
逍遥峻深帝子道埸百年無人龍天悲傷師遊吳中<lb/>
得法本翁口吞大千不蔕于胷律精不持道備不言<lb/>
<pb n="KR4d0082_SBCK_024-10a"/>
遊戯諸方物知其賢翼然歸之師郤避之草庵布衣<lb/>
逝與世辭忽來自山衆迎而喜為予而出予豈堪比<lb/>
衆曰逍遥法皷不鳴師雖老矣强為我行師入居之<lb/>
草木欣無俯仰幾何寂如蜕蟬吁嗟前人度是塔址<lb/>
成而不居若有所竢新塔巋然松栢離匪人所圗縁<lb/>
則在兹<lb/>
　　天笁海月法師塔碑一首<lb/>
餘杭天笁有二大士一曰海月一曰辯才皆事明智<lb/>
韶法師以講説作佛事而心悟最上乗不為講説所<lb/>
縳吳越多禪衆聞其言者皆曰説教如是是亦禪也<lb/>
<pb n="KR4d0082_SBCK_024-10b"/>
故吳越之人歸之與佛菩薩無異熙寜中予兄子瞻<lb/>
通守餘杭從二公遊敬之如師支海月之将寂也使<lb/>
人邀子瞻入山以事不時徃師遺言須其至乃闔棺<lb/>
既寂四日而子瞻至發棺視之膚理如生心頂温然<lb/>
驚嘆出涕後十有六年子瞻守餘杭復從辯才遊及<lb/>
其㓕也子瞻守淮南其徒請為塔銘子瞻以屬予又<lb/>
十三年予與子瞻皆自嶺外得歸而子瞻終於毗陵<lb/>
餘杭參寥帥弔予潁川既而泣曰辯才既以子瞻故<lb/>
得銘於公海月獨未有銘公以子瞻其亦勿辭予亦<lb/>
泣許之公名惠辯字訥翁姓富氏秀之華亭人也㓜<lb/>
<pb n="KR4d0082_SBCK_024-11a"/>
不好弄其父竒之以施普照寺年十有九受具足戒<lb/>
從韶於天竺受天台教習西方觀復事三衢浮石矩<lb/>
法師皆盡其學韶之将老也命公代之講者八年學<lb/>
者宗之及其老遂領寺事翰林沈文通治杭以威猛<lb/>
御物僧徒嚴憚之見者惶駭失據公獨從容如平日<lb/>
文通異之遂以涖僧職卒至都僧正凡講授二十五<lb/>
年徃來千人得法者甚衆西方觀成與同社人造塔<lb/>
及閤公容止端静不畜長物有盗夜入其室脱衣與<lb/>
之導之出門使從支徑逃去熙寜六年十月有疾十<lb/>
七日旦起盥濯與衆别焚香跏跌而逝年六十臘四<lb/>
<pb n="KR4d0082_SBCK_024-11b"/>
十一公初入天竺及澗有老人冠帶傴僂逾梁迎之<lb/>
入門而失始代師講夣章安尊者以金箆擊其口曰<lb/>
汝勤於誨人當得辯恵嘗苦脾痛久而不愈夣天神<lb/>
以金盤盛水使師瞑目而洗其腸浣已復内覺而痛<lb/>
止公没之嵗吳越大旱禱於天竺觀音像不應公以<lb/>
疾晝寢夣老人白衣烏㡌告曰明日日中必雨問其<lb/>
人曰山神也如期而雨公學行髙妙報在西方其以<lb/>
感通者不可勝言而聞於人者如此今住天竺徳賢<lb/>
師實公之髙弟以銘授之俾刻之石銘曰<lb/>
佛本説一乗無二亦無三空洞無一物應物無不住<lb/>
<pb n="KR4d0082_SBCK_024-12a"/>
欲以是教人人或不能信以其不信故故示以方便<lb/>
方便皆是幻惟惠為真實有方便惠解無方便縳有<lb/>
惠方便觧無惠方便縛惟惠惟方便更相為縛解縛<lb/>
脱解亦除然後至佛乗智者古智人具惠與方便示<lb/>
人西方觀其實則是幻由幻而得佛於以度衆生㑹<lb/>
歸於一乗何者非佛法海月辯才師智<hi>之者</hi>孫曽由教<lb/>
而得禪皆僧中第一我不識其面知其心中事作銘<lb/>
書塔石二公知其然<lb/>
欒城後集巻二十四<lb/>
<pb n="KR4d0082_SBCK_024-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_032-1a"/>
欒城集卷第三十二<lb/>
　　西掖告詞四十九首<lb/>
　　　苗貴妃三代<lb/>
　　　　曾祖<lb/>
勑昔我仁祖刑于室家以御于邦國下迨嬪御化其<lb/>
德風罔不賢淑迄茲三世猶有耆舊儀于六宫故其<lb/>
祖考日益尊顯貴妃苗氏曾祖祚潜德不耀乆而後<lb/>
彰至于曾孫寵託宫掖茲因大享祗率舊章命為上<lb/>
公封以成國九原有知尚克嘉此可<lb/>
　　　曾祖母<lb/>
<pb n="KR4d0082_SBCK_032-1b"/>
勅天之報施昭然不誣世之顯榮皆有由始而況迨<lb/>
事皇祖流澤私親夫豈偶然而至於是貴妃苗氏曾<lb/>
祖母馮氏柔嘉之德見紀於族人慈儉之風有聞於<lb/>
後世乃眷曾孫之貴親承大享之休易湯沐之舊封<lb/>
為窀穸之新寵服我成命世世不忘可<lb/>
　　　祖<lb/>
勑朕嗣守鴻圖𥘉見上帝推衍天澤丕冐海隅矧惟<lb/>
先朝舊人外家通貴恩自近始冝無與先貴妃苗氏<lb/>
祖仁恭隱約之中操修以禮𬒳寵光於來裔知報施<lb/>
之不誣官為上公已極人臣之貴地分全楚復推列<lb/>
<pb n="KR4d0082_SBCK_032-2a"/>
國之雄錫是閔章以賁幽壤可<lb/>
　　　祖母<lb/>
勑朝廷寵綏臣庻褒顯其先惟有四輔之崇乃錫三<lb/>
世之命其於禁掖殆無㡬人貴妃苗氏祖母袁氏容<lb/>
德之修著於宗黨福祿之盛及其子孫方予熈事之<lb/>
終胙以成國之賦賁爾廟祀世世保之可<lb/>
　　　父<lb/>
勑於赫皇祖仁覆四方永懐弓劒之遥不忘簮履之<lb/>
舊而況逮事左右今為老成冝其尊親特𬒳休寵貴<lb/>
妃苗氏父某躬有懿行篤生淑人旣壽且康允仁而<lb/>
<pb n="KR4d0082_SBCK_032-2b"/>
信荐經元祀之慶每極追崇之榮肇錫大名以配隆<lb/>
爵宻章之賜澤及九泉可<lb/>
　　　母<lb/>
勑故舊不遺則民不偷矧吾三朝之人獨享百年之<lb/>
福眷爾近戚予何可忘貴妃苗氏母裴氏徽柔靖恭<lb/>
幽閑肅敬行應家人之美慶鍾女子之祥玆予大享<lb/>
之成肇易新邦之寵漏泉之澤存没兼榮可<lb/>
　　　文臣升朝封父母妻<lb/>
　　　　父<lb/>
勅具官某父某朕毖祀緫章陟配神考子大夫奔走<lb/>
<pb n="KR4d0082_SBCK_032-3a"/>
厥服咸與有勞推予嚴父之心為爾顯親之慶錫命<lb/>
之寵壽考不忘可<lb/>
　　　母<lb/>
勑具官某母某氏慈惠有以冝家肅敬可以敎子乃<lb/>
者大享之禮百執咸事朕寵綏忠孝之心推本源流<lb/>
之自䟽爾爵邑以榮子孫可<lb/>
　　　妻<lb/>
勅具官某妻某氏士大夫出仕于朝能以恭儉正直<lb/>
成羔羊之美必有淑女以治其私用能退食委蛇無<lb/>
内顧之慮朕方推帝澤於天下其何愛一邑不以寵<lb/>
<pb n="KR4d0082_SBCK_032-3b"/>
其家人可<lb/>
　　　文臣升朝追封父母妻<lb/>
　　　　父<lb/>
勑朕具官某父某合宫之享義存嚴父朕惟天下之<lb/>
士追養之誠上下無間是用推予錫命之寵旌爾教<lb/>
忠之勤九原有知尚服休命可<lb/>
　　　母<lb/>
勅具官某母某氏生能正家没有良子欲盡劬勞之<lb/>
報莫如爵命之隆方大賚於緫章冝肇新其湯沐服<lb/>
我休命世世不忘可<lb/>
<pb n="KR4d0082_SBCK_032-4a"/>
　　　妻<lb/>
勑具官某妻某氏恭事君子冝其家人勤勞則同而<lb/>
寵榮莫及存没之念終身惻焉方予慶賜之行肇加<lb/>
脂澤之奉賁于窀穸尚克嘉之可<lb/>
　　　范鎭父<lb/>
勑士有歴事三世秉持一心志懐金石之堅言爲社<lb/>
稷之計耄期不亂淸静無求訪之古人殆亦無㡬朕<lb/>
旣復命以位思見其人旋觀德業之崇知有源流之<lb/>
自具官某父某隱居閭巷名出搢紳以孝弟爲傳家<lb/>
之資以詩書爲教子之實自修於方寸之内責報於<lb/>
<pb n="KR4d0082_SBCK_032-4b"/>
百年之間子孫勃興冠冕相繼方予大享之慶錫以<lb/>
追崇之榮開府之儀比隆於三事漏泉之澤少慰於<lb/>
終天可<lb/>
　　　鮮于侁父<lb/>
勅朕旣得直謀多聞之士而寘之禮樂之司擢之諫<lb/>
諍之列矣乃者緫章大享來相于庭因予嚴父之心<lb/>
成爾顯親之願具官某父某懐抱羙志愽通古文上<lb/>
自河圖洛書下及天文地理無有不綜庻㡬古人巻<lb/>
懐而歸以遺後嗣金章紫綬雖不及具平生蜜印閔<lb/>
書示追榮於泉壤可<lb/>
<pb n="KR4d0082_SBCK_032-5a"/>
　　　母<lb/>
勑婦人之賢室家所頼上能使其君子有羔羊正直<lb/>
之行下能政其後世有麟趾信厚之風詩人所嘉於<lb/>
今猶信朕旣得其子以知其親具官某母趙氏江漢<lb/>
之行山河其容手執詩書親敎子弟雖負來而養自<lb/>
有孝弟之歡而列鼎以祠莫盡劬勞之報冝易脂田<lb/>
之奉仍加䄖翟榮追賁九原以慰存役可<lb/>
　　　陳曼父閨<hi>九十一以赦封承務郎曼任登州録事父閨年</hi>
勅具官某父某緫章之慶凣通籍之士皆獲爵命其<lb/>
親朕惟子大夫沉於下僚家有耄期之養而寵榮不<lb/>
<pb n="KR4d0082_SBCK_032-5b"/>
及念之惧焉錫爾一命以綏子孫之志可<lb/>
　　　錢勰父母<lb/>
　　　父<lb/>
勑錢氏舉國内附俾吳越之人免兵革之亂子孫受<lb/>
封帶河礪山藏在盟府矧其後世賢傑間出赫奕相<lb/>
望其於追崇安可復後具官某父某貫穿墳史練逹<lb/>
典章愽辯有文絶出倫軰父子兄弟進以直言譽喧<lb/>
一時望以卿相中道而隕報在後昆儼然侍從之革<lb/>
與我緫章之祀寵之開府載是閔書九原有知服命<lb/>
無斁可<lb/>
<pb n="KR4d0082_SBCK_032-6a"/>
　　　母<lb/>
勅婦人之貴當從其夫禮變古今義均存没肆予大<lb/>
享之慶俾極追封之榮具官某母某氏育德髙門作<lb/>
嬪大族生知圖史之樂不煩保傳之箴餘慶在其子<lb/>
孫清風播於宗黨肇封成國光有翟衣錫此宻章寵<lb/>
爾廟祐可<lb/>
　　　李瑺三代<lb/>
　　　　曾祖<lb/>
勑昔我仁祖敦睦九族以和萬邦顧惟念母之深特<lb/>
厚外家之禮徃事雖遠此思未移具官李瑋曾祖具<lb/>
<pb n="KR4d0082_SBCK_032-6b"/>
懐抱羙志浮沉人間孝弟篤於父兄忠信驗於朋友<lb/>
天道不謟報在子孫人爵自高寵極師保肆予大享<lb/>
之慶肇易三秦之封九泉有知服我休命可<lb/>
　　　祖<lb/>
勑成王之母邑姜齊侯世受其祉宣王之母申后申<lb/>
伯亦頼其寵矧我皇祖之聖重以李氏之賢子孫相<lb/>
承冠冕日盛追崇之典國有舊章具官李璋祖某隱<lb/>
約之中操修以禮克有淑女篤生聖人寵雖不逮於<lb/>
平生澤尚可加於來裔比因秋享肇易國封錫是閔<lb/>
書以寵廟祀可<lb/>
<pb n="KR4d0082_SBCK_032-7a"/>
　　　父<lb/>
勅朕深惟仁祖之意寵綏元舅之家申錫婚姻以固<lb/>
恩禮乃眷奠邦之嗣來相合宫之祠熈事告成鴻恩<lb/>
先及具官李瑋父某貴而能降富而不驕諸子之賢<lb/>
迭為將帥大邦之寵更王齊秦肇新錫命之書以慰<lb/>
終天之感可<lb/>
　　　王堅父<lb/>
勅朕惟景德祥符之間治定功成庻㡬三代時維丞<lb/>
相魏公左右厥辟同底于道於穆清廟卒配丞享至<lb/>
於慶暦嘉祐之際克有賢子不墜厥家出入中外允<lb/>
<pb n="KR4d0082_SBCK_032-7b"/>
文允武玆予季秋大享追念先正之後有能在朝相<lb/>
我熈事冝有褒寵以勸百官具官某父某始以諫諍<lb/>
名聞朝廷終以將帥威加戎狄父錫之慶子成厥功<lb/>
故雖富貴顯融赫奕再世而天下之議不以為過生<lb/>
為六官之長没加三事之榮匪予爾私惟德之報可<lb/>
　　　曾布父<lb/>
勅曾氏系出東魯淵源師友本於孔氏譜牒詳具雖<lb/>
逺而明子孫盛大繼顯於世具官某父某文學之羙<lb/>
肖其先人議論之長信於來世仕而不遇志存於書<lb/>
没而愈彰慶鍾厥子屬詞比事粲然有古人之風理<lb/>
<pb n="KR4d0082_SBCK_032-8a"/>
財禦邊卓然有當世之具才智競爽爵秩同升其於<lb/>
搢紳殆無一二朕旣任以事思寵其先今玆大享告<lb/>
成顯親沛澤追錫崇階之贈以慰九原之知可<lb/>
　　　蔡確父<lb/>
勅位極三師而爵封大國雖元勲盛德有不能至者<lb/>
矣而將相大臣欲顯其親者得之呉是以知積善之<lb/>
為難而有子之為貴也具官某父某潜於下僚不求<lb/>
聞逹躬有懿行乆乃發揚羙哉中子之賢任予元宰<lb/>
之事乆厭機務退守便藩深念敎忠之勞求易苴茅<lb/>
之賜大名奥壌雖為甸服之雄全楚新邦願即故鄕<lb/>
<pb n="KR4d0082_SBCK_032-8b"/>
之近九原未泯尚克嘉之可<lb/>
　　　母<lb/>
勑貴以其子而爵從其夫此婦人之禮也時予舊相<lb/>
之寵告我念母之誠亦何愛於大邦不以成其純孝<lb/>
具官某母某氏仁以逮下嚴於治家禮先中饋之勤<lb/>
恩遍外姻之廣命之不淑没有餘哀肇易脂田之封<lb/>
永保荆人之國寵爾廟室以利後人可<lb/>
　　　秦晉國安仁保佑夫人張氏<lb/>
　　　　祖<lb/>
勅具官某祖某朕追懷弓劒之遥不遺簮履之舊矧<lb/>
<pb n="KR4d0082_SBCK_032-9a"/>
功存於保護而寵極於平生冝因大享之恩成其尊<lb/>
祖之念寵加列衞追賁九泉可<lb/>
　　　祖母<lb/>
勅具官某祖母某氏朕祗祀合宫嚴配聖考思其志<lb/>
意恍焉如存是以推廣舊恩施及幽遠肇易脂田之<lb/>
奉以申追逺之誠可<lb/>
　　　父<lb/>
勑具官某父某朕孝愛之深無德不報永惟保育之<lb/>
舊夙著劬勞之恩方大享之告成冝顯親之施及諸<lb/>
衞之貴存没兼榮可<lb/>
<pb n="KR4d0082_SBCK_032-9b"/>
　　　母<lb/>
勑具官某母某氏爾蚤以息女之良功存藩邸之養<lb/>
報已隆於貴顯恩冝逮於存亡肇新湯沐之封以為<lb/>
幽冥之慰可<lb/>
　　　世采母李氏安康郡太君世智母何氏永昌<lb/>
　　　郡太君<lb/>
勑嚴父配天國之大禮也以子貴母三代之舊章也<lb/>
茲予大賚之慶澤𬒳含生之倫矧於近親志切追逺<lb/>
錫命之典其何可忘具官某母某氏承上克恭臨下<lb/>
以禮生著御家之法没聞有子之賢賜湯沐於大邦<lb/>
<pb n="KR4d0082_SBCK_032-10a"/>
為窀穸之餘寵九原未泯尚克嘉之可<lb/>
　　　李端愿父<lb/>
勑富而好禮貴而不驕勢憑戚里之榮躬被儒者之<lb/>
節昔聞其語未見其人具官某父爵某本傳家親聮<lb/>
築館進退以禮無世禄之非交友多賢盡當時之傑<lb/>
𬒳遇前聖流芳後來有子而賢乆列東宫之貴開府<lb/>
以贈仍因西土之封錫是閔章賁爾幽隧可<lb/>
　　　母<lb/>
勅帝乙歸妹而交㤗之功著王姬之車而肅雝之禮<lb/>
成風化所由恩禮當異具官某母某氏淵源之盛當<lb/>
<pb n="KR4d0082_SBCK_032-10b"/>
世莫倫禮義之隆至今傳誦儼若姑章之奉穆然閨<lb/>
壼之風車服下於王后而不以驕人子孫衆如螽斯<lb/>
而要於守法故能奕世不墜休聲愈隆茲予大享之<lb/>
成因爾故封之廣閔書宻印寵數不渝可<lb/>
　　　張方平祖<lb/>
勅朝廷優二府之臣列三世之贈眷我耆舊退處鄕<lb/>
閭方大享之告成冝申錫於休命賁及祖廟進封大<lb/>
邦具官某祖某修身正家而聲被於宗黨居約履順<lb/>
而福流於子孫力行於方寸之間得報於百年之後<lb/>
朝之大老惟爾元孫肇新淇奥之封增寵師臣之貴<lb/>
<pb n="KR4d0082_SBCK_032-11a"/>
告于幽隧服此優恩可<lb/>
　　　父<lb/>
勑士之懷抱志節老於山林不求聞知者何可勝數<lb/>
永惟公卿之貴本由父祖之賢行義絶倫聲聞不著<lb/>
特縁有子得列於朝追想風猷不忘嘉歎具官某父<lb/>
某性本静重行極髙明宴坐一室之間心逰萬物之<lb/>
表澹然自守寡笑與言遂以絶人之姿深積傳家之<lb/>
慶柱石之奇嘗參二府之崇几杖之儀又已十年之<lb/>
乆比縁昭配許以侍祠冝因均福之恩懋錫追崇之<lb/>
典地分全魏爵列上公九原有知服我休命可<lb/>
<pb n="KR4d0082_SBCK_032-11b"/>
　　　富紹庭母<lb/>
勅朕追懐先正之臣建功當年流澤後世時惟丞相<lb/>
臨淄公以丼盤之舊股肱太平丞相韓公以魏丙之<lb/>
賢翼亮數世風流水逺家事落然比因大享之成重<lb/>
興追逺之念具官某母某氏臨淄公之子而韓公之<lb/>
配也㓜服圖史之訓晚同忠義之勤有德有年五福<lb/>
兼備奄從淪謝中外咨嗟茲用不忘舊勲寵加新命<lb/>
因其封國之故以明有子之良賁爾宗祧世世無斁<lb/>
可<lb/>
　　　蔡朦父挺贈開府儀同三司<lb/>
<pb n="KR4d0082_SBCK_032-12a"/>
勑昔我皇考分命守將鎮憮四夷時惟西羗弗克靖<lb/>
順實頼良帥是震是服遂以顯績進登西樞命之不<lb/>
融中道而殞聲蹟之美于今不志具官某父某謀猷<lb/>
靖深勲業崇茂治邊之略紀于一時經逺之功著于<lb/>
來世比縁陟配之享永懐先正之良追錫崇階比儀<lb/>
三事有子之慶奕世嘉之可<lb/>
　　　劉攽母<lb/>
勑婦人之賢著於麟趾贈禮之盛極於翬衣朕親享<lb/>
合宫加惠百辟矧復從官之列來告念母之誠可無<lb/>
異恩以示追逺具官某母某氏篤生大族作配名儒<lb/>
<pb n="KR4d0082_SBCK_032-12b"/>
環佩之聲動必由禮蘋藻之薦舉不失時追懷令猷<lb/>
尚有諸子守道不倚則漢中壘尉愽學不倦則唐居<lb/>
巢侯美哉有子之良爲我得臣之助祚之大郡慰爾<lb/>
九原可<lb/>
　　　奉議郎任斯年祖母黃氏<hi>授永寿君以母封回</hi>
勑朕親享合宫均慶多士以寵榮其親推而上之又<lb/>
及其祖其於親親尊祖之義備矣美名大邑介爾眉<lb/>
壽子孫不忘益勉忠孝可<lb/>
　　　張琬父昇追封韓公<lb/>
勅朕追懐祖宗下逮先正聞嘉祐治平之盛宗臣大<lb/>
<pb n="KR4d0082_SBCK_032-13a"/>
老相望於朝永思其人如見風采具官某父某始以<lb/>
直氣振於中司終以令德長於西府歴事二祖懇欵<lb/>
一節歸老嵩少追迹松喬殂謝未㡬風烈猶在比縁<lb/>
合宫之祀嘉其有子之慶旣封鄕國以賁私祧九原<lb/>
有知服此休命可<lb/>
　　　安燾知樞宻院贈三代<lb/>
　　　　曾祖<lb/>
勅樞臣之長戎政出焉內則張皇六師以禦外侮外<lb/>
則綏懐四夷以安中國乆虛之位厯試以庸特推三<lb/>
世之恩以示百官之勸具官安燾曾祖某處躬甚厚<lb/>
<pb n="KR4d0082_SBCK_032-13b"/>
與世無求人莫能知而天相其善身隱不仕而世承<lb/>
其休逮爾曾孫之良冠予西府之列折衝之效偃革<lb/>
可期斯用錫帝傳之隆名賁私祧之常祀九原未泯<lb/>
百世不忘可<lb/>
　　　祖<lb/>
勑古之賢君有帥臣之義朕臨御百辟想見其人眷<lb/>
予宥宻之賢夙承祖考之烈積德之厚獲報甚隆寵<lb/>
之上公以見予意具官某祖某賦性端慤終身退藏<lb/>
孝弟發於自然忠信驗於來世松生於谷閲歳不衰<lb/>
泉發於山造平而大啓良心於嗣子胙多福於元孫<lb/>
<pb n="KR4d0082_SBCK_032-14a"/>
巋乎家廟之隆數致閔書之賜賁于幽隧冝爾後昆<lb/>
可<lb/>
　　　父<lb/>
勑子之能仕父敎之忠率循孝弟之風施及邦家之<lb/>
廣朕旣用其子不忘其親荐錫崇堦之榮以寵退食<lb/>
之養具官某父某資性淳篤旣愼靖以安貧操行堅<lb/>
強亦恭儉以居富一變簮裳之盛親見廊廟之崇循<lb/>
致承平旣股肱之允頼報之寵禄冝命數之超升壽<lb/>
考且寧訓敕無怠可<lb/>
　　王汝舟祖母胡氏封嘉興縣太君<hi>叙封回受汝舟乞以妻</hi>
<pb n="KR4d0082_SBCK_032-14b"/>
勅某合宫之慶士得以其親及其室家之封封其大<lb/>
父母今汝舟願以妻之叙而加其祖母恩從其厚將<lb/>
以極尊祖貴老之義而已綏爾眉壽服寵無斁可<lb/>
　　　皇兄令擢等所生母贈縣太君<lb/>
勅某母某氏合宫之慶澤𬒳存没爾篤生令人當以<lb/>
子貴肇錫湯沐之奉以慰怵惕之感䰟而有知嘉此<lb/>
休命可<lb/>
　　　富弼贈太師<lb/>
勑慶暦之盛朝多偉人維范與富才業名位實相先<lb/>
後海内稱誦見於聲詩比之䕫契經渉險阻繼以存<lb/>
<pb n="KR4d0082_SBCK_032-15a"/>
亡惟天所佑克享全福歴相三世配食清廟肄予大<lb/>
享加寵先正亦克有子列于在廷具官某父某德及<lb/>
夷夏功載史冊出盟獯鬻復結二國之歡入秉陶鈞<lb/>
首開萬世之議性本直諒終身不回心樂虛閑超世<lb/>
自得音容未逺風烈可追錫以上公之章明我師臣<lb/>
之意告于幽隧慰爾後昆可<lb/>
　　　劉沆追封秦國公<lb/>
勅生而秉鈞顯名於世没而有子通籍于朝家存舊<lb/>
德之餘國有世臣之盛比縁大享之慶來告顯親之<lb/>
誠勲舊旣隆恩寵亦異具官某父某奮身南國致位<lb/>
<pb n="KR4d0082_SBCK_032-15b"/>
中台風蹟之優効見於民政勤勞之乆聲載於圖書<lb/>
頃自告終奄更三世爵極師保之重國分呉㑹之雄<lb/>
宜錫社於秦亭示追崇於家廟九原未泯服此鴻恩<lb/>
可<lb/>
　　　盧政贈司空<lb/>
勅祖宗懐柔四方兵革不試雖有貔虎之士擁旄鉞<lb/>
之寄皆老死侍衞之間不見才武之効然其聲績未<lb/>
泯子孫在廷追逺之恩國有常典具官某父某弓劒<lb/>
之任推雄萬夫韜略之賢著稱當世卒能保寵以没<lb/>
其身茲大享於合宫示追崇於列辟冝錫冬官之印<lb/>
<pb n="KR4d0082_SBCK_032-16a"/>
以増家廟之榮䰟而有知服寵無斁可<lb/>
　　　王存妻胡氏齊安郡夫人<lb/>
勅朕敷求哲人咨以大政知其有孝恭祖考之義則<lb/>
爵其三世以禮其私祧知其有慈愛室家之心則封<lb/>
之大郡以助其內治凣所以深慰其情而優為之禮<lb/>
者亦已至矣具官某妻某氏舉無失中言必由禮起<lb/>
於糟糠而善處窮約逮其富貴而不聞驕奢茲使君<lb/>
子綽有成德遂登丞轄之位率由夙夜之佐是用望<lb/>
郡以為湯沐翟茀以與㑹朝勉修令猷答此休命可<lb/>
　　　楊王第三女封安定郡主<lb/>
<pb n="KR4d0082_SBCK_032-16b"/>
勑朕有懐二宗思見文武之盛念我叔父亦配間平<lb/>
之賢粤維禮命之優蓋有朝廷之舊女旣及笄而字<lb/>
爵當裂土而封恩禮之隆孝敬斯在楊王第三女㓜<lb/>
而好禮姆教不煩長而知方婦德已備茲擇良士亦<lb/>
惟外親將修纁鴈之儀肇錫湯沐之奉惟恭且儉可<lb/>
以保是羙名惟孝與和可以安於二姓風化之首其<lb/>
尚勉之可<lb/>
欒城集卷第三十二<lb/>
<pb n="KR4d0082_SBCK_032-17a"/>
</p>
<p>
</p>
  </div>
</body>
</text>
</TEI>
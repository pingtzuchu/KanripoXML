<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_037-1a"/>
欒城集卷第三十七<lb/>
　右司諌論時事一十六首<lb/>
　　乞賑救淮南飢民狀<lb/>
右臣訪聞淮南乆旱雨全未足二麥並巳枯死浙中<lb/>
米價雖賤而運河無水客旅不至米斗直一百七十<lb/>
以來民間闕食甚覺不易而所在官吏並未見賑濟<lb/>
及奏請别作處置臣竊見頃立義倉至今巳將十年<lb/>
所聚粮斛數目甚多每遇災傷未嘗支散一粒民情<lb/>
深所不恱臣欲乞指揮淮南官司先將所管義倉米<lb/>
數隨處支與闕食人户兼將常平米减價出賣及取<lb/>
<pb n="KR4d0082_SBCK_037-1b"/>
問監司州縣因何並不曾申請擘劃兼乞體訪諸路<lb/>
如有似此闕食去處一例施行謹録奏聞伏候勑㫖<lb/>
　　乞廢忻州馬城鹽池狀<lb/>
右臣訪聞河東除晋絳慈隰州舊賣觧鹽外其餘州<lb/>
縣盡只賣末利東西兩監鹽民間未嘗闕鹽食用<hi>元自</hi>
豐二年後來前宰相蔡確兄礪等始議創添忻州馬<lb/>
城池鹽其鹽夾硝味苦人不願買故自四五年來作<lb/>
分數抑賣與鋪户多有訴免去年轉運司以此申乞<lb/>
住收馬城池鹽而虞部李閎畏避蔡礪權勢曲生問<lb/>
難自去年六月以來行遣未了却符下提舉司相度<lb/>
<pb n="KR4d0082_SBCK_037-2a"/>
意在觀望不肯依實定奪臣欲乞下河東轉運司結<lb/>
罪保明只將永利東西兩監鹽供賣本路諸州有無<lb/>
闕事如委無妨闕即乞依所請住収馬城池鹽依舊<lb/>
只賣永利東西兩監鹽仍乞取問蔡礪等建議害民<lb/>
及虞部官吏希合權要故作拖延情罪依法施行謹<lb/>
録奏聞伏候勑㫖<lb/>
　　貼黄訪聞忻州曾申本路轉運司乞枷銅鋪户<lb/>
　　前來買鹽以此顯見人情不願<lb/>
　　　再乞放積欠狀<lb/>
竊見三省同進呈臣前奏乞將民間官本債負出限<lb/>
<pb n="KR4d0082_SBCK_037-2b"/>
役錢及酒坊元額罰錢見今資産耗竭實不能出者<lb/>
令州縣監司保明除放事奉聖㫖節文令户部勘㑹<lb/>
應係諸色欠負科名數目仍契勘欠户見今各有無<lb/>
抵當物力開具保明聞奏臣竊謂朝廷將施舍巳責<lb/>
救民於溝壑之中其施行節次常如救焚不可少緩<lb/>
前件指揮令户部開具欠户見今抵當物力此事不<lb/>
在户部惟州縣可見若令户部取之州縣文字徃來<lb/>
動經歲月反覆問難何時了絶攺民之急不<hi>如當</hi>此此<lb/>
乃有司出納之常度而非朝廷救災之體如陛下將<lb/>
布德施仁以収民心荅天意旦使惠澤滂流雖民間<lb/>
<pb n="KR4d0082_SBCK_037-3a"/>
小有僥倖何損於德况此積欠經渉乆遠凶歲疲民<lb/>
空煩鞭箠必無所得縱獲毫末無𥙷國計乞特降朝<lb/>
㫖直下諸路監司與州縣一面依下項除放結罪保<lb/>
明聞奏所貴小民早𬒳聖恩不至失所别致生事謹<lb/>
具條件如後<lb/>
　一官本債負在京乞委提點司與府縣及市易官<lb/>
　　　外道委轉運司與州縣同取索逐户元請官<lb/>
　　　本若干經今多少年月合出息錢若干逐户<lb/>
　　　從請出官錢後來巳納到官本若干息錢若<lb/>
　　　干通計本息巳納及元請官本之數即便與<lb/>
<pb n="KR4d0082_SBCK_037-3b"/>
　　　放免如通計本息未及官本而家業蕩盡者<lb/>
　　　亦與除放如尚有些小家業而見今孤貧不<lb/>
　　　濟者即權住催理官吏結罪保明奏聞聽候<lb/>
　　　勅裁<lb/>
　一拖欠坊埸錢<hi>司前項所委官</hi>乞取索逐户元認浄利錢<lb/>
　　　若干自開沽以來違欠月分合納罰錢若干<lb/>
　　　將本户已納到浄利及罰錢通計若干如巳<lb/>
　　　通及元認浄利之數即與放免如通計未及<lb/>
　　　元認浄利之數而家業蕩盡者亦與除放如<lb/>
　　　尚有些小家業而見今孤貧不濟者卽權位<lb/>
<pb n="KR4d0082_SBCK_037-4a"/>
　　　催理官吏結罪保明聞奏聽候勑裁<lb/>
　一出限拖欠役錢今來朝廷巳行差役之法即免<lb/>
　　　役錢别無支用雖使差役未了間時暫晋舊<lb/>
　　　雇人執役目有從來寛剰役錢支遣其拖欠<lb/>
　　　役錢乞與一切放免<lb/>
右臣前奏係二月十五日及今已四十日而行遣迂<lb/>
緩未知何時恩澤可以及下伏乞陛下深念欠負人<lb/>
户枷錮巳乆衣食不繼父子離散其愁苦無聊甚可<lb/>
哀閔斷自聖心依臣所乞特與除放無使有司爭執<lb/>
細故遷延歲月所得無㡬而民間窮困小則病瘁怨<lb/>
<pb n="KR4d0082_SBCK_037-4b"/>
苦感動隂陽大則計較死生起爲盗賦所失轉大雖<lb/>
悔無及臣不勝區區爲國深慮謹録奏聞伏候勑㫖<lb/>
　　論發運司以糶糴米代諸路上供狀<lb/>
右臣竊見近歲有司分掌利柄更相侵漁以自爲功<lb/>
究其本末其實皆朝廷財用而以此取彼此雖有得<lb/>
彼必有失其終均出於民是以民日益病無所告訴<lb/>
頃者發運司以錢一百萬貫爲糶糴之本毎歲於淮<lb/>
南側近趂賤糴米而諸路轉運司上供米至發運司<lb/>
者歳分三限第一限自十二月至二月第二限自二<lb/>
月至五月第三限自六月至八月違限不至則發運<lb/>
<pb n="KR4d0082_SBCK_037-5a"/>
司以所糴米代之而取直於轉運司㡬倍本路實價<lb/>
轉運司米雖至而出限一日輒不得充數江湖諸路<lb/>
自來皆係出米地分而難得見錢舊日官歲糴米錢<lb/>
散於民故農不大傷無錢荒之弊今發運司以所糴<lb/>
米代供而責錢於諸路諸路米無所售而歛錢以償<lb/>
發運司則錢日益荒而農民最病此東南之大患也<lb/>
訪聞發運司所収厚利别無所用不過以爲羡餘進<lb/>
奉以固結恩寵方今陛下㳟僉節用食租衣税專以<lb/>
利民何取於此臣乞指揮發運司今後諸道轉運司<lb/>
出限不到米依舊以發運司所糴米代發上京而不<lb/>
<pb n="KR4d0082_SBCK_037-5b"/>
得於諸道責取米價候諸道般到米依數撥還據違<lb/>
限欠數取勘轉運司官吏要使上供不闕而無所取<lb/>
利諸道得以及時収糴錢有所洩而農不甚病此利<lb/>
甚廣如朝廷以臣言爲可用伏乞下户部立法施行<lb/>
謹録奏聞伏候勑㫖<lb/>
　　乞給還京西水櫃所占民田狀<lb/>
右臣訪聞頃年宋用臣引洛水爲清汴水源淺小行<lb/>
運不足遂於中牟管城以西強占民田瀦蓄雨水以<lb/>
備淸汴乏水之用方用臣貴盛州縣皆不敢爭但中<lb/>
牟一縣占田八百五十餘頃伏惟陛下䘏養小民過<lb/>
<pb n="KR4d0082_SBCK_037-6a"/>
於赤子無名侵奪聖意不然臣欲乞指揮汴只以東<lb/>
州縣各具水櫃所占頃畆數目及毎歲有無除放二<lb/>
稅仍具水櫃委實可與不可廢罷如决不可廢即當<lb/>
如何給還民田以免怨望謹録奏聞伏候勑㫖<lb/>
　　論三省事多晋滯狀<lb/>
臣竊見先帝改定官制因唐之舊布列三省使出入<lb/>
相鉤較文理宻察得古之遺法然患有司推行不能<lb/>
盡如聖意叅考之益未見而迂滯之害先著見今三<lb/>
省文書節次晋礙比官制未行以前頗覺其弊臣嘗<lb/>
訪問衆人得其一二意欲因見行之法畧加䟽理務<lb/>
<pb n="KR4d0082_SBCK_037-6b"/>
令清通簡便苟迂滯之病旣除事不至雜冗難治官<lb/>
吏日有餘力則叅考之功可得而見也謹具條件如<lb/>
後<lb/>
　一凡事皆中書取㫖門下覆奏尚書施行所以爲<lb/>
　　　重慎也臣謂國之大事及事之巳成者依此<lb/>
　　　施行則可至於日生小事及事之方議者一<lb/>
　　　切依此則迂緩之弊所從出也假如百官乞<lb/>
　　　假有司請給器用之類此所謂日生小事也<lb/>
　　　臣僚陳請與革廢置朝廷未究本末欲行勘<lb/>
　　　當之類此所謂事之方議者也昔官制未行<lb/>
<pb n="KR4d0082_SBCK_037-7a"/>
　　　如此等事皆執政批狀直付有司故徑而易<lb/>
　　　行自行官制遂罷批狀毎有一事輙經三省<lb/>
　　　謄冩之勞旣巳過倍勘當旣上小有差誤重<lb/>
　　　復施行又經三省循環徃復無由了絶至於<lb/>
　　　疆埸㡬事河防要切一切如此求事之速辨<lb/>
　　　不可得也故臣乞復批狀之法以便日生小<lb/>
　　　事及事之方議者惟國之大事及事之巳成<lb/>
　　　者然後經歴三省則事之去者過半矣<lb/>
　一三省文書法許吏人互相點檢差誤毫末之失<lb/>
　　　皆理爲賞罰故披罰者畏避譴何巧作遷延<lb/>
<pb n="KR4d0082_SBCK_037-7b"/>
　　　以求細宻𬒳賞者晞望勞績吹毛求疵務爲<lb/>
　　　稽緩因此文書無由速了臣欲乞今後不以<lb/>
　　　差誤爲賞罰惟有所欺弊及雖係差誤而害<lb/>
　　　事者方行賞罰<lb/>
　一文書至尚書省自省付諸部自部付諸司其開<lb/>
　　　拆呈覆用印皆有日限逐處且以五日爲率<lb/>
　　　凡十五日其勘當於外日數又多幸而一出<lb/>
　　　得完具者自諸司申部自部申省其限日如<lb/>
　　　前則巳一月餘日矣不幸復有問難又復一<lb/>
　　　月自此盖有不可知者費日雖乆而遣限如<lb/>
<pb n="KR4d0082_SBCK_037-8a"/>
　　　法雖欲加罪終不可得故臣欲乞以事之緩<lb/>
　　　急减定日限亦救弊之一端也<lb/>
　一古者因事設官事不可巳然後置官今官倣唐<lb/>
　　　制事本不須如此而爲官生事者徃徃而有<lb/>
　　　如應支錢物尚書度支行遣得㫖許支合下<lb/>
　　　所管庫務支給者必先由太府寺本寺備録<lb/>
　　　帖所管庫務又經比部句過然後送庫務支<lb/>
　　　給臣謂太府寺未嘗可否一事枉有經歷宜<lb/>
　　　令度支徑送比部句過又如諸路召幕押綱<lb/>
　　　合得酬奬諸庫務巳給朱鈔先絶太府寺印<lb/>
<pb n="KR4d0082_SBCK_037-8b"/>
　　　𥿄保明指定合得酬奬申尚書金部金部再<lb/>
　　　行勘驗詣實関司勲句覆然後関吏部施行<lb/>
　　　臣謂太府金部兩處勘驗保明顯有煩重冝<lb/>
　　　裁減一處又如在京職事官合破白直并宣<lb/>
　　　借剰員或替換宣借昔未行官制以前皆係<lb/>
　　　所屬直下歩軍司差撥自行官制並湏經由<lb/>
　　　尚書兵陪兵部但指揮歩軍司依條施行臣<lb/>
　　　謂兵部别無可否亦不須更令經歴如此等<lb/>
　　　事數必不少非臣所能盡知乞下六曹及二<lb/>
　　　十四司各具有無似此重複之事若能一切<lb/>
<pb n="KR4d0082_SBCK_037-9a"/>
　　裁損必大有所益<lb/>
右三省事務衆多條約繁夥非臣一人所能究悉臣<lb/>
前件所陳四事特其一二而巳欲乞陛下降付三省<lb/>
推類講求立法施行或選擇臣僚精通明敏者一二<lb/>
人俾專治其事務令約而不遺多而不亂合三省胥<lb/>
吏比舊人數拯多皆由法不省便枉費人力若將來<lb/>
法制一清此曹亦漸可减事清吏少此最爲治之要<lb/>
也惟陛下晋神省察謹録奏聞伏勑俣㫖<lb/>
　　言科埸事狀<lb/>
右臣伏見尚書禮部㑹議科埸欲復詩賦議上未决<lb/>
<pb n="KR4d0082_SBCK_037-9b"/>
而左僕射司馬光上言乞以九經取士及令朝官以<lb/>
上保任舉人爲經明行修之科至今多日二議並未<lb/>
施行臣竊惟來年秋賦自今以徃歲月無㡬而議不<lb/>
時决傳聞四方學者知朝廷有此異議無所適從不<lb/>
免惶惑懣亂蓋縁詩賦雖號小技而比次聲律用功<lb/>
不淺至於兼治它經誦讀講解尤不可輕易要之來<lb/>
年皆未可施行臣欲乞先降指揮明言來年塲科一<lb/>
切如舊但所對經義兼取注䟽及諸家議論或出巳<lb/>
見不專用王氏之學仍罷律義令天下舉人知有定<lb/>
論一意爲學以待選試然後徐議元祐五年以後科<lb/>
<pb n="KR4d0082_SBCK_037-10a"/>
舉格式未爲晩也謹錄奏聞伏候勑㫖<lb/>
　　乞招畿縣保甲充軍狀<lb/>
右臣近奏乞招河北保甲充禁軍聞巳有朝㫖令逐<lb/>
州軍長吏等優給例物寄招在京禁軍去訖臣竊謂<lb/>
京畿諸縣保甲事體與河北無異而所在闕額禁軍<lb/>
尚多欲乞指揮京畿諸縣一依河北巳得指揮招募<lb/>
施行臣又聞河北河東舊有義勇自來毎年冬教以<lb/>
爲邉備民所習慣不以爲恠畿内百姓非邉民之比<lb/>
今來保甲雖罷按閲而未免冬教民情未安亦乞特<lb/>
與放罷謹錄奏聞伏候勅㫖<lb/>
<pb n="KR4d0082_SBCK_037-10b"/>
　　乞令户部役法所㑹議狀<lb/>
右臣伏見閏二月十五日聖㫖節文詳定役法所奏<lb/>
諸路衙前先以坊塲河渡錢依見今合用人顧募不<lb/>
足方許揭簿定差臣竊聽中外之議以謂此法頗爲<lb/>
穏便蓋見今諸路每年所入坊塲河渡錢共計四百<lb/>
二十餘萬貫而毎歲所費衙前支酬及召募押綱錢<lb/>
共計一百五十餘萬貫所費止用所入三分之一縱<lb/>
使坊塲河渡價錢别行裁减不過比見今三分减一<lb/>
則是所費亦不過所入之半而免却民間衙前最重<lb/>
之役其爲利民不言可見續准閏二月二十七日聖<lb/>
<pb n="KR4d0082_SBCK_037-11a"/>
㫖節文詳定役法所狀再詳雇募二字切慮諸路承<lb/>
用疑惑將謂依舊用錢雇募充役欲乞改雇字爲招<lb/>
字聚謂此法旣不以錢雇人空行招募必是招募不<lb/>
行要湏一例役撥未委毎年所得坊埸河渡錢四百<lb/>
二十餘萬貫除支酬衙前重難及雇募押綱錢外其<lb/>
餘欲將何䖏支用又熈寜以前諸路衙前多有長名<lb/>
人數只如西川全係長名故衙前一役不及鄉户淮<lb/>
南兩浙長名太半以上其餘路分長名亦不减半今<lb/>
坊塲旣巳拘収入官必無人願充長名則應係衙前<lb/>
並是鄉户雖號爲招募而上户利於免役方肯投名<lb/>
<pb n="KR4d0082_SBCK_037-11b"/>
與差無異上等人户旣充免役衙前則以次人户須<lb/>
充以次色役如此則下户充役多如熈寧以前方今<lb/>
人户乆爲苖役所困物力比熈寧以前貧富相逺而<lb/>
差役之法比舊特重此衆議所以服未也然臣竊聞<lb/>
西邉熈蘭等州及安疆米脂等寨毎年費用約計三<lb/>
百六七十萬貫此錢太平出於苖役寛剰今苖役旣<lb/>
罷故議者欲指坊塲河渡錢以供其費致使衙前湏<lb/>
至並差鄉户臣謂朝廷養民備邉雖有内外之别而<lb/>
其實一家之事耳若備邉之費實未有准擬則坊塲<lb/>
等錢存以待之亦不得巳之計也今邉防之計詳定<lb/>
<pb n="KR4d0082_SBCK_037-12a"/>
役法所必未能周知其詳而暗指坊塲等錢以備其<lb/>
費則其養民之計亦巳踈矣臣欲乞朝廷宻切指揮<lb/>
户部與詳定役法官㑹議先計上件新置城寨歲費<lb/>
㡬何若干係西川茶錢若干係經制司錢若干係闕<lb/>
額禁軍錢若干係内藏庫錢似此諸般科名外尚有<lb/>
不足數目若干若此數目不至絶多臣乞計其所闕<lb/>
三年之數於元豐庫及崇政殿庫錢内椿出訪聞此<lb/>
庫錢物山積本先帝所蓄以備邉事今於此支用正<lb/>
合先帝本意臣訪聞蘭州等處道里嶮逺决爲難守<lb/>
朝廷見議棄捐以安中國三年之後邉境巳定即非<lb/>
<pb n="KR4d0082_SBCK_037-12b"/>
乆逺不絶之費所用錢數雖多亦有限量其坊塲河<lb/>
渡等錢旣别不支用即及依閏二月十五日聖㫖指<lb/>
揮雇募衙前施行若朝廷重惜二庫錢物未欲專行<lb/>
支給卽乞將坊埸河渡等錢除雇募衙前等外量將<lb/>
剰數添助邉費所貴養民備邉兩不失所謹錄奏聞<lb/>
伏候勑㫖<lb/>
　　　貼黄朝廷方議息民不冝爲邉費奪坊埸錢<lb/>
　　　專差衙前以困民力臣竊見諸路州縣累年<lb/>
　　　積下青苖息錢及免役寛剰錢數目不少亦<lb/>
　　　可以助西邉新置城寨三二年之費所貴㽞<lb/>
<pb n="KR4d0082_SBCK_037-13a"/>
　　　得坊埸錢雇募衙前令民間無重役之患則<lb/>
　　　朝廷恩德及民深矣<lb/>
　　乞禁軍日一教狀<lb/>
右臣竊見諸道禁軍自置將以來日夜按習武藝劒<lb/>
槊擊刺弓弩斗力比舊皆倍然自比歲試之於邉亦<lb/>
未見勝敵之効蓋士卒服習止軍中一事耳至於百<lb/>
戰百勝則自有道不可不察也臣訪聞凡將下兵皆<lb/>
蚤晩兩敎新募之士或終日不得休息士卒極以爲<lb/>
苦頃歲西鄙用兵士自內郡徃即戰地皆奮踴而去<lb/>
以免教爲喜先朝留意軍事毎歲遣官按閱錫賚豐<lb/>
<pb n="KR4d0082_SBCK_037-13b"/>
厚遷𥙷峻速士心猶且如此臣觀今日所以厚之者<lb/>
不如先朝而所以勞之者如舊臣竊以爲疑也古之<lb/>
名將如李牧王翦將用人之死力必椎牛釃酒聽其<lb/>
佚樂養而不試士皆投石超距踴躍思奮而後用之<lb/>
故所向無敵今平居無事朝夕虐之以教閲使無遺<lb/>
力以治生事衣食殫盡燋悴無聊緩急安得其死力<lb/>
臣請使禁軍除新募未習之人其餘目止一敎使得<lb/>
以其餘力爲生異日驅以征伐其樂致死以報朝廷<lb/>
冝愈於前日也謹録奏聞伏候勑㫖<lb/>
　　乞差官與黄廉同體量蜀茶狀<lb/>
<pb n="KR4d0082_SBCK_037-14a"/>
右臣近曾奏言益利等路茶事司以買賣茶虐害四<lb/>
路生靈朝廷巳差黃廉體量利害乞先罷茶官陸師<lb/>
閔職任使四路官吏不憂後患敢以實害盡告黄㢘<lb/>
今聞朝廷却差黃廉就領茶事臣竊以爲黃㢘若以<lb/>
專使按榷茶之弊則身無利害茶事巨細勢必具陳<lb/>
若身自領茶事有課利増損邉計盈虛之責則茶之<lb/>
爲害勢必不肯盡言兼朝廷本爲逺民無告特遣此<lb/>
使使事未逹而就除外官小民無知必謂朝廷安於<lb/>
虐民重於改法此事體大冝速有以救之朝廷必謂<lb/>
陸師閔蠧害四路爲日巳乆不欲别差替人淹延歲<lb/>
<pb n="KR4d0082_SBCK_037-14b"/>
月因黄㢘在彼卽行替罷事雖稍便理有未盡臣欲<lb/>
乞選差淸強官一人與黄廉同共體量候了日赴闕<lb/>
面奏利害所貴不敢隱蔽茶蔽四路之人終被德澤<lb/>
謹録奏聞伏候勑㫖<lb/>
　　乞以發運司米救淮南飢民狀<lb/>
右臣伏見淮南旱災民食踴貴朝廷特令截晋上供<lb/>
米三十萬石以濟其急䘏民之深異時所未嘗有然<lb/>
臣訪聞本路自正月以來以義倉常平粮斛逐旋賑<lb/>
濟約至夏中麥熟稍得給足不意今旱勢益甚夏麥<lb/>
無望而秋収之期逺在百日之外雖有前件截留上<lb/>
<pb n="KR4d0082_SBCK_037-15a"/>
供米分在一路恐未能遍及飢民訪聞發運司逐年<lb/>
将糶糴本錢一百萬貫趂賤糴米以代諸路違限上<lb/>
供米數外或遇米貴亦出賣収息臣欲乞指揮發運<lb/>
司約定今年合留代上供外其餘權令只依元買價<lb/>
盡數支撥於諸郡出賣不得救息仍先具若干留代<lb/>
上供若干可以出賣及元買價例申奏所貴米數稍<lb/>
多救接饑饉可以支持至秋謹録奏聞伏候勅㫖<lb/>
　　論明堂神位狀<lb/>
右臣聞三代常祀一歳九祭天再祭地皆天子親之<lb/>
故於其祭也或祭昊天或祭五天或獨祭一天或祭<lb/>
<pb n="KR4d0082_SBCK_037-15b"/>
皇地祗或祭神州地祗要於一歲而親祀必遍降及<lb/>
近世歲之常祀皆有司攝事三歲而後一親祀親祀<lb/>
之踈數古今之變相遠如此然則其禮之不同蓋亦<lb/>
其勢然也謹按國朝舊與冬至圓丘必兼饗<hi>地天</hi>從祀<lb/>
百神若其有故不祀圓丘别行它禮或大雩於南郊<lb/>
或大饗於明堂或恭謝於大慶皆用圓丘禮樂神位<lb/>
其意以爲皇帝不可以三年而不親祀天地百神故<lb/>
也臣竊見皇祐明堂遵用此法最爲得禮之變自皇<lb/>
祐以後凡祀明堂或用鄭氏說獨祀五天帝或用王<lb/>
氏說獨昊天上帝雖於古學各有援據而考之國朝<lb/>
<pb n="KR4d0082_SBCK_037-16a"/>
之舊則爲失當蓋儒者泥古而不知今以天子毎歳<lb/>
親祀之儀而議皇帝三年親祀之禮是以若此其踈<lb/>
也今者皇帝陛下對越天命逾年卽位將以九月有<lb/>
事於明堂義當並見天地遍禮百神躬薦誠心以格<lb/>
靈貺臣恐有司不逹禮意以古非今執取王鄭偏說<lb/>
以亂本朝大典夫禮沿人情人情所安天意必順今<lb/>
皇帝陛下始親祠事而天地百神無不咸秩豈不俯<lb/>
合人情仰符天意臣愚欲乞明詔禮官今秋明堂用<lb/>
皇祐明堂典禮庻㡬精誠陟降溥及上下謹録奏聞<lb/>
伏候勅㫖<lb/>
<pb n="KR4d0082_SBCK_037-16b"/>
　　乞借常平錢置上供及諸州軍粮狀<lb/>
左臣聞自古經制國用之術以爲榖帛民之所生也<lb/>
故歛而藏之於官錢幣國之所爲也故發而散之於<lb/>
民其意常以所有易其所無有無相交而國用足焉<lb/>
故自熈寧以前民間兩稅皆用米麥布帛雖有沿納<lb/>
諸色雜錢然皆以糓帛折納蓋未嘗納錢也錢之入<lb/>
官者惟有茶鹽酒稅雜利而巳然方是時東南諸郡<lb/>
猶苦乏錢錢重物輕有錢荒之患自熈寧以來民間<lb/>
出錢免役又出常平息錢官庫之錢貫朽而不可較<lb/>
民間官錢搜索殆盡市井所用多私鑄小錢有無不<lb/>
<pb n="KR4d0082_SBCK_037-17a"/>
交田夫蠶婦力作而無所售常平役錢山積而無救<lb/>
饑饉蓋自十餘年間積成此弊於今極矣朝廷近日<lb/>
雖巳减損常平罷放免役使民休息然而錢積於官<lb/>
無宣洩之道民無見錢百物益賤譬如飢人雖巳得<lb/>
食而無所取飲乆渴不治亦能致死臣竊見國朝建<lb/>
立京邑因周之舊不因山河之固以兵屯爲嶮岨祖<lb/>
宗以來漕運東南廣蓄軍食内實根本外威夷狄方<lb/>
其盛時足支十餘年近者嵗運損耗糶賣不節太倉<lb/>
無五年之畜國計寡弱有識之士爲之寒心至於諸<lb/>
路軍粮大抵無備熈寧之間東南大旱民間闕食官<lb/>
<pb n="KR4d0082_SBCK_037-17b"/>
欲賑濟無所從得不免誅求富民歛斗石之粟以濟<lb/>
億萬之衆勞而無益徒以爲笑然今諸路轉運司乆<lb/>
以商賈不行農民罷病故酒稅不登収買軍噐雜物<lb/>
封椿闕額衣粮等事故經費不足朝廷雖欲內實京<lb/>
師外實諸郡有司匱乏勢無所出臣欲乞指揮東南<lb/>
諸路轉運司各借本路常平見錢遇年豐榖帛價賤<lb/>
豫買三年上供米及本路州軍諸軍三年衣粮限以<lb/>
三年節次収糴重立禁約不得别作支用仍於五年<lb/>
内収簇錢物撥還常平倉司每歲終具元借錢及所<lb/>
糴物及所還數提刑司保明中户部點檢有無違法<lb/>
<pb n="KR4d0082_SBCK_037-18a"/>
聞奏應千借錢糴買事有不如法並許提刑司覺察<lb/>
聞奏但令泉幣通行足以鼓舞四民流轉百貨倉廪<lb/>
充實足以贍養諸軍備禦水旱則上下皆足公私蒙<lb/>
利矣如許臣所請伏乞下户部立法施行謹錄奏聞<lb/>
伏候勑㫖<lb/>
　　　貼黄所借常平司錢非是直取以供國用當<lb/>
　　　指揮轉運司勒令如期撥還務令常平司錢<lb/>
　　　乆逺不匱轉運司緩急有所借便實長乆之<lb/>
　　　利也<lb/>
　　再乞差官同黄㢘體量茶法狀<lb/>
<pb n="KR4d0082_SBCK_037-18b"/>
右臣近奏乞選差淸強官與黄㢘同體量蜀中茶法<lb/>
尋蒙朝廷差杜紘前去旣而詳定編勑所奏晋杜紘<lb/>
紘旣不行而蜀中茶法至今未見差人同黄㢘體量<lb/>
伏乞檢臣前奏别選差一人所貴黄廉不敢以課利<lb/>
增虧自作身計盡具茶法利害聞奏謹録奏聞伏候<lb/>
勅㫖<lb/>
　　再言役法劄子<hi>五月十六日</hi>
臣聞世無不弊之法雖三代聖人之政不免有害故<lb/>
神而明之存乎其人臣竊見朝廷近罷免役復行差<lb/>
役小民𥘉免出錢鼔舞相慶士大夫因民之喜以爲<lb/>
<pb n="KR4d0082_SBCK_037-19a"/>
差役一行可坐而無事矣臣之愚意以爲免役之害<lb/>
雖去而差役之弊亦不可不知也是以推言其故而<lb/>
陛下察之國朝因隋唐之舊州縣百役並差鄉户人<lb/>
致其力以供上使歲月畨休勞佚相代吏若循理不<lb/>
以非法加民則被役之人本無大苦然役人旣是稅<lb/>
户家有田産誅求必得吏少㢘慎凡有所湏不免侵<lb/>
取故祖宗之世天下役人除正役勞費之外上自衙<lb/>
前有公使厨宅庫之苦中至散從官手力有打草供<lb/>
柴之勞下至耆長壯丁有歲時饋送之費習以成俗<lb/>
恬不爲恠民𬒳差役如遭冦虜神宗皇帝照知此害<lb/>
<pb n="KR4d0082_SBCK_037-19b"/>
始議立免役之法前弊雖觧而所取役錢多収寛剰<lb/>
民間難得見錢日益貧瘁<hi>朝今</hi>廷旣巳復行差役除見<lb/>
議衙前差募未有成法外其餘耆户長弓手散從等<lb/>
役一切定差貪官暴吏私竊以此相賀何者市井之<lb/>
人應募充役家力旣非富厚生長習見官司官吏雖<lb/>
欲侵漁無所措手今耕稼之民性如麋鹿一入州縣<lb/>
巳自懾怖而况家有田業求無不應自非廉吏誰不<lb/>
動心妄意朝廷旣行差役凡百侵擾當復如舊訪聞<lb/>
見今諸路此弊巳行臣恐稍經歲月舊俗滋長役人<lb/>
困苦必有反思免役之便者其於聖政爲損不細頃<lb/>
<pb n="KR4d0082_SBCK_037-20a"/>
者朝廷𥘉革衆弊士懐異議多被遷逐睥睨新収幸<lb/>
其不成者非一人也若此弊不除使民有怨言彼立<lb/>
異之人佗日必指以爲事臣欲乞明降詔書丁寧戒<lb/>
敕監司長吏使知朝廷愛惜鄉差役人與神宗朝愛<lb/>
惜雇募役人無異應係自前約束官吏侵擾役人條<lb/>
貫使刑部録出具委無漏落雕印頒下令一切如舊<lb/>
出牓州縣使民知之仍常加督察有犯不赦應監司<lb/>
所部有犯不能覺察致因事發露者重其坐庻㡬民<lb/>
被差役之利而無差役之害然後天下䝉賜深矣取<lb/>
進止<lb/>
<pb n="KR4d0082_SBCK_037-20b"/>
</p>
<p>
欒城集卷第三十七<lb/>
</p>
<p>
</p>
  </div>
</body>
</text>
</TEI>
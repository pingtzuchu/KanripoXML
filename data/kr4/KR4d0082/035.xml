<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_035-1a"/>
欒城集卷第三十五<lb/>
　　制置三司條例司論事狀<hi>奏乞外任狀附</hi>
轍頃者誤蒙聖恩得備官屬受命以來於今五月雖<lb/>
勉強從事而才力寡薄無所建明至於措置大方多<lb/>
所未諭每獻狂瞽輒成異同退加考詳未免疑惑是<lb/>
以不虞僣冐聊復一言竊見本司近日奏遣使者八<lb/>
人分行天下按求農田水利與徭役利害以爲方今<lb/>
職司守令無可信用欲有興作當别遣使愚陋不逹<lb/>
竊以爲國家養材如林治民之官棋布海內興利除<lb/>
害豈待他人今始有事輒特遣使使者一出人人不<lb/>
<pb n="KR4d0082_SBCK_035-1b"/>
安能者嫌使者之侵其官不能者畏使者之議其短<lb/>
客主相忌情有不通利害相加事多失實使者旣知<lb/>
朝廷方欲造事必謂功效可以立成人懷此心誰肯<lb/>
徒返爲國生事漸不可知徒使官有送迎供饋之煩<lb/>
民受更張勞擾之弊得不𥙷失將安用之朝廷必欲<lb/>
興事以利民轍以爲職司守令足矣盖勢有所便衆<lb/>
有所安今以職司治民雖其賢不肖不可知而衆所<lb/>
素服於勢爲順稍加選擇足以有爲是以古之賢君<lb/>
聞選用職司以責成功未聞遣使以代職司治事者<lb/>
也盖自近世政失其舊均稅寛䘏毎事遣使冠盖相<lb/>
<pb n="KR4d0082_SBCK_035-2a"/>
望而卒無絲毫之益謗者至今未息不知今日之使<lb/>
何以異此至於遣使條目亦所未安何者勸課農桑<lb/>
墾闢田野人存則舉非有成法誠使職司得人守令<lb/>
各舉其事罷非時無益之役去猝暴不急之賦不奪<lb/>
其力不傷其財使人知農之可樂則將不勸而自勵<lb/>
今不治其本而遂遣使將使使者何從施之議者皆<lb/>
謂方今農事不修故經界可興農官可置某觀職司<lb/>
以下勸農之號何異於農官嘉祐以來方田之令何<lb/>
異於經界行之歴年未聞有益此農田之說轍所以<lb/>
未諭也天下水利雖有未興然而民之勞佚不同國<lb/>
<pb n="KR4d0082_SBCK_035-2b"/>
之貧富不等因民之佚而用國之富以興水利則其<lb/>
利可待因民之勞而乘國之貧以興水利則其害先<lb/>
見苟誠知生民之勞佚與國用之貧富則水利之廢<lb/>
興可以一言定矣而况事起無漸人不素講未知水<lb/>
利之所在而先遣使使者所至必將求之官吏官吏<lb/>
有不知者有知而不告者有實無可告者不得於官<lb/>
吏必求於民不得於民其勢將求於中野興事至此<lb/>
蓋巳甚勞此水利之說轍所以未諭也徭役之事議<lb/>
者甚多或欲使鄕戸助錢而官自雇人或欲使城郭<lb/>
等第之民與鄉戸均役或欲使品官之家與齊民並<lb/>
<pb n="KR4d0082_SBCK_035-3a"/>
事此三者皆見其利不見其害者也役人之不可不<lb/>
用鄕户猶官吏之不可不用士人也有田以爲生故<lb/>
無迯亡之憂朴魯而少詐故無欺謾之患今乃捨此<lb/>
不用而用浮浪不根之人轍恐掌財者必有盗用之<lb/>
姦捕盗者必有竄逸之弊今國家設捕盗之吏有廵<lb/>
檢有縣尉然較其所獲縣尉常宻巡檢常踈非巡檢<lb/>
則愚縣尉則智蓋弓手鄕户之人與屯駐客軍異耳<lb/>
今將使縣人捕盗則與獨任廵檢不殊盗賊縱横必<lb/>
自此始轍觀近歳雖使鄕户頗得雇人然至於所雇<lb/>
迯亡鄕戸猶任其責令遂欲於兩稅之外別立一科<lb/>
<pb n="KR4d0082_SBCK_035-3b"/>
謂之庸錢以備官雇鄕戸舊法革去無餘雇人之責<lb/>
官所自任且自唐楊炎廢租庸調以爲兩稅取太歴<lb/>
十四年應于賦歛之數以定兩稅之額則是租調與<lb/>
庸兩稅旣兼之矣今兩稅如舊柰何復欲取庸蓋天<lb/>
下郡縣上户常少下戸常多少者徭役頻多者徭役<lb/>
簡是以中下之戸毎得休間今不問戸之髙低例使<lb/>
出錢助役上戸則便下戸實難顛倒失冝未見其可<lb/>
然議者皆謂助役之法要使農夫專力於耕轍觀三<lb/>
代之間務農最切而戰陣田獵皆出於農苟以徭役<lb/>
較之則輕重可見矣城郭人戸雖號兼弁然而緩急<lb/>
<pb n="KR4d0082_SBCK_035-4a"/>
之際郡縣所頼饑饉之歲將勸之分以助民盗賊之<lb/>
歲將借其力以捍敵故財之在城郭者與在官府無<lb/>
異也方今雖天下無事而三路芻粟之費多取京師<lb/>
銀絹之餘配賣之民皆在城郭苟復充役將何以濟<lb/>
故不如稍加寛假使得休息此誠國家之利非民之<lb/>
利也品官之家復役巳乆議者不究本未徒聞漢世<lb/>
宰相之子不免戍邉遂欲使衣冠之人與編戸齊役<lb/>
夫一歲之更不過三日三日之雇不過三百今世三<lb/>
大戸之後自公卿以下無得免者以三大戸之役而<lb/>
較之三日之更則今世旣巳重矣安可復加哉蓋自<lb/>
<pb n="KR4d0082_SBCK_035-4b"/>
古太平之世國子俊造將用其才者皆復其身胥史<lb/>
賤吏旣用其力者皆復其家聖人舊法良有深意以<lb/>
爲貴之以學而奪其力用之於公而病其私人所難<lb/>
兼是以不取奈何至於官戸而又將役之且州縣差<lb/>
役之法皆以丁口爲之髙下今巳去鄕從官則丁口<lb/>
登降其勢難詳將使差役之際以何爲據必用丁則<lb/>
州縣有不能知必不用丁則官戸之役比民爲重今<lb/>
朝廷所以條約官戸如租佃田宅斷買坊埸廢舉貨<lb/>
財與衆爭利比於平民皆有常禁苟使之與民皆役<lb/>
則昔之所禁皆當廢罷能之則其弊必甚不罷則不<lb/>
<pb n="KR4d0082_SBCK_035-5a"/>
如爲民此徭役之說轍所以未諭也轍又聞發運之<lb/>
職今將改爲均輸常平之法今將變爲青苗愚鄙之<lb/>
人亦所未逹昔漢武外事四夷內興宮室財用匱竭<lb/>
力不能支用賈人桑羊之說買賤賣貴謂之均輸雖<lb/>
曰民不加賦而國用饒足然而法術不正吏縁爲姦<lb/>
掊克日深民受其病孝昭旣立學者争排其說霍光<lb/>
順民所欲從而與之天下歸心遂以無事不意今世<lb/>
此論復興衆口紛然皆謂其患必甚於漢何者方今<lb/>
聚歛之臣才智方畧未見桑羊之比而朝廷破壊規<lb/>
矩觧縱繩墨使得馳騁自由惟利是嗜以轍觀之其<lb/>
<pb n="KR4d0082_SBCK_035-5b"/>
害必有不可勝言者矣今立法之𥘉其說甚羙徒言<lb/>
徒貴就賤用近易遠茍誠止於此則似亦可爲然而<lb/>
假以財貨許置官吏事體旣大人皆疑之以爲雖不<lb/>
明言販賣然旣許之以變易矣變易旣行而不與商<lb/>
賈爭利者未之聞也夫商賈之事曲折難行其買也<lb/>
先期而與錢其賣也後期而取直多方相濟委曲相<lb/>
通倍稱之息由此而得然至徃徃敗折亦不可期今<lb/>
官買是物必先設官置吏簿書祿廪爲費巳厚然後<lb/>
使民各輸其所有非良不售非賄不行是以官買之<lb/>
價比民必貴及其賣也弊復如前然則商賈之利何<lb/>
<pb n="KR4d0082_SBCK_035-6a"/>
縁可得徒使謗議騰沸商旅不行議者不知慮此至<lb/>
欲捐數百萬緡以爲均輸之法但恐此錢一出不可<lb/>
復還且今欲用忠實之人則患其拘滯不通欲用巧<lb/>
智之士則患其岀没難考委任之際尤難得人此均<lb/>
輸之說轍所以未諭也常平條勑纎悉具存患在不<lb/>
行非法之弊必欲修明舊制不過以時歛之以利農<lb/>
以時散之以利末歛散旣得物價自平貴賤之間官<lb/>
亦有利今乃改其成法雜以青苗逐路置官號爲提<lb/>
舉别立賞罰以督增虧法度紛紜何至如此而况錢<lb/>
布於外兇荒水旱有不可知歛之則結怨於民捨之<lb/>
<pb n="KR4d0082_SBCK_035-6b"/>
則官將何頼此青苗之說轍所以未諭也凡此數事<lb/>
皆議者之所詳諭明公之所深究而轍以才性朴拙<lb/>
學問空踈用意不同動成違忤雖欲勉勵自効其勢<lb/>
無由苟明公見寛諒其不逮特賜敷奏使轍得外任<lb/>
一官苟免罪戾而明公選賢舉能以備僚佐兩獲所<lb/>
欲幸孰厚焉<lb/>
　　條例司乞外任奏狀<lb/>
右臣近蒙聖恩召對便殿面賜差使仍奉德音不許<lb/>
辭避伏自受命於五月雖日夜勉強而才性朴拙議<lb/>
論迂踈每于本司啇量公事動皆不合伏惟陛下創<lb/>
<pb n="KR4d0082_SBCK_035-7a"/>
置此局將以講求財利循致太平冝得同心恊力之<lb/>
人以備官屬而臣獨以愚鄙固執偏見雖欲自效其<lb/>
勢無由臣巳有狀申本司具述所論不同事件苟陛<lb/>
下閔臣孤危未賜誅譴伏乞除臣一合入差遣使得<lb/>
展力州郡敢不策勵駑鈍以酬恩私臣無任聸天請<lb/>
命激切屏營之至<lb/>
　　陳州爲張安道論時事書<lb/>
伏以中外臣庻各有職事越職而言國有常憲臣守<lb/>
土陳州非有言責而輒言之計其狂愚玆實有罪然<lb/>
臣伏念頃以老疾不任吏事陛下未忍廢棄親擇便<lb/>
<pb n="KR4d0082_SBCK_035-7b"/>
地以遂安飬將辭之日面奉德音以爲大臣之義皆<lb/>
當爲國謀慮不冝以中外爲嫌有所不盡古人有言<lb/>
雖乃身在外乃心罔不在王室伏惟聖德廣大無所<lb/>
不容而臣自到任以來于今一歲心目昏眩有加無<lb/>
瘳故嘗乞匈餘生求還閭舎區區之誠乆而未獲陛<lb/>
下視臣志氣一衰至此豈復有意别白是非而與世<lb/>
俗爭議也哉是以得失之閒乆無所與今者竊有所<lb/>
懷上爲陛下叅之官吏下爲陛下驗之百姓而安危<lb/>
之機實在於此自惟受恩累聖邦之休戚身實同之<lb/>
志力雖衰於義不可嘿巳然臣之所欲言者非敢遠<lb/>
<pb n="KR4d0082_SBCK_035-8a"/>
引前古逆探未然以惑陛下之聦明也凡皆陛下之<lb/>
所甞試而臣愚之所與聞者耳臣伏見陛下即位費<lb/>
始計慮深逺凡有所建動合天心始議山陵深䘏費<lb/>
用之廣推明先帝薄葬之命以詔有司四方聞之無<lb/>
不感泣其後一年之間誕布號令勸率宗族惇孝弟<lb/>
之行勉勵州郡先農桑之政復轉對以廣言路議徭<lb/>
役以寛民力盛德之事不可具紀是時天下雖大變<lb/>
之後而無不翹然想聞德音以忘其憂兩宫歡欣九<lb/>
族親睦羣臣萬民蒙福而安紛紜之議不至於朝廷<lb/>
謗讟之聲不聞於里閭陛下優游無爲而天下巳治<lb/>
<pb n="KR4d0082_SBCK_035-8b"/>
矣爲國如此豈不樂哉陛下自今視之當日之政其<lb/>
可悔恨者凡有㡬以臣觀之非獨陛下無所悔恨難<lb/>
天下之人亦未有以爲失當者也何者政令簡易而<lb/>
人情之所安耳易曰易則易知簡則易從易知則有<lb/>
親易從則有功有親則可乆有功則可大嚮使陛下<lb/>
推行此道始終不變則臣以爲乆大之功可得而致<lb/>
矣其後求治大切用意過當姦臣縁隙得進邪說始<lb/>
議開邉以中上㫖於是延安有横山之謀保安有招<lb/>
謗之計陛下饒之以金帛假之以干戈小人貪功慮<lb/>
害不逺輕發深入結怨西戎攘奪尺寸無用之土空<lb/>
<pb n="KR4d0082_SBCK_035-9a"/>
竭內府累世之積大者疲弊秦雍小者身死㓂讎西<lb/>
鄙騷然不寧而陛下始一悔矣然而陛下天姿英果<lb/>
有漢武宏逹之量雖復兵吏失律而立功之意未嘗<lb/>
少衰是以左右大臣測知此心復進財利之說陛下<lb/>
樂聞其利而未暇深究其害於是舉而從置之條例<lb/>
司以講求天下之遺利巳酉之秋新政始出自是以<lb/>
來凡所變革不可悉數其最大者一出而爲常平青<lb/>
苗再出而爲㨂兵併營三出而爲出錢雇役四出而<lb/>
爲保甲殺閲四者並行於世官吏疑惑兵民憤怨諫<lb/>
爭者章交於朝誹謗者聲播於市陛下不勝其煩爲<lb/>
<pb n="KR4d0082_SBCK_035-9b"/>
之當宁太息日昃而不食矣然猶幸其成功力排衆<lb/>
人之議而固守之大下方共厭苦而不知其所止也<lb/>
而㨂兵併營之策其害先見武夫㐫悍爲怨最深爲<lb/>
患最急陛下知其不可於是多支月糧復収退卒以<lb/>
順適其意而陛下旣再悔矣然軍中之口猶復匈匈<lb/>
不靖陛下雖推恩撫之而終不以爲惠反謂陛下畏<lb/>
之耳不幸邉臣失筭再生戎患惟幄之臣謀之不臧<lb/>
不務安之而務撓之臨遣執政付以疆事多出金幣<lb/>
豫書誥勑以成其深入之計當此之時天下之心知<lb/>
其必敗矣而陛下與一二臣者方以爲萬舉而萬全<lb/>
<pb n="KR4d0082_SBCK_035-10a"/>
旣而出兵無人之境築城不守之地困弊腹心以求<lb/>
無益之功使秦晋之民父子流離肝腦塗地戎人徼<lb/>
勌受屈巳築之城隨即傾覆救援之兵相繼潰叛四<lb/>
方震動君臣宵旰而後下罪巳之詔投竄元宰以謝<lb/>
二鄙而陛下旣三悔矣夫此三者方其未悔也陛下<lb/>
亦以爲是邪非邪陛下犯逆衆心力行不顧其必以<lb/>
爲是不以爲非也然而其終卒至於此然則方今陛<lb/>
下之所是而未悔者無乃亦類此歟臣聞衆而不可<lb/>
欺者民也勇而不可犯者兵也儉而不可侮者隣國<lb/>
也今陛下旣巳欺民犯兵而侮隣國矣夫犯兵侮隣<lb/>
<pb n="KR4d0082_SBCK_035-10b"/>
變速而禍小至於欺民則變遲而禍大變速而禍小<lb/>
者瓦觧之憂也變遲而禍大者土崩之患也今瓦解<lb/>
之憂陛下旣知悔矣而土崩之患陛下未以爲意此<lb/>
臣之所以寒心也易曰不遠復無祗悔元吉事之未<lb/>
敗也陛下不悟其非必俟其敗而後悔如向三者則<lb/>
陛下之復巳遠而悔亦大矣且臣觀之方今陛下之<lb/>
所是而未悔者亦有三而巳責苗助役保甲三者之<lb/>
弊臣不復言矣何也言事者論其不可非一人也百<lb/>
姓毁壊支體燻灼耳目嫁母分居賤賣田宅以自脫<lb/>
免非一家也陛下其亦知之矣徘徊而不改使民無<lb/>
<pb n="KR4d0082_SBCK_035-11a"/>
所告訴加之以水旱繼之以饑饉積憾之民奮爲羣<lb/>
盗侵滛蔓延㓕而復起英雄乘間而作振臂一呼而<lb/>
千人之衆可得而聚也如此而勝廣之形成此所謂<lb/>
土崩之勢也臣恐陛下至此雖欲復悔而無所及矣<lb/>
故臣願陛下取即位之政與今日之事而試觀之天<lb/>
下擾擾不安孰與今日之甚羣臣交口爭辯孰與今<lb/>
日之衆陛下聽覧疲勌孰與今日之多悔恨自責孰<lb/>
與今日之切陛下誠以此較之則不待臣言之終而<lb/>
得失可以自决矣且夫即位之政陛下之本心也今<lb/>
日之事臣下之過計也陛下棄卽位之本心而徇臣<lb/>
<pb n="KR4d0082_SBCK_035-11b"/>
下之過計臣竊以爲過也雖然臣竊聽之道路方今<lb/>
陛下則亦悔之矣悔之而不變非陛下之意也迫於<lb/>
建議之臣耳夫人臣進謙於其君苟事之不遂而變<lb/>
以從衆則人主有以測其深淺人主有以測其深淺<lb/>
則其用捨之命在於人主此人臣之所以不便也臣<lb/>
竊痛陛下爲社稷之計欲改過以安天下而怙權固<lb/>
位之臣持之而不釋陛下聦明睿智廢置自我而獨<lb/>
爲此鬰鬰也漢宣帝與趙充國議擊匈奴魏相非之<lb/>
以爲當與平昌侯樂昌侯平恩侯及有識者詳議乃<lb/>
可此三人者非賢於趙充國也然其與國同憂樂無<lb/>
<pb n="KR4d0082_SBCK_035-12a"/>
僥倖功名之心與晞望爵賞之意則過於充國逺甚<lb/>
充國猶不可聽而况不如充國者哉陛下將安民保<lb/>
國而與喜功代好權利者謀之臣不知其可也臣不<lb/>
勝區區忘身憂國之誠是以勢踈而言切惟陛下察<lb/>
之<lb/>
　　　自齊州回論時事書<lb/>
臣自少讀書好言治亂方陛下求治之𥘉上書言事<lb/>
陛下不廢狂狷召對便殿親聞德音九品賤官自此<lb/>
始得登對論事當此之時陛下好間之聲震動海內<lb/>
愚賤之人篤信寡慮以爲天下之事可得徐陳遍舉<lb/>
<pb n="KR4d0082_SBCK_035-12b"/>
指顧而定矣旣而誤蒙恩澤之受職條例抗論得失<lb/>
與有司不合得請外𥙷於今七年而天下之治安終<lb/>
未可見臣竊疑之伏惟陛下天縱聖德聦明睿智不<lb/>
學而具其於謀慮措置曾何足云然自頃歲以來毎<lb/>
有更張民率不服蓋青苗行而農無餘財保甲行而<lb/>
農無餘力免役行而公私並困市易行而商賈皆病<lb/>
上則官吏勞苦患其難行下則衆庻愁嘆願其速改<lb/>
凡此四者豈陛下之聖明有所不知耶臣以爲非也<lb/>
陛下之聖明無所不知何以言之二年以來陛下屢<lb/>
發英㫁廢置大吏數其罪愆明示臣庻凡天下之所<lb/>
<pb n="KR4d0082_SBCK_035-13a"/>
共疾惡者陛下無一不知由此觀之凡天下之所共<lb/>
厭苦者陛下何所不察今者皇天悔禍啓道聖意易<lb/>
置輔相中外踴躍思覩寛政而歴日彌月寂寞無聞<lb/>
衆心皇皇如乆飢而不得食臣雖愚陋竊獨爲陛下<lb/>
恨也陛下自即位以來求治之心常若不及意將以<lb/>
堯舜之隆平易漢唐之淺陋不幸左右不明陵遲以<lb/>
至於此天下之人孰不知之今也旣知其不可用而<lb/>
去之又循其舊術而不改將遂代之任咎此臣之所<lb/>
以爲陛下恨也且今天下之安危智者不再計矣水<lb/>
旱連年死者將半遺民飢困盗賊滿野疆場未寧軍<lb/>
<pb n="KR4d0082_SBCK_035-13b"/>
旅在外府庫空竭邉餽寡少事之可憂者何可勝數<lb/>
術之不效斷可見矣然陛下獨遲遲而不決意者巳<lb/>
爲之而巳廢之恐天下有以窺其深淺邦臣聞人主<lb/>
之徳如天天之於物也熾然而旱赤地千里草木皆<lb/>
死可謂虚矣然至雷雨時作膏澤洋溢百榖奮起民<lb/>
復粒食鼓舞盛德而忘旱之虐何者度量廣大改過<lb/>
無疑也如使宻雲而不雨旣雨而中止遲疑猶豫乆<lb/>
而不忍則天之生物盡矣傳曰君子之過也如日月<lb/>
之食焉過也人皆見之更也人皆仰之今陛下誠先<lb/>
治其心使虛一而静湛乎彼我得失莫能嬰也去惡<lb/>
<pb n="KR4d0082_SBCK_035-14a"/>
如棄塵垢遷善如救飢渴與民一新罷此四事青苗<lb/>
之旣散者要之以三歲而不収息保甲之旣團者存<lb/>
其舊籍而不任事復差役以罷免役之條通商賈以<lb/>
廢市易之令行之朞年而觀之苟民不安居水旱復<lb/>
作盗賊復起財用復竭誠有一事以憂陛下臣請伏<lb/>
罔上之誅以謝左右陛下誠不信臣數年之後親受<lb/>
其弊矣古人有言曰一慙之不忍將終身慙乎惟陛<lb/>
下爲社稷籌之臣謹列四事之害畫一以獻不勝愚<lb/>
忠憤懣之誠干犯天威伏俟鐡鉞臣轍誠惶誠恐昧<lb/>
死上書<lb/>
<pb n="KR4d0082_SBCK_035-14b"/>
　　畫一狀<lb/>
謹案青苗免役保甲市易四事得失最爲易見上自<lb/>
中外臣竂下至田父野老無有一不知者但以朝廷<lb/>
所行言其是則有功言其非則有罪是以畏避鉗黙<lb/>
不敢正言臣今謹采衆議人所共知灼然可見者畫<lb/>
一開坐如後<lb/>
　一議者皆謂富民假貸貧民坐収倍稱之息是以<lb/>
　　　富者日富貧者日貧今官散青苗取息二分<lb/>
　　　収富人并兼之權而濟貧民緩急之求貸不<lb/>
　　　異於民間而息不至於倍稱公私皆利莫便<lb/>
<pb n="KR4d0082_SBCK_035-15a"/>
　　　於此然公家之貸其實典私貸不同私家雖<lb/>
　　　敢利或多然人情相通别無條法今歲不足<lb/>
　　　而取償於來歲米粟不給而繼之以芻藁雞<lb/>
　　　豚狗彘皆可以還債也無歲月之期無給納<lb/>
　　　之費出入閭里不廢農作欲取郎取願還郞<lb/>
　　　還非如公家動有違礙故雖或取息過倍而<lb/>
　　　民恬不知今官貸青苗責以見錢催隨二稅<lb/>
　　　隣里相保結狀請錢一家不至九家坐<lb/>
　　　赴城市糜費百端一有逋竄均<lb/>
　　　相迨要以皆斃而後已朝廷雖<lb/>
<pb n="KR4d0082_SBCK_035-15b"/>
　　救其失而其實無益也<lb/>
　一議者又謂平時差役破壊民家一夫爲役舉家<lb/>
　　失業故使逐户出錢官爲顧人謂之免役出<lb/>
　　錢雖多而民免於破家之患以此爲說行之<lb/>
　　不疑然不知三代之民以力事上不專以錢<lb/>
　　近世因其有無各聽其便有力而無財者使<lb/>
　　効其力有財而無力者皆得顧人人各致其<lb/>
　　所有是以不勞而具今也棄其自有之力而<lb/>
　　　一取於錢民雖有餘力不得効也於是賣田<lb/>
　　宅伐桑柘鬻牛馬以供免役而天下始人病<lb/>
<pb n="KR4d0082_SBCK_035-16a"/>
　　　矣且夫錢者官之所米爲粟布帛者民之所<lb/>
　　　生也古者上出錢以權天下之貨下出米粟<lb/>
　　　布帛以𥙷上之闕上下交易故無不利今青<lb/>
　　　苗免役皆責民出錢是以百物皆賤而惟錢<lb/>
　　　最貴欲民之無貧不可得也至如京師百司<lb/>
　　　郡縣刑法之吏無禄而役爲日乆矣周制庻<lb/>
　　　人在官雖曰有禄而事簡吏少勢或易供非<lb/>
　　　如今時員數猥多不可供億况三代兵出於<lb/>
　　　民而今世之兵坐而仰給若又兼舉大費爲<lb/>
　　　力實難然議者以爲給之以祿然後可責之<lb/>
<pb n="KR4d0082_SBCK_035-16b"/>
　　以廉蓋朝廷選吏之精必不如擇官之慎祿<lb/>
　　吏之厚必不如禄官之多今愼擇多禄之官<lb/>
　　猶不免於貪而况於吏人乎且昔之爲法也<lb/>
　　計贓得罪無禄者减等今用倉法則吏之得<lb/>
　　罪反重於官顛倒失冝尤爲未可若朝廷誠<lb/>
　　患吏貪但使官得其人則吏之受賕自有分<lb/>
　　限若猶未也則雖重禄深法不能禁矣<lb/>
　一議者又謂三代之盛兵出於農故團結伍保以<lb/>
　　寓軍令朝廷喜其近古亦謂可行然而三代<lb/>
　　之民受田於官官之所以養之者厚故出身<lb/>
<pb n="KR4d0082_SBCK_035-17a"/>
　　　爲兵而無怨今民買田以耕而後得食官之<lb/>
　　　所以養之者薄而欲責其爲兵其勢不可得<lb/>
　　　矣盖自唐以來民以租庸調與官而免於爲<lb/>
　　　兵今租庸調變而爲兩稅則兩稅之中兵費<lb/>
　　　具矣且又有甚者民之納錢免役也以爲終<lb/>
　　　身不復爲役矣今也旣巳免役而於捕盗則<lb/>
　　　用爲耆長壯丁於催稅則用爲戸長里正於<lb/>
　　　廵防則用爲巡兵弓手一人而三役具焉民<lb/>
　　　將何以堪之且其爲巡兵弓手也一保甲之<lb/>
　　　中丁壯旣出老弱守舎盗賊秉間如入無人<lb/>
<pb n="KR4d0082_SBCK_035-17b"/>
　　　之境而其上畨之期又不過旬日坐作進退<lb/>
　　　未能知也代者旣至相率而反徃來道路勞<lb/>
　　　弊何益至使盗賊縱橫官吏蒙責嘯聚羣黨<lb/>
　　　攻剽州縣未必不由此也古之循吏使民賣<lb/>
　　　劒買牛今也使之棄其農具而置兵器小民<lb/>
　　　無知縁以爲惡良民之畏事者一入而終身<lb/>
　　　不得脫姦民之好權者一𥙷而終身不得免<lb/>
　　　其爲患害有不可勝言者矣<lb/>
　　議者常患百貨輕重制在富民少則貨賣以取<lb/>
　　　贏多則賤買以要利利有所壅商賈難通於<lb/>
<pb n="KR4d0082_SBCK_035-18a"/>
　　　是置市易之官以平貴賤有司誠守此議不<lb/>
　　　更别有所營則雖繁碎難行然亦未有深害<lb/>
　　　今自置市易無物不買無利不籠命官遣人<lb/>
　　　販賣南北放債取利公行不疑杜絶利源不<lb/>
　　　與民共觀其指趣非復制其有無權其輕重<lb/>
　　　而已也徒使小民失業商旅不行空取專利<lb/>
　　　之名實失商稅之利國體卑辱海内離心巍<lb/>
　　　巍盛朝何苦於此况復小民好利類無逺見<lb/>
　　　爭取官債以救自前欺謾父兄妄引抵當期<lb/>
　　　限旣迫迯竄無所婦子離散行路咨嗟奈何<lb/>
<pb n="KR4d0082_SBCK_035-18b"/>
　　　爲此䧟穽誘而納之也至於姦民巨賈窺伺<lb/>
　　　間隙取利則多或輸滯積不售之貨以易見<lb/>
　　　錢或指殘破無用之屋以賖實貨巧智百出<lb/>
　　難以具言有司蒙蔽指以爲利泉幣一散汗<lb/>
　　　漫難収官之所藏徒文具而巳竊聞朝廷近<lb/>
　　　日將議窮究然而旣弊之法葹行未巳買賣<lb/>
　　　百物猶且如故譬如舎茹毒藥喉舌破敗胸<lb/>
　　腹脹滿知其非矣然且閉口不吐安坐切脉<lb/>
　　　廣永方書其於速愈之術踈矣<lb/>
右臣所陳畫一事件皆是耳目所接衆庻共知朝廷<lb/>
<pb n="KR4d0082_SBCK_035-19a"/>
清明豈有不察若誠有意改易非復難行但朝出一<lb/>
𥿄詔書四弊夕去非如前代積弊或在列國或在四<lb/>
夷欲議改更恐其動摇海內故且維持含養苟自使<lb/>
安今事在朝廷出命則巳聚所系望勢難文晋而私<lb/>
自頋戀遲遲不決以失天下之心臣竊不取也愚惷<lb/>
之人志在憂國言詞激切干犯典刑區區寸誠丼竢<lb/>
誅戮謹具狀奏聞伏候勑㫖<lb/>
<pb n="KR4d0082_SBCK_035-19b"/>
</p>
<p>
欒城集卷第三十五<lb/>
<pb n="KR4d0082_SBCK_035-20a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_017-1a"/>
欒城集卷第十七<lb/>
　賦八首<lb/>
　　　巫山賦<lb/>
過瞿唐之長江兮蔚巫山之嵳峨雲孤興其勃勃兮<lb/>
北風慨其揚波山嶔崟而直上兮越至神女之所家<lb/>
峯連屬以十二兮其九可見而三不知蹊遂蕪㓕而<lb/>
不可陟兮玄猿黄鵠四顧而鳴悲覧松栢之青青兮<lb/>
紛其若江上之菰蒲維其大之不可知兮有撓雲之<lb/>
脩柯蔓草蒙茸以下翳兮飛泉㓗清而無沙亭亭孤<lb/>
峯其下藂木交錯而不明兮若有美人慘然而長嗟<lb/>
<pb n="KR4d0082_SBCK_017-1b"/>
歛手危立以右顧兮舒目遠望怳然而有所懐儼峨<lb/>
峨其有禮兮盛服寂寞而無譁臨萬仞之絶嶮兮獨<lb/>
立千載而不下顛追懐楚襄之放意肆志兮泝江千<lb/>
里而遠來離國去俗兮徘徊而不能歸悲神女之不<lb/>
可以朝求而夕見兮想遊歩之逶遲築陽臺於江干<lb/>
兮相氛氣之參差惟神女之不可以求得兮此其所<lb/>
以爲神湛洋洋其無心兮豈其猶有懐乎世之人朝<lb/>
雲蔚其晨興兮暮雨紛以下注變化倐忽不可測兮<lb/>
俄爲鳥而騰去忽然而爲人兮佩玉鏘以琅琅愛江<lb/>
流之清波兮安燕處乎髙唐彼蛟龍之多智兮尚不<lb/>
<pb n="KR4d0082_SBCK_017-2a"/>
可執以罝罦髙丘深其蒼蒼兮怳誰識其有無<lb/>
　　　屈原廟賦<lb/>
凄凉兮稊歸寂寞兮屈氏楚之孫兮原之子伉直遠<lb/>
兮復誰似宛有廟兮江之浦予來斯兮酌以醑吁嗟<lb/>
神兮生何喜九疑隂兮湘之涘鼓桂楫兮蘭爲舟横<lb/>
中流兮風鳴厲忽自溺兮矌何求野莾莾兮舜之丘<lb/>
舜之牆兮繚九周中有長遂兮可駕以遊揉玉以爲<lb/>
輪兮斵氷以爲之輈伯翳俯以御馬兮皐陶爲予參<lb/>
乗慘然愍予之強死兮泫然涕下而不禁道予以登<lb/>
夫重丘兮紛古人其若林悟伯夷以太息兮焦衍爲<lb/>
<pb n="KR4d0082_SBCK_017-2b"/>
予而歔欷古固有是兮予又何怪乎當今獨有謂予<lb/>
之不然兮夫豈栁下之展禽彼其所處之不同兮又<lb/>
安可以謗予抱關而擊析兮余豈責以必死宗國鄖<lb/>
而不救兮夫予舍是安去予將質以重華兮蹇將語<lb/>
而出涕予豈如彼婦兮夫不仁而出訴慘黙黙予何<lb/>
言兮使重華之自爲處予惟樂夫揖讓兮坦平夷而<lb/>
無憂朝而從之遊兮顧予使予昌言言出而無忌兮<lb/>
暮還寝而燕安嗟平生之所好兮既死而後能然彼<lb/>
鄉之人兮孰知予此歡忽友顧以千載兮喟故宫之<lb/>
頽垣<lb/>
<pb n="KR4d0082_SBCK_017-3a"/>
　　　缸硯賦<hi>并叙</hi>
　先蜀之老有姓滕者能以藥煑瓦石使軟可割如<lb/>
　土嘗以破釀酒缸爲硯極美蜀人徃徃得之以爲<lb/>
　異物余兄子瞻嘗遊益州有以其一遺之子瞻以<lb/>
　授余因爲之賦<lb/>
有物於此首枕而足履大胷而大膺杯首而箕制其<lb/>
壽百年骨肉破碎而獨化爲是其始也生乎黄泥之<lb/>
中其成也出乎烈火之下尾銳而腹皤長頸而巨口<lb/>
餔糟啜酒終日醉飽外堅中虛膚宻理解偶與物鬬<lb/>
脅漏内稿棄於路隅瓦礫所汝忽然逢人藥石包裹<lb/>
<pb n="KR4d0082_SBCK_017-3b"/>
不我謂瑕治以鼎鼐烹煎不辭斧鑿見剖一爲我形<lb/>
沃我以水汙我以煤處我以几子既博物之識已否<lb/>
客曰嗟夫物之成也則必固有毁也邪物之毁也則<lb/>
又不可謂棄也邪既成而毁者悲其棄也既棄而復<lb/>
用者又悲其用也是亦大惑而已矣且以予觀之昔<lb/>
子則非開口而受濕洳辛含酸而不得守子之性者<lb/>
邪今子則非坦腹而受汚糢糊彌漫而不得保子之<lb/>
正者邪且其飲子以水也不若飲子以酒以物汗子<lb/>
也不若使子自保子果以此自悲也則亦不見夫諸<lb/>
毛之捽拔諸楮之爛靡殺身自鬻求效於此吐詞如<lb/>
<pb n="KR4d0082_SBCK_017-4a"/>
雲傳示萬里子不自喜而欲其故則吾亦謂子惡名<lb/>
而喜利棄溪而嗜美終身陷溺而不知止者可足悲<lb/>
矣<lb/>
　　　豋真興寺樓賦<lb/>
　季夏六月子瞻與張户曹琥同遊眞興寺晩豋寺<lb/>
　後重閣南望連山如畫山前有白鷺十數杳杳飛<lb/>
　去東南望五丈原原上有白雲如覆釡慨然思孔<lb/>
　明之遺迹作書與轍曰可以賦此賦曰<lb/>
渉六月之徂暑兮遡秦川而遠望樓馮髙而蘧蘧兮<lb/>
日將薄乎西方牛羊相從而下來兮孤煙特起於蒼<lb/>
<pb n="KR4d0082_SBCK_017-4b"/>
茫南望連山之參差兮奔走相屬而騰驤桀業峨其<lb/>
雄髙兮惟太白與終南林阜蔚以扶拱兮浩合沓而<lb/>
穰穰若羣馬之相追逐兮忽鬱怒而狂章駢交首以<lb/>
磨頸兮紛絶馳於四方日將入而山隂兮天黝黝而<lb/>
芒茫淡平雲之凝碧兮白鷺歸以翺翔裊裊其彌遠<lb/>
兮聲斷絶而復揚眇將没而猶見兮飄若仙人之不<lb/>
可望曠羣歸於何所兮徂南澗之泱泱回東望夫脩<lb/>
隆兮隱髙原曰五丈思古人而不可見兮涕横流以<lb/>
浪浪雲坱軋其不起兮若覆釡而在上嗟一日之所<lb/>
見兮葢千變以異狀忽巳去而莫執兮夫豈勝乎追<lb/>
<pb n="KR4d0082_SBCK_017-5a"/>
想強馳詞於千里兮増異日之惆悵維古事之亦然<lb/>
兮偶一世之所向非有意於求慕兮徒今世之追賞<lb/>
雖孔明其何益於五丈兮使無原其忘亮覧川原而<lb/>
思古兮怳亡弓之遺韔<lb/>
　　　超然臺賦<hi>并叙</hi>
　子瞻既通守餘杭三年不得代以轍之在濟南也<lb/>
　求爲東州守既得請髙宻其地介於淮海之間風<lb/>
　俗朴陋四方賓客不至受命之歲承大旱之餘孽<lb/>
　驅除螑蝗逐捕盗賊廩䘏飢饉日不遑給幾年而<lb/>
　後少安顧居䖏隱陋無以自放乃因其城上之廢<lb/>
<pb n="KR4d0082_SBCK_017-5b"/>
　臺而増葺之日與其僚覧其山川而樂之以告轍<lb/>
　曰此將何以名之轍曰今夫山居者知山林居者<lb/>
　知林耕者知原漁者知澤安於其所而已其樂不<lb/>
　相及也而臺則盡之天下之士奔走於是非之場<lb/>
　浮沉於榮辱之海囂然盡力而忘反亦莫自知也<lb/>
　而逹者哀之二者非以其超然不累於物故邪老<lb/>
　子曰雖有榮觀燕處超然嘗試以超然命之可乎<lb/>
　因爲之賦以告曰<lb/>
東海之濱日氣所先巋髙臺之陵空兮溢晨景之絜<lb/>
鮮幸氛翳之收霽兮逮朋友之燕閒舒堙鬱以延望<lb/>
<pb n="KR4d0082_SBCK_017-6a"/>
兮放遠目於山川設金罍與玉<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>兮清醪潔其如泉<lb/>
奏絲竹之憤怨兮聲激越而眇緜下仰望而不聞兮<lb/>
微風過而激天曾陟降之幾何兮棄溷濁乎人間倚<lb/>
軒楹以長嘯兮䄃輕舉而飛翻極千里於一瞬兮寄<lb/>
無盡於雲煙前陵阜之洶湧兮後平野之湠漫喬木<lb/>
蔚其蓁蓁兮興亡忽乎滿前懐故國於天末兮限東<lb/>
西之嶮艱飛鴻徃而莫及兮落日耿其夕躔嗟人生<lb/>
之漂摇兮寄流枿於海壖茍所遇而皆得兮遑既擇<lb/>
而後安彼世俗之私已兮毎自予於曲全中變潰而<lb/>
失故兮有驚悼而汍瀾誠建觀之無不可兮又何有<lb/>
<pb n="KR4d0082_SBCK_017-6b"/>
於憂患顧遊宦之迫隘兮常勤苦以終年盍求樂於<lb/>
一醉兮㓕膏火之焚煎雖晝日其猶未足兮竢明月<lb/>
乎林端紛既醉而相命兮霜凝磴而跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>馬躑躅而<lb/>
號鳴兮左右翼而不能鞍各雲散於城邑兮徂清夜<lb/>
之既䦨惟所徃而樂易兮此其所以爲超然者邪<lb/>
　　　服茯苓賦<hi>并叙</hi>
　余少而多病夏則脾不勝食秋則肺不勝寒治肺<lb/>
　則病脾治脾則病肺平居服藥殆不復能愈年三<lb/>
　十有二官於宛丘或憐而受之以道士服氣法行<lb/>
　之朞年二疾良愈蓋自是始有意養生之説晩讀<lb/>
<pb n="KR4d0082_SBCK_017-7a"/>
　抱朴子書言服氣與草木之藥皆不能致長生古<lb/>
　神仙眞人皆服金丹以爲草木之性埋之則腐煮<lb/>
　之則爛燒之則焦不能自生而况能生人乎余既<lb/>
　汩沒世俗意金丹不可得也則試求之草木之類<lb/>
　寒暑不能移歲月不能敗者惟松栢爲然古書言<lb/>
　松脂流入地下爲茯苓茯苓又千歲則爲琥珀雖<lb/>
　非金石而其能自完也亦乆矣於是求之名山屑<lb/>
　而瀹之去其脉絡而取其精華庻幾可以固形養<lb/>
　氣延年而却老者因爲之賦以道之詞曰<lb/>
春而榮夏而茂憔悴乎風霜之前摧折乎氷雪之後<lb/>
<pb n="KR4d0082_SBCK_017-7b"/>
閲寒暑以同化委糞壤而兼朽兹固百草之微細與<lb/>
衆木之凢陋雖復效骨革於刀几盡性命於杵臼解<lb/>
急難於俄項破竒邪於邂逅然皆受命淺薄與時變<lb/>
遷朝菌無日蟪蛄無年茍自救之不暇矧他人之足<lb/>
延乃欲擷根莖之么未假臭味以登仙是猶託疲牛<lb/>
於千里駕鳴鳩而升天則亦辛勤於澗谷之底槁死<lb/>
於峯崖之顛顧桑榆以竊歎意神仙之不然者矣若<lb/>
夫南澗之松拔地千尺皮厚犀兕心堅鐵石鬚髮不<lb/>
改倉然獨立流膏液於黄泉乘隂陽而固結象鳥獸<lb/>
之蹲伏類龜黿之閉蟄外黝黒以鱗皴中絜白而純<lb/>
<pb n="KR4d0082_SBCK_017-8a"/>
密上灌莾之不犯下螻蟻之莫賊經歴千嵗化爲琥<lb/>
珀受雨露以彌堅與日月而終畢故能安䰟魄而定<lb/>
心志却五味與糓粒追赤松於上古以百歲爲一息<lb/>
顔如䖏子緑髮方目神止氣定浮遊自得然後乗天<lb/>
地之正御六氣之辨以遊夫無窮夫又何求而何食<lb/>
　　　墨竹賦<lb/>
與可以墨爲竹視之良竹也客見而驚焉曰今夫受<lb/>
命於天賦刑於地涵濡雨露振蕩風氣春而萌芽夏<lb/>
而解弛散柯布華逮冬而遂性剛絜而踈直姿嬋娟<lb/>
以閑媚渉寒暑之徂變傲氷雪之凌厲均一氣於草<lb/>
<pb n="KR4d0082_SBCK_017-8b"/>
木嗟壤同而性異信物生之自然雖造化其能使今<lb/>
子研青松之煤運脫兔之毫睥睨牆堵振洒繒綃須<lb/>
臾而成鬱乎蕭騷曲直横斜穠纎庳髙竊造物之潜<lb/>
思賦生意於崇朝子豈誠有道者耶與可聽然而笑<lb/>
曰夫予之所好者道也放乎竹矣始予隱乎崇山之<lb/>
陽廬乎脩竹之林視聽漠然無槩乎予心朝與竹乎<lb/>
爲游莫與竹乎爲朋飲食乎竹間偃息乎竹隂觀竹<lb/>
之變也多矣若夫風止雨霽山空日出猗猗其長森<lb/>
乎滿谷葉如翠羽筠如蒼玉澹乎自持淒苟欲滳蟬<lb/>
鳴鳥噪人響寂歴忽依風而長嘯眇掩冉以終日芛<lb/>
<pb n="KR4d0082_SBCK_017-9a"/>
含籜而將墜根得土而横逸絶澗谷而蔓延散子孫<lb/>
乎千億至若藂薄之餘斤斧所施山石犖埆荆棘生<lb/>
之蹇將抽而莫逹紛既折而猶持氣雖傷而益壯身<lb/>
已病而増竒淒風號怒乎隙穴飛雪凝沍乎陂池悲<lb/>
衆木之無頼雖百圍而莫支猶復蒼然於既寒之後<lb/>
凜乎無可憐之姿追松栢以自偶竊仁人之所爲此<lb/>
則竹之所以爲竹也始也余見而恱之今也恱之而<lb/>
不自知也忽乎忘筆之在手與𥿄之在前勃然而興<lb/>
而脩竹森然雖天造之無朕亦何以異於兹焉客曰<lb/>
蓋予聞之庖丁解牛者也而養生者取之輪扁斵輪<lb/>
<pb n="KR4d0082_SBCK_017-9b"/>
者也而讀書者與之萬物一理也其所從爲之者異<lb/>
爾況夫夫子之託於斯竹也而予以爲有道者則非<lb/>
耶與可曰唯唯<lb/>
　　　樓賦黄<lb/>
　熈寜十年秋七月乙丑河決於澶淵東流入鉅野<lb/>
　北溢于濟南溢于泗八月戊戌水及彭城下余兄<lb/>
　子瞻適爲彭城守水未至使民具畚鍾畜土石積<lb/>
　芻茭完窒隙穴以爲水備故水至而民不恐自戊<lb/>
　戌至九月戊申水及城下有二丈八尺塞東西北<lb/>
　門水皆自城際山雨晝夜不止子瞻衣製履屨廬<lb/>
<pb n="KR4d0082_SBCK_017-10a"/>
　於城上調急夫發禁卒以從事令民無得竊出避<lb/>
　水以身帥之與城存亡故水大至而民不潰方水<lb/>
　之滛也汗漫千餘里漂廬舍敗冡墓老弱蔽川而<lb/>
　下壯者狂走無所得食槁死於丘陵林木之上子<lb/>
　瞻使習水者浮舟檝載糗餌以濟之得脱者無數<lb/>
　水既涸朝廷方塞澶淵未暇及徐子瞻曰澶淵誠<lb/>
　塞徐則無害塞不塞天也不可使徐人重被其患<lb/>
　乃請増築徐城相水之衝以木堤捍之水雖復至<lb/>
　不能以病徐也故水既去而民益親於是即城之<lb/>
　東門爲大樓焉堊以黄土曰土實勝水徐人相勸<lb/>
<pb n="KR4d0082_SBCK_017-10b"/>
　成之轍方從事於將宋豋黄樓覧觀山川弔水之<lb/>
　遺迹乃作黄樓之賦其詞曰<lb/>
子瞻與客遊於黄樓之上客仰而望俯而歎曰噫嘻<lb/>
殆哉在漢沅光河決瓠子騰蹙鉅野衍溢淮泗梁楚<lb/>
受害二十餘歳下者爲汙澤上者爲沮洳民爲魚鼈<lb/>
郡縣無所大子封祀太山徜徉東方哀民之無辜流<lb/>
死不藏使公卿負薪以塞宣房瓠予之歌至今傷之<lb/>
嗟惟此邦俯仰千載河東傾而南洩蹈漢世之遺害<lb/>
包原隰而爲一窺吾墉之摧敗呂梁齟横絶乎其前<lb/>
四山連屬合圍乎其外水洄洑而不進環孤城以爲<lb/>
<pb n="KR4d0082_SBCK_017-11a"/>
海舞魚龍於瑝壑閲帆檣於睥睨方飄風之迅發震<lb/>
鞞皷之驚駭誠蟻宂之不救分閭閻之横潰幸冬日<lb/>
之既迫水泉縮以自退棲流枿於喬木遺枯蚌於水<lb/>
裔聽澶淵之奏功非天意吾誰頼今我與公冠冕裳<lb/>
衣設几布筵斗酒相屬飲酣樂作開口而笑夫豈偶<lb/>
然也哉子瞻曰今夫安於樂者不知樂之爲樂也必<lb/>
渉於害者而後知之吾嘗與子馮兹樓而四顧覧天<lb/>
宇之宏大繚青山以爲城引長河而爲帶平皐衍其<lb/>
如席桑麻蔚乎斾斾畫阡陌之從横分園廬之向背<lb/>
放田漁於江浦散牛羊於煙際清風時起微雲霮䨴<lb/>
<pb n="KR4d0082_SBCK_017-11b"/>
山川開闔蒼莾十里東望則連山參差與水皆馳羣<lb/>
石傾奔絶流而西百歩湧波舟楫紛披魚鼈顛沛沒<lb/>
人所嬉聲崩震雷城堞爲危南望則戱焉之臺巨佛<lb/>
之峯巋乎特起下窺城中樓觀翺翔嵬峨相重激水<lb/>
既平眇莾浮空駢洲接浦下與淮通西望則山斷爲<lb/>
玦傷心極目麥熟禾秀離離滿隰飛鴻群徃白鳥孤<lb/>
沒横煙澹澹俯見落日北望則泗水湠漫古汴入焉<lb/>
匯爲濤淵蛟龍所蟠古木蔽空烏鳥號呼賈客連<graphic n="KR2499" url="https://raw.githubusercontent.com/kanripo/KR-Gaiji/master/images/KR2499.png" mimeType="image/png"/>
聯絡城隅送夕陽之西盡導明月之東出金鉦湧於<lb/>
肯嶂隂氛爲之辟易窺人寰而直上委餘彩於沙磧<lb/>
<pb n="KR4d0082_SBCK_017-12a"/>
激飛楹而入户使人體寒而戰栗息洶洶於羣動聽<lb/>
川流之蕩潏可以起舞相命一飲千石遺棄憂患超<lb/>
然自得且子獨不見夫昔之居此者乎前則項籍劉<lb/>
戊後則光弼建封戰馬成羣猛士成林振臂長嘯風<lb/>
動雲興朱閣青樓舞女歌童勢窮力竭化爲虛空山<lb/>
髙水深草生放墟蓋將問其遺老既巳灰㓕而無餘<lb/>
矣故吾將與子弔古人之既逝閔河決於疇昔知變<lb/>
化之無在付杯酒以終日於是衆客釋然而笑頽然<lb/>
就醉河傾月墮攜扶而出<lb/>
<pb n="KR4d0082_SBCK_017-12b"/>
</p>
<p>
欒城集卷第十七<lb/>
<pb n="KR4d0082_SBCK_017-1a"/>
欒城後集巻第十七<lb/>
　　元祐七年生日謝表二首<lb/>
臣某言伏䝉聖恩以臣生日特遣中使降詔書賜臣<lb/>
羊酒米麵者與聞幾政每懐尸禄之憂時及初生曲<lb/>
䝉好賜之厚使華臨賞親族増榮<hi>臣</hi>轍誠惶誠恐頓<lb/>
首頓首伏臣念起自畎畆之㣲貧無甔石之積永念<lb/>
屬猒之戒曾無求飽之心迨玷近班適縁乏使不稱<lb/>
是懼如醉其憂豈意生育之期復煩慶賜之重此葢<lb/>
伏遇皇帝陛下政本於惠禮從其隆萬物盛多如魚<lb/>
麗之時羣<hi>臣</hi>和樂有鹿鳴之喜斥餼牽以為饋助燕<lb/>
<pb n="KR4d0082_SBCK_017-1b"/>
私而不忘自顧何功敢竊大烹之養誓將圖報少逃<lb/>
素食之譏臣無任感天荷聖激切屏營之至謹奉表<lb/>
稱謝以聞臣轍誠惶誠恐頓首頓首謹言<lb/>
臣某言伏䝉聖恩以<hi>臣</hi>生日特遣中使降詔書賜臣<lb/>
羊酒米麵者弧矢之祥永記於生育廩庖之賜曲被<lb/>
於渙恩祗荷寵靈豈勝愧懼<hi>臣</hi>轍誠惶誠恐頓首頓<lb/>
首伏念臣少方志學曾藜藿之莫詞長欲事親愧㫖<lb/>
甘之不贍雖居近列之寵常懐罔極之悲顧之逺謀<lb/>
猥叨亟饋此葢伏遇太皇太后陛下約於奉已侈在<lb/>
養賢躬周公吐餔之勞服大禹惡酒之戒特推觴豆<lb/>
<pb n="KR4d0082_SBCK_017-2a"/>
之賜以助室家之私敢不下酌民言助調國政庶無<lb/>
覆餗之患以圖報德之方<hi>臣</hi>無任感天荷聖激切屏<lb/>
營之至謹奉表稱謝以聞<hi>臣</hi>轍誠惶誠恐頓首頓首<lb/>
謹言<lb/>
　　笏記<lb/>
臣伏䝉聖慈以臣生日特遣中使降詔書賜<hi>臣</hi>羊酒<lb/>
米麵者獲貳文昌再經生育荐䝉慶賜之典仰承慈<lb/>
惠之風食浮於人念素餐之可愧任過其量無令徳<lb/>
之足觀欲報之心未知所措臣無任感天荷聖激切<lb/>
屏營之至<lb/>
<pb n="KR4d0082_SBCK_017-2b"/>
　　元祐八年生日謝表二首<lb/>
<hi>臣</hi>轍言伏䝉聖恩以臣生日特遣中使降詔書賜臣<lb/>
羊酒米麵者老逢誕日泣親養之無從賜出天厨愧<lb/>
君恩之莫報<hi>臣</hi>轍誠惶誠恐頓首頓首伏念臣生於<lb/>
窮陋晩被寵榮粗飯垢衣未改生平之舊嘉肴㫖酒<lb/>
每驚日食之豐復縁載育之辰曲霑馭幸之典室家<lb/>
交慶心口自慙此蓋伏遇皇帝陛下儉以約身優於<lb/>
養士勑廪人而繼粟閔楬父之聣盛力行舊章以惠<lb/>
列辟德非易物澤配漏泉矧兹異數之隆非復周行<lb/>
之比食無避難敢忘臣子之心志在屬厭更誦古人<lb/>
<pb n="KR4d0082_SBCK_017-3a"/>
之戒臣無任感天荷聖激切屏營之至謹奉表稱謝<lb/>
以聞臣轍誠惶誠恐頓首頓首謹言<lb/>
<hi>臣</hi>轍言伏䝉聖恩以臣生日特遣中使降詔書賜臣<lb/>
羊酒米麵者惠以餼牽示同安於飽滿繼之麵蘖思<lb/>
共享於和平<hi>臣</hi>轍誠惶誠恐頓首頓首伏念臣生自<lb/>
寒鄉幼被慈訓父篤教忠之義母有擇鄰之風孤苦<lb/>
積年衰罷無用每逢生日私竊疚懐敢期老病之餘<lb/>
獲霑好賜之末既醉且飽兼喜與悲此葢仗遇太皇<lb/>
太后陛下知臣下之劬勞散廩庖之充積謂漿或不<lb/>
以而問雅作刺食每無餘而秦風變衰霈為大烹度<lb/>
<pb n="KR4d0082_SBCK_017-3b"/>
越前世葢視如手足俾知體貌之隆况門有桑蓬本<lb/>
效馳驅之用欲圖報德誓以移忠臣無任感天荷聖<lb/>
激切屏營之至謹奉表稱謝以聞臣轍誠惶誠恐頓<lb/>
首頓首謹言<lb/>
　　笏記<lb/>
<hi>臣</hi>伏䝉聖慈之臣生日特遣中使降詔書賜臣羊酒<lb/>
米麵者枉䝉寄任空閲歳時每遇初生輒被好賜醉<lb/>
酒飽德雖喜太平之風鳴野食苹未展盡心之報<hi>臣</hi>
無任感天荷聖激切屏營之至<lb/>
　　辭門下待郎劄子一首<lb/>
<pb n="KR4d0082_SBCK_017-4a"/>
臣竊覩今月内降聖㫖<hi>臣</hi>轉官除門下侍郎伏以執<lb/>
政近臣預聞國論可用才舉難以次遷茍以先後歳<lb/>
月為倫必致忝冐沈淪之議况<hi>臣</hi>項由縣道擢寘從<lb/>
官首尾七年歴盡華貫逮居丞轄之地訖無絲髮之<lb/>
功黽勉逾年慙負填臆敢期聖眷未巳擢任愈隆臣<lb/>
反覆思之始者既以不次度越衆賢今者又因見任<lb/>
遷貳元宰前後僥倖豈可常然茍復冐居出納之司<lb/>
不知進退之分公論不允必致顛隮况臣久以愚拙<lb/>
誤䝉矜閔幸今命出未下勢尚可回伏乞聖恩念臣<lb/>
孤危非有矯飾特寢明命以安微衷<hi>臣</hi>無任祈天竢<lb/>
<pb n="KR4d0082_SBCK_017-4b"/>
命激切屏營之至取進止<lb/>
　　免太中大夫門下侍郎表二首<lb/>
<hi>臣</hi>轍言伏奉告命䝉恩除臣太中大夫守門下侍郎<lb/>
者久塵右轄無補於時進貳東臺有慙在列言莫宣<lb/>
於誠意聽未感於高明<hi>臣</hi>轍誠惶誠懼頓首頓首伏<lb/>
念臣頃以虛名誤䝉收録旋塵近侍非有勞能咀噍<lb/>
文詞本腐儒之事業彈治邪枉犯衆口之憎嫌及夫<lb/>
進貳文昌日侍軒闥隨衆出入得失何補於萬幾奉<lb/>
行文書勉强自慙者期歳此則聖主之所親見孤臣<lb/>
之所自知豈待人言難逃天鑒敢謂超升累級復進<lb/>
<pb n="KR4d0082_SBCK_017-5a"/>
崇階雜用負乘行自招於㓂盜未嘗狩獵食何取於<lb/>
鶉貊伏望太皇太后陛下因功以舉賢選衆以拔士<lb/>
采其譽者必考其實聽其言者皆原其心如臣空踈<lb/>
自難隠伏特追成命以慰公言使聖朝無失於用人<lb/>
則<hi>臣</hi>愚若䝉於厚賜<hi>臣</hi>無任祈天竢命激切屏營之<lb/>
至謹奉表陳免以聞臣轍誠惶誠懼頓首頓首謹言<lb/>
臣轍言伏奉告命䝉恩除臣大中大夫守門下侍郎<lb/>
者喉吻之任密侍於禁中綸綍之行風傳於海内茍<lb/>
用人之失當於累上以非輕臣轍誠惶誠懼頓首頓<lb/>
首伏念<hi>臣</hi>西南陋儒墳文樸學非有過人之大節惟<lb/>
<pb n="KR4d0082_SBCK_017-5b"/>
守事君之小心無其實不敢居其名非其任不敢竊<lb/>
其禄任厯三世年逾半生奉以周旋未始失墜今者<lb/>
乃欲以尋尺之材居棟梁之任以斗升之量受鍾鼎<lb/>
之蔵雖欲欺君且非本志矧復躐等超累級之上遷<lb/>
秩非舊比之常靖言以思未見其可伏望皇帝陛下<lb/>
因任庶物照臨百官短長各盡其宜大小無失所養<lb/>
必其力有餘而後用則其任逾久而常新抑將多士<lb/>
皆頼以安豈惟微臣獨被其賜愚衷巳竭天聽尚回<lb/>
臣無任祈天竢命激切屏營之至謹奉表陳免以聞<lb/>
臣轍誠惶誠懼頓首頓首謹言<lb/>
<pb n="KR4d0082_SBCK_017-6a"/>
　　謝太中大夫門下侍郎表二首<lb/>
<hi>臣</hi>轍言伏奉制命除臣太中大夫守門下侍郎再具<lb/>
詞免䝉降批答不許仍斷來章者黄闥之崇惟賢是<lb/>
用四品之貴匪功弗加自慙迂拙之餘倂荷寵先之<lb/>
及<hi>臣</hi>轍誠惶誠恐頓首頓首伏惟太皇太后陛下政<lb/>
由家出德與性成盡心與民雖萬鍾無愛於國潔身<lb/>
由義雖一毫未嘗取人惟至清故大臣小吏不察而<lb/>
盡知惟至公故貴戚近習不戒而自飭臣每因雙日<lb/>
獲覲清光嘗恐病窳不中於規模固陋難逃於氷鑑<lb/>
方欲仰干聰聽少避衆賢敢謂未見瑕疵尚加進擢<lb/>
<pb n="KR4d0082_SBCK_017-6b"/>
豈以其拙直無欺罔之過而遲鈍少狂躁之心致此<lb/>
誤恩濫於末品此葢伏遇太皇太后陛下人非求備<lb/>
志在養賢將欲因鮑以致管生尊隗以招樂子拔十<lb/>
覬五人之用累百求一鶚之精廣而不遺多故致雜<lb/>
臣敢不仰體聖意旁求哲人既以寛寤寐之久勞亦<lb/>
似救空踈之不逮逐此以往未知所裁臣無任感天<lb/>
荷聖激切屏營之至謹奉表稱謝以聞<hi>臣</hi>轍誠惶誠<lb/>
恐頓首頓首謹言<lb/>
臣轍言伏奉制命除臣太中大夫守門下侍郎再具<lb/>
詞免䝉降批答不允仍斷來章者掌轄逾年何補六<lb/>
<pb n="KR4d0082_SBCK_017-7a"/>
曹之劇納言置貳仍忝一階之崇雖曰次遷要爲非<lb/>
據<hi>臣</hi>轍誠惶誠恐頓首頓首竊以臣之事君理先審<lb/>
已噐小受大有滿溢之禍力薄負重有顛覆之虞<hi>臣</hi>
世本寒㣲技止文墨向者翺翔翰苑才殫於書詔之<lb/>
閒緫執壹綱力盡於議論之際至於叅陪大政實匪<lb/>
其人乆爾冐居日深愧畏未能謀遠常恐見譏於匹<lb/>
夫有若發蒙何以折衝於下國方知難而欲退偶進<lb/>
擢之非常貪戀恩榮巳乖行意之義顧瞻中外豈無<lb/>
潜德之人徒以天聽甚髙巽命巳發循墻雖切反汗<lb/>
無縁上累朝廷知人之明下愧明友責善之實此葢<lb/>
<pb n="KR4d0082_SBCK_017-7b"/>
伏遇皇帝陛下游神淵黙灼見羣臣之情運智密微<lb/>
隂扶聖母之斷人惟求舊德用日新念<hi>臣</hi>嘉祐之直<lb/>
言仕亦既久識臣建元之司諫心則無邪忘其鄙凡<lb/>
日加親近身非木石猶有圖報之心恩隆父兄當驗<lb/>
服勤之效<hi>臣</hi>無任感天荷聖激切屏營之至謹奉表<lb/>
稱謝以聞<hi>臣</hi>轍誠惶誠恐頓首頓首謹言<lb/>
　　　進郊祀慶成詩狀一首<lb/>
右臣伏覩今月十四日親饗郊廟禮成肆赦者恭以<lb/>
莫大之儀成於一日無窮之澤施及四方歡聲所同<lb/>
和氣畢應伏惟皇帝陛下奉烈祖之成憲蹈文母之<lb/>
<pb n="KR4d0082_SBCK_017-8a"/>
訓言臨御七年慎守一徳人服孝慈之化物知仁厚<lb/>
之心神祗降休麥禾荐熱長日既至舊章不忘以為<lb/>
再享明堂未暇圎丘之大祀躬謁皇地久稽先帝之<lb/>
遺言惕然不寧述而非作是用修合祭之舊補不講<lb/>
之文人情所安神意昭答况復肆眚之令一寛於宣<lb/>
頑巳責之恩大弛於纍縶施仁於不報之地收福於<lb/>
無求之中臣每侍清光略聞大㫖勉強吟咏形容盛<lb/>
明愧周頌二后之精深乏唐賦三禮之廣麗圖寫天<lb/>
日自知難成閒雜風謠猶或有取謹賦皇帝郊祀慶<lb/>
成詩一首謹繕寫隨狀上進輕冐宸嚴臣無任慙懼<lb/>
<pb n="KR4d0082_SBCK_017-8b"/>
激切之至謹進<lb/>
　　免南郊加恩表二首<lb/>
<hi>臣</hi>轍言伏奉告命以郊祀禮畢特加臣䕶軍進封開<lb/>
國伯食邑五百户食實封二百户者幸以空踈獲陪<lb/>
元祀敢祈恩霈下逮無功<hi>臣</hi>轍誠惶誠恐頓首頓首<lb/>
恭以三年而郊百禮咸至上則六聖德澤洋溢於無<lb/>
盡下則四方奔走勞苦而不辭鳩工聚財講禮修器<lb/>
經渉累歳克舉舊儀斯皆恭儉足以感神仁聖足以<lb/>
服衆故得事舉如素禮成不違其於左右之臣豈有<lb/>
纎芥之助今當宁之美以謙而弗居相祀之勞雖微<lb/>
<pb n="KR4d0082_SBCK_017-9a"/>
而咸録茍不知避將何以安伏望太皇太后陛下上<lb/>
屈至恩俛從私欲使無勞者不得受賜而辭寵者獲<lb/>
遂本心體天地無私之明厲臣下有耻之節聰聽雖<lb/>
逺懇誠必聞臣無任祈天竢命激切屏營之至謹奉<lb/>
表陳免以聞<hi>臣</hi>轍誠惶誠恐頓首頓首謹言<lb/>
<hi>臣</hi>轍言伏奉告命以郊祀禮畢特加臣䕶軍進封開<lb/>
國伯食邑五百户食實封二百户者叨陪祀事巳極<lb/>
忻榮貪冐寵光實增愧畏臣轍誠惶誠恐頓首頓首<lb/>
恭以皇帝陛下紹統六聖臨政七年愛敬盡於事親<lb/>
故道要而用博絳始念於典學故德修而弗知間者<lb/>
<pb n="KR4d0082_SBCK_017-9b"/>
稽參古今並享天地人情既協神理弗違月朔以還<lb/>
雨雪猶作齋宿之際風霾未除及夫晝漏盡而天宇<lb/>
肅清月幾朢而雲物晏燦執玉而進如將弗勝受福<lb/>
以歸謙不自有衆庶如堵歡欣一詞此則聖性得於<lb/>
自然臣下望而莫及曾何誤寵横及無勞伏望皇帝<lb/>
陛下徇固請之誠收已行之命福胙既均於在列名<lb/>
噐豈宜以假人益慎予奪之權深厲亷耻之節眇然<lb/>
微願冀在必從臣無任祈天竢命激切屏營之至謹<lb/>
奉表陳免以聞臣轍誠惶誠恐頓首頓首謹言<lb/>
　　謝南郊加恩表二首<lb/>
<pb n="KR4d0082_SBCK_017-10a"/>
<hi>臣</hi>轍言伏奉告命特加<hi>臣</hi>䕶軍進封開國伯食邑五<lb/>
百户食實封二百户尋具表辭免䝉降批答不許仍<lb/>
斷來章者元祀告成靈貺昭答推廣乾坤之施普霑<lb/>
<hi>臣</hi>子之私顧惟何勞竊冐斯寵<hi>臣</hi>轍誠惶誠恐頓首<lb/>
頓首伏愠太皇太后陛下母儀三世坤載四方享天<lb/>
下之養而非以厚其身攬天下之務而非以私其族<lb/>
培附帝業保佑神孫譬如農夫之養苗耘鉏以竢其<lb/>
長玉人之作噐琢磨而望其成厲之以講學之勤示<lb/>
之以聽斷之敏導之事天而天錫之福訓之祀地而<lb/>
地應以和凡下民所以知戴吾君皆東朝有以啓迪<lb/>
<pb n="KR4d0082_SBCK_017-10b"/>
其意如<hi>臣</hi>等輩絶企光塵雖復因時以舉儀祇令以<lb/>
從事參備羽衛進執豆籩豈有勞能坐被光寵此葢<lb/>
伏遇太皇太后陛下因脤膰之餘慶録左右之微勤<lb/>
以謂承天之休不可以專享及物之惠不嫌於過優<lb/>
致此誤恩首霑近列辭避無所寢興莫遑臣無任感<lb/>
天荷聖激切屏營之至謹奉表稱謝以聞臣轍誠惶<lb/>
誠恐頓首頓首謹言<lb/>
臣轍言伏奉告命特加臣䕶軍進封開國伯食邑五<lb/>
百户食實封二百力尋具表辭免䝉降批答不允仍<lb/>
斷來章者祗相元祀粗免弗䖍敢縁均福之常妄冀<lb/>
<pb n="KR4d0082_SBCK_017-11a"/>
及私之寵重紆訓語秪益兢慚<hi>臣</hi>轍誠惶誠恐頓首<lb/>
頓首恭惟郊廟之崇祖宗所敬先之以寛刑薄斂使<lb/>
民㒺艱虞副之以潔粢碩牲使神無恫怨民神胥協<lb/>
家國用寧顧<hi>臣</hi>何人預聞庶政裕民之意詔令具存<lb/>
事神人誠威儀可效乃者密侍旒冕手薦璧琮晬容<lb/>
穆然而祗畏之心明羣工肅然而呉敖之意息聽於<lb/>
輿人之誦知有列聖之風臣目覩盛儀無周南之嘆<lb/>
位在近列有粃前之譏首被恩私實增戰越此葢伏<lb/>
遇皇帝陛下體二儀之博施襲累聖之成規霈然雨<lb/>
露之私無復賢愚之間勲封之錫深愧於勞臣田邑<lb/>
<pb n="KR4d0082_SBCK_017-11b"/>
之加幾至於成國功無毫髮恩積丘山<hi>臣</hi>無任感天<lb/>
荷聖激切屏營之至謹奉表稱謝以聞<hi>臣</hi>轍誠惶誠<lb/>
恐頓首頓首謹言<lb/>
欒城後集巻第十七<lb/>
<pb n="KR4d0082_SBCK_017-12a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_026-1a"/>
欒城集巻第二十六<lb/>
　　祭文一十七首<lb/>
　　　祭歐陽少師文<lb/>
維年月日具官蘇轍謹以清酌庶羞之奠致祭于故<lb/>
觀文少師贈太師九文之靈嗚呼嘉祐之初公在翰<lb/>
林維時先君處于西南世所莫知隠居之深作書號<lb/>
公曰是知予公應嗟然我明子心吾於天下交遊如<lb/>
林有如斯文見所未曽先君來東實始識公傾蓋之<lb/>
歡故舊莫隆遍出所為嘆息改容歴告在位莫此蔽<lb/>
䝉報國以士古人之忠公不妄言其重鼎鍾厥聲四<lb/>
<pb n="KR4d0082_SBCK_026-1b"/>
馳靡然向風嗟維此時文律頺毁奇邪譎怪不可告<lb/>
止剽剥珠貝綴飾耳鼻調和椒薑毒病唇齒咀嚼荆<lb/>
棘斥棄羔胾號茲古文不自愧耻公為宗伯思復正<lb/>
始狂詞怪論見者投棄踽踽元昆與轍皆來皆試於<lb/>
庭羽翼病摧有鑒在上無所事禖馳詞數千適當公<lb/>
懷擢之衆中羣疑相豗公恬不驚衆惑徐開滔滔狂<lb/>
瀾中道而廻匪公之明化為詼俳公德日隆歴蹈二<lb/>
府轍方在艱撫視逾素納銘幽宅德逮存故終喪而<lb/>
還公以勞去公年未衰屢告遲莫自毫徂青迄蔡而<lb/>
許來歸汝隂嘯傲環堵轍官在陳於潁則隣拜公門<lb/>
<pb n="KR4d0082_SBCK_026-2a"/>
下笑言歡欣杯酒相屬圖史紛紜辯論不衰志氣益<lb/>
振有如斯人而止斯耶書來告衰情懷酸辛報不及<lb/>
至凶訃遄臻嗚呼公之於文雲漢之光昭回同達無<lb/>
有采章學者所仰以克嚮方知者不惑昧者不狂公<lb/>
之在朝以直自遂排斥姦回罔有劇易後來相承敢<lb/>
隕故事雖庸無知亦或勉勵此風之行逾三十年朝<lb/>
廷尊嚴庶士多賢伊誰云從公導其先自公之歸忽<lb/>
焉變遷又誰使然要歸諸天天之生物各維其時朝<lb/>
暘薫風春夏是冝凍雨急雪匪寒不施時去不返雖<lb/>
强莫違矧惟斯人而不有時時既徃矣公亦逝矣老<lb/>
<pb n="KR4d0082_SBCK_026-2b"/>
成云亡邦國瘁矣無為為善善者癈矣時實使然我<lb/>
誰懟矣哭公於堂維其悲矣嗚呼哀哉尚嚮<lb/>
　　　祭文與可學士文<lb/>
維元豐二年歳次己未二月庚子朔具官蘇轍謹以<lb/>
清酌庶羞之奠致祭于故吳興太守與可學士親家<lb/>
翁之靈嗚呼與君結交自我先人舊好不忘繼以新<lb/>
姻鄉黨之歡親友之恩豈無它人君則廉之君牧呉<lb/>
興我官南京從君季子長女實行君次于陳徃見姑<lb/>
章使者未反而君淪亡于何不淑以至于斯匪人所<lb/>
知神實為之昔我愛君忠信篤實廉而不劌柔而不<lb/>
<pb n="KR4d0082_SBCK_026-3a"/>
屈發爲文章實似其德風雅之深追配古人翰墨之<lb/>
工世無擬倫人得其一足以自珍縱橫放肆乆而疑<lb/>
神晚歲好道眈恱至理洗濯塵翳湛然不起病革不<lb/>
亂遺書滿𥿄嗟乎今日見此而巳我欲哭君神徃身<lb/>
晋遣使徃奠涕泗横流幡絳素車歸安故丘嗚呼哀<lb/>
哉尚饗<lb/>
　　　祭永嘉郡夫人馬氏文<lb/>
維元豐元年八月壬寅朔十八日巳未具官姓某謹<lb/>
以淸酌庻羞之奠祭于故永嘉郡夫人馬氏之靈惟<lb/>
夫人毓德大宗作配仁人富貴顯榮居之若無寛裕<lb/>
<pb n="KR4d0082_SBCK_026-3b"/>
慈祥終身不改晚通至道游心空寂啓手即化容如<lb/>
平生登證妙果古人是似歲月遷逝歸全南野君子<lb/>
在位嗣子在列都人出祖欷歔歎息軾與弟轍皆遊<lb/>
門下義均親戚令德懿行夙所聞知恭致祀奠禮薄<lb/>
誠至尚饗<lb/>
　　　祭王虢州伯敡文<lb/>
年月日具官某與弟某謹以清酌庶羞之奠致祭于<lb/>
故虢州使君伯敡朝散親家翁之靈軾官吳中昔始<lb/>
識君愚不自量欲裕斯人衆目睢盱更笑迭瞋君在<lb/>
其閒乃獨不然危弦急張時一弛寛我頼以全民亦<lb/>
<pb n="KR4d0082_SBCK_026-4a"/>
少安事之難知君以罪廢還家宋都轍適在是簿書<lb/>
之間徃走君廬忘其厄窮笑歌讙吁夜飲不歸月墮<lb/>
城隅閒屏僕夫與我深言今昔之故君何不聞指後<lb/>
將然已而信然見遠識㣲我不如君我遷于南一徃<lb/>
六年歸來執手白髮侵顛遂以息女許君長子朋友<lb/>
惟舊親戚惟始西虢之行過我都城慨然憂世不憂<lb/>
死生訃來自西驚怚不信車過城東徃奠不辰追懐<lb/>
平生哭于寢門漬酒東脯以寄酸辛嗚呼哀哉尚饗<lb/>
　　　祭鄧内翰母郡太君文<lb/>
惟靈祇服圖史肅恭蘋蘩擢芳江漢之濵齊聲尹姞<lb/>
<pb n="KR4d0082_SBCK_026-4b"/>
之盛篤生賢子揚于帝廷北扉代言訓誥如古南宫<lb/>
庀職賔旅有儀聮袂以朝列鼎而養織屨以就方進<lb/>
豈惟古人翦髮以成陶公復見南國耄期不亂子孫<lb/>
滿前福祿所鍾方期永世喜懼相繼八吊於廬今者<lb/>
丹旐告行靈舟將啟僚舊之故肴醴式陳䰟而有知<lb/>
嘉此試意尚饗<lb/>
　　　祭曹演父朝議文<lb/>
我官宋都晨出南河逢公北征吏卒譏呵相揖于輿<lb/>
莫復遑它伯氏之南見公符離傾蓋相歡執手無疑<lb/>
公顧我笑我猶未知逮伯遷黄公在浮光山聮川通<lb/>
<pb n="KR4d0082_SBCK_026-5a"/>
可跂而望有饋豚羔報之醪漿始於朋友求我婚姻<lb/>
數歲之間相與抱孫我雖未際而日以親我夣皎然<lb/>
有告不祥凶訃在門凄絶肝腸諸子纍纍匍匐哀荒<lb/>
公嗜讀書贍于文詞亦達于政實惟吏師惟人莫知<lb/>
而止於斯匪我知公我兄實知哭公寢門兄在禮闈<lb/>
嗚呼已矣寄哀此詞尚饗<lb/>
　　　祭范蜀公景仁文<lb/>
維元祐四年八月十日丁未龍圖閤學士朝奉郎知<lb/>
杭州軍州事蘇軾與弟翰林學士朝奉郎知制誥轍<lb/>
謹以清酌庶羞之奠致祭于故端明殿學士贈金紫<lb/>
<pb n="KR4d0082_SBCK_026-5b"/>
光禄大夫忠文范公之靈公之少年初以賦鳴挾策<lb/>
來東氣和而平微見圭角人人自驚宋氏叔仲典司<lb/>
衆盟見公所為屣履以迎自毁其文以致公名士滿<lb/>
太學莫之敢争公之中歳始以諌逐堯老將傳未有<lb/>
立子羣公欲言以目相視公獨發之自跪以死帝知<lb/>
其忠始怒終喜後有繼者實蹈公軌公亦自信卒老<lb/>
言事公之末年終以節聞國有蟊賊當之以身力言<lb/>
不從遂致為臣開門接士不怨不憤羣枉既消衆屈<lb/>
當伸有欲援之同撫我民公笑稱病誓不復振凡世<lb/>
之人有一于是翹然自名足以為貴公有其三豈不<lb/>
<pb n="KR4d0082_SBCK_026-6a"/>
卓偉位雖顯融有不盡志嵩隗之間潁潩之測有廬<lb/>
可安有田可食顧惟平生篤志鍾律既成既上疾亦<lb/>
告革嗚呼昔我先人公早知之白首相歡事徃莫追<lb/>
軾方在朝公舉諌官卒以獲罪而無一言轍來自東<lb/>
復館于門曾患之不䘏而惟義是敦今其云亡無復<lb/>
斯人嗚呼哀哉尚饗<lb/>
　　　祭忠獻韓公文<lb/>
維元祐五年歳次庚午正月二十三日己丑具官蘇<lb/>
轍其官趙君錫謹以清酌庶羞之奠致祭于故某官<lb/>
韓公之靈轍等游公之門迹有戚踈長育成材公志<lb/>
<pb n="KR4d0082_SBCK_026-6b"/>
不殊譬諸草木農夫所區方其播之匪擇瘠腴既苗<lb/>
且實物自凾徐究觀厥成功在于𥘉公之事君社稷<lb/>
是為允有膂力以執大器既安且平物頼其賜豈惟<lb/>
吾儕有禄與位自公云亡日月遄邁蒼然墓木過者<lb/>
垂涕轍與君錫偕使于遼駟車徃來實出其郊顧瞻<lb/>
西山與公俱髙使事有期當復于朝觴豆甚㣲懷想<lb/>
則勞且謁且辭㐮回奈何尚饗<lb/>
　　　祭姪林文<lb/>
年月日從叔某以肴酒之奠祭于亡姪十六郎之靈<lb/>
嗚呼小宗之傳五世於是甚謹而信孔孝而悌既冠<lb/>
<pb n="KR4d0082_SBCK_026-7a"/>
而孤方壯而死何辜于天至此極也昔我來東恃爾<lb/>
於斯憂樂相知有無相資千里故鄉相視忘歸奈何<lb/>
忽焉去而莫追王城西原土厚而温上爾先君下爾<lb/>
弟昆一畆之丘三人終焉弱子僅存始行而言自今<lb/>
以徃見此而已予撫予育曰比汝後庶幾鬼神憐汝<lb/>
無罪畀之壽考以繼家事嗚呼哀哉尚饗<lb/>
　　　代李公儀諌議祭張丈裕侍郎文<lb/>
惟公擢秀齊魯朴厚忠良自下升高勤勞四方操行<lb/>
之堅老而益强蒼眉皓髯邦家之光既謝於朝偃息<lb/>
帝鄉髙風凛然公卿是望于何不淑震悼周行䘮歸<lb/>
<pb n="KR4d0082_SBCK_026-7b"/>
于東邦人慨慷肅之於公朋好有年繾綣王事出入<lb/>
周旋孰云委化不告而先念昔方壯交游滿前俯仰<lb/>
㡬何凋落紛然富貴壽考神弗能全有如公躬十無<lb/>
一焉公今安歸來舉豆籩尚饗<lb/>
　　　代張公安道祭李宥侍郎文<lb/>
元豐元年歲次戊午二月丙午朔二十一日丙寅某<lb/>
官某謹以淸酌庻羞之奠祭于故太子賔客贈工部<lb/>
侍郎李公之靈世稱至治咸平景德士生其間端良<lb/>
純一公進以文而以德稱不介不隨自然静深推以<lb/>
予人恕而多矜下御吏民如恐不勝晩登朝廷逡巡<lb/>
<pb n="KR4d0082_SBCK_026-8a"/>
自得獨立不競浮夸是律卒引而去識者歎息歸老<lb/>
濉陽環堵而終更三十年乃葬元豐世逺人亡誰復<lb/>
知公反兆東圻祖奠有時訊銘考行則猶可知没而<lb/>
不亡雖乆何悲嗚呼公乎今世之師尚饗<lb/>
　　　代南京晋守祭永嘉郡夫人馬氏文<lb/>
鵲巢之風久矣其亡有德斯潜亦耀于鄉冝其家人<lb/>
退食廟堂夀考而終令問不忘有崇其丘都人所望<lb/>
某守土于茲襄事告時尊德以敎惟吏之冝生有邑<lb/>
膰没有廟祠今則不能念昔行之致是菲薄惟愧矣<lb/>
夫尚饗<lb/>
<pb n="KR4d0082_SBCK_026-8b"/>
　　　代張公祭蔡子正資政文<lb/>
嗚呼公材甚長無適不冝公氣孔堅勇而敢為厥初<lb/>
磐栢亦躓不顯守邊西方鋒潁乃見聲聞于朝遂付<lb/>
兵樞剔朽鉏荒許之馳驅有志不從疾病支離中道<lb/>
不行轝扶而歸嗟我與公少年相親鄉黨之遊繼以<lb/>
昏姻我老厭事求歸不能公敏而强力罔不任謂當<lb/>
敷施慰我友朋奈何不淑棄我而先遣奠有時泗涕<lb/>
何言誰實使之要以問天嗚呼哀哉尚饗<lb/>
　　　代毛筠州祭王觀文韶文二首<lb/>
公學敦詩書性喜韜略奮迹儒者收功戎行千里開<lb/>
<pb n="KR4d0082_SBCK_026-9a"/>
疆列鼎而食豐功偉烈震耀當年絳纛朱幡留連列<lb/>
郡用舍之際方共慨然存没之來孰云止此子㓜方<lb/>
仕母老在堂百口有藜藿之憂十年為夢寐之頃士<lb/>
夫殞涕道路興嗟某比綴未姻仍叨屬部笑言未接<lb/>
涕泣長辭攀望靈車寄哀薄奠伏惟尚饗<lb/>
嗟人之生夢幻泡影短長得失何實非病惟公少年<lb/>
闊畧細行從軍西方聛聣隣境手探虎穴足踐荒梗<lb/>
遂開洮岷歸執兵柄功名赫奕富貴俄頃未安西樞<lb/>
斥就南屏磐栢武昌偃息洪井國方用兵邊鄙未靖<lb/>
謂當再駕没齒馳騁嗚呼不淑一寐不醒老㓜盈前<lb/>
<pb n="KR4d0082_SBCK_026-9b"/>
饘粥誰省盛衰奄忽驚怛羣聽惟公晩年自謂見性<lb/>
死生變化其已安命世之不知奔走弔慶寄奠一觴<lb/>
孰為悲哽尚饗<lb/>
　　　代三省祭司馬丞相文<lb/>
嗚呼元豐末命震驚四方號令所從帷幄是望公來<lb/>
自西㑹哭于廷搢紳咨嗟復見老成太任在位成王<lb/>
在左曰予惸惸誰䘏予禍白髪蒼顔三世之臣不留<lb/>
相予孰左右民公出于道民聚而呼皆曰予父歸歟<lb/>
歸歟公畏莫當遄反洛師授之宛丘實將用之公之<lb/>
來思岌然特立身如槁木心如金石時當宅憂恭黙<lb/>
<pb n="KR4d0082_SBCK_026-10a"/>
不言一二卿士代天斡旋事棼如絲衆比如<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>治亂<lb/>
之㡬間不容髪公身當之所恃惟誠吾民苟安吾君<lb/>
則寧以順得天以信得人鉏去太甚復其本原白叟<lb/>
黄童織婦耕夫庶㡬休焉日月以湏公乗安輿入見<lb/>
延和裕民之言之死靡它將享合宫百辟咸事公病<lb/>
于家卧不時起明日當齋公訃暮聞天以雨泣都人<lb/>
酸辛禮成不賀人識君意龍衮蟬冠遂以徃襚公之<lb/>
初來民執弓矛逮公永歸既耕旦耰公雖云亡其志<lb/>
則存國有成法朝有正人持而守之有進毋隕匪以<lb/>
報公維以報君天子聖明神母萬年民不告勤公志<lb/>
<pb n="KR4d0082_SBCK_026-10b"/>
則然死者復生信我此言嗚呼哀哉尚饗<lb/>
　　　代三省祭門下韓侍郎曽孫文<lb/>
惟靈淵源深長才質純茂出從仕籍有聞搢紳苕頴<lb/>
方興秀而未實寵禄將至徃而莫留日月有時出祖<lb/>
于道尊親之愛感念則深同列増嘻行路興歎精誠<lb/>
未民來舉一觴嗚呼尚饗<lb/>
　　祝文一十六首<lb/>
　　　陳州日食禱諸廟文<lb/>
年月日具官張芻謹以清酌庶羞之奠昭告于太昊<lb/>
之神嗚呼日官底日實詔天戒正陽之朔將有薄食<lb/>
<pb n="KR4d0082_SBCK_026-11a"/>
上心震懼側身修德誕布休命赦宥多辟凡在祀典<lb/>
罔不咸秩惟神聰眀照鍳誠忱消復大青導迎和氣<lb/>
俾我有邦享天之衷民物康阜以永保神之休無斁<lb/>
尚饗<lb/>
　　　陳述古舍人辭廟文二首<lb/>
某來守是邦于今未㡬恭承嘉惠即工南服自初始<lb/>
至逮兹解去雨暘時若災厲不起豈某之能繄神之<lb/>
功風俗淳厚獄訟稀少豈某之教繄神之舊獲免罪<lb/>
戾敢忘大賜誠薦爼豆匪以報也尚饗<hi>右辞太昊廟</hi>
某奮自諸生列位近侍凡出守之地雖鴽不才所至<lb/>
<pb n="KR4d0082_SBCK_026-11b"/>
輒繕其學官修其禮物見其學士大夫教其子弟庶<lb/>
幾有成以無忘夫子之業及來是邦獲再執幣爵以<lb/>
見於廷慨然頋瞻思繼前志而詔書來被移殿南服<lb/>
將以是月甲子有事於行登薦菲薄惟告不敏尚饗<lb/>
<hi>右辞孔子廟</hi>
　　　齊州祈雨雪文二首<lb/>
惟神出入造化呼召風雲播灑甘澤膏潤下土今兹<lb/>
歴時不雨麥不得種饑饉既至疫癘將起守土之吏<lb/>
知任其憂而不知所為神能仁愛斯民又能作為雨<lb/>
雪以生育萬物是以敢告苟克有應嘉雪時降以寛<lb/>
<pb n="KR4d0082_SBCK_026-12a"/>
民之言徼神之福吏實職之茍克有應敢忘其報尚<lb/>
饗<lb/>
　　　南京祈禱文七首<lb/>
熈寧十年九月戊辰某官某謹告于某神曰今兹禾<lb/>
稷將登銍艾滿野隂雨爲沴彌月不止穗者將腐角<lb/>
者將落徐方大水將浸東境溝洫盈滿流潦橫至民<lb/>
貧無食恃穫以飽官貧無蓄恃稅以給而雨并害之<lb/>
公私困竭神亦將乏享吏旣不職無以格神之休敢<lb/>
困民心以乞晴于爾有神神能掃除隂雲顯見白日<lb/>
使秋稼畢登宿麥咸蓻民免於飢吏免於罪則神之<lb/>
<pb n="KR4d0082_SBCK_026-12b"/>
賜多矣其何以報謹告<lb/>
九月甲戌某官某謹以清酌庶羞之奠告于神曰民<lb/>
能盡力於而耕水旱之變不能知也吏能盡力於治<lb/>
而饑饉之憂不能為也斡旋隂陽開闔天地其職在<lb/>
神此吏民之所恃而依也雖然叩之而必聞號之而<lb/>
必應人有不能而况於神之逺而㣲也今者以雨病<lb/>
告不旋日而雨止種麥穫豆不失其時也太守不德<lb/>
而蒙貺自視缺然知無以堪之也酒醴㓗芳肴䔩備<lb/>
具匪以為報惟致其意也尚饗<lb/>
十二月已亥某官某謹以酒果之奠告于某神宋維<lb/>
<pb n="KR4d0082_SBCK_026-13a"/>
大都兵食夥繁一歳之奉仰于諸藩自河爲災千里<lb/>
汗漫隣邑告病我邦獨完賦税百須所恃惟田終歳<lb/>
不雪麥將大乾患始于民卒迨于官神仁愛人忍坐<lb/>
以觀卷舒隂陽職上通天勞不崇朝雨雪紛然民食<lb/>
宿麥癘疫莫于久而不施莫知誰愆吏則不德而民<lb/>
當哀憐歸誠于神其終捨旃尚饗<lb/>
元豐元年正月庚申某官某謹以肴酒之奠祭于句<lb/>
芒之神木氣既應田事將起肇出土牛以令早晩惟<lb/>
神體仁司春發生萬物時節風雨祐我農夫茍東作<lb/>
順叙將終歳允頼邦有舊典敢率以告尚饗<lb/>
<pb n="KR4d0082_SBCK_026-13b"/>
二月已未某官某謹以肴酒之奠告于某神某來守<lb/>
是邦自秋徂春政事不修雨暘失候始以水告繼以<lb/>
旱請玩神瀆祀至于再三中心𧹞焉懼獲譴咎然今<lb/>
宿麥將槁時雨不降流亡布路倉廩莫繼與其病民<lb/>
寧我獲戻是用恭卜良日申禱有神其尚哀矜農夫<lb/>
賜以膏澤尚饗<lb/>
六月十七日具官某謹以肴酒之奠告于某神梁宋<lb/>
之郊頻年旱饑盜賊煩興囹圄填充粤自兹夏農穫<lb/>
六七流亡既去桴皷隨息庶㡬秋成民以阜安而滛<lb/>
雨不節水潦橫漬荏菽禾黍鞠為汙澤秋氣方始田<lb/>
<pb n="KR4d0082_SBCK_026-14a"/>
可更種神誠愛民錫之開晴積水時去晩稼復蓻則<lb/>
民報神之心不在爼豆將世以奉承母有厭斁尚饗<lb/>
七月五日具官某謹以肴酒之奠告于某神乃者暑<lb/>
雨荐至溝澮滿盈淤田棄水相繼為虐秋稼滿野淪<lb/>
胥以敗民號無告吏莫之救酌酒告神庶幾哀憐曽<lb/>
未旋踵秋暘炳耀匪神之仁化為凶年雖使民竭其<lb/>
所有無以報稱奉觴再拜惟誠而已其尚驅除隂沴<lb/>
以終大賜尚饗<lb/>
　　　績溪謁城隍文<lb/>
某以不才忝臨民社謹因舊禮拜謁祠下神仁愛民<lb/>
<pb n="KR4d0082_SBCK_026-14b"/>
恭率神意不敢不勉神亦時節風雨驅除癘疫以佑<lb/>
相我治謹告<lb/>
　　　謁孔子廟文<lb/>
某結髪學問今始為邑無由之政事而治蒲無偃之<lb/>
文學而治武城進謁祠下惟愧惟栗謹告<lb/>
　　　祭靈惠汪公文<lb/>
維元豐八年歳次乙丑八月壬戌朔十六日丁丑承<lb/>
議郎知縣事騎都尉蘇轍謹遣男造以巵酒特羊致<lb/>
祭于靈惠公汪王之神神有功斯民世享廟祀某來<lb/>
長是色即神舊邦蒙神之休雨暘以時稼穡大熟賦<lb/>
<pb n="KR4d0082_SBCK_026-15a"/>
役畢具獄訟衰少才短政拙何以獲此意由僥倖以<lb/>
致疾癘寒熱為虐下逮兒女更相播染卧者過半迄<lb/>
茲痊損自夏及秋中間禱禳神不厭瀆卒保康又皆<lb/>
神之恩兹用恭致薄禮以謝不敏敢告驅除瘴癘時<lb/>
節風氣使民不告病而吏與蒙貺尚饗<lb/>
　　青辭三首<lb/>
　　　齊州祈雨青辭<lb/>
嗚呼民愚無知吏怠弗敎鬼神不享積釁成厲旱氣<lb/>
充塞五種失蓻饑饉既至疾疫將起禱求百神寂寥<lb/>
無聞民既窮瘁吏亦震恐各知咎殃將自洗濯而神<lb/>
<pb n="KR4d0082_SBCK_026-15b"/>
怒未怠膏澤不至栗栗危懼無所歸命敢因舊儀祗<lb/>
薦誠悃維皇天后土靡不覆燾日月宿燿靡不臨照<lb/>
山川岳瀆靡不容載哀矜無辜縱舍有罪并包含養<lb/>
與道為一祓除妖孽布導和氣時播甘雨以救民命<lb/>
亦俾我守臣閒蒙大賜以寛憂責<lb/>
　　　南京祈晴青辭<lb/>
嗟民之艱豐歳常少粤維茲夏牟麥小熟飢者未飽<lb/>
而滛雨為沴秋稼殄瘁淪為塗潦宿藏將盡歳計莫<lb/>
續盜賊將起犴獄充斥民之無辜誰為此禍吏實不<lb/>
德得過於神胡為殃民以重吏愆今茲歸誠天地布<lb/>
<pb n="KR4d0082_SBCK_026-16a"/>
其腹心神仁愛人豈終病之其尚振揚清風以逐屏<lb/>
翳使太陽顯行后土以乾民趨于田既獲且耕亦有<lb/>
高廪以𣏌以養吏蒙其賜不知其報此亦天地之大<lb/>
德下民之所仰望而求也<lb/>
　　　筠州祈雨青辭<lb/>
臣來是邦歲比不登去夏大水汎溢城邑繼以秋旱<lb/>
民食不足庻㡬今歲五種歲茂以釋餘病而亢陽爲<lb/>
災不雨彌月水泉耗竭多稼殄瘁雲物告異災火時<lb/>
發上下恐懼不知所措惟吏之不德無以仰當天心<lb/>
惟民之無良有以召致神怒雖自洗濯並走祠望而<lb/>
<pb n="KR4d0082_SBCK_026-16b"/>
誠意淺陋靈貺不答將嘿不以告而民不可棄神亦<lb/>
不終棄人謹歸誠天地請命百神尚克收如焚之威<lb/>
以布甘雨使民得稼穡各安其居使我守土之臣亦<lb/>
蒙大賜<lb/>
欒城集卷第二十六<lb/>
</p>
<p>
</p>
  </div>
</body>
</text>
</TEI>
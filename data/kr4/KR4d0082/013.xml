<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_013-1a"/>
欒城集第卷十三<lb/>
　　詩八十六首<lb/>
　　　除夜<lb/>
老去不自覺歲除空一驚深知無得䘮乆巳罷經營<lb/>
黄卷譏前失淸樽借後生何年遂踈懶伏臈任躬耕<lb/>
　　　種蘭<lb/>
蘭生幽谷無人識客種東軒遺我香知有淸芬能觧<lb/>
穢更憐細葉巧凌霜根便宻石秋芳早叢倚脩筠午<lb/>
䕃凉欲遣蘼蕪共堂下眼前長見楚詞章<lb/>
　　　上元夜<lb/>
<pb n="KR4d0082_SBCK_013-1b"/>
新春収積雨明月澹㣲雲照水踈燈出因風逺樂聞<lb/>
天涯仍有節人事竟何分賣酒真拘束何時一醉醺<lb/>
　　　次韻王適元夜二首<lb/>
燈光欲凝不驚風月色𥘉晴若發蒙覊客不眠詩未<lb/>
就遊人半醉夜方中荒城熠燿相明㓕野水芙蕖亂<lb/>
白紅知欲訪僧同寂寂應憐病懶畏爞匕<lb/>
宿雨𥘉乾試火城端居無計半遊行厭㸔門外繁星<lb/>
動想見僧䆫一㸃明老罷逢春無樂事夣回孤枕有<lb/>
鄉情重因佳句思樊口一𥿄家書百鎰輕<lb/>
　　　王子立與遲等遊陳家園橋敗㡬不成行晚<lb/>
<pb n="KR4d0082_SBCK_013-2a"/>
　　　酒務徃見之明日雨作偶爾成詠<lb/>
桃李城東近不遥偶聞花發喜相邀斷橋似欲妨佳<lb/>
思好雨猶能借此朝隨分開樽依緑草偶然信馬及<lb/>
餘瓢重來莫道無閑暇紫燕黄鸝日漸嬌<lb/>
　　　幽蘭花二絶<lb/>
李徑桃蹊次第開穠香百和襲人來春風欲擅秋風<lb/>
巧催出幽蘭繼落梅<lb/>
珍重幽蘭開一枝清香耿耿聽猶疑空應欲較香髙<lb/>
下故取羣芳競發時<lb/>
　　　胡長史祠堂<lb/>
<pb n="KR4d0082_SBCK_013-2b"/>
白首青衫仍隱居晩抛環堵就安輿生芻忽攺蒸嘗<lb/>
地亟丈空悲講解餘弟子璵璠相照耀兒孫松桂共<lb/>
扶踈我來恨不瞻遺老空怪鄉鄰盡讀書<lb/>
　　　孫賔叟道人<lb/>
萬里飄然不繫舟酒壚一笑便相投千金不換金丹<lb/>
訣何事惟湏一布裘<lb/>
　　　新橋<lb/>
六月長橋斷不収朱欄𥘉喜映春流虹腰宛轉三百<lb/>
尺鯨背參差十五舟入市樵蘇㸔絡繹歸家鹽酪免<lb/>
遲留病夫最與民同喜卯酉怱怱無復憂<lb/>
<pb n="KR4d0082_SBCK_013-3a"/>
　　　曾子宣郡太挽詞二首<lb/>
族大徽音遠年髙福祚多生兒盡龍虎封國裂山河<lb/>
象服驚𥘉揜理文信不磨送車江郭滿咽絶聽哀歌<lb/>
　　　又<lb/>
安輿遍西北丹旐歷江湖存没終無憾哀榮兩得俱<lb/>
新封崇馬鬛餘福薦浮圖家法蘋蘩在空堂始一虞<lb/>
　　　曾子固舎人挽詞<lb/>
少年漂泊馬光禄末路騫騰朱會稽儒術遠追齊稷<lb/>
下文詞近比漢京西平生碑版無容繼此日銘詩誰<lb/>
爲題試數廬陵門下士十年零落曉星低<lb/>
<pb n="KR4d0082_SBCK_013-3b"/>
　　　次韻王適一百五日太平寺㸔花二絶<lb/>
遍入僧房花照眼細尋芳徑蝶隨行歸時不怕江波<lb/>
晚新有橋虹水上横<lb/>
小檻明窓曾不住閑花芳草遣誰栽但湏匹馬尋幽<lb/>
勝攜取清樽到處開<lb/>
　　　又次韻遊小雲居<lb/>
溪上浮花片片輕泝流豋岸得山行僧房幽絶雲居<lb/>
小春日隂晴野色明永遠林棲眞有道溺沮耕飬亦<lb/>
忘情此身此意何年遂空使常談咲老生<lb/>
　　　次韻秦觀梅花<lb/>
<pb n="KR4d0082_SBCK_013-4a"/>
病夫毛骨日凋槁愁見米鹽惟醉倒忽傳騷客賦寒<lb/>
梅感物傷春同懊惱江邉不識朔風勁墻頭亦有南<lb/>
枝早未開素質夜先明半落清香春更好鄰家小婦<lb/>
學閑媚靚粧惟有長眉掃孤芳已與飛霰競結子仍<lb/>
先百花老苦遭横笛亂飛英不見遊人醉芳草可憐<lb/>
物性空自知羞作繁華助芒昊<lb/>
　　　復次前韻答潜師<lb/>
憐君古木依巖槁江西飲盡湏彌倒野花幽草亦何<lb/>
爲嶮韻髙篇空自惱萬㸃浮溪輒長歎一枝過嶺仍<lb/>
誇早拾香不忍遊塵汙嚼蘂更憐真味好道人遇物<lb/>
<pb n="KR4d0082_SBCK_013-4b"/>
心有得瓦竹相𫾣縁自掃誰知眞妄了不妨令我至<lb/>
今思璉老妙明精覺昔未識但向閑䆫㸔詩草浮雲<lb/>
時起鳥四飛畢竟安能亂淸昊<lb/>
　　　景福順老夜坐道古人搐鼻語<lb/>
中年聞道覺前非邂逅仍逢老順師搐鼻徑參眞面<lb/>
目掉頭不受别鉗槌枯藤破衲公何事白酒青鹽我<lb/>
是誰慚愧東軒殘月上一盃甘露滑如飴<lb/>
　　　盡枕屏<lb/>
繩床竹簟曲屏風野水遥山霧雨濛長有灘頭釣魚<lb/>
叟伴人閑卧寂寥中<lb/>
<pb n="KR4d0082_SBCK_013-5a"/>
　　　次韻王適晋别<lb/>
遠謪勞君兩度行復將文字試平衡干時豈爲斗升<lb/>
禄聞道應忘寵辱驚未了新書誰與讀重晋佳句不<lb/>
勝情决科事畢知君喜俗學消磨意自淸<lb/>
　　　次韻子瞻特來髙安相别先寄遲适逺却寄<lb/>
　　　邁迨過遯<lb/>
老兄騎騾日百里據鞍作詩若飜水忽吟春草思惠<lb/>
連因之亦夣添丁子羣兒盡長堪一笑老馬卧餐何<lb/>
日起聞兄盡室皆舊人見面未曾惟遯耳遲年最長<lb/>
二十六巳能幹父窮愁裏豫兒揚眉稍剛勁黨子温<lb/>
<pb n="KR4d0082_SBCK_013-5b"/>
純無愠喜我兄憔悴我亦窮門户乆長眞待爾但令<lb/>
戢戢見頭角甑倒囊空定何耻家藏萬卷湏盡讀此<lb/>
外一簮無所恃船中未用廢詩書閉䆫莫㸔江山美<lb/>
　　　次韻子瞻端午日與遲适逺三子出遊<lb/>
人生逾四十朝日巳過午一違少壯樂日迫老病苦<lb/>
丹心變爲灰白髪粲可數惟當理鉏耰教子蓻稷黍<lb/>
誰令觸網羅展轉在荆楚平生手足親但作十日語<lb/>
朝游隔提攜夜卧困烝煑未歌唐棣詩巳治芻靈祖<lb/>
亡生際風雲富貴若騎虎柰何貧賤中所欲空齟齬<lb/>
　　　次韻子瞻留别三首<lb/>
<pb n="KR4d0082_SBCK_013-6a"/>
公來十日坐東軒手自披雲出朝日山川滿目竟何<lb/>
有波浪翻天同一濕諸門迭出驚異狀間道懷歸終<lb/>
舊壁此行千里隔江河何人更問維摩疾<lb/>
野人性似修行僧長願幽居近林麓南遷無計脫簮<lb/>
組西歸誰爲栽松竹頭上白雲即飛蓋耳畔淸泉當<lb/>
鳴玉洛川猶是冠蓋林更願髙飛逐黄鵠<lb/>
東西南北無住身竭末封胡四男子彫鎪不遣治章<lb/>
句爛漫先令飽文字踈慵嗟我厲之人生子夜中唯<lb/>
恐似傳家粗足不願餘同駕柴車還我里<lb/>
　　　次韻子瞻行至奉新見寄<lb/>
<pb n="KR4d0082_SBCK_013-6b"/>
四年候公書長視飛鴻背十日晋公談欲作白蓮會<lb/>
<hi>还惟一二僧耳筠州無可語者往</hi>匏瓜一遭繁賣酒長不在夜歸步<lb/>
江漘明月照淸瀬心開忽自得語異竟非背<hi>倍音</hi>一樽<lb/>
談笑間萬事寂寥外欲同千里行奈此一官礙何年<lb/>
眞耦耕舉世無此大<lb/>
　　　贈醫僧鍳淸二絶<lb/>
肘後醫方老更精鬚眉白盡氣彌淸只應救病能無<lb/>
病豈是平生學養生<lb/>
門人乆作開堂老庭檜㸔成合抱圍它日浴堂歸洗<lb/>
背回頭還觧放光輝<lb/>
<pb n="KR4d0082_SBCK_013-7a"/>
　　　贈醫僧善正<lb/>
老怯江邉瘴癘鄉城東時喜到公房歴言五藏如經<lb/>
眼欲去三彭自有方身厭逺遊安靖黙術因多病更<lb/>
深長時時爲我談尊宿曾入南公古道塲<lb/>
　　　食菱<lb/>
野沼漲清泉烏菱不直錢蟹肥螯正滿石破髓𥘉堅<lb/>
節物秋風早樽罍夜月偏令人思淮上小舫藕如掾<lb/>
　　　晋滯髙安四年有餘忽得信聞當除官眞揚<lb/>
　　　間偶成小詩書于屋壁<lb/>
數間茅屋乆蹉跎四見秋風入薜蘿北棹偶然追鴈<lb/>
<pb n="KR4d0082_SBCK_013-7b"/>
羽南公誰復伴漁簔三年賈傅驚吾老九歲劉郎愧<lb/>
爾多此去仍家江海上不妨一葉弄淸波<lb/>
　　　洪休上人少年讀書以多病出家居泐潭爲<lb/>
　　　馬祖脩塔以三絶句來謁答一首<lb/>
早除卽將少年狂祖塔結縁歸故鄉習氣未消餘業<lb/>
在逢人依舊琢詩章<lb/>
　　　勉子瞻失幹子二首<lb/>
人生本無有衆㓜妄聚耳手足非吾親何况妻與子<lb/>
偶來似可樂強作室家喜忽去未勉悲欣成要矜毁<lb/>
君家兩歲兒畢竟何自始變化違𥘉心涕泗劇飜水<lb/>
<pb n="KR4d0082_SBCK_013-8a"/>
吾儕近始悟造物聊復試道力竟未完聦明信難恃<lb/>
　　　又<lb/>
破甑不復顧彼無愛甑心棄璧負赤子始驗愛子深<lb/>
誠知均非我胡爲有不能一從三界遊乆𬒳百物侵<lb/>
朝與喜怒交莫與寵辱臨四物皆不勝生死獨未曾<lb/>
不經大火燒熟爲眞黃金棄置父子思長住旃檀林<lb/>
　　　偶遊大愚見餘杭明雅照師舊識子瞻能言<lb/>
　　　西湖舊遊將行賦詩送之<lb/>
五年賣鹽酒勝事不復知城東古道場蕭瑟寒松姿<lb/>
出遊誠偶爾相逢亦不期西軒吳越僧㢮擔未多時<lb/>
<pb n="KR4d0082_SBCK_013-8b"/>
言住西湖中巖谷涵清漪却背閭井喧曲盡水石竒<lb/>
昔年蘇夫子杖屨無不之三百六十寺䖏䖏題清詩<lb/>
麋鹿盡相識况乃比丘師辯净二老人精明吐琉璃<lb/>
笑言毎忘去蒲褐相依隨門人几杖立徃徃聞談詞<lb/>
風雲一解散變化何不爲辯入三昧火卯塔長松欹<lb/>
净老不復出麈尾淸風施蘇公得罪去布衣拂霜髭<lb/>
空存壁間字鬱屈蟠蛟螭知我即兄弟㣲官此棲遲<lb/>
問何乆自苦五斗寧免飢俯首笑不答且爾聊敖嬉<lb/>
我兄次公狂我復長康癡反復自爲計定知山中冝<lb/>
但欲畢昏娶每爲故人疑君歸漫洒掃野鶴非長羈<lb/>
<pb n="KR4d0082_SBCK_013-9a"/>
　　　將移績溪令<lb/>
坐㸔酒壚今五年恩移巖邑稍西還它年貧富隨天<lb/>
與何日身心聽我閑山栗似奉應自飽蜂糖如土不<lb/>
湏慳仲卿意向桐鄉好身後烝嘗亦此間<lb/>
　　　約洞山文老夜話<lb/>
山中十月定多寒纔過開爐便出山堂衆乆叅縁自<lb/>
熟郡人迎請怪忙還問公勝法湏時見要我清談有<lb/>
夜閑今夕客房應不睡欲隨明月到林間<lb/>
　　　將之績溪夣中賦泊舟野歩<lb/>
扁舟逢野岸試出歩崇岡山轉得幽谷人家餘夕陽<lb/>
<pb n="KR4d0082_SBCK_013-9b"/>
𬒳畦多緑茹堆屋剰黄粱深羡安居樂誰今志四方<lb/>
　　　謝洞山石臺逺來訪别<lb/>
竄逐深山無友朋徃還但有兩三僧共遊渤澥無邉<lb/>
䖏扶出湏彌最上層未盡俗縁終引去稍諳眞際自<lb/>
虛澄坐令顛老時奔走竊比韓公愧未能<lb/>
　　　贈方子明道人<lb/>
水銀成銀利十倍丹砂爲金世無對此人靳術不肯<lb/>
傳闔户泥墻畏天戒今子何爲與我言人生貧富寧<lb/>
非大鉺鎚橐籥枉心力虀鹽布褐隨因縁我來江西<lb/>
晩聞道一言契我心所好廓然正若太虚空平生伎<lb/>
<pb n="KR4d0082_SBCK_013-10a"/>
倆都除掃子言舊事净慈師未斷有爲非浄慈此術<lb/>
要將救飢耳人人有命何憂飢<lb/>
　　　回寄聖壽聦老<lb/>
五年依止白蓮社百度追尋丈室遊睡待磨茶長展<lb/>
轉病蒙煎藥乆遲晋賛公夜宿詩仍作巽老堂成記<lb/>
許求回首萬縁俱一夣故應此物未沉浮<lb/>
　　　乘小舟出筠江二首<lb/>
短舫漂浮真似葉小蓬低淺僅如巢幽吟但覺山川<lb/>
走因睡不知風雨交紅飯白醪供醉飽青蓑黄蒻可<lb/>
纒包一竿鶴髪它年事萬斛龍驤任見嘲<lb/>
<pb n="KR4d0082_SBCK_013-10b"/>
官遊欲學林間鵲毎到新年旋疊巢蓬蒻龍船聊似<lb/>
屋漁樵把筆便成交不妨䄂裏攜詩卷尚可床頭置<lb/>
藥包古史欲成身愈困客來未免答譏嘲<lb/>
　　　寄題孔氏顔樂亭<lb/>
顔巷乆巳空顔井固不遷荆榛翳蔓草中有百尺泉<lb/>
誰復飲此水裹飯耕廢田有賢孔氏孫芟夷發清源<lb/>
廢床見綆刻古甃昏苔痕引瓶注瓢樽千歲忽復然<lb/>
嗟哉古君子至此良獨難口腹不擇味四體不擇安<lb/>
遇物一皆可孰爲我憂患阮生未忘酒嵇生未忘鍜<lb/>
欲忘富貴樂託物僅自完無託中自得嗟哉彼誠賢<lb/>
<pb n="KR4d0082_SBCK_013-11a"/>
　　　徐孺亭<lb/>
徐君鬱鬱澗底松陳君落落堂上棟澗深松茂不遭<lb/>
伐堂毁棟折傷其躬二人出䖏勢不合譬如日月行<lb/>
西東朝爲賔主兩相好一搨挂壁吹淸風人生偶合<lb/>
何必同一朝利盡更相攻先號後笑不湏怪外物未<lb/>
可凝心胷比干諫死㣲子去自古不辦汙與隆我來<lb/>
故國空歎息城東舊宅生茅蓬平湖十頃照淸廟獨<lb/>
畫徐子遺陳公二人皆合配社稷胡不相對祠堂中<lb/>
　　　滕王閣<lb/>
客從筠溪來欹仄困一葉忽聞章貢餘滉蕩天水接<lb/>
<pb n="KR4d0082_SBCK_013-11b"/>
風霜出州渚草木見毫末勢奔西山浮聲動古城嶪<lb/>
樓觀却相倚山川互開闔心驚魚龍會目送鳬鴈㓕<lb/>
遥瞻客㠶乆更悟江流濶使君東魯儒府有徐孺榻<lb/>
髙談對賔旅確論精到骨餘思屬湖山豋臨寄遺堞<lb/>
驕王應笑滕狂客亦憐勃萬錢罄一飯千金賣豊碣<lb/>
豪風相凌蕩俳語終倉猝<hi>文似俳而唐人貴之如此歐陽文忠公嘗云王𥘉記</hi>
<hi>也何</hi>事徃空長江人來逐飛楫短篇竟蕪陋絶景費彈<lb/>
壓但當倒罌瓶一醉付江月<lb/>
　　　次韻道潜南康見寄<lb/>
一葉追隨魚與龍紅粳白酒幸年豐也知山色遥相<lb/>
<pb n="KR4d0082_SBCK_013-12a"/>
待苦畏君詩欲見攻乘興風㠶終日去尋幽蠟屐及<lb/>
春同請君先入開先寺待濯淸溪㸔玉虹<lb/>
　　　車浮<hi>并叙</hi>
　結木如巢承之以簀沉之水中以浮識其處方舟<lb/>
　載兩輪挽而出之漁人謂之車浮此詩所謂汕也<lb/>
　與遲适同作車浮詩<lb/>
寒魚得汕便爲家兩兩方舟載小車謀食旋遭芳餌<lb/>
誤求安仍值積薪遮情存未免人先得欲盡要令物<lb/>
莫加身似虛舟任千里世間何處有罦罝<lb/>
　　　題都昌淸隱禪院<lb/>
<pb n="KR4d0082_SBCK_013-12b"/>
北風江上落潮痕恨不乗舟便到門樓觀飛翔山㫁<lb/>
際松筠隂翳水來源升堂猿鳥晨窺坐乞食㠶檣莫<lb/>
遶村誰道谿巖許深䖏一畨行草認元昆<hi>胃識子瞻長老惟是</hi>
<hi>有簡刻石兄於净因</hi>
　　　送章户掾赴澧州<lb/>
江船不厭窄船窄始冝行風裏長先過灘頭一倍輕<lb/>
迎親無惡處祿養勝躬耕澧上春蘭早猶堪弔屈生<lb/>
　　　除夜泊彭蠡湖遇大風雪<lb/>
莫發鄡陽市曉搒彭蠡口微風吹人衣霧遶廬山首<lb/>
舟人釋篙笑此是風伯侯杙舟未及深飛沙忽狂走<lb/>
<pb n="KR4d0082_SBCK_013-13a"/>
晴空轉車轂渌水起岡阜衆㠶落髙張㫁䌫巳不救<lb/>
我舟舊如山此日亦何有老心畏波瀾歸卧塞牎牖<lb/>
土囊一巳從萬竅無不奏𥘉疑丘山裂復恐蛟蜃鬬<lb/>
鼓鍾相轟豗戈甲互磨叩雲霓黒旗展林木萬弩彀<lb/>
曳柴眩人心振旅擁軍後或爲羈雌吟或作倉兕吼<lb/>
衆音雜呼吸異出殊圈臼中霄變凝冽飛霰集飛糅<lb/>
簫騷蓬響乾晃蕩牕光透堅凝忽成積澎湃殊未究<lb/>
紵縞鋪前洲瓊瑰琢遥岫山川莾同色髙下齊一覆<lb/>
淵深竄魚鼈野曠絶鳴雊孤舟四鄰斷餘食數升糗<lb/>
寒虀僅盈盎腊肉不滿豆弊裘擁衾眠㣲火拾薪搆<lb/>
<pb n="KR4d0082_SBCK_013-13b"/>
可憐道路窮坐使妻子詬幽奇雖云極岑寂頃未覯<lb/>
一年行將除兹歲眞浪受朝來隂雲剥林表紅日漏<lb/>
風稜恬巳収江練平不縐兩槳舞夷猶連峯吐奇秀<lb/>
同行賀安穏所識問癯瘦驚餘空自憐夣覺定眞否<lb/>
春陽著城邑屋瓦凍𥘉溜艱難當有償爛熳醉醇酎<lb/>
　　　正旦夜夢李士寧過我談説神怪乆之草草<lb/>
　　　爲具仍以一小詩贈之<lb/>
先生惠然肯見客旋買雞豚旋烹炙人間飲食未湏<lb/>
嫌歸去蓬壺却無喫<lb/>
　　　舟中風雪五絶<lb/>
<pb n="KR4d0082_SBCK_013-14a"/>
北風吹雪宻還稀雪勢漸多風力㣲孤棹獨依銀色<lb/>
界山川絶路欲安歸<lb/>
曉風起浪作銀山夜雪爭妍布玉田風力漸衰波更<lb/>
惡通宵撼我正安眠<lb/>
擁䌫埋蓬不見船船䆫一㸃莫燈然幽人永夜歌黄<lb/>
竹頼有丹砂煖寸田<lb/>
濁醪麄飯不成歡白浪飛花雪作團䆫外時來一雙<lb/>
鴨淳沉笑我不禁寒<lb/>
江面澄淸雪未融扁舟蕩漾水無蹤篙師不用匆匆<lb/>
去遍㸔盧山羣玉峯<lb/>
<pb n="KR4d0082_SBCK_013-14b"/>
　　　題南康太守宅五老亭<lb/>
五老髙閑不入城開軒肯就使君迎坐中莫著閑賔<lb/>
客物外新成六弟兄雲氣飄浮衣𬒮舉泉流灑落佩<lb/>
環聲岌然終日俱無語静壽相㸔意自明<lb/>
　　　書廬山劉顗宫苑屋壁一絶<lb/>
山西舊將本書生歸老巖間未厭兵卧聞布水中宵<lb/>
起錯認邉風萬馬聲<lb/>
雕弓掛壁耻言勲出入樵漁便作羣五馬親來㸔射<lb/>
虎不愁醉尉惱將軍<lb/>
肩輿巳棄躡風騅舊物仍存楊柳枝一曲淸歌尤近<lb/>
<pb n="KR4d0082_SBCK_013-15a"/>
好五陵故態未全衰<lb/>
　　　再遊廬山三首<lb/>
當年五月訪廬山山翠溪聲寢食間藤杖復隨春色<lb/>
到寒泉頓與客心閑巖頭懸布煎茶足峽口驚雷泛<lb/>
葉慳待得前村新雨遍扁舟應復好風還<lb/>
憶自栖賢夜入城道邉蘭若一僧迎偶然不到終遺<lb/>
恨特地來遊慰昔情海外聲聞安至此堂中天鼓爲<lb/>
誰鳴匆匆復向深山去一盞醍醐飽粟<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>
                    <hi>新羅罗漢罗漢院有</hi>
<hi>鼓特火堂中法</hi>
此山巖谷不知重赤眼浮圖自一峯芒蹻隨僧踐黃<lb/>
<pb n="KR4d0082_SBCK_013-15b"/>
葉曉光消雪墮長松石泉試飲先師錫午飯歸尋下<lb/>
寺鐘勝處轉多渾恐忘出山惟見白雲濃<lb/>
　　　汲陽阻風<lb/>
鍾陵距池陽相望千里内江神欺我貧屢作風雨礙<lb/>
欲投皖公宿三日逢一噫孤蓬面空山朝食淡無菜<lb/>
白醪幸餘瀝黄卷漫相對飢吟非吾病疾走老所戒<lb/>
焦先近不逺蝸舎聞尚在區區問養生借我一㠶快<lb/>
　　　張嘉祐<lb/>
道人何爲者陽狂時放言寳塔昔所構鐵劵今尚存<lb/>
<hi>余都不可曉延張所言其</hi>漫浪難究悉孰知彼根源草庵劣容膝<lb/>
<pb n="KR4d0082_SBCK_013-16a"/>
俯仰拳肩跟無食輙行乞一飽常閉門爾來二十年<lb/>
未嘗變寒温嗟哉豈徒然此意未易言偶來一笑喜<lb/>
但恐笑我昏<lb/>
　　　效韋蘇州調嘯詞二首<lb/>
漁父漁父水上㣲風細雨青簔黄蒻裳衣紅酒白魚<lb/>
莫歸莫歸莫歸歸莫長笛一聲何處<lb/>
歸鴈歸鴈飲啄江南南岸將飛却下盤栢塞北春來<lb/>
苦寒苦寒苦寒寒苦藻荇欲生且住<lb/>
　　　至池州贈陳鼎秀才<lb/>
淮陽學舎舊相依常誦曹溪第一機却到江西心有<lb/>
<pb n="KR4d0082_SBCK_013-16b"/>
悟回㸔過去事皆非孤舟遠適身如寄二頃躬耕道<lb/>
自肥欲㸔齊山君去否閑中徒侣近來稀<lb/>
　　　次韻遲初入宣河<lb/>
逺客安長道低蓬稱小溪雲添濕㠶雨舟滯没篙泥<lb/>
草緑耕牛徤村深候鳥啼陶翁方作令歸去未成題<lb/>
　　　次韻侯宣州利建招致政汪大夫<lb/>
社甕壺漿接四鄰肩輿拄杖試紅塵慣眠林下三竿<lb/>
日來㸔城中萬井春世上升沉無限事樽前強健不<lb/>
貲身經過巳足知公政長見車中有老人<lb/>
　　　次韻侯宣城疊嶂樓雙溪閤長篇<lb/>
<pb n="KR4d0082_SBCK_013-17a"/>
作官如負擔一負當且弛不知息肩處妄問道遠邇<lb/>
我乘章江流却入宛溪水捨舟陟崔嵬行路極旬巳<lb/>
名都便欲道佳䖏頼公指仰攀疊嶂髙俯閲雙溪美<lb/>
不悟身乘空但覺風吹耳雲煙變遥壑歌吹聞近市<lb/>
倦遊得淸曠行役有新喜公言頃榛穢斬伐從我始<lb/>
堰水種蒲蓮開山蒔梅李擁本待成隂養花要食子<lb/>
遺風楫桓謝父老邀黃綺邦人魚依蒲食客莪在沚<lb/>
春隂迫寒食謂我姑且止嗟余去鄉國屢把刀環視<lb/>
感公鵠鷺脩憐我鳬鴨庳異邦逢故人寧復固辭理<lb/>
髙談雲漢上爛醉笙歌裏落日盡公歎推挽未應起<lb/>
<pb n="KR4d0082_SBCK_013-17b"/>
　　𥘉到績溪眎事三日出城南謁二祠遊石照偶<lb/>
　　成四小詩呈諸同官<hi>王廟三首四首㳺石照一首謁梓橦廟二首謁汪</hi>
行年五十治丘民𥘉學催科愧廟神無限青山不容<lb/>
隠却㸔黄卷自憐貧兩餘嶺上雲披絮石淺溪頭水<lb/>
蹙鱗指㸃縣城如手大門前五柳正摇春<lb/>
石門南出衆山巔沃壞淸溪自一川老令舊諳田事<lb/>
樂春耕正及雨晴天可憐鞭撻終無𥙷早向叢祠乞<lb/>
有年歸告仇梅省文字麥苖含穗欲蠶眠<lb/>
行盡淸溪到碧峯隂崖翠壁盡杉松故晋石照邀行<lb/>
客上徹青山最後重<lb/>
<pb n="KR4d0082_SBCK_013-18a"/>
雨開石照正新磨鳥度猿攀野老過忽見塵容應笑<lb/>
我年來底事白鬚多<lb/>
　　　縣中諸花多交代江君所栽牡丹巳過芍藥<lb/>
　　　方盛偶寄小詩<lb/>
偶來山邑便成家慚愧潘生滿縣花想見淸樽檻邉<lb/>
飲尚晋佳句壁閒誇根株未老年年好艷色方穠日<lb/>
日加聞道北遊無意味春深河上足風沙<lb/>
　　　楊主簿日本扇<lb/>
扇從日本來風非日本風風非扇中出問風本何從<lb/>
風亦不自知當復問大空空若是風穴旣自與物同<lb/>
<pb n="KR4d0082_SBCK_013-18b"/>
同物起空性是物非風宗但執日本扇風來自無窮<lb/>
　　　次韻答人幽蘭<lb/>
幽花耿耿意羞春紉佩何人香滿身一寸芳心湏自<lb/>
保長松百尺有爲薪<lb/>
　　　次韻江法曹山間小酌<lb/>
髙情不柰薄書圍行揖青山肯見隨緑野逢花將盡<lb/>
日清樽迨我正閑時簷閒雙鷰欲生子葉底新梅𥘉<lb/>
滿枝笑殺華陽窮縣令床頭酒盡只嚬眉<lb/>
　　　官舎小池有鸂鶒遺二小雛二首<lb/>
半畆清池藻荇香一雙鸂鶒競悠揚來從碧澗巢安<lb/>
<pb n="KR4d0082_SBCK_013-19a"/>
在飛過重城母自將野鳥似非官舎物宰君昔是釣<lb/>
魚郎直言愧比竒章者得縣無心更激昻<lb/>
清池定誰主鸂鶒自來馴知我無傷意憐渠觧託身<lb/>
橋隂棲息穏島外徃來頻勿食遊魚子從交長細鱗<lb/>
　　　次韻答人見寄<lb/>
對案青山雲氣騰天將隙地養無能牕扉迎暑梅將<lb/>
溜虛市無人冷欲氷寂黙忘言慚社鷰毰毸困睡比<lb/>
春鷹深知大府容衰病復值年來蠶麥豋<lb/>
　　　次韻答人檻竹<lb/>
猗猗元自直落落不須扶宻節風催展淸隂月共鋪<lb/>
<pb n="KR4d0082_SBCK_013-19b"/>
叢長傲霜雪根瘦耻泥塗更種愁無地應湏翦碧蘆<lb/>
欒城集卷第十三<lb/>
<pb n="KR4d0082_SBCK_013-1a"/>
欒城後集巻第十三<lb/>
　　潁濱遺老傳下<lb/>
還朝為御史中丞命由中出宰相以下多不悅所薦<lb/>
御史率以近格不用自元祐初革新庶政至是五年<lb/>
矣一時人心已定惟元豐舊黨分布中外多起邪說<lb/>
以搖撼在位呂微仲與中書侍郎劉莘老二人尤畏<lb/>
之皆持兩端為自全計遂建言欲引用其黨以平舊<lb/>
怨謂之調亭宣仁后疑不決轍於延和面論其非退<lb/>
復再以劄子論之其一曰<hi>臣</hi>近面論君子小人不可<lb/>
並處朝廷竊觀聖意似不以臣言為非者然天威咫<lb/>
<pb n="KR4d0082_SBCK_013-1b"/>
尺言詞迫遽有所不盡退伏思念若使邪正並進皆<lb/>
得預聞國事此治亂之幾而朝廷所以安危者也<hi>臣</hi>
誤䝉聖恩典司邦憲<hi>臣</hi>而不言誰當救其失者謹復<lb/>
稽之古今考之聖賢之格言莫不謂親近君子斥逺<lb/>
小人則人主尊榮國家安樂疏外君子進任小人則<lb/>
人主憂辱國家危殆此理之必然非一人之私言也<lb/>
其於周易所論尤詳皆以君子在内小人在外為天<lb/>
地之常理小人在内君子在外為陰陽之逆節故一<lb/>
陽在下其卦為復二陽在下其卦為臨陽雖未盛而<lb/>
居中得地聖人知其有可進之道一陰在下其卦為<lb/>
<pb n="KR4d0082_SBCK_013-2a"/>
姤二陰在下其卦為遯陰雖未壯而聖人知其有可<lb/>
畏之漸若夫居天地之正德陰陽之和者惟㤗而已<lb/>
泰之為象三陽在内三陰在外君子旣得其位可以<lb/>
有為小人莫居於外安而無怨故聖人名之曰泰泰<lb/>
之言安也言惟此可以久安也方泰之時若君子能<lb/>
保其位外安小人使無失其所則天下之安未有艾<lb/>
也惟恐君子得位因勢凌暴小人使之在外而不安<lb/>
則勢將必至於反覆故泰之九三曰無平不陂無往<lb/>
不復竊惟聖人之戒深切詳盡所以誨人者至矣獨<lb/>
未聞以小人在外憂其不悦而引之於内以自遺患<lb/>
<pb n="KR4d0082_SBCK_013-2b"/>
者也故臣前所上劄子亦以謂小人雖決不可任以<lb/>
腹心至於牧守四方奔走庶務各隨所長無所偏廢<lb/>
寵祿恩賜彼此如一無一可指如此而巳若遂引而<lb/>
寘之於内是猶畏盜賊之欲得財而導之於寢室知<lb/>
虎豹之欲食肉而開之以坰牧天下無此理也且君<lb/>
子小人勢同氷炭同處必爭一爭之後小人必勝君<lb/>
子必敗何者小人貪利忍耻擊之難去君子絜身重<lb/>
義知道之不行必先引退故古語曰一薰一蕕十年<lb/>
尚猶有臭盖謂此矣先帝以聰明聖智之資疾頽靡<lb/>
之俗將以綱紀四方追迹三代今觀其設意本非漢<lb/>
<pb n="KR4d0082_SBCK_013-3a"/>
唐之君所能髣髴也而一時<hi>臣</hi>佐不能將順聖德造<lb/>
作諸法率皆民所不悅及二聖臨御因民所願取而<lb/>
更之上下忻慰當此之際先朝用事之<hi>臣</hi>皆布列於<lb/>
朝自知上逆天意下失民心徬徨踧踖若無所措朝<lb/>
廷雖不加斥逐其勢亦自不能復留矣尚頼二聖慈<lb/>
仁不加譴責而宥之於外盖巳厚矣今者政令巳孚<lb/>
事勢大定而議者惑於浮說乃欲招而納之與之共<lb/>
事欲以此調亭其黨臣謂此人若返豈肯徒然而巳<lb/>
哉必將戕害正人漸復舊事以快私忿人臣被禍盖<lb/>
不足言臣所惜者祖宗朝廷也盖自熙寧以來小人<lb/>
<pb n="KR4d0082_SBCK_013-3b"/>
執柄二十年矣建立黨與布滿中外一旦失勢晞覬<lb/>
者多是以創造語言動搖貴近脅之以禍誇之以利<lb/>
何所不至臣雖未聞其言而槩可料矣聞者若又不<lb/>
加審察遽以為然豈不過甚矣哉<hi>臣</hi>聞管仲治齊奪<lb/>
伯氏駢邑三百飯蔬食没齒無怨言諸葛亮治蜀廢<lb/>
廖立李嚴為民徙之邊逺久而不召及亮死二人皆<lb/>
垂泣思亮夫駢立嚴三人者皆齊蜀之貴<hi>臣</hi>也管葛<lb/>
之所以能戮其貴臣而使之無怨者非有它也賞罸<lb/>
必公舉措必當國人皆知所與之非私而所奪之非<lb/>
怨故雖仇讎莫不歸心耳今<hi>臣</hi>竊觀朝廷國舍施設<lb/>
<pb n="KR4d0082_SBCK_013-4a"/>
之間其不合人心者尚不爲少彼旣中懷不恱則其<lb/>
不服固冝今乃直欲招而納之以平其隙臣未見其<lb/>
可也詩曰無競維人四方其訓之陛下誠以異同反<lb/>
覆爲憂惟當乆任才性忠良誠慮明審之士但得四<lb/>
五人常在要地雖未及臯陶伊尹而不仁之人知自<lb/>
逺矣惟陛下斷自聖心不爲流言所惑毋使小人一<lb/>
進後有噬臍之悔則天下幸甚臣旣待罪執法若見<lb/>
用人之失理無不言言之不從理不徒止如此則異<lb/>
同之迹益後著明不若陛下早發英斷使彼此泯<hi>無然</hi>
迹可見之爲善也奏入宣仁后命宰執於簾前讀之<lb/>
<pb n="KR4d0082_SBCK_013-4b"/>
仍諭之曰蘇轍疑吾君臣遂兼用邪正其言極中理<lb/>
諸公相從和之自此參用邪正之説衰矣轍復奏曰<lb/>
聖人之德莫如至誠至誠之功存於不息有能推至<lb/>
誠之心而加之以不息之久則天地可動金石可移<lb/>
况於斯人誰則不服臣伏見太皇太后陛下皇帝陛<lb/>
下隨時弛張改軰弊事因民所惡屏去小人天下本<lb/>
無異心羣黨自作浮議近者德音一發衆心渙然正<lb/>
直有依人知所嚮惟二聖不移此意則天下誰敢不<lb/>
然衛多君子而亂不生漢用汲黯而叛者寢茍存至<lb/>
誠不息之意自是太平可久之功此實社稷之福天<lb/>
<pb n="KR4d0082_SBCK_013-5a"/>
下之幸也然臣以謂昔所柄任其徒實繁布列中外<lb/>
豈免窺伺若朝廷施設必當則此輩覬望自消昔田<lb/>
蚡為相所為貪鄙則竇嬰灌夫睥睨宮禁諸葛亮治<lb/>
蜀行法廉平則廖立李嚴雖流徙邊郡終身無怨此<lb/>
則保國寧人之要術自古聖賢之所共由者也<hi>臣</hi>竊<lb/>
見方今天下雖未大治而祖宗綱紀具在州郡民物<lb/>
粗安若大臣正巳平心無生事要功之意因弊修法<lb/>
為安民靖國之術則人心自定雖有異黨誰不歸心<lb/>
向者異同反覆之心盖亦不足慮矣但患朝廷舉事<lb/>
類不審詳曩者黃河北流正得水性而水官穿鑿欲<lb/>
<pb n="KR4d0082_SBCK_013-5b"/>
導之使東移下就高汩五行之理及陛下遣官按視<lb/>
知不可為猶或固執不從經今累歲回河雖罷減水<lb/>
尚存遂使河朔生靈財力俱困今者西夏靑唐外皆<lb/>
臣順朝廷招來之厚惟恐失之而熙河將吏創築二<lb/>
堡以侵其膏腴議納醇忠以奪其節鉞功未可覬爭<lb/>
巳先形朝廷雖知其非終不明白處置若遂養成邊<lb/>
舋關陜豈復安居如此二事則<hi>臣</hi>所謂宜正已平心<lb/>
無生事要功之意者也昔嘉祐以前鄕差衙前民間<lb/>
常有破産之患熙寧以後出賣坊場以顧衙前民間<lb/>
不復知有衙前之苦及元祐之初務於復舊一例復<lb/>
<pb n="KR4d0082_SBCK_013-6a"/>
差官收坊塲之錢民出衙前之費四方驚顧衆議沸<lb/>
騰尋知不可旋又復顧顧法有所未盡但當隨事修<lb/>
完而去年之秋復行差法雖存顧法先許得差州縣<lb/>
官吏利在起動人戶以差為便差法一行即時差足<lb/>
顧法雖在誰復肯行臣頃奉使契丹河北官吏皆為<lb/>
臣言豈朝廷欲將賣坊塲錢别作支費耶不然何故<lb/>
惜此錢而不用竭民力以供官此聲四馳為損非細<lb/>
又熙寧顧役之法三等人戶並出役錢上戶以家産<lb/>
高强岀錢無藝下戶昔不充役亦遣出錢故此二等<lb/>
人戶不免咨怨至於中等昔旣巳自差役今又出錢<lb/>
<pb n="KR4d0082_SBCK_013-6b"/>
不多顧法之行最為其便及元祐罷行顧法上下二<lb/>
等忻躍可知唯是中等則反為害臣請且借畿内為<lb/>
比則其餘可知矣畿縣中等之家例出役錢三貫若<lb/>
經十年為錢三十貫而巳今差法旣行諸縣手力最<lb/>
為輕役農民在官日使百錢最為輕費然一歲之用<lb/>
巳為三十六貫二年役滿為費七十餘貫罷役而歸<lb/>
寛鄕得閑三年狹鄕不及一歲以此較之則差役五<lb/>
年之費倍於顧役十年賦役所出多在中等如此安<lb/>
得民間不以今法為害而熙寧為利乎然朝廷之法<lb/>
官戶等六色役錢只得支顧役人不及三年處州役<lb/>
<pb n="KR4d0082_SBCK_013-7a"/>
而不及縣役寛剩役錢只得通螎鄰路鄰州而不及<lb/>
鄰縣人戶願出錢顧人充役者只得自雇而官不為<lb/>
雇如此之類條目不便者非一故天下皆思雇役而<lb/>
厭差役今五年矣如此二事則臣所謂宜因弊修法<lb/>
為安民靖國之術者也臣以聞見淺狹不能盡知當<lb/>
今得失然四事不去如臣等軰猶知其非而况於心<lb/>
懐異同志在反覆幸國之失有以藉口者乎臣恐如<lb/>
此四事彼已黙識於心多造諺議待<hi>而時</hi>發以搖撼衆<lb/>
聽矣伏乞宣諭宰執事有失當改之勿疑法或未完<lb/>
修之無倦茍民心旣得則異議自消陛下端拱以享<lb/>
<pb n="KR4d0082_SBCK_013-7b"/>
承平大臣逡巡以安富貴海内䝉福上下所同豈不<lb/>
休哉然大臣怙權耻過終莫肯改比轍為執政三省<lb/>
又奏除李淸<hi>臣</hi>為吏部尚書給事中范祖禹封還詔<lb/>
書進呈不允祖禹執奏如初左正言姚勔亦言不當<lb/>
三省復除蒲宗孟兵部尚書轍謂諸公且候邦直命<lb/>
下然後議此如何皆不應及簾前微仲奏諸部久闕<lb/>
尚書見在人皆資淺未可用又不可闕官須至用前<lb/>
執政上有黽俛從之之意轍奏前日除李清臣給諫<lb/>
紛然爭之未定今又用宗孟恐不便冝仁后曰奈闕<lb/>
官何轍曰尚書闕官巳數年何嘗闕事今日用此二<lb/>
<pb n="KR4d0082_SBCK_013-8a"/>
人正與去年用鄧温伯無異此三人者非有大惡但<lb/>
昔與王珪蔡確軰並進意思與今日聖政不合見今<lb/>
尚書共闕四人若並用似此四人使互進黨類氣勢<lb/>
一合非獨<hi>臣</hi>等耐何不得亦恐朝廷難耐何矣且朝<lb/>
廷只貴安靜如此用人臺諫安得不言<hi>臣</hi>恐自此鬧<lb/>
矣宣仁后曰信然不如且靜諸公遂巻除目持下轍<lb/>
又奏臣去年初作中丞首論此事聖意似以<hi>臣</hi>言為<lb/>
然今未及一年備位於此若遂不言實恐陛下怪<hi>臣</hi>
前後異同上曰然乃退六年春詔除尚書右丞轍上<lb/>
言<hi>臣</hi>幼與兄軾同受業先<hi>臣</hi>薄祐早孤凡臣之宦學<lb/>
<pb n="KR4d0082_SBCK_013-8b"/>
皆兄所成就今臣䝉恩與聞國政而兄適亦召還本<lb/>
除吏部尚書復以臣故改翰林承旨臣之私意尤不<lb/>
遑安况兄軾文學政事皆出臣上臣不敢逺慕古人<lb/>
舉不避親只乞寢臣新命得與兄同備從官竭力圖<lb/>
報亦未必無補也不聽時呂微仲與劉莘老為左右<lb/>
相微仲直而闇莘老曲意事之大事皆決於微仲惟<lb/>
進退士大夫莘老陰竊其柄微仲不悟也轍居其間<lb/>
迹危甚莘老昔為中司臺中舊僚多為之用前後非<lb/>
意見攻宣仁后覺之莘老旣以罪去微仲知轍無它<lb/>
有相安之意然其為人則如故天下事卒不能大有<lb/>
<pb n="KR4d0082_SBCK_013-9a"/>
所正至今愧之蓋是時所争議大者有二其一西邊<lb/>
事其二黃河事初夏人來賀登極相繼求和且議地<lb/>
界朝廷許之本約地界已定然後付以歲賜久之議<lb/>
不決明年人多保忠以兵襲涇原殺掠弓箭手數千<lb/>
人而去朝廷隱忍不問即遣使徃賜策命夏人受禮<lb/>
倨慢以地界爲詞不復入謝且再犯涇原四年乃復<lb/>
來賀坤成且議地界朝廷急於招約疆議未定先以<lb/>
歲賜予之尋覺不便乃於疆事多方侵求不守定約<lb/>
而熈河將佐范育种誼等又背約侵築質孤勝如二<lb/>
堡夏人隨即平盪育等又欲以兵納趙醇忠又擅招<lb/>
<pb n="KR4d0082_SBCK_013-9b"/>
蕃部千餘人朝廷却而不受西邊騷然轍力言其非<lb/>
乞罷育誼更擇老將以守熙河宣仁后深以為是面<lb/>
大臣主之轍面奏此軰皆大臣親舊不忍壊其資任<lb/>
雖其同列亦不敢異議陛下獨不見黃河事乎當時<lb/>
德音宣諭至深至切然非大臣意至今不了人君與<lb/>
人臣事體不同人臣雖明見是非而力所不嘉須至<lb/>
且止人主於事不知則已知而不得行則事權去矣<lb/>
臣今言此盖欲陛下收攬威柄以正君臣之分而已<lb/>
若專聽其所為不以漸制之及其太甚必嘉之罪只<lb/>
如韓維專恣太甚范純仁阿私太甚皆不免逐去事<lb/>
<pb n="KR4d0082_SBCK_013-10a"/>
至如此豈朝廷美事故臣之意盖欲保全大臣非欲<lb/>
害之也宣仁后極以為然而不能用六年六月熙河<lb/>
奏夏人十萬騎壓通逺軍境上挑掘所爭崖巉殺人<lb/>
三日而退乞因其退軍未能復出急移近裏堡寨於<lb/>
界上修築乘利而往不須復守誠信諸公㑹議都堂<lb/>
轍謂微仲今欲議此事當先定議欲用兵耶不用兵<lb/>
耶微仲曰如合用兵亦不得不用轍曰凢欲用兵先<lb/>
論理之曲直我若不直則兵決不當用朝廷頓與夏<lb/>
人商量地界欲用慶曆舊例以漢蕃見今住坐處當<lb/>
中為界此理最為簡直夏人不從朝廷遂不固執盖<lb/>
<pb n="KR4d0082_SBCK_013-10b"/>
朝廷臨事常患先易後難此所謂先易者也旣而許<lb/>
於非所賜城寨依綏州例以二十里為界十里為堡<lb/>
舖十里為草地<hi>州吳堡蘭州諸城寨通逺軍定西城非所賜城寨指謂延州塞門義令石</hi>
要約纔定朝廷又要於兩寨界首相望侵係蕃地一<lb/>
抹取直夏人黽俛見從要約未定朝廷又要蕃界更<lb/>
留草地十里通前三十里夏人亦又見許凡此所謂<lb/>
後難者也今者又欲於定西城與隴諾堡相望一抹<lb/>
取直所侵蕃地凡百數十里隴諾祖宗舊疆豈所謂<lb/>
非所賜城寨耶此則不直致冦之大者也今須欲不<lb/>
顧曲直一面用兵不知二聖謂何莘老曰持不用兵<lb/>
<pb n="KR4d0082_SBCK_013-11a"/>
之說雖美然事有須用兵者亦不可固執轍曰相公<lb/>
必欲用兵須道理十全敵人橫來相嘉勢不得巳然<lb/>
後可耳今吾不直如此兵起之後兵連禍結三五年<lb/>
不得休將奈何諸公乃許不從熙河之計明日面奏<lb/>
之轍曰夏人引兵十萬直壓熙河境上不於它處作<lb/>
過專於所爭處殺人掘崖巉此意可見此非西人之<lb/>
罪皆朝廷不直之故微仲曰朝廷指揮亦不至大段<lb/>
不直轍曰熙河帥臣輒敢生事奏乞不守誠信乘夏<lb/>
人抽兵之際移築堡寨<hi>臣</hi>以為方今堡寨雖或可築<lb/>
至秋深馬肥夏人能復引大兵來爭此否諸人皆言<lb/>
<pb n="KR4d0082_SBCK_013-11b"/>
今已不許之矣轍曰臣欲詰責帥<hi>臣</hi>耳若不嘉詰責<lb/>
或再有陳乞諸人皆曰竢其再乞詰責未晚宣仁后<lb/>
曰邊防忌生事早與約束諸人乃聽已而蘭州又以<lb/>
逺探為名深入西界殺十餘人轍曰邊臣貪功生事<lb/>
不足以示威徒足以敗壊疆議理須戒敕不聽旣又<lb/>
以防䕶打草為名殺<hi>七六</hi>人生擒九人微仲知不便欲<lb/>
送還生口因奏其事轍曰邊臣貪胃小勝不顧大計<lb/>
極害事今送還九人甚善可遂戒敕邊臣微仲不欲<lb/>
曰近日延安將副李儀等深入陷没巳責降一行人<lb/>
足以為戒轍曰李儀深入以敗事被責蘭州深入得<lb/>
<pb n="KR4d0082_SBCK_013-12a"/>
功若不戒敕將謂朝廷責其敗事而喜其得功也宣<lb/>
仁后曰然乃嘉戒敕然七年夏人竟大入河東朝廷<lb/>
乃議絶歲賜禁和市使沿邊諸路為淺攻計命熙河<lb/>
進築定逺城夏人不能爭未幾復大入環慶復議使<lb/>
熙河進築汝遮中書侍郎范子功獨不可轍度其意<lb/>
昔延安帥臣趙卨范氏姻家也方議地界以綏州二<lb/>
十里為例議出於卨熙河斥其不可議乆不決而卨<lb/>
死故子功持之轍謂之曰綏州舊例施於延安可耳<lb/>
熙河逺者或至七八十里其不從宜矣方請國事親<lb/>
舊得失不宜置胷中也衆皆稱善而子功悻然不服<lb/>
<pb n="KR4d0082_SBCK_013-12b"/>
㑹西人乞和議遂不成未幾右相蘇子容以事去位<lb/>
子功以同省待罪因遂其請實以汝遮故也轍自為<lb/>
諫官論黃河東流之害及為執法最後論三事其一<lb/>
存東岸清豐口其二存西岸披灘水口其三除去西<lb/>
岸激水鋸牙朝廷以付河北監司惟以鋸牙為不可<lb/>
去轍於殿廬中與微仲論之微仲曰無鋸牙則水不<lb/>
東水不東則北流必有患轍曰然北京百萬生靈歲<lb/>
有決溺之憂何以救之且分水東入故道見今淤合<lb/>
者多矣分水之利亦自不復能久若竢漲水巳過盡<lb/>
力修完北流隄防使足勝漲水之暴然後徹去鋸牙<lb/>
<pb n="KR4d0082_SBCK_013-13a"/>
免北京危急此實利也莘老曰河北監司不如此言<lb/>
奈何轍曰公豈不知外官多所觀望耶微仲曰河事<lb/>
至大難以臆斷轍曰彼此皆非目見當以公議參之<lb/>
耳及至上前二相皆以分水為便轍具奏前語且曰<lb/>
必欲重慎候漲水過故道増淤即併力修完北隄然<lb/>
後轍去鋸牙庶幾可也退至都堂二相遽批聖語曰<lb/>
依都水監所定轍語堂吏適所奏不然萃老失措微<lb/>
仲知不可乃曰明日别議卒改批不得添展乃巳八<lb/>
年正月都水吳安持乞於北流作軟堰定河流以北<lb/>
淤填時微仲在告轍奏曰先帝因河決大吳導之北<lb/>
<pb n="KR4d0082_SBCK_013-13b"/>
流巳得水性惟隄防未完每歲不免決溢此本黃河<lb/>
常事耳是時北京之南黃河西岸有闞村樊村等三<lb/>
斗門遇河水泛溢即開此三門分水北行於無人之<lb/>
地至北京北合入大河故北京生聚無大危急自數<lb/>
年來大臣創議回河水官王孝先吳安持等即塞此<lb/>
三門貼築西隄又作鋸牙馬頭約水向東直過北京<lb/>
之上故北京連年告急然約水旣久東流遂多於往<lb/>
歲盖分流有利有害秋水泛漲分入兩流蹔時且免<lb/>
決溢此分水之利也河水重濁綬則生淤旣分為二<lb/>
不得不綬故今日北流淤塞此分水之害也然將來<lb/>
<pb n="KR4d0082_SBCK_013-14a"/>
北添進五七埽緷臣知安持意欲因此多進埽緷約<lb/>
令北流入東即令轉運司同監視不得過所乞緷數<lb/>
安持姦意復露第三次即乞晋河門百五十歩<graphic n="KR4348" url="https://raw.githubusercontent.com/kanripo/KR-Gaiji/master/images/KR4348.png" mimeType="image/png"/>知<lb/>
安持意在回河改進馬頭之名爲晋河門即不許安<lb/>
持計窮第四次即乞作軟堰凡安持四次擘畫皆回<lb/>
河意耳臣昨已令中書工房問水監兩事其一勘會<lb/>
此流元祐二年河門元闊幾里逐年開排直至去年<lb/>
只闊三百二十歩有何縁故其二勘會東流河門見<lb/>
闊幾歩每年漲水東出水面南北闊幾里南面有無<lb/>
隄岸北京順水隄不没者幾尺將來北流若果淤斷<lb/>
<pb n="KR4d0082_SBCK_013-14b"/>
漲水東行係合併北流多少分數有無包畜不定今<lb/>
兩問猶未答便即施行實太草草后嗟歎乆之深以<lb/>
所言爲然二十四日與㣲仲同進呈㣲仲曰蘇轍所<lb/>
議河事今軟堰已不可作無可施行轍曰軟堰本自<lb/>
不可作然臣本論呉安持百日之閒四次妄造事端<lb/>
動摇朝聽若令依舊供職病根不去河朔𬒳害無已<lb/>
㣲仲曰水官弄泥弄水别用好人不得所以且用安<lb/>
持轍曰水官職事不輕奈何以小人主之易曰開國<lb/>
承家小人勿用未聞小人有可用之地也此後是非<lb/>
終不能决會宣仁晏駕九年正月安持奏乞塞梁村<lb/>
<pb n="KR4d0082_SBCK_013-15a"/>
漲水之後流河東北盖未可知<hi>臣</hi>等昨於都堂問吳<lb/>
安持安持亦言去年河水自東今年安知河水不自<lb/>
北宣仁后笑曰水官尚作此言况它人乎轍又奏曰<lb/>
<hi>臣</hi>今但欲徐觀夏秋河勢所向水若東流則北流不<lb/>
塞自當淤斷水若北流則北河如舊自可容納似此<lb/>
處置安多危少行之無疑若行嶮徼倖萬一成功如<lb/>
水官之意<hi>臣</hi>不敢從也乞令安持等結罪保明河流<lb/>
所向及軟堰旣成有無填塞河道致將來之患然後<lb/>
遣使按<hi>具行</hi>可否利害后復笑曰若令結罪必謂執政<lb/>
脅持之且水官猶不保河之東北况使者蹔往乎姑<lb/>
<pb n="KR4d0082_SBCK_013-15b"/>
别議之可也二月微仲乃朝轍具以前語諭之微仲<lb/>
口雖不伏而意甚屈曰軟堰且令具功料申上朝廷<lb/>
更行相度轍曰如此終非究竟必欲且尔亦可八日<lb/>
轍方在式假三省得旨批曰依水監所奏下手日具<lb/>
功料取旨轍以非商量本意以劄子論之微仲即日<lb/>
在告十二日轍入對奏曰自去年十一月後來至今<lb/>
百日間耳水官凡四次妄造事端搖撼朝廷第一次<lb/>
安持十一月出行河先乞一面措置河事舊法馬頭<lb/>
不得增損臣知安持意在添進馬頭即指揮除兩河<lb/>
門外許一面措置安持姦意旣露第二次乞於東流<lb/>
<pb n="KR4d0082_SBCK_013-16a"/>
口縷張包口開清豐口以東鷄爪河八日轍以祈榖<lb/>
宿齋三省即令安持與北京留守司相度施行時微<lb/>
仲爲山陵使行有日矣轍見之待漏語及河事微仲<lb/>
直視曰此大事不可不慎轍曰誠然公亦宜慎之時<lb/>
荒堯夫爲右相舊不直東流轍告之曰當與微仲議<lb/>
定乃定西去堯夫曰命巳下奈何轍曰事有理誰敢<lb/>
不從議於皇儀門外再降指揮使都水與本路安撫<lb/>
提轉同議可即施行有異議亟以聞堯夫自外來始<lb/>
意轍與微仲比及此大相信服旣而安撫許沖元乞<lb/>
候過漲水因河所向閉所不行口堯夫奏乞令許將<lb/>
<pb n="KR4d0082_SBCK_013-16b"/>
與吳安持同議一面施行轍曰河勢難定恐須令諸<lb/>
司共議乃得其實上以為然旣行上特宣喻曰河事<lb/>
不小可遣兩制以上二人按行相度堯夫曰河役巳<lb/>
起方議遣官恐稽留役事上曰但使議論得實雖遲<lb/>
一年何損乃遣中書舍人吕希純殿中侍御史井亮<lb/>
采往視之二人歸極以北流為便方施行樞密薟書<lb/>
劉仲馮援舊例乞與河議仲馮本文潞公吳沖卿門<lb/>
下士也其言紛然呂井之議遂格而轍亦以罪見逐<lb/>
於是河流遂東凡七年而後北流復通微仲之在陵<lb/>
下也堯夫奏乞除執政上即用李邦直為中書侍郎<lb/>
<pb n="KR4d0082_SBCK_013-17a"/>
鄧聖求為尚書右亟三人久在外不得志遂以元豐<lb/>
事激怒上意邦直尤力舊法母后之家十年一奏門<lb/>
客時皇大妃之兄朱伯材以門客奏徐州富人竇氏<lb/>
堯夫無以裁之一日日中請轍於都堂與邦直議之<lb/>
轍曰上始親政皇太妃閤中事當遍議之車服儀制<lb/>
巳付禮部矣皇太后月費尚書省巳奏乞依太皇太<lb/>
后矣皇太妃宜付戶部議定至於奏薦亦當議有所<lb/>
予付吏部可也凢事付有司必以法裁處朝廷又酌<lb/>
其可否而後行於體為便明日奏之上曰月費竢内<lb/>
中批出奏薦皇太后家減二年皇太妃十年議巳定<lb/>
<pb n="KR4d0082_SBCK_013-17b"/>
邦直獨曰此可為後法今姑予之可也上從之邦直<lb/>
之附㑹類如此㑹廷策進士邦直撰策題即為邪說<lb/>
以扇惑羣聽轍論之曰伏見御試策題厯詆近歲行<lb/>
事有欲復熙寧元豐故事之意<hi>臣</hi>備位執改不敢不<lb/>
言然<hi>臣</hi>竊料陛下本無此心其必有人妄意陛下牽<lb/>
於父子之恩不復深究是非逺慮安危故勸陛下復<lb/>
行此事此所謂小人之愛君取快於一時非忠臣之<lb/>
愛君以安社稷為悦者也<hi>臣</hi>竊觀神宗皇帝以天縱<lb/>
之才行大有為之志其所施設度越前古盖有百世<lb/>
而不可改者也臣請為陛下指陳其畧先帝在位近<lb/>
<pb n="KR4d0082_SBCK_013-18a"/>
二十年而終身不受尊號裁損宗室恩止袒免減朝<lb/>
廷無窮之費出賣坊埸顧募衙前免民間破家之患<lb/>
罷黜諸科誦數之學訓練諸將慵之墮兵置寄祿之<lb/>
官復六曹之舊嚴重祿之法禁交謁之私行淺攻之<lb/>
策以制西戎收六色之錢以寛雜役凡如此類皆先<lb/>
帝之睿筭有利無害而元祐以來上下奉行未嘗失<lb/>
墜者也至於其它事有失當何世無之父作之於前<lb/>
子救之於後前後相濟此則聖人之孝也漢武帝外<lb/>
事四夷内興宮室財用匱竭於是修鹽鐡榷酤均輸<lb/>
之政民不堪命幾至大亂昭帝委任霍光罷去煩苛<lb/>
<pb n="KR4d0082_SBCK_013-18b"/>
漢室乃定光武顯宗以察為明以䜟決事天下恐懼<lb/>
人懐不安章帝即位深鑒其失代之以寛愷弟之政<lb/>
後世稱焉及我本朝真宗皇帝右文偃革號稱太平<lb/>
羣臣因其極盛為天書之説及章獻明肅太后臨御<lb/>
攬大臣之議藏書梓宮以泯其迹仁宗聽政亦絶口<lb/>
不言天下至今韙之英宗皇帝自藩邸入繼大臣過<lb/>
計創濮廟之議朝廷為乏洶洶者數年及先帝嗣位<lb/>
或請復舉其事寢而不答遂以安静夫以漢昭章之<lb/>
賢與吾仁宗神宗之聖豈其薄於孝敬而輕事變易<lb/>
也哉盖有不可不以廟社為重故也是以子孫旣獲<lb/>
<pb n="KR4d0082_SBCK_013-19a"/>
孝敬之實而父祖不失聖明之稱此真朋君之所務<lb/>
不可與流俗議也臣不勝區區願陛下反覆臣言慎<lb/>
勿輕事改易若輕變九年巳行之事擢任累歲不用<lb/>
之人人懐私忿而以先帝為詞則大事去矣奏入不<lb/>
報再以劄子面論之上不悦李鄧從而媒蘖之乃以<lb/>
本官出知汝州居數月元豐諸人皆㑹於朝再謪知<lb/>
袁州未至降授朝議大夫分司南京筠州居住居三<lb/>
年責授化州别駕雷州安置未期年或言方南行兄<lb/>
弟相遇中塗至雷賃富民屋以居復移循州今上即<lb/>
位大臣猶不悦徙居永州皇子生後徙岳州巳乃後<lb/>
<pb n="KR4d0082_SBCK_013-19b"/>
舊官提舉鳯翔上淸太平宮有田在潁川乃即居焉<lb/>
居二年朝廷易相復降授朝請大夫罷祠宮凡居筠<lb/>
雷循七年居許六年杜門復理舊學於是詩春秋傳<lb/>
老子解古史四書皆成嘗撫卷而歎自謂得聖賢之<lb/>
遺意繕書而藏之顧謂諸子今世巳矣後有逹者必<lb/>
有取焉耳家本眉山貧不能歸遂築室於許先君之<lb/>
葬在眉山之東昔嘗約祔於其廋雖遠不忍負也以<lb/>
是累諸子矣予居潁川六年歲在丙戌秋九月閱篋<lb/>
中舊書得平生所爲惜其乆而忘之也乃作潁濵遺<lb/>
老傳凡萬餘言巳而自笑曰此世間得失耳何足以<lb/>
<pb n="KR4d0082_SBCK_013-20a"/>
語達人哉昔予年四十有二始居高安有一二衲僧<lb/>
游聽其言知萬法皆空惟有此心不生不滅以此居<lb/>
富貴處貧賤二十餘年而心未嘗動然猶未覩夫實<lb/>
相也及讀楞嚴以六求一以一除六至于一六兼忘<lb/>
雖踐諸相皆無所礙乃油然而笑曰此豈實相也哉<lb/>
夫一猶可忘而况遺老傳乎雖取而焚之可也<lb/>
欒城後集巻第十三<lb/>
<pb n="KR4d0082_SBCK_013-20b"/>
</p>
<p>
</p>
  </div>
</body>
</text>
</TEI>
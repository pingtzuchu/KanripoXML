<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_040-1a"/>
欒城集卷第四十<lb/>
　户部侍郎論時事六首<lb/>
　　論隂雪劄子<lb/>
<hi>臣</hi>伏見自去冬至今隂雪繼作罷民凍餒困斃道路<lb/>
聖心憂勞何所不至蓋嘗命有司發内庫之錢出司<lb/>
農之粟竭太府之炭以濟其急矣猶以為未也則釋<lb/>
犴獄罷夫役凡可以惠民之事無不為矣而天意不<lb/>
順雨雪如故<hi>臣</hi>竊惑之<hi>臣</hi>嘗觀先儒論五行之說以<lb/>
為聴之不聰是謂不謀厥咎急厥罸常寒故周之末<lb/>
世舒緩㣲弱政在<hi>臣</hi>下則天應之以燠煖秦之末周<lb/>
<pb n="KR4d0082_SBCK_040-1b"/>
峻刑暴歛海内重足而立則天應之以寒慄是以是<lb/>
亾無寒嵗秦㓕無燠年信如此言則朝廷之政今豈<lb/>
失於急歟竊惟二聖臨御以來革敝去煩施惠責<hi>已</hi>
凡所措置雖未盡得而民獲其所欲者多矣苟以為<lb/>
急雖三尺童子不信也然則隂雪之應其咎安在<hi>臣</hi>
聞商高宗雉雊於鼎其<hi>臣</hi>祖已告之曰惟先格王正<lb/>
厥事夫所謂正厥事者無常事也惟因其非而正之<lb/>
耳故<hi>臣</hi>竊推之古事以為天大雷電以風而成王應<lb/>
之以逆周公衛國大旱而文公應之以伐邢夫親任<lb/>
三公非所以止風而興師伐人非所以致雨彼既為<lb/>
<pb n="KR4d0082_SBCK_040-2a"/>
之不疑而天亦報之如響者誠得其時當其事耳<hi>臣</hi>
竊惟近者天地之變常半嵗苦旱半嵗苦隂隂陽之<lb/>
氣一有過差浸滛爛熳而不能友今雨雪既甚乆而<lb/>
不止則春夏之際又將復旱此其類似有以致之者<lb/>
古之為政徳刑並用寛猛相濟使天下懐其惠而畏<lb/>
其威和氣充塞而天地從之故陽不過而隂不忒自<lb/>
頃以來朝廷之政專以容恱為先務上下觀望化而<lb/>
為一監司之<hi>臣</hi>以不執有罪為賢郡縣之官以寛弛<lb/>
租賦縱釋酒稅為優至於省臺寺監亦未聞有正身<lb/>
治事以辦集聞者也何者朝廷方兼容是非以不事<lb/>
<pb n="KR4d0082_SBCK_040-2b"/>
事為安靜以不别白黒為寛大是以至此極也<hi>臣</hi>竊<lb/>
惟朝廷之意其始蓋欲以寛治民耳而不知姦<hi>臣</hi>猾<lb/>
吏乘其間以侵虐細民其弊不可勝數名雖近寛而<lb/>
其實則虐也陛下誠欲消復此變宜訓敕大<hi>臣</hi>使之<lb/>
守法度立綱紀信賞必罰使羣下凛然知有所畏苟<lb/>
朝廷無偏甚不舉之政則隂陽過差浸滛爛熳徃而<lb/>
不友之氣宜可得而止也不然雖空府庫竭倉廪以<lb/>
賑貧窮破囹圄焚鞭扑以縱罪戾<hi>臣</hi>恐天地之意未<lb/>
易回也待<hi>臣</hi>罪地官以簿書米鹽為職出位而言罪<lb/>
在不赦陛下頃自踈外擢<hi>臣</hi>而用之二年之間致位<lb/>
<pb n="KR4d0082_SBCK_040-3a"/>
於此豈欲責<hi>臣</hi>齪齪以吏事自效而已哉是以冐萬<lb/>
死獻言惟陛下裁擇取進止<lb/>
　　轉對狀<lb/>
准御史臺牒五月一日文徳殿視朝臣次當轉對臣<lb/>
待罪地官以財賦為職朝夕從事今於半年耳目所<lb/>
接或干利病敢縁虞人守官之義庻幾百工執藝以<lb/>
諫謹條具本職三事昩死上獻<lb/>
　一臣伏見本部一月出入見錢之數率皆五十餘<lb/>
　　　萬貫罄竭所得僅給經費而已稍加佗用輒<lb/>
　　　干求朝廷方能辦事有司惴惴常有闕事之<lb/>
<pb n="KR4d0082_SBCK_040-3b"/>
　　　懼臣聞古之爲國皆食租衣稅而足降及近<lb/>
　　　世始有鹽鐡酒稅之利凡郊廟朝廷禄士養<lb/>
　　　兵捍邊睦隣百色取具於此蓋天之所生地<lb/>
　　　之所産足以養人自三代漢唐至於祖宗之<lb/>
　　　盛未有舎此而外求者也今四海萬里耕稼<lb/>
　　　相屬而以不足爲憂臣實怪之孟子有言無<lb/>
　　　政事則財用不足臣愚無知意者朝廷之政<lb/>
　　　豈有所未立故耶臣觀諸道監司自近歲以<lb/>
　　　來觀望上下無復厲精之實妄意朝廷以不<lb/>
　　　親細務爲髙以不察姦吏爲賢於是廵歷所<lb/>
<pb n="KR4d0082_SBCK_040-4a"/>
　　　至或不入塲務不按有罪郡縣靡然承風懦<lb/>
　　　者頽弛權歸於吏貪者縱恣毒加於民四方<lb/>
　　　嗷嗷幾於無告其他害理而傷化者非臣之<lb/>
　　　職臣不敢議也若夫兩稅征商酤榷無故虧<lb/>
　　　欠者比比皆是此臣之職也欲乞陛下特降<lb/>
　　　指揮令本部左曹具諸路去嵗三事增虧之<lb/>
　　　數其非因水旱灾傷特以寛弛不職而致虧<lb/>
　　　欠者擇其最甚黜免轉運使副判官罸一以<lb/>
　　　勸百上意所向下之所趨也如此施行庻幾<lb/>
　　　財賦漸可治矣<lb/>
<pb n="KR4d0082_SBCK_040-4b"/>
　一臣聞漢以九卿治事唐以六曹為政漢非無尚<lb/>
　　　書而唐非無卿寺也蓋事不在耳先帝法唐<lb/>
　　　之故專任六曹故雖兼置寺監而職業無幾<lb/>
　　　量事設官其間盖有僅存者矣頃元祐之初<lb/>
　　　患尚書省官多事少始議併省郎曹所損纔<lb/>
　　　一二耳而寺監之官如鴻臚將作舊不設卿<lb/>
　　　丞者紛紛列置更多於舊中外之議以此疑<lb/>
　　　惑以為朝廷為人設官非為官擇人此言一<lb/>
　　　出為損非細其於治體非臣所當議也而至<lb/>
　　　於京師廪給之厚出於本部故臣願明詔有<lb/>
<pb n="KR4d0082_SBCK_040-5a"/>
　　　司减去寺監不急之官以寛不貲之費而已<lb/>
　一<hi>臣</hi>聞財賦之源出於四方而委於中都故善為<lb/>
　　　國者藏之於民其次藏之州郡州郡有餘則<lb/>
　　　轉運司常足轉運司既足則户部不困唐制<lb/>
　　　天下賦稅其一上供其一送使其一留州比<lb/>
　　　之於今上供之數可謂少矣然每有緩急王<lb/>
　　　命一出舟車相銜大事以濟祖宗以來法制<lb/>
　　　雖異而諸道蓄藏之計猶極豐厚是以歛散<lb/>
　　　及時縱捨由已利柄所在所為必成自熈寜<lb/>
　　　以來言利之<hi>臣</hi>不知本末之術欲求富國而<lb/>
<pb n="KR4d0082_SBCK_040-5b"/>
　　　先困轉運司轉運司既困則上供不繼上供<lb/>
　　　不繼而户部亦憊矣兩司皆困故内帑别藏<lb/>
　　　雖積如丘山而委為朽壊無益於算故<hi>臣</hi>願<lb/>
　　　陛下舉近嵗朝廷無名封樁之物歸之轉運<lb/>
　　　司蓋禁軍闕額與差出衣粮清汴水脚與外<lb/>
　　　江綱船之類一經擘劃例皆封樁夫闕額禁<lb/>
　　　軍尋當以例物招置而出軍之費罷此給被<lb/>
　　　初無封樁之理至於清汴水脚雖損於舊而<lb/>
　　　洛口費用實倍於前外江綱船雖不打造而<lb/>
　　　雇船運粮其費特甚重複刻剥何以能堪故<lb/>
<pb n="KR4d0082_SBCK_040-6a"/>
　　　臣謂諸如此比當一切罷去况祖宗故事未<lb/>
　　　嘗有此但有司固執近事不肯除去惟陛下<lb/>
　　　斷而與之則轉運司利柄稍復而上供有期<lb/>
　　　户部亦有頼矣<lb/>
　　右謹件如前謹録奏聞伏候勅㫖<lb/>
　　　請戸部復三司諸案劄子<lb/>
臣以愚拙待罪户部右曹俛仰幾嵗訖無云補竊嘗<lb/>
以祖宗故事考之今日本部所行體制既殊利害相<lb/>
逺恐合隨事措置以塞弊原謹昩死具三弊以聞其<lb/>
一曰分河渠案以為都水監其二曰分胄案以為軍<lb/>
<pb n="KR4d0082_SBCK_040-6b"/>
器監其三曰分修造案以為將作監前件三監皆隷<lb/>
工部則本部所專其餘無幾出納損益制在它司頃<lb/>
者司馬光秉政知其為害嘗使本部收攬諸司利權<lb/>
然當時所收不得其要至今三案之事猶為諸司所<lb/>
擅深可惜也祖宗參酌古今之宜建立三司所領天<lb/>
下事幾至太半權任之重非它司比推原其意非以<lb/>
私三司也事權分則財利散雖欲求富其道無由蓋<lb/>
國之有財猶人之有飲食飲食之道當使口司出納<lb/>
而腹制多寡然後分布氣血以養百骸耳目頼之以<lb/>
為明手足賴之以為力若不專任口腹而使手足耳<lb/>
<pb n="KR4d0082_SBCK_040-7a"/>
目得分治之則雖欲求一飽不可得矣而况於安且<lb/>
壽乎今戸部之在朝廷猶口腹也而使它司分治其<lb/>
事何以異此自數十年以來羣臣不明祖宗之意每<lb/>
因一事不舉輒以三司舊職分建它司利權一分用<lb/>
財無藝他司以辦事為效則不恤財之有無戸部以<lb/>
給財為功則不論事之當否彼此各營一職其勢不<lb/>
復相知雖使户部得才智之臣終亦無益於算矣能<lb/>
否同病府庫卒空今不早救後患必甚昔嘉祐中京<lb/>
師頻嵗大水大臣始取河渠案置都水監置監以來<lb/>
比之舊案所補何事而大不便者河北有外監丞侵<lb/>
<pb n="KR4d0082_SBCK_040-7b"/>
奪轉運司職事轉運司之領河事也凡郡之諸埽埽<lb/>
之吏兵儲蓄無事則分有事則合水之所向諸埽趨<lb/>
之吏兵得以併功儲蓄得以併用故事作之日無暴<lb/>
歛傷財之患事定之後徐補其闕兩無所妨自有監<lb/>
丞據法責成緩急之際諸埽所有不相為用而轉運<lb/>
司始不勝其弊矣近嵗嘗詔罷外監丞識者韙之既<lb/>
而復故物論所惜此工部都水監為戸部之害一也<lb/>
先帝一新官制並建六曹隨曹付事故三司事多隷<lb/>
工曹名雖近正而實非利昔冐案所掌今内為軍器<lb/>
監而止隷工部外為都作院而止隷提刑司欲有興<lb/>
<pb n="KR4d0082_SBCK_040-8a"/>
作戸部不得與議訪聞河北道頃嵗為羊渾脫動以<lb/>
千計渾脫之用必軍行乏水過渡無船然後須之而<lb/>
其為物稍經嵗月必須蠹敗朝廷無出兵之計而有<lb/>
司營職不顧利害至使公私應副虧財害物若使專<lb/>
在轉運司必不至此此工部都作院為戸部之害二<lb/>
也昔修造案掌百工之事事有緩急物有利害皆得<lb/>
專之今工部以辦職為事則緩急利害誰當議之朝<lb/>
廷近以箔塲竹箔積乆損爛創令出賣上下皆以為<lb/>
當指揮未幾復以諸處修造嵗有料例遂令般運堆<lb/>
積以分出賣之計臣不知將作見十幾何一嵗所用<lb/>
<pb n="KR4d0082_SBCK_040-8b"/>
幾何取此積彼未用之間有無損敗而遂為此計本<lb/>
部雖知不便而以工部之事不敢復言此工部將作<lb/>
監為戸部之害三也凡事之類此者多矣臣不能徧<lb/>
舉也故願明詔有司罷外水監丞而舉河北河事及<lb/>
諸路都作院皆歸之轉運司至於都水軍器將作三<lb/>
監皆兼隷户部使定其事之可否裁其費之多少而<lb/>
工部任其功之良苦程其作之遲速茍可否多少在<lb/>
戶部則凡傷財害民户部無所逃其責矣茍良苦遲<lb/>
速在工部則凡敗事乏用工部無所辭其譴矣利出<lb/>
于一而後天下貧富可責之户部而工部工拙可得<lb/>
<pb n="KR4d0082_SBCK_040-9a"/>
而考矣事在本職在臣不得不言如果可采伏乞付<lb/>
外施行取進止<lb/>
　　　貼黄三司設案舊職今分隷膳部光祿寺雖<lb/>
　　　所掌飲食帳設利害非大如臣所言可采亦<lb/>
　　　當如上三案分隷户部<lb/>
　　論開孫村河劄子<lb/>
<hi>臣</hi>為户部右曹兼領金倉二部任居天下財賦之半<lb/>
適當中外匱竭不繼之時日夜憂惶常慮敗事竊見<lb/>
左藏見緡一月出納之數大抵皆五十餘萬略無贏<lb/>
餘其他金帛諸物雖小有羡數亦不足頼<hi>臣</hi>之愚怯<lb/>
<pb n="KR4d0082_SBCK_040-9b"/>
常恐天灾流行水旱作沴西羗旅距邉鄙繹騷河議<lb/>
失當賦役横起三事有一大計不支雖使桑羊劉晏<lb/>
復生計無從出矣而况於<hi>臣</hi>之駑下乎今者幸頼二<lb/>
聖慈仁恭儉天地垂貺諸道秋稼稍復成熟雖京西<lb/>
陜西灾旱相接而一方之患未爲深憂羗人困窮旋<lb/>
聞欵塞惟有黄河西流議復故道事之經歲役兵二<lb/>
萬人蓄聚稍椿等物三千餘萬方河朔災傷困敝之<lb/>
餘而興必不可成之功吏民竊嘆勞苦已甚而莫大<lb/>
之役尚在來歲天啓聖意灼知民心特召河北轉運<lb/>
司官吏訪以得失近聞回河大議已寢不行<hi>臣</hi>平日<lb/>
<pb n="KR4d0082_SBCK_040-10a"/>
過憂頓然釋去然尚聞議者固執開河分水之䇿雖<lb/>
權罷大役而兵功小役竟未肯休如此則河北來年<lb/>
之憂亦與今年何異今者小吳决口入地已深而孫<lb/>
村所開丈尺有限不獨不能囘河亦必不能分水况<lb/>
黄河之　性急則通流緩則淤澱既無東西皆急之<lb/>
勢安有兩河並行之理哉縱使兩河並行不免各立<lb/>
堤防其為費耗又倍今日矣<hi>臣</hi>聞自古聖人不能無<lb/>
過過而能改善莫大焉故君子之過如日月之食過<lb/>
也<hi>人皆仰之朝廷人皆見之更也</hi>舉動義當如此今議河失當知其<lb/>
害人中道而復本何所愧雖使天下知之亦足以明<lb/>
<pb n="KR4d0082_SBCK_040-10b"/>
二聖憂民之深為之改過不吝今乃顧惜前議未肯<lb/>
曠然更張果於遂非難於遷善<hi>臣</hi>實為朝廷惜之然<lb/>
<hi>臣</hi>聞議者初建開河分水之策其説有三其一曰御<lb/>
河湮滅失饋運之利其二曰恩兾以北漲水為害公<lb/>
私損耗其三曰河徙無常萬一自虜界入海邉防失<lb/>
備凡其所以熒惑聖聦沮難公議皆以三説藉口夫<lb/>
河决西流勢如建瓴引之復東勢如登屋雖使三說<lb/>
可信亦莫如之何矣况此三說皆未必然<hi>臣</hi>請得具<lb/>
言之昔大河在東御河自懐衛經北京漸歴邉郡饋<lb/>
運既使商賈通行今河既西流御河堙滅失此大利<lb/>
<pb n="KR4d0082_SBCK_040-11a"/>
誰則不知天實使然人力何及若議者能復澶淵故<lb/>
道則御河有可復之理今河自小吳北行占壓御河<lb/>
故地雖使如議者之意自北京以南折而東行則御<lb/>
河埋滅巳一二百里亦無由復見矣此御河之説不<lb/>
足聴一也河之所行利害相半夏潦漲溢浸敗秋田<lb/>
濵河數十里為之破稅此其害也漲水既去淤厚累<lb/>
尺宿麥之利比之他田其収十倍寄君丘家以避淫<lb/>
潦民習其事不甚告勞此其利也今河水在西勢亦<lb/>
如此逺為堤防不與之爭正得漢賈遜治河之意比<lb/>
之故道嵗省兵夫梢芟其數甚廣而故道已退之地<lb/>
<pb n="KR4d0082_SBCK_040-11b"/>
桑麻千里賦稅完復為利不貲安用逆天地之性移<lb/>
西流之憂為東流之患哉此恩兾以北漲水為害之<lb/>
説不足聴二也河昔在東自河以西郡縣與虜接境<lb/>
無山河之限邉臣建為塘水以捍胡馬之衝今河既<lb/>
西行則西山一帶胡馬可行之地已無幾矣其為邉<lb/>
防之利不言可知然議者尚恐河復北徙則海口出<lb/>
虜界中造舟為梁便於南牧臣聞虜中諸河自北南<lb/>
注以入于海蓋地形北高河無北徙之道而海口深<lb/>
浚勢無徙移臣雖非目見而習北方之事者為臣言<lb/>
之大略如此可以遣使按視圖畫而知此河入虜界<lb/>
<pb n="KR4d0082_SBCK_040-12a"/>
邉防失備之說不足聽三也臣願以此三說質之議<lb/>
者則開河分水之說誠不足復爲矣又臣訪聞今祟<lb/>
四五月間河上役兵勞苦無告嘗有數百人持板築<lb/>
之械訪求都水使者意極不善頼防邏之卒擁拒而<lb/>
散盛夏苦役病死相繼使者恐朝廷知之皆於垂死<lb/>
放歸本郡斃於道路者不知其數若今冬放凍來歲<lb/>
春暖復調就役則意外之患復當如前臣不知朝廷<lb/>
何若而不罷此役哉今建議之臣耻於不效而堅持<lb/>
之於上小臣急於利禄不顧可否隨而和之於下上<lb/>
下膠固以罔朝廷其間正言不避權要纔一二人耳<lb/>
<pb n="KR4d0082_SBCK_040-12b"/>
然事非本職亦不敢盡言臣以户部休戚計在此河<lb/>
若復緘黙誰當言者惟斷自聖心盡罷其議則天下<lb/>
不勝幸甚取進止<lb/>
　　　貼黄臣訪聞河北轉運司今年應副開河費<lb/>
　　　用錢七萬三千餘貫粮一十七萬餘石梢草<lb/>
　　　一百五十二萬餘束方灾傷之後極力剗刷<lb/>
　　　先了河事後及經費極為不易若使今年不<lb/>
　　　興河役則上件錢粮稍草别將應副他事已<lb/>
　　　自有餘深為可惜雖已徃之事不可復追而<lb/>
　　　來年不可復使河北重有此費<lb/>
<pb n="KR4d0082_SBCK_040-13a"/>
　　再論回河劄子<lb/>
臣頃聞朝廷議罷回河來年當用役兵開河分水臣<lb/>
以為天下財賦匱竭河朔灾傷之後民力未復未堪<lb/>
此役輒奏言不便既而採察衆議聞河北轉運使謝<lb/>
卿材到闕昌言於朝曰黄河自小呉決口乗高注下<lb/>
水勢奔快上流堤坊無復決怒之患而下流湍駛行<lb/>
於地中日益深浚朝廷若以河事付臣臣請不役一<lb/>
夫不費一金十年之間保無河患大臣以其異已罷<lb/>
歸本任而使王孝先俞瑾張景先三人重畫回河之<lb/>
計三人利在回河雖言其便而亦知其難成故於議<lb/>
<pb n="KR4d0082_SBCK_040-13b"/>
狀之末復言若將來河勢變移乞免修河官吏責罰<lb/>
都下洶洶傳笑以為口實蓋回河之非斷可知矣然<lb/>
近日復聞内批降付三省如云若河流不復故道終<lb/>
為河朔之患外廷疎逺不知此說信否然衆心憂懼<lb/>
深恐羣<hi>臣</hi>由此觀望不敢正言得失<hi>臣</hi>職在財賦憂<lb/>
責至深不敢畏避誅戮願畢陳其說方今回河之策<lb/>
中外講之熟矣雖大臣固執亦心知其非無以藉口<lb/>
矣獨有邉防一說事係安危可以竦動上下伸其曲<lb/>
說陛下深居九重羣言不得盡逹是以遲遲不决耳<lb/>
昔真宗皇帝親征澶淵拒破契丹因其敗亡與結歡<lb/>
<pb n="KR4d0082_SBCK_040-14a"/>
好自是以來河朔不見兵革幾百年矣陛下試思之<lb/>
此豈獨黄河之功哉昔石晉之敗黄河非不在東而<lb/>
祥符以來非獨河南無虜憂河北亦自無兵患由此<lb/>
觀之交接夷狄顧徳政何如耳未聞逆天地之性引<lb/>
趨下之河升積高之地興莫大之役兾不可成之功<lb/>
以為設險之計者也昔李垂孫民等號知河事嘗建<lb/>
言乞導河西行復禹舊迹以為河水自西山北流東<lb/>
赴海口河北諸州盡在河南平日契丹之憂遂可無<lb/>
慮今者天祚中國不因人力河自西行正合昔人之<lb/>
策自今以徃北岸决溢漸及虜境雖使異日河復北<lb/>
<pb n="KR4d0082_SBCK_040-14b"/>
徙則虜地日蹙吾土日紓其為憂患正在契丹耳而<lb/>
大臣過計以為中國之懼遂欲罄竭民力導河東流<lb/>
其為契丹謀則多為朝廷慮則疎矣議者或謂河入<lb/>
虜境彼或造舟為梁長驅南牧非國之利臣聞契丹<lb/>
長技在鞍馬舟楫之利固非所能且跨河繫橋當先<lb/>
兩岸進築馬頭及伐木為船其功不細契丹物力寡<lb/>
弱勢必不能就使能之今兩界修築城栅比舊小増<lb/>
輒移文詰問必毁而後已豈有坐視大役而不能出<lb/>
力止之乎假設虜中遂成此橋黄河上流盡在吾地<lb/>
若沿河州郡多作戰艦養兵聚粮順流而下則長艘<lb/>
<pb n="KR4d0082_SBCK_040-15a"/>
巨䌫可以一炬而盡形格勢禁彼將目止矣<hi>臣</hi>竊怪<lb/>
元老大臣久更事任而力陳此説意其謀已出口重<lb/>
於改過而假此不測之憂以取必於朝廷耳不然豈<lb/>
肯於天下困弊河朔灾傷之後興數十萬夫費數千<lb/>
萬物料而爲此萬無一成之功㢤夫大役既興勢不<lb/>
中止預約功料有少無多官不獨辦必行科配官出<lb/>
其一民出數倍公私費耗必有不可勝言者矣苟民<lb/>
力窮竭事變之出不可復知饑餓相逼必爲盗賊昔<lb/>
秦築長城以備胡城既成而民叛今欲回大河以設<lb/>
嶮<hi>臣</hi>恐河不可囘而民勞變生其計又出秦下異日<lb/>
<pb n="KR4d0082_SBCK_040-15b"/>
雖欲悔之不可得也陛下數年以来休養民物如恐<lb/>
傷之今河已安流契丹無變而强生瘡痏以擾之非<lb/>
計之得也故臣願陛下斷之於心罷此大役唯留神<lb/>
察之自河决小呉於今九年不為不乆矣然虜情恭<lb/>
順與事祖宗無異陛下誠重違大臣姑復以三年觀<lb/>
之事久情見大臣之言與天下之公議可以坐而察<lb/>
也<hi>臣</hi>不勝區區憂國之誠干犯斧銊死無所避取進<lb/>
止<lb/>
　　　貼黄朝廷雖已遣范百禄趙君錫出按囘河<lb/>
　　　利害然大臣方持其議事勢甚重中外誰不<lb/>
<pb n="KR4d0082_SBCK_040-16a"/>
　　　　觀望風㫖百禄等雖近侍要官臣不敢保<lb/>
　　　　其不爲身謀能以實告也故不避再瀆復<lb/>
　　　　爲此奏非陛下斷之於心天下之憂未知<lb/>
　　　　所底也<lb/>
　　三論固河劄子<lb/>
臣近者聞有内批降付三省言黃河若不復故道終<lb/>
爲河北之患初聞此㫖中外無不驚愕以爲黃河西<lb/>
行已成河道大臣橫議欲壅令復東異同之論方相<lb/>
持未决而此㫖復降臣下觀望誰敢正言方衆心憂<lb/>
疑之際旋間復有聖㫖收入前降批語羣臣釋然咸<lb/>
<pb n="KR4d0082_SBCK_040-16b"/>
知陛下虛已無心欲来公議深得古先聖王改過不<lb/>
吝之美正人端士始有樂告善道之意然臣竊聞近<lb/>
又降敇以北京封樁京東新法鹽錢三十五萬貫指<lb/>
揮河北收買開河梢草繼又商量調發来嵗開河役<lb/>
兵二事既出中外復疑何者朝廷近遣范百禄等按<lb/>
行河事利害若開河之議可行無疑則安用遣使若<lb/>
猶遣使則開河之議尚在可疑今使未出門而一面<lb/>
收買梢草調發役兵則是眀示必開也形欲令使者<lb/>
嘿喻欲開之㫖臣雖愚暗竊恐非陛下虛已無心欲<lb/>
来公議之意也伏乞速降指揮收囘買梢發兵二事<lb/>
<pb n="KR4d0082_SBCK_040-17a"/>
使范百禄等眀知聖意無所偏係得以盡心體量不<lb/>
至阿附大臣以誤國計今中外財賦匱竭見錢最爲<lb/>
雖得新法鹽錢不屬户部要是百姓膏血不可輕用<lb/>
况河北灾傷之餘眀年大役决不可興雖如今嵗止<lb/>
用役兵如臣前奏所言役苦財傷爲害已甚將来若<lb/>
范百禄等以開河爲使猶當計校利害寛展嵗月調<lb/>
兵買梢皆非今嵗所急若范百禄等以開河爲不便<lb/>
則聚兵積梢梢草輕脆稍經歲月化爲糞壌皆非計<lb/>
也况所用梢草動計千萬一時收買價必踴貴若止<lb/>
令和買則所費不訾必非止三十五萬貫可了若令<lb/>
<pb n="KR4d0082_SBCK_040-17b"/>
配買則河北灾傷之餘民間大有陪備或生意外之<lb/>
患不可不慮也臣受聖㤙至深至厚位下力㣲竊不<lb/>
自量再三干與國論罪當萬死不敢逃避取進止<lb/>
欒城集卷第四十<lb/>
</p>
<p>
</p>
  </div>
</body>
</text>
</TEI>
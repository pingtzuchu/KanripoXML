<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_018-1a"/>
欒城集卷第十八<lb/>
　辭五首<lb/>
　　　御風辭<hi>列子祠題鄭州</hi>
子列子行御風風起蓬蓬朝發於東海之上夕散於<lb/>
西海之中其徐泠然其怒勃然衝擊隙穴震蕩宇宙<lb/>
披拂草木奮厲江海強者必折弱者必從俄而休息<lb/>
天地肅然塵壒皆盡欲執而視之不可得也蓋歸於<lb/>
空今夫子晝無以食夜無以寢鄰里忽之弟子疑之<lb/>
則亦鄭東野之窮人也然而徐行不見徒歩疾行不<lb/>
見車馬與風皆逝與風皆止旬有五日而後反此亦<lb/>
<pb n="KR4d0082_SBCK_018-1b"/>
何功也哉子列子曰嘻子獨不見夫衆人乎貧者葺<lb/>
蒲以爲履斵桞以爲屐富者伐檀以爲輻豢駟以爲<lb/>
服因物之自然以致千里此與吾初無異也而何謂<lb/>
不同乎苟非其理屨屐足以折趾車馬足以毁體萬<lb/>
物皆不可御也而何獨風乎昔吾處乎蓬蓽之間止<lb/>
如枯株動如槁葉居無所晋而徃無所從也有風瑟<lb/>
然拂吾蘆而上攝衣從之一髙一下一西一東前有<lb/>
飛鳶後有遊鴻雲行如川奕奕溶溶隂陽變化顚倒<lb/>
横從下眎海嶽晃蕩青紅蓋雜陳於吾前者不可勝<lb/>
窮也而吾方黜聰明遺心胷足不知所履手不知所<lb/>
<pb n="KR4d0082_SBCK_018-2a"/>
馮澹乎與風爲一故風不知有我而吾不知有風也<lb/>
蓋兩無所有譬如風中之飛蓬耳超然而上薄乎雲<lb/>
霄而不以爲喜也拉然而下隕乎坎井而以爲㐫也<lb/>
夫是以風可得而御矣今子以子爲我立乎大風之<lb/>
隧凛乎恐其不能勝也蹙乎恐其不能容也手將執<lb/>
而晋之足將騰而踐之目眩耀而憂墜耳洶湧而知<lb/>
畏紛然自營子不自安而風始不安子躬矣子輕如<lb/>
鴻毛彼將以爲千石之鍾子細如一指彼將以爲十<lb/>
仭之墉非傾而覆之㧞而投之不厭也况欲與之逍<lb/>
遥翺翔放於大空乎子雖蹈后土而倚嵩華亦將有<lb/>
<pb n="KR4d0082_SBCK_018-2b"/>
時而窮矣古之至人入水而不濡入火而不熱苟爲<lb/>
無心物莫吾攻也而獨疑於風乎於是客起而歎曰<lb/>
廣矣大矣子之道也吾未能充之矣風未可乗姑乗<lb/>
傳而東乎<lb/>
　　　上清辭<hi>同子瞻作宫在太白山</hi>
帝蕩蕩其無尊兮居深髙乎九閽顧后土之茫昩兮<lb/>
若世人之觀天雲冥冥其無見兮曰其下維神姦山<lb/>
重深而海廣兮憂百鬼之傷人屬神媪以九土兮畀<lb/>
海若以九川時節降以督視兮下斗鬼之神君吁嗟<lb/>
君兮吾不可得而訊也庸使我待之人兮其使我以<lb/>
<pb n="KR4d0082_SBCK_018-3a"/>
爲神也朝求兮山顚夕采兮澗涘取荷華兮菱實拾<lb/>
芳蘭兮白芷鹿伎伎兮來罝魚揖揖兮趨餌秋風髙<lb/>
而稻熟兮寒泉冽其清泚爲酒醴以跪酌兮斷白茅<lb/>
而爲委嗟天上其何食兮畏神君之不吾以進屏息<lb/>
以薦恪兮退俯傴而仰俟爲善得福兮畀惡以死恐<lb/>
懼受賜兮怠傲獲罪玉食有不享兮會潢汙蕨薇之<lb/>
不棄謂神君之不可知兮何好惡之吾似跨脩龍之<lb/>
百㝷兮騰怒髮而上指從千騎之飄忽兮拂長劔其<lb/>
天倚隕星殃於太極兮霍雲散而風靡還祕殿之清<lb/>
深兮目流電其不可仰視望威神而股栗兮知其中<lb/>
<pb n="KR4d0082_SBCK_018-3b"/>
之人耳致吾有以薦誠兮庻其可得而祀也<lb/>
　　　楊樂道龍圖哀辭<hi>并叙</hi>
　嘉祐五年三月轍始以選人至流内銓是持楊公<lb/>
　樂道以天章閣待制調銓之官吏見子於稠人中<lb/>
　曰聞子求舉直言若必無人畋願得備數轍曰唯<lb/>
　既而至其家一見坐語如舊相識明年予登制科<lb/>
　公以諫官爲考官祕閣又明年四月公薨方其病<lb/>
　也予見於其寢莫然無言曰死矣將以寂㓕爲樂<lb/>
　蓋子之識公始三歲矣三歲之中不過數十見公<lb/>
　齒甚長予甚少公已貴子方貧賤見之輒歡樂笑<lb/>
<pb n="KR4d0082_SBCK_018-4a"/>
　語終日不厭釋然忘其老且貴也<lb/>
　相與痛惜其不幸而予又竊有以私懐之公本河<lb/>
　東人家世將家有功於國公始以文詞得官其後<lb/>
　將兵南方與蠻戰亦有功其爲將能與士卒均勞<lb/>
　苦飲食比其最下者而軍行常䖏其先以此得其<lb/>
　死力常學李靖兵法知其出入變化之節其稱曰<lb/>
　今之人才不及古人多將輒爲所昏嘗於南方以<lb/>
　數千卒自試自度可以復益數千人而不亂然公<lb/>
　之與人謹畏循循無所迕平居遇小事若不能次<lb/>
　人皆怪其能將以破賊凝其無以䖏之不知其中<lb/>
<pb n="KR4d0082_SBCK_018-4b"/>
　有甚勇者人不及也蓋其謹畏循循者所以爲勇<lb/>
　而人莫知之卒時年五十有六素病瘦甚羸然平<lb/>
　居讀書勤苦過於少年好爲詩喜大書皆可愛有<lb/>
　子一人生始二歲將卒名之曰祖仁既卒家無遺<lb/>
　財以故衣歛仰於官及其友人以葬以克養其家<lb/>
　將以七月葬于洛陽五月其家以其柩歸作哀辭<lb/>
　以遺其紼者歌之辭曰<lb/>
嗟夫楊公歸來兮洛之上其土厚且温生年五十六<lb/>
有子以祭兮何慕而不若人天子憐爾贈金孔多兮<lb/>
家可以不貧平生不爲惡死而有遺愛兮雖亡則存<lb/>
<pb n="KR4d0082_SBCK_018-5a"/>
家本將家有功而不墜兮配祖以孫爲人至此非有<lb/>
不足兮可以無憾而人爲悲辛嗟夫楊公歸來兮家<lb/>
有弱子恃爾神<lb/>
　　　劉凝之屯田哀辭<hi>并叙</hi>
　元豐三年九月辛未廬山隱居劉凝之卒于山之<lb/>
　陽其孤格書來赴曰君昔知吾兄旣又識吾父今<lb/>
　不幸至於大故其爲詩使授者歌之以厚其葬十<lb/>
　月乙酉葬于清泉鄉書不時至緩不及事乃哭而<lb/>
　爲之辭始于自蜀遊京師識凝之長子恕道原博<lb/>
　學強識能通三墳五典春秋戰國歴代史記下至<lb/>
<pb n="KR4d0082_SBCK_018-5b"/>
　五代分裂皆能言其治亂得失紀其歲月辨其氏<lb/>
　族而正其同異上下數千歲如指諸左右其爲人<lb/>
　剛中少容是是非非未嘗以語假人人多疾之翰<lb/>
　林學士司馬公方受詔紬書東觀以君爲屬公以<lb/>
　直名當世而君尤甚雖公亦嚴憚之士知君者曰<lb/>
　君非獨然君父凝之始以剛直不容於世俗棄官<lb/>
　而歸老於廬山二十年矣君亦非乆於此者也旣<lb/>
　而君得請以歸養其親三年得疾不起今年春予<lb/>
　以罪謪髙安過君之廬傷君之不復見拜凝之於<lb/>
　牀下其容晬然以温其言肅然以厲環堵蕭然饘<lb/>
<pb n="KR4d0082_SBCK_018-6a"/>
　粥以爲食而遊心塵垢之外超然無慼慼之意凛<lb/>
　乎其非今世之士也然予之見凝之始得道士法<lb/>
　郤五榖煑棗以爲食氣清而色和及其没也晨起<lb/>
　衣冠言語如平時無疾而終予然後知君父子皆<lb/>
　有道者然道原一斥不用遂徃而不能返凝之隱<lb/>
　居絶俗三十餘年神益疆氣益堅盡其天年物莫<lb/>
　能傷其清則同而其擴逹自遂道原不及也辭曰<lb/>
伯夷之清百世而一人兮其生也薇以爲食餓死於<lb/>
首陽世之士謂清不可爲兮計較得失以和爲臧信<lb/>
和之可以浮沉而自免兮彼爲和者何三黜之皇皇<lb/>
<pb n="KR4d0082_SBCK_018-6b"/>
曰爲道者不與命謀兮非和實得非清實喪若凝之<lb/>
爲父與原之爲子兮絜亷不撓氷清而玉剛如世之<lb/>
言當皆折兮原何獨短凝何獨長要長短之不可以<lb/>
命人兮適天命之不可常惟溷濁之不可居而狷㓗<lb/>
之難乆兮吾將與凝乎同鄕<lb/>
　　　鮮于子駿諫議哀辭<hi>并叙</hi>
　中山鮮于子駿弱冠而仕老而不得志買田於陽<lb/>
　翟蓋將終焉元祐元年始召爲諫議大夫朝廷以<lb/>
　得人相慶而子駿亦不敢以老爲辭意將有所建<lb/>
　焉居數月得足疾不能造朝卽自引去得請淮陽<lb/>
<pb n="KR4d0082_SBCK_018-7a"/>
　未幾以不起聞士之識與不識皆爲之出涕夫死<lb/>
　生得䘮非子駿之憂而有志不獲爲可悲也子駿<lb/>
　於書無所不讀而善屬文晚節爲楚詞得古之遺<lb/>
　思其文與蜀郡文與可相上下與可没將十年而<lb/>
　子駿亡蜀人皆悲思之其子頡求子爲挽歌作楚<lb/>
　辭以授之以爲子駿之意也<lb/>
豋嵩髙兮捫天涉清潁兮波瀾中休息兮故韓有美<lb/>
人兮來居曳佩玉兮長裾内諒直兮外脩車還軫兮<lb/>
莫予晋築室兮䟽流植幹兮蒔芳雪積兮中谷曰予<lb/>
俟兮春暘春風至兮百鳥鳴升髙禾兮兩亦晴鳴一<lb/>
<pb n="KR4d0082_SBCK_018-7b"/>
再兮驚人時不予兮徂征美人兮駕長離來逡巡兮<lb/>
徃奔馳命不可兮奈何號帝閽兮訴予予騫木蘭兮<lb/>
茹紫芝予飲石泉兮濯流波不妄食兮裴回莫之飽<lb/>
兮不飢游於斯兮伏斯命有盡兮孰違心不滅兮亭<lb/>
亭倚嵩少兮長欷<lb/>
　　詩二首<lb/>
　　　太白山祈雨詩<hi>瞻作同子</hi>
田漫漫耕挹挹㧞陳草生九榖人功盡雨則違苖不<lb/>
穗莩不米哀將飢兮<lb/>
山巖巖奠南西嗟我民匪神依伐山木蓻稷黍求旣<lb/>
<pb n="KR4d0082_SBCK_018-8a"/>
多訴不已猶我許兮<lb/>
山爲灰石爲炭水泉沸百草爛神予我旱奪之孰爲<lb/>
是驕不威尚可弛兮<lb/>
雷馮空雨騰淵誅孽妖反豐年顧千里瞬三日神在<lb/>
堂龍爲役是何惜兮<lb/>
雨既止百糓復築場壌治囷簏爲酒醴伐豚羔舞長<lb/>
袖擊鳴鼉匪以報兮<lb/>
　　　舜泉詩<hi>并叙</hi>
　始余在京師遊宦貧困思歸而不能聞濟南多甘<lb/>
　泉流水被道蒲魚之利與東南北東方之人多稱<lb/>
<pb n="KR4d0082_SBCK_018-8b"/>
　之㑹其郡從事闕求而得之旣至大旱幾歲赤地<lb/>
　千里渠存而水亡問之其人曰城南舜祠有二泉<lb/>
　今竭矣越明年夏雖雨而泉不作人相與驚曰舜<lb/>
　其不復享耶又明年夏大雨霖麥禾荐豋泉始復<lb/>
　發民驩曰舜其尚顧我哉泉之始發瀦爲二池釃<lb/>
　爲石渠自東南流於西北無不被焉灌濯播灑蒲<lb/>
　蓮魚鼈其利滋大因爲詩使祠者歌之詩曰<lb/>
歴山嵓嵓虞舜宅焉虞舜徂矣其神在天其德在人<lb/>
其物在泉神不可親德用不知有冽斯泉下民是祗<lb/>
泉流無疆有永我思源發于山施于北河播于中逵<lb/>
<pb n="KR4d0082_SBCK_018-9a"/>
匯爲澄波有鼈與魚有菱與荷蕰毒是洩汙濁以流<lb/>
埃壒消亡風火㓕収藂木敷榮勞者所休誰爲旱災<lb/>
靡物不傷天地耗竭泉亦淪亡民咸不寜曰不享耶<lb/>
時雨旣澍百殻旣登有流泫然彌坎而升溝洫滿盈<lb/>
鰕黽沸騰匪泉實來帝實頋余執其羔豚蘋藻是菹<lb/>
帝今在堂泉復如初<lb/>
　　銘二首<lb/>
　　　彭城漢祖廟試劔石銘<lb/>
　漢髙皇帝廟有石髙三尺六寸中裂如破竹不盡<lb/>
　者寸父老曰此帝試劔石也熈寜十年蜀人蘇軾<lb/>
<pb n="KR4d0082_SBCK_018-9b"/>
　爲彭城守弟轍實從入廟觀石而爲之銘曰<lb/>
維漢之興三代無有提劔一呼豪傑奔走厥初自試<lb/>
山石爲剖夜斷長蛇旦泣神母指麾東西秦項授首<lb/>
歛然三尺一夫之偶大人將之山嶽頽仆用巨物靈<lb/>
不復凡手武庫焚蕩帝命下取巋然斯石不尚有舊<lb/>
　　　凰咮石硯銘<lb/>
　北苑茶冠天下歲貢龍鳯團不得鳯凰山味潭水<lb/>
　則不成潭中石蒼黒堅緻如玉以爲研與筆墨冝<lb/>
　世初莫知也熈寜中太原王頥始發其妙吾兄子<lb/>
　瞻始名之然石性薄厚者不及寸最後得此長博<lb/>
<pb n="KR4d0082_SBCK_018-10a"/>
　豐碩蓋石之傑子瞻方爲易傳日効於前與有功<lb/>
　焉爲之銘曰<lb/>
陶土塗鑿崖石玄之蠧潁之賊涵清泉閟重谷聲如<lb/>
銅色如鐵性滑堅善凝墨棄不取長歎息招伏羲揖<lb/>
西伯發秘藏與有力非相待誰爲出<lb/>
　　頌二首<lb/>
　　　筠州聰禪師得法頌<hi>并叙</hi>
　禪師聰公昔以講誦爲業晩游浄慈本師之室誦<lb/>
　南嶽思大本和尚口吞三世諸佛語迷悶不能入<lb/>
　一日爲本燒香本曰吾疇昔爲汝作夢甚異汝不<lb/>
<pb n="KR4d0082_SBCK_018-10b"/>
　悟即死不可不勉師茫然不知所謂既而禮僧伽<lb/>
　像醒然有覺知三世可吞無疑也趨徃告本本曰<lb/>
　向吾夢汝吞一世界一剃刀汝今日始從迷悟是<lb/>
　始出家真吾子也乃擊皷升座爲衆説此事聰作<lb/>
　禮涕泣而罷聰住髙安聖夀禪院子嘗從之問道<lb/>
　聰曰吾師本公未嘗以道告人皆聽其自悟今吾<lb/>
　亦無以告予予從不告門乆而入道乃爲頌曰<lb/>
道不可告告即不得以不告告是眞告敕香嚴辭去<lb/>
得之瓦礫臨濟不喻至愚而悉非愚非瓦皆汝之力<lb/>
有不至此是非出家夢吞剃刀髪落如花遊行四方<lb/>
<pb n="KR4d0082_SBCK_018-11a"/>
物莫能遮終亦不告獨障其邪弟子度者如恒河沙<lb/>
　　　等軒頌<lb/>
南豐張君家有等軒問我何者是平等法我告張君<lb/>
物之不齊何所不有長短大小淨穢好醜雜然首陳<lb/>
參差不等亂我身心耳目鼻口欲求平等了不可得<lb/>
忽然覺知身心本空萬物亦空諸差别相皆是虚妄<lb/>
無有失性熟爲不等等爲一空尚無平等何䖏復有<lb/>
不平等者遍觀萬物無等不等是謂眞實平等法已<lb/>
<pb n="KR4d0082_SBCK_018-11b"/>
</p>
<p>
欒城集卷第十八<lb/>
<pb n="KR4d0082_SBCK_018-1a"/>
欒城後集巻第十八<lb/>
　表䟽一十九首<lb/>
　　汝州謝上表一首<lb/>
<hi>臣</hi>轍言伏奉告命差知汝州軍州事臣巳於四月二<lb/>
十一日到任上訖者論事非冝本虞於大譴承命出<lb/>
守猶荷於寛恩臣轍誠惶誠恐頓首頓首伏念臣性<lb/>
本迂愚學非練達頃值時乘之始偶同彚進之餘由<lb/>
一邑之棲遲歴九年之僥倖遍塵侍從未聞毫髪之<lb/>
勞久處廟堂滋見斗筲之陋踈拙日慙於君父滿盈<lb/>
每誚於友朋貪戀寵光不知引避愚而自用言之不<lb/>
<pb n="KR4d0082_SBCK_018-1b"/>
疑寡慮直前初獨任其狂斐于時妾作信自取於顛<lb/>
隮尚頼深仁黜臨善地此蓋伏遇皇帝陛下堯舜相<lb/>
受常懐善繼之心父母兼容深照不逮之實稍寛憲<lb/>
法特許省循収去幹之䰟雖知甚幸若喪家之犬私<lb/>
竊自憐恐懼未忘寢興何暇有民與社永知愧於明<lb/>
時使過與愚冀或収於異日臣無任瞻天荷聖惶懼<lb/>
戰越之至謹奉表稱謝以聞臣轍誠惶誠恐頓首頓<lb/>
首謹言<lb/>
　　分司南京到筠州謝表一首<lb/>
<hi>臣</hi>轍言臣前得罪蒙恩落職知汝州六月十二日再<lb/>
<pb n="KR4d0082_SBCK_018-2a"/>
被告降三官知袁州即治陸行趨陳晋具舟赴任九<lb/>
月十日行至江州彭澤縣界復被告降授試少府監<lb/>
分司南京筠州居住尋拜受前行於九月二十五日<lb/>
至筠州居住訖者愚守一心漫無趨避歳更三黜始<lb/>
悟愆尤臣轍誠惶誠恐頓首頓首伏念<hi>臣</hi>家傳樸學<lb/>
仕偶聖時本無意於功名徒自勤於翰墨因時乏使<lb/>
亟塵言事之班竊食無功復預聞政之列纔經九歳<lb/>
遍歴要塗人心忌其超遷天意惡其盈滿捫心自省<lb/>
事猶可追任意直前罪所從出惟闇故不明利害惟<lb/>
拙故不達㡬微以至罪積如山命輕若髪荐經彈擊<lb/>
<pb n="KR4d0082_SBCK_018-2b"/>
雖九死以猶輕黜守幽遐累千里而為近今兹責分<lb/>
晋務棄置陋邦不親吏民許追思其過咎稍霑禄秩<lb/>
俾粗免於飢寒人微固無可言恩深繼之以泣自違<lb/>
天日分委泥塗朝爲無言恩出獨斷此蓋伏遇皇帝<lb/>
陛下法天廣覆配地兼容雖雷霆之震驚與雪霜之<lb/>
嚴冽未始絶物之命要在厚民之生故兹賤微猶得<lb/>
陳述臣自處本復何言顧惟兄弟二人迭相須為性<lb/>
命江嶺異域恐遂隔於存亡况復墳墓闊䟽父子離<lb/>
散若臣家之憂患實今世之孤窮靖言思之誰可告<lb/>
者惟有自投於君父庶㡬有冀於生全泣血書詞叩<lb/>
<pb n="KR4d0082_SBCK_018-3a"/>
閽仰訴生有捐軀之日死存結草之誠臣無任瞻天<lb/>
望聖激切屏營之至謹奉表稱謝以聞<hi>臣</hi>轍誠惶誠<lb/>
恐頓首頓首謹言<lb/>
　　明堂賀表一首<lb/>
<hi>臣</hi>轍言伏覩今月十九日赦書明堂禮畢大赦天下<lb/>
者饗帝尊親古今之大典推恩肆青天地之至仁舉<lb/>
此盛儀併在今日臣轍誠懽誠忭頓首頓首伏惟皇<lb/>
帝陛下以仁御世以誠事天乾清坤寧兵戢民阜人<lb/>
悦故神罔不宥物備故禮得以成一享圓丘三謁路<lb/>
寢誠敬之心與日兼茂寛大之澤靡物不蒙能事既<lb/>
<pb n="KR4d0082_SBCK_018-3b"/>
修全福自至方將享堯舜之上壽膺成康之令名民<lb/>
願所同天心是若<hi>臣</hi>頃侍帷幄稍歴歳時譴責之深<lb/>
坐甘没齒江湖之逺猶冀首丘久蟄泥塗聞震雷而<lb/>
惕若深囚籠檻得清風而自疑<hi>臣</hi>無任瞻天望聖激<lb/>
切屏營之至謹奉表稱賀以聞<hi>臣</hi>轍誠懽誠忭頓首<lb/>
頓首謹言<lb/>
　　雷州謝表一首<lb/>
臣轍言臣先蒙恩責降分司南京筠州居住於今年<lb/>
閠二月内又蒙恩責授化州别駕雷州安置已於今<lb/>
月五日至貶所訖者謪居江外巳閲三年再斥海濱<lb/>
<pb n="KR4d0082_SBCK_018-4a"/>
通行萬里罪名既重威命猶寛臣轍誠惶誠懼頓首<lb/>
頓首伏念臣性本朴愚老益頑鄙連年驟進不知盈<lb/>
滿之為災臨出妄言未悟顛危之巳至命微如髪釁<lb/>
積成山比者水陸奔馳霧雨烝濕血屬星散皮骨僅<lb/>
存身錮陋邦地窮南服夷言莫辨海氣常昬出有踐<lb/>
蛇茹蠱之憂處有陽淫隂伏之病艱虞所迫性命豈<lb/>
常念咎之餘待盡而巳伏惟皇帝陛下仁齊堯舜政<lb/>
述祖宗日月之明無幽不燭天地之施有生共霑憐<lb/>
<hi>臣</hi>草木之微念臣犬馬之舊未忍視其殞斃猶復許<lb/>
以生全臣雖棄捐尚識恩造知殺身之何補但没齒<lb/>
<pb n="KR4d0082_SBCK_018-4b"/>
以無言臣無任感天荷聖激切屏營之至謹奉表稱<lb/>
謝以聞<hi>臣</hi>轍誠惶誠懼頓首頓首謹言<lb/>
　　移岳州謝狀一首<lb/>
得罪南遷於今七歳投竄嶺表又巳四年瘴癘所侵<lb/>
僅存皮骨親屬淪䘮生意㡬盡自分必死荒徼不復<lb/>
歸見中原豈意聖神御極恩貸深廣不遺舊物尚許<lb/>
北還元子赦書重加開宥事出特㫖恩實再生臣見<lb/>
具舟前徃自爾稍近華風遂脱瘴死君恩至厚力報<lb/>
無由臣無任云云<lb/>
　　復官宫觀謝表一首<lb/>
<pb n="KR4d0082_SBCK_018-5a"/>
<hi>臣</hi>轍言昨於䖍州准告授臣濠州團練副使岳州居<lb/>
住臣尋乘船至鄂州復准告授臣太中大夫提舉鳯<lb/>
翔府上清太平宫外州軍任便居住臣巳望闕祗受<lb/>
訖者謪徙南方自分必死恩移近地巳若再生復兹<lb/>
舊秩之還仍領真祠之祕居從私欲感極涕零<hi>臣</hi>轍<lb/>
誠惶誠懼頓首頓首伏念臣禀生甚微處世多難反<lb/>
身自省本欲忠孝於君親報國何功粗免愧畏於俯<lb/>
仰徒以氷炭難於同器仇怨因而滿前被以惡名指<lb/>
為私黨將杜其生還之路遂立為不赦之文前後三<lb/>
遷奔馳萬里瘴癘纒繞骨肉喪亡聞者為臣傷心見<lb/>
<pb n="KR4d0082_SBCK_018-5b"/>
者為臣鄖涕雖百夫所聚公議自明而衆楚相咻有<lb/>
口誰訴此者伏遇皇帝陛下體天地之造坦然無私<lb/>
奮堯舜之明斷然有作自初踐阼即聞德音内推聖<lb/>
母之慈仁外照羣臣之情偽荐垂恩宥至於再三春<lb/>
雷發聲蟄户咸震臣得以遲莫復覩盛明頃嘗卜居<lb/>
嵩潁之間粗有伏臘之備杜門可以卒歳蔬食可以<lb/>
終身生當擊壤以詠聖功死當結草以效誠節至於<lb/>
隂陽之施草木何酬<hi>臣</hi>無任瞻望闕庭披瀝肝膽激<lb/>
切屏營之至謹奉表稱謝以聞<hi>臣</hi>轍誠惶誠懼頓首<lb/>
頓首謹言<lb/>
<pb n="KR4d0082_SBCK_018-6a"/>
　　南郊賀表一首<lb/>
臣轍言伏覩今月二十三日皇帝親饗圎丘禮成肆<lb/>
赦者臨御再朞初見上帝神人交感德澤旁周臣轍<lb/>
誠懽誠忭頓首頓首伏以本朝六代八聖承平之久<lb/>
曠古所未聞三年一郊極盛之儀有唐之成法因四<lb/>
海來祭之廣成百神受職之文推演神休肆宥多辟<lb/>
恭惟皇帝陛下體天地之大德性堯舜之深仁受命<lb/>
之符本縁斯致御世之道亦由是隆復因行禮之終<lb/>
益廣好生之澤臣頃斥居荒服豈意生還今密邇邦<lb/>
畿亟聞敷命造庭稱慶雖絶望於餘生鼓腹載歌竊<lb/>
<pb n="KR4d0082_SBCK_018-6b"/>
有幸於今日臣無任瞻天望聖踊躍屏營之至謹奉<lb/>
表稱賀以聞<hi>臣</hi>轍誠懽誠忭頓首頓首謹言<lb/>
　　降朝請大夫謝表一首<lb/>
<hi>臣</hi>轍言伏奉告降授朝請大夫賜紫金魚袋差遣勲<lb/>
封食實封如故者罪大恩寛言者未厭官高德薄法<lb/>
所不容尚領真祠實出寛憲臣轍誠惶誠恐頓首頓<lb/>
首伏念臣早塵近列無補明時下則拙於身謀上則<lb/>
闇於國體先朝矜其愚陋宥以遐荒前後七年浮沉<lb/>
萬死偶真人之御厯敷大號以惟新普復舊官亟叨<lb/>
厚禄然<hi>臣</hi>年迫衰暮知復何為身利退藏顧未敢請<lb/>
<pb n="KR4d0082_SBCK_018-7a"/>
因循於此黽俛自慙雖復追削者五官仍且獲於安<lb/>
閑局涵恩至厚為幸已多此盖伏遇皇帝陛下以堯<lb/>
舜之仁行成康之政衷未忘於舊物恩許畢其餘生<lb/>
<hi>臣</hi>謹當杜門躬耕没齒蔬食知生成之難報姑静黙<lb/>
以待終匡無任瞻天望聖激切屏榮之至謹奉表稱<lb/>
謝以聞<hi>臣</hi>轍誠惶誠恐頓首頓首謹言<lb/>
　　謝復墳寺表一首<lb/>
<hi>臣</hi>轍言准潁昌府牒准御筆手詔節文應係籍宰執<lb/>
墳寺昨經改正仍並給還者名書罪籍慙負明時恩<lb/>
念私塋特還舊刹九泉受賜荒隴生光<hi>臣</hi>轍誠惶誠<lb/>
<pb n="KR4d0082_SBCK_018-7b"/>
恐頓首頓首伏念<hi>臣</hi>早以空踈叨居近宻始終無補<lb/>
愚不自量恩禮誤加驟及旣徃一被黨人之目上遺<lb/>
先臣之憂舊恩巳移没齒何覬豈謂詔恩一出故物<lb/>
復還丘𡑞絶芻牧之虞松檟變燋枯之色骨肉感涕<lb/>
間里咨嗟此盖伏遇皇帝陛下性仁無私聖孝不匱<lb/>
覧二帝初潜之地動一物失所之懷號令所加存没<lb/>
感頼<hi>臣</hi>衰病巳乆報恩之日不長子孫在前竭忠之<lb/>
心未替過此以徃無所裁之臣無任瞻天望聖激切<lb/>
屏營之至謹奉表稱謝以聞<hi>臣</hi>轍誠惶誠恐頓首頓<lb/>
首謹言<lb/>
<pb n="KR4d0082_SBCK_018-8a"/>
　　謝復官表二首<lb/>
屏居田里忽捧絲綸恩㫖非常驚喜交至<hi>臣</hi>中謝伏<lb/>
念<hi>臣</hi>向者叨塵名位自取顛隮亟䝉召歸即還舊物<lb/>
之厚中雖貶奪不失便地之安衰老之餘退藏為幸<lb/>
閉門念咎既久謝於交游没齒無言蓋僅同於木石<lb/>
雖未即死豈復干榮此蓋伏遇皇帝陛下聖德日新<lb/>
仁心天覆躬受八寳推恩萬方朝陽一升雖幽咸照<lb/>
時雨既至靡物不䝉遂使死灰再然朽骨重肉顧<hi>臣</hi>
筋骸巳憊不任鞭䇿之施耳目俱昬絶望清明之化<lb/>
論報無日荷恩則深臣無任云云<lb/>
<pb n="KR4d0082_SBCK_018-8b"/>
誕膺八寳承天地之休連錫二階均雲雨之施恩深<lb/>
難報感極何言<hi>臣</hi>中謝伏念<hi>臣</hi>憂患餘生老病兼至<lb/>
廢黜雖久尚霑品秩之餘奉養雖微更獲耕耘之助<lb/>
一毫以上皆出於君恩累歳偷安有慚於公議復叨<lb/>
寵數深屬無名兹蓋伏遇皇帝陛下天造曲成聖功<lb/>
獨運深憐枯槁重許發生示人以無私之心施德於<lb/>
不報之地臣雖頑鄙粗識恩私筋力巳衰莫展驅馳<lb/>
之用忠誠尚在豈以生死而移臣無任云云<lb/>
　　皇太后上僊慰表一首<lb/>
<hi>臣</hi>轍言㐲覩今月十四日大行皇太后遺誥至潁昌<lb/>
<pb n="KR4d0082_SBCK_018-9a"/>
府者母儀淪喪率土震驚臣轍誠哀誠殞頓首頓首<lb/>
大行皇太后定䇿艱難之中力辭政務之要功存社<lb/>
稷德及生靈奉諱云初痛心罔極伏惟皇帝陛下方<lb/>
以天下為養遽有終身之憂孝愛兼隆哀慕日逺<hi>臣</hi>
久居謪籍適此召還感恩至深奉慰無路臣無任瞻<lb/>
望闕庭哀慟殞越之至謹奉表陳慰以聞<hi>臣</hi>轍誠哀<lb/>
誠殞頓首頓首謹言<lb/>
　　欽聖憲肅皇后祔廟慰表一首<lb/>
<hi>臣</hi>轍言伏聞今月二十六日欽聖憲肅皇后神主祔<lb/>
廟禮畢者復土告終祔姑成禮悲動宸極痛徹寰瀛<lb/>
<pb n="KR4d0082_SBCK_018-9b"/>
臣哀誠頓首頓首欽聖憲肅皇后内治有光坤元至<lb/>
順方艱難之際好謀而成迨聽斷之辰退藏於密奄<lb/>
棄萬邦之養永嚴七世之祠伏惟皇帝陛下仁孝自<lb/>
天感慕踰等捨曾閔匹夫之志念文武創業之艱深<lb/>
抑誠心以幸天下臣限以在外不獲奔詣闕庭<hi>臣</hi>無<lb/>
任瞻望摧咽激切屏營之至謹奉表稱慰以聞臣轍<lb/>
誠哀誠殞頓首頓首謹言<lb/>
　　欽慈皇后祔廟慰表一首<lb/>
<hi>臣</hi>轍言伏聞今月二十六日欽慈皇后神主祔廟禮<lb/>
畢者孝不及養永深敬愛之情禮極追崇亟成陵廟<lb/>
<pb n="KR4d0082_SBCK_018-10a"/>
之制臣轍誠哀誠殞頓首頓首欽慈皇后毓德仁里<lb/>
作嬪皇家蚤棄宫闈未遑禕狄之盛禮誕育仁聖克<lb/>
復祖宗之舊章神人共依中外追感伏惟皇帝陛下<lb/>
孝恭成德思慕終身雖盡顯親之儀未忘念母之志<lb/>
中外瞻仰啓處不遑臣限以在外不獲奔詣闕庭臣<lb/>
無任瞻望摧咽激切屏營之至謹奉表陳慰以聞<lb/>
轍誠哀誠殞頓首頓首謹言<lb/>
　　大行太皇太后上僊功德疏一首<lb/>
臣伏以道大難名本無心於民上功成即去空結想<lb/>
於人間贄罷棗脩禭陳禕狄敢薦竺文之祕少資天<lb/>
<pb n="KR4d0082_SBCK_018-10b"/>
福之餘大行太皇太后伏願乘佛妙因稱民善禱超<lb/>
升彼岸既資福於今生降澤斯民終未忠於故國臣<lb/>
無任瞻望涕泗激切屏營之至謹疏<lb/>
　　皇太后上僊功德疏一首<lb/>
右<hi>臣</hi>伏以仙馭賓天聖功在物哀纒率土痛切遺<hi>臣</hi>
伏惟大行皇太后祖烈崇高坤儀博厚定立長之大<lb/>
議宗社以安避成功而不居中外咸仰奄棄東朝之<lb/>
養倐起西方之遊易月有期因山非逺願假佛乘之<lb/>
妙少資净土之因超三界以無方福羣生於罔測臣<lb/>
無任瞻望涕泗激切屏營之至謹䟽<lb/>
<pb n="KR4d0082_SBCK_018-11a"/>
　　哲宗皇帝大祥功德疏一首<lb/>
右<hi>臣</hi>伏以日月有期祥禫成禮甫終遏密滋極痛傷<lb/>
伏惟哲宗皇帝陛下臨御積年威神在物紹聖考之<lb/>
遺業啓華鄂之逺圖至矣成功衋然永慕爰假佛乘<lb/>
之妙少資仙馭之遊伏願追列聖於九霄齊光斗極<lb/>
福遺黎於四海等固山河臣無任瞻天望聖激切屏<lb/>
營之至謹疏<lb/>
　　天寧聖節功德疏一首<lb/>
臣伏以地厚天高取數固多於萬物堯仁舜孝降年<lb/>
獨永於百王理雖出乎自然事必從乎衆欲是用假<lb/>
<pb n="KR4d0082_SBCK_018-11b"/>
佛乗之至妙祝宸筭之無疆皇帝陛下伏願追繼祖<lb/>
宗之隆度越漢唐之盛恭儉以永仁而仁至愷悌以<lb/>
祈福而福生兼獲華夷之心大副臣民之望臣無任<lb/>
瞻天望聖激切屛營之至謹䟽<lb/>
　　東塋老翁井齋僧䟽一首<lb/>
降授朝請大夫護軍賜紫金魚袋蘇轍伏爲東塋老<lb/>
翁井近歲以來泉源耗竭人失烹餁田失灌種先壠<lb/>
攸託中情惕然今因姪孫新授廣都主簿元老西歸<lb/>
謹請戒律僧就墳側晨設齋轉經夜設水陸道埸以<lb/>
祈㝠應謹具疏如後<lb/>
<pb n="KR4d0082_SBCK_018-12a"/>
　　齋僧七人每僧各轉妙法蓮華經一部七巻設<lb/>
　　水陸道塲一夜<lb/>
右伏以先君太子太師兆自東山躬卜靈宅泉出右<lb/>
麓流于西南旱暵不乾霖潦不溢實有常徳紀于耆<lb/>
舊越自近歳漸致枯竭永惟艮坎之徳行止相尋山<lb/>
下出泉在易為䝉䝉極必發失其常性厥咎在人轍<lb/>
以愚暗曩竊名位積譴致罰以累兹泉今者歸依佛<lb/>
乘救拔衆苦伏願道埸清浄山神歡喜泉流瀵發草<lb/>
木滋潤居人䝉賜瑩域增固伏乞三寳證知稽首謹<lb/>
疏<lb/>
<pb n="KR4d0082_SBCK_018-12b"/>
欒城後集巻第十八<lb/>
</p>
<p>
</p>
  </div>
</body>
</text>
</TEI>
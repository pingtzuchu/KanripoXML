<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_001-1a"/>
欒城集卷第一<lb/>
　詩五十三首<lb/>
　　　郭綸<hi>綸本河西弓箭手屢戰有功不賞自黎州都監官滿貧不䏻帰權加州監稅</hi>
郭綸本蕃種騎鬪雄西戎流落𥘉無罪因循遂龍鍾<lb/>
嘉州巳經歲見我涕無窮自言將家子少小學彎弓<lb/>
長遇西鄙亂走馬救邉烽手挑丈八矛所徃如投空<lb/>
平生事苦戰數與大冦逢昔在定川寨賊來如群蜂<lb/>
萬騎擁酋帥自謂白相公揮兵取其元糢糊腥血紅<lb/>
戰勝士氣振越敵如旋風蚩蚩氊裘將不信勇且忠<lb/>
遥語相勸誘一矢摧厥胸短兵接死地日落沙塵蒙<lb/>
<pb n="KR4d0082_SBCK_001-1b"/>
馳歸不敢息馬口衘折鋒誰知八尺軀脫命萬死中<lb/>
忽聞南蠻叛羽檄行忽忽將兵赴危難瘴霧不辭衝<lb/>
行經賀州城寂寞無人蹤攀堞莾不見入據爲築墉<lb/>
一旦賊兵下百計焼且攻三月不能䧟救至遂得通<lb/>
﨑嶇有成績元帥多異同有功不見賞憔悴落巴賨<lb/>
巳矣誰復信言之氣恟恟予不識郭綸問此爲歛容<lb/>
一夫何足言竊恐悲群雄此非介子推安肯不計功<lb/>
郭綸未嘗敗用之可前鋒<lb/>
　　　𥘉發嘉州<lb/>
放舟沫江濵徃意念荆楚擊皷樹兩旗勢如遠征戌<lb/>
<pb n="KR4d0082_SBCK_001-2a"/>
紛紛上船人㯭急不容語余生雖江陽未省至嘉樹<lb/>
巉巉九頂峯可愛不可住飛舟過山足佛脚見江滸<lb/>
舟人盡歛容競欲揖其拇俄頃巳不見烏牛在中渚<lb/>
移舟近山隂壁峭上無路云有古郭生璞此地苦箋<lb/>
注區區辨蟲魚爾雅細分縷洗硯去殘墨遍水如黒<lb/>
霧至今江上魚頂有遺墨處覧物悲古人嗟此空自<lb/>
苦余今方南行朝夕事鳴㯭至楚不復晋上馬千里<lb/>
去誰能居深山永與禽獸伍此事誰是非行行重回<lb/>
顧<lb/>
　　　過冝賔見夷中亂山<lb/>
<pb n="KR4d0082_SBCK_001-2b"/>
江流日益深民語漸巳變岸闊山盡平連峯遠非漢<lb/>
慘慘瘴氣青薄薄寒日煖峯巒苦崖石草木條幹短<lb/>
遥想彼居人狀類麏鹿竄何時遂平定戌卒從此返<lb/>
　　　夜泊牛口<lb/>
行過石壁盡夜泊牛口渚野老三四家寒燈照踈樹<lb/>
見我各無言倚石但箕踞水寒雙脛長壊袴不蔽股<lb/>
日莫江上歸潜魚逺難捕稻飯不滿盂飢卧冷徹曙<lb/>
安知城市歡守此田野趣秪應長凍飢寒暑不能苦<lb/>
　　　戎州<lb/>
江水通三峽城州控百蠻沙昏行旅倦邉静禁軍閑<lb/>
<pb n="KR4d0082_SBCK_001-3a"/>
漢虜更成市羅紈靳不還投氊㨂精宻換馬瘦孱顔<lb/>
兀兀頭垂䯻團團耳帶鐶夷聲不可㑹爭利苦間關<lb/>
　　　舟中聽琴<lb/>
江流浩浩羣動息琴聲琅琅中夜鳴水深天闊音響<lb/>
遠仰視斗牛皆從横昔有至人愛奇曲學之三歲終<lb/>
無成一朝隨師過滄海晋置絶島不復迎終年見怪<lb/>
心自感海水震掉魚龍驚翻回蕩潏有遺韻琴意忽<lb/>
忽從此生師來迎笑問所得撫手無言心巳明世人<lb/>
囂囂好絲竹撞鍾擊皷浪謂榮安知江琴韻超絶擺<lb/>
耳大笑不肯聽<lb/>
<pb n="KR4d0082_SBCK_001-3b"/>
　　　泊南井日期任遵聖<lb/>
期君荒江濆未至望已極朔風吹烏裘隱隱沙上立<lb/>
愧余後期至先到犯寒色旣泊問所如歸去巳無及<lb/>
繫舟重相邀雨冷塗路濕<lb/>
　　　江上早起<lb/>
晨興孤舟上盥濯夜氣清整巾未皇坐雙㯭軋巳鳴<lb/>
日出江霧散江上山從橫區區茅舎翁曉出露氣腥<lb/>
収筒得大鯉愛惜不忍烹持之易斗粟朝飰厭魚羔<lb/>
蕭蕭遠風起泛泛野鴈驚忽過百餘里山水互變更<lb/>
蓬舟問所如彼此不知名超超江湖間殊勝地上行<lb/>
<pb n="KR4d0082_SBCK_001-4a"/>
旦游市井喧莫宿無人聲江上誠足樂無怪陶朱生<lb/>
　　　江上㸔山<lb/>
朝㸔江上枯崖山憔悴荒榛赤如赭莫行百里一回<lb/>
頭落日孤雲靄新畫前山更逺色更深誰知可愛信<lb/>
如今唯有巫山最穠秀依然不負遠來心<lb/>
　　　山胡<lb/>
山胡擁蒼毳兩耳白茸茸野樹啼終日黔山深㡬重<lb/>
啄溪探細石噪虎上孤峯𬒳執應多恨筠籠僅不容<lb/>
　　　白鷴<lb/>
白鷴形似鴿摇曳尾能長寂寞懷溪水低回愛稻梁<lb/>
<pb n="KR4d0082_SBCK_001-4b"/>
田家比雞䳱野食薦杯觴肯信朱門裏徘徊占玉塘<lb/>
　　　屈原塔<hi>在忠州</hi>
屈原遺宅秭歸山南賔古者巴子國山中遺塔知㡬<lb/>
年過者遲疑不能識浮圖髙絶誰所爲原死豈復待<lb/>
汝力臨江慷慨心自明南訪重華訟孤直世人不知<lb/>
徒悲傷強爲築土髙岌岌<lb/>
　　　嚴顔碑<hi>亦在忠州</hi>
古碑殘缺不可讀逺人愛惜未忍磨相傳昔者嚴太<lb/>
守刻石千歳字巳訛嚴顔平生吾不記獨憶城破節<lb/>
最髙被擒不辱古亦有吾愛善折張飛豪軍中生死<lb/>
<pb n="KR4d0082_SBCK_001-5a"/>
何足怪乘勝使氣可若何斫頭徐死子無怒我豈畏<lb/>
死如兒匹曹夫受戮或不避所重壯氣吞黃河臨危<lb/>
閑暇有如此覧碑慷慨思橫戈<lb/>
　　　竹枝歌<hi>忠州作</hi>
舟行千里不至楚忽聞竹枝皆楚語楚言啁哳安可<lb/>
分江中明月多風露扁舟日落駐平沙茅屋竹籬三<lb/>
四家連春並汲各無語齊唱竹枝如有嗟可憐楚人<lb/>
足悲訴歳樂年豐爾何苦釣魚長江江水深耕田種<lb/>
麥畏狼虎俚人風俗非中原處子不嫁如等閑雙鬟<lb/>
垂頂髪巳白負水採薪長若艱上山採薪多荆棘負<lb/>
<pb n="KR4d0082_SBCK_001-5b"/>
水入溪波浪黒天寒斫木手如龜水重還家足無力<lb/>
山深瘴暖霜露乾夜長無衣猶苦寒平生有似糜與<lb/>
鹿一旦白髪已百年江上乘舟何處客列肆喧譁占<lb/>
平磧遠來忽去不記州罷市歸船不相識去家千里<lb/>
未能歸忽聽長歌皆慘悽空船獨宿無與語月滿長<lb/>
江歸路迷路迷鄕思渺何極長怨歌聲苦凄急不知<lb/>
歌者樂與悲遠客乍聞皆掩泣<lb/>
　　　望夫臺<hi>在忠州數十里</hi>
江上孤峯石爲骨望夫不來空獨立去時江水拍山<lb/>
流去後江移水成磧江移岸改安可知獨與髙山化<lb/>
<pb n="KR4d0082_SBCK_001-6a"/>
爲石山髙身在心不移慰爾行人逺行役<lb/>
　　　八陣磧<hi>在夔州</hi>
漲江吹八陣江落陣如故我來苦寒後平沙如匹素<lb/>
乘髙望遺迹磊磊六十四遥指如布棊就視不知處<lb/>
世稱諸葛公用衆有法度區區落襃斜軍旅無闊歩<lb/>
中原竟不到置陣狹無所茫茫平沙中積石排隊伍<lb/>
獨使後世人知我非莾鹵柰何長蛇形千古竟不悟<lb/>
惟餘桓元子乆視不能去<lb/>
　　灔澦堆<hi>或云上有古碑</hi>
江中石屏灔澦堆鼈靈夏禹不能摧深根百丈無敢<lb/>
<pb n="KR4d0082_SBCK_001-6b"/>
近落日紛紛鳬鴈來何人磊落不畏死爲我赤脚豋<lb/>
崔嵬上有古碑刻竒篆當使盡讀磨蒼苔此碑若見<lb/>
必有怪恐至絶頂遭風雷<lb/>
　　　入峽<lb/>
舟行瞿唐口兩耳風鳴號渺然長江水千里投一瓢<lb/>
峽門石爲戸欝怒水力驕扁舟落中流浩如一葉飄<lb/>
呼吸信奔浪不復由長篙棙柁破濆旋畏與亂石遭<lb/>
兩山慼相値望之不容舠漸近乃可入白鹽最雄髙<lb/>
草木皆倒生哀呌悲玄猱白雲繚長䄂零落如飛毛<lb/>
緬懐浲水年慘蹙病有堯禹益决岷水屢與山鬼鏖<lb/>
<pb n="KR4d0082_SBCK_001-7a"/>
摧岡轉大石破地䟽洪濤巉巉當道山斬截肩尾銷<lb/>
峭璧下無趾連峯斷脩腰破處不生草上不掛鳥巢<lb/>
水怪不盡戮下有龍與鼇遼哉千萬年禹死遺迹牢<lb/>
豈必見河洛開峽斯巳勞<lb/>
　　　巫山廟<lb/>
山中廟堂古神女楚巫婆娑奏歌舞空山日落悲風<lb/>
吹舉手㫿旴道神語神仙㓗淸非世人瓦盎傾醪薦<lb/>
䴢脯子知神君竟何自西方眞人古王母飄然乘風<lb/>
遊九州朅渡西海薄中土白雲馬車駕蒼虬驂乘湘<lb/>
君宓妃御天孫織綃素非素衣裳飃䬙薄煙霧泊然<lb/>
<pb n="KR4d0082_SBCK_001-7b"/>
冲虛眇無營朝飡屑玉嚥瓊乳下視人世安可據超<lb/>
江乘山去無所巫山之下江流淸偶然愛之不能去<lb/>
湍崖激作相喧豗白花翻翻龍正怒堯使大禹導九<lb/>
州石隕山墜㡬拆股山前恐懼乆無措稽首山下苦<lb/>
求助丹書玉笈世莫窺指示文字相爾汝擘山洩江<lb/>
幸無苦庚辰虞余實相禹功成事定世莫知空山俄<lb/>
頃千萬古廟中擊鼓吹長簫採蘭爲飱蕙爲肴玉缶<lb/>
薦芰香飄蕭龍勺取酒注白茅神來享之風飄飄荒<lb/>
山長江何所有豈有瓊玉薦泬寥神君聦明無我責<lb/>
爲我驅獸攘龍蛟乘船入楚沂巴蜀濆旋深惡秋水<lb/>
<pb n="KR4d0082_SBCK_001-8a"/>
髙歸來無恙無以報山上麥熟可作醪神君尊貴豈<lb/>
待我再拜長跪神所勞<lb/>
　　　巫山廟烏<lb/>
巫廟眞人古列仙髙心獨愛玉爐煙飢烏巧㑹行人<lb/>
意來去紛紛噪客船<lb/>
　　　君昭村<lb/>
峽如王嬙繼屈須入宫曾不愧秦姝一朝逺逐呼韓<lb/>
去遥憶江頭捕鯉魚江上大魚安敢釣轉拖横江筋<lb/>
力小深邉積雪厚埋牛兩處辛勤何處好去家離俗<lb/>
慕榮華富貴終身獨可嗟不及故鄕山上女夜從東<lb/>
<pb n="KR4d0082_SBCK_001-8b"/>
舎嫁西家<lb/>
　　　三遊洞<lb/>
洞前危逕不容足洞中明曠坐百人蒼崖硉儿起成<lb/>
柱亂石散列如驚麏清溪百丈下無路水滿沙土如<lb/>
魚鱗夜深明月出山頂下照洞口纔及脣沉沉深黒<lb/>
若大屋野老構火青如燐平明欲出迷上下洞氣瓢<lb/>
亂爲橫雲深山大澤亦有是野鳥鳴噪孤熊三蹲人<lb/>
一去無復見至今冠蓋長滿門<lb/>
　　　寄題淸溪寺<hi>在硤州鬼谷子故居</hi>
淸溪鬼谷子雄辦傾六國視世無足言自閉長黙黙<lb/>
<pb n="KR4d0082_SBCK_001-9a"/>
蘇張何爲者欲竊長短術學成果無頼遂爲世所惑<lb/>
顛倒賣諸侯傾轉莫可執後世何不明疑我不汝及<lb/>
誰知居深山玩世可終日君觀二第子死處竟莫得<lb/>
客齊目披裂投魏求寄食悠悠清溪中石亂流水急<lb/>
溪魚爲朝飡老死得安穴居亂獨無言其辯吾不測<lb/>
　　息壤<hi>在荆南南門外</hi>
江上寒沙薄如席一夕墳起成髙丘江流傾轉力不<lb/>
勝左齧右吐非自由南郡城南獨何者平地生長殊<lb/>
不休當中屋背不盈尺深入百丈皆石樓古人不知<lb/>
下有恠發破不掩水漲浮傳言夏鯀塞浲水上帝愛<lb/>
<pb n="KR4d0082_SBCK_001-9b"/>
蘇張何爲者欲竊長短術學成果無頼遂爲世所惑<lb/>
顛倒賣諸侯傾轉莫可執後世何不明疑我不汝及<lb/>
誰知居深山玩世可終日君觀二第子死處竟莫得<lb/>
客齊目披裂投魏求寄食悠悠清溪中石亂流水急<lb/>
溪魚爲朝飡老死得安穴居亂獨無言其辯吾不測<lb/>
　　息壤<hi>在荆南南門外</hi>
江上寒沙薄如席一夕墳起成髙丘江流傾轉力不<lb/>
勝左齧右吐非自由南郡城南獨何者平地生長殊<lb/>
不休當中屋背不盈尺深入百丈皆石樓古人不知<lb/>
下有恠發破不掩水漲浮傳言夏鯀塞浲水上帝愛<lb/>
<pb n="KR4d0082_SBCK_001-10a"/>
此無敢偷竊持大畚負長鏄刺取不巳帝使流禹知<lb/>
水怒非塞止綱捕百恠雜蜃鰍掘壕入土不計丈投<lb/>
擲填壓聲鳴啾一時旣定憂後世恐此竊出壊九州<lb/>
神人已死無復制故以此土封其頭發之輙滿不可<lb/>
旣意使靈物長幽囚前年大旱千里赤取土盈掬雨<lb/>
不収誰言咫尺舊黄壤中有千歲龍與虬髙山萬仞<lb/>
猶可削嗟此何獨生如疣天長地遠莾無極雖有缺<lb/>
壤誰能賙我疑天意固有在患世多事窮䥴鎪埏陶<lb/>
鼓鑄地力困乆不自補無爲憂世無女媧空白石磊<lb/>
磊滿地如浮漚耕田鑿井自無巳息壌無㡬安能酬<lb/>
<pb n="KR4d0082_SBCK_001-10b"/>
　　　荆門惠泉<lb/>
泉源何從來山下長溪發油然本無榮誰使自激洌<lb/>
茫茫九地底大水浮一葉使水皆爲泉地已不勝洩<lb/>
應是衆水中獨不容至㓗涓涓自傾㵼奕奕見清澈<lb/>
石泓淨無塵中有三尺雪下爲百丈溪冷不受魚鼈<lb/>
脫衣浣中流觧我雙足熱樂哉泉上翁大旱不知渴<lb/>
　　　荅荆門張都官<hi>維</hi>見和惠泉<lb/>
荒涼荆門西泉水誰爲洩發源雖甚㣲來意不可折<lb/>
平鋪淸池滿皎皎自明澈丼凉最冝茶羊炙可用雪<lb/>
炎風五月交中夜吐明月太守燕巳還青嶂空　<graphic n="KR2028" url="https://raw.githubusercontent.com/kanripo/KR-Gaiji/master/images/KR2028.png" mimeType="image/png"/>
<pb n="KR4d0082_SBCK_001-11a"/>
<pb n="KR4d0082_SBCK_001-12a"/>
風雨寒壯士臺中一揮肘臺髙百尺臨平川山中放<lb/>
火秋草乾雉肥兔飽走不去野鷹飛下風蕭然嵳峨<lb/>
呼鷹臺人去臺巳圯髙臺不可見况復呼鷹子長歌<lb/>
野鷹來當年落誰耳父生已不武子立又不強北兵<lb/>
果南下擾擾如驅羊鷹來野雉何暇走束縳籠中安<lb/>
得翔可憐野雉亦有爪兩手捽鷹猶可傷<lb/>
　　襄陽樂<lb/>
誰言襄陽苦歌者樂襄陽太守劉公子千年未可忘<lb/>
劉公一去歲時改惟有州南漢水長漢水南流峴山<lb/>
碧種稻耕田泥没尺里人種麥滿髙原長使越人耕<lb/>
<pb n="KR4d0082_SBCK_001-12b"/>
大澤澤中多水原上乾越人爲種楚人食火耕水耨<lb/>
古常然漢水魚多去滿船長有行人知此樂來買槎<lb/>
頭縮頸鯿<lb/>
　　雙鳬觀<hi>在葉縣</hi>
王喬西飛朝洛陽飄飄千里雙鳬翔鳬飛遭網不能<lb/>
去惟有空屨鳬已亡誰知野烏不能化豈必雙屨能<lb/>
飛揚鳬神屨恠當有在搔首野廟春風長<lb/>
　　懐黽池寄子瞻兄<lb/>
相攜話别鄭原上共道長途怕雪泥歸騎還㝷大梁<lb/>
陌行人巳渡古崤西曾爲縣吏民知否<hi>轍嘗為此縣簿未赴而中</hi>
<pb n="KR4d0082_SBCK_001-13a"/>
<hi>第</hi>舊宿僧房壁共題<hi>轍昔與子瞻应㪯過宿縣中寺舎題其老僧奉閑之壁</hi>遥<lb/>
想獨遊佳味少無言騅馬但鳴嘶<lb/>
　　辛丑除日寄子瞻<lb/>
一歲不復居一日安足惜人心畏增年對酒語終夕<lb/>
夜長書室幽燈燭明照席盤飱雜梁楚羊炙錯魚腊<lb/>
庖人饌雞兔家味宛如昔有懷岐山下展轉不能釋<lb/>
念同去閭里此節三巳失𥘉來寄荆渚魚鴈賤冝客<lb/>
楚人重歲時爆竹鳴磔磔新春始渉五田凍未生麥<lb/>
相携歷唐許花柳漸牙拆居梁不耐貧投𣏌避糠覈<lb/>
城南庠齋静終歲守墳籍酒酸未嘗飮牛美每共炙<lb/>
<pb n="KR4d0082_SBCK_001-13b"/>
謂言從明年此㑹可縣射同爲洛中吏相去不盈尺<lb/>
濁醪幸分季新筍可餉伯㠝㠝嵩山羙漾漾洛水碧<lb/>
宫閑得相從春野玩朝日安知書閣下羣子並遭馘<lb/>
偶成一朝榮遂使千里隔何年相㑹歡逢節勿輕擲<lb/>
　　　次韻子聸减降諸縣囚徒事畢豋覧<lb/>
山川足淸曠闤闠巧拘囚安得<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>阿御同爲穆滿遊<lb/>
遥知因渙汗遠出散幽憂原隰繁分繡村墟盡小侯<lb/>
春深秦樹緑野闊渭河流四顧神蕭瑟前探意漲浮<lb/>
勝觀殊未巳徃足詎能収下坂如浮舸豋崖劇上樓<lb/>
強行腰傴僂困坐氣嘘咻鳥語林巒静花明澗谷幽<lb/>
<pb n="KR4d0082_SBCK_001-14a"/>
濯溪驚野老伐路駭它州中散探深去文淵到處晋<lb/>
聽琴峯下寺弄石水中洲溪冷泉氷脚山髙霧遶頭<lb/>
石潭清照骨瀑水濺成鈎仙廟鳴鍾磬神官秉鉞劉<lb/>
養生聞帝女服氣絶彭讎故宅猶傳尹先師不喜丘<lb/>
居人那識道過客謾停騶巖谷誠深絶神仙信有不<lb/>
雲居無几杖霞珮棄䥴鎪豹隱連山霧龍潜百尺湫<lb/>
門開誰與叩桃熟浪傳偷紺髪清無比方瞳凛不眸<lb/>
㑹須林下見乞取壽年脩㧞去和雞犬相隨若斾旒<lb/>
乘風遺騕䮍長嘯賤笙篌從騎衣皆羽前驅鬛盡蚪<lb/>
安能牽兩足蹔得快雙眸自昔辭鄕樹南行上楚舟<lb/>
<pb n="KR4d0082_SBCK_001-14b"/>
萬江窮地脉三峽束天溝雲暗鄷都晚波吹木櫪秋<lb/>
㝷溪縁窈窕入洞聽颼飀空寺収黄栗荒祠畫伏彪<lb/>
豋臨雖永日行邁肯停輈菑縮今何事攀躋昔巳悠<lb/>
魏京饒士女春服聚蜉蝣雷動車爭陌花榣樹繫鞦<lb/>
遊人紛蕩漾野鳥自嚶<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>平日曾經洛閑居願卜緱<lb/>
空言真比夣乆渴漸成愁早退嘗相約辭囂痛自樓<lb/>
愛山心刧劫從宦興油油海宇都無礙山林盡可投<lb/>
願爲雲上鵠莫作盎中儵邉性行隨足謀生富給喉<lb/>
今遊雖不與後㑹豈無由晝出同穿履宵眠共覆裘<lb/>
弟兄眞欲爾朋好定誰儔試冩長篇調何人肯見酬<lb/>
<pb n="KR4d0082_SBCK_001-15a"/>
　　次韻子瞻太白山下早行題崇壽院<lb/>
山下晨光晩林梢露滳昇峯頭斜見月野市早明燈<lb/>
樹暗猶藏鵲堂開巳饌僧據鞍應夣我聮騎昔嘗曾<lb/>
　　　次韻子聸延生觀後山上小堂<lb/>
謝公遊意未能厭踏盡豋山屐齒尖古殿神仙深杳<lb/>
杳香爐煙翠起纎纎巖花寂歴飄瓊片庭檜蕭踈漏<lb/>
玉蟾帝子莫㱕人不見㣲風細雨自開簾<hi>唐玉真公主修道於</hi>
<hi>此山</hi>
　　　次韻子瞻題仙遊潭中興寺<lb/>
潭邉沙水不成泥潭上孤禽掛嶮啼繚繞飛橋能試<lb/>
<pb n="KR4d0082_SBCK_001-15b"/>
客蒙茸翠蔓巧藏溪雲爲絳帳馬融室石作屏風玉<lb/>
女閨仙果知君今未足臨潭脚戰怕長梯<lb/>
　　　石鼻城<lb/>
千山欲盡垂爲鼻百戰皆空但有城虎闖穴中秦地<lb/>
恐龍飛渭上漢江傾雍人未有章邯怨魏將猶存仲<lb/>
逹精睥聣陵遲春草滿白羊無數向風鳴<lb/>
　　　磻溪石<lb/>
吕公年巳莫擇主渭河邉跪餌晋雙膝臨溪不計年<lb/>
神專能䧟石心大豈營鱣不到磻溪上安知自守堅<lb/>
　　　郿塢<lb/>
<pb n="KR4d0082_SBCK_001-16a"/>
董公平昔甚縱横晚歲藏金欲避兵當日英雄智相<lb/>
似燕南趙北亦爲京<lb/>
　　　樓觀<lb/>
老𣆀厭世入流沙飄蕩如雲不可遮弟子憐師將去<lb/>
國關門望氣載遠家髙臺尚有傳經處畫壁空留駕<lb/>
犢車一授遺書無復老不知何苦服胡麻<hi>此觀尹喜舊宅神仙</hi>
<hi>傳西尹喜於流沙之言服苣勝实</hi>
　　　次韻子瞻秋雪見寄二首<lb/>
秋氣蕭騷仍見雪客愁繞繚動縈心幽吟北户䆫聲<lb/>
細歸夣函關馬迹深踈樹飛花輕䔩䔩衰荷留柄亂<lb/>
<pb n="KR4d0082_SBCK_001-16b"/>
簮簮遥聞詩酒皆推勝社客何人近納<lb/>
平時出處常聮袂文翰叨陪舊服膺自信老兄憐弱<lb/>
弟豈關天下少良朋何時杯酒㸔浮白淸夜肴𬞞粗<lb/>
滿豋離思隔年詩不盡秦梁雖逺速須譍<lb/>
　　　次韻子瞻聞不赴商幕三首<lb/>
恠我辭官免入啇才踈深畏忝周行學從社稷非源<lb/>
本近讀詩書識長短東舎乆居如舊宅春𬞞新種似<lb/>
吾鄕閉門已學龜頭縮避謗仍兼雉尾藏<hi>雉蔵不䏻尽尾鄕人</hi>
<hi>以為諺</hi>
南童西曾虛署長吏居民恠不來妄語自知當當見<lb/>
<pb n="KR4d0082_SBCK_001-17a"/>
棄遠人未信本非才厭從貧李嘲東閤懶學䛕張緩<lb/>
兩腮知有四翁遺跡在山中豈信少人哉<lb/>
塤動箎鳴只自知憂輕責少幸官卑聲名謾作耳中<lb/>
瑱科第空収頷底髭西鄙猖狂猶將將中朝閑暇自<lb/>
師師近成新論無人語仰羡飛鴻兩翅差<lb/>
　　　次韻子瞻病中大雪<lb/>
吾兄筆鋒雄詩俊不可和雪中思淸絶韻惡愈難柰<lb/>
殷勤賦黄竹自勸飮白墮言隨飛花落意與長風簸<lb/>
餘力逺見撩千里寄璀瑳嗟予學乆廢有類轉空磨<lb/>
研磨乆無得安可待充空貨記乘峽船行意被摧剉<lb/>
<pb n="KR4d0082_SBCK_001-17b"/>
𬈑濛覈洲渚泠洌光照坐我唱君實酬馳騁不遑卧<lb/>
譬如逐獸盧豈覺山徑坷酒肴助喧熱筆硯盡霑涴<lb/>
詩詞禁推類令肅安敢破亦有同行人牽挽赴程課<lb/>
爾來隔秦魏渴望等飢餓徒然遇佳雪有酒誰與賀<lb/>
　　次韻子瞻記歲莫鄕俗三首<lb/>
　　　餽歲<lb/>
周公制鄕禮無有相通佐鼎肉送子思烝豚出陽貨<lb/>
交親隨髙低豈問小與大自從此禮衰伏臘有飢卧<lb/>
鄕人慕古俗酬酢等四坐東鄰遺西舎迭出如蟻磨<lb/>
寧我不飮食無爾相咎過相從慶新春顔色買愉和<lb/>
<pb n="KR4d0082_SBCK_001-18a"/>
　　　別歲<lb/>
富貴日月速貧賤覺歲遲遲速不須問俱作不可追<lb/>
親舊且酣飯送爾天北涯歲歲雖無情從我歷四時<lb/>
酌爾一杯酒晋我壯且肥長作今歲歡勿起異日悲<lb/>
掉頭不肯顧曾莫與我辭酒䦨氣方橫豈信從爾衰<lb/>
　　　守歲<lb/>
於莬絶繩去顧兔追龍蛇<hi>是歲壬寅</hi>奔走十二蟲羅網不<lb/>
及遮嗟我地上人豈復柰爾何未去不自閑將去乃<lb/>
諠譁天上驅獸官爲君肯停過魯陽揮長戈日車果<lb/>
再斜釃酒勸爾醉期爾蹔蹉跎偕醉遣爾去壽考自<lb/>
<pb n="KR4d0082_SBCK_001-18b"/>
足誇<lb/>
　　記歲首鄕俗寄子瞻二首<lb/>
　　　踏青<lb/>
江上氷消岸草青三三五五踏青行浮橋波水不勝<lb/>
重野店壓糟無復清松下寒花𥘉破蕚谷中幽鳥漸<lb/>
嚶鳴洞門泉脉龍睛動觀裏丹池鴨舌生山下鉼<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>
霑稚孺峯頭皷樂聚簮纓縞裙紅𬒮臨江影青蓋驊<lb/>
騮踏石聲曉去争先心蕩漾莫㱕誇後醉從横最憐<lb/>
人散西軒静曖曖斜陽著樹明<lb/>
　　　蚕市<lb/>
<pb n="KR4d0082_SBCK_001-19a"/>
枯桑舒牙葉漸青新蚕可浴日晴明前年噐用隨手<lb/>
敗今冬衣着及春營傾囷計口賣餘粟買箔還家待<lb/>
種生不唯箱篚供婦女亦有鉏鏄資男耕空巷無人<lb/>
闘容冶六親相見爭邀迎酒肴勸属坊市滿鼓笛繁<lb/>
亂倡優獰蚕叢在時巳如此古人雖没誰敢更異方<lb/>
不見古風俗但向陌上聞吹笙<lb/>
　　　子瞻寄示岐陽十五碑<lb/>
堂上岐陽碑吾兄所與我吾兄自善書所取無不可<lb/>
歐陽弱而立商隱瘦且橢小篆妙詰曲波字美妸娜<lb/>
譚藩居顔前河類學顔頗魏華自磨淬峻秀不包褁<lb/>
<pb n="KR4d0082_SBCK_001-19b"/>
九成刻賢俊磊落雜么麽英公與褒鄂戈㦸聞自荷<lb/>
何年學操筆終歲惟箭笴書成亦可愛蓻業嗟獨夥<lb/>
余雖繆學文書字毎慵墮車前駕騏驥車後繫嬴跛<lb/>
逾年學舉足漸亦行駊騀古人有遺迹䈕短不及鏁<lb/>
願從兄發之洗硯處兄左<lb/>
欒城集卷第一<lb/>
<pb n="KR4d0082_SBCK_001-1a"/>
欒城第三集引<lb/>
崇寧四年余年六十有七編近所爲文得二十四卷<lb/>
自之欒城後集又五年當政和元年復收拾遺藁以<lb/>
類相從謂之欒城第三集方昔少年沉酣文字之間<lb/>
習氣所薰老而不能巳旣以自喜亦以自笑今益以<lb/>
老矣餘日無㡬方其未死將復有所爲故隨類輙空<lb/>
其後以竢異日附益之云爾<lb/>
欒城第三集卷第一<lb/>
　詩七十一首<lb/>
　　丙戌十月二十三日大雪一首<lb/>
<pb n="KR4d0082_SBCK_001-1b"/>
秋成粟滿倉冬藏雪盈尺天意愍無辜歲事了不逆<lb/>
誰言豐年中遭此大泉死肉好雖甚精十百非其實<lb/>
田家有餘粮靳靳未肯出閭閻但坐視愍<hi>匕</hi>不得食<lb/>
朝饑願充腸三五本自足飽食就茗飮竟亦安用十<lb/>
姦豪得巧便輕重竊相易鄰邦糓如土胡越兩不及<lb/>
閑民本無頼翩然去井邑土著坐受窮忍饑待捐瘠<lb/>
彼哉陶鈞手用此狂且愎天且無柰何我亦長太息<lb/>
　　畫歎一首<hi>并引</hi>
武宗元比部學吳道子畫佛菩薩鬼神燕肅龍圖學<lb/>
王摩詰畫山川水石皆得其仿佛頴川僧舎徃<hi>匕</hi>見<lb/>
<pb n="KR4d0082_SBCK_001-2a"/>
之而里人不甚貴重獨重趙董二生二生雖工而俗<lb/>
不識古名畫遺意作畫歎<lb/>
武燕未遠嗟誰識趙董紛紛枉得名巳矣孫陳舊人<lb/>
物至今但數漢公卿<lb/>
　　夣中反古菖蒲一首<hi>并引</hi>
古詩云石上生菖蒲一寸十二節仙人勸我食令我<lb/>
好顔色十一月八日四鼓夢中反之作四韻見一愚<lb/>
公在側借觀示之𧹞然有愧恨之色<lb/>
石上生菖蒲一寸十二節仙人勸我食再三不忍折<lb/>
一人得飽滿餘人皆不恱巳矣勿復言人人好顔色<lb/>
<pb n="KR4d0082_SBCK_001-2b"/>
　　次遲韻復雪一首<lb/>
老人怕寒愁早作夜聞飛霰知相虐粟車未到泥復<lb/>
深埸薪欲盡心驚愕山川滉蕩勢如海孤舟一葉知<lb/>
安泊山中故人消息斷欲問有無隔溪<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>人言王生<lb/>
好事人回船不顧山隂約故侯生來本貧寠妻子至<lb/>
今羙藜藿曳履長歌觧忍飢褁飯徃飼今誰託家人<lb/>
來告酒可篘洗盞開瓶同一酌<lb/>
　　次韻文氏外孫驥以其祖父與可學士書卷還<lb/>
　　謝悰學士一首<lb/>
西南自是賢俊府衰老思歸謾晋許春禾磨麥非平<lb/>
<pb n="KR4d0082_SBCK_001-3a"/>
生子孫便推我作古賢哉與可詩中傑筆墨餘功散<lb/>
繒禇南陽諸謝世有人此邦亦自非其土一時與我<lb/>
俱作客白髪蒼顔愧非伍儒術眞傳漢太翁風流未<lb/>
減晋諸度兩家尚有徃還帖舊集脫遺應可𥙷明窓<lb/>
展卷淸淚滳怳然似與故人語欲鎻空厨付長康恐<lb/>
君譏我不與取<lb/>
　　守歳一首<lb/>
歲云莫矣誰能守唯有此心𥘉不移宇宙隨流任爾<lb/>
去虛空對面即吾師三盃醉倒聊從俗一點靈明欲<lb/>
語誰來日日新無限事歸根一笑彼安知<lb/>
<pb n="KR4d0082_SBCK_001-3b"/>
　　上元不出一首<lb/>
春寒未脫紫貂裘燈火催人夜出遊老厭歌鍾空命<lb/>
酒病嫌風露怯登樓擁袍坐睡曾無念結客追歡乆<lb/>
巳休試問西鄰傳法老此時情味似儂不<lb/>
　　將築南屋借功田家一首<lb/>
先人敝廬寄西南不歸三紀今何堪卜營菟裘閱歲<lb/>
三西成黍豆餘石甔借功田家并钁杴農事禾起來<lb/>
不嫌併遣浮客從丁男芒鞋秃巾短後衫杵聲登登<lb/>
駭閭閻期我一月乆不厭我方窮困人所諳有求不<lb/>
答心自丼一言見許不妄談飮汝信厚心懷慚晨炊<lb/>
<pb n="KR4d0082_SBCK_001-4a"/>
暮餉增醯塩歸時不礙田與蠶<lb/>
　　丁亥生日一首<lb/>
少年卽病肺喘作鋸木聲中年復病脾暴下泉流傾<lb/>
因苦始知道處世百欲輕収功在晩年二疾忽巳平<lb/>
來年今日中正行七十程老聃本吾師妙語𥘉自明<lb/>
至哉希夷㣲不受外物嬰非三亦非一了了無形形<lb/>
迎隨俱不見瞿曇謂無生湛然琉璃內寳月長盈盈<lb/>
　　初葺遺老齋一首<lb/>
髭鬚渾白巳經歲腰痛春來日又多一味安閑猶有<lb/>
礙却令朝謁擬如何築居定作子孫計好事乆遭僧<lb/>
<pb n="KR4d0082_SBCK_001-4b"/>
佛呵尤愧白家履道宅十年成就飽經過<lb/>
爲留十歩南牆竹莫恠門前鳥雀多陋巷何妨似顔<lb/>
子勢家應未奪蕭何詩書懶惰何曾讀氣息調匀不<lb/>
用呵多病從來少賔客杜門今復㡬人過<lb/>
　謝人惠千葉牡丹一首<lb/>
東風催趂百花新不出門庭一老人天女要知摩詰<lb/>
病銀瓶滿送洛陽春可怜最後䦕千葉細數餘芳尚<lb/>
一旬更待遊人歸去盡試將童冠浴湖濵<lb/>
　　移陳州牡丹偶得千葉二本喜作一首<lb/>
小圃𥘉開淸潩岸名花近取宛丘城争言千葉根難<lb/>
<pb n="KR4d0082_SBCK_001-5a"/>
認忽發雙葩眼自明謪墮神仙終不俗飛來鸞鳯有<lb/>
餘清細鉏瓦礫除荆棘未可令齊衆草生<lb/>
　　因舊一首<lb/>
　子因卞氏故居改築新宅其㕔事陋甚有柴氏㕔<lb/>
　三間求售三百餘萬錢力不能致子邉日因卞之<lb/>
　舊而易其左不可子孫若賢當師公儉予愧其言<lb/>
從之作因舊詩<lb/>
君不見林上鵲冬深始營巢及春巢巳成又不見梁<lb/>
上燕春深𥘉作窠及夏雛巳生我爲一區屋三年費<lb/>
經營紛紛代梧楸日厭斤斧聲老境能㡬何<hi>匕</hi>日安<lb/>
<pb n="KR4d0082_SBCK_001-5b"/>
餘齡一言愧吾兒事忌與力争青楊易三棟赤榆換<lb/>
雙楹指顧行卽具構築役亦輕鄼侯念子孫不處髙<lb/>
閈閎吾今何人斯此則坐右銘<lb/>
　　𥘉成遺老齋二首<lb/>
花時懶岀伴遊人暑雨深藏養病身新宅丁丁厭斤<lb/>
斧舊書寂寂卷埃塵乆將生事累諸子頓歛根浮付<lb/>
一眞遺老齋成謀宴坐澹然無語接來賔<lb/>
舊說頴川冝老人朱櫻班筍養閑身無心巳絶衣冠<lb/>
念有眼不遭車馬塵青簡自書遺老傳白鬚仍冩去<lb/>
年真齋成謾作笑談主巳是蕭然一世賔<lb/>
<pb n="KR4d0082_SBCK_001-6a"/>
　　蠶麥二首<lb/>
踈慵自分人嫌我貧病可憐天養人蠶眠巳報冬裘<lb/>
具麥熟旋供湯麰新擷桑暁出露濡足拾穗暮歸塵<lb/>
满身家家辛苦大作社典我千錢追四鄰<lb/>
三界人家多鮮福一時蠶麥得難兼鉏耰巳愧非吾<lb/>
力湯火尤驚取不㢘貴客爭誇大浣布貧家粗有水<lb/>
精塩薄衫冷麫消長夏捫腹當知百不堪<lb/>
　　文氏外孫入村収麥一首<lb/>
欲収新麥繼陳糓頼有諸孫替老人三夜隂霪敗埸<lb/>
圃一竿晴日舞比鄰急炊大麰償飢乏多愽村酤勞<lb/>
<pb n="KR4d0082_SBCK_001-6b"/>
苦辛閉廪歸來真了事賦詩憐汝足精神<lb/>
　　李方叔新宅一首<lb/>
我年七十無住宅斤斧登登亂朝夕兒孫期我八十<lb/>
年宅成可作十年客人壽八十知巳難從今未死且<lb/>
磐桓不如君家得衆力咄嗟便了三十間李君雖貧<lb/>
足圖史旋鑿明窓安浄几閉門但辦作詩章好事時<lb/>
來置樽爼我恨年來不出門不見君家棟宇新心安<lb/>
卽是身安處自揣頭顱莫問人<lb/>
　　苦一雨着<hi>七月朔</hi>
蠶婦絲出盎田夫麥入倉斯人薄福德二事未易當<lb/>
<pb n="KR4d0082_SBCK_001-7a"/>
忽作連日雨坐使秋田荒出門䧟塗潦入室崩垣墻<lb/>
覆壓先老稚漂淪及牛羊餘粮詎能乆歲晚憂糟糠<lb/>
天災非妄行人事宻有償嗟哉竟未悟自謂予不戕<lb/>
造禍未有害無辜輙先傷簟瓢吾何憂作詩熱中腸<lb/>
　　報麥二首<lb/>
麥幸十分熟雨過三日霪𥘉晴尚未㐲半夜卷重隂<lb/>
細築場無隙輕推磨有音驚聞諸縣水一㬠直千金<lb/>
　　又<lb/>
雨後麥多病庾巾蛾欲飛不辭終日暑幸脫半年飢<lb/>
潦水來何暴秋田望巳㣲農夫愚可念此報定誰非<lb/>
<pb n="KR4d0082_SBCK_001-7b"/>
　　立秋後一首<lb/>
伏中苦熱焦皮骨秋後淸風濯肺肝天地不仁誰念<lb/>
爾身心無著偶能安詩書乆爲消磨日毛褐還湏凖<lb/>
擬寒謾許百年知到否相從一日且磐桓<lb/>
　　𥘉築南齋一首<lb/>
我老不自量築室盈百間舊屋収半料新材伐他山<lb/>
盎中粟將盡橐中金亦殫涼風八月髙扶架起南邉<lb/>
首成遺老齋願與客周旋古檜長百尺翠竹森千竿<lb/>
隔城過淸頴有井皆丼泉平生隱居念眷眷在山川<lb/>
誰言白髪年有作竟不然我本師瞿曇所遇無不安<lb/>
<pb n="KR4d0082_SBCK_001-8a"/>
諸子知我懷勉更求榱椽堂成鋪莞簟無夣但安眠<lb/>
　　中秋月望十六終夜如晝一首<lb/>
秋氣乆巳到月明如可期雲生未望夜天借極圓時<lb/>
冷澈登臨倦衰慵起舞遲兔閑長擣藥桂老尚生技<lb/>
運轉何年住清明與物直油然任消長斤斧定何施<lb/>
　　釀重陽酒一首<lb/>
家人欲釀重陽酒香麴甘泉家自有黃花怉蘂有佳<lb/>
思金火未調無好手老奴但欲致村酤小婢爭言試<lb/>
三㪷我年七十似童兒逢節歎欣事從厚廩粟巳空<lb/>
豆方實羔豚雖貴魚可取病嫌秋雨難爲腹老嚥饞<lb/>
<pb n="KR4d0082_SBCK_001-8b"/>
涎空有口折花誰是送酒人來客但有鄰家父閉門<lb/>
一醉莫問渠巷爭不用纓冠救<lb/>
　　戯題菊花一首<lb/>
春𥘉種菊助槃𬞞秋晚開花挿酒壺㣲物不多分地<lb/>
力終年乃爾任人須天隨七箸㡬時輟彭澤樽罍未<lb/>
遽無更擬食根花落後一依本草太傷渠<lb/>
　　九日一首<lb/>
昔忝衣冠舊今從野老遊籬根菊𥘉綻甕面酒新篘<lb/>
不負重陽節都無舉世憂人生定誰是萬事本悠悠<lb/>
　　又<lb/>
<pb n="KR4d0082_SBCK_001-9a"/>
欲就九日飮旋炊三㪷醅今朝不一醉坐客有空回<lb/>
白髪何須吝黄花恨晩開問知缾未罄相勸盡餘盃<lb/>
　　又<lb/>
從古重此日今人那得違菊遲知歲閠酒貴念人飢<lb/>
身安且自慰家逺不成歸尚憶少年樂驚呼人盡非<lb/>
　　十日二首<lb/>
酒經重九尚殘巵雨送𥘉寒問篋衣養氣安閑真得<lb/>
計讀書勤苦巳知非謾存講說傳家學深謝交遊絶<lb/>
世譏築室未成中自笑何如茅屋對柴扉<lb/>
憂患經懷沃漏巵榮華過眼脫輕衣定心稍覺無來<lb/>
<pb n="KR4d0082_SBCK_001-9b"/>
徃時事誰能問是非禄去身安常自喜宅成囊竭可<lb/>
無譏交遊散盡餘親戚酒熟時來一扣扉<lb/>
　　𥘉成遺老齋待月軒藏書室三首<lb/>
老人身世兩相遺緑竹青松自蔽虧巳喜形骸今我<lb/>
有枉將名字與人知徃還尚許鄰家父問訊纔通說<lb/>
法師燕坐蕭然便終日客來不識我爲誰<hi>遺老齋</hi>
軒前無物但長空孤月忽來東海東圓滿定從何處<lb/>
得清明許與衆人同怜渠生死未能免顧我盈虧略<lb/>
巳通夜乆客寒要一飮油然細酌意無窮<hi>待月軒</hi>
讀書舊破十年功老病茫然萬卷空挿架都將付諸<lb/>
<pb n="KR4d0082_SBCK_001-10a"/>
子閑門猶得養衰翁案頭螢火從乾死䆫裏飛蠅乆<lb/>
未通自見老盧眞面目平生事業有無中<hi>蔵書室</hi>
　　乆雨一首<lb/>
雲低氣尚濁雨細泥益深經旬勢下止晩稼日巳侵<lb/>
閒居頼田食憂如老農心堆埸欲生耳棲畆將陸沉<lb/>
常賦雖半釋雜科起相尋凶年毎多暴此憂及山林<lb/>
號呼天不聞有言不如喑願見雲解脫秋陽破羣隂<lb/>
　　方築西軒穿地得恠石一首<lb/>
卞氏平日本富家庭中恠石蹲麏麚子孫分散不復<lb/>
惜排棄坈谷埋泥沙一株躍出隨畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>知我開軒方<lb/>
<pb n="KR4d0082_SBCK_001-10b"/>
種花頽然逺嶺垂澗<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>豁然洞穴通煙霞十夫徙置<lb/>
幸不逺軒前桐栢隂交加我家舊隱乆不到小池尺<lb/>
水三流槎少年旋遶㸔不足時呼野老來煎茶老人<lb/>
得此且自慰更訪餘石探幽遐<hi>或言卞氏旧石尚多但未知沉淪処爾</hi>
　　肺病一首<lb/>
肺病比不作屈信三十年今年胡爲爾呀然上衝咽<lb/>
寒氷未易温死友誰使然醫言無庸恠此理環無端<lb/>
少年少戕敗今日存精堅假年復除害非人豈非天<lb/>
　　送遜監淮西酒并示諸任二首<lb/>
疇昔南遷海上雷艱難唯與汝同來再從龍尉茅叢<lb/>
<pb n="KR4d0082_SBCK_001-11a"/>
底旋卜雲橋荔子堆相與閉門尋舊學誰言復出理<lb/>
官醅乘田<hi>委吏</hi>吏師事莫學陶翁到郞回<lb/>
淮西留滯昔經年唯有誰任時徃還炊黎晋賔不嫌<lb/>
陋借書度日免長閑歸來潩水無人問夣遶伊家古<lb/>
檜間二老舊遊唯我在後生誰復誠蒼顔<hi>遵垔師中二老人雖</hi>
<hi>郷人今無識之者矣</hi>
　　風雪一首<hi>閏十月十一日</hi>
冬温未冝人風雪中夜止疾雷略吾窓輕氷入吾𬒳<lb/>
病去適三日驚起存一氣心安氣亦安二物本非二<lb/>
皎然一寸燈下燭九泉底物來無不應物去未嘗昧<lb/>
<pb n="KR4d0082_SBCK_001-11b"/>
恨我俗縁深撓此古佛智醫來視六脉六脉非昔比<lb/>
<hi>醫適有此言</hi>
　　讀傳燈録示諸子一首<lb/>
大鼎知難一手扛此心已自十年降舊存古鏡磨無<lb/>
力近喜三更月到窓早歲文章眞自累一生憂患信<lb/>
難雙從今父子俱清净共說無生或似龎<lb/>
　　夣中詠西湖一首<lb/>
誰鑿西湖十里中扁舟載酒颺輕風草木蕃滋百事<lb/>
足寒暄淡薄四時同東鄰適與吾廬便西岸遥將岳<lb/>
麓通閑遊草草無人識竹杖藤鞵一老翁<hi>前四句夢中得谷後</hi>
<pb n="KR4d0082_SBCK_001-12a"/>
<hi>句起而足之</hi>
　　買炭一首<lb/>
苦寒搜病骨絲纊莫能禦析薪燎枯竹勃鬰煙充宇<lb/>
西山古松櫟材大招斤斧根槎委溪谷龍伏熊虎踞<lb/>
挑抉靡遺餘陶穴付一炬積火變深黳牙角猶憤怒<lb/>
老翁睡破氊正晝出無屨百錢不滿籃一坐幸至莫<lb/>
御爐歲增貢圓直中常度閭閻不敢售根節姑付汝<lb/>
升平百年後地力巳難富知夸不知嗇俛首欲誰訴<lb/>
百物今盡然豈爲一炭故我老或不及預爲子孫懼<lb/>
　　欲雪一首<lb/>
<pb n="KR4d0082_SBCK_001-12b"/>
今年麥中熟麰餌不充口老農畏冬旱薄雪未覆畆<lb/>
驕陽引狂風三白知應否乆晴車牛通薪炭家家有<lb/>
惟有口腹憂此病誰能救逹官例謀身一醉日自富<lb/>
尚應天愍人雲族朝來厚飛花得盈尺一麥可平取<lb/>
　　那吒一首<lb/>
方北天王有狂子只知拜佛不拜父佛知其愚難教<lb/>
語寳塔令父左手舉兒求見佛頭輙俯且與拜父略<lb/>
相似佛如優曇難值遇見者聞道出生死嗟爾何爲<lb/>
獨如此業果巳定磨不去佛㓕到今千萬祀只在江<lb/>
湖挽船處<lb/>
<pb n="KR4d0082_SBCK_001-13a"/>
　　示諸子一首<lb/>
老去惟堪一味閑坐令諸子了生縁般柴運水皆行<lb/>
道挾䇿讀書那廢田兄弟躬耕眞盡力鄕鄰不慣枉<lb/>
稱賢𥙿人約巳吾家世到此相承累百年<hi>范五德孺近語遲聞</hi>
<hi>君家兄弟善治田盖取其不尽利爾</hi>
　　戊子正旦一首<lb/>
百歲行來巳弋分筋骸轉覺不如人法傳心地𥘉投<lb/>
種雨過花𨳩不待春識路一時如有得到家諸事本<lb/>
非新舊陳芻狗今無用付與時人藉兩輪<lb/>
　　題舊鍾馗一首<hi>并引</hi>
<pb n="KR4d0082_SBCK_001-13b"/>
癸丑歲予爲興德軍掌書記是歲大旱除日府中饋<lb/>
畫鍾馗行雪中狀甚恠後三十六年撿篋中舊畫得<lb/>
之戯作此篇<lb/>
濟南書記今白湏歲節鍾馗舊録𥜗舉手托天欣見<lb/>
雪破鞾蹈凍可怜渠滔滔時軰今黃壤六六年華屬<lb/>
老夫兒女末容翁便去銀瓶隔夜浸屠酥<lb/>
　　七十吟一首<lb/>
年來霜雪上人頭我爾相將七十秋欲去天公末遣<lb/>
去乆晋敝宅恐難留六窓漸暗猶牽物一點㣲明更<lb/>
著油近聽老盧親下種滿田宿草費鉏耰<lb/>
<pb n="KR4d0082_SBCK_001-14a"/>
　　乆旱府中取虎頭骨投邢山潭水得雨戯作一<lb/>
　　首<lb/>
邢山潭中黑色龍經年懶卧泥沙中嵩陽山中白額<lb/>
虎何年一箭肉爲土龍雖生虎雖死天然猛氣略相<lb/>
似生不益人死何負虎頭枯骨金石堅投眼潭中潭<lb/>
水旋龍知虎猛心巳愧虎知龍懶自增氣山前一戰<lb/>
風雨交父老曉起㸔麥苗君不見岐山死諸葛能真<lb/>
奔走生仲逹<lb/>
　　生日一首<lb/>
扶杖今年見國人懸弧早歲憶玆晨佛身三世歸依<lb/>
<pb n="KR4d0082_SBCK_001-14b"/>
地隣寺百僧淸净因籧子知非慙巳晚白公起定惜<lb/>
餘春舞雩一濯平湖水鄕黨驚呼白髪新<hi>是日南堂供三卋仸</hi>
<hi>西寺齋僧百人</hi>
　　將圻舊屋權住西廊一首<lb/>
平生未有三間屋今歲𥘉成百歩廊欲趂閑年就新<lb/>
宅不辭暑月卧斜陽脩篁巳謝前人種丼井何妨衆<lb/>
口嘗奔走從來成底事安居到處漫爲鄕<lb/>
　　種花二首<lb/>
築室力已盡種花功尚踈山丹得春雨艶色照庭除<lb/>
末品何曾數羣芳自不如今秋接千葉試取洛人餘<lb/>
<pb n="KR4d0082_SBCK_001-15a"/>
　　又<lb/>
築室少閑地種花能㡬畦松筠舊滿眼桃李漸成蹊<lb/>
無計通湖水長思種藕泥幽懷終不愜拄杖出城西<lb/>
　　同遲賦千葉牡丹一首<lb/>
未換中庭三尺土漫種數叢千葉花<hi>園工言近家糞土多蟲故不冝</hi>
<hi>花湏換黄土三尺花乃茂云之</hi>造物不連遺老意一枝頗似洛人家<lb/>
名園不放尋芳客陋巷希聞載酒車未忍畫瓶脩佛<lb/>
供淸樽酌盡試山茶<lb/>
　　同遲春賦晚一首<lb/>
池塘春早欲生塵一雨能令草木新脾病不嫌櫻芛<lb/>
<pb n="KR4d0082_SBCK_001-15b"/>
薄廩空偏喜麥禾匀白湏照水湖光净渌酒留人鳥<lb/>
哢頻但恐少年嫌老醜眼前無復一時人<lb/>
　　春無雷一首<lb/>
經冬無雪麥不死秋雨過多深入土人言來歲定無<lb/>
麥農父掉頭笑不許淸明雨足麥欣欣旋敕奴婢修<lb/>
破囷大麥過期當半熟小麥未晚猶十分東家西舎<lb/>
發陳積十錢一麰猶難得向來天公不爲人市人半<lb/>
是溝中瘠前望麥熟一月期老稚相勸聊忍飢誰令<lb/>
伏椀作寒熟囊中無錢誰肯醫天公愛人何所吝一<lb/>
春雨作雷不震雷聲一起百妖除病人起舞不須扶<lb/>
<pb n="KR4d0082_SBCK_001-16a"/>
　　聞卞氏舊有恠石藏宅中問其遺孫指一廢井<lb/>
　　云盡在是矣井在室中床下尚未能取先作一<lb/>
　　首<lb/>
昔人遊宦乆江湖恠石嵌空駭里閭一井深藏縁底<lb/>
事百年不出待潜夫弃指泥土性仍在脾睨林亭氣<lb/>
漸蘇㣲物廢興猶有定此生窮逹謾長吁<lb/>
　　仲夏始雷一首<lb/>
陽氣𬈑濛九地來經春渉夏始聞雷麥禾此去或可<lb/>
望桃李向來誰使開號令迍邅人共恠陽隂顛倒物<lb/>
猶猜一聲震蕩雖驚耳遍地妖氛未易回<lb/>
<pb n="KR4d0082_SBCK_001-16b"/>
　　八璽一首<lb/>
秦人一璽十五城百二十城當八壐元日臨軒組綬<lb/>
新君臣相顧無窮喜九鼎峥嶸夏禹餘八壐錯落古<lb/>
所無古人鄙陋今人笑父老不慣空驚呼<lb/>
　　讀舊詩一首<lb/>
早歲吟哦已有詩年來七十未全衰開編一笑怳如<lb/>
夢閉目徐思定是誰敵手一時無復在賞音他已更<lb/>
難期老人不用多言語一點空明萬法師<lb/>
　　五月園夫獻紅菊二絶句<lb/>
黄花九月傲清霜百草滿園無此香紅紫無端盗名<lb/>
<pb n="KR4d0082_SBCK_001-17a"/>
字試尋本草細商量<lb/>
南陽白菊有奇功潭上居人多老翁葉似皤蒿莖似<lb/>
棘未冝放入酒杯中<lb/>
　　夏至後得雨一首<lb/>
天惟不窮人旱甚雨輙至麥乾春澤匝禾稿夏雷墜<lb/>
一年失二雨廪實眞不繼我窮本人窮得飽天所卑<lb/>
奪禄十五年有田頴川涘躬耕力不足分穫中自愧<lb/>
餘功治室廬棄積霑狗彘乆飬無用身未識彼天意<lb/>
　　遲徃泉店殺麥一首<lb/>
罷民不耕穫豈利有攸徃古人爲我言許此亦無妄<lb/>
<pb n="KR4d0082_SBCK_001-17b"/>
一冬免鉏犁二麥盈壅盎火老金尚伏雨過築埸壤<lb/>
隣家助伯亞蒼耳割榛莽朝暘得終日經歲可無恙<lb/>
老夫終病慵長子幸可仗劬勞慎勿厭麰餌家共享<lb/>
秋田雨𥘉足巳作豐熟想歸來報好音相對開臈釀<lb/>
　　夏夜對月一首<lb/>
大火直南方萬物委爐炭㣲雲吐凉月中夜𥘉一浣<lb/>
老人氣如縷枕簟亦流汗披衣遶中庭星斗暳相粲<lb/>
鳴蜩思清露抱葉一長歎栖鵲亦未安遶樹再三轉<lb/>
我生仰田食俟雨占雲漢枵然未可期無食終誰怨<lb/>
褰帷竟不寐夜氣净如練愛之不忍觸惟恐朝來散<lb/>
<pb n="KR4d0082_SBCK_001-18a"/>
　千葉白道蓮花一首<lb/>
蓮花生淤泥浄色比天女臨池見千葉謪墮問何故<lb/>
空明世無匹銀瓶送佛所淸泉養芳㓗爲我三日住<lb/>
蔫然落寳牀應返樊天去<lb/>
　追和張公安道贈別絶句一首<hi>并引</hi>
予年十八與兄子瞻東遊京師是時張公安道守成<lb/>
都一見以國士相許自爾遂結忘年之契公晚事裕<lb/>
陵君臣之義𥘉不淺也旣而與用事者異議拂衣而<lb/>
出𥘉守宛丘次守南都予亦以議論不合連從公遊<lb/>
元豐𥘉子瞻以詩獲罪竄居黄州予謪監筠州酒稅<lb/>
<pb n="KR4d0082_SBCK_001-18b"/>
公凄然不樂酌酒相命手冩一詩爲别曰可憐萍梗<lb/>
飄浮客自歎匏瓜老病身從此空齋掛塵榻不知重<lb/>
掃待何人後七年蒙恩召還復見公南都自是又八<lb/>
年而有升沉之歎時公薨巳數年矣及自龍川還頴<lb/>
川姪過出子瞻遺墨中有公所贈章覧之泣下不公<lb/>
止乃追和之<lb/>
少年便識成都尹中歲仍爲幕下賔待我江西徐孺<lb/>
子一生知巳有斯人<lb/>
欒城第三集卷第一<lb/>
<pb n="KR4d0082_SBCK_001-1a"/>
欒城後集引<lb/>
予少以文字爲樂涵泳其間至以忘老元祐六年年<lb/>
五十有三始以空踈備位政府自是無述作之暇頋<lb/>
前後所作至多不忍棄去乃裒而集之得五十卷題<lb/>
曰欒城集九年得罪出守臨汝自汝徙筠自筠徙雷<lb/>
自雷徙循凡七年元符三年蒙<lb/>
恩北歸寓居潁川至崇寧五年前後十五年憂患侵<lb/>
尋所作寡矣然亦班班可見復類而編之以爲後集<lb/>
凡二十四卷<lb/>
欒城後集卷第一<lb/>
<pb n="KR4d0082_SBCK_001-1b"/>
　詩七十首<lb/>
　　次韻子曕感舊一首<lb/>
還朝正三伏一再趨未央乆從江海游苦此劒佩長<lb/>
夣中驚和璞起坐憐老房<hi>子瞻夢中見人誦詩云度數形名本偶然破琴今有</hi>
<hi>十三弦此生若遇邢和璞始信秦筝是響泉因作破琴詩以記之</hi>爲我忝丞轄寘<lb/>
身顧并凉<hi>子瞻毎欲為國守边顧不敢請耳</hi>此心一自許何暇憂陟<lb/>
岡早歲發歸念老來未嘗忘淵明不乆仕黔婁足爲<lb/>
康家有二頃田歳辯十口糧教敕諸子弟編排舊文<lb/>
章辛勤養松竹遲莫多風霜常恐先著鞭獨引社酒<lb/>
甞火急報君恩㑹合心則降<lb/>
<pb n="KR4d0082_SBCK_001-2a"/>
　　　次韻題畫卷四首<lb/>
　　　　山隂陳迹<lb/>
卧對郗人氣巳眞晚依丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>更無倫不須復預淸言<lb/>
侣自是江東第一人<hi>逸少知清言慕害然蘭亭記亦不兔之淸言耳</hi>
　　　雪溪乗興<lb/>
亟徃遄歸眞曠哉聾人不信有驚雷雖云不必見安<lb/>
道巳誤扁舟犯雪來<lb/>
　　　四明狂安<lb/>
失脚來遊九陌塵故溪何日定抽身便同賀老扁舟<lb/>
去巳笑西山鄭子真<lb/>
<pb n="KR4d0082_SBCK_001-2b"/>
　　　西塞風雨<lb/>
雨細風斜欲暝時凌波一葉去安歸遥知夜宿蛟人<lb/>
室浪卷波分不著<hi>直畧切</hi>衣<lb/>
　　送姪邁赴河間令一首<lb/>
老去那堪用恩深未敢歸誰能告民病一一指吾非<lb/>
爾赴河間治無嫌野老譏仍將尺書報勿復問從違<lb/>
　　次韻門下吕相公車駕眎學一首<lb/>
未識吾君龍鳯章諸儒望幸乆南庠輦回原廟𥘉移<lb/>
蹕鷺集西廱巳著行執爵稍前疑問道獻琛不日數<lb/>
來王從官始悟熈寧意遺我親臨見肯堂<lb/>
<pb n="KR4d0082_SBCK_001-3a"/>
　　傳銀青挽詞二首<lb/>
名自烏臺發恩從鳯沼深鹽梅和衆口金玉比誠心<lb/>
澹泊平生事彌晋一病侵遺言自無憾朝野爲沾襟<lb/>
　　又<lb/>
丹旐國西門茅廬濟水源官淸貧似舊名重没猶存<lb/>
臺閤傳遺懿交遊拭淚㾗君恩不改故延賞遍諸孫<lb/>
　　大雪三絶句<lb/>
閏歲窮冬巳是春常寒郤暖未冝人隂風半夜催飛<lb/>
霰梢浄天街一尺塵<lb/>
元冥留雪付勾芒桃李雖憂麥未傷膏澤較遲三十<lb/>
<pb n="KR4d0082_SBCK_001-3b"/>
日問天此意亦茫茫<lb/>
連歲金明不見氷上春風雪氣稜稜臺中曾奏五行<lb/>
傳到此施行愧未曾<lb/>
　　和王晋卿都尉茶䕷二絶句<lb/>
春到都城曾未知揪花時見萬年枝多情頼有王公<lb/>
子觧翦金槃寄所思<hi>春來未曾見花但於禁中時見椒花耳</hi>
後圃荼䕷手自栽淸於芍藥釅於梅舊來詩客今無<lb/>
㡬三嗅馨香懶舉杯<lb/>
　　次韻門下吕相公同訪致政馮宣猷一首<lb/>
懶從朝謁事驂騑此去髙眠罷倒衣詔許𫾣門訪耆<lb/>
<pb n="KR4d0082_SBCK_001-4a"/>
舊天敎築室俟來歸<hi>石公熈載旧宇張氏頃加修完公得之以成帰計類非偶然者</hi>
肩輿尚肯追春色<hi>公来春將往洛中㸔花</hi>皷缶何妨傲夕暉所<lb/>
至成家即安穩武昌誰乞釣魚磯<lb/>
　　縢逹道龍圖挽詞二首<lb/>
才適邦家用學非章句儒遭逢𥘉莫測流落一長吁<lb/>
大節輕多難深言究遠圖収功太原守談笑視羗胡<lb/>
　　又<lb/>
南竄逢公弄水亭<hi>公時守池</hi>北歸晋我闔閭城壯年不見<lb/>
日千里餘論猶驚敵萬兵簡冊何人知造膝邉防觸<lb/>
處竦先聲傷心繫舸城東地目㫁安知有死生<lb/>
<pb n="KR4d0082_SBCK_001-4b"/>
　　魯元翰中大挽詞二首<lb/>
遺直誦家聲持心本至誠何勞求皦察所至自安平<lb/>
氣象餘前軰才華屬後生飛騰㸔諸子相斷亦公卿<lb/>
　　又<lb/>
十年𥘉見范公園知與錢瑭結弟昆樂易向人無不<lb/>
可踈慵憐我正忘言南遷郤返逢北渡逺聘相過適<lb/>
近藩無復放懷譁笑語挽詩空寄淚潺湲<hi>子瞻兄始與元翰皆</hi>
<hi>倅杭州及自彭城还止都門寓居范景亡東園元翰時來相過予始識之其後南还元翰出守洛州反奉</hi>
<hi>使契丹元翰復守滑臺皆接從容者乆之</hi>
　　贈司空張公安道挽詞三首<lb/>
<pb n="KR4d0082_SBCK_001-5a"/>
道廣中無競才髙治不煩安心本篤静憂世亦時言<lb/>
夀考同儕盡經綸故事存猶應門下客㣲論記根原<lb/>
　　又<lb/>
孤髙出世學豪邁謪仙人早歲猶和俗中年自識真<lb/>
定餘時發照塵盡四無隣聞道騎箕尾還應事玉宸<lb/>
　　又<lb/>
西蜀識公𥘉南都從事餘一言知我可乆好復誰知<lb/>
學術晋元歎家聲付伯魚霜天近生日聞挽重郗歔<lb/>
　　蔡州任氏閱世堂一首<lb/>
朱君長桐鄕死食桐鄉社吏民安君徳君亦愛其下<lb/>
<pb n="KR4d0082_SBCK_001-5b"/>
遺言於斯葬老没勿相捨自知得民深千歲誰似者<lb/>
任君治新息寛惠洽鰥寡疆梁順教詔桴皷不鳴野<lb/>
三年去復還園木栽拱把居人敬閭巷禽鳥依屋瓦<lb/>
蒼然百尺檜直幹任大厦相要勿翦伐令尹昔所舎<lb/>
　　次韻子瞻和淵明欲酒二十首<lb/>
我性本踈懶父毋強教之逡巡就科選逮此年少時<lb/>
幽憂二十年懶性秪如兹偶然踐黃闥俯仰空自疑<lb/>
乞身未敢言常愧外物持<lb/>
人言性本静不必林與山世雖有此理知誰非妄言<lb/>
自我作歸計于今十餘年低回軒冕中此語愧虚傳<lb/>
<pb n="KR4d0082_SBCK_001-6a"/>
　　又<lb/>
世人豈知我兄弟得我情少年喜文章中年慕功名<lb/>
自從落江湖一意事養生富貴非所求寵辱未免驚<lb/>
平生不解飮欲醉何由成<lb/>
秋鴻一何樂空際乘風飛秋蟲一何憂璧間終夜悲<lb/>
憂樂本何有力盡兩無依物生逐所遇乆行不知歸<lb/>
少年氣難回老者百事衰聊復沃以酒永與狂心違<lb/>
　　又<lb/>
昔在建成市鹽酒晝夜喧夏潦恐天漏冬雷知地偏<lb/>
妻孥日告我胡不反故山一來朝廷上七年不知還<lb/>
<pb n="KR4d0082_SBCK_001-6b"/>
有寓均建成旦忘昔日言<lb/>
夣中見百怪一一皆謂是醉中身巳忘萬事隨亦毁<lb/>
此心不應然外物妄使爾安心十年後此語知非綺<lb/>
　　又<lb/>
開卷觀古人誰非一世英骨肉委黃壚泯㓕俱無情<lb/>
憧憧來無盡擾擾相奉傾驚雷震朱夏鮮能入秋鳴<lb/>
得酒且酣飮問誰逃死生<lb/>
明月出東墻萬物含餘姿孤蟾庇繁䕃衆鳥棲髙枝<lb/>
觧衣適少事捫腹知亡竒朝與羣動作莫復何所爲<lb/>
此時不自有日出還受羈<lb/>
<pb n="KR4d0082_SBCK_001-7a"/>
尺書千里至輟食手自開將卜東南居故鄕非所懐<lb/>
勿言湖山羙永與平生乖鴻鴈秋南來及春思故棲<lb/>
蛟龍乘風雲旣雨反其泥兄弟通四海叩門事雖諧<lb/>
直道竟三黜去國終恐迷何如自衞反闕里從參回<lb/>
　　又<lb/>
羗虜忘君恩戰皷驚四隅邉候失晨夜驛騎馳中塗<lb/>
詔書北窮征諸將守來驅敵㣲勢可料師競力無餘<lb/>
防邊未云失憂懷愧安居<lb/>
修巳以安人嗟古有此道平生妄謂得忽忽恨衰老<lb/>
年來亦見用何益世枯槁逡巡事朝謁出入自媚好<lb/>
<pb n="KR4d0082_SBCK_001-7b"/>
報君要得人彼褐有懷寳斯人何時見即上歸耕表<lb/>
　　又<lb/>
春旱麥半死夏雨欣及時出郊眎禾田父老有好辭<lb/>
秋隂結愁霖似欲直敗茲冥冥人天際影響良不疑<lb/>
精誠發中禁愍黙非有欺雞號日東出乃令民信之<lb/>
　　又<lb/>
天厨釀<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>池摇蕩畏出境年衰雜羸病一釂百不醒<lb/>
鸞臺異諸曹有政非簿領頽然雖無謪固謝出囊頴<lb/>
回首愧周行羣英粲彪炳<lb/>
淮海老使君受詔行當至當官不避事無事輒征醉<lb/>
<pb n="KR4d0082_SBCK_001-8a"/>
平生自相許兄先弟亦次東南豈徒徃多難嫌暴貴<lb/>
白首六卿中嚼蠟那復味<lb/>
去年旅都城三月不求宅彼哉安知我爭掃習禮迹<lb/>
三巳竟無怨心伏鷙鳥百無私心如丹經患髪先白<lb/>
功名巳不求餘事復何惜<lb/>
家居簡餘事猶讀内景經浮塵掃欲盡火棗行當成<lb/>
淸晨委羣動永夜依寒更低帷悶重屋㣲月流中庭<lb/>
依松白露上歴坎幽泉鳴功從猛士得不取兒女情<lb/>
　　又<lb/>
南方有貧士狂怪如病風垢面髪如葆自汗屠酒中<lb/>
<pb n="KR4d0082_SBCK_001-8b"/>
導我引河水上與崑崙通長箭挽不盡不中無尤另<lb/>
　　又<lb/>
淸秋九日近菊酒皆可得永愧陶翁飢雖飢心不惑<lb/>
懷忠受正命賦命本通塞斯人今苟在可與同事國<lb/>
借哉委荆榛忍飢長黙黙<lb/>
我友二三子兼有仕未仕青松出林秀豈獨私與巳<lb/>
歛然不求人而我自罍耻臨風忽長鳴誰信日千里<lb/>
江行眎漁父但自正綱紀持綱起萬目魴鱒皆可止<lb/>
老成日就衰所餘殆難恃<lb/>
諸妄不可頼所頼惟一眞内欲求性命油然反淸淳<lb/>
<pb n="KR4d0082_SBCK_001-9a"/>
外將應物化致一常日新啇於四父老携手𥘉逃秦<lb/>
翻然感漢德投足復踐塵出處蓋有道豈爲諸吕勤<lb/>
嗟我十歲後澹然與之親還將山林姿俛首要路津<lb/>
囊中舊時物布衣白綸巾功成不歸去愧此同心人<lb/>
　　次韻子瞻道中見寄一首<lb/>
兄詩有味劇雋永和者僅同如畫影短篇泉冽不容<lb/>
挹長韻風吹忽千頃經年淮海定成集走書道路未<lb/>
遑請相思半夜發淸唱醉墨平明照東省<hi>詩到適在省中</hi>南<lb/>
來應帶蜀岡泉西信近得蒙山茗出效一飯歡有餘<lb/>
去歲此時𥘉到頴<lb/>
<pb n="KR4d0082_SBCK_001-9b"/>
　　郊祀慶成一首<lb/>
盛禮彌三祀𥘉元正七年祭兼天地報儀自祖宗傳<lb/>
講義金華乆<hi>近有㫖請讀官訓釋祖宗齋祠故事十五條日陳扵前</hi>齋心玉食<lb/>
鮮秋成通四海廪實到窮邊<hi>今秋諸道皆奏豊稔而陜西河東極边尤甚</hi>
塵卷跳疆㓂<hi>西羗八㓂環州近吏邀擊敗去</hi>琛來浸海船<hi>髙䴡使前十日到關</hi>
<hi>預覌大礼</hi>人和神亦答物備禮誠全廟室開深靚郊丘對<lb/>
廣圜翠帷新祕殿寳仗溢通㕓周冕裘繒儉<hi>周礼大裘而冕</hi>
<hi>以祀天有司欲為黑裘度用百羔上以其害物以黑繒代之</hi>唐車保介便<hi>玉輅有正覌欵</hi>
<hi>志進退安重奕卋所宝</hi>導前多舊德迎拜或華顛薦㓗求隂<lb/>
燧馳誠寄燎煙垂精粲星斗望秩遍山川降輅追前<lb/>
<pb n="KR4d0082_SBCK_001-10a"/>
躅回班戒弗䖍徹綑深屈體屏蓋切承天<hi>上至大廟門降輅歩</hi>
<hi>入斉殿至郊壇止百官回班仍去黄道褥三事皆循祖宗故事而去繖特出上意</hi>嶰谷灰𥘉<lb/>
應<hi>緹室吹灰乆廃不講近太史考求遺書復俢其法</hi>扶桑日欲躔旌旗逐風<lb/>
轉歌舞送天旋簾啓瞻宸極雞號識漏泉矜愚開罪<lb/>
罟釋欠靖民編樂作波翻海書行箭脫弦東朝歸福<lb/>
胙南極本髙仙有道知難犯無私每得賢劬勞就聖<lb/>
德謙畏絶私權治道𥘉無象神功竟莫宣下臣叨進<lb/>
王隨見頌誠然<hi>臣扵景灵弊丘实進玉郊</hi>
　　次韻姚道人二首<lb/>
西山學採薇東坡學煑羔昔在建成市豈復衣冠情<lb/>
<pb n="KR4d0082_SBCK_001-10b"/>
朋友日巳踈止接育趙生嗇智徇所安元氣頼以存<lb/>
時於星寂中稍護亂與昏河流發九地欲挽升天門<lb/>
枉用十年力僅餘一燈温老病竟未除驚呼欲狂奔<lb/>
何日新雨餘得就季王綸<lb/>
髙人隱陋巷至樂𥘉無方心知無生妙運轉開隂陽<lb/>
才如凌雲松豈受尺寸量氣如幽谷蘭時送清風香<lb/>
嗟我本病肺寒景隨翕張丹砂苦落落青春去堂堂<lb/>
清詩墮雲霧至音叩琳琅山海信多士世俗非所望<lb/>
逺遊居臨安間出從請王他年觧冠佩共遊無邉疆<lb/>
儀麟旣委照永謝過隙光<lb/>
<pb n="KR4d0082_SBCK_001-11a"/>
　　次韻子瞻上元扈從觀燈二首<lb/>
虜去邉城少奏章雪殘中禁罷焚香都人知有新年<lb/>
喜爭㸔琱輿金鳯凰<lb/>
春來有意乞歸耕足痺三年乆未平<hi>項奉使契丹墜馬傷足巳三年</hi>
矣忽記上元鑾輅出起聽前殿曉鍾聲<lb/>
　　蔡州壼公觀劉道士一首<lb/>
　元祐八年七月彭城曹煥子交至自安陸爲予言<lb/>
　過淮西入壺公觀觀縣壺之木木老死乆矣環生<lb/>
　孫蘖無數聞有老道士劉道淵年八十七非凡人<lb/>
　也謁之神氣甚清能言語服細布單衣縫𥙷殆遍<lb/>
<pb n="KR4d0082_SBCK_001-11b"/>
　壁間題者多以不易衣爲美煥問其意道淵悵然<lb/>
　曰此故淮西守歐陽永叔所贈也世人稱永叔工<lb/>
　文詞善辯論忠信篤學而巳君知是人竟何從來<lb/>
　耶公與我有夙契旦齊年也普將去吾州留此以<lb/>
　别吾服之三十年甞破而𥙷之矣未嘗垢而澣也<lb/>
　比嘗得其訊吾亦去此不及矣煥聞之愕然莫測<lb/>
　徐問其故皆不答予少與兄子瞻皆從公遊究觀<lb/>
　平生固嘗疑公神仙天人非世俗之上也公亦嘗<lb/>
　自言昔與謝希深尹師魯梅聖俞數人同遊嵩髙<lb/>
　見蘚書四夫字於蒼崖絶澗之上曰神淸洞之問<lb/>
<pb n="KR4d0082_SBCK_001-12a"/>
　同遊者惟師魯見之以此亦頗自疑本世外人今<lb/>
　聞道淵言與曩意合因作詩以示公子棐叔弼<lb/>
思頴求歸今㡬時布衣猶在老劉師龍章舊有世人<lb/>
識蟬蛻惟應野老知昔葬衣冠今在否近傅昔問不<lb/>
須疑曾聞圯上逢黃石乆矣晋㑦不見欺<lb/>
　　大行太皇太后挽詞二首<lb/>
内治隆三世尊臨極九年神孫克負荷大業付安全<lb/>
有道華夷靖無心怨惡悛和熹盛東漢從此不賢稱<lb/>
　　又<lb/>
約巳心全小寛民德有餘外家思澤少先后禮容虚<lb/>
<pb n="KR4d0082_SBCK_001-12b"/>
<hi>有司每以章献太后故事爲謮德音輒深自非薄不敢當而止</hi>原廟因前室<hi>有司將築</hi>
<hi>神宗皇帝神御有詔自処治隆以成就宣光</hi>中朝避冊書<hi>項歲將受冊实當御前殿謙避</hi>
<hi>不欲遂退即後殿而巳</hi>功名不勝紀四謚歎猶踈<hi>近以四謚進呈上歎日太</hi>
<hi>皇太后盛徳豈四謚所能尽</hi>
　　次韻姚道人一首<lb/>
道人偶許俗人知法喜非妻觧養兒夜乆金莖添沆<lb/>
瀣室虛寳月映琉璃逺來醉俠怱<hi>匕</hi>返近出詩仙句<lb/>
句奇獨怪區區踐繩墨相逢未省角巾欹<lb/>
　　次韻石芝一首<hi>并引</hi>
子瞻昔在黄州夣遊人家井閒石上坐紫藤校葉如<lb/>
<pb n="KR4d0082_SBCK_001-13a"/>
赤箭主人言此石芝也折而食之味如雞蘇而丼起<lb/>
賦八韻是之元祐八年予與子瞻皆在京師客有至<lb/>
自登州者言海上諸島石向日者多生耳海人謂之<lb/>
石芝食之味如茶乆而益丼海上幽人或取服之言<lb/>
甚益人客以一籃遺子瞻遂次前韻<lb/>
雞鳴東海朝日新光家洲島霧雨匀一晞石上遍生<lb/>
耳幽子自食無來賔寄書乞取乆未許箬籠蕉囊海<lb/>
神戸<hi>户止也左傳屈蕩户之</hi>一掬誰令墮我前無爲知我超諸<lb/>
數此身不願淸廟瑚但願歸去隨樵蘇龜龍百歲豈<lb/>
知道養氣千息存其胡塵中學仙定雖脫夣裏食芝<lb/>
<pb n="KR4d0082_SBCK_001-13b"/>
空酷烈中山軍府得安閑更試朝霞磨鏡鐡<lb/>
　　故樞宻薟書贈正議大夫王彦霖挽詞二首<lb/>
試吏有能名升臺擅直聲雄飛極九載修路止三城<lb/>
壯忘方凌厲遺書忽歎驚老人殊可念白首泣新塋<lb/>
　　又<lb/>
傾蓋晚相親東西省戸鄰聽君占諫草繼我出詞綸<lb/>
京尹聲初浹樞庭迹尚新邯鄲炊未熟滎謝隔逡廵<lb/>
　　讀史六首<lb/>
晋俟决成敗面折愧周昌垂老召商叟鴻鵠自髙翔<lb/>
　　又<lb/>
<pb n="KR4d0082_SBCK_001-14a"/>
　　又<lb/>
諸吕更相王陳平氣何索千金夀絳侯劉宗知有託<lb/>
　　又<lb/>
賈生料吳楚竟斃大梁城一身不自保庸哭空傷生<lb/>
　　又<lb/>
桓文服荆楚安取破國都孔明不料敵一世空馳驅<lb/>
　　又<lb/>
安石善談笑揮塵郤符秦妄起并吞意終殘吳越人<lb/>
　　又<lb/>
江河浪如屋要湏滄海容可憐狄仁傑猶復負婁公<lb/>
<pb n="KR4d0082_SBCK_001-14b"/>
　　和子瞻雪浪齋一首<lb/>
謪居杜老嘗東屯波濤遶屋知龍尊門前石岸立精<lb/>
鐡潮汐洗盡莓苔昬野人相望夾水住扁舟時過江<lb/>
西村窓中縞練舒眼界枕上雷霆驚耳門不堪水怪<lb/>
妄欺客欲借楚些時招䰟人生出處固難料流萍著<lb/>
水𥘉無根旌旗旋逐金皷發蓑笠尚帶風雨㾗髙齋<lb/>
雪浪卷蒼石比叟未見疑戯論激泉飛水行亦凍窮<lb/>
邉臘雪如翻盆一杯徑醉萬事足江城氣味猶應存<lb/>
　　次韻子瞻生日見寄一首<lb/>
日月中人照與芬心虚慮盡氣則薰<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>霞點空來羣<lb/>
<pb n="KR4d0082_SBCK_001-15a"/>
羣精誠上徹天無雲寸田幽闕煗不焚眇眎中外絳<lb/>
錦紋冥然物我無復分不出不入常氤氲道師東西<lb/>
指示君乘此飛仙勿晋墳茅山隱居有遺文世人心<lb/>
動隨䖟蚊不信成功如所云蚤夜賔餞同華勛爾來<lb/>
僅能破魔軍我經生日當益勤公禀正氣飮不醺梨<lb/>
棗未實要鉏耘日云莫矣収桑枌西還閉門止紛紛<lb/>
憂愁眞能散凄焄萬事過耳今不聞<hi>登真隠訣云日中青帝日照龍</hi>
<hi>韜其夫人日芬豔嬰</hi>
　　蹇師嵩山圖一首<hi>并引</hi>
葆光法師蹇君未嘗至嵩山欲徃遊焉元祐九年春<lb/>
<pb n="KR4d0082_SBCK_001-15b"/>
磐桓都下得古畫一幅以示其客客曰此嵩山圖也<lb/>
予昔嘗遊焉峯嶺徑遂觀刹皆是君喜曰此將以導<lb/>
子也吾昔熈寧中自陳之洛徃來皆出嵩少之間時<lb/>
方重九與偕行者約日子與於此登髙乎今䈥力尚<lb/>
強可以一徃異日復至或不能矣今年三月以罪出<lb/>
守汝州聞此州在嵩少之陽登城北望可以盡得其<lb/>
勝君何時爲此遊吾將舉酒與子相望雖不能同亦<lb/>
庻㡬焉系之以詩曰<lb/>
峻極登髙二十年汝州回望一依然君行亦是髙秋<lb/>
後試覔神淸古洞天<hi>神清洞事見山</hi>
<pb n="KR4d0082_SBCK_001-16a"/>
　　望嵩樓一首<hi>在汝州</hi>
連山鄣吾北二室分西東東山㡬何髙不爲太室容<lb/>
西山爲我低少室見諸峯臨軒一長歎隱見由所逢<lb/>
試問山中人二室竟誰雄雄雌乆巳定分别徐亦空<lb/>
可憐汝陽酒味與上國同遊心四山外寄適杯酒中<lb/>
　　思賢堂一首<lb/>
楊公守臨汝俛仰八十載推遷城帝非散落篇章在<lb/>
外物固難必淸名竟安頼孤亭右洲渚斜日到冠佩<lb/>
飛翔棟宇回滉蕩波流對稍存楸梧髙大翦菰蒲穢<lb/>
遺編訪諸子翠石𥙷前廢吏民亦澘然未替甘棠愛<lb/>
<pb n="KR4d0082_SBCK_001-16b"/>
　阻風一首<hi>自汝迁筠歲月過真州江漲倍常歲而風不順</hi>
大水蔑洲浦牽挽無復施我舟恃長風風止將安爲<lb/>
搨然委積水坐𬒳弱䌫維市井隔峯嶺食盡行將飢<lb/>
長嘯呼風伯厄窮豈不知蓬蓬起東南旗尾西北馳<lb/>
所望乃大謬開門訊舟師舟師掉頭笑沿泝要有時<lb/>
泝者不少息沿者長嗟咨飄風不終日急雨常相隨<lb/>
雨止風亦止條條弄清漪我言未見信君行自見之<lb/>
　　次韻子瞻遊羅浮山一首<lb/>
安迷墮澗逢玉京雲行夭喬風號鳴暗中過盡石髓<lb/>
滑驚喜觀闕朝霞明東坡南去類此客擠者力盡非<lb/>
<pb n="KR4d0082_SBCK_001-17a"/>
求生偶然瀕海少氛氣復有福地容躬耕諸候歷聘<lb/>
謝魯叟茅簷燕坐師老彭天樞旋結日珠重人寰下<lb/>
視鴻毛輕俗縁漸覺氷雪解元氣乍復蛟虬儜逺遊<lb/>
脫屣入蓋竹𥘉怪長史晋家庭後來玉斧小兒子亦<lb/>
入真誥參仙經試令子弟學諸許還家不用劒閣銘<lb/>
洞天聞亦有圖籍但恐未免如公卿此心願與世無<lb/>
事不願與世平不乎<lb/>
　　次韻子瞻江西一首<lb/>
許君馬老共一邦西山斷處流蜀江誰今十載重渡<lb/>
瀧灘頭舊寺晨鐘撞亂流赤脚記淙淙道俗自謂丹<lb/>
<pb n="KR4d0082_SBCK_001-17b"/>
霞龎便令築室修畦矼徃還二老笻一雙<hi>聦与筠州予長老有</hi>
<hi>十年之舊</hi>
　　雨中遊小雲居一首<lb/>
賣酒髙安市早歲逢五秋常懷簡書畏未暇雲居遊<lb/>
十載還上都再謪仍此州廢斥免羈束登臨散幽憂<lb/>
鄕黨二二子結束同一舟雨餘江漲髙林薄煩撑鉤<lb/>
積隂荐雷作兩山亂雲浮雨點落飛鏃江光濺輕漚<lb/>
笑語曾未畢風雲遽誰収舟人指松檜古刹依林丘<lb/>
老僧昔還住晚飯迎淹晋食菜吾自飽饋肉煩賢侯<lb/>
嚴城迫吹角歸棹隨輕鷗聮翩閲村塢燈火明譙樓<lb/>
<pb n="KR4d0082_SBCK_001-18a"/>
肩輿踐積甃塗潦分潜溝居處方自適未知厭拘囚<lb/>
欒城後集卷第一<lb/>
<pb n="KR4d0082_SBCK_001-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_025-1a"/>
欒城集卷第二十五<lb/>
　　墓表銘四首<lb/>
　　　伯父墓表<lb/>
蘇氏自唐始家于眉閲五季皆不岀仕蓋非獨蘇氏<lb/>
也凡眉之士大夫修身于家為政于鄉皆莫肯仕者<lb/>
天禧中孫君堪始以進士舉未顯而亡士猶安其故<lb/>
莫利進取公於是時獨勤奮問學既冠中進士乙科<lb/>
及其為吏能據法以左右民所至號稱循良一鄉之<lb/>
人欣而慕之學者自是相繼軰出至于今仕者常數<lb/>
十百人處者常千数百人皆以公為稱首公諱渙始<lb/>
<pb n="KR4d0082_SBCK_025-1b"/>
字公羣晩字文父曾大父諱祜妣李氏大父諱果妣<lb/>
宋氏考諱序以公登朝授大理評事累贈尚書職方<lb/>
員外郎妣史氏追封仙游蓬萊縣太君公少頴悟職<lb/>
方君自詭以家事使公得篤志于學其勤至手書司<lb/>
馬氏史記班氏漢書公雖少年而所與交遊皆一時<lb/>
長老文詞與之相上下天聖元年始就鄉賦通判州<lb/>
事蔣公堂就閱所爲文嘆其工曰子第一人矣公曰<lb/>
有父兄在楊異宋輔與吾遊不願先之蔣公益以此<lb/>
賢公曰以子爲三人以成子羙名明年登科鄉人皆<lb/>
喜之迓者百里不絶爲鳯翔寳雞主簿以能選開寳<lb/>
<pb n="KR4d0082_SBCK_025-2a"/>
監未㡬移鳯州司法五蒙正為鳯州以章獻太后姻<lb/>
家怙勢驕横知公之賢屈意禮之以郡委公公雖以<lb/>
職事之而鄙其為人蒙正嘗薦公于朝復以書抵要<lb/>
官論公可用公喻郡邸吏屏其奏而藏其私書未㡬<lb/>
蒙正敗士以此多公罷為永康録事叅軍嵗饑掌發<lb/>
廩粟民稱其均以太夫人憂去官起為開封士曹雍<lb/>
丘民有獄死者縣畏罪以疾苦告府遣吏治之閱數<lb/>
人不能究及公徃遂直其冤夏人犯邉府當市民馬<lb/>
以益騎士尹以諉公馬盡得而民不擾以薦知鄢陵<lb/>
始至散蠶鹽吏不敢為姦遂得其民歳大荒賊盗蜂<lb/>
<pb n="KR4d0082_SBCK_025-2b"/>
起剽略父老驚怖相卒請公自救公慰諭遣之而隂<lb/>
督吏士數日盡獲有兄殺弟而取其衣者弟偶不<hi>與死</hi>
父皆訴之捕得公閔其窮而姦問之曰汝殺而弟知<lb/>
其不死而捨之者何兄喻公意曰弟死復生適有見<lb/>
者不敢再也由此得不死父子皆感泣及公去負任<lb/>
從之數千里通判閬州州苦衙前法壊争者日至公<lb/>
為立規約訟遂止雖為政極寛而用法必當吏民畏<lb/>
而安之閬人鮮于侁少而好學篤行公禮之甚厚以<lb/>
備鄉舉侁以獲仕進其始為吏公復以循吏許之侁<lb/>
仕至諫議大夫號為名臣職方君自眉視公治喜其<lb/>
<pb n="KR4d0082_SBCK_025-3a"/>
能晋數月而歸㑹金洋兵亂閬人忷懼時方闕守公<lb/>
領州事隂為之備而時卒寮吏登城縱酒民遂以安<lb/>
亂兵適亦敗散不及境還朝監裁造務未㡬而職方<lb/>
君没葬逾月芝生于墓木鄉人異焉服除選知祥符<lb/>
祥符多富貴家公均其繇賦而平其争訟民便安之<lb/>
鄉書手張宗久為姦利畏公託疾滿百日去而引其<lb/>
子為代公曰書手法用三等人汝等第二不可宗素<lb/>
事權貴訴于府府為符縣公杖之巳而中貴人至府<lb/>
傳上㫖以宗為書手公據法不奉詔復一中貴人至<lb/>
曰必於法外與之公謂尹李絢曰一匹夫能亂法如<lb/>
<pb n="KR4d0082_SBCK_025-3b"/>
此府亦不可為矣公何不以縣不可故争之絢愧公<lb/>
言明日入言之上曰此非吾意誰為祥符今者絢以<lb/>
公對上稱善命内侍省推之蓋宗以賂請于温成之<lb/>
族不復窮治杖矯命者逐之一府皆震包孝肅公拯<lb/>
見公嘆曰君以一縣令能此賢於言事官遠矣公嘗<lb/>
出見一婦人弊衣負木顧曰此蘇士曹也公怪使人<lb/>
問之曰嘻我廖户曹女流落為人婢因泣下公惻然<lb/>
訪其主以錢贖之迎置縣空屋中擇婦人謹厚者視<lb/>
之廖君昔與公同為府中椽公帥寮舊嫁之能知衡<lb/>
州耒陽民為盗所殺而盗不獲尉執一人指為盗公<lb/>
<pb n="KR4d0082_SBCK_025-4a"/>
察而疑之問尉所從得曰弓手見血衣草中呼其儕<lb/>
視之得其居人以獻公曰弓手見血衣當自取之以<lb/>
為功尚何視佗人必此為姦訊之而伏佗日果得真<lb/>
盗衡人以公為神還知漣水軍未行㑹樞宻副使孫<lb/>
公抃薦公擢提㸃利州路刑獄嘗行部至閬中民觀<lb/>
者如堵墻其童子皆相率環公揮之不去公謂之曰<lb/>
吾去此二十年矣爾何自識予皆對曰聞父祖道公<lb/>
為政家有公像祝公復來故爾公笑曰何至是公至<lb/>
逾年効城固縣令一人妄殺人者一道震恐遂以無<lb/>
事嘉祐七年八月乙亥無疾暴卒吏民哭者皆失聲<lb/>
<pb n="KR4d0082_SBCK_025-4b"/>
閬人聞之罷市相率為佛市中以報享年六十有二<lb/>
官都官郎中階朝奉郎勲上輕車都尉後以二子登<lb/>
朝累贈太中大夫夫人楊氏累封玉城同安縣君公<lb/>
没之明年六月庚辰卒治平二年二月戊申合葬于<lb/>
眉山永夀鄉髙遷里生子三人不欺太子中舍監成<lb/>
都粮料不疑承議郎通判嘉州公旣没相繼而亡季<lb/>
曰不危家居不求禄仕女四人長適進士楊薦次適<lb/>
進士王東羙次適遂州節度推官任更李適宣徳郎<lb/>
柳子文孫男十二人千乗千運千之千能千里千秋<lb/>
千經千傑千尋千億時暉女子十人曾孫男女十二<lb/>
<pb n="KR4d0082_SBCK_025-5a"/>
人公忠信孝友恭儉正直出於天性好讀書老而不<lb/>
衰平居不治産業既没無以葬善為詩得千餘篇題<lb/>
其編曰南麾退翁雜文書啟章奏若干巻記平生所<lb/>
涖歳月爵土一卷曰蘇氏懐章記其為吏長於律令<lb/>
而以仁愛為主故所至必治一時稱為吏師公没二<lb/>
十七年不危状公遺事以授公之從子轍曰先君既<lb/>
没而二兄不淑惟小子僅存不時記録乆益散㓕則<lb/>
不孝大矣轍生九年始識公于鄉其後見公于杞聞<lb/>
公之言記公之遺烈僅識其一二謹拜手稽首書于<lb/>
墓之碑曰轍㓜與兄軾皆侍伯父聞其言曰予少而<lb/>
<pb n="KR4d0082_SBCK_025-5b"/>
讀書師不煩少長為文日有程不中程不止出遊於<lb/>
塗行中規矩入居室無惰容非獨吾爾也凡與吾遊<lb/>
者舉然不然轍為鄉所擯曰是何名為儒故當是時<lb/>
學者雖寡而不聞有過行自吾之東今将三十年歸<lb/>
視吾里弦歌之聲相聞儒服者於它州為多善矣爾<lb/>
曹才不逮人姑亦師吾之寡過爲可也皆再拜曰謹<lb/>
受教及長觀公行事循循若無所為動以律令為師<lb/>
而見義輙發未嘗處人後政事審可為者力為之不<lb/>
疑鄭子産有言政如農功日夜思之行無越思如農<lb/>
之有畔公為政近之故其所至必有功其去必見思<lb/>
<pb n="KR4d0082_SBCK_025-6a"/>
思自諸父没後生不聞老成之言無所師法而流於<lb/>
俗轍懼子弟之日怠也故記其所聞以警焉元祐三<lb/>
年嵗次戊辰十二月朔日癸酉從子朝奉郎試尚書<lb/>
户部侍郎上騎都尉賜紫金魚袋轍表<lb/>
　　　歐陽文忠公夫人薛氏墓誌銘<lb/>
歐陽文忠公夫人薛氏資政殿學士尚書户部侍郎<lb/>
簡肅公諱奎之女也簡肅公事真宗朝所至以才名<lb/>
稱晚事仁宗為叅知政事章獻太后臨朝公剛毅守<lb/>
節事不茍隨朝廷頼之天下至今稱焉文忠公以文<lb/>
章名當世其風節尤峻蚤嵗以言事不合流落于外<lb/>
<pb n="KR4d0082_SBCK_025-6b"/>
仁宗亮其忠晚用之亦叅知政事仁宗英宗之際其<lb/>
所以綏靖朝廷者與丞相忠獻韓公相為表裏蓋二<lb/>
公之功名士大夫舉知之夫人簡肅公之第四女母<lb/>
曰金城太夫人亦賢婦人也夫人髙明清正而敏於<lb/>
事有父母之風及歸于歐陽氏治其家事文忠所以<lb/>
得盡力于朝而不恤其私者夫人之力也而世莫知<lb/>
之初簡肅見文忠公願以夫人歸焉未及而薨及文<lb/>
忠公貶夷陵令金城以簡肅之志嫁夫人于許州不<lb/>
數日從公南遷始韓國太夫人性剛嚴好禮夫人生<lb/>
于富貴方年二十從公渉江湖行萬里居小邑安于<lb/>
<pb n="KR4d0082_SBCK_025-7a"/>
窮陋未嘗有不足之色事韓國時其起居飲食寒温<lb/>
節度未嘗少失其意雖寒鄉小家女有不能也夫人<lb/>
㓜隨金城朝於禁中面賜冠帔及文忠為樞宻副使<lb/>
夫人入謝慈聖光獻太后一見識之曰夫人薛家女<lb/>
邪夫人進對明辯自是每入輒被顧問遇事隂有所<lb/>
補嘗待班於廊下内臣有乘間語及時事者意欲逹<lb/>
之文忠夫人正色拒之曰此朝廷事婦人何預焉且<lb/>
公未嘗以國事語妻子也文忠旣歸老潁上慈聖嘗<lb/>
幸集禧過其舊廬使人訪問夫人其後姻家有入禁<lb/>
中者慈聖猶使傳㫖問勞文忠既薨夫人不御珠翠<lb/>
<pb n="KR4d0082_SBCK_025-7b"/>
羅紈服布素者十七年文忠平生不事家産事决於<lb/>
夫人率皆有法從文忠超艱難歴侍從登二府既薨<lb/>
盛衰之變備矣而其出入豊約皆有常度以韓國治<lb/>
家之法戒其諸婦以文忠行已大節厲其諸子而不<lb/>
責以富貴平居造次必以禮辭氣容止雖温而莊未<lb/>
嘗疾言厲色而整衣冠正顔色雖寒暑疾病不改其<lb/>
度將終疾革言語如平日見諸子號泣曰吾年至此<lb/>
死其常也此爾等憂豈復預吾事邪其天性安於禮<lb/>
法恬於禍福如此享年七十有三元祐四年八月戊<lb/>
午終于京師十一月甲申祔於文忠之瑩夫人始以<lb/>
<pb n="KR4d0082_SBCK_025-8a"/>
文忠貴封夀安縣君入遷為仁夀郡夫人復以其子<lb/>
三遷封安康郡太夫人子男八人發故承議郎少府<lb/>
監丞奕故光禄寺丞監陳州粮料院棐朝散郎尚書<lb/>
職方員外郎充集賢校理辯宣徳郎監澶州河北酒<lb/>
稅其四人皆未名而卒女三人皆未及嫁而卒孫男<lb/>
六人愻陜州司户參軍憲新授滑州章城縣主簿恕<lb/>
雄州防禦推官監西京左藏庫愬愿懋並假承務郎<lb/>
孫女七人長適權忠武軍節度判官蘇京次適承事<lb/>
郎元耆弼次適許州長社縣主簿范祖朴次適承奉<lb/>
郎王㣲次適承務郎王景文次許嫁承務郎蘇迨次<lb/>
<pb n="KR4d0082_SBCK_025-8b"/>
尚㓜適范王氏三人皆早卒曽孫二人延世奉世若<lb/>
薛氏歐陽氏世家既具於簡肅文忠之誌轍少獲知<lb/>
於文忠公出入門下與其諸子游知夫人平生為詳<lb/>
而子棐復以狀求銘銘曰<lb/>
簡肅之肅夫人實承之文忠之忠夫人實成之既成<lb/>
其夫亦遺其子白髪素𥜗動不忘禮貧富之交生死<lb/>
之間有以壯夫而莫克安夫人居之不懾不疑問誰<lb/>
使然簡肅之遺有立於朝文忠子孫豈獨文忠夫人<lb/>
與存<lb/>
　　　全禪塔師銘<lb/>
<pb n="KR4d0082_SBCK_025-9a"/>
黄檗斷際禪師之後十有九世曰道全禪師洛陽王<lb/>
氏子也生而不食熏血父母異之使事其舅廣愛演<lb/>
師十有九年而得度二十年而受具游彭城歴壽春<lb/>
受華嚴淸凉說於誠法師朝授師說夕能爲其徒講<lb/>
彭城有隱士董君識師非凡人也勸遊南方問無上<lb/>
道師乃棄其舊學渡江而南始從甘露夫禪師茫無<lb/>
所見復從棲賢秀禪師秀舅於誨人示以道機迷悶<lb/>
不能入深自悔咎至㗖惡食飮惡水以自礪几七年<lb/>
道不見舎秀遊髙安事洞山文禪師五年而悟告文<lb/>
曰吾一槌打透無底藏一切珎寳皆吾有也文喜曰<lb/>
<pb n="KR4d0082_SBCK_025-9b"/>
汝得之矣自是言語偈頌發如涌泉不學而得髙安<lb/>
太守請師住石臺清凉已而徙居黄檗師為人直而<lb/>
淳信不餙外事元豊三年眉山蘇轍以罪謫髙安師<lb/>
一見曰君静而惠可以學道轍以事不能入山師毎<lb/>
來見輒語終日不去六年師得疾甚苦從醫於市見<lb/>
我語不離道曰吾病宿業也殆不復起矣君無忘道<lb/>
異時見我無相忘也既而病良愈還居山中七年轍<lb/>
蒙恩移績溪令十一月将西行意師必來别我師遂<lb/>
以病不出十二月乙丑升堂與其衆詄歸而跌坐欲<lb/>
化衆强之卧遂卧不動不復飲食明日丙寅而寂體<lb/>
<pb n="KR4d0082_SBCK_025-10a"/>
煖香輭凡十五日而茶毗得舎利光潔無數享年四<lb/>
十九臘三十明年二月十三日其徒葬之㫁際塔之<lb/>
右其友人聦禪師與其徒思聦皆以書來績溪曰師<lb/>
逝矣君知之者以舍利為信請為銘其塔而刻諸石<lb/>
為之銘曰<lb/>
偉哉菩提心一切皆具足云何有不見迷悶去狂惑<lb/>
譬如衣中珠一見不復失假令墮塗泥以至大火坑<lb/>
珠性常湛然不應作異想全師大乗師晚悟最上乘<lb/>
身病心不病身㓕心不㓕西域師子師中國惠可師<lb/>
皆不免厄死而况其餘人疾病不能入刀兵不能攻<lb/>
<pb n="KR4d0082_SBCK_025-10b"/>
非彼有不能乃我未常受我今為師説智者不當疑<lb/>
　　　閑禪師碑<lb/>
閑禪師者臨濟玄公九世法孫而黄龍南老嫡嗣也<lb/>
南老以道化江西其徒常數百人而師為髙第南每<lb/>
嘆曰祖師之道不墜於地斯人是頼南雖在世而學<lb/>
者歸之已如雲矣南既寂一時尊宿無有居其右者<lb/>
熈寕年廬陵太守張公鑑請居隆慶未暮年鍾陵太<lb/>
守王公韶請居龍泉不逾年以病求去廬陵人聞其<lb/>
捨龍泉也舟載而歸居隆慶之西堂事之愈篤居二<lb/>
年元豊四年三月十三日浴訖跌坐以偈告衆以將<lb/>
<pb n="KR4d0082_SBCK_025-11a"/>
入㓕遂泊然而化既化神色不變鬚髣髴而復出廬<lb/>
陵守與其人來觀者如堵皆願晋事真相長老利儼<lb/>
稟師遺言闍維之薪盡火㓕全身不散以油沃薪益<lb/>
之乃化是日雲起風作飛瓦折木煙氣所至東西南<lb/>
北四十里凡草木沙礫之間皆得舍利如金色碎之<lb/>
如金沙居士長者購以金錢細民拾而鬻之數日不<lb/>
絶計其所獲㡬至數斛師法名慶閑福州古田卓氏<lb/>
子也母夣胡僧授以明珠得而吞之覺而有孕及生<lb/>
白光照室㓜不近酒肉年十一事建州昇山資慶長<lb/>
老徳圓十七削髪受具二十辭師遠遊及其終也年<lb/>
<pb n="KR4d0082_SBCK_025-11b"/>
五十三臘三十六余未嘗識師元豐七年過廬山開<lb/>
先見瑛禪師言及師事且曰瑛少嘗問道於閑師願<lb/>
為文刻石傳示乆遠余許之明年遣其徒請於繢溪<lb/>
余有善知識本出於南老将問之益信而作五月辛<lb/>
亥得疾寒熱癸丑益甚余正卧念曰四大本空五蕰<lb/>
非有今我此疾何自而至少頃即睡夣有告者曰如<lb/>
閑師復何疑耶疑疾病矣余聞之矍然即於夣中作<lb/>
數百言詞甚雋偉覺而忘之病亦稍愈乃為之碑而<lb/>
系之以偈曰一切諸如來惟於一性通具足大神力<lb/>
或坐微塵裏而轉大法輪或於一毛端普見寳王刹<lb/>
<pb n="KR4d0082_SBCK_025-12a"/>
或於見在土遍見一切土彼此無壊相或於見在上<lb/>
直上忉刹官人天相還徃而無有難相或令土石沙<lb/>
皆化為黄金一切皆得取或令江河海皆化為酥酪<lb/>
一切皆得食或近取一劫而演為十刼或逺取百劫<lb/>
而促為一劫一切無礙法河沙不可擬閑師得正眼<lb/>
乆為僧中王及其㓕度時廣作諸法事顔色不勤摇<lb/>
爪髪日滋長薪盡火亦㓕凝然不解㪚益薪助以油<lb/>
爾乃就變㓕是時人天哀大風吹隂雲發瓦析大木<lb/>
煙氣所及處皆得大舎利圓明如寳珠精色如真金<lb/>
其數千萬億是事大希有聞者以為疑我昔沗聞道<lb/>
<pb n="KR4d0082_SBCK_025-12b"/>
亦不免斯惑病中夢訶者閑師事何疑有疑即是病<lb/>
不當作是見夢中悔謝客口作數百言曾不以意作<lb/>
已覺不能記稽首三界尊閑師不止此憫世狹劣故<lb/>
聊示其小者復以告瑛師刻石示學人<lb/>
　　傳二首<lb/>
　　　孟德傳<lb/>
孟徳者神勇之退卒也少而好山林既為兵不獲如<lb/>
志嘉祐中戍秦州秦中多名山徳出其妻以其子與<lb/>
人而逃至華山下以其衣易一刀十䴵携以入山自<lb/>
念吾禁軍也今至此擒亦死無食亦死遇虎狼毒蛇<lb/>
<pb n="KR4d0082_SBCK_025-13a"/>
亦死此三死者吾不復䘏矣惟山之深者徃焉食其<lb/>
䴵既盡取草根木實食之一日十病十愈吐利脹懣<lb/>
無所不至既數月安之如食五糓以此入山二年而<lb/>
不飢然遇猛獸者數矣亦輙不死徳之言曰凡猛獸<lb/>
類能識人氣未至百歩輙伏而號其聲震山谷徳以<lb/>
不顧死未嘗為動須㬰奮躍如将摶焉不至十數歩<lb/>
則止而坐逡廵弭耳而去試之前後如一後至商州<lb/>
不知其啇州也為候者所執徳自分死矣知商州宋<lb/>
孝孫謂之曰吾視汝非惡人也類有道者徳具道本<lb/>
末乃使為自告者置之秦州張公安道適知秦州徳<lb/>
<pb n="KR4d0082_SBCK_025-13b"/>
稱病得除兵籍為民至今徃來諸山中亦無它異能<lb/>
夫孟徳可謂有道者也世之君子皆有所顧故有所<lb/>
慕有所畏慕與畏交於胷中未必用也而其色見於<lb/>
面顔人望而知之故弱者見侮强者見笑未有特立<lb/>
於世者也今孟徳其中無所顧其浩然之氣發越於<lb/>
外不自見而物見之矣推此道也雖列於天地可也<lb/>
曾何猛獸之足道哉<lb/>
　子由書孟徳事見寄余既聞而異之以為虎畏不<lb/>
　懼已者其理似可信然世未有見虎而不懼者則<lb/>
　斯言之有無終無所試之然曩余聞忠萬雲安多<lb/>
<pb n="KR4d0082_SBCK_025-14a"/>
　虎有婦人置二小兒沙上而浣衣於水上者有虎<lb/>
　自山上馳下婦人倉惶沉水避之二小兒戯沙上<lb/>
　自若虎熟視乆之至以首觝觸庻㡬其一懼而兒<lb/>
　癡竟不知怪意虎之食人必先被之以威而不懼<lb/>
　之人威無所施歟世言虎不食醉人必坐守之以<lb/>
　竢其醒非竢其醒竢其懼也有人夜自外歸見有<lb/>
　物蹲<hi>門其</hi>以爲猪狗類也以杖撃之即逸去至山下<lb/>
　月明處則虎也是人非有以勝虎其氣已蓋之矣<lb/>
　使<hi>之人</hi>不懼皆如嬰兒醉人與其未及知之時則虎<lb/>
　不敢食無足怪者故書其末以信子由之說<hi>瞻子</hi>題<lb/>
<pb n="KR4d0082_SBCK_025-14b"/>
　　　丐者趙生傳<lb/>
髙安丐者趙生弊衣蓬髪未嘗沐洗好飲酒醉輒毆<lb/>
詈其市人雖有好事時召與語生亦慢罵斥其過惡<lb/>
故髙安之人皆謂之狂人不敢近也然其與人遇雖<lb/>
未嘗識皆能道其宿疾與其平生善惡以此或曰此<lb/>
非有道者耶元豐三年予讁居髙安時見之於途亦<lb/>
畏其狂不敢問是嵗歳莫生來見予予詰之曰生未<lb/>
嘗求人今謁我何也生曰吾意欲見君耳既而曰吾<lb/>
知君好道而不得要陽不降隂不升故肉多而浮面<lb/>
赤而瘡吾将教君挽水以溉百骸經旬諸疾可去經<lb/>
<pb n="KR4d0082_SBCK_025-15a"/>
嵗不怠雖度世可也予用其說信然惟怠不能乆故<lb/>
不能究其妙生嘗告予吾將與君夜宿于此予許之<lb/>
既而不至問其故曰吾將與君游於它所度君不能<lb/>
無驚驚或傷神故不敢予曰生游何至曰吾常至<hi>山太</hi>
下所見與世說地獄同君若見此歸當不願仕矣予<lb/>
曰何故生曰彼多僧與官吏僧逾分吏暴物故耳予<lb/>
曰生能至彼彼人亦知相敬耶生曰不然吾則見彼<lb/>
彼不吾見也因歎曰此亦邪術非正道也君能自養<lb/>
使氣與性俱全則出入之際将不學而能然後為正<lb/>
也予曰養氣請從生說為之至於養性奈何生不答<lb/>
<pb n="KR4d0082_SBCK_025-15b"/>
一日遽問曰君亦嘗夢乎予曰然亦嘗夢先公乎予<lb/>
曰然方其夣也亦有存没憂樂之知乎予曰是不可<lb/>
常也生笑曰嘗問我養性今有夢覺之異則性不全<lb/>
矣予矍然異其言自此知生非特挾術亦知道者也<lb/>
生兩目皆翳視物不明然時能脫翳見瞳子碧色自<lb/>
臍以上骨如龜殻自心以下骨如鏵刃兩骨相值其<lb/>
閒不令如指嘗自言生於甲寅今一百二十七年矣<lb/>
家本代州名吉事五臺僧不能終棄之游四方少年<lb/>
無行所為多不法與楊州蔣君俱學蔣惡之以藥毒<lb/>
其目遂翳然生亦非蔣不循理槁死無能為也是時<lb/>
<pb n="KR4d0082_SBCK_025-16a"/>
予兄子瞻謪居黄州求書而徃一見喜子瞻之樂易<lb/>
留半嵗不去及子瞻北歸從之興國知軍楊繪見而<lb/>
晋之生喜禽鳥六畜常以一物自隨寢食與之同居<lb/>
興國畜駿騾為騾所傷而死繪具棺葬之元祐元年<lb/>
予與子瞻皆召還京師蜀僧有法震者來見曰震泝<lb/>
江将謁公黄州至雲安逆旅見一丐者曰吾姓趙頃<lb/>
於黄州識蘇公為我謝之予驚問其狀良是時知興<lb/>
國軍朱彦愽之子在坐歸告其父發其葬空無所有<lb/>
惟一杖及兩脛在予聞有道者惡人知之多以惡言<lb/>
穢行自晦然亦不能盡揜故徳順時見於外今余觀<lb/>
<pb n="KR4d0082_SBCK_025-16b"/>
趙生鄙拙忿隘非專自晦者也而其言時有合於道<lb/>
蓋於道無見則術不能神術雖已至而道未全盡雖<lb/>
能乆生變化亦未可以語古之真人也道書屍假之<lb/>
下者留脚一骨生豈假者耶<lb/>
　　叙三首<lb/>
　　　類篇叙<hi>讀託譔范景仁侍</hi>
雖有天下甚多之物茍有以待之無不各獲其處也<lb/>
多而至於失其處者非多罪也無以待之則十百而<lb/>
亂有以待之則千萬若一今夫字書之於天下可以<lb/>
為多矣然而從其有聲也而待之以集韻天下之字<lb/>
<pb n="KR4d0082_SBCK_025-17a"/>
以聲相從者無不得也從其有刑也而待之以類篇<lb/>
天下之字以形相從者無不得也既已盡之以其聲<lb/>
矣而又究之以其形而字書之變曲盡蓋天聖中諸<lb/>
儒始受詔為集韻書成以為有形存而聲亡者未可<lb/>
以責得於集韻也於是又詔為類篇凡受詔若干年<lb/>
而後成夫天下之物其多而至比於字書者未始有<lb/>
也然而多不獲其處豈其無以待之昔周公之為政<lb/>
登龜取<graphic n="KR3550" url="https://raw.githubusercontent.com/kanripo/KR-Gaiji/master/images/KR3550.png" mimeType="image/png"/>攻梟去蛙之說無不備具而孔子之論禮<lb/>
至於千萬而一有者皆預為之說夫此将以應天下<lb/>
之無窮故待天下之物使皆有處如待字書則物無<lb/>
<pb n="KR4d0082_SBCK_025-17b"/>
足治者凡為類篇以說文為本而其例有八一曰<lb/>
摫同部而呐㕯異部凡同意而異形者皆兩見也二<lb/>
曰天一在年一在真凡同意而異聲者皆一見也三<lb/>
曰叟之在草　之在於凡古意之不可知者皆從其<lb/>
故也四曰雰古乞類也而今附雨䪩古口類也而今<lb/>
附音凡變古而有異義者皆從今也五曰壼之在口<lb/>
無之在林凡變古而失其真者皆從古也六曰一先<lb/>
之附天一生之附人凡字之後出而無據者皆不得<lb/>
特見也亡曰王之為玉朋之為朋凡字之失故而遂<lb/>
然者皆明其由也八曰邑之加品白之加　凡集韻<lb/>
<pb n="KR4d0082_SBCK_025-18a"/>
之所遺者皆載於今書也惟此八者以求其詳可得<lb/>
而見也凡十四篇目録一篇文若干<lb/>
　　古今家誡叙<lb/>
老子曰慈故能勇儉故能廣或曰慈則安能勇曰父<lb/>
母之於子也愛之深故其爲之慮事也精以深愛而<lb/>
行精慮故其爲之避害也速而就利也果此慈之所<lb/>
以能勇也非父母之賢於人勢有所必至矣轍少而<lb/>
讀書見父母之戒其子者諄諄乎惟恐其不盡也惻<lb/>
惻乎惟恐其不入也曰嗚呼此父母之心也哉師之<lb/>
於弟子也爲之規矩以授之賢者引之不賢者不強<lb/>
<pb n="KR4d0082_SBCK_025-18b"/>
也君之於臣也為之號今以戒之能者予之不能者<lb/>
不取也臣之於君也可則諫不則去子之於父也以<lb/>
㡬諌不敢顯皆有禮存焉父母則不然子雖不肖豈<lb/>
有棄子者哉是以盡其有以告之無憾而後止詩曰<lb/>
洄酌彼行潦挹彼注兹可以饙饎豈弟君子民之父<lb/>
母夫雖行潦之陋而無所棄猶父母之無棄子也故<lb/>
父母之於子人倫之極也雖其不賢及其為子言也<lb/>
必忠且盡而况其賢者乎太常少卿長沙孫公景脩<lb/>
少孤而教於母母賢能就其業既老而念母之心不<lb/>
忘為賢母録以致其意之又集古今家戒得四十九<lb/>
<pb n="KR4d0082_SBCK_025-19a"/>
人以示轍曰古有為是書者而其文不完吾病焉是<lb/>
以為此合衆父母之心以遺天下之人庶㡬有益乎<lb/>
轍讀之而嘆曰雖有悍子忿鬬於市莫之能止也聞<lb/>
父之聲則歛手而退市人之過之者亦莫不泣也慈<lb/>
孝之心人皆有之特患無以發之耳今是書也要將<lb/>
以發之歟雖廣之天下可也自周公以來至於今父<lb/>
戒四十五母戒四公又将益廣之未止也元豐二年<lb/>
四月三日眉陽蘇轍叙<lb/>
　　　洞山文長老語録叙<lb/>
水流於地發為草木鹹酸甘苦皆水也火傅於薪化<lb/>
<pb n="KR4d0082_SBCK_025-19b"/>
為飲食飯䴵羹胾皆火也心藏於人見於百骸視聽<lb/>
言動皆心也古之逹人推而通之大而天地山河細<lb/>
而秋毫㣲塵此心無所不在無所不見是以小中見<lb/>
大大中見小一為千萬千萬為一皆心法爾然而非<lb/>
有所造也故其指心法以示人也有以光明相好化<lb/>
人有以飲食卧具衣服有以園林臺觀虛空有以寂<lb/>
嘿無說無示蓋事無非法者然有聞思修法門衆生<lb/>
由之以入如大衢路既徑且易自逹磨西來諸祖相<lb/>
承皆因言以曉人心地既明出語皆法譬如古木生<lb/>
氣條逹花葉無數顛倒向背穠纎長短無一不可譬<lb/>
<pb n="KR4d0082_SBCK_025-20a"/>
如大海濕性融溢隨風舒卷波濤流轉充遍洲浦無<lb/>
一不到觀者眩曜莫測其故然至於循流返源識其<lb/>
終始可以拊手而笑有克文禪師㓜治儒業弱冠出<lb/>
家求道得法於黄龍南公說法於髙安諸山晚居洞<lb/>
山實繼悟本辯愽無礙徒衆自遠而至元豐三年子<lb/>
以罪來南一見如舊相識既而其徒以語録相示讀<lb/>
之縱横放肆為之茫然自失蓋余雖不能詰然知其<lb/>
為證正法眼藏得遊戯三昩者也故題其篇首<lb/>
<pb n="KR4d0082_SBCK_025-20b"/>
</p>
<p>
欒城集卷第二十五<lb/>
</p>
<p>
</p>
  </div>
</body>
</text>
</TEI>
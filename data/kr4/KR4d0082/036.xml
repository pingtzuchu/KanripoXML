<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0082_SBCK_036-1a"/>
欒城集卷三十六<lb/>
　右司諫論時事七首<lb/>
　　論臺諌封事留中不行狀<hi>月十四日元祐元年之</hi>
右臣伏見皇帝陛下以至孝純仁承統踐祚太皇太<lb/>
后陛下以聦眀睿智親攬庻政二聖恊德以幸天下<lb/>
曾未朞歲而敝事稍去寛政復行元元之民免於流<lb/>
離之患蒙更生之福海內釋然無意外之憂不勝幸<lb/>
甚㐲惟陛下恭勤祗畏發於天性猶復選於羣臣增<lb/>
廣諫員求直言以自助天下之士聞風相慶臣實何<lb/>
人得於今日備位於此然臣聞帝王之治必先正風<lb/>
<pb n="KR4d0082_SBCK_036-1b"/>
俗風俗旣正中人以下皆自勉以爲善風俗一敗中<lb/>
人以上皆自棄而爲惡忠人自勉於善則人主耳目<lb/>
衆多易與爲治中人自棄於惡則臣下朋黨蕃殖易<lb/>
以爲非蓋邪正盛衰之源未有不始於此者也昔眞<lb/>
宗皇帝臨馭羣下奬用正人一時賢儁争自記於眀<lb/>
主孫奭戚綸田錫王禹偁之徒旣以諌諍顯名則忠<lb/>
良之士相繼而起其後耄期厭事丁謂乘間將竊國<lb/>
命而風俗已成朝多正士謂雖懐姦慝而無與同惡<lb/>
謀未及發旋即流放仁宗皇帝仁厚淵嘿不自可否<lb/>
是非之論一付臺諌孔道輔范仲淹歐陽脩余靖之<lb/>
<pb n="KR4d0082_SBCK_036-2a"/>
流以言事相髙此風旣行士耻以鉗口失職當時執<lb/>
政人臣豈皆盡賢然畏忌人言不敢妄作一有不善<lb/>
言者即至隨輒屏去故雖人主寛厚而朝廷之閒無<lb/>
大過失及先帝嗣位執政大臣變易祖宗法度下至<lb/>
小民皆知其非而卿士大夫從風而靡則風俗之變<lb/>
於此見矣是時惟有呂誨范鎭等眀言其失二人旣<lb/>
已得罪臺諌有以一言及之者皆紛然逐去由是風<lb/>
俗大敗無一人復正言者天佑皇室啓迪聖德臨政<lb/>
未㡬而以言路爲急天下踈然思見祖宗遺俗然臣<lb/>
自至闕廷聞臺諫對事一切晋中不出玩不施行又<lb/>
<pb n="KR4d0082_SBCK_036-2b"/>
不黜責臣不勝憂疑夫朝廷所以待臺諌者不過三<lb/>
事言當則行不賞則黜其所上封事除事于㡬宻人<lb/>
主所當獨聞須至晋中外並須降出行遣上所以正<lb/>
朝廷之紀綱使無廢職業下所以全人臣之名節使<lb/>
無負公議若當而不行不當而不黜則上下苟且廉<lb/>
耻道廢風俗衰陋國將從之臣願陛下永惟邪正盛<lb/>
衰之漸始於臺諫修其官則聽其言言有不當隨事<lb/>
行遣大者可黜小者可罷使風俗一定忠言日至陛<lb/>
下垂拱於上群臣肅雍於下則太平之治可立而待<lb/>
也惟陛下晋神省察天下幸甚謹録奏聞伏候勅㫖<lb/>
<pb n="KR4d0082_SBCK_036-3a"/>
　　乆旱乞放民間積欠<lb/>
右臣伏見陛下以乆旱憂勞禱請勤至自冬歴春天<lb/>
意未荅宿麥枯瘁災害廣遠民自近歳皆苦於重歛<lb/>
儲積空匱若此月不雨飢饉必至盗賊必起保甲之<lb/>
餘民習武事猖狂嘯襄爲患必甚而陛下所以應天<lb/>
動民未有其實臣竊見去年赦書蠲免積欠止於殘<lb/>
零兩稅至於官本債負出限役錢皆不得除放民有<lb/>
破蕩家産父子流離衣食不繼有死而不可得者買<lb/>
撲酒坊先因實封投狀争氣務勝競設髙價旣得之<lb/>
後利入㣲細不能出辨違限不納加以罰錢至於藉<lb/>
<pb n="KR4d0082_SBCK_036-3b"/>
没家産杻械生蟣虱而不得脫<hi>臣者</hi>願陛下降哀痛之<lb/>
書應今日巳前民間官本債負出限役錢及酒坊元<lb/>
額罰錢見今資産耗竭實不能出者令州縣監司保<lb/>
眀除放使民得再生以飬父母妻子朝廷捐弃必不<lb/>
可得之債以収民心民心恱附甘澤可致雖使天道<lb/>
幽逺雨不時應而仁澤流溢亦可以化服強暴消止<lb/>
盗賊臣謹按漢書文景宣元之間憂民之疲病每歲<lb/>
輒施租稅减筭賦自損以厚下民戴其澤中遭王莾<lb/>
之變皆謳吟思漢漢巳絶而復續夫漢世平安之日<lb/>
獨蠲必得之常賦以惠民而况當今旱勢未止災害<lb/>
<pb n="KR4d0082_SBCK_036-4a"/>
方作前件欠負皆勢不可得柰何靳而不與哉伏願<lb/>
陛下斷自聖心特降手詔無使有司吝於出納以廢<lb/>
格聖澤則天人不逺冝有善應謹録奏聞伏攸勅㫖<lb/>
　　　貼黄臣竊見近年貪刻之吏習以成風上有<lb/>
　　　毫髪之意則下有丘山之取上有滂沛之澤<lb/>
　　　則下有涓滳之施如先帝向時爲瀘南用兵<lb/>
　　　兩川應副疲極特放五等人户稅賦而東川<lb/>
　　　路轉運司公行格沮只放三等以下縁累經<lb/>
　　　大赦不敢論列如此之類朝廷雖累行戒飭<lb/>
　　　終恐不改若行臣此奏卽乞痛賜約束如監<lb/>
<pb n="KR4d0082_SBCK_036-4b"/>
　　　司敢有違戻許州縣官吏具事田實封奏聞<lb/>
　　　論罷免役錢行差役法狀<hi>日十六</hi>
右臣伏見門下侍郎司馬光奏乞罷免役錢復行差<lb/>
役舊法奉聖㫖依奏施行臣竊謂近歲所行新法利<lb/>
害較然其間免役所系尤重朝廷自去秋已来改更<lb/>
略盡惟此一事遲留不决民間傾聽想聞德音臣竊<lb/>
利此事旣行民間鼓舞相慶如飢得食如旱得雨比<lb/>
之去年罷導洛市易鹽鐡等事具喜十倍非至仁至<lb/>
聖至眀至斷誰能行此然臣有愚慮蓋朝廷自行免<lb/>
役至今僅二十年官私乆巳晋慣今𥘉行差役不免<lb/>
<pb n="KR4d0082_SBCK_036-5a"/>
有少齟齬不齊譬如人有重病不治必死醫者用藥<lb/>
攻療必有暝眩不寧要須病去藥消然後乃得安樂<lb/>
今中外用事臣寮多因新法進用旣見朝廷革法宿<lb/>
敝心不自安必因差役之始民間少有不便指以爲<lb/>
言眩惑聖聦敗亂仁政㢘臣竊觀司馬光前件劄子<lb/>
條陳差役事件大綱已得允當然其間不免踈略及<lb/>
小有差誤執政大臣豈有不知若公心共濟即合據<lb/>
光所請推行大意修完小節然後行下今但備録劄<lb/>
子前坐光姓名後坐聖㫖依奏其意可知自今以徃<lb/>
其必有人借中外異同之論以揺動大議臣願陛下<lb/>
<pb n="KR4d0082_SBCK_036-5b"/>
但思祖宗以來差役法行民間有何患害近歲旣行<lb/>
免役民間之敝耳目厭聞即差役可行免役可罷不<lb/>
待思慮而决矣伏乞將臣此奏留中不岀時賜省覧<lb/>
苟大法旣正縱有小害隨事更張年歲之間法度自<lb/>
備臣踈逺小臣𥘉蒙擢用輙此深言罪在不赦但念<lb/>
臣𥘉無左右之助諌垣之命出自聖意不敢自同它<lb/>
人更存形迹冐昧陳聞惟陛下裁幸謹錄奏聞伏候<lb/>
勑㫖<lb/>
　　　貼黄臣竊詳差役利害條目不一全在有司<lb/>
　　　節决修完近則半年遠亦不過一年必有成<lb/>
<pb n="KR4d0082_SBCK_036-6a"/>
　　　法至於卿户不可不差役錢不可不罷此兩<lb/>
　　　事可以一言而決况所在役錢寛剰一二年<lb/>
　　　間必未至闕用從今放免理在不疑前来司<lb/>
　　　馬光文字雖有役錢一切並罷之文又却委<lb/>
　　　自州縣監司㸔詳有無妨礙臣竊慮諸路爲<lb/>
　　　見有此指揮未敢便行放罷依舊催理則㐫<lb/>
　　　歲疲民無所從出或致生事欲乞特降手詔<lb/>
　　　大略云先帝役法本是一時權冝指揮施行<lb/>
　　　歲乆民間難得見錢已詔有司依舊差役所<lb/>
　　　有役錢除坊郭單下女戸官戸寺觀依舊外<lb/>
<pb n="KR4d0082_SBCK_036-6b"/>
　　　其餘限詔到日並與出牓放免其去年已前<lb/>
　　　見欠役具數錢聞奏未得崔理聽候指揮<lb/>
　　論蜀茶五害狀<hi>四日二十</hi>
右臣伏見朝廷近罷市易事不與商賈爭利四民各<lb/>
得其業欣戴聖德無有窮已准有益利秦鳯熈河等<lb/>
路茶埸司以買賣茶虐害四路生靈又以茶去影蔽<lb/>
市易販賣百物州縣監司不敢何問爲害不細而朝<lb/>
廷未加禁止臣聞五代之際孟氏竊據蜀土國用𥚹<lb/>
狹始有榷茶之法及藝祖平蜀之後放罷一功横歛<lb/>
茶遂無禁民間便之其後淳化之間牟利之臣始議<lb/>
<pb n="KR4d0082_SBCK_036-7a"/>
掊取大盗王小波李順等因販茶失職窮爲剽刼凶<lb/>
𦦨一扇兩蜀之民肝腦塗地乆而後定自後朝廷始<lb/>
因民間販賣量行収稅所取雖不甚多而商賈流行<lb/>
爲利自廣近歳李祝𥘉立茶法一切禁止民間私買<lb/>
然猶所収之息止以四十萬貫爲額供億熈河至劉<lb/>
佐蒲宗閔提舉茶事取息太重立法太嚴逺人始病<lb/>
是時知彭州吕陶奏乞改法只行長引令民自販茶<lb/>
毎茶一貫出長引錢一百更不得取息得㫖依奏民<lb/>
間聞之方有息肩之望又却差孫廻李稷入川相度<lb/>
始議極力掊取因建言乞許茶價隨時增减茶法旣<lb/>
<pb n="KR4d0082_SBCK_036-7b"/>
有増減之文則取息依舊由是息錢長引二說並行<lb/>
而民間轉不易矣而稷等又益以販鹽布乃能増額<lb/>
及六十萬貫及李稷引陸師閔共事又増額至一百<lb/>
萬貫師閔近歲又乞於額外以一百萬貫爲獻朝廷<lb/>
許之於是奏乞於成都府置都茶埸客旅無見錢買<lb/>
茶許以金銀諸貨折博遂以折博爲名多遣公人牙<lb/>
人公行拘欄民間物貨入埸賤買貴賣其害過於市<lb/>
易又以本錢質典諸物公違條法欺罔朝廷蓋茶法<lb/>
始行至今法度凡四變矣每變収利益深民益困弊<lb/>
然供億熈河止於四十萬貫其餘以供給官吏及非<lb/>
<pb n="KR4d0082_SBCK_036-8a"/>
理進獻希求恩賞而害民之餘辱國傷敎又有甚者<lb/>
夫逐州通判本以按察吏民諸縣令佐亦以撫字百<lb/>
姓而計筭息錢均與牙儈分利至於監茶之官發茶<lb/>
萬䭾即轉一官知縣亦减三年磨勘國之名器輕以<lb/>
與人遂使貪冐滋章廉耻不立深可痛惜又案盗賊<lb/>
之法贓及二貫止徒一年出賞五貫今民有以錢八<lb/>
百私買茶四十斥者輙徒一年出賞三十貫又遞鋪<lb/>
文字事于軍機及非常盗賊急脚遞日行四百里馬<lb/>
遞日行三百里違二日止徒一年今茶遞徃還日行<lb/>
四百里違一日輙徒一年立法太深茍以自便不顧<lb/>
<pb n="KR4d0082_SBCK_036-8b"/>
輕重之冝蓋造立茶法皆傾險小人不識事體但以<lb/>
逺民無由伸訴而他司畏憚不敢辯理是以公行不<lb/>
道自始至今十餘年矣臣竊聞朝廷近日察知其弊<lb/>
差官體量然猶恐未知其詳臣今訪聞稍得其實謹<lb/>
具條件五害如左<lb/>
其一曰益利路所在有茶其間卭蜀彭漢綿雅洋等<lb/>
州興元府三泉縣人户以種茶爲生自官榷茶以來<lb/>
以重法脅制不許私賣抑勒等苐髙秤低估遞年减<lb/>
價見今止得舊價之半乞委所差官取榷茶至今遞<lb/>
年所估價例對定即見的實茶官又於每歲秋成糴<lb/>
<pb n="KR4d0082_SBCK_036-9a"/>
米髙估米價强俵茶户謂之茶本假令米石八百錢<lb/>
即作一貫支俵仍勒出息二分春茶旣發茶户納茶<lb/>
又例抑半價兼壓以大秤所損又半謂之青苖茶<hi>條元</hi>
<hi>饒潤客旅今逐埸一百斤有收至二十餘斤出剩者園户荼一百斤許收十斤市例内一半八官一半用</hi>
<hi>州甞有此獄又有見出剰數多明與客旅啇量納賂徃徃却僞作園户中茶虚旁支出官錢入已近年卭</hi>
<hi>出賣者不貲指教</hi>及至賣茶本法止許収息一分今多作名<lb/>
目如牙錢打角錢之類至収五分以上買茶商旅其<lb/>
勢必不肯多出價錢皆是減價虧損園户以求易售<lb/>
又昔日官未榷茶園户例収晚茶謂之秋老黄茶不<lb/>
限早晚隨時即賣榷茶之後官買止於六月晚茶入<lb/>
<pb n="KR4d0082_SBCK_036-9b"/>
官依條毁棄官旣不収園户須至私賣以䧟重禁此<lb/>
園户之害一也<lb/>
其二曰川茶本法止於官自販茶其法已陋今官吏<lb/>
縁法爲姦遂又販布販大寧鹽販甆器等物并因販<lb/>
茶還脚販觧鹽入蜀所販解鹽仍分配州縣多方變<lb/>
賣及折博雜物貨爲害不一及近歲立都茶埸縁折<lb/>
博之法拘欄百貨出賣収息其間紗羅皆販入陜西<lb/>
奪商賈之利至於買賣之餘則又加以質當去年八<lb/>
九月間爲成都買撲酒坊人李安典糯米一萬貫每<lb/>
斗岀息八錢半年未贖仍更出息二分其它非法類<lb/>
<pb n="KR4d0082_SBCK_036-10a"/>
皆如此今四方蒙頼聖恩罷去市易抵當之弊而蜀<lb/>
中茶官獨因縁茶法潜行二事使西南之民獨不蒙<lb/>
惠澤此平民之害二也<lb/>
其三曰昔官未榷茶陜西商旅皆以觧鹽及藥物等<lb/>
入蜀販茶所過州軍已出一重稅錢及販茶出蜀兼<lb/>
帶蜀貨㳂路又復納稅以此省稅增羡今官自販茶<lb/>
所至雖量出稅錢比舊十不及一縱有商旅興販諸<lb/>
處稅務畏憚茶官又利於分取息錢例多欺詐以稅<lb/>
爲息由此省稅益耗假有作稅錢上暦歲終又不撥<lb/>
還轉運司但添作茶官歲課公行欺罔<hi>年八月陸帥訪聞元豊七</hi>
<pb n="KR4d0082_SBCK_036-10b"/>
<hi>利内有一項係茶稅錢閔剳子奏茶司全年課</hi>又茶官違法販賣百物商旅<lb/>
不行非唯稅虧兼害酒課蜀中舊使交子唯有茶山<lb/>
交易最爲浩瀚今官自買茶交子因此價賤<hi>人利交旧日蜀</hi>
<hi>百者近嵗止賣九百以上子之輕便一头有賣一头一</hi>此省課之害三也<lb/>
其四曰蜀道行於溪山之間最號嶮惡般茶至陜西<lb/>
人力最苦元豐之𥘉始以成都府路廂軍數百人貼<lb/>
鋪般運不一二年死亡略盡茶官遂令州縣和雇人<lb/>
夫和雇不行即差稅户其爲搔擾不可勝言<hi>永㒷日刘庠知</hi>
<hi>云候本府雇人般茶日呈後来永㒷即不曽雇人有洋州般茶人以疲勞不堪告訴庠令取狀在案判</hi>
後遂添置遞鋪十五里輒立一鋪招兵五十人起屋<lb/>
<pb n="KR4d0082_SBCK_036-11a"/>
六十間官破錢一百五十六貫益以民力僅乃得成<lb/>
今已置百餘鋪矣若二百鋪皆成則是添兵萬人衣<lb/>
糧歲費二十萬貫見招塡不足旋貼諸州廂軍逐州<lb/>
闕人百事不集又茶逓一人日般四䭾計四百餘斤<lb/>
回車却載解鹽徃還山行六十里稍遇泥潦人力不<lb/>
支逃匿求死嗟怨滿道至去年八九月間劒州劒陽<lb/>
一鋪人全然走盡㳂路號茶鋪爲納命埸此遞鋪之<lb/>
害回也<lb/>
其五曰郟西民間所用食茶蓋有定數茶官貪求羡<lb/>
息般運過多出賣不盡逐州多虧歲額遂於毎斤增<lb/>
<pb n="KR4d0082_SBCK_036-11b"/>
價俵賣與人元豐八年鳯州准茶官指揮每茶一斤<lb/>
添錢一百其餘州郡准此可見又茶法𥘉行賣茶地<lb/>
分止於秦鳯熈河今遂東至陜府侵奪蠟茶地分所<lb/>
損必多此郟西之害王也<lb/>
五害不除蜀人泣血無所控告臣乞朝廷哀憐逺民<lb/>
罷放榷法令細民自作交易但収稅錢不出長引止<lb/>
令所在埸務據數抽買博馬茶勿失朝廷武備而已<lb/>
如此則救民於網羅之中使得再生以養父母妻子<lb/>
不勝幸甚如朝廷以爲陜西邉事未寧不欲頓罷茶<lb/>
事即乞先弛槯禁因民販茶正稅之外仍収長引錢<lb/>
<pb n="KR4d0082_SBCK_036-12a"/>
一歲之入不下數十萬貫<hi>數計之可見以見今長引錢</hi>而商旅通<lb/>
行東西諸貨日夜流轉所得茶稅雜稅錢及酒課增<lb/>
羡又可得數十萬貫<hi>分自蜀至陜西㳂路酒稅務嵗以未榷茶以前及榷茶後未年</hi>
<hi>可見課較之</hi>而罷置茶遞無養兵衣糧及官吏縁茶所費<lb/>
食錢息錢之類其数亦自不少則榷茶可罷灼然易<lb/>
見若異日西邊無事然後更罷長引錢如舊収稅而<lb/>
止然臣再詳師閔所營茶利雖使之裒斂一一如數<lb/>
止於二百萬貫無復贏餘矣若以前件茶引茶稅雜<lb/>
稅酒課利等錢約七八十萬貫折除即止約有利一<lb/>
百二千餘萬貫若更除茶遞養兵衣糧及官吏縁茶<lb/>
<pb n="KR4d0082_SBCK_036-12b"/>
所費約三四十萬貫即是師閔百端非理凌虐細民<lb/>
止得八十萬貫<hi>所得利有八十萬斗若依实計之恐前件兩項錢並且從小約計故師閔</hi>
<hi>此𢾗不及得</hi>假令萬一蜀中稍有飢饉之災民不堪命起<lb/>
爲盗賊或如淳化之比臣不知朝廷用兵㡬何費錢<lb/>
㡬何殺人㡬何可得平定今但得七八十萬貫錢置<lb/>
此不慮臣竊惑之兼臣訪聞陸師閔去年自成都移<lb/>
治永興仍取成都供給有本府衙前楊日新者爲之<lb/>
賣酒至十二月中師閔自覺非法始移牒永興成都<lb/>
止就用永興供給其違法差衙前賣酒及多請過成<lb/>
都供給即不曾舉覺其貪冐無耻一至如此亦乞令<lb/>
<pb n="KR4d0082_SBCK_036-13a"/>
所差官便行體量如是詣實乞重行黜謪以慰逺方<lb/>
積年之憤謹録奏聞伏候勑㫖<lb/>
　　　貼黄陸師閔乆擅茶事欺罔朝廷奏請如意<lb/>
　　　爲吏民所畏憚若晋在本職雖特遣使命恐<lb/>
　　　必難以體量實害欲乞先罷師閔職任及利<lb/>
　　　州路轉運使蒲宗閔昔同建議榷茶曾竊冐<lb/>
　　　恩賞顯有妨礙亦乞指揮不得同薟書體量<lb/>
　　　事所貴官吏不憂後害敢以實告<lb/>
　　乞更支役錢雇人一年候修完差役法狀<lb/>
右臣伏見二月九日三省樞宻院劄子節文應天下<lb/>
<pb n="KR4d0082_SBCK_036-13b"/>
免役錢一切並罷其諸色役人並依熈寧元年以前<lb/>
舊法人數定差更乞指揮諸縣官吏㸔詳若依今來<lb/>
指揮别無妨礙即便依此施行若有妨礙致施行未<lb/>
得限勑到五日內具利害擘劃申本州本州限一季<lb/>
聞奏奏到各隨冝修改奉聖㫖依奏臣㸔詳上件指<lb/>
揮大綱已得允當其間節目頗有踈略差誤未易一<lb/>
一具言全在有司節次修完近見𨳩封府奏開祥兩<lb/>
縣於數日之內依舊役法人數差到役人臣竊惟自<lb/>
罷差役至今巳僅二十年乍此施行吏民皆未習慣<lb/>
兼差役之法關渉衆事根牙盤錯行之徐緩乃得詳<lb/>
<pb n="KR4d0082_SBCK_036-14a"/>
審若不窮究首尾忽遽便行但恐旣行之後别生諸<lb/>
弊臣竊見州縣役錢所在例有積年餘剰今年夏料<lb/>
雖已放罷舊餘剰錢猶足支數年欲乞朝廷指揮將<lb/>
見在役錢且依舊雇役盡今年而止却於今年之内<lb/>
催督諸䖏審議差役令的確可行更無弊害然後於<lb/>
今冬迆邐差撥起自來年役使鄉户一則差役條貫<lb/>
旣得審詳旣行之後無復人言二則將已納役錢一<lb/>
年雇役民力紓緩進退皆便臣深恐諸道以爲朝廷<lb/>
已行之命降則即行雖有妨礙更不陳迷致差役之<lb/>
條未盡其利若朝廷以臣此言可用欲乞下三省疾<lb/>
<pb n="KR4d0082_SBCK_036-14b"/>
速施行謹録奏開伏候勑㫖<lb/>
　　　貼黄新法已來减定役人皆是的確數目行<lb/>
　　　之十餘年並無闕事則舊法人數決爲冗長<lb/>
　　　天下共知况近降指揮眀使州縣相度有無<lb/>
　　　妨礙至於掲簿定差亦無日限今來開封官<lb/>
　　　吏更不相度申請於數日之間一依舊法人<lb/>
　　　數差撥了絶如壇子之類近年以剩員充者<lb/>
　　　一例差撥役人監勒開祥兩縣迅若兵火顯<lb/>
　　　是故欲擾民以害成法尚頼百姓乆苦役錢<lb/>
　　　乍獲復舊更無詞說不爾必須争訟紛紜爲<lb/>
<pb n="KR4d0082_SBCK_036-15a"/>
　　　害不小乞下所司取問開封官吏明知有上<lb/>
　　　件妨礙更不相度申請及似此火急催督是<lb/>
　　　何情意特賜行遣以戒天下挾邪壊法之人<lb/>
　　乞招河北保甲充軍以消盗賊狀<lb/>
右臣聞薄賦斂散蓄聚若以致貧而民安其生盗賊<lb/>
不作縣官食租衣稅廪有餘粟帑有餘布乆而不勝<lb/>
其富也厚賦歛奮民利若以致富而所入有限所害<lb/>
無窮大者亡國小者致冦冦盗一起盡所得之利不<lb/>
償所費之十一乆而不勝其貧也臣未敢逺引陳勝<lb/>
呉廣龎勛黄巢之類只如淳化中李順慶暦中張海<lb/>
<pb n="KR4d0082_SBCK_036-15b"/>
等熈寧中廖恩此數火盗賊計其燔燒官寺刧略倉<lb/>
庫以致發兵命將轉輸糧食耗失兵械募士賞功之<lb/>
費大率不下數百萬貫但得事了豈敢言費然方其<lb/>
未發有能建言乞捐數十萬貫以消其變則上下爭<lb/>
執如惜支體不肯割截此天下之大迷古今之通患<lb/>
也故臣願於元豐庫或内藏庫乞錢三十萬貫上以<lb/>
爲先帝収思於旣徃下以爲社稷消患於未萌伏願<lb/>
陛下權福禍之重輕較得䘮之多少斷而行之毋使<lb/>
有司吝於出納以害大計河北之民喜爲剽劫所從<lb/>
來尚矣近歳創爲保甲驅之使離南畆教之使習㐫<lb/>
<pb n="KR4d0082_SBCK_036-16a"/>
器一夫在官一家資送窮苦無聊靡所不至椎埋爲<lb/>
姦十人而九號爲保甲莫敢誰何若更一年不罷則<lb/>
勝廣之事可立而待也今雖已罷而弓刀之手不可<lb/>
以復執鋤酒肉之口不可以復茹𬞞旣無所歸勢必<lb/>
爲盗今河北冦賊成群訪聞皆是保甲餘黨若因之<lb/>
以饑饉則變故之作不可復知近歲富弼知青州是<lb/>
時河北流民百萬轉徒京東弼旣設方略振活其老<lb/>
㓜而招其壯悍者爲軍不待朝㫖皆刺指揮二字其<lb/>
後皆爲勁兵百萬之衆無一人爲盗者弼人臣便冝<lb/>
行事猶能若此况陛下富有四海而兀豐及內庫錢<lb/>
<pb n="KR4d0082_SBCK_036-16b"/>
物山積莫可計數只如近日内降睿恩殿金銀一色<lb/>
令别庫収貯者自約及百餘萬貫皆是先帝多方収<lb/>
拾以備緩急支用不取於民聖筭深逺非凡所及若<lb/>
積而不用則與東漢西園錢唐之瓊林大盈二庫何<lb/>
異於先帝聖德不爲無損故臣願乞三十萬貫爲招<lb/>
軍例物選文武臣僚有才幹者一二人分徃河北逐<lb/>
路於保甲中招其強勇精悍者爲禁軍隨其人才以<lb/>
定軍分本州無闕則自近及逺或押上京不過一二<lb/>
萬人則河北豪傑略盡矣其間武藝絶倫舊日以𥙷<lb/>
班行者押赴闕試驗有實即以𥙷內六班之闕或以<lb/>
<pb n="KR4d0082_SBCK_036-17a"/>
𥙷本貫及鄰近闕額軍員但當嚴賜指揮候了日當<lb/>
遣人覆按有不如法重坐官吏臣聞先帝本謂保甲<lb/>
可用故欲隱兵於農以漸消正兵是以禁軍多有闕<lb/>
額今保甲旣罷正使無事猶合𥙷塡况如前所陳者<lb/>
惟陛下深察果斷而力行之今冬春大旱二麥不熟<lb/>
事勢如此恐不可緩謹録奏聞伏候勅㫖<lb/>
　　論差役五事狀<hi>十五日</hi>
臣近奏言二月六日三省樞宻院劄子同奉聖㫖罷<lb/>
免役錢行差役事大綱巳得允常其間小節踈略差<lb/>
悞乞令諸處審議候的確可行然後行下近日巳蒙<lb/>
<pb n="KR4d0082_SBCK_036-17b"/>
聖㫖差韓縝等四人置局㸔詳臣前所謂踈略差悞<lb/>
其事有五謹具條件如左<lb/>
　　一衙前之害自熈寧以前破敗人家甚如兵火<lb/>
　　　天下同苦之乆矣先帝知之故剏立免役法<lb/>
　　　拘収坊埸官自出賣以免役錢顧投名人以<lb/>
　　　坊埸錢爲重難酬奬及以召募官員軍員押<lb/>
　　　綱自是天下不復知有衙前之患而近歳所<lb/>
　　　以民日貧困天下共苦免役法者乃是莊農<lb/>
　　　之家歳出役錢不易及出賣坊埸許人添價<lb/>
　　　爭剗致送納不前之弊也向使先帝只行官<lb/>
<pb n="KR4d0082_SBCK_036-18a"/>
　　　自岀賣坊埸一事自可了却衙前色役有餘<lb/>
　　　其餘役人且依舊法則天下之利較然無疑<lb/>
　　　獨有一弊所顧衙前或是浮浪不如鄉差稅<lb/>
　　　户可以委信然行之十餘年浮浪之害無大<lb/>
　　　敗闕不足以易鄉差衙前搔擾之患今來略<lb/>
　　　計天下坊埸錢一歲所得共四百二十餘萬<lb/>
　　　貫若立定酌中價例不許添價剗賞亦不過<lb/>
　　　三分减一尚有二百八十餘萬貫而衙前支<lb/>
　　　費及召募非泛綱運一歲共不過一百五十<lb/>
　　　餘萬貫雖諸路多少不齊或足或否而拆長<lb/>
<pb n="KR4d0082_SBCK_036-18b"/>
　　　𥙷短移用可足由此言之將坊埸錢了衙前<lb/>
　　　一役灼然有餘何用更差鄉户今年二月六<lb/>
　　　日所降指揮但云諸公使庫設厨酒庫茶酒<lb/>
　　　司並差將校勾當諸綱運並召得替官員或<lb/>
　　　差使臣軍大將將校管押衙前若無差遣不<lb/>
　　　聞有破産之人以此欲差鄉户至於坊埸兀<lb/>
　　　無明文處置不知官自出賣爲復却依舊法<lb/>
　　　酬奨衙前若官自出賣即如川蜀京東淮浙<lb/>
　　　等路舊來坊埸優厚人人願爲長名元不差<lb/>
　　　鄉户去處今來却須創差民情必是大叚驚<lb/>
<pb n="KR4d0082_SBCK_036-19a"/>
　　　擾若依舊法用坊塲酬奬衙前即未委召甚<lb/>
　　　官員軍員將校等柙綱用何錢支遣若無錢<lb/>
　　　支遣即諸般重難還是鄉户衙前管認爲害<lb/>
　　　不小<lb/>
　一坊郭人户熈寧以前常有科配之勞自新法以<lb/>
　　　來始與鄉户並出役錢而免科配其法甚便<lb/>
　　　但所出役錢太重未爲經乆之法今若全不<lb/>
　　　令出即比農民反爲僥倖若依熈寧以前科<lb/>
　　　配則取之無藝人未必安今來二月六日指<lb/>
　　　揮並不言及坊郭一項欲乞指揮并官户寺<lb/>
<pb n="KR4d0082_SBCK_036-19b"/>
　　　觀軍丁女户並據見今所出役錢裁减酌中<lb/>
　　　數目與前項賣坊埸錢除支顧衙前及召募<lb/>
　　　非没綱運外常切椿留准備下項支遣所有<lb/>
　　　月掠房錢十五千及歳収斛㪷百石以上出<lb/>
　　　錢指揮恐難施行<lb/>
　一新法以來减定諸色役人皆是的確合用數目<lb/>
　　　行之十餘年並無闕事即熈寧以前舊法人<lb/>
　　　數顯是冗長虚煩民力今來二月六日指揮<lb/>
　　　却令依舊人數定差未爲允當欲乞只依見<lb/>
　　　今役人數目差撥若自前元差鄉户充役後<lb/>
<pb n="KR4d0082_SBCK_036-20a"/>
　　　來却用剰員抵替如埸子壇子之類其剰員<lb/>
　　　所費請受合還運司者即乞於前項坊埸坊<lb/>
　　　郭等錢支還<lb/>
　一熈寧以前散從弓手手力等役人常苦接送之<lb/>
　　　勞逺者至四五千里極爲疲弊自新法以來<lb/>
　　　官吏皆請顧錢役人旣以爲便官吏亦不闕<lb/>
　　　事今民力凋殘比之熈寧以前尤當憫恤若<lb/>
　　　不免接送必有逃竄流離之憂欲乞依新法<lb/>
　　　官吏並請顧錢仍於前項坊場坊郭等錢内<lb/>
　　　支<lb/>
<pb n="KR4d0082_SBCK_036-20b"/>
　　州縣胥吏並募情願充役不請顧錢如不情願<lb/>
　　　量支顧錢仍罷重法亦以前項坊埸坊郭等<lb/>
　　　錢支如支用不足卽差鄉户仍許指射舊人<lb/>
　　　官爲差顧代役其鄉户所出顧錢不得過官<lb/>
　　　顧數目<lb/>
右件乞降付㸔詳役法所詳酌施行謹錄奏聞伏候<lb/>
勅㫖<lb/>
欒城集卷第三十六<lb/>
</p>
<p>
</p>
  </div>
</body>
</text>
</TEI>
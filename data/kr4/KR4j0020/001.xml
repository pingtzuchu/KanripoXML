<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石林詞</head> <lb/>
    <p>
<pb n="KR4j0020_WYG_001-1a"/>
欽定四庫全書<lb/>
　石林詞<lb/>
　　　　　　　　　　　　宋　葉夢得　撰<lb/>
　　賀新郎<hi>或刻李玉</hi>
睡起流鶯語掩蒼苔房櫳向晚亂紅無數吹盡殘花無<lb/>
人見惟有垂楊自舞漸暖靄初回輕暑寳扇重尋明月<lb/>
影暗塵侵上有乘鸞女驚舊恨遽如許　江南夢斷横<lb/>
江渚浪黏天葡萄漲緑半空煙雨無限樓前滄波意誰<lb/>
<pb n="KR4j0020_WYG_001-1b"/>
採蘋花寄取但悵望蘭舟容與萬里雲颿何時到送孤<lb/>
鴻目斷千山阻誰為我唱金縷<lb/>
　　水調歌頭<hi>濠州觀魚臺作</hi>
𣺌𣺌楚天濶秋水去無窮兩崕不辨牛馬輕浪舞回風<lb/>
獨倚髙樓一笑圉圉遊魚來往還戲此波中危檻對千<lb/>
里落日照晴空　子非我安知我意真同鵬飛鵾化何<lb/>
有滄海漫沖融堪笑磻溪遺老白首直鈎溪畔嵗晚忽<lb/>
衰翁功業竟安在徒自兆非熊<lb/>
<pb n="KR4j0020_WYG_001-2a"/>
　　又<hi>九月望日與客習射西園余病不能射</hi>
霜降碧天靜秋事促西風寒聲隱地初聽中夜入梧桐<lb/>
起瞰髙城四顧寥落關河千里一醉與君同疉鼓閙清<lb/>
曉飛騎引雕弓　嵗將晚客爭笑問衰翁平生豪氣安<lb/>
在走馬為誰雄何似當筵虎士揮手絃聲響處雙鴈落<lb/>
遙空老矣真堪愧回首望雲中<lb/>
　　又<hi>送八舅朝請</hi>
江海𣺌千里飄蕩歎流年等閒疋馬相過乘興却翛然<lb/>
<pb n="KR4j0020_WYG_001-2b"/>
十載悲歡如夢撫掌驚呼相語往事盡飛煙此㑹真難<lb/>
偶此醉且留連　酒方半誰輕便動離絃我歌未闋公<lb/>
去明日復山川空有髙城危檻縹緲當筵清唱餘響落<lb/>
尊前細雨黄花後飛鴈落遙天<lb/>
　　又<hi>湖光亭落成</hi>
脩睂掃遙碧清鏡走回流堤外柳煙深淺碧瓦起朱樓<lb/>
分付平雲千里包巻騷人遺思春色入簾鈎桃李盡無<lb/>
語波影動蘭舟　念謝公平生志在滄洲登臨漫懷風<lb/>
<pb n="KR4j0020_WYG_001-3a"/>
景佳處毎難酬却歎從來賢士如我與公多矣名迹竟<lb/>
誰留惟有尊前醉何必問消憂<lb/>
　　又<hi>次韻叔父寺丞林徳祖和休官詠懷</hi>
今古幾流轉身世兩犇忙那知一丘一壑何處不堪藏<lb/>
須信超然物外容易扁舟相踵分占水雲鄉雅志真無<lb/>
負來日故應長　問騏驥空矯首為誰昻冥鴻天際塵<lb/>
事分付一輕芒認取騷人生此但有輕篷短楫多製芰<lb/>
荷裳一笑陶彭澤千載賀知章<lb/>
<pb n="KR4j0020_WYG_001-3b"/>
　　又<hi>癸丑中秋</hi>
河漢只平野香霧捲西風倚空千嶂横起銀闕正當中<lb/>
常恨年年此夜醉倒歌呼誰和何事與君同莫恨嵗華<lb/>
晩容易感梧桐　攬清影君試與問天公遙知玉斧初<lb/>
斲重到廣寒宫付與孤光千里不遣㣲雲㸃綴為我洗<lb/>
長空老去狂猶在應未笑衰翁<lb/>
　　又<lb/>
秋色漸將晚霜信報黄花小牕低戸深映㣲路繞敧斜<lb/>
<pb n="KR4j0020_WYG_001-4a"/>
為問山公何事坐看流年輕度拚却鬢雙華徙倚望滄<lb/>
海天淨水明霞　念平昔空飄蕩徧天涯歸來三徑重<lb/>
掃松竹本吾家却恨悲風時起冉冉雲間新鴈邊馬怨<lb/>
胡笳誰似東山老談笑淨胡沙<lb/>
　　八聲甘州<hi>壽陽樓八公山作</hi>
故都迷㟁草望長淮依然繞孤城想烏衣年少芝蘭秀<lb/>
發戈㦸雲横坐看驕兵南渡沸浪駭犇鯨轉眄東流水<lb/>
一顧功成　千載八公山下尚斷崕草木遙擁崢嶸漫<lb/>
<pb n="KR4j0020_WYG_001-4b"/>
雲濤吞吐無處問豪英信勞生空成今古笑我來何事<lb/>
愴遺情東山老可堪嵗晚獨聽桓箏<lb/>
　　又<hi>正月二日作是嵗閏正月十四日纔立春</hi>
又新正過了問東風消息幾時來笑春工多思留連底<lb/>
事猶未輕回應為瑤刀裁剪容易惜花開試向湖邊望<lb/>
幾處寒梅　好是緑莎新徑剰安排芳意特地重栽便<lb/>
從今追賞莫遣暫停盃有千株深紅淺白倩緩歌急管<lb/>
特相催憑看取暖煙細靄先到髙臺<lb/>
<pb n="KR4j0020_WYG_001-5a"/>
　　又<lb/>
問浮家泛宅自𤣥真去後有誰來漫煙波千頃雲峰倒<lb/>
影空翠成堆可是溪山無主佳處且徘徊莫雨捲晴野<lb/>
落照天開　老去餘生江海伴逺公香火猶有宗雷便<lb/>
何妨元亮攜酒間相陪寄清談芒鞵笻杖更盡驅風月<lb/>
入尊罍江村路我歌君和莫棹船回<lb/>
　　又<hi>甲辰承詔知止亭初畢工劉無言相過</hi>
寄知還倦鳥對飛雲無心兩難齊漫飄然欲去悠然且<lb/>
<pb n="KR4j0020_WYG_001-5b"/>
止依舊山西十畝荒園未遍趂雨却鋤犁敢忘鄰翁約<lb/>
有酒同攜　況是巖前新建帶小軒横絶松桂成蹊試<lb/>
憑髙東望雲海與天低送滄波浮空千里照斷霞明滅<lb/>
捲晴霓君休笑此生心事老更沈迷<lb/>
　　念奴嬌<hi>南歸渡揚子作雜用淵明語</hi>
故山漸近念淵明歸意翛然誰論歸去來兮秋已老松<lb/>
菊三徑猶存稚子歡迎飄飄風袂依約舊衡門琴書蕭<lb/>
散更欣有酒盈尊　惆悵萍梗無根天涯行已徧空負<lb/>
<pb n="KR4j0020_WYG_001-6a"/>
田園去矣何之牕戸小容膝聊倚南軒倦鳥知還晚雲<lb/>
遥映山氣欲黄昏此還真意故應欲辨忘言<lb/>
　　又<hi>中秋燕客有懷壬午嵗呉江長橋</hi>
洞庭波冷望冰輪初轉滄海沈沈萬頃孤光雲陣巻長<lb/>
笛吹破層隂洶湧三江銀濤無際遙帶五湖深酒闌歌<lb/>
罷至今鼉怒龍吟　回首江海平生漂流容易散佳㑹<lb/>
難尋縹緲髙城風露爽獨倚危闌重臨醉倒清尊姮娥<lb/>
應笑猶有向來心廣寒宫殿為予聊借瓊林<hi>或刻百字令字句迥異</hi>
<pb n="KR4j0020_WYG_001-6b"/>
　　又<lb/>
雲峰横起障呉闗三面真成尤物倒巻回潮目盡處秋<lb/>
水黏天無壁緑鬢人歸如今雖在空有千莖雪追尋如<lb/>
夢漫餘詩句猶傑　聞道尊酒登臨孫郎終古恨長歌<lb/>
時發萬里雲屯瓜步晚落日旌旗明滅鼓吹風髙畫船<lb/>
遙想一笑吞窮髮當時曽照更誰重問山月<lb/>
　　滿庭芳<hi>雨後極目亭寄示張敏仲程致道</hi>
麥隴如雲清風吹破夜来疎雨纔晴滿川煙草殘照落<lb/>
<pb n="KR4j0020_WYG_001-7a"/>
㣲明縹緲危欄曲檻遙天盡日脚初平青林外參差暝<lb/>
靄縈帶逺山横　孤城春雨過緑隂是處時有鶯聲問<lb/>
落絮遊絲畢竟何成信步蒼苔遶徧真堪付閒客閒行<lb/>
微吟罷重囘皓首江海𣺌無情<lb/>
　　又<hi>張敏叔程致道和示復用韻寄酬</hi>
楓落呉江扁舟搖蕩莫山斜照催晴此心長在秋水共<lb/>
澄明底事經年易拚驚遺恨悄悄難平臨風處佳人萬<lb/>
里霜笛與誰横　長城誰敢犯知君五字元有詩聲笑<lb/>
<pb n="KR4j0020_WYG_001-7b"/>
茅舍何時歸此真成絲鬢朱顔老盡柴居在行即終行<lb/>
聊相待狂唱醉舞雖老未忘情<lb/>
　　又<hi>次韻答蔡州王道濟大夫見寄</hi>
一曲離歌煙林人去馬頭微雪新晴隔年光景回首近<lb/>
清明斷送殘花又老春波靜湖水初平誰重到雕欄盡<lb/>
日遙想畫橋横　高城凝望久何人為我重唱餘聲問<lb/>
桃李更有幾處隂成老去從遊似夢尊前事空有經行<lb/>
猶能記慇懃寄語多謝故人情<lb/>
<pb n="KR4j0020_WYG_001-8a"/>
　　滿江紅<hi>重陽賞菊時余巳除代</hi>
一朶黃花先催報秋歸消息滿芳枝凝露為誰裝飾便<lb/>
向尊前拚醉倒古今同是東籬側問何須特地賦歸來<lb/>
抛彭澤　回首去年時節開口笑真難得使君今那更<lb/>
自成行客霜鬢不辭重插滿他年此㑹何人憶記多情<lb/>
曾伴小闌千親攀摘<lb/>
　　又<lb/>
雪後郊原煙林外梅花初拆春欲半猶自探春消息一<lb/>
<pb n="KR4j0020_WYG_001-8b"/>
眼平蕪看不盡夜来小雨催新碧笑去年攜酒折花人<lb/>
花應識　蘭舟漾城南陌雲影淡天容窄繞風漪十頃<lb/>
暖浮晴色恰是槎頭収釣處坐中仍有江南客問如何<lb/>
兩槳下苕溪吞雲澤<lb/>
　　應天長<hi>自潁上縣欲還具作</hi>
松陵秋已老正柳㟁田家酒醅初熟鱸膾蓴羮萬里水<lb/>
天相續扁舟波浩𣺌寄一葉莫濤吞沃青篛笠西塞山<lb/>
前自翻新曲　來往未應足便細雨斜風有誰拘束陶<lb/>
<pb n="KR4j0020_WYG_001-9a"/>
寫中年何待更須絲竹鴟夷千古意算入手比來尤速<lb/>
最好是千㸃雲峰半篙澄渌<lb/>
　　定風波<hi>與幹譽才卿步西園始見青梅</hi>
破萼初驚一㸃紅又看青子映簾櫳冰雪肌膚誰復見<lb/>
清淺尚餘疎影照晴空　惆悵年年桃李伴䁑斷祇應<lb/>
芳信負東風待得㣲黄春亦莫煙雨半和飛絮作濛濛<lb/>
　　又<lb/>
𣺌𣺌空波下夕陽睡痕初破水風涼過雨歸雲留不住<lb/>
<pb n="KR4j0020_WYG_001-9b"/>
何處逺村煙樹半㣲茫　莫笑經年人老矣歸計得遲<lb/>
留處也何妨老子興來殊不淺簾捲更邀明月坐胡床<lb/>
　　又<lb/>
千步長虹跨碧流兩山浮影轉螭頭付與詩人都總領<lb/>
風景更逢仙客下瀛洲　嫋嫋涼風吹汗漫平㟁遙空<lb/>
新巻絳河収却怪姮娥真好事須記探支明月作中秋<lb/>
　　又<lb/>
斜漢初看素月流坐驚金餅出雲頭華髮蕭然吹素領<lb/>
<pb n="KR4j0020_WYG_001-10a"/>
光景何妨分付屬滄洲　莫待霜花飄爛漫蘋㟁更慿<lb/>
佳句盡拘収解與破除消萬事猶記一尊同得二年秋<lb/>
<hi>此魯卿見和復答之</hi>
　　江城子<hi>原刻六闋攷銀濤無際巻蓬瀛是東坡詞刪去</hi>
碧潭浮影蘸紅旗日初遲漾晴漪我欲㝷芳先遣報春<lb/>
知盡放百花連夜發休更待曉風吹　滿攜尊酒弄繁<lb/>
枝與佳期伴羣嬉猶有邦人爭唱醉翁詞應笑今年狂<lb/>
太守能痛飲似當時<lb/>
<pb n="KR4j0020_WYG_001-10b"/>
　　又<hi>大雪與客登極目亭</hi>
跰躚飛舞半空來曉風催巧縈迴野曠天遙回望興悠<lb/>
哉欲問玉京知逺近試攜手上髙臺　雲濤無際巻崔<lb/>
嵬斂浮埃照瓊瑰㸃綴林花真箇是多才說與化工留<lb/>
妙手休盡放一時開<lb/>
　　又<hi>再送盧倅</hi>
芙蓉開過雨初晴曲池平畫橋横耿耿銀河遙下蘸空<lb/>
明一舸呉松歸未得聊共住小蓬瀛　問君何事引前<lb/>
<pb n="KR4j0020_WYG_001-11a"/>
旌趣歸程背髙城魚鳥三年誰道總無情試遣他年歌<lb/>
此曲應尚記别時聲<lb/>
　　又<hi>登小呉臺小飲</hi>
生涯何有但青山小溪灣轉潺湲投老歸來終寄此山<lb/>
間茅舍半敧風雨横荒徑晚亂榛菅　强扶衰病上巉<lb/>
顛水雲閒伴躋攀湖海蒼茫千里在呉闗漫有一盃聊<lb/>
自醉休更問鬢毛斑<lb/>
　　又<hi>次韻葛魯卿上元</hi>
<pb n="KR4j0020_WYG_001-11b"/>
甘泉祠殿漢離宫五雲中渺難窮永漏通宵壺矢轉金<lb/>
銅曽從鈞天知帝所孤鶴老寄遼東　强扶衰病步龍<lb/>
鍾雪花濛打牕風一㸃青燈惆悵伴南宫唯有使君同<lb/>
此恨丹鳳<hi>缺</hi>水雲重<lb/>
　　竹馬兒<lb/>
與君記平山堂前細栁幾囘同挽又征帆夜落危檻依<lb/>
舊遙臨雲巘自笑來往匆匆朱顔漸改故人俱逺横笛<lb/>
想遺聲但寒松千丈傾崕蒼蘚　世事終何巳田隂縱<lb/>
<pb n="KR4j0020_WYG_001-12a"/>
在嵗隂仍晚嵇康老來尤嬾只要蓴羮菰飯却欲便買<lb/>
茅廬短篷輕檝尊酒猶能辦君能過我水雲聊為伴<lb/>
　　浣溪沙<hi>重陽一日極目亭</hi>
小雨初回昨夜涼繞籬新菊已催黄碧空無際巻蒼茫<lb/>
　千里斷鴻供遠目十年芳草掛愁腸緩歌聊與送瑤<lb/>
觴<lb/>
　　又<lb/>
睡粉輕消露臉新醉紅初破玉肌勻尊前留得兩州春<lb/>
<pb n="KR4j0020_WYG_001-12b"/>
　剰挽雕盤敧醉帽重催飛騎走紅塵十年蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>笑騷<lb/>
人<lb/>
　　又<hi>送盧倅</hi>
荷葉荷花水底天玉壺冰酒釀新泉一歡聊復記他年<lb/>
　我亦故山歸去客與君分手暫流連佳人休唱好因<lb/>
縁<lb/>
　　又<hi>意在亭</hi>
休笑山翁不住山二年偷向此中閒歸來贏得鬢毛斑<lb/>
<pb n="KR4j0020_WYG_001-13a"/>
　甕底新醅供酩酊城頭曲檻俯淙潺山翁元在此山<lb/>
間<lb/>
　　又<hi>許公堂席上次韻王幼安</hi>
絳蠟燒殘夜未分寳箏聲暖拍初勻斗樞光照坐生春<lb/>
　便恐賜還歸衮繡莫辭揮翰落煙雲鳳城西去斷離<lb/>
魂<lb/>
　　又<hi>用前韻再答幼安</hi>
緑野歌歡喜見分驟驚和氣曉來勻妙歌誰敢和陽春<lb/>
<pb n="KR4j0020_WYG_001-13b"/>
　梅蕋舊年迎臘雪月華今夜破寒雲獨醒爭笑楚人<lb/>
魂<lb/>
　　又<hi>次韻王幼安曹存之園亭席上</hi>
物外光隂不屬春斷留風景伴佳辰醉歸誰管斷腸人<lb/>
　柳絮尙飄庭下雪梨花空作夢中雲竹間籬落水邊<lb/>
門<lb/>
　　又<hi>與魯卿酌别席上次韻</hi>
千古風流詠白蘋二千歌笑擁朱輪翩翩却憶上林春<lb/>
<pb n="KR4j0020_WYG_001-14a"/>
　劒履便應陪北闕袴襦那更假西人玉堂金殿要詞<lb/>
臣<lb/>
　　永遇樂<hi>寄懷張敏叔程致道</hi>
蘋芷芳洲故人回首雲海何處五畝荒田慇懃問我歸<lb/>
此真成否洞庭波冷秋風嫋嫋木葉亂隨風舞記扁舟<lb/>
横斜載月目極莫濤煙渚　傳聲試問垂虹千頃蘭棹<lb/>
有誰重駐雪濺雷翻潮頭過後颿影敧前浦此中髙興<lb/>
何人解道天也未應輕付且留取千鍾痛飲與君共賦<lb/>
<pb n="KR4j0020_WYG_001-14b"/>
　　又<hi>蔡州移守潁昌與客㑹别臨芳觀席上  或刻蘇子瞻</hi>
天末山横半空簫鼓樓觀髙起指㸃裁成東風滿院總<lb/>
是新桃李綸巾羽扇一尊飲罷目送斷鴻千里攬清歌<lb/>
餘音不斷縹緲尙縈流水　年來自笑無情何事猶有<lb/>
多情遺思緑鬢朱顔匆匆拚了却記花前醉明年春到<lb/>
重尋幽夢應在亂鶯聲裏拍闌干斜陽轉處有誰共倚<lb/>
　　臨江仙<lb/>
聞道今年春信早梅花不怕餘寒憑君先近向南看香<lb/>
<pb n="KR4j0020_WYG_001-15a"/>
苞開遍未莫待北枝殘　腸斷隴頭他日恨江南幾驛<lb/>
征鞍一盃聊與盡餘歡風情何似我老去未應闌<lb/>
　　又<hi>雪後寄周十</hi>
夢裏江南渾不記祇今幽戸難忘夜來急雪繞東堂竹<lb/>
牕松徑裏何處問歸艎　瓮底新醅應已熟一尊知與<lb/>
誰嘗㑹須雄筆巻蒼茫雲濤聲隠戸瓊玉照頽牆<lb/>
　　又<hi>與客湖上飲歸</hi>
不見跳魚翻曲港湖邊特地經過蕭蕭疎雨亂風荷㣲<lb/>
<pb n="KR4j0020_WYG_001-15b"/>
雲吹盡散明月墮平波　白酒一盃還徑醉歸來散髮<lb/>
婆娑無人能唱採菱歌小軒敧枕簟檐影挂星河<lb/>
　　又<hi>送章長卿還姑蘇兼寄程致道</hi>
碧瓦新霜侵曉夢黃花已過清秋風颿何處挂扁舟故<lb/>
人歸欲盡斜日更回頭　樂圃橋邊煩借問有人高臥<lb/>
江樓寄聲聊為訴離憂桂樷應已老何事久淹留<lb/>
　　又<hi>席上次韻韓文若</hi>
聞道安車來過我百花未敢飄零疾催絃管送盃行五<lb/>
<pb n="KR4j0020_WYG_001-16a"/>
朝瞻舊老揮麈聽風生　鳳詔逺從天上落高堂燕喜<lb/>
初醒莫言白髮減風情此時誰得似飲罷却精神<lb/>
　　又<hi>晁以道見和答韓文若之句復答之二首</hi>
三月鶯花都過了曉來雪片猶零嵩陽居士記行行西<lb/>
湖初水滿遙想縠紋生　欲為海棠傳信息如今底事<lb/>
長醒不應髙臥頓忘情留春春不住老眼若為明<lb/>
　　又<lb/>
唱徹陽闗分别袂佳人粉淚空零請君重作醉歌行一<lb/>
<pb n="KR4j0020_WYG_001-16b"/>
歡須痛飲回首念平生　却怪老來風味減半酣易逐<lb/>
愁醒因花那更賦閒情鬢毛今爾耳空笑老淵明<lb/>
　　又<hi>次韻洪思成湖上</hi>
㶑灔湖光供一笑未須醉日論千將軍曽記舊臨邊野<lb/>
塘新水漫煙㟁酒如船　却怪情多春又老回腸易逐<lb/>
愁煎何如旌斾鬱相連凱歌歸玉帳錦帽碧油前<lb/>
　　又<hi>同王幼安洪思成過曾存之園亭</hi>
學士園林人不到傳聲欲問江梅曲欄清淺小池臺已<lb/>
<pb n="KR4j0020_WYG_001-17a"/>
知春意近為我著詩催　急管行觴圍舞袖故人坐上<lb/>
三台<hi>幼安與存之少相從</hi>此歡此宴固難陪不辭同二老倒載習<lb/>
池回<lb/>
　　又<hi>次韻答幼安思成存之席上梅花</hi>
不與羣芳爭豔豔化工自許寒梅一枝臨晚照歌臺眼<lb/>
明渾未見絃管莫驚催　記取劉郎歸去路千年應話<lb/>
天台酒闌不惜更重陪夜寒衣袂薄猶有暗香回<lb/>
　　又<hi>晚之湖上</hi>
<pb n="KR4j0020_WYG_001-17b"/>
三日疾風吹浩蕩緑蕪未徧平沙約回殘影射明霞水<lb/>
光遙泛坐煙柳互敧斜　霜鬢不堪春㸃檢留連又見<lb/>
芳華一枝重插去年花此身江海夢何處定吾家<lb/>
　　又<hi>熙春臺與王取道賀方回曾公衮㑹别</hi>
自笑天涯無定準飄然到處遲留興闌却上五湖舟鱸<lb/>
蓴新有味碧樹已驚秋　臺上㣲涼初過雨一尊聊記<lb/>
同遊寄聲時為到滄洲遙知敧枕處萬壑看交流<lb/>
　　又<hi>次葛魯卿法華山曲水勸酒</hi>
<pb n="KR4j0020_WYG_001-18a"/>
山半飛泉鳴玉珮回波倒巻粼粼解巾聊濯十年塵青<lb/>
山應却怪此段久無人　行樂應須賀太守風光過眼<lb/>
逡巡不辭常作坐中賓只愁花解笑衰鬢不宜春<lb/>
　　又<hi>西園右春亭新成</hi>
手種千株桃李樹參差半已成隂主人何事馬駸駸二<lb/>
年江海路空負種花心　試向中間安小檻此還長要<lb/>
追尋却驚搖落動悲吟春歸知早晚為我變層林<lb/>
　　又<hi>南山絶頂作臺新成與客賞月</hi>
<pb n="KR4j0020_WYG_001-18b"/>
絶頂參差千嶂外不知空水相浮下臨湖海見三州落<lb/>
霞横莫景為客小遲留　巻盡㣲雲天更濶此行不負<lb/>
清秋忽驚河漢近人流青霄元有路一笑倚瓊樓<lb/>
　　又<hi>明日與客復登臺再用前韻</hi>
一醉三年那易得應須大白同浮已知絶景是吾州嫦<lb/>
娥仍有意更肯為人留　萬籟無聲遙夜永人間未識<lb/>
高秋從来我客盡風流故知憐老子尤勝在南樓<lb/>
　　又<hi>明日小雨已而風大作復晚晴遂見月與客再登</hi>
<pb n="KR4j0020_WYG_001-19a"/>
巻地驚風吹雨過却堪香霧輕浮遙知清影徧南州萬<lb/>
峰横玉立誰為此山留　邂逅一歡須共惜年年長記<lb/>
今秋平生江海恨飄流元龍真老矣無意臥高樓<lb/>
　　又<hi>詔芳亭贈坐客</hi>
一醉年年今夜月酒船聊更同浮恨無羯鼓打梁州遺<lb/>
聲猶好在風景一時留　老去狂歌君勿笑巳拚雙鬢<lb/>
成秋㑹須擊節泝中流一聲雲外笛驚看水明樓<hi>世傳梁州</hi>
<hi>西梁府初進此曲㑹明皇遊月宮還記霓裳之曲適相近因作霓裳羽衣曲以梁州名之是夕約諸君明夜泛</hi>
<pb n="KR4j0020_WYG_001-19b"/>
<hi>舟故有梁州中流之句</hi>
　　又<lb/>
草草一年真過夢此生不恨萍浮且令從事到青州巳<lb/>
能從辟穀那更話封留　好月尙㝷當日約故人何啻<lb/>
三秋援琴欲寫竹間流此聲誰解聽吟上仲宣樓<lb/>
　　虞美人<hi>雨後同幹譽才卿置酒來禽花下作  或刻蘇子瞻或刻周美成</hi>
落花巳作風前舞又送黄昏雨曉來庭院半殘紅惟有<lb/>
游絲千丈罥晴空　慇懃花下同攜手更盡盃中酒美<lb/>
<pb n="KR4j0020_WYG_001-20a"/>
人不用斂蛾睂我亦多情無奈酒闌時<lb/>
　　又<hi>極目亭望西山</hi>
翻翻翠葉梧桐老雨後涼生早葛巾藜杖正闗情莫遣<lb/>
繁蟬容易作秋聲　遙空不盡青天去一抹殘霞莫病<lb/>
餘無力厭躋攀為寄曲欄幽意到西山<lb/>
　　又<hi>上已席上</hi>
一聲鶗鴂催春晚芳草連空逺年年餘恨怨殘紅可是<lb/>
無情容易愛隨風　茂林脩竹山隂道千載誰重到半<lb/>
<pb n="KR4j0020_WYG_001-20b"/>
湖流水夕陽前猶有一觴一詠似當年<lb/>
　　又<hi>同蔡寛夫置酒王仲弓出歌人聲甚妙</hi>
東風一夜催春到楊柳朝来好莫辭尊酒重攜持老去<lb/>
情懷能有幾人知　鳳臺園裏新詩伴不用相追喚一<lb/>
聲清唱落瓊巵千頃西風煙浪晩雲遲<lb/>
　　又<lb/>
數聲㣲雨風驚曉燭影敧殘照客愁不奈五更寒明日<lb/>
梨花開盡有誰看　追尋猶記清明近為向花前問東<lb/>
<pb n="KR4j0020_WYG_001-21a"/>
風正使解欺儂不道花應有恨也匆匆<lb/>
　　又<hi>寒食泛舟</hi>
平波漲緑春堤滿渡口人歸晩短篷輕楫費追尋始信<lb/>
十年歸夢是如今　故人回望高陽里遙想車連騎尊<lb/>
前㸃檢舊年春應有海棠猶記插花人<lb/>
　　又<hi>逋堂睡起同吹洞簫</hi>
緑隂初過黃梅雨隔葉聞鶯語睡餘誰遣夕陽斜時有<lb/>
㣲涼風動入牕紗　天涯走徧終何有白髮空搔首未<lb/>
<pb n="KR4j0020_WYG_001-21b"/>
須錦瑟怨年華為寄一聲長笛怨梅花<lb/>
　　又<hi>贈蔡子因</hi>
梅花落盡桃花小春事餘多少新亭風景尙依然白髮<lb/>
故人相遇且留連　家山應在層林外悵望花前醉半<lb/>
天煙霧尙連空笑取扁舟歸去與君同<lb/>
　　減字木蘭花<lb/>
黄花暫老秋色欲歸還草草花下前期花老空歌鵲踏<lb/>
枝　狂酲易醒不似舊時長酩酊玉簟新涼數盡更籌<lb/>
<pb n="KR4j0020_WYG_001-22a"/>
夜更長<lb/>
　　又<hi>雪中賞牡丹</hi>
前村夜半毎為江梅腸欲斷淺紫深紅誰信漫天雪裏<lb/>
逢　醉頭扶起宿酒闌干猶困倚便莫催殘明日東風<lb/>
為埽看<lb/>
　　又<hi>王幼安見和前韻復用韻答之</hi>
粉消粧半一曲陽春歌始斷便覺香紅十倍光華昔未<lb/>
逢　楊花吹起猶自風前相枕倚莫恨春殘留取新詩<lb/>
<pb n="KR4j0020_WYG_001-22b"/>
仔細看<lb/>
　　木蘭花<hi>二月二十六日晚雨集客湖上</hi>
花殘却似春留戀幾日餘香吹酒面溼煙不隔栁條青<lb/>
小雨池塘初有燕　波光縱使明如練可奈落紅紛似<lb/>
霰解將心事訴東風只有啼鶯千種囀<lb/>
　　㸃絳唇<hi>晚出山榭春初植蘭榭側近復生紫芝十一本</hi>
髙柳蕭蕭睡餘已覺西風勁小牕人靜淅瀝生秋聽<lb/>
底事多情欲與流年競殘雲暝墜巾慵整獨立芝蘭徑<lb/>
<pb n="KR4j0020_WYG_001-23a"/>
　　又<hi>紹興乙卯登絶頂水亭</hi>
縹緲危亭笑談獨在千峰上與誰同賞萬里横煙浪<lb/>
老去情懷猶作天涯想空惆悵少年豪放莫學衰翁様<lb/>
　　又<hi>丙辰八月二十七日雨中與何彦亨小飲</hi>
山上飛泉漫流水下知何處亂雲無數留得幽人住<lb/>
深閉柴門聽盡空簷雨秋還莫小牕低戸唯有寒蛩語<lb/>
　　鷓鴣天<hi>與幹譽賞梅</hi>
不怕微霜㸃玉肌恨無流水照冰姿與君著意從頭看<lb/>
<pb n="KR4j0020_WYG_001-23b"/>
初見今年第一枝　人醉後雪消時江南春色寄來遲<lb/>
使君盡是花前客莫怪慇懃為賦詩<lb/>
　　又<hi>元夕次韻幹譽</hi>
夾路行歌盡落梅篆煙香細裊寒灰雲移碧海三山近<lb/>
月破中天九陌開　追樂事惜多才車聲遙聽走隨雷<lb/>
十年夢斷鈞天奏猶記流霞醉後盃<lb/>
　　又<hi>雨後湖上看落花</hi>
小雨初収報夕陽歸雲欲渡轉横塘空回雨葢翻新影<lb/>
<pb n="KR4j0020_WYG_001-24a"/>
不見瓊肌洗暗香　追落景弄㣲涼尙餘殘淚浥空床<lb/>
祇應自有東風恨長遣啼痕破晩粧<lb/>
　　又<hi>續採蓮曲</hi>
曉日初開露未晞夕陽輕散雨還㣲暗搖綿霧游鯈戲<lb/>
斜映紅雲屬玉飛　情脈脈恨依依沙邊空見棹船歸<lb/>
何人解舞新聲曲一試纖腰六尺圍<lb/>
　　又<hi>次韻魯卿大錢觀大湖</hi>
蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>空悲楚客秋旌旗誰見使君遊凌雲不隔三山路<lb/>
<pb n="KR4j0020_WYG_001-24b"/>
破浪聊憑萬里舟　公欲去尙能留盃行到手未宜休<lb/>
新詩無物堪倫比願探珊瑚出寳鈎<lb/>
　　又<hi>與魯卿晚雨泛舟出西郭用煙波定韻</hi>
天末殘霞巻莫紅波間時見没鳬翁斜風細雨家何在<lb/>
老矣生涯盡箇中　惟此意與公同未須持酒祝牛宫<lb/>
傍人不解青蓑意猶說黄金寳帶重<lb/>
　　又<lb/>
一曲青山映小池緑荷隂盡雨離披何人解識秋堪美<lb/>
<pb n="KR4j0020_WYG_001-25a"/>
莫為悲秋浪賦詩　攜濁酒遶東籬菊殘猶有傲霜枝<lb/>
一年好景君須記正是橙黄橘緑時<hi>梁范堅常謂欣成惜敗者物之情秋</hi>
<hi>為萬物成功之時宋玉作悲秋非是乃作美秋賦云</hi>
　　水龍吟<hi>西湖燕客作</hi>
對花常欲流春恨春故遣花飛早晚來雨過緑隂新處<lb/>
幾番芳草一片飄時已知消減滿庭誰掃料多情也似<lb/>
愁人易感先催趂朱顔老　猶有清明未過但狂風匆<lb/>
匆難保酒醒夢斷年年此恨不禁煙草只恐春<hi>缺</hi>應留<lb/>
<pb n="KR4j0020_WYG_001-25b"/>
芳信與花爭好有姚黄一朶慇懃付與送金盃倒<lb/>
　　又<hi>八月十三日與張少逸游道場山放舟中流命工吹笛舟尾迎月歸作</hi>
柂樓横笛孤吹莫雲散盡天如水人間底事忽驚飛墮<lb/>
冰壺千里玉樹風清漫波搖巻與空無際謝嫦娥此夜<lb/>
慇懃偏照知人在千山裏　常恨孤光易轉仗多情使<lb/>
君料理<hi>缺</hi>　　　　　　　　　　　　　　一盃起<lb/>
舞曲終須記但尊前有酒常追舊事拚年年醉<lb/>
　　千秋嵗<hi>次韻兵曹席孟惠廨中千葉黄梅</hi>
<pb n="KR4j0020_WYG_001-26a"/>
曉煙溪畔曽記東風面化工更與重裁剪額黄明豔粉<lb/>
不共妖紅軟凝露臉多情正是當時見　誰向滄波㟁<lb/>
特地移閒館情一縷愁千㸃煩君捜妙語為我催清燕<lb/>
須細看紛紛亂蕊空凡艷<lb/>
　　又<hi>小雨達旦東齋獨宿不能寐有懷松江舊游</hi>
雨聲蕭瑟初到梧桐響人不寐秋聲爽低簷燈暗淡畫<lb/>
幕風來往誰共賞依稀記得船篷上　拍㟁浮輕浪水<lb/>
濶菰蒲長向别浦収横網緑蓑衝暝色艇子搖雙槳君<lb/>
<pb n="KR4j0020_WYG_001-26b"/>
莫㤀此情猶是當時唱<lb/>
　　驀山溪<hi>百花洲席上次韻司錄董庠</hi>
一年春事常恨風和雨趂取未殘時醉花前春應相許<lb/>
山翁倒載日莫習池回問東風春知否莫道空歸去<lb/>
滿城歌吹也似春和豫爭笑使君狂占風光不敎飛絮<lb/>
明朝酒醒滿地落殘紅唱新詞追好景猶有君収聚<lb/>
　　清平樂<lb/>
水空相映淡碧涵千頃素練不収寒玉鏡影落堦無影<lb/>
<pb n="KR4j0020_WYG_001-27a"/>
　纖纖與捧金盃暗香逐舞徘徊雪盡玉容開遍東風<lb/>
不管寒梅<lb/>
　　雨中花慢<hi>寒食前一日小雨牡丹巳將開與客置酒座中戲作</hi>
痛飲狂歌百計强留風光無奈春去也應知相賞未忍<lb/>
相違巻地風驚爭催春莫雨頓回寒威對黄昏蕭瑟冰<lb/>
膚洗盡猶覆霞衣　多情斷了為花狂惱故飄萬㸃霏<lb/>
微低粉面粧臺酒散淚顆頻揮可是盈盈有意祇應真<lb/>
惜分飛拚令吹盡明朝酒醒忍對紅稀<lb/>
<pb n="KR4j0020_WYG_001-27b"/>
　　南鄉子<hi>池亭新成晚步</hi>
淺碧蘸鱗鱗照眼全無一㸃塵百草千花都過了初新<lb/>
翠竹髙槐不占春　歌嘯墮綸巾午醉醒來尙欠伸待<lb/>
得月明歸去也青蘋更有涼風解送人<lb/>
　　又<hi>自後圃晩步湖上</hi>
小院雨新晴初聽黄鸝第一聲滿地緑隂人不到盈盈<lb/>
一㸃孤花尙有情　却傍水邊行葉底跳魚浪自驚日<lb/>
莫小舟何處去斜横衝破浪痕久未平<lb/>
<pb n="KR4j0020_WYG_001-28a"/>
　　又<hi>癸卯種梅於西巖地瘦難立石間無花今嵗十一月輒先開數枝喜而為賦</hi>
山畔小池臺曽記幽人著意栽亂石參差春至晚徘徊<lb/>
素景衝寒却自開　絶絶照瓊瑰孤負芳心巧剪裁應<lb/>
恐練裙驚縞夜殘盃且放疎枝待我来<lb/>
　　卜算子<hi>鳳凰亭納涼</hi>
新月挂林梢暗水鳴枯沼時見疎星落畫簷幾㸃流螢<lb/>
小　歸意已無多故作連環繞欲寄新聲問採蓮水濶<lb/>
煙波𣺌<lb/>
<pb n="KR4j0020_WYG_001-28b"/>
　　又<hi>竝澗頃種木芙蓉九目旦盛開</hi>
曉雨洗新粧豔豔驚衰眼不趂東風取次開待得清霜<lb/>
晚　曲港照回流影亂㣲波淺作態低昻好自持水濶<lb/>
煙波遠<lb/>
　　菩薩蠻<hi>湖光亭晚集</hi>
平波不盡蒹葭逺清霜半落沙痕淺煙樹晚微茫孤鴻<lb/>
下夕陽　梅花消息近試向南枝問記得水邊春江南<lb/>
别後人<lb/>
<pb n="KR4j0020_WYG_001-29a"/>
　　蝶戀花<lb/>
薄雪消時春已半踏遍蒼苔手挽花枝看一縷遊絲牽<lb/>
不斷多情更覺蜂兒亂　盡日平波回逺㟁倒影浮光<lb/>
却記冰初泮酒力無多吹易散餘寒向晩風驚幔<lb/>
　　醉蓬萊<hi>楚州上巳懷許下西湖寄曽在之王仲弓韓文表</hi>
問東風何事斷送殘紅便拚歸去牢落征途笑行人羇<lb/>
旅一曲陽關斷雲殘靄做渭城朝雨欲寄離愁緑隂千<lb/>
轉黄鸝空語　遙想湖邊浪搖空翠絃管風髙亂花飛<lb/>
<pb n="KR4j0020_WYG_001-29b"/>
絮曲水流觴有山公行處翠袖朱闌故人應也弄畫船<lb/>
煙浦㑹寫相思尊前為我重翻新句<lb/>
　　南歌子<hi>是日微雨過午而霽晚遂月出次劉無言韻</hi>
雨惜山容斂雲矜棹影開忽看霽色射林隈為問明亭<lb/>
清影為誰來　盡洗歸時路重傾醉後盃未應霜雪遽<lb/>
相催留得佳期猶在共徘徊<lb/>
　　採桑子<hi>冬至日與許幹譽章幾道飯績善晚歸雪作因留小飲</hi>
山蹊小路歸來晚莫雪繽紛尊酒慇懃邂逅相從只有<lb/>
<pb n="KR4j0020_WYG_001-30a"/>
君　全家住處無人到元在重雲此景誰分萬玉參差<lb/>
更作羣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0020_WYG_001-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石林詞<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0020_WYG_000-1a"/>
欽定四庫全書　　　　　集部十<lb/>
　提要<lb/>
　　石林詞　　　　　　　詞曲類一<hi>詞集之屬</hi>
　　　　<hi>臣</hi>等謹案石林詞一巻宋葉夢得撰夢得有<lb/>
　　　　春秋傳巳著録是編乃其詞集陳振孫書録<lb/>
　　　　解題作一巻與今本同别本載闗注序稱其<lb/>
　　　　兄聖功元符中為鎮江掾夢得為丹徒尉得<lb/>
　　　　其小詞為多味其詞婉麗有温李之風晚嵗<lb/>
<pb n="KR4j0020_WYG_000-1b"/>
　　　　落其華而實之能於簡淡中時出雄傑合處<lb/>
　　　　不減靖節東坡云云考倚聲一道去古詩頗<lb/>
　　　　逺集中亦惟念奴嬌故山漸近一首雜用陶<lb/>
　　　　潛之語不得謂之似陶注所擬殊為不類至<lb/>
　　　　於雲峰横起一首全仿蘇軾大江東去並即<lb/>
　　　　㕘用其韻又鷓鴣天一曲青山後闋且直用<lb/>
　　　　軾詩語足成是以舊刻頗有與東坡詞彼此<lb/>
　　　　混入者則注謂夢得近於蘇軾其説不誣夢<lb/>
<pb n="KR4j0020_WYG_000-2a"/>
　　　　得著石林詩話主持王安石之學而隂抑蘇<lb/>
　　　　黄頗乖正論乃其為詞則又挹蘇軾之餘汲<lb/>
　　　　所謂是非之心有終不可澌滅者耶巻首賀<lb/>
　　　　新郎一首毛晉註或刻李玉考王楙野客叢<lb/>
　　　　書曰章茂深嘗得其婦翁所書賀新郎詞首<lb/>
　　　　曰睡起啼鶯語章疑其誤頗詰之石林曰老<lb/>
　　　　夫常得之矣流鶯不解語啼鶯解語見禽經<lb/>
　　　　云云則確為夢得之作晉蓋未核又野客叢<lb/>
<pb n="KR4j0020_WYG_000-2b"/>
　　　　書所記正謂此句作啼鶯語故章冲疑啼字<lb/>
　　　　語字相雜此本乃改為流鶯與王楙所記全<lb/>
　　　　然抵格知毛晉疎於考證妄改古書者多矣<lb/>
　　丹陽詞　　　　　　　詞曲類一<hi>詞集之屬</hi>
　　　　<hi>臣</hi>等謹案丹陽詞一巻宋葛勝仲撰勝仲有<lb/>
　　　　丹陽集八十巻傳本久佚今巳於永樂大典<lb/>
　　　　中裒輯成帙其詞則馬氏經籍考别載一本<lb/>
　　　　此為毛晉所刻蓋其單行之本也勝仲與葉<lb/>
<pb n="KR4j0020_WYG_000-3a"/>
　　　　夢得酬唱頗多而品格亦復相埒惟葉詞中<lb/>
　　　　有鷓鴣天次魯卿韻觀太湖一闋此巻内未<lb/>
　　　　見原唱而此巻有定風波燕駱駝橋次少藴<lb/>
　　　　韻二闋葉詞内亦未見非當時有所刋削即<lb/>
　　　　傳寫佚脱至浣溪沙三首在夢得詞以為次<lb/>
　　　　魯卿韻在此巻又以為和少藴韻則兩者必<lb/>
　　　　有一訛不可得而復考矣其江城子後闋押<lb/>
　　　　翁字韻亦可證葉詞復押宫字之誤瑞鷓鴣<lb/>
<pb n="KR4j0020_WYG_000-3b"/>
　　　　生辰一詞獨用仄韻諸家皆無是體據調當<lb/>
　　　　當改木蘭花至於字句訛缺凡永樂大典所<lb/>
　　　　載者如鷓鴣天第一首後闋懽華本作懽娯<lb/>
　　　　第二首後闋紅囊本作紅裳西江月第二首<lb/>
　　　　後闋縈塗本作榮塗驀山溪第一首前闋裋<lb/>
　　　　服本作袨服摸名本作摸石第二首後闋横<lb/>
　　　　石本作摸石第三首前闋使登榮本作便登<lb/>
　　　　榮隨栁岸本作隋岸栁西江月第三首後闋<lb/>
<pb n="KR4j0020_WYG_000-4a"/>
　　　　鱸魚本作鱸蓴瑞鷓鴣後闋還過本作還遇<lb/>
　　　　江城子第二首後闋歌鐘下本有捲簾風三<lb/>
　　　　字蝶戀花後闋闕二字本係黄紙二字臨江<lb/>
　　　　仙前闋儒仙本作臞仙第二首後闋闕十二<lb/>
　　　　字本作憑誰都巻入芳樽賦歸歡靖節二句<lb/>
　　　　醉花隂前闋凍拚萬林梅句本作凍枿萬株<lb/>
　　　　梅浪淘沙第二首後闋闗燕本作開燕皆可<lb/>
　　　　證此本校讐之疎又永樂大典本尚有浣溪<lb/>
<pb n="KR4j0020_WYG_000-4b"/>
　　　　沙小飲南鄉子九日虞美人題靈山廣瑞禪<lb/>
　　　　院三詞為是刻所無則訛脱又不止字句矣<lb/>
　　　　乾隆四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
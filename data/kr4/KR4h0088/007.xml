<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大雅集卷七</head> <lb/>
    <p>
<pb n="KR4h0088_WYG_007-1a"/>
欽定四庫全書<lb/>
　大雅集卷七<lb/>
　　　　　　　　　　　　　元　賴良　編<lb/>
　李孝光<hi>字季和號五峯永嘉人</hi>
　　鑑湖<lb/>
賀家湖裏見秋風放翁宅前東復東兩邊雲樹忽逺近<lb/>
十里荷花能白紅行人濯足銀河上越女梳頭青鏡中<lb/>
我欲張帆上南斗扶桑碧海與天通<lb/>
<pb n="KR4h0088_WYG_007-1b"/>
　丁復<hi>字仲容號雙檜老人天台人</hi>
　　寄茅山黄京師<lb/>
飇輪峰頭鶴下空華陽洞口百花紅長林藥草無人識<lb/>
上界蓬萊有路通爛醉前年春作客頗憐去日老成翁<lb/>
丹砂不遣來城市故著題詩寄葛洪<lb/>
　　送僧之浙東<lb/>
我家浙東海水西危峯髙上作天梯蛇喉尊者秋歸洞<lb/>
虎背禪師夜過溪曉日桃花山更好春風藥草路多迷<lb/>
<pb n="KR4h0088_WYG_007-2a"/>
何堪相送寒江上短髮頻搔不更齊<lb/>
　張天雨<hi>字伯雨號句曲外史錢唐人</hi>
　　答鐵雅先生二首<lb/>
弄水摘花春可憐風雨倦尋茅步船我家南塢有靈石<lb/>
龍井西頭無杜䳌野鶴乳雛畏人過弱栁委地趂蠶眠<lb/>
子雲胡為甘寂寞後世何人知太𤣥<lb/>
黄篾樓中但飲酒樓下長溝鳬雁多灣頭橋㫁迷青草<lb/>
闊處風來生白波饞奴竟煮脫䙀笋老魚戲唼如錢荷<lb/>
<pb n="KR4h0088_WYG_007-2b"/>
詔書寛大來海角河北飢民爭倒戈<lb/>
　鎦若水<hi>字澹齋澄江人</hi>
　　因觀張仲舉張景亮和盧廷舉詩次韻<lb/>
迺翁同醉鬱輪袍花老𤣥都幾樹桃湖海交情三世舊<lb/>
兒孫文彩五雲髙石門仙去春如夢翰苑詩來句入騷<lb/>
山月江風無盡興酒瓢何日為重操<lb/>
　倪瓚<hi>字元鎮號雲林子毘陵人</hi>
　　送賴善卿采詩<lb/>
<pb n="KR4h0088_WYG_007-3a"/>
陳詩昔在周盛日刪詩已是衰周餘祖述孰能加四始<lb/>
研窮我已後諸儒嗟子用意亦勤厚聽音知政非迂疎<lb/>
願排閶闔獻采錄坐變四海如唐虞<lb/>
　　題本立中上人雲山望松圗<lb/>
西望雲山何處亭鶴歸松栝秋冥冥上人不廢蓼莪句<lb/>
山室長書貝葉經未應佛法外孝弟定感仙手鐫碑銘<lb/>
過家上冡世代隔慟哭亭前蘿月青<lb/>
　　次朱孟辨見寄韻兼柬立中藴中二大士<lb/>
<pb n="KR4h0088_WYG_007-3b"/>
江水空清好卜居會衝春雨過平湖雲山欲覓無聲句<lb/>
花果誇傳没骨圗莫倚陸機曾入洛最憐張翰獨思吳<lb/>
本瓊二士平安否應共清吟對酒壺<lb/>
　顧瑛<hi>字仲瑛號金衆道人崑山人</hi>
　　唐宫詞次鐵雅先生無題韻十首<lb/>
天寳雞坊寵賈昌宫中蝴蝶滿釵梁錦䙀晝浴天驕子<lb/>
絳節朝看王大娘芍藥金䦨開内苑蒲萄玉盞酌西涼<lb/>
月支十萬資臙粉獨有三姨素面粧<lb/>
<pb n="KR4h0088_WYG_007-4a"/>
蓮花池畔暑風涼玉竹迴文寶簟光貪倚畫屛看翡翠<lb/>
誤開金鎖放鴛鴦輕綃披霧誇新浴墮髻敧雲衒晚粧<lb/>
笑指女牛私語處長生殿下月中央<lb/>
五色卿雲護帝城春風無處不闗情小花靜院偷吹笛<lb/>
淡月閒房背合箏鳳爪劈柑封鈿合龍頭瀉酒下瑶罌<lb/>
後宫學做金錢㑹香水蘭盆浴化生<lb/>
龍旂孔葢擁鸞幢步輦追隨幸曲江鳥道正通天上路<lb/>
羊車直到竹間窓桃花栁葉元無恨燕子鶯兒各有雙<lb/>
<pb n="KR4h0088_WYG_007-4b"/>
中貴向人言近事風流陣裏帝先降<lb/>
祕閣香殘日影移燈分青玉刻盤螭琵琶鳳結紅文木<lb/>
絃索蠶繅綠水絲金屋有花頻賭酒玉枰無子不彈碁<lb/>
傳宣趣發明駝使南海今年進荔枝<lb/>
近臣諧謔似枚臯侍宴承恩得錦袍扇賜方空描蛺蝶<lb/>
局看雙陸賭櫻桃翰林醉進清平調光祿新呈玉色醪<lb/>
密奏君王好將息昨朝馬上打圍勞<lb/>
虢國來朝不動塵障泥一色繡麒麟朱衣小隊髙呵道<lb/>
<pb n="KR4h0088_WYG_007-5a"/>
粉筆新圗徧寫真寳雀玉蟬簪翠髻銀鵝金鳳踏文茵<lb/>
一從羯鼓催春後不信司花别有神<lb/>
五王馬上打毬歸贏得宫花獻貴妃樂送閤門邊奏少<lb/>
禍因臺寺諫書稀侍兒隨幸皆頒紫骰子蒙恩亦賜緋<lb/>
娣妹相從習歌舞何人能製柘黄衣<lb/>
新製霓裳按舞腰笑他飛燕怕風飄玉蠶倒臥蟠條脫<lb/>
金鳳斜飛上步摇雲母屏前齊奏樂沈香火底坐吹簫<lb/>
只因野鹿銜花去從此君王罷早朝<lb/>
<pb n="KR4h0088_WYG_007-5b"/>
宫衣窄窄小黄門躑躅初開賜縹盆夜月不窺鸚鵡冡<lb/>
春風每憶鳳凰園愛收花露消心渴怕解金呵見爪痕<lb/>
只有椒房老宫監白頭一一話開元<hi>評曰十詩綿聮縟麗消得錦半臂也</hi>
　郯韶<hi>字九成吳興人</hi>
　　和報復元秋興<lb/>
大星出海芒角稀新月隔林光景微空山無眠雞犬靜<lb/>
獨樹忽驚烏鵲飛已喜朝廷寛賦斂側聞南國尚戎衣<lb/>
釣竿早晚落吾手日日放船來小扉<lb/>
<pb n="KR4h0088_WYG_007-6a"/>
　　鄭蒙泉鍊師子午谷圗<lb/>
子真今住子午谷迺在蛟門西復西繞屋長松落晴雪<lb/>
倚天絶壁立丹梯春回大壑三芝秀月滿空山一鶴棲<lb/>
歸去看圗望瀛海定應沐髮候天雞<lb/>
　郭翼<hi>字羲仲昆山人</hi>
　　送人遊武當山<lb/>
武當諸峯何壯哉大朶小朶青蓮開𤣥聖中居天地户<lb/>
赤日下照金銀臺神龜六眼電光走山鬼一脚雲頭來<lb/>
<pb n="KR4h0088_WYG_007-6b"/>
道人再拜望北極應帶滿身星斗迴<lb/>
　　懷鐵雅先生<lb/>
揚子十年官不調湖山不負謫仙才洞庭鐵笛龍吹得<lb/>
后土瓊花鶴寄來車子看花將一輛雪兒勸酒抝連臺<lb/>
時時對客理弦索月色羅衫小衩裁<hi>評曰人呼老郭為五十六以其長于</hi>
<hi>七言八句也觀此二詩可知</hi>
　成廷珪<hi>字元章維揚人</hi>
　　送張思亷<lb/>
<pb n="KR4h0088_WYG_007-7a"/>
讀書不逢萬乘尊挾策肯傍諸侯門放歌蘇臺晚山碧<lb/>
濯足太湖秋水渾千金未易買駿骨一飯何足哀王孫<lb/>
風塵拂衣且歸去髙臥桐江雲水村<lb/>
　顧逖<lb/>
　　贈張玉笥<lb/>
張公學武萬人敵玉笥讀書三十年未請尚方誅佞劒<lb/>
且營東海買山錢異鄉感慨秋風雁故舊徘徊雪夜船<lb/>
好作黄金臺上客于今郭隗在雄燕<lb/>
<pb n="KR4h0088_WYG_007-7b"/>
　　贈馬敬常<lb/>
戎馬紛紛北渡河將軍勛業尚蹉跎十年鬢髮時看鏡<lb/>
萬里風霜夜枕戈知己有如齊鮑叔得君無復漢蕭何<lb/>
錦衣未解歸鄉國南越封王屬尉佗<lb/>
　茅毅<hi>字子剛廣陵人</hi>
　　次丘克莊韻<lb/>
弱流瀛海三千里明月揚州廿四橋雲擁鼇頭山在望<lb/>
風吹鶴背路非遥參差瓊館珊瑚樹縹緲紅樓碧玉簫<lb/>
<pb n="KR4h0088_WYG_007-8a"/>
二老往來人所羨欲憑畫史寫生綃<lb/>
　　次成元璋韻<lb/>
淮南故老凋零盡獨有先生是俊髦到處談詩聽夜雨<lb/>
長年作客典春袍山雲墮地忽九朶湖水鑑空無一毫<lb/>
即景懷人思何限誦君佳句課兒曹<lb/>
　髙志道<lb/>
　　送俞子俊調平江府判<lb/>
耆童羅拜長洲上正是官船到岸時流水落花西子宅<lb/>
<pb n="KR4h0088_WYG_007-8b"/>
故家喬木范公祠愛蓮池上留嘉瑞種樹雲間動去思<lb/>
素壁髙堂應看畫公餘還有寄來詩<lb/>
　　　次楊鐵史飲西湖亭韻<lb/>
惟知湖上新亭好百歲襟懷一笑開今日共憐吳下客<lb/>
與君且盡掌中杯夕陽半壁白鷗過秋色滿簾鴻雁來<lb/>
勲業未成頭欲雪幾時重築釣魚臺<lb/>
　　贈程彦明<lb/>
不見璚花近十年月明無復看神仙已知陳迹俱長往<lb/>
<pb n="KR4h0088_WYG_007-9a"/>
欲賦閑情絶可憐茅捲秋風誰補屋波乾滄海忽成田<lb/>
故人邂逅徒興感且覓江南買酒錢<lb/>
　陳堯道<hi>字宗逺因所居自號竹林處士嘉禾人</hi>
　　松瓢齋為王好問賦<lb/>
身外<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>微皆長物一瓢飲足寄蒼虬壺中日月縣林表<lb/>
天上匏𤓰下磵幽器大從來成濩落時危那復事沈浮<lb/>
只憂尚渴陶唐化未放先生學許由<lb/>
　　贈穆爾古蘇<lb/>
<pb n="KR4h0088_WYG_007-9b"/>
小范胸中有甲兵檀公身後壞長城大星墮地中軍愴<lb/>
白馬憑潮霸主傾碧血不隨金石化丹心長貫斗牛明<lb/>
會稽尚與浯溪並誰與磨厓刻姓名<lb/>
　李復<hi>字道原天台人</hi>
　　題華亭監縣奉御酒省親卷後<lb/>
昔年司鑰奎章閣父守芙蓉江上城問寢不㤀人子事<lb/>
乞歸深荷聖恩榮親庭喜動五綵服御酒香浮雙玉罌<lb/>
今日南來花滿縣累茵列鼎重闗情<lb/>
<pb n="KR4h0088_WYG_007-10a"/>
　　贈張萬户征閩凱還<lb/>
瘴雨蠻烟逺蔽空只將談笑蕩群兇旌旗後捲妖星殞<lb/>
鼓角秋髙殺氣雄已喜張良還灞上更須龔遂守闗中<lb/>
凱歌聲動天顔喜金虎三珠擬報功<lb/>
　鄭洪<hi>字君舉永嘉人</hi>
　　白塔寺<lb/>
江山襟帶尚依然王氣消沈已百年八葉龍孫東入海<lb/>
六宫綵女北歸燕銅駝荆棘西風裏石馬莓苔落照邊<lb/>
<pb n="KR4h0088_WYG_007-10b"/>
玉䄂游魂飛劫火五陵嘉樹不啼䳌<lb/>
　　浙江亭<lb/>
海門潮水貫長虹天際山形隠伏龍南省官曹終日醉<lb/>
西陵烽火隔江紅黄金不鑄岳武穆青史直書劉巨容<lb/>
蕭瑟江南哀不盡庾郎詞賦若為工<lb/>
　馮以黙<hi>字淵如號彈鋏生雲間人</hi>
　　雲山樓為楊竹西賦<lb/>
絶海髙樓吳下聞金山秦山春日曛仙人玉笙下紫鳳<lb/>
<pb n="KR4h0088_WYG_007-11a"/>
神女螺鬟洗白雲金碧芙蓉開錦繡蛟螭烟霧濕秋文<lb/>
上頭三月東風急㸃㸃飛花入舞裙<lb/>
　　秋日登樓感興<lb/>
秋滿江樓四面開樓頭風𦂳鶴飛回天空西北峯巒繞<lb/>
日薄東南鼓角哀紫葢黄旗歸象緯越羅楚練照輿臺<lb/>
凭軒無限淒涼意歎問平安信使來<lb/>
　張樞<hi>字夢辰號書巢生陳留人</hi>
　　秋興二首<lb/>
<pb n="KR4h0088_WYG_007-11b"/>
百戰闗河血未消將軍誰是霍嫖姚中原板蕩悲周室<lb/>
西楚紛披屬漢朝甲帳珠簾非昨日玉樓金屋麗層霄<lb/>
兵麾滿眼歸無處愁絶秋風栁萬條<lb/>
天上旌旗絢彩霞人間鼙鼓雜鳴笳禍延江漢三千里<lb/>
殃及城門百萬家萱草有情低傍竹棠棃無主亂開花<lb/>
掉頭歸去秋風晚爭似鴟夷一釣槎<lb/>
　錢元方<hi>字彦直雲間人</hi>
　　寄李紫篔<lb/>
<pb n="KR4h0088_WYG_007-12a"/>
謫仙今住五茸西醉後嬾披宫錦衣天上玉堂無夢到<lb/>
中山書艇載鵝歸白雲滿屋詩連軸大泖當門鱸正肥<lb/>
安得造君清隠處紫簫吹月轉山扉<lb/>
　　題謝氏仲允一掬泉<lb/>
石湖之澳有甘泉一掬清泠絶可憐金鯽跳波明月上<lb/>
彩雲浮石紫苔連流杯夜醉雲松伯洗筆春留鐵笛仙<lb/>
翠閣紅闌誰是主東山太傅子孫賢<lb/>
　吳毅<hi>字近仁富陽人</hi>
<pb n="KR4h0088_WYG_007-12b"/>
　　題君山吹笛圗<lb/>
洞庭帝子罷張樂銅龍夜嘯秋冥冥老蛟起舞珠宫月<lb/>
白石亂殞銀河星赤壁孤舟泣嫠婦蒼梧别淚啼湘靈<lb/>
鈞天寥寥萬籟息君山一髮烟中青<lb/>
　鄭采<hi>字季亮永嘉人</hi>
　　送姚子章之浙東帥掾<lb/>
南紀四明維浙左孤城百雉接風濤越裳客去得犀角<lb/>
日本船來看寶刀元帥旌旗開外閫掾郎才略服諸曹<lb/>
<pb n="KR4h0088_WYG_007-13a"/>
帳中羽檄何須草政愛䕫州詩法髙<lb/>
　　送果上人游雁山<lb/>
雪消山色漲東州最好天台雁蕩游背負青天緣鳥道<lb/>
面承飛雨看龍湫深春林麓多金刹落日江湖自白頭<lb/>
石上玉芝應拾得念吾無物可銷愁<lb/>
　尤存<hi>字以仁吳郡人</hi>
　　送李紫篔歸澱山草堂<lb/>
積玉溪頭水拍天草堂只在澱山前鳴鳩啼鳥青春裏<lb/>
<pb n="KR4h0088_WYG_007-13b"/>
古木疎篁落照邊仙客近傳飡玉法故人時送買山錢<lb/>
相逢未盡一杯酒陸相祠前又發船<lb/>
　釋曇噩<hi>字夢堂四明人</hi>
　　題杭州報國寺儀鳳軒<lb/>
濤江之上青崔嵬山勢逺從天目來錢氏豈能當王氣<lb/>
郭生端復是仙才光摇海旭九苞動影拂雲霄雙翅開<lb/>
為我翩然覽輝下一軒著此亦宜哉<lb/>
　釋宗衍<hi>字道原中吳人</hi>
<pb n="KR4h0088_WYG_007-14a"/>
　　春日西湖懷古<lb/>
錢唐父老眼看天破國猶能話昔年江草忽嘶闗北馬<lb/>
風帆不返海南船空陵落木無人掃廢苑餘花只自妍<lb/>
此日西湖回白首功名若箇在凌烟<lb/>
　　秋興<lb/>
一别空山舊草亭衣裳五見㸃秋螢沙沈短艇餘菰米<lb/>
苔臥長鑱老茯苓弱水蓬萊那可得瞿塘灧澦不須經<lb/>
歸帆早晚吳波裏嫋嫋涼風望洞庭<lb/>
<pb n="KR4h0088_WYG_007-14b"/>
　釋梵琦<hi>字楚石四明人</hi>
　　送康上人之京<lb/>
花隔深宫栁拂牆少年仍值好春光風飄玉珮縈雲曲<lb/>
日射金爐夾道香一色樓臺天蕩蕩九衢人物海茫茫<lb/>
篋中舊筆今零落猶記題詩鳳沼傍<lb/>
　釋元本<hi>字立本丹丘人</hi>
　　富春歸隠圗為鐵雅先生賦<lb/>
小橋流水隔紅塵亦有漁郎解問津要路只聞收壯士<lb/>
<pb n="KR4h0088_WYG_007-15a"/>
好山還許住閒人每思李愿歸盤谷獨愛嚴陵老富春<lb/>
便擬采芝歌隠曲白雲紅樹漫為鄰<lb/>
　　泊雙井亭有感<lb/>
涼飇微動水雲收鷗鷺無聲泊處幽露落梧桐雙井冷<lb/>
月明砧杵萬家秋貪歡盡醉吳姬酒長往誰同范蠡舟<lb/>
最憶多情鄭司馬琵琶和淚上江州<lb/>
　　送趙僉憲還司<lb/>
執簡曽趨玉几傍繡衣猶帶御爐香九重哀詔蘇民瘼<lb/>
<pb n="KR4h0088_WYG_007-15b"/>
一道澂清肅憲綱興學已尊周禮樂好賢多紀漢文章<lb/>
鯨濤已息豺狼伏歸騎嘶風滿路霜<lb/>
　釋智寛<hi>字裕之號雲海吳中人</hi>
　　送王尚書轉漕還京<lb/>
白髮蘭臺老鄭崇野人爭識舊乘驄青冥斧鉞來南國<lb/>
碧海樓船駕順風夜指星樞天直北曉瞻雲氣日華東<lb/>
趨朝正及端陽節細葛承恩出漢宫<lb/>
　　送王景華道士之京<lb/>
<pb n="KR4h0088_WYG_007-16a"/>
羽客思歸尺五天雙鳬直上紫雲端玉簫聲徹春空迥<lb/>
寶劒光浮夜月寒夢入瑶臺香冉冉步趨青瑣佩珊珊<lb/>
奉顔重進長生籙南極星迴太乙壇<lb/>
　釋永彞<hi>字古鼎雲間人</hi>
　　南屏雨中<lb/>
五月雨聲連六月南屛雲氣擁柴扉林巒有穴山精出<lb/>
巖谷無人石燕飛詩句偶從行處得家鄉多在夢中歸<lb/>
曉來杖策湖頭去春水溶溶没釣磯<lb/>
<pb n="KR4h0088_WYG_007-16b"/>
　李節<hi>字處約潁上人</hi>
　　寄唐伯順<lb/>
鶴林宫裏故人逺謝傅宅前秋水多烏帽吟餘還放棹<lb/>
黄庭寫罷更籠鵝平頭奴子金盤露皓齒佳人白苧歌<lb/>
不得相從渡三泖月明清夜奈愁何<lb/>
　　和髙以敬韻<lb/>
别君九見歲華新邂逅相逢亦可人靈鷲峰前看飛瀑<lb/>
鶴林宫裏度殘春時時送客傷南浦夜夜占星對北辰<lb/>
<pb n="KR4h0088_WYG_007-17a"/>
莫話當時舊游處落花芳草倍傷神<lb/>
　徐津<hi>字仲盟江隂人</hi>
　　哀李江州<lb/>
強敵西來把漢旌潯陽烽火照江明朝廷重鎮推虞詡<lb/>
風雨孤臣失杲卿戰哭幾家思舊尹鬼兵長夜護空城<lb/>
王師百萬知何地春草春波獨愴情<lb/>
　　客懷<lb/>
白雲回首暗巫門綠髮蒼蒼碧眼昏亂後情懷千日醉<lb/>
<pb n="KR4h0088_WYG_007-17b"/>
故交文物幾人存秋深狡兔先營窟日落歸鴉尚識村<lb/>
樓上風髙笳鼓急楚鄉多有未招魂<lb/>
　釋曇塤<hi>字大章天台人</hi>
　　送王宗禮尚書趣運還京<lb/>
轉海雲濤萬里賒長風指日望京華南州已入諸侯貢<lb/>
北極初回奉使槎内燕宫花迎馬酒御溝官栁拂龍沙<lb/>
從容好奏安時策遂見車書混一家<lb/>
　　次韻答慈元恕<lb/>
<pb n="KR4h0088_WYG_007-18a"/>
茅屋住在清江西瀟洒渾無俗客過流水自懸舂藥碓<lb/>
落花閒度煮茶鍋不耽𤣥石三年酒只賦梁鴻五噫歌<lb/>
退食歸來塵事少舊游回首隔風波<lb/>
　陸炯<hi>字晦叔號書篷漫郎吳下人</hi>
　　送鄭德和檢討之融水縣尹<lb/>
清朝才士多如雨之子聲華重講筵天上玉堂辭聖主<lb/>
嶺南花縣得英賢蠻烟秋暗桄榔洞瘴雨春深茉莉田<lb/>
莫道衡陽無過雁好題書寄五雲邊<lb/>
<pb n="KR4h0088_WYG_007-18b"/>
　達溥化<hi>字仲囦號鼇海蘢城人</hi>
　　讀班叔皮王命論<lb/>
丹鳳黄龍降自天玉皇金鼎在遺編漢皇未必從陳勝<lb/>
秦帝何曽愧魯連堯聖善推行揖讓啓賢能繼事相傳<lb/>
叔皮宏論終天在好為群雄一再宣<lb/>
　　鳳凰山望朝日<lb/>
滄海全吳當百二坐臨溟渤鬱陶開日含金霧天邊出<lb/>
潮捲銀河地底來雲淨定山浮砥柱天髙秦望見蓬萊<lb/>
<pb n="KR4h0088_WYG_007-19a"/>
東南檣櫓年來少獨向江頭一愴懷<lb/>
　張以文<hi>雲間人</hi>
　　秋懷<lb/>
草閣柴扉抱鶴汀石田老圃事躬耕函闗望氣青牛駕<lb/>
泰礪書功白馬盟漢主山河千古在伍王潮汐幾時平<lb/>
坐看落日楓林晚厭聽江城鼓角聲<lb/>
　劉儼<hi>字敬思錢唐人</hi>
　　南屏别墅圗<lb/>
<pb n="KR4h0088_WYG_007-19b"/>
竹裏深藏聽雪齋花邊小築御風臺雲嵐倒影水天迥<lb/>
蒲葦有聲山雨來内史幽情觴詠樂右丞别業畫圗開<lb/>
何時許我游真境野色橋邊蹋紫苔<lb/>
　　舟中漫興<lb/>
青天縹緲吹雲衣碧水顛倒插翠微三家五家村舍出<lb/>
一㸃兩㸃沙鷗飛栁枝裊裊拂過艇苔花斑斑生釣磯<lb/>
風塵不到是樂土故人莫怪入城稀<lb/>
　丘民<hi>字克莊䢴城人</hi>
<pb n="KR4h0088_WYG_007-20a"/>
　　題柯敬仲竹<lb/>
奎章閣下文明日徧寫琅玕寄逺游踈雨夜啼湘女泪<lb/>
蜚鸞朝下羽人丘月移簾影金閨夢風度簫聲玉宇秋<lb/>
幾見畫圗憐往事碧雲凌亂使人愁<lb/>
　　和顧仲瑛平湖草堂詩韻<lb/>
十二行窩總是春平家湖上草堂新養來白鶴須敎舞<lb/>
浴出花驄不受馴桂樹謾歌招隠士鹿門今屬姓龎人<lb/>
錦囊合貯詩千首聲價流傳海内民<lb/>
<pb n="KR4h0088_WYG_007-20b"/>
　　送友人入杭<lb/>
又隨南雁過錢唐不道并州是故鄉江上秋風蓴菜美<lb/>
山中春雨石田荒杜陵老去寧㤀蜀江總歸來不是梁<lb/>
欲采芙蓉贈君去錦雲零落倍淒涼<lb/>
　沈震<hi>字伯脩華亭人</hi>
　　題春暉堂<lb/>
萱草花開滿北堂繡簾垂地護清香晨羞進饌冰鱗美<lb/>
夏扇迎風暑簟涼燁燁春暉生寸草澄澄璧月霽孤光<lb/>
<pb n="KR4h0088_WYG_007-21a"/>
瑶池宴罷蟠桃熟白玉壺中日正長<lb/>
　鎦堧<hi>字小齋江隂人</hi>
　　送曹德輔都事督海運<lb/>
畫省郎官親海漕龍驤風熟綵颿飛銀河天闊開黄道<lb/>
析木星髙近紫微漢室重看糧餉足邊庭今見欵書歸<lb/>
定知劉晏朝回日秋水光生御賜衣<lb/>
　　送徐性全歸東州<lb/>
三月江南杜宇啼鶴坡風暖水平堤故人别酒交情重<lb/>
<pb n="KR4h0088_WYG_007-21b"/>
游子歸舟客夢迷謝傳堂前春樹合越王臺下暮山齊<lb/>
到家依舊多新咏棣萼萱花取次題<lb/>
　　送李象賢歸省<lb/>
秀拔赤城山水奇吳松江上久相知每懷衣錦還鄉志<lb/>
猶憶擔簦渡海時喬木百年存閥閱髙堂重慶享期頤<lb/>
莫因猿鶴頻留駐天上風雲已有期<lb/>
　張經<hi>字德常京口人</hi>
　　次鐵雅先生韻<lb/>
<pb n="KR4h0088_WYG_007-22a"/>
春風滿袖折花回髙臥雲間百尺臺天上賜袍香霧濕<lb/>
河東獻賦日華開頻煩太守髙軒過屢見元戎小隊來<lb/>
我欲將車侍親去綵衣花底學提孩<lb/>
　全思誠<hi>字希賢華亭人</hi>
　　送黄仲珍會試<lb/>
唳鶴灘前凍雨收賔筵載詠鹿呦呦右文天子春秋富<lb/>
勸駕諸侯禮數優日下五雲生北闕天邊一鶚起南州<lb/>
遥知入射丹墀策象管翩翩思不休<lb/>
<pb n="KR4h0088_WYG_007-22b"/>
　　寄虞彦髙縣尹問疾<lb/>
陶令西山去養痾秋來病減幾分多千年松下得琥珀<lb/>
萬壑雨餘生薜蘿有客饋魚供野酌何人擊竹和樵歌<lb/>
長吟不盡相思意矯首霜前一雁過<lb/>
　邵思文<hi>字彦文</hi>
　　感興二首<lb/>
聞說昭王未築臺此生空抱濟時才青衫外史江南老<lb/>
白髮中官海上來自信文章追董賈可能游俠效鄒枚<lb/>
<pb n="KR4h0088_WYG_007-23a"/>
春風處處堪腸斷莫上層樓看劫灰<lb/>
鳳凰山下野花開又見東風燕子來主將深居營玉壘<lb/>
王官行樂載金罍裂麻解使陽城哭作賦徒令庾信哀<lb/>
多少髙人隠屠釣尚推門第不論才<lb/>
　　白塔寺感懷<lb/>
浮屠千仞獨崔嵬宫殿巍巍盡劫灰玉樹已消龍虎氣<lb/>
青山長繞鳳凰臺城頭戰鼓連雲起沙觜殘潮帶月迴<lb/>
萬里英魂歸未得不思泥馬渡江來<lb/>
<pb n="KR4h0088_WYG_007-23b"/>
　成廷珪<hi>字元章</hi>
　　贈綾錦墩隠者錢慶餘<lb/>
手拄烏藤五尺長山行時著古衣裳缺文自補雲間志<lb/>
賣藥多收海上方茆屋秋風催釀林錦墩春雨看移桑<lb/>
野人笑指長安路馬足車塵有底忙<lb/>
　袁舉<hi>字仲徵</hi>
　　秀峰懷古<lb/>
湯池壁壘讓王城奴隸猶聞至德名差闕久摧神木柱<lb/>
<pb n="KR4h0088_WYG_007-24a"/>
胥祠仍薦血毛牲空山落日狐狸出荒徑秋風麋鹿行<lb/>
横槊豪吟竟何在水流東去寂無聲<lb/>
　袁藏用<hi>字顯仁</hi>
　　贈道士<lb/>
十二靈鼇戴五峯道人家住蕊珠宫蒼龍出匣劒氣紫<lb/>
朱雀在鼎丹光紅夜泛星槎游瀚海早朝天闕步剛風<lb/>
羨門相遇知名姓言在東華碧簡中<lb/>
　釋至璚<hi>字藴中</hi>
<pb n="KR4h0088_WYG_007-24b"/>
　　次李菊莊韻<lb/>
十二行窩取次游道人處處任風流草衣疎散乾坤老<lb/>
蓆帽飄蕭湖海秋太白狂歌沽酒館元龍髙臥讀書樓<lb/>
相思兩地同明月南北誰云異馬牛<lb/>
　黄常<lb/>
　　題海雲樓<lb/>
見說飛樓髙入天凌雲東望海如川乾坤影浸三山樹<lb/>
吳楚青連萬古烟鶴背笙簫天籟發龍嘘簾箔夜珠懸<lb/>
<pb n="KR4h0088_WYG_007-25a"/>
從遊擬答登臨願試上慈航一問禪<lb/>
　　書懷寄陳參軍<lb/>
雙瞳澄徹紫髥飄早沐河陽逺見招赤羽旗前催草檄<lb/>
青油幕底臥吹簫大堤花鳥還應好南徼烟塵苦未消<lb/>
羨子匡時足經濟餘波幸見及漁樵<lb/>
　俞庸<hi>字子中號凝清齋</hi>
　　堵無傲討賊獲功任金壇縣尹久别無信作此寄<lb/>
　　之<lb/>
<pb n="KR4h0088_WYG_007-25b"/>
春入椒盤歲復除故人不寄一行書虎頭年少方投筆<lb/>
鶴髮慈親正倚閭鵰鶚雲霄揚羽翮犬羊巢穴悉丘墟<lb/>
丈夫出處皆前定莫向明時較疾徐<lb/>
　　次韻陳伯昂見寄<lb/>
闗河瑟瑟暗烽烟矯首遐觀獨悵然徒見舟車勞驛使<lb/>
未聞山澤訪遺賢參横古塞初寒夜霜滿征衣欲曙天<lb/>
自笑儒冠只如此窮通何必卜筳篿<lb/>
　　病起口占<lb/>
<pb n="KR4h0088_WYG_007-26a"/>
憶昔辭家塞北遊朝來何事怯新秋床堆藥裹塵侵几<lb/>
風靜書窓月滿樓伏櫪長鳴憐老驥引杯含淚惜吳鈎<lb/>
旌旗明滅西城路落日長烟起暮愁<lb/>
　董成<hi>字性存嘉禾人</hi>
　　送俞子中之弋陽尹<lb/>
出宰江東試左轓津津喜色動椿萱大朝恩澤承三世<lb/>
命服光華萃一門壯歲風雲誠有待秋空鵰鶚正髙騫<lb/>
弋陽父老郊迎久預播清聲已可論<lb/>
<pb n="KR4h0088_WYG_007-26b"/>
　　贈楊山居太史<lb/>
曽懷荆璞詣天闗雨露恩深賜佩環玉筍簉班躋鳳沼<lb/>
金閨通籍侍龍顔尚書聽履星辰上太史蜚英翰墨間<lb/>
厭直承明動歸興錦衣光彩照湖山<lb/>
　　送俞子俊麗水巡檢<lb/>
為官當作執金吾膝上須横丈二殳會見黒頭峩獬豸<lb/>
試看赤手縛於菟醉歌擊碎玉如意獵較射空金僕姑<lb/>
眼底猩鼯俱掃迹胷中有策致唐虞<lb/>
<pb n="KR4h0088_WYG_007-27a"/>
　楊逵<hi>字道夫號康荘子江隂人</hi>
　　訪王麟棷不遇<lb/>
王公子家江水隂芙蓉為裳錦為心焚香雨軒蘭葉凈<lb/>
下榻月館梅花深丹山鳳皇不易見碧海珊瑚無處尋<lb/>
有客相思在空谷歲月仰望來佳音<lb/>
　許璞<hi>字叔瑛華亭人</hi>
　　九日有感<lb/>
世事驚心節又催短衣破帽立荒臺斜陽木落烏爭噪<lb/>
<pb n="KR4h0088_WYG_007-27b"/>
絶塞雲深雁欲來十載江湖蓬鬢改幾家籬落菊花開<lb/>
平原白骨知無數誰向西風酧一杯<lb/>
　　次成元章韻<lb/>
海内風塵十載過莫年漂落奈愁何讀書避地衡門小<lb/>
拔劒成功甲第多魏闕又聞來白馬唐家還復獻金鵝<lb/>
野人翹首雲林下擬讀昌黎石鼓歌<lb/>
　董佐才<hi>字良用號胥山人</hi>
　　讀杜詩有感<lb/>
<pb n="KR4h0088_WYG_007-28a"/>
幾年京國暗戈矛淪落誰憐杜甫愁春漏也曽嗔錄事<lb/>
秋飢仍復問彭州平生忠義窮逾見小技文章老更優<lb/>
我亦此身無定處夕陽孤倚仲宣樓<lb/>
　　次韻述懷<lb/>
大塊茫茫本自然杞人無事謾憂天百年流景如雙轂<lb/>
一餉懽情直萬錢不是溪山嫌客賞何曽風雨為花憐<lb/>
細推物理休鞿束回首故人空墓田<lb/>
　　題俞凝清小樓<hi>凝清善畫</hi>
<pb n="KR4h0088_WYG_007-28b"/>
户牖翛然樹杪開小樓新結俯池臺書聲直與浮雲抗<lb/>
畫幅遥臨列岫來豈可胡床留俗客莫敎明月照空杯<lb/>
元龍豪氣今誰繼述作須憑沈謝才<lb/>
　林洵<hi>字季文天台人</hi>
　　觀丁祀<lb/>
風作秋聲度八寰駿奔多士旦趨班宗周禮樂脩禋祀<lb/>
尊魯衣冠拜聖顔鳳扆香飄涼月下龍旂影動瑞雲間<lb/>
萬年道統垂天地洙泗東流遶泰山<lb/>
<pb n="KR4h0088_WYG_007-29a"/>
　董紀<hi>字良史</hi>
　　送石達卿受淮南之辟<lb/>
當代搜羅急俊英豈容徒老鹿門耕淮南幕府多招隠<lb/>
水北山人最得名參术正須歸狄籠鹽梅甫用入商羮<lb/>
只應湖上秋風起猶為鱸魚惜此行<lb/>
　錢惟善<hi>字思復</hi>
　　三味軒為張國祥賦<lb/>
三味軒中品物殊客來日共飯雕胡四腮鱸鱠吳中有<lb/>
<pb n="KR4h0088_WYG_007-29b"/>
千里蓴羮洛下無孫子流芳真好事人生適意是良圗<lb/>
不因命駕秋風起那得髙名在五湖<lb/>
　　知稼穡軒為國祥賦<lb/>
軒居誰扁知稼穡張仲孝友世多賢再三歎息戒無逸<lb/>
什一徵輸期有年睡濃黄犢夕陽裏興在白鷗春水前<lb/>
迎寒送暑無限樂試誦豳風七月篇<lb/>
　蔣惠<hi>字季和</hi>
　　從軍漫興<lb/>
<pb n="KR4h0088_WYG_007-30a"/>
士卒連艘寂不譁曉牽百丈步平沙霜横劒㦸明秋水<lb/>
風颭旌旗絢綵霞最憶仲宣能去國猶懷張翰苦思家<lb/>
無端又值江天暮落日蒼烟動鼓笳<lb/>
　　城東小飲柬鄭明仲劉復雅<lb/>
青帘掛處潑醅濃握手吟行夕照中滿地雨晴芳草綠<lb/>
近牆水暖小桃紅當時不忝登龍客今日惟懷失馬翁<lb/>
拚却青蚨同一醉歸來戍鼓又鼕鼕<lb/>
　鍾律<hi>字伯紀汴人</hi>
<pb n="KR4h0088_WYG_007-30b"/>
　　贈一齋進士<lb/>
前朝進士今為庶海上淹栖歲食貧風雨厭看花富貴<lb/>
冰霜愛寫竹精神南州冠珮閒中老北極星辰夢裏真<lb/>
邂逅相逢同一笑蒼顔白髮老遺民<lb/>
　方克常<lb/>
　　題春亭思親卷<lb/>
暖風拂面百花紅日日思親望五茸夢入承顔驚白髮<lb/>
歡生捧檄動慈容從官豈憚雲衢逺歸覲寧辭水驛重<lb/>
<pb n="KR4h0088_WYG_007-31a"/>
蓮幕長才今小試化民匡政致公忠<lb/>
　　慶葉振翁八十詩<lb/>
八十仙翁兩鬢銀梅花標格玉精神田荆樹老千年澤<lb/>
竇桂香分五色春花下長歌來窈窕膝前行酒舞麒麟<lb/>
廣寒更有嫦娥約待看飛虹析木津<lb/>
　孫閏<lb/>
　　立春日次陶玉樓韻<lb/>
春江春水綠沄沄江上人家日欲曛水木盡隨龍角化<lb/>
<pb n="KR4h0088_WYG_007-31b"/>
寒暄已<hi>闕</hi>土牛分縱横誰復論王霸翻覆徒憐作雨雲<lb/>
坐老年華心益壯生憎鳬鴨亂為羣<lb/>
　　題罨畫清曉圗送劉錄事<lb/>
朝日團紅映兩厓水光晴漾錦紋沙竹枝草帶森魚鬛<lb/>
雲白山青相犬牙玉氣春浮仙子葢畫橋人似武陵家<lb/>
銀瓶且盡船頭酒千里情思隔縣衙<lb/>
　　用石上海仲謙韻送李治中之紹興任<lb/>
勾吳客上越王臺駟馬騑騑佐郡來霸主尚憐文種死<lb/>
<pb n="KR4h0088_WYG_007-32a"/>
蒼生空憶謝安才帶江襟海東南勝萬壑千巖紫翠開<lb/>
已喜民間魚稻熟篾樓釃酒句新裁<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0088_WYG_007-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大雅集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大雅集卷四</head> <lb/>
    <p>
<pb n="KR4h0088_WYG_004-1a"/>
欽定四庫全書<lb/>
　大雅集卷四<lb/>
　　　　　　　　　　　　　元　賴良　編<lb/>
　張以寧<hi>字志道閩人</hi>
　　蛾睂亭<lb/>
碧酒雙玉瓶獨酌蛾睂亭不見李太白但見三山青秋<lb/>
色淮上來蕭然滿雲汀安得五十絃彈與蛟龍聽<lb/>
　孫華<hi>字元實</hi>
<pb n="KR4h0088_WYG_004-1b"/>
　　夕陽<lb/>
夕陽挂紅鼓強半浸綠水斯須日漸下堆阜參差起老<lb/>
夫岸巾坐併入圗畫裏新新無停機擬議已非是人間<lb/>
希闊事終有變滅理如何曠土懷眷眷不能已<lb/>
　倪瓚<hi>字元鎮</hi>
　　送李徵士過荆谿訪王司丞<lb/>
何處尋狂客故人王子猷花落庭前樹風吹溪上舟紫<lb/>
筍生春雨綠蘋滿芳洲心隨酒船發悵望不能休<lb/>
<pb n="KR4h0088_WYG_004-2a"/>
　　送李徵君還揚州<lb/>
二月桃始華淮南客還家階前疎雨落堂上春衣薄為<lb/>
言沈約在吳中玉壺青絲酒如空春風相過蕙草綠芳<lb/>
菲滿堂樂未終<lb/>
　錢璧<hi>字伯全華亭人</hi>
　　贈瑞雲林上人<lb/>
英英谷口雲欝欝溪上林形影偶相值去留復何心握<lb/>
筆攬秋思倚窓延夕隂誰云市朝逺亦足慰幽尋<lb/>
<pb n="KR4h0088_WYG_004-2b"/>
　鄭基<hi>字本初三山人</hi>
　　擬梁簡文五七言體送鐵文彬左丞奉召還京<lb/>
將軍功葢世揚威淨海隅蛇矛縈後騎虎衞促前驅三<lb/>
門開地甲八陣轉天衢鐃鼓潮頭響竿旗日下趨飛梯<lb/>
躡暗島合璧示宏圗降醜尋封奏帝庭璽書銜鳳落青<lb/>
冥再召伏波歸闕下南荒銅柱已鐫銘騑騑返駟馬黄<lb/>
河春始融輕風流碧塞晴日炫雕弓栁坼秦山麗冰銷<lb/>
泗水通錦鶻窺長坂白雁墮春空黄封將法酒羽檄候<lb/>
<pb n="KR4h0088_WYG_004-3a"/>
元戎麟閣圗形已預知更應設帳會瑶池夕斂花光歌<lb/>
吹歇御帖重頒紀宴詩<lb/>
　李垚<hi>字象賢寧海人</hi>
　　和友人過西郊韻<lb/>
秋原晚蕭曠杖藜荒逕微川迥衆鷗集天清孤鶴歸寒<lb/>
烟蔓草密積雨豆苗稀臨流擬結構息鞅振塵衣<lb/>
　釋萬金<hi>字西白吳郡人</hi>
　　趙千里田家四季圗四首<lb/>
<pb n="KR4h0088_WYG_004-3b"/>
桃花浪已深楊栁風猶弱鄰曲欣往來逢迎勸耕作犍<lb/>
犢不自暇老農良有托共醉社日尊陶然得真樂<lb/>
　　其二<lb/>
蠶事方告成鳴蜩有新聲插秧雨初遍治草日不停雜<lb/>
坐髙樹隂解衣午風清作勞時自逸孰謂非常情<lb/>
　　其三<lb/>
湛湛露華白蕭蕭楓葉殷黄雲半已斂玉粒終不慳官<lb/>
賦戒早輸農家期暫閑酒熟互招飲只在隣里間<lb/>
<pb n="KR4h0088_WYG_004-4a"/>
　　其四<lb/>
欣逢大有年囷積已稍豐滌場已十月朋酒邀諸翁處<lb/>
處歌擊壤熙熙詠豳風兒孫自生長樂與堯民同<lb/>
　釋觀通<hi>字希逺宜興人</hi>
　　壺中荷花<lb/>
愛此荷花紅天然匪雕飾披披妍令姿停停映清湜風<lb/>
引菌蔯香露含珊瑚色寘之白玉壺光輝滿瑶席<lb/>
　周砥<hi>字履道</hi>
<pb n="KR4h0088_WYG_004-4b"/>
　　吳越兩山亭<lb/>
兩山夾江水孤亭横翠微吳雲與越鳥千古不停飛風<lb/>
厓洒松瀑月壑舞蘿衣王氣未消歇霸圗今是非長歌<lb/>
一盃酒掃席延清暉<lb/>
　王逢<hi>字元吉</hi>
　　題顔守仁竹石圗<lb/>
廣文窮益堅竹石研池出勢却虞人旌籟隠伶倫律渭<lb/>
川春暗雨淇園寒落日鳳深蒼梧雲茅簷花復實<lb/>
<pb n="KR4h0088_WYG_004-5a"/>
　　題俞東岡六有齋<lb/>
隠居古善人中歲稅塵鞅座陳五經傳楣揭六有榜儼<lb/>
若上帝臨於焉岱宗仰昕曛貴循度瞬息戒或㒺賔師<lb/>
臯比擁兒孫蚌珠朗將見一家學鄉術春浹盎世方騖<lb/>
虚逺俗復競浮爽不圗窺横渠葦航排風上吁嗟清流<lb/>
輩既悼入厨黨何階名教間浩然獨還往月林函疎影<lb/>
溪嶼臻灝爽良覯匪後遲朋酒置犧象<lb/>
　蘇大年<hi>字昌齡廣陵人</hi>
<pb n="KR4h0088_WYG_004-5b"/>
　　題萱花圗為賴善庵賦<lb/>
亭亭諼草花歲晚顔色好興言北堂隂樹之可怡老懷<lb/>
歸歸未能游子悲逺道披圗歌白雲天末蜚鴻杳<lb/>
　曹睿<hi>字新民永嘉人</hi>
　　贈顔守仁<lb/>
吾友夢谷生其人美如玉平生鐵石心剛介不可辱寧<lb/>
甘首陽貧寂寞在空谷懷哉能幾見髙風激流俗<lb/>
　瑪魯<hi>字兼善會稽人</hi>
<pb n="KR4h0088_WYG_004-6a"/>
　　述懷<lb/>
流光何駸駸瞬息不我待憶從越山來忽復廿餘載羇<lb/>
栖迫險艱形容為之改世澤嗟僅延生涯念何在冰霜<lb/>
歲云暮憂端際滄海積隂韜日月矯首重興慨願效商<lb/>
顔翁行歌紫芝採<lb/>
　葉杞<hi>字南有京口人</hi>
　　感衷二十四韻<lb/>
貢賦通重譯耕桑被九垓歘驚氛祲滿不謂歲時催丞<lb/>
<pb n="KR4h0088_WYG_004-6b"/>
相興師出綸音降使開紫泥封五采黄道繞三台奕奕<lb/>
宣光業桓桓李郭才陣雲連朔野廟畧定風埃香糯江<lb/>
南餉蒲萄隴右醅馬群金匼帀毳帳雪毰毸劒動彭城<lb/>
潰珠還甓社來長驅危破竹密令疾銜枚王者征無戰<lb/>
羣雄勢欲摧忽聞君命召竟勒將旗回中夏捐雞肋清<lb/>
朝隠鴆媒義聲從此逝銳氣一時灰天迥威弧弛城孤<lb/>
畫角哀火狐翻嘯聚海鱷復喧豗欵附真遺患除封實<lb/>
戲孩民情猶耿惻天討尚徘徊憂憤飛神爽瘡痍映淚<lb/>
<pb n="KR4h0088_WYG_004-7a"/>
腮衮衣徒倚注肉食自輿儓河漢明如洗昆侖豈易頽<lb/>
孰矜黄鵠志羞上野鷹臺微効寧無念篇詩信漫裁霜<lb/>
晴野空濶獨立望蓬萊<lb/>
　董佐才<hi>字良用</hi>
　　題華亭朱孟辨篆冡詩卷<lb/>
古初無毫楮羲畫何由傳孰知文字理已具河圗前神<lb/>
農洎蒼頡俯仰極人天穗書與鳥書創制分後先龜疇<lb/>
錫禹時盤銘著湯年岐陽紀石鼓史籀稱獨賢矯若蛟<lb/>
<pb n="KR4h0088_WYG_004-7b"/>
龍蟠鬱若鎖鈕聮科斗聿行漆形體因自然一從孔壁<lb/>
廢重為經籍憐秦相約籀古撰次蒼頡篇小篆遂名家<lb/>
勁健含姿妍登封及詛神金石紛雕鐫下逮𨽻八分變<lb/>
化如雲烟漢經煨燼餘文敎仍敷宣保氏存六書學僮<lb/>
纔九千揚雄纂奇字杜林解探研繼踵非無人意氣莫<lb/>
不全偉哉許祭酒蒐羅歸簡編墜緒賴復舉後學知相<lb/>
沿陽冰克逺紹鉉鍇造其𤣥近代郚與周筆勢回奔川<lb/>
華亭朱茂才好古喜欲顛一掃世俗書習篆㤀食眠秦<lb/>
<pb n="KR4h0088_WYG_004-8a"/>
望并之罘碧落兼新泉小者案間列大者屋壁懸平生<lb/>
囊橐貲多充買碑錢功深學既精齒壯志益堅池魚染<lb/>
皆黑鐵硯磨將穿摹榻累萬番期差古人肩師法正在<lb/>
兹什襲比蹄筌孫樵文自祭智永筆忍捐前脩不我欺<lb/>
我癖尤難痊嵯峨細林山上與浮雲連譬彼汲冡書函<lb/>
之瘞其巔聚土封若堂劖石表為阡其陽碧樹交其隂<lb/>
書帶緣山靈謹呵護有名如有仙揮灑人間者顯晦名<lb/>
非偏寶劒賈胡發玉押蔓草纒何如篆家光夜夜映星<lb/>
<pb n="KR4h0088_WYG_004-8b"/>
躔<lb/>
　王逢<hi>字元吉</hi>
　　沈一中清友為脩梜堂風露琴先寄是詩期過最<lb/>
　　閒園夜宿<lb/>
一日焦尾脫十年孤鳳喑欣遭運斤手妙得斵輪心溪<lb/>
館茗烟薄石床蘿月深攜之肯枉顧側耳陽春音<lb/>
　　淵明把菊圗為居生遵誼題<lb/>
解官賦歸田把菊秋風前顧問劉寄奴何如傅延年<lb/>
<pb n="KR4h0088_WYG_004-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0088_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大雅集巻四<lb/>
</p>
<p>
</p>
  </div>
</body>
</text>
</TEI>
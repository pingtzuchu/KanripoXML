<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大雅集卷六</head> <lb/>
    <p>
<pb n="KR4h0088_WYG_006-1a"/>
欽定四庫全書<lb/>
　大雅集卷六<lb/>
　　　　　　　　　　　　　元　賴良　編<lb/>
　馮子振<hi>字海粟</hi>
　　楊花二首<lb/>
曽與行人惜翠條而今飛絮滿河橋一分流水萍初碎<lb/>
百尺春風雪未消微撲粧樓啼半面乍粘舞席折<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>腰<lb/>
沾泥更傍誰家砌簾户新聲紫燕嬌<lb/>
<pb n="KR4h0088_WYG_006-1b"/>
婉娩春光與願違悠揚風日暫無輝不隨芳樹千林歇<lb/>
還趂游絲百尺飛夢落吳蠶欺薄蠒心隨代馬戀征衣<lb/>
鳳池踪跡逡巡到未忍飄零拂釣磯<lb/>
　袁伯長<lb/>
　　寄僧<lb/>
白塔亭亭透夕陽芭蕉深處碧窓涼江神夜誦光明偈<lb/>
天女朝聞解脫香齋鉢午空烏守樹經臺雲冷鶴歸房<lb/>
平生願結西方社却笑淵明作吏忙<lb/>
<pb n="KR4h0088_WYG_006-2a"/>
　　寄子昂<lb/>
故國王孫佩楚蘭春雲涼月倚朱欄玉簫曲趂鶯聲囀<lb/>
金鼎香隨蝶夢殘碧沚波清堪把釣黄塵風急倦彈冠<lb/>
外家文物惟君在笑我冰姿跨曉鞍<lb/>
　張翥<hi>字仲舉</hi>
　　寄周伯温<lb/>
天子臨軒授鉞頻江南無地不紅巾鐵衣逺道三軍老<lb/>
白骨中原萬鬼新義士英靈虹貫日仙家談笑海揚塵<lb/>
<pb n="KR4h0088_WYG_006-2b"/>
多將滿眼淒涼淚哭盡平生幾故人<lb/>
　　送宋本禮部狀元調選還京<lb/>
聖主求賢禮數崇策名髙步冠南宫乘槎析木天津上<lb/>
奏賦甘泉鹵簿中染翰墨凝仙掌露護衣香散御爐風<lb/>
只今帝業熙千載正待儒臣黼黻功<lb/>
　　寄陳子華時留淮海<lb/>
鳳在陽岡鶴在臯相思空遣夢魂勞簫吹夜月江橋酒<lb/>
槎泛秋風海市濤故國山川吳分野美人詞賦楚離騷<lb/>
<pb n="KR4h0088_WYG_006-3a"/>
瓊花新製爭傳冩應使揚州紙價髙<lb/>
　項炯<hi>字可立</hi>
　　金陵懷古<lb/>
江左夷吾浪得名豫州英槩亦沈冥夕陽枯樹山如赭<lb/>
秋雨荒臺草自青漢苑玉魚誰復葬昭陵石馬已無靈<lb/>
可憐白髮商人婦猶向燈前唱後庭<lb/>
楚聲夜起國殤悲運盡東南事可知塞上竟推金馬去<lb/>
塚間俄見石麟隳祝宗端只先期死丞相空聞後出師<lb/>
<pb n="KR4h0088_WYG_006-3b"/>
落日半江秋寂寞乳鴉猶遶萬千枝<lb/>
　陳文杰<hi>字漢卿</hi>
　　漢陽道中<lb/>
老翁八十臥田廬回望中原淚滿裾盜起山東多似螘<lb/>
民移河内半為魚總戎已見開金甲優詔曽聞下玉除<lb/>
白首孤城州縣職無由得奏一行書<lb/>
　吳克恭<hi>字寅夫</hi>
　　送唐漢卿<lb/>
<pb n="KR4h0088_WYG_006-4a"/>
春風顛狂復細微吹波蕩槳動人衣野桃葉小流鶯至<lb/>
官栁條青江鮆肥稍别未嫌頻作惡相逢自識故應稀<lb/>
腐儒竊祿真何補回首滄洲白石磯<lb/>
　　薛常州端午雅製<lb/>
端午宫詞進閤門侍臣應得忝芳樽御羅畫扇金花細<lb/>
瓮蠒朱絲玉臂温太子題詩成故事前朝報國荷殘恩<lb/>
更求醫士三年艾攜向壺冰炷自魂<lb/>
　張以寧<lb/>
<pb n="KR4h0088_WYG_006-4b"/>
　　錢唐懷古<lb/>
荷花桂子不勝悲江介繁華異昔時天目山來孤鳳歇<lb/>
海門潮去六龍移賈充誤世空無策庾信哀時尚有辭<lb/>
莫向中原誇絶景西湖遺恨似西施<lb/>
　　題釣臺<lb/>
故人已乘赤龍去君獨羊裘釣月明魯國大名垂宇宙<lb/>
漢家小吏待公卿天迴御榻星辰動人去髙臺山水清<lb/>
我有長竿數千尺坐來東海看潮生<lb/>
<pb n="KR4h0088_WYG_006-5a"/>
　孫華<lb/>
　　鳳山懷古四首<lb/>
宋家事業如漢晉遺史班班今尚存南渡衣冠元帝紀<lb/>
中山廟社靖王孫海門龍去秋潮横宫樹鳥啼夕燐繁<lb/>
已恨無人似諸葛生憎何物學桓温<lb/>
王氣中流甲馬營殘星還遶鳳凰城斯文自可同三代<lb/>
諸老猶能語二京穉帝有車將白璧太皇無艦載蒼生<lb/>
只今四海漸聲敎共戴堯天樂太平<hi>天兵壓境陳宜中啟謝太后欲請三</hi>
<pb n="KR4h0088_WYG_006-5b"/>
<hi>宫浮海且云舟航已具后曰臨安十萬百姓能盡載否遂降王師</hi>
故汴人材軼漢唐東南文物尚張皇荆吳形勢傾丹鳳<lb/>
伊洛源流到紫陽宇宙自來闗厯數江山渾不管興亡<lb/>
空餘車馬塵埃市猶作鯤鵬變化鄉<lb/>
莫向登臨起嘆吁故宫今是梵王都麒麟馺娑荒荆棘<lb/>
鸚鵡頻伽長苾蒭輦道久無黄面葢寢垣誰置白浮屠<lb/>
望江亭子依然好時有胡僧置酒壺<lb/>
　俞俊<hi>字子俊號雲東華亭人</hi>
<pb n="KR4h0088_WYG_006-6a"/>
　　渡江<lb/>
臘月六日狼山下浪花如雪勢吞舟隔江隠隠聞吳語<lb/>
去國遑遑學楚囚白髮慈親初屬望青衫倦客不勝愁<lb/>
幸存杜曲桑麻地敢望班超萬里侯<lb/>
　　楚州夜泊<lb/>
漏鼓聲頻欲四更野航燈火對愁明城頭楚語驚鄉夢<lb/>
船尾吳歌動客情漠漠水雲聽雁度瀟瀟風雨自雞鳴<lb/>
離羣逺道何嗟及未必江湖老此生<lb/>
<pb n="KR4h0088_WYG_006-6b"/>
　　次髙原朴見寄韻<lb/>
年少簪花壓帽簷飛觴走斚競春<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>空餘老淚青衫濕<lb/>
遮莫新愁白髮添生計有涯蠶上箔公庭無事鳥窺簾<lb/>
昔人漫說揚州鶴自笑熊魚豈得兼<lb/>
　董佐才<lb/>
　　題顔炳文梧竹軒<lb/>
髙梧十尋竹千挺一塵不到軒中央鳳凰夜栖碧雲暖<lb/>
翡翠晝鳴蒼雪涼聲度書窓葉墮井影來棋局梢過牆<lb/>
<pb n="KR4h0088_WYG_006-7a"/>
何當拂衣逐歸隠日拜慈親稱壽觴<lb/>
　董紀<lb/>
　　題友人山居<lb/>
烟蘿寂寂䕃柴扉路入蒼苔一徑微江燕定巢來自熟<lb/>
巖花結子落還稀修琴有制先抄譜沽酒無錢更典衣<lb/>
采藥山童終日去夜深常與鶴同歸<lb/>
　張樞<hi>字夢辰</hi>
　　送友之戎幕<lb/>
<pb n="KR4h0088_WYG_006-7b"/>
金吾上將開東閣白髮參軍起曲阿嚴武故人惟杜甫<lb/>
馬周知已獨常何龍蛇久鬬繫兵甲烏兔髙飛避網羅<lb/>
慷慨平生兩行淚哀時更比别離多<lb/>
　宋處仁<hi>字智民華亭人</hi>
　　杏園<lb/>
天寶年中錫宴開慈恩寺裏看花來雨香曉潤金泥帖<lb/>
霞影春翻綠玉杯詩客錦囊還可賦花奴羯鼓不須催<lb/>
祇今萬樹胭脂雪遺核應慚董奉栽<lb/>
<pb n="KR4h0088_WYG_006-8a"/>
　　灞橋<lb/>
石罅赬虯幻殻存將軍舊業許誰論波浮沆瀣吞虹影<lb/>
玉琢連環鎖地根花信雨晴春酒館栁隂樓倚夕陽村<lb/>
蹇驢奔走紅塵客破帽題詩合斷魂<lb/>
　盧昇<hi>字廷舉髙唐人</hi>
　　為王淡淵真人題登瀛橋<lb/>
仙翁作橋臨岱宗木公金母來往同銀河一夕失烏鵲<lb/>
白日半空垂紫虹雲飛每傍石檻過水流直與丹池通<lb/>
<pb n="KR4h0088_WYG_006-8b"/>
我嘗曳杖躡其上彷彿如到滄溟東<lb/>
　束宗庚<hi>字章孟</hi>
　　題如一源㵸雲軒<lb/>
白鶴步苔窺短楹浮烟微動鬢絲輕玉塵落碾雷聲殷<lb/>
瓊乳滿甌雲影横心入蓬萊仙路杳書傳諫議夢魂驚<lb/>
却疑說法神天坐散亂空花雙眼明<lb/>
　張璧<hi>字景辰陳留人</hi>
　　嘉禾<lb/>
<pb n="KR4h0088_WYG_006-9a"/>
城樓倒影落湖波湖上風帆鏡裏過歸客自炊菰米飲<lb/>
小娃爭唱竹枝歌梭頭艇子輕於葉雪色沙鷗白似鵝<lb/>
此地將軍戰時血春來丹漬蘚痕多<lb/>
　　横溪<lb/>
扁舟東來歌扣舷四顧雲水心茫然蛟龍見窟不敢唾<lb/>
星斗滿身如在天打鼓賣魚江雨歇看山濯足溪風顛<lb/>
解衣典取酒一石醉伴忘機鷗鳥眠<lb/>
　朱芾<hi>字孟辯雲間人號滄洲生</hi>
<pb n="KR4h0088_WYG_006-9b"/>
　　寄張子政<lb/>
野政老人隠者流清溪遶屋似愚溝自編蒲葉作素簡<lb/>
時瀉松花洗玉舟仲連未遽蹈東海孺子還復栖南州<lb/>
别來清事想不廢詩成應畫李營丘<lb/>
　沈伯脩<lb/>
　　懷鐵雅先生<lb/>
烽火南歸鬢未華草𤣥亭在水東家綠篔新長參差玉<lb/>
璚樹能開頃刻花坐按小娃歌白苧醉呼稚子整烏紗<lb/>
<pb n="KR4h0088_WYG_006-10a"/>
麟洲别業清無暑翠盎時浮五色𤓰<lb/>
　釋守仁<lb/>
　　寄友人歸上洋<lb/>
四月南風吹白沙春江遊子思無涯讀書未築樵東舍<lb/>
送客先歸海上槎萬里黄塵悲戰馬滿城紅雨亂飛花<lb/>
傷心不折湖邊栁更待重來駕小車<lb/>
　柯九思<lb/>
　　飛龍亭<lb/>
<pb n="KR4h0088_WYG_006-10b"/>
謝安墩上新亭好玉斧鑾旌紀昔遊五色曽瞻天子氣<lb/>
六龍俄起帝王州元戎談笑收京闕阿閣論思侍冕旒<lb/>
一臥滄江今白髮鼎湖雲斷使人愁<lb/>
　　送黄鍊師<lb/>
橘皮書壁走龍蛇池上芭蕉又見花北闕恩承新雨露<lb/>
西湖光動舊烟霞春風日長𤣥都樹秋水星回碧漢槎<lb/>
修月功成三萬户蕊珠宫裏誦南華<lb/>
　周之翰<lb/>
<pb n="KR4h0088_WYG_006-11a"/>
　　石棊子<lb/>
棊子灣頭千丈渦沈星出世恐無多自然黒白分明見<lb/>
天巧團圎不用磨本與閒人消日月却敎平地起風波<lb/>
不如煮作仙人供更覓山中爛斧柯<lb/>
　王澤<lb/>
　　寒食有感<lb/>
天星夜落水犀軍又見吳宫走鹿群睥睨金湯徒自困<lb/>
倉皇玉石竟俱焚將軍只合田横死國士曾無豫譲恩<lb/>
<pb n="KR4h0088_WYG_006-11b"/>
風雨明年寒食節麥盂誰上太妃墳<lb/>
　釋原本<hi>字立中</hi>
　　寄杭州許萬户<lb/>
八月錢唐蜃氣紅守江諸將謾論功遐荒未盡歸王貢<lb/>
南海初聞奉使通帥閫旌旗低白日山城鼔角起悲風<lb/>
不須弔古追前事秋草離離滿故宫<lb/>
　釋靜慧<hi>字古明</hi>
　　題天馬圗<lb/>
<pb n="KR4h0088_WYG_006-12a"/>
八尺飛龍十二閑飄飄來自岢嵐山曽陪八駿崑崙頂<lb/>
肎逐羣雄草莽間落日倒行悲峻阪西風苦戰憶重闗<lb/>
拂郎可是無新貢天步于今政險艱<lb/>
　沈鉉<hi>字文舉</hi>
　　趙松雲故宅<lb/>
故國西風王氣銷珊瑚玉樹半漂摇曾瞻東壁迴天象<lb/>
故着南冠續漢貂第宅空存森衞㦸墨池乾盡尚蘭苕<lb/>
髙情一去風流逺夢憶簫聲第幾橋<lb/>
<pb n="KR4h0088_WYG_006-12b"/>
　釋志瓊<hi>字藴中</hi>
　　深秀亭暮春述懷<lb/>
空庭雨濕聚華茵回首東風憶逺人玉砌香銷行跡㫁<lb/>
雕䦨吟徹别愁新樓臺半是前朝景桃李都承舊日春<lb/>
歸燕多情還戀主銜泥雙拂畫梁塵<lb/>
　俞鎬<hi>字孟京雲間人</hi>
　　寄董良用先生<lb/>
東望雲山翠且重烟波咫尺是婁淞十年為客荒三徑<lb/>
<pb n="KR4h0088_WYG_006-13a"/>
百里憐君住九峯把酒每懷彭澤令放歌甘作鹿門農<lb/>
闔閭風景渾非舊愁聽寒山半夜鐘<lb/>
　董佐才<lb/>
　　細栁營<hi>應試</hi>
棘門灞上皆兒戲只數條侯細栁營天子徐行恩至重<lb/>
將軍不拜禮非輕渭城萬樹春隂合漢室千年塞冦平<lb/>
他日從知可堅臥豈愁奔壁有吳兵<lb/>
　張守中<hi>字子政</hi>
<pb n="KR4h0088_WYG_006-13b"/>
　　次韻堵無傲中書宣使過維揚二首<lb/>
鶴鳴雨後淡雲天三月花飛水滿川暖吹欲迷沽酒館<lb/>
春城還泊載書船新詩句法傳江上壯歲功名到日邊<lb/>
瀟洒使君懷抱濶相逢又喜五門前<lb/>
扁舟古渡栁隂隂移近蕪城日未沈水上樓臺人喚酒<lb/>
花邊簫鼓客留心一宵烟雨迷清夢萬里江山入壯吟<lb/>
還憶帝鄉春色滿碧桃花暖五雲深<lb/>
　顧彧<hi>字孔文</hi>
<pb n="KR4h0088_WYG_006-14a"/>
　　無題二首<lb/>
灤河開國世還淳職貢梯航㒺不賔珠樹木難炎土物<lb/>
紫駝黄鼠朔方珍雕題火老鎪金珥漆齒夷王冠玉麟<lb/>
荒服年來朝貢絶包茅責入竟何人<lb/>
百年盛業自天開化洽周南陋漢才朱鴈每從東海獲<lb/>
白禽還自越裳來繡衣玉斧嚴丹陛衮冕桓圭列上台<lb/>
政典有餘戎備畧秋風滿地獨興哀<lb/>
　張昱<hi>字光弼廬陵人</hi>
<pb n="KR4h0088_WYG_006-14b"/>
　　寄王梧溪<lb/>
仙舟曽記過南堂鳴鳥髙梧日正長胡蝶重來春夢覺<lb/>
牡丹欲盡燕泥忙當時賔客知何往此日音書或漫㤀<lb/>
猶有白頭王粲在獨將詞賦動江鄉<lb/>
　買閭<hi>字兼善會稽人</hi>
　　感懷<lb/>
闗河北望正愁人且復雲間托此身一片丹心昭日月<lb/>
數莖白髮老風塵箕裘嗣世慚無子菽水承顔喜有親<lb/>
<pb n="KR4h0088_WYG_006-15a"/>
自是故園歸未得杜䳌啼破越山春<lb/>
　　題葉隠居雪蓬<lb/>
朔風吹雪滿溪灣一葉憑虚獨往還擊楫正思歌玉樹<lb/>
舉頭驚見失青山曉窮滄海糢糊外夜泛銀河浩蕩間<lb/>
笑殺當年韓刺史苦寒騎馬度藍闗<lb/>
　葉杞<hi>字南有號漪南京口人</hi>
　　楊文舉先輩辟宣政院掾<lb/>
西方象教被中華寶幣絲綸示寵嘉冠冕總依金粟影<lb/>
<pb n="KR4h0088_WYG_006-15b"/>
香雲常近紫薇花日長臺院機仍暇春滿湖山跡未賒<lb/>
獨喜掾曹儒自守只將經史載三車<lb/>
　　謝楊建德過舉<lb/>
艱危懷抱一時開忽拜黄堂手札來鴻鵠風髙羅刹渡<lb/>
燕鶯春滿客星臺親聞政爾嗟垂白清議無煩到不才<lb/>
聞說棠隂多樹德倚樓長詠北山萊<lb/>
　　輓樊參政<lb/>
　公諱執敬字時中濟寧之鄆城人由丁卯進士累官<lb/>
<pb n="KR4h0088_WYG_006-16a"/>
　拜侍御史轉江浙省參政至正壬辰徽寇陷杭城武<lb/>
　臣野遁公單騎前驅戰死於歲寒橋下<lb/>
中臺侍御新參省南紀妖星正合圍主將向來推右族<lb/>
漢人那得預戎機戈麾落日先身死雲慘青山未骨歸<lb/>
惟有鄂王雙宰木歲寒㳅水逺含輝<lb/>
　　輓楊貟外<lb/>
　公諱乘字文載濟南人由參議府掾累陞江浙省貟<lb/>
　外郎徽寇陷杭朝廷以大臣失守罪罪公既依故人<lb/>
<pb n="KR4h0088_WYG_006-16b"/>
　章彰德居龍江至正丙申今太尉時稱王中吳遣使<lb/>
　聘焉公笑曰吾豈事二姓遂經死<lb/>
太息南冠久陸沈百年風節見于今王嘉不赴公孫詔<lb/>
朱泚寧移秀實心遼海有靈歸夜月荒原無樹着秋吟<lb/>
不知江漢新降鬼曾憶天朝雨露深<lb/>
　　輓楊左丞<lb/>
　諱諤勒哲字世傑廣西之武岡人兵興率苗不應募<lb/>
　英慓勇悍所向多克官至海北道元帥江浙省丞相<lb/>
<pb n="KR4h0088_WYG_006-17a"/>
　達實公義之承制拜公參知政事時淮張氏稱王中<lb/>
　吳勢卷浙右公振師復省治保嘉禾既張氏降江浙<lb/>
　省奏拜張太尉淮南平章行樞密知院公加本省左<lb/>
　丞越二年張發兵掩襲丞相隂拱竟不之援公嬰城<lb/>
　閉守且斬賜馬享士卒諭以大義拒戰十日遂經死<lb/>
　弟巴延同死之幕下貟外郎王國賢嘗直言侵丞相<lb/>
　丞相殺之<lb/>
馬首星河半壁天東南保障豈徒然越佗新拜中朝命<lb/>
<pb n="KR4h0088_WYG_006-17b"/>
吳會重頒至正年故土未歸師竟老長城雖壞節能全<lb/>
碧梧池上蹲孤鳳他日應慚義鶻篇<lb/>
　　輓余忠愍公<lb/>
　公諱闕字廷心青陽人明經登癸亥榜同進士第二<lb/>
　人兵興以淮西宣慰使出鎮安慶時寇起上游逺近<lb/>
　瓦解郡當淮江衝要公堅守六年日夜禦戰朝廷聲<lb/>
　聞不通芻餉道阻公經心緯思賞罰信號令明與士<lb/>
　卒同甘蓼由是俘獲莫計卒以援不至食且盡城遂<lb/>
<pb n="KR4h0088_WYG_006-18a"/>
　陷公偕妻子盡投水賔從偏裨同死者六百餘人<lb/>
淮江風急鳥蛇空特立旌旄板蕩中萬里孤懸班定逺<lb/>
滿城忠烈漢臧洪瓊林星漢回文運皖國雲山誓武功<lb/>
尚憶綉衣行部日遺民揮涕浙河東<lb/>
　吳哲<hi>字子愚</hi>
　　讀文丞相唫嘯集<lb/>
忠臣就死古來多丞相謀生脫網羅要為春秋明漢賊<lb/>
忍題風絮泣山河綱常道在詩千首骨肉情長賦六歌<lb/>
<pb n="KR4h0088_WYG_006-18b"/>
留得精誠等光嶽奸魂佞魄奈愁何<lb/>
　　丙申三月從平章左公總戎臨安過南山訪楊鐵<lb/>
　　厓先生時谿漲馬不克渡延佇口號<lb/>
旂旐晨趨十萬軍衞青幕府事紛紛臥龍不逺滄溟窟<lb/>
走馬來看館閣文春過名山花亂落雨晴飛瀑路難分<lb/>
先生髙伴洪厓嘯獨向溪邊望白雲<lb/>
　　丁未二月廿五日西江有感<lb/>
姑蘇臺上白雲飛城郭人民半是非方寸有時㤀匕筯<lb/>
<pb n="KR4h0088_WYG_006-19a"/>
夢魂無夜不庭闈從來北地音書絶漫恐還家骨肉稀<lb/>
孝道未全那敢死暗將孤淚濕征衣<lb/>
　　小孤山<hi>俗繆為小姑上有聖母廟像在焉</hi>
中流玉卓迥無羣大海雄藩自楚分<hi>宋髙宗大書顔其厓曰海門第一闗</hi>
絶頂薫香常蔽日靚妝樓閣不藏雲孤根闇直龍棲宅<lb/>
亂水平鋪鳥篆文我欲維舟明月裏為神鼓瑟候湘君<lb/>
　　題豫章鎦孝紀所藏米元暉畫卷時久不得東吳<lb/>
　　消息<lb/>
<pb n="KR4h0088_WYG_006-19b"/>
淞陽之君何處尋展卷聊復慰幽心門前鸎去花事畢<lb/>
屋裏雨鳴江樹深微茫漢月墮燕草窈窕吳歈成越吟<lb/>
南宫仙人獨不死白雲歲歲蒼山岑<lb/>
　　遣興答李道源<lb/>
徒步何憂髀肉消賦歸無待楚辭招摩挲藥籠三年艾<lb/>
濩落人寰五石瓢簑笠雨淹滄海釣斧斤晴趂白雲樵<lb/>
遊仙枕上西池月轉覺東華曙色遥<lb/>
　　七夕漫成<lb/>
<pb n="KR4h0088_WYG_006-20a"/>
烏鵲梁成歲一過靈風此夕度鳴珂鸞釵再合駢金股<lb/>
牛渚重來失素波巧落人間徵應少愁歸天上别離多<lb/>
迴車身黯無消息香霧雲鬟奈爾何<lb/>
　　寄題王梧溪先生烏溪隠居<hi>有幽貞谷濯風所</hi>
陸海囂塵竟不開早從人世得天台扶藜洞口晴雲出<lb/>
濯髮林端夕吹來述作才長勞汗竹謀謨籌在潤生苔<lb/>
喜聞家政傳諸子十畝黄雲總酒材<lb/>
　　和張拱辰輩中秋傳波韻<lb/>
<pb n="KR4h0088_WYG_006-20b"/>
頗怪清狂廢客眠桂花飛雨落瓊筵宫壺漏轉烏啼樹<lb/>
仙佩聲微鶴上天載月輕槎渾汎葉吹雲長笛總如椽<lb/>
百年髙會誰能識一為新詩作浪傳<lb/>
　王嘏<hi>字伯純</hi>
　　送秦東海法師遊上清<lb/>
為愛仙山絶世氛蒼苔寂寞路難分白羊歲久渾疑石<lb/>
瓊樹春深半是雲洗藥泉香龍蛻骨吹簫臺迥鶴成羣<lb/>
隠文秘訣無人識我欲相從一問君<lb/>
<pb n="KR4h0088_WYG_006-21a"/>
　　寄倪元鎮<lb/>
赤水丹山隔兩塵麻姑書信莫辭頻久知鴻寶飛騰術<lb/>
獨許青雲磊落人賔戲能消春晝永茗香聊試石泉新<lb/>
東風回首松陵道重擬攜書與卜鄰<lb/>
　　送錢思復提學歸曲江舊隠<lb/>
湖海多年鬢欲銀一官依舊廣文貧淹留濁世惟懷土<lb/>
寂寞青衫不受塵酒伴凋零元自少詩筒來往莫嫌頻<lb/>
曲江春水應無恙安得相從與卜鄰<lb/>
<pb n="KR4h0088_WYG_006-21b"/>
　林洵<hi>字季文天台人</hi>
　　送顧謹中赴國學二首<lb/>
洪武初年監學開大明天子育英才不徒貞觀儒風盛<lb/>
載喜新羅子弟來佩影三千環璧水書聲日夜徹蓬萊<lb/>
君今此去文名著行見奎光近上台<lb/>
春來四海喜昇平花氣浮香日月晴儀鳳舞庭為世瑞<lb/>
神駒脫御向人鳴英年好試春秋學美譽曽傳月旦評<lb/>
聖主求賢端為國虎頭不負有雲仍<lb/>
<pb n="KR4h0088_WYG_006-22a"/>
　陶宗儀<hi>字九成丹邱人</hi>
　　徵懷樓為章處士賦<lb/>
樓倚青霄護赤闌時時登眺頫人寰窓含虚影東西泖<lb/>
坐挹清暉四五山古道寂寥惟自適野情蕭散寄餘閒<lb/>
壒埃迥隔圗書祕好約游仙共往還<lb/>
　　送殊上人游武林聽法<lb/>
湖上諸峯入望青尋幽歴歴記吾曾半蓬殘雪溪南别<lb/>
一錫閒雲雨後登時向定回聞戒法便從悟處剖宗乘<lb/>
<pb n="KR4h0088_WYG_006-22b"/>
明年二月還相迓且說傳來第幾燈<lb/>
　胡謙<hi>字彦恭雲間人</hi>
　　題張子信雍冀紀行詩集後<lb/>
有子早傳丹桂芳明時上國快觀光平生學業真無負<lb/>
弱冠聲名獨擅場清渭水流春汩汩太行山色曉蒼蒼<lb/>
此行足慰平生願拾得驪珠滿錦囊<lb/>
　<lb/>
　大雅集卷六<lb/>
</p>
<p>
</p>
  </div>
</body>
</text>
</TEI>
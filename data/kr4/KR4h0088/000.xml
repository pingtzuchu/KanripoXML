<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大雅集</head>
    <p>
<pb n="KR4h0088_WYG_000-1a"/>
欽定四庫全書　　　　　集部八<lb/>
　大雅集　　　　　　　　總集類<lb/>
　　提要<lb/>
　　　　<hi>臣</hi>等謹案大雅集八巻元賴良編良字善卿<lb/>
　　　　天台人是集皆録元末之詩分古體四巻近<lb/>
　　　　體四巻前有至正辛丑楊維楨序又有至正<lb/>
　　　　壬寅錢鼐序末有王逢序不署年月維楨序<lb/>
　　　　稱其所採皆吳越人之隠而不傳者序末良<lb/>
<pb n="KR4h0088_WYG_000-1b"/>
　　　　自識云良選詩至二千餘首鐵厓先生所留<lb/>
　　　　者僅存三百鐵厓道人即維楨别號是兹集<lb/>
　　　　乃良所裒輯而維楨所刪定故每巻前署維<lb/>
　　　　楨評㸃字也然觀集中止首巻前數篇有維<lb/>
　　　　楨評語七言律詩中顧瑛和維楨唐宫詞十首<lb/>
　　　　亦列評語於其下餘無維楨一語或傳寫不<lb/>
　　　　完或但經維楨㸃定中間偶評數首良重其<lb/>
　　　　名遂以評㸃歸維楨歟顧嗣立選元詩三百<lb/>
<pb n="KR4h0088_WYG_000-2a"/>
　　　　家衆作略備然大抵有集者登選雖稱零篇<lb/>
　　　　佚什各入癸集而癸集實闕而未輯此集所<lb/>
　　　　録多嗣立之所未收其去取亦頗精審葢維<lb/>
　　　　楨工於篇什故鑒别終為不茍又每人之下<lb/>
　　　　皆略註字號里貫元末詩人無集行世者亦<lb/>
　　　　頗賴以考見固不失為善本矣乾隆四十六<lb/>
　　　　年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4h0088_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0088_WYG_000-3a"/>
大雅集原叙<lb/>
客有賴良氏來謁余七者寮致其請曰昔山谷老人在<lb/>
戎州歎曰安得一竒士有力者盡刻杜公東西川及䕫<lb/>
州詩使大雅之音復盈三巴之耳有楊生素者任之刻<lb/>
石作堂因以大雅名之先生鐡雅雖已徧傳海内而兵<lb/>
變後諸作人未識者有之請其詩付有力者刻之亦使<lb/>
大雅之音盈於三呉之耳不亦可乎余曰東南詩人隠<lb/>
而未白者不少也吾詩不必傳請傳隠而未白者於是<lb/>
<pb n="KR4h0088_WYG_000-3b"/>
去游呉越間採諸詩於未傳者得凡若干人詩凡若干<lb/>
首将梓以行來徴集名吁良亦竒士哉偉其志而為之<lb/>
出力以鋟者則淞士夫謝履齋氏余因以山谷語名之<lb/>
曰大雅集葢良以待我而我以待諸公庶入是集者皆<lb/>
可以續杜之後而或有慊焉者不入也良曰然書諸集<lb/>
為叙至正辛丑立秋日丙午鐡雅道人楊維楨書<lb/>
昭明文選初集至一千餘巻後去取不能十一今所存<lb/>
者三十巻耳三十巻中尚有可汰者選之難精也如此<lb/>
<pb n="KR4h0088_WYG_000-4a"/>
良選詩至二千餘首鐡雅先生所留者僅存三百古人<lb/>
以詩名世或一聮一句不為少也而有擅塲雄作則大<lb/>
篇長什又不厭其多也故今所刋者或一人一詩或一<lb/>
人數十詩葢不以多寡較也天台賴良白<lb/>
<pb n="KR4h0088_WYG_000-5a"/>
大雅集原序<lb/>
古者天子廵守命太師陳詩以觀民風葢将以探民生<lb/>
之休戚以知王政之得失此周人所以不能已於采詩之<lb/>
官也欲觀民風而必采詩以陳者民之情因言以宣猶<lb/>
物因風之動以有聲也則詩者志之所存情之所感而<lb/>
言之所從以出者乎但上之化下也有淑慝之分則下<lb/>
之報上也有美刺之别然發乎情止乎禮義樂而不淫<lb/>
哀而不傷雖刺也主文而譎諌言之者無罪聞之者足<lb/>
<pb n="KR4h0088_WYG_000-5b"/>
以戒此詩人忠厚之至也然則周人所以采之者不以<lb/>
其出於情之真乎由是知古之人以情為詩而其言莫<lb/>
不麗以則後之人則以詩為情而言不出於情有矣<lb/>
况麗而有不則者哉古之詩多於民之心後之詩多出<lb/>
士之筆雅頌之作固能之而風或不之及葢心匪鬰伊<lb/>
而寫其幽思者非情之真也惟中心感發者然後足以<lb/>
吟詠其性情耳故後世雖有采詩者實難其人焉然有<lb/>
慷慨以鼓其氣磊落以驅其才若杜少陵輩則不能無<lb/>
<pb n="KR4h0088_WYG_000-6a"/>
風雅之作耳若此者雖微采詩之官識者能采之矣<lb/>
天台賴先生善卿以三十年之勞不憚駕風濤犯雨雪<lb/>
冒炎暑以采江南北詩人之詩其采也公矣情深而不<lb/>
詭則采之義直而不回則采之體約而不蕪則采之詞<lb/>
麗而不淫則采之而未始有不關於世教者吁亦勤矣<lb/>
哉非其學博而守約得詩人之真趣者不能造斯域也<lb/>
會稽楊鐡厓先生批評而序之命篇曰大雅集而友人<lb/>
盧仲荘氏手為之鏤梓既版行學者莫不購之以為軌<lb/>
<pb n="KR4h0088_WYG_000-6b"/>
式焉它日有采詩之官者出其必将采卿之所采以進<lb/>
於上矣於是乎序時至正壬寅春呉興錢鼒在雲間之<lb/>
水南山北寫<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大雅集卷二</head> <lb/>
    <p>
<pb n="KR4h0088_WYG_002-1a"/>
欽定四庫全書<lb/>
　大雅集卷二<lb/>
　　　　　　　　　　　　元　賴良　編<lb/>
　孫華<hi>字元實華亭人</hi>
　　池中白蓮<lb/>
蕊宫夜涼張暑宴仙姝散花水精殿霞綃中單雲錦緣<lb/>
黄金為房玉為鈿翠旌導前寶葢殿霓裳中序按未遍<lb/>
一人素衣持羽扇頎然中立白玉弁羣姝被酒酡發面<lb/>
<pb n="KR4h0088_WYG_002-1b"/>
冠珮傾然醉相盼彼峩弁者色不變以口承露不肯嚥<lb/>
終然貞白難自薦獨向西風抱清怨<lb/>
　錢惟善<hi>字思復號曲江居士錢唐人</hi>
　　折楊栁<lb/>
何處好楊栁攀條送逺行花飛渡江水客醉踏歌聲秋<lb/>
色悽榆塞春隂接鳳城一株不敢折為近亞夫營<lb/>
　　洛陽陌<lb/>
驅車洛陽陌周道何逶遲玉帛走侯甸金湯固城池潘<lb/>
<pb n="KR4h0088_WYG_002-2a"/>
令好桃李阮生多路岐銅駝臥荆棘索靖獨先知<lb/>
　鎦堪<hi>字子輿嘉禾人</hi>
　　擬古<lb/>
千金買明珠百寶裝帶鉤寶帶綰同心明珠垂兩頭美<lb/>
人結新歡託體相綢繆再拜稱主壽持以奉千秋<lb/>
　鄭基<hi>字本初三山人</hi>
　　白苧詞送謝叔久<lb/>
征鴻至征斾舉花發芙蓉滿江渚吳姬約雲歌白苧凝<lb/>
<pb n="KR4h0088_WYG_002-2b"/>
為朝雲向君舞牽絲鳴玉張宴遲稱觴聽曲心自怡君<lb/>
之别會有期<lb/>
　王逢<hi>字原吉號蓆帽山人江隂人</hi>
　　費夫人<lb/>
　夫人姓費氏諱元琇江隂州知事朱道存妻也<lb/>
青薲花白蒲水黄雲日黤慘風悲涼停轤西向三酹觴<lb/>
旂旌葆幢來混茫若有人兮凛如霜星流電馳惟可望<lb/>
微言夙習大洞章功成拔宅居帝鄉鵲河蟾竁肆翺翔<lb/>
<pb n="KR4h0088_WYG_002-3a"/>
笑援北斗挹酒漿帝曰欽哉無太康下為濁世扶綱常<lb/>
進規退矩禮自防釵荆裙布即孟光尊姑養之植德堂<lb/>
<hi>朱氏堂名</hi>堂階珠樹聮瑶芳明璫蒼佩森琳琅撾鐘考鼓樂<lb/>
未央楚氛遮天耀天狼飄然歸寧父母傍正坐漆室憂葵<lb/>
傷官兵寇我加劒鋩昊天倚杵海變桑身有濺血無回<lb/>
腸稽首再拜淚雨滂囅焉直上驂鸞皇<lb/>
　　趙氏二女辭<lb/>
　女山隂游鯉山人至正十二年冬寇至懼辱投溪水<lb/>
<pb n="KR4h0088_WYG_002-3b"/>
　中死之<lb/>
遊鯉山石髙孱顔游鯉溪水清洄灣中有峩峩青髻鬟<lb/>
望如春雲不可攀壬辰仲冬寇蜂起乳臭將軍先披靡<lb/>
民人顛連社稷圮我固當為貞白鬼後來小妹復被驅<lb/>
亦葬魚腹全其軀山髙水清幾千載虹月夜貫摩尼珠<lb/>
夜深鮫宫屏機杼風吹草寒髑髏語何由生長江沱間<lb/>
及見王睢鼓雙羽願回堯天行化日女子有家男有室<lb/>
地下甘心燈似漆<lb/>
<pb n="KR4h0088_WYG_002-4a"/>
　鄧梓<hi>字文若江西人</hi>
　　錦雉圗歌<lb/>
錦衣繡翼何揚揚棠棃花開春雨香雌雄並立羽未翔<lb/>
咫尺或是山之梁林深枳棘如人長摩挲竹枝思鳳凰<lb/>
　徐士榮<hi>字仁則號五雲先生章安人</hi>
　　新街曲<lb/>
東街南曲聲婉揚西街北曲聲激昂佳人唱曲不下樓<lb/>
樓下白馬青絲韁昨日開筵擊鼉鼓今夜合席調絲簧<lb/>
<pb n="KR4h0088_WYG_002-4b"/>
樂聲亦似曲聲雜人意豈如物意長祇恐樓上人春光<lb/>
不長好寧知馬上郎金璧非重寶向來恩愛江水深一<lb/>
旦殘花與衰草<lb/>
　李復<hi>字道原號菊莊老人寧海人</hi>
　　弔烈<lb/>
烈婦身可戮烈婦之身不可辱十年夫壻從逺征夜夜<lb/>
青燈伴幽獨豈期淪落兵戈林長槍列㦸森如竹將軍<lb/>
手刃秋霜肅烈婦怒視不轉目分甘一死無生還烈火<lb/>
<pb n="KR4h0088_WYG_002-5a"/>
何曽燬真玉妾心匪石不可轉妾心匪席不可卷捐軀<lb/>
念欲赴江流回首不堪江水逺誓將貞白歸黄泉焉肯<lb/>
偷生求茍免若將顔色事他人為誰終身懷媿靦貞魂<lb/>
願逐劒光飛妾今視死猶如歸人生天地誰無死一死<lb/>
日月爭光輝我哀烈婦歌此曲萬古清風動澆俗烈婦<lb/>
絶勝烈丈夫丈夫臨難猶畏縮懼死多忘食君祿回想<lb/>
烈婦徒慙恧<lb/>
　周之翰<hi>字申甫雲問人</hi>
<pb n="KR4h0088_WYG_002-5b"/>
　　送馬秋野千户出征淮西<lb/>
霜原皛皛秋草衰西風獵獵吹大旗酒酣仰天數過雁<lb/>
落日滿地青山低時艱不作昇平夢半夜囦龍匣中動<lb/>
此行乘雪蔡州平書生擬獻平淮頌<lb/>
　阮拱辰<hi>天台人</hi>
　　白露雨<hi>并引</hi>
　至正己亥夏大旱至八月六日天氣鬱蒸雲勃怒起<lb/>
　衆謂是日為白露節是日雨苗秀且不實言已震雷<lb/>
<pb n="KR4h0088_WYG_002-6a"/>
　雨降民相顧怨咨若不能生者噫世之顛連困苦冀<lb/>
　以求活於人者安知其非白露雨也作白露篇以訟<lb/>
　雨師<lb/>
白露雨民無辜小民憂旱籲且呼三月望汝眼欲枯汝<lb/>
來今日何為乎不為我祥復為我殃害我田穉甚於螟<lb/>
蝗嗟爾雨師兮罪不可量上天憫下兮仁德孔彰願挾<lb/>
汝兮訴帝傍梟汝首刳汝腸祈豐年若雨暘坐見赤子<lb/>
歌樂康嗟爾雨師雖死兮其誰汝傷<lb/>
<pb n="KR4h0088_WYG_002-6b"/>
　　雷擊虵<hi>并序</hi>
　至正辛丑夏予自瓢湖南放舟絶湖口而北時雲日<lb/>
　晝晦天西北有龍蜿蜒下垂雷怒若擊物狀舟人曰<lb/>
　是龍下取水雨且暴至乃泊舟别漵見有虵當傍近<lb/>
　地長可十尺許俯首不敢動舟人迫而視之虵且死<lb/>
　矣予竊意是虵乘間出草莽間摇尾肆毒使不遇真<lb/>
　龍在天則為害有不勝言者雷之擊虵者有以哉因<lb/>
　喜而賦曰<lb/>
<pb n="KR4h0088_WYG_002-7a"/>
維龍其神為雨為雲以利我耕耘以育我下民彼虵弗<lb/>
仁雷其震<lb/>
彼蟲之毒維蛇維蝮以囓我草木以傾我陵谷維龍弗<lb/>
伏蛇弗育<lb/>
　張樞<hi>字夢辰陳留人</hi>
　　將軍歌<lb/>
將軍走馬沙草場獰龍蹀躞鷹飛揚狡兔之窟四顧無<lb/>
所藏罝罿如雲箭如雨滿眼禍機寧脫此將軍一日歡<lb/>
<pb n="KR4h0088_WYG_002-7b"/>
豈直百兔死君不見李斯非相才上蔡東門游獵子<lb/>
　釋善繼<hi>字繩宗會稽人</hi>
　　大雪行<lb/>
冬十二月歲庚午江南雪深一丈許衾裯斗粟何處尋<lb/>
凍臥饑氓不開户妻啼兒號面西東天髙聽卑欲誰訴<lb/>
去年一極旱火赤今年一極大雨注官倉私廪例空虚<lb/>
蒼生何以守環堵西北風塵未盡消當道豺狼又含怒<lb/>
明年宿麥縱連雲揮涕無從扣箕禹憑誰寄語東諸侯<lb/>
<pb n="KR4h0088_WYG_002-8a"/>
恤民有道無輕舉君不見曩時桑大夫慘刻祇取身滅<lb/>
誅又不見只今曹黄須擢髮數罪憐渠愚<lb/>
　釋必才<hi>字大用天台人</hi>
　　即事二首<lb/>
負郭有田多不種種熟軍收要民送明年誰復事犂鋤<lb/>
卒歲渾家受飢凍忍飢受凍可奈何直須檢刮焚其窠<lb/>
去學短衣帶刀箭倒刮他家養良賤<lb/>
泗州倉厫飫雀鼠官有舟車難運取蠅屯螘慕急要糧<lb/>
<pb n="KR4h0088_WYG_002-8b"/>
巨室大寺遭鞭楚捧土懸知難塞河檢家掠路傷民多<lb/>
分兵兼程走其下就倉食粟如之何<lb/>
　　無題二首<lb/>
飢虎狂咆奔城市急走閉門驚未巳有人直欲摐其矛<lb/>
斃之視若刑犬耳如此英雄世豈無位沈下僚困屠沽<lb/>
諸方噬人足狼虎袖手待殪將安圗<lb/>
西家酒美門犬惡東家犬馴酒味薄遣沽就飲多在東<lb/>
積錢難用翻愁索憑誰斃却西家犬兩壚吹香過客便<lb/>
<pb n="KR4h0088_WYG_002-9a"/>
不愁東槽風雨乾到門自挈空瓶轉<lb/>
　沈存<hi>字肎堂雲間人</hi>
　　懷友人俞伯貞<lb/>
去年秋風捲黄埃美人躍馬沙邊來今年秋雨洒白日<lb/>
美人逺上黄金臺黄金臺下燕山道漠漠寒雲接衰草<lb/>
雁飛不斷青天長長使征人路傍老美人美人胡不歸<lb/>
清霜凋盡珊瑚枝臨風三嘆思欲絶悲莫悲兮生離别<lb/>
　盧昇<hi>字廷舉髙唐人</hi>
<pb n="KR4h0088_WYG_002-9b"/>
　　啄木吟<lb/>
啄木啄木穿林簌簌汝非攫肉又不啄粟何獨蠧蟲便<lb/>
爾欲樹枯不復榮蠧死還再生汝能食蠧不再生我奏<lb/>
天子褒汝繡衣使者之嘉名免使蠧木為薪蒸<lb/>
　　新嫁娘<lb/>
新婦調羮湯小姑繡衣裳新婦不停手小姑不下牀新<lb/>
婦語小姑爾亦不自量爾年二八餘寧久阿母傍請看<lb/>
繡針底文彩雙鴛鴦春風一朝起持贈畫眉郎爾姑别<lb/>
<pb n="KR4h0088_WYG_002-10a"/>
我去如我事姑嫜<lb/>
　范立<hi>字叔中錢唐人</hi>
　　逺遊篇<lb/>
仙人手把金芙蓉邀我上陟蓮花峰兩眼注入滄溟東<lb/>
浮雲遮斷扶桑宫白日西飛恐成晚架天五色横長虹<lb/>
鳳凰儀羽備玲彩欲集不集無梧桐㝠㝠杳杳脫羅網<lb/>
亦有數㸃南飛鴻怒鯨崔嵬鼓鱗鬛浪中瑣屑多沙蟲<lb/>
從今喚起人中龍披虎豹謁九重舞干羽息武功泰和<lb/>
<pb n="KR4h0088_WYG_002-10b"/>
世上皆春風是時勒名留鼎鍾左招黄綺右赤松長歌<lb/>
歸去來山中長歌歸去來山中<lb/>
　　賦三色梅花<lb/>
姑射肌膚白於雪夜出瑶臺看明月羅浮仙人醉臉丹<lb/>
笑跨彩鸞下銀闕相逢同過金母家金母小玉名陵華<lb/>
一色羅衫染蜜褐仍帶絲囊盛紫霞珊瑚鉤起真珠箔<lb/>
玉笛吹殘風色惡羣仙齊怨老容華斑斑淚向鮫綃落<lb/>
　　月夜調琴有作<lb/>
<pb n="KR4h0088_WYG_002-11a"/>
横琴獨坐花間月天地冰壺夜清徹鳳凰栖老碧琅玕<lb/>
蹋碎瓊瑶六花雪斯須化作蒼龍吟風生太華秋隂隂<lb/>
有美人兮隔雲漢調髙奈我相思心<lb/>
　瞿智<hi>字惠夫崑山人</hi>
　　從軍行二首<lb/>
年少去從軍妻兒生死分弓開孤月影劒動七星文解<lb/>
識風雲氣能穿虎豹群不將身許國何以樹功勛<lb/>
破敵三營外城頭日欲低舉烽連磧逺戰氣接雲齊旌<lb/>
<pb n="KR4h0088_WYG_002-11b"/>
幟驚烏起鐃箾雜馬嘶祇愁千里月少婦正悲啼<lb/>
　徐孝基<hi>字立本章安人</hi>
　　見羣龍歌<hi>辛丑夏至日賦</hi>
𤣥黒崔嵬半空黒大龍蜿蜒小龍直天瓢倒瀉銀河懸<lb/>
海氣空濛海波立須㬰復有三四龍威稜氣勢如羣雄<lb/>
雷公擊鼓玉女笑飛烟烈焰飄長風維時一隂凝下土<lb/>
六龍在天啓坤户陽剛奮發無停機久旱終當沛甘雨<lb/>
我方扁舟湖上行見之頓覺雙眼明茫茫真宰不可詰<lb/>
<pb n="KR4h0088_WYG_002-12a"/>
乃知神物能通靈君不見葉公好龍妙圗畫一朝忽有<lb/>
真龍下可憐辟易走且驚不識真龍足悲咤<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0088_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大雅集卷二<lb/>
</p>
<p>
</p>
  </div>
</body>
</text>
</TEI>
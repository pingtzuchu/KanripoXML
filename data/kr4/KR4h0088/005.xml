<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>大雅集卷五</head> <lb/>
    <p>
<pb n="KR4h0088_WYG_005-1a"/>
欽定四庫全書<lb/>
　大雅集卷五<lb/>
　　　　　　　　　　　　　元　賴良　編<lb/>
　孫華<hi>字元實號果育老人雲間人</hi>
　　至順改元季夏大雨幾月<lb/>
雨欲沈三版天應隔萬重元年書大水六月變窮冬消<lb/>
長闗時宰艱危泣老農蛟龍毋太横於爾卜豐凶<lb/>
　　召命因赴省以母老夜至嘉禾驛二首<lb/>
<pb n="KR4h0088_WYG_005-1b"/>
歲晚離家客更深上水船犬鳴營柝外漁唱驛燈前逺<lb/>
役闗慈母孤忠仗老天極知朱紱貴無奈綵衣妍<lb/>
漢使徵求急潘輿定省頻小人猶有母率土莫非臣歲<lb/>
儉盤炊玉家貧酒泛銀自緣憂鶴髮豈敢逆龍鱗<lb/>
　張憲<hi>字思廉號玉笥生會稽人</hi>
　　次評廷佐喜見寺樓韻<lb/>
髙樓名喜見逺客獨傷心鞍馬思劉備衣冠惜華歆曙<lb/>
光浮海濶秋色到江深送目䦨干久冥鴻入窅沈<lb/>
<pb n="KR4h0088_WYG_005-2a"/>
　黄璋<hi>字仲珍華亭人</hi>
　　遣興二首<lb/>
滿目烽烟在經春血淚垂素無投筆志空有掛冠思江<lb/>
總真能仕陶潛托賦詩獨餘心炯炯靜夜月應知<lb/>
牢落悲生計艱難嘆索居母兄皆寄食兒女久無書井<lb/>
邑兵戈滿郊園瓦礫餘傷心春雨過農事定何如<lb/>
　徐孝基<hi>字立本章安人</hi>
　　寧海道中早行<lb/>
<pb n="KR4h0088_WYG_005-2b"/>
中歲事行役勞生卒未休大星垂野白逺水際天浮土<lb/>
俗魚鹽富民居橘柚稠何年謝塵鞅歸臥此林丘<lb/>
　劉壖<hi>字小齋江隂人</hi>
　　送朱自明調閩憲掾<lb/>
昭代急才賢君今甫妙年閩中烏府客江上米家船美<lb/>
化移蠻俗清風斂瘴烟好尋京兆老珍重玉堂仙<lb/>
　釋宗衍<hi>字道原</hi>
　　吳江晚泊<lb/>
<pb n="KR4h0088_WYG_005-3a"/>
風壤三州接江湖一水分虹消滄海雨日落洞庭雲客<lb/>
意終難盡漁歌實飽聞長思陸魯望不出可㤀君<lb/>
　　秀州東郭舟中<lb/>
自在眠沙鳥參差入郭舟山林吾計拙天地此身浮曉<lb/>
氣成雲住晴波雜霧流攬衣疑厚薄十月暖如秋<lb/>
　釋元本<hi>字立中</hi>
　　柬許廷佐<lb/>
近聞新出處水北古招提鵰鶚凌塵出驊騮顧主嘶失<lb/>
<pb n="KR4h0088_WYG_005-3b"/>
弓還問楚抱瑟謾過齊道上將軍樹詩篇莫浪題<lb/>
　　懷歸<lb/>
憶昔兵戈際艱難覲省歸庭闈歡進酒弟姪戲牽衣慈<lb/>
竹春隂合萱花夕露微即今懷父壠祭掃久相違<lb/>
　程煜<hi>字彦明維揚人</hi>
　　過太湖<lb/>
擊楫中流去西風客思催地吞南極盡波撼北㝠迴蛟<lb/>
館懸秋月龍宫起夜雷濯纓人不見長嘯倒金壘<lb/>
<pb n="KR4h0088_WYG_005-4a"/>
　楊基<hi>字孟載蜀人</hi>
　　夏夜有懷二首<lb/>
重露澄秋色輕風生夜凉碧看湖草亂紅愛渚蓮香有<lb/>
弟徒相憶何人不異鄉悲笳在城上雙淚落衣裳<lb/>
西月離東井黄雲近紫微秦州今日亂漢使幾時歸故<lb/>
舊皆朱紱風塵只素衣流螢念孤寂相照入綀幃<lb/>
　邵思文<hi>字彦文</hi>
　　簡報國寺僧清逺<lb/>
<pb n="KR4h0088_WYG_005-4b"/>
聞說招提境空王紫翠中法王新象馭天子舊龍宫愛<lb/>
酒慙陶令能詩憶逺公欲尋方丈室相續晉賢風<lb/>
　　浙江亭<lb/>
極目錢唐上千山列畫屏雨晴江樹碧潮落海門青對<lb/>
景悲王導移家憶管寧臨風一惆悵沽酒慰飄零<lb/>
　梁天祐<hi>字祐之華亭人</hi>
　　乙未歲遣懷<lb/>
四十今年是亂離生百憂身居南海上家在北山頭對<lb/>
<pb n="KR4h0088_WYG_005-5a"/>
酒心先醉看花淚欲流時危賴支遁禪榻重淹留<lb/>
　董章<hi>字士明四明人</hi>
　　輓穆爾古蘇<lb/>
大夫寧制敵元帥豈容文白髮難㤀母丹心只為君虎<lb/>
狼千里戰吳越半江分落日孤城在忠良死後聞<lb/>
　　次友人韻<lb/>
唐室何多難詩愁杜拾遺皇天終厭亂聖德本無虧自<lb/>
比當年事空懷故國悲一般思弟妹不在漢鍾離<lb/>
<pb n="KR4h0088_WYG_005-5b"/>
　許弼<hi>字廷佐黄岩人</hi>
　　凉雨<lb/>
大雲將晚滅涼雨忽西來天地秋先到江湖客未回思<lb/>
家空有淚憂國豈無才萬里闗山道誰憐庾信哀<lb/>
　魯淵<hi>字道原曲阜人前進士</hi>
　　題馬文璧秋山圗為盧仲章賦<lb/>
野館空山裏林泉象外幽淡雲初霽雨紅葉早驚秋路<lb/>
轉山藏屋橋危岸倚舟直疑人境異便欲問丹丘<lb/>
<pb n="KR4h0088_WYG_005-6a"/>
　俞俊<hi>字子俊</hi>
　　歎息<lb/>
百年同轉燭五十始知非老病侵腰膂浮雲苦<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>鞿閑<lb/>
門羅可設今雨客還稀空羨茅堂燕翩翩傍母飛<lb/>
　沈欽<hi>字欽叔</hi>
　　寄劉小齋<lb/>
村迥落葉赤江空寒日黄野鴉隨處宿官栁自成行無<lb/>
路歸秦客逢人問楚狂長歌一回首悽惻向滄茫<lb/>
<pb n="KR4h0088_WYG_005-6b"/>
　張樞<lb/>
　　得共辰弟詩次韻寄安慶建寧二弟<lb/>
三弟一書歸經年萬事違舟移安慶雨雲作建寧衣老<lb/>
去知心少春還見面稀閒愁無著處開遍野薔薇<lb/>
　釋原瀞<hi>字天鏡雲間人</hi>
　　重九二首<lb/>
舊日重陽節唯尋麯米春忽經時到眼但覺老隨人白<lb/>
髮雖多難黄花不厭貧登髙本無意蹤跡愧紅塵<lb/>
<pb n="KR4h0088_WYG_005-7a"/>
故舊俱淪喪人情轉寂寥驅馳逢九日牢落是今朝把<lb/>
菊難為醉囊茰興自消江鄉獨無賴風雨暗蕭蕭<lb/>
　顧天祿<hi>字謹中</hi>
　　次韻夜泊二首<lb/>
海近潮初上江清天倒流故鄉頻入夢此地獨維舟落<lb/>
雁沈霜鏡潛魚避月鈎不眠催早發歴歴數更籌<lb/>
城郭還依舊人民似昔非故鄉南去逺奉使北來稀水<lb/>
落波聲小天空月色微客舟隨處宿浪跡幾時歸<lb/>
<pb n="KR4h0088_WYG_005-7b"/>
　釋靜慧<hi>字古明</hi>
　　寄梅雪朱隠居<lb/>
何處風篁好漁莊路匪遥水光清暑簟花影赤闌橋座<lb/>
客分詩卷鄰姬浣酒瓢離懷無可贈春夢過蘭苕<lb/>
　顧彧<hi>字孔文</hi>
　　客夜<lb/>
露下碧梧白風生玉籟幽闗河今夜客天地十年秋鼓<lb/>
角悲新鬼衣冠憶舊遊都將周顗淚洒遍黒貂裘<lb/>
<pb n="KR4h0088_WYG_005-8a"/>
　買閭<hi>字兼善</hi>
　　和年弟聞人樞京城雜詩四首<lb/>
鳳詔頒初罷花隂轉玉墀鹽梅調鼎餗絲竹奏咸池風<lb/>
靜爐烟直雲開扇影移紫薇花下客爭賦奪袍詩<lb/>
山勢北來逺河流東去長天階羅虎拜帝室降龍祥石<lb/>
鼔苔痕碧金盤露氣涼慚無董賈策三伏獻明光<lb/>
落魄南州士看花愧不先未承金馬詔及見玉堂仙日<lb/>
月開雙闕星河麗九天何階近帝衮身惹御爐烟<lb/>
<pb n="KR4h0088_WYG_005-8b"/>
霄漢樓臺湧春風燕雀飛櫻桃臣舊賜苜蓿馬新肥清<lb/>
漏傳銀箭紅雲䕶衮衣窮經晚進士慚授一官歸<lb/>
　　雪<lb/>
朔風吹破屋曙雪下繽紛六合渾清氣千山盡白雲老<lb/>
蛟深閉蟄獨雁逺呼羣想像西湖路梅花痩幾分<lb/>
　　春雨有感<lb/>
曉雨連山白春雲壓地隂叢篁栖雀亂芳草落花深水<lb/>
濶西江眼天長北闕心孤桐閑在壁忍操越南音<lb/>
<pb n="KR4h0088_WYG_005-9a"/>
　吳哲<hi>字子愚華亭人號淡雲野人</hi>
　　寓上藍寺和鎦公輔<lb/>
逺俗依蘭若清心愛竹房淨攜蒼玉珮髙臥白雲鄉近<lb/>
座天花密開函貝葉香方庭涼月上隨意據胡牀<lb/>
　　題盛本初居易齋卷<lb/>
自分驅馳嬾那知踐履深風雲難強㑹箕潁亦何心屑<lb/>
屑齊門瑟悠悠梁父吟周行信如砥吾道孰銷沈<lb/>
　葉杞<hi>字南冇號漪南</hi>
<pb n="KR4h0088_WYG_005-9b"/>
　　幽懷<lb/>
季子長游日張翰早見幾秋蒓侑魚飯霜葉滿貂衣詭<lb/>
遇遭時寵才猷與世違予生傷往事甘老故山薇<lb/>
　陸燾<hi>字子臨四明人</hi>
　　野晴<lb/>
雁影鄉書外江聾客思中野晴秋穫竟村逺晚炊同松<lb/>
桂如違約文辭任嬾攻瀟瀟吹鬢雪又見荻花風<lb/>
　大雅集巻五<lb/>
</p>
<p>
</p>
  </div>
</body>
</text>
</TEI>
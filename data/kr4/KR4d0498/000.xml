<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翠寒集</head>
    <p>
<pb n="KR4d0498_WYG_000-1a"/>
欽定四庫全書　　　　　集部五<lb/>
　翠寒集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹按翠寒集一卷元宋無撰無字子虚<lb/>
　　　　蘇州人嘗舉茂材不就是集前有自序又有<lb/>
　　　　元貞乙未趙孟頫序延祐庚申馮子振序然<lb/>
　　　　卷末有趙孟頫遺墨詩不應有孟頫序以自<lb/>
　　　　序考之葢此本為無晚年自定子振為序而<lb/>
<pb n="KR4d0498_WYG_000-1b"/>
　　　　刻之孟頫所序乃其少作以其名重仍刋以<lb/>
　　　　冠集耳子振序仿李中碧雲集序例摘錄其<lb/>
　　　　佳句甚悉所舉如古研歌之神媧蹋雲去補<lb/>
　　　　天留下一團焦黒烟殆粗獷不復成語又如<lb/>
　　　　楊栁昏黄晚西月梨花明白夜東風之句亦<lb/>
　　　　失自然然其他品題大抵精當統觀其集七<lb/>
　　　　言古體純學李賀温庭筠時有雋語樂府短<lb/>
　　　　章往往欲出新意而反失之纖五言律詩五<lb/>
<pb n="KR4d0498_WYG_000-2a"/>
　　　　言長律最為擅長七言絶句次之七言律詩<lb/>
　　　　又次之五言古詩集中惟建業懷古一首亦<lb/>
　　　　僅如拗體律詩句句對偶特平仄不諧耳蓋<lb/>
　　　　才所不近避而不作也亦可謂善藏其短矣<lb/>
　　　　乾隆四十五年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0498_WYG_000-3a"/>
翠寒集原序<lb/>
呉古為都㑹山水富甲東南長材秀民間見層出以濟<lb/>
時需獨唐皮日休陸魯望隱松陵為詩文相倡酬故呉<lb/>
之山川自西子嬖娃宫鹿逰胥臺殘花遺草烟霾雨曀<lb/>
悒鬱千載間皆能發而化之為詩余先子昔處是邦嘗<lb/>
往來呉中皮陸之風尚可想見辛夘秋客燕子虛與予<lb/>
逰甚稔每話具區山水之勝出所為詩風流藴藉膾炙<lb/>
可喜皆不經人道子虛年未艾有能詩聲且通史西溪<lb/>
<pb n="KR4d0498_WYG_000-3b"/>
王中丞以茂材舉之辭不就予觀子虛多自負雖以時<lb/>
卷舒豈若唐之皮陸真能隠於詩耶使子虛仕與詩並<lb/>
進大篇長什當有寫御屏者子虛姓宋舊以晞顔字行<lb/>
世居晉陵家值兵難遷呉冒朱姓云元貞乙未中秋呉<lb/>
興趙孟頫子昻父序<lb/>
天詘西北曰無曠古未有有姓而以無為之名者呉人<lb/>
宋子虛乃以無為之名斯名也殆自子虛始無是公烏<lb/>
有先生之流乎盧仝馬異竝稱一時相與莫逆於是不<lb/>
<pb n="KR4d0498_WYG_000-4a"/>
能無仝自仝異自異之對待吾欲取某姓而姑名之曰<lb/>
有為子虛之對待則三千載之有姓氏不聞單無之隻<lb/>
字為之名者徐無鬼魏公子無忌之屬生戰國者無之<lb/>
下必有連綴某字以為之名未有若宋子虚之無有獨<lb/>
無對之特出苟求其故毋以則春秋之冉有乎或曰以<lb/>
冉有對宋無與盧仝對馬異固無以異而以嵗月卜之<lb/>
吾東家聖師之闕里則去冉有也惜乎逺矣有無姑置<lb/>
吾讀子虚所為詩則求之吴中殆無詘第二指然則五<lb/>
<pb n="KR4d0498_WYG_000-4b"/>
茸三泖之地望不但無能名子虚者併與子虚之詩無<lb/>
之此邦不可無斯人可無其詩乎其烏夜啼公無渡河<lb/>
戰城南公莫舞至妾薄命古硯歌諸篇皆古錦神林鬼<lb/>
塚外帶三分鳯麟洲上飛仙羽翮格力其五言律風調<lb/>
悽惋不勝江哀浦思之情悰如承恩金馬詔失意玉環<lb/>
詞落月今誰弔長庚夜自明雖使太白復生亦應為之<lb/>
擊節七言律楊柳昏黄晚西月梨花眀白夜東風秋千<lb/>
庭院人初下春半園林酒正中五言如乙鳥歸来社辛<lb/>
<pb n="KR4d0498_WYG_000-5a"/>
夷開過春如身黄松上鼠頭白竹間禽七言如桃葉歌<lb/>
殘秣陵酒梨花夢㫁景陽鐘五言如採藥逢毛女焚香<lb/>
對羽人如客愁三月盡春夢五更初七言如縮地日攜<lb/>
龍作杖臥雲時約鳯吹笙五言如蜀魄花成血山魈樹<lb/>
隱身竹枝歌峽夜椰子醉蠻春如空悲祖龍死但覺鮑<lb/>
魚腥如織女支機穩山人作枕便異或稱羊化疑應訝<lb/>
虎眠不須填碧海直欲補青天如勒銘留水寺應供宿<lb/>
江城夏減游方興秋添住岳情標致極似盛唐諸人而<lb/>
<pb n="KR4d0498_WYG_000-5b"/>
對偶之工興寄之永飄飄然自拔於王金陵含風鴨緑<lb/>
𥻘𥻘起弄日鵝黄裊裊垂北風吹樹勁西日照窗凉之<lb/>
頂𩕳其絶句雅淡清潔一字不可易豈但吴中無子虚<lb/>
之詩乎子虛有韵人之姿而天壤間知子虚者無幾余<lb/>
知子虚最晚恨余老無能為矣姑取其詩集而序之好<lb/>
事者寫而傳之有味乎其言而時諷誦之彼嘲韵風弄<lb/>
涼月之客主豈特可摽而出之大門之外雖却數十百<lb/>
驛猶俗氣溷人也子虚嘗舉茂才於王西溪平生獨刻<lb/>
<pb n="KR4d0498_WYG_000-6a"/>
意於詩宦情雲薄以故不肯輕就籠絡弊弊焉追逐時<lb/>
好以取世資其胸中泊然無營殆眼中真無其匹者太<lb/>
湖三萬六千頃寧當無真識子虚者耶異時白醉吟生七<lb/>
月能識之無二字是孩提時已識宋子虚之名矣醉吟晚<lb/>
守姑蘓惜乎子虚不當是時如子虚當其時持其詩納<lb/>
之白傅則翠寒之集若不嘘而登之白玊之堂他日亦<lb/>
應俎豆洛社諸人之右寧當碌碌落落呉門乎雖然今<lb/>
世未嘗無樂天當别有識子虛者其未能如醉吟翁方<lb/>
<pb n="KR4d0498_WYG_000-6b"/>
孩提識之無者勿以語之翠寒其詩集之雅號云延祐<lb/>
庚申冬孟一日海一粟馮子振序<lb/>
僕㓜游漢沔嘗從歐陽巽齋先生學先生學浩漾莫窺<lb/>
其涯涘獨於詩少致力焉弱冠客江東識中齋鄧侍郎<lb/>
于臺鄧與歐陽鄉友也屢以詩屬和而啓發為多䝉知<lb/>
固深曽未敢呈稿尋以親病亟歸公亦趣<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>廬陵濵行<lb/>
始見而序之洎吴興趙翰長品題皆少年時作既方悔<lb/>
悟芟摭迨盡至海粟翁印可者合二卷僉曰可傳而翁<lb/>
<pb n="KR4d0498_WYG_000-7a"/>
又割己資相之始刻焉今流落人間者是也甲子逾耳<lb/>
順息交却掃衰罷寢臥猶念往昔跋涉南北觸事命題<lb/>
衝口作語就亦棄去六七年間所作無幾閒拾殘餘裨<lb/>
成一卷里人江村民復取書之湖海大匠儻刋正諸幸<lb/>
幸至元丙子秋吴病叟宋無子虚志于翠寒山隱居<lb/>
</p>
<p>
</p>
  </div>
</body>
</text>
</TEI>
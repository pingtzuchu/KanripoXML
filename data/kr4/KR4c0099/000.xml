<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐風集</head>
    <p>
<pb n="KR4c0099_WYG_000-1a"/>
欽定四庫全書　　　　　　集部二<lb/>
　唐風集　　　　　　　　　别集類一<hi>唐</hi>
　　提要<lb/>
　　　　<hi>臣</hi>等謹按唐風集三巻唐杜荀鶴撰荀鶴池州人按<lb/>
　　　　計有功唐詩紀事稱荀鶴有詩名大順初擢進<lb/>
　　　　士第二牧之微子也牧之自齊安移守秋浦<lb/>
　　　　時有妾懐姙出嫁長林鄉杜筠而生荀鶴又<lb/>
　　　　稱荀鶴擢第時危勢晏復還舊山田頵在宣<lb/>
<pb n="KR4c0099_WYG_000-1b"/>
　　　　州甚重之頵起兵陰令以牋間至梁太祖許<lb/>
　　　　及頵遇禍梁主表授翰林學士主客員外郎<lb/>
　　　　中知制誥恃勢侮易縉紳衆怒欲殺之未及<lb/>
　　　　天祐初卒又稱荀鶴初謁梁王朱全忠雨作<lb/>
　　　　而天無雲荀鶴賦詩有若教隂翳都相似爭<lb/>
　　　　表梁王造化功句是荀鶴為人至不足道其<lb/>
　　　　稱杜牧之子殆亦梁師成之依托蘇軾乎其<lb/>
　　　　詩最有名者為風暖鳥聲碎日髙花影重一<lb/>
<pb n="KR4c0099_WYG_000-2a"/>
　　　　聫而歐陽修六一詩話以為周朴詩吴聿觀<lb/>
　　　　林詩話亦稱見唐人小説作朴詩荀鶴特竊<lb/>
　　　　以壓巻然則此一聫者又如寳月之于柴廓<lb/>
　　　　矣此集乃其初登第時所自編詩多俗調不<lb/>
　　　　稱其名以唐人舊集流傳巳乆姑存以備一<lb/>
　　　　家毛晉刻本前有顧雲序序末謂之唐風集<lb/>
　　　　以下文不相屬盖舊本唐詩紀事載雲此序<lb/>
　　　　誤連下條荀鶴初謁梁王云云六十四字為<lb/>
<pb n="KR4c0099_WYG_000-2b"/>
　　　　一條晋不察而誤併抄之殊為疎舛今刋除<lb/>
　　　　此叚以還其舊焉乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　　校　　官<hi>臣</hi>陸費墀<lb/>
<pb n="KR4c0099_WYG_000-3a"/>
唐風集叙<lb/>
大順初皇帝命小宗伯河東裴公掌邦貢次二年逺者<lb/>
來隠者出異人雋士大集都下於羣進士中得九華山<lb/>
人杜荀鶴拔居上第諸生謝恩日列坐旣定公揖生謂<lb/>
曰聖上歉文敎未張思得如高宗朝射洪拾遺陳公<hi>名犯</hi>
<hi>文宗廟諱</hi>作詩出没二雅馳驟建安削苦澁僻碎畧淫靡淺<lb/>
切破艷冶之堅陣擒雕巧之酋帥皆摧橦折角崩潰解<lb/>
散埽蕩詞場豁清文祲然後有戴容州劉隨州王江寧<lb/>
<pb n="KR4c0099_WYG_000-3b"/>
率其徒揚鞭按轡相與呵樂來朝于正道矣以生詩有<lb/>
陳體可以潤國風廣王澤故擢以塞詔竟免為中興詩<lb/>
宗生謝而退明年寧親江表以僕故山偕隠者出詩三<lb/>
百篇見其雅麗激越之句能使貪吏亷邪臣正父慈子<lb/>
孝兄友弟悌人倫之紀備矣其壯語大言則決起逸發<lb/>
可以左攬工部袂右拍翰林肩吞賈喻八九于胸中曾<lb/>
不蠆介情動於中則極思𡨕搜神遊希夷形兀枯木五<lb/>
聲勞於呼吸萬象貧于抉剔信詩之雄傑者也美哉裴<lb/>
<pb n="KR4c0099_WYG_000-4a"/>
公之知人為不誣矣於戲旌别淑慝史臣之職僕幸得<lb/>
為之叙録視其人齒尚壯才力未盡謳吟之興方酣俟<lb/>
其繼作得如周頌者目之為唐風集顧雲序<lb/>
</p>
<p>
</p>
  </div>
</body>
</text>
</TEI>
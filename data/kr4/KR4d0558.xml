<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>貞素齋集卷一</head> <lb/>
    <p>
<pb n="KR4d0558_WYG_001-1a"/>
欽定四庫全書<lb/>
　貞素齋集卷一<lb/>
　　　　　　　　　　　　　元　舒頔　撰<lb/>
　記<lb/>
　　大鄣山記<lb/>
浙水出大鄣山見諸郡志其山高數百丈石如壁立横<lb/>
截溪洞間深邃不可測去邑五十里東接唐昌出天目<lb/>
山南逾歙度陸衍遠陂陀會於錢唐其源葢出於兹予<lb/>
<pb n="KR4d0558_WYG_001-1b"/>
生五十有二年因避地歴覽兹山之勝西南由大塘上<lb/>
甘桃嶺行數里﨑嶇确硌週百丈岩前曰屏風巖兩巖<lb/>
對峙如相爾汝然傍曰雲洞岩之下曰葫蘆潭其狀惟<lb/>
肖上曰龍潭皆深不可測中有魚龍居焉復去數里皆<lb/>
蒼巖翠壁雲林霧嶠大石如削鑿窮度足架獨木為橋<lb/>
名曰險橋匍匐而往臨深跨絶過者股慄莫敢下視稍<lb/>
弗謹致殞厥命度四十二灣攀藤蘿跨石磴曲折紆廻<lb/>
若斷若續若見若隱高若升雲下若入阱其寛可以容<lb/>
<pb n="KR4d0558_WYG_001-2a"/>
車其窄可以立足前曰隌坑林木蓊鬱石若屋覆行休<lb/>
息其下雖盛暑可以衣重褐又度一嶺曰瓦窑上胡子<lb/>
坑觀龍門泉噴噀不絶雨暘致洪纎焉山之南曰湖田<lb/>
相去五七里廣數百畝皆平衍無石一菴居有髪僧仰<lb/>
四方佈施有田出蘆可以為簾田之陰産菅草可以為<lb/>
席人皆賴以資生曰白鶴池清泚可愛由胡子坑尋源<lb/>
而上又三四里巨石横澗嵌立茶爐藥研丹井其上皆<lb/>
天成自然非人力所致旁有弈棋石方平卓立未知劉<lb/>
<pb n="KR4d0558_WYG_001-2b"/>
商軰曾著手否又去數里曰平墓四山開闢一望豁然<lb/>
豈料窮谷中坦夷如許墓曰天子世俗相傳藐不可考<lb/>
岩曰通判亦不知何代人曰雙峯諸山之最高者地理<lb/>
家謂之山祖猶言發骨處曰上邯地稍亢曠居者斷竹<lb/>
引泉弗勞汲綆上鄣之外曰爆竹坑松篁間植茅舍棊<lb/>
布迤邐五七里自西山出大嶺北通石痕村嶺之長里<lb/>
之計十五其地多寒雖盛夏無蚊蠅陰雲則雨民居其<lb/>
間無良田美池種茶藝粟採藥椎蕨以遂其生無五味<lb/>
<pb n="KR4d0558_WYG_001-3a"/>
以戕其壽無聲色以賊其性風俗淳樸率皆八九十歲<lb/>
人嗟乎昔聞鄣山之勝擬欲一往而不可得兹因避地<lb/>
獲遂所懷惜不得暢情縱覽其間搜羅逺代名人仙子<lb/>
勝迹以紀其實又不得從容與其父老訴我罹亂之苦<lb/>
雖或觀其大概終莫能暢然於懷民之生也天下治無<lb/>
獄訟之憂天下亂無干戈之擾樵山引泉煮山中所有<lb/>
以全其天以終其年如斯而已迨乎時平兵息尚可擕<lb/>
友讀書其間以娛老境山中猿鶴毋曰生客<lb/>
<pb n="KR4d0558_WYG_001-3b"/>
　　遊石照記<lb/>
績溪之東涉湍瀨踰陂陀山行五六里巨石嵌立崖<lb/>
谷間巉然而高瑩然而明光洞然鑒人毛髪為一邑勝<lb/>
槩騷客逸士慕竒尚寂不憚跋涉資以遊觀者必於是<lb/>
即焉山廻路轉荆榛翳如﨑嶇硌确苔蘚積如藤蘿交<lb/>
絡澗泉涓如真下一亭少憩行客抵北行數十步老屋<lb/>
數椽峰巒夾聳午不見日蘭若以石照院得名良有以<lb/>
也世傳自李唐來已有之二三衲子居其中逺塵俗處<lb/>
<pb n="KR4d0558_WYG_001-4a"/>
荒僻林木蓊蔚禽語相答如聞鈞天之音非性空悟寂<lb/>
超然物外不能一朝居也住持曰悟心原頗聰明事修<lb/>
飾不茹葷酒稍稍異衆類恒産雖不多困於征徭時春<lb/>
雨稍霽予與客徘徊其上因顧而嘅曰自有天地即有<lb/>
此石光明瑩潔妍媸必鑑類性空歟幽深閴絶塵俗不<lb/>
染類悟寂歟俾飡粥趺坐存想其所以為石所以光明<lb/>
者何一旦豁然了悟澂澈夲源向之積翳亦稍辟矣原<lb/>
夫至頑者石猶明明燭物吾心匪石本來之光明未昧<lb/>
<pb n="KR4d0558_WYG_001-4b"/>
奚為而弗若慎思篤行則三乘地位一指㸃可到斯理<lb/>
具在豈石能照我吾心亦能照石悟乃弗答俄而天風<lb/>
泠然聲振萬壑芒芴若幻化而升寥廓也<lb/>
　　綠照亭記<lb/>
忠烈廟既成乃具牲享神人協和以燕以樂酒半唐侯<lb/>
彦昭欣然謂衆曰聞昔有亭曰綠照俯臨大溪凡遊觀<lb/>
者咸於是憩士大夫之來或燕飲咏歌其上觀山川之<lb/>
雄景物之勝亦興起而樂焉兹妙庭適成斯亭不可不<lb/>
<pb n="KR4d0558_WYG_001-5a"/>
構功虧一簣奚以美稱衆曰諾不日而亭告成梁棟榱<lb/>
桷樸堅是尚弗侈弗隘於觀遊也始稱於是復置酒其<lb/>
上以酬其工惟時東皇謝事節届麥秋時雨乍霽旭日<lb/>
曈曈嘉木菀茂翠陰拂簷環流湛深虛潭碧澄羣山隱<lb/>
約於几席之外萬緑移照於尊罍之間黄鳥交交遊魚<lb/>
隊隊令人意緒翛然心與景會物我兩忘若飛仙之遊<lb/>
浮丘也迨其夕陽墜晚烟起漁歌樵唱互答失響丹青<lb/>
滿目煥然天成彷彿王維之寓輞川也於是衆復執爵<lb/>
<pb n="KR4d0558_WYG_001-5b"/>
謝曰廟與亭苟完矣非侯之力不如是之壯觀也神其<lb/>
貺之侯曰不然非予之助諸公相與扶持之力神明黙<lb/>
相惟多今四方息兵革之聲朝廷無事幸得與諸公優<lb/>
游而樂於此亭者聖天子之賜也或曰水可以鑒形不<lb/>
能鑒人之心侯心如水清澈不撓物至無遁妍媸畢照<lb/>
然則治民之暇又能事神以成厥功亦政之善也夫他<lb/>
日立大功為國家梁棟以福天下民思慕不忘亦將如<lb/>
神之百千世而悠久也侯掀髯一笑曰毋子期子姑去<lb/>
<pb n="KR4d0558_WYG_001-6a"/>
迂老舒頔獲陪斯燕慶其事功之成乃為之歌曰<lb/>
登源之東神明之宫溪環清流不激不衝新亭翼翼庇<lb/>
於椅桐參天蔽日蒼翠重重昔扁綠照今成厥功我侯<lb/>
所創兮靡有他址不可廢兮飛甍峩峩騷人墨客兮來<lb/>
遊來歌長篇短調兮若奏雲和魚川泳而鳥雲飛兮清<lb/>
陰婆娑前村烟雨兮樵笠漁蓑青黄接畝兮高下麥禾<lb/>
政化所及兮於理則那聲諸詩兮紀侯來過勒豐碑兮<lb/>
永矢弗磨<lb/>
<pb n="KR4d0558_WYG_001-6b"/>
　　五松亭記<lb/>
雲臺觀舊在邑西地陋屋老羽流僅二三人道士王虛<lb/>
中憂其居陋其徒與教寖㣲施吾家秀野之隙地而栖<lb/>
焉先山門城門之西創亭一間去華就易以除風雨以<lb/>
憩遊觀亭之前有松五本亭亭若葢列坐十餘人因以<lb/>
五松扁納㟝嶁於几席俯闤□於目睫凡朔望邑僚吏<lb/>
祝聖人壽必於是焉至坐五松之下綠陰滿牀凉颸洒<lb/>
面心怡神曠若登瀛洲而跨𤣥圃及其清聲□颯毛髪<lb/>
<pb n="KR4d0558_WYG_001-7a"/>
竦立若風雨乍至而起乎無涯俄焉疊韻接響馮凌太<lb/>
虛又若遊雲霄而聽鈞天之樂迨夫雨晴雲斂蛟龍蟠<lb/>
而鱗甲近鬱鬱蒼蒼可觀可愛或圍棊或煮茗逰乎方<lb/>
外而澹乎世味此樂未易與俗人道也夫松非異木也<lb/>
林麓山谷巖壑之間樵牧以傷其生牛羊以殘其蘖未<lb/>
若兹植日接乎清虛之士時聽乎鐘磬之音豈非松之<lb/>
遭與嗟乎向之所謂㣲今則衆且闡矣向之陋與老今<lb/>
則勝而奐然矣余嘗慕老氏教而未探其竅以觀其妙<lb/>
<pb n="KR4d0558_WYG_001-7b"/>
孰能服松華咀松苓乘元氣而上升保精氣以延脩齡<lb/>
吾將與為徒虛中曰然遂書之<lb/>
　　一清堂記<lb/>
太清天地之元氣絪絪縕縕渾渾綸綸周流穹壤間無<lb/>
一息停者其惟元氣乎其扶輿絢麗湛然者未始不清<lb/>
及其晦冥變化則有時而濁矣績歙唐之華陽鎮鄣水<lb/>
出其東入淛江瀦於海其清之元乎前江淮知府理侯<lb/>
當艱危之際出處未嘗闗於心來宰吾邑民樸而事不<lb/>
<pb n="KR4d0558_WYG_001-8a"/>
繁官安而吏多暇下車初辟草莽去瓦礫䘏孤閔幼政<lb/>
明弊革不數月間百廢具舉明年築堂於寓舍之隙為<lb/>
燕息之所扁曰一清將如水之源乎將體天地之自然<lb/>
者乎侯高昌人也聰明剛果識見超卓竒勲懋德不可<lb/>
指計仕於南國歴年多於世事靡不通曉見世人之汨<lb/>
泥揚波者衆懼辱於已乃棄大府而僻壤是依潔身治<lb/>
事若甚宜之時方勞鞍馬於矢石疲甲兵於戰爭而侯<lb/>
扁堂曰清節而侯之心可見矣居官而守此則身可保<lb/>
<pb n="KR4d0558_WYG_001-8b"/>
矣以之治國則天下可保矣或曰黄河清天下太平予<lb/>
耄恐弗及也昔者伯夷耻食周粟死於首陽孔子稱之<lb/>
而孟氏僅許以清陳文子潔身去亂然未見其心果見<lb/>
義理之當然而無所累夫子亦以清許之然則君子言<lb/>
行之際不可不慎及其風晨月夕洞開八牕則乾坤之<lb/>
氣清與我為一體青青蒲畦間植花木則眼底之清意<lb/>
具物之中又與自家意思何異若夫投壺咏歌賦詩飲<lb/>
酒則有賔客之清語存焉侯愕然曰予之所扁意有所<lb/>
<pb n="KR4d0558_WYG_001-9a"/>
在子之所論包天地萬物善則善矣而猶未也復有所<lb/>
思乎予矍然曰源清則流清今侯之心清政清惟兾元<lb/>
氣之清耳源苟渾渾流將焉救侯笑而不答是為記<lb/>
　　無名齋記<lb/>
葢聞老氏之道有物有名有名後天而立無名先天而<lb/>
生予生有名之後泝探無名之先不亦難乎然黙而思<lb/>
之竟不知無名何物也若以物論之則物於物非無名<lb/>
也近於不生不化之説矣若以無物論之則曰虛曰無<lb/>
<pb n="KR4d0558_WYG_001-9b"/>
亦非也近於荒唐不根之論矣葢無名者不可以淺近<lb/>
而窺不可以粗俗而度是葢無聲無臭類乎有聲有臭<lb/>
矣無象無形超於有象有形矣先於天地而不為久長<lb/>
於上古而不為老老氏曰有物混成先天地生佛氏因<lb/>
之曰有物先天地無形本寂寥能為萬象主不逐四時<lb/>
凋二氏又將無名以物言之可乎吁無名之義大矣哉<lb/>
一字以蔽之曰道而已矣今吾友戴公仲德以無名齋<lb/>
扁之葢有得於是歟公之生禀山川之秀而鍾一氣之<lb/>
<pb n="KR4d0558_WYG_001-10a"/>
妙能存心養性不為物欲所誘不以利祿動心其有得<lb/>
於自然之妙與故曰無名者道也予將因是以記之<lb/>
　　謙齋記<lb/>
晚進之士知學之可以立身識時務不苟進甘澹泊不<lb/>
為私欲動非有卓然之見其孰能如是乎市東黄克敬<lb/>
氏年富才贍與其兄克明弟克文孜孜矻矻日與講肄<lb/>
窺其涯涘將升堂而入室講肄之所以謙齋掲卑以自<lb/>
牧之意藹然可見易曰地中有山謙君子以裒多益寡<lb/>
<pb n="KR4d0558_WYG_001-10b"/>
夫易四聖人之全書六十四卦謙六爻俱吉以一陽處<lb/>
五陰之中陽㣲陰盛一剛不能制羣柔非謙其何以處<lb/>
之雖然君子有是德始雖卑而終益尊始雖晦而終益<lb/>
明故曰有終此謙之象也然則謙乃君子之盛德與顔<lb/>
閔之侃侃誾誾夫子之申申夭夭其亦謙之意歟漢張<lb/>
良遇老人於道履墜圮命進履良進履老人以足受之<lb/>
曰孺子可教凡三遇出書一編曰後十三年見我濟北<lb/>
榖城下黄石即我也良之謙乃爾所以成漢之大功周<lb/>
<pb n="KR4d0558_WYG_001-11a"/>
之時魏子擊遇田子方於道下車伏謁不為禮子擊曰<lb/>
富貴驕人乎貧賤者驕人乎子方曰貧賤者驕人爾富<lb/>
貴安敢驕人國君而驕人則失其國大夫而驕人則失<lb/>
其家夫士貧賤言不用則行不合則納履而去安往而<lb/>
不遇貧賤哉斯言也紿子擊而深讓之惜猶未悟噫寧<lb/>
不知子方父執歟師歟倨不為禮理之當歟以師弟子<lb/>
言之亦不為過由是論之子擊之問非禮也然則二子<lb/>
之遇不遇在謙不謙之間耳克敬宜審之矧於四聖人<lb/>
<pb n="KR4d0558_WYG_001-11b"/>
之書加之以涵泳進之以德業融㑹貫通於進復動靜<lb/>
悔吝吉凶機㣲易簡莫不洞然於心胸矣余嘉其識時<lb/>
務知進學而不淆於俗故遂記之<lb/>
　　蔓青樓記<lb/>
昔任昉稱新安大好山水然山水莫勝於婺源予聞鳳<lb/>
遊山去婺源八九十里山水為尤勝夙嘗慕焉惜無事<lb/>
不得一造其間以償所願邑校方君彦黙謂予曰子知<lb/>
夫鳳遊山之勝詎知夫世家因勝而居者曰汪氏端慤<lb/>
<pb n="KR4d0558_WYG_001-12a"/>
達於變好文而守禮人品不凡賔朋過從饋餉餞贐之<lb/>
禮日不絶子弟耕讀彬彬然守家法不為綺靡所敓當<lb/>
兵戈擾攘之際里中獷狠糾戈叛者蠭起蒼頭殺主惡<lb/>
少殺人掠財蓄燬室廬斁綱紀恬不為怪惟汪氏素以<lb/>
仁義服人而人亦莫敢以凶暴犯葢平昔以善及人小<lb/>
大賴以安卒保守以免禍者汪之力也大軍至主將命<lb/>
部領鄉義一時號曰總管附馬子敬王公時領兵鎮婺<lb/>
源甚寵愛之兵日以消時日以寧汪退乃處於山之陽<lb/>
<pb n="KR4d0558_WYG_001-12b"/>
擇勝築樓軒牕豁如焚香讀書蔥菁藹如平挹朝紫逺<lb/>
分夕翠蔚蔚巗岫浮浮爽氣若造化者攝竒偉排怪特<lb/>
獻於兹樓也因題曰蔓菁夫蔓訓滋也延也言山色若<lb/>
黛綠然滋蔓延繞綿亘不絶以助兹樓之勝也汪氏世<lb/>
居其中子孫歴千百世亦猶此山云耳夫然後仁以居<lb/>
之義以行之禮以成之信以守之庶斯樓之勝與山俱<lb/>
也任公之稱豈欺我哉彦黙曰然遂書以遺之俾歸而<lb/>
鑱諸石汪氏名絅字彦溫叔伯父恭前朝嘗為甘肅柔<lb/>
<pb n="KR4d0558_WYG_001-13a"/>
逺州廵檢云<lb/>
　　秀巖雲逸記<lb/>
翬山之北有隱君子曰秀巖長身瘦竦雅操厲行昻昻<lb/>
若野鶴然年逾七袠如五六十人業神農術藥病疾濟<lb/>
夭死貧富不以利賄較抱疾者日踵門相接辨色察脉<lb/>
曰某病可治某病不可治越日數一一如其言信乎醫<lb/>
之良者與家雖貧汛掃一室異夫厚積者之為至於適<lb/>
夫趣者細蒲香草佳菊矮桃攝夫生者黄精白术椒實<lb/>
<pb n="KR4d0558_WYG_001-13b"/>
芎藭葳㽔交加婀娜庭檻以造物者為引年之資翛然<lb/>
物外不以得喪累其心見者咸以為神仙之居自號曰<lb/>
秀巖雲逸寓物適情表夫隱居之意以自樂耳夫雲動<lb/>
也巖靜也合動靜之機以處肥遯何適不可况乃翬山<lb/>
峙其陽吳山背其陰峯巒攒列蒼翠萬狀門枕清流雲<lb/>
叠逺岫接於耳者潺潺然浮於目者靄靄然林影絢緑<lb/>
天光湛碧獻竒納秀飛動几席不可悉名於斯時也爐<lb/>
篆騰茶烟息怡神養性黙坐忘慮不知天地之寓我我<lb/>
<pb n="KR4d0558_WYG_001-14a"/>
之寓天地也嗟夫閒居自適者樂天知命者也守志厲<lb/>
行者仁人君子之盛德也知疾病死生者醫師之良也<lb/>
不為濁世所汨者超世拔俗之士也子嘗敬慕焉後漢<lb/>
韓伯休藥不二價恒懼人知忽一女子呼姓名輒遯去<lb/>
秀巖翁居翬山之陰不入城市以逸自處遯世以終其<lb/>
身抑亦伯休之徒與予故樂道而記之翁姓汪名詢字<lb/>
子文先世為儒家<lb/>
　　交山記<lb/>
<pb n="KR4d0558_WYG_001-14b"/>
壬子秋七月余偕弟士謙過旌川拜掃祖隴畢訪呂君<lb/>
養中於邑庠假榻西齋挑燈夜話議論古今人物得失<lb/>
若燭照數計然情甚歡洽出示交山詩卷甚富一時名<lb/>
公卿題詠甚壯麗且曰予世居上涇交山金鰲峙其北<lb/>
黄山拱其左巖巒拱揖烟霏吐吞態度萬千若交契有<lb/>
情者因掲以自號况某託交於先生且久願丐一語幸<lb/>
毋吝予聞上涇吕氏自昔故家族大而支蕃於兹有年<lb/>
矣子以交山號寧無意乎將薄世俗之交漓而與山交<lb/>
<pb n="KR4d0558_WYG_001-15a"/>
乎將山交頸接吻而有情愛乎抑謂世居兹山思祖宗<lb/>
之德澤而不忘乎將慕兩山若爾汝而嫵媚乎將棄置<lb/>
遺俗不與汚濁混乎意子心有所悟趣有所得而然乎<lb/>
苟非契合則山自山子自子矣奚斯焉取今曰子非兹<lb/>
山不交山非吾子不友然則交山之勝子殆獨擅歟抗<lb/>
塵走俗者將不獲容迹於其間矣言未既有客闖門難<lb/>
予曰交山隱者之號將非與山為徒殆唾利祿絶事功<lb/>
與鹿豕遊與木石為偶者乎予曰不然養中既達主邑<lb/>
<pb n="KR4d0558_WYG_001-15b"/>
頖秀育英才歴有成效亦期大用於世豈膠於文山者<lb/>
哉詩不云乎高山仰止景行行止又曰維桑與梓必恭<lb/>
敬止養中為近之子之言何其固耶客不答一笑而去<lb/>
遂書以為交山記<lb/>
　　聚賢亭記<lb/>
陳氏之居獨馬村不知其幾世矣村之東西兩水合流<lb/>
下注于溪環居左右皆陳姓貧富雖不侔無異姓居好<lb/>
事者跨合流構亭一楹渾堅樸素廣丈餘袤如之掲以<lb/>
<pb n="KR4d0558_WYG_001-16a"/>
聚賢亦髙山仰止景行行止之意長至後三日適余過子<lb/>
周隱居家羣俊秀或集於亭子周屬予文或者曰以太<lb/>
丘擬之余曰未也夫賢者有才德之稱出類拔萃之謂<lb/>
顔子孟子大賢也漢之司馬遷相如揚雄班固劉向劉<lb/>
歆之屬唐之韓昌黎栁儀曹李觀元結皮日休舒元輿<lb/>
之徒宋之盛有周濓溪邵康節張南軒横渠河南二程<lb/>
及我鄉文公先生皆以賢稱古之人無大過人者仁義<lb/>
存於心道德蘊諸身動靜出處有儀有則此所以為賢<lb/>
<pb n="KR4d0558_WYG_001-16b"/>
今人所不及也若夫遊焉談詩書禮樂孝悌忠信化漓<lb/>
為淳斯善矣息焉詠歌情性講明修身齊家以至愛親<lb/>
敬長及乎治平之道尤善矣其或雜坐餔餟燕酣是圖<lb/>
無稽之談不急之察里巷鄭衞之音縱心悦耳自謂快<lb/>
意君子無取焉司馬公云不乘駟馬車不復過此橋厥<lb/>
後名譽益著果如其言賢乎哉傳曰君子賢其賢而親<lb/>
其親又曰見賢思齊焉登斯亭者其亦不思乎子周與<lb/>
予忝姻好敬以是復羣俊秀苟不忘其先志司馬之志<lb/>
<pb n="KR4d0558_WYG_001-17a"/>
心先哲之心黽勉自進超超乎出類拔萃人皆曰獨陳<lb/>
多賢乎其庶幾乎迂老目擊盛族五世故不以頌而以<lb/>
規<lb/>
　　適安堂記<lb/>
昔任昉稱新安大好山水其巗岫之特異泉石之幽竒<lb/>
而吾績為尤最邑之北重岡叠阜逶迤蜿蜒窈窕深䆳<lb/>
恍若盤谷支分□螻曰五更嶺依山負郭林木蔚秀絶<lb/>
喧囂逺塵俗吾家世有其居壬寅兵戈蠭起室廬刼盡<lb/>
<pb n="KR4d0558_WYG_001-17b"/>
遂寓山北别墅越一十有五年丙辰歳季弟遜構數椽<lb/>
於故址以蔽風雨不華不飾名其堂曰適安余未知其<lb/>
所以安也將建立事功措諸社稷如磐石乎將同流摸<lb/>
棱兾幸免於世位之危乎將棲遲偃仰樂其四體而已<lb/>
乎然則堂之名取諸韓贈李愿文則其安可知矣若夫<lb/>
拄笏看山開窻邀月足以娛其朝夕耕而穫樵而且牧<lb/>
圖史琴磬森羅左右客至觴詠談論今古言不及功利<lb/>
其餘勉耕讀之功明靜定之義得之於心則其安又可<lb/>
<pb n="KR4d0558_WYG_001-18a"/>
知矣嗟乎愿之言不遇時者之事也起居無時身則安<lb/>
矣苟不遇之則悶鬱抑熱其中心顛危展轉於寤寐雖<lb/>
山林逺遁亦惡能目為安是安其身不若安其心也昔<lb/>
禹之治水履<graphic n="KR1964" url="https://raw.githubusercontent.com/kanripo/KR-Gaiji/master/images/KR1964.png" mimeType="image/png"/>於山乘橇於泥手足胼胝過其門不暇<lb/>
以入若心法之傳則察之守之復危於安其不安其身<lb/>
而有以安其心也較然矣韓子之告愿不及乎此余與<lb/>
遜言重天倫也豈敢槩以事功望人哉遇焉不遇焉無<lb/>
適而不自安余將以之相期於吾弟也於是乎書<lb/>
<pb n="KR4d0558_WYG_001-18b"/>
　　野航記<lb/>
航之與舟大小殊製其所以濟川致遠則一帆以麗乎<lb/>
檣横其御風也柁以轄乎軸制其旋波也釘以附掣所<lb/>
以鎮浮也樓以望逺所以防奸也䒁以捍濤篷以覆雨<lb/>
欲其堅固而縝密也艣以蕩之䌫以維之進止在我也<lb/>
若篙槳師慎擇乃任則在乎子矣於以實萬斛於以浮<lb/>
大江風濤洶湧此身安然若坐密室曹從善氏以野航<lb/>
號將蓄其具而置諸寛閒之野寂寞之濵乎將翛然遺<lb/>
<pb n="KR4d0558_WYG_001-19a"/>
世獨立將飄然湖海如鴟夷子乎將鄙薄斯世避塵氛<lb/>
汚濁乎不然奚夐絶若是亦將友烟波釣徒乎唐杜陵<lb/>
客成都依嚴武築草堂浣花潭上題南隣詩云春水纔<lb/>
深四五尺野航恰受兩三人遇物適情陶寫一時所見<lb/>
爾年華益茂詞辨博洽遊歴南北第恐斯航將乆靡於<lb/>
山中矣嗟乎君子者濟世之航盍思而勉之<lb/>
　　仁知堂記<lb/>
仁知堂者甥馮樞居之堂也祖居馮村臨孔道而脩竹<lb/>
<pb n="KR4d0558_WYG_001-19b"/>
華棟殘於寇兵垂二十年遷於楊村去祖居十餘里新<lb/>
構數椽方池嵌前活水㶁㶁流不絶四山環繞林木鬱<lb/>
茂居者三二家有似盤谷或曰似王官谷類隱者之所<lb/>
居予嘗造其所愛其山水幽僻題曰仁知樞乃請文於<lb/>
予若夫麗日遲遲微風扇和嫩緑嬌紅眩耀巖谷雖王<lb/>
維韋偃復生不易著筆及其凉炎凄凄天高氣肅萬物<lb/>
斂華俗子遠迹黄冠野衲絶交於斯時也臨清池可以<lb/>
觀遊魚坐竒石可以對棊奕况膏腴鱗次近接目睫名<lb/>
<pb n="KR4d0558_WYG_001-20a"/>
花佳果第列左右逍遥徜徉足以自樂樞之曽大父曰<lb/>
貞卿以醫鳴於時其父仁伯壻予女弟尤精於傷寒前<lb/>
朝嘗為郡醫學正今三世矣樞嘗云人生世間若輕塵<lb/>
朝露居諸易邁苟不以清致自適將與草木同腐於是<lb/>
擇曠處幽臨清卜築將如李愿司空圗輩栖身其間以<lb/>
終餘生子聞而喜之然而盤谷託文於昌黎公以傳王<lb/>
官構三休而名益著惜余非韓擬而生之堂將如司空<lb/>
乎夫志林泉則唾利祿重道義則輕王公難與鄙夫同<lb/>
<pb n="KR4d0558_WYG_001-20b"/>
日而語噫生乎亂世遭乎不祥東征西伐徵斂靡有虛<lb/>
日膠膠擾擾弗獲時刻寕厥功乃得竊暇寸陰以樂山<lb/>
水以償所愿非幸與易蠱之上九不事王侯高尚其事<lb/>
善固善矣第恐時有弗容昔人有善為不龜手者後封<lb/>
以士雖然醫之為業療疲癃濟夭死種陰功用之甚溥<lb/>
非仁與醫者意也鑒形辨色察夫脉之虛實視其疾之<lb/>
可否而藥之非知與夫仁知聖人之事也傳曰仁者樂<lb/>
山知者樂水甥歸學聖人之學心岐黄之心日究竟於<lb/>
<pb n="KR4d0558_WYG_001-21a"/>
是躬行實踐非虛斯堂則予名堂之意亦不虚矣甥勉<lb/>
乎哉<lb/>
　　乳溪道院記<lb/>
洪富山高數百丈峙立於北原委於東南是為乳溪紆<lb/>
廻曲折又二三里曰浣沙溪世傳仙女織其上邑因以<lb/>
名乳溪之原實自洪富山郊曰乳村地稍稍平衍羣山<lb/>
環拱林木秀鬱龍虎森衞融結之氣鍾焉邑人胡慶雲<lb/>
佳城宅其中家業日肥因構屋十餘楹榜曰乳溪道院<lb/>
<pb n="KR4d0558_WYG_001-21b"/>
祀其先世示不忘也刳竹引泉為池為亭清流㶁㶁以<lb/>
厨以溉植以佳木名花春和景明邑之人咸於是遊玩<lb/>
殆山水之勝者慶雲之傳逮至四世而孫始繁曰彭曰<lb/>
有曰鼎曰慶咸克厥家慶生二子長應淳次應祖而彭<lb/>
之嗣復以應祖繼比儉而理富而潤居充廣其膏腴生<lb/>
意津津焉應淳生仲文次宗文應祖生闗弟次闗壽家<lb/>
庭之間怡怡愉愉聫芳並秀若芝蘭然為時所稱道亦<lb/>
云盛矣壬辰兵戈道院就燬應祖父子謝世仲文亦長往<lb/>
<pb n="KR4d0558_WYG_001-22a"/>
矣惟宗文嘅然念先世創業艱難一旦丘墟弗忍坐視<lb/>
乃與諸姪僉謀薙榛荆畚瓦礫即其故丘募工伐木始<lb/>
於十月冬明年七月落成為屋凡若干楹敞而不隘樸<lb/>
而不華復其舊而新是圖牕開南山爽氣勃勃襲人杖<lb/>
䇿東林鳥聲嚶嚶悦耳榮辱不知黜陟不聞誠隠者之<lb/>
居奉先之室也予因歎曰離亂後富貴家子孫衣冠陵<lb/>
替丘隴不守甚至易主者有之發其所藏者有之斬斷<lb/>
者有之悲夫今胡氏子弟昌而榮睦而義僉謀以克成<lb/>
<pb n="KR4d0558_WYG_001-22b"/>
先志亦可謂善繼者乎夫仁人之心根於天性之固有<lb/>
及為物欲所蔽則有時而昏苟充足而罔思先世今之<lb/>
罪人也工師給功不有譔述何以勸於將來余同里也<lb/>
知其先世也稔故歴叙而書之並以告夫世之嗤嗤者<lb/>
俾自厲宗文將復請於當道大手筆以耀其家以永其<lb/>
傳云<lb/>
　　埜耕堂記<lb/>
大江之濵長淮之濆有名郡曰陽和山陂陀而地平衍<lb/>
<pb n="KR4d0558_WYG_001-23a"/>
蜿蜒磅礴鬱葱之氣融而為雲霞舒而為五采意其間<lb/>
必有英勇慷慨文武之士生焉惜未遑一造以償見聞<lb/>
鎮撫謝公伯英實生其間秋七月以公事至邑訪予衡<lb/>
門衣冠楚楚威儀棣棣謙恭而和緩雍容而禮文不自<lb/>
知其為將官也以埜耕號抑功成名遂身退之意與春<lb/>
雨一犂玩以自適與將假農桑以謝軍政與非知幾其<lb/>
孰能如是耶舜之歴山伊尹有莘之野皆起於耕垂名<lb/>
傳記至於今稱道之至正壬辰兵戈蜂起世運徂革今<lb/>
<pb n="KR4d0558_WYG_001-23b"/>
聖天子聰明睿知提孤兵渡長江網羅俊傑十餘年間<lb/>
淹有海宇伯英出自將家負文武長才冒弓矢攻城池<lb/>
風餐露宿與士卒同衣食分勞苦丁酉戡定禍亂衞國<lb/>
公<hi>鄧大夫崇</hi>委以鎮撫新安爵忠顯校尉今二十年餘軍畏<lb/>
其威民懷其恵上下穆然可謂得其心得其衆有道矣<lb/>
較武之暇凈掃一室為休息之所掲埜耕二字於其楣<lb/>
嘉賔萃止或焚香觀畫雅歌投壺弈棊打馬飲酒論詩<lb/>
一日之閒盡一日之樂視彼區區於利祿而罔知進退<lb/>
<pb n="KR4d0558_WYG_001-24a"/>
者大不侔矣今天下無事息兵甲以事畎畝善固善矣<lb/>
第恐扶摇九萬不容山麓久息也伯英曰不然吾不效<lb/>
堅白鳴久矣英之高祖武功大夫趙宋知濠州以才能<lb/>
著年逺罔記諱字曾大父天祐巴延丞相下江南以功<lb/>
授大中大夫辰州路總管祖文彪善騎射驍勇有才識<lb/>
隨侍芒古歹丞相除武德將軍鎮守信揚管軍千戸父<lb/>
致遠襲祖爵承仕郎永新州判官兄珵襲武德職事金<lb/>
華弈指揮嗟乎一家之内繼繼承承簪笏蟬聯可嘉也<lb/>
<pb n="KR4d0558_WYG_001-24b"/>
夫伯英秉磅礴之氣負英勇之才以矢石汗馬之勞一<lb/>
戎衣位在六品列紆銀衣緋不為不重矣由祖宗積德<lb/>
百有餘年歴三朝子孫文武衣冠相繼不為不榮矣以<lb/>
埜耕號恬淡之意可素書云樂莫樂於知足鎮撫公有<lb/>
之昔曹彬征蜀不事殺伐凱旋舟中無他物惟圖畫而<lb/>
已後三子皆領旄鉞若夫後之雲來思祖宗積德文武<lb/>
忠厚食祿累朝加之以謹慎勉之以問學將見謝氏顯<lb/>
榮未易量也鎮撫公與予交非一日好也徵文與予聞<lb/>
<pb n="KR4d0558_WYG_001-25a"/>
其言而喜之故並及之<lb/>
　　晝錦堂記<lb/>
瀛川處士章運之重建晝錦堂成處士之世孫寧國路<lb/>
同知麒卿予表兄也屬予文記曰按章氏家譜運之宋<lb/>
平章事郇國文簡公後錢塘伯之孫也文簡公居浦城<lb/>
作晝錦堂於縣南峯刻仁宗賜詩凢子孫登科仕宦者<lb/>
鐫名於此南渡時倉部員外郎遷昌化亦多顯者雄主<lb/>
徽州婺源簿櫄通議大夫槱主信州玉山簿樵知處州<lb/>
<pb n="KR4d0558_WYG_001-25b"/>
鑑通奉大夫爵錢塘伯鑄福建路轉運使淳淮東幹官<lb/>
祖康軍諮祭酒祖邵知浦江縣頎之桐陵縣主簿運之<lb/>
從仕郎運之始遷瀛川乃大其闔閭以奉先祀則仍取<lb/>
郇國故居之名牓諸㕔事所謂禮不忘其夲示後世猶<lb/>
有考焉耳瀛川狀若祥雲捧月七星為案瀛巖北嶻屏<lb/>
南嶂峙龍川左遶瀛源右旋東南山水委靈輸秀至是<lb/>
而極章氏居之陟降之際上念祖德毋或不䖍史稱文<lb/>
簡為人莊重深厚持守法度在中書八年宗黨親戚一<lb/>
<pb n="KR4d0558_WYG_001-26a"/>
切抑而不進建邦啟土今百幾十年運之值兵戈倥偬<lb/>
救死不贍之餘乃能表揚之天殆將復興章氏乎寧國<lb/>
今以武功顯爵秩葢未艾也消息之機存乎天興廢之<lb/>
道存乎人天固未嘗以其消而不息人亦何能以其廢而<lb/>
不興苟以其終之不能不廢也遂輟而不興焉是夜不<lb/>
不必有晝而天之貞也亦不必復為元矣君子於此亦<lb/>
惟順天道之消息以盡力於人事之所當為者耳文簡<lb/>
公詩書之傳輔相之業其可復者葢不止於一堂而已運<lb/>
<pb n="KR4d0558_WYG_001-26b"/>
之積而未施施而未竟寧國當詔子孫圖復其大者逺<lb/>
者以不忝所生則庶幾於此堂為無負也<lb/>
　　重建翠眉亭記<lb/>
邑之西兩山如嫵横列左右着眉黛然故名亭翠眉歲<lb/>
月邈不可考宋元豐末潁濵蘇文定公宰斯邑登斯亭<lb/>
思其故鄉日吟嘯其上甫半載被召留題三十六韻而<lb/>
亭之名益彰凡觀遊者即兹以為勝今二百餘載旁有<lb/>
觀曰雲臺亭惟觀是依至正壬辰烽火四起邑之室廬<lb/>
<pb n="KR4d0558_WYG_001-27a"/>
皆燬觀與亭雖廢景物猶有可觀者迨甲午道士王椿<lb/>
永遷觀於邑之北遺其故基無復議建者丁酉秋事變<lb/>
八月江淮知府理侯至肇理邑事會政繁斂擾越明年<lb/>
流逋甫歸賦平事簡乃舉墜興廢侯慨然曰昔之翠眉<lb/>
不知作於何人潁濵至而名乃彰豈非地以人而勝與<lb/>
雖世殊事異昔賢過化登覽之地詎可湮沒耶復議再<lb/>
構遂卜幽擇勝得地於觀東山川獻竒闤闠下瞰謂無<lb/>
如横列者昔賢登覽之意可以復繼於是乃垣乃墉載<lb/>
<pb n="KR4d0558_WYG_001-27b"/>
塗載塈工既告訖民樂以嬉亭成為堂三楹於其後扁<lb/>
曰溪山一覽祠文定公於其間以邑大夫賢者配歲時<lb/>
缺祀事遂買田以畝計者二十有竒租之入以石計者<lb/>
亦二十有竒命椿永掌之以充其費且俾貯其餘為葺<lb/>
亭之餘侯之圖存為悠久計者用心亦厪矣然則亭之<lb/>
勝視昔為侈乎梓橦峙其左翬山聳其右烟巒霧岫隱<lb/>
見太虚溪流洄洑清徹無底倚闌縱目神馳思爽若與<lb/>
造物者同遊乎寥廓或曰亭可遷而景不可移是大不<lb/>
<pb n="KR4d0558_WYG_001-28a"/>
然苟不遷斯亭則名與景俱湮沒無聞矣若乃琴堂事<lb/>
畢封篆退署使客不來邊亭罷武與客觴於兹悠然而<lb/>
思惕然而憂曰方今兵革未息民懐呻吟愁痛之聲吾<lb/>
儕何幸竊半日之樂盍思夫轉呻吟於歡笑化愁苦為<lb/>
泰和此侯愛民之意人有弗及者昔栁栁州為零陵令<lb/>
薛存義記三亭謂邑有遊觀亦為政之具今遷居構亭<lb/>
繼前賢將墜之迹果為政之具與復立屋買田以供祀<lb/>
事掲三十六韻於楣殆過於薛矣地以人勝豈專美於<lb/>
<pb n="KR4d0558_WYG_001-28b"/>
前人侯名思明字天章號曰徹恩高昌人<lb/>
　　文會亭記<lb/>
文公先生祠成後餘隟地復構小亭一間息焉以資講<lb/>
肄遊焉以舒情思不雕不飾去浮靡而儉素是尚瓦代<lb/>
以茨示簡樸也岸累以石期弗崩也中窪而為池沼清<lb/>
漣也蒔蓮畜魚取濓溪所愛而兼飛躍之義也縣治相<lb/>
望政教接也絃歌琅琅羣英集也四牕玲瓏景豁如也<lb/>
賢侯至止勵進修也扁曰文會本諸聖經也禮讓進退<lb/>
<pb n="KR4d0558_WYG_001-29a"/>
非所以事遊觀尚燕樂也葢將隆師友博經籍切磋琢<lb/>
磨日求乎進益而登斯堂講明斯道仰瞻貌像則思學<lb/>
為聖賢者所學何事退而憇斯亭融仁義於方寸視利<lb/>
祿於土苴與造化遊與萬物一然後於扁之意得矣苟<lb/>
規規於言語文字間而下究夫所以然吾於二三子不<lb/>
取雖然其始未有亭也斯亭之構自歐侯始故為文以<lb/>
志之<lb/>
　　明理軒記<lb/>
<pb n="KR4d0558_WYG_001-29b"/>
理一而已矣貫萬事通萬物根於人心之固有合乎天<lb/>
道之自然一本萬殊萬殊一本莫非此理雖然理豈易<lb/>
言哉欲明此理非博學審問慎思不可也六經昭如日<lb/>
月統此理也聖賢千言萬語明此理也是故曰天曰地<lb/>
指形氣而言曰性曰命是得形氣之靈者皆從理中來<lb/>
有此理然後有此事與物葢理之初也無始終無内外<lb/>
無小大精粗無聲色之可求無形迹之可喻理已具因<lb/>
事而後著焉明與不明存乎人耳易之六十四卦書之<lb/>
<pb n="KR4d0558_WYG_001-30a"/>
九疇中庸之莫見乎隱莫顯乎㣲明乎此始可與言理<lb/>
矣指一事一物而曰理止於是豈理哉里人許子仁予<lb/>
之表弟也性聰明識道理築室於鄣山之陽扁其軒曰<lb/>
明理讀書其間又心於地理之術予懼夫泥於術也乃<lb/>
為記其軒如此云<lb/>
　　小盤谷記<lb/>
予嘗謂山水之勝待人而重翬山之陰村曰小谷去邑<lb/>
治僅五十里許其山陂陀蜿蜒起伏環繞程氏世居其<lb/>
<pb n="KR4d0558_WYG_001-30b"/>
間為望族履善之伯父曰無方業岐黄術活人惟恐後<lb/>
其泉出山下㶁㶁廵庭除鳴清潔可濯慕唐李愿所居<lb/>
更名曰小盤谷辱徵予文昌黎公序盤谷之勝狀隱顯<lb/>
之迹詳且盡矣歐陽公謂唐無文章惟有昌黎序盤谷<lb/>
一篇詎庸其間再一轉語覺我形穢不思之甚與然履<lb/>
善請之懃懃焉敢黙然弗以慰所請哉予嘗謂山水之<lb/>
勝待人而重小盤谷之記宜屬之何人今夫峯巒聳秀<lb/>
峭拔崷崪飛舞若龍鳯馳驟若驥騏曲如弓折如規秋<lb/>
<pb n="KR4d0558_WYG_001-31a"/>
氣含爽夕陰凝碧不可悉名山之勝也至於淵澄潔清<lb/>
渟滀洄洑風行而紋縠生月朗而奩鑑掲兹水之勝也<lb/>
猶有可狀者焉及乎春雨初霽奔川赴澗如長虹掛空<lb/>
如玉龍噴雪如鳴琴如濺珠涓涓不息汨汨不竭兹又<lb/>
勝之竒者也迨夫川上之遊與夫必觀其瀾斯道體存<lb/>
焉未易概論吾意夫履善處承平之時習紈綺之麗友<lb/>
朋相過詩酒殆無虚日山水之慕志恐未堅也嗚呼天<lb/>
道無知惜與伯道同一嘅履善笑曰陶潛五子昧文翰<lb/>
<pb n="KR4d0558_WYG_001-31b"/>
而墜休風任昉四男懵經術而替家業有之與無曠達<lb/>
之士所不論子與予託姻好知之深何其寫予心事之<lb/>
真耶谷之稱非子文其何以名遂記之敢復為之歌曰<lb/>
谷之曲子其卜築谷之夷浚以清池谷之曠草木茂暢<lb/>
谷之深窈而愔愔盤乎磅礴烟霞漠漠巨石平削列乎<lb/>
仙着嗟谷之樂兮親戚故舊日徜徉其間兮曰詩與酒<lb/>
醉則譁兮日月扃牖笑且歌兮入無何有何螽斯之不<lb/>
平兮森門楣而擢秀意造物之眷眷兮俾金石而為夀<lb/>
<pb n="KR4d0558_WYG_001-32a"/>
峩佳城之伊邇兮龍虎左右俯仰無怍兮視富貴如蒼<lb/>
狗亘千百祀兮斯文不朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0558_WYG_001-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集卷一<lb/>
</p>
<p>
</p>
  </div>
<div>
<head>貞素齋集卷二</head> <lb/>
    <p>
<pb n="KR4d0558_WYG_002-1a"/>
欽定四庫全書<lb/>
　貞素齋集卷二<lb/>
　　　　　　　　　　　　　元　舒頔　撰<lb/>
　序<lb/>
　　石鏡詩序<lb/>
呉元年丁未允升朱先生自翰林致事歸明年改元洪<lb/>
武冬十一月先生以他事過邑適通判夏侯偕六安鄭<lb/>
士恒邑令歐德淵相與觀石鏡時倉卒未暇賦去寧國<lb/>
<pb n="KR4d0558_WYG_002-1b"/>
以此詩寄頔代書之庚戌十二月先生以疾不起余屢<lb/>
欲書而寺僅創茅一間塗塈未完而欲題無處遂命悟<lb/>
上人製此帙僭為序其端復搜訪前後名士大夫題詠<lb/>
附於帙以便觀覽夫名山水待人而増重若峴山之墮<lb/>
淚采石之蛾眉良以是與嚮使主寺者好事則詩不既<lb/>
多乎兵燹零落難復記存僅得一二附於後豈惟増重<lb/>
於兹山亦不失信於友朋之一端也<lb/>
　　送戴山長之清忠書院序<lb/>
<pb n="KR4d0558_WYG_002-2a"/>
清忠書院者不知為何人而設也曰清曰忠表而出之<lb/>
概可見其為人矣聖門三千之中未甞以是輕許人今<lb/>
書院在松江華亭夫松江為浙右名府其間多名人仙<lb/>
子居之若鴻漸令威昭昭在人耳目者也吾友戴君仲<lb/>
庸受紫微垣檄俾職山長夫山長職專而事一無牽制<lb/>
之患仲庸負跌宕不羈之才蚤歲浪遊湖海間所遇王<lb/>
公大人皆朝廷重臣為一時知己交今翰林承㫖埜里<lb/>
公其故人也昔居浙東帥閫仲庸過訪公常舉為右職<lb/>
<pb n="KR4d0558_WYG_002-2b"/>
耻而不就又十餘年公復以茂才舉始遂初志仲庸常<lb/>
曰短裾窄袖從事於鞍馬間君子不為也嗟夫故人以<lb/>
貴顯之重名位之隆猶眷眷不忘於布衣久屈之士其<lb/>
交情為何如且今之為教官者其途有二科舉茂才而<lb/>
已然而坐明倫堂上與諸生講論斯道周旋禮樂者吾<lb/>
未見其人若仲庸之才之德實稱斯舉慶吾道之得人<lb/>
也雖然非翰林公之知人莫克斯舉非丞相之知翰林<lb/>
公之用人莫遂所願是則二公相須而成吾仲庸也仲<lb/>
<pb n="KR4d0558_WYG_002-3a"/>
庸詎敢怠厥事以負二公之心哉南風其熏綠綺再鼔<lb/>
士友喜曰可以出而仕矣於是舒子引觴而告曰君去<lb/>
雲間與諸生講暇為我訪諸華表復有昔時學仙者乎<lb/>
他日歸也茶經肯惠予否清忠夲末無忘見示仲庸亦<lb/>
喜而辭曰敬受命<lb/>
　　石印詩序<lb/>
頔嘗謂物之瑞往往時與人相應時之應大而人之應<lb/>
專氣之相感類之相符有固然者一日父老告於予曰<lb/>
<pb n="KR4d0558_WYG_002-3b"/>
邑南七里潭曰油潭石曰石印汨沒沙磧泥潦中有年<lb/>
矣春大雨泥沙四淨石乃獻竒斯何祥也頔撫然曰斯<lb/>
所謂人之應哉縣令理侯開治之始亷明剛正幾七閲<lb/>
月民安於政教則瑞之應殆謂斯也間以語侯侯怪而<lb/>
問焉乃率父老集邑之士及載酒饌披荆榛剪蕪穢盤<lb/>
旋於途紆廻於溪䇿馬即石而觀焉狀若蹲虎小石錯<lb/>
崿若積若累四虚中隙屹立於溪溪水清香環繞洄洑<lb/>
林木蓊鬱豐草茸蓐於是坐而觀愕然相顧而歎息曰<lb/>
<pb n="KR4d0558_WYG_002-4a"/>
郡志載石印令亷乃見否則隱前之見崔正吉為令徵<lb/>
黄門舍人其次蘇子由擢侍郎又其次張仲紀拜中書<lb/>
右轄今之見於我理侯不尤有徵哉惜出非其時未見<lb/>
天下太平耳是日也風日清美二麥告成侯與士友合<lb/>
飲罄歡以歸喜其瑞而慶侯之㢘也各賦詩紀其事侯<lb/>
名答里麻識理字天章高昌人<lb/>
　　溪山環秀序<lb/>
黄氏友仁好修士為弟子師市居性不愛喧閙擇夫幽<lb/>
<pb n="KR4d0558_WYG_002-4b"/>
僻東溪之上築一室以聚其徒扁曰溪山環秀事親樂<lb/>
道起居與適一日袖卷過余請文以張之予謂天地之<lb/>
秀或胚胎於溪山之間而山川之秀鍾而為人人禀其<lb/>
秀為萬物之靈具衆理應萬事溪山之秀固以盡得之<lb/>
矣余謂友仁坐一室得溪山之秀朝吟暮誦莫若得人<lb/>
之秀為佳拔其尤者而授之以三墳五典道之以禮樂<lb/>
刑政幼而學之為一邑之秀壯而行之秀當甲於天下<lb/>
豈特一室專夫秀哉然則秀之義亦大矣予之得夫天<lb/>
<pb n="KR4d0558_WYG_002-5a"/>
地之秀者如是所以期夫友仁者亦如是友仁學不厭<lb/>
而行有恒必有得也書以勉之<lb/>
　　朱萬戸勦宼序<lb/>
處大事立大功昭昭於時不屈不撓為生民除禍為國<lb/>
家宣力非其謀謨忠義素蘊積於胸中不汨於物欲者<lb/>
不可也今守禦績邑克用朱侯文武兼濟優才德而長<lb/>
政事為時傑然者至正乙未冬宼復據黟私窺我大藩<lb/>
侯總兵嚴陵泝淳安駐札於威平常窺宼多寡時兵不<lb/>
<pb n="KR4d0558_WYG_002-5b"/>
滿千計乃出竒待士卒以信其進也以詐兵書云兵不<lb/>
厭詐侯得是法故屢出屢中丙申四月新安克之冦大<lb/>
敗直抵休陽及黟斬首數千級其用武也不在周魯下<lb/>
丞相嘉之陞萬夫長守績鄉有章清者險惡販夫集冦<lb/>
黨未潰侯黙察狀並其從厠六人即擒而戮諸市民不<lb/>
驚而餘惡皆潰民乃歌曰侯來守邑咸蒙其德率衆歸<lb/>
寧首為殺賊先總兵威平民有姚壽四者一園丁耳有<lb/>
膂力因捕宼獲微功府設建德簿乃陰與宼通侯覺鞫<lb/>
<pb n="KR4d0558_WYG_002-6a"/>
訊情實戮其黨二十一人由是兵大進雖然侯平昔立<lb/>
心處事往往若是嗟夫忠義可以貫日月可以動天地<lb/>
可以破山岳可以感鬼神彼區區販夫園丁欺心罔上<lb/>
務虐民以肥其家忠義詎可欺耶予嘗讀唐史見處存<lb/>
義遷武義節度使每病國難未夷語輒流涕軍中多處<lb/>
存義愈為之用素善李克用遣使諭士共平京師王鐸<lb/>
差興復功以勤王舉義處存義為第一收城破賊李克<lb/>
用為第一今觀侯之功業兼二子誠有為於當時者初<lb/>
<pb n="KR4d0558_WYG_002-6b"/>
侯侍今上皇帝出入禁闥十有餘年忠義之氣凛不可<lb/>
犯授金符爵土錫翼徽泰千夫長當四方無事則横槊<lb/>
賦詩雅歌投壺有古名將風其進兵也隊伍棊布乘其<lb/>
虚出其不測計其必勝則勝也果是皆忠義所至不汨<lb/>
於物欲故也噫我國家得如侯百軰分布天下何宼之<lb/>
不可去何禍之不可除耶吾儕小子目擊乃事庸是緝<lb/>
為菲辭俾民誦之無忘他日必有史官書之以昭侯忠<lb/>
義對揚天子休命<lb/>
<pb n="KR4d0558_WYG_002-7a"/>
　　胡氏族譜序<lb/>
予過龍山之陽岸幘臨風而歎曰昔之彬彬衣冠故老<lb/>
今無一人焉昔之渠渠華屋甲第今皆荆棘焉昔之朗<lb/>
朗絃誦聲振林木今何寥闃焉感慨疇昔恍然一夢忽<lb/>
内弟之姪燫手執家譜一通甚鉅懇欵甚勤禮貌甚荘<lb/>
進而告曰先生讀書著文名聲昭昭湖海間敢請一言<lb/>
以華吾宗予辭不敏按譜胡氏始自青州濮陽縣板橋<lb/>
村意其東晉渡江時也常侍公不書名爵亦當時侍從<lb/>
<pb n="KR4d0558_WYG_002-7b"/>
之官嵗久而湮沒與遷於績之龍山為始祖為著姓子<lb/>
孫蕃衍充實迨今二十二世矣宋之興衣冠之士登仕<lb/>
版者班班可考元之盛耕讀不輟見稱於時而家益豐<lb/>
至正壬辰天下大亂詩書之澤蕩然幾無遺類矣嗚呼<lb/>
豈謂吾内姓尚存斯譜耶得見諸老於譜系間斯幸矣<lb/>
衣冠之族禮儀之風後之子孫苟能振起繼其先世斯<lb/>
可矣予觀潯陽陳氏自唐迄宋至於元朝累旌表其家<lb/>
凡二十餘世猶同居共㸑及聞浦江鄭氏今亦十五六<lb/>
<pb n="KR4d0558_WYG_002-8a"/>
世未嘗分異讀書嚴謹有家法昔人云就其如舜者去<lb/>
其不如舜者余老矣於胡氏尚有望焉<lb/>
　　羣英詩會序<lb/>
詩之不興也久矣自三百篇以下漢魏李唐諸大家各<lb/>
以詩鳴時迨夫宋其聲寖微及我元之興也其音大而<lb/>
跨乎漢而超乎魏軼乎李唐之上猗歟盛哉傳曰詩言<lb/>
志又云詩可以興鯉趨而過庭則曰學詩乎然則詩其<lb/>
可不興乎興於詩禮斯立矣吾鄉諸友遭羣凶攘竊之<lb/>
<pb n="KR4d0558_WYG_002-8b"/>
餘而復形諸咏歌發其鏗鏘之音宣其湮鬱之氣和其<lb/>
性情之美或登高臨深或良辰美景或悲憂愉逸一於<lb/>
詩是寄詩其將興乎然而詩之義有六比興賦風雅頌<lb/>
是已詩之格有四清竒古怪是已此舉其大畧耳予謂<lb/>
詩之病亦有六澁晦俗陋淺腐是已而詩之要有二圓<lb/>
活工緻是已噫詩豈易言哉舍是數者而欲組織為工<lb/>
雕琢為竒吾未見其可也自今厥後凡詠物工於律他無<lb/>
所拘詩成繕寫成編請延先達以考其工拙諸友當勇<lb/>
<pb n="KR4d0558_WYG_002-9a"/>
進一頭地雖未敢與漢唐李魏齊驅並駕亦不在衆人<lb/>
下矣因目其編曰羣英詩會夫誰曰不可<lb/>
　　夏守謙詩集序<lb/>
詩始於三百十一篇孔子刪而正之所以示政教觀民<lb/>
風世降俗偷去古益遠而詩之義不明世之學詩者以<lb/>
組織為工以綺麗為美相矜竒尚異而詩之意益昧夫<lb/>
詩豈易言哉晉魏以降音律猶有可觀迨李唐家體有<lb/>
盛晚之殊舍杜陵奚取焉近代有所謂臺閣山林江湖<lb/>
<pb n="KR4d0558_WYG_002-9b"/>
之詩然臺閣諸老有非唐人所可及者如予所識金陵<lb/>
夏君守謙溫然有容蔚然有文遭亂之世挈家西東如<lb/>
風木之翼燕山李君彦高相友善出處與俱會予山中<lb/>
出示平昔倡和詩一帙有和平冲澹之意無組織綺麗<lb/>
之弊處流離顛沛之中凡窮愁哀怨艱難險阻一於詩<lb/>
是寄其勤於用心亦杜陵之意與後之觀民風務政教<lb/>
者必有采於兹三復是編敬書以復<lb/>
　　松桂山房序<lb/>
<pb n="KR4d0558_WYG_002-10a"/>
夫松産於穹巖幽壑上干雲霄下蔽巨澗凌風霜虐雪<lb/>
雹不以肥瘠而易其色不以寒暑而剉其節類士之有<lb/>
守與古桂託根蟾窟影拂列宿雪霜不得侵雨露不藉<lb/>
潤婆娑低昻與夫太陰者相為明晦類士之高邁與二<lb/>
者物之堅貞勁直故有道之士於斯有取焉星源方君<lb/>
彦黙介乃行厲乃操飄飄然有凌雲之志結屋於棠谷<lb/>
先府君之别墅扁曰松桂山房耕讀自適志存養母蓋<lb/>
敦尚古道寄松桂以逃名者今太守閻公儀以隱士薦<lb/>
<pb n="KR4d0558_WYG_002-10b"/>
申於禮部出故山汎大江遊乎舊都觀鍾陵王氣覽天<lb/>
下豪傑士區區升斗焉能為君凂哉昔太史公周遊四<lb/>
方歴覧山川風士人物不如是不足以發其隱幽洩其<lb/>
情思則向所謂堅貞勁直終閟而不揚唐韋微表為御<lb/>
史嘗云一班一級不見滋味將為菊松主人無愧元亮<lb/>
君往哉歸而孝養之志不移余亦曰無愧松桂也進退<lb/>
之際惟君審處<lb/>
　　時賢詠物詩序<lb/>
<pb n="KR4d0558_WYG_002-11a"/>
作詩固難詠物為尤難意貴乎含蓄事貴乎櫽括妥貼<lb/>
迨乎不蹈襲不塵俗不堆積斯為善矣而又欲句圓而<lb/>
意新格高而語壯如斯數者可與言詩矣然非才兼識<lb/>
備氣局過人者莫能造此友人遯齋余君暇日選名公<lb/>
大夫士善於狀物櫽括妥貼者凡三百餘首題曰時賢<lb/>
詠物皆縝密而工緻且無半㸃塵俗搜羅裒集芟蕪剔<lb/>
蠧其用心勤且公矣似非老手安能如是矧後生晚進<lb/>
螢牕雪案之餘誠能用心於此櫽括含蓄發鏗鏘於金<lb/>
<pb n="KR4d0558_WYG_002-11b"/>
石變塵腐為清新將不在人後矣若夫寛閒寂寞更倡<lb/>
迭和或洩其竒怪或吐其精嚴謂非是編之功吾不信<lb/>
也予愛其選之精集之廣故序其端為詩家楷式<lb/>
　　林泉歸隱後序<lb/>
悦中王君與余同年月先於予亦以肩隨之蚤歳同筆<lb/>
硯比長悦中試吏於宣予以菲才去南紀結知公卿大<lb/>
夫校士職冷上秋浦之南徐遊天台不相見者輒一二<lb/>
十年壬辰世變後十有三年邂逅郡城一見予薄德以<lb/>
<pb n="KR4d0558_WYG_002-12a"/>
氣自負時悦中典休陽邑幕又十年會於萬山堂年各<lb/>
七十矣髭鬢皓然恍若隔世且悲且喜不圖為世用世<lb/>
亦非我用矣握手出肺肝語未竟復示以詩卷乃休陽<lb/>
秩滿時士友繪林泉歸隠圖賦詩以贈以筆其旋也序<lb/>
與詩皆能道其實而辭益壯予曰噫夫士而隱見稱於<lb/>
後世淵明是也乃知時者隱而仕見誚北山周顒是也<lb/>
此乃不知時者隱而仕名亦不起若李勃魏野之徒今<lb/>
未見其人雖然典幕㣲職也掌六曹案牘其輕重出入<lb/>
<pb n="KR4d0558_WYG_002-12b"/>
可否當書决從典幕始其職不為不重予與悦中出處<lb/>
雖不同蒼顔白髪與夫心事未始少異兹退處林泉日<lb/>
抱孫娛嬉以琴書自適以玩夫世之攘攘其樂殆過於<lb/>
予子曰克禮辟府吏予雖未覿面聞其人溫然有儀知<lb/>
其為善君子也嗟夫世之享厚祿居大官貿貿焉據高<lb/>
位而不知退罔知民恤辱身喪家豈不大有惡於我悦<lb/>
中哉悦中居有司以清素自持家無餘貲人多賢之先<lb/>
大父曰本脩先生世居嚴陵嘗典教郡庠因家焉然則<lb/>
<pb n="KR4d0558_WYG_002-13a"/>
一丘一壑予他日叩山靈豈容專美悦中一笑<lb/>
　　漫遊子序<lb/>
淛江之東有聞人焉蘊籍如王右軍吟咏若謝靈運文<lb/>
章似陸士衡幼讀書有大智嘗語人曰大丈夫生斯世<lb/>
當週遊天下歴覽山川人物與夫靈異古迹遐壤幽怪<lb/>
驚心悅目莫不悉觀畢覩然後貫穿事物之理融會天<lb/>
人之趣不如是不足以有為也是故不登泰華不知夫<lb/>
高且尊焉不涉江海不知夫深且險焉不跡夫通都大<lb/>
<pb n="KR4d0558_WYG_002-13b"/>
邑不知華侈而繁盛焉不履夫燕趙齊魯楚魏之郊不<lb/>
知夫土之廣生殖之繁焉夫如是生斯世也奚負所謂<lb/>
聞人吾郡通判劉侯昭父其人也號漫遊子讀書三十<lb/>
年天子即位之明年邦國以理干羽以陳於是朝廷以明<lb/>
經選士侯首膺是選擢忻州同知夫仕祿在行其道爾<lb/>
行其道所以行其志也今居一官守一職幾敗乃事者<lb/>
何可勝數若侯之蘊藉吟咏可肩王謝而文章政事殆<lb/>
過之况居鄰禹穴一舉而歴覽燕趙之墟涉黄河觀泰<lb/>
<pb n="KR4d0558_WYG_002-14a"/>
華以攄其素志亦大矣夫漫遊殆非虚語侯為人抗直<lb/>
而不阿政明而能斷有詩數十卷清潤可掬將行於世<lb/>
云<lb/>
　　雲臺觀燕集序<lb/>
昔人稱良辰美景賞心樂事是謂四美余謂景之美者<lb/>
莫如秋花之美者莫如菊夫秋氣最清花得氣之清所<lb/>
以為尤美也春夏之花衆人所愛淵明愛菊亦愛其氣<lb/>
之清者與予家舊藏菊譜凡三百餘種今所見者百中<lb/>
<pb n="KR4d0558_WYG_002-14b"/>
一二耳世經離亂人家所植雖一二亦罕有况好事者<lb/>
不多見重予一嘅雲臺道士王虛中植菊二十餘本誠<lb/>
罕有僅見者至九日菊次第開風僝雨僽弗獲往觀邑<lb/>
大夫許君由衷嘗慕觀焉屬以事亦弗果越十又六日<lb/>
天氣晴朗道士過予曰花既開不可不一觀許君造焉<lb/>
予與之俱花之大而竒者曰醉楊妃猩猩紅曰錦雲紅<lb/>
御袍黄玉版白之類繽紛錯雜亭亭挺立若午天之雲<lb/>
若宫機之錦炫燿絢目不可悉名狀少焉肴核既陳醆<lb/>
<pb n="KR4d0558_WYG_002-15a"/>
斚序行流而驩驩而賦則一時清興似不减於龍山予<lb/>
曰噫花之愛豈淵明所獨哉淵明遭叔世知晉室之不<lb/>
可支知祿仕之不可久在官八十二日假督郵而去賦<lb/>
歸去来以自况其高蹈清絶千載之下一人而已觀其<lb/>
詩冲澹雅潔夐出塵表固自成一家雖沈劉鮑謝未易<lb/>
窺其籓籬嗟夫花非異於昔也時有遷變而人品獨殊<lb/>
耳今有人焉雅潔如之冲澹如之唾視利祿亦如之何<lb/>
古人之不若耶然則所謂四美百年之内幾度相逢如<lb/>
<pb n="KR4d0558_WYG_002-15b"/>
淵明者又幾何人今辰獲陪邑大夫與諸公會燕而樂<lb/>
樂而能賦兹非幸與預燕者邑校方彦黙府史何仲明<lb/>
序之者邑人舒頔也<lb/>
　　贈星者房景星序<lb/>
天地閉固霜風慘悽有客竦肩揚袂謁余衡門長揖而<lb/>
進曰某家淮南崇明郡房姓景星字乃陰陽家者流祖<lb/>
父自來今流數世於星也發躔度之妙於數也闡河洛<lb/>
之祕於五行也而徐子平之𤣥㫖尤究心焉凡來問吉<lb/>
<pb n="KR4d0558_WYG_002-16a"/>
凶禍福一皆竒中以是名湖海間士大夫以是加敬焉<lb/>
予聞而偉之進而告之曰夫自伏羲畫八卦而吉凶生<lb/>
焉大撓造甲子而五行著焉𨽻首作算數而禍福生焉<lb/>
厥後紛紜雜説不可勝數漢司馬季主卜於長安宋忠<lb/>
賈誼遊於肆辨論天地日月之運陰陽吉凶之本武帝<lb/>
聚㑹占家問之某月日可取婦乎五行家曰可堪輿家<lb/>
曰不可建除家曰不吉叢辰家曰大凶厯家曰小凶天<lb/>
人家曰小吉太乙家曰大吉辯論不决帝令避死忌以<lb/>
<pb n="KR4d0558_WYG_002-16b"/>
五行為主今總而名曰五行五行之説自此始景星妙<lb/>
年家傳有自矧慕季主之論參諸家之祕究河洛之㫖<lb/>
於術也奚但若斯而已耶太史志而著之故非淺能小<lb/>
數之可及也抑不知今之辯論者有如宋忠賈誼者乎<lb/>
祖父之術抑嘗造其㣲乎俟予暇日相與講明之姑以<lb/>
是復之<lb/>
　　送旌德縣達嚕噶齊赫斯公秩滿序<lb/>
旌德屬宣古邑也居萬山中去郡幾二百里土饒民殷<lb/>
<pb n="KR4d0558_WYG_002-17a"/>
昔稱易治凡監兹邑者率皆國族與夫色目亷慎有才<lb/>
之人至正癸巳秋令西夏赫斯公來為邑長下車初遭<lb/>
時多難甲胄未嘗去體一食之頃戰兢是持日思夫靖<lb/>
安之道而未得迨甲午冬欽承詔㫖差税更免三年恵<lb/>
至渥也而四方未寧兵革不息供給之繁科斂之重尤<lb/>
甚於昔明年和買軍需公惻然念民之窮困乃杜姦倖<lb/>
縮浮費俾富實之家蓄䇢幹筋角皮革之屬供給其用<lb/>
而貧者不與焉守禦闗隘則召募好義之士招集壯丁<lb/>
<pb n="KR4d0558_WYG_002-17b"/>
若沙城若上涇動以萬計府委督是役秋毫無犯由是<lb/>
冦不入境民賴以安凡訟於庭者辨其曲直審其是非<lb/>
彼欺於心誑於官者辭窮色厲則責以罪而戒夫衆以<lb/>
警夫將來彼或當罪限信符以攝之吏胥弗獲肆其奸<lb/>
於是庭無留訟民亦莫敢輕犯乙未秋八月郡失守公<lb/>
獨守縣治與民約曰宼至誓死戰背順者誅民咸畏之<lb/>
總兵者聞公宣力遂陞為本路治中夫治中古之别駕<lb/>
也職居佐貳與太守可否行事其職亦不為不重以監<lb/>
<pb n="KR4d0558_WYG_002-18a"/>
邑而陞别駕民社之寄何如耶漢龔遂為渤海太守宣<lb/>
帝召見謂遂曰渤海廢亂卿何以息盜遂曰海瀕遐逺<lb/>
民困於饑寒而吏不恤故使陛下赤子弄兵於潢池中<lb/>
公之治邑愛民如子去而民思之不忘郡失守而公堅<lb/>
志不退彼聞風而遁者寧不少愧今秩滿比旋行將羽<lb/>
儀於天朝也其盜賊之未息生民之窮困上召見之將<lb/>
如遂對乎民日望之相期於乂安也<lb/>
　　贈江真卿遷調序<lb/>
<pb n="KR4d0558_WYG_002-18b"/>
霜風沍寒萬木帚立予方憂時多艱幽思退處友人江<lb/>
君真卿翩翩而來飄飄其裾濯濯其神過予衡門之下<lb/>
為之言曰某吏兹邑遭時多事凡軍需供給訟牒追會<lb/>
與夫工役之繁科斂之重出於民奉於官官不知勞民<lb/>
無愁嘆之聲則吏之責殆盡然而猶復兢業自持惟恐<lb/>
怠厥事以辱厥志今將逾考而告遷愿請一言以壯之<lb/>
予進而語之曰今之位郎官祿二千石皆吏也豈特夫<lb/>
司縣而已哉視其循酷何如爾然績溪小邑也真卿才<lb/>
<pb n="KR4d0558_WYG_002-19a"/>
用磊落挾簿書佐邑長令剸繁理劇若庖丁解牛遇肯<lb/>
綮而後止耳予昔浪遊金陵錢唐諸大邑友夫名公鉅<lb/>
卿究其所歴或門閥或以貴胄或起身司縣間求平公<lb/>
無私惟法是守者千百中一二人焉以貨敗繢迺事毒<lb/>
於民以矯一時者何可勝紀今聖天子大一統而以御<lb/>
天下若臺若省靡間南北登俊傑於樞要擢賢良於顯<lb/>
途可謂盛矣然而人才未盡見設施法度未盡見公正<lb/>
豈守職奉法者未盡致理與抑人才未盡舉用與何時<lb/>
<pb n="KR4d0558_WYG_002-19b"/>
事之多艱也貞卿年妙而質美多才而風流自縣而州<lb/>
由州而郡上而臺省何適而不可貞卿慎之勉之以副<lb/>
予相期之意系以詩曰車書混一垂百年東南人物還<lb/>
翩翩邇來臺省體聖意置諸清要能多賢大才或遺小<lb/>
才棄公道一出靡後先勿謂州縣徒勞爾由階而升孰<lb/>
非然公亷慎慤勤佩服雲路萬里蚤着鞭人生適意在<lb/>
富貴名譽留與身後傳寒風刮面雪滿天有術安得寧<lb/>
戈鋌相期德業宜勉㫋丈夫立志當彌堅<lb/>
<pb n="KR4d0558_WYG_002-20a"/>
　　贈卜筮畢斗南序<lb/>
海寧畢斗南性質直尚友誼以卜筮鳴於時凡占吉凶<lb/>
禍福者踵其門如市騐人休咎如執左券毫髪不差抑<lb/>
何神耶晉隗炤善卜易臨終語其妻曰五年後有詔使<lb/>
姓龔者至俾蓍而得金後果如其言斗南之卜將如炤<lb/>
乎抑亦通易之𤣥而預知吉凶乎又能通變使人不犯<lb/>
其凶乎門如市談者夸焉宜哉由是家益饒有雙溪讀<lb/>
易齋予為作篆時焚香黙坐玩其辭窺陰陽消長之理<lb/>
<pb n="KR4d0558_WYG_002-20b"/>
斷其占知吉凶禍福之機亦善矣夫予聞嚴君平賣卜<lb/>
成都日止百錢自足下簾讀老子將無同乎斗南發一<lb/>
笑<lb/>
　　送楊子成歸錢塘序<lb/>
錢塘為東南大都會湖山之勝槪闤闠之靡侈島嶼外<lb/>
國珍竒詭異之物莫不於是焉集可謂甲於天下矣然<lb/>
而習俗之巧而儇亦非他處所可及者予昔謁選薇垣<lb/>
客開元宫與客泛舟湖上過南高峯訪前朝遺跡俯江<lb/>
<pb n="KR4d0558_WYG_002-21a"/>
樓觀海門潮勢亦天下一竒見齊衰者未嘗不傷悼而<lb/>
嗟嘆之及歸復睹其盛飾庖饌嬉笑如尋常人噫習俗<lb/>
之儇抑至斯耶五代之風尚流於今耶晉阮籍負才放<lb/>
曠居重哀廢禮何曾責之雖然干戈擾攘後足跡不至<lb/>
者今亦廿載餘不有變而復於古者乎余耄杜門謝世<lb/>
事忽沈良卿告予曰吾友楊迪丁父艱將歸錢塘予因<lb/>
有感而道焉不知錢塘習俗猶如昔乎侈靡之猶如昔<lb/>
乎予不得而知也子成丰姿爽澤吏績邑不幸以父憂<lb/>
<pb n="KR4d0558_WYG_002-21b"/>
去將不蹈陋俗襲頽風混於衆耶今聖主方以孝治天<lb/>
下歸而訪諸父老其以余言為然否遂書以為送行序<lb/>
　　送胡兼善之南京聽調序<lb/>
郭山為乳水之雄諸山之宗見於郡志其山聳拔崚嶮<lb/>
支分天目源匯於錢塘其扶輿清淑之氣又皆蜿蜒融<lb/>
結鍾而為人由是英俊整潔之才多出其間乃自世經<lb/>
喪亂陵谷變遷向之喬木故家詩書遺澤悉陵替荒落<lb/>
至子孫無遺類者有之嗚呼扶輿清淑之氣理自可恒<lb/>
<pb n="KR4d0558_WYG_002-22a"/>
孰知夫世運之變有時而息者與若吾鄉胡生兼善禀<lb/>
清淑之氣英偉整潔况為人磊落不羈自幼好學美資<lb/>
質聰敏有度量俾其得良師友相與琢磨洗滌以薰其<lb/>
善其進未易量也由此觀之生息之理殆未可窮詰矣<lb/>
予觀其人豈久汨沉於司縣者哉五年吏部符下凡歴<lb/>
郡邑俸日月滿悉以名上聽調於四方明年春時雨乍<lb/>
霽寒風轉和於是同列者咸戒行李出乎北門昔同遊<lb/>
者觴以餞之予乃酌以酒而祝之曰生去京師其尚書<lb/>
<pb n="KR4d0558_WYG_002-22b"/>
侍郎皆負才德著聞望為天子所推重言貌之際惟謹<lb/>
再祝曰處朋友卑以自牧毋倨容毋狂以恣其非毋以<lb/>
便安為身謀三祝曰處公事如家勿私於其人以汙其<lb/>
身以辱其親勿以卑而喪厥志是行也予知其必有合<lb/>
矣生復奉觴謝曰願從先生是訓朝夕服膺以毋忘是<lb/>
戒<lb/>
　　戴氏族譜序<lb/>
余讀孔子世家知聖人出於宋其祖弗父何及正考父<lb/>
<pb n="KR4d0558_WYG_002-23a"/>
佐戴武宣公知戴氏自宋出時與聖人同夫聖人以仁<lb/>
義道德之説遊齊魯楚衞之郊時君不能用退而修詩<lb/>
書禮樂天下後世則之戴之族或顯或隱散處四方而<lb/>
名彰彰在人耳目夫豈偶然哉今以績溪言之自前山<lb/>
忠公而來有曰愷者宋紹興三年授承信郎監壽春府<lb/>
酒税六年除保義郎權僉書忠正軍節度七年調成忠<lb/>
節度權通判夀春府兼管内勸農營田事九年遷武略<lb/>
大夫轉武顯大夫有曰泳者登嘉定十六年進士第同<lb/>
<pb n="KR4d0558_WYG_002-23b"/>
蔣重珍榜授修職郎主饒州浮梁簿厥後支分𣲖衍子<lb/>
姓日繁徙於饒於婺於旌德於涇縣於休寧於婺源者<lb/>
皆是也或因時而變遷或隨寓而占籍其源葢於績溪<lb/>
之新榮郷前山里猗歟盛哉曰六一公諱璚字玉甫頔<lb/>
之外祖父也頔髫稚時聞外祖云吾族居績溪清白相<lb/>
承詩禮之聲弗墜時家雖甚殷外祖守儒素厭紛華而<lb/>
博學尚友好接賔客喜談論凡聞望重於時者過自鄉<lb/>
里未嘗不延接贐以禮壽八十有三譜之首序平章鄉<lb/>
<pb n="KR4d0558_WYG_002-24a"/>
林亷公榮祿所作次德建錄事俞晫元明所述其他則<lb/>
未暇記也壬辰世變舊譜不存而所抄亦為丙丁所奪<lb/>
尚能記憶大畧嗚呼外祖用心於譜系可謂謹矣夫譜<lb/>
者不過記宗𣲖之親疎别支流之逺近然自吾祖以來<lb/>
至於吾身推之一氣相傳則何親疎逺近之有讀蘇老<lb/>
泉族譜序可以感發興起後之子孫思先世之貽謀繼<lb/>
古人之芳䠱比其富且貴焉無媿也貧且賤焉無愧也<lb/>
亢宗保族豈以自外至者為榮辱哉十五世孫曰元達<lb/>
<pb n="KR4d0558_WYG_002-24b"/>
㩦譜徵予文予於戴為外家禮有緦麻之親重其族繁<lb/>
衍而昌大因述所聞於昔者緝而為序尚蘄勉諸<lb/>
　　章氏族譜序<lb/>
君子修身必本於孝孝莫大於敬親自吾親推而至於<lb/>
高曾同此一氣下而及乎曾𤣥傳此一氣也傳曰身也<lb/>
者親之枝也敢不敬乎自高曾至於吾身幾世矣由吾<lb/>
身而及乎曾𤣥又不知幾世矣傳愈久支愈逺厥宗紀<lb/>
系此家譜所由作也爰自壬辰兵戈騷擾譜之存者有<lb/>
<pb n="KR4d0558_WYG_002-25a"/>
幾予每思至此太息不已適表姪章子明袖出家譜一<lb/>
編丐予弁首簡其容貌甚恭其禮意甚勤其懇請甚確<lb/>
顧予耄且悖筆硯廢已久然子明之祖母予從姑也義<lb/>
不容辭案章之先齊太公支孫封鄣其後以國為氏云<lb/>
去邑為章子孫因之唐季康州刺史及居浦城五代間<lb/>
枝葉繁盛太傅仔鈞洎夫人練氏陰功碩德載培載植<lb/>
用昌厥後故慶厯名相嘉佑元魁彬彬輩出南渡時倉<lb/>
部員外郎遷昌化亦多顯者翃之子槱樵詡之孫鑄鑑<lb/>
<pb n="KR4d0558_WYG_002-25b"/>
皆相繼登第翃主徽州婺源簿槱主信州玉山簿樵知<lb/>
處州櫄通議大夫鑑通奉大夫爵錢塘縣開國伯鑄福<lb/>
建轉運使淳淮東總領所幹辦官祖康平江府軍諮祭<lb/>
酒祖邵知浦江縣頎之桐陵縣主簿運之從仕郎運之<lb/>
徃來父兄宦邸道過瀛愛其山水清勝因置田莊謂昌<lb/>
化為浙東最僻靜處有勢則易以興無人則難於守鋭<lb/>
志遷瀛川奠家焉且以信義結鄉人鄉人無老幼貴賤<lb/>
咸仰其為丞相苖裔指其居則曰丞相之第也指其墓<lb/>
<pb n="KR4d0558_WYG_002-26a"/>
則曰此丞相家之墓也最為鄉人所尊重今幾世矣流<lb/>
風遺韻猶有存者豈非祖宗之積德有漸而致然歟傳<lb/>
曰積善之家必有餘慶今觀之章氏詎不信然耶雖然<lb/>
人禀天地之中以生賢不肖異類雖聖人亦未如何子<lb/>
明之父寧國路同知父麟公兄旌德尉子良皆學博行<lb/>
醇有古循吏風方將斂其為郡邑者施於家然則兹譜<lb/>
也豈徒作哉記曰霜露既降有悽愴之心雨露既濡有<lb/>
怵惕之心子明於家譜拳拳不忘迨知孝之本歟若<lb/>
<pb n="KR4d0558_WYG_002-26b"/>
夫家世之興隆雲仍之顯達又在後之人所積何如勉<lb/>
爾子孫以副所期敬之哉<lb/>
　　北門張氏族譜序<lb/>
夫祖宗之為孫子計者有官爵則思榮其身而昌其家<lb/>
有恒産則思厚其積而豪其鄉此人心之所同無足怪<lb/>
者及其世代綿邈子孫蕃衍然後有賢愚貧賤富貴之<lb/>
殊萬有不齊此理之常亦無足怪者今有人焉思其祖<lb/>
宗之勤儉幸其家世之不墜纂其譜系續其支𣲖以符<lb/>
<pb n="KR4d0558_WYG_002-27a"/>
祖宗之心者曾幾何人一日婣友德成告余曰張先世<lb/>
由歙之左汊徙績今九世在目幾二百年矣至正壬辰<lb/>
大綱不振兵戈四起棄我室廬遯於巖谷詩書之澤幾<lb/>
廢先世譜系逸遺靡存兹欲重修則失其本末不能悉<lb/>
記欲他尋外宗則非夲支的𣲖不敢妄為丘隴之所存<lb/>
𤓰瓞之所繫年逺而支益蕃屢欲過左汊諸族是訪以<lb/>
徵所從來屬以事不果姑自九世祖始由所知者輯而<lb/>
為譜雖云闕略暫俾子孫知其大概竢足其全某與先<lb/>
<pb n="KR4d0558_WYG_002-27b"/>
生忝姻婭敢以序請辭弗獲按張氏黄帝第五青陽生<lb/>
揮為弓正觀弧星始制弓矢立祀弧星遂以為氏後世<lb/>
散處四方或榮或悴皆不可考一世祖和隱居讀書三<lb/>
世祖諱寘號拙翁宋授江東提刑韓寀宋登仕郎秘書<lb/>
省㸃教官四世祖恢魁漕貢進士恬字安道元有天下<lb/>
版圖歸職方氏率民來歸攝本邑令轉鉛山建德二縣<lb/>
尹曰旂號方山習書廣徳路文學五世祖騰光宋補太<lb/>
學生鑅字孟洪授江陰州文學教弟錝字孟堅内則頔<lb/>
<pb n="KR4d0558_WYG_002-28a"/>
之從姑也質而文皆深衣大帶表表為鄉里矜式德成<lb/>
之伯父諱滄字彦清叔父諱潤字彦溫棣萼聯芳魁梧<lb/>
有容儀皆厚積為鄉里仰諱濬字彦深德成之先君子<lb/>
也磊落不羈里有不平事輒往從是焉然則余於諸伯<lb/>
仲間忝異姓兄弟之好寧無言乎况為邑望族自先世<lb/>
來以儒業進者前後相望綿綿延延不絶如縷豈天降<lb/>
善於儒門如是其久且逺乎抑儒之業可以袤延後嗣<lb/>
衍而蕃耶及余所見亦四五世矣由喪亂後今又二十<lb/>
<pb n="KR4d0558_WYG_002-28b"/>
餘年尚擾擾靡寧成德迺嘅然思念祖宗餘緒恐久而<lb/>
失其傳也自一世祖始至於八九世凢墳墓之在某鄉<lb/>
某原某山某嚮及生沒之年月與夫或隱或仕悉書之<lb/>
若子若孫娶某氏聘某氏亦書之區分𣲖别裒於一集<lb/>
俾後之雲仍粲然可觀德成之用心亦謹矣由左汊家<lb/>
乳水聚族一門屈指九世不為不遠詵詵繩繩不為不<lb/>
蕃張氏之族可謂盛矣嗟乎詩書一脉雖百世不可廢<lb/>
後之子孫思夫祖宗創業思貽祖宗令名秋霜春雨焄<lb/>
<pb n="KR4d0558_WYG_002-29a"/>
蒿悽愴之心寧不勃然有感思繼先世者乎斯可謂孝<lb/>
矣老泉云觀吾祖宗之譜孝敬之心油然而生韓魏公<lb/>
云謹家牒而不忘乎先塋者孝之大也唐張公藝同居<lb/>
合㸑亦九世千載之下高其義宗家之事宜致思焉余<lb/>
耄矣張氏之門昌其家而榮其後天假之年容或見之<lb/>
讀余之序亦必有感發而興起者矣尚其勉旃<lb/>
　<lb/>
　<lb/>
<pb n="KR4d0558_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集卷二<lb/>
</p>
<p>
</p>
  </div>
<div>
<head>貞素齋集卷三</head> <lb/>
    <p>
<pb n="KR4d0558_WYG_003-1a"/>
欽定四庫全書<lb/>
　貞素齋集卷三<lb/>
　　　　　　　　　　　　　元　舒頔　撰<lb/>
　辨<lb/>
　　石印辨<lb/>
郡志載油潭石印方平有文其出沒係縣令亷否宋蘇<lb/>
潁濵崔正言宰邑時嘗一見後沉於沙世竒其説而傳<lb/>
之予嘗怪而疑之戊戌春三月縣令理君天章亦喜其<lb/>
<pb n="KR4d0558_WYG_003-1b"/>
事拉予往觀以究其實比至目其狀癡焉頑精横臥溪<lb/>
滸長五六尺許高如其半其色若鐵皆積小石以成磊<lb/>
磈錯崿無甚竒者則郡志與傳皆誣甚矣人之好怪也<lb/>
嗟夫自天地即有此石有是縣然後有令令之貪亷者<lb/>
不知其幾無乃蘇崔亷而起石之靈耶抑石素靈知令<lb/>
之貪亷而為之出沒耶石其有靈繼蘇崔者果無其人<lb/>
乎世有石知貪亷而時其出沒則人不若甚矣寧不愧<lb/>
乎其好怪而昧夫理又復符其説而筆之於志識者詎<lb/>
<pb n="KR4d0558_WYG_003-2a"/>
庸信唐桞桞州記零陵石鍾乳刺史貪戾邦人病且紿<lb/>
刺史明潔穴人以乳復告彼以紿而此以誣偶合一機<lb/>
耳今有人聲譽洋洋在上海内稱頌不置口洎見不副<lb/>
於實者往往若是豈惟石哉且豐其祿巍巍在位去兹<lb/>
不遠矣予將火圖經燬其石絶其誣使後之人無復疑<lb/>
　碑<lb/>
　　蘇文定公祠碑<lb/>
吾邑之西隅有亭曰翠眉不知其何人作也前則二小<lb/>
<pb n="KR4d0558_WYG_003-2b"/>
山對出自亭而望嫵然如眉地勢平衍林木蓊蔚元豐<lb/>
末蘇文定公為縣愛其幽清時往遊焉賦詩其上公去<lb/>
而邑人思之即亭為祠中更黨籍禁錮之餘重以冦攘<lb/>
之厄井邑蕩然公之遺翰了無在者紹興中飾縣廨一<lb/>
堂名曰景蘇後令曹訓核刋公在績溪所為詩三十六<lb/>
篇於石而摹公像於亭嵗月寖久棟宇弗支淳熙十年<lb/>
公曾孫秘閣修撰諤為江東路轉運副使按行邑中來<lb/>
拜祠下出俸錢付縣吏修之經久亦頽矣至前江淮太<lb/>
<pb n="KR4d0558_WYG_003-3a"/>
守高昌達理瑪實哩侯天章當艱危之際出處未嘗闗<lb/>
於心來宰吾邑下車初詢父老曰吏斯土者孰賢僉曰<lb/>
眉山蘇公子由為吾邑之賢令也次日謁於祠嘆感其<lb/>
剥落輒出俸泉固將及之召頔作文以為之記又明年<lb/>
厥土告曰祠已成矣闢亭為四楹得家廟本别繪公像<lb/>
於中前為軒楹以靣兩山後為舍以待遊者以公之愛<lb/>
其處規制仍舊不敢侈也夫公之名滿天下而文章誦<lb/>
於四夷功烈論議具載信史豈須記而後傳葢績谿在<lb/>
<pb n="KR4d0558_WYG_003-3b"/>
岩邑間公之為令僅以半載而邑人至今乃不能忘則<lb/>
其道德所加必有樂施而民信者矣雖然公之對制策<lb/>
當仁宗朝已有敢言之氣而幾見黜於有司驅馳州縣<lb/>
不得用於臺閣者踰二十年迨東坡先生以詩得罪公<lb/>
亦坐貶於筠州起而來績谿則既五十矣自是始還曽<lb/>
不數年任言責司翰墨以翼政路而登門下者則向之<lb/>
忌嫉於公而蹭蹬不偶者未足為公嘆也昔公自蜀入<lb/>
京師縱觀河山之雄宫闕之壯上書韓太尉實自比司<lb/>
<pb n="KR4d0558_WYG_003-4a"/>
焉遷欲求天下之竒聞壯觀以激發其志氣顧以一縣<lb/>
之微一亭之小耳目所寓未厭而樂之何哉公嘗有言<lb/>
曰天下之樂無窮而以適意為悦方其得意萬物無以<lb/>
易之其斯之謂歟今理侯之政惓惓慕公詢民之思以<lb/>
志於公所遊之地則績谿者殆公之桐鄉也故頔摭民<lb/>
之謡以為祠神之章俾歳時酬公而歌焉其辭曰公之<lb/>
居兮岷峨西懷欒城兮家貝茨翠眉之山兮何足以嬉<lb/>
公之來兮崑崙丘大江注兮九河流翠眉之水兮何足<lb/>
<pb n="KR4d0558_WYG_003-4b"/>
以遊嗟公遊於天壤兮等於浮漚擾擾萬類兮是惟蜉<lb/>
蝣撫兹百里兮曽何異於九州剖折獄訟兮亦吾廟謀<lb/>
不為此棄兮詎為彼留金閨兮玉堂調神鼎兮輔巖廊<lb/>
朝臨乳水兮暮栖海康榮枯貴賤兮公以為常藐祠庭<lb/>
兮山之左杉千章兮竹萬箇公之去來兮世莫可期慘<lb/>
雲車兮斯人是思元至正戊戌冬十月癸酉日記<lb/>
　　三賢堂碑<lb/>
大明洪武紀元四夷卒服中夏來貢遠邇咸期於治然<lb/>
<pb n="KR4d0558_WYG_003-5a"/>
匪教莫輔於是禮宣聖廟如常禮始創太史徽國文公<lb/>
朱先生祠公生時婺源居有井白氣上騰者數日故生<lb/>
而神靈頴悟聰敏特異能言時韋齋先生指上曰天也<lb/>
復問在上何物先生竒之幼從羣兒戲畫八卦沙上以<lb/>
指示之少長厲志聖賢之學年十九中進士第主泉州<lb/>
同安簿累遷知靜江潭州轉兵部拜直寳煥文閣侍講<lb/>
致仕華文閣待制明年七十有一卒贈中大夫自登第<lb/>
仕外九任立朝僅四十日嗚呼道其難行也夫理宗寳<lb/>
<pb n="KR4d0558_WYG_003-5b"/>
慶三年贈太師追封信國公紹定改今封諡曰文外氏<lb/>
祝居紫陽故得專祠杞績獨闕祀前令兹邑者欲作復<lb/>
輟弗克而就厥志人事不齊士氣<graphic n="KR1727" url="https://raw.githubusercontent.com/kanripo/KR-Gaiji/master/images/KR1727.png" mimeType="image/png"/>黙適湘中歐囦來<lb/>
蒞政嘅言興舉乃摭舊學遺址去縣踰百步許以是年<lb/>
四月治建堂立像惟肖以門弟子黄公幹蔡公元定配<lb/>
經營齋廡及門甃石於墀級堦於庭垣墉庖湢丹艧塗<lb/>
堊外内完美禮飽於經術者為弟子師復構文會亭於<lb/>
後為師友講肄游息之所面陽位亢牕牖明豁山光雲<lb/>
<pb n="KR4d0558_WYG_003-6a"/>
影飛動欄楹間為一邑壯觀諸士躍然曰文教興乎令<lb/>
知所本乎嗟乎道之在天下如水之在地中斯道無乎<lb/>
不在日用動靜語黙之間無非道也三代已降周公孔<lb/>
子出斯道始著秦燔詩書道幾於熄漢興董仲舒云道<lb/>
之大原出於天當時倡為似是近世儒先方回以為天<lb/>
出於道學者善之先生繼周程張邵諸君子擴聖賢未<lb/>
發之蘊奥纘百世之絶學六經四書仁義道德之説子<lb/>
史百家傳志譔述之言莫不竭其心殫其慮剔抉刮劘<lb/>
<pb n="KR4d0558_WYG_003-6b"/>
窮天地事物之理測鬼神造化之機判古今得失之由<lb/>
論議卓然為百世師所謂衣被生靈羽翊斯道扶持世<lb/>
教先生之功為多大有闗於風化也且夫邑有闕典而<lb/>
令不知舉責民鄙夷而不可化是大不然苟不教而責<lb/>
其不化夫豈民之罪也哉祠成蠲以秋仲舍菜諸生感<lb/>
令之興舉咸願刻石以頌余亦嘉令從道尚賢於法宜<lb/>
書然則為忠為孝以之相期於諸生也同寅縣丞邢惓<lb/>
典史蔣原禮贊其成功云<lb/>
<pb n="KR4d0558_WYG_003-7a"/>
　　重建登源廟碑<lb/>
登源廟者越國汪公之神之祠也公生而岐嶷美髭髯<lb/>
好武事以勇俠聞叔父寶觀為隋將深器之當隋之季<lb/>
也天下大亂高祖起太原受命有唐公秉山川之雄提<lb/>
三尺奮不顧身柄六郡屈萬衆旂道旄指悉聽號令武<lb/>
德三年庚辰濳遺其弟宣城長吏鐵佛走長安申欵誠<lb/>
明年九月甲子奉表歸唐高祖以制褒之曰汪華往因<lb/>
離亂保處州鄉鎮安靜一隅以待寧晏識機慕化逺送<lb/>
<pb n="KR4d0558_WYG_003-7b"/>
欵誠宜從褒寵授以方牧可使持節總管歙宣杭陸婺<lb/>
饒六州諸軍士歙州刺史上柱國越國公食邑三千戸<lb/>
貞觀二年入覲授左衞白渠府總軍十七年改忠將軍<lb/>
行右衞積福庫折衝都尉明年太宗征遼遷九成宫留<lb/>
守駕還偉其功二十三年薨於長安享年六十有四永<lb/>
徽三年歸葬歙之雲郎山按是實公四世祖叔舉字鵬<lb/>
逺宋武帝大明間為軍司馬年九十八卒葬登嶺白楊<lb/>
坑鵬逺生泰泰生勲明勲明生僧瑩陳文帝天祐初為<lb/>
<pb n="KR4d0558_WYG_003-8a"/>
海寧令遷郡長史而公生焉嗚呼公負忠勇之氣保塗<lb/>
炭之民識天命之歸達君臣之義仁知兼該威惠並至<lb/>
宜其沒而為神廟食百世以祛疾癘以福我民可謂靈<lb/>
也矣宋累追封至昭忠廣神仁武神英聖王廟錫忠烈<lb/>
改封昭忠廣仁武烈靈顯王廟之廢興不知其幾復燬<lb/>
於至正壬辰之亂我朝龍興奄有海隅凡名山大川忠<lb/>
臣烈士祀典實嚴神乃復唐舊封洪武八年許之長葛<lb/>
唐侯由𢎞州來令吾邑甫期政修民化邑以善治稱越<lb/>
<pb n="KR4d0558_WYG_003-8b"/>
明年夏秋之交績歙俱旱侯即䖍告祠下甘澍輒應是<lb/>
年獨境内大稔民咸曰耿耿神之賜也侯所以致哉未<lb/>
幾奉㫖凡祀典神祗廟宇或敝廢咸一新之侯乃蠲潔<lb/>
謁祠下致敬環視高下莽焉丘墟遂惻然審諸耆老曰<lb/>
廟燬久不治則甿祈日慢禎祥弗降為神羞於是無遠<lb/>
邇咸相與剪榛翳畚瓦礫度材惟竒命工惟良卜日惟<lb/>
吉衆手並作殿視舊規宏敞壯麗翬飛翼然丹堊煥然<lb/>
像貌巍然羣峯拱於前一水環其下林木蓊鬱閟幽獻<lb/>
<pb n="KR4d0558_WYG_003-9a"/>
竒真神明之居也庶可掲䖍妥靈况水旱疾疫有禱必<lb/>
應生養休息皆蒙廕庥歴唐迄今七百餘歲綿綿蒸嘗<lb/>
是孰使之然耶保障六郡民不知兵功孰大焉奉籍受<lb/>
命埽除姦凶忠孰大焉經曰仁者必有勇又曰未有義<lb/>
而後其君者神兼有之昔周穆王得八駿西廵樂而忘<lb/>
歸徐偃王有朱弓赤矢之瑞四方諸侯賔貢者三十六<lb/>
國其後偃王不忍鬬其民北走彭城武原山百姓從之<lb/>
者萬餘家偃王卒鑿石為室以祀至今香火不絶漢祖<lb/>
<pb n="KR4d0558_WYG_003-9b"/>
之興吳王芮以功封長沙光武之起公孫隗囂矜已飾<lb/>
知卒至土崩南越尉陀奉詔稱臣黄屋左纛俱廟食百<lb/>
世與公之於唐功烈同其赫弈當時之民祠而祀之者<lb/>
惟恐弗及况我績邑實神明桑梓之邦而登源又丘陵<lb/>
之勝者乎宜其邦人思之愈久而愈不忘也綠照亭在<lb/>
廟之東俯瞰潭洞虛敞高明修藤古木遊鱗可觀適足<lb/>
以滌煩慮絶塵想侯皆新之創始於是十一月辛巳明<lb/>
年四月工既訖士民大享於庭欣然曰穹哉惟休乃相<lb/>
<pb n="KR4d0558_WYG_003-10a"/>
與請文以勒諸石唐侯名昊字彦昭主簿高彦誠北平<lb/>
人<lb/>
　　雲臺遷地重建碑<lb/>
雲臺觀者方外之士所創之居也肇於唐永泰初其故<lb/>
址在縣南七里每旦望邑大夫必至憚往返之勞也宋<lb/>
寳慶三年改遷于邑之西翠眉亭之左葢取便於近也<lb/>
朝廷錫額今百餘年羽流二三徒而其教寖微相地者<lb/>
以為龍山無氣八風不停而致若是作興之士再欲改<lb/>
<pb n="KR4d0558_WYG_003-10b"/>
創而卒無其所嘗以為恨皇帝即位十有一年當至正<lb/>
辛卯河南宼變明年三月渡江四月突入徽境燬予邑<lb/>
而斯觀巋然獨存梁棟崢嶸牕戸零落四顧蕭然觀者<lb/>
一嘅而已又明年春二月克復縣治道士王虛中端愿<lb/>
而嚮道絶茹飲律守是恪予嘗嘉之一日稽首於予曰<lb/>
觀之不興則其道幾絶即欲遷創擇艱吉良願檀越以<lb/>
秀野之地布施之予歎而應曰夫秀野則頔之太祖母<lb/>
與太伯祖宋授忠義檢法千乙公之墓在焉又豈敢棄<lb/>
<pb n="KR4d0558_WYG_003-11a"/>
而為子方外之居清虚之道場乎虚中請不已迹其心<lb/>
亦拳拳然於是以西偏之隙地充之廣凡若干丈袤如<lb/>
廣甲午五月乃辟其地剪其荆榛撤其舊而遷之三清<lb/>
居正中為屋凡三楹北居真武殿亦為屋三楹工之計<lb/>
凡三千九百二十緡之費凡三千八百有竒外為山門<lb/>
三楹若垣墉若廊若方丈庖湢將次為之嗟夫以方外<lb/>
之士廩無儋石之積囊乏分銖之資一旦成就若此豈<lb/>
易易哉予孔子徒也以仁義道德之説淑諸人老氏之<lb/>
<pb n="KR4d0558_WYG_003-11b"/>
所謂道德者云非吾所謂道德也憫其教之將湮乃施<lb/>
以是而俾輯之非求福田利益也求福田利益而施之<lb/>
其如仁義何後之為其徒者思其創之艱能繼其業而<lb/>
興則予家之地亦相傳於無窮也虛中法名椿永授集<lb/>
賢院檄云<lb/>
　　曹溪菴碑<lb/>
凡山水勝概幽寂不與俗混而得名者一切為佛刹菴<lb/>
宇所有予年壯浪跡東南凡竒絶勝概幽寂深窈佳山<lb/>
<pb n="KR4d0558_WYG_003-12a"/>
水莫不注意登覽寄情其問北歸老田里追憶舊遊殆<lb/>
不可復若曹溪菴雖不甚宏敞亦山之小勝者歟曩嵗<lb/>
老屋數掾不蔽風日壬辰燬於兵榛莽不治荒穢尤甚<lb/>
舒太湖<hi>今安慶路</hi>善知識程善因辟地處據住持辟草萊薙<lb/>
荆棘為門為堂凡十數楹左泡右湢整然不紊若有為<lb/>
者之為額曰曹溪蘭若修清凈身作如來供日趺坐一<lb/>
榻誦華嚴數卷究竟身心航濟彼岸較絶内騖外視規<lb/>
戒若虚語者不侔初曹氏族盛曰南坡厚積而薄施名<lb/>
<pb n="KR4d0558_WYG_003-12b"/>
所居之村曰曹村菴曰曹溪立祖禰木主其中歲時祭<lb/>
祀奉先思孝禮也因其姓而演其教宇焉而彰其功德<lb/>
人德而祀其香火世殊事異夢幻泡影殆不我誣今曰<lb/>
蘭若釋氏以為閒靜處世有託閒靜而混汚濁絶葷酒<lb/>
而不㤀嗜慾者於善知識匪若也雖然太湖為淮西名<lb/>
邑司空二山祖道場在是故人多慕嚮佛氏峩巾大袖<lb/>
頂包手錫走名山師焉而不髠善也孑然渡江由宣之<lb/>
績處患而擇幽勝搆故址而新是圖聳觀瞻於一鄉異<lb/>
<pb n="KR4d0558_WYG_003-13a"/>
乎近世學者之為也梁天監初僧智樂之韶之曹溪聞<lb/>
其水香掬嘗其味云此水上流有勝地去此百七十年<lb/>
當有無上法寶演教六祖禪師出果如其言雖然地分<lb/>
遠邇而曹溪之名則一後之人念其勤儉嗣而葺之俾<lb/>
燈燈相續亦將如智樂所云則善之勤也庶無負<lb/>
　跋<lb/>
　　跋相溪圖後<lb/>
歸附初省臺缺吏用取諸有司吾鄉以三人貢子原胡<lb/>
<pb n="KR4d0558_WYG_003-13b"/>
氏其一焉初吏御史臺凡三載發建寧典興化幕律身<lb/>
處事以平易聞閲三十月閩省理問所缺從事聞有守<lb/>
俾攝焉屬邑簿贓敗鞫實罷復眯其文匿其過而復其<lb/>
任事覺御史以失錯黜何其幸耶昔三人同貢其二或<lb/>
僇或屯俱以惡受禍子原平昔以善著厥聲以小失黜<lb/>
豈非天相善人哉然贊畫興化予雖不獲見今觀贈行<lb/>
詩及相溪圖其友誼交情概可見矣雖然子原遊歴東<lb/>
西十餘稔言辭之不遷禮貌之不易恂恂然平易人也<lb/>
<pb n="KR4d0558_WYG_003-14a"/>
嗟乎今之登仕版者官無崇卑一或小失非僇則屯極<lb/>
而不分賢愚一致可哀也夫子原處邑末寮復攝理司<lb/>
從事能保厥身而歸囊橐蕭然覘其所守可見較之他<lb/>
人榮幸多矣暇日提披是圖如見相溪之友然則相溪<lb/>
之民寧不為子原思乎<lb/>
　　跋汪杏山北遊詩集<lb/>
詩豈易言哉古人於詩凡憂思愉逸悲傷愁嘆怨憤鬱<lb/>
悒懷感恐懼不平於中必形諸歌咏所以宣其和洩其<lb/>
<pb n="KR4d0558_WYG_003-14b"/>
思成其音者也暇日仁齋汪君攜其三世叔祖杏山先<lb/>
生北遊集出示繇大江之東渡淮濟入黄河歴青兖達<lb/>
於燕冀其城郭之華侈江山之壯麗宫闕之雄竒人物<lb/>
之都㑹遍觀歴覽士君子一出偉矣哉然予味其詩皆<lb/>
鬱悒不平語嗟乎先生林泉丘壑之意深而風雲湖海<lb/>
之志澹如也授郡文學歸以將仕終僅存此集惜其無<lb/>
傳焉仁齋志之示諸雲仍於以見一代之文物也<lb/>
　　跋白雲文集後<lb/>
<pb n="KR4d0558_WYG_003-15a"/>
作文固難古文尤難不效古雖工無益於道文所以載<lb/>
道志於斯道斯其所以為難漢之時司馬遷揚雄班固<lb/>
劉向皆擅古文體製高辭氣益充然者也至唐韓桞文<lb/>
體三變以去古未逺故其氣渾然迨夫宋理學而明文<lb/>
不逮古多矣此又闗乎氣數然也吾友仲實唐君實學<lb/>
懿行自南校官歸罹世變故隱居於城南文有白雲集<lb/>
闗鍵理志雄偉雅健飄飄然有凌雲之風至其論議浩<lb/>
渙若長江大河滔滔汨汨莫知所止葢熟於文然也先<lb/>
<pb n="KR4d0558_WYG_003-15b"/>
府君長孺先生嘗昇南軒書院時頔嘗資講習歸老以<lb/>
鄉校致事文章學問為時所宗仲實葢得其家傳云所<lb/>
謂充然渾然者當不在漢唐下詩尤高華縟清潤有臺<lb/>
閣風度昔仲實嘗賔烏古遜左丞館訓其子弟左丞公<lb/>
好賢下士時公卿士出其門者甚多所居所見迥與人<lb/>
異文非難由其昧所見不得所傳斯為難也予與仲實<lb/>
世忝斯文好年稍長而學不及惜不得朝夕求益徒兀<lb/>
兀老山林下辱示文集情不能忘敬書以歸<lb/>
<pb n="KR4d0558_WYG_003-16a"/>
　　跋百馬圖内三牛<lb/>
勇於戰者必以馬力於田者必以牛今馬百而牛僅三<lb/>
豈以戰居多而力田者嘗少與亦知世將用戰而然與<lb/>
抑畫師當時吮毫運意殆以是與抑所謂風馬牛不相<lb/>
及者與非予所知也俟夫知者予將叩兩端而問焉<lb/>
　　跋竹洲胡君行述後<lb/>
夫士之立身行道期無愧而已前廬州路儒學教授鄉<lb/>
先生竹洲胡君粹德碩行建事便人曩教鄉邑相地創<lb/>
<pb n="KR4d0558_WYG_003-16b"/>
學擇師訓生徒後師浮梁教充廩稍之不給構黌宇之<lb/>
將墜葺敝補罅歸民田之久訟者餘百畝教有方而養<lb/>
不輟先生可謂急先務矣至於施藥濟衆辟途築堤惠<lb/>
於人者尤博當羣凶擾擾險難中而彼不為害也意造<lb/>
物者陰相之天假之年其事業又有可觀者惜廬州之<lb/>
命下而遽已焉可悲也夫先生沒垂三十年當大定丙<lb/>
寅邑士坤翁汪君哀其德之泯而無聞也始述行實櫝<lb/>
於家至正辛卯先生之孫樟得行述於坤翁之從姪疇<lb/>
<pb n="KR4d0558_WYG_003-17a"/>
書篋中嗚呼先生之出處昭於前晦於後而後明於今<lb/>
日葢天之未喪斯文也抑其立身行道無愧而至然也<lb/>
先生葬富龍山之杉木塢樟為鑿池聚流以蓄其氣術<lb/>
家所謂風水者昔杜羔失其先隴詢諸父老罔知者館<lb/>
浮屠氏悲泣追慕忽覩柱烟煤中彷彿有字拂視之乃<lb/>
父遺書云吾子孫欲求吾墓當於梁家問之遂訊梁果<lb/>
得其處予觀子茂訪遺書而得其祖之行述豈偶然哉<lb/>
館於巨室資筆耕以營其祖隴事雖與羔異而孝敬追<lb/>
<pb n="KR4d0558_WYG_003-17b"/>
慕之心亦可謂厪矣予與子茂世忝姻好稔知其詳故<lb/>
歴叙其始末俾乞銘於當道立言之君子以賁其幽而<lb/>
垂無窮焉<lb/>
　文<lb/>
　　績溪縣上梁文<hi>辛亥八月十日庚寅</hi>
伏以新安乃文公講學之地乳水亦潁濱過化之鄉道<lb/>
徳可尊才名尤重矧絃歌之聲藹百里况政教之惠留<lb/>
一方顧梁棟之摧頽奈訟獄之繁劇爰因舊址復構良<lb/>
<pb n="KR4d0558_WYG_003-18a"/>
材共惟令尹仲良鄭侯視篆之初謀以易蠧朽治民之<lb/>
道務以施循良適當豐稔之秋又值太平之日堅剛取<lb/>
夫大木經之營之簡樸合夫古規完矣美矣非壯麗無<lb/>
以敵山川之勝非宏敞無以表子男之邦西挹翠眉時<lb/>
覽羣峯之秀拔東瞻石鏡常懷黎庶之窮愁羨武城小<lb/>
試於牛刀效單父雅彈於琴操用度廣而不煩民力工<lb/>
役重而匪奪農時革故鼎新協和僚佐截長續短補答<lb/>
編甿爰架脩梁輒伸善頌<lb/>
<pb n="KR4d0558_WYG_003-18b"/>
梁之東搏桑旭日照曈曈乆聞兵革三邊靜共喜車書<lb/>
四海同<lb/>
梁之西禾黍秋風眼界迷小邑絃歌風俗美賢臣法令<lb/>
古難齊<lb/>
梁之南琴堂深靜坐潭潭事簡吏閒民樂業小停僚佐<lb/>
共清談<lb/>
梁之北從今願展飛騰翼年登豐稔樂四方人慶昇平<lb/>
歌萬國<lb/>
<pb n="KR4d0558_WYG_003-19a"/>
梁之上高挹雲山數萬丈反風吹滅虎渡河又見雙鳬<lb/>
逺相訪<lb/>
梁之下山川一帶堪圖畫文風日振俗風淳士類彬彬<lb/>
詫游夏<lb/>
伏願上梁之後天地清寧人材俊傑風調雨順家家鼓<lb/>
腹含飴海宴河清處處修文偃武賴一人而有慶祝萬<lb/>
壽以無疆普降禎祥咸霑吉福<lb/>
　　虎入市文<lb/>
<pb n="KR4d0558_WYG_003-19b"/>
適有客過予曰近虎入市何耶夫虎狼陰類也晝則隱<lb/>
山林遁巖壑惟恐人之為己害暮則處幽僻惟村落是<lb/>
窺求飫其餒亦其性然曩歲村落間或有之市井未聞<lb/>
也苟一至焉莫不異而怪且驚也世俗變移虎狼白晝<lb/>
入市若虚焉攫犬豕牛羊復為人傷亦時耶奚其怪噫<lb/>
子所言者獸怪也抑知夫人怪有甚於斯者乎罔矜窮<lb/>
困虐斂荼毒教弛禮廢斯文其將喪乎斯其有甚於虎<lb/>
狼者乎客不答感而哀之遂退<lb/>
<pb n="KR4d0558_WYG_003-20a"/>
　　南山虎文<lb/>
南山之虎黄質黒章白額與彪豹伍巡深山大澤中惟<lb/>
獸是食冬夏之交草木黄落得以肆志從欲猛莫斯盛<lb/>
藏深林伏衰草飽則眠饑乃出磨牙鼔唇掉尾而奮威<lb/>
咆哮嘯風於廣莫之野噫可畏也哉然樵夫豎子或於<lb/>
山蹊谷澗之際忽爾見之則胆落心喪莫知所以而虎<lb/>
欲伺而食之幸而免者乃潛踪間道以歸諸父兄相與<lb/>
聚謀計張機畫阱去猛獸而為人除害是心亦良矣彼<lb/>
<pb n="KR4d0558_WYG_003-20b"/>
虎何知也怛然如平昔時一日諸父集鄉里之壯者強<lb/>
者有技藝者又羣聚而告之曰南山之虎與彪豹食獸<lb/>
殆盡必伺人而食之里之童稚朝暮而牧樵得不為彼<lb/>
見見必被牙爪寧復有全軀耶於是鄉里善其説謀為<lb/>
機阱伏矢石於幽僻執鎗刀以尋其窟穴四合以圍之<lb/>
羣虎豹皆驚起莫能遁有中矢石者有墜機落阱者皆<lb/>
殺之迨無遺類矣且食其肉寢其皮而鄉里寧矣悲夫<lb/>
物以類聚物之情也今之人深謀而懷毒有甚於斯始<lb/>
<pb n="KR4d0558_WYG_003-21a"/>
於害人而終為人害理之必然者由其見之不明悟之<lb/>
不蚤悟也因覩其事述為文以戒夫殘暴者<lb/>
　　代作祭鄭知縣文<hi>公名仲良代其子永夀作</hi>
追念先考自干戈擾攘出軍旅中涉獵艱險凡二十餘<lb/>
年遂丞武寧閲二考有聲復移宰績邑循循治民無疾<lb/>
言遽色及苛虐用刑遭時事之紛紜託形氣於杳冥嗚<lb/>
呼哀哉去家千里孤苦零丁上有伯氏白髪鬅鬙下有<lb/>
女兄皆髫齓而娗娗孰知夫祿可以得名而不足以保<lb/>
<pb n="KR4d0558_WYG_003-21b"/>
身孰知夫勢可以及人而天不假以脩齡嗚呼哀哉<lb/>
痛裂肝腸兮老幼不寧舉目無親兮風霜慘人望下蔡<lb/>
兮雲凴凴𣺌大江兮揚舲刲肥牲兮薦芳馨子女羅列<lb/>
兮哭前庭雲車霧駕兮來魂靈嗚呼尚饗<lb/>
　　祭表兄戴仲德歸壙文<lb/>
我母汝姑汝父我舅中表弟兄如足如手幼同筆硯兄<lb/>
獨挺秀比長異途兄獨守舅田園是娛日酣醇酒親友<lb/>
過從禮意彌厚天不假年踰五十壽嫂氏克勤家業益<lb/>
<pb n="KR4d0558_WYG_003-22a"/>
就遭時亂離殁於兄後雙厝北莊十餘年久兹當歸藏<lb/>
山明水秀有子有孫貲産日茂頔等異姓兄弟親誼實<lb/>
厚聊陳薄奠辭愧鄙陋魂其有知鶴駕雲岫嗚呼尚饗<lb/>
　　祭方道夫文<hi>代吳祐作</hi>
某不幸早歲喪父孤苦零丁内無兄弟孑然獨處若無<lb/>
所依况家貧無期功之親相為引援所幸者賴外舅念<lb/>
某出自儒素以衣冠㣲族見稱於時於是招贅于門年<lb/>
未及冠朝夕與外姑撫育訓誨樹立門戸至於成人比<lb/>
<pb n="KR4d0558_WYG_003-22b"/>
長俾遂室家骨肉之親半子之分迨癸卯生繼宗在襁<lb/>
抱中外舅指此兒曰汝舅臥病在牀對姊氏云倘生男<lb/>
可與我為後不幸汝舅卒汝果生男遂名繼宗立為後<lb/>
庶無違我兒前言無使汝舅無後也言之嗚咽動心又<lb/>
云吾族應繼者無其人縱有之族遠不吾肖也田圜物<lb/>
業付汝夫婦掌管繼宗長大敦師教誨俾其有成立即<lb/>
吾孫也汝無忘我言我老矣僅有一弟賢夫顧自有田<lb/>
廬諒不為我師汝母與外姑可同居朝夕奉養惟孝吾<lb/>
<pb n="KR4d0558_WYG_003-23a"/>
暝目可無憾矣其言凛凛在耳兢兢不敢忘今年春外<lb/>
甥嬰疾旬餘戚戚憂念設不諱將如之何幸而無恙私<lb/>
竊自喜所慮者門戸之大税糧之重科差之繁非外舅<lb/>
隻力莫能支嗚呼天其祐善人乎其不祐善人乎四月<lb/>
八日疾復遘視以為常亦未嘗服藥飲食之奉淡如也<lb/>
翼日吐㵼並作家人亦不經意俄頃長逝矣嗚呼哀哉<lb/>
追念外舅自幼以辟薦董府事歴歴倉庾筦庫中經喪<lb/>
亂幾墮惡少手幸而得脱嘗云世事甫定老於田園無<lb/>
<pb n="KR4d0558_WYG_003-23b"/>
復他求矣憂於心者惟女與外孫繼後一事耳嗚呼天<lb/>
其果從人願乎外舅辛勤起家至於豐裕平生涉獵世<lb/>
故甚繁奉於身者甚薄交於人者寡儔謀於世故者未<lb/>
嘗不為之用意年踰耳順鄉里稱之曰善人亦善矣嗚<lb/>
呼外舅之料於前者莫鑒其脱計於後者天其從之乎<lb/>
祐與外姑均抱無涯之恨者此也佳城已遷術者以為<lb/>
未吉暫菆乎後圃庸俟卜吉再遷窀穸兹陳薄薦少罄<lb/>
㣲忱躃踊哀送以奠安夜壑云爾<lb/>
<pb n="KR4d0558_WYG_003-24a"/>
　　祭先妣安人戴氏文<lb/>
壽而没於太平之世衣衾棺槨之備也必矣適遭亂離<lb/>
之時雖有踰七望八之壽而衣衾與棺槨之粗備而不<lb/>
華為人子者得不為之極哀而深痛耶吾母之生也以<lb/>
儉勤起家以和睦處衆不矜不耀畏威保守故家恒給<lb/>
而事無遺也壬辰夏四月冦至邑挈家上坑口依親弟<lb/>
故瑞卿未幾接踵而來罄所有而攘之吾母憂且驚寅<lb/>
夜去三十都泊外舅許氏以諸表弟之可托寄又慮頑<lb/>
<pb n="KR4d0558_WYG_003-24b"/>
獷勢未靖安遂如十四都栖梧桐坑迤邐上竺岑之金<lb/>
洲止周榮甫家山深地險將謂難可逃而禍可避彼時<lb/>
吾母挈諸媳諸孫及吾兄弟凡二十餘人登崇涉險不<lb/>
杖不扶徒步而趨筋力尚强健愁鬱患難忘身心之為<lb/>
勞也頔雖私喜日夕兢兢於懷况四方蜂起人心煌惶<lb/>
身將無所依焉如此者半載事勢稍寧回四小都莊暫<lb/>
息風翼而憩萍踪明年羣宼如初避地人四散逃走吾<lb/>
母一如平常時未嘗以乏肩輿而告勞嗚呼痛哉迨至<lb/>
<pb n="KR4d0558_WYG_003-25a"/>
丙申二月洞猺卒至時冦據吾郡猖獗猺怯捕屯駐水<lb/>
渦僅七八千餘人恣殺人擄牛羊婦女絲帛之物時俱<lb/>
苧干莫之避衆驚懼以貨通於猺老幼間道出頔與弟<lb/>
逺遜以牛及家之所有賂五七惡少得脱負母至葉山<lb/>
時雨雪未止泥濘且畏怯步進復却顧潛高山小松樹<lb/>
下衣濕天寒戰慄不已又無深林巨壑為之掩蔽覆幬<lb/>
遂為冦所獲吾兄弟皆被縶吾母哀以告得免頔與弟<lb/>
遠遜裸而洗身中鎗者六七幾至殞命賴天地神明祖<lb/>
<pb n="KR4d0558_WYG_003-25b"/>
宗陰靈之庇免墮危難復縛至小莊以撿括未盡發而<lb/>
遺之苟全殘喘當此之時母哭不見子子哭不見母哀<lb/>
痛籲天奈何奈何誰謂吾母子復存而活耶度不可居<lb/>
也頃如十三都抵上塘胡家勢又未寧入大鄣山宿胡<lb/>
子坑幾三月未嘗知鹽與肉味風飡露宿飽常少而饑<lb/>
常多暮竄而朝奔憂有餘而喜不足天之相吾母者與<lb/>
之以壽而不與之以福及其老也與之以勞而不與之<lb/>
以逸傷哉痛哉丁酉秋七月澒洞復如初壬辰多事避<lb/>
<pb n="KR4d0558_WYG_003-26a"/>
楊溪坑半月雖免勞驚之患澹泊之况戰兢之懷何曾<lb/>
朝夕安也談星者云吾母壽望八袠之上私竊自喜意<lb/>
吾母復見太平而遂一日之樂是天不負吾兄弟也夫<lb/>
何不耄而衰不疾而萎使吾兄弟失望苦痛至於此極<lb/>
耶今年七月廿三日頔以事出邑母倚門而祝曰汝宜<lb/>
早歸恒目送之言猶在耳二十七日訊來報母伏枕而<lb/>
粥食少進不知感何疾亟歸以奉湯藥卧而未起見曰<lb/>
吾兒來矣縣中事靜否對曰無事即喜憂門内之媳與<lb/>
<pb n="KR4d0558_WYG_003-26b"/>
孫也憂往來車馬之擾攘也情緒不閒每每若是時則<lb/>
精神恍惚語言不如常時計將安施遂禱於神告於天<lb/>
則如談星者所云吾妹自楊村來視疾感熱證僅兩旬<lb/>
旅櫬而歸其痛䀌為何如八月十三日也又七日吾母<lb/>
亦長逝矣豈期天下相數止於斯而奪吾母吾妹之速<lb/>
耶痛哉痛哉嗚呼棺雖具而無槨衣衾備而不華吾知<lb/>
其不悦於心也必矣連城甲兵頻年不息憂思勞苦萬<lb/>
緒千端甘㫖之奉未嘗一日適口吾知其不樂於懷也<lb/>
<pb n="KR4d0558_WYG_003-27a"/>
審矣哀哀父母生我劬勞鞠育之恩昊天罔極生也何<lb/>
酬沒也何報九泉之下永隔音容杳杳𡨕㝠莫聞莫覩<lb/>
兹當七七設祭如儀䰟其有知耶其無知耶尚享<lb/>
　　祭張仲敬入壙文<hi>仲敬諱慎𦵏松塘代其子英才作</hi>
維洪武二年十二月二十一日壬午孝男張梓謹以牲<lb/>
殽庶羞之奠百拜祭致於先考文宣教張公之柩嗚呼<lb/>
哀哉兮遭時不祥痛父之不幸兮倐焉告亡嘆家業之<lb/>
陵替兮父伯先喪㷀攘孑立兮干戈擾□何詩書之澤<lb/>
<pb n="KR4d0558_WYG_003-27b"/>
兮遽罹此殃哀皇天之不仁兮中情孔傷奉母兮北堂<lb/>
澹疏食兮韜光籌䇿莫措兮安貧守常浮菆淺土兮寸<lb/>
心皇皇歲月荏苒兮幾星霜兹卜吉兮崇塘青山盤盤<lb/>
兮龍驤生氣結兮鸞鳳廻翔水流子癸兮環抱明堂月<lb/>
吉兮時良魂魄安厝兮千秋永藏養生送死兮子道克<lb/>
襄百靈呵䕶兮川流源長陰福子孫兮百世其昌肴核<lb/>
雜陳兮奠椒漿<lb/>
　貞素齋集卷三<lb/>
</p>
<p>
</p>
  </div>
<div>
<head>貞素齋集卷四</head> <lb/>
    <p>
<pb n="KR4d0558_WYG_004-1a"/>
欽定四庫全書<lb/>
　貞素齋集卷四<lb/>
　　　　　　　　　　　　　元　舒頔　撰<lb/>
　傳<lb/>
　　三害傳<lb/>
蛟蠅䑕三者皆物之為人害者也較其害䑕為甚蛟蠅<lb/>
次之當炎暑時蚊與蠅黨結而得志駢集而陣屯尋臭<lb/>
逐香沾其餘瀝晝之為害者蠅也伺隙巡罅紛聚如轟<lb/>
<pb n="KR4d0558_WYG_004-1b"/>
雷吮人之膏血宵之為害者蚊也䑕之害過斯二者翻<lb/>
盆甕嚙器皿跳梁穿牖莫分美惡雖貧亦惡之予謂蚊<lb/>
與蠅趨炎附勢而已䑕則靈於二者晝迺伏宵迺出物<lb/>
無妍媸羣壞而莫知顧忌害尤甚者焉嗟夫世之害者<lb/>
豈斯二而已哉微而害物私而害公大害天下國家豈<lb/>
非斯類耶而予因有感作三害傳<lb/>
　　二節婦傳<lb/>
華陽在新安郡北當孔道山多聳拔連匝民生其間率<lb/>
<pb n="KR4d0558_WYG_004-2a"/>
多峭直至於婦人亦皆守貞不二志其一朱氏適宣政<lb/>
卿汪仲英年二十喪所天事舅姑以孝稱鄉里間生子<lb/>
一同文撫育至於成人延師訓誨綽有父風葺舊田廬<lb/>
給以衣食躬歴辛苦克成厥家至正間嘗以節孝聞於<lb/>
朝同文破産竭孝道因世革不果就迨洪武來復舉於<lb/>
御史亦不報年七十有餘矣其一胡氏適汪龍年二十<lb/>
四子芝孫年二歲而龍喪家㣲其先𨽻於邑辛勤鞠子<lb/>
比長置身伺縣中年三十以疾卒僅有一媳同甘苦育<lb/>
<pb n="KR4d0558_WYG_004-2b"/>
諸孫壬辰兵戈後室廬既燬家無餘資亦守志不二今<lb/>
年七旬有三凄凄然毿毿然常著短布襦治家為活云<lb/>
貞素子曰自兵戈離亂後婦人守節者葢不多見曩余<lb/>
客金陵時姑蘇破軍卒虜一女子云其父嘗為吳郡吏<lb/>
貌甚都善作軟語媚其卒同過維揚會親戚乃與合卺<lb/>
舟渡江半輒自沉終不為所汚此女子之守節者然華<lb/>
陽居萬山中二婦生長其間非有聰慧之資識見之異<lb/>
其卓卓自守不為溷亂移易可尚也夫魏曹文叔妻令<lb/>
<pb n="KR4d0558_WYG_004-3a"/>
女夏侯文寧之女文叔早死無子恐家必嫁已乃斷髪<lb/>
為信後家果欲嫁之以刀截兩耳曹氏誅文寧為梁相<lb/>
㣲使人風之又以刀斷鼻令女曰仁者不以盛衰改節<lb/>
義者不以存亡易心予觀之令女無子不嫁毅然氣節<lb/>
千古之下直欲與日月同光今二婦有子不嫁理固然<lb/>
也而較之優劣雖殊然皆有烈丈夫志嗚呼世有食祿<lb/>
享榮臨難遽易所守甚至賣降恐後反婦人女子之不<lb/>
若何哉世道不古民風日媮觀於此寧無愧色况事闗<lb/>
<pb n="KR4d0558_WYG_004-3b"/>
綱常風化有非汎汎細故者比予故牽聯書之以警夫<lb/>
世之背媱並失所守者少自省云<lb/>
　賦<lb/>
　　瑞蓮賦<lb/>
　理侯天章治唐昌之明年移植白蓮於治旁又明年<lb/>
　花乃變為紅而雙頭並開邑之民咸以為瑞形於歌<lb/>
　詩末幾除新安别駕乃瑞之徵也為之賦<lb/>
繄草木之殊花兮氣鍾陰陽孕竒毓秀而生兮異夫尋<lb/>
<pb n="KR4d0558_WYG_004-4a"/>
常託根何所兮來泰華之高岡處淤泥而不染兮心涵<lb/>
雪霜湛七竅之玲瓏兮纎絲中藏忽駢首而並蒂兮花<lb/>
於唐昌伉同莖而交頸兮恍若水上之鴛鴦始縞素兮<lb/>
幻紅粧訝美人兮雙低昻窈窕綽約兮馮夷中央儼亭<lb/>
亭兮類直方慨鮮葩之殊特兮為人降祥自李侯而致<lb/>
之兮孰云匪臧爰宰百里兮乃推恩光澤及品彚兮惟<lb/>
德是將意造化之陰符兮瑞應循良昔異畝而同穎兮<lb/>
惟周之彊矧麰麥兆瑞兮曰絳之鄉嘉禾連理兮載諸<lb/>
<pb n="KR4d0558_WYG_004-4b"/>
典章和氣致祥兮羣生蒼蒼侯之聲聞兮逺邇洋洋宜<lb/>
超昇兮位列黄堂朅來新安兮先聲播揚先此邦兮何<lb/>
酷何戕倒施顛錯兮苛虐為殃侯之來兮埽粃糠六邑<lb/>
熈熈兮父母是望小大煦兮歌擬龔黄志澂清兮突過<lb/>
范滂秉鈞廟廊兮作柱石黼黻皇猷兮為君棟梁致吾<lb/>
君兮超軼乎陶唐<lb/>
　　蕈賦<hi>並引</hi>
　蕈非一種有松花蕈蛤蕈肉蕈香蕈竹姑之屬松林<lb/>
<pb n="KR4d0558_WYG_004-5a"/>
　茅地間二八月有之樵夫豎子知其名采鬻於市不<lb/>
　知名者食則殺人因作賦曰<lb/>
彼松林之翳翳兮土恒潤而處卑當秋季與春仲兮紛<lb/>
異色乎離離霑雨露之殊恩兮迺成形而産兹謂童子<lb/>
之奔競兮攜籃籠而去之何黑色之燦爛兮茁無根與<lb/>
士皮名可異而可食兮宜供羮而帶靡膾微辣而細縷<lb/>
兮肉稍腯而薄披友玉版與紫蕨兮味甘美而益竒積<lb/>
磊磊於盤飣兮恍有類乎玉芝名不識而遽飡兮遂殞<lb/>
<pb n="KR4d0558_WYG_004-5b"/>
命於一時憶蓴絲而去官兮惜季膺之未知慨商山之<lb/>
莫逢兮嘆首陽之甘饑啖苦笋與彫胡兮何孺子之可<lb/>
悲獻我君於九重兮嗤曝背之龎眉意溪毛磵渣之可<lb/>
潄兮吾焉舍此去含飴辭曰菶菶萬物陰陽乃和惟木<lb/>
有耳惟葉有莪氣同質異蕈其孔多靡根靡蒂匪華匪<lb/>
柯薦之宗廟頌聲有那商周或遺是用作歌<lb/>
　説<lb/>
　　貓不捕䑕説<lb/>
<pb n="KR4d0558_WYG_004-6a"/>
予家罹壬辰冦刼後居無恒居城北曹氏寓廨僅存予<lb/>
往來假寓焉草眠缶食苟爾延息迨至乙未時事猶未<lb/>
靖朝夕惕惕暮則羣䑕跳躍叫嘯甚至不假寐鄰媼畜<lb/>
狸奴甚馴假而歸之時而食焉將俾捕而寧寢乃貍奴<lb/>
者饞於食而不饞於䑕䑕得以自恣嚙而無忌作勞而<lb/>
無畏憚貍奴若懵然乃呼貍奴而告諸汝食我食同我<lb/>
居寓羣䑕跳躍叫嘯而無畏憚亦莫汝捕殆如無某氏<lb/>
食汝何耶吾將再於他氏假貍奴俛首欲答而不能乃<lb/>
<pb n="KR4d0558_WYG_004-6b"/>
因嘆曰吾懼夫鼠竊為貍奴是託兹不捕而恣鼠虐豈<lb/>
惟負所託亦竊耳彼利其利而不利於物與汝竊吾食<lb/>
而莫吾捕奚其異乃即攜貍奴歸於鄰媼鄰媼笑而受<lb/>
之予亦發一笑<lb/>
　　瑞瓜説<lb/>
莊畔小圃地靡盈十丈命童稚治畦雜蔬及瓜夏六月<lb/>
長繚枯篠袤五六尺許蔓駢如掌生首若雞冠蟺蜒若<lb/>
青虯一蒂十花並開而實者七亭亭菶菶可愛可愕人<lb/>
<pb n="KR4d0558_WYG_004-7a"/>
竒之以為瑞予亦異之嗟乎禾之異畝同穎周以嘉稱<lb/>
麥之一莖數穟絳以瑞應迨夫田中之麻九野之禾凡<lb/>
一花一草為時瑞者種種載方冊兹瓜之異於常詎非<lb/>
瑞乎雖然時乃不祥瓜之瑞為時而出則其謂之瑞也<lb/>
宜哉<lb/>
　　祛邪説<lb/>
鬼神之事聖賢之所不論非不論也理不可經詰也不<lb/>
語怪亂神是也由是觀之杳冥茫昧千變萬化聖人且<lb/>
<pb n="KR4d0558_WYG_004-7b"/>
不可詰而况常人乎張子曰鬼神二氣之良能程子曰<lb/>
造化之迹斯説最妙但未易窺測耳能窺鬼神者其惟<lb/>
知人乎姻高仲汪氏家世儒者受父師之訓讀書達時<lb/>
務於性命禍福之説亦嘗討論而推究之吁鬼神之情<lb/>
狀抑知之乎抑究其所以然乎抑其中亦有所感而篤<lb/>
信之乎説者謂施符水祛邪魔捷如影響斯道家者流<lb/>
予孔子徒也於鬼神之事未嘗究心夫學所以明理杳<lb/>
冥茫昧豈敢信言之暇日仲江攜是卷過予予嘉其聰<lb/>
<pb n="KR4d0558_WYG_004-8a"/>
敏而多能也懼其惑而誣也復憂其泥於誕而致沈也<lb/>
作是説以貽之<lb/>
　　退思軒説<lb/>
夫人之立大功建大業必夲於思思則明明則不惑凡<lb/>
發心施於作為者皆思也傳曰二五事思曰睿睿者何<lb/>
通其㣲也又曰慎思此誠之之目也學而知也曰近思<lb/>
則心不外馳而所存自熟仁之道具焉曰思無邪統三<lb/>
百篇之義而言均思也特所指異耳原夫心之所發萬<lb/>
<pb n="KR4d0558_WYG_004-8b"/>
慮萬變其要歸於正而已思云乎哉昇施君孟文昔從<lb/>
事都督耿公幕訓練士卒發謀出慮時號竒兵性度溫<lb/>
粹質美而德懋望之皎如玉樹然識與不識咸稱為寛<lb/>
厚長者又喜為詩文日觴七友相與倡和鏗然有聲僑<lb/>
寓紫陽山署其軒曰退思德之養也予曰君退而思將<lb/>
一日三省如曽子乎將謀猷畫計如孔明乎將鎮國家<lb/>
撫百姓如蕭何乎不然退而奚思經曰退思補過無乃<lb/>
思其所不及與抑優遊而思進與君曰不然子言過矣<lb/>
<pb n="KR4d0558_WYG_004-9a"/>
大丈夫生斯世進則思竭誠以報國退則思脩身以行<lb/>
其道古者堯舜之治天下思以仁民無怨桀紂之治天<lb/>
下思以暴民多議就其如堯舜者去其不如堯舜者如<lb/>
斯而已子所謂大功大業奚出於是哉予退而思君之<lb/>
言悉矣敢述其意書而掲諸軒楣<lb/>
　墓誌銘<lb/>
　　故處士張君吉甫墓誌銘<hi>代旌德縣劉性撰</hi>
至元丙子夏五月績溪有布衣張吉甫以疾卒於是鄰<lb/>
<pb n="KR4d0558_WYG_004-9b"/>
邑與其邑之往來者交齎咨痛相弔曰急誼豪俊之君<lb/>
子死矣不可復見矣余未始識吉甫也而其氏名徃徃<lb/>
熟吾耳則必非庸衆者比是年冬吉甫之孤憲廣以其<lb/>
里儒胡相所述事狀來謁銘曰吉甫諱有常幼名重五<lb/>
姓張氏曾大父寊號拙翁宋授江東提刑官大父恢魁<lb/>
漕貢進士父騰光宋太學生吉甫年十二志趣超卓氣<lb/>
貌沉沉提刑君見而竒之曰是宜為吾曾孫必大吾門<lb/>
故吉甫自少讀經史洞悟𤣥貫夲末粲然反已篤踐不<lb/>
<pb n="KR4d0558_WYG_004-10a"/>
專見聞然亦未嘗以自多也既壯去遊四方益究覈人<lb/>
情物理善趨時識變而終不與人苟同故無所遇合而<lb/>
歸居鄉里崇睦婣之行赴人之急以唯諾聞善䇿事之<lb/>
是非成敗云後當然已而果於卹孤養老尤極隱惻周<lb/>
盡每鄉校闕官必攝事葺舊起廢達禮平氣士興其義<lb/>
題其居曰恒齋門無雜賔惟邑大夫之問政暨秀民之<lb/>
講學者造焉初娶胡氏無子後娶章氏子四人憲廣懋<lb/>
慎女四人孫男七人享年七十有三墓在邑之西九都<lb/>
<pb n="KR4d0558_WYG_004-10b"/>
曰葉里憲廣之來謁也禮甚莊容甚戚辭甚恭予既辭<lb/>
謝不獲則謂之曰予未始識而父也而今子之志不可<lb/>
以未之遂也矧曩者余相識也向老人言庶幾可徵余<lb/>
觀古昔盛時取賢斂材於其不能文辭者徃徃張其事<lb/>
以激靡敝之習求之於古亡有是也而父既没子能頎<lb/>
頎致孝容稱其服知名其先人之行兹非道之行於家<lb/>
乎鄉校者公論之所出不可壓以勢力而父攝事而長<lb/>
老子弟咸推服無異言兹非德之孚於鄉乎且號其讀<lb/>
<pb n="KR4d0558_WYG_004-11a"/>
書之所曰恒則吉甫之學有見於此恒也者德之平常<lb/>
而可久者也世或稱吉甫為急誼豪雋此其夲矣銘以<lb/>
是庻其傳哉憲廣皆再拜稽顙曰子誠為知吾親者銘<lb/>
曰<lb/>
古風愔愔以有恒心世媮孔壬浚之求深展也張君以<lb/>
恒不憯於家於鄉式昭德音績溪之陰墓門有林勿剪<lb/>
勿侵嗣人之欽<lb/>
　銘<lb/>
<pb n="KR4d0558_WYG_004-11b"/>
　　謙益齋銘<lb/>
　歙鮑尚文氏積學好古扁其齋曰謙益乃為銘曰<lb/>
六十四卦惟謙為吉内止外順虚中以立高而能下卑<lb/>
而能屈處卑而自尊取退而自佚屈己待物恭已作則<lb/>
有歙鮑氏沉潛六籍且讀且脩齋曰謙益精進不已聖<lb/>
賢可及我銘斯齋朂爾令德<lb/>
　　循善堂銘<lb/>
　循善堂者邑南余宗益之堂也予嘗記之矣復為之<lb/>
<pb n="KR4d0558_WYG_004-12a"/>
　銘以致相期之意銘曰<lb/>
肇初厥祖家蕃銀峯<hi>德興也</hi>學貫經史臚傳公宫子作孫<lb/>
述繼承可及燁然令聞式昭厥德迨十一世綿邈亨頁<lb/>
有學有述乃遷祖塋楊溪秘閣山水衍廓遭世亂離辛<lb/>
勤厝槨徽饒異邦同此東江吁丕休哉碩大且厖植以<lb/>
厚德雲仍蟄蟄三槐可徵五桂可必以啟其後以光其<lb/>
先小子作頌以永其傳<lb/>
　　惟善堂銘<lb/>
<pb n="KR4d0558_WYG_004-12b"/>
　郡守魏侯璋築室退處於城東扁其燕寢曰惟善乃<lb/>
　為銘曰<lb/>
楚國無寶惟善為寶著之於經允矣為好昭烈將終遺<lb/>
言戒之毋以善小而弗爾為苟能善善克己無倦人欲<lb/>
既消天理乃見厥初降衷至理渾然所性一鑿狂悖生<lb/>
焉善乃天性靡生厚薄孟氏道善荀卿道惡善惡之際<lb/>
處貴適中荀也小疵軻言至公嗟嗟後學罔知所履柔<lb/>
則不立剛則無禮頎頎魏侯以善名齋朝夕仰瞻動作<lb/>
<pb n="KR4d0558_WYG_004-13a"/>
與偕善行是果善處在我守此恂恂戒彼不可雞鳴而<lb/>
起乃聖之徒中心勿遷為後之模小子作銘僭竊是告<lb/>
敢告雲仍善繼芳躅<lb/>
　　松崖銘<lb/>
　董建中氏通儒術論星數學以松崖自號徵予銘銘<lb/>
　曰<lb/>
形臞而清質堅而貞傲霜雪操結歲寒盟巉石坤厚不<lb/>
騫不崩屹立萬仭載瞻載登伊誰之好託以高蹈番昜<lb/>
<pb n="KR4d0558_WYG_004-13b"/>
董生松崖自號談子平術觀初菴星參皇極奥玩巫咸<lb/>
經氣凌雲霄根蟠大地一朝良工材用可致彼炎我覘<lb/>
彼紛我恬進退用舍時乎我占嗟嗟小子安其所適敬<lb/>
慎厥德永保貞吉<lb/>
　贊<lb/>
　　呂婦贊<lb/>
　巖鎮呂竹坡左史之孫女諱嘉貞年十七適吳氏子<lb/>
　壬辰避冦黄山桃花潭為冦所殺徵予文為之贊曰<lb/>
<pb n="KR4d0558_WYG_004-14a"/>
閨門四德柔順居先臨難不屈出乎性天羣盜旁午巖<lb/>
遯穴宿逢彼惡少至死不辱年未及笄聘於吳氏志節<lb/>
凛凛風化是矢左史裔孫亞竇氏女納欵受降寧不愧<lb/>
汝桃花潭上聞者嘆嗟我贊高風貞烈永嘉<lb/>
　箴<lb/>
　　復齋箴<hi>為林彦和作</hi>
　客有號復齋者學陰陽家余未面晤友王生彦高徵<lb/>
　予文箴曰<lb/>
<pb n="KR4d0558_WYG_004-14b"/>
陰陽至理悉寓乎易筮决吉凶兆始於一龍馬負圖象<lb/>
數互立六四乃陳迭運駸駸陰極於子一陽來臨於卦<lb/>
為復見天地心務學深智有林氏子研羲文奥賾旋璣<lb/>
理以復命齋聖域可企汲汲孜孜無利於時造化之妙<lb/>
兹焉是推朝夕黽勉敬慎爾思<lb/>
　雜著<lb/>
　　普慧居士偈<lb/>
有學佛氏者普慧張其姓短褐而峩巾望之知其為善<lb/>
<pb n="KR4d0558_WYG_004-15a"/>
知識也慕空尚寂於究竟殆未超脱欲俾人人解悟性<lb/>
根通徹夲源見如來法身徧河沙世界是心普矣俾慧<lb/>
亦普恐未也夫人為萬物之靈禀賦有清濁之異清者<lb/>
慧而濁者否焉烏乎而普是故普慧者佛氏之心也予<lb/>
懼夫迷於近而遺乎夲乃作偈以解之<lb/>
厥初形始賦慧性已云具朗然萬光明照耀靡内外混<lb/>
混物欲中昧目唯見佛至人性不移不為彼所汨心有<lb/>
普慧心了了長如是每於靜處觀皎若大明鏡脱彼汚<lb/>
<pb n="KR4d0558_WYG_004-15b"/>
濁途超入清凈境竟作如是觀皈依悉解悟<lb/>
　　沈谷華休官入道葢菴疏<lb/>
處士沈谷華久厭塵勞將依清淨天官告老道妙求真<lb/>
茆屋中三教俱全蒲團内一心無染出家兒豈有卓錐<lb/>
之地平道人兼無㸃鐵之金短疏恭持高賢樂助<lb/>
伏以五栁先生為折腰而棄職三閭公子因新沐而彈<lb/>
冠民生之至樂曰閒鄉論之咸尊曰老笑指白雲歸去<lb/>
還他外物高人醉邀明月同行輸與詩中樂聖一壺酒<lb/>
<pb n="KR4d0558_WYG_004-16a"/>
一枝花儘教慢舞狂歌數株松數椽屋贏得早眠晏起<lb/>
生於士歸於土百年空自經營貧在天富在天一世何<lb/>
妨落魄衞國蘧夫子知四十九年之非西天善財童解<lb/>
百千三昧之智學有蚤莫道無聖凡悟則四病四相皆<lb/>
空迷則八識八風俱起葢棺事始定古今那一箇抽頭<lb/>
臨死淚方流瞬目使衆人彈指既知如此即合處分且<lb/>
如老去做道人大似急來抱佛脚有證有脩絶類盲人<lb/>
模像求解求脱還同巴客驚蛇福田罪性夲來空地獄<lb/>
<pb n="KR4d0558_WYG_004-16b"/>
天堂皆是幻包天包地無過一㸃真心通鬼通神只是<lb/>
一箇誠字照鏡迷頭演若達多狂走割皮憫世刪陀羅<lb/>
樹能醫白老䑕黑老䑕嚙斷藤根好寃家惡寃家合成<lb/>
煩惱昔歲漂沉丘井今朝跳出樊籠解放癡絛潑殺悶<lb/>
火便是人間快活漢真成蓬島地行仙黄金鑄鼎要烹<lb/>
天地之根黒水煎鉛將錬兔烏之髓半斤八兩多是一<lb/>
内生成萬彚千名盡向三中變化秦樓楚館天涯芳草<lb/>
王孫蘿屋松牕紙帳梅花獨自雲筒息氣一聲高一聲<lb/>
<pb n="KR4d0558_WYG_004-17a"/>
低聲聲透徹虛中拄杖麻鞋幾步險幾步穏步步踏着<lb/>
實地老先生醒了也衆徒弟去來兮回首見麽能幾日<lb/>
桃李春風屈指數咱自連夜梧桐秋雨且道目今何處<lb/>
安身立命便休推調這裏弛擔息肩㧃擻舊精神安排<lb/>
新格範貧道人於紅塵中閙市裏不寛不窄非正非偏<lb/>
平地上安閒處葢一座小小茅菴富長者於歡喜内慈<lb/>
悲中或重或輕隨緣隨施福田邉塵俗外做一件大大<lb/>
好事謹疏<lb/>
<pb n="KR4d0558_WYG_004-17b"/>
　　登源祖廟疏<lb/>
伏以英䧺定亂拔劔輔翼於李唐威武靈顯錫號寵光<lb/>
於趙宋赫王封之八字巍廟食於六州惟我乳水登源<lb/>
實齊司馬陵寢為藏祖之故地建奉主之專祠既殿庭<lb/>
久燬於刼兵賴明良再謀乎棟宇雲車鐵馬神光烜赫<lb/>
於前朝虎畧龍韜功績播揚於令典民有水旱疾疫禱<lb/>
之黙然國無凶荒札瘥護之惟謹兹聖主欲重新建造<lb/>
而賢令擬復舊完成正殿聳雲霄大杗小桷之攸用粧<lb/>
<pb n="KR4d0558_WYG_004-18a"/>
樓鎖烟霧深閨邃閣之適宜前後亭䑓要使行人喝采<lb/>
西東廊廡須教觀者㸃頭小道人不免抄題大夫士慨<lb/>
然樂助况朝廷下捐免之詔貧富饒優而廟宇及成就<lb/>
之年公私吉慶五風十雨兆嘉榖之攘攘百子千孫祝<lb/>
民家之世世福緣有自功德無邉謹疏<lb/>
　贊<hi>附</hi>
　　題許公仲三小像<lb/>
長身玉立奮威武於亂離迨乎成平恢廣大之鎡基夭<lb/>
<pb n="KR4d0558_WYG_004-18b"/>
我徐卿固天命之所係壽擬孔氏亦世道之所希<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集卷四<lb/>
</p>
<p>
</p>
  </div>
<div>
<head>貞素齋集卷五</head> <lb/>
    <p>
<pb n="KR4d0558_WYG_005-1a"/>
欽定四庫全書<lb/>
　貞素齋集卷五<lb/>
　　　　　　　　　　　　　元　舒頔　撰<lb/>
　古體詩<lb/>
　　為苗民所苦歌<hi>六十韻</hi>
二月初七日壓天風雨急僕夫問訊回苗民水渦集倉<lb/>
卒戒行李二三競奔入天寒泥塗滑出尸出不得或牽<lb/>
牛數頭或縛鷄數隻長鎗插簷高短劔耀白日動輒便<lb/>
<pb n="KR4d0558_WYG_005-1b"/>
殺人相遇焉敢敵雜以無藉徒孰與分南北老母驚且<lb/>
憂扶持間道出彼來以此遁囊槖罄收拾急度墓頭嶺<lb/>
復恐見雪跡行行葉山凹手足俱戰慄兒云母疾行母<lb/>
説疲無力坐憩長松下蔽身草不密又逢惡少來見罵<lb/>
作强賊刀鎗羅我前性命在咫尺母云我兩兒懼怕避<lb/>
横逆再拜致哀告慟哭並二姪衣衫盡剝脱裸身肉見<lb/>
赤長繩與弟連縛手黑如墨嗔叱行步遲遽以大刀擊<lb/>
血流未得止苦痛便走疾漸圍至田中鎗立哨齊吸拔<lb/>
<pb n="KR4d0558_WYG_005-2a"/>
刀斫弟項乞免幸弗及母憂失兩兒兒復憂母泣艱險<lb/>
萬狀生憂危勞苦役内懐五臟饑外被一身濕箠楚卒<lb/>
未休死生安可必山中亦何有所蓄僅米粒檢括殆無<lb/>
遺忽忽日將夕留連至宋村心緒茫若失倏遲逢一卒<lb/>
相見似相識懇懇甚心慈衆皆被呵叱但云解其縛外<lb/>
懼心悦懌兄弟相依回泣母何處覓哀矜復自憐舉目<lb/>
百無一頃刻子見母哀號叙痛䀌斫松代膏明拾草當<lb/>
菅席主僕皆畏寒相忘共薰炙憂懼不待明雞鳴咸盥<lb/>
<pb n="KR4d0558_WYG_005-2b"/>
櫛又復去喜坑晨星尚未沒山家避舍去老母獨匐匍<lb/>
逐隊躋山椒冒雨倚松立頭上水淋面足下寒徹骨明<lb/>
日古唐山盤折猶嵂崒亂石如蹲虎狹徑跨其脊呼號<lb/>
風泠泠掩映雲羃羃初疑茫昧中天地始開闢往來不<lb/>
暫停昏黑亦忘食當時已狼狽寕復問家室幼女猶可<lb/>
憐含啼抱嗚悒不憂行路難但恐棄溝洫朝廷夲除禍<lb/>
仁道立民極假威及蠻猺所至皆戲劇殺掠果何辜曷<lb/>
嘗分玉石披蘿遍山林蕩掃空郡邑不幸生斯時處處<lb/>
<pb n="KR4d0558_WYG_005-3a"/>
值荆棘皇天逺不聞愁悶填胸臆殘喘倘久延今亦匪<lb/>
疇昔渠魁未殄除黙坐長太息<lb/>
　　欲雨不雨歌<lb/>
四方突兀雲峯起一聲霹靂震天地畎畝欣欣望不來<lb/>
須臾耆老翻憔悴風聲蕭颯雁横塞掃却雲霓無㸃翳<lb/>
天生萬物出至公底事生民不蒙惠西方有雨東方晴<lb/>
無乃天帝私意萌天下有道人不議雨暘不均安不評<lb/>
莫不是東海殺孝婦又恐是囹圄多寃甿彼有罪兮彼<lb/>
<pb n="KR4d0558_WYG_005-3b"/>
當罰此無辜者施恩榮墨雲閣雨不肯下為問歲功何<lb/>
由成君不見田疇坼裂焦黍稌桔橰忍渇卧溪滸於<lb/>
是鞭雷公叱電母謫惰龍叫天母神祠血食貪膻腥真<lb/>
宰萬靈亦何補嗚呼我為蒼生賦税憂食祿大官焉知<lb/>
民間暵乾苦<lb/>
　　戲楊桓子威歌<lb/>
僻居陋巷無車馬綠樹清陰對瀟洒皂卒敲門耀武來<lb/>
將軍元是風流者名家陜右赫前朝小試弓刀亦閒雅<lb/>
<pb n="KR4d0558_WYG_005-4a"/>
自言離亂步艱難磊落情懐輒輕寫飄飄仙珮逺自汴<lb/>
洛來鶯鶯燕燕何事雙飛回情深豈料翻成怨恩重自<lb/>
古多狐猜江山迢遞夣魂裏風雨淒涼思慮起悲歡離<lb/>
合各有時共明月兮隔千里君思妾兮含怨疑妾憶君<lb/>
兮傷遠離願將顔色託鸞鏡長照此心無少虧<lb/>
　　月灣釣者歌<lb/>
月灣釣者天與閒<hi>吳月灣山長樂平人</hi>長日釣魚明月灣黄昏坐<lb/>
到月上山天低月高人未還月圓在天半在水明月灣<lb/>
<pb n="KR4d0558_WYG_005-4b"/>
頭人所喜先生月灣家密邇坐釣明月那可已波神起<lb/>
笑弄明月月滿波心魚撥刺黄昏摇尾寒餌沒爛月錦<lb/>
鱗魚上出得魚叩月喚隣家煮魚和月吞香霞舉杯月<lb/>
來金滿花酒光蕩月天無涯杯痕倒瀉月入腹月興惱<lb/>
人清不足杯天仰空月照目顧影翻憐月孤獨夜深月<lb/>
冷霜雨天勸月不飲月乃賢置杯愧月坐月前月謂汝<lb/>
飲天之泉呼童就月即更酌月故憐人月不落月在憂<lb/>
來無處著但恐樽空月相却我不知曹老瞞明月可掇<lb/>
<pb n="KR4d0558_WYG_005-5a"/>
憂無端豈不聞嚴家漢灘月不滿羊裘寒非熊辭月就<lb/>
西伯夜夜渭川空月白未如明月灣頭客酌月取魚賖<lb/>
酒吃忽自笑把酒問月者何如古人今人月在諸金尊<lb/>
照月常不虚胡為捉月騎鯨魚青溪好月連江湖廻環<lb/>
九曲月若鋪我今亦願為月灣釣者磯頭徒展席為月<lb/>
沽酒後耳熱醉舞明月歌嗚嗚<lb/>
　　洞簫歌<hi>為朱士元作</hi>
我昔遨遊敬亭山飛仙月底鳴珮環二十四管列鳳翼<lb/>
<pb n="KR4d0558_WYG_005-5b"/>
宫商迭奏縹緲之雲間紫姑吸玉液爛醉眠天闗不知<lb/>
星移斗柄轉但見池上桃熟垂紅殷又聞悠揚清韻起<lb/>
復止嗚咽彷彿啼小蠻當時蕭郎鳳樓教弄玉騎鸞海<lb/>
上一去不復還後來新製祿山獻梨園子弟意在娛妖<lb/>
環雙溪叠嶂别我久物華亦換我亦兩鬢斑謁來金陵<lb/>
董大築忽聞朱郎學弄玉蕭史去已逺誰能授新曲雅<lb/>
音久隳廢舉世滛哇續秋風泠泠欺茅屋歸去來兮早<lb/>
田熟何時攜此四尺竹為我倒吹一洗世間之塵俗<lb/>
<pb n="KR4d0558_WYG_005-6a"/>
　　落梅歌<lb/>
一枝兩枝横水濵千片萬片飛早春殘香滿地鋪白茵<lb/>
貪結青子枝頭新含章簷下肌理勻春夢未醒香醪醇<lb/>
君王寵愛恩情申何况㸃綴額與唇託根巖谷遭時屯<lb/>
莓苔剥落湮紅塵碧玉柯榦供樵薪更復擾擾來棘榛<lb/>
疇昔開伴粉署賔東風輕㸃泓池銀歸來天上迹已陳<lb/>
心腸鐵石見無因惜華長歎華下廵見仁頓覺添酸辛<lb/>
角聲吹月雙眉顰不知誰是調羮人<lb/>
<pb n="KR4d0558_WYG_005-6b"/>
　　大木為雪所偃歌<lb/>
前山夜寒雪三尺大木盡偃僵且直疑是帝謫蒼龍精<lb/>
潛形岩壑事脩飾天公責物何無情至重屈折出至輕<lb/>
卧如鋪瓊瑶豎若立甲兵只愁漏朝旭照耀形與精嗟<lb/>
哉復嗟哉徒爾懐大材良工不見遇斤斧行相催君不<lb/>
見今古忠臣與烈士負志屈節皆如此<lb/>
　　百牛圖歌<lb/>
繄誰畫此百牛圖絹素淋漓懸兩壁摩挲細認角頭竒<lb/>
<pb n="KR4d0558_WYG_005-7a"/>
無奈戴嵩留宦墨牧童騎策過前村春樹陰陰春草碧<lb/>
雲收霧斂山花明逺近顛崖翠光濕平湖斷岸水淺深<lb/>
皺縠粼粼展如席犢眠草間牛不乳饑嚙青芻礪蒼石<lb/>
或飲或浴雲滿身物我相忘祗自得横斜體態百頭殊<lb/>
牧豎籠雛戲阡陌有時背上顛倒騎細雨斜陽横吹笛<lb/>
時平放爾桃林中布谷催耕苦相迫嗚呼比年兵革彌<lb/>
天下千畦萬隴生荆棘只今農父把鋤犂處處開耕皆<lb/>
爾力斗米三錢戸不扃四海蒼生無菜色<lb/>
<pb n="KR4d0558_WYG_005-7b"/>
　　秋風行<lb/>
凉風起空濶即漸吹寒聲路遠衣裳单良人久從征妾<lb/>
身勤機杼唯恐衣未成短裁便鞍馬密縫憂遠行君昔<lb/>
辭家去王事迫期程守邊十餘載殺氣猶崢嶸夫亦身<lb/>
徇國妾亦死誓盟志同心不改庶保身後名<lb/>
　　趦趄行<lb/>
　二月晦日擬出邑中雨阻不果因賦之<lb/>
今朝欲出還不出何况四山風雨急帶水拖泥我所嫌<lb/>
<pb n="KR4d0558_WYG_005-8a"/>
息肩弛擔心方佚既無汗馬功又乏耕鑿力暮史朝經<lb/>
聊自怡春塲秋選從遷秩天命付已定所得今已多任<lb/>
人笑我成蹉跎洗眼看破走奔波萬千事計意謂何百<lb/>
年一夢歸南柯漢祖麥粥滹沱河不如商嶺四皓歌烏<lb/>
江項羽揮長戈不如採薇陽山阿君不見王霸功業殊<lb/>
總是一抔土英雄爭戰到頭誰自悟君今洗耳聽我歌<lb/>
趂取青春樂尊爼<lb/>
　　次張德政觀瀾行<lb/>
<pb n="KR4d0558_WYG_005-8b"/>
墨雲壓天殷其雷白雲如注西南來於時我方高枕卧<lb/>
池上菡萏花初開從渠雷昏與霧暗推起篷牕時一看<lb/>
頃刻陰霾盡掃除但見衝堤仍破岸黄流渾渾能幾時<lb/>
陰陽氣忒何須悲風平浪靜有妙處綠漪招我枯籐支<lb/>
我本人間無用叟瀾兮瀾兮觀汝久蛾眉亭下如斯夫焦光<lb/>
寺前亦非偶縠紋細細萬頃寛鱗甲簇簇生瀰漫容光<lb/>
照灼上下千萬態馮夷仙子往來乎其間天風不來如<lb/>
鏡平一輪明月海底生兩眼長向江湖看詩成落筆魚<lb/>
<pb n="KR4d0558_WYG_005-9a"/>
龍驚山溪一篙足梅雨波濤不浸中流柱靜觀莫怪當<lb/>
時人南北滔滔皆要津<lb/>
　　繅絲行<lb/>
小麥褪綠大麥黄吳姬踏車繅繭香尖鋭入沸高下忙<lb/>
雪雹萬斛浮瀟湘千絲萬縷雪炯光五色期補帝舜裳<lb/>
縣吏夜打戸租税無可措猶豫欲輸官又恐奉上誤躊<lb/>
蹰展轉無奈何東方漸明事更多<lb/>
　　蒼鷹行<lb/>
<pb n="KR4d0558_WYG_005-9b"/>
蒼鷹擊煩觜爪困無力城狐社䑕白晝縱横出天高日<lb/>
逺維不張湖海茫茫漏餘迹君不見楚歌四靣驚老奴<lb/>
不聞天子聞亞夫<lb/>
　　織婦吟五首次知縣許由衷<lb/>
妾家住西河家貧守清素年方二八初學織常恐暮父<lb/>
母生我時不識當門戸夫君良家子安肯受辛苦<lb/>
　　二<lb/>
機織不畏多但畏官府促去年布未輸今歲糧未足阿<lb/>
<pb n="KR4d0558_WYG_005-10a"/>
姑八旬餘縮首日下曝君戍憂邉庭妾心念機軸<lb/>
　　三<lb/>
妾憂機杼空惆悵時停梭機空且勿憂戌逺當如何烏<lb/>
鵲噪簷樹紅葉翻庭柯夫君萬里外妾織愁愈多<lb/>
　　四<lb/>
亂絲入手中上機十數疋細花間鸞鳳精巧俗莫測朝<lb/>
餐釜底焦夜靜壺下滴君心自明月願照勤苦力<lb/>
　　五<lb/>
<pb n="KR4d0558_WYG_005-10b"/>
天邉比翼鳥庭下連理枝高枝接伉偶孤鳥鳴何悲妾<lb/>
織還自製逺寄良人衣君心諒匪石歲久當自知<lb/>
　　絡緯吟<lb/>
夕雲淒以清凉颷颯然至籬根繼續聲長繭繰絡緯雙<lb/>
股依草荄兩翼鼔元氣月明更漏遲似訴無限意㣲物<lb/>
尚知時難彼非物類我懐素瀟酒聞汝澹心慮<lb/>
　　題子猷訪戴圖<lb/>
雪霏霏雲羃羃一色乾坤無四壁乘興移舟半醉醒故<lb/>
<pb n="KR4d0558_WYG_005-11a"/>
交剡曲真莫逆古人情今人心色取行違何侵尋管鮑<lb/>
去後俗風降披圖感歎懐山陰<lb/>
　　百馬圖<lb/>
一馬百馬等馬爾百馬一馬勢態異龍眠老李意脱神<lb/>
代北大宛無不至樓蘭失國龜兹墟玉門無闗但空址<lb/>
葡萄逐月入中華苜蓿如雲覆平地始皇長城一萬里<lb/>
漠雨平添窟中水將軍昔有李二師尺箠長驅萬騏驥<lb/>
當時無乃或爾遺齕飲翻沙縱眼戲就中驍黠囓與踶<lb/>
<pb n="KR4d0558_WYG_005-11b"/>
或示仁柔奔且逝循坎屹立意度閒下首當膺若多智<lb/>
昻頭振鬛彼者雄似恐世閒無猛士輪䑓詔下不再求<lb/>
蕃使徃來知禮義不徒嫁女事烏孫祗以金繒相贈遺<lb/>
茫然圉牧不知誰牝牡驪黄交乳字世有伯樂不願逢<lb/>
御若王良空善技汗血溝珠胡爾為無能安並駑駘視<lb/>
唐家太平有天子開元天寶周四紀是時天下政無事<lb/>
深宫每欲妃子喜教之舞數政如此漁陽<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>鼓動地起<lb/>
祿山見慣亦有似可憐零落四十疋後來值得田承嗣<lb/>
<pb n="KR4d0558_WYG_005-12a"/>
　　竹溪書室圖<hi>為黄克文題</hi>
清溪溪上竹無數愛竹移家竹林住階前老竹鏗玉聲<lb/>
秋夜讀書霑竹露書聲繞屋雜竹聲竹色侵書助書趣<lb/>
竹根箇箇長龍孫竹上鳳凰亦來聚有時攜琴陪竹彈<lb/>
兩袖清陰分竹翠雲梢月榦竹弄影杖竹尋詩過橋去<lb/>
平生性癖亦愛竹不問主人造竹所君不見一笻投陂<lb/>
忽變化萬卷蟠胸勝插架<lb/>
　　六人蹴踘圖<hi>趙太祖趙太宗石楚昭輔党進    普    守信</hi>
<pb n="KR4d0558_WYG_005-12b"/>
青巾白袍虎龍姿紫袍也是天日竒風雲之會此一時<lb/>
太平無事不敢知君臣更作軍中嬉紫薇小星燕尾眉<lb/>
雪爐熾肉寒語遲大嫂婦人殊不癡一榻之外他有之<lb/>
江南來臣河北遺開封大弟汝自為此意誰與同襟期<lb/>
蹴踘對戲兩不疑攬衣政發羣雄嗤党家麗人蓬鬢垂<lb/>
羊羔金帳趂婢兒頭巾半脱背後窺彼楚與石聊相隨當<lb/>
時總恨弱子欺亦愛三百開洪基禮樂文物如諸姬吳<lb/>
興錢選操兔錐落紙或有無窮悲周人彷徨歌黍離<lb/>
<pb n="KR4d0558_WYG_005-13a"/>
　　唐十八學士登瀛洲圖<hi>王宏正白描</hi>
天策將軍龍鳳姿十八人者皆英竒乾坤施轉豈無意<lb/>
風雲會合固有時唐虞盛際九官爾而此乃復一倍之<lb/>
神物在淵衆鱗集五采下德百羽隨後來可惜貴才俊<lb/>
祗遣上古歌雍熈河汾夫子講孔道弟子僅以功名期<lb/>
當時房杜亦可喜管仲器小寧無譏儒冠一着道士服<lb/>
豈為老氏談無為頴達祖漢疏經義宜於聖奥初未知<lb/>
歐虞褚薛尚筆翰一戈何足窮毫釐魏徵王珪差觧事<lb/>
<pb n="KR4d0558_WYG_005-13b"/>
亦足以格君心非𤣥武門前起倉卒手足之血親淋漓<lb/>
此時此獠可撲殺敓昏仆碑竟何其斗米三錢户不閉<lb/>
小康不補大義虧瀛洲一登老生願丈夫須作真男兒<lb/>
護龍河頭生紫氣鬱鬱葱葱天宇彌金陵豈無此學士<lb/>
醫官酒保登天墀奎章開閣亦太甚天厯詔書無乃危<lb/>
布衣無能坐長夜獨搔短髪頻歔欷老妻笑人小女起<lb/>
走把青鏡臨鬚眉西家好酒賖來喫無用勞煩閻畵師<lb/>
　　西湖曲<lb/>
<pb n="KR4d0558_WYG_005-14a"/>
儂家生長西湖住晝舫紅牕日來去不識干戈戰四夷<lb/>
良辰歌舞酣朝暮越王懐憤攻城來士卒失守城門開<lb/>
嬌容如花惜不得一旦零落同蒿萊百年氣運如過電<lb/>
頭白眼昏那忍見商山路杳雲霧深桃源不假漁郎便<lb/>
錢王宫闕草樹荒景靈臺榭風雨凉孤山梅花幸無恙<lb/>
父老含悲辭故鄉<lb/>
　　江南曲<lb/>
庭院深沉日正長綠牕紅几繡鴛鴦落花風起停針看<lb/>
<pb n="KR4d0558_WYG_005-14b"/>
蝴蜨雙雙過粉墻<lb/>
悶倚西牕月上時月將花影弄花枝欲將心事託明月<lb/>
花有殘時月有虧<lb/>
　　寶鴨曲<lb/>
銅池織風翠波躍睡足暖烟饑不唼重簾未厭雲水姿<lb/>
華屋清深寄閒絶生硃剥花紅錦翅枯咽半濕薔薇水<lb/>
寶燈夜懸琉璃光恍若淡在滄浪裏當筵慢舞得嬌嬈<lb/>
指痕膩染羅紋細就中空有絶纓人誤織韓<hi>韓夀事</hi>郎衣<lb/>
<pb n="KR4d0558_WYG_005-15a"/>
上氣古聞舄花之言豈虚語願學飛仙作雙去<lb/>
　　湘中曲<hi>并引</hi>
　湘中徐姓官淳原偶以事逼沉於井其妻妾仍寓官<lb/>
　所隣邑令故人也為同鄉昔同仕徐交甚稔知其新<lb/>
　寡遣人邀之遂至往來數數懽甚浹置酒食出肺肝<lb/>
　語求其妾其妻諾之將卜日締好忽松蘿人求媒不<lb/>
　允隱前議託詞歸湘中故人鬱鬱不樂明日告行攜<lb/>
　酒饌送南門外泣下各不忍别去若留情者至中途<lb/>
<pb n="KR4d0558_WYG_005-15b"/>
　通松蘿人以妾從黟令故人聞之悵悵若失不兩月<lb/>
　事覺坐金陵獄噫大丈夫居官若此者豈斯人耶墮<lb/>
　婦人計者徃徃有之大抵好財與色者皆是彼以貪<lb/>
　敗此以色謀相去逺哉俱謂之不仁可也矧區區一<lb/>
　婦人藏機設計若此匪妖則禍為丈夫者才識可見<lb/>
　矣黟令月餘徒袁死江寧鎮婦乃伶者閔其事作湘<lb/>
　中曲非欲傳於世也抑亦厲風俗並為居官者戒<lb/>
妾家湘中曲十五事所天二十從夫君出戍守塞邊食<lb/>
<pb n="KR4d0558_WYG_005-16a"/>
祿徐陳間奔走不記年轉官入宣邑朝夕尤拳拳不幸<lb/>
夫君亡中道成棄捐故人宰隣邑仰望應周旋念昔交<lb/>
契深將謂心如前挈家來相依此意未易宣入室拜丹<lb/>
旐遺思及九泉遂託通家好往來無姻聯私情中忽動<lb/>
外議殊未然託辭歸故鄉擬買番江船番江路綿邈情<lb/>
亦中道牽黟山亦在望乳水徒涓涓昨朝與君别芳草<lb/>
蔚萋芊妾意君不知因知非因縁鸞飛求其凰鴛鴦不<lb/>
獨宿妾身如楊花君心如明燭燭明不照羅襦闇花飛<lb/>
<pb n="KR4d0558_WYG_005-16b"/>
東風恣飄逐古來儇薄無男女何况時情易翻覆嗟哉<lb/>
時情易翻覆可憐彼此為身辱嗚呼世無栁下恵罕見<lb/>
盧氏妻近代賢郎亦如此不獨斯事令人悲<lb/>
　　秋雨歎<lb/>
我行郊原積雨霽禾黍高下秋離離老翁拾薪焙晚濕<lb/>
羸婦拉穗充晨饑材鄉啼號砦麥苦老幼奔走城墻疲<lb/>
自從四月天雨雹至今老樹枝離披羣鳥雜處隘道路<lb/>
庶姓僻壤栖茅茨下土銜怨天降禍天為除禍民為悲<lb/>
<pb n="KR4d0558_WYG_005-17a"/>
遂令四海若鼎沸荼毒綿亙無盡期安得旄頭鬼與死<lb/>
坐看雲起來遲遲<lb/>
　　繅絲歎<lb/>
東家繅絲如蠟黄西家繅絲白如霜黄白絲出蠶口長<lb/>
短繅出婦手大姑停車愁解官小姑剥繭愁冬寒向來<lb/>
苦留二月賣去年宿債今未還手足疲瘃事亦小官府<lb/>
鞭笞何日了吏胥夜打門稚耋生煩惱君不見江南人<lb/>
家種麻勝種田臘月忍凍衣無邊却過廬州換木緜<lb/>
<pb n="KR4d0558_WYG_005-17b"/>
　　漁父歎<lb/>
溪淺每愁魚鼈少澤深又慮蛟龍居移舟猶豫生涯拙<lb/>
舉網徘徊作計疎山水清幽亡足迹江湖寛濶足庖厨<lb/>
古來疎罟今猶密輸與陶朱得自如<lb/>
　　續無家别<lb/>
一生辛苦杜陵老白髪被垂常不飽夔州同安經亂離<lb/>
才畧謀猷蘊懐抱我生不辰時偶同挈妻扶母西復東<lb/>
風餐露宿萬艱險一已之外物物空富者相積今何有<lb/>
<pb n="KR4d0558_WYG_005-18a"/>
不如貧賤餘升斗我今漂泊居無家妻子相看俱掣肘<lb/>
事業赫赫歸英雄遺臭風烈將無同掀髯一笑入山去<lb/>
萬壑蒼翠啼天風<lb/>
　　續新婚别<lb/>
妾生二九顔如花父母許嫁歸君家錦衾香融情脉脉<lb/>
君戍别妾天之涯君去日益遠妾身何所依持贈古明<lb/>
鏡背負雙鸞飛鸞飛雙雙意和協君心如鏡光皎潔願<lb/>
分光潔照妾懐莫遣孤鸞泣離别泣離别嗟新婚人生<lb/>
<pb n="KR4d0558_WYG_005-18b"/>
誓莫生閨門祗恐容顔易零落妾心願早承君恩<lb/>
　　湘妃怨<lb/>
湘江清湘月明月明不照湘妃心水清翻汚湘妃裙九<lb/>
疑雲深蒼梧死萬古千秋只如此含雙淚竹上彈至今<lb/>
湘竹留斑斑空令後世人長歎<lb/>
　　春日謡<lb/>
春雨昨日長綠苔春風昨夜吹殘梅花殘尚覺春未老<lb/>
頭白怪殺春相催天上春光法天道人間春色貽人哀<lb/>
<pb n="KR4d0558_WYG_005-19a"/>
天時代謝人事變變極依舊春風來<lb/>
　　祀事<hi>五章章六句</hi>
　祀事國家崇敬也離亂後不覩兹典久矣迺今山川<lb/>
　社稷風雷肇置壇壝齋庭庖湢列以位次春秋祭拜<lb/>
　非昇平之幸與華陽山人舒頔欣見盛典聲諸詩歌<lb/>
　曰<lb/>
嚴我祀事牲醪潔馨升降揖拜於山川后靈壇壝肇置<lb/>
有齋有庭<lb/>
<pb n="KR4d0558_WYG_005-19b"/>
惟后稷氏播種百榖食我活我壇而不屋萬世民生永<lb/>
賴是育<lb/>
曰風曰雷曰雨曰暘弗忒於時嘉榖穰穰迺積迺倉惟<lb/>
邦家之祥<lb/>
冠服整肅沐浴外宿昧爽禮行弗諂弗瀆幣實於篚鞠<lb/>
躬致告<lb/>
伐鼓彭彭撞鐘鍧鍧神人以和鼔瑟吹笙法古用今祀<lb/>
事孔明<lb/>
<pb n="KR4d0558_WYG_005-20a"/>
　　雙檜<hi>七章三章章六句四章章八句</hi>
　昔宣聖手植雙檜今五十五世孫謙夫之父再植於<lb/>
　東魯齋復為圖為文豈惟昭厥美所以示不忘也華<lb/>
　陽舒頔聲諸詩曰<lb/>
巍巍雙檜植自東魯既培其根亦沃其土伊誰之功實<lb/>
自厥祖<lb/>
雨露所濡童童車葢蔽覆萬夫聖德之大爰洎子孫綿<lb/>
千百代<lb/>
<pb n="KR4d0558_WYG_005-20b"/>
宣尼所植千有餘年氣運所鍾於兹係焉枝茂繁華以<lb/>
衍以延<lb/>
曰惟厥考讞獄澧水詳慎恤刑卒於官所母挈孤子寄<lb/>
食秋浦中經亂離誰其念險阻<lb/>
天相厥子丞於休陽思檜斯植思考斯揚東魯東齋惟<lb/>
耿有光承迺祖迺父示子孫毋忘<lb/>
於皇厥祖纘周文武仰高鑽堅亦孰敢予侮雙檜蒼蒼<lb/>
與日月同光東齋煌煌垂萬世無彊<lb/>
<pb n="KR4d0558_WYG_005-21a"/>
豈弟君子民之父母召公甘棠蔽芾其後惟其思之是<lb/>
以似之小子聲詩相期似之<lb/>
　　芙蓉花盛開可愛<lb/>
亭亭芙蓉花開向疎籬邉妖姿如美人不與春争妍又<lb/>
如漢宫粧窈窕嬌三千斯花不解語一笑何嫣然我家<lb/>
舊池館秋日鳴管絃賞花紛如織深夜醉花前愛花如<lb/>
愛人美惡人自偏但見人如花不如花年年<lb/>
　　看書<lb/>
<pb n="KR4d0558_WYG_005-21b"/>
一日不看書此心若有失看書心未巳細字費目力六<lb/>
經皆糟粕中有味如蜜古來聖與賢孜孜復汲汲流傳<lb/>
百世下相見不相識今人不如古古人豈今日時還看<lb/>
我書撫卷三歎息<lb/>
　　賦詩<lb/>
一日不作詩此心成渇想非闗賤性癖只為薄伎癢六<lb/>
義起商周漢魏相傚倣下迨唐宋交聲韻迭清響於焉<lb/>
觀治亂豈直事標榜窮幽與廣達俱屬浩氣養何當搜<lb/>
<pb n="KR4d0558_WYG_005-22a"/>
神竒後世知音賞<lb/>
　　節飲詩<hi>并引</hi>
　夫酒適興而已名曰歡取其樂也詩興眉壽之歌書<lb/>
　載沈酗之戒皆不欲其過於飲也故大禹之所惡<lb/>
　靖節之所止莫非此意雖然宣其湮鬱陶其和氣非<lb/>
　此生其誰歟於是賦節飲一章惟諸公其斟酌之幸<lb/>
　毋曰寡情<lb/>
麯生乃狂藥大禹惡其㫖古人慕𤣥味其中有至理我<lb/>
<pb n="KR4d0558_WYG_005-22b"/>
觀栗里翁不醉日不已悟世若大癡兹焉名譽起後來<lb/>
效酺醩顛倒世間子予生無大量沉酗非所喜蛙腸與<lb/>
龜腹能容幾何爾青州號從事真人呼白水騎鯨仙可<lb/>
期荷鍤死不耻適興與追懽豈在昏昏裏揖謝糟丘生<lb/>
逺汝幸勿鄙<lb/>
　　古松<lb/>
偃蹇歲寒姿盤屈當虚<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>蒼皮絡紫蘚翠色摇青冥中<lb/>
藏六月雪下伏千載苓酷暑亦何畏隆冬愈加青老骨<lb/>
<pb n="KR4d0558_WYG_005-23a"/>
存蛟龍繁枝庇林坰不幸失所依流禍延丙丁恩深感<lb/>
雨露猶足揚王庭天風西南來慎勿驚山靈<lb/>
　　寄胡季和姪<lb/>
龍鬚高挿天石壁削蒼玉中有偉人居琴書樂幽獨昔<lb/>
經喪亂餘俯仰幾不足先君儒者師教食玉山祿之子<lb/>
溫温姿以道訓家塾散慮臨清溪陶情玩脩竹常懐老<lb/>
杜憂復效長沙哭客至輒開尊脱略外邉幅舊物遺青<lb/>
氊願言繼芳躅<lb/>
<pb n="KR4d0558_WYG_005-23b"/>
　　木槿<lb/>
愛花朝朝開憐花暮即落顔色雖可人賦質無乃薄亭<lb/>
亭映清池風動亦綽約彷彿芙蓉花依稀木芍藥炎天<lb/>
衆芳凋而此獨凌鑠慰目聊娛情蒼松在巖壑<lb/>
　　白槿花<lb/>
素質不自媚開花向秋前澹然超羣芳不與春爭妍凉<lb/>
夜弄清影縞衣照嬋娟佳人分寂寞零落祗自憐鮮鮮<lb/>
碧雲樹皎皎萬玉懸朝開暮還落物理乃自然嗤彼壅<lb/>
<pb n="KR4d0558_WYG_005-24a"/>
腫木徒爾全天年<lb/>
　　綠照亭<lb/>
亭亭登源山上有綠照亭下瑩百尺潭樹木冬夏青官<lb/>
僚時登眺毛髪亦洞照不用投以膠肝膽自同調許侯<lb/>
登科人胸次藏經綸又似亭下水清徹無與論<lb/>
　　晚節亭<lb/>
結亭山之阿而以晚節扁相期歲寒心松菊託深巘老<lb/>
翠鬱嚴冬寒香䕶蒼蘚不競桃李華日乃荆棘剪幽人<lb/>
<pb n="KR4d0558_WYG_005-24b"/>
壽而康營窩巧如繭有詩時復吟有酒聊自遣願言百<lb/>
世孫努力各黽勉<lb/>
　　七佛菴三十韻<lb/>
春色如多情陰雲貸遊矚登臨不憚勞𨁝踤轉山谷石<lb/>
磴危欲敧梯身進恐復松風響簫笙花露滴巾幅鑿鑿<lb/>
石齒連盤盤山脊伏初疑路不通似覺地可縮小憩林<lb/>
木深大觀天地育曠胸陵八荒舉手决四瀆歲暮歴險<lb/>
艱時危事幽獨情深山水佳興遣杖屨復七佛菴先登<lb/>
<pb n="KR4d0558_WYG_005-25a"/>
一人泉可掬誓將寂滅心受此清淨福塵世徒喧啾山<lb/>
門逺榮辱艱難慨諸僧落莫栖老屋江水清入懐淮山<lb/>
翠凝目花陰覆層簷鳥語隔幽竹稽首幡幢翻升階路<lb/>
徑熟禪心絮沾泥世味䗶煮粥軍政期嚴明民風慕清<lb/>
穆既興楊朱悲復動賈生哭再上講經臺仍摳御風服<lb/>
慿高氣層層眺遠山矗矗石眼松落根崖腰樹飛瀑一<lb/>
泓照鬚眉兩地映蘭菊骨蜕超塵寰悟空信機軸無心<lb/>
雲自飛得趣景何倐綠樹啼白猿青莎卧黄犢川原豁<lb/>
<pb n="KR4d0558_WYG_005-25b"/>
而開麻麥蔚以蓼遊辰風日和行徑花草馥㝠㝠鶴歸<lb/>
來長笑下山麓<lb/>
　　送何子舟征官秩滿<lb/>
友朋情若何最苦是離别親愛不忍舍臨岐語嗚咽宦<lb/>
遊南北州江海多隔越為官不必高飲酒不必冽寛厚<lb/>
長者心剛强見中輟所以甘棠陰千載稱召伯<lb/>
　　懐秋浦<lb/>
我昔客秋浦竊食居芹宫朝遊望京門莫宿齊山東看<lb/>
<pb n="KR4d0558_WYG_005-26a"/>
花拂曉露騎馬踏春風稽首昭明祠香火千古崇釣魚<lb/>
池尚在讀書臺已空當時不知幾亦墮元惡中辛勤注<lb/>
文選休名照蒼穹<lb/>
　　暮秋彌月陰雨薪米甚艱晚霽至夜復雨<lb/>
黄昏天開霽夜黑雨後作天公亦侮人稔歲變凶惡濕<lb/>
薪炊午庖生稻炒晨鑊十日九陰雨何處散吾脚况味<lb/>
固不佳光景亦蕭索孰云歲功成尚乃滯耕穫倩誰開<lb/>
扶桑四海照一爍<lb/>
<pb n="KR4d0558_WYG_005-26b"/>
　　子恭凌君仲冬回冷校居講下醵杯以慰岑寂杯<lb/>
　　　餘偶成<lb/>
有客美髯子飄飄雙溪來手持青芙蓉笑索梅花開語<lb/>
寄宣城謝句詠都官梅日南見子月征途雪皚皚一官<lb/>
勿謂冷官熱非其才吾道欣有託願言且徘徊將何慰<lb/>
岑寂時共陳尊罍<lb/>
　　用前韻<lb/>
俗子推不去可人期不來芹宫有佳士豁達襟懐開緬<lb/>
<pb n="KR4d0558_WYG_005-27a"/>
想客秋浦醉弄清溪梅相别十餘載鬢邉白皓皚雲霄<lb/>
走俊彦山澤遺英才韞櫝諒有待因時暫徘徊雖無細<lb/>
腰舞何妨酌金罍<lb/>
　　耕隱堂<lb/>
　張生梓嘗從遊乃祖重五氏有堂扁耕隱索題咏遂<lb/>
　賦之<lb/>
扶犂出東郊適值春雨足布種宜及時日至皆自熟村<lb/>
後數畝田村前三間屋賦税早了輸勉勵兒孫讀從渠<lb/>
<pb n="KR4d0558_WYG_005-27b"/>
食萬錢任彼學干祿官守言責無睡覺日晒腹<lb/>
　　雜興<lb/>
種秫無一頃誅茅擬三間詠歌衡門下心與孤雲間投<lb/>
竿傍逺水採藥歸名山忽見雙白鳥飛去時飛還南澗<lb/>
水泠泠東村月灣灣豈無一樽酒獨酌開歡顔<lb/>
　　述事<lb/>
鷹鸇務擊搏鸞鳳尚文采鳳子久不來鷹鸇抱饑餒狐<lb/>
兔滿郊原觜爪今安在朝廷急賢才彼乃富於賄田里<lb/>
<pb n="KR4d0558_WYG_005-28a"/>
聲嗷嗷朝夕不可待况彼亦罹難兹焉尚不悔斯理將<lb/>
奈何吾將扣真宰<lb/>
　　立春<lb/>
三陽肇開泰一氣回新和百卉已萌茁光風扇晴波田<lb/>
疇入鋤犂城郭仍干戈而我抱鬱鬱居焉萬山阿忘言<lb/>
今古事叩角時悲歌治亂闗氣化世情今如何悠然出<lb/>
山去天濶浮雲多<lb/>
　　春陰<lb/>
<pb n="KR4d0558_WYG_005-28b"/>
昏昏霧隱山羃羃雲弄水造化如妬春又釀明日雨尋<lb/>
芳未可期息戰乃所喜花淚愁闌干栁眼眠未起昔日<lb/>
繁華衢兹焉變荒址將何測陰陽黙黙數甲子<lb/>
　　夏夜<lb/>
飛螢委露草宿鳥驚風枝河漢耿玉宇東星忽西馳幽<lb/>
人澹無寐起問夜何其桂樹影婆娑照我鬚與眉人生<lb/>
無百歲歡樂幾何時有酒且盡醉長歌歸來兮<lb/>
　　次王和夫避世八都<lb/>
<pb n="KR4d0558_WYG_005-29a"/>
生平性放曠處世常淡然但恐學未至讀書究其𤣥時<lb/>
經喪亂際嚮慕心益堅仰睇高飛鴻翺翔入雲烟云何<lb/>
雜燕雀下與雞鶩連避謗去城市尋幽適林泉枕流夜<lb/>
雨歇坐石春風顛徒抱心耿耿復憂腹便便王君我畏<lb/>
友時寄五色鮮神鬼泣老筆風雪走長篇文章古所貴<lb/>
道義今誰傳將謂禮樂盛遽罹干戈年六經既掃地一<lb/>
物安得全藉甚右軍裔榮讓諸郎先依山更帶水問舍<lb/>
仍求田花下鹿濯濯雲間鶴翩翩情懐𣺌何許風月渾<lb/>
<pb n="KR4d0558_WYG_005-29b"/>
無邉尊酒何時㑹醉賡雲錦箋<lb/>
　　中秋對月無酒悵然孤吟<lb/>
對月惜無酒悵然負良宵而我鬱此居時世居無聊舉<lb/>
頭問明月桂影東林高南箕粲黄道北斗横青霄澹泊<lb/>
固常事佳辰何寥寥貰酒賞明月盤中乏羶臊何如待<lb/>
九日醉約柴桑陶<lb/>
　　代喻景初送王仲才秩滿升廬州府史<lb/>
亭亭九華山燁燁青芙蓉鬱鬱鍾間氣挺挺生材雄王<lb/>
<pb n="KR4d0558_WYG_005-30a"/>
君為時彦置身簿書藂分祿來淮西逢人説江東無為<lb/>
富魚米頻年屢興戎奸貪互殺伐來往青與紅想當官<lb/>
府初十室九已空税賦且缺畧况乃軍需供龎然雜羣<lb/>
處憒憒如盲聾承王奉王命御下悲下窮亂離慎所處<lb/>
襟懐自舂容一朝書上考行李何匆匆櫂發秀溪月帆<lb/>
掛巢湖風廬州古名郡地衍當要衝似聞太守賢才美<lb/>
皆升庸况復薇垣臨恐是夔與龍會當騰踏去仰羨孤<lb/>
飛鴻<lb/>
<pb n="KR4d0558_WYG_005-30b"/>
　　草堂文遠長老<lb/>
草堂爾何靈占此清净境緬想齊梁間談空效甲丙迄<lb/>
今七百載愚谷昧究省晚結文遠交參悟若脱頴燈燈<lb/>
續長明院院慨清景粤自兵革興林泉息孤影源澄江<lb/>
湛波眼凈雪冒嶺幽幽居其常擾擾觀以靜澹然方寸<lb/>
間一切事俱屏願開了了心下界洞光同<lb/>
　　贈幾上人<lb/>
上人夲忘機機鋒觸處有寂然不動時天地懼掣肘𤣥<lb/>
<pb n="KR4d0558_WYG_005-31a"/>
機近如何無語對蒼狗機心不可忘用機成矯揉不停<lb/>
惟天機烏兔迭飛走有時機忽萌光芒射牛斗慮恐不<lb/>
見幾枯坐如木偶誰能參我機直把命根剖我機未易<lb/>
參請看三緘口九年靣壁坐解得此機否談空未是空<lb/>
類朽元不朽機闗識得破自家才放手笑輓北山雲是<lb/>
我無心友<lb/>
　　頭陀廢寺<lb/>
微雲漏疎雨春事將結束小徑敷落紅長條已栖綠行<lb/>
<pb n="KR4d0558_WYG_005-31b"/>
行叩禪闗寂寂敧老屋犬吠知來客巖栖見僧獨漣漪<lb/>
漾方池菁葱鬱佳木立教雖尚空存心未脱俗於世竟<lb/>
何裨零落歸山谷極樂迷羣生無生惑三竺風光慰羈<lb/>
人聊此寓遊目<lb/>
　　暑夜<lb/>
火雲夜不卷老汗如流漿展轉復展轉披衣趂風凉仰<lb/>
觀紫微垣列宿森四傍分布各有位中天垂光芒如何<lb/>
久離間使我獨徬徨紛紛熱惱者跨海無津梁<lb/>
<pb n="KR4d0558_WYG_005-32a"/>
　　春曉<lb/>
月落牕未曙隣雞再三啼攬衣起徘徊傍水鳴鸊鵜水<lb/>
末霧氣薄花梢露華低晨光一開豁照耀東與西隔屋<lb/>
鳥語碎叫雲鶴聲齊治生不可緩童僕勤鋤犂春曉最<lb/>
清淑竟作春曉題<lb/>
　　宿興福寺<lb/>
金仙𣺌何許老樹䕶法堂臺殿月正高風鈴語丁當自<lb/>
從入中國妄誕驚愚狂咸謂極樂國遥遥在西方血氣<lb/>
<pb n="KR4d0558_WYG_005-32b"/>
人所鍾有生必有亡胡乃不自覺於焉慕荒唐頂禮三<lb/>
世尊我心多妙香三千世界中物物被德芳忽然稻花<lb/>
雨散作先秋凉<lb/>
　　雜興<lb/>
颯颯風已動霏霏雨將來溝塍水溢滿晚稻花齊開黄<lb/>
鵠邈雲漢青蠅集蒿萊流光倐云邁瑞氣何當回寓目<lb/>
且如此長吁上高臺<lb/>
　　二<lb/>
<pb n="KR4d0558_WYG_005-33a"/>
火流母金伏凉颷迎蓐收斗柄指西南銀河界天浮鴻<lb/>
鴈沙溪來稻粱豈身謀尺書繫其足闗塞當高秋上言<lb/>
安邦策為解倒懸憂寸心抱耿耿羣飛日啾啾<lb/>
　　三<lb/>
五雲宫闕高萬里不可到振羽欲奮飛剛風蔽前道草<lb/>
蔓日已滋邦國日益耗爕理者何人調和夫深造堂堂<lb/>
賈長沙虛負夜半召時世今何如吾將問商皓<lb/>
　　微雪喜晴<lb/>
<pb n="KR4d0558_WYG_005-33b"/>
愁雲起層層大雪落板板北朔號枯桑須臾眩吟眼阜<lb/>
凸恍若堆地凹忽疑剗紅圍麒麟爐綠汎琉璃琖朋友<lb/>
各遠居相邀愧書簡九天卷層陰八極開微暕<lb/>
　　憶邉<lb/>
良人久從征闗河音書絶莫念閨中情所貴保貞節妾<lb/>
心明如鏡君心皎如月明月照萬里青鸞惜離别綠牕<lb/>
起遲遲惆悵櫛短髪願將明月心長夜照天闕慎勿生<lb/>
遠愁從渠自圓缺<lb/>
<pb n="KR4d0558_WYG_005-34a"/>
　　贈星者吳子椿齡<lb/>
偶來翬山陰數日雨不止出門送春去香泥濺雙履峩<lb/>
巾者何人云是儒家子手持十二曜開口斷生死我今<lb/>
已白頭亦是湖海士王門曳長裾相府掛名字不辰逢<lb/>
搶攘林下且如此問兹復何如嗒然笑不已死生固有<lb/>
命修短順天理顔蹠不同途壽夭未可擬臨風叫君平<lb/>
成都幾千里<lb/>
　　俞舜欽遷居城西<lb/>
<pb n="KR4d0558_WYG_005-34b"/>
闤闠結華構軒牕豁虛敞山光映層甍雲影互來往攜<lb/>
書敎子讀坐待明月上英風慕謝𤣥習氣類任昉種菊<lb/>
依雲根掩闗謝塵鞅青囊秘奥竒白屋多景仰平生湖<lb/>
海心慷慨惡寸枉彼此愛桐鄉今古意相倣賸栽竹滿<lb/>
林恐是三徑蔣<lb/>
　　苧干<lb/>
樹老泣寒雨巖空號暮風豈無一尊酒為我澆曠胸夜<lb/>
夢生羽翼孤飛廣寒宫玉皇香案側窈窕雙女童再拜<lb/>
<pb n="KR4d0558_WYG_005-35a"/>
辭懇切俯伏陳愚衷飄然跨白鶴言笑超鴻濛<lb/>
　　贈黟縣丞臧起潛赴京十二韻<lb/>
魯山好家世累葉孫枝賢潛也甚俊逸詩思如湧泉去<lb/>
歲道吾邑之官上黟川今年大府委押運百萬錢會稽<lb/>
古多士山水尤清妍君才如繭絲抽繹不斷牽酣歌發<lb/>
天葩落筆數十篇字畫倐變化縱横類張顛為政尚文<lb/>
質不負朝廷銓安得數十輩郡邑熈熈然驅車南京道<lb/>
木脱霜滿天寵渥列近侍願託冥鴻傳<lb/>
<pb n="KR4d0558_WYG_005-35b"/>
　　前山寺<hi>並引</hi>
　予自上田回山莊過前山寺訪秀山主因登後隴時<lb/>
　雪初霽見前村一帯人家蒼松翠竹殘白掩映宛如<lb/>
　畵圖中惜不能呼起顧虎頭為予着筆乃為之詩<lb/>
登眺見殘雪璀璨東西家㸃綴松與竹又如三春花摳<lb/>
衣陟崔嵬一日窮天涯霽色豁林麓新歲宜桑麻於時<lb/>
冬告闌天地寒彌加氷沍山下泉漸泊溪中沙老僧撥<lb/>
寒爐旋煮雪水茶澹泊生智慧蕭條勿咨嗟我生星失<lb/>
<pb n="KR4d0558_WYG_005-36a"/>
躔負此兩鬢華勲業上竹鮎歲月赴壑虵萬事付一嘅<lb/>
仰羨投林鴉<lb/>
　　齒脱<lb/>
今朝一齒脱恍若孤城破動摇許多時被我獨捱過一<lb/>
邉無窒碍五臟恐饑餓雖免咀嚼勞入口愛軟和空洞<lb/>
亦自好堅剛乃招禍舌劍如尋常匪才直欲吐<lb/>
　　送歐宰入武陵<lb/>
秋雨昨日足秋田再生綠送君入武林高下半成熟錢<lb/>
<pb n="KR4d0558_WYG_005-36b"/>
塘大都會奢麗眩人目百工競浮華衢苑紛馳逐毋惑<lb/>
於彼夸毋憾於此辱折腰賦歸來强項仍食禄竒哉八<lb/>
月潮天下惟此獨南朝百餘年故址烟草覆混瘞鎮浮<lb/>
圖何物太慘酷潮頭子胥怒嶺上岳飛哭縱觀無古今<lb/>
長歎有倚伏君還定何時桂月奉<graphic n="KR2837" url="https://raw.githubusercontent.com/kanripo/KR-Gaiji/master/images/KR2837.png" mimeType="image/png"/>醁<lb/>
　　閒步<lb/>
和風漾晴雲約我散芒屩步出東南郊情景欣有託好<lb/>
鳥鳴嚶嚶幽花澹漠漠平生江海交亂後半淪落惟餘<lb/>
<pb n="KR4d0558_WYG_005-37a"/>
白髪翁林下甘寂寞眼前兒與孫懶惰不好學緬想栗<lb/>
里人取醉聊自樂<lb/>
　　石山菖蒲可愛因賦之<lb/>
崚峋一拳石含蓄千丈勢蒼松封莓苔清泠貯華第婆<lb/>
娑叢叢蒲籠絡根夲細朝汲井底泉慨焉結交契青青<lb/>
几席間勿遣塵紛翳小結山水緣娯情以卒歲<lb/>
　　塞上歸<lb/>
昨聞邉庭將斬首西北還笳鼔隘城郭愁雲暗闗山白<lb/>
<pb n="KR4d0558_WYG_005-37b"/>
馬載輜重側挂雕弧彎妻子迎入户告訴衣食慳夫亦<lb/>
久戰伐靣黑肌肉孱有兒莫從軍至死受苦艱<lb/>
　　朱士良紫陽讀書詩卷二十韻<lb/>
昔遊紫陽山載拜紫陽翁六籍賴得註百家悉研窮四<lb/>
方共推仰千載知尊崇孫枝繼芳躅結屋山之中讀誦<lb/>
夜不輟吾伊聲渢渢常懐惻隱心學術軒岐攻推五運<lb/>
六氣為時起疲癃乘閒輟歌咏呼鶴攜琴童軒牕豁明<lb/>
凈松竹鬱青葱移笻拂花露解䌫衝溪風采藥南山北<lb/>
<pb n="KR4d0558_WYG_005-38a"/>
尋詩漁梁東歸來對聖賢㫖意務貫通思欲出佐理何<lb/>
如裨世功思欲竭智巧何如濟羣蒙二者足名世安用<lb/>
心冲冲趣與物理㑹景與心神融如覿考亭靣如接元<lb/>
理公嘯傲穹壤間斯樂將無終願授養生術復假明與<lb/>
聰招邀聶許輩攜手超鴻濛<lb/>
　　田家<lb/>
龎眉老翁抱孫嬉人驚犬吠雞過籬曲屈枝懸樹架豆<lb/>
榾柮火熟瓶煮糜深慚相見乏治具所憂辛苦遭亂離<lb/>
<pb n="KR4d0558_WYG_005-38b"/>
我語阿翁勿内懼他年會見清平時<lb/>
　　清明雨<lb/>
雪蓧花開百五日荒阡雨暗松楸泣道途隨處白骨多<lb/>
紙陌誰標酒誰瀝我家祖隴旌川南六載離亂淚空含<lb/>
明朝載酒挂錢去一路海棠紅正酣<lb/>
　　琴溪隱者<hi>過琴溪汪胡二家相與欵予知賢而隠者乃為賦此</hi>
琴溪兩家氣誼一風俗淳龎無今昔松蘿猶有朱陳風<lb/>
泉石烟霞成痼癖桃華洞口秋復春恐有漁郎來問津<lb/>
<pb n="KR4d0558_WYG_005-39a"/>
轉首不知桑海變眼昏錯認商山人<lb/>
　　舟行見漁者<lb/>
河邉得魚河水煮老嫗行觴翁作主風篷轉灣舟自行<lb/>
篷底兒孫笑爾汝廟堂任重煩謀謨安得此樂與汝俱<lb/>
蕭蕭白髪秋江上悔不當時早學漁<lb/>
　<lb/>
　<lb/>
　<lb/>
<pb n="KR4d0558_WYG_005-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集卷五<lb/>
</p>
<p>
</p>
  </div>
<div>
<head>貞素齋集卷六</head> <lb/>
    <p>
<pb n="KR4d0558_WYG_006-1a"/>
欽定四庫全書<lb/>
　貞素齋集卷六<lb/>
　　　　　　　　　　　　　元　舒頔　撰<lb/>
古體詩<lb/>
　　懷京陵故舊<lb/>
憶昔族食王謝鄉友朋濟濟相頡頏烏臺突兀老柏蒼<lb/>
繡衣驄馬諸豸郎把手夜醉秋天長玉簫明月吹鳳凰<lb/>
轉頭别我餘十霜歲月流水何茫茫故人星散各四方<lb/>
<pb n="KR4d0558_WYG_006-1b"/>
或居天上旒冕傍或處湖海道自將一隱一顯逢時昌<lb/>
山林鐘鼎同休光愛親愛國不可忘懐友細讀停雲章<lb/>
　　平林烟雨<lb/>
時人賣畫千金傳一片好景真天然四時不用舒展看<lb/>
翠嬌綠潤當牕前春三漠漠護暖雨秋九慘慘啼蒼烟<lb/>
槎牙古怪雲霧暗屈蟠偃蹇蛟龍纒初見疑是李將軍<lb/>
又似水墨王輞川米家無根與艨艟安得活動金吾天<lb/>
明朝雨晴烟就斂便欲設榻林間眠請廻谷口俗士駕<lb/>
<pb n="KR4d0558_WYG_006-2a"/>
幸勿驚我雙胎仙<lb/>
　　送彭如山主簿今上皇帝潛邸時如山偕朱克用<lb/>
　　　隨侍廣西及即位克用除徽泰唐州保甲上副<lb/>
　　　千戸如山除太平縣尉轉武岡路寧綏簿因訪<lb/>
　　　克用囘賦詩志别<lb/>
十年天上隨飛龍錦衣出入明光宫一官榮調來江東<lb/>
鐵靣少府神仙風萬乘豈獨嚴陵翁千古氣味將無同<lb/>
綏寧作簿行匆匆風塵澒洞途路中故人賴有朱元戎<lb/>
<pb n="KR4d0558_WYG_006-2b"/>
雲霄高誼低穹窿相逢莫計官卑崇至尊豈不思我公<lb/>
羨公磊落氣如虹五色相期帝衮縫<lb/>
　　適耕堂為吳琴汪壽甫扁而賦之<lb/>
萌坑嶺下吳琴村中有汪氏居其源威烈遺風千載聞<lb/>
積善好禮枝葉蕃衣冠濟楚信行惇築室亢燥依山根<lb/>
適耕大篆楣扁存挂經扶耒窮朝昏以適為樂遺子孫<lb/>
浮雲富貴安足論荒烟衰草金谷園雲闗霧谷截來轅<lb/>
烟蓑雨笠逺市諠肯堂有子班箎壎山川瑞氣藏渾淪<lb/>
<pb n="KR4d0558_WYG_006-3a"/>
文光五采朝吐吞月明清夜啼黄猨不羨變化南冥鯤<lb/>
不貪爵祿何負恩春蘭秋菊芬幽軒客至談笑開清尊<lb/>
任彼輕薄手覆翻退處寧學渠觸藩女及笄嫁男已昏<lb/>
俯仰無愧乾與坤醉眠老腹摩朝暾至樂百世垂後昆<lb/>
　　休寧汪彦材訥翁山房四趣<hi>蘿墩憩松聽太和問道  羅川  泉  西</hi>
　　　<hi>山耕釣</hi>
松蘿有客號訥翁山房書聲夜渢渢堆案經史蟠心胸<lb/>
吐玉霏屑氣吐虹驚世駭俗無雷同黙坐如愚復如聾<lb/>
<pb n="KR4d0558_WYG_006-3b"/>
參破𤣥道並真空了達今古靡不通棟梁樸素牕玲瓏<lb/>
竒花映竹紛青紅方池漾碧春融融魴鯉遊泳春喁喁<lb/>
客來置酒樂意濃忘形取醉肴核豐蘿墩朗詠憩古松<lb/>
為幢為葢陰重重太和問道搘短笻道在何處將何從<lb/>
康莊坦途無不逢川流㶁㶁聲淙淙洗滌煩熱兩耳聰<lb/>
有時扶來西山東要似鹿門龎德公長竿獨釣鯽與鱅<lb/>
草塘水長青茸茸消摇散誕穹壤隆有生不愿王侯封<lb/>
有足不踏月光宫兒孫滿眼短鬢蓬嘉禾盈疇菊成叢<lb/>
<pb n="KR4d0558_WYG_006-4a"/>
山房之樂樂無窮<lb/>
　　胡子坑<hi>屬大彰</hi>
兩儀未判路不平凹凸突兀潛幽靈毓秀孕竒挺峭拔<lb/>
攢峰列壑爭伶俜枯槎著蘚半身碧老石迸土千螺青<lb/>
天淨森鋩列畫㦸雲開大彰横青屏臨深架木側足度<lb/>
飛瀑洒靣洗耳聽已有仙人浴丹室寧無烈士磨厓銘<lb/>
𤣥猨不驚籟寂寂白鶴下舞花冥冥便欲臨風蜕凡骨<lb/>
來兹絶粒餐仙苓尚聞好事薙荒穢直上絶頂峩新亭<lb/>
<pb n="KR4d0558_WYG_006-4b"/>
茗盌先春煮碧澗蓬牕釀臈釃銀瓶素衣何必待三聘<lb/>
白首尚可窮一經空谷時聞尚書履疎林夜仰處士星<lb/>
時乖狼虎集妖孽地濶魑魅行真行避世何煩慕清致<lb/>
憂時且復逃膻腥鄙哉時俗自汚濁喜甚潤谷長清泠<lb/>
祗恐遇公易輕徙玉皇敇命守六丁<lb/>
　　汪同甫見賜柱杖<lb/>
吳王不朝賜以柱九節飛騰異人語葛陂化龍飛上天<lb/>
入手鏗然亦輕舉圓頂乾象挺正直八卦倒垂靡燥濕<lb/>
<pb n="KR4d0558_WYG_006-5a"/>
從兹筋力賴扶持九萬天池六月息感子慷慨來高情<lb/>
植立牀頭神鬼驚祗恐空山沐雨露䇿杖老子朝玉京<lb/>
　　立秋<lb/>
西風吹秋七月朔何曾一葉梧桐落六合如窑老火作<lb/>
炎光裂石金流鑠透衣苦汗揮不却赤日行天無處泊<lb/>
山林近時迹難託祝融酷把朱方鑿蓐收為我清焱約<lb/>
洗淨熱惱凉如昨萬里東西縱行脚風雲變化無拘縛<lb/>
騎鶴鈞天超廣莫<lb/>
<pb n="KR4d0558_WYG_006-5b"/>
　　送丘克明歸袁州苹鄉<lb/>
宜春太守推賢良丘東首薦中書堂謀猷或者擬李廣<lb/>
命運爭奈猶馮唐銓衡俾職五色線相期補衮朝明光<lb/>
長絲擬繫烏兔足短絲織就龍鳳章彌縫海鶴健帝德<lb/>
黼黻宇宙開皇綱功成豈料負薪戚陰雨兩月不下牀<lb/>
遂告太守辭厥職主司猶豫心遑遑今朝西河理歸棹<lb/>
月明羞澁浮行裝大孤小孤浴秋色廬阜五老含青蒼<lb/>
楊瀾左蠡鄉國近鄰里載酒仍刲羊家山松竹久無恙<lb/>
<pb n="KR4d0558_WYG_006-6a"/>
留待晚節同幽香黄山白雲不堪贈詩成遠送還苹鄉<lb/>
　　題海寧吳筠軒山水窠手卷<lb/>
世間名士多愛竹為愛扶疎伴幽獨虚心直節傲雪霜<lb/>
盡日相看看不足松蘿山下延陵裔自號筠軒詠淇澳<lb/>
明牕凈几泚霜毫暖日晴風弄蒼玉有時乘興寫山水<lb/>
復貌時人真靣目一丘一壑胸次竒萬貌萬形心匠蓄<lb/>
瀟瀟洒洒聲秋軒瑟瑟琅琅撼昬屋我家昔遇湘江濵<lb/>
此君與我情最親别來廿載世離亂踪跡萍梗無音塵<lb/>
<pb n="KR4d0558_WYG_006-6b"/>
適與筠軒偶相見一笑袖拂松蘿昏怡然贈我一幅畫<lb/>
滄江萬頃波粼粼遠岫雲開虎嘯月疎林霜落鴻來賔<lb/>
抱琴疑是林和靖谷口又類鄭子真扁舟蕩漾空濶際<lb/>
蘆華兩岸紛繽繽感子高情寫幽趣世無管鮑行踆踆<lb/>
明朝漁翁約我度溪曲彷彿又似桃源人<lb/>
　　許子仁相招山中叙話<lb/>
許君邀我來山中我來但見堂戸空主人送客過溪去<lb/>
風吹兩岸花蒙蒙屋後萬叠金芙蓉紫氣夜吐仙人宫<lb/>
<pb n="KR4d0558_WYG_006-7a"/>
澗泉流香過白鹿林木挂雨拖青虹羨君築室讀其下<lb/>
超遥不與世俗通一聲黄鳥破幽夢四顧空牖俱玲瓏<lb/>
我愛此地無暑氣重來飽飯談仙蹤<lb/>
　　陪邑長諸公集燕雲臺<lb/>
琳宫陪燕集秋暮芙蓉花開色如故郎官騎馬青松林<lb/>
儒士䇿笻紅葉路四方玉帛車航來民物次第登春臺<lb/>
廷臣骨鯁扶日月御史豸聳飛風雷白頭擬獻元和頌<lb/>
青眼誰識英雄才天風蕭蕭霜欲落巵深酒深同衆樂<lb/>
<pb n="KR4d0558_WYG_006-7b"/>
桑麻百里藉春溫未信河陽只潘岳<lb/>
　　予生之辰留水村風雪中偕戴仲本飲賦此自况<lb/>
桑弧蓬矢負初志竹泉勲業期晚年擾擾無情萬觸目<lb/>
蕭蕭短鬢雙垂肩文章慙儕司馬氏清致合友林逋仙<lb/>
貴重何須六國印富餘只用二頃田種花蒔竹酌芳醑<lb/>
打馬圍棊和長篇底事今年醉親友亂離重會非偶然<lb/>
　　寄葉郭二郡守十六韻<lb/>
番江千石皎玉樹嚴瀨五馬拳蒼顔武士鎮邊衆或忌<lb/>
<pb n="KR4d0558_WYG_006-8a"/>
文臣制節民具瞻侯藩布令謹出内相府馳譽無涼炎<lb/>
奮迅鶚書昔並薦飛騰驥足時暫淹呼童朝耕引暮汐<lb/>
攜子夜讀分秋蟾富貴逼人被波波功名到手猶謙謙<lb/>
江陵委付詰讒佞將牧予决存公亷水驛七千速旌斾<lb/>
官船一月諳虀鹽曠懷逺寄漢江曲雅調清絶廬山尖<lb/>
晚泊九江駭雪浪寒生五老懸氷簾囘頭大小姑遠望<lb/>
舉手東西梁可拈寂寞蛾眉卧采石淒涼蓬鬢啼青帘<lb/>
山中猿鶴未必怨天上雨露何當霑幾欲作詩慰行館<lb/>
<pb n="KR4d0558_WYG_006-8b"/>
二公發笑時廵簷行藏勿與大官道窮達安用太史占<lb/>
却憶徘徊泮池上輕衫短帽春風嚴<hi>大小姑在江州下東西梁在大信時</hi>
<hi>酒禁甚嚴</hi>
　　詠高景樓<hi>蜀川陳氏</hi>
蜀山岧嶤蜀水長中有偉士鬚眉蒼築樓百尺聳竒觀<lb/>
追昔豪氣相頡頏眼空林麓隘宇宙手抉雲漢分天章<lb/>
仰觀衆星何歴歴下視濁世何茫茫畫棟朱簾杳掩靄<lb/>
丹霞翠壁森相忘我來著脚試登眺主人置酒仍刲羊<lb/>
<pb n="KR4d0558_WYG_006-9a"/>
琉璃盤凝玉酥滑瑪瑙杯泛金液香是時天氣頗蒸溽<lb/>
木末風颯生微涼楣間大扁高景字墨汁光潤如珪璋<lb/>
高山景行有深意暇日對此宜端詳心融理會與道一<lb/>
境界萬物皆春陽心自心兮理自理富貴過眼雲飛揚<lb/>
醉酣擲筆霹靂響共子一笑歌時康<lb/>
　長短句<lb/>
　　懷京口<lb/>
我昔遊北固飄飄紫霞裾手招雲中君嘯傲驚天衢一<lb/>
<pb n="KR4d0558_WYG_006-9b"/>
别回塵寰於今五載餘緬懷城中朱紫客朝臺暮省相<lb/>
催迫東華馹使傳宣來喜動諸公藹春色偶遭禍亂居<lb/>
山中衣冠靣目塵土蒙儒坑選冷難得調兀兀且作經<lb/>
年窮不知故人念我否詩成逺寄南飛鴻<lb/>
　　對雪<lb/>
晚來陣陣風作威不知青山添却幾尺圍但見竹枝如<lb/>
罄折上天下天仍復片片飛出門如此凍何人攜酒送<lb/>
烟村八九家未若自開甕乘興泛舟頗自竒人生但貴<lb/>
<pb n="KR4d0558_WYG_006-10a"/>
心相知牡丹開時已預報誰知愁遇藍闗道羊羔太俗<lb/>
茶太清我竒我謌君細評<lb/>
　　陪知縣理天章遊石照<lb/>
度東溪上東嶺亂石絆健足修羅拂衣領曲蹊窄徑勞<lb/>
攀躋上如升天下入井霜風嚴肅寒景寒氷照壑映林<lb/>
影一彎一抱山盤紆萬壑萬松聲濜溳知縣來閲清境<lb/>
山花含笑山勾引青銅出匣懸空崖照我鬚眉光炯炯<lb/>
不知誰鑿復誰磨肝胆私耶豈容隱山僧來進紫霞杯<lb/>
<pb n="KR4d0558_WYG_006-10b"/>
一聲長嘯山雲開百年塵世幾更變臺殿突兀今却灰<lb/>
世幻物幻我亦幻英雄豪傑何為哉二三老類四皓就<lb/>
中可惜無才調扶王抑霸今何人老天想已安排了歸<lb/>
去路我已悟半醒半醉日將暮青天萬里淨無雲鸛鶴<lb/>
横空叫烟霧<lb/>
　　同弟仲修訪胡亨甫病中<lb/>
拂開紅塵路直上青雲闗手弄碧芙蓉倒騎白采鸞飄<lb/>
飄乘風逺相訪萬里無雲春駘蕩笑問久病老維摩肯<lb/>
<pb n="KR4d0558_WYG_006-11a"/>
教獨占梅花帳隻雞斗酒情何懽咫尺如隔弱水寛祝<lb/>
君但願厪加餐春山處處堪盤桓<lb/>
　　七姑峰<lb/>
大姑雲髻青披膚小姑霧鬢青模糊三姑窈窕新沐梳<lb/>
不知山靈許嫁無婷娉侍側第四姑五姑六姑醉欲扶<lb/>
惟有七姑低小隱復見疑是當年化石望厥夫風拭雨<lb/>
磨幾千載挺立天地靣目麤山頂日日望霧暗山腰年<lb/>
年草不枯精靈魍魎時出沒下有猿猱掛樹長號呼大<lb/>
<pb n="KR4d0558_WYG_006-11b"/>
椿老桂枝扶疎石室照夜丹砂爐乘鸞跨鶴來往環珮<lb/>
響彷彿蓬瀛閬苑仙人之清都佳致便合寫作圖時乎<lb/>
時乎歸來乎<lb/>
　　送苹鄉丘克明<lb/>
楊栁磯燕子飛江南倦客江東歸蘆芽出水鰣魚肥君<lb/>
亦歸去是耶非聞君疾未相識漫浪贈言恐無益新豐<lb/>
斗酒何日逢人生意氣無南北喜津津去宜春鶯花滿<lb/>
路娛歸人君不見都門冠葢都憂惱拄杖故園風日好<lb/>
<pb n="KR4d0558_WYG_006-12a"/>
　　寄王和夫效騷體<lb/>
我思美人兮山之北一别悵望兮年逾六七世事紛擾<lb/>
兮不得息朔風慘慘兮横戈飛㦸睇寒雲兮日將夕隔<lb/>
遥岑兮隔我話疇昔仰天長嘆兮空相憶<lb/>
我思美人兮山之陰來便郵兮寄佳音錦箋雲字兮長<lb/>
短吟升沉榮悴兮君知我心路迢迢兮白雲深思夫君<lb/>
兮憂心愔愔何時握手兮因盍簪<lb/>
　　過伏牛嶺<lb/>
<pb n="KR4d0558_WYG_006-12b"/>
伏牛嶺高高且遠﨑嶇羊腸路百轉仲冬跋涉汗流漿<lb/>
每歎時危歴艱險陰厓慘慘生悲風極目四顧山巃嵸<lb/>
人生能着幾兩屐踪跡不異無根蓬我家居山南别業<lb/>
寄山北羣兇勢縱横往返苦行役山中天氣溫如春絶<lb/>
壁遥見梅花新梅華年年見春色不見多少行路人<lb/>
　　玉虚中道士見惠紫竹杖詩以答之<lb/>
仙翁遺我紫膚笻九節入手生霜風霜枝露葉脱凡庸<lb/>
長身恐出嶰谷中七尺炯照蒲柳容苔班荆棘交户封<lb/>
<pb n="KR4d0558_WYG_006-13a"/>
精神氣骨元化通扶䇿已喜慰老翁顔色無復驚疎慵<lb/>
拄訪王母瑶池東桃華千樹如錦紅金童玉女雲間逢<lb/>
倒拖笑入蓬萊宫留向牀頭祗恐蚤晚化作龍飛上天<lb/>
去開九重扶重瞳<lb/>
　<lb/>
　<lb/>
　<lb/>
　<lb/>
<pb n="KR4d0558_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集卷六<lb/>
</p>
<p>
</p>
  </div>
<div>
<head>貞素齋集卷七</head> <lb/>
    <p>
<pb n="KR4d0558_WYG_007-1a"/>
欽定四庫全書<lb/>
　貞素齋集卷七<lb/>
　　　　　　　　　　　　　元　舒頔　撰<lb/>
　五言絶句<lb/>
　　春日雜言<lb/>
日暖苔衣軟谿行荇帶長化工無限意袖手立斜陽<lb/>
　　二<lb/>
梅片㸃蒼蘚松花糝翠厓年年春自好奈此世情乖<lb/>
<pb n="KR4d0558_WYG_007-1b"/>
　　三<lb/>
賈誼思明主華元歸故都張良辭北闕范蠡泛東湖<lb/>
　　四<lb/>
湖海半生客乾坤一布衣義哉周伯叔飽食首陽薇<lb/>
　　題墨菊<lb/>
寂寞東籬下花開幾度秋相看有佳趣歲晚共綢繆<lb/>
　　度翬嶺<lb/>
岑頭雲霧暗不見﨑嶇路寄語來去人黄昏慎行露<lb/>
<pb n="KR4d0558_WYG_007-2a"/>
　　二<lb/>
樹隱猿猱形雪印虎狼迹天寒日苦短閉戸莫出入<lb/>
　　夢遊三絶<lb/>
霜月炯虛寂雲霞燦縹緲玉府朝真回鞭鸞過蓬島<lb/>
　　二<lb/>
天壇吹玉笙洞府騎白鶴綠鬢雙仙娥乘風下寥廓<lb/>
　　三<lb/>
琤琤白玉珮燦燦紫雲裘海上幾千里雲間十二樓<lb/>
<pb n="KR4d0558_WYG_007-2b"/>
　　翠眉<lb/>
西嶺横翠眉讀書舍其下諦觀無聲詩寫我有聲畫<lb/>
　　閔堂菴<lb/>
山川藏勝地竹樹隱孤菴泉冽出龍窟燈清明佛龕<lb/>
　五言律詩<lb/>
　　甲寅正月二日雪<lb/>
元日喜開霽晚來雲翳生園林春淡淡天地雪盈盈寒<lb/>
色砭肌骨晴光待燕鶯繁華何處是人在鳳凰城<lb/>
<pb n="KR4d0558_WYG_007-3a"/>
　　野興<lb/>
日落山逾碧霞明水透紅物華離亂際人事寂寥中園<lb/>
棗經時熟田禾失歲豐悲哉秋漸老天濶叫征鴻<lb/>
　　宿田家<lb/>
茅屋編踈葦童奴卧與俱僧來尨吠竇人靜雀行厨未<lb/>
擬揚雄宅難招葉令鳬霜風正高潔有酒且須㪺<lb/>
　　過洪富嶺<lb/>
野鳥聲如鬼溪藤曲似蛇升高愁步履歴險怯敧斜天<lb/>
<pb n="KR4d0558_WYG_007-3b"/>
近身疑蜕雲飛手可拏振衣千仭頂蒼翠渺無涯<lb/>
　　次夏守謙遊石照韻<lb/>
空厓隱光怪一片倚林阿石古元非鑿奩開底用磨月<lb/>
寒光欲吐露曉色逾多山鬼形難遁騷人費咏歌<lb/>
　　次俞舜欽寫懐<lb/>
花落隨流水枝空掛女蘿位卑心獨赤世亂鬢先皤僻<lb/>
處賔朋少康衢狐兔多邉庭威武備數誦大風歌<lb/>
　　九月晦日宿清福寺<hi>即清塘寺</hi>
<pb n="KR4d0558_WYG_007-4a"/>
一徑通幽寂脩廊碧霧融禪僧坐黙黙山鳥語空空花<lb/>
竹蕭疎際林泉嗚咽中日高人未起紅葉下秋風<lb/>
　　七夕<lb/>
佳節秋無幾歡娛在此宵雲間兔搗藥天上鵲成橋巧<lb/>
處從人乞拙來還我招兒童覓𤓰果踏月慰無聊<lb/>
　　幽事<lb/>
毿毿垂鬢白惟怕事縈心汎海憂無計栖山恨不深早<lb/>
梅將破玉衰栁又含金造化無停轍幽懐那可禁<lb/>
<pb n="KR4d0558_WYG_007-4b"/>
　　除夕<lb/>
茅茨雖偪側兄弟喜團欒酒灔玻璃琖魚蒸翡翠盤百<lb/>
年從落魄再拜乞平安門外霏微雪頗饒今夕寒<lb/>
　　除夜寓飲雲臺觀微雨<lb/>
天壇凈寒雨殘歲夕已除燈火澹城市寥寥類村墟民<lb/>
人各離散何日寧此居抱恨待明旦欲獻軍前書<lb/>
　　病退<lb/>
清閒無病惱即是老神仙臨水簪花飲開牕枕月眠坐<lb/>
<pb n="KR4d0558_WYG_007-5a"/>
吟松下石渇飲澗中泉此樂無人解玉簫吹洞天<lb/>
　　人日晴<lb/>
元日至人日今年却喜晴四方民樂業千里卒休兵春<lb/>
麗山河壯風清草木榮老天賜强健拭目看昇平<lb/>
　　雨中適興<lb/>
天濶雲横野春深水遶村折花攒粉蜨投果喚青猿潤<lb/>
物絲絲雨傷春片片雲時危朋友少終日掩衡門<lb/>
　　山莊雪霽<lb/>
<pb n="KR4d0558_WYG_007-5b"/>
山莊倍岑寂沽酒出前村聲怪風號樹光清雪擁門莊<lb/>
嚴天地老約束虎狼蹲偶遇負苓者前知與細論<lb/>
　　聞鐘嶺<lb/>
春雨聞鐘嶺亂山啼杜鵑因思離亂日復見太平年步<lb/>
月栖巖穴凌霜度嶺巔古松曾識我深省復潸然<lb/>
　　績溪嶺<lb/>
縣以績溪治嶺何占此名四時聞澗語終日少人行有<lb/>
石虎豹臥無巢鳥雀爭凄然情思淡倚杖聽松聲<lb/>
<pb n="KR4d0558_WYG_007-6a"/>
　　無題<lb/>
身歴兩朝日眼空七十年文章難並世貧富總由天學<lb/>
草夸張旭能詩説鄭䖍老夫渾不解醉後祗貪眠<lb/>
　　郊行<lb/>
人老詩難老人窮道不窮宦情流水外野興夕陽中窻<lb/>
泊千峯翠簷飛一葉紅夢中加帝腹千古有誰同<lb/>
　　題方仲章莊居<lb/>
松竹覆苔徑開牕對翠屏林花紅窕窈瀑布玉俜伶畢<lb/>
<pb n="KR4d0558_WYG_007-6b"/>
卓抱高甕常林挂舊經山莊有清意大藥養脩齡<lb/>
　　幽居<lb/>
自愛幽居好門無俗子來朝廷常選士巖穴有遺材垂<lb/>
桞拂蓬戸飛花㸃砌苔棲遲林壑態補報乏涓埃<lb/>
　　二<lb/>
自愛幽居好簟瓢陋巷如時評王霸業日讀聖賢書數<lb/>
竹驚棲鳥敲針學釣魚酒爐並藥灶鎮日伴茅廬<lb/>
　　三<lb/>
<pb n="KR4d0558_WYG_007-7a"/>
自愛幽居好衡門鳥雀馴筆牀香帯墨書几翠分筠詩<lb/>
禮家聲舊兒孫學業堙論文求益友斗酒聚比隣<lb/>
　　四<lb/>
自愛幽居好園池物物新碧桃飛粉翅翠藻穿金鱗久<lb/>
謝江湖友長懷翰苑人德星何處聚昨夜夢荀陳<lb/>
　　遣懐<lb/>
母老能强飲兒慵不讀書生逢離亂世遷傍隱幽居野<lb/>
水通荒徑松林接逺墟尋梅蹋雙屐適興雪晴初<lb/>
<pb n="KR4d0558_WYG_007-7b"/>
　　歸來<lb/>
潛迹鄣山側歸來六月初耕園遲種豆斸地旋栽蔬世<lb/>
迫詩書廢心憂禮義疎臨風三歎息倚樹獨躊蹰<lb/>
　　角鷹<lb/>
頂毛森獨角喂肉常恐餒觜爪思攫拏羽毛耀文采一<lb/>
飛冲九霄兩目窺四海志非燕雀知㣲物焉足凂<lb/>
　　避俗<lb/>
閉門避塵俗悶來還杖藜㣲風時動竹久雨不衝堤林<lb/>
<pb n="KR4d0558_WYG_007-8a"/>
濕朝生靄山明晚挂霓可憐龎老子耕耨共山妻<lb/>
　　山中居<lb/>
自得山中趣晨炊採藥苗養真期骨蜕息氣御神飈花<lb/>
襯王喬舄泉香許子瓢已疎城市迹安用小山招<lb/>
　　二<lb/>
世事且如此何煩苦用心罕逢青眼客細誦白頭吟川<lb/>
上波常逝山中雲更深製荷仍佩蕙不受一塵侵<lb/>
　　坐石<lb/>
<pb n="KR4d0558_WYG_007-8b"/>
趺坐蒼苔石斜披白接䍦行人隨處説羣盜出村遲避<lb/>
地山嫌淺憂時事怕知近來難粒食枵腹且吟詩<lb/>
　　來鴈<lb/>
嗈嗈起沙漠肅肅度瀟湘到處隨寒暑謀身豈稻粱不<lb/>
鳴常得罪傳信又何傷明月蘆花夜歸來兩翅霜<lb/>
　　雨窻雜詠<lb/>
萬里雲烟暗一天風雨愁無書上北闕有雁過南樓禮<lb/>
簡陳蕃榻寒荒季子裘名聲江漢濶何日放吾舟<lb/>
<pb n="KR4d0558_WYG_007-9a"/>
　　二<lb/>
依山開竹戸負郭葺茅齋每嘆時難得何愁事未諧追<lb/>
隨詩作侶消遣酒為懐陋巷貧而樂憐渠死便埋<lb/>
　　新竹<lb/>
當牕色清潤入戸影扶疎直節臨風瘦新梢過雨虚密<lb/>
留棲采鳳長取釣鰲魚若欲逃塵俗且看君子居<lb/>
　　天河<lb/>
迢迢亘南北不見起風波明月紫微近氣吞滄海多星<lb/>
<pb n="KR4d0558_WYG_007-9b"/>
辰不敢度雲霧有時過便欲乘槎去高深知幾何<lb/>
　　對雨<lb/>
挈家避山下濕氣襲衣襟絶壑風雲壯空林烟霧深人<lb/>
驚時洶洶猿叫夜沉沉未見歸寧日懐憂隨處吟<lb/>
　　過旌德<lb/>
寂寞旌川道川雲暝不收張騫西域使范蠡五湖舟豆<lb/>
子雨開霽蘋花風弄秋驅馳王事迫今日莫淹留<lb/>
　　生辰<lb/>
<pb n="KR4d0558_WYG_007-10a"/>
行年五十五於世慚無補勢離鴛鴦班意豈鷄鶩伍脚<lb/>
跟摩層霄心力窮萬古是身寄乾坤夢寐憶鄒魯<lb/>
　　獨步<lb/>
獨步誰為侶溪邉有白雲情親鷗共狎機動鹿分羣細<lb/>
草沿厓出幽花隔岸馨歸鴉背秋色飛過夕陽林<lb/>
　　度翬嶺<lb/>
下嶺日已暝四山烟霧深世情不爽意家事頗闗心今<lb/>
夜月生暈明朝天恐陰人家虎狼懼列炬出疎林<lb/>
<pb n="KR4d0558_WYG_007-10b"/>
　　山家<lb/>
凉風吹積雨獨樹對山家村落孤流漫兵戈老屋斜牛<lb/>
羊歸晚路場圃見秋花萬寶告成日蕭條良可嗟<lb/>
　　花朝雨<lb/>
細細花朝雨問花何日開尋芳幽徑去拾翠曲堤回屐<lb/>
齒沾香草籬根臥落梅因思去年事愁苦遁山隈<lb/>
　　答高復九秀才<lb/>
斯文寓宇宙無古亦無今在我樂聞道從渠乏賞音兵<lb/>
<pb n="KR4d0558_WYG_007-11a"/>
戈常洶湧禮樂未銷沉賴子時來過庭花轉午陰<lb/>
　　過西坑次劉昭父通判壁間韻<lb/>
我来河陽砦無復見斯人霧罩松間石雨沾頭上巾感<lb/>
時空説劍憫世罕埋輪一笑出門去葉間啼鳥頻<lb/>
　　次方彦黙雨中韻<lb/>
故園無限好春雨長蒿萊冠葢底須羨詩書良可哀百<lb/>
年難自料兩鬢苦相催寂寞山林下無由去上臺<lb/>
　　小園<lb/>
<pb n="KR4d0558_WYG_007-11b"/>
𤓰已抽長蔓槐將試早花人忙時雨稼邊急暮雲笳白<lb/>
莧生紅葉黄葱長翠芽小園生意足盤飣不須賖<lb/>
　　平原<lb/>
眺遊縱逺目平原試一登村村來俗物寺寺長蠻僧跨<lb/>
澗長松樹懸崖老葛藤﨑嶇山下路來往記曾經<lb/>
　　上莊山家<lb/>
萬疊山如晝高岡結數椽種茶依白石接竹引清泉住<lb/>
久民風樸身潛世俗牽時乖易觸諱黙坐意悠然<lb/>
<pb n="KR4d0558_WYG_007-12a"/>
　　次俞舜欽韻<lb/>
雲氣騰三島春光隘九天低枝花雨泣夾岸栁風顛吟<lb/>
苦幾成癖看來自可憐脱巾松下卧高詠白雲篇<lb/>
　　二<lb/>
閉門春又暮遊子去何之世事忽顛倒人心太險危從<lb/>
敎狼虎閙莫遣燕鶯知古誼今誰尚蕭條歌扊扅<lb/>
　　三<lb/>
觀水非云釣登山豈為樵日邊書欲至雲外隱難招問<lb/>
<pb n="KR4d0558_WYG_007-12b"/>
姓題蕉葉尋幽採藥苗商山雖可樂恐負聖明朝<lb/>
　　四<lb/>
山中春欲暮春服未曾成細細巖花落茸茸牕草生栖<lb/>
遲悲世事牽落嘆人情微祿慚無補終身荷聖恩<lb/>
　　寫懐<lb/>
羈縻隨世俗陶寫任天真夜雨似留客春寒偏着人消<lb/>
磨三尺劍㧃擻一襟塵幽憤終難遏行歌江水濵<lb/>
　　雨窻遣興<lb/>
<pb n="KR4d0558_WYG_007-13a"/>
靄靄林間雨涓涓石上泉水從幽澗出河與大江連雲<lb/>
重鳥無語天寒花未然悠然清興在何用更逃禪<lb/>
　　二<lb/>
淪落桑榆景蕭條向草堂時情宜澹泊詩思或茫洋天<lb/>
上冥鴻逺臺端采鳳翔慚無五色線為補衮衣裳<lb/>
　　山居<hi>次寧川汪子亨氏伯父武卿憲使韻</hi>
我慕山居僻幽深好避時解愁澆濁酒消困釣清池欲<lb/>
作竹君説恐令梅友知興亡百年事翻覆幾枰棋<lb/>
<pb n="KR4d0558_WYG_007-13b"/>
　　二<lb/>
我慕山居客知時悟昨非饑餐藜藿飯行著芰荷衣未<lb/>
雪梅先瘦經霜芋自肥幽居真有趣祗恐未忘機<lb/>
　　三<lb/>
我慕山居友閒中意思長秋風籬下菊春雨屋頭霜煉<lb/>
藥類𢎞景逃名效子房紛紛朱紫貴朝夕任渠忙<lb/>
　　風雨瀟瀟微醉秉燭復賦<lb/>
阻却登高興泥深懶出門免教穿䗶屐聊復倒甆尊籬<lb/>
<pb n="KR4d0558_WYG_007-14a"/>
菊枝底壓山雲氣自昏誰云秋圃澹老子惱吟魂<lb/>
　　二<lb/>
緬想陶彭澤斯人未必貧偶然無酒飲尚爾看花頻江<lb/>
海雲垂地川源水拍津杯盤雖澹泊吟咏莫因循<lb/>
　　上田<lb/>
登眺有餘意豁然心目間過橋梅蘸水傍屋竹連山隔<lb/>
嶺閒雲度投林倦鳥還從來丘壑意頗與幼輿闗<lb/>
　　春雨<lb/>
<pb n="KR4d0558_WYG_007-14b"/>
霡霂囘枯意霏微潤物初翠眉催岸桞紅甲長畦蔬泉<lb/>
動溪流活春浮土脉虚生生功用博何物為吹噓<lb/>
　　雨後<lb/>
寒雨滴深夜寒衣未著綿百年心事在萬種俗情牽野<lb/>
濶雲垂地江空浪泊天揚州城下路來往憶當年<lb/>
　　山居<lb/>
支笻雲出岫開院鼎沉烟惆悵人千里涵容自一天懶<lb/>
從丹井問醉傍白雲眠久悟浮生幻歸耕隴上田<lb/>
<pb n="KR4d0558_WYG_007-15a"/>
　　二<lb/>
披襟坐林下清露滴衣裳饑采松花服行穿槲葉香利<lb/>
名心共逺山水意何長休引時人訪恐驚雙鶴翔<lb/>
　　病後<lb/>
老矣筋骸弱病餘脾胃衰已無裨世術更欠入時詩舊<lb/>
水歸新港殘花戀故枝同眠不同夢此意老天知<lb/>
　　出邑書所見<hi>時居山莊</hi>
路路迷荆棘田田沒草萊佇看心已慘更覺眼難開運<lb/>
<pb n="KR4d0558_WYG_007-15b"/>
蹇青雲隔時危白髪催縣官移檄至珍重再三來<lb/>
　　司諫黄克敬尊翁申甫獲榮封克敬便歸稱觴膝<lb/>
　　　下詩以慶之<lb/>
真龍飛甸服三鳳起河東忠孝源流逺兒孫際遇同錦<lb/>
衣來膝下丹詔出雲中白髪如君少痴兒愧老儂<lb/>
　　索畫<lb/>
西江好山水畫者至今傳高古闗潼氏清竒羅稚川流<lb/>
水疏林外夕陽芳草邉何時茅屋底松樹起雲烟<lb/>
<pb n="KR4d0558_WYG_007-16a"/>
　　日薄<lb/>
日薄霜華重天寒雲氣低市廛烏復集闗塞馬頻嘶請<lb/>
老聞風退嬌兒背父啼休論當世事我已醉如泥<lb/>
　　述懐<lb/>
暮年不再春歉歲且安平脱齒愁堅物眼昏猜逺人氊<lb/>
廬嗟却薊戎馬喜歸秦白髪江東客無心謁紫宸<lb/>
　　山居次二弟韻<lb/>
南山爛白石東谷産青芝顛倒萬般事翻騰幾局棋鳶<lb/>
<pb n="KR4d0558_WYG_007-16b"/>
飛天澹澹魚戲水漪漪又赴東華燕旗翻王母池<lb/>
　　二<lb/>
消摇物外人衣上怕緇塵商嶺猶辭漢天台尚避秦隔<lb/>
花紅雨亂泊栁翠風頻午谷烟霞迥相過問子真<lb/>
　　村口晚眺<lb/>
暮烟横逺埭宿靄卷疎林豁達乾坤眼消磨湖海心引<lb/>
杯成略醉得句且微吟晚景多佳趣誰能意外尋<lb/>
　　山莊雜詠<lb/>
<pb n="KR4d0558_WYG_007-17a"/>
繞屋陰陰樹通池細細流寄書來故舊飛夢上神州百<lb/>
兩歸朝士千金買墜樓知幾誰氏子一笑過林丘<lb/>
　　春雪<lb/>
片片沾芳草紛紛雜落花籬寒春雀陣簷凍午蜂衙雲<lb/>
密深藏樹溪渾不見沙小牕風力惡呼婢莫烹茶<lb/>
　　日暮<lb/>
日暮睇寥廓天空雲自閒四圍都是竹三靣更無山春<lb/>
盡花纔放林昏鳥獨還故園桃李夜此意頗相闗<lb/>
<pb n="KR4d0558_WYG_007-17b"/>
　　晴<lb/>
雲氣扶紅日江光漾翠濤烟籠淮樹逺天凈楚山高慕<lb/>
道心誠渇憂時鬢獨搔明朝鍾阜去渡口買輕舠<lb/>
　　白土嶺<lb/>
拾松供煮茗掃石坐談詩湖水連天逺山雲雜霧遲川<lb/>
原森壯麗宫闕鬱參差日夕下山去姮娥淡掃眉<lb/>
　　二<lb/>
野水孤城迥風行浪積沙一方龍虎國六代帝王家玉<lb/>
<pb n="KR4d0558_WYG_007-18a"/>
樹歌仍在新亭恨轉加凝情正寥落漁唱答邉笳<lb/>
　　茅岡鋪阻雨<lb/>
巖谷幽棲士江湖懶散身思鄉荆楚客憂國杜陵人年<lb/>
老常防病時乖不厭貧滔滔浸北陸何處是通津<lb/>
　　過靈鷲次少陵龍門寺韻<lb/>
以兹放曠身閒適清靜境殘雪生夕光老蟬弄寒影但<lb/>
知泉石幽不覺毛骨冷老矣時一鳴朂哉日三省<lb/>
　　晚興<lb/>
<pb n="KR4d0558_WYG_007-18b"/>
枕簟凉如水飛蚊晚不禁空懸三寸舌難訴百年心鷗<lb/>
狎機先息狐疑計愈深臥聽黄鳥弄醉和白頭吟<lb/>
　　程氏幽居次唐仲實韻<lb/>
自得山中樂田園近屋廬池清魚可釣林密鳥相呼剪<lb/>
燭窻前讀敲門月下沽鍾陵多貴氣此意有還無<lb/>
　　二<lb/>
青山秀可掬似與主翁便釀秫為留客採芝常遇仙花<lb/>
香雲滿洞鶴唳月流天願棄人間事同盟海上緣<lb/>
<pb n="KR4d0558_WYG_007-19a"/>
　　嶠源<lb/>
溪回石欲動山斷路還通嵌石蘚花白颭林楓葉紅野<lb/>
雞啄寒澗塞鴈下晴空莫怪楊朱泣於今路更窮<lb/>
　　責子<lb/>
有子如無子承家恐墜家白頭憂憤積綵服婉愉賖孝<lb/>
養天應庇公勤衆所夸丁寧猶不省貧困莫咨嗟<lb/>
　　題方行可教授講堂<lb/>
　時制世業儒得編儒戸吾績以儒為戸者凡若干而<lb/>
<pb n="KR4d0558_WYG_007-19b"/>
　行可氏世為諸儒所宗因作講堂以會講焉故咏之<lb/>
隱隱松林下瀟然屋數椽五星光滿座六籍煥中天道<lb/>
脉來西浙心傳㑹百川圖書家學在<hi>行可夲周姓故云然</hi>講論自<lb/>
便便<lb/>
　　清明祭祖墓便過旌德栢齋宗家兼懐黟歙祁諸<lb/>
　　　宗人<lb/>
水木尋源夲宗情自一般春風助酬酢夜話儘盤桓黟<lb/>
歙時親近旌祁路渺漫韋家花樹會幸勿作虛談<lb/>
<pb n="KR4d0558_WYG_007-20a"/>
　　二<hi>孫何孫勤兄弟馳名人呼為大小狀元先世雄雅二公以雄才及第故云</hi>
杜陵清騎出騎馬覔從孫埽墓空增感懐宗亦斷魂二<lb/>
孫名更遠諸阮譜猶存獨喜儒冠繼寒氊漫自溫<lb/>
　五言長律<lb/>
　　寄工部主事許由衷十五韻<lb/>
杜老登先籍韓公踵後塵古來清要地多是讀書人才<lb/>
德真堪羨天姿禀賦醇論思勞主畫獻納善敷陳乳水<lb/>
懷潘岳潁川思冦恂歸朝班鷺羽入奏近龍鱗臺閣名<lb/>
<pb n="KR4d0558_WYG_007-20b"/>
聲著風雲事業新宫庭扶日月陵寢䕶松筠萬國車書<lb/>
混三軍甲胄廵皇猷期黼黻洪業擬經綸冠冕崇清廟<lb/>
車輿擁紫宸近聞搜䜟禍無怪受誅頻汲黯誠匡主顔<lb/>
公不顧身棠思千古召翰寄五雲郇遺愛銘諸子謳歌<lb/>
藹四民<lb/>
　　贈元善蔡君理官銅陵<lb/>
白靣皇華客朱衣紫府仙儀容過雅典進退合周旋奉<lb/>
檄長臨闕宣威每到邊風塵雙鬢底江漢一㠶前上相<lb/>
<pb n="KR4d0558_WYG_007-21a"/>
推多藝諸公念獨賢銅陵開舊治玉案受新遷拜命兼<lb/>
恩寵躬行在勉㫋好攀潘岳駕莫後祖生鞭敝槖無他<lb/>
送將詩自我先永期懐補報常為抑雕鐫旦日催鳴珮<lb/>
春風簇小筵從來荆棘地鸞鳳豈留連<lb/>
　七言絶句<lb/>
　　過石金<lb/>
東風著意扇㣲和紅白花開亞薜蘿榮辱不闗心已逺<lb/>
閒看童稚拾溪螺<lb/>
<pb n="KR4d0558_WYG_007-21b"/>
　　瀑布泉<lb/>
雨餘嵐翠撲吟懐秀巘竒峰似筍排帝謫玉龍飛不去<lb/>
怒泉百尺噴蒼厓<lb/>
　　題石鏡<lb/>
非琢非磨亦非鑄陰精凝秀掲光明熒熒長照巖阿底<lb/>
不照人間事不平<lb/>
　　二<lb/>
混沌初分鍾秀氣山靈呵䕶到如今寒光閃閃窺今古<lb/>
<pb n="KR4d0558_WYG_007-22a"/>
照破姦貪詭佞心<lb/>
　　次朱克用萬户韻<lb/>
和風駘蕩栁腰斜茅屋溪邊賣酒家馬首翩翩旗脚轉<lb/>
如何偏惹帽簷華<lb/>
　　采石<lb/>
江聲似欲欺文士月色曽經照錦袍八百仙人騎白鶴<lb/>
紫簫吹徹碧雲高<lb/>
　　九日無酒<lb/>
<pb n="KR4d0558_WYG_007-22b"/>
龍山㑹上不曾飲栗里門前無處賖望斷白衣人不至<lb/>
教人羞煞見黄花<lb/>
　　維揚七詠<lb/>
　　　明月樓<lb/>
昔年明月照盈盈今日樓空月自明銀甲錦筝歌舞地<lb/>
寒鴉落日淡孤城<lb/>
　　　皆春樓<lb/>
樓前景物逐時新樓上笙歌日日春華麗已隨時節換<lb/>
<pb n="KR4d0558_WYG_007-23a"/>
東風吹恨栁眉顰<lb/>
　　　騎鶴樓<lb/>
遼海胎禽去不歸人民城郭是耶非腰纒休作揚州客<lb/>
設使相逢起禍機<lb/>
　　　嘉會樓<lb/>
壯年登覽醉歌日况是太平全盛時燕子銜將春色去<lb/>
畫欄寛處樹旌旗<lb/>
　　　平山堂<lb/>
<pb n="KR4d0558_WYG_007-23b"/>
平山山上構高堂堂下青蕪接大荒堂廢山空人不見<lb/>
冷雲秋草臥横岡<lb/>
　　　蕃釐觀<hi>即瓊花觀</hi>
天上竒花玉色浮祗留一種在揚州如今后土無根蒂<lb/>
蜂蜨紛紛各自愁<lb/>
　　　太平橋<lb/>
青樓翠幕舞纎腰金屋銀屏貯阿嬌二十年前豪俠客<lb/>
相逢猶自説前朝<lb/>
<pb n="KR4d0558_WYG_007-24a"/>
　　雷塘<hi>隋煬帝所葬之地</hi>
帝德當思萬世圖牙檣錦纜下江都盤遊未竟天兵到<lb/>
占得雷塘地一區<lb/>
　　鼓樓岡<lb/>
殷殷雷聲雨未收鼓樓岡上滑如油昔年禾黍離離地<lb/>
誰把蓬萊換却秋<lb/>
　　青山之旁曰眉山喬木儼如昔時因其事而賦之<lb/>
稻滿圩田水滿陂石橋松徑槿花籬雞鳴犬吠日將夕<lb/>
<pb n="KR4d0558_WYG_007-24b"/>
一帶人家似舊時<lb/>
　　金陵懷古<lb/>
龍蟠虎踞石頭城今古英雄幾戰爭遺恨六朝何處是<lb/>
江聲猶抱不平鳴<lb/>
　　太白墓<hi>唐翰林李太白之墓郡守馮景夫篆書</hi>
太白墳前秋草黄葦蘆高捲紫藤長文章從古不傳後<lb/>
笑煞沉香貶夜郎<lb/>
　　生孫<lb/>
<pb n="KR4d0558_WYG_007-25a"/>
吾年五十始生孫天相儒家積德門但願賢材為世用<lb/>
何妨錯節與盤根<lb/>
　　二<lb/>
無難無灾便可嘉公卿由命不須誇他年月窟相期汝<lb/>
莫忘龍山安定家<lb/>
　　四皓圖<lb/>
局面何曾肯放閒看來著著是機闗當時汨沒知何限<lb/>
幸爾圍棋不出山<lb/>
<pb n="KR4d0558_WYG_007-25b"/>
　　白葵<lb/>
好似巫山窈窕孃氷肌玉骨雪為裳自從月下輕離别<lb/>
幾度薰風欲斷腸<lb/>
　　石竹為胡伯善題<lb/>
一枝洒洒出風塵婀娜高標足可人莫近葛陂風浪濶<lb/>
怕渠變化起蒼鱗<lb/>
　　二<lb/>
西臺石刻王摩詰南土墨妙文湖州後來好事多彷彿<lb/>
<pb n="KR4d0558_WYG_007-26a"/>
不道斯人一出頭<lb/>
　　三<lb/>
一竿兩竿晚颼颼拄杖敲門六月秋為愛此君貞節在<lb/>
何人更向渭川謀<lb/>
　　四<lb/>
為愛山陰王子猷幾回停棹越溪頭萬竿碧玉森如洗<lb/>
聊寫一枝風滿秋<lb/>
　　五<lb/>
<pb n="KR4d0558_WYG_007-26b"/>
酷暑人間不受降根移直節自湘江長梢結實留栖鳳<lb/>
先借清陰拂短牕<lb/>
　　病中問内弟戴仲夲<lb/>
我病雖遲病已多不知仲夲近如何少年詩酒磨風月<lb/>
老去焉知疾病磨<lb/>
　　二<lb/>
此日功名願已疎溪山隨處樂樵漁如何二老同時病<lb/>
彼此相遺問起居<lb/>
<pb n="KR4d0558_WYG_007-27a"/>
　　題蔣夲仁巢木竹石<lb/>
瀟洒疎篁曾雨露槎牙古木慣風霜東風不詧忠貞節<lb/>
羞與當時作棟梁<lb/>
　　題石照蘭若<lb/>
無名無利亦無能我是人間有髪僧靜坐㝠思愛幽寂<lb/>
何須向我説掀騰<lb/>
　　二<lb/>
白雲深處一間茅門對長松老鶴巢客至煮茶延淡話<lb/>
<pb n="KR4d0558_WYG_007-27b"/>
任他虎豹自咆哮<lb/>
　　題水墨葡萄<lb/>
老龍騰淵雲氣濕萬斛驪珠夜光泣秋風吹滿西凉州<lb/>
釀就清香浮玉腋<lb/>
　　翬嶺<lb/>
<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>
                    <graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>肩輿石徑斜亂山高下暮雲遮南風吹散九天雨<lb/>
西嶠開殘百合花<lb/>
　　由績坑出乳溪聞鵑<lb/>
<pb n="KR4d0558_WYG_007-28a"/>
細草幽花二月天暖風晴日弄春妍孤村路僻行人少<lb/>
忽聽深林叫杜鵑<lb/>
　　二<lb/>
雲樹蒼蒼鵑亂啼炊烟澹澹日沉西尋幽獨向山中路<lb/>
吟得詩成何處題<lb/>
　　送楊子威廵檢<lb/>
傳家清白負通才高築黄金孰與媒騎馬莫辭龍虎國<lb/>
題詩須上鳳凰臺<lb/>
<pb n="KR4d0558_WYG_007-28b"/>
　　過西坑次劉昭父壁間韻<lb/>
兵後公庭又一新眼前物物見天真青山不管興亡事<lb/>
幽鳥數聲啼破春<lb/>
　　獨感<lb/>
翻雲覆雨須臾間轉喉觸諱生波瀾淳風已散不可復<lb/>
九疑翠冷湘江乾<lb/>
　　暮春<lb/>
黄鳥穿花語自柔清風吹竹綠修修道人懶散江湖客<lb/>
<pb n="KR4d0558_WYG_007-29a"/>
不道於今遽白頭<lb/>
　　偶成<lb/>
燕子穿花帶雨飛杜鵑聲苦勸人歸靜觀世事何時了<lb/>
小吏敲門逼戰衣<lb/>
　　閒居<lb/>
齋前一樹瑞香桃綠葉蓁蓁僅尺高待渠紅熟邀王母<lb/>
祇恐東方暗裏搯<lb/>
　　二<lb/>
<pb n="KR4d0558_WYG_007-29b"/>
凉雨初收放晚晴尋詩池上句難成槐陰布地鶯聲滑<lb/>
山上白雲無限情<lb/>
　　題清湘秋景<lb/>
　昔人云詩是有聲畫畫是無聲詩善模寫詩與畫者<lb/>
　之辭然一丘一壑出自肺腑肆於筆端不自知其神<lb/>
　也矧瀟瀟洒洒竒竒怪怪非深得意趣之妙不可及<lb/>
　友人汪允中以清湘圖寄示予觀滄江白石茂林脩<lb/>
　竹彷彿昔客湘中時景江滸小艇坐紫衣横玉簫嗚<lb/>
<pb n="KR4d0558_WYG_007-30a"/>
　嗚怨訴又不知誰氏子豈意離亂後覩此佳致有聲<lb/>
　二首敬書以歸<lb/>
木落三湘雨後天細泉飛瀑掛晴川疎篁影裏簫聲過<lb/>
借問誰家上水船<lb/>
　　又六言<lb/>
日暮九疑矗矗清湘萬竹修修不管掀天風浪孤鸞引<lb/>
鳳船頭<lb/>
　　偶題<lb/>
<pb n="KR4d0558_WYG_007-30b"/>
生平不識大鄣山歴井捫參四十彎誰道仙家隔蓬島<lb/>
桃花流出在人間<lb/>
　　過程氏莊<lb/>
昨夜東風吹栁條石痕橋上玩梅梢百年蓄積隨流水<lb/>
新燕還知定舊巢<lb/>
　　周村<lb/>
一溪流水碧潺潺萬壑松風舞翠鸞老客石盆巖下憩<lb/>
興來題字付誰看<lb/>
<pb n="KR4d0558_WYG_007-31a"/>
　　書西坑楊子威廵檢官舍<lb/>
詰曲溪山窄復斜溪流淺碧漾寒沙山村亂後蕭條甚<lb/>
隱約疎林一兩家<lb/>
　　小陳村題竹<lb/>
數竿修竹翠交加一曲清溪浸白沙喚雨錦鳩林木外<lb/>
晚烟飛起那人家<lb/>
　　二<lb/>
霜林慘慘帶蒼烟䆉稏連雲慶有年囘首峴山烟路隔<lb/>
<pb n="KR4d0558_WYG_007-31b"/>
莫教羊子淚潸然<lb/>
　　題田家壁<lb/>
屋上青山屋下池松杉蓊鬱映清漪兒孫耕種歸來晚<lb/>
臥聽流鶯啼竹枝<lb/>
　　二<lb/>
料得時光不是秦野花啼鳥又青春行人相見莫相問<lb/>
曾是當年避冦人<lb/>
　　百舌<lb/>
<pb n="KR4d0558_WYG_007-32a"/>
漠漠輕雲淡淡陰門前楊栁萬黄金誰教巧語調春色<lb/>
飛向高枝學百禽<lb/>
　　出山中<lb/>
下山容易上山難上到山頭足力酸待得易時難已歴<lb/>
常將容易轉頭看<lb/>
　　二<lb/>
偶隨流水到天台無數桃花夾岸開箇裏夲非人世界<lb/>
如今悔煞出山來<lb/>
<pb n="KR4d0558_WYG_007-32b"/>
　　出汪家村<lb/>
轟雷將雨驚孤枕急電摇光閃暗牕風勢不須如此急<lb/>
生平肝膽未甘降<lb/>
　　二<lb/>
四簷如注雨垂垂頃刻山河盡蔽虧皎日中天行白晝<lb/>
縱然昏暗不多時<lb/>
　　雪<lb/>
乾坤清氣屬陶家太尉元來不煮茶老子無茶亦無酒<lb/>
<pb n="KR4d0558_WYG_007-33a"/>
拄藤踏雪看梅花<lb/>
　　題汪良后唐馬圖<lb/>
桃花亂落春不收片片飛上紫驊騮見說天閑求駿骨<lb/>
莫將顔色為君謀<lb/>
　　張氏耕隱堂復次韻以足其卷<lb/>
獨向南莊臥白雲逺山㸃㸃入簾青半犂新雨孤村外<lb/>
始聽春禽第一聲<lb/>
　　暮春之夕雷雨交作<lb/>
<pb n="KR4d0558_WYG_007-33b"/>
一聲雷震天闗動半夜雨欺茅屋疎推枕披衣忙檢㸃<lb/>
牀頭惟恐濕詩書<lb/>
　　次俞舜欽述懷<lb/>
化行俗美説吾鄉鳳不來兮走虎狼棋局翻騰何日了<lb/>
未聞諸葛起南陽<lb/>
　　度新岑晴日可喜俄而復雨<lb/>
汗漬羅衣春晝長山茶花謝水流香東園紅紫無多了<lb/>
説與蜂兒莫恁狂<lb/>
<pb n="KR4d0558_WYG_007-34a"/>
　　高郵破<lb/>
海水歸洋不上來江湖到岸又空回白衣蒼狗隨時變<lb/>
日莫空聞猿嘯哀<lb/>
　　至泰州書徐千戸壁<lb/>
海天無際接扶桑此地曾經幾戰塲怨恨不隨流水去<lb/>
空階夜雨泣寒螿<lb/>
　　二<lb/>
圖書整整堆蓬蓽劍㦸森森擁桞營留客茶𤓰話平昔<lb/>
<pb n="KR4d0558_WYG_007-34b"/>
隨緣糚㸃泰州城<lb/>
　　送人之濠梁<lb/>
萍梗無根任所之休將身世計安危槿花滿地紅於錦<lb/>
怪煞狂風昨夜吹<lb/>
　　風雨墨竹<lb/>
一枝瀟洒暮颼颼散作江南六月秋休棄散才看弈化<lb/>
葛陂深處是龍湫<lb/>
　　贄書李廷獻<lb/>
<pb n="KR4d0558_WYG_007-35a"/>
書生亦是避世人江海何日寧風塵孫吳不生伏波死<lb/>
山谷且復潛閒身<lb/>
　　小谷菴<lb/>
白晝不聞雞犬聲黄昏畏避虎狼行時光即漸消磨盡<lb/>
為問𤣥通作麽生<lb/>
　　過魯子昭山人<lb/>
竹樹深幽三兩家𤓰蔬塲外種綿花平田趂水耕鉏辦<lb/>
醉倚柴門看落霞<lb/>
<pb n="KR4d0558_WYG_007-35b"/>
　七言律詩<lb/>
　　至正十五年乙未歳元日居山中<lb/>
霽雪收寒放曉晴遥瞻北極慶長生杯浮淡柏茅柴酒<lb/>
盌入酸<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>骨董羹白髪隨時居古里丹梯何日上神京<lb/>
新正戊午好天色人與梅花一様清<lb/>
　　燈花<lb/>
焚膏為燄草為根檠上光摇夜氣存金粟何曾嫌陋室<lb/>
銀缸長是照閒門幾番報喜期盟約數伴傷春揾淚痕<lb/>
<pb n="KR4d0558_WYG_007-36a"/>
暗倩佳人纎手剔榮枯不藉化工恩<lb/>
　　自嘆<lb/>
半紙虛名屢失機六年憔悴北山薇雲霄路近行囊澁<lb/>
湖海塵揚故舊稀官冷位卑思補報禄高責重慕輕肥<lb/>
閉門風雨春多少鴻鴈雝雝又北歸<lb/>
　　清明<lb/>
空濛細雨濕松楸亂後人家哭未休幾處燒錢飛蛺蜨<lb/>
三叉無主祭骷髏精魂作祟狂魂語新鬼銜寃舊鬼愁<lb/>
<pb n="KR4d0558_WYG_007-36b"/>
可是禁烟兵燹際荒城寥落水東流<lb/>
　　送春<lb/>
蒼龍御駕送東君閃閃旌旗暗别魂花謝水流孤白日<lb/>
鶯啼燕語又黄昏光風雖好容顔老世事難齊歲月奔<lb/>
見説祝融交代了空教殘綠對芳樽<lb/>
　　詠石鏡<lb/>
屹立空山照不平鬚眉一見更分明神呵鬼䕶光尤炯<lb/>
雨洗風磨色愈清净瑩無瑕秋鶴妬虛涵洞徹曉猨驚<lb/>
<pb n="KR4d0558_WYG_007-37a"/>
騷人逸士多遊玩説與山僧為啟扃<lb/>
　　過小谷村程履善留酌<lb/>
松風出谷響颼颼滿地松花夜不收危路駕橋連石磴<lb/>
高田接梘引溪流空開林麓天光近汗濕衣衫暑氣浮<lb/>
芒屩竹枝今倦矣故人雞黍為遲留<lb/>
　　秋蟬<lb/>
老樹西風黄葉飛栖枝泣露晚凉㣲短長吟處雨初歇<lb/>
斷續聲中秋又歸化去尚留遺蜕在看來誰悟幻形非<lb/>
<pb n="KR4d0558_WYG_007-37b"/>
澹烟衰草郵亭路多少行人愁夕暉<lb/>
　　胡仲敏訪予石門<lb/>
敲門風竹報平安知有何人為解環歲冉冉兮如撚指<lb/>
事紛紛處且開顔醉酣山水清幽際思入雲烟慘澹間<lb/>
聞説淮南狼虎鬭闗山征戍幾時還<lb/>
　　正月八日上母壽同表弟戴仲仁飲於山莊<lb/>
榖日清明春漸長白頭慈母壽而康延儒未見開東閣<lb/>
稱壽何妨燕北堂住世久經離亂惱慰情還喜子孫昌<lb/>
<pb n="KR4d0558_WYG_007-38a"/>
希年希有今逾五笑著斑衣拜捧觴<lb/>
　　二<lb/>
愛日難忘盡子情一罇親黨慶歡榮雖云兩姓為姑舅<lb/>
同是一家佳弟兄菜切青絲時雨滑魚披玉膾曉氷清<lb/>
不須絲竹並歌舞壽祝長庚歲歲明<lb/>
　　獨坐<lb/>
花栁横陳兩月春山行盡日絶行人傳聞建業烏臺舊<lb/>
見説姑蘇絳幘新學術何緣題閬苑詩書作計獻楓宸<lb/>
<pb n="KR4d0558_WYG_007-38b"/>
春風滿目江湖濶無處乘槎問要津<lb/>
　　清明<lb/>
尊中無酒空對花上塚挂紙今誰家舊火荒村已零落<lb/>
新煙破屋多咨嗟晴風暖日笑桃李高田曠野悲桑麻<lb/>
時節自好世俗惡荒阡古木啼烏鴉<lb/>
　　七姑峯<lb/>
七峯嵳峩翠模糊七峯之嶺隱麻姑林深霧暗走糜鹿<lb/>
月落風起號於菟塵世百年日變幻青山萬仭無榮枯<lb/>
<pb n="KR4d0558_WYG_007-39a"/>
殘春細雨我熟睡門外烏雀從喧呼<lb/>
　　山居書事<lb/>
萬翠堆中結數楹出門漫作隴頭行侵衣山色宿酲解<lb/>
撼屋溪聲曉夢驚文采照林禽異羽靈根醫病藥多名<lb/>
老翁只道山居好旋摘金芽活火烹<lb/>
　　題山中所有<lb/>
石芥蘇麻紫蕨薇破頭巾罥山梔垂火流金鑠錦袄子<lb/>
霜降木落玉靣狸猪耳蕈供黄粟飯貓頭筍煮紅豆糜<lb/>
<pb n="KR4d0558_WYG_007-39b"/>
泉聲鳥語和音樂山翁樂處無人知<lb/>
　　寓雲臺觀<lb/>
琳宫遷建恰三年時值艱危未了縁白鶴不來華表幻<lb/>
赤城欲去采鸞騫擬招𤣥圃孤雲隱且借仙家一榻眠<lb/>
今夜山牕聽秋雨松聲將夢上瑶天<lb/>
　　夜聞機聲<lb/>
鄰屋機聲斷復連素絲深夜織婵娟嚘嘐疑是冲霄鶴<lb/>
咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>渾如下水船雙鳳絞梭抛玉筍五花綾桁履金蓮<lb/>
<pb n="KR4d0558_WYG_007-40a"/>
經天緯地男兒漢未必年來屬婦權<lb/>
　　九日風雨作惡因記滿城風雨近重陽之句輒易<lb/>
　　　二字足成二章<lb/>
雲低霧暗澹秋光籬落蕭條菊未黄元亮貰尊嫌滑滑<lb/>
孟嘉岸幘惡浪浪百年難遇風光好九日仍愁節序荒<lb/>
幕下參軍呼不起滿山風雨作重陽<lb/>
　　二<lb/>
霏霏霡霡潤林塘佳節令人暗感傷水溢難邀朱履客<lb/>
<pb n="KR4d0558_WYG_007-40b"/>
雲深空望白衣郎香芋已帶十分紫㫖酒休孤半殻黄<lb/>
敧帽龍山獨惆悵滿山風雨作重陽<lb/>
　　雨牕偶成<lb/>
雨壓中天雲霧低華陽郭外草萋萋江湖夢遠紅塵隔<lb/>
閶闔門高紫氣齊紅拂杏花沾翠帽綠拖楊栁憶金閨<lb/>
故人騰踏雲霄上何日相從信馬蹄<lb/>
　　棃花<lb/>
慿闌幾見物華新淑氣香催粉膩匀淡淡園林千樹雪<lb/>
<pb n="KR4d0558_WYG_007-41a"/>
溶溶庭院一枝春仙肌綽約能超俗玉骨玲瓏不染塵<lb/>
休進西園諸子弟如今佳調久無人<lb/>
　　李花<lb/>
老君指樹因為姓太白相傳是一家晴雨半春難見葉<lb/>
暖風三月始開花整冠憩客生疑似鑽核乞人虚歎嗟<lb/>
底事道傍多苦味纍纍此去不須誇<lb/>
　　杏花<lb/>
羣芳一様受春風偏向枯枝㸃綴紅種樹仙居雲氣表賣<lb/>
<pb n="KR4d0558_WYG_007-41b"/>
花人在雨聲中無香蜂蜨何須閙有色容莊不在工遊<lb/>
子尋芳莫輕折存仁方見積陰功<lb/>
　　桃花<lb/>
漫山麤俗軟輕堆雨露無私處處開道士曾移種仙館<lb/>
漁翁相引到天台色隨歌扇輕翻覆紋織香羅巧剪裁<lb/>
非是芳心貪結子祗因造化育胚胎<lb/>
　　碧桃<lb/>
移得仙家異種歸綠葩素質淡芳菲春風不結青枝子<lb/>
<pb n="KR4d0558_WYG_007-42a"/>
暖雨曽沾紺色衣皮子賦工花特異𤣥都觀古樹應非<lb/>
月明酒盡瓊枝落疑是西園粉蜨飛<lb/>
　　海棠<lb/>
司花神女勒韶光催放東家蜀海棠艷冶半開紅粉靣<lb/>
嬌嬈軟襯碧羅裳高高銀燭何煩照淺淺金杯底用忙<lb/>
孤負錦江千樹錦少陵無語為花狂<lb/>
　　睡遲<lb/>
剪燭吟詩睡較遲破牕漏月笑相窺時聞蛙吹鳴荒坎<lb/>
<pb n="KR4d0558_WYG_007-42b"/>
忽見鶴巢翻故枝花落水流鸞鏡晚夢回酒醒鳳簫吹<lb/>
王功霸業皆塵土不博柯山一着棊<lb/>
　　楊溪道中<lb/>
春來頗覺無情思忽見野梅開樹花闗上紅頭仍有脚<lb/>
道傍白髪久無家南國衣冠汙塵土中天樓觀絢雲霞<lb/>
相逢猶説築城苦饑立東風生怨嗟<lb/>
　　蜀水道中<lb/>
迢遞春山春日遲老天無事使人悲時危漢苑花含笑<lb/>
<pb n="KR4d0558_WYG_007-43a"/>
風急隋堤栁蹙眉村落無烟幾千里麥麻何處兩三岐<lb/>
年來無限傷春意獨倚長松聽子規<lb/>
　　次王和夫見寄韻<lb/>
俯仰無慚一不驚寒香晚節頗闗心九天雨露恩常溥<lb/>
萬里山河恨未平老景肯輸詩筆健曠懐寕讓酒杯清<lb/>
紛紛利祿爭先步誰似淵明去就輕<lb/>
　　二<lb/>
世事翻騰莫浪驚且將詩酒漫陶情不期富厚如元載<lb/>
<pb n="KR4d0558_WYG_007-43b"/>
擬把窮通問子平睡足蓬牕松雨落醉歌陶枕竹風清<lb/>
纍纍肘後黄金重不博高談玉塵輕<lb/>
　　月下白蓮詩會<lb/>
廣寒宫對若耶溪縞袂佳人照綠漪萬里寶奩開玉鑒<lb/>
三千粉靣會瑶池明光素魄凝香處綽約仙姿弄影時<lb/>
説與姮娥休負約香山社裏久相期<lb/>
　　復入大鄣<lb/>
山頂飛泉綠樹齊彎彎相見倦攀躋龍眠溪洞涎流石<lb/>
<pb n="KR4d0558_WYG_007-44a"/>
鹿過林皋麝脱臍日落空巖山鬼嘯風生古木野猿啼<lb/>
兩經冦刼山中避歴徧人間萬險蹊<lb/>
　　同弟士謙登覽鄣山之勝賦此<lb/>
披榛拾磴事幽尋造化生成嵌碧岑丹灶無烟鉛汞冷<lb/>
棊盤有石蘚苔深飛泉下注龍池淨香木空遺藥研沈<lb/>
一片蒼頑具形器惜無珍賞蔽嶔崟<lb/>
　　誕日<lb/>
虚負光陰五十三遭時屯蹇却難堪潛藏形影秋前燕<lb/>
<pb n="KR4d0558_WYG_007-44b"/>
零落繭絲春後蠶林外孤鸞飛翽翽寰間羣虎視耽耽<lb/>
年來不見商霖手祗恐諸公醉夢酣<lb/>
　　雨牕偶成<lb/>
門無車馬凈蒼苔讀倦高眠午夢回一鳥哀鳴衝雨去<lb/>
兩僧諷誦蹋雲來天横黑氣心常恐道隘紅塵眼倦開<lb/>
安得祥風甘露降長歌歌上鳳凰臺<lb/>
　　對雨<lb/>
茅屋經年長薜蘿故人久雨不來過山川慘慘光華少<lb/>
<pb n="KR4d0558_WYG_007-45a"/>
天地昏昏煞氣多階草宿螢藏細葉庭梧巢鳳覆長柯<lb/>
細看柱礎饒蒸潤奈此雲雷未已何<lb/>
　　吳琴道中有感<lb/>
人生氣運有窮通生遇明時命不逢千里江山紛擾際<lb/>
七年踪跡隱淪中栁偏陽地先摇綠桃恰春寒未放紅<lb/>
遙憶故人江海上飄零書劍各西東<lb/>
　　吳琴忠烈廟<lb/>
古祠摧敗獨孤村老衲龍鐘倚廟門半畝寒氷栖臘意<lb/>
<pb n="KR4d0558_WYG_007-45b"/>
一川晴日借春溫松林慘澹猿猱嘯山徑﨑嶇狼虎奔<lb/>
説與行人慎囘顧歸時切莫近黄昏<lb/>
　　度萠坃嶺<lb/>
雨過郊原綠倍添竹輿行處倦厭厭翠垂松葉沾衣袖<lb/>
紅綻花枝映帽簷石澗水香麋麝過林梢露重蜨蜂黏<lb/>
軟晴天氣催農務麥飯新甞似蜜甜<lb/>
　　雨牕述事<lb/>
世事落落將奈何四溟鼎沸紛天戈青山過雨十分色<lb/>
<pb n="KR4d0558_WYG_007-46a"/>
黄潦得風千丈波我方高枕北牕下君亦藏器東山阿<lb/>
靜觀萬物待時動日華依舊高嵳峩<lb/>
　　過大石門<lb/>
一溪流水漾晴沙行出孤村日未斜在世由來多是客<lb/>
此身何必更尋家向人報喜枝頭鵲與衆爭嫌屋角鴉<lb/>
眼底休論凶吉事且看田叟種桑麻<lb/>
　　平郊晚眺<lb/>
垂天陣陣壓山雨傍水汎汎獨木橋松徑縈紆少蹤跡<lb/>
<pb n="KR4d0558_WYG_007-46b"/>
荆扉掩映無塵囂燈明茅店客閣榻路轉野寺僧歸巢<lb/>
青帘高捲酒已罷獨鶴歸晚聲寥寥<lb/>
　　大雪<lb/>
惻惻東風毳褐单銀河剪水雨天□初疑金縷飛揚絮<lb/>
却妬朱門賞牡丹粧㸃春光琪樹老迷漫曙色玉山寒<lb/>
閉門欲學袁安臥祇恐隣家笑冷官<lb/>
　　雨中出北門<lb/>
白雨茫茫山下溪青秧匝匝水平堤小姑洗足忙朝餉<lb/>
<pb n="KR4d0558_WYG_007-47a"/>
老叟科頭趂早犂魚上釣來供客飲鶯飛樹立向人啼<lb/>
扊扅歌斷交情見漫説當年百里奚<lb/>
　　哭胡師中<lb/>
大易推明先後天更將圖卦究㣲𤣥文從韓子經三變<lb/>
學接文公第八傳只道斯文天未喪豈期後進淚潸然<lb/>
凄凄旅櫬薰風道黯黯愁雲落日邉<lb/>
　　平林煙雨<lb/>
楩楠杞梓鬰修林沐雨磨烟紫翠深數縷早春籠秀挺<lb/>
<pb n="KR4d0558_WYG_007-47b"/>
幾番清夜嚮蕭森橫枝覆地不見日直榦參天都是隂<lb/>
材大從來難世用風雲氣節歲寒心<lb/>
　　贈孔學教克煥<lb/>
　克煥乃宣聖之後其八世祖端朝常為黟縣尹遂家<lb/>
　於歙後遷邑之八都克煥有司以才行舉為儒官家<lb/>
　藏端朝誥勑猶存<lb/>
聞説君家好山水至今猶是魯儒風春時練帶魚初上<lb/>
霜後花屏葉更紅不是新安來孔氏如何闕里有文公<lb/>
<pb n="KR4d0558_WYG_007-48a"/>
聖賢道統相傳妙自北而南意已通<lb/>
　　余生六十有五伏覩先君靈鷲壁間詠不覺泫然<lb/>
　　　敬用嚴韻又為之恧然期於後者尚其然乎<lb/>
罔極恩深仰昊天時思追遠薦寒泉出門宦海波濤險<lb/>
借榻禪房風雨眠深夜談鋒夸咄咄平時講道覈𤣥𤣥<lb/>
白頭追和先君韻倚柱沉吟涕泫然<lb/>
　　戴氏樓居次韻<lb/>
山環水繞居之安圖畫森列宜晚看翠幕低垂爽氣肅<lb/>
<pb n="KR4d0558_WYG_007-48b"/>
銀燈高照書聲寒世情頗覺眼界窄酒量不博詩腸寛<lb/>
湖海半生今白髪掀髯一笑倚朱闌<lb/>
　　二<lb/>
遙對東山憶謝安百年塵世靜中看時危寳匣神光吐<lb/>
人阨金城煞氣寒傍舍田園欣有託過庭詩禮素來寛<lb/>
等閒名利無心嚮白鳥飛飛人倚闌<lb/>
　　避亂蘭坑題喻氏池亭<lb/>
暇日閒登池上亭池荷斂雨散餘馨時迎秋近稻花白<lb/>
<pb n="KR4d0558_WYG_007-49a"/>
水汎凉生蓮子青竹下杯盤休酩酊眼前兵甲願清寧<lb/>
我來未了公家事老幼相逢涕淚零<lb/>
　　題義堂<lb/>
溪上種蘭堂扁義相傳喻姓起伊周子孫蕃衍皆純樸<lb/>
池館荒凉付謬悠教子讀書忘請謁勸人耕稼絶干求<lb/>
從來積善還餘慶多少收成在後頭<lb/>
　　喻氏堂義可以為訓矣記之且賦之登斯堂者庶<lb/>
　　其有興乎<lb/>
<pb n="KR4d0558_WYG_007-49b"/>
　　秋日郊行<lb/>
西風吹老萬年枝黄鶴飛來不肯棲鴈過楚天秋日薄<lb/>
蟬鳴溪樹暮雲低儒衣誤我祿違養野興可人詩易題<lb/>
怪雨乍收妖未息山中漫爾憶金閨<lb/>
　　次戴仲庸有懐<lb/>
多君氣突董宣强藉甚名聲四海揚北上燕臺宫闕壯<lb/>
南窺禹穴海天長毎思濟世人難濟翻笑狂夫老更狂<lb/>
冷眼看渠翻覆勢冲霄孤鶴素昻昻<lb/>
<pb n="KR4d0558_WYG_007-50a"/>
　　揚州<lb/>
仙人已騎白鶴去倦客漫逐紅塵來人間又見梧葉落<lb/>
觀裏無復瓊花開明月皆春罷歌舞王宫相府俱塵埃<lb/>
江山如此豪華歇千古豈不令人哀<lb/>
　　泥<lb/>
九陌香塵濕不飛融融隨步襲荆扉玉驄行疾濺春雨<lb/>
紫燕銜遲帶夕暉蚓竅吐淤黏屐齒鳳書封漬汚朝衣<lb/>
夜來滿地沾飛絮指㸃行人石徑歸<lb/>
<pb n="KR4d0558_WYG_007-50b"/>
　　蒼龍洞<lb/>
擇勝尋幽度逺岑雨晴快我一登臨山腰白鹿銜花過<lb/>
洞口蒼龍隱霧深石室生春僧兀坐氷簾掛曉客來吟<lb/>
浮生閲世心如水山鳥何煩説古今<lb/>
　　失恃<lb/>
凶年阨運禍非常慈愛翻成失北堂青鬢為官冷亦樂<lb/>
白頭䘮母痛何長銘旌外閃兒孫哭衰絰中涵肺腑傷<lb/>
養老奉終成大事山南窀穸北山莊<lb/>
<pb n="KR4d0558_WYG_007-51a"/>
　　九日哭母見菊感而賦之<lb/>
時序何曾改物華風塵極目遍天涯歎東籬雨花難放<lb/>
哭北堂親節不嘉落落情懷猶遯世蕭蕭門户尚浮家<lb/>
龍山勝事空追憶酒熟比鄰懶去賖<lb/>
　　失意<lb/>
失意深潛懶入城坐愁懐恨老時情征鴻叫月帶秋色<lb/>
落木隨風送雨聲憂國赤心慚未報思親白首歎無成<lb/>
傷心莫問人間事淚洒空山烟霧橫<lb/>
<pb n="KR4d0558_WYG_007-51b"/>
　　涇川道中<lb/>
青山雨後白雲生雲氣參差樹草清明月出山雲弄影<lb/>
清風吹水樹含聲人家屋角驚尨吠官路橋頭去馬鳴<lb/>
天地之間我亦客還將老眼望昇平<lb/>
　　訪戴仲夲<lb/>
四年兩度過君家一笑相看感鬢華老去不堪光景薄<lb/>
春來依舊物情嘉圍爐佳醞四五盞傍舍早梅三兩花<lb/>
世事浮雲易更變石金巖上好烟霞<lb/>
<pb n="KR4d0558_WYG_007-52a"/>
　　送内兄戴仲德入藏<lb/>
百歲光陰只恁麽英雄能幾占山阿尋龍難辨金精秘<lb/>
歸鶴仍悲<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>露歌七十送兄情惻怛一巵奠墓淚滂沱<lb/>
男兒至此事方了後世賢愚奈若何<lb/>
　　題萬山堂<lb/>
虚皇閣外是黄山許躡浮丘日往還廟食武安三國始<lb/>
王封渙號累朝頒已知白鶴曾題柱休説青牛不度闗<lb/>
地縮山林近城市人遊蓬島出塵寰<lb/>
<pb n="KR4d0558_WYG_007-52b"/>
　　二<lb/>
萬山頂上數間屋竹樹雲烟鬱翠蒼鐘鼓樓頭飛日月<lb/>
風雷壇上送宫商灘聲迎枕春雨足嵐氣入户秋風長<lb/>
得似仙翁無箇事蓬萊宫裏醉壺觴<lb/>
　　贈真人張虚冲<lb/>
家住蓬萊頂上山暫將形跡寄塵寰代傳西漢遺千禩<lb/>
名列東華第一班寳劍光摇祛海怪朱文夜奏發神奸<lb/>
拜章上與天人語曽把陰功動聖顔<lb/>
<pb n="KR4d0558_WYG_007-53a"/>
　　二<lb/>
漢家譜系久無傳惟有留侯世世仙百代冠裳齊日月<lb/>
千年龍虎衞山川道尊𤣥教大宗主人仰名山古洞天<lb/>
朝罷虚皇近丹闕翠雲裘惹御爐烟<lb/>
　　寄旌德趙用章<lb/>
再讀停雲憶故人别來四見梓山春功名不讓文章伯<lb/>
寵辱多輸自在身三徑我聞彭澤令百年誰是葛天民<lb/>
斯文如線真堪歎好句毋煩寄我頻<lb/>
<pb n="KR4d0558_WYG_007-53b"/>
　　題休寧陳氏聽泉樓<lb/>
何人山下起高樓樓下泉聲繞故丘滴滴鳴琴堪洗耳<lb/>
泠泠瀉石試凝眸支笻獨立天將晚掩卷似聞風作秋<lb/>
到海終當浴日月安知巖壑不同流<lb/>
　　石鏡<lb/>
一片寒光嵌碧巖天開地闢孕岏巉四時長照匪銅鑄<lb/>
萬古不磨容蘚緘拂試毎驚鬚髪改摩挲疑有鬼神監<lb/>
氷奩不卷照幽寂萬壑清風舞翠杉<lb/>
<pb n="KR4d0558_WYG_007-54a"/>
　　擬上御史<lb/>
文星昨夜照江東萬丈光芒上貫虹赫赫世驚冠聳豸<lb/>
行行人避馬乘驄咨詢政在求民瘼幽隱何緣達帝聰<lb/>
歸覲清光應顧問江山寥落困窮中<lb/>
　　贈孔希文歸淛<lb/>
我愧為儒事筆田君來往顧辱佳篇半生騰踏江湖日<lb/>
孤館蕭條風雨天青眼故人能有幾白頭詞客更誰憐<lb/>
江東遊遍浙西去風撓蘆花月滿船<lb/>
<pb n="KR4d0558_WYG_007-54b"/>
　　黄氏敦睦堂<lb/>
　風俗之薄久矣敦睦之風我獨見於克敬兄弟焉乃<lb/>
　為篆書其額贈之詩文<lb/>
黄氏庭前棣萼新乳溪溪上樂天真水分兩𣲖川源逺<lb/>
花發連枝天地春風急雁行吹不斷波清魚隊見相親<lb/>
紫荊樹色榮枯易笑殺田家俗未淳<lb/>
　　仲修弟誕日<lb/>
兩年誕日客山莊厭見諸孫奉壽觴百歲幾回同暢飲<lb/>
<pb n="KR4d0558_WYG_007-55a"/>
半生多是負韶光西池桃過千年熟南極星迎一線長<lb/>
富貴年逾頭漸白青鸞何事背孤凰<lb/>
　　代人作送毆陽知縣秩滿<lb/>
金井蕭蕭落翠梧郎官匹馬出長途琴書小束盈車兩<lb/>
稚耋追攀載酒壺任滿不妨留一犢身閒便合跨雙鳬<lb/>
鳳城故舊青雲上連茹而今定不孤<lb/>
　　次孤岳上人韻<lb/>
相逢偶似虎溪橋借榻仙房春十朝無補但思遼海去<lb/>
<pb n="KR4d0558_WYG_007-55b"/>
投閒安用小山招吹嘘暖雨披紅萼攛掇春風上翠條<lb/>
塵世浮雲隨處變且容花鳥伴凄寥<lb/>
　　題和心齋道友藥室<lb/>
一室如舟久煉真青芝赤箭襍新陳松花釀酒昔留客<lb/>
槲葉燒丹今養身藥籠出入成都市風符上下揚子津<lb/>
三千童女鳴簫鳳吹出𤣥都樹樹春<lb/>
　　寄黄克敬謫歸<lb/>
力叩青都虎豹闗危言鯁直動天顔一生涕淚常憂國<lb/>
<pb n="KR4d0558_WYG_007-56a"/>
萬里風塵已賜環共惜賈生成逺謫遥知唐介得生還<lb/>
馬蹄又踏歸來路應笑奸諛媿鷺班<lb/>
　　郡庠鄉飲酒賦唐仲實<lb/>
青衿濟濟集黌宫坫爵升堂典則同歴代相傳鄉飲酒<lb/>
清朝復繼古人風衣冠禮樂從先進齒序耆髦喜再逢<lb/>
立懦厲頑敦薄俗斯文矜式藉羣公<lb/>
　　東白軒<lb/>
晨光初動搏桑國素色旋彌宇宙中萬里氣浮天晃朗<lb/>
<pb n="KR4d0558_WYG_007-56b"/>
五更人訝月朦朧遂令天下昏昏者要與人間皎皎同<lb/>
虚室縱生能幾許酒酣欲問野航翁<lb/>
　　送客偶作<lb/>
滿目雲翻稻半黄化工成就答秋光漸看草木離披色<lb/>
惟愛蓀蘭旖旎香故國音書天渺渺舊家松栢翠蒼蒼<lb/>
偶因送客叢山道又得田家棗栗嘗<lb/>
　　中秋<lb/>
年年古桂散清香夜夜寒光照草堂高樹依然飄馥郁<lb/>
<pb n="KR4d0558_WYG_007-57a"/>
老蟾從此照凄凉婆娑影動拂三島徙倚花陰醉幾塲<lb/>
休笑南樓狂老子昔年東府更疎狂<lb/>
　　九日飲姪女家<lb/>
菊花杯泛茱萸酒楊柳村沿石境山門掩黄雲千百頃<lb/>
溪藏紅葉兩三灣懽然自覺情難盡醉矣都㤀夜易闌<lb/>
細雨斜風休作惡歲寒心事正相闗<lb/>
　　高諸山<lb/>
避地曾經遇虜俘挈親攜弟費支吾世將禍亂謀臣拙<lb/>
<pb n="KR4d0558_WYG_007-57b"/>
天遣英雄大業圖江革行傭身畢備陳遺焦釡復充餔<lb/>
白頭又見昇平象朝夕<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>鹽粥一盂<lb/>
　　榖日乃先妣忌辰感而賦之<lb/>
榖日行歌悲草堂追思鞠育感情傷園林無恙且故里<lb/>
松楸却怪猶殊方慈訓入夢月皎皎羈懐滯雲此茫茫<lb/>
百年但乞身强健一任滄海塵飛揚<lb/>
　　寄施孟文兼柬魏璋知府<lb/>
聯鑣共話過山中翬嶺雲深阻往從風雨滿川題醉墨<lb/>
<pb n="KR4d0558_WYG_007-58a"/>
乾坤隨處著行踪九霄沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>和雲嚥萬斛珠璣帶月舂<lb/>
二老風流合典則文星夜夜照芙蓉<lb/>
　　過旌德下莊省先墓山長公墓因訪方朝陽<lb/>
幽勝何年號隱龍光風霽月四時同族綿百世雲仍盛<lb/>
秀萃一門山水雄古木修藤時雨露良田嘉榖自秋風<lb/>
我來苒苒歲云暮恍若桃源邂逅逢<lb/>
　　同仲修士謙弟山莊夜話<lb/>
煮茶燒栗共清談開酒尋蔬樂且耽産業多年存嶺北<lb/>
<pb n="KR4d0558_WYG_007-58b"/>
兒孫百世享江南軒昻昔比冲霄鶴退縮今如上箔蠶<lb/>
廊廟棄才猶犬彘由來榮寵底須貪<lb/>
　　仲仁見邀雲臺小酌席間次韻<lb/>
風偃花枝亞石闌春餘情緒頗相闗蹉跎雙鬢千莖白<lb/>
孤負中心一寸丹對景忘懐聊酩酊感時憂國暗辛酸<lb/>
狂蜂痴蜨從撩亂輸與幽人冷眼看<lb/>
　　晚晴復雨<lb/>
三更雨後天開霽一霎晴蒸雲作堆茅屋似縁留我住<lb/>
<pb n="KR4d0558_WYG_007-59a"/>
柴門肯許俗人來池塘夢斷無新句隣舍情多出舊醅<lb/>
明日陰晴猶未定南山殷殷忽聞雷<lb/>
　　寄京口俞判府用中<hi>年八十九嵗</hi>
白髪紅顔照綠尊黄花青蕋映朱門城中人慶百歲壽<lb/>
堂上翁攜五世孫理性發明周孔學文章超邁馬班言<lb/>
四方學者如星布咸仰先生道義源<lb/>
　　暮秋即景<lb/>
天氣將寒即漸加東籬猶有傲霜花羣漚汎汎下芳渚<lb/>
<pb n="KR4d0558_WYG_007-59b"/>
孤鶩飛飛送落霞山僻樹高巢鸛鶴江晴水落網魚蝦<lb/>
城頭夜月泣嫠婦征戍何時得到家<lb/>
　　仲修士謙二弟亦感冒作此以代問安<lb/>
命乖兄有負薪憂二弟風寒日减不手足親情思彼此<lb/>
星辰度數有遲留干戈邊鄙軍師苦風雪山川薪米愁<lb/>
枕上脊令詩再讀何時樽酒共春遊<lb/>
　　二弟和韻復韻之<lb/>
白首長年為國憂時人曾悟此心不世情惡薄共誰語<lb/>
<pb n="KR4d0558_WYG_007-60a"/>
春事闌殘不我留栗里莊前陶令醉浣花溪上杜陵愁<lb/>
有錢難買身强健載酒尋芳作勝遊<lb/>
　　寄郡幕李叔易兼東靳寛甫知事<lb/>
半紙虚名鮎上竿毎嗟孤負寸心丹濟時有術補天易<lb/>
學道無緣縮地難酒熟牀頭巾可漉魚縣門外鋏空弹<lb/>
榮枯遲疾皆由命白首當年起釣磻<lb/>
　　次汪仁齋百丈巖韻<lb/>
斷壁懸厓獨木橋雲林烟樹影蕭蕭巑岏上聳參天石<lb/>
<pb n="KR4d0558_WYG_007-60b"/>
噴噀中翻巨海濤冥晦疑從三峽度崢嶸真絶衆山高<lb/>
我來避地非登覽怕煞征塵染布袍<lb/>
　　過平墓<lb/>
飛泉百尺噴龍門界破青山玉一痕萬壑松聲清病骨<lb/>
半川花影惱詩魂茶爐藥鼎封雲窟棋局盤池隱木根<lb/>
從古名山多勝景何妨載酒共談論<lb/>
　　小疾<lb/>
日抱㣲疴費誦吟等閒風月不闗心病魔便合避三舍<lb/>
<pb n="KR4d0558_WYG_007-61a"/>
詩價何曾直百金泉石烟霞從性僻市朝塵土任渠深<lb/>
祗今四海瘡痍甚安得秦人為砭鍼<lb/>
　　詩謝朱克用萬户<hi>崇天京都門名</hi>
驕馬京城記昔年侯曾侍輦出崇天御街寛處春容澹<lb/>
金殿横頭日影穿側帽王孫歌窈窕隔花仙子話因縁<lb/>
歸來江右紅塵際天上風雲只自然<lb/>
　　懐姑熟<lb/>
蘆葦蕭蕭青山巔故人悠悠别經年李家兄弟擢雙桂<lb/>
<pb n="KR4d0558_WYG_007-61b"/>
張氏門庭出孝蓮右轄簪纓今有幾監司冠葢豈無傳<lb/>
感嘅翻思成一夢令人却憶錦袍仙<lb/>
　李青山二子長伯羽次曰仲羽皆中鄉貢其里名雙<lb/>
　桂坊長孝後知閩憲幕完顔右丞呼納監司皆寓居<lb/>
　城中<lb/>
　　和曹志行寄弟可菴<lb/>
幾年無計見長眉春半詩來惱我脾遯世入山深始好<lb/>
憂時撫劍醉方宜不聞彭澤人裁竹翻笑商巖老却芝<lb/>
<pb n="KR4d0558_WYG_007-62a"/>
情話雖親悵疎闊寄書仍怪鶴歸遲<lb/>
　　次王和夫見寄<lb/>
旌旗摇曳栁營前邑賴元戎守禦堅林藪漫如秦地日<lb/>
山河依舊漢家天剛風萬里掃妖祲甘雨四方清瘴烟<lb/>
堪羨山中萃清致醉歌人訝老詩仙<lb/>
　　和俞舜欽韻<lb/>
康衢陋巷乏紅塵湖海交情孰與親旭日依然升海島<lb/>
妖風久矣渡江濵市橋細栁惱清曉官路孤梅愁早春<lb/>
<pb n="KR4d0558_WYG_007-62b"/>
甚喜地仙俞博士知幾自不與時均<lb/>
　　聞闗上日戰<lb/>
邊闗虎狼日格鬭村落雞犬皆哀鳴壯士奔騰兾進取<lb/>
老夫懶拙期昇平九天星象乖異見千里闗山魂夢驚<lb/>
起舞中宵誰氏子好將時事為予評<lb/>
　　飲程氏莊<lb/>
小閣紅爐暖似春白甆瓶矮瀉香醇平時恬退非無益<lb/>
此日英雄恐未真虎陣從教分地界鵑聲未必叫天津<lb/>
<pb n="KR4d0558_WYG_007-63a"/>
夜來醉裏慿高望萬里紅雲覆紫宸<lb/>
　　有客自北固來者留宿茅齋<lb/>
湖海交遊老弟兄十年不見困從征干戈江上猶思鬭<lb/>
詩酒燈前且叙情世事看來棋局變功名識破釣絲輕<lb/>
到家風月知無恙相見諸公煩寄聲<lb/>
　　金陵懐古<lb/>
六代繁華古又今鍾山王氣拂雲岑玉驄聲斷烏臺寂<lb/>
赤幟陰移畫省深月照觚稜風淅淅霜清甬道夜沉沉<lb/>
<pb n="KR4d0558_WYG_007-63b"/>
白頭原是觀光客手弄梅花感慨吟<lb/>
　　贈宣城朱士元善吹簫<lb/>
玉樓明月紫鸞管秦女曾吹引鳳凰一氣抑揚調律吕<lb/>
五音清濁按宫商嗚嗚如隔落花遠嫋嫋更聞流水長<lb/>
鄭衞滛聲悦凡俗吾將洗耳聽朱郎<lb/>
　　雨中呈豐彦輝<lb/>
十年塞北干戈擾二月江南雪雨深時異世情難逆料<lb/>
天寒老客不能禁江山明秀動歸興花栁横陳驚壯心<lb/>
<pb n="KR4d0558_WYG_007-64a"/>
休上賈生流涕䇿且賡梁父白頭吟<lb/>
　　寓居牕外葵花盛開可愛<lb/>
牕外花開一丈紅數枝穠淡倚牆東寸心也學傾朝日<lb/>
二色相依競晚風猶記昔年栽館地又看佳節走兒童<lb/>
蒲葵在眼龍舟歇不道飄零尚梗蓬<lb/>
　　高村吳仲文有約<lb/>
共道延陵好弟昆嚮來簪笏藹高門故家喬木今非昔<lb/>
流水孤村朝復昏松塢樹交猨抱子花園草合鶴生孫<lb/>
<pb n="KR4d0558_WYG_007-64b"/>
繁華自古如春夢相對悲歌酒一尊<lb/>
　　春雨彌旬下民艱食即事<lb/>
白雨跳珠瀉嬾荷墨雲堆騎轉庭柯牡丹花好醉能幾<lb/>
杜宇聲悲春不多樂事毎為塵俗誤韶光也被老天磨<lb/>
惜春歸去留無計買酒溪頭長短歌<lb/>
　　縣丞那彦權考績賦詩贈行<lb/>
春風驛路馬蹄輕載酒河橋酌遠行官向滿時知政績<lb/>
人於别處見交情十年帶劍裨王業二月看花上帝京<lb/>
<pb n="KR4d0558_WYG_007-65a"/>
聞道青雲多故舊長才祗合輔台衡<lb/>
　　次韻葉實夫西山園飲<lb/>
西山蒼翠誰家園竹樹遶屋何森然置酒邀我坐林下<lb/>
高歌握手行花前偶然得句不在巧相勸爛醉仍烹鮮<lb/>
世事人情多莫問百年過去知誰賢<lb/>
　　次宋耕夫經歴梅木杖韻<lb/>
羅浮山下碧柯長入手摩挲色古蒼顛躓暫添身畔力<lb/>
䇿扶曾嗅水邉香狂吟毎喜對雪月倚立更憶傳青黄<lb/>
<pb n="KR4d0558_WYG_007-65b"/>
止渇將軍不攜去留與詩翁訪草堂<lb/>
　　南山秋色樓<lb/>
秋色横空眼界寛玲瓏八面見峯巒稻花香滿雨初足<lb/>
梧葉聲清風正寒百尺不教餘子臥四時那許俗人看<lb/>
課孫教子無他事笑拍闌干解醉顔<lb/>
　　宿蜀川覺乘寺<lb/>
遊宿招提記去年重來春暮雨餘天豐碑甚愧留名姓<lb/>
玩世何由脱俗縁未了此身還是累已參前定不為禪<lb/>
<pb n="KR4d0558_WYG_007-66a"/>
春花秋月無窮意一笑空山聽杜鵑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0558_WYG_007-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集卷七<lb/>
</p>
<p>
</p>
  </div>
<div>
<head>貞素齋集卷八</head> <lb/>
    <p>
<pb n="KR4d0558_WYG_008-1a"/>
欽定四庫全書<lb/>
　貞素齋集卷八<lb/>
　　　　　　　　　　　　　元　舒頔　撰<lb/>
　七言長律<lb/>
　　閒居遣懷<lb/>
手弄閒雲只自怡樂門真味少人知溪邉觀水栁風細<lb/>
竹上題詩花日遲醉裏焚香評古畫醒餘煮茗著殘棊<lb/>
文章不入翰林眼形貌宛如岩壑姿王衍清談時拂塵<lb/>
<pb n="KR4d0558_WYG_008-1b"/>
楊脩用智夜捫碑寄言馳騁京華客我正高吟岸接䍦<lb/>
　　送葉宗茂之京陵<lb/>
羣公政爾論歸田又上鍾陵順水船薇省檄來徵俊彦<lb/>
黄金臺築聘時賢文章氣骨凌三傳議論波瀾動百川<lb/>
誼重金蘭增繾綣居同桑梓益周旋已聞天上風雲曾<lb/>
未信人間雨露偏霄漢故人如問訊江東老客雪盈顛<lb/>
　　有懐諸公<lb/>
黿鼉出沒黄田蕩龍虎盤蹲白下城才俊滿前勞顧問<lb/>
<pb n="KR4d0558_WYG_008-2a"/>
愚蒙在下冀昇平波濤江漢暫時險烟霧乾坤有日清<lb/>
文士負才徒倚馬武夫挾勇祗談兵朝廷安用生疑慮<lb/>
田野何由覩聖明薇露每愁東日上桞雲猶帶北風横<lb/>
羣公退食方云喜數子馳心尚慕榮澤國暮春觀撲滿<lb/>
江湖深夜炯攙搶鄉村落落真堪歎冠冕峩峩未足驚<lb/>
黄犬東門憐往事白頭南土憶歸耕<hi>撲滿土器攙搶彗星</hi>
　詩餘<lb/>
　　滿江紅<lb/>
<pb n="KR4d0558_WYG_008-2b"/>
　時雪快晴苗民攻宣未克往來郡邑間擾攘尤甚憲<lb/>
　府移司於徽視而不問歎時事之靡寧哀生民之塗<lb/>
　炭因賦此曲兼柬邑令郭文質<lb/>
天也多情巧幻出天河寒水多態度悠悠颺颺輕粘牕<lb/>
紙萬里豈無祥瑞應四方已在饑寒裏把溪山好處縱<lb/>
横摹須臾耳　江海濶風塵起狐兔狡鷹鸇耻假蠻<lb/>
夷威柄侵漁而已諸老忠良皆石柱九重仁聖真天子<lb/>
待明朝晴霽看青山清如洗<lb/>
<pb n="KR4d0558_WYG_008-3a"/>
　　酹江月<lb/>
三槐氏胄早榮陞大府展施才調應歎濡須兵革後幾<lb/>
度愁紆懷抱剪燭寒更催科春晚諸事安排了簿書藂<lb/>
裏辛勤説與誰道　遙想淝水西邊三賢堂古孝肅名<lb/>
偏好為我瓣香先致敬耿耿寸心相照贊畫侯藩趨丞<lb/>
相府指日登樞要不堪離别一尊聊為傾倒<lb/>
　　蝶戀花<hi>送胡一之上襄陽</hi>
鍾阜相催何汲汲猿鶴休驚却上襄陽驛袖拂峴山碑<lb/>
<pb n="KR4d0558_WYG_008-3b"/>
蘚碧淒涼淚眼今猶昔　勲業正須年少日楚雨湘雲<lb/>
囊錦都收拾祗恐綠閨春寂寂孤鸞背月鮫綃濕<lb/>
　　酹江月<hi>送指揮司王仁卿知事代廣陵郡官作</hi>
人生交誼篤金蘭氣味不堪離别綠水紅蓮聲價舊又<lb/>
向高郵施設幕底清風樓前明月此意<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>誰説美哉魚<lb/>
米此行足可怡悦　聞道細栁營中三軍整肅訓練真<lb/>
竒絶贊畫公餘閒拭目午夜劔光明滅料想明年榮膺<lb/>
薇省高步登天闕片雲相隔人來應問華髪<lb/>
<pb n="KR4d0558_WYG_008-4a"/>
　　謁金門<lb/>
人磊落移贊高郵蓉幕采筆生春和氣作軍民同此樂<lb/>
　休説邊陲蕭索米白魚肥如昨别後情懷何處托寒<lb/>
光倚山閣<lb/>
　　水龍吟<hi>慶陳仲洪家慶樓</hi>
人間何處無樓算來積善應難得操持一念應乎萬事<lb/>
盡皆陰德伯仲怡怡親朋濟濟雲仍蟄蟄任才高王燦<lb/>
興同庾亮誰敢與元龍敵　珍重劉郎好事好浮山為<lb/>
<pb n="KR4d0558_WYG_008-4b"/>
君拈出眼前標致壁間圖畫屏間松竹春晚<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>高秋睛<lb/>
眺逺翠紅如織待他年看取飛來五鳳記如椽筆<lb/>
　　折桂令<hi>夀張德中時三月三日</hi>
問仙娥何處稱觴帕逓香羅壽祝張郎整整杯盤低低<lb/>
歌舞澹澹韶光想無愧乾坤俯仰且隨緣詩酒徜徉樂<lb/>
意何長人醉西池月上東牆　過今朝三月初三昨夜<lb/>
長庚書幌光含狂客追懽歌姬索笑餘子醺酣且莫説<lb/>
鶯兒睆睆試聽他燕子喃喃此樂何堪喜君暢飲容我<lb/>
<pb n="KR4d0558_WYG_008-5a"/>
高談<lb/>
　　風入松<lb/>
故人情况近如何應被酒消磨醉來笑倚娉婷卧傷心<lb/>
處暗濕香羅肱曲紅生玉笋鬢偏翠捲新荷　薰風枕<lb/>
簟届時和着我醉歌襄陽舊事今安在風流客屈指無<lb/>
多休説玉堂金馬爭如雨笠煙蓑<lb/>
　　沁園春<hi>閒適</hi>
閒處如何也堪吟詩也堪弈棊想白衣送酒誰如元亮<lb/>
<pb n="KR4d0558_WYG_008-5b"/>
白鵝換字誰似羲之濠上觀魚雲間呼鶴此樂人間未<lb/>
易知平生性喜不惟酒困常帶書癡儘教步武天池<lb/>
且間得閒身一會嬉便朝登金馬何裨世教暮趨玉殿<lb/>
安救時危赫赫功名堂堂事業不傅先生這肚皮休瞞<lb/>
我任官高祿厚也要些兒<lb/>
　　小重山<hi>端午</hi>
碧艾香蒲處處忙誰家兒共女慶端陽細纒五色臂絲<lb/>
長空惆悵誰復弔沅湘　往事莫論量千年忠義氣日<lb/>
<pb n="KR4d0558_WYG_008-6a"/>
星光離騷讀罷總堪傷無人解樹轉午陰凉<lb/>
　　前調<lb/>
　時有武陵之行值時變故弗果因賦之<lb/>
笑問西風一葉舟阿誰招我武陵遊豈知身世兩悠悠<lb/>
西湖好孤負桂花秋　應笑樂平侯無端千百計一塲<lb/>
休愿將功烈闡皇猷南飛鴈莫為稲粱謀<lb/>
　　朝天子<lb/>
學騃粧癡誰解其中意子規叫道不如歸勸不醒當朝<lb/>
<pb n="KR4d0558_WYG_008-6b"/>
貴閒是非於心無愧儘教他事爭甚底不如他瞌睡不<lb/>
如咱沉醉都不管天和地<lb/>
　　江城子<lb/>
　歌者張氏戴仲德本時以茶謁之家戲書以貽之<lb/>
戴郎昆仲太風流翠娥愁解貂裘醉中摸索玉搔頭繡<lb/>
被搵香肌粉滑雲作帳月為鈎　茅菴權當小秦樓意<lb/>
綢繆話揚州瓊花騎鶴兩悠悠薄倖薄倖生今老矣無<lb/>
夢到那溫柔<lb/>
<pb n="KR4d0558_WYG_008-7a"/>
　　前調<hi>代人送行</hi>
積雨坡塘五月秋送還留且停舟聽我驪駒歌徹上廬<lb/>
州無奈綠牕眉鎖恨情脉脉思悠悠　同鄉翻作異鄉<lb/>
愁善謀猷儘優遊不見閭閻談笑覔封侯勲業此時都<lb/>
莫問書有便寄來否<lb/>
　　水龍吟<lb/>
　端午日寓苧干作時四方洶洶民思太平而未寧也<lb/>
輕雲閣雨還晴蒼黄又負端陽節去年今日大彰深處<lb/>
<pb n="KR4d0558_WYG_008-7b"/>
寸腸千結好事多無良辰難再猶傳遺孽看連城澒洞<lb/>
大家愁惱這光景何時歇　因想金陵佳麗閙秦淮龍<lb/>
舟稱絶牙檣錦䌫翠冠珠髻畫蘭羅列回首丘墟滿襟<lb/>
塵土向人空説且停杯容我離騷細讀弔羅江月<lb/>
　　沁園春<lb/>
多少閒情桃源問蹊柯山看棊把杏花春雨從頭吟了<lb/>
木樨秋月開户邀之氣捲風雲眼空江海萬古從前我<lb/>
已知君休笑任陳摶假睡豫讓佯癡　風回太液清池<lb/>
<pb n="KR4d0558_WYG_008-8a"/>
欲留住東皇共笑嬉想乾坤浩浩誰曾整頓干戈擾擾<lb/>
孰問安危籠絡人才登崇祿秩赤箭青芝敗鼔皮都休<lb/>
問看營巢燕子哺乳鶯兒<lb/>
　　水調歌頭<hi>時楊溪避兵</hi>
飽來石上卧醉向溪頭吟山靈不管閒事容我儘登臨<lb/>
山外猿啼鶴唳世上虎爭狼鬭此地白雲深古今一抔<lb/>
土天地亦何心　隔茅廬塵萬丈不相侵林泉自有佳<lb/>
處石溜似鳴琴漢室煌煌大業唐代昭昭正統此理細<lb/>
<pb n="KR4d0558_WYG_008-8b"/>
推尋高詠出山去草木亦知音<lb/>
　　太常引<lb/>
山色共承宣君秩滿我遲延幾度醉花前曾怪殺春山<lb/>
杜鵑　菱花再照鸞膠再續應笑雪盈顛深夜話婢娟<lb/>
也曾是都門少年<lb/>
　　風入松<hi>雨後偶成</hi>
紗厨過雨晚凉生枕簟不勝清氷肌玉骨元無汗香風<lb/>
過深院語流鶯翠幌光摇絳蠟畫堂暖瀉銀瓶　玉筝<lb/>
<pb n="KR4d0558_WYG_008-9a"/>
牙板接新聲雲髻寶釵横銀絲膾細江瑶脆揚州月照<lb/>
我醉吹笙舊事十年猶記壯懷此日堪驚<lb/>
　　賀新郎<hi>為張德正續絃之慶</hi>
繡隱芙蓉褥更屏間雙雙孔雀間金盤綠鶴别鸞離深<lb/>
閨悄帳冷梅花夜獨空夣繞巫山千矗雨意雲情紅顔<lb/>
霜鬢合懽再把鸞膠續事諧矣意方足　洞房春暖人<lb/>
如玉怕的是雞聲逓曉無情催促笑拂菱花相依照取<lb/>
次畫成眉曲伊也道臨邛何辱吉叶熊羆應入夢看這<lb/>
<pb n="KR4d0558_WYG_008-9b"/>
番桂子紛追逐為君喜醉紅燭<lb/>
　　虞美人<lb/>
　聞邑雲臺烟火花燈老倦不復往觀<lb/>
紛紛兒女看燈去千㸃摇紅樹翠鼇山倚紫雲堆記得<lb/>
年時老子也曾來　硫硝結縛通仙伎光燄千般異今<lb/>
年老子懶來看手弄梅花和月倚闌干<lb/>
　<lb/>
　貞素齋集卷八<lb/>
</p>
<p>
</p>
  </div>
<div>
<head>貞素齋集附錄卷一</head> <lb/>
    <p>
<pb n="KR4d0558_WYG_009-1a"/>
欽定四庫全書<lb/>
　貞素齋集附錄卷一<lb/>
　　貞素齋銘<lb/>
新安舒君道原以貞素銘齋京口俞希魯為之銘曰心<lb/>
有懿徳貞為之則素位而行厥徳用迪徳貴於貞維體<lb/>
之成行安乎素斯用之行匪體而用奚貞以素素本乎<lb/>
貞徳行斯具貞以幹事事由是立素以履道何往弗吉<lb/>
維忠維信無畔無援正固居易貞素斯踐朂爾舒子敬<lb/>
<pb n="KR4d0558_WYG_009-1b"/>
慎終始忠告輔仁述此銘只<lb/>
　　貞素齋記<lb/>
洪荒之世遐乎邈哉上古伏羲氏作有畫而無書中古<lb/>
羣聖迭興然後六經傳焉何以謂四徳元亨利貞由是<lb/>
而四時順序四方定位焉何以謂五行金木水火土由<lb/>
是而五常均賦五采彰明五音五味相資而生焉績邑<lb/>
隱君子舒公道原焚香盥手卜易遇乾曰乾天也貞為<lb/>
乾徳支卦得兑曰兌西方也素為兌邑於是𨽻古額其<lb/>
<pb n="KR4d0558_WYG_009-2a"/>
齋貞素屢來謁記初道原當海内隆平尊先公尚無恙<lb/>
左右侍養烝烝孝謹乃鼓篋使之逺遊舉茂才陞校官<lb/>
於金陵治書王公繼學侍御張公夢臣韓公伯髙一見<lb/>
器識要出自我門下京口侍御秦公元之左丞裕之吟<lb/>
詩論文買舟徘徊金焦兩山間奈秉性剛特於是非可<lb/>
否不得其平則拊髀用泄憤懣自視汲黯不翅於囁嚅<lb/>
齷齪為何如人也壬辰之變生意日蹙又念平生知己<lb/>
無托知者出入磵谷殘雪乍消凍禽棲樹落梅㸃染知<lb/>
<pb n="KR4d0558_WYG_009-2b"/>
者以為髙士長裾破笠嗜飲輒醉不知者以為狂客云<lb/>
嗚呼大道無名强之以名道四徳終於貞貞者正而固<lb/>
也𤣥武蟠屈以靜為體也五采始於素素者潔而白也<lb/>
粉地蕭瑟以文為用也一靜一動而復歸於靜天地已<lb/>
生之氣也一質一文文而復本於質天地已成之象也<lb/>
嗚呼㣲矣道原今年七袠有二耳聰目明老學不倦拳<lb/>
拳以貞素為務几杖有銘盤盂有戒佩韋弦皆以藥其<lb/>
性之偏求其志之篤驗其學之有成也異時經其里指<lb/>
<pb n="KR4d0558_WYG_009-3a"/>
其齋遺風餘烈有不可及之歎以老成之難遇也典刑<lb/>
在焉洪武八年冬十月既望同郡盲者唐仲實記<lb/>
　　貞素齋記<lb/>
績溪舒先生道原疇昔升平時解后城闉懽然文字間<lb/>
至酒酣氣張逸氣舒發慨然論天下事曰當然不當然<lb/>
指顧區畫擬議犁然當於人心予有以知夫先進之士<lb/>
意氣之真識度之逺徳義之審也遂相與訂交遊幾二<lb/>
十年握手懽甚契合益深而各蒼顔白髮矣迺曰吾讀<lb/>
<pb n="KR4d0558_WYG_009-3b"/>
書之所扁曰貞素昔諸大老為詩文盈軸兹蔑尺紙能<lb/>
無情乎予惟貞素之道以儒説推厥義為大先生之取<lb/>
之也何居乾之四徳貞下起元元之運極天地亘萬古<lb/>
配四時生生不窮而貞之徳為本故先天圖六十四卦<lb/>
三百八十四爻與天為運而變剥之間貞之徳消息著<lb/>
焉辟則人心之酬酢萬事萬變施無不當莫非仁徳之<lb/>
流行而本然之善其本也素為采色之本故曰繪事後<lb/>
素又曰易有太素真素也者其諸指夫貞之徳為本然<lb/>
<pb n="KR4d0558_WYG_009-4a"/>
之善而思所以用力者歟學問之道莫大乎涵養本原<lb/>
能用力於此即程子教人靜坐之功李延平授受子朱<lb/>
子涵養喜怒哀樂未發之中之謂也抑貞之訓曰正而<lb/>
固以貞素而謂天本善之善固也而子朱子又以素猶<lb/>
見在釋之何耶竊謂即其見在之位而為其當為固其<lb/>
本然之善也故曰君子思不出其位又曰素富貴行乎<lb/>
富貴素貧賤行乎貧賤素夷狄行乎夷狄素患難行乎<lb/>
患難是則貞素也者又所以謂夫心身之間事為之際<lb/>
<pb n="KR4d0558_WYG_009-4b"/>
當益固其本然之善而思所以用力致其警省者歟君<lb/>
子之學莫大乎因夫時措之宜而本然之善存此聖人<lb/>
安土敦仁樂天知命之事也若然則君子由前之為其<lb/>
植乎内也深由後之為其培乎外也厚内外涵養挾持<lb/>
上達天徳而内聖外王之道具矣聖賢之學其有大諸<lb/>
此者乎故曰貞素以儒說推厥義為大此吾儒心法也<lb/>
又豈老莊樸素質素純素之謂者哉先生升平時研聖<lb/>
學筮膴仕浩然思有所為洎遭亂離涉艱險毅然無所<lb/>
<pb n="KR4d0558_WYG_009-5a"/>
屈撓其有得於真素之道多矣斯其所以眷眷思繹其<lb/>
義以貽後之人者歟惜予之不足以發之也兹姑撰述<lb/>
所聞以為復先生尚其憶夫諸大老之說為有合與否<lb/>
以告我而無以為固也是為記洪武辛亥五月望日歙<lb/>
周澹如書於鶴止閑軒<lb/>
　　貞素齋後記<lb/>
文者物之成章者也道者文之所載者也道固無時而<lb/>
不在文亦無所往而不有也日月星辰山川草木天地<lb/>
<pb n="KR4d0558_WYG_009-5b"/>
之文也風雨霜露煙雲雷電陰陽之文也圖書八卦伏<lb/>
羲氏之文也易書詩春秋禮樂周公孔子之文也顔曾<lb/>
之學由之政求之藝皆文也其所載之道發於自然垂<lb/>
於永久盛大昭著輝光日新窮天地亘萬古而不冺者<lb/>
道之體也是君子得之於心施之於事身脩家齊篤恭<lb/>
而天下平者道之用也孟子所謂窮則獨善其身達則<lb/>
兼善天下道之效也是以或出或處或用或舍居易而<lb/>
行夷險一節莫不各適其當然之道於是乎有貞素之<lb/>
<pb n="KR4d0558_WYG_009-6a"/>
義焉夫貞者正也常也素猶見在也易曰天地之道貞<lb/>
觀者也日月之道貞明者也天下之道貞夫一者也君<lb/>
子藏器於内觀變於外察盛衰消長之理識進退存亡<lb/>
之機守乎一而不二主乎中而不移直有富貴貧賤威<lb/>
武所不能奪者吉凶榮辱禍福利害一信於已而非所<lb/>
可計固有確然而不動於心者其知貞常之道見在之<lb/>
義也歟非盛徳君子孰能然乎華陽道原舒君卓犖瑰<lb/>
偉之士也少負奇氣壯遊於大人君子之門當時縉紳<lb/>
<pb n="KR4d0558_WYG_009-6b"/>
莫不折節敬禮爭相辟薦三歴校官既而丁時艱難遂<lb/>
杜門為逸老計以貞素扁其齋前鑿方池周植竹木竒<lb/>
蔬異果春華秋實粲然而敷榮森然而行列教授生徒<lb/>
日接賔客談詩文論古今得失或危坐忘飡或陶然一<lb/>
酌興有所寄則長歌短章舂容激越浙風江雨喚醒舊<lb/>
夢不自知其年嵗之馳而山林之樂也是皆守正以為<lb/>
常素其位而行合乎居易俟命之㫖而無行險儌幸之<lb/>
心真有契於貞素之義矣鄉先生題詠成帙發其全徳<lb/>
<pb n="KR4d0558_WYG_009-7a"/>
不亦盛乎復徴余言夫以雅行文章巋然範俗耆年碩<lb/>
徳著於鄉里小子後生何敢措辭於其間哉然吾郡文<lb/>
公桑梓之邦禮義之俗日靡故家典獻霜木晨星走也<lb/>
不肖栖遲名邑七年於兹承下風親教誨不可不謂之<lb/>
知己也况詩書之澤既深且逺他日賢子若孫必有以<lb/>
英俊奮發大其家聲則先生之文傳於無窮而道亦相<lb/>
與不朽矣是則今日之記亦不可無也洪武九年龍集<lb/>
丙辰夏六月朔甲申契生婺源方元成識於邑庠慎獨<lb/>
<pb n="KR4d0558_WYG_009-7b"/>
齋<lb/>
　　貞素先生花萼圖記<lb/>
真人馭極四海九州罔有内外悉靡然臣服葢天威也<lb/>
天威窮日所出入矧華陽密邇畿輔耶是故林臯遺逸<lb/>
坐享昇平為世歆幸予内弟貞素先生積學勵行延譽<lb/>
朝著典台州路教授致政歸謂華陽溪山竒秀甲新安<lb/>
日移伯仲逺遜杖履所及或登髙或聽泉或掇幽芳或<lb/>
䕃喬木春有北野縣花夏有梓橦山雲秋有映潭月冬<lb/>
<pb n="KR4d0558_WYG_009-8a"/>
有蒼洞雪千態萬狀不可殫紀嘉時令節雅歌投壺賡<lb/>
唱迭和皆理道政事非徒博奕飲酒溺於閨門之懽而<lb/>
已好事者繪為花萼圖以傳之予往省諸舅氏過從未<lb/>
嘗不三擊節歎賞乃語貞素曰憶紅巾之亂南北郡縣<lb/>
且陷沒髙薨巨桷鞠為丘墟榛葦所生鳥獸所聚霜露<lb/>
蒙翳四顧蒼莽欲尋殘山剰水之樂漫不可得則凡富<lb/>
貴功名人生待之以為榮待之以自託於天壤間者果<lb/>
何如哉君子之道不以天下之重易所性之貴吾貞素<lb/>
<pb n="KR4d0558_WYG_009-8b"/>
伯仲良有以也雖然啖鼎食之寸臠味滄溟之一滴敢<lb/>
不敬念我天威吾儕耄矣當詔諸後人圖所以為報開<lb/>
門而仕務砥礪名節致君澤民不為苟且肥身潤家之<lb/>
謀當大艱難大變故從容處之閉門而隱安土敦仁樂<lb/>
天知命以節士㢘退之行自勉則今日花萼永永無斁<lb/>
若夫輿馬赫奕蕩惑里巷官爵貨力摇動官府率為花<lb/>
萼之累所不忍聞也予葢親戚乃致情愛之私規切云<lb/>
云貞素毋以予為迂龍鳯十二年二月前奉政大夫同<lb/>
<pb n="KR4d0558_WYG_009-9a"/>
知寧國路總管府事瀛州章文麟書<lb/>
　　故貞素先生舒公行狀<lb/>
禮記云事師無犯無隱左右就養無方服勤至死心喪<lb/>
三年貞素先生舒公梓之師也生事之死喪之則所以<lb/>
狀其行而使之不冺者禮不在吾弟子耶先生生於元<lb/>
大徳甲辰十二月二十又四日諱頔字道原貞素其號<lb/>
也先生之先居舒村有曰雅公雄公者為宋文武狀元<lb/>
官至宣使尚書科第相繩至九世孫恕四公覩績之山<lb/>
<pb n="KR4d0558_WYG_009-9b"/>
水明秀因家居城之北焉代多聞人至髙祖六九公諱<lb/>
珣以明經補國學上舍時天下多故遂不仕著有鶴林<lb/>
手稿曾大父諱夢旂字武仲宋補國學上舍仕登仕郎<lb/>
大父諱正大字直方號梅埜元初以肄業積分授饒州<lb/>
路長薌書院山長轉廣徳路儒學正父諱𢎞字彦洪號<lb/>
白雲先生以文學薦授杭州路昌化縣教諭又轉教錢<lb/>
塘皆儒官也先生幼有操志嗜學好義不與羣兒伍外<lb/>
祖玉甫戴公嘗竒之曰余將見文明之外孫異日必昌<lb/>
<pb n="KR4d0558_WYG_009-10a"/>
其家年十二三經書成誦十五六淹貫諸史工詩文鄉<lb/>
先輩皆奇之與同郡允升朱先生子美鄭先生以文程<lb/>
先生相與講明比壯遊江湖尋師問道受業於姑孰青<lb/>
山李先生與其子伯羽仲羽及翰林主敬陶先生博士<lb/>
元叔潘先生皆為同舍生時中丞伯庸馬公祭酒伯髙<lb/>
韓公洎諸南豸冠皆雅善深器之後至元丁丑江東憲<lb/>
使雅克巴哈辟為池陽教諭大興文教貴招來多士時<lb/>
萬户侯棗陽仲賢萬公庫楚巴哈公延於家塾訓子孫<lb/>
<pb n="KR4d0558_WYG_009-10b"/>
皆襲侯爵秩滿調京口丹徒校官遂館於平章元之秦<lb/>
公之門先是邑學無恒産廩禄仰給郡學黌舍僅三楹<lb/>
卑隘弗稱門廡悉缺先生瞻顧嘆曰何足以闡斯道遂<lb/>
白郡守士則王公出已帑率士類鳩度財用辟建禮殿<lb/>
如制創齋廡及櫺星門不日落成士民嘆美生徒從遊<lb/>
者日益衆江淛考試官松江府判用中俞先生為文刻<lb/>
石以記其事至正庚寅轉陞台州路儒學正遭時多艱<lb/>
不仕歸覲親闈定省未温兵戈擾攘遂奉親攜書歸遁<lb/>
<pb n="KR4d0558_WYG_009-11a"/>
山中嘗與其弟逺遜輿親避寇巖谷被擄執先生正色<lb/>
叱賊言甚厲欲殺害之弟兄執手抵爭代死且曰若輩<lb/>
罄我囊槖酷毒吾家但存弱孫以奉吾母死無憾焉由<lb/>
是賊衆皆感泣俱釋以全丙申二月初七日也嵗丁酉<lb/>
天下猶未寧今衞國鄧公戡定吾郡江淮知府天章理<lb/>
公開治吾邑交章薦剡厚禮卑辭聘先生於北山之陽<lb/>
先生志不果出矣遂以疾辭未幾慈闈失養閉門終喪<lb/>
禮晚年誅茅結廬為讀書所扁曰貞素齋訓課子孫講<lb/>
<pb n="KR4d0558_WYG_009-11b"/>
解不倦長於詩文有古澹稿華陽貞素諸集藏於家而<lb/>
稿之不存者尚多尤工於篆𨽻筆力精健人多慕求之<lb/>
先生操行堅正不屈不阿甘貧樂道不及功利故能今<lb/>
終天命洪武丁巳秋九月十又五日終於家享年七十<lb/>
有四先生娶胡氏子一孫男二嗟夫人之有死逝如夜<lb/>
旦豈有超然而獨存者哉書曰朝聞道夕死可矣舒由<lb/>
上舍至于先生五世相傳皆以儒顯豈非源深流長之<lb/>
效歟然則舒氏之澤将未艾若先生者可謂生順而沒<lb/>
<pb n="KR4d0558_WYG_009-12a"/>
寧者矣嗚呼哲人云亡予將疇依相嚮而哭為之失聲<lb/>
昔人有痛其師之死而私為之諡者而今則未敢也敬<lb/>
為述其行實丐求當世名公一言庶幾可以傳不朽云<lb/>
時洪武十二年春正月吉日邑東門生張梓頓首拜譔<lb/>
　梓字英材號無欲齋後以學行舉任本縣儒學訓導<lb/>
　轉授遼陽學諭<lb/>
　　華陽貞素舒先生墓誌銘<lb/>
余先人嘗與績溪先輩王伯經胡相之舒彦洪三先生<lb/>
<pb n="KR4d0558_WYG_009-12b"/>
為友古義稱篤惟彦洪先生子道原公與予又友愛特<lb/>
深己酉奉檄齎詔㫖抵績溪與道原盡記登源洞題詠<lb/>
韓退之有曰兩家子弟材智不相下不能通知二父志<lb/>
若道原者可謂善繼其志矣丁巳秋道原疾逝予瞽未<lb/>
遑弔哭己未春其弟遜與其子詢袖銜行實踵門告曰<lb/>
余家與先生忝交載世先生必能道吾先兄意中事願<lb/>
丐一言以賁幽壤嗚呼予忍誌道原之墓乎按公諱迪<lb/>
字道原貞素其號也先生之先居舒村有曰雅公雄公<lb/>
<pb n="KR4d0558_WYG_009-13a"/>
者宋以雄才及第科甲蟬聨迨其孫恕四公遷家績之<lb/>
城北雲仍相繼代不乏人髙祖珣公以明經補國學上<lb/>
舍時天下多故遂不仕著有鶴林稿曾祖夢旂公字武<lb/>
仲宋補國學上舍階登仕郎祖正大公字直方號梅埜<lb/>
元初以學行舉授饒州路長薌書院山長轉廣徳路學<lb/>
正父彦洪公號白雲先生兩任杭州昌化臨安教諭其<lb/>
淵源所漸者逺矣公秉性豪邁羞與市兒伍年十三黙<lb/>
誦經籍十五六淹貫史策外祖戴公玉甫曰不特黄太<lb/>
<pb n="KR4d0558_WYG_009-13b"/>
史之有洪鈞父矣寖長頗尋訪在鄉里集賢朱公允升<lb/>
翰林鄭公子美御史程公以文答問反復孳孳不厭在<lb/>
姑孰師禮李公青山一時父子不減三蘇參政陶公主<lb/>
敬博士潘公原叔同舍生也在金陵中丞馬公伯庸祭<lb/>
酒韓公伯髙極口借譽南院諸豸分庭抗禮凛凛不屈<lb/>
其除貴池教諭明正學申教條俾江淮之人累累接踵<lb/>
莫不嚮慕其調丹徒傾已帑召羣工曰廟曰學丹堊翔<lb/>
煥内外一新記之者松江府判官俞公用中侍御秦公<lb/>
<pb n="KR4d0558_WYG_009-14a"/>
元之設親主客以嚴講貫其陞台州路學正時方劻勷<lb/>
不果出矣壬辰丙申遁伏巖穴有利其貲者公曰但存<lb/>
稚孫足以供老親足矣未幾親沒肉消骨立白頭衰盡<lb/>
公之為詩盤桓蒼古不貴纎巧織紝之習字尤喜樸拙<lb/>
有識之者曰宗漢𨽻匪八法也家藏古澹貞素諸集若<lb/>
干卷春秋七十有四娶胡氏子男一人名詢孫男二人<lb/>
將以是年五月十日竁於縣治之北秀野嗚呼士不以<lb/>
道自重久矣倘遇人之孱懦則愚弄之稍振拔者輒畏<lb/>
<pb n="KR4d0558_WYG_009-14b"/>
縮吐舌公常太息曰士生天地間浩然正氣金石可磨<lb/>
也膠漆可解也吾之正氣不可撓也孟賁失其勇也陳<lb/>
平失其智也吾之正氣不可奪也石介字守道當慶厯<lb/>
中獻聖徳褒貶忠邪先是衆怒不可犯遂以竒禍中介<lb/>
欲鑿棺而騐其死生賴天子仁慈而不忍也公之浩然<lb/>
正氣平日於死生禍福是非毁譽無避忌故忤時觸諱<lb/>
而恱之者少而不樂者滋多古之烈丈夫微公其誰耶<lb/>
余不腆於文夙辱友愛姑掇其梗概掲於墓上銘曰山<lb/>
<pb n="KR4d0558_WYG_009-15a"/>
髙則頽水深則洄不渝不泐過者必式曰㫖矣時洪武<lb/>
十二年四月望日同郡友人白雲唐仲實拜手撰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0558_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集附録卷一<lb/>
</p>
<p>
</p>
  </div>
<div>
<head>貞素齋集附錄卷二</head> <lb/>
    <p>
<pb n="KR4d0558_WYG_010-1a"/>
欽定四庫全書<lb/>
　貞素齋集附錄卷二<lb/>
　北莊遺稿<lb/>
　　北莊先生諱逺字仲脩可菴先生諱遜字士謙我<lb/>
　　祖貞素先生之弟也先生以詩聞名家二公嘗從<lb/>
　　之論議得其源流一時倡和花萼相輝貞素先生<lb/>
　　嘗為之圖其樂可知已可菴先生雖得入府縣志<lb/>
　　列之隱逸然皆未有傳也復採一二附之錄後庶<lb/>
<pb n="KR4d0558_WYG_010-1b"/>
　　幾一時盛事可以並傳不朽云八世孫孔昭謹誌<lb/>
　　北莊遺稿<lb/>
　　贊兄貞素小像<lb/>
偉哉貞素金玉遐心言根理致學自天成屢濟時艱三<lb/>
闡文教忠孝遺模古今人表<lb/>
　　次貞素兄逰石照韻<lb/>
青碧石如削妍媸鑑靡阿光浮春雨洗昏動暮雲磨髙<lb/>
尚人難見分明世不多山靈謹呵護遥睇為長歌<lb/>
<pb n="KR4d0558_WYG_010-2a"/>
　　幽居次唐仲實韻<lb/>
杏樹髙於屋榴花矮近簷疎簾風細細開户月纎纎機<lb/>
息鷗常狎朋來鵲屢占忘懐無爾汝瓶内酒須添<lb/>
　　輓旌徳元真觀道士王雲友<lb/>
嶺上雲為友牕前水是心遽遊方外去安用世間尋閬<lb/>
苑清風迥函闗紫氣深只如酣醉夢長是夜沉沉<lb/>
　　莊居述懐二絶<lb/>
花如鋪錦柳如綿落日空山哭杜鵑癡客不知塵世事<lb/>
<pb n="KR4d0558_WYG_010-2b"/>
顛厓長伴白雲眠<lb/>
春山青潑雨初收人倚衡門獨自愁路上相逢荆棘<hi>闕</hi>
酸風吹袂淚交流<lb/>
　　聞鶯<lb/>
鶯語如簧囀清曉飛来飛去青林繞舌端便巧似訴人<lb/>
巧語世間曾不少<lb/>
　　早行和弟可庵<lb/>
月落霜林烏乍啼風生驛路馬頻嘶柴門犬吠天将曙<lb/>
<pb n="KR4d0558_WYG_010-3a"/>
知有人家住隔溪<lb/>
　　二<lb/>
雞鳴野店整雕鞍路漸分明出亂山記得少年因中酒<lb/>
一竿紅日倚歌鬟<lb/>
　　上母壽<lb/>
願祝堂上老慈親八百甲子如其人王正降誕值榖日<lb/>
孫子稱賀當新春白髮垂垂照盞斚紅顔粲粲輝庭筠<lb/>
冰魚寒筍愧奉養五色斒斕如鳯麟<lb/>
<pb n="KR4d0558_WYG_010-3b"/>
　　貞素兄以龎公傳示讀感而賦此<lb/>
龎公伉儷隴頭耕爵禄由來敝屣輕秦相范雎寧免辱<lb/>
漢臣疏廣已辭榮門栽五柳諸郎懶手植三槐二子成<lb/>
富貴從知天已定願培隂徳任餘生<lb/>
　　幽事<lb/>
樹繞重門盡日隂倚風時聴蛻蟬吟采松釀酒開除事<lb/>
畫紙圍棊消遣心親舊殊方音邈邈兵戈滿地夜沈沈<lb/>
眼前得失君休問家住雲窩深復深<lb/>
<pb n="KR4d0558_WYG_010-4a"/>
　　兄建小園草堂落成次韻<lb/>
卜築南園喜落成種花移竹傍檐楹方池水暖魚遊藻<lb/>
髙棟泥香燕䕶營佳客過門陪杜酒諸孫執業對韓檠<lb/>
居貧未可思熊掌樂道何妨咀菜羮<lb/>
　　秋日郊行<lb/>
陰霾掃淨山歴歴晴谷迴轉泉涓涓羣雀噪風世欲幻<lb/>
一狐嘯日天為旋祥光垂情閔下土秋色着意開平川<lb/>
我老英雄一掬淚夜深洒向虚窗前<lb/>
<pb n="KR4d0558_WYG_010-4b"/>
　　雨後一律呈貞素老兄<lb/>
吾兄寫字似寫畫大筆如椽不厭提六法妙知前古意<lb/>
八分時為上人題雨餘盈池出日落山靈隔樹科斗啼<lb/>
最喜髙年更康健笻枝不用采霜藜<lb/>
　可菴搜枯集<lb/>
　　自贊<lb/>
可菴可菴處世夐别勢利不趨棲遲守拙雖無善可稱<lb/>
亦無惡可說愧何補於事功誠有忝於前烈<lb/>
<pb n="KR4d0558_WYG_010-5a"/>
　五言詩<lb/>
　　交山圖<lb/>
岸巾褦襶子舉世罕知心却與山為友抱琴時一尋<lb/>
　　題畫馬<lb/>
冀北風霜肅江南烟雨肥騰驤盡龍種豈肯受金羈<lb/>
　　和許知縣織婦吟<lb/>
錦織並蒂花花成漫停梭停梭復細看人與花如何明<lb/>
月照中天敗葉鳴寒柯誰知恩愛心翻成離恨多<lb/>
<pb n="KR4d0558_WYG_010-5b"/>
　　二<lb/>
雙星照短牖孤月懸髙枝仰睇星月明對此令人悲手<lb/>
持并州刀為君裁寒衣不忍密密縫此心君應知<lb/>
　　山中<lb/>
我愛山中好翛然樂有餘荒徑從不掃溪淺足堪漁汲<lb/>
井旋烹茗閉門還讀書雖云市朝好吾亦愛吾廬<lb/>
　　和黄友仁見寄<lb/>
珍重淳原客新詩寄故人交情多繾綣時倦一酸辛西<lb/>
<pb n="KR4d0558_WYG_010-6a"/>
嶺山如畫南樓月似銀何時一尊酒同醉岸烏巾<lb/>
　　誕日和貞素兄韻<lb/>
陽和回地底春信到枝南𤣥酒味方淡羲文義細參青<lb/>
燈空自照白髮漫盈簪寸草春暉意年年此日慙<lb/>
　　李謫仙<lb/>
召對金鑾殿榮膺白玉堂氣吞髙力士眼識郭汾王醉<lb/>
骨生疑蛻詩名死更香何由見顔色落月照空梁<lb/>
　　和蔡原英暮春雜詠<lb/>
<pb n="KR4d0558_WYG_010-6b"/>
處處鵑聲急春光大半非緑扶官柳暗紅㸃岸花飛竹<lb/>
塢消殘靄柴門掩落暉髙人尋友罷獨抱一琴歸<lb/>
　　二<lb/>
十日九風雨春來有許陰氣騰三島瞑緑漲一江深苔<lb/>
匝痕猶濕花垂力不禁遥憐杜陵老麻麥正闗心<lb/>
　　和人韻<lb/>
山水有真趣琴書得自由歌詩哦字眼沽酒過牆頭南<lb/>
國黄花景西風白雁秋何人發幽興吹笛倚江樓<lb/>
<pb n="KR4d0558_WYG_010-7a"/>
　　題度洪富嶺道中<lb/>
踏破瓊瑶路行穿翡翠岑光摇鰲背穩跡印獸蹄深冰<lb/>
瑩奩開鏡泉凝玉墜簪野梅香徹骨三嗅動微吟<lb/>
　七言詩<lb/>
　　題百馬圖<lb/>
詔許平戎罷戰還征鞍初卸汗初乾從今歸牧華山後<lb/>
只許丹青畫裏看<lb/>
　　和曹從善見寄<lb/>
<pb n="KR4d0558_WYG_010-7b"/>
雨餘山霽草痕青徹夜灘聲作雨聲起坐東軒清不寐<lb/>
開窗邀月傍雲聽<lb/>
　　二<lb/>
一年好景半隂晴欲向東風訴不平幸有青青門外柳<lb/>
牽縈詩思自多情<lb/>
　　題副使蔣仁本索烏巾紗<lb/>
一幅依稀暎白頭黄花見我不須羞憑誰巧製抹眉様<lb/>
收拾吟翁兩鬢秋<lb/>
<pb n="KR4d0558_WYG_010-8a"/>
　　題虚中王君紙扇所畫竹石<lb/>
珊珊挺立兩三竿為愛清風不厭看只恐乗鸞仙子下<lb/>
夜深吹斷玉簫寒<lb/>
　　道中<lb/>
雨來雲裏山頭低雨收雲束山腰齊眼前好景吟不得<lb/>
天風泠泠馬頻嘶<lb/>
　　髙尚書春曉圖<lb/>
萬壑青涵春逺近千秋曉濕翠模糊尚書胸次何瀟洒<lb/>
<pb n="KR4d0558_WYG_010-8b"/>
寫出匡廬一段圖<lb/>
　　餞博士朱大同赴京就試<lb/>
峩峩萬仞紫陽山仰止彌髙不可攀孔席未能三月暖<lb/>
祖鞭又覲五雲間八珍分錫瓊林宴羣珮趨陪玉筍班<lb/>
敷奏九重承顧問定應家學動龍顔<lb/>
　　戊戌立秋夜紀夢<lb/>
戊戌七月立秋夜清夢忽然到江濵儒冠只有攀鱗士<lb/>
戎服尤多射虎臣分題依稀蟾窟曉侍宴彷彿龍樓春<lb/>
<pb n="KR4d0558_WYG_010-9a"/>
覺來展轉耿不寐涼月照窗懷故人<lb/>
　　和方彦黙教諭思親憶鄉<lb/>
誰家搗練鳴秋砧偏感春暉寸草心白髮倚閭日又暮<lb/>
青衫受業更將深城頭烏啼月照樹天外鴻歸霜滿林<lb/>
寒齋獨坐誰是伴青燈相對空長吟<lb/>
　　送丘克明副使休官歸湖南<lb/>
二孤髙枕大江流天入蒼茫日夜浮帆影逺連巴蜀曉<lb/>
櫓聲清入洞庭秋菊松雅興同元亮泉石幽盟慕許由<lb/>
<pb n="KR4d0558_WYG_010-9b"/>
别後相思梅正發月明千里倚江樓<lb/>
　　偶成有感<lb/>
少年一笑拚千金騎馬看花遊上林飄飄兩袖香風發<lb/>
鈞天彷彿聞仙音回頭往事清夢裏滚滚年光付流水<lb/>
安得壯士挽銀河愿言為把紅塵洗<lb/>
　　余舊藏朱大同侍郎墨菊友仁黄兄展玩之餘感<lb/>
　　　歎哀悼不已遂賦詩以挽敬步韻以復情見乎<lb/>
　　　辭<hi>朱擢禮部侍郎遭厄惜哉</hi>
<pb n="KR4d0558_WYG_010-10a"/>
根本東籬不用培霜葩幻向筆端來藝林遊戲遺香墨<lb/>
宦海聲名等燼灰風韻尚憐存晚節韶華空憶占秋魁<lb/>
披圖細玩仍珍襲獨對西風倍感哀<lb/>
　　心逺軒為郡城汪仲逺賦<lb/>
結屋城東地自偏南山日見意悠然籬邊採菊仍賖酒<lb/>
壁上懸琴不用絃滿地荒苔童不掃一庭落葉客猶眠<lb/>
有時倒屣迎髙士却怪山林在市㕓<lb/>
　　題戴叔珮碧霞軒<lb/>
<pb n="KR4d0558_WYG_010-10b"/>
占得翬山一片雲卜居自愛逺塵氛一天曉絢千機錦<lb/>
半席晴摛五采文菽水娛親春正永篝燈課子夜將分<lb/>
箇中好景難描處孤鶩齊飛帶夕曛<lb/>
　　江亭秋霽圖為黄友仁題<lb/>
萬頃波光煙飄緲風䬃秋聲生木杪隔江彷彿是江南<lb/>
一帶逺山青未了何人獨引小溪僮來訪幽亭玩易翁<lb/>
亭下扁舟纜莫解磯頭昨夜多顛風<lb/>
　　和謝宗可霜華花霧塵詩韻<lb/>
<pb n="KR4d0558_WYG_010-11a"/>
宿酒禁持夢乍醒隂隂芳樹鳥無聲輕籠翠色溶溶曉<lb/>
漸復紅香淡淡晴誤避茶烟跧老鶴慣藏栁影咽嬌鶯<lb/>
東風却怕花神怪卷起霏微幕不成<lb/>
　　餞許知縣秩滿赴省<hi>時有復三考之文至</hi>
珍重三年月旦評今朝解組覲宸京政書上考推公論<lb/>
詔許重來荷聖恩春滿皇都鶯囀早風清官路馬蹄輕<lb/>
東門别酒不須醉指日兒童竹馬迎<lb/>
　　題翬嶺<hi>分題許宰解任赴京</hi>
<pb n="KR4d0558_WYG_010-11b"/>
金削芙蓉傍五雲躋攀手可摘星辰風霜威肅峯巒曉<lb/>
雨露恩深草木春百折縈紆通鳥道一泓澄澈瞰龍津<lb/>
從今濶步最髙處身近蓬萊天上人<lb/>
　　和曹從善見寄<lb/>
壯志凌雲憶少年幾多髙木看鶯遷君能操守冰霜潔<lb/>
我老心徒鐵石堅世態炎涼無古道人生會合有良縁<lb/>
誰知病起山中客白髮瀟瀟只自憐<lb/>
　　二<lb/>
<pb n="KR4d0558_WYG_010-12a"/>
暖日暄風散晦㝠園花巷柳媚新晴蹇予潦倒心猶赤<lb/>
感子殷勤俗眼青短髮豈因衝怒竪枯腸時作不平鳴<lb/>
夜來雨過空山後翠撲嵐光入户明<lb/>
　　三<lb/>
一曲歌殘樂未終韶華何事苦匆匆雲來雲去元無定<lb/>
花落花開總是空詩夢已歸牕草翠酒痕猶借臉文紅<lb/>
華陽山下遺衰草却喜斯文道未窮<lb/>
　　過旌徳華陽寺文天闗上人留飲貞素兄賦詩遂<lb/>
<pb n="KR4d0558_WYG_010-12b"/>
　　　次韻<lb/>
星辰落落無多士頭雪班班有幾僧逺水霞明紅片片<lb/>
亂山雲䕶碧層層幽懐止許琴三操勝景時容屐一登<lb/>
寄語山鄰莫驚怪題詩刻竹記來曾<lb/>
　　九日辱邑令歐本泉見招登髙靈山<lb/>
絶頂行行莫厭遲酒情詩思兩相宜百年行樂可無酒<lb/>
九日醉餘還賦詩楓嶺霜乾紅冉冉苔磯水漾緑差差<lb/>
風流不減龍山興賸插黄花帽半敧<lb/>
<pb n="KR4d0558_WYG_010-13a"/>
　　再過鎮江有感<lb/>
京口重來二十年江山景物自依然烟横鐵甕城千疊<lb/>
潮落金山石一拳昔借青燈分講席今慚白髪泛征船<lb/>
腰纒曾跨揚州鶴醉壓吳姬舞袖偏<lb/>
　　題溪山環秀手卷為黄友仁賦<lb/>
卜築城東孰與儔八牕面面擅清幽穿花流水夕陽亂<lb/>
出岫閒雲爽氣浮坐石醉呼天外鶴凭闌閒對渡頭鷗<lb/>
知君揭攬多清致空羨人間有五侯<lb/>
<pb n="KR4d0558_WYG_010-13b"/>
　　餞黄克敬應賢良舉賦<lb/>
祖澤汪汪陂量宏聞孫襟度玉壺清閉門自樂甘顔巷<lb/>
徵檄行催覲帝京朝雨浥塵闗樹暗春風迎棹浪花輕<lb/>
九重慶際風雲會萬國光瞻日月明㡌插宫花香泥泥<lb/>
班陪玉筍珮琤琤京都故舊如相問為說年來老力耕<lb/>
　　子周倡和貞素兄佳什見寄因次其韻<lb/>
澗谷深深圖畫開依稀潭第等蓬萊雨餘逺岫青凝黛<lb/>
水漲平池綠潑醅語舊西牕燒絳蠟吟情東閣動寒梅<lb/>
<pb n="KR4d0558_WYG_010-14a"/>
杜陵已喜千間庇司馬應憐四壁頽下榻每應髙士至<lb/>
抱琴時有故人來采芝不獨商山老亦有韜光輔世材<lb/>
　　八駿圖<lb/>
君不見鎬京周穆王馳騁八駿遊八荒瑶池宴罷歸來<lb/>
晚脱羈縱逸交騰驤又不見燕昭千金求駿馬朽骨售<lb/>
之亦償價方今歸牧華山陽却把丹青作圖畫戴公妙<lb/>
筆絶世竒功與造化爭錙銖披圖三歎無人識只有當<lb/>
年伯樂王良知<lb/>
<pb n="KR4d0558_WYG_010-14b"/>
　　重九日<lb/>
去年登髙靈山顛新詩醉寫秋風前金杯酒泛紫萸滑<lb/>
烏紗帽插黄花側今年瀟瀟坐風雨回首往事心茫然<lb/>
青山當户為故友白髮兄弟羅酒筵丹楓染霜明秋色<lb/>
白雁叫雲横暮天醉窮老眼浩無際賸欲乗風遊八埏<lb/>
　　題秋江圖為黄友仁賦<lb/>
老樹槎牙石巃嵸隔岸人家紫烟重長江蒼茫日夜浮<lb/>
天塹西來雲影動駕風上水誰家船片帆髙颺孤雲邊<lb/>
<pb n="KR4d0558_WYG_010-15a"/>
林下伊誰褦襶子抱琴應訪草堂仙毫端逺勢莫能比<lb/>
巴陵洞庭秋水裏莫是當年顧虎頭寫出滄洲千萬里<lb/>
　詞<lb/>
　　感皇恩述懐<lb/>
疎雨滴清秋洗殘流火爽動涼颷透簾幙寒蛩吟徹誰<lb/>
道小鳥蕭索青鐙相伴我　情依約螢照更殘烏啼月<lb/>
落悲壯山城數聲角漫漫長夜扣角長歌方覺人生能<lb/>
有幾須行樂<lb/>
<pb n="KR4d0558_WYG_010-15b"/>
　　臨江仙<hi>偶成</hi>
銀燭光摇秋夜永一天涼浸詩脾鳴蟲唧唧漏遲遲半<lb/>
生春夢裏彷彿是耶非　萬事破除惟有酒當歌不飲<lb/>
何如人生七十古來稀休爭强與弱行樂是便宜<lb/>
　　滿江紅<hi>小莊有感</hi>
嵗晚江空更風雪連朝情惡門緊閉清寒奰屭重重簾<lb/>
幙老屋數椽聊掩庇山田幾畆多磽角嘆前村喬木碧<lb/>
參天今凋落　三杯酒還堪樂一局棋尤難着任功名<lb/>
<pb n="KR4d0558_WYG_010-16a"/>
葢世到頭都錯世事宛如春夢短人情恰似秋雲薄對<lb/>
青燈感慨話興亡今猶昨<lb/>
　　水調歌頭壽貞素兄<lb/>
稀年古來少何况又逾三雙瞳炯炯凝碧白髮更盈簪<lb/>
剛把殘冬留住先借新春四日拚醉倚晴酣榮悴付定<lb/>
命艱險任經諳　舞斑衣沽臘醖典春衫觥籌兄弟交<lb/>
錯同是鬢鬖鬖自喜衣冠奕世未墜詩書如線此外更<lb/>
何慚笑問梅花信春已到枝南<lb/>
<pb n="KR4d0558_WYG_010-16b"/>
　　木蘭花慢壽貞素兄<lb/>
怪夜來南極祥光炯炯中天恰先借新春暫留殘臘為<lb/>
度稀年弟兄垂垂白髮願年年輝暎漾樓前尊酒光摇<lb/>
旭日爐燻細裊輕烟　詩書一脈繼青氊五世喜家傳<lb/>
憶京口横經天台振鐸往事悠然回頭十年如夢看園<lb/>
花灼灼幾春妍爭似蒼蒼松柏嵗寒同保貞堅<lb/>
　文<lb/>
　　祭貞素兄終七文<lb/>
<pb n="KR4d0558_WYG_010-17a"/>
嗚呼痛哉吾兄之生禀性梗植砥節礪行慷慨樸質皓<lb/>
首窮經挑燈繼日密遊江湖縉紳器識振鐸池陽文聲<lb/>
赫奕再教京口黌舍陋窄學無恒産齋無講席薄禄養<lb/>
㢘郡庠仰給禮殿卑隘載新是闢文教大興名譽藉藉<lb/>
咫尺天台雲深霧隔嗚呼痛哉我昔與兄累遭兵革扶<lb/>
母逃避被冦縛執母遺山中子遭擄搤兄弟累累厲言<lb/>
罵賊白刃加頸畧無憂色母憂子亡子憂母失兩地憂<lb/>
懸天意憐格賊乃解縳遂免鋒鏑子母相見且喜且泣<lb/>
<pb n="KR4d0558_WYG_010-17b"/>
不墮惡少吾家隂徳嗚呼痛哉嗟嗟吾兄簡淡尚古和<lb/>
而不流安貧樂處誅茅結廬聊蔽風雨扁曰貞素為讀<lb/>
書所講明道義探賾經史兄弟怡愉詩酒容與開門授<lb/>
徒程通章梓嗚呼痛哉嵗在丁巳時維九月羣編誌書<lb/>
兄嬰微疾兄弗果行弟往編集書未成編病報危急函<lb/>
歸省問相見悦懌從容顧問講論紬繹迨其厥明翛然<lb/>
簀易嗚呼痛哉兄之壽享七旬四齡一子一女孫男二<lb/>
人孫聰匪魯筆硯時親吾家文脈將見黽黽興言至此<lb/>
<pb n="KR4d0558_WYG_010-18a"/>
暗傷我神嗚呼寒雪兮依依隂風兮慘悽義重手足兮<lb/>
同氣連枝痛裂肝腸兮涕泗漣洏薄陳素奠兮聊表孝<lb/>
思哀有盡兮思無窮時尚饗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0558_WYG_010-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　貞素齋集附錄卷二<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十</head> <lb/>
    <p>
<pb n="KR4f0022_WYG_020-1a"/>
欽定四庫全書<lb/>
　午亭文編巻二十<lb/>
　　　　　　　　　　　　大學士陳廷敬撰<lb/>
　今體詩<lb/>
　　題内閣楮樹二首<lb/>
桐方蔡紙在人間樗櫟何曾似子頑紅藥嬾驕春蘂艶<lb/>
<hi>閣中舊有芍藥</hi>緑毛解惜鬢絲斑聽殘鈴索音聲樹去趁花磚<lb/>
供奉班<hi>時兼内直</hi>一種西牆連沃葉輸他桑者自閑閑<hi>近樹十武</hi>
<pb n="KR4f0022_WYG_020-1b"/>
<hi>有桑一本</hi>
映日籠烟紫禁深萬年枝下亦森森絲綸自重黄繒色<lb/>
槐栁元多碧樹隂薄有流膏因湛露那無散木寄長林<lb/>
茅檐得就桑榆暖閒向山農詫越吟<lb/>
　　北墅懐魏無偽<lb/>
栁花風定麥花開北墅西頭日幾迴夏雨欲看鋪隴上<lb/>
春泉且喜入池來延英舊事懐遺直禁苑新綸寵異才<lb/>
自是鳳毛常五色獨憐沙鷺立裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>
<pb n="KR4f0022_WYG_020-2a"/>
　　為李東生中丞作<lb/>
三年政地知吾老毎見除書歎子賢名姓直從<lb/>
天筆定絲綸不假殿麻宣髙烏故自栖臺柏鳴鳳還須<lb/>
叶<lb/>
帝絃舊日蔚州芳跡在龍門不逺雁門前<lb/>
　　奉同安溪先生夜行赴<lb/>
苑中應<lb/>
召即事賦呈<lb/>
<pb n="KR4f0022_WYG_020-2b"/>
自看蒲栁向秋零柔翰功名一葉萍近日<lb/>
詔麻推將相有人綸閣重<lb/>
朝廷晝勤三接稀宫漏夜久頻宣撼索鈴斷續火城沙<lb/>
路逺百城還擁讀書螢<lb/>
　　夜行即送咸受返故園<lb/>
一燈無語對青熒誰道傳呼近火城玉勒馬嘶驚判路<lb/>
銅街人起報三更我尋北墅烟中去子望西山月下行<lb/>
十里隂晴渾不定祗應浪迹過浮生<lb/>
<pb n="KR4f0022_WYG_020-3a"/>
　　雨行二首<lb/>
栁長紅橋低緑垂隂隂何處黄留離山禽引雛雨中去<lb/>
燕子到家人未知<lb/>
鬢絲榻畔裊茶烟眼底松牕一覺眠雨黑不知時早晚<lb/>
合昏花似夜摩天<hi>夜摩天以花開合為晝夜</hi>
　　西湖詩查徳尹太史見和出入懐袖已逾一載贈<lb/>
　　　處之義情不能已疊韻奉詶八首<lb/>
把君詩句一開顔夢裏烟波别後山近日心情還似舊<lb/>
<pb n="KR4f0022_WYG_020-3b"/>
西湖風月軟紅間<lb/>
二州連守為江湖一笑蘇公蓑笠圖君是玉堂天上客<lb/>
也因雲水羡林逋<lb/>
孤槳扁舟路轉遥濛濛烟雨水瀟瀟白公隄向蘇隄去<lb/>
不看湖山趂早朝<lb/>
過江南渡與錢鏐歴歴<lb/>
皇輿屬<lb/>
帝州君向迴鑾亭北望望湖樓是望京樓<lb/>
<pb n="KR4f0022_WYG_020-4a"/>
雨葉烟枝樹短長南屏西畔水雲莊不因桃李縁堤好<lb/>
自愛閑閑十畆桑<lb/>
拄笏看山杖策迴湖光裂帛湧成堆憑君莫道西湖好<lb/>
自有西山爽氣來<lb/>
纔踏金坡春草迴荷衣爭遣野人猜花磚鬢影髼鬆甚<lb/>
儻趂朱顔合早來<lb/>
孝然石室對江潮仙去名山尚屬焦記得與君離别地<lb/>
段橋應喚作查橋<lb/>
<pb n="KR4f0022_WYG_020-4b"/>
　　憶與牧仲郊館夜集二絶句<lb/>
夢入新豐路未長依然題竹滿筠廊恠來詩與花枝好<lb/>
人在宜春别苑傍<lb/>
泉石蒼烟接近村夜深月照兩閒門午亭歸路憑君問<lb/>
山後青山是故園<lb/>
　　雨不止示家人<lb/>
自要蓬門閉不開蕭蕭苔徑長蒿萊從教新雨無人過<lb/>
曾見人誰舊雨來<lb/>
<pb n="KR4f0022_WYG_020-5a"/>
　　次韻牧仲晚凉之作<lb/>
肅肅花影動檐風催早秋梁栖雙燕老簾度一螢幽書<lb/>
欲親黄奶<hi>六朝人以書為黄奶</hi>人誰共白頭聞君感䊵扇緩置篋<lb/>
中不<lb/>
　　閒情<lb/>
流俗知誰是閒情覺未慵壚添沽酒劵市㨂買花傭風<lb/>
逐髙雲去烟和細雨重忘機隨物性遲暮適何從<lb/>
　　史蕉飲都諫春泉洗藥圖<lb/>
<pb n="KR4f0022_WYG_020-5b"/>
欲訪名山未有期鹿門逸興謝家詩御溝流到春泉水<lb/>
正是當階紅藥時<lb/>
　　南行將發京題彭訪濓茅山集却寄二首<lb/>
夢裏西牕可重尋瑶華相贈比南金春風送客花枝動<lb/>
遲日維舟栁色深佳句百篇千里路尺書三載故人心<lb/>
白頭萬事都抛却猶愛夫君吳㑹吟<lb/>
九河水接五湖流直到君家下小舟歳月載添衰謝恨<lb/>
江山一洗别離愁春來逺客今聊爾老去狂歌且未休<lb/>
<pb n="KR4f0022_WYG_020-6a"/>
了却南園重到意乞身章上便林丘<lb/>
　　待舟題北鎮舊詩<lb/>
栁暗青門道花明白玉珂三春飛斾去萬里使車過漁<lb/>
唱江南曲龍沙塞上歌平生遲暮意無那壯逰何<lb/>
　　安溪先生獻歳有詩即事留别<lb/>
萬人傳唱和人驚要眇朱絃殿閣聲最有文章縁政事<lb/>
豈因官職重詩名相看綸藁詞先定獨對花枝句又成<lb/>
皓首從公真覺晚一春小别廿年情<lb/>
<pb n="KR4f0022_WYG_020-6b"/>
　　張衡臣編修以扈從先歸覲省贈别<lb/>
也紅亭逺栁毿毿我去君來春正酣試向亭前傳一語<lb/>
櫻桃時節到江南<lb/>
　　留别齋中花樹<lb/>
栁葉似為青眼客桃花應笑白頭人早償洛下三生債<lb/>
老趂江南兩度春未到啼鶯吟自苦還同旅雁夢相親<lb/>
數枝寒竹經冬緑留待歸時紫籜新<lb/>
　　夜坐别雪隖<lb/>
<pb n="KR4f0022_WYG_020-7a"/>
皎皎春初夜團團月逈明還為敷座坐不似别家行塵<lb/>
垢山河淨琉璃世界平此時殊有意那得竟無情<lb/>
恩許先一日發京於水次待<lb/>
駕<lb/>
羽衛傳清蹕天行念老臣暫分仙仗路先及屬車塵雲<lb/>
水臨前浦烟花接早春恩光隨處好普為萬方民<lb/>
　　宿安平鎮<lb/>
殘更待曉闕薄靄投遥林不覩溝塍處寧知耒耜心雲<lb/>
<pb n="KR4f0022_WYG_020-7b"/>
山春色早簮組歳華深昨夜來燕市猶聞擊筑吟<lb/>
　　潞河見月寫懐<lb/>
明月生海上蒼茫東海東仙人亦悵望吾意偶然同信<lb/>
宿萬里始離塵千慮空夜來摩尼色似已凌清風<lb/>
　　聞笛<lb/>
楊栁青青沙雁還時清𦍑笛戍樓閒更誰吹出闗山月<lb/>
照盡邉闗與塞山<lb/>
　　白河<lb/>
<pb n="KR4f0022_WYG_020-8a"/>
白河通鳳沼遥暎玉泉峯山曉月光澹水明花影重逺<lb/>
波歸海近空翠落潮濃淼淼江湖去仙源此處逢<lb/>
　　武清道中<lb/>
雉乳野雞鳴迢迢逺鳳城連天海色暗湧地一輪明百<lb/>
里京華道千山故國情南來重囘首春盡是歸程<lb/>
　　武清南店贈楊生<lb/>
野館官河路春風蕩栁條輕烟直沽水斜日木蘭橈香<lb/>
稻來江國汀洲上海潮喜逢燕趙士還與酒帘招<lb/>
<pb n="KR4f0022_WYG_020-8b"/>
　　天津<lb/>
津門控上游銀漢接天流水合三义口檣連萬里舟烟<lb/>
花河兩岸城郭海西頭自是繁華地無忘羇旅憂<lb/>
　　次楊栁青船上作二首<lb/>
三日黄雲逐岸沙得船今日似歸家午亭烟舫春光暖<lb/>
飛盡東風楊栁花<lb/>
漁子風潮若個邉榜人相就宿寒烟<lb/>
天家賜與舟船好欵乃聲中似往年<lb/>
<pb n="KR4f0022_WYG_020-9a"/>
　　舟中寄舍弟<lb/>
青山原上百花洲浪逐桃紅出澗流夢裏京華千里外<lb/>
不知今夜在扁舟<lb/>
　　舟中留别京師親故<lb/>
一棹烟波萬慮輕畫旂斜捲晩風晴好春臨水灣灣好<lb/>
明月隨人處處明海上蓬山違昔夢天涯書舫得浮生<lb/>
緑楊影蘸桃花浪應是離人惜别情<lb/>
　　楊栁青解維襍題兼寄彭訪濓六首<lb/>
<pb n="KR4f0022_WYG_020-9b"/>
秋日楊栁黄春日楊栁青千條與萬條長亭復短亭<lb/>
河上江雁來飛飛塞北去江南有故人來時在何處<lb/>
驛使經年到梅花寄隴頭一枝東閣晩應是在揚州<lb/>
離京三百里為客九迴腸平野天疑盡官河路轉長<lb/>
思君比流水到海有終極與君相見時别後思不息<lb/>
暝色赴孤舟烟中夕鳥投水行無定準幾日到吳洲<lb/>
　　武清道中寄西齋二首<lb/>
惆悵别離盡素心安所期海潮初到處江雁逺來時路<lb/>
<pb n="KR4f0022_WYG_020-10a"/>
入深春早舟行夕照遲烟波望無際渺渺寄相思<lb/>
思君如明月處處映清波舊隠江邉在新詩海内多舟<lb/>
航通水國燈火宿春河誰道天涯逺東風一棹過<lb/>
　　靜海道中<lb/>
往來成利涉烟景豈蹉跎夜舫覺潮響春燈聞棹歌百<lb/>
川東近海千里北流河疏鑿當年意吾生喜重過<lb/>
　　舟泊静海南四十里贈勵南湖<lb/>
君家河水上數里惜王程海色連津樹春流遶縣城檣<lb/>
<pb n="KR4f0022_WYG_020-10b"/>
烏歸岸逺沙雁入雲平行漏迢迢夜非闗契濶情<lb/>
　　滄州道中懐勵文恪公<lb/>
春風渤海郡人日草堂詩<hi>髙達夫有人日寄杜詩</hi>故里淹行客芳<lb/>
洲惹夢思功名元特達文采重凄其迴首山陽笛孤舟<lb/>
淚欲垂<lb/>
　　河上逢子文<lb/>
河水東流雁北迴青青栁色傍人來停舟借問江南客<lb/>
江上梅花開未開<lb/>
<pb n="KR4f0022_WYG_020-11a"/>
　　桑園山東境南宿十五里曉發寄舍弟京師<lb/>
桑園漁火接通津未比桃源逺世塵但有河流長送客<lb/>
祗因栁色解隨人雲山海國蒼烟晩風景幽州白日春<lb/>
昨夜池塘青草色夢囘陡覺别離頻<lb/>
　　徳州北曉發遇阮亭<lb/>
春岸沉沉撥棹聲長川踈栁帶髙城寒燈夜雪依篷重<lb/>
清鏡衰顔映水明毎惜芳年曾久别驟看遲暮若為情<lb/>
相思應到分流處汶水東西兩送行<lb/>
<pb n="KR4f0022_WYG_020-11b"/>
　　河上有懐二絶句<lb/>
水流東到海到海是歸期惟有思君意悠悠無盡時<lb/>
思君比海水海水鎮常好不似與君離生年日易老<lb/>
　　夾馬驛次韻京江先生雪中並騎囘舟見遺之作<lb/>
自覺衰顔組濫紆陽春雅調入疎蕪門迎宋祖銷寒酒<lb/>
<hi>用宋藝祖雪夜訪趙相事</hi>筆掃袁安卧雪圖共喜雲霄千里瑞儘<lb/>
堪蓑笠一舟孤年來大手蠲逋詔何止山東百萬租<lb/>
　　臨清待閘懐湯西厓中州<lb/>
<pb n="KR4f0022_WYG_020-12a"/>
前歳下滄州春雲接薊樓今宵泊東郡西月挂嵩丘清<lb/>
濟還長見黄河自曲流與君塵外賞能緩别離愁<lb/>
　　臨清閘逢劉生<lb/>
昔别燕京道今逢衛水濱<hi>閘西衛水所入處</hi>栁條堪寄逺草色<lb/>
解隨人渌酒燈前意丹砂物外親川途方浩蕩常恐白<lb/>
鷗嗔<lb/>
　　祖徳<hi>有序</hi>
　余家近堯畿代有文學髙伯祖容山公萬歴甲戌進<lb/>
<pb n="KR4f0022_WYG_020-12b"/>
　士歴闗陜副憲詩名尤重於世嘗有云未遂持螯意<lb/>
　空懸擊楫心葢未嘗至江海間也余小子昔奉使至<lb/>
　海上今扈從<lb/>
視河有舟航之賜珍食之飫追溯祖徳感歎而記以詩<lb/>
　丁亥二月初六日北河第一閘書<lb/>
祖徳斯文在家傳正始音歌謡依<lb/>
帝日分野直辰參丘壑三生客雲天萬里心持螯兼擊<lb/>
楫佳句獨長吟<lb/>
<pb n="KR4f0022_WYG_020-13a"/>
　　第二閘蚤起宴坐寄李中孚先生二首<lb/>
宴坐春船裏波濤静不喧斯文如未䘮名理與誰論雁<lb/>
影窓中月雞聲岸上村浮生何所著有得是無言<lb/>
落落身名晩茫茫歳月違春風吹墮月曉色攬行衣四<lb/>
海幾人在百年萬事非祗應與夫子偃息向荆扉<lb/>
　　舟中示兒子<lb/>
忠信涉滄海清明揖岱宗無營心澹泊蚤起事從容文<lb/>
字元多累功名是偶逢行行鄒魯近捨此適何從<lb/>
<pb n="KR4f0022_WYG_020-13b"/>
　　第二閘過後簡同直諸公在别舟<lb/>
春氣漸氤氲鑪香憶夕熏行看三尺日囘見一川雲歸<lb/>
雁不可數逺鐘何處聞風帆猶未落客思正紛紛<lb/>
　　清平縣有懐諸學士<lb/>
水驛清平縣孤帆日暮來天低泰嶽觀雲淡魯連臺浦<lb/>
岸人嘗見谿烟棹却迴邑名元自好羡爾濟時才<lb/>
　　東昌河上絶句<lb/>
袖中三載篋中書行向河闗千里餘流水無涯人易老<lb/>
<pb n="KR4f0022_WYG_020-14a"/>
海山消息近何如<lb/>
　　陽榖縣<lb/>
江黄曾此㑹渺渺棹扁舟野草迷陽榖汀花落濟州盟<lb/>
寒菏澤水春近嶽雲樓日暮絃歌地空悲戰伐秋<lb/>
　　青川驛<lb/>
青川望杳杳幽思與誰論倦客夢迴枕午雞聲近村浦<lb/>
舟隠北樹驛騎下東原魯酒一杯醉孤篷自掩門<lb/>
　　荆門驛<lb/>
<pb n="KR4f0022_WYG_020-14b"/>
漢水不可涉荆門齊魯間客行半春路舟在九河灣飛<lb/>
鳥目猶送孤雲心與閒悠然川上興偃息想潺湲<lb/>
　　張秋鎮<lb/>
境壤連三縣<hi>岸北𨽻陽榖東岸東阿西岸夀張</hi>人烟接二東漁商河市<lb/>
上雞犬漕船中平野遲斜照孤帆送逺風浮生信所適<lb/>
雲水夕濛濛<lb/>
　　寄桐城先生<lb/>
泰嶽日邉出黄河天際流我行千里逺迢逓下南洲遥<lb/>
<pb n="KR4f0022_WYG_020-15a"/>
憶龍眠處長隨雲去留相期明月夜同宿大江樓<lb/>
　　汶上道中<lb/>
舟泊水逾響潺潺夕棹間清堪流石髪緑欲㸃苔斑言<lb/>
涉江海道况見東南山稍愜塵外賞沙鷗相對閒<lb/>
　　舟巾聞琴<lb/>
倚槳緑波細泠泠聞七絲㣲風松定後明月雁歸時誰<lb/>
以黄金錯飾兹桐樹枝伊余方晏寂此理陶公知<lb/>
　　二月十二日曉發濟寧作<lb/>
<pb n="KR4f0022_WYG_020-15b"/>
杜李曾逰處能令百世思任城無賀老濟水似唐時野<lb/>
店雞聲早官河人去遲斯文終未喪儒雅是吾師<lb/>
　　漆園城<lb/>
隠吏何人解息機漆園漠漠草菲菲只今夢裏三千載<lb/>
惟見春來蝴蝶飛<lb/>
　　魚臺舟次錢絅菴見訪<lb/>
晨發濟北地暮期湖陵城天晴候雁逈烟曉春帆明執<lb/>
手豁野興欵言生古情子方富才藻予老趨柴荆<lb/>
<pb n="KR4f0022_WYG_020-16a"/>
　　月夜歸舟作<lb/>
大船泊岸鳥棲枝小船迴棹歸人遲夜深却似南谿月<lb/>
池水東邉漸上時<lb/>
　　舟中題畵<lb/>
妙手勾吳設色工沙明水暖翠浮空扁舟便欲相從去<lb/>
不道烟雲是畵中<lb/>
　　滕縣道中<lb/>
榜歌聲漸襍吳音滕縣花寒栁緑隂欲渡清淮春色晩<lb/>
<pb n="KR4f0022_WYG_020-16b"/>
絶憐汶泗碧流深<lb/>
　　彭城道中<lb/>
落日彭城道凄凉戰伐功至今㕔事下猶説覇王雄烟<lb/>
草隨蕭子風雲感沛公虞兮不寂莫人在楚歌中<lb/>
　　徐州道中寄荀少京師<lb/>
扁舟一葉水連天歸雁成行落照邉今夜黄樓春草夢<lb/>
遥思風雨對牀眠<lb/>
　　下邳道中<lb/>
<pb n="KR4f0022_WYG_020-17a"/>
髙鳥長淮去淼茫楚州人物入蒼凉誰知百尺樓中客<lb/>
自許元龍卧大牀<lb/>
　　鍾吾驛<lb/>
古道鍾吾驛秦餘下相城黄河天外落海水日邉生九<lb/>
㸃齊烟盡孤舟楚岸横東南風景異同是夕陽明<lb/>
　　晩望桃源縣<lb/>
風帆憑水國驛路入桃源蝶夢時依枕雞聲漸近村春<lb/>
深海西岸月出秦東門欲就漁人宿還期静者言<lb/>
<pb n="KR4f0022_WYG_020-17b"/>
　　賦得揚州郭裏暮潮生<lb/>
昨辭瀛海水迢迢直到揚州見暮潮聞道仙人在方丈<lb/>
竹西晨過夜楓橋<lb/>
　　渡淮北岸曉行暮抵曺家廟同儼齋尚書<lb/>
春水生桐栢迢迢下楚州花開猶古渡月映自清流芳<lb/>
杜思南國蒼烟問故侯相從憑眺逺留艇寄閒鷗<lb/>
　　清江浦寄秋崖<lb/>
閩天無盡暮雲生淮水東邉月漸明同是離心江海上<lb/>
<pb n="KR4f0022_WYG_020-18a"/>
思君無那夜猿聲<lb/>
　　淮上<lb/>
髙鳥依依去閒雲故故斜蒼凉淮水上歴落楚人家舊<lb/>
日英雄里殘陽野草花不辭胯下辱噲伍最堪嗟<lb/>
　　寳應湖邉夜泊有懐午園花樹二首<lb/>
栁映桃花湖水清夕陽一樹近船明不縁隔岸應攀折<lb/>
爭惹行人惜别情<lb/>
萬頃烟波一望孤長淮兩道夾蓬壺半篙新緑南谿水<lb/>
<pb n="KR4f0022_WYG_020-18b"/>
曾泛扁舟似五湖<lb/>
　　宿髙郵城南憶闗塞舊逰<lb/>
碣石遼西塞上縁吳江楚水夢魂邉秦郵亭畔多生客<lb/>
又是孤舟一夜眠<lb/>
　　䢴溝題别淮水<lb/>
長淮千里水悠悠送盡行人江岸頭最是裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>東去意<lb/>
暮潮還及上揚州<lb/>
　　過揚子江<lb/>
<pb n="KR4f0022_WYG_020-19a"/>
危檣來已逺絶岸一孤舟大海三山近長江萬里流蘋<lb/>
花迷極浦瑶草上春洲終古餘霞在能堪日暮愁<lb/>
　　金山逢野老<lb/>
江山閲萬古暮雨一登樓繫艇隨潮上飛花逐水流地<lb/>
喧逢野老心逺寄閒鷗相見不相識聊因慰薄遊<lb/>
　　金山寺樓題壁<lb/>
乞食何妨靖節賢殘年一飽便欣然解嘲肯信坡公語<lb/>
却訴江神為買田<lb/>
<pb n="KR4f0022_WYG_020-19b"/>
　　金山寺留題<lb/>
重向金山寺祗疑夢裏逰晩潮移岸艇明月動江樓檻<lb/>
外吳江路門前建業舟茫茫后土意漂蕩得無愁<lb/>
　　京口<lb/>
京口千帆窄吳洲萬壑深水天長浩渺覇業久銷沉故<lb/>
壘閒鍾阜雙峯在鶴林自憐江海客猶復戀華簮<lb/>
　　招隠寺<lb/>
招隠山深白日斜山前猶説戴顒家題詩人去無消息<lb/>
<pb n="KR4f0022_WYG_020-20a"/>
零落春風玉蘂花<lb/>
　　自金山夜汎江入京口懐徐蘋村侍郎維揚<lb/>
妙髙峯下泊暝色久沿洄艇進中流去潮連夜雨來南<lb/>
徐行漸逺北固首重迴芳草天涯路還思東閣梅<lb/>
　　繫舟京口岸行赴金陵<lb/>
征途渾忘故園情江上維舟杖策行一路青山連白下<lb/>
却思今日是清明<lb/>
　　次龍潭驛懐孝感先生金陵二首<lb/>
<pb n="KR4f0022_WYG_020-20b"/>
人行江樹裏心在暮雲間草緑春洲長花濃野店閒纔<lb/>
辭揚子渡已近秣陵山明日秦淮水相看映别顔<lb/>
滚滚流年去匆匆㑹合踈長江爭道路斜日向林閭野<lb/>
水雙窺鬢山花滿挿輿因公一蕭散已覺似吾廬<lb/>
　　發金陵登燕子磯<lb/>
燕子飛時磯上過石頭牛首近如何六朝舊壘山千㸃<lb/>
萬古長江海一波烽火幾曾燒野草樓船終不礙漁歌<lb/>
只今虎踞龍盤地北拱神京王氣多<lb/>
<pb n="KR4f0022_WYG_020-21a"/>
　　夜行阻舟即事<lb/>
雙鬢孤燈照千檣一澗通窄疑秦棧險曲似阮途窮犬<lb/>
吠穿林月人驚泊岸風無生那有累到此萬縁空<lb/>
　　哭吳元朗<lb/>
春水吳天路迢迢半為君客行失東道老淚滿南雲漂<lb/>
泊真由命窮通豈論文凄凉千古恨流慟大江濆<lb/>
　　題松江尚書賜金園<lb/>
天與園林<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>水隈賜金早見出蓬萊榮逾漢帝營朱邸<lb/>
<pb n="KR4f0022_WYG_020-21b"/>
恩比唐宗撤殿材曾轉行旌花外駐還隨步輦日邉來<lb/>
六龍已協非熊夢却勝磻溪罷釣迴<lb/>
　　發松江奉懐杜梅梁先生二首<hi>有序</hi>
　先生諱喬林字君遷萬歴丙辰進士由刑部主事為<lb/>
　湖州知府威惠大行捕太湖盗有功遷水利道歴福<lb/>
　建屯鹽道山西按察使入覲時流賊䧟河曲莊烈帝<lb/>
　問城陷故先生對曰賊飢民亦飢城故不可守願思<lb/>
　所以賑恤之而已時進言者多震慴失指先生條對<lb/>
<pb n="KR4f0022_WYG_020-22a"/>
　詳明帝目屬焉進浙江右布政使分廵温處道海賊<lb/>
　入冦募勇士殺賊三戰皆㨗以病請歸先生名徳著<lb/>
　於家國華亭人思慕之不衰子過先生故里愴然興<lb/>
　懐葢低徊不能去云<lb/>
旅館春臨水隨潮夜出城海風常欲冷江雨急無聲夢<lb/>
與九峯别情將萬古生集仙門外路天上逈分明<hi>南門曰集</hi>
<hi>仙</hi>
身世誰相識孤舟晚自横野花隨岸泊邨徑落潮行風<lb/>
<pb n="KR4f0022_WYG_020-22b"/>
物猶今昔聲名屬老成并州棠樹在想見舊逰情<lb/>
　　嘉禾道中三月晦日作三首<lb/>
行盡吳洲望越峯竹枝桑葉晚烟重送春此處辭人去<lb/>
來歳春歸何處逢<lb/>
望裏平蕪水碧灣嵯峨心在兩峯間故園此日春歸路<lb/>
東去千山與萬山<lb/>
客舍桑乾已白頭故鄉迢逓在并州吳山越水三千里<lb/>
歸夢時時過薊樓<lb/>
<pb n="KR4f0022_WYG_020-23a"/>
　　西湖重宿瑪瑙寺<lb/>
放鶴亭邉處士家依然禪榻傍烟霞地幽山色臨窓近<lb/>
徑轉湖光入寺斜香閣遥飛三竺雨畫簾髙捲六橋花<lb/>
門前鷗鳥如曾識相伴寒雲宿晩沙<lb/>
　　西湖月夜<lb/>
湖上見新月窈窕清波間漸明烟際寺半影窓中山漠<lb/>
漠渚花落蕭蕭林木閒雲隂入早夏頓覺春光還<lb/>
　　登葛嶺最髙處<lb/>
<pb n="KR4f0022_WYG_020-23b"/>
紅樓窓外碧孱顔髙枕深慙野衲閒風雨三春江上路<lb/>
烟波千里浙西山欲騎鶴背排雲去且聴漁歌弄月還<lb/>
寄語仙翁勾漏令丹丘人在海門間<lb/>
　　發武林寄桐城先生維揚<lb/>
湖水盈盈照白頭謝公東閣在揚州誰期洛下三年别<lb/>
重作江南兩地留風雨連宵如昔夢雲山今日是歸舟<lb/>
相思不逐春光老明月長江萬古流<lb/>
　　長水道中又題二絶句寄桐城先生<lb/>
<pb n="KR4f0022_WYG_020-24a"/>
緑蘿烟草芰荷衣曾約青谿共息機卜築江南吾已老<lb/>
桐山空望白雲歸<lb/>
憶昨揚舲下楚州相邀明月宿江樓只今人在江南北<lb/>
况復前期兩白頭<lb/>
　　四月二十三日歸舟渡江題杜梅梁先生遺像<lb/>
九峯望不極千里向河闗吳楚江邉岸人天海上山迷<lb/>
津行漸逺往路夢能還夫子清都客相思塵世間<lb/>
勲業雲臺像風期天上人文昌髙帝座香案儼儒臣忠<lb/>
<pb n="KR4f0022_WYG_020-24b"/>
孝傳金籙精誠達紫宸南泠清絶水一酌薦江蘋<lb/>
　　𤓰洲渡江<lb/>
天塹茫茫裏長風送小舟地連滄海市城壓大江流南<lb/>
北分岐處闗河第一洲雲山歸路逺芳草欲相留<lb/>
　　維揚贈金陵送者<lb/>
江上秦淮一葉舟多君相送到䢴溝情知建業城邉水<lb/>
解為行人西北流<lb/>
　　嶧縣南見山有作<lb/>
<pb n="KR4f0022_WYG_020-25a"/>
自别春山去夏雲深幾重黄河西北岸翠色兩三峯未<lb/>
暇觀滄海還應上岱宗仙人相待久騎與二茅龍<lb/>
　　滕縣<lb/>
麥風如浪影參差滕縣溪光漾緑漪五月行人河北路<lb/>
江南又近稻花時<lb/>
　　流水<lb/>
流水清如此征途去若何暮雲飛鳥盡孤渚宿鷗多鬢<lb/>
色羞開鏡年華畏逝波三山儻可到心事敢蹉跎<lb/>
<pb n="KR4f0022_WYG_020-25b"/>
　　泊太白酒樓下和人金山詩<lb/>
浮玉滄江激浪奔髙樓客夢幾消魂一峯底柱當吳㑹<lb/>
萬里朝宗赴海門直下波濤驚地軸倒翻河漢動天根<lb/>
君山剗却湘流好醉裏狂歌未可論<hi>太白詩剗却君山好平鋪湘水流</hi>
　　夜泊汶上張老莊即事<lb/>
緑隂遥識好林泉弭棹還移近屋邉桑下豈容成兩宿<lb/>
壺中自可度千年烟霞便是神仙宅香火曾為大士縁<lb/>
不繫舟船心已住夜來明月滿前川<lb/>
<pb n="KR4f0022_WYG_020-26a"/>
　　夀僧五十<lb/>
桃花栢子舊禪枝五十風光逈自知比到趙州行脚日<lb/>
青蓮弄蘂已多時<lb/>
　　禹鴻臚以賈閬仙養雛成大鶴種子得髙松詩意<lb/>
　　　畫為圖夀牧仲太宰二首<lb/>
九臯聲徹過庭遲丹頂𤣥裳世羽儀最是鷹揚人未老<lb/>
岐陽初見鳳鳴時<lb/>
暎日龍鱗偃葢形種時曾惜子星星從今風度雲來後<lb/>
<pb n="KR4f0022_WYG_020-26b"/>
看到年深長茯苓<lb/>
　　題嚴如園編修竹堂晴雪圖二首<lb/>
銀管連宵映雪明六花催放筆花生玉堂曙色清如許<lb/>
修到唐書第幾籯<lb/>
扶荔雲邉繞屋梅寒香林裏竹扉開若為驢背尋詩去<lb/>
定是龍門賞雪來<lb/>
　　九日獨逰棗林寺㑹牧仲太宰與諸名士分賦古<lb/>
　　　人九日詩句予亦效顰拈得樂天自從九月長<lb/>
<pb n="KR4f0022_WYG_020-27a"/>
　　　齋後不醉重陽十五年之句聊以發諸公一笑<lb/>
　　　粲耳<lb/>
十年半偈老相催今日重陽笑口開伴食還逢香飯鉢<lb/>
逃禪且盡菊花杯髙雲細逐長天去四序平分一氣來<lb/>
㑹得道人元不醉憑君三萬六千迴<lb/>
　　上元前一夜宿北墅壯履内直未歸即事作<lb/>
華林渺渺接烟邨宿鳥寒枝似故園人道謝家生玉樹<lb/>
汝憐韓昶識金根闗山往路頻迴首燈火良宵獨倚門<lb/>
<pb n="KR4f0022_WYG_020-27b"/>
已辦乞身章再上歸田心事待重論<lb/>
　　正月十八日<lb/>
苑中奏摺子以老疾懇請致仕將隨例具疏投進未䝉<lb/>
恩允歸路口號<lb/>
一紙三年篋裏書今朝得奏玉階除九霄<lb/>
天語驚難荷萬事人生愧不如沙凍野鷗行尚懶路迷<lb/>
老馬歩還踈殘燈落盡歸來晩又是春宵畫角初<lb/>
　　向雲澤自曺州以牡丹見遺賦答<lb/>
<pb n="KR4f0022_WYG_020-28a"/>
春風料峭幾枝斜穠艶依然帶露華牧佐舊為芸閣吏<lb/>
曹州今有洛陽花冩生銀管曾修史入席天香抵坐衙<lb/>
茆舍竹籬還稱否憑君相贈到烟霞<lb/>
　　乞歸未得答曉山侍御見訊並簡鐵峯甥壻庶常<lb/>
感君問訊賴交情同是柴門隴𤱔民歸去來兮今已老<lb/>
臣之少也不如人鄉園歳酒團圞晚<lb/>
帝里恩光浩蕩春轉覺過從還絶少知予懶似舊時真<lb/>
　　趙中丞生日詩<lb/>
<pb n="KR4f0022_WYG_020-28b"/>
馮翊扶風寵異才一門兵柄㦸扉開功名兩世凌烟閣<lb/>
威望三公御史臺薊苑山河圍雁塞春農風雨接龍堆<lb/>
封章驛奏<lb/>
天顔喜新賜甘泉法醖來<lb/>
　　季橋東以縑素索書戲題<lb/>
子敬還當過右軍家雞野鶩不同羣吳綾半剪并刀冷<lb/>
空負羊欣白練裠<lb/>
　　王恒麓學士以新<lb/>
<pb n="KR4f0022_WYG_020-29a"/>
賜御書兼為王母稱夀索詩因同赴南苑馬上口占為<lb/>
　　贈<lb/>
燕趙流風間氣生黄圖人物漢西京闕城地濶開南苑<lb/>
山海天髙見北平輦道曉隨春樹轉殿廬新奏袐書成<lb/>
多君<lb/>
御藻承恩日正是長筵進玉觥<lb/>
　　出郭見山桃花早開二首<lb/>
汶篁凍葉影離披惆悵江梅雪滿枝惟有山桃太狡獪<lb/>
<pb n="KR4f0022_WYG_020-29b"/>
一春先放早春時<lb/>
雙眉嶽嶽重如山怕見飛花㸃髩斑紅杏緑楊都後汝<lb/>
相看陡覺破愁顔<lb/>
　　楮牕雪後閒詠<lb/>
雪飄簷樹凍霑枝烟景銷沉歳閏時三月春寒歸燕少<lb/>
今年人老見花遲已堪酒盡忘弓影那惜詩成惱髩絲<lb/>
自是黄楊慳節候天工一物不曾私<lb/>
　　浙閩總督梁公調生日其門下士為求詩<lb/>
<pb n="KR4f0022_WYG_020-30a"/>
往事金陵憶請纓鯨波風捲陣雲横頻年節鉞兼文武<lb/>
一代勲名罷甲兵海嶠八閩今半壁江天萬里舊長城<lb/>
東南多是甘棠地已識台星正玉衡<lb/>
　　張孝先中丞開府閩中<lb/>
開府年來出至公玉鑾宣<lb/>
詔大江東清如秋水涵溟海直比朱絃應化工百道樓<lb/>
船迴下瀨三呼笙鶴過登嵩衣裳正及䕫龍位已奏巻<lb/>
阿豹尾中<lb/>
<pb n="KR4f0022_WYG_020-30b"/>
　　詠懐簡西陂先生<lb/>
一月不相見三春有所思殘花遮徑淺孤鳥託枝遲物<lb/>
望如公在生涯敢自私祗應垂老意攄冩向西陂<lb/>
　　和陽闗曲三首<lb/>
栁色年年似渭城客中相送客中行一杯酒盡君須去<lb/>
故遣陽闗三疊聲<lb/>
銀瓶沽酒玉壺傾醉别多於醒别情與君莫作匆匆别<lb/>
聴取陽闗第四聲<lb/>
<pb n="KR4f0022_WYG_020-31a"/>
酒醒人逺栁條閒草長沙塲接塞山遥識玉門春不度<lb/>
夕陽何處是陽闗<lb/>
　　閏月二十一日題野人壁<lb/>
有意天工閏歳華春光偏在野人家差科未動閒時節<lb/>
相見匆匆為看花<lb/>
　　西陂歌八首送牧仲太宰致政還商丘<lb/>
將歸不作送行詩説著青山惹夢思纔渡黄河人未逺<lb/>
午亭沁水接西陂<lb/>
<pb n="KR4f0022_WYG_020-31b"/>
正憶西陂隔翠微網魚刈麥弄晴暉明農却笑鷹揚老<lb/>
罷釣河邉不見歸<lb/>
城郭人呼垤澤門歸來行馬舊猶存囘思赫赫宗周業<lb/>
㣲子千秋有裔孫<lb/>
鐵石心腸賦最竒宋公池館早梅時朝來睡穏苑檐日<lb/>
看罷南枝見北枝<lb/>
赤松黄石有前期人似留侯更莫疑錯比渭濱歸去晚<lb/>
年來未及釣璜時<lb/>
<pb n="KR4f0022_WYG_020-32a"/>
細雨為霖知好春東阡南陌指平津亳丘遺老欣相語<lb/>
公是商家夢裏人<lb/>
文雅臺邉大樹枝緑隂春長草離離桐珪世及唐封逺<lb/>
到日先看賈至碑<lb/>
堂開五老杜祁公八十年時當老翁且待潞公九十外<lb/>
我來並駕謁髙嵩<lb/>
　　寄弟梅莊<lb/>
風動百花好紫荆照眼明友于闗至性兒女累虚名五<lb/>
<pb n="KR4f0022_WYG_020-32b"/>
斗陶家意千秋季子情題書心緒亂那得盡平生<lb/>
　　五月初七日䝉<lb/>
恩問臣病狀感而恭紀<lb/>
眼洗黄連風黯吹驚傳好語淚雙垂祗應疾痛呼天訴<lb/>
已見矜憐荷<lb/>
聖知七日夢魂逰<lb/>
帝所一槎星漢問秋期歸來穏續陳情疏再奏<lb/>
重瞳報典司<lb/>
<pb n="KR4f0022_WYG_020-33a"/>
　　送子文之南安<lb/>
玉舸萬里度黔陽新換銅符下豫章已有風謡聞按郡<lb/>
最多文采見為郎梅花南嶺春先放江水東流路自長<lb/>
政暇從容過幕府要令詞賦續三王<lb/>
　　再送牧翁<lb/>
家近青山欲盡頭太行新月古懐州遥知一灑臨分淚<lb/>
能使黄河水倒流<lb/>
南來沁水北雙魚中有佳人錦字書歸去未歸君已去<lb/>
<pb n="KR4f0022_WYG_020-33b"/>
西風揺落雁飛初<lb/>
　　為子文書褚公橅本蘭亭有米海岳跋禇公書米<lb/>
　　　所自出也子文書實本文皇冊兼諸家精意有<lb/>
　　　名於時因以為贈<lb/>
昭陵典冊尚嶙峋米老誰當繼後塵更得文皇親激賞<lb/>
祗疑登善是前身<lb/>
　　薊北門送人<lb/>
言從龍尾下繫馬此荒村海日遼西路天風薊北門塞<lb/>
<pb n="KR4f0022_WYG_020-34a"/>
山木落逺沙野雁飛昏余亦茫茫客離心安可論<lb/>
　　北墅二首<lb/>
市朝耽僻處林野得逰行身為隨人懶名<hi>一作官</hi>因入道<lb/>
輕墻花欹欲避巷栁側還迎風景何遷次無心物自平<lb/>
疎樹見茆屋孤雲來逺村野鳬依凍水籬犬出閒門老<lb/>
漸收書帙愁仍命酒樽海風吹白月相對倒金盆<lb/>
　　野宿觀送别者<lb/>
宿鳥猶在樹征夫已欵門夜霜盈别袖山月照行軒往<lb/>
<pb n="KR4f0022_WYG_020-34b"/>
路人將逺離觴酒尚温勞勞亭畔栁銷得㡬迴魂<lb/>
　　十八日北墅蚤起書<lb/>
道心逺塵市野興愜郊扉酒緑泛不淺燈花開未稀晨<lb/>
鐘人倦起殘月雁孤飛一夕西山外林泉夢覺非<lb/>
　　簡王思顯侍御<lb/>
仍是天涯客能忘世上情那將詩送老聊用酒為名黑<lb/>
髪雖難變丹砂竟可成長吟摩詰句辛苦學無生<lb/>
　　冬日書懐<lb/>
<pb n="KR4f0022_WYG_020-35a"/>
已看寒臘近不厭歳華頻岸栁催眉放江梅作意新世<lb/>
應輕白髪我自惜青春暗與東風約驅車草似茵<lb/>
　　自題楮窓詩後與吉人<lb/>
楮窓人又老相對葉凋殘近覺無能好還思忍事難慵<lb/>
拈書帙厚喜接酒杯寛賴有新題句憑君暖眼看<lb/>
　　曉行西山下懐素心兼寄秋厓閩中荀六荀少粤<lb/>
　　　東<lb/>
太行千萬叠人在太行西與汝為兄弟多生合解擕野<lb/>
<pb n="KR4f0022_WYG_020-35b"/>
雲歸路逺霜鳥宿枝低更想遥天末如閒猿夜啼<lb/>
　　十二月二十日夢中得句春苑多桃李孤松獨稱<lb/>
　　　心云是白香山所貽覺而有異因續成詩<lb/>
春苑多桃李孤松獨稱心夢中名句味天上紫虚音夫<lb/>
子云何在髙風實所欽詩仙題鳳藻聲價重雞林最有<lb/>
文章貴還知道徳深言辭嘗諫諍勲業不銷沉千里黄<lb/>
河曲三峯華岳臨曇花開一見薝蔔與重尋騎換令公<lb/>
鶴絃添元亮琴唐家猶盛日精爽到如今<lb/>
<pb n="KR4f0022_WYG_020-36a"/>
　　半日村<lb/>
　唐詩人郎士元酬王季友題半日村别業詩村暎寒<lb/>
　原日巳斜烟生宻竹早歸鴉長溪南路當羣岫半景東<lb/>
　鄰照數家余往來北墅率在夕陽時偶誦君胄之詩<lb/>
　謂亦可以半日名兹村也<lb/>
行盡髙城望北原寒烟衰栁向柴門鳥鳴欲下斜陽樹<lb/>
客到堪題半日村自古繁華成寂莫只今好景易黄昏<lb/>
紅罏煖炕推窓坐新月還當泛酒樽<lb/>
<pb n="KR4f0022_WYG_020-36b"/>
　　夀樊秋試失解有作<lb/>
晉陽宫栁噪寒鵶桂葉飄零烟月斜孺子已堪為逐客<lb/>
老人那得不思家槐根待醒殘年夢梅蘂禁看破臘花<lb/>
聞道春耕田絶少陽坡留與種秋𤓰<lb/>
　　十一月十七日半日村草堂獨宿壯履以事歸城<lb/>
　　　中排悶作二首<lb/>
曲巷茆堂轉藥欄新豐將作舊村看青山送老千年在<lb/>
紫陌尋幽半日歡懶慢從教書帙亂忙閒放任酒杯寛<lb/>
<pb n="KR4f0022_WYG_020-37a"/>
墻花階草饒春意况有園松耐歳寒<lb/>
半日離家半日歡老人情緒亦無端自憐為客衰顔冷<lb/>
那敢逢人白眼看坐久山村真寂寂夜來冬月尚團團<lb/>
應知短檠攤書處猶是寒窓映雪寒<lb/>
　　半日村曉起即事<lb/>
沙寒幽草覆清溪步野村邉獨杖藜千里雲山行塞逺<lb/>
四圍烟樹接天低流泉近海還趨北落月臨闗故向西<lb/>
昨夢分明在巖谷數聲催斷五更雞<lb/>
<pb n="KR4f0022_WYG_020-37b"/>
　　半日村即事述懐寄朱竹垞<lb/>
西郊槐市逺北墅草堂偏紫陌韶華晚黄塵歳序遷偶<lb/>
來嘗半日小住或經年裂帛湖隂迥來青閣道懸飛雲<lb/>
交碧樹幽澗出紅泉覽結情難徧登臨興毎牽繚墻環<lb/>
斗極列館應星躔邸第看榮謝蓬茆得静便圖書容懶<lb/>
慢丘壑可流連入直居人後投林在鳥先風光堪送老<lb/>
景物似歸田洛下三生客江東八詠篇多時常繾綣即<lb/>
事益纒綿伊昔宫庭裏相隨供奉前公才真特達契分<lb/>
<pb n="KR4f0022_WYG_020-38a"/>
與周旋文史紛填委言辭賴討研蛟龍騰彩筆鸞鳳上<lb/>
華箋自賞千金貴誰為半額妍蛾眉從古妬狗監幾人<lb/>
賢浩蕩江湖外蕭條杖履邉寳牀香漸散團扇月空圓<lb/>
花為春愁放風因急雨顛暮霞猶片片霜菊尚鮮鮮獨<lb/>
有殘年者歸與盍已焉對人同野鶴無語類寒蟬㸃綴<lb/>
絲綸簿棲遲粥飯縁漏稀銀箭水日慢綺窓錢身世誠<lb/>
由命行藏豈任天劄嘗兩迴上<hi>謂兩進摺子乞歸</hi>書待一封專<lb/>
已蠟登山屐還尋載雪船故人知好在雙鬢各飄然天<lb/>
<pb n="KR4f0022_WYG_020-38b"/>
夀崇明徳思君一勉㫋<lb/>
　　桐城先生輓詩四十韻<hi>有序</hi>
　桐城先生初以史官特擢長直<lb/>
内廬閱數載予始由翰林學士掌院事被<lb/>
宣召間日月一至至或更歳時復出與公聫事最久公<lb/>
　洊歴院部及參大政入侍帷幄出踐臺閣予前後在<lb/>
　官未嘗與公不相從也公既予告歸予實忝繼公後<lb/>
　公和而不屈約而能通口無言過動為行表擬量絜<lb/>
<pb n="KR4f0022_WYG_020-39a"/>
　徳予多愧焉典型猶在哲人云亡終始之際得無愴<lb/>
　懐銜慟致詞畢攄情志<lb/>
同天逰復旦惟岳降生申世向百年老公為千載人台<lb/>
階環斗極箕尾上鈎陳達命元通化登仙竟若神<hi>公見夢巳</hi>
<hi>為文昌列仙</hi>龍眠騰赤道鵬運絶蒼旻時論歸前輩斯文起<lb/>
後塵過門傷賜第為位哭霑巾令徳今長在流徽久不<lb/>
冺魏徴多嫵媚子夀更清醇履次平如水經冬暖似春<lb/>
共知經術美直取性情真有犯心何校忘機物自馴罷<lb/>
<pb n="KR4f0022_WYG_020-39b"/>
琴聲斷咽别鶴唳嚬呻賤子衰庸日恭承<lb/>
明聖辰追陪紛感激遲暮易逡廵弱植依温樹非材忝<lb/>
積薪凄凉飽韓菽瀟灑想吳蓴餞宴樽罍盛班寮祖<lb/>
席勻湖山疏沼榭雨露滴松筠最愜幽棲志髙標獨立<lb/>
身寒更待漏院羸馬子城闉蕭颯驚從衆乖離失所親<lb/>
冰兢趨閣道惶恐接麻綸往事看調鼎餘波欲問津酒<lb/>
罏約犀首卜肆謝嚴遵自撥形骸累寧由禄命屯且容<lb/>
行坦坦不覺走踆踆指口翻成錯摧眉敢效顰裵囘深<lb/>
<pb n="KR4f0022_WYG_020-40a"/>
殿路邂逅大江濵聚散逾三紀逢迎再浹旬先生憐故<lb/>
舊後死痛沉淪何處青囊藥堪扶凅轍鱗還丹應有術<lb/>
冲舉豈無因溝壑嗟填委雲霄訝屈伸葛公泉味冽苦<lb/>
縣李嘗新<lb/>
帝所升賢喆<lb/>
朝家念舊臣浮生投浄域上宰佐鴻鈞幽賛參軒姒神功<lb/>
邁渭莘精誠仍報國靈爽必殊倫明月清風夜無辭入夢頻<lb/>
　　園栁送南歸客<lb/>
<pb n="KR4f0022_WYG_020-40b"/>
園栁凄迷戀落暉不成攀折送人歸曉風何處棲枝鳥<lb/>
正是江南雁北飛<lb/>
　　閣中見題名録有懐張澤長下第<lb/>
村花溪草共柴荆幾度春風在逺行松月照窓思伴直<lb/>
杏烟㸃筆悵題名家山正是懐君處客路翻同下第情<lb/>
那有斯人滯空谷皇天老眼自分明<lb/>
　　杏花二首<lb/>
昨朝紅蘂巳離離今日花開定不遲未到曉鐘人别去<lb/>
<pb n="KR4f0022_WYG_020-41a"/>
歸時應惜未開時<lb/>
客舍紅芳又一時别時常早見時遲成隂結子匆匆過<lb/>
知汝明年可對誰<lb/>
　　北寺坐久對花作<lb/>
懶慢時常絶送迎相逢且作看花行忘花坐久兼忘我<lb/>
何况悠悠世上情<lb/>
　　杏花半落又題二首<lb/>
宛轉辭枝似别家飄零衰白向天涯春光未老多桃李<lb/>
<pb n="KR4f0022_WYG_020-41b"/>
恠底心情為杏花<lb/>
絳雪飄蕭落似銀年年有約趂芳春祗憐白髪終難變<lb/>
總有丹砂信不真<lb/>
　　去歳與牧仲同出西便門今春過此門感舊却寄<lb/>
音書迢遰雁飛翻往事重堪與細論十里烟花隨輦路<lb/>
五更燈火出譙門東都祖帳何人在北海賔朋舊日存<lb/>
再見渭城新栁色殘年銷得幾迴魂<lb/>
　　夜讀四書有作<lb/>
<pb n="KR4f0022_WYG_020-42a"/>
蕭然衣馬耻輕肥更覺閒門客到稀未盡百年誰竟是<lb/>
巳過七十早知非天迴鄒魯生人命地轉江河造化機<lb/>
道在六經先四子焚膏還欲繼餘暉<lb/>
　　獨坐與澤長示隨正<lb/>
獨捲殘書坐誰堪繼夜缸花飛紅濕硯蝶舞緑隂窓晩<lb/>
景春猶在歸心老却降相憐去住意客夢各雙雙<lb/>
　　春暮卧病志感<lb/>
殘花細雨眼迷離乞取春光為鬢絲裁就緑章封未上<lb/>
<pb n="KR4f0022_WYG_020-42b"/>
一年忘却送春詩<lb/>
　　雨中簡曹生<lb/>
無數垂楊綰别離春風春雨又歸遲暮鴉棲斷黄昏樹<lb/>
正是平沙落雁時<lb/>
　　四月初七日病假杜門忽已半月偶遇南使冩懐<lb/>
　　　寄訪濓<lb/>
蕭蕭白髪不勝冠拄笏西山日日看又落牆花知客久<lb/>
未歸江雁覺春寒忘機書向忙中展好嬾琴從静處彈<lb/>
<pb n="KR4f0022_WYG_020-43a"/>
相見故人傳一語只今卧病在長安<lb/>
　　卧疾寄夀樊<lb/>
春歸何處渺天涯門掩踈籬久客家雨過啼烏還繞樹<lb/>
風吹驚蝶尚尋花緑隂漸覺東牆厚白日迴看西嶺斜<lb/>
有約陽坡棲寂地來時未必及秋𤓰<lb/>
　　曹生過予彈琴<lb/>
門如寒水近方壺三徑依然興不孤蘿月有情稀客過<lb/>
松風無價待琴沽音聞寂歴銷塵刼烟雨空濛入畵圖<lb/>
<pb n="KR4f0022_WYG_020-43b"/>
萬事浮生難住著儘將閒處費工夫<lb/>
　　與髙鍊師<lb/>
栁布誰知著隠淪五陵車馬逐流塵古稱燕趙悲歌士<lb/>
我愛雲山歴落人蘿徑風花長避客石壇烟樹若為鄰<lb/>
雅琴自昔同相賞笙鶴從教分外親<lb/>
　　自題午亭山村圖往年有卜居江南之意撫今追<lb/>
　　　昔因兼寄懐訪濓侍講謹庸宫賛一百韻<lb/>
元㑹中天盛勲華二典懸王畿千里内甸服四門前宫<lb/>
<pb n="KR4f0022_WYG_020-44a"/>
室茅茨下羮牆日月邉瞻依從北極耕鑿向東偏宗祏<lb/>
猗蘭大支條奕葉連我陳真忝竊帝系本纒綿媯汭波<lb/>
流逺胡公錫命專蒼茫經百世播蕩詎三遷履武因蒲<lb/>
坂觀星並潁川地開王覇迹野次觜參躔華岳遥撑拒<lb/>
黄河近折旋歴山容陟降雷澤許洄沿巖壑蠶叢濶峰<lb/>
巒鳥翼翩太行故犄角清洎復淪漣終古唐風在於今<lb/>
舜徳延周家虞叔國原邑趙衰田往事皆如昨遺蹤一<lb/>
浩然闗城紛接塞山水上連天自昔黄圖逈髙居白壤<lb/>
<pb n="KR4f0022_WYG_020-44b"/>
駢距河臨兖雍都冀盡并燕以徳承三統無私戒十愆<lb/>
紛紛强役弱往往急相煎簒奪何知足誅夷或併肩王<lb/>
風委蔓草宗國混戈鋋禮樂資師表詩書費討研鳳兮<lb/>
誠已矣麟也曷終焉茅土乖王命封疆競自便夏盟誰<lb/>
竟主晉國逓相蹎遂有陪臣亂能操共主權九州方迸<lb/>
裂初命更轟闐韓土三分僣留侯五世賢莫强兵馬地<lb/>
獨切虎狼縁七國爭鋒鏑孤嬴擾幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>職方經界壊王<lb/>
制井田寘餘烈窮塵燄殘灰積刼然狐鳴篝火爛蟻鬭<lb/>
<pb n="KR4f0022_WYG_020-45a"/>
穴沙填華屋嗟危栗蒼生痛忿悁三精埋魯壁九鼎墮<lb/>
虞淵自古興亡業何曾白手搴人占芒碭氣天厭祖龍<lb/>
燀戰地無秦壘清時有漢[田*耎]亭名留午壁表字問丁年<lb/>
毎憶樊川藳相同杜牧編標題殊未忝笑語任流傳<hi>余所</hi>
<hi>居名樊川昔曾以樊川名集</hi>彭澤窮山海桑欽撰水泉閒時供把翫<lb/>
佳處借陶甄適與情相洽還因取自箋㑹心仍古蹟選<lb/>
勝得遺篇白石欣相賞朱坡悔欲湔午亭鄉夢短故壠<lb/>
客心㾓迴首余生後移家宣徳先吾宗繁子姓小子一<lb/>
<pb n="KR4f0022_WYG_020-45b"/>
夫㕓頗按酈生註幽尋沁水谸析城髙掩映上澗側便<lb/>
姍濩澤東交滙陽阿左洑漩浸山霞縹緲潄石玉潺湲<lb/>
獨往淨如練單行清且獧樊山迴峻嶺丙舍列長梴峽<lb/>
起村完聚風藏氣鬰芊西流東澗水南暝北峯烟物外<lb/>
人稀到區中事少牽桃花春十里桐葉歳三千舊是唐<lb/>
封地兹為世陌阡古今同一慨俯仰各相憐過隙云何<lb/>
駛安居即是禪生涯從薄産貧樂悟真詮猿鶴容疎放<lb/>
雲烟不棄捐但攻章句學寧為藻辭妍在昔龍門史能<lb/>
<pb n="KR4f0022_WYG_020-46a"/>
驅虎觀員汾川宗浩浩洓水破濺濺天使斯民覺心歸<lb/>
至道堅斗標聫氣色桑梓接壇筵詎敢憐同調因之願<lb/>
執鞭文瀾寛似海義路直于弦源逺惟涓滴途長祗躓<lb/>
顛龍鱗攀莫逮鵬翼附難騫忽漫思姑射聊將效偓佺<lb/>
幽憂能解免羈思遂拘攣只訝廵欄鹿還悲飲露蟬自<lb/>
教身寂莫豈是遇迍邅狷㓗思巢父孤髙慕善巻衡茆<lb/>
今未逺仕隠古難全肝膽分秦越菁華合削朘少言羞<lb/>
拙訥多病愧娟嬛腕力驚鸞紙臀膚困馬韉金丹誰<lb/>
<pb n="KR4f0022_WYG_020-46b"/>
與鍊白髪豈須蠲蝶粉頻銷落蠶絲數裹纒阮孚幾蠟<lb/>
屐子敬舊青氊荏苒時將晚蹉跎業未竣春華今巳謝<lb/>
夏月又重圓留舫思安道登樓憶仲宣草池珠並綴雪<lb/>
塢璧常聨河北歸樵路江東下釣船故人徴晉問南國<lb/>
被薰絃吳地觀型土堯封慕采椽騰翔憑騕褭蹇鈍託<lb/>
䕫蚿獻納勤三祝謳歌暨八埏采洲思杜若卜築試筳<lb/>
篿葺芷編荷屋疏蘭傍蕙櫋蓴鱸與藜糝那復異坤乾<lb/>
　　牆邊隙地可種栁有感而止贈張大<lb/>
<pb n="KR4f0022_WYG_020-47a"/>
夢到鄉園覺後驚天涯芳草傍愁生牆邉更不栽楊栁<lb/>
恐惹征人去住情<lb/>
　　病起夜詣苑中簡方若<lb/>
一月閒居理去裝連宵又罷乞身章風迴烟草春如夢<lb/>
月上溪花夜有香嘶馬漸隨雞唱逺流泉還與漏聲長<lb/>
思君未了詩縁在擬向樽前醉幾場<lb/>
　　方若見和復次韻<lb/>
一世生涯在槖裝明珠照乗辱新章我如散木天容老<lb/>
<pb n="KR4f0022_WYG_020-47b"/>
君比幽蘭國有香魚鑰曉催鐘漏盡馬蹏春緩玉鞭長<lb/>
九衢三畆都陳迹且可相尋翰墨場<lb/>
　　野寺寄素心<lb/>
伏枕春歸見夏雲眼中物態又紛紛林花飄落隨殘靄<lb/>
牆栁玲瓏暎隙曛一簇逰蜂憐幻影幾迴喧雀斷聲聞<lb/>
俗縁易了情難遣詩思禪心並憶君<lb/>
　　嵇母節夀詩<hi>編修嵇曽筠母博士永仁夫人</hi>
表忠有喜到慈闈彩鳳銜書下紫微天上尾箕明歳次<lb/>
<pb n="KR4f0022_WYG_020-48a"/>
人間蘭玉茁春暉賔朋重整陶家讌綸綍新裁孟母機<lb/>
賜得錦袍親看著開箱還檢侍中衣<lb/>
　　湯西厓視學中州使還簡懐<lb/>
别久思君首重搔音書斷絶夢魂勞中流濟水清長在<lb/>
秋色嵩雲晚並髙自有雄文歸諫苑信知亷吏出詞曺<lb/>
相逢不覺衰顔冷喜共承平氣象豪<lb/>
　　題西亭榆樹寄豫朋二首<lb/>
白榆歴歴在秋河種向亭前映緑莎幾度西風見摇落<lb/>
<pb n="KR4f0022_WYG_020-48b"/>
樹猶如此奈人何<lb/>
紙上功名換笠蓑槐庭栁塞不爭多只今垂老漁陽客<lb/>
望斷關榆曳落河<lb/>
　　八月十二日半日村侵曉夢獨行迷失道攀縁絶<lb/>
　　　磴上見土壤平豁枕山帶郭風氣鬰然有朱衣<lb/>
　　　夾路問之曰合肥李公墓也哭失聲而覺二首<lb/>
夢魂枕上江南路覺後初當墮淚時宿草幾迴秋色老<lb/>
傷心為欠哭君詩<lb/>
<pb n="KR4f0022_WYG_020-49a"/>
雲車風馬像平生指㸃朱衣導我行囘首黄扉十年事<lb/>
荒原今日見交情<lb/>
　　韓質良來自梅莊憶舊逰却寄舍弟<lb/>
問訊山中客山中十載前朱坡連杜曲石塢自樊川看<lb/>
竹擕殘帙題松襞短箋曝裩家似阮欹枕腹如邉燕壘<lb/>
花銜補鶯窠栁對懸陶琴元未鼓姜被㡬迴眠苔滑經<lb/>
妨屐沙晴坐勝綿寺樓釃酒借鄰舍引渠穿行馬能踈<lb/>
放騎驢任倒顛山歌遲嶺月牧笛上墟烟雞犬知人意<lb/>
<pb n="KR4f0022_WYG_020-49b"/>
樵漁省世縁至今溪水上閒却夕陽船<lb/>
　　題紫滄醉吟圖二首<lb/>
閣道天街隔禁林黄昏獨坐紫薇深如今問取香山老<lb/>
那有閒時得醉吟<lb/>
長慶文章筆晉人十三行後㸃波新情知子敬風流在<lb/>
故遣生綃畫洛神<hi>謂圖中冩景</hi>
　　周在清孝亷館王眉長學士家數以學士意來診<lb/>
　　　視余疾冩懐申謝之作十二韻<lb/>
<pb n="KR4f0022_WYG_020-50a"/>
卅年如隔世相對意蒼茫蘂榜人還少槐根夢許長物<lb/>
華遽超忽遲暮獨凄凉語黙思難遣逢迎性頗傷病縁<lb/>
聞道晩時為訪醫忙臣朔公車客留侯辟榖方藥來嘗<lb/>
苦口事往戒迴腸肝膽雖顛錯心神頓激昂古人知國<lb/>
士吾老惜文場伴直因松月棲巢得鳳皇雲天殊浩<lb/>
濶鵬路合翺翔他日紆簮紱無須學楚狂<lb/>
　　題衛㑹嘉竹間圖二首<lb/>
浮筠瀟碧野烟生天帚還應傍玉清不度岑華尋嶰谷<lb/>
<pb n="KR4f0022_WYG_020-50b"/>
此中自有鳳皇鳴<lb/>
瞻彼淇園衛叔賢風人載詠武公篇誰知千户侯封日<lb/>
十畆依然在渭川<lb/>
　　己丑八月予承祭<lb/>
聖廟我裕以分獻同事越日見示冩真冊子徴予近詩<lb/>
　　　走筆題四首<lb/>
夫子宫牆數仞尊婺源源水接崑崙百官宗廟多時見<lb/>
正是長身幾世孫<lb/>
<pb n="KR4f0022_WYG_020-51a"/>
長恨摳趨後魯堂三千弟子不同行也應髙士軒中去<lb/>
灑埽還賫一瓣香<lb/>
曾聞五老降星精萬古宗祊在魯城不見閩天誕睿日<lb/>
芙蓉藻井白虹生<hi>先聖生有五老降庭文公誕降於閩是日有白虹起於婺之丘壠我裕家</hi>
<hi>吳楚間故有此首</hi>
珠嚢金鏡赤書新冠劍何堪間後塵四海絃歌同此日<lb/>
故應吟詠作詩人<lb/>
　　王藎臣將還故山見過取别<lb/>
<pb n="KR4f0022_WYG_020-51b"/>
大隠還須讓散人翛然採藥問歸津巳將白髪安吾老<lb/>
只為丹砂濟世貧午枕流連鄉夢逺閒門剥啄子來頻<lb/>
故山亦有胡麻飯莫向天台訪玉真<lb/>
　<lb/>
　<lb/>
　<lb/>
　<lb/>
　午亭文編巻二十<lb/>
</p>
<p>
</p>
  </div>
</body>
</text>
</TEI>
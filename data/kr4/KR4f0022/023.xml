<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十三</head> <lb/>
    <p>
<pb n="KR4f0022_WYG_023-1a"/>
欽定四庫全書<lb/>
　午亭文編巻二十三<lb/>
　　　　　　　　　　　　大學士陳廷敬撰<lb/>
　雜著<lb/>
　　家氏鉉翁原夏正辨<lb/>
春秋自左氏言周正歴戰國秦及漢諸儒以專經名家<lb/>
至魏晉隋唐五代之季千七八百年並無異義焉中間<lb/>
惟榖梁解烝祭曰烝冬祭春興之志不時也似以春為<lb/>
<pb n="KR4f0022_WYG_023-1b"/>
建寅之月亦未顯言之陸淳氏祖述啖趙氏始徃徃習<lb/>
攻左氏務與為異然亦未有夏正之説也逮宋儒始有<lb/>
三代改正朔不改時月之説於是劉敞氏胡安國氏陳<lb/>
傳良氏諸人競為新意顓信已見不顧聖經而夏正之<lb/>
説紛然至不可窮詰矣家氏鉉翁為原夏正張皇其辭<lb/>
後之附㑹者若程端學氏俞皐氏衆矣然亦時相牴牾<lb/>
不能自守其説大抵家氏為尤辨有害經意今摉採諸<lb/>
家説與左氏同者而裁以已意與辨之家氏曰寅夘辰<lb/>
<pb n="KR4f0022_WYG_023-2a"/>
為春寅為嵗首此百王不易之正也虞夏而上春首寅<lb/>
嵗首寅天時王正兩得其正自商人以建丑為嵗首周<lb/>
人復以建子為嵗首而百王之正與二代之嵗首始判<lb/>
為二夫子行夏之時欲正與時皆以寅為首革二代之<lb/>
嵗首而從百王不易之正此夫子平日之志故筆之於<lb/>
春秋曰元年春又曰王正月春之下著正以見天時在<lb/>
是王正在是垂萬世不刋之法也又曰周雖建子為嵗<lb/>
首不過發號施令自此而始而所以揆時授功者夏時<lb/>
<pb n="KR4f0022_WYG_023-2b"/>
夏正也彼謂以建子首十一月者左氏之誤也彼謂變<lb/>
易四時以子丑寅為春夘辰已為夏午未申為秋酉戌<lb/>
亥為冬者孔安國鄭康成之大誤也嵗首者特以發號<lb/>
施令而正月則以紀年授時嵗首可改而正月不可改<lb/>
也愚按嵗首者嵗之首一月也孔子謂行夏之時不謂<lb/>
行夏之嵗首春夏秋冬謂之時若商周止以丑子月為<lb/>
嵗首而不以為春是本不改時也既不改時是時仍夏<lb/>
之時也孔子又何必曰行夏之時乎若不過以嵗首發<lb/>
<pb n="KR4f0022_WYG_023-3a"/>
號施令而已春夏秋冬十二月次一無改易則是所闗<lb/>
於政治得失之數天時人事後先緩急之宜尤非其最<lb/>
要者而孔子必曰行夏之時不太鄭重矣乎周禮正月<lb/>
之吉始和布治於邦國都鄙乃縣治象之法於象魏使<lb/>
萬民觀治象挾日而歛之如家氏之説則此正月是夏<lb/>
之正月既以其時布治於邦國都鄙矣而所謂嵗首發<lb/>
號施令自此而始者其又所發者何號所施者何令乎<lb/>
號令之大者無過於治象之法今既以夏正月布之於<lb/>
<pb n="KR4f0022_WYG_023-3b"/>
邦國都鄙矣則是嵗首更無號令之發施冺然都無所<lb/>
事而周人姑為此無用之虚名而已無用之虛名周人<lb/>
何所取焉孔子何必欲正焉周禮小宰正嵗率治官之<lb/>
屬而觀治象之法鄭康成注云正嵗謂夏之正月得四<lb/>
時之正以出教令盖周建子之月既布治於邦國都鄙<lb/>
而於建寅之正嵗小宰乃帥治官之屬觀治象之法是<lb/>
正月者周正月正嵗者夏正月也家氏豈知此義乎又<lb/>
按張氏洽云此所謂春乃建子月冬至陽氣萌生在三<lb/>
<pb n="KR4f0022_WYG_023-4a"/>
統為天統盖天統以氣為主故月之建子即以為春而<lb/>
丑寅之氣皆天之所以生劉歆云三統者天施地化人<lb/>
事之紀天施周正建子也地化商正建丑也人事之紀<lb/>
夏正建寅之謂也聖人雖欲行夏之時而春秋因史作<lb/>
經方尊周以一天下豈遽改其正朔哉又按曹魏明帝<lb/>
景初元年有司言魏得地統宜以建丑之月為正三月<lb/>
定歴改年為孟夏四月改太和歴曰景初歴其春夏秋<lb/>
冬孟仲季月雖與正嵗不同至於郊祀迎氣礿祠烝嘗<lb/>
<pb n="KR4f0022_WYG_023-4b"/>
巡狩蒐田分至啓閉班宣時令中氣早晩敬授民事皆<lb/>
以正嵗斗建為歴數之序齊王芳復用夏正以建寅之<lb/>
月為正始元年正月以建丑月為後十月於此益知魏<lb/>
承漢後改時改月漢有定制傳之自古魏人知之最明<lb/>
故踵而行之初不以為異也後人以史記漢冬十月為<lb/>
不改時月之證若漢初不改時月魏有司何縁得請以<lb/>
建丑之月為正而魏之君臣頗皆涉學慕古又何縁定<lb/>
歴改年以三月為孟夏四月乎家氏不徵信於古而以<lb/>
<pb n="KR4f0022_WYG_023-5a"/>
耳食之説逞其臆見可謂愚而自用者矣家氏曰書伊<lb/>
訓元祀十有二月乙丑伊尹奉嗣王祗見厥祖太甲中<lb/>
篇三祀十有二月朔伊尹奉嗣王歸於亳此十二月乃<lb/>
商家之嵗首而但謂之十二月以見商家雖以建丑為<lb/>
嵗首未嘗改十二月為正月也按趙氏汸云漢書律歴<lb/>
志據三統厯商十二月乙丑朔旦冬至即書伊訓篇太<lb/>
甲元年十有二月乙丑伊尹祀於先王以冬至越茀行<lb/>
事其所引書辭有序皆與偽孔書伊訓篇語意不合且<lb/>
<pb n="KR4f0022_WYG_023-5b"/>
言日不言朔又不言即位則事在即位後矣凡新君即<lb/>
位必先朝廟見祖而後正君臣之禮今即位後未踰月<lb/>
復祠於先王以嗣王見祖此何禮也暨三祀十有二月<lb/>
朔奉嗣王歸于亳是日宜見祖而不見又何也所謂古<lb/>
文尚書者掇拾附會不合於經盖如此説者乃欲案之<lb/>
以證殷周不改月可乎又言後九十五嵗十二月甲申<lb/>
朔旦冬至無餘分春秋歴周文王四十二年十二月丁<lb/>
丑朔旦冬至後八嵗為武王伐紂克殷之嵗二月己丑<lb/>
<pb n="KR4f0022_WYG_023-6a"/>
晦大寒閏月庚寅朔三月二日庚申驚蟄周公攝政五<lb/>
年正月丁巳朔旦冬至禮記孟獻子亦曰正月日至七<lb/>
月日至其説皆與傳合夫冬至在商之十二月在周之<lb/>
正月大寒在周之二月驚蟄在三月夏至在七月而太<lb/>
初歴其在立冬小雪則曰於夏為十月商為十一月周<lb/>
為十二月唐人大衍歴追算春秋冬至亦皆在正月孰<lb/>
謂殷周不改月乎陳寵曰陽氣始萌有蘭射干芸茘之<lb/>
應天以為正周以為春陽氣上通雉雊雞乳地以為正<lb/>
<pb n="KR4f0022_WYG_023-6b"/>
殷以為春陽氣已至天地已交萬物皆正蟄蟲始振人<lb/>
以為正夏以為春盖天施於子地化於丑人生於寅三<lb/>
陽雖有微著三正皆可言春此亦歴家相承之説所謂<lb/>
夏數得天以其最適四時之中爾孰謂建子非春乎家<lb/>
氏曰臨卦之彖辭曰元亨利貞至於八月有凶指觀而<lb/>
言也臨二陽四隂之卦直十二月觀四隂二陽之卦直<lb/>
八月盖自今年十二月指明年八月而言當二陽之浸<lb/>
長豫憂四隂之將盛以臨觀相為反對云爾是時商人<lb/>
<pb n="KR4f0022_WYG_023-7a"/>
以丑為嵗首而文王之彖惟從夏正此商家月次不易<lb/>
之明證也按張氏以寧云本義之説以八月為自復卦<lb/>
一陽之月至遯卦二隂之月隂長陽遯之時又謂此為<lb/>
建酉之八月為觀亦臨之反對兩從其説而不決前説<lb/>
從何氏周正也後説從褚氏夏正也復之彖曰七日來<lb/>
復是自夏正五月一隂長數至夏正十一月一陽來復<lb/>
日屬陽故陽稱七日扶之欲其亟長也於七月詩一之<lb/>
日二之日三之日四之日即此義也今臨之彖曰八月<lb/>
<pb n="KR4f0022_WYG_023-7b"/>
有凶是自夏正十二月二陽長數至夏正七月二隂長<lb/>
月屬隂故隂稱八月抑之欲其難長也盖復彖自復數<lb/>
起為七日矣則臨卦當自臨數起不當又自復數起當<lb/>
自夏十二月數起不當自夏十一月數起若自臨卦夏<lb/>
十二月數起則自臨至遯為夏之六月僅得七月不可<lb/>
言八月有凶若自臨卦夏十二月數起則自臨至觀為<lb/>
夏正之八月又九閲月不可言八月有凶今自夏十二<lb/>
月數起至夏正之建申七月恰是八月於時為商正之<lb/>
<pb n="KR4f0022_WYG_023-8a"/>
八月也於卦為否三隂長而陽消故其彖曰否之匪人<lb/>
不利君子貞天地不交萬物不通其凶甚矣非若遯猶<lb/>
有厲而觀絶無凶也而况否之彖曰小人道長君子道<lb/>
消而臨於八月有凶之傳曰消不久也正指否卦而言<lb/>
至為明白今若以為遯是文王而用周正也以為觀是<lb/>
文王而用夏正也文王作爻辭時為商西伯為商之臣<lb/>
用商之正復何疑乎若為商之臣而用周正是僣號稱<lb/>
王而改商正朔大不可也為商之臣而用夏正是不奉<lb/>
<pb n="KR4f0022_WYG_023-8b"/>
時王正朔而用異代正朔亦不可也孔氏從漢諸儒之<lb/>
説是矣近時儒者<hi>陸山李氏舜臣</hi>亦有謂文王演易時猶為西<lb/>
伯安有未代商已用周正此固不攻而自破是矣而又<lb/>
謂臨於月為丑乃商人之正文王逆知盛衰消長之數<lb/>
寄之於易謂今雖盛大臨人之勢後且有終凶必然之<lb/>
理為萬世戒其意微矣愚恐聖人正大寛厚之心不如<lb/>
是也且宋代諸儒極辨文王未嘗稱王而猶為此論故<lb/>
愚極辨文王奉殷正朔以服事殷之為至徳者焉家氏<lb/>
<pb n="KR4f0022_WYG_023-9a"/>
曰周書泰誓一月戊午師渡孟津武成一月旁死魄一<lb/>
月者建寅之正月也春大會於孟津者夏時孟春建寅<lb/>
之月也不言正月而言一月者先儒謂商人建丑為嵗<lb/>
首故避正之名而謂之一月理或然也孔氏乃以一月<lb/>
為建子之月其意以為三代改正朔必改月數改月數<lb/>
必以其正為四時之首夫豈知改正朔者不過更其嵗<lb/>
首春夏秋冬可得而變易乎十二月次可得而紊乎按<lb/>
漢書律厯志云師初發以殷十一月戊子日在析木箕<lb/>
<pb n="KR4f0022_WYG_023-9b"/>
五度月在房五度後三日得周正月辛夘朔合辰在斗<lb/>
前一度斗柄也故傳曰辰在斗柄明日壬辰晨星始見<lb/>
癸已武王始發戊午度於孟津孟津去周九百里師行<lb/>
三十里故三十一日而度明日己未冬至晨星與婺女<lb/>
伏歴建星及牽牛至於婺女天黿之首盖志謂戊子者<lb/>
夏正亥十月之戊子而明言殷十一月後三日辛夘朔<lb/>
者夏正之子十一月商正之十二月而明言周正月戊<lb/>
子至戊午三十一日明日己未冬至周正月之二十九<lb/>
<pb n="KR4f0022_WYG_023-10a"/>
日夏正之十一月也冬至以十一月周以冬至子月為<lb/>
正月又何疑乎又按律厯志引周書武成篇云惟一月<lb/>
壬辰旁死霸<hi>孟康曰月二日以徃月生魄死故言死魄魄月質也師古曰霸古魄字同</hi>若翌<lb/>
日癸巳武王乃朝步自周于征伐紂序曰一月戊午師<lb/>
度于孟津至庚申二月朔日也四日癸亥至牧壄夜陳<lb/>
甲子昧爽而合矣故外傳曰王以二月癸亥夜陳武成<lb/>
篇云粤若來三月既死霸五日甲子咸劉商王紂是嵗<lb/>
也閏數餘十八正大寒中在周二月己丑晦明日閏月<lb/>
<pb n="KR4f0022_WYG_023-10b"/>
庚寅朔三月二日庚申驚蟄四月己丑朔死霸死霸朔<lb/>
也生霸望也是月甲辰望乙巳旁之故武成篇云惟四<lb/>
月既旁生霸越六月庚戌武王燎于周廟翌日辛亥祀<lb/>
于天位粤五月乙卯乃以庶國祀馘於周廟志所引書<lb/>
顔師古以為今文尚書而孔頴達謂偽書然其日月與<lb/>
今泰誓武成同而皆以一月為周之正月家氏未之詳<lb/>
考而直以謂夏時孟春建寅之月其謬甚矣張氏以寧<lb/>
辨此最詳而又引書所言與周正合者甚衆如金縢秋<lb/>
<pb n="KR4f0022_WYG_023-11a"/>
大熟未穫天大雷電以風禾則盡偃<hi>云云</hi>嵗則大熟謂<lb/>
豳風夏正云八月其穫則此云秋者周正七月也八月<lb/>
雷收聲雷電以風為七月也後言嵗則大熟指十月也<lb/>
何以知其為十月豳風七月之詩曰十月納禾稼黍稷<lb/>
重穋禾麻菽麥朱子集傳以為自田而納於場者無所<lb/>
不備則禾稼總五榖而言也五榖皆<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>為有年故書之<lb/>
曰嵗則大熟猶春秋並書麥禾也禾該五榖而言也五<lb/>
榖咸不熟為饑嵗故書之曰冬大無麥禾盖周以十一<lb/>
<pb n="KR4f0022_WYG_023-11b"/>
月為嵗首十月為嵗終㑹計嵗事皆於十月以是知其<lb/>
為十月也此篇春秋不書月以七月於夏周皆秋無俟<lb/>
乎書月春秋書冬不書月以十月於夏商皆冬亦無俟<lb/>
乎書月也然則此篇之秋大<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>亦周時也召誥惟二月<lb/>
既望越六日乙未王朝步自周則至于豐惟太保先周<lb/>
公相宅越若來三月惟丙午朏越三日戊申太保朝至<lb/>
于洛卜宅厥既得卜則經營越三日庚戌太保乃以庶<lb/>
殷攻位于洛汭越五日甲寅位成若翼日乙卯<hi>云云</hi>越<lb/>
<pb n="KR4f0022_WYG_023-12a"/>
三日丁巳<hi>云云</hi>越七日甲子<hi>云云</hi>謂此言周之三月為<lb/>
農時是夏之正月也則二月既望為夏之十二月也與<lb/>
小明詩二月初吉同也二月不繫之時者二月於周非<lb/>
春也洛誥曰惟三月哉生魄周公初基作新大邑於東<lb/>
國洛<hi>舊脱簡在康誥先儒定為洛誥文今從之</hi>予惟乙卯朝至于洛師戊辰<lb/>
王在新邑烝祭嵗文王騂牛一武王騂牛一王命周公<lb/>
後作冊逸誥在十有二月謂律厯志是嵗十二月戊辰<lb/>
晦周公以反政故洛誥篇曰戊辰王在新邑烝祭嵗命<lb/>
<pb n="KR4f0022_WYG_023-12b"/>
作冊惟周公誕保文武受命惟七年周十二月夏十月<lb/>
也周以十一月改正月為嵗首故曰烝祭嵗孔説是也<lb/>
冬祭曰烝此月烝祭者趙匡曰四時之祭皆夏時也篇<lb/>
首惟三月夏之正月也不繫之時多士篇惟三月周公<lb/>
初于新邑洛多方篇惟五月丁亥王來自奄至于宗周<lb/>
謂二篇皆周月也多方五月不繫之夏者五月於周非<lb/>
夏也顧命惟四月哉生魄王不懌甲子<hi>云云</hi>越翼日乙<lb/>
丑<hi>云云</hi>丁夘命作冊度越七日癸酉<hi>云云</hi>謂金縢書時<lb/>
<pb n="KR4f0022_WYG_023-13a"/>
不言月召誥洛誥多士多方顧命書月日不書時盖周<lb/>
以子月為正於夏正有兩月之不同夏正自前代行於<lb/>
民間已久而正月正嵗又自有參差之不齊故於時月<lb/>
日之書皆不相繫以一臣民之耳目視聽使之不惑此<lb/>
周一代書法也厥後魯公費誓甲戌我惟征徐戎甲戌<lb/>
我惟築猶周之書法見魯用周正朔也畢命惟十有二<lb/>
年六月庚午月越三日壬申王朝步自宗周至于豐以<lb/>
成周之衆命畢公保釐東郊謂漢律厯志言康王十二<lb/>
<pb n="KR4f0022_WYG_023-13b"/>
年六月戊辰朔三日庚午故畢命豐刑曰惟十有二年<lb/>
六月戊辰朔三日庚午朏王命作䇿豐刑孟康注曰逸<lb/>
書篇名漢儒未曽見今畢命也今畢命篇首年月日皆<lb/>
備與周史官書法見於伏生口受者異非特文章體製<lb/>
氣象之不同此所以為孔壁後出之書也<hi>以上並因張氏原文</hi>凡<lb/>
此皆家氏所未能及故備録焉至所謂春秋冬夏不可<lb/>
得而易十二月次不可得而紊誠有是理矣然使春秋<lb/>
冬夏果不易十二月次果不紊則夫子亦無為貴行夏<lb/>
<pb n="KR4f0022_WYG_023-14a"/>
之時矣按黄氏澤云商周本是錯改時錯改月但學者<lb/>
不肯為商周認錯若肯為商周認錯則經㫖自然明白<lb/>
矣家氏曰詩豳風七月流火九月授衣者夏時也小雅<lb/>
北伐四月維夏六月徂暑等詩與周頌臣工維莫之春<lb/>
者皆夏時也臣工之詩乃諸侯助祭及莫春遣之歸國<lb/>
告戒之辭也曰維莫之春亦又何求如何新畬於皇來<lb/>
牟將受厥明言莫春則當治耕作之事牟麥將熟可以<lb/>
受上帝之明賜夫牟麥將熟則建辰之月夏正之季春<lb/>
<pb n="KR4f0022_WYG_023-14b"/>
也而鄭氏箋詩乃指周之暮春為夏之孟夏則四時為<lb/>
之易位其舛豈不甚乎按豳風之詩周公陳后稷先公<lb/>
風化之所由也后稷虞夏之際封於邰及公劉能復修<lb/>
后稷之業遷於豳今作詩追述前烈而記以先代之時<lb/>
月豈得取以為周因夏時之證乎况詩所云一之日觱<lb/>
發二之日栗烈三之日于耜四之日舉趾則又明言周<lb/>
正矣一之日毛氏所謂十之餘盖十又一月建子之月<lb/>
周之正月也二之日建丑之月周之二月也三之日建<lb/>
<pb n="KR4f0022_WYG_023-15a"/>
寅之月周之三月也四之日建夘之月周之四月也若<lb/>
謂周不改月數何得有此一二三四月之名乎既以建<lb/>
子為一月而又有二三四月之名則不得仍以子為十<lb/>
一月丑為十二月寅為正月夘為二月矣此乃事理之<lb/>
顯然無足深辨者而家氏不察何與北伐之詩六月栖<lb/>
栖戎車既飭按張氏以寧云周六月夏四月也盛暑非<lb/>
玁狁入冦時也四月之詩四月維夏六月徂暑秋日淒<lb/>
凄百卉具腓冬日烈烈飄風發發按張氏以寧云周之<lb/>
<pb n="KR4f0022_WYG_023-15b"/>
四月夏二月也春秋王正月朱子以為周改正月為春<lb/>
則此二月為夏矣周之六月夏四月也徂暑者言自此<lb/>
而徃以至於盛暑也詩曰我徂惟求定曰我徂東山曰<lb/>
自我徂矣三嵗食貧曰我征徂西書曰攸徂之民室家<lb/>
相慶皆自此徃彼之辭今若以徂暑為暑徃則豳風夏<lb/>
正之七月大火始西流而暑猶未退不可以為夏六月<lb/>
而暑已徃也以為暑自此而徃則夏六月為季夏非暑<lb/>
自此而徃於盛也進退兩無所當故知此詩周月也朱<lb/>
<pb n="KR4f0022_WYG_023-16a"/>
子集傳曰凄凄凉風也卉草腓病也禮記月令曰孟秋<lb/>
凉風至天地始肅漢書律厯志曰隂氣夷當傷之物夷<lb/>
則位於申在七月則秋日淒淒百卉具腓指夏七月也<lb/>
孟子曰秋陽以暴之集注曰秋日燥烈也月令仲秋之<lb/>
月盲風至注盲風疾風也朱子集傳亦曰發發疾貌則<lb/>
冬日烈烈飄風發發指夏八月也然則此詩之秋冬亦<lb/>
周時也臣工之詩嗟嗟保介維莫之春亦又何求如何<lb/>
新畬於皇來牟將受厥明明昭上帝迄用康年命我衆<lb/>
<pb n="KR4f0022_WYG_023-16b"/>
人庤乃錢鏄奄觀銍艾按張氏以寧云蔡氏書傳引此<lb/>
以為牟麥將<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>其為季春可知今考之於全篇則其曰<lb/>
如何新畬命我衆人庤乃錢鎛即七月之詩曰三之日<lb/>
于耜四之日舉趾周官遂大夫正嵗簡稼器謂耒耜鎡<lb/>
基之屬修稼政謂修封疆相丘陵原隰皆孟春之事嗟<lb/>
嗟保介即月令孟春之月天子祈榖於上帝載耒耜措<lb/>
之於保介之御間帥三公九卿諸侯大夫躬耕帝耤之<lb/>
事也若待建辰之三月始治新畬始庤錢鏄不亦晩乎<lb/>
<pb n="KR4f0022_WYG_023-17a"/>
非夏之季春明矣若但以來牟將受厥明為三月則詩<lb/>
曰將受厥明不曰將熟夫麥種於今之八月長於三春<lb/>
月至四月而始登五月而盡刈周都闗右地尤髙寒而<lb/>
將之云者未為而預言未至而預期之辭詩人之言緩<lb/>
而不迫似難以一句盖全篇而定其為夏之三月也朱<lb/>
子以此篇為戒農官之詩引月令吕覽皆為藉田而言<lb/>
竊因是説以為此詩乃孟春祈榖上帝躬耕藉田而戒<lb/>
農官也麥為五榖之中續食之最重者孟春之時三陽<lb/>
<pb n="KR4f0022_WYG_023-17b"/>
動麥已生長是以祈榖之辭先言將受來牟之明賜繼<lb/>
之以迄用康年而終之以奄觀銍艾祈之明神欲五榖<lb/>
之皆<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>故並言之猶春秋書麥禾於冬以該五榖之義<lb/>
也若以來牟將熟為春三月則冬十月非麥熟之時不<lb/>
得言無麥矣盖春秋並書麥禾於終而著五榖之大無<lb/>
此詩並言來牟銍艾於始而期五榖之大有然則將受<lb/>
厥明乃期之之辭非即時賦物之比不可以文害辭也<lb/>
而此詩為周季春夏之孟春也明矣愚謂張氏之説當<lb/>
<pb n="KR4f0022_WYG_023-18a"/>
矣然詩人之辭引物連類不同記事如豳風之詩兼用<lb/>
夏月周月而又或引楚辭攝提貞於孟陬悲哉秋之為<lb/>
氣以證夏正者亦何足辨哉家氏曰周官冬日至祀圜<lb/>
丘夏日至祀方澤季春出火季秋納火仲夏斬隂木仲<lb/>
冬斬陽木皆指夏時而言也凌人掌冰正嵗十二月令<lb/>
斬冰傳者云夏正十二月今之季冬也若以為周正十<lb/>
二月今之孟冬水始凍冰未及堅冰可藏乎内宰仲春<lb/>
詔内外命婦始蠶夏仲春也若以為周之仲春今十二<lb/>
<pb n="KR4f0022_WYG_023-18b"/>
月而可蠶乎天官正月始和布治於邦國都鄙者亦夏<lb/>
正正月也而傳乃以為周正建子月此一時而從周從<lb/>
夏之不同其實正月布治者亦夏正月也又如禮記月<lb/>
令一篇純用夏正者也按冬日至祀圜丘夏日至祀方<lb/>
澤及出火納火諸事皆用夏正者周禮有正月正嵗若<lb/>
此類皆所謂正嵗者也禮記月令皆用夏正亦周禮正<lb/>
嵗之義是以朱子有云據周禮有正嵗正月則周實是<lb/>
元改作春正月盖此正可以證周正之實不可舉以為<lb/>
<pb n="KR4f0022_WYG_023-19a"/>
夏正之騐也家氏曰雜記載孟獻子之言曰正月日至<lb/>
可以有事於帝七月日至可以有事於祖此一節乃漢<lb/>
儒記禮者傳聞之誤古有冬日至夏日至者未聞有春<lb/>
日至秋日至者也今指周正建子為春為正是春而日<lb/>
至也其可乎又指周正建午為秋為七月是秋而日至<lb/>
也其可乎二至既舛二分亦隨之而舛必將以夏正十<lb/>
二月半為春分六月半為秋分隂陽可得中乎寒暑可<lb/>
得平乎按家氏此論則是自攻其説矣獻子言正月日<lb/>
<pb n="KR4f0022_WYG_023-19b"/>
至不言十一月日至言七月日至不言五月日至家氏<lb/>
明知其説之非是而雜記之言不易叛也故移其咎於<lb/>
漢儒記禮者適足以彰其陋而已矣至於分至啓閉則<lb/>
周禮正嵗之説禮記月令之文可以得其義也而豈慮<lb/>
其或舛乎按趙氏汸云傳於僖公五年春記正月辛亥<lb/>
朔日南至昭十七年夏六月記太史曰在此月也日過<lb/>
分而未至當夏四月是謂孟夏又記梓慎曰火出於夏<lb/>
為三月於商為四月於周為五月皆以周人改時改月<lb/>
<pb n="KR4f0022_WYG_023-20a"/>
春夏秋冬之序則循周正分至啓閉之候則仍夏時趙<lb/>
氏之説得其義矣家氏曰汲冡書周月解時解訓等篇<lb/>
四時中節大率與月令相似且其言曰夏數得天百王<lb/>
所同亦越我周作正以垂三統至於敬授人時巡狩烝<lb/>
享猶自夏焉又有嘗麥解曰成王四年孟夏初謁宗廟<lb/>
乃嘗麥於太祖若以夘月為孟夏安有麥可嘗乎按汲<lb/>
冡書雖不可為據依然明言周家作正以垂三統而家<lb/>
氏則以為周不改時月明言敬授人時巡狩烝享猶自<lb/>
<pb n="KR4f0022_WYG_023-20b"/>
夏時而家氏則凡若此類輙據以為夏正之證何其説<lb/>
之自相矛盾耶至成王即位四年初謁宗廟事不見於<lb/>
經傳嘗麥之解不足深論也家氏曰又如魯論曽點舍<lb/>
瑟一章所謂暮春者亦可指為夏正之正月乎今之正<lb/>
月寒意猶凛既非春服可成之候其浴其風皆不當在<lb/>
此時則此暮春非夏時而何按此乃一時問對之語記<lb/>
者筆之於書當時文章論議民俗話言風謡傳播猶多<lb/>
因夏正如今人稱官爵州郡猶承用古時名目者然未<lb/>
<pb n="KR4f0022_WYG_023-21a"/>
可執是以為確證也家氏曰孟子十一月徒杠成十二<lb/>
月輿梁成云者本言修治橋梁必在冬深水涸之時徒<lb/>
杠十一月可成澗水先涸也輿梁必十二月乃成河水<lb/>
後涸至是時乃可施工云耳傳者引夏令為證則非本<lb/>
㫖按朱子集注曰周十一月夏九月也周十二月夏十<lb/>
月也夏令曰十月成梁而家氏强為之辭其悖甚矣家<lb/>
氏曰河南程先生謂春秋假天時立義有夏時冠周月<lb/>
之説胡文定祖述其説一以夏時周月為㫁時夏時則<lb/>
<pb n="KR4f0022_WYG_023-21b"/>
寅夘辰為春月周月則子為嵗首時自時月自月不相<lb/>
為謀夫子春王正月之意果若是乎嘗竊觀程子之意<lb/>
似謂夫子以夏時冠周月以見行夏時之意但春秋有<lb/>
年之下書時而紀事者如隠二年春公㑹戎于潛之類<lb/>
自舊已然盖史失其月僅著其時而春秋因之耳聖人<lb/>
之意正謂周家以建子為嵗首降而至於衰世王正不<lb/>
修歴紀廢壊民聽惶惑有以冬為春以春為夏者如絳<lb/>
縣之年虢童之謡百姓於二代之正莫知所從故修春<lb/>
<pb n="KR4f0022_WYG_023-22a"/>
秋行夏時以正之今以為夫子冠以夏時猶存正月豈<lb/>
不然與按趙氏汸云何氏哀十四年傳注曰河陽冬言<lb/>
狩獲麟春言狩者盖據魯變周之春以為冬去周之正<lb/>
而行夏之時以行夏之時説春秋葢昉於此然何氏固<lb/>
以建子為周之春但疑周不當狩而妄為之辭至程子<lb/>
門人劉質夫則曰周正月非春也假天時以立義爾則<lb/>
遂疑建子不當言春此胡氏夏時冠周月之説所從出<lb/>
也家氏亦知夏時冠月之非而特以其言出於程子之<lb/>
<pb n="KR4f0022_WYG_023-22b"/>
門不敢直斥之而欲為之委曲回䕶其説益支離而難<lb/>
通矣家氏曰自左傳一失以春王正月為周王正月孔<lb/>
鄭再失以周正説詩傳書杜元凱三失撰為長厯以從<lb/>
左傳之譌而厯法有未易知者故依違而不敢議而不<lb/>
知厯務遷就以求其合改易閏餘求合周正卒不得合<lb/>
毎為之遁辭曰此經誤也此厯誤也按漢書律厯志援<lb/>
据三統歴春秋歴殷歴而其言冬至也在周正月丁巳<lb/>
朔旦漢書豈皆遷就以求合者乎今謂杜氏撰長厯以<lb/>
<pb n="KR4f0022_WYG_023-23a"/>
求附㑹左氏若三統歴春秋歴殷歴亦漢人偽造以附<lb/>
會漢書者乎唐人大衍歴春秋冬至亦在正月豈唐人<lb/>
亦附㑹長厯者乎至又訾長厯置閏不合古術家氏亦<lb/>
未嘗知歴者則亦臆説而已矣家氏曰左氏自不能固<lb/>
守周正之説每雜引周夏正以揆一時之事而杜氏曲<lb/>
為説以通之隠三年左傳云四月鄭祭足帥師取温之<lb/>
麥秋又取成周之禾夏之言麥秋之言禾其為夏時固<lb/>
宜而杜氏乃以此四月為周之四月以此秋為周之夏<lb/>
<pb n="KR4f0022_WYG_023-23b"/>
按杜氏謂芟踐之或曰因圉牧用耳理當然也家氏曰<lb/>
晉伐虢圍上陽問之卜偃曰吾其濟乎對曰童謡云云<lb/>
其九月十月之交乎冬十二月丙子朔晉滅虢左傳以<lb/>
周正紀事卜偃以夏正釋童謡從左傳乎從卜偃乎卜<lb/>
偃生於當時世典晉卜若周家以建子為正月卜偃何<lb/>
為以十二月為夏正之十月乎按卜偃之語亦言天者<lb/>
以夏正之義也何足辨歟家氏曰絳縣老人云臣生之<lb/>
嵗正月甲子朔四百四十五甲子矣師曠士文伯以嵗<lb/>
<pb n="KR4f0022_WYG_023-24a"/>
考之定為七十三嵗老人盖生於魯文公十一年夏正<lb/>
建寅之正月朔是襄公二十九年夏正十二月為二萬<lb/>
六千六百六十日為嵗七十三藉令老人隠者誤舉夏<lb/>
正師曠士文伯博極精詣不當與之俱誤周家以建子<lb/>
為正而二子以夏正計老人始生之嵗必無是也按張<lb/>
氏以寧云當是年夏正正月之癸未今傳書在三月則<lb/>
周之三月夏之正月也又云人習見夏時之久與人話<lb/>
言不舉夏正以明之則無以見是月之為周正也家氏<lb/>
<pb n="KR4f0022_WYG_023-24b"/>
曰莊二十五年六月辛未朔日有食之鼔用牲于社左<lb/>
傳云惟正陽之月慝未作日有食之用幣伐鼓則以是<lb/>
月非正陽之月不當用正陽之禮故經以是為譏爾夫<lb/>
既非正陽之月則是月乃夏正之六月奚疑杜元凱求<lb/>
以通周正之説乃曰以長厯推此六月朔乃七月朔置<lb/>
閏失所以致月錯此借厯法之不可知者以為遁辭非<lb/>
經意亦非左傳所以立例之本意按長厯以為置閏失<lb/>
所此或當然若謂此借厯法之不可知者以為遁辭夫<lb/>
<pb n="KR4f0022_WYG_023-25a"/>
厯法家氏所不知而世之知之者多矣杜氏豈敢以此<lb/>
欺天下後世之人哉家氏曰又如城築興作之事左氏<lb/>
一以周正為㫁宣八年十月城平陽傳曰書時也夫以<lb/>
水昬正為興作之候者傳例也以周正而言此十月乃<lb/>
夏正之八月時北方七星何由昬正而左氏乃以城平<lb/>
陽為得時而書則十月乃夏正而非周正亦明矣按城<lb/>
平陽書時者經實不書月左傳必當有考耳今以䝉上<lb/>
十月之文而責之非矣家氏曰請即經之正文而槩論<lb/>
<pb n="KR4f0022_WYG_023-25b"/>
之冬而烝禮之常也春秋常事不書桓八年正月書烝<lb/>
五月又書烝再書之以譏烝之不以時榖梁子似亦知<lb/>
聖人行夏時之説其言曰烝冬事也而春興之夏又興<lb/>
之春秋所以譏胡文定又引周官大司馬仲冬田而烝<lb/>
者以證正月為建子月其可哉周禮仲冬固是夏時十<lb/>
一月十一月而田維其時矣十一月而烝亦其時矣而<lb/>
春秋之正月乃夏時之正月正月而書烝謂其過時而<lb/>
書豈得反以周禮仲冬之田而證春秋正月之烝必指<lb/>
<pb n="KR4f0022_WYG_023-26a"/>
春秋正月為周正建子月謂春秋以一嵗再烝而書不<lb/>
以不時而書若然則春秋夏五月一書烝以譏不時可<lb/>
也正月之烝既得其時又何以書為哉按桓八年正月<lb/>
己夘烝陸氏淳云公羊曰譏亟也啖子曰此書之以彰<lb/>
下文爾非譏也榖梁曰烝冬事也春興之志不時也趙<lb/>
子曰正月之烝不失時也經為五月又烝故書此以明<lb/>
一嵗再烝若不書即似春有故不烝夏乃烝耳啖説是<lb/>
也孫氏覺云春秋之正月夏時之十一月也十一月烝<lb/>
<pb n="KR4f0022_WYG_023-26b"/>
之時也得時而祭又書之者為夏五月烝張本也不書<lb/>
正月之烝無以見又烝之失故先書之以示其數程子<lb/>
云冬烝非過也書之以見五月又烝為非禮之甚也又<lb/>
曰正月烝矣而非時復書者必以前烝為不備也黷亂<lb/>
甚矣黄氏仲炎云烝用建亥之月故傳曰閉蟄而烝今<lb/>
烝用建子不及時矣不及時則為怠正月己夘烝是也<lb/>
亟舉則為黷夏五月丁丑烝是也趙氏汸曰周雖以建<lb/>
子為正至於祭祀則用夏時本月愚謂胡氏傳言榖梁<lb/>
<pb n="KR4f0022_WYG_023-27a"/>
以為烝冬事也春興之志不時也是以閉蟄而烝為是<lb/>
與周制異矣春秋非以不時志也為再烝見黷書也胡<lb/>
氏此論最明又合諸説觀之家氏之非自見矣家氏曰<lb/>
桓十四年辛未御廪災乙亥嘗八月而嘗時也常事不<lb/>
書此所以書為御廪災甫三日而嘗所以譏爾御廪者<lb/>
粢盛之所藏今而告災不知戒懼且不易粢盛而嘗春<lb/>
秋是以譏公榖二傳皆同而孫泰山胡文定乃謂此八<lb/>
月乃周正之八月周正之八月乃夏正之六月六月而<lb/>
<pb n="KR4f0022_WYG_023-27b"/>
嘗不時所以書失春秋繼災書嘗示警之意矣夫烝之<lb/>
不時者以為時嘗之時者以為不時不過以證夏時冠<lb/>
月周正紀事之説而非夫子平日行夏時志也按譏不<lb/>
時非獨孫氏胡氏説也孫氏覺云春秋之八月夏時之<lb/>
六月而嘗不時也御廪災而嘗不時且不敬也葉氏夢<lb/>
得云嘗秋事建未之月嘗失時也張氏洽云祭祀用夏<lb/>
時此八月乃夏之六月未當時祭何為汲汲然以四日<lb/>
之間遽舉嘗祭乎趙氏鵬飛云六月稼未登場安得新<lb/>
<pb n="KR4f0022_WYG_023-28a"/>
而嘗之以陳為新非所謂嘗也故書之著不時而紊先<lb/>
典也觀此知家氏謂此八月為夏正之八月者非矣家<lb/>
氏曰且以春秋所書寒暑災變而言於夏時大槩可通<lb/>
其不可通者小有疑而未定焉耳隠九年三月癸酉大<lb/>
雨震電庚辰大雨雪記異也震電非異震電而雪所以<lb/>
為異按公羊云記異也何異爾不時也何氏云三月夏<lb/>
之正月雨當冰雪雜下雷當聞於地中其雉雊電未可<lb/>
見而大雨震電此陽氣大失其節范氏曰劉向謂雷未<lb/>
<pb n="KR4f0022_WYG_023-28b"/>
可以出電未可以見雷電既以出見則雪不當復降皆<lb/>
失節也孫氏復云周之三月夏之正月也未當大雨震<lb/>
電既大雨震電又不當大雨雪甚哉八月之間天變若<lb/>
此也孫氏覺云周之三月夏之正月陽氣尚微雷未當<lb/>
出電未當見既已雷電則雪不當降大者非常之辭春<lb/>
秋常事不書大惟非常則加大以别之程子云隂陽運<lb/>
動有常而無忒凡失其度皆人為感之也故春秋災異<lb/>
必書漢儒傳其説不達其理故所言多妄三月大雨震<lb/>
<pb n="KR4f0022_WYG_023-29a"/>
電不時災也大雨雪非常為大亦災也葉氏夢得云大<lb/>
雨震電不書此何以書不時也建寅之月未雨雨水而<lb/>
大雨雷未發聲而震電又云大雨雪不書此何以書不<lb/>
時也建寅之月也趙氏鵬飛云陽極而大震電隂極而<lb/>
大雨雪大雨必於夏大雪必於冬隂陽之運然也今於<lb/>
正月而兼冬夏之電雪天變甚矣黄氏仲炎云周之三<lb/>
月夏之正月也陽氣未力而震電若盛陽之月雷雨既<lb/>
動而雨雪若凝隂之時况大而非常則隂陽之錯繆甚<lb/>
<pb n="KR4f0022_WYG_023-29b"/>
矣汪氏克寛云或謂春秋用夏正故建辰之月雨雪為<lb/>
異茍實建辰之月則震電未必書矣愚謂家氏以為震<lb/>
電非異謂夏正三月也震電而雪所以為異謂三月無<lb/>
雪也且家氏不聞三月雪乎陋可知矣家氏曰僖十年<lb/>
冬大雨雪書冬不書月且加以大字記是冬寒氣大盛<lb/>
屢雪之為災耳若以此冬為八月九月是時秋氣始肅<lb/>
餘暑未艾安有連三月之雨雪乎按葉氏夢得云大雨<lb/>
雪不志此何以志建酉建戌建亥之月書不時也趙氏<lb/>
<pb n="KR4f0022_WYG_023-30a"/>
鵬飛云周之冬夏之秋非大雪之時而大雪常寒之謂<lb/>
也洪範曰聽之不聰是謂不謀厥罰常寒則大雪非茍<lb/>
記異所以責時君不能建皇極也黄氏仲炎云雨雪常<lb/>
也惟大而為害故書獨桓八年雨雪不言大者周之十<lb/>
月今之八月非雨雪之時故以異書也俞氏臯云春秋<lb/>
之冬今之秋八月九月冬十月也此亦紀其非常故書<lb/>
家氏謂秋氣始肅餘暑未艾豈十月而猶可謂餘暑未<lb/>
艾乎亦不思之甚矣家氏曰僖三十三年十二月隕霜<lb/>
<pb n="KR4f0022_WYG_023-30b"/>
不殺草李梅實嚴霜不殺草氣燠也若謂此十二月為<lb/>
建亥月則夏時之十月草不盡殺猶或有之春秋何以<lb/>
遽書為災乎竊詳經文十二月乙巳公薨之下書隕霜<lb/>
不殺草李梅實此於嵗終併書一冬之異非專為此月<lb/>
書也杜氏以其長厯而推謂此十二月乃周之十一月<lb/>
今九月也指此為舊史記録之誤春秋因之九月之霜<lb/>
不能殺草猶未足為異春秋何以動色而書之曰隕霜<lb/>
不殺草李梅實乎此夏正之冬何疑按孔氏頴達云隕<lb/>
<pb n="KR4f0022_WYG_023-31a"/>
霜不殺草李梅實此在十二月下杜以長厯挍之乙巳<lb/>
是十一月十二日謂經十二月為誤遂以此經四事皆<lb/>
為十一月夏之九月霜不應重重又不能殺草所以為<lb/>
災也何氏云周之十二月夏之十月也易中孚記曰隂<lb/>
假陽威之應也早霣霜而不殺萬物至當霣霜之時根<lb/>
生之物復榮不死斯陽假與隂威隂威列索故陽自霣<lb/>
霜而反不能殺也孫氏覺云春秋之十二月夏時之十<lb/>
月也十月隕霜而草不死李梅實皆異之大者也春秋<lb/>
<pb n="KR4f0022_WYG_023-31b"/>
之法為災而及於死民物者則書為異而反常者則書<lb/>
十月之霜草當殺而不殺十月之李梅不當實而反實<lb/>
天地隂陽之義非常可怪者也趙氏鵬飛云詩曰九月<lb/>
肅霜况十月乎宜霜威之動而無草不黄也今隕霜不<lb/>
殺草異之大者霜不殺草猶姦宄之不誅暴亂之不戢<lb/>
天之垂戒顯矣黄氏仲炎云經書隕霜二一曰隕霜不<lb/>
殺草一曰隕霜殺菽盖周之十二月夏之十月也霜當<lb/>
殺草而不殺草異也周之十月夏之八月也未當隕霜<lb/>
<pb n="KR4f0022_WYG_023-32a"/>
而殺菽亦異也夫杜氏以十二月為今之九月家氏疑<lb/>
之矣其以為十月者則諸家之説也十月隕霜不殺草<lb/>
李梅實豈得不為異乎以杜氏之未可從而盡黜諸家<lb/>
之説家氏之説可為篤論與家氏曰書無冰而皆在春<lb/>
以冰政不舉而書耳詩七月二之日鑿冰沖沖謂十二<lb/>
月取冰三之日納于凌隂謂正月藏冰四之日其早獻<lb/>
羔祭韭謂二月開冰周禮藏冰開冰與之略同春秋於<lb/>
桓十四年春正月成元年春二月襄二十八年春三月<lb/>
<pb n="KR4f0022_WYG_023-32b"/>
書無冰皆為冰政不舉書以譏之耳按桓十四年春正<lb/>
月無冰何氏云周之正月夏之十一月法當堅冰無冰<lb/>
者温也此夫人淫佚隂而陽行之所致榖梁云無冰時<lb/>
燠也范氏云皆君不明去就政治紓緩之所致五行傳<lb/>
曰視之不明是謂不哲厥咎舒厥罰常燠孫氏覺云春<lb/>
秋之春夏時之冬也冬而無冰則為陽氣不閟而隂氣<lb/>
不凝也張氏洽云常燠也二之日鑿冰沖沖乃周正建<lb/>
丑之月固隂沍寒之時而不冰隂不能成物之災趙氏<lb/>
<pb n="KR4f0022_WYG_023-33a"/>
鵬飛云周之正月夏之十一月凌人斬冰而藏之時而<lb/>
無冰焉則無以備暑矣非徒無以備暑而獻羔開冰何<lb/>
以薦寢廟外内饔何以供氷鑑賓客何以供膳羞夏無<lb/>
以頒秋無以刷其為闕禮大矣洪範庶徴曰豫恒燠若<lb/>
君政逸豫則恒燠應之春秋之君勤於政者固無有也<lb/>
則無冰乃恒燠之應與俞氏皐云此亦見是周月紀事<lb/>
若夏正月則東風解凍宜無冰也汪氏克寛云此年正<lb/>
月書無冰成元年二月書無冰襄二十八年書春無冰<lb/>
<pb n="KR4f0022_WYG_023-33b"/>
則知因陽盛氣燠而隨時以紀之茍以發冰而知無冰<lb/>
則當常以二月而不在正月矣若曰或藏冰無冰而書<lb/>
無或發冰無冰而書無抑何紀事之錯亂乎趙氏汸云<lb/>
無冰不月終時無冰則志之周之春夏之冬也成元年<lb/>
春二月無冰杜氏云周二月今之十二月而無冰書冬<lb/>
温孔氏云襄二十八年春無冰彼春無冰則是竟無冰<lb/>
此亦應竟春無冰而書在二月下者以盛寒之月書之<lb/>
也何氏云周二月建丑之月夏之十二月也此月既是<lb/>
<pb n="KR4f0022_WYG_023-34a"/>
常寒之月於寒之中又如加甚常年過此無冰終無冰<lb/>
矣孫氏復云周之二月夏之十二月無冰冬温也書曰<lb/>
僣常暘若無冰常暘之應也襄二十有八年春無冰榖<lb/>
梁云時燠也胡氏安國云今仲冬之月燠而無冰則政<lb/>
治縱弛不明之所致也俞氏皐云冬温也李氏㢘云此<lb/>
條注杜氏明以建子為春矣諸家之説無冰彰彰如此<lb/>
而家氏但以冰政不舉四字了之夫冰政何以不舉乎<lb/>
所不舉者何政乎家氏卒不能置一辭也其陋甚矣夫<lb/>
<pb n="KR4f0022_WYG_023-34b"/>
家氏亦知詩有一之日二之日使周不改月縁何有此<lb/>
名目乎家氏曰書螽有在夏秋者為其賊苗而書有在<lb/>
冬者則以陽氣不斂蟄出為災耳哀十二年冬書螽十<lb/>
三年冬又書螽皆記異也窮冬沍寒閉蟄已久而螟蝗<lb/>
生焉其為異大矣左傳乃託夫子答季孫之語歸過於<lb/>
司厯之失閏春秋為記異而書豈為厯乎按哀十有二<lb/>
年冬十有二月螽杜氏云周十二月今十月是嵗應置<lb/>
閏而失不置雖書十二月實今之九月司厯誤一月九<lb/>
<pb n="KR4f0022_WYG_023-35a"/>
月之初尚温故得有螽何氏云周十二月夏之十月不<lb/>
當見故為異孫氏復云周之十二月夏之十月也為異<lb/>
之甚蘇氏轍云周之十二月夏之十月不當有螽盖失<lb/>
閏也故季孫問於仲尼仲尼曰丘聞之火伏而後蟄者<lb/>
畢今火猶西流司厯過也趙氏鵬飛云春秋書螽者十<lb/>
有八皆在夏秋之交固以為災矣然未若哀公之世書<lb/>
螽者二皆在於閉蟄之後閉蟄之後榖既登場螽固不<lb/>
能為害然其異亦甚矣禮仲秋行夏令則蟄蟲不藏孟<lb/>
<pb n="KR4f0022_WYG_023-35b"/>
冬行夏令則方冬不寒蟄蟲復出此則常燠之證也燠<lb/>
而蟄振猶有然也燠而螽生是謂災異兩興也聖人可<lb/>
不志之哉黄氏震云蝗蝻在地冬雪乃深入今冬燠而<lb/>
有螽將蔓延為來嵗之災矣十有三年十有二月螽杜<lb/>
氏云前年季孫雖聞仲尼之言而不正厯失閏至此年<lb/>
故復十二月螽實十一月何氏云周十一月夏九月日<lb/>
在房心房心天子明堂布政之庭於此旦見與日爭明<lb/>
者諸侯伐主治典法滅絶之象是後周室遂微諸侯相<lb/>
<pb n="KR4f0022_WYG_023-36a"/>
兼為秦所滅燔書道絶張氏洽引許氏云螽每在十二<lb/>
月傳以為司厯之過此歴不時不革之敝與愚嘗謂蝗<lb/>
蝻之生雖今之冬亦有之杜氏謂歴之失閏盖本夫子<lb/>
答季孫之言而逆推之以知厯之果失也亦非避冬無<lb/>
螽生之理而託閏以文左氏之非也家氏於此過求之<lb/>
以證其夏正之説至謂春秋豈為歴乎云云者文義並<lb/>
難通矣家氏曰莊七年秋大水無麥苗傳者謂周七月<lb/>
為夏五月故以無麥苗為災非也中原之地種麥最早<lb/>
<pb n="KR4f0022_WYG_023-36b"/>
故月令仲秋勸種麥令曰無或失時是嵗以大水之故<lb/>
種麥失時故曰無麥苗非謂已<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>之麥而言也莊二十<lb/>
八年冬大無麥禾謂嵗終計公私所儲蓄而言不然麥<lb/>
<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>在夏禾<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>在秋何以書無麥禾於此際乎此春秋所<lb/>
書寒暑災變合於夏時者也外是亦有一二之疑皆可<lb/>
以義例而通要以不害於大體之合按莊七年秋大水<lb/>
無麥苗公羊傳云無苗則曷為先言無麥而後言無苗<lb/>
一災不書待無麥然後書無苗何以書記災也杜氏云<lb/>
<pb n="KR4f0022_WYG_023-37a"/>
今五月周之秋平地出水漂殺<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>麥及五稼之苗孔氏<lb/>
云直言無麥苗似是麥之苗而知麥苗别者公羊傳曰<lb/>
曷為先言無麥而後言無苗待無麥然後書無苗如彼<lb/>
傳文知麥苗别也且此秋今之五月麥已<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>矣不得方<lb/>
云麥之無苗故知<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>麥及五稼之苗皆為水漂殺也孫<lb/>
氏復云水不潤下麥與禾黍之苗同時而死故曰無麥<lb/>
苗劉氏敞云曷為先言麥而後言苗麥苗同時麥成而<lb/>
先敗也孫氏覺云春秋之秋夏時之夏麥已大成而禾<lb/>
<pb n="KR4f0022_WYG_023-37b"/>
苗方盛大水之災而麥也苗也皆無也災之甚者故書<lb/>
之二十八年麥苗之無經書之曰大大者非常之辭麥<lb/>
苗之無以水災而無也災之所不及者猶有存焉不得<lb/>
曰大無也麥禾之無書之於一嵗之卒嵗凶而至於冬<lb/>
一國之内舉無收也盖大無焉不得但曰無也故無麥<lb/>
苗志之於秋見水災也大無麥禾志之於冬見嵗凶也<lb/>
春秋一字聖人必盡心無茍然者蘇氏轍云是時麥<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>
五稼苗而未秀皆為水所害也葉氏夢得云秋夏之建<lb/>
<pb n="KR4f0022_WYG_023-38a"/>
午建未建申之月也麥成而稻苗大水則皆敗矣故曰<lb/>
無凡稻苗而後秀秀而後實趙氏鵬飛云周之秋夏之<lb/>
五月五月麥將實而大水焉為水所厭而不實故先書<lb/>
大水繼書無麥苗以見災五月麥未登場不可舉其實<lb/>
故曰麥苗説者以麥苗為二物麥且未艾安得徒有苗<lb/>
此盖疑五月之際麥將實不可曰苗也不知未登場圃<lb/>
安得舉其實二十八年冬書大無麥禾則穀既登場圃<lb/>
矣故明舉其實此則麥未實為水所盡耳何疑云莊二<lb/>
<pb n="KR4f0022_WYG_023-38b"/>
十有八年冬大無麥禾杜氏云書於冬者五穀畢入計<lb/>
食不足而後書也家氏之説實本杜氏而與莊七年無<lb/>
麥苗並書欲以援證夏時其義亦不倫矣家氏所言春<lb/>
秋寒暑災變自以為合於夏時而又謂外是亦有一二<lb/>
之疑可以義例而通夫家氏之所不疑者學者之所疑<lb/>
而取信於先儒者也一二之疑者乃學者之無可疑而<lb/>
家氏之所終不能解者也宜乎以其披猖悠謬之言誣<lb/>
聖經而惑後世也吾不能不與之辨<lb/>
<pb n="KR4f0022_WYG_023-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_023-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻二十三<lb/>
</p>
<p>
</p>
  </div>
</body>
</text>
</TEI>
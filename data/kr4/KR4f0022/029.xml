<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十九</head> <lb/>
    <p>
<pb n="KR4f0022_WYG_029-1a"/>
欽定四庫全書<lb/>
　午亭文編巻二十九<lb/>
　　　　　　　　　　　　大學士陳廷敬撰<lb/>
　講筵奏對録<hi>有序</hi>
<hi>臣</hi>廷敬伏惟<lb/>
聖主以天縱生知好學不倦<hi>臣</hi>叨侍<lb/>
講筵多歴年所仰聆<lb/>
天語闡明經義契往聖之心傳實前王所未有盛德日<lb/>
<pb n="KR4f0022_WYG_029-1b"/>
新光輝宣著是以措天下於隆平開萬年之景運文謨<lb/>
武烈史不勝書皇哉唐哉至矣盡矣<hi>臣</hi>自惟愚陋莫贊<lb/>
高深毎當<lb/>
玉音下詢獲申奏對因而講義之外薄有敷陳兹謹輯<lb/>
録數條仰紀<lb/>
聖學之崇宏俯志<hi>㣲臣</hi>之遭遇名曰講筵奏對録<hi>臣</hi>不<lb/>
任慶幸悚慄之至<lb/>
　戊午九月五日<hi>臣</hi>廷敬進講啓乃心沃朕心若藥弗<lb/>
<pb n="KR4f0022_WYG_029-2a"/>
　瞑眩一節惟暨乃僚一節嗚呼欽予時命一節<lb/>
上曰朕觀髙宗命傅説諄諄以納誨輔德為言可見自<lb/>
　古君臣一德一心至誠孚感為上者實心聽納以收<lb/>
　明目達聰之益為臣者實心獻替以盡責難陳善之<lb/>
　忠然後主德進於光大化理躋於隆平後世君臣之<lb/>
　間徒為虛文中鮮實意治不逮古職此故耳廷敬奏<lb/>
　言有高宗之為君所以有傅說之為臣<lb/>
皇上此言誠社稷萬年之大慶也<lb/>
<pb n="KR4f0022_WYG_029-2b"/>
　壬戌某月某日進講晉康侯用錫馬蕃庻晝日三接<lb/>
　奏對言人臣盡忠事主豈得以希榮干寵為心人君<lb/>
　以禮使臣固必有報德酬功之典<lb/>
　日講六二晉如愁如貞吉受兹介福于其王母象曰<lb/>
　受兹介福以中正也奏對言守正不阿君子立身之<lb/>
　大防依違干進小人求容之私計以六二之賢而有<lb/>
　愁如之象蓋賢者事君以得時行道為念非為一已<lb/>
　之榮辱進退而然也故爻曰貞吉象曰中正於此而<lb/>
<pb n="KR4f0022_WYG_029-3a"/>
　察人才之邪正審心術之公私俾為臣有喜起之風<lb/>
　而無愁如之意此實治道汚隆之所繋也又云受兹<lb/>
　介福此蓋論其理耳亦有懷才抱德而沉於下僚亦<lb/>
　有才微德薄而竊據髙位此理之所不必然而事之<lb/>
　所常有者故六二之介福聖人所以深慶之也<lb/>
　日講六五悔亡失得勿恤往吉无不利象曰失得勿<lb/>
　恤往有慶也奏對云昔者帝堯之時擊壤之歌曰帝<lb/>
　力何有於我哉康衢之謡曰不識不知順帝之則而<lb/>
<pb n="KR4f0022_WYG_029-3b"/>
　孟子論王道亦曰民日遷善而不知為之者此見帝<lb/>
　王天覆地載之量無一毫計功謀利之私六五失得<lb/>
　勿恤深合此意所以吉无不利往而有慶也<lb/>
　五月初九日講初九明夷于飛垂其翼君子于行三<lb/>
　日不食有攸往主人有言象曰君子于行義不食也<lb/>
　奏對言傳曰枉已者未有能正人者也古之人所以<lb/>
　嚴於去就之義者非愛其身正愛其道耳故士君子<lb/>
　必有難進易退之節而後有匡王定國之勲此明夷<lb/>
<pb n="KR4f0022_WYG_029-4a"/>
　之君子所以守不食之義也又奏對言薛方王莽時<lb/>
　人莽以安車迎方方謝曰堯舜在上下有巢由今明<lb/>
　主方隆唐虞之德小臣欲守巢由之節莽悦其言遂<lb/>
　不强致故曰薛方保身而自全揚雄為莽大夫莽惡<lb/>
　劉棻等符命之説置於法棻嘗從揚雄學作竒字治<lb/>
　獄使者欲収雄時挍書天禄閣恐不免乃從閣上自<lb/>
　投下故曰揚雄投閣而不免也士君子觀薛方揚雄<lb/>
　之事可以得處明夷之道矣<lb/>
<pb n="KR4f0022_WYG_029-4b"/>
　初十日講六四入于左腹獲明夷之心于出門庭象<lb/>
　曰入于左腹獲心意也奏對言此一爻商之微子當<lb/>
　之其在書曰吾家耄遜于荒又曰王子弗出我乃顚<lb/>
　隮其後微子抱祭噐歸周以存商祀正得此爻之意<lb/>
　十一日講箕子之明夷利貞象曰箕子之貞明不可<lb/>
　息也奏對言殷有三仁微子之去利而不貞比干貞<lb/>
　而不利惟箕子之所為利也貞也故象傳曰箕子以<lb/>
　之爻辭曰箕子之明夷所以表忠良之隱原臣子之<lb/>
<pb n="KR4f0022_WYG_029-5a"/>
　心而聖人繋易之㫖深矣<lb/>
　十七日講象曰風自火出家人君子以言有物而行<lb/>
　有恒奏對言帝王以天下為家一言之微有前後左<lb/>
　右之竊聽一行之細為子孫臣庻之隱憂是以聖帝<lb/>
　明王必愼乎此<lb/>
　十八日講家人嗃嗃悔厲吉婦子嘻嘻終吝象曰家<lb/>
　人嗃嗃未失也婦子嘻嘻失家節也奏對言齊家治<lb/>
　世莫善於禮禮本天下之至嚴用之各得其分則至<lb/>
<pb n="KR4f0022_WYG_029-5b"/>
　和故齊家者與其過於和寧過於嚴與其過於嚴寧<lb/>
　準於禮準乎禮則無過嚴之失而有至和之美矣<lb/>
　二十二日講睽小事吉奏對言睽之時可小事而不<lb/>
　可大事矣至於世道休明之日人心聯合之時正當<lb/>
　大有為之際必有紀綱宏遠之規模為社稷靈長之<lb/>
　大計慮萬年毋狃於旦夕成大事毋見於小利此又<lb/>
　憂盛危明防於未睽之道也<lb/>
　二十四日講九二遇主于巷无咎象曰遇主于巷未<lb/>
<pb n="KR4f0022_WYG_029-6a"/>
　失道也奏對言人臣當進以禮退以義平居有難進<lb/>
　易退之節則臨事有尊主庇民之功蓋士人一身之<lb/>
　進退為禮義廉耻之所關即為世道人心之所繋故<lb/>
　必合於道而後可然此在平日以禮義廉耻養之然<lb/>
　後人以禮義廉耻自處格人心而正風俗此尤為要<lb/>
　務也<lb/>
　二十六日講六三見輿曵其牛掣其人天且劓无初<lb/>
　有終象曰見輿曵位不當也无初有終遇剛也奏對<lb/>
<pb n="KR4f0022_WYG_029-6b"/>
　言无初有終聖人亦論其理當如此蓋論其理邪固<lb/>
　不能勝正而歴觀古來邪正之際正實往往不能勝<lb/>
　邪惟<lb/>
聖人在上能使君子道長小人道消斯可以决其理之<lb/>
　不爽耳<lb/>
　二十八日講睽孤見豕負塗載鬼一車先張之弧後<lb/>
　說之弧匪冦婚媾往遇雨則吉象曰遇雨之吉羣疑<lb/>
　亡也論君臣道合奏對言上有堯舜之君下有臯陶<lb/>
<pb n="KR4f0022_WYG_029-7a"/>
　稷契之臣明良喜起都俞吁咈於一堂之上後世如<lb/>
　唐之太宗致治㡬於三代之隆亦必魏徵房杜之為<lb/>
　其臣故能成貞觀極盛之治此可謂君臣道合一德<lb/>
　交孚也<lb/>
　二十九日講蹇利西南不利東北利見大人貞吉奏<lb/>
　對言利西南不利東北言濟蹇之道貴得地利也昔<lb/>
　漢昭烈有撥亂之志諸葛亮有王佐之才然而困於<lb/>
　西蜀一隅者以不得地利也利見大人言濟蹇之道<lb/>
<pb n="KR4f0022_WYG_029-7b"/>
　貴得其人也昔張子房之從漢髙馬援之歸光武可<lb/>
　謂得其人矣貞吉言濟蹇之道貴得其正也三代以<lb/>
　後有濟世安民之功如唐之太宗宋之藝祖亦可謂<lb/>
　得貞吉之意者矣<lb/>
　八月十八日講初六无咎象曰剛柔之際義无咎也<lb/>
　奏對言此一爻專主臣道言蓋以柔在下則有小心<lb/>
　恭順之誠而上應乎剛則有擔當任事之力此皆无<lb/>
　咎之道然解卦諸爻皆以解小人為義大抵易之一<lb/>
<pb n="KR4f0022_WYG_029-8a"/>
　書扶陽抑隂進君子退小人之意為多不獨解卦諸<lb/>
　爻為然此所以有資於治道也<lb/>
　十九日講田獲三狐得黄矢貞吉象曰九二貞吉得<lb/>
　中道也奏對言解小人所以杜惑上殘民之禍者也<lb/>
　從來上之德意不能下究民之疾苦不能上聞者皆<lb/>
　小人為之壅蔽於其間也故貴解而去之小人之害<lb/>
　有不可勝言者蓋小人未得志之時必工為諂媚之<lb/>
　術既得志之後則肆其險毒之奸是以斷然必解而<lb/>
<pb n="KR4f0022_WYG_029-8b"/>
　去之也<lb/>
　二十三日講君子維有解吉有孚于小人象曰君子<lb/>
　有解小人退也<lb/>
上問君子小人奏對言小人患得患失無所不至其貪<lb/>
　位固寵之術有如物之固結而不可觧聖人特筆書<lb/>
　之曰君子維有解蓋言斷然解去之不使其為國家<lb/>
　之患也又講義有郭之所以危句奏對言昔齊桓公<lb/>
　至於郭國問郭之父老曰郭何以危父老對曰郭公<lb/>
<pb n="KR4f0022_WYG_029-9a"/>
　善善而惡惡桓公曰善善而惡惡是賢君也郭何以<lb/>
　危父老對曰善善而不能用惡惡而不能去郭之所<lb/>
　以危也觀於此可不戒與<lb/>
　二十六日講上六公用射隼于髙墉之上獲之无不<lb/>
　利象曰公用射隼以解悖也奏對言隼以象其凶惡<lb/>
　髙墉以象其權勢小人而乘權藉勢乃刑法之所必<lb/>
　加也故不曰解而直曰射此所以嚴小人之誅也上<lb/>
　爻在大臣之位大臣以天下為心無一已之私好私<lb/>
<pb n="KR4f0022_WYG_029-9b"/>
　惡然後有天下之公是公非是非明而後國是定國<lb/>
　是定而後人心正治道成<lb/>
　九月初七日講象曰山下有澤損君子以懲忿窒欲<lb/>
　奏對言人心本然之善原與太虛同體太虛中無一<lb/>
　物吾心中亦無一物所以聖賢格物之功正以求復<lb/>
　其無物之體故損之又損以至於無乃見此心本然<lb/>
　之善而其所最當損者莫過於忿慾兩端懲之窒之<lb/>
　則凡類於忿欲者可以不勞而克治之矣<lb/>
<pb n="KR4f0022_WYG_029-10a"/>
　十九日講六三三人行則損一人一人行則得其友<lb/>
　象曰一人行三則疑也論朋黨奏對言君子以同道<lb/>
　為朋小人以同利為黨苟不辨其邪正而惟以其同<lb/>
　則指為朋黨不免有黨同伐異之患歐陽修朋黨論<lb/>
　正是此意<lb/>
　二十一日講六五或益之十朋之龜弗克違元吉象<lb/>
　曰六五之吉自上祐也論楚人以二臣之賢珍於白<lb/>
　珩齊王以四子之功美於照乘奏對言昔楚之王孫<lb/>
<pb n="KR4f0022_WYG_029-10b"/>
　圉聘於晉趙簡子問曰楚之白珩猶在乎王孫圉對<lb/>
　曰楚未嘗以此為寳楚之所寳者觀射父能作訓辭<lb/>
　以行事於諸侯又有左史倚相能道訓典以朝夕獻<lb/>
　善敗於寡君此楚不以白珩為寳而以善人為寳也<lb/>
　昔齊威王魏惠王會田於郊惠王以徑寸之珠照車<lb/>
　前後各十二乘者誇於威王威王曰寡人之所以為<lb/>
　寳者與玉異吾臣有檀子者使守南城有肹子者使<lb/>
　守髙唐有黔夫者使守徐州有種首者使僃盗賊此<lb/>
<pb n="KR4f0022_WYG_029-11a"/>
　四臣者將照千里豈特十二乘哉惠王有慙色此齊<lb/>
　以四子之功勝於照乘之珠也<lb/>
　二十三日講彖曰損上益下民説无疆自上下下其<lb/>
　道大光利有攸往中正有慶利渉大川木道乃行奏<lb/>
　對言損上益下之主以至誠惻怛之心為愛養斯民<lb/>
　之政初不計民之為我用也而當此之時動㒺不臧<lb/>
　故彖辭曰利有攸往利渉大川彖曰損上益下民說<lb/>
　无疆可見損上者正所以益上也有子嘗言百姓足<lb/>
<pb n="KR4f0022_WYG_029-11b"/>
　君孰與不足百姓不足君孰與足大學言與其有聚<lb/>
　斂之臣寧有盗臣如裴延齡桑𢎞羊輩皆以言利固<lb/>
　寵一時貽譏後世此又可以為龜鑑也<lb/>
　日講六四中行告公從利用為依遷國象曰告公從<lb/>
　以益志也奏對言舉天下之大事在於得天下之民<lb/>
　心而所以得民心之道惟在聖君賢臣朝夕講求以<lb/>
　實心行實政非一切權宜之計所可㡬也如漢文帝<lb/>
　之止輦受言唐太宗之虛懷納諫所謂諫行言聽膏<lb/>
<pb n="KR4f0022_WYG_029-12a"/>
　澤下於民正此爻之義也<lb/>
　十八日講上九莫益之或擊之立心勿恒凶象曰莫<lb/>
　益之偏辭也或擊之自外來也奏對言聖人最惡言<lb/>
　利之臣至比之為盗臣之不如昔周厲王以榮夷公<lb/>
　為卿士榮夷公言利之臣也芮良夫諫之以為不可<lb/>
　用其後厲王卒用榮夷公為卿士諸侯自是不享則<lb/>
　芮良夫之言驗矣又講夬揚于王庭孚號有厲告自<lb/>
　邑不利即戎利有攸往奏對言君子光明磊落即有<lb/>
<pb n="KR4f0022_WYG_029-12b"/>
　過失人所易見小人巧佞囘邪患得患失凡所以貪<lb/>
　位固寵者無所不至又能形人之短見已之長能使<lb/>
　人主信任而不疑故得專權而肆其惡昔唐德宗謂<lb/>
　李泌曰盧杞清忠彊介人言其奸邪朕初不覺泌對<lb/>
　曰此乃杞之所以為奸邪也使陛下覺之豈有建中<lb/>
　之亂乎泌之所言正有合於知人其難之義<lb/>
　十一月十四日講彖曰夬决也剛决柔也健而説决<lb/>
　而和揚于王庭柔乘五剛也孚號有厲其危乃光也<lb/>
<pb n="KR4f0022_WYG_029-13a"/>
　告自邑不利即戎所尚乃窮也利有攸往剛長乃終<lb/>
　也奏對言大抵易言君子小人之際未嘗不委曲詳<lb/>
　盡而於君子所以决去小人之道又未嘗不反復丁<lb/>
　寧雖以五陽之盛决一隂之微而諄諄告戒如此可<lb/>
　見小人之難去而君子往往不能勝之也<lb/>
　十六日講九二惕號莫夜有戎勿恤象曰有戎勿恤<lb/>
　得中道也奏對言小人讒害君子不在於大庭廣衆<lb/>
　之際而在於燕閒私語之時使人主聽受其言而不<lb/>
<pb n="KR4f0022_WYG_029-13b"/>
　覺故聖人比之為莫夜之戎惟<lb/>
聖明之主嚴絶其端則可以無此患矣故曰所言公公<lb/>
　言之所言私王者無私<lb/>
　二十七日講上六无號終有凶象曰无號之凶終不可<lb/>
　長也<lb/>
上顧廷敬曰君子得志尚能容小人小人得志必不能<lb/>
　容君子對曰誠如<lb/>
聖言此古今同慨惟<lb/>
<pb n="KR4f0022_WYG_029-14a"/>
聖明在上有以察之<lb/>
　經筵講章<lb/>
　　天叙有典勅我五典五惇哉天秩有禮自我五禮<lb/>
　　　有庸哉<lb/>
此臯陶陳安民之謨以告帝舜也謂夫五倫在人自其<lb/>
經常不易者謂典蓋原於上帝付予之初固天叙之也<lb/>
然天能叙之不能保其後也所以立之教化勅正我五<lb/>
典使倫叙益厚者則在人君矣五典在人自其節文不<lb/>
<pb n="KR4f0022_WYG_029-14b"/>
過者謂禮蓋天理之品節固天秩之也然天能秩之不<lb/>
能保其繼也所以立之制度用我五禮使品秩有常者<lb/>
則在人君矣是典禮出於天而為君道之所係如此<hi>臣</hi>
因是而繹思之盡倫本乎天道要惟惇厚以咸宜制禮<lb/>
順乎人情尤貴庸常而可久是知大典大禮之宗必屬<lb/>
作君作師之任矣仰惟<lb/>
皇上教先親遜化首温文藝極陳常立愛立敬以訓世<lb/>
綏猷節性中規中矩以宜民固已覺悟羣倫斟酌百代<lb/>
<pb n="KR4f0022_WYG_029-15a"/>
矣<hi>臣</hi>愚更願建中垂裕創制顯庸彜紀懋修益奏協和<lb/>
之化經綸盡善彌勤劼毖之衷斯率土共識尊親而編<lb/>
氓咸知禮讓矣<hi>臣</hi>愚不勝顒望<lb/>
　　克明俊德以親九族九族既睦平章百姓百姓昭<lb/>
　　　明協和萬邦黎民於變時雍<lb/>
此一節書是史臣紀帝堯放勳之實也謂夫德性之中<lb/>
萬善悉僃合天地民物為一體統親疎遐邇於同原德<lb/>
本自大也惟其有物欲之私所以鮮昭融之量而人已<lb/>
<pb n="KR4f0022_WYG_029-15b"/>
之間多扞格矣惟帝堯天理渾然能明其大德存諸心<lb/>
者此德之全體具足見諸身者此德之妙用流行推此<lb/>
德以親九族則倫紀以修恩義以篤九族已親而睦矣<lb/>
推此德以平章百姓則舊染之俗咸與維新畿内之民<lb/>
皆昭然自明其德矣推此德以協和萬邦則萬邦黎民<lb/>
美哉變惡為善已於是而雍和矣是勲放於家國天下<lb/>
者如此<hi>臣</hi>因是而繹思之執中開危微精一之傳為千<lb/>
古人君之極則明德立修齊治平之準實萬世聖學之<lb/>
<pb n="KR4f0022_WYG_029-16a"/>
源流故知開天首出之一人必有過化存神之偉烈仰<lb/>
惟<lb/>
皇上迪哲無逸生知敏求稽古𢎞經闡傳心之要察倫<lb/>
明物大保治之規固已建巍巍之成功宣亹亹之令聞<lb/>
矣<hi>臣</hi>愚更願性道彌崇<lb/>
皇風益暢天行不息時厪於聰明睿知之心日進無疆<lb/>
允懋夫聖神文武之治則丕振光華之盛績而永垂佑<lb/>
啓之鴻圖矣<hi>臣</hi>愚不勝顒望<lb/>
<pb n="KR4f0022_WYG_029-16b"/>
　　文言曰元者善之長也亨者嘉之會也利者義之<lb/>
　　　和也貞者事之幹也<lb/>
此一節書是孔子申言乾德之具於人心也謂夫乾天<lb/>
道也亦人道也人得天之氣以生渾然與天同體故元<lb/>
亨利貞四者在天為春夏秋冬造物無心而成化在人<lb/>
即為仁義禮智懿德不言而同然觀夫元之為仁者慈<lb/>
祥一念統百行而開先乃衆善之長矣亨之為禮者經<lb/>
緯萬端合情文而並粹乃嘉美之會矣利之為義者物<lb/>
<pb n="KR4f0022_WYG_029-17a"/>
得其裁制則分定而情安義之所由以和矣貞之為智<lb/>
者識進於堅凝則見明而守固事之所依為幹矣天德<lb/>
之本然具於吾性者如此<hi>臣</hi>因是而繹思之人生為萬<lb/>
物之靈固僃仁義禮智之全德維皇建庶民之極尤兼<lb/>
聖神文武之宏圖故能體道於當躬自可繼天而作則<lb/>
仰惟<lb/>
皇上性裕中和學勤遜敏彜倫攸叙立萬國之儀型精<lb/>
一常存紹百王之心法固已亶聰明而作乂勵夙夜而<lb/>
<pb n="KR4f0022_WYG_029-17b"/>
觀成矣<hi>臣</hi>愚更願廣運無疆升恒有永允懷而修來日<lb/>
積懋敬而聖域彌優則道畢協於四氣之和而福長緜<lb/>
於億年之乆矣<hi>臣</hi>愚不勝顒望<lb/>
　　君子體仁足以長人嘉會足以合禮利物足以和<lb/>
　　　義貞固足以幹事<lb/>
此一節書是言君子兼體四德之全功也文言曰元亨<lb/>
利貞之德在人皆有其同然而盡性合天之功惟君子<lb/>
乃為克僃君子與仁合一而存發皆仁故足以大仁民<lb/>
<pb n="KR4f0022_WYG_029-18a"/>
愛物之施而長人矣美其所會而動㒺不臧故足以協<lb/>
天秩天叙之常而合禮矣於分之所宜因物而各足之<lb/>
則安生於分定和生於能均而足以和義矣知正之所<lb/>
在而固守之則定見不疑定守不撓而足以幹事矣君<lb/>
子兼體四德之全功如此臣因是而繹思之天命不已<lb/>
元亨利貞之所以流行也聖功無息仁義禮智之所以<lb/>
體僃也黙契天人性道之大本端望乘乾首出之一人<lb/>
仰惟<lb/>
<pb n="KR4f0022_WYG_029-18b"/>
皇上法天廣運如日正中式廓鴻圖聲敎實朔南之暨<lb/>
聿新駿命惠懷無遐邇之殊固已履中蹈和揆文奮武<lb/>
矣<hi>臣</hi>愚更願大猷允塞至德彌崇清明在躬凛惟㡬惟<lb/>
康之㫖夙夜基命厪未安未治之心則天德與王道同<lb/>
功修已與治人兼至將美化浹於四海而福祚永於兩<lb/>
儀矣<hi>臣</hi>愚不勝顒望<lb/>
　　帝庸作歌曰勅天之命惟時惟㡬乃歌曰股肱喜<lb/>
　　　哉元首起哉百工熈哉<lb/>
<pb n="KR4f0022_WYG_029-19a"/>
此言虞帝勉其臣以保治之道也當舜之時天下既已<lb/>
乂安而舜之心猶恐怠荒易啓用作歌相儆先述其意<lb/>
曰天命難諶至為可畏欲保治於無窮必操心於不懈<lb/>
惟一時之暫惟一事之微無弗戒勅庻天命可永保也<lb/>
乃歌曰為臣者樂於趨事而股肱喜哉則治化振興而<lb/>
元首起哉庻績修舉而百工熙哉蓋舜以保治之道望<lb/>
其臣者如此<hi>臣</hi>因是而繹思之天體雖髙而動靜云為<lb/>
無時非旦明之所寓天道雖遠而典禮命討無事非陟<lb/>
<pb n="KR4f0022_WYG_029-19b"/>
降之所臨惟主臣交致其憂勤斯化理聿臻於隆洽仰<lb/>
惟<lb/>
皇上乾行剛健謙德尊光<lb/>
睿學精深單淵衷於夙夜宸章炳煜昭泰象於星雲固<lb/>
已紹二帝之心傳鞏萬年之基緒矣<hi>臣</hi>愚更願治益求<lb/>
治安愈圖安日進無疆默契貞恒之運皇建有極宏敷<lb/>
彞訓之休則府事茂底於修和而功德彌徵於巍煥矣<lb/>
<hi>臣</hi>愚不勝顒望<lb/>
<pb n="KR4f0022_WYG_029-20a"/>
　　子曰君子矜而不爭羣而不黨<lb/>
此一章書是以君子立持已處衆之坊也孔子意謂人<lb/>
之品誼貴於嚴毅自持然或過於立異勢必渉於乖戾<lb/>
之為君子則莊以飭躬可謂矜矣而未嘗以氣陵人何<lb/>
爭之有人之度量貴於樂易可親然或一於從俗勢必<lb/>
入於阿比之私君子則和以應世可謂羣矣而未嘗以<lb/>
情狥人何黨之有君子於人已之際各得其宜如此<hi>臣</hi>
因是而繹思之立品者無論為介為通可以驗學術之<lb/>
<pb n="KR4f0022_WYG_029-20b"/>
邪正觀人者即其為同為異可以别人品之偽真允惟<lb/>
明作惇大之朝克有正直和平之化仰惟<lb/>
皇上思睿作聖體仁長人是訓是行廣敷言於率土惟<lb/>
和惟一開泰運於中天固已立極臣鄰協衷堂陛矣<hi>臣</hi>
愚更願道隆位育功茂裁成政教遐宣三德之剛柔並<lb/>
乂風聲丕樹四方之綱紀常新則至化作人賡雅歌於<lb/>
棫樸羣工亮采接盛際於唐虞矣臣愚不勝顒望<lb/>
　　易簡而天下之理得矣天下之理得而成位乎其<lb/>
<pb n="KR4f0022_WYG_029-21a"/>
　　　中矣<lb/>
此一節書見聖人體道之極功也孔子繫易傳曰人心<lb/>
與天地本同一原而聖人之極功符乎天地蓋此易知<lb/>
簡能之理天地之所以立心即聖人之所以合撰人能<lb/>
以一心㑹易簡之原則天下萬殊之理無所不貫洵足<lb/>
以範圍曲成而不遺矣夫法乾之易而天下之險阻皆<lb/>
平法坤之簡而天下之紛紜自静將見天位乎上地位<lb/>
乎下而人成位乎其中體道之極功寧外易簡以致之<lb/>
<pb n="KR4f0022_WYG_029-21b"/>
哉<hi>臣</hi>因是而繹思之帝王本天地之德以居心即協天<lb/>
地之化以為政天施地生覆載之神功也府修事和裁<lb/>
成之大用也而惟此易簡之理貫浹其間宰之者不勞<lb/>
斯出之也自裕聖人參贊髙深為萬世人道之凖端在<lb/>
此矣仰惟<lb/>
皇上得一以貞兼三出治主敬存誠而立極明作惇大<lb/>
以有功固已廣運被於兩間彌綸周於無外矣<hi>臣</hi>愚更<lb/>
願升恒不息悠乆無疆富有日新僃篤實光輝之妙甄<lb/>
<pb n="KR4f0022_WYG_029-22a"/>
陶鼓舞昭流行化育之機則四時成序於不言萬國同<lb/>
風而遵道矣<hi>臣</hi>愚不勝顒望<lb/>
　　敎冑子直而温寛而栗剛而無虐簡而無傲詩言<lb/>
　　　志歌永言聲依永律和聲八音克諧無相奪倫<lb/>
　　　神人以和<lb/>
此言舜命䕫以豫教之道也虞書紀舜之命䕫曰汝以<lb/>
樂教胄子在涵養其德性使直遂者濟以温厚寛緩者<lb/>
濟以莊栗剛勁者無至刻虐簡略者無至傲慢焉若夫<lb/>
<pb n="KR4f0022_WYG_029-22b"/>
作樂之道則心發於言而為詩是詩以言志也有詩則<lb/>
有節奏可歌是歌以永言也有節奏則有髙下清濁之<lb/>
聲是聲依永而出也有聲則有十二律以調和之是律<lb/>
以和此聲也由是播之八音皆能諧和不失倫序而薦<lb/>
之郊廟奏之朝廷神人無不和矣蓋舜之命䕫者如此<lb/>
<hi>臣</hi>因是而繹思之善教必先毓德在淑其性而節其情<lb/>
聖學具有全功惟興於詩而成於樂故盛世有廣大清<lb/>
明之象而熙朝多温文恭敬之風欽惟<lb/>
<pb n="KR4f0022_WYG_029-23a"/>
皇上精一執中光華復旦止慈止孝聿徵大順之休作<lb/>
君作師式表元良之範固已道隆創述慶衍靈長矣<hi>臣</hi>
愚更願德合乾符祥凝泰運升中以迓鳯儀之瑞垂裕<lb/>
以開燕翼之謀則基緒萬年而本支百世矣<hi>臣</hi>愚不勝<lb/>
顒望<lb/>
　　致廣大而盡精微極髙明而道中庸温故而知新<lb/>
　　　敦厚以崇禮<lb/>
此言君子尊道之極功也言徳性本自廣大惟致之以<lb/>
<pb n="KR4f0022_WYG_029-23b"/>
擴其全量又問學而精察於㡬微期至夫窮神逹化之<lb/>
實德性本自髙明惟極之以復其本體又問學而體騐<lb/>
於日用求當乎民彜物則之恒德性之已知者故也温<lb/>
之而涵泳於不已又問學以充拓理義俾見其日新焉<lb/>
德性之已能者厚也敦之而培養於不息又問學以體<lb/>
尚節文務底於日崇焉蓋君子尊道之功如此<hi>臣</hi>因是<lb/>
而繹思之德性即心而具存心乃養性之功問學以知<lb/>
為端致知實進學之要故雖生知安行之聖猶勤遜志<lb/>
<pb n="KR4f0022_WYG_029-24a"/>
時敏之修仰惟<lb/>
皇上健協天行靜符人極道彌綸於六合廣運難名德<lb/>
宥宻於一心精純罔間固已誕登文岸覃被堯光矣<hi>臣</hi>
愚更願上理彌隆大猷永秩執契以宰清寧之化垂裳<lb/>
而著熈皥之風則九服承休而萬年詒燕矣<hi>臣</hi>愚不勝<lb/>
顒望<lb/>
　　孟子曰盡其心者知其性也知其性則知天矣<lb/>
此發明心性之學見知性之為要也孟子言人之一心<lb/>
<pb n="KR4f0022_WYG_029-24b"/>
具衆理應萬事有全體大用焉而欲極其本然之量則<lb/>
必由於知性蓋性為心所具之理人能於吾之心體一<lb/>
無所虧者必其於吾之性分一無所蔽者也顧性藴於<lb/>
心而原於天在人為性在天即為命非有二也既能知<lb/>
性則性之所從出者亦洞徹無間知天固不待他求矣<lb/>
孟子究言心性之學如此<hi>臣</hi>因是而繹思之盡心由於<lb/>
知性格物致知誠意正心之功也知性即以知天居敬<lb/>
窮理盡性至命之事也天德王道豈非一以貫之者哉<lb/>
<pb n="KR4f0022_WYG_029-25a"/>
仰惟<lb/>
皇上建極綏猷執中宰化體文武聖神之徳勲華上嫓<lb/>
唐虞立天人性命之宗道法同符洙泗固已範圍六合<lb/>
胞與羣生矣<hi>臣</hi>愚更願位育茂隆淸寕永奠登道岸而<lb/>
仁風丕應握治原而協氣旁流則百福凝休而萬年垂<lb/>
裕矣<hi>臣</hi>愚不勝顒望<lb/>
　　天地之道博也厚也高也明也悠也乆也<lb/>
此言天地功用之盛一如至誠之所徵也子思謂夫天<lb/>
<pb n="KR4f0022_WYG_029-25b"/>
地之道惟其不貳故氣化流行各極其盛自地道言之<lb/>
既含𢎞而無外又靜深而無間博也厚也自天道言之<lb/>
既神功之峻極又光明之下濟髙也明也合天地之道<lb/>
言之既運行而有漸又始終之不渝悠也乆也蓋天地<lb/>
之誠初與至誠無異故天地之徵亦與至誠相符者如<lb/>
此<hi>臣</hi>因是而繹思之天道得一以常清地道得一以常<lb/>
寧極覆載生成之功不外至誠無妄之理聖人參贊化<lb/>
育於此可見矣仰惟<lb/>
<pb n="KR4f0022_WYG_029-26a"/>
皇上聰明時憲聖敬日躋惇大明作而早奏昇平久道<lb/>
化成而猶勤宵旰固已功符首出德合無疆矣<hi>臣</hi>愚更<lb/>
願熈皥同風彌綸㒺間有生之族涵濡於樂利之天於<lb/>
萬斯年沐浴乎隆平之化則太和普洽而至治益光矣<lb/>
<hi>臣</hi>愚不勝顒望<lb/>
　　子曰人能𢎞道非道𢎞人<lb/>
此一章書是孔子勉人以體道之實也孔子謂道之大<lb/>
原出於天道之實理僃於人誠以天命人以性人率性<lb/>
<pb n="KR4f0022_WYG_029-26b"/>
而為道故能格物致知以立其本明善誠身以復其初<lb/>
推而極之齊治均平參贊位育以擴其量莫非道也莫<lb/>
非人之能有以𢎞之也苟非其人道不虚行道豈能𢎞<lb/>
人也哉人之不可以自諉也如此<hi>臣</hi>因是而繹思之道<lb/>
在於人治本乎道故有内聖外王之學斯成可乆可大<lb/>
之功仰惟<lb/>
皇上聰明睿知文武聖神宥宻本乎一心執中宰物彌<lb/>
綸遍於六合廣運成功固已會千古道統之歸立萬世<lb/>
<pb n="KR4f0022_WYG_029-27a"/>
人倫之則矣<hi>臣</hi>愚更願鴻猷允塞大化彌彰御郅隆之<lb/>
圖協淳風於有永撫乆安之運綿寳歴於無疆則道法<lb/>
並治法常昭而<lb/>
皇極與人極丕著矣<hi>臣</hi>愚不勝顒望<lb/>
　　講筵在日講外每歲春二月秋八月進講先是<hi>臣</hi>
　　前後為日講官兼經筵講官者八年及遷職院部<lb/>
　　去日講前後為經筵講官又十年自癸未直内閣<lb/>
　　仍兼經筵於今又七易年所矣蓋經筵<lb/>
<pb n="KR4f0022_WYG_029-27b"/>
命講<hi>臣</hi>獨為多今存講義數首以識大略雖局促無所<lb/>
　　發明存之以見<lb/>
聖主典學之勤如此也康熙己丑十二月<hi>臣</hi>廷敬恭跋<lb/>
　<lb/>
　<lb/>
　<lb/>
　<lb/>
　午亭文編巻二十九<lb/>
</p>
<p>
</p>
  </div>
</body>
</text>
</TEI>
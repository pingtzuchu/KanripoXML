<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻四十二</head> <lb/>
    <p>
<pb n="KR4f0022_WYG_042-1a"/>
欽定四庫全書<lb/>
　午亭文編巻四十二<lb/>
　　　　　　　　　　　　大學士陳廷敬撰<lb/>
　傳<lb/>
　　封中憲大夫希聲吳公傳<lb/>
吳公諱道黙字希聲沁州人大父諱某躬耕讀書隴上<lb/>
有學問行義父諱某孝友忠信能化其鄉人葢吳氏世<lb/>
世有隠徳云公生而質直重厚不喜遊媐稍長謹繩墨<lb/>
<pb n="KR4f0022_WYG_042-1b"/>
蹈規矩老師宿儒歎以為不及與其昆季以文學相切<lb/>
劘家貧不能致師聖賢精理皆苦志玩索心自得之里<lb/>
中從而請業者數十百人勸誘訓戒各因其材使有所<lb/>
成就諸子皆自教以學為世賢人公初補博士弟子員<lb/>
數應省試不合於有司退而益以明道授徒為己任其<lb/>
後以子琠貴累封至中憲大夫通政使司右通政公自<lb/>
少至老以孝悌仁義修其身以教其家與鄉葢鄉之知<lb/>
有師自公始也昔余過銅鞮夜見公於逆旅鬚睂軒偉<lb/>
<pb n="KR4f0022_WYG_042-2a"/>
布衣敝冠與余語意徃徃合旦日徃謁謝見所居陋巷<lb/>
蓬門隠約寒素意泊如也葢公之操義風槩如此子三<lb/>
人琠都察院左副都御史為<lb/>
朝廷名臣葢所謂世之賢人也琪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆有名膠庠中公<lb/>
之殁琠屬廷敬為公傳賛曰<lb/>
余過銅鞮時問吳公家在徐村村有唐徐勣廟故名考<lb/>
勣家曹州離狐客衛南不聞其在銅鞮也或曰勣守并<lb/>
數出雲中戰有功徳在民民祠之其東有文中子祠以<lb/>
<pb n="KR4f0022_WYG_042-2b"/>
通嘗讀書於此沁人之慕義不忘如此哉若公者非所<lb/>
謂古之鄉先生殁而可祭於社者與况修其身以教家<lb/>
及鄉鄉之有師自公始則尸祝而俎豆公者雖比於英<lb/>
公文中子不為失倫矣<lb/>
　　張太公傳<lb/>
張太公鉁字宇竒别字見虛先世陽城人元末遷沁水<lb/>
之竇莊竇莊者在榼山下沁水環焉以所居人得名然<lb/>
張氏由明以來為士林華族實冠冀南他族姓鮮可為<lb/>
<pb n="KR4f0022_WYG_042-3a"/>
比父五典累官太子太保兵部尚書宮保公子六人曰<lb/>
銓以巡按御史死遼事諡忠烈墓道祠廟肅若神明曰<lb/>
鉿舉人曰鋡進士曰錜舉人曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貢士時方重科目自<lb/>
鉿以下皆矯厲自奮而太公宮保公第三子俯躬下氣<lb/>
恂恂束飾嘗曰古之君子讀書遂志豈以為遇不遇哉<lb/>
再舉於有司輒不利以子道湜官翰林編修封太公如<lb/>
其官於是宮保公之子六人皆通貴益大顯其家當宮<lb/>
保公時太公為博士弟子員文名蔚起時方有兄弟競<lb/>
<pb n="KR4f0022_WYG_042-3b"/>
爽之目宮保公曰吾家故貧自吾為吏産益落汝曹守<lb/>
文墨皆不治家人生事家人食指多又疊罹寇殣吾憂<lb/>
之可以寄百口者察無若鉁賢太公聞之曰吾知遵吾<lb/>
父命而已游太學歸管轄家事内外纎悉罔不如宮保<lb/>
公意宮保公色喜曰我固知鉁賢鉁果克吾家仲早世<lb/>
遺孤子殤宮保公既命忠烈公子道濟為之後依其婦<lb/>
劉時道濟已長成人太公懼無以慰寡嫂心提其幼子<lb/>
道湜於襁褓中屬劉且十五年不幸太公長子卒劉遣<lb/>
<pb n="KR4f0022_WYG_042-4a"/>
道湜歸曰兒無母我太公不得已命之曰兒無背劉道<lb/>
湜始終事劉如母太公之命也初宮保公謝賓客時忠<lb/>
烈公已仗節殉難鉿年十六錜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生才五六嵗三人者<lb/>
太公異母弟也太公推食飲解衣服以養以教垂三十<lb/>
年皆有所樹立有聞於時於是太公謂吾事乃今畢矣<lb/>
其誠孝友弟出乎天性若此明末舉賢良方正科有司<lb/>
屬意太公太公聞之即日騎蹇驢遯去下太行渡河涉<lb/>
江隠跡武林湖山之間後既以子貴益退損如常人籜<lb/>
<pb n="KR4f0022_WYG_042-4b"/>
冠布袍過市門一人負重力不勝睥睨太公謂丈人助<lb/>
我一臂力太公急呼旁舍人助之力旁舍人曰此張太<lb/>
公也負者懼謝罪太公笑而遣之始余至太公家甔盎<lb/>
蕭然瓦器脱粟時余方少然已知太公修身閑家心敬<lb/>
慕其為人其後又三十年太公白首魁艾巋然長徳夀<lb/>
考燕喜夫婦偕老即其家罕有能並者鄉里稱張太公<lb/>
長者能操行仁義而天之報施善人不爽也<lb/>
陳子曰嘗覽觀史遷以來所傳記畸人軼事多竒怪絶<lb/>
<pb n="KR4f0022_WYG_042-5a"/>
特可喜之行世亦樂稱之葢庸徳者衆人之所去也以<lb/>
余所覩張太公行事何其謹厚純檏退讓君子與席藉<lb/>
榮寵何難取富貴以就功名顧蕭然自外獨行其志非<lb/>
有徳者孰能之其賢矣哉<lb/>
　　廖氏傳<lb/>
嘗覩建文朝遺事未嘗不掩巻欷歔至成祖殺方孝孺<lb/>
連引九族則又不禁瞋目竪髮恚恨其所為今三百年<lb/>
一時忠臣烈士事多湮滅無傳余在史局摉羅散失苟<lb/>
<pb n="KR4f0022_WYG_042-5b"/>
幸得之則喜以悲而况得見其子孫苗裔耶廖永忠巢<lb/>
縣人楚國公永安弟有功太祖時封徳慶侯子權嗣封<lb/>
孫銘鏞受學孝孺孝孺被禍禁勿得收其屍銘鏞兄弟<lb/>
獨徃慟哭收葬之成祖怒戍之金山余既載其事後見<lb/>
廖生鳳徵文竒其人請與居二年矣不知其巢縣子孫<lb/>
也生之言曰金山距松江百里瀕海子孫世襲指揮千<lb/>
户明之末年鳳徴之祖某知天下将亂金山軍民並處<lb/>
且有變移家之松江<lb/>
<pb n="KR4f0022_WYG_042-6a"/>
清兵南伐衛堅守不下積屍與城堞等兵乃躍上城伯<lb/>
祖某於城樓上手格數人與其長子某皆自刎死次子<lb/>
某亟歸遣散其家人自焚親屬二十餘口還刎父屍傍<lb/>
以死鳳徴之祖以郡居弗及於難搆屋申浦之南教子<lb/>
孫以農賈為業<lb/>
國初徴領旗軍子弟為運漕干總戒勿徃今雲間廖無<lb/>
二姓皆巢縣裔也今吾乃知生烈士之子孫而益歎慕<lb/>
其先有當稱述者或以節死或以見幾去其致命遂志<lb/>
<pb n="KR4f0022_WYG_042-6b"/>
者為忠義臣潔身逺害以教其子孫可謂賢人君子矣<lb/>
吾獨惜其名字皆失而不可求也故為記其略如此<lb/>
　　旭白韓君傳<lb/>
韓氏其先魏王琦家在相州宋亂相州數被兵國子祭<lb/>
酒曰永實始遷洪洞當其時洪洞之韓累數世不仕然<lb/>
皆屈首受詩書尤精黄岐之學能以業其家所活人大<lb/>
多功葢與古之良相者侔洪洞之人曰真韓王裔孫也<lb/>
前明成化中以進士起家累官户部尚書曰文有直聲<lb/>
<pb n="KR4f0022_WYG_042-7a"/>
最後抗章暴劉瑾罪武宗驚泣為不食瑾矯㫖奪尚書<lb/>
官下詔獄瑾誅復尚書嘉靖初數薦不起進太子太保<lb/>
賜誥褒美卒贈太傅諡忠定忠定公子士聰髙唐知州<lb/>
士竒刑部主事皆以瑾故奪官於是韓氏始大顯名於<lb/>
時矣君諱光曉字旭白髙唐公五世孫祖汝松家齎用<lb/>
素饒不省計喜施至靡財單幣洪洞人謂韓氏世有其<lb/>
徳父承寵濟南同知敦樸謹愿能繼父志不屑以財自<lb/>
雄然時以其留餘稍稍用鹽筴才足給食指遂移其家<lb/>
<pb n="KR4f0022_WYG_042-7b"/>
津門在濟南既不樂仕宦解其官歸曰吾韓氏世有徳<lb/>
於洪洞吾其可逺先人之墓廬且洪洞人愛我吾必歸<lb/>
歸次曲陽無疾而卒君時獨從哀號路側過者酸鼻既<lb/>
歸葬㑹京東兵君母亢留張灣及於難君卒遭變執喪<lb/>
行古制雖士大夫習禮者莫能過焉濟南公二子君其<lb/>
季與伯氏異母君母亢安人初亢氏善富髙貲亢之來<lb/>
歸也豐其奩金累數萬濟南公曰季亢之自出也金必<lb/>
歸季後君皆以金歸伯氏里中賈豎素怨伯氏訟伯氏<lb/>
<pb n="KR4f0022_WYG_042-8a"/>
欺其孤君曰我固以讓吾兄由是訟者大屈君事兄如<lb/>
嚴父待兄之子如已子人髙其行化漸於鄉焉君嘗為<lb/>
博士弟子員嶄嶄立名譽妒嫮者妎其能将遺書督學<lb/>
使者使黜君然其人陽與君相交驩傭奴數數來奴誤<lb/>
謂遺君者遂以書抵君君視書嘸然語奴非遺我也奴<lb/>
持書去後君竟用是黜君終不語家人以故妒者後覺<lb/>
之大慚恚曰吾傷長者無面目自活其意度行事多此<lb/>
類封文林郎娶亢氏封孺人子象起主事象起初為福<lb/>
<pb n="KR4f0022_WYG_042-8b"/>
山令有異政<lb/>
陳子曰今人為其父母傳者直以為誌表之餘事耳豈<lb/>
真能知文字之可貴哉夫人不皆有竒徳卓行故傳者<lb/>
尤徃徃難之象起之求傳其親獨異焉曰誌以納諸幽<lb/>
表以掲其外然而不皆可行世致逺也於傳乎是重敢<lb/>
以煩公余見今户部尚書福山王公嘗數稱福山之政<lb/>
有異王韓婚也故語韓事有足徵及退而考其家世竒<lb/>
徳卓行果皆可傳也是以叙著於篇嗚呼韓君之賢知<lb/>
<pb n="KR4f0022_WYG_042-9a"/>
文字之可貴如此而大司農謂韓君曰今之名能文而<lb/>
可為子先人傳者陳子也夫王公擇人而使為文則福<lb/>
山之為政其得於鄉邑賢大夫也有由然矣<lb/>
　　三烈婦傳<lb/>
裴氏陽城龍莊里民張琦妻琦賈人常游河南北間客<lb/>
死禹州裴聞而號泣曰天乎夫死無子我義不再辱我<lb/>
昔嘗笑人何至令人笑我耶絶食五日不死其兄來祭<lb/>
琦裴止之曰姑待我而家人防視愈益嚴强之食復食<lb/>
<pb n="KR4f0022_WYG_042-9b"/>
於是守者稍懈遲明視之自經死矣及含斂貌如生莊<lb/>
靚猶未聞琦死信時夫以婦人稱説大義凜凜有古烈<lb/>
士風其亦可以愧世之為丈夫偷生苟免者矣時康熈<lb/>
己未嵗正月也其後陽城以夫死自經從葬者復有二<lb/>
人其一在陽城之化源里曰李氏<lb/>
李氏者石基永妻基永家貧好學至不能繼脯糜而誦<lb/>
讀不輟遭時喜賄年二十七不得列邑庠鬱鬱以死有<lb/>
二女一男男才二嵗基永死之明日男亦死基永以貧<lb/>
<pb n="KR4f0022_WYG_042-10a"/>
故五日始克棺斂李取基永手鈔秦漢文唐詩各數巻<lb/>
内棺中是夕櫛沐自經棺傍<lb/>
張任妻王氏陽城白巷里人曽大父參政公徴俊死崇<lb/>
禎時流賊難者也大父父皆儒生任大父中丞公父民<lb/>
部君兩家俱髙門王年十六歸任才數月任為學官弟<lb/>
子員數日病卒王絶飲食居樓中矢必死家人環守之<lb/>
明日紿其家人趣使下取食有小女奴在傍陽怒之女<lb/>
奴驚趨出遂自經死衣桁間經以夫故腰組項下經痕<lb/>
<pb n="KR4f0022_WYG_042-10b"/>
處受以白縑數寸許衣上下縫紉牢固不可易未死前<lb/>
一日嫁時衣履巾帨諸飾用物從王氏來及夫家者各<lb/>
别置不亂室中羅列悉就完整不以倉卒改常度其從<lb/>
容暇豫如此死時年十有七康熈庚申八月朔也<lb/>
陳子曰自吾居里中二年三見烈婦事近世鮮鄉閭之<lb/>
教烈婦之事謂非出於性生者耶始張琦妻裴余嘗語<lb/>
邑令以聞於大吏請表之已而格不行余嘗觀古烈女<lb/>
雖猶未至於三婦人所為者皆得史傳著之以勸天下<lb/>
<pb n="KR4f0022_WYG_042-11a"/>
後世如三人者使聞於<lb/>
朝而旌異之以助<lb/>
風化其不亦偉哉<lb/>
　　張太恭人傳<lb/>
張太恭人者徳州人通詩春秋傳及羣書嫁為田大夫<lb/>
妻大夫順治中以進士知麗水有能名卒於官恭人取<lb/>
庭中牘籍勾稽驗覆召管庫謹視賦徭所入曰代者至<lb/>
則必以是淹吾行吾貧不能賂庶謹備之後代者至果<lb/>
<pb n="KR4f0022_WYG_042-11b"/>
以為言恭人牒太守請自臨詧太守王君來坐縣堂上<lb/>
恭人身自立堂下見太守顧家僮持籍以進太守按籍<lb/>
閲所入出無一舛漏者代者屈恭人得以大夫櫬行當<lb/>
此時恭人提其孤歸數困於强豪孤雯予友也為予言<lb/>
曰雯母師也一室之内十年之間午夜篝燈紡績聲讀<lb/>
書聲哭聲三者而已予聞之泣泫然不自止其後雯需<lb/>
先後成進士雯填撫三吳移撫黔需在翰林霡亦以文<lb/>
行選入太學皆恭人所自教年七十七凡四進封以卒<lb/>
<pb n="KR4f0022_WYG_042-12a"/>
恭人能文章工詩詩成輒焚棄謂其孤無非無儀惟酒<lb/>
食是議詩之教也孤弗敢强然猶傳其茹荼吟三十首<lb/>
咏歌於士人世之自以為能詩者莫能及也文多後悉<lb/>
取其藁燔之今著其存者一篇葢恭人年七十時里黨<lb/>
為恭人夀恭人以戒其孤之辭辭曰示雯輩女昨來言<lb/>
里中先進學校鄉曲諸君子父老謀欲醵錢寘酒筵合<lb/>
諸名家文詞張屏幛如前嵗夀蕭太夫人事将以夀吾<lb/>
者此親串盛心洽比雅事吾烏能無感然自度有甚不<lb/>
<pb n="KR4f0022_WYG_042-12b"/>
可者今得詳為女曹言之按禮婦人無夫者稱未亡人<lb/>
凡吉凶交際之事不與亦不為主名故春秋書紀履緰<lb/>
來逆女公羊傳曰紀有母何以不稱母母不通也何休<lb/>
學云婦人無外事所以逺别也後世禮意失始有登堂<lb/>
拜母之事戰國時嚴仲子自觴聶政母前且進百金為<lb/>
夀葢任俠好交之流有所求而然耳豈禮意當如是耶<lb/>
吾自女父之殁於官攜扶小弱千里歸櫬含艱履戚三<lb/>
十年餘闔户辟績以禮自守幸女曹皆得成立養我餘<lb/>
<pb n="KR4f0022_WYG_042-13a"/>
年然此中長有隠痛每嵗時伏臘兒女滿前牽衣嬉笑<lb/>
輒怦怦心動念女父之不及見故或中坐歎息或輟箸<lb/>
掩淚今一旦賓客填門羊酒塞路為未亡人稱慶未亡<lb/>
人尚可以言慶乎三十年吉凶交際之事不與知而今<lb/>
日更强我為主名其可謂之禮乎處我以非禮不足為<lb/>
我慶而適足増我悲耳且我何可以蕭太夫人比也蕭<lb/>
太夫人年躋八十於古謂之中夀蕭封君即世不過十<lb/>
餘年為白首夫婦女父之亡吾年未四十今更三十一<lb/>
<pb n="KR4f0022_WYG_042-13b"/>
年亦僅古之中夀耳何可以蕭太夫人比且其子侍讀<lb/>
君居里已十七年徳望髙善行被於鄉黨鄉黨徳其子<lb/>
而慶及其母宜也女曹中外薄宦偶歸里閭無善及人<lb/>
而亦偃然受鄉先生里父老之捧觴拜跽其又何以為<lb/>
情頃者米價翔湧邑井蕭然親故素多貧乏若復合錢<lb/>
市籑為未亡人進一日之甘未亡人更辠戾是愳矣女<lb/>
曹官於朝宜曉大體其詳思禮意以安老人之心為我<lb/>
先事而婉辭之惟勿忽也其遇事引經傳以合乎大道<lb/>
<pb n="KR4f0022_WYG_042-14a"/>
類如此此皆其可為傳者也贊曰初廷敬嘗私怪雯在<lb/>
京師時獨乆從余游日以其所為詩若文來廷敬居西<lb/>
街雯亦徒西街居既乃知恭人之教命然也昔敬姜見<lb/>
文伯之友降堦卻行奉劍正履召而數之以其所與游<lb/>
皆媚事已者文伯謝而擇友引袵攘捲親饋事之甚至<lb/>
君子謂文伯之母備於教化予於友無能為益然亦自<lb/>
信非媚事人者是以恭人樂得為其子友與若子輿氏<lb/>
見俎豆揖讓之事而悦之母曰此真可以居吾子予不<lb/>
<pb n="KR4f0022_WYG_042-14b"/>
敢援是以為比也恭人之賢豈遂逺於孟母也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻十六</head> <lb/>
    <p>
<pb n="KR4f0022_WYG_016-1a"/>
欽定四庫全書<lb/>
　午亭文編巻十六<lb/>
　　　　　　　　　　　　大學士陳廷敬撰<lb/>
　今體詩<lb/>
　　服除七日拜户部之<lb/>
命十二月二日次三家店題家書後<lb/>
一紙書成寄未將五更寒淚濕衣裳麒麟塚在松杉冷<lb/>
零落雲邊㫁雁行<hi>孝章公幹相次淪亡</hi>
<pb n="KR4f0022_WYG_016-1b"/>
　　趙店見豫朋題壁詩用韻<lb/>
雲樹東來客夢西草堂深掩綠蘿迷三年才盡銷魂路<lb/>
羡汝詩多到處題<lb/>
　　真定蚤發留别梁比部<lb/>
行盡闗山落照邊鎮州平野逺連天星霜千里路纔半<lb/>
燈火五更人不眠送臘流凘帶殘月迎春官栁入新烟<lb/>
况逢東閣郎君舊客舘風光此最便<lb/>
　　固鎮遇荀少却别<lb/>
<pb n="KR4f0022_WYG_016-2a"/>
野店斜暉慘客顔我行君宿送君還别離亦復尋常事<lb/>
無那相逢逆旅間<lb/>
　　定興重送荀少<lb/>
嵗晏闗河烟景新東風前路待歸人灞陵官栁遥相送<lb/>
直到家山接蚤春<lb/>
　　宿琉璃河<lb/>
白草黄沙淡落暉朔風吹老塞鴻稀琉璃河水年年綠<lb/>
猶是鴛鴦幾對飛<lb/>
<pb n="KR4f0022_WYG_016-2b"/>
　　見月<lb/>
半月辭家見月圓更過半月又新年來時池上松間影<lb/>
曽照髙樓夜未眠<lb/>
　　初到京師寄素心六箴與可荀少<lb/>
摒當臨岐十日裝曽經一日幾回腸登山屐好藏僧舎<lb/>
漉酒巾閒疊客箱分遣池魚防涸水差排籠鶴借支糧<lb/>
别來數事皆無恙惟有春鴻惜㫁行<lb/>
　　蚤春西便門即目<lb/>
<pb n="KR4f0022_WYG_016-3a"/>
别久西郊路三年復此行城長歸鳥蚤山逺落霞平燕<lb/>
麥春泥坼桃花凍蕊生髙梁橋外水猶似去時清<lb/>
　　正月十四夜宿城北僧舎<lb/>
枕畔天涯閉户中車輪轣轆馬嘶空牆花影動雙林月<lb/>
山磬烟消上院風為客行藏如候鳥在家蹤跡亦飄蓬<lb/>
放燈時節吹燈坐贏得僧牕夜火紅<lb/>
　　題量如上人山房<lb/>
紅石橋西路青春向夕曛蚤花幽處發清磬定時聞野<lb/>
<pb n="KR4f0022_WYG_016-3b"/>
曠門侵月山遥樹宿雲安心隨地好况此息塵氛<lb/>
　　元夜懐午園<lb/>
燒殘香篆夜何其簾月凄清濁酒巵燈火舊遊初别後<lb/>
笙歌旅宿獨眠時鎖門池館應通客繞屋鶯花可付誰<lb/>
慿寄北山猿與鶴相思更不用文移<lb/>
　　元夕憶山園鶴<lb/>
竹廊燈影曲池明正是遊人到處行試向春山聴夜唳<lb/>
數聲應有别離情<lb/>
<pb n="KR4f0022_WYG_016-4a"/>
　　十六夜晩晴臺望香山碧雲諸山寺燈火<lb/>
山寺數十里春燈三五攢髙臺一以見逸興生雲端别<lb/>
去寄遐想來遊増昔歡千峰與萬嶺日日幾迴看<lb/>
　　春夜懐午亭新居<lb/>
衡茅纔縛促行裝客館重開舊草堂白首逢春花共語<lb/>
青山有夢睡為鄉萬人似海聲還静午夜如年漏更長<lb/>
月落離魂猶未逺依微步屧水東廊<lb/>
　　酌酒與六箴却送歸<lb/>
<pb n="KR4f0022_WYG_016-4b"/>
客館風光過眼新出門衣馬便生塵無憀還自開詩巻<lb/>
省事誰能謝酒人一日須謀千日醉六分已减二分春<lb/>
君歸芳草池南路勤看園花莫厭頻<lb/>
　　送荀少返舎<lb/>
宿火殘紅曉燄新寒㕔相向語蕭晨千門風雨雞鳴早<lb/>
二月雲山客去頻栁色漸深南浦道桃花應及故園春<lb/>
我來長憶逢君處逆旅斜陽淚滿巾<lb/>
　　城南張氏園<lb/>
<pb n="KR4f0022_WYG_016-5a"/>
春明烟景麯塵遮常記名園野水涯嵗月漸垂朱户栁<lb/>
光隂閒映粉牆花流鶯舊至曽相識旅燕新來是别家<lb/>
惟有酒帘壚畔月東風依約玉鈎斜<lb/>
　　懐荀少<lb/>
折栁來時路歸鴻别後聲孤燈眠客舎暮雨閉春城野<lb/>
店宿何處居人同此情更堪故山道明日是清明<lb/>
　　舊居遣興<lb/>
半日清閒半日喧三重茒屋是烟村去隨秋燕辭空壘<lb/>
<pb n="KR4f0022_WYG_016-5b"/>
來見春花放舊痕白墮杯乾書在枕紅塵客㫁雪填門<lb/>
東風自解闗山路寄語莓蕪到故園<lb/>
　　見同年潘㟁谷比部訊屠給諌芝巖<lb/>
細栁新蒲綠映空曲江花有幾枝紅<lb/>
皇家一榜四百士白首相知六七公<hi>孫公承恩榜今在京師者七人而已</hi>
海上故人如夢裏薊門落月滿樓中逢君舊憶銅龍事<lb/>
左掖清隂入院桐<lb/>
　　對酒栽花<lb/>
<pb n="KR4f0022_WYG_016-6a"/>
對酒栽花白髪翁衰顔得映酒花紅一時年少殘心事<lb/>
來向花邊酒醆中<lb/>
　　遣興書蔚州先生詩後<lb/>
敢將白髪惱殘春酒暈朱顔也似真笑向公卿為長物<lb/>
倦逢花鳥是閒身米鹽私簿從奴僕錢榖官書信吏人<lb/>
挑盡青燈翻舊巻蔚州詩句不言貧<lb/>
　　遊城南三絶句<lb/>
　　　籬花<lb/>
<pb n="KR4f0022_WYG_016-6b"/>
野水連村盡逺空栁枝蘸碧漾溪風落花鋪徑青春去<lb/>
小住籬邊一樹紅<lb/>
　　　小丘<lb/>
一笑花邊白首迴妖紅慢綠定相猜黄塵萬井春街晩<lb/>
爛醉城南土骨堆<lb/>
　　　見燕<lb/>
秋風吹别舊烏衣我去重來待汝歸不分人家雙燕子<lb/>
等閒來傍野亭飛<lb/>
<pb n="KR4f0022_WYG_016-7a"/>
　　禹鴻臚江墅梓花圖二首<lb/>
枝上烟嵐襯落霞山村迴首惜年華茒亭一樹春光晩<lb/>
争似生綃十丈花<lb/>
婀娜凌霄勢未雄芙蓉雖好不相同畫師用意曽難識<lb/>
多在霜根雪榦中<lb/>
　　夜行書懐<lb/>
在家心不樂適逺身如遺月黒鳥相喚燈明人不知野<lb/>
烟縈栁宿溪霧捲花遲獨徃念愈寂欣欣亦自私<lb/>
<pb n="KR4f0022_WYG_016-7b"/>
　　四月二日<lb/>
召赴暢春園<lb/>
賜食瑞景軒泛舟於苑中恭紀二首<lb/>
鳯掖風㣲漏㸃沉雀羅門掩一春心三年重續金閨夢<lb/>
半夜驚傳<lb/>
玉殿音覆餗易憂筋力緩當筵惟感嵗時深名花繞坐<lb/>
搔霜鬢何限天香上盍簪<lb/>
銀漢蓬池水接連太清宫殿𣺌雲烟不因侍<lb/>
<pb n="KR4f0022_WYG_016-8a"/>
帝來天上幾見隨槎到日邊寳笈圖書編舜厯金甌歌<lb/>
紀頌堯年祇應盡却浮塵念檢㸃仙官未了緣<lb/>
　　是日席布牡丹䦨下臣坐後一本盛開恭紀一首<lb/>
羣玉瑶臺嵗月賒豈應春老惜年華過淮曽未知盧橘<lb/>
<hi>廷敬南未至河淮</hi>入洛今容看魏花眼霧㣲消窺綠暗<hi>綠牡丹最盛時</hi>
<hi>獨趨至花下</hi>鬢絲輕颺拂紅斜上陽亭北承<lb/>
恩宴身似登真不憶家<lb/>
　　午夢<lb/>
<pb n="KR4f0022_WYG_016-8b"/>
自掩柴闗嬾是真天憐散木寄閒身故教一枕花邊夢<lb/>
㸃醒槐安睡裏人<lb/>
　　崇效寺看棗花書雪隖詩後<lb/>
古城遺壘路横斜薝蔔林中有故家會見海榴紅似火<lb/>
要看仙棗大如𤓰蕊生野桂偏含實香斂幽蘭未放花<lb/>
一詠湯休竒絶句慿將狂語寫槎牙<lb/>
　　前日城南獨遊遇袁杜少翰林今日復遇之棗林<lb/>
　　　寺門外戯簡以詩二首<lb/>
<pb n="KR4f0022_WYG_016-9a"/>
前日烟條拂岸巾今朝芳草坐成茵獨遊相值不相訪<lb/>
始信君家是可人<lb/>
一笑車輪碾麯塵相逢不語莫相嗔五陵衣馬三春後<lb/>
能解閒行有兩人<lb/>
　　杜少見和前詩疊韻奉答<lb/>
罏畔青帘似舊斜玉街走馬記誰家思君别恨綿烟草<lb/>
得句風人報木𤓰相贈祗應多勸酒頻行不是耐㸔花<lb/>
吾生萬事皆聊爾寵辱何須置齒牙<lb/>
<pb n="KR4f0022_WYG_016-9b"/>
　　疊前韻和雪隖<lb/>
春明歸路日西斜潦倒重來似出家上院早過依夏刹<lb/>
故丘臨别憶秋𤓰徃還北陸三迴雁榮落東園幾處花<lb/>
再到雙林瞻頂相半天風雨散簷牙<lb/>
　　崇效寺𤓰字韻詩已三疊韻酬雪隖杜少杜少復<lb/>
　　　以詩來再疊前韻奉和<lb/>
無頼城南韋曲斜妖桃冶杏自家家閒從月下標宜李<lb/>
留取亭前署饐𤓰欲解金龜來換酒正思靈鵲去銜花<lb/>
<pb n="KR4f0022_WYG_016-10a"/>
紫㣲郎省文章地衰散何堪竪頰牙<hi>來詩有中原獨坐最髙牙之句故有</hi>
<hi>此答</hi>
　　晩晴臺看山有江南之思<lb/>
春來風景憶江南無限烟波已自諳眼底秦淮頻入夢<lb/>
晩山如水綠如藍<lb/>
　　邯鄲道上絶句追錄貽羡門少宰<lb/>
炊熟黄粱已是遲海山歸路幾人知却憐朝市紛紛客<lb/>
怕説盧生出夢時<lb/>
<pb n="KR4f0022_WYG_016-10b"/>
　　次韻孫仲禮重午西堂會飲見贈二首<lb/>
紅塵門巷也蕭然心逺方知地自偏時序縂抛青鬢外<lb/>
天涯相聚綠樽前滄桑過眼曽前度書劍隨身可判年<lb/>
一巻離騷數杯酒多君苦憶汨羅賢<lb/>
當時官號領司農耆舊髙門棨㦸重兄弟盛名齊賈鳯<lb/>
郎君崛起繼荀龍雲山蕭瑟思前度風雨漂摇愧逺從<lb/>
忝竊清塵還贈處詩情冷淡酒懐濃<hi>仲禮先人玉陽湖廣巡撫世父栱陽</hi>
<hi>户部倉塲尚書</hi>
<pb n="KR4f0022_WYG_016-11a"/>
　　端午氣寒有節物之感<lb/>
節物堪驚旅鬢侵今年塵土映華簪綵絲漫與纒衰臂<lb/>
昌歜偏能泥苦心堦下草芽青坼甲牆頭杏子緑藏隂<lb/>
生衣未著添凉冷疊雪含風在笥深<lb/>
　　戲次仲禮與豫朋端午酬和韻<lb/>
浮世功名轉寂寥魯連蹈海為無聊趨塵似葆頭慚面<lb/>
忍事如囊腹愧腰詩壘重摩三舎退愁城新破獨身跳<lb/>
翛然自入羲皇夢不與靈均賦大招<lb/>
<pb n="KR4f0022_WYG_016-11b"/>
　　秋夜待曉<lb/>
熏籠烟暖碧霏㣲紅蠟燒殘玉漏稀連日五更風露重<lb/>
八蠶輕絮蚤時衣<lb/>
　　張西園先生有知已之言殁而余念之不忘見其<lb/>
　　　令孫澤長於京師别後却寄<lb/>
遺老流風迥絶塵西園文酒十年頻公為東野忘年友<lb/>
僕比文通是恨人喜見孫枝頭角長愁看馬鬛嵗時新<lb/>
隻雞惟記迴車約宿草春風又濕巾<lb/>
<pb n="KR4f0022_WYG_016-12a"/>
　　久雨<lb/>
茒屋漂摇裏風雷勢轉嚴林鶯過揀樹巢燕語窺檐愁<lb/>
巻蕉心長憐生草意纎蕭森老藤簟収取待曦炎<lb/>
　　春日釀酒夏乃大熟小飲輒醉名曰清明酒志時<lb/>
　　　也<lb/>
春酒濃香隔舎聞風檐開醆已㣲曛日長方丈中庭地<lb/>
卧看青天萬變雲<lb/>
　　故箧中見亡友米紫來製墨<lb/>
<pb n="KR4f0022_WYG_016-12b"/>
松煤寒翠結輕塵舊法新傳易水真老注蟲魚成底事<lb/>
非人磨墨墨磨人<lb/>
　　種栁<lb/>
種栁樓前拂檻時春愁秋雨兩三枝天涯一種消魂樹<lb/>
不必人間有别離<lb/>
　　夜<lb/>
雨苔幽徑暗娟娟檐外流螢照濕烟行過後庭新月上<lb/>
半忩花影送人眠<lb/>
<pb n="KR4f0022_WYG_016-13a"/>
　　霞<lb/>
不盡殘陽意留情與斷紅嶺横一窈窕山疊逺玲瓏拂<lb/>
樹依㣲靄當樓倩晩風更看芳夜月相映海雲東<lb/>
　　七月三日野宿二首<lb/>
晩景横門外闗山此路分蟬聲咽疎雨馬首帶殘雲籬<lb/>
拆秋花重溪香暮草熏城鐘夜方寂野宿㡬迴聞<lb/>
初月挂西城新秋夜色清白楊風似雨素髪暗還明山<lb/>
鬼欺殘夢樵人責舊盟覺時忘枕席貪聴石泉聲<lb/>
<pb n="KR4f0022_WYG_016-13b"/>
　　中秋同諸子集城南張氏園三首<lb/>
羇栖憐積雨池舘得新晴暗水入何處歸雲行有聲幽<lb/>
花依晩徑髙栁向秋城同有濠梁興因知谷口情<lb/>
渚蒲秋更短寒色滿魚梁過雨苔妨屐迴風竹礙廊禽<lb/>
言多晩霽蝶粉退新凉時序何遷謝吾生正渺茫<lb/>
題額丹青在孤亭映夕曛地連滄海月樹宿女牆雲罷<lb/>
酒因風急裁詩許夜分歸時泰壇路已有玉笙聞<lb/>
　　張氏園與樾阡孝廉感舊<lb/>
<pb n="KR4f0022_WYG_016-14a"/>
古城幽徑寫閒愁裠屐依然似勝流雨過斷雲連水榭<lb/>
日斜疎樹隠山樓五湖别後三年月四序饒他一半秋<lb/>
眼底光隂罏畔酒幾人時節與同遊<lb/>
　　蚤起送王生君擢還太原<lb/>
霜風伺我出布被且相温牕月白復暗壁燈明蹔昏流<lb/>
塵空客館落木滿闗門歸去情猶爾天涯安可論<lb/>
　　夢樊溪<lb/>
烟雲枕席未分擕五㸃更號三度雞不是當闗呼不起<lb/>
<pb n="KR4f0022_WYG_016-14b"/>
迷花倚石在樊溪<lb/>
　　登樓望西山懐阮亭<lb/>
雲樹西來又已秋太行盡處是南州連山萬疊空迴首<lb/>
落木千門一倚樓笛裏栁梅渾欲動鏡中霜雪浩難收<lb/>
玉珂接近朝天客日日金門半日留<lb/>
　　至日陪祀同王阮亭靈祐宫蚤起懐彭羡門<lb/>
顛倒衣裳夜杳㝠暗忩㣲火似秋螢迢遥曉漏聲猶在<lb/>
斷續寒衾夢未醒鳥宿多時翻落月馬行幾㸃傍殘星<lb/>
<pb n="KR4f0022_WYG_016-15a"/>
相逢鸞鶴朝真去回首紅塵眼共青<lb/>
　　乙亥除夕同樾阡孝廉虞箴郎君程三蒼崕孔大<lb/>
　　　雲岫竇大在兹舎弟與可兒子豫朋壯履猶子<lb/>
　　　觀顒復剛守嵗<lb/>
雪晴風𦂳嵗云徂櫪馬林鴉興不孤人静千門空爆火<lb/>
天迴午夜一屠蘇貧休送鬼驚吾老悶可藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>與客娛<lb/>
已賣癡獃看利市盡拈錢付酒家壚<lb/>
　　除夜次樾阡韻二首<lb/>
<pb n="KR4f0022_WYG_016-15b"/>
莫歎天涯行路難年年書劍報平安文章鎖院三錢筆<lb/>
京雒春風十里鞍白髪相逢人似舊青松不忘嵗常寒<lb/>
坐中竹柏盈盈酒黄色天庭取次看<lb/>
烟煤兩版不曽除老屋東頭是敝廬蝸舎氷霜今夜少<lb/>
兔園燈火十年餘才名閱世誰如子肝膽逢人為起予<lb/>
更有膝前文度美即看軒葢擁門閭<lb/>
　　丙子元日立春次廖虞箴上舎韻<lb/>
晴光淑氣兩無涯元朔王春感嵗華上日相隨青帝駕<lb/>
<pb n="KR4f0022_WYG_016-16a"/>
新年一到玉皇家<hi>所居近玉皇觀</hi>天真省事知憐老客有登歌<lb/>
敢拜嘉共道五辛風味好堆盤紅縷間椒花<hi>東坡元日立春詩省</hi>
<hi>事東風厭兩回</hi>
　　春夜寒甚與樾阡飲酒戲作二首<lb/>
甚矣吾衰及此時鶯花相避意差池書空咄咄非殷浩<lb/>
自喜沾沾過魏其紅蠟似消春後凍青陽不染鬢邊絲<lb/>
無多酌我聊相勸泛溢東風在一巵<lb/>
碧落風多颭酒旗金波新漾影娥池杓將寅指知春蚤<lb/>
<pb n="KR4f0022_WYG_016-16b"/>
參欲昏中問夜其厭事朝來似犀首亡何日飲學爰絲<lb/>
與君細忖人間世判斷閒愁付濁巵<lb/>
　　疊虞箴元日立春韻<lb/>
頌椒剪綵亦生涯春日新年送物華北極朝元還卧閣<lb/>
東村迎氣記山家辛盤青韭來河朔小宴黄柑擘永嘉<lb/>
應見泰階多勝事和風先報曲江花<lb/>
　　次韻姜西溟孝廉見贈生日詩二首<lb/>
名髙萬丈焰生光自忖纔如襪線長四海君才多武庫<lb/>
<pb n="KR4f0022_WYG_016-17a"/>
六星天意一文昌幾逢李蔡虛東閣每訝彭宣到後堂<lb/>
為報鎖㕔春日近梅花三候發巖廊<lb/>
名在金鑾學士坡三條紅燭照春多<hi>君以史職試春官</hi>晉音亦<lb/>
自知師曠楚璞今當識卞和老去東華同載筆時來南<lb/>
陌羡鳴珂相思勿憚寒㕔宿愁月凄風奈樂何<lb/>
　　人日絶炊戲簡樾阡<lb/>
絶炊人日有風情辟榖年來道欲成杯渌乾停傳坐酒<lb/>
突烟冷稱膠牙餳䵷蛇幾度為家口雞犬連朝過夏正<lb/>
<pb n="KR4f0022_WYG_016-17b"/>
笑煞青春慳一飽朱門空鎖五侯鯖<lb/>
　　樾阡不和人日詩送酒一壺以促之<lb/>
春來飢火共相燒何事清齋坐寂寥九食三旬應漫浪<lb/>
元正人日並蕭條蓴羹誰可加鹽䜴菜把空煩送柏椒<lb/>
淡淡茶湯薄薄酒讓他粱肉過今朝<lb/>
　　蚤春簡羡門少宰<lb/>
彈鋏相從少壯遊班荆斜日玉山秋春風幾度過燕市<lb/>
明月依然在薊樓八代文章官吏部漢朝經術爵通候<lb/>
<pb n="KR4f0022_WYG_016-18a"/>
與君小别朝元會每誦新詩斷舊愁<hi>元日公誦新詩示子</hi>
　　題翁康飴為敦復尚書畫龍眠山林圖二首<lb/>
寥落樊川杜牧之秦城烟樹逺參差如何得似舒州老<lb/>
管領雲山弔伯時<lb/>
畫手詩人逺擅塲龍眠巖壑輞川莊依然居士風流在<lb/>
猶見丹青顧長康<lb/>
　　為雪隖禪人題董文敏書二首<lb/>
規橅北海姿還在跌宕吳興致亦豪屋漏斷痕釵折股<lb/>
<pb n="KR4f0022_WYG_016-18b"/>
何人解是郭兵曹<lb/>
草亭神采映當時玉匣金匳贋豈知多少書中殷鐵石<lb/>
到門試問永禪師<lb/>
　　過海棠院花未開作二首<lb/>
縹緲紅粧態未完曉鬟初整緑雲寒墨花尹白風流甚<lb/>
只恐輸他黑牡丹<lb/>
白髪逢春惱别離東皇作意遣花遲即無著雨胭脂色<lb/>
不到殘紅淡粉時<lb/>
<pb n="KR4f0022_WYG_016-19a"/>
　　喜晤張肅昭侍御<lb/>
南臺迴首共簪纓忝竊銅街避路行對仗蚤知<lb/>
明主意回天因識直臣名歸來肝膽輸流輩别後鬚眉<lb/>
見老成今夜府中人似昔曉烏啼徹舊離情<lb/>
　　盤山拙菴禪人索詩二首<lb/>
青溝依約白毫光眇眇禪栖在上方師向中盤中處住<lb/>
東西南北不思量<lb/>
舊遊題句記吾曽欲學初禪愧老能一巻紅樓青嶂客<lb/>
<pb n="KR4f0022_WYG_016-19b"/>
不嫌人喚作吟僧<lb/>
　　懐盤山答拙菴<lb/>
布榖響春城春山寄逺情紅泉連雨曉白鳥破烟明塔<lb/>
影飄西塞峰雲下北平松門曽杖䇿從此想無生<lb/>
　　禹鴻臚為宫定菴通政畫其生平所歴為圖題得<lb/>
　　　四首<lb/>
　　　觀海市<lb/>
十二樓邉列五城羣仙出沒向空明蓬萊清淺麻姑老<lb/>
<pb n="KR4f0022_WYG_016-20a"/>
孤島斜陽萬里情<lb/>
　　　登岱<lb/>
日觀題詩海色迴人言太白是仙才朱顔長與青童笑<lb/>
玉女流霞蚤啖來<lb/>
　　　雪中獵洪山<lb/>
使君千騎獵圍長雪夜風流在武昌為報襄陽蓍舊語<lb/>
呼鷹臺上笑劉郎<lb/>
　　　春宴黄鶴樓<lb/>
<pb n="KR4f0022_WYG_016-20b"/>
黄鶴磯前緑草生遥連漢水鴨頭平蒲桃醱醅春酒熟<lb/>
應似春江春水清<lb/>
　　衡素虞箴試國子皆第一<lb/>
玉膾金虀憶故鄉機雲入洛有輝光併將海日江春句<lb/>
寫入燕公政事堂<lb/>
　<lb/>
　<lb/>
　午亭文編巻十六<lb/>
</p>
<p>
</p>
  </div>
</body>
</text>
</TEI>
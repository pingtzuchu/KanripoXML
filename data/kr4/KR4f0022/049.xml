<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編卷四十九</head> <lb/>
    <p>
<pb n="KR4f0022_WYG_049-1a"/>
欽定四庫全書<lb/>
　午亭文編卷四十九<lb/>
　　　　　　　　　　　　大學士陳廷敬撰<lb/>
　杜律詩話上<lb/>
　兒子豫朋四五嵗時誦杜詩為説其義輒能了了予<lb/>
　嘗見世所傳諸家解杜詩意多不合故其所説多用<lb/>
　已意又嘗妄謂杜詩説之誠難而律詩尤難葢古詩<lb/>
　如哀江頭洗兵馬等篇文義事實有可推考律詩則<lb/>
<pb n="KR4f0022_WYG_049-1b"/>
　託興幽㣲寓辭單約説之故尤為難予既為兒子説<lb/>
　杜七言律詩間録其别於諸家者以備遺忘題曰詩<lb/>
　話鄭康成説三百篇以箋為名箋者標也識也示不<lb/>
　敢言注但表識其不明者耳後世於杜曰注曰箋曰<lb/>
　箋注類以解釋為義今曰詩話别諸家也且不敢言<lb/>
　箋註也諸家説左者概畧姓氏但云或示非好辯也<lb/>
　康熈戊辰七月望日説翁自記<lb/>
　　題張氏隠居<hi>天寳間遊魯及歸長安作</hi>
<pb n="KR4f0022_WYG_049-2a"/>
　或謂舊唐書李白傳云少與魯中諸生張叔明等隠<lb/>
　於徂徠山號為竹谿六逸又子美雜述云魯有張叔<lb/>
　卿意叔明叔卿止是一人是詩題張氏隠居豈其人<lb/>
　與愚謂讀子美雜述張叔卿未能如詩所云也此自<lb/>
　當時一髙士題止云張氏遂使無考亦憾事<lb/>
　　鄭駙馬宅宴洞中<lb/>
主家隂洞細烟霧留客夏簟青琅玕　自是秦樓壓鄭<lb/>
谷時聞雜珮聲珊珊<lb/>
<pb n="KR4f0022_WYG_049-2b"/>
　鄭潛曜見唐書孝友傳公作臨晉公主母皇甫淑妃<lb/>
　碑亦述公主孝思其賢而好客於末句見之<lb/>
　秦樓指駙馬所居鄭谷指山林貧賤之宅葢茅堂風<lb/>
　磴山林所有駙馬已兼故逺勝鄭谷或以秦樓指公<lb/>
　主鄭谷指駙馬非<lb/>
　　贈獻納使<hi>一無使字</hi>起居田舍人澂<lb/>
晴窻點檢白雲篇<lb/>
　點檢白雲篇點檢二字説者引唐史起居郎因制勅<lb/>
<pb n="KR4f0022_WYG_049-3a"/>
　稍筆削又起居舍人本記言之職惟編詔書是也至<lb/>
　白雲篇求其説不得遂以漢武秋風詞白雲飛當之<lb/>
　愚按漢書郊祀志天子封泰山封廣丈二尺髙九尺<lb/>
　其下則有玉牒書書祕又云其夜若有光晝有白雲<lb/>
　出封中唐書開元十三年封泰山蔵玉冊於封祀壇<lb/>
　之䃭所謂白雲篇疑即玉冊之類也時公既獻三賦<lb/>
　乂欲奏封西岳賦如此解白雲二字較明上下文義<lb/>
　亦復聨貰<lb/>
<pb n="KR4f0022_WYG_049-3b"/>
　　城西陂泛舟<lb/>
青蛾<hi>一作娥非</hi>皓齒在樓船横笛短簫悲逺天春風自信牙<lb/>
檣動遲日徐看錦纜牽魚吹細浪搖歌扇燕蹴飛花落<lb/>
舞筵不有小舟能盪槳百壺那送酒如泉<lb/>
　觀題是公與人泛舟或謂指所見或謂譏明皇皆非<lb/>
　　贈田九判官梁丘<lb/>
崆峒使節上青霄河隴降王欵聖朝宛馬總肥春<hi>一作秦</hi>
苜蓿將軍只<hi>一作不</hi>數漢<hi>一作霍</hi>嫖姚陳留阮瑀誰爭長京<lb/>
<pb n="KR4f0022_WYG_049-4a"/>
兆田郎蚤見招麾下賴君才並美<hi>一作入</hi>獨能無意向漁<lb/>
樵<lb/>
　此詩三四句或謂天寳沿邊置十節度使各鎮兵四<lb/>
　十九萬馬八萬餘匹然盛名無踰哥舒翰天寳十三<lb/>
　載春安禄山求兼領閑廏羣牧又求總監宻遣親信<lb/>
　選健馬數千匹時李郭名位尚卑王忠嗣以䜛廢與<lb/>
　禄山頡頏哥舒而已曰總肥曰只數因贈梁丘隠語<lb/>
　託諷使翰思所以制禄山也愚按新唐書百官志駕<lb/>
<pb n="KR4f0022_WYG_049-4b"/>
　部郎中員外郎各一人掌輿輦車乗傳驛廏牧馬牛<lb/>
　雜畜之事凡驛馬給地四頃蒔以苜蓿降王欵朝驛<lb/>
　傳騷然宛馬總肥春苜蓿不過指此此句與第二句<lb/>
　應下句與第一句應<lb/>
　吐谷渾蘇毗王欵塞明皇詔翰應接見王思禮傳或<lb/>
　以此當降王欵朝是也謂翰報命必入朝意料之辭<lb/>
　無據首句上青霄自指崆峒地髙而言明皇紀及翰<lb/>
　傳天寳十三年無翰入朝事是年翰遘風疾因入京<lb/>
<pb n="KR4f0022_WYG_049-5a"/>
　廢疾於家田非隨翰入朝或以使事入奏必在翰未<lb/>
　遘風疾前公投贈翰詩首云今代麒麟閣何人第一<lb/>
　功末云軍事留孫楚行間識吕䝉防身一長劍將欲<lb/>
　倚崆峒辭意與此詩同當是一時作或即因田投贈<lb/>
　哥舒也<lb/>
　　題省中院壁<hi>一無院字</hi>
掖垣竹埤梧十尋洞門對霤<hi>一作雪</hi>常隂隂落花遊絲白<lb/>
日靜鳴鳩乳燕青春深腐儒衰晩謬通籍退食遲迴違<lb/>
<pb n="KR4f0022_WYG_049-5b"/>
寸心衮職曽無一字補許身空比雙南金<lb/>
　首句埤字解者各異愚謂埤與卑同此言竹卑梧髙<lb/>
　也晉語松栢不生埤荀子埤汙庸俗漢書劉向傳増<lb/>
　埤為髙五行志塞埤擁下子虚賦其埤溼則生蒼莨<lb/>
　蒹葭皆可證射雉賦揆懸刀騁絶技如䡹如軒不髙<lb/>
　不埤公荆南兵馬使趙公大食刀歌用之不髙亦不<lb/>
　庳正出於此字又作庳是埤卑庳古通用也至左傳<lb/>
　宫室卑庳二字連用别有音義宜隨文讀<lb/>
<pb n="KR4f0022_WYG_049-6a"/>
　　曲江陪鄭八丈南史飲<lb/>
雀啄江頭黄柳花鵁鶄<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒滿晴沙自知白髮非春事<lb/>
且盡芳樽戀物華近侍即今難浪迹此身那得更無家<lb/>
丈人才<hi>一作文</hi>力猶强健豈傍青門學種𤓰<lb/>
　近侍即今難浪迹即吏情更覺滄洲逺又當與省中<lb/>
　院壁一首合觀或出為司功事已萌芽勉為貧仕終<lb/>
　非所好故立言如此與<lb/>
　鵁鶄鸂鶒本取諸江南置苑中者今云滿晴沙與後<lb/>
<pb n="KR4f0022_WYG_049-6b"/>
　秋興所云圍黄鵠起白鷗同一義非但賦一時景物<lb/>
　也<lb/>
　　曲江對雨<lb/>
城上春雲覆苑牆江亭晩色靜年<hi>一作天</hi>芳林花著雨燕<lb/>
支<hi>一作脂</hi>溼<hi>一作/落</hi>水荇牽風翠帶長龍武新軍深<hi>一作經</hi>駐<lb/>
輦芙蓉别殿謾焚香何時詔<hi>一作重</hi>此金錢㑹暫<hi>一作爛</hi>醉<lb/>
佳人錦瑟傍<lb/>
　或曰此懐上皇南内之詩也明皇以萬騎軍平韋氏<lb/>
<pb n="KR4f0022_WYG_049-7a"/>
　改為龍武軍親近宿衞今深居南内無復昔日駐輦<lb/>
　游幸矣興慶宫南樓置酒眺望欲由夾城以達曲江<lb/>
　芙蓉苑不可得矣金錢之㑹無開元天寳之盛對酒<lb/>
　感歎意亦在上皇也愚按詩作於乾元元年春太上<lb/>
　皇以去年十二月至自蜀居興慶宫帝自複道來起<lb/>
　居太上皇亦時至大明宫或相逢道中帝命陳元禮<lb/>
　髙力士王承恩魏悦玉真公主常在上皇左右梨園<lb/>
　弟子日奏聲伎為娯是時帝父子尚慈孝無間也觀<lb/>
<pb n="KR4f0022_WYG_049-7b"/>
　龍武新軍四字自當指肅宗言葢長安初復曲江游<lb/>
　幸非復往時之盛故公對雨有感耳<lb/>
　　題鄭縣亭子<lb/>
鄭縣亭子澗之濵户牖憑髙發興新雲㫁岳蓮臨大路<lb/>
<hi>一作道</hi>天晴<hi>一作/清</hi>宫<hi>一作/官</hi>栁暗長春巢邊野雀<hi>一作鵲</hi>羣欺<lb/>
燕花底山蜂逺趁人更欲題詩滿青竹晩來幽獨恐傷<lb/>
神<lb/>
　或謂雀欺燕蜂趁人亦即景所見不必謂喻羣小䜛<lb/>
<pb n="KR4f0022_WYG_049-8a"/>
　譖按此詩明有寄託亦不必概去之詩無他意强作<lb/>
　附㑹詩有寄託反謂無他皆好異之過也此詩乾元<lb/>
　元年赴華州司功時作<lb/>
　　早秋苦熱堆案相仍<hi>原注時任華州司功</hi>
七月六日苦炎蒸<hi>一作爇</hi>對食暫餐還不能每愁夜中<hi>一作</hi>
<hi>來</hi>自足蠍況乃秋後轉<hi>一作復</hi>多蠅束帶發狂欲大叫簿<lb/>
書何急來相仍南望青松架短<hi>一作絶</hi>壑安得<hi>一作能</hi>赤腳<lb/>
蹋層氷<lb/>
<pb n="KR4f0022_WYG_049-8b"/>
　夜中足蠍秋後多蠅當與題鄭縣亭子野雀山蠭例<lb/>
　觀<lb/>
　　九日藍田崔氏莊<lb/>
老去悲秋强自寛興來今<hi>一作終</hi>日盡君歡羞將短髮還<lb/>
吹帽笑倩傍人為正冠藍水逺従千澗落玉山髙並兩<lb/>
峰寒明年此會知誰健<hi>一作在</hi>醉<hi>一作再</hi>把茱萸仔細看<lb/>
　末句仔細看或謂看茱萸或謂綰上藍水玉山言之<lb/>
　兩通須知藍水玉山非但寫景山水恒在人難常健<lb/>
<pb n="KR4f0022_WYG_049-9a"/>
　當日生感之意在此<lb/>
　　崔氏東山草堂<lb/>
愛汝玉山草堂靜髙秋爽氣相<hi>一作多</hi>鮮新有時自發鐘<lb/>
磬響落日更見漁樵人盤剥白雅谷口㮚飯煮青泥坊<lb/>
底芹<hi>一作蓴</hi>何為西莊王給事柴門空閉鎖松筠<lb/>
　或謂王給事非王維云舊書維晩年得宋之問藍田<lb/>
　别墅陷賊以前尚未有也按維傳自維以詩名盛於<lb/>
　開元天寳間已下皆櫽括生平行事晩年指維長齋<lb/>
<pb n="KR4f0022_WYG_049-9b"/>
　一事與上文居常不茹葷血應下文並及與裴迪往<lb/>
　來嘯詠事非謂此時始得藍田别墅也維長于公數<lb/>
　嵗開元九年進士歴右拾遺監察御史左補闕庫部<lb/>
　郎中給事中其責授太子中允當在至徳二載冬公<lb/>
　贈詩稱中允聲名久史稱乾元中遷太子中庶子中<lb/>
　書舍人復拜給事中轉尚書右丞當是一年數遷耳<lb/>
　維以乾元二年七月卒公詩不見髙人王右丞藍田<lb/>
　丘壑漫寒藤維卒後有感也何為西莊王給事柴門<lb/>
<pb n="KR4f0022_WYG_049-10a"/>
　空閉鎖松筠維生前有感也當時藍田不聞别有一<lb/>
　王給事也<lb/>
　　卜居<hi>上元元年二月成都及中間青城新津蜀州作</hi>
浣花流<hi>一作之一作溪</hi>水水西頭主人為卜林塘幽已知出郭<lb/>
少塵事更有澄江銷客愁無數蜻蜓飛上下一雙<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒<lb/>
對沈浮東行萬里堪乗興須向山隂上<hi>一作入</hi>小舟<lb/>
　或云甫卜居便有東行之興且東行欲至山隂奚啻<lb/>
　萬里公必有不得已於卜居者冕之為主人者可知<lb/>
<pb n="KR4f0022_WYG_049-10b"/>
　冕謂裴冕此説實未然成都萬事好未若歸吾廬公<lb/>
　豈欲終老於蜀者且史乾元二年六月以左僕射裴<lb/>
　冕為御史大夫成都尹持節充劍南節度副大使本<lb/>
　道觀察使三年三月以京兆尹李若幽為成都尹劍<lb/>
　南節度使是年閏四月改乾元為上元公卜居在是<lb/>
　年春三月堂已成冕亦將去今人説公成都詩往往<lb/>
　辠冕不能厚公冕亦寃矣特為雪之東行欲至山隂<lb/>
　語更非是葢山隂上舟咫尺有萬里之思故是妙句<lb/>
<pb n="KR4f0022_WYG_049-11a"/>
　若謂欲至山隂索然無味全失詩情矣<lb/>
　公古詩有寄裴施州詩鄭典設自施州歸詩裴施州<lb/>
　即冕讀此二詩當知冕在成都遇公應不薄也<lb/>
　　寄杜位<hi>原注位京中宅近西曲江詩尾有述</hi>
近聞寛法離<hi>一作别</hi>新州想見歸懐尚百憂逐客雖皆萬<lb/>
里去悲君已是十年流干戈況復塵<hi>一作行</hi>隨眼鬢髮還<lb/>
應雪<hi>一作白</hi>滿頭玉壘題書心緒亂何時更得曲江遊<lb/>
　或曰同一貶竄鄭䖍台州之流自論死減等猶曰嚴<lb/>
<pb n="KR4f0022_WYG_049-11b"/>
　譴杜位在新州去國萬里長流十年始離貶所乃曰<lb/>
　寛法葢位林甫之壻權奸擅國流毒天下釀成漁陽<lb/>
　鼙鼓之禍觀位於林甫相時盍簪列炬氣燄如此林<lb/>
　甫既敗僅加貶謫復従量移可不為曠蕩之恩乎嚴<lb/>
　譴寛法四字便見老杜春秋之筆愚按鄭詩就貶官<lb/>
　言自宜用嚴譴位詩就離貶所言自宜用寛法公有<lb/>
　也霑新國用輕刑句亦為䖍作也詩文各有宜用字<lb/>
　乃謂嚴譴寛法便見春秋之筆非是位公之族子故<lb/>
<pb n="KR4f0022_WYG_049-12a"/>
　人詩首尾何等情至此等解累詩多矣不可不辯盍<lb/>
　簪列炬即公守嵗位宅詩昔以為歡今以為辠亦大<lb/>
　不可<lb/>
　　和裴迪登蜀州東亭送客逢早梅見寄<lb/>
東閣官梅動詩興還如何遜在揚州此時對雪遙相憶<lb/>
送客逢春<hi>一作花</hi>可<hi>一作更</hi>自由幸不折來傷嵗暮若為看<lb/>
去亂鄉<hi>一作春</hi>愁江邉一樹垂垂發朝夕催人自白頭<lb/>
　此詩或謂迪従王縉在蜀縉嘗為相故詩用東閣又<lb/>
<pb n="KR4f0022_WYG_049-12b"/>
　迪在縉幕如何遜在建安王幕故用揚州事此謬也<lb/>
　新舊史縉傳無刺蜀事舊史王維傳亦無新史有之<lb/>
　是時維自表已五短縉五長願歸所任官放田里使<lb/>
　縉得還京師久乃召縉為左散騎常侍舊史維以乾<lb/>
　元二年七月卒新史維以上元初卒二史皆云維卒<lb/>
　時縉在鳯翔此詩上元二年作何得云縉在蜀州邪<lb/>
　廣徳二年縉始拜黄門侍郎同平章事亦不得云縉<lb/>
　嘗為相詩中東閣二字即詩題東亭二字何遜揚州<lb/>
<pb n="KR4f0022_WYG_049-13a"/>
　但以梅事引用迪在縉幕遜在建安王幕及遜墓志<lb/>
　東閣一開等語概芟之不溷心眼亦快事也<lb/>
　集有和裴迪登新津寺寄王侍郎詩或云王侍郎即<lb/>
　縉上元二年前縉嘗為工部侍郎上元二年四月明<lb/>
　皇崩縉撰哀冊時稱為工改兵部侍郎此尚可通原<lb/>
　注王時牧蜀應後人所為不可據<lb/>
　　王十七侍御掄許攜酒至草堂奉寄此詩便請邀<lb/>
　　　髙三十五使君同到<lb/>
<pb n="KR4f0022_WYG_049-13b"/>
老夫卧穏朝慵起白屋寒多㬉始開江鸛<hi>一作鶴</hi>巧當幽<lb/>
徑浴鄰雞還過短牆來繡衣屢許攜家醖皁葢能忘折<lb/>
野梅戲假霜威促山簡須成一醉<hi>一作醉裏</hi>習池迴<lb/>
　髙適嘗為蜀州刺史時或以事至成都故公請王侍<lb/>
　御邀之同至草堂公蜀州有李司馬橋成承髙使君<lb/>
　自成都回絶句是髙尚留成都公先往蜀州也<lb/>
　　嚴中丞枉駕見過<hi>原注嚴自東川除西川勅令兩川都節制</hi>
元戎小隊出郊坰問栁尋花到野亭川合東西瞻使節<lb/>
<pb n="KR4f0022_WYG_049-14a"/>
地分南北任流<hi>一作孤</hi>萍扁舟不獨如張翰皁<hi>一作白</hi>帽還<lb/>
應<hi>一作應兼</hi>似管寧寂寞<hi>一作今日</hi>江天雲霧裏何人道有少微<lb/>
星<lb/>
　末語歸美嚴公近解有云嚴武非能薦公者何人二<lb/>
　字明指嚴徒枉草廬不能識公解詩最嫌此類亦無<lb/>
　足辯然時顧喜之何也<lb/>
　　奉醻嚴公寄題野亭之作<lb/>
拾遺曽奏數行書嬾性從來水竹居奉引濫騎沙苑馬<lb/>
<pb n="KR4f0022_WYG_049-14b"/>
幽栖真釣錦江魚謝安不倦登臨費<hi>一作賞</hi>阮籍焉知禮<lb/>
法疏枉沐<hi>一作何日</hi>旌麾出城府草茆無<hi>一作蕪</hi>徑欲教鋤<lb/>
　愚按首句荅嚴莫倚善題鸚鵡賦三句荅嚴何須不<lb/>
　著鵕䴊冠嚴詩葢謂公耽詩賦而不仕也豈此時已<lb/>
　有表薦之意乎故公荅以已亦曽任而濫騎官馬也<lb/>
　奏數行書正對題鸚鵡賦騎沙苑馬正對著鵕䴊冠<lb/>
　嬾性句荅嚴第二句幽栖句荅嚴第一句後四句荅<lb/>
　嚴末二句也六句葢阮籍好飲酒公自謂以野人對<lb/>
<pb n="KR4f0022_WYG_049-15a"/>
　嚴飲即禮法疏也公有小驛香醪句嚴荅云可但步<lb/>
　兵偏愛酒是也或謂武過之公有時不冠故武云何<lb/>
　須不著鵕䴊冠而公解其嘲曰阮籍焉知禮法疏臆<lb/>
　解之失撰成事跡誣古人而迷誤後世可慨也舊辯<lb/>
　有可取者録後<lb/>
　容齋續筆新唐書嚴武傳云房琯以故宰相為巡内<lb/>
　刺史武慢倨不為禮最厚杜甫然欲殺甫數次李白<lb/>
　蜀道難為房與杜危之也甫傳云甫嘗醉登武牀瞪<lb/>
<pb n="KR4f0022_WYG_049-15b"/>
　視曰嚴挺之乃生此兒武銜之一日欲殺甫冠鈎於<lb/>
　簾者三左右白其母奔救得止舊史但云甫性躁褊<lb/>
　嘗馮醉登武牀㡿其父名武不以為忤初無欲殺之<lb/>
　説葢唐小説所載而新唐書以為然予按太白蜀道<lb/>
　難本以譏章仇兼瓊前人嘗論之矣子美集中詩凡<lb/>
　為武者㡬三十篇送還朝曰江邨獨歸處寂莫養殘<lb/>
　生喜再鎮曰得歸茅屋赴成都直為文翁再剖符此<lb/>
　猶武在時語至哭歸櫬云一哀三峽暮遺後見君情<lb/>
<pb n="KR4f0022_WYG_049-16a"/>
　及八哀詩云空餘老賔客身上媿簪纓若果有欲殺<lb/>
　之怨不應眷眷如此好事者但以武詩有莫倚善題<lb/>
　鸚鵡賦之句故用證前説引黄祖殺禰衡為喻殆是<lb/>
　癡人面前不得説㝱也武肯以黄祖自比乎<lb/>
　　野人送朱櫻<lb/>
西蜀櫻桃也自紅野人相贈滿筠籠數回細寫愁仍破<lb/>
萬顆勻圓訝許同憶昨賜霑門下省退朝擎出大明宫<lb/>
金盤玉筯無消息此日嘗新任轉蓬<lb/>
<pb n="KR4f0022_WYG_049-16b"/>
　唐人賜櫻桃詩首摩詰次退之結語退之聊取成篇<lb/>
　摩詰思路涌出然亦諛詞耳當時子美亦必濡毫縱<lb/>
　佳不過比肩摩詰此詩油然忠愛遂為獨絶遇固不<lb/>
　幸詩反因之據勝人謂詩能窮人又謂窮而後工由<lb/>
　此論之不獨窮而工也<lb/>
　　題桃樹<lb/>
小徑升堂舊不斜五株桃樹亦従遮髙秋總饋貧人實<lb/>
來嵗還舒滿眼花簾户每宜通乳燕兒童莫信打慈雅<lb/>
<pb n="KR4f0022_WYG_049-17a"/>
寡妻羣盜非今日天下車書正<hi>一作已</hi>一家<lb/>
　或曰此詩首曰小徑升堂舊不斜末曰天下車書正<lb/>
　一家疑所題者故園之桃時方全盛未逢禍亂故桃<lb/>
　亦可懐如此以歎今之不然與移栁㡬能存同感若<lb/>
　云題成都桃末二語難通愚謂此解正自難通公詩<lb/>
　本無不通寡妻羣盜非今日言鰥寡孤獨頻經<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亂<lb/>
　觸目可傷天下車書正一家言畔逆削平四海一家<lb/>
　吾人又安可以區區小物彼此貪戾於兵火之餘也<lb/>
<pb n="KR4f0022_WYG_049-17b"/>
　與後夔州又呈呉郎一首同看其意自見<lb/>
　髙秋總饋貧人實堂前撲棗任西鄰棗熟従人打拾<lb/>
　穂許邨童寡妻羣盜非今日天下車書正一家已<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
　徴求貧到骨正思戎馬淚盈巾安得廣厦千萬間大<lb/>
　庇天下寒士皆懽顔雄者左翮垂損傷已露筋白魚<lb/>
　困宻網分減及溪魚吾徒胡為縱此樂暴殄天物聖<lb/>
　所哀集中此等不可悉舉嘗謂公仁人長者也讀其<lb/>
　詩者宜知<lb/>
<pb n="KR4f0022_WYG_049-18a"/>
　　嚴公仲夏枉駕草堂兼攜酒饌得寒字<hi>一作鄭公枉駕攜饌</hi>
　　　<hi>訪水亭</hi>
竹裏行㕑洗玉盤花邉立馬簇金鞍非闗使者徵求急<lb/>
自識將軍禮數寛百年地僻<hi>一作闢</hi>柴門迥五月江深草<lb/>
閣寒看弄漁舟移白日老年何有罄交歡<lb/>
　或曰國史補嚴武少以强俊知名蜀中坐衙杜甫袒<lb/>
　跣登其几案武愛其才終不加害此所謂將軍禮數<lb/>
　寛也鈎簾欲殺最為誣㒺不知宋子京新書何以載<lb/>
<pb n="KR4f0022_WYG_049-18b"/>
　之本傳愚按杜公生平凡小説正史多不可憑當以<lb/>
　詩為㫁其云阮籍焉知禮法疎正其不疎處葢阮之<lb/>
　疎人知之阮之慎人不知之五君詠亦曰識宻公之<lb/>
　疎與阮同觀可也集中凡為武作辭氣無不温謹後<lb/>
　在武幕有云周防期稍稍大簡遂匆匆袒跣登案人<lb/>
　乃為此語乎此公生平為人處所闗故不惜頻及<lb/>
　　秋盡<lb/>
秋盡東行且未迴茅齋寄在少城隈籬邊老卻陶潛菊<lb/>
<pb n="KR4f0022_WYG_049-19a"/>
江上徒逢袁紹杯雪嶺獨看西日落劍門猶阻<hi>一作㫁</hi>北<lb/>
人來不辭萬里長為客懐抱何時得好開<lb/>
　嚴武仲夏攜饌至草堂又巴嶺荅公詩有籬下黄花<lb/>
　菊對誰三四公葢以陶潛鄭康成自比以袁紹比武<lb/>
　有思武意典畧河朔飲與鄭康成傳兼讀詩意始明<lb/>
　　涪城縣香積寺官閣<lb/>
寺下春江深不流山要官閣迥添愁含風翠壁孤雲細<lb/>
背日丹楓萬木稠小院迴廊春<hi>一作深一作清</hi>寂寂浴鳬飛鷺<lb/>
<pb n="KR4f0022_WYG_049-19b"/>
晩悠悠諸天合在藤蘿外昏黒應須到上頭<lb/>
　上頭二字亦自有本古樂府東方千餘騎夫壻居上<lb/>
　頭是也公湯東靈湫詩亦云東山氣鴻濛宫殿居上<lb/>
　頭此詩題香積寺山要官閣上頭即山頂也諸天自<lb/>
　四天王天至非有想非無想天影畧山頂殿像也昏<lb/>
　黒有二意承上晩字又承上藤蘿字及背日萬木稠<lb/>
　也<lb/>
　　送王十五判官扶侍還黔中得開字<lb/>
<pb n="KR4f0022_WYG_049-20a"/>
大家東征逐子回風生洲渚錦颿開青青竹筍迎船出<lb/>
白白<hi>一作日日</hi>江魚入饌來離别不堪無限意艱危須仗濟<lb/>
時才黔陽信使應稀少莫怪頻煩<hi>一作頻頻</hi>勸酒杯<lb/>
　題曰還詩曰回猶有作之官解者諸家皆致辯所謂<lb/>
　不足辯者此類是也楊用修以將字易逐字人多非<lb/>
　之余謂逐字本不佳無怪用修欲易將領也鳯凰將<lb/>
　九子楊亦引之不必訓養或謂東征賦原作余隨子<lb/>
　乎東征當易以隨字白白江魚或引列女傳姜詩事<lb/>
<pb n="KR4f0022_WYG_049-20b"/>
　每旦輒出雙鯉以日日為是按白白與青青對白白<lb/>
　是也<lb/>
　　滕王亭子<hi>原注在玉臺觀内王調露中任閬州刺史一云閬州玉臺觀作王曽典此州</hi>
君王臺榭枕巴山萬丈丹梯尚可攀春日鶯啼脩竹裏<lb/>
仙家犬吠白雲間清江碧<hi>一作錦</hi>石傷心麗嫩蘂濃花滿<lb/>
目斑人到於今歌出牧來遊此地不知還<lb/>
　滕王即王子安所咏滕王髙閤臨江渚者也方輿勝<lb/>
　覽云滕王以隆州衙宇卑陋遂修飾𢎞大之擬於宫<lb/>
<pb n="KR4f0022_WYG_049-21a"/>
　苑謂之隆苑後改閬苑滕王亭元嬰所建無疑或云<lb/>
　是天寳時嗣滕王湛然葢以元嬰生平多惡狀在隆<lb/>
　州亦不循法子美不當以人到於今歌出牧稱之耳<lb/>
　按湛然守閬州無據歌出牧自是子美失實語後世<lb/>
　詩文家最不可信雖子美亦未免可以為戒<lb/>
　　玉臺觀<hi>原注滕王造</hi>
中天積翠玉臺遙上帝髙居絳節朝遂有馮夷來擊鼓<lb/>
始知嬴女善吹簫江光隠見黿鼉窟石埶參差<hi>一作差池</hi>烏<lb/>
<pb n="KR4f0022_WYG_049-21b"/>
鵲橋更有紅顔生羽翰便應黄髮老漁樵<lb/>
　或云觀中疑有公主遺跡故用嬴女吹簫事按此首<lb/>
　又有烏鵲橋句全集又有五言律亦云彩雲蕭史駐<lb/>
　此説不為無見但事不可考<lb/>
　　奉寄章十侍御<hi>原注時初罷梓州刺史東川留後將赴朝廷</hi>
淮海維揚一俊人金章紫綬照青春指揮能事迴天地<lb/>
訓練强兵動鬼神湘<hi>一作襄</hi>西不得歸闗羽河内猶宜<hi>一作</hi>
<hi>疑</hi>借寇恂朝覲從容問幽仄勿云江漢有<hi>一作老</hi>垂綸<lb/>
<pb n="KR4f0022_WYG_049-22a"/>
　唐書國史補雲谿友議皆載嚴武殺章彛事或曰按<lb/>
　此詩武再鎮蜀彛已入覲豈及其未行殺之耶愚謂<lb/>
　好事者偽撰事實妄解杜詩如不著鵕䴊冠者多矣<lb/>
　此或亦由湘西句造出也湘西荆州地不得歸者言<lb/>
　闗公都督荆州方面重臣不得召之歸朝時章十侍<lb/>
　御罷東川留後將赴朝廷故以此為比或謂此暗指<lb/>
　來瑱之事或謂嚴武再鎮成都復合東西川為一節<lb/>
　度東川留後在所宜廢湘西句言章侍御不復歸鎮<lb/>
<pb n="KR4f0022_WYG_049-22b"/>
　皆非借寇恂者潁川也詩何以言河内蓋河内潁川<lb/>
　皆寇舊治詩意謂潁川盜賊羣起固宜借之河内盜<lb/>
　賊不起猶宜借之時段子璋反章討平之罷官歸朝<lb/>
　故也此意諸家未言遂若子美誤用<lb/>
　<lb/>
　<lb/>
　<lb/>
　午亭文編卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻三十七</head> <lb/>
    <p>
<pb n="KR4f0022_WYG_037-1a"/>
欽定四庫全書<lb/>
　午亭文編巻三十七<lb/>
　　　　　　　　　　　　大學士陳廷敬撰<lb/>
　序　引　疏<lb/>
　　存誠堂集序<lb/>
儒者以道徳文章䝉知遇被顯擢在宻勿論思之地晝<lb/>
日三接夕漏不休造滕之謀同列不聞伏蒲之語外庭<lb/>
不知推賢與能慶流朝著横經講藝澤及生民彌歴嵗<lb/>
<pb n="KR4f0022_WYG_037-1b"/>
年延登受䇿於斯時也當大有為之日賛不世見之功<lb/>
休休乎濟濟乎駿聲鴻烈與五曜三階爭光映采可也<lb/>
豈猶與夫庭墀郎署備官散秩以及窮巷布衣韋帶之<lb/>
士競秀摛華角一字句之勝負蘄榮名於蟲書螙簡之<lb/>
中也哉雖然學術之不明久矣古之儒者窮經研義文<lb/>
禮詩樂治性理物罔可闕如况輔翊化成經緯羣倫而<lb/>
委棄大雅其謂之何此一代偉人神明寄託髙標霞舉<lb/>
流輝成文有不蘄其然而然者非夫人之可仰而測其<lb/>
<pb n="KR4f0022_WYG_037-2a"/>
津涯者也予於相國桐城先生得斯義焉先生深經學<lb/>
敦儒行解巾釋褐仕為史官其時已有終焉之志㑹<lb/>
禁林建直隆學求賢登進髦士自是以來先生早夜<lb/>
侍焉積二十年餘而枋用所云儒者以道徳文章䝉知<lb/>
遇被顯擢論思延登濟濟休休者公皆有焉而不以自<lb/>
居神明寄託顧嘗在丘中田間野雲流泉岑寂閒曠之<lb/>
地既撡筆内廬暨鈞衡台席本經術以輔治化浹鬯幽<lb/>
遐時以其意發為詠歌髙文清思孤行獨賞田家漁父<lb/>
<pb n="KR4f0022_WYG_037-2b"/>
樵夫牧童則儲公之格髙調逸趣逺情深也在泉成珠<lb/>
著壁成畫則輞川之秀詞雅韻意愜理精也以至香山<lb/>
之挺出於長慶蘓陸之各擅於南北跡其流風㑹其神<lb/>
解皆超然於自得之餘此豈有意焉競秀摛華角一字<lb/>
句之榮名者哉蓋先生之所蓄積者然也窮逹不異其<lb/>
撡約樂不改其度故其得於心而溢於辭者有不蘄然<lb/>
而然者矣先生之詩必傳於後宜擇可傳之人而序以<lb/>
傳之余沗從先生後時在直廬先生毎以兹事相屬余<lb/>
<pb n="KR4f0022_WYG_037-3a"/>
遜謝不遑於今十餘年所矣而先生督之不輟余以先<lb/>
生之文鋪陳鴻業鼓吹斯文敷為典誥伸為雅頌者能<lb/>
言之士必將誦説而傳之而獨取其義於斯者是亦先<lb/>
生之志也夫<lb/>
　　山行雜記詩序<lb/>
康熈十三年冬十一月將卜<lb/>
仁孝皇后山陵所宜地於遵化五龍山<lb/>
詔遣重臣率所司往相視於是髙陽公被<lb/>
<pb n="KR4f0022_WYG_037-3b"/>
命行既還奏下公卿集議僉曰可<lb/>
天子惻然念<lb/>
陵垣所入民廬田冡墓多吾不忍其徃視<lb/>
孝陵遂可因厥績維用紓吾民大哉<lb/>
王言予是以歎吾<lb/>
君吾相之用其心於天下甚厚也嘉謨嘉猷入告於内<lb/>
出不使人知者此宰相大臣之職則然若夫忠臣愛君<lb/>
其幽憂悱惻思深慮逺又徃徃見於獨寐寤言咏謌嗟<lb/>
<pb n="KR4f0022_WYG_037-4a"/>
歎之間蓋其中心之誠終有不可自掩者未㡬髙陽公<lb/>
以山行襍記詩一帙見示廷敬受以讀作而言曰吾所<lb/>
為歎吾<lb/>
君吾相之用心者其在斯乎我公文學為海内宗師翰<lb/>
墨滿天下作為歌詩有専集行世今詩十五章耳山川<lb/>
阸塞土風民物所宜設險阻而振凋敝者悉發之登臨<lb/>
覽觀裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>憑弔之深情夫宻勿造膝之語予小臣所不<lb/>
敢知而所可知者庻㡬於是詩焉遇之於是益知我公<lb/>
<pb n="KR4f0022_WYG_037-4b"/>
之用其心於天下為尤厚也廷敬備員講席兼直<lb/>
起居上而<lb/>
乘輿出入典制詔令下及諸司百執事之敷陳獻替例<lb/>
得備書然日侍<lb/>
上御宫門但遥望見宰臣上奏事則斂身引避如不及<lb/>
使得循故事操尺簡濡筆直書其後於以揚<lb/>
君相之美而傳之無窮顧不為一代盛事哉而惜乎公<lb/>
之用其心於天下者僅於是詩焉遇之也<hi>是時閣臣奏事起居官不</hi>
<pb n="KR4f0022_WYG_037-5a"/>
<hi>侍今典制釐然備矣</hi>
　　合肥李相國詩序<lb/>
昔呉季子觀樂於魯工為歌詩其於十三國風俗之美<lb/>
惡及文武以降政治之得失季子皆能辨之若身際其<lb/>
世目擊其事者而當時詩人偶觸於中形諸諷詠或不<lb/>
自覺其所由然也記曰聲音之道與政通子輿氏謂誦<lb/>
詩讀書必先論世國風之有正變二雅之有盛衰豈作<lb/>
者哀樂之情有所偏毗於其間哉亦時為之也順治之<lb/>
<pb n="KR4f0022_WYG_037-5b"/>
十有五年嵗在戊戌今相國李公與余同登孫君承恩<lb/>
榜及祕書之選二人者又相同也歴<lb/>
今上御極前後四十餘年<lb/>
聖天子武烈有不戰之功文教有從欲之化當是時萬<lb/>
邦咸寧百職就理儒臣載筆出入禁廷如公與余者親<lb/>
見徳化之成日覩文明之象或休沐少暇則置酒論文<lb/>
賦詩見志以鳴愉快今相國之詩具在其為歌功頌德<lb/>
者什之二三其與余贈貽唱和者亦什居一二自古作<lb/>
<pb n="KR4f0022_WYG_037-6a"/>
者多矣有唐以來獨推李杜然其困躓流離已甚其詩<lb/>
多戹窮憂世之詞以例三百篇列之變風變雅可也今<lb/>
李公位尊燮理沐浴至治之光華發為詩歌鼓吹兩間<lb/>
之和氣譬之於樂叩鐘擊玉絃匏雅頌諸什陳衛之趨<lb/>
數哀思閭巷之折楊皇荂雖欲干其律吕而不可得則<lb/>
夫際文武極盛之時而兼李杜二公之手筆者非公其<lb/>
誰與歸公詩經為經史子為緯而組織之以性情四言<lb/>
典雅淵秀深造吉甫之清風彭澤之逸韻也五七言古<lb/>
<pb n="KR4f0022_WYG_037-6b"/>
以少陵排宕之才運昌黎摩詰之筆五七近體格律精<lb/>
嚴神韻灑落在王杜伯仲間斷句縁情綺靡似竹枝一<lb/>
唱三歎似樂府此固各臻其極者若其取材之浩博則<lb/>
如觀滄海入珠宫珍貝陸離光恠眯目其筆力之沉著<lb/>
如巨靈擘山獅子搏象其摹寫景物則山水烟雲花鳥<lb/>
變態盡入鑪錘如大冶賦形渾然天成而無刻畫之迹<lb/>
若此者溯流尋源直追騷雅牢籠漢魏陶鑄宋唐實集<lb/>
百家之大成允為一代之宗匠矣設有知音如季札者我<lb/>
<pb n="KR4f0022_WYG_037-7a"/>
朝主臣一德之風以及公生平光明俊偉之概皆將於<lb/>
詩乎識之天下後世不乏讀書尚論者定以余言為不<lb/>
誣也<lb/>
　　萊蕪張先生遺詩序<lb/>
敬生始齔齒解為詩又五年應童子試於潞州光禄公<lb/>
為諸生父子皆試於學使者學使者萊蕪張公問知余<lb/>
能詩獨不試詩試五經義立就曰吾以子冠諸童子光<lb/>
禄公在髙等食廪餼而伯氏長公是年以經魁於鄉於<lb/>
<pb n="KR4f0022_WYG_037-7b"/>
時父子並受知於公而公遇之皆有恩意故余自束髪迄<lb/>
於今老矣毎念公遇我厚樂稱道公之賢以媿世之<lb/>
名為師弟子者雖然敬豈敢阿其所好哉公為學使者<lb/>
清公能知人為當時第一士為公所知者皆至大官公<lb/>
去數十年及公殁稱之有感思泣下者蓋公之清不名<lb/>
一錢名錢豈得為學使者豈得為凡為吏者是誠無可<lb/>
竒况不足以為公竒而余稱之者以習俗之所難也而<lb/>
且不怵於上官不奪於豪貴其公也尤人之所難也其<lb/>
<pb n="KR4f0022_WYG_037-8a"/>
知人也則失於余而猶靦顔忝為大官其勝余者或以<lb/>
功名或以道徳而講學巖隐垂名冊書甚衆將必有傳<lb/>
於後余不忍廣為諛以負公故皆略而弗道焉公既以<lb/>
直道違時卒用是受譴於上官故曰習俗之所難也公<lb/>
去官之日布袍蕭然䇿騎而返過吾邑吾追送公於野<lb/>
店之傍公怡然無㡬微不豫之色苐曰子勉之矣千秋<lb/>
事業一日榮名失得在人取舍在巳子擇而為之余泣<lb/>
以拜受命今依依逆旅贈處之言余蓋有媿於公也敬<lb/>
<pb n="KR4f0022_WYG_037-8b"/>
後荏苒入仕公一就視於京師别去數年而歿公為鄉<lb/>
先生貧老嗜學以化其鄉人間為詩自娯公以正學自<lb/>
任沿流溯源晰河津餘姚之微嚴考亭象山之辨晩年<lb/>
造詣尤深與鄉人處㳺雩浴沂吟風弄月鄉之人莫之<lb/>
能識也公所學者大而難舉况以余之不學負公之知<lb/>
人而欲强顔以為之辭其不可也明甚自念始以詩聞<lb/>
於公無寧取公之詩而諷誦之以畢余之思乎因就其<lb/>
裔孫嵩求公詩嵩曰公不樂以詩名詩成皆縁手散去<lb/>
<pb n="KR4f0022_WYG_037-9a"/>
固求之得如干篇伏而讀之皆非公之至者因復自恨<lb/>
余寡陋湮塞皓首無成既不能推明公學使有聞於斯<lb/>
世尚欲因公文章之一體叙而傳之使後之有志於斯<lb/>
文者知余以詩受知公而不以詩負公則余之終始於<lb/>
公者不惟以詩而即詩猶可考而知也乃公之詩少有<lb/>
存者幸而存之又非其至者然則天之有意於斯文其<lb/>
然耶其未然耶因又謂嵩天果未䘮斯文也子必求而<lb/>
得之辛已正陽月受業門人陳廷敬拜手敬書<lb/>
<pb n="KR4f0022_WYG_037-9b"/>
　　張子潛詩序<lb/>
余年弱冠在翰林是時故司冦東谷白公在位以耆儒<lb/>
長徳賓接後進研鑚文學余摳衣捧手侍公相見促數<lb/>
公每稱吾邦邑之賢以相淬礪余蓋始知陽城有詩人<lb/>
張子潛其人云公嘗語余子潛初困阨鬻豆腐於市中<lb/>
無書籍筆札從鄰人借得書流觀掩巻不更尋誦若夙<lb/>
生所記手畫心温精魂奔㑹當其得意茅店孤燈蟻輪<lb/>
馬磨蹢躅行吟甕牖堵牆歌聲出金石市兒俗子莫不<lb/>
<pb n="KR4f0022_WYG_037-10a"/>
鬨笑已而又言老人愛其門前芝草鹿麋田之句故别<lb/>
字之曰麋田後五年余休沐而歸求觀其詩如登海估<lb/>
之舶如入五都之市珠璣犀貝無有不具姑以其所為<lb/>
業推類而喻之如玉禾之露而澹㫖圓㓗也如蘭肴珍<lb/>
饌齊和華錯而氣馨色腴崑山之脯元圃之葅讓其濡<lb/>
潤豐美也迨求其人而迢乎遼乎不可即也後二十年<lb/>
餘余倦㳺而歸子潛擔簦負笈見余於樊川之上而詩<lb/>
愈益工蓋不以余之流離世故思雜風塵而猶謂其可<lb/>
<pb n="KR4f0022_WYG_037-10b"/>
比於知言之數也乃子潛歸而經渉旬月袖其新詩盈<lb/>
巻自名曰喜見吟者過以眎余余受簡疾讀分隂移晷<lb/>
膝席絮語歎其法備味永芳外恵中有加曩昔至所云<lb/>
喜見者非他人則余也夫余也何足以當之徃者曹郎<lb/>
鄭君見黄公梨洲而悦之名其集曰寒村見黄藳自序<lb/>
陳後山年三十有一見黄豫州盡棄其學而學焉寒村<lb/>
子見梨洲亦年三十有一遂以見黄自名其集黄公遺<lb/>
老宿儒唱道於浙東寒村子之以名其文也非直以其<lb/>
<pb n="KR4f0022_WYG_037-11a"/>
文之謂也余白首廢學而子潛亦華顛窮老方負其雋<lb/>
辭麗句以見余為喜誠出而交㳺天下之士如黄公其<lb/>
人者見其所未見其所為喜當益有進焉雖然余嘉其<lb/>
志不以為媿而樂道之為喜見吟序<lb/>
　　石隖山房詩序<lb/>
汪子鈍翁以文章名天下天下所稱賢豪之士爭慕與<lb/>
之㳺而鈍翁意所不可不肯茍随其所可者必其人之<lb/>
果賢者也居堯峰十年絶跡州府四方大夫士多就之<lb/>
<pb n="KR4f0022_WYG_037-11b"/>
者幸而被其容接聆其言論而歸莫不爽然若有所失<lb/>
充然若有所得焉及其嘗所與㳺去為逹官貴人雖欲<lb/>
一望其音塵而渺然不可得也孔子曰不得中行而與<lb/>
之必也狂獧乎若鈍翁則孔子所謂獧者矣堯峰之麓<lb/>
曰石隖王子咸中築室讀書其間與鈍翁所居為鄰輙<lb/>
相與登臨晏息乎隖中席文石酌芳泉攬山川之勝概<lb/>
舒贈荅之雅懐柴門村徑晨徃而夕歸於是鈍翁既為<lb/>
石隖山房記又數賦詩以歌詠之咸中合其前後所得<lb/>
<pb n="KR4f0022_WYG_037-12a"/>
若干篇書於冊且以博徴海内之能為詩者而以自鳴<lb/>
獨得與鈍翁㳺有如此也則其人之果為賢者不槩可<lb/>
見與或曰鈍翁之於人也可者與之不可者拒之似隘<lb/>
而不𢎞矣夫獧者有所不為孔子有取焉茍不察其人<lb/>
之賢否随世俗為毁譽而又因以私於其人則是以聖<lb/>
人之言為不足信而使鄉愿之説足以惑天下也咸中<lb/>
曰善請書以為石隖山房詩序<lb/>
　　轉蓬集序<lb/>
<pb n="KR4f0022_WYG_037-12b"/>
夫人有取於物苟可以寓其耳目洩其心思服習之不<lb/>
厭樂其中而有以自得焉雖世之可慕好而宜以為樂<lb/>
者不以加於其心其所見若此而止耳夫苟以寓耳目洩<lb/>
心思以為樂而忘其宜可慕好者非樂之至也然而<lb/>
不能强其所不見者姑以是為樂焉而已今夫塵羮土<lb/>
飯木胾童子取之以為戲當其戯也樂之不厭長者以<lb/>
謂塵羮土飯木胾也語之曰此不足戲童子其肯信之<lb/>
嘗試與之齊以蘭梅調以滑甘炮生切脯滋芬完兼則<lb/>
<pb n="KR4f0022_WYG_037-13a"/>
以是為適然而不足以戯何者其所見若彼故所樂者<lb/>
在彼而不在此也吾少而樂乎詩大抵所樂固其所見<lb/>
者而不能强其所不見者後得馬君玉坡與之論詩然<lb/>
後知嚮者塵羮土飯木胾之類果不足以戲而不可以<lb/>
為樂也别玉坡數年玉坡詩益工而余於詩廢且不為<lb/>
嗚呼吾嚮者所見在吾之詩童子之塵羮土飯木胾也<lb/>
既而所見在玉坡之詩故又以為長者蘭梅之齊滑甘<lb/>
之調生脯而滋芬也過童子所見矣今者所見不惟在<lb/>
<pb n="KR4f0022_WYG_037-13b"/>
吾之詩與玉坡之詩意者太羮𤣥酒天下之至味存焉<lb/>
蓋將求其宜慕好而可以為至樂者焉雖然今之所見<lb/>
既異於昔安知後之所見不又有異於今者耶願與玉<lb/>
坡深思而極論之而姑記其説以為轉蓬集序<lb/>
　　嵗寒吟序<lb/>
余性不能多接物比年閒居顧復喜賓客去年赴<lb/>
召嵗晩嚴裝與家人别獨與客數輩俱既至數日而嵗<lb/>
除為治具延客上坐燒燈灑酒以為客歡酒數行客皆<lb/>
<pb n="KR4f0022_WYG_037-14a"/>
低佪感慨羇旅别離之思見於顔色余亦因以不樂遂<lb/>
罷去改嵗數日江都殷子以其所為詩嵗寒吟十五章<lb/>
謁余讀未已驚曰異哉夫人之才之詩也悉召諸客使<lb/>
更番讀之毎一客讀未終篇諸客從傍皆昻首拊掌大<lb/>
快嘯咏稱善皆曰異哉不圖詩之至此極也讀既已命<lb/>
酒觴客且曉之曰客亦知遇不遇之有道乎夫殷子居<lb/>
於外五年矣以其雄才藻思奔逸陵轢於詞塲意得神<lb/>
王無羇旅别離之感若忘其身之為客者而至曜靈縱<lb/>
<pb n="KR4f0022_WYG_037-14b"/>
轡光流景急感時節之易邁慨青序之復來於是始窮<lb/>
幽情殫微緒發作於清言麗句之間以視客之辭家匝<lb/>
月更一嵗除輙有無聊之感者意度不侔矣且夫殷子<lb/>
天下士也㳺光揚聲如以寳珍陳於五都之市公卿大<lb/>
夫過焉猶且忽而不察而况乎幽遐之質藴璞之玉所<lb/>
從與㳺如僕者又碌碌不足比數之人欲早自振㧞於<lb/>
窮巷席門之中一不遇則廢然思返何其過也雖然以<lb/>
殷子之才且賢彼固必有遇也客姑學殷子之學學如<lb/>
<pb n="KR4f0022_WYG_037-15a"/>
殷子其亦無患乎不遇也矣於是客皆喜而酌盡醉大<lb/>
樂而後罷明日且授其語於簡㑹殷子介吾友左司農<lb/>
王先生問序於余王先生旦晩且登用將有進賢用士<lb/>
之責者為書其與客㳺處之言以告之且塞殷子之請<lb/>
焉<lb/>
　　海寧查布衣詩序<lb/>
海寧布衣查君諱容字韜荒一字漸江有文名聞於世<lb/>
歿數年余始得誦其詩余嘗論士必有直方特立卓犖<lb/>
<pb n="KR4f0022_WYG_037-15b"/>
不羈之行其心之所存語言之所發始能不茍同於流<lb/>
俗而後之誦其書者雖千百世之逺猶邈然想見其為<lb/>
人此文之所以可傳也豈不繫乎其人哉若君者於吾<lb/>
心有所感焉君少時應童子試於有司𨽻止君搜檢君<lb/>
大怒曰朝廷以取天下之賢士而有司以不肖待之遂<lb/>
拂衣徑去不試以布衣終君生有異禀讀書經目輙不<lb/>
忘於書無所不讀所讀書皆能誦説之論古今成敗人<lb/>
物臧否制度因革地形險易明晳如指諸掌如懸河㵼<lb/>
<pb n="KR4f0022_WYG_037-16a"/>
溜滚滚不窮也顧獨喜飲酒世嘗譏其使酒罵坐然遇<lb/>
人無貴賤皆盡其歡其心所不欲雖貴人不以屑其意<lb/>
以故貴人咸嚴憚之而卒不敢有所加於君嗚乎此豈<lb/>
可易及者與而人或謂其肆志輕世以明髙過矣又其<lb/>
甚者或茍得媮合以希一日之虚聲咸指目君為異物<lb/>
而其時安貧樂義之士嗜詩書慕林藪不為得失利害<lb/>
動其心者皆感興於緒論被服於流風君之力亦不為<lb/>
不多也君吾既不得見今讀君之詩邈然如見其人焉<lb/>
<pb n="KR4f0022_WYG_037-16b"/>
此君之文所以可傳也聲山君宗也曰盍不書是語以<lb/>
為君詩之序余曰諾為㸃定其詩而書之篇首云<lb/>
　　呉元朗詩集序<lb/>
於乎此吾元朗之遺詩也元朗以藐諸孤承先人之緒<lb/>
修其家學詩名盛於一時而戊辰對䇿萬言超然獨異<lb/>
予時讀其文廷中曰此必吾元朗也當魁天下已而竟<lb/>
弗得後予在户曹元朗為郎官以其暇日得與論詩予<lb/>
嘗謂元朗古人有言聲畫之美者無如文文之精者無<lb/>
<pb n="KR4f0022_WYG_037-17a"/>
如詩夫文以載道詩獨不然乎自昔宋初學者祧少陵<lb/>
而宗義山雖以歐陽公之賢猶捨杜而學韓歐陽公詩<lb/>
不逮文固無可論然亦豈非以韓詩之為尤近於道與<lb/>
近世詩人多學白香山香山之詩視義山為優然當時<lb/>
之人已有議之者而杜牧之為特甚則其弗㡬乎道者<lb/>
不為時所重而傳之後世得無流弊也不其難與二子<lb/>
予之鄉人也予不敢諱言之昔有呉中巨公自負攬文<lb/>
章之柄一日謂予人不學杜詩斯可矣予心識其言之<lb/>
<pb n="KR4f0022_WYG_037-17b"/>
非而未有以應也今吾子生長呉中才俊之區能不狃<lb/>
於鄉人之見取其近於道者去其不近於道者此子之<lb/>
詩所以見重於時也元朗以予言之不謬故時時與予<lb/>
論詩今元朗已矣此予之所為悼歎過時而不能自已<lb/>
也先是予在内閣元朗以曹郎考選科道官<lb/>
上顧問廷敬此數人中有素知者否廷敬奏言呉璟有<lb/>
文詩名最甚是日試奏議元朗果第一授給事中進都<lb/>
給事中亡何以宴㑹細故落職<lb/>
<pb n="KR4f0022_WYG_037-18a"/>
上惜其才命修書於殿廷及分書得書畫譜予在内廷<lb/>
又復得典勘其文同時被<lb/>
命者侍郎孫君樹峯中丞宋君堅齋學士王君麓臺給<lb/>
諌王君耳谿皆雅重元朗雖以諸公蒐羅編譔之勤而<lb/>
元朗尤晝考夕稽㸐脂繼晷殫精積瘁為書百巻將呈<lb/>
進而遭太夫人大故以歸歸而卒以孝死嗚呼使假之<lb/>
以年其進於道而有為於世當必有大過於今者蓋天<lb/>
之生材亦難矣松棟栢梁不待百年而斤斧尋焉或芝<lb/>
<pb n="KR4f0022_WYG_037-18b"/>
蘭當户鋤而去之天之意固若此與抑亦其人之為之<lb/>
與此予所裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>悼歎而不能解者也元朗卒之明年友人<lb/>
徐子葆光將輯其遺詩而問序於予是以追憶與元朗<lb/>
平昔論文之言叙其仕進退處之大畧如此若元朗之<lb/>
詩之卓然名世而必傳於後者則天下自有公論也故<lb/>
不復詳著云<lb/>
　　史蕉飲過江詩集序<lb/>
比在直廬<lb/>
<pb n="KR4f0022_WYG_037-19a"/>
上遣中使傳問今之詩人孰與爾等比今或未然其後<lb/>
可冀有成者為誰悉以聞維時以<lb/>
綸音優異惶恐㡬不能對有頃乃言今之大官才士皆<lb/>
為<lb/>
上所深知臣皆弗能如後進之士臣交㳺絶少以今所<lb/>
慬而知者則翰林史某周某其人也蓋桐埜之詩其始<lb/>
聞於韓慕廬宗伯而蕉飲則惠然貺我以篇章者也予<lb/>
以才小任重退居深念蕭然閉門不能盡交天下之賢<lb/>
<pb n="KR4f0022_WYG_037-19b"/>
豪至如二子者或聞而知之或惠然貺我以篇章則固<lb/>
予所欣然自慶樂從之㳺將賴其劘切討論以自䇿勵<lb/>
使不至於耄老而無成者也夫詩之為物發乎情止乎<lb/>
禮義其至者足以動天地而格神祗窮性命而明道徳<lb/>
雖不能至然心竊嚮往焉豈不亦甚盛矣乎而終以窘<lb/>
陋少暇坐荒如此然二子果天下之賢豪間出者也桐<lb/>
埜久在翰林而蕉飲改官給事中掌垣事今請急將歸<lb/>
維揚示我以前後所為詩洋洋乎風人雅頌之遺音矣<lb/>
<pb n="KR4f0022_WYG_037-20a"/>
其氣淵若本乎性也其言藹如約乎情也可以字句求<lb/>
而不可以字句盡也<lb/>
上嘗有是言矣<lb/>
賜廷敬詩序有曰清醇雅厚非積句累字之學所能窺<lb/>
也於戯此風雅之本原詩人之極致廷敬何足以當之<lb/>
其惟吾蕉飲乎昔周之盛以文王周公之聖化行俗美<lb/>
其時名卿賢士賡揚雅頌播諸朝廟下至兎罝考槃之<lb/>
野人逸民莫不能詩太史采之順其音節被之管絃蓋<lb/>
<pb n="KR4f0022_WYG_037-20b"/>
詩之為教𢎞矣今者運值休明人思復古風人之遺未<lb/>
嘗不在兎罝考槃間也蕉飲歸而渉逵林探澗谷與野<lb/>
人逸民咏吟嘯歌以適其樂而予且歸老於田間茅簷<lb/>
竹簟以其餘日引觴點筆遥為屬和用以忘老至之憂<lb/>
亦以見友朋遭際之隆皆<lb/>
上之明賜將永矢勿替焉而前所云窮性命而逹天人<lb/>
者於蕉飲乎望之予老矣弗能㡬及已<lb/>
　　讀書紀數略序<lb/>
<pb n="KR4f0022_WYG_037-21a"/>
極天下之至賾者莫如名物紀天下之至賾者莫如數<lb/>
自一名一物以至十百千萬之名物有時而盡自一數<lb/>
以至十百千萬之數用之至於不可勝窮夫一名一物<lb/>
各有本根至於數豈無所自始與蓋數之始至微渺矣<lb/>
而析之縷縷而不盡其變合之渾渾而莫窺其端近而<lb/>
日用飲食之末逺而家國天下之大原其始而要其終<lb/>
莫不有至理存焉知之坐照而無疑守之服膺而弗失<lb/>
適歸乎性命道徳之極致焉數之時義大矣哉善言數<lb/>
<pb n="KR4f0022_WYG_037-21b"/>
者莫如易昔者聖人之作易也能知數之所自始而後<lb/>
能用數以作易易之數始於河圖自漢魏以來洎有宋<lb/>
儒者莫不推言之而卦爻之數始於河圖之中五蔑有<lb/>
能明著之者是以萬有一千五百二十之䇿加倍推之<lb/>
之法又徃徃支離而弗合言易數者既不知其數所自<lb/>
始則將無以騐之事物體之身心或僅漫視為卜筮之<lb/>
書余滋懼焉徃因退居多暇玩索彌年於此恍然自覺<lb/>
有得嵗時流邁衰暮孤危欲就正世之有道君子而决<lb/>
<pb n="KR4f0022_WYG_037-22a"/>
擇所適從也有味哉宫中丞公之讀書以數紀書也予<lb/>
覽之躍躍然有感於吾心焉謂其以數之為可貴也則<lb/>
必能求其數之所自始者矣公味道含經述作不倦上<lb/>
自金版玉匱之書旁及海外名山之籍逖訪遐稽其繋<lb/>
於數者紀之於冊其數之所不繋者罔不穿穴采掇横<lb/>
見側出於其間如編貝聨珠璨絢震耀盪人心目其善<lb/>
用數也如此予是以因讀公之書姑以向所得於易之<lb/>
言數者引其端以質於公若其精微之指則非親聆公<lb/>
<pb n="KR4f0022_WYG_037-22b"/>
之緒言固不能縷悉其萬一也方公之為是書也<lb/>
上視河駐蹕淮上公以所撰初巻及義例奏進<lb/>
上覽而嘉焉命以例編緝夫以學士大夫歸田野處道<lb/>
幽閒而託篇翰與<lb/>
人主相上下可否此亦不世見之遭逄儒林之美譚不<lb/>
朽之盛事不惟公一己之為榮而已也書成既進<lb/>
御問序於予予髦且老而益喜學易乃以其芒芒然慬<lb/>
若有所得者質於公自忘其<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>燭之明不足語於白日<lb/>
<pb n="KR4f0022_WYG_037-23a"/>
之昭昭也不禁其逌然顧影而自笑矣<lb/>
　　畢亮四論訂歴科經義序<lb/>
畢先生亮四生同鄉初不相識及余有母之䘮畢先生<lb/>
來弔來㑹𦵏久之徃謁謝未至數里迷失路别使人瞷<lb/>
畢先生則身自耕於田要所使人留止其家與之坐而<lb/>
食以食畢先生無僮指其所食使人食皆身自食之且<lb/>
食且自飼其蠶日昳時至畢先生家則蓬藋滿門徑牛<lb/>
欄雞塒雜置堂下堂中則處其所自飼蠶肅客入其東<lb/>
<pb n="KR4f0022_WYG_037-23b"/>
一室流塵蔽凝畢先生擁篲襒席揖客而坐坐定視畢<lb/>
先生蓋冥然農家者流耳及相與語則談天衍雕龍奭<lb/>
炙轂過髠吾雖未見其人聞其語意者即畢先生其人<lb/>
其言是也畢先生家與農民最下者比所守甚危苦而<lb/>
家獨多蔵書勝國君臣事跡典故文字闗史家者尤多<lb/>
其他書皆世所不常見其議論磅礴澶漫汪洋恣肆旁<lb/>
紹曲摭横貫勁出指畫口道如瀛海汗瀾浩乎無垠而<lb/>
天光瑩晶也如蛟龍奮翔鱗爪開張而波騰雷動也如<lb/>
<pb n="KR4f0022_WYG_037-24a"/>
驅騏驥騕褭駕重車臨廣途停䇿委轡不終日而馳千<lb/>
里而駑馬顧望嘶鳴蹢躅遼乎其後也予所信為其人<lb/>
其言者豈謂過與畢先生語不休予亦歎息不能遽去<lb/>
畢先生飯我以脫粟酌我以流泉因留相與深語而後<lb/>
别居無何為書數千言以所輯録明以來制科之文數<lb/>
百篇抵予皆手自抄寫旁詁夾注細書如繭絲牛毛每<lb/>
一人則叙其問學治行著述本未可以系之國籍屬之<lb/>
史乗皆所謂世不常見者近時館局編纂家其能有此<lb/>
<pb n="KR4f0022_WYG_037-24b"/>
乎不也畢先生曰藏之名山傳之其人吾之志也予實<lb/>
慙非其人而悲畢先生之志惜其將老而無傳也為序<lb/>
夫訂交之所始而因以略著其得於畢先生之萬一者<lb/>
如此<lb/>
　　張氏合刻家藁序<lb/>
古之文近於古之制科之文故工之易今之文逺於今<lb/>
之制科之文故工之難此今之文所由以大逺於古之<lb/>
文與雖然文者載道之器道無古今文無古今也以今<lb/>
<pb n="KR4f0022_WYG_037-25a"/>
之制科之文論之所重者厥惟經義經者聖人之文而<lb/>
聖人之道載之之器也今夫人自少而長亦既服習其<lb/>
器矣其擬諸其心而出諸其言也猶未逺於聖人之道<lb/>
故古今取士之法由宋迄今更數百年其法不可變而<lb/>
經義卒不可廢夫古之將相公卿名當世而傳後禩者<lb/>
由三代漢唐以來何可勝數而自有經義其間將相公<lb/>
卿果皆可以名當世而傳後禩否耶雖不能盡然果猶<lb/>
及於古否耶若猶未及於古則無乃夫子所謂莫不飲<lb/>
<pb n="KR4f0022_WYG_037-25b"/>
食鮮能知味孟子所謂行不著習不察或明知之而故<lb/>
叛之者耶誠若是是豈文之咎哉使由今之文以求古<lb/>
之道安見古今人不相及也居晉之鄙陶唐有虞氏之<lb/>
遺風猶有存者故其人多君子長者而積學綴文之士<lb/>
亦徃徃而有而尤加意制科之文若故少司㓂東山張<lb/>
公以名進士起家所歴官有聲望世所稱君子長者也<lb/>
其諸昆季攻制科之文合刻家藁而問序於予予非能<lb/>
為制科之文者烏足以序之因道古今制科之文之得<lb/>
<pb n="KR4f0022_WYG_037-26a"/>
失之故又以為士君子所以立志行身當求古人之所<lb/>
以為人以㡬於道而不貴汲汲焉效今人之所以為文<lb/>
也<lb/>
　　太上感應篇集註序<lb/>
儒者之學以求誠也而誠貫乎學之終始傳曰不誠無<lb/>
物况學之大乎六籍皆勸善禁惡導吉避凶之書學者<lb/>
服習其文至於老死鮮有明於心而行於身者則亦不<lb/>
誠之故而已矣夫天之與人一誠之所為也故舉念而<lb/>
<pb n="KR4f0022_WYG_037-26b"/>
天監焉出言而天聴焉行事而天視焉禍福之報各以<lb/>
類應亦惟其誠而已孔子曰善不積不足以成名惡不<lb/>
積不足以滅身董子曰善惡之極乃與天地流通而徃<lb/>
來相應夫善惡積之而至於極則誠矣誠安有不感感<lb/>
安有不應孟子曰至誠而不動者未之有也不誠未有<lb/>
能動者也動即感應之謂也古今言感應未有深切著<lb/>
明於此者也予觀太上篇中既列善惡之目而於終篇<lb/>
則要之以語視行三者夫一日之間三者皆備可謂誠<lb/>
<pb n="KR4f0022_WYG_037-27a"/>
矣而又積之至於三年則誠之至矣<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>福之應豈自外<lb/>
來乎夫無妄之福無妄之禍君子無所容心焉若夫致<lb/>
自已者正當取之以考其善與不善誠與不誠如是則<lb/>
禍福皆修身之助矣世之諱言之者竊以為過矣一日在<lb/>
内直見查澹逺宫詹手一編専視而貎肅若神明與俱<lb/>
者就而視之則感應篇集註不書撰人名氏其箋釋則<lb/>
先發明義理而後證以事實更引他説以暢之其文約<lb/>
而不漏詳而不襍切近而顯明用之警世動俗可以勉<lb/>
<pb n="KR4f0022_WYG_037-27b"/>
進於正而懲創其邪僻與六籍所載勸善禁惡導吉避<lb/>
凶之指無異焉而澹逺好之如此其誠由是道也暗室<lb/>
屋漏出王㳺衍皆若旻天鬼神之降監其有禆於吾儒<lb/>
立誠之學者豈淺尠哉余嘉是書之可以警世動俗也<lb/>
遂出貲以付剞劂澹逺屬予標其大指於簡端云<lb/>
　　筠廊二筆小引<lb/>
予老而失學欲繼<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>燭之勤而靈源翳塞明瞳昬如嘗<lb/>
竊自笑吞紙可以果腹食字可以飽蠧世即有之吾弗<lb/>
<pb n="KR4f0022_WYG_037-28a"/>
能巳然以結習驅使不能自休輒欲效海南宗人晨夕<lb/>
陳五經拜之兾以略識字於萬一者而匆匆塵坱中亦<lb/>
不暇以為以是之故凡以文字見遺者多至累帙少至<lb/>
尺幅寸箋謹拜而受之雖不能卒業心竊敬愛嚮徃焉<lb/>
牧仲先生見示筠廊二筆本天咫極民彜朝章國是前<lb/>
言徃行具焉余獨能讀之終篇忘其老而倦也先生以<lb/>
學術為吏治兩開府於東南所至事集民和以其暇益<lb/>
覃精古學著書滿家筠廊筆其一也今兹晉冡卿總百<lb/>
<pb n="KR4f0022_WYG_037-28b"/>
官任大事繁而誦詩讀書為文章益不衰此余之所以<lb/>
尤愛敬而嚮徃焉者也先生方以<lb/>
聖主眷遇之隆出其胷中萬巻書盡展底藴以贊襄太<lb/>
平無疆之大業而余且優㳺卒嵗於山巔水涯得先生<lb/>
所為筠廊之三筆及四五筆而未已者坐卧讀之抛午<lb/>
枕之書飽殘年之飯樂而忘憂不知其老之至也則予<lb/>
所得於先生者不其多哉<lb/>
　　施鴻臚對菊思親圖引<lb/>
<pb n="KR4f0022_WYG_037-29a"/>
日居燕市寥寥如無人莊生所謂逃空谷而喜聞人足<lb/>
音者余兹有焉燕市四逹九逵日昃朝夕之聚十萬家<lb/>
自公卿百僚下至傭販皁𨽻狗屠者流唱騶呌讙塞於<lb/>
道踵相接肩相摩也而曰寥寥無人曰空谷不太過矣<lb/>
哉顧余所謂無人非真無人也無至余門之人也謂之<lb/>
空谷奚過乎余有幽憂之疾性又好餌草木藥物之味<lb/>
時時獨求醫於市中庻㡬遇其人焉故與吾逰者醫之<lb/>
外無人焉耳矣醫又輒難其人既而得鴻臚施君培菊<lb/>
<pb n="KR4f0022_WYG_037-29b"/>
與之逰稍久吾之所謂其人者其施君與吾私怪施君<lb/>
何以字培菊曰先人好菊吾親之所好謹識不忘云爾<lb/>
而能畫者為寫其形曰對菊思親圖培菊以一物之微<lb/>
不忘其親之所好將孺慕之終身焉此其所志為何如<lb/>
也培菊又言始吾里中陳生雲客善畫人貎與吾父逰吾<lb/>
父之存也貎不及畫殁時雲客逰滇南使它畫工畫終<lb/>
不肖心恨之其後客有詩畫吾像者輙辭謝去曰吾<lb/>
父像未有畫吾何以吾像為久之雲客歸自謂能追畫<lb/>
<pb n="KR4f0022_WYG_037-30a"/>
吾父蓋昔雲客與吾父以奕逰甚習也至是雲客閉一<lb/>
室静坐曰取碁枰來狀若對奕者居七日夜毎夜深乃<lb/>
開户相接語畫卒不成竊謂雲客欺我乎明日從壁空<lb/>
中私闚之枰上有像焉驚失聲曰是吾父矣其時老僕<lb/>
先入户見之拜伏地及吾趨入諦眎之無不肖也大哭<lb/>
涙湧血出殷紅漬枰紙且哭且拜又轉而拜雲客蓋自<lb/>
是吾父始有畫像矣夫然後敢請畫吾像及菊語巳泣謂<lb/>
余得夫子一言可以永吾思矣夫畫像細故耳培菊<lb/>
<pb n="KR4f0022_WYG_037-30b"/>
既鄭重之宜其不忘其親之所好也况其有大於畫像<lb/>
者哉况其有大於所好之菊者哉吾故樂觀此圖而識<lb/>
其事以見吾之所取於人與人之至於吾門者皆非苟<lb/>
然者也培菊名庭銓常州無錫人自其先世有詩書禮<lb/>
樂之習而兼為醫至培菊十四世矣而有科目者七世<lb/>
世之為科舉之學者多矣或數世而無其遇焉培菊之<lb/>
世顯者之多如此則其為醫之道亦可知也夫<lb/>
　　乾明寺修葺募疏<lb/>
<pb n="KR4f0022_WYG_037-31a"/>
澤州西北隅可寒山者澗谷幽窅流泉出焉其間有寺<lb/>
曰乾明唐天祐十四年剏修由是迄明代加葺理今則<lb/>
棟折榱崩風日穿漏圖像顛墜僧徒散奔余過而慨焉<lb/>
昔郡人裴公騫碑記寺故唐未避兵地也𨽻澤晉城縣<lb/>
建興鄉砂城里七幹管義興邑都維那劉紹輩居之二<lb/>
十餘年兵定即其處興造臺殿以報佛恩考天祐前二<lb/>
十年所則僖昭之際也戈鋋蠭湧禍亂叢生宦者强藩<lb/>
煽災肆虐昭義一軍孤懸域外而梁晉紛紛夾河爭戰<lb/>
<pb n="KR4f0022_WYG_037-31b"/>
及其後也汴人夾寨之營馬牢之戰烽烟所届遺壘竄<lb/>
墟近在耕壠室家婦子何得一晌安眠所謂避兵而兵<lb/>
定者亦聊爾其言而已耳不知當時鋒鏑餘魂朝梁暮<lb/>
晋其何以為生也且又安得此餘閒出其物資以事營<lb/>
建與迄於今千有餘年撫其遺跡感興廢之無端忽須<lb/>
臾而往古世運屢變陵谷依然此邦之人生齒繁興耕<lb/>
食鑿飲樂太平無事之時而溯洄上世念其先祖栖草<lb/>
萊庇風雨恟懼掉眩於兵革鬭亂之間者豈不以此為<lb/>
<pb n="KR4f0022_WYG_037-32a"/>
極樂浄土而彼為鬼國灰塲此為瑞日祥雲和風甘㴻<lb/>
而彼為刀塗血路熱鐡鑊湯也哉然昔也當彼原野蕭<lb/>
條白骨如莽之日猶能斬荒刈穢飛樓涌閣變現於空<lb/>
無而今日者䝉業而居優㳺於化日光天之下曾不能<lb/>
以財施法施補弊修墜使成跡舊觀冺焉淪替將復為<lb/>
荒榛衰草童山頽谷也其亦可悲憫而愧恧也夫余里<lb/>
居之始僧來告曰環山前後而居者無慮數十村落長<lb/>
者耆艾有徳之士率其子弟炷香作禮發願重修思得<lb/>
<pb n="KR4f0022_WYG_037-32b"/>
居士一言以為之勸其時比嵗旱凶民艱於食余不敢<lb/>
遽為詞以請也兹年榖小登春雨頻降僧復來促居士<lb/>
不言將沮衆念余不復能辭因略叙其興造之時代而<lb/>
致歎於始作之易善繼之難諸父老子弟果有意於斯<lb/>
乎固不必以余言為勸竊懼其以余言之不逹於辭而<lb/>
沮也吾父老子弟擇可而行之毋毁前模毋飾後觀量<lb/>
力稱心毋拂毋怠以底厥成有永其休其尚善圖之哉<lb/>
　　海㑹寺石堰募疏<lb/>
<pb n="KR4f0022_WYG_037-33a"/>
余每嵗冬春之交煮粥於海㑹之東偏玉鵲菴者三月<lb/>
以食原野道途之人時至其處身自經紀其事自玉鵲<lb/>
迤邐而西平沙曠土度可百畝杖藜獨歩遥陟寺門流<lb/>
泉滸滸適出百畝之上若疏瀹而挹注之資其灌溉皆<lb/>
可為沮澤沃壤也而乃皆在荒沙蔓草斷溪亂石中詰<lb/>
其所以若此者蓋傍皆臨河方冬水涸見為空野夏秋<lb/>
水至故為河道失流激急沙草漂流茫洋漫澶其勢可<lb/>
以盡百畝而吞之是以耕者謹避焉且夫將以廣田先<lb/>
<pb n="KR4f0022_WYG_037-33b"/>
須培土一難也田成河衝與無田同二難也不有隄防<lb/>
其曷克田三難也以此三難是以鬱為平沙閒為曠土<lb/>
廢置於溪流石磧之間者今且將千年矣余低徊彌望<lb/>
浩然而歎於時寺僧言昔者故冢宰藐山張公嘗有意<lb/>
於斯矣輟而弗興今公既嵗輸金錢設糜濟衆曷不捐<lb/>
貲築堰堰成而田然後陂山通道舉鍤引渠永作耕畲<lb/>
蔚為水耨嵗以所贏粟為粥資其徳不更多與余曰唯<lb/>
唯獨善不若與人請與衆共之蓋此邦之民亦既苦矣<lb/>
<pb n="KR4f0022_WYG_037-34a"/>
環邑數百里山多地少沙多土少石多水少今數百里<lb/>
之髙山有數百畝平陸不可謂非幸矣而將累土引水<lb/>
築防以其三少搆此三難余何力之與有與衆共之亦<lb/>
其勢也且吾見今留心民事者徃徃言西北水利近吾<lb/>
邑者惟沁水水既洿下地皆墝塉仰髙無所得水利兹<lb/>
寺之流泉如建瓴寫瓶泱然出地上而不能為地用則<lb/>
豈盡無水與水下之咎哉水利之興肇於魏史起引漳<lb/>
水溉鄴田起之言曰漳水在鄴傍西門豹不知用是不<lb/>
<pb n="KR4f0022_WYG_037-34b"/>
智也乃吾聞昔者張公所見與今同非前之人盡知之<lb/>
不及也或者其力有待於衆與沿門持鉢雖釋子之事<lb/>
則然而將興事以濟人則余曷忍辭焉昔起又以漳水<lb/>
不溉鄴田二百畝當行田百畝謂之惡田今儻因衆之<lb/>
力以為善田<lb/>
聖朝方以飬民墾荒為政田既善而賦以正供民牧人<lb/>
長舉斯義以行之為益溥哉<lb/>
　午亭文編巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻十八</head> <lb/>
    <p>
<pb n="KR4f0022_WYG_018-1a"/>
欽定四庫全書<lb/>
　午亭文編巻十八<lb/>
　　　　　　　　　　　　大學士陳廷敬撰<lb/>
　今體詩<lb/>
聖徳<lb/>
萬夀詩<hi>十二首</hi>
泰符運啟<lb/>
帝圖昌還識流虹繞電祥<lb/>
<pb n="KR4f0022_WYG_018-1b"/>
鳳歴紀元天並永<lb/>
龍飛當午日初長仙桃結子春三月御柳垂條歳萬行<lb/>
正是艷陽逢<lb/>
聖節紅雲髙捧玉罏香<lb/>
日暖花朝紫禁林風迴青鏁漏沉沉萬幾宵旰三天事<lb/>
四海昇平五夜心雨露<lb/>
恩流金闕外桑麻春長玉階隂億年齊上無疆祝總為<lb/>
憂勤<graphic n="KR1852" url="https://raw.githubusercontent.com/kanripo/KR-Gaiji/master/images/KR1852.png" mimeType="image/png"/>載深<lb/>
<pb n="KR4f0022_WYG_018-2a"/>
聖質<lb/>
天齊凝寳命神霄地逈照人寰山河環拱罘罳上日月<lb/>
髙臨藻火間八表驩聲歌<lb/>
帝則萬年春色駐<lb/>
龍顔黄圖開拓要荒外柔逺何須閉玉闗<lb/>
講席經函列<lb/>
御筵淵源盡闡魯庭傳文成偉論髙謨典詩就新篇達<lb/>
性天載詠光華同舜旦深明歴象定堯年仰觀俯察鳶<lb/>
<pb n="KR4f0022_WYG_018-2b"/>
魚妙道契羲皇一畫前<lb/>
丹地金鋪淑景新綺䟽明凈對花茵<lb/>
九重清晏心無事萬巻詩書筆有神璀璨<lb/>
宸章懸斗極龍鸞<lb/>
聖藻麗星辰六文八法流傳盛光被誰能比<lb/>
一人<lb/>
龍文五色䕶瑶箋拜賜<lb/>
恩華自日邉開處春風彌宇宙捧來瑞氣出山川香含<lb/>
<pb n="KR4f0022_WYG_018-3a"/>
月樹枝枝秀朗照驪珠顆顆圓琬琰恭橅垂寳榻惟南<lb/>
同夀永留傳<lb/>
神威征伐久旋師灌燧銷烽正此時一自三迴臨朔漠<lb/>
遂令萬禩靖邉陲玉鞭晝舉靈泉出金甲宵明<lb/>
御寢遲北斗天南囘望處於今中外盡雍熙<lb/>
節儉<lb/>
皇家邁昔王<lb/>
聖心原為恤農桑止須制用供天府直使流膏徧下方<lb/>
<pb n="KR4f0022_WYG_018-3b"/>
疊見金錢蠲百萬還思玉粒自倉箱陽和到處人歡樂<lb/>
春日春隨日正長<lb/>
耕織新詩出上䦨情殷稼穡詠艱難<lb/>
恩添瀛海波瀾濶人到中天嵗月寛繡壤風輕飛玉燕<lb/>
瑶池水暖浴青鸞吳綃並冩來王㑹若木流沙總奠安<lb/>
黼座慈雲下碧空普天人在太和中祥刑徳與唐虞並<lb/>
育物心將造化同丹鳳<lb/>
九重銜赦草金雞一夕報春風遐荒盡是康衢地處處<lb/>
<pb n="KR4f0022_WYG_018-4a"/>
謳歌達<lb/>
帝聰<lb/>
荷鋤倚杖野農情毎聴<lb/>
音車為省耕瑞日早迎仙蹕上彩雲時傍翠旂生華封<lb/>
人進三多祝嵩嶺神傳萬歳聲江北江南長望<lb/>
幸五年今得見廵行<lb/>
虞廷威鳳喜來儀麟趾文祥福履綏曠代光榮逾鎬飲<lb/>
萬年祝頌叶豳詩春雲瑞雪迎三正甘雨和風順四時<lb/>
<pb n="KR4f0022_WYG_018-4b"/>
仰荷栽培同寸草<lb/>
恩深湛露近彤墀<lb/>
皇子練鵲桂花畫扇<lb/>
纓鳥多歡帶鳥仁秋林練鵲氣含春相隨阿閣丹霄地<lb/>
彩鳳時時欲近人<lb/>
一度秋風一度開仙姿信是不几才天香何事盈懐袖<lb/>
為是時常月殿來<lb/>
　　題杜子樊川雲水怡情圖<lb/>
<pb n="KR4f0022_WYG_018-5a"/>
朱坡緑水故依然小杜香名到處傳我欲逺尋無字刼<lb/>
當時枉自號樊川<hi>余所居一名樊川亦曽因以為别字</hi>
　　恭和<lb/>
御製為考試歎應<lb/>
制<lb/>
聖謨重亷介雅化已新更豈獨司文吏能容黷貨聲人<lb/>
才闗國是教養本<lb/>
皇情上體公明訓無私便有名<lb/>
<pb n="KR4f0022_WYG_018-5b"/>
　　寄僧定空<lb/>
喚作定空空定否有名爭得似無名空元自定何須定<lb/>
只是空從定後生<lb/>
　　過法華寺懐三明長老<lb/>
法華名最美此義暢宗風實相人猶在宗門事不空栁<lb/>
條春自緑花蕋曉逾紅咫尺雙林地雲山處處通<lb/>
　　久不見旵公連有噩夢詩以問之<lb/>
金盆月落屋梁邉麈尾多時破壁懸厭寱也曾施梵咒<lb/>
<pb n="KR4f0022_WYG_018-6a"/>
夢魂從不離初禪正思柏子三生樹無那桃花二月天<lb/>
萬事匆匆頭白盡幾迴安穏曉窓眠<lb/>
　　重過萬佛寺<lb/>
竹院還誰在山門重可尋日斜清梵放風定落花深欲<lb/>
解無師智難忘有行心真空能幾許却費萬黄金<lb/>
　　夜宿野亭晤桐城相公話舊有作<lb/>
野宿林亭意惘然風光依約似當年相過步屧將殘夜<lb/>
怕説江湖未泊船杏子生仁留燕乳栁花著眼對人眠<lb/>
<pb n="KR4f0022_WYG_018-6b"/>
槐根不比松風夢莫遣春隂過八磚<lb/>
　　法華寺書壁<lb/>
塵網重重暗刼灰一時心目頓能開曾知夙世因縁事<lb/>
看取蓮華妙法來<lb/>
　　畫眉<lb/>
緑樹隂多映畫簾雕籠食宿好相兼勸君莫倚能言語<lb/>
人在春窓正黑甜<lb/>
　　題初祖折蘆圖<lb/>
<pb n="KR4f0022_WYG_018-7a"/>
廓然無聖語天然面壁還須到九年老我白頭聞道晩<lb/>
息機應在十年前<lb/>
　　題大士像<lb/>
救苦尋聲是大悲有情覺盡佛因遲浮生衆苦多難達<lb/>
應是從聞入定時<lb/>
　　題文殊像<lb/>
稽首堂堂七佛師定中女子出來遲如何七尺鬚眉客<lb/>
一世曾無一定時<lb/>
<pb n="KR4f0022_WYG_018-7b"/>
賜連瓶折枝牡丹四首<hi>癸未三月廿六日</hi>
八方風雨長靈芽朶朶紅雲散綵霞天意未曾私一物<lb/>
上陽花勝洛陽花<lb/>
樂天三度見花開曾惜花開老暗催廿載芸香香案吏<lb/>
白頭驚捧<lb/>
賜花囘<lb/>
鞓紅魏紫總天香蘭佩還宜薜荔裳歸去輕紗籠暖日<lb/>
潛溪緋襯御袍黄<hi>潛溪緋亦牡丹名也種賜花有淡緑㣲黄一</hi>
<pb n="KR4f0022_WYG_018-8a"/>
玉版檀心故晩開膽瓶渾送倚雲栽更教分與甘泉水<lb/>
全戴深枝雨露來<lb/>
　　野亭作二首<lb/>
琉璃為地自然平何處金繩界道行岸草林花髙下態<lb/>
渚蒲水荇短長情莊生齊物焉知物老氏無名却有名<lb/>
苦為折腰辭手版誰言寵辱不須驚<lb/>
雲樹連天見北平幽人自此樂郊行已無緑鬢渾閒事<lb/>
只為青山亦有情老馬為駒還識路野花結子不知名<lb/>
<pb n="KR4f0022_WYG_018-8b"/>
歸來睡覺斜陽晚抖擻黄塵莽自驚<lb/>
　　曉行二首<lb/>
曉行青山中白露方未晞此景豈不佳荆棘牽人衣<lb/>
荆棘雖離離出險殊不惡囘看幽蘭花無人自開落<lb/>
　　浴罷戯題二首<lb/>
不垢復不淨寳珠何由生盈盈浴盤水清斯濯吾纓<lb/>
豈因學道力陡覺生清凉灑然無熱惱身有旃檀香<lb/>
　　四月三日出城送客因以自喻<lb/>
<pb n="KR4f0022_WYG_018-9a"/>
戴笠乘車有舊盟相逢相送廿年情踏殘草色路長在<lb/>
折斷栁條人未行旅興不隨春日盡野心還傍夏雲生<lb/>
玉瓶沽酒旗亭醉古寺斜陽卧似酲<lb/>
　　四月十一日夢中吳四黙巖語金丹事因口占贈<lb/>
　　　吳覺而記之<lb/>
桑葉桃花幾度春海山歸路渺難真憑君細囑長生訣<lb/>
火宅何須久住身<lb/>
　　題王方若龍竿集<lb/>
<pb n="KR4f0022_WYG_018-9b"/>
客散茶香鶯語頻閒披秋巻惜餘春腐儒衰晚思同調<lb/>
為想風流第一人<lb/>
　　獨酌郊樹下懐韓山<lb/>
穿花踏月有誰忙為送東風倒一觴緑草成茵榆莢小<lb/>
紅英掃地栁條長古祠賽雨人皆醉平壠眠雲麥半黄<lb/>
惆悵田園西日外年年春色老漁陽<lb/>
　　過法華寺不果題野亭壁<lb/>
喚起窓前幽鳥飛冶逰心事未全違三生影事輸閒客<lb/>
<pb n="KR4f0022_WYG_018-10a"/>
四觀華嚴落鈍機山雨曉晴開紫翠野花春盡接芳菲<lb/>
倦尋古寺湖邉路垂栁隂隂信馬歸<lb/>
　　獨酌二首<lb/>
三杯四杯濁酒一句兩句閒詩樹上落花結子竹間新<lb/>
筍成枝<lb/>
落日去如過客清風來似故人竹葉滿浮緑釀梨花勤<lb/>
買青春<lb/>
　　閣中紀<lb/>
<pb n="KR4f0022_WYG_018-10b"/>
恩詩<lb/>
内署恩深歳月長白麻宣出意傍徨名銜人愧文淵字<lb/>
衰晚身驚政事堂門館無私因<lb/>
主聖絲綸有喜為時康閣前五刻趨宫漏常見宵衣<lb/>
侍未央<lb/>
　　五月九日<lb/>
賜御書金畫扇<lb/>
御製麥秋盈野志喜詩恭紀四首<lb/>
<pb n="KR4f0022_WYG_018-11a"/>
宫扇親題<lb/>
御藻雄麥光雲浄曉浮空黄琉璃遍清凉境盡是披香<lb/>
殿上風<lb/>
桑緑柔枝輦道傍麥岐兩兩古漁陽五絃彈出中聲裏<lb/>
散作薰風滿<lb/>
帝鄉<lb/>
蓂階蒲萐長堯厨自有天文麗寳符底事<lb/>
恩光滿懐袖驚看一字一驪珠<lb/>
<pb n="KR4f0022_WYG_018-11b"/>
九華寳扇五雲端殿閣㣲凉暑未殘縱使感<lb/>
恩秋篋裏氷心還映玉壺寒<lb/>
　　恭和<lb/>
御製麥秋盈野志喜詩元韻應制<lb/>
清和時節見豐年麥壠盈祥氣候全並是兩岐兼九穗<lb/>
不論南陌與東阡三秋民樂同豳雅五色天文上<lb/>
御箋常記占星看礎潤夜深行遍玉階甎<lb/>
　　五月十二日<lb/>
<pb n="KR4f0022_WYG_018-12a"/>
賜觀<lb/>
御製南廵詩巻恭紀二十韻<lb/>
鳳紀天長久龍飛日正中萬年三月歴九叙兩河功典<lb/>
禮虞廵重江山禹甸雄<lb/>
帝歌垂睿想民俗入王風翕闢乾坤大鑪錘造化同詞<lb/>
源方浩瀚元氣益冲融丹笈迴雲篆滄溟散彩虹璧連<lb/>
還縹緲珠綴自玲瓏香影瑶編動鉛分寳字工鶯花供<lb/>
御藻雨雪志年豐玉律飄陽管金聲韻嶧桐衢謡歡故<lb/>
<pb n="KR4f0022_WYG_018-12b"/>
老巷舞走兒童<lb/>
恩與留題遍榮逾錫命崇道因神理貴物感至和通謨<lb/>
烈超千古文章達四聰祥烟盈巻帙瑞色滿書筒雅頌<lb/>
恢<lb/>
皇統英華發<lb/>
聖衷石渠春㶑灧藜火曉曈曨髙厚思隆遇迂踈愧匪<lb/>
躬併將颺拜意稽首祝蒼穹<lb/>
　　史局得韓山書却寄<lb/>
<pb n="KR4f0022_WYG_018-13a"/>
行屋千峯萬嶺分西來蒼翠入斜曛幾場春夢繙殘史<lb/>
一片閒心寄野雲見説故人方縱酒傳來新句最能文<lb/>
寒窓燈火平生語除却君知世不聞<lb/>
　　答元朗<lb/>
松風草閣晚晴寒不道炎蒸暑未殘呼酒敢嫌新吏舍<lb/>
<hi>門鄰酒罏</hi>愛詩長憶舊郎官人傳代北馮唐問書畏江東子<lb/>
布看恵我瑶華滿奩篋依然畫省握香蘭<lb/>
　　六箴來自武昌<lb/>
<pb n="KR4f0022_WYG_018-13b"/>
朝來乾鵲噪庭除池草春生慰索居車馬到門千里外<lb/>
光隂彈指五年餘曾於簿領知為政只見山川勝讀書<lb/>
説著江湖人已老扁舟來往子能如<lb/>
　　聞聲山墜馬傷手戯贈<lb/>
朱書腕後術誰工在手鈎文惜仲弓解道風流羊叔子<lb/>
也應騎馬至三公<lb/>
　　六箴將别余方有校勘文字之役相對匆匆悵然<lb/>
　　　再叠前韻<lb/>
<pb n="KR4f0022_WYG_018-14a"/>
湖海元龍氣已除寂寥誰伴子雲居松風夢破驚窓曙<lb/>
藜火燒殘似歳餘多事不成臨别酒無聊郤望逺來書<lb/>
流光努力君年富冉冉雙髭我不如<lb/>
　　恭和<lb/>
聖製裕親王輓詩二章謹依陽青元韻<lb/>
天徳敦同氣巍巍雲漢章流芳傳<lb/>
睿藻樂善惜賢王桐葉飄踈翠棠花落晚香情深<lb/>
親灑翰雨泣迸成行<lb/>
<pb n="KR4f0022_WYG_018-14b"/>
内殿思前事<lb/>
皇心記㓜齡步趨同問寢講誦舊傳經視藥調金已移<lb/>
鑾隔絳屏親賢加典禮編簡萬年青<lb/>
　　冬日襍詩十首<lb/>
金絲牆屋久荒凉過魯曾知漢道昌惆悵黄龍歸不得<lb/>
少牢祠裏祀舒王<hi>宋史</hi>
璧月瓊花事事休胭脂痕斷井欄秋三百年中四十帝<lb/>
青山如舊枕江流<hi>金陵</hi>
<pb n="KR4f0022_WYG_018-15a"/>
陡泉泉出洞渦水驛印如今最謬訛不比成臯爭㸃畫<lb/>
十州鐡鑄作同戈<hi>同戈驛本洞渦同戈訛也</hi>
南食何當寄老饕越舲楚舫與吳艚天寒雨雪炊烟冷<lb/>
誰是燕人左伯桃<hi>午食</hi>
非闗偏聴與佯聾黄落經時問朔風近得楞嚴觀葉意<lb/>
耳門圓照十方空<hi>耳病忽瘳</hi>
出網銀刀曉市門歸來午食已黄昏魚飱豈是貧家物<lb/>
咬斷新虀舊菜根<hi>家人餉以銀魚却之</hi>
<pb n="KR4f0022_WYG_018-15b"/>
九十六刼如俳諧學他瑇瑁嶺南齋辟支一食真難施<lb/>
敢訝吾無一日佳<hi>近清齋百日</hi>
三千沙界了無蹤影事前塵破幾重我本無生元不滅<lb/>
當時何苦䕶紗籠<lb/>
罨畫廊前兩樹梅看花人自故鄉來未開紅蕊開時白<lb/>
道是先生手自栽<lb/>
深紅淺白蓼芽新欲試春盤待曉春坐斷五辛三種菜<lb/>
年來轉覺庾郎貧<lb/>
<pb n="KR4f0022_WYG_018-16a"/>
　　晝睡謝客<lb/>
日斜窓影半寒筠却有踈梅欲放春掩巻已沾名句味<lb/>
攤牀未了睡眠因選圖枕畔華胥夢罷酒樽前見在身<lb/>
為謝九衢車馬客黑甜何苦換紅塵<lb/>
　　范彪西索題<lb/>
車駕西廵寵遇詩二首<lb/>
舜狩仍千里堯文已六經山林垂<lb/>
顧問雲鶴想儀形灑翰超飛白留題照汗青歸來屬車<lb/>
<pb n="KR4f0022_WYG_018-16b"/>
上猶指少微星<lb/>
大隠非丘壑斯人應客星行藏殊捧<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>勲業為傳經有<lb/>
道人師表中郎世典型銜來丹鳯字雲氣䕶山庭<lb/>
　　甲申正月十五日<lb/>
上命撤所御宴<lb/>
賜<hi>臣</hi>廷敬<lb/>
諭<hi>臣</hi>子壯履恭傳<lb/>
恩㫖頒送到<hi>臣</hi>恭紀四首<lb/>
<pb n="KR4f0022_WYG_018-17a"/>
吾<lb/>
君儉徳到傳柑一宴年光四十三<hi>上自御極元夜盖康賜宴廷臣者一</hi>
<hi>熙二十二年也</hi>今日全家沾<lb/>
賜渥不同歸遺與分甘<lb/>
蕭蕭華髪入青春惶恐<lb/>
君恩説老臣最是九衢燈火夜驚傳天使便寧親<lb/>
藜火銀花接禁庭天邊<lb/>
玉㫖下青冥紫微垣裏親傳與敢道臣家有聚星<lb/>
<pb n="KR4f0022_WYG_018-17b"/>
温飽當年未敢論虀鹽相伴久承<lb/>
恩寒庖那識金盤味指㸃先嘗玉箸痕<lb/>
　　久不得舍弟素心書聞去冬已歸自武安今忽復<lb/>
　　　春且深矣惘然有作<lb/>
闗河霜雪賦歸與又值風光二月初竟日不成春夢句<lb/>
隔年空憶雁行書閒門栁色開荒徑流水桃花到舊廬<lb/>
應識在家貧亦好信音迢逓渺愁予<lb/>
　　青鳥<lb/>
<pb n="KR4f0022_WYG_018-18a"/>
不敢求桃核開花今幾春那無青鳥使相慰白頭人西<lb/>
日瑶池逺東風紫竹新普陀炎海路萬古不揚塵<lb/>
　　賦得心清聞妙香<lb/>
南華近在賛公房一水曺溪接混茫曲逕行隨花氣逺<lb/>
畫簾相對篆烟長曼陀雨遍諸天㑹薝蔔春深選佛場<lb/>
解道音聞清淨地色空空色本無香<lb/>
　　野亭望西山有懐<lb/>
擔囊蠟屐鎮相從便欲登臨策短笻野逕春歸三宿樹<lb/>
<pb n="KR4f0022_WYG_018-18b"/>
石門雲散午時鐘金盆接語青山晚玉斧尋真翠壑重<lb/>
彈指十年禪榻畔道人行脚恐無蹤<lb/>
經筵紀事四首時三月二日也<lb/>
牙籖一巻幾迴開近日新綸忝竊陪好與詞林傳故事<lb/>
白頭丹地講書來<hi>經筵自昔屢拜内閣新命仍兼命臣進講及</hi>
<hi>巠筵講官</hi>
尚書水部無雙譽宫尹承華絶異才贏得頭銜渾似舊<lb/>
押班春殿許徘徊<hi>是日華亭尚書海寧宫詹進講</hi>
<pb n="KR4f0022_WYG_018-19a"/>
石渠虎觀列經帷同異諸儒奏對時題目分明經<lb/>
睿斷<lb/>
聖人書是聖人知<hi>進講足食足兵節時亮天工節皆上所親定</hi>
蘭珍别<lb/>
賜常餐外榆火新温上已前衰老䝉<lb/>
恩憐一飯歌衢正好在堯天<hi>是日撤臣且命膳人謂臣御饌賜</hi>
<hi>在講席進時重爇與食比於康衢之野人云聖恩至矣而臣衰老將</hi>
　　宿野亭遲京江沁州二公<lb/>
<pb n="KR4f0022_WYG_018-19b"/>
子夜文書午漏聲先驅駑馬出重城花邉風蝶閒來往<lb/>
栁外沙鷗解送迎緑水紅橋春似舊青山黄閣事相并<lb/>
邯鄲一枕華胥夢不覺晨鐘報五更<lb/>
　　與李公凱兼呈徐果亭<lb/>
蒲栁先秋露葉零碧天落落見晨星與君同甲髭偏白<lb/>
相對無言眼自青淮海至今歸大海午亭元是一長亭<lb/>
樽前張丈殷兄在强欲相呼一笑聴<hi>公凱長予三月果亭亦長予數嵗</hi>
　　閣中與曹蓼懐學士<lb/>
<pb n="KR4f0022_WYG_018-20a"/>
未報<lb/>
深恩敢乞身一年相對已前塵窮通總惜朱顔老館閣<lb/>
常逢緑鬢新舊事幾迴蓮燭夜君家並有竹林人栁吟<lb/>
花醉輸閒客日日銅扉共暁春<hi>昔與學士世父顧菴先生同在翰林</hi>
　　旅宿懐梅莊<lb/>
旅宿天無際平沙樹接低夜深還過雁野曠少鳴鷄風<lb/>
雨人何處雲山夢不迷一條春草路直到太行西<lb/>
　　和趙秋谷觀海詩二首<lb/>
<pb n="KR4f0022_WYG_018-20b"/>
求詩入海氣崢嶸却巻波瀾見老成香土踏殘才思盡<lb/>
當時我亦一狂生<lb/>
晨朝騎鶴暮行雲洞府仙官太有情只恐未忘人我相<lb/>
海山畢竟讓無生<lb/>
　　野亭懐内直諸公<lb/>
周廬野館共裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>網户疏窓面面開過眼春隨飛絮去<lb/>
遨頭人及落花來隔林好鳥如相喚出岫閒雲亦未逥<lb/>
清晝玉泉添漏水此中三昧即銀臺<lb/>
<pb n="KR4f0022_WYG_018-21a"/>
　　半飽居士詩<hi>有序</hi>
　喬公子徳輿來京師久客逆旅予勸之歸喬云吾無<lb/>
　以自活予曰子幸有先人之田廬在吾居於此嘗記<lb/>
　陸魯望語忍飢誦書率嘗半飽此亦處貧之一法公<lb/>
　子便以語侵予天下豈有餓死宰相耶予笑而不答<lb/>
　門人竊呼予半飽居士于生方曼性嗜酒聞予之告<lb/>
　客者因止酒不飲恐傷其意作半飽居士勸酒詩<lb/>
大庖珎食也曾經晏進藜羮户早扃我自長貧甘半飽<lb/>
<pb n="KR4f0022_WYG_018-21b"/>
君因皆醉恠偏醒豈堪白粥妝金谷恰有青銅挂玉瓶<lb/>
燕市黄公罏正好酒帘門外即旗亭<lb/>
　　甲中七夕二首<lb/>
想多情少一身輕<hi>想多情少出楞嚴經</hi>我願無生恨有生此夕果<lb/>
然牛女㑹生天也恐是多情<lb/>
不見牽牛織女星銀河水長色冥冥憑君奏乞通明殿<lb/>
灑作人間細雨零<lb/>
　　書豫朋僰南集<lb/>
<pb n="KR4f0022_WYG_018-22a"/>
七年燕北别卅巻僰南詩小吏才難盡髙天命不疑謝<lb/>
家真客子杜老好男兒却笑陶彭澤賢愚較菊籬<lb/>
　　題孫湘南片石集<lb/>
五字文章萬古情吳江隴首舊知名嵩峯華岳黄河水<lb/>
如子雄才是兩京<lb/>
瀘水春生大渡河塞山飛起逺嵯峨書生自有封侯相<lb/>
留得征蠻塞上歌<lb/>
　　拈朱子句恭擬應<lb/>
<pb n="KR4f0022_WYG_018-22b"/>
制詩賦得霽月光風更别傳<lb/>
五星東井事依然洄溯濓溪接後先一自圖書尋有緒<lb/>
頓令風月浩無邊勲華在昔三千載閩洛于今五百年<lb/>
學統此時符<lb/>
帝統斯文端是聖人傳<lb/>
　　衰老<lb/>
太平好時節衰老意多違身世何飄泊人天有是非<hi>法華</hi>
<hi>經不依止人天而住</hi>孤鴻還自去乳燕各分飛物理真難問吾生<lb/>
<pb n="KR4f0022_WYG_018-23a"/>
安所歸<lb/>
　　青藤館稍葺落成有懐芸夫<lb/>
城裏一山家籬踈晚噪鴉水含林際月苔隠石間花人<lb/>
與青藤老門留白版斜故人猶記否燈火十年賒<lb/>
真箇似童兒埋盆作小池雖無沙鳥過已有樹禽知素<lb/>
髮垂新領紅桃長舊枝恐君相憶處不是昔游時<lb/>
　　送徐果亭還崑山<lb/>
戀闕丹心皓首時掉頭無那故山期洞庭蝦菜催迴櫂<lb/>
<pb n="KR4f0022_WYG_018-23b"/>
阿閣鸞凰返舊枝黄紙箱邉同啟事紫薇花下對吟詩<lb/>
饒君獨占江湖勝蒲雨菰烟惱夢思<lb/>
　　答王生<lb/>
故人之子王并州問我新詩紀舊逰浪跡仙人多愛酒<lb/>
青蓮曾贈董糟丘<lb/>
　　北墅和壁間韻<lb/>
麥寒經雨緑葉老受霜紅客舍青門裏離居又客中<lb/>
　　霜鐘叠韻<lb/>
<pb n="KR4f0022_WYG_018-24a"/>
霜鐘來不近披拂曙燈紅多少繁華夢銷沉向此中<lb/>
　　再叠前韻二首<lb/>
庭樹雞鳴早平沙夜火紅不須争起舞吾已老窠中<lb/>
踈鬢霜同白衰顔酒暫紅心灰兼耳冷猶在客塵中<lb/>
　　檢放翁詩二首<lb/>
青山黄閣眼迷離文字叢殘晩歳時拂面冷風霜滿鬢<lb/>
何因檢到放翁詩<lb/>
殘年飽飯細吟詩一笑生涯老自知不識鱸魚蓴菜好<lb/>
<pb n="KR4f0022_WYG_018-24b"/>
多因連展與黎祁<hi>放翁自注淮人謂麥餌為連展蜀人呼豆腐為黎祁</hi>
御書春帖子恭紀<lb/>
神書日賁通明殿春帖先題供奉班人喜王正逢<lb/>
聖藻兒驚<lb/>
天筆憶<lb/>
龍顔<hi>臣子豫朋將之耀州任</hi>門前豈敢懸雙璧楹際真同被兩間<lb/>
捧向茅堂常北面年年椒頌祝南山<lb/>
賜砥石硯恭紀<lb/>
<pb n="KR4f0022_WYG_018-25a"/>
王氣留京奕葉隆五丁遺石自鴻濛削成寳硯天開闢<lb/>
製出文思<lb/>
帝化工玉几依光加洗濯清班分<lb/>
賜並磨礲承<lb/>
恩真比丘山重歳歳三呼<lb/>
萬歳嵩<lb/>
賜貂裘恭紀<lb/>
金貂濫㸃侍朝元輕暖還教被<lb/>
<pb n="KR4f0022_WYG_018-25b"/>
異恩就日未知仙珮重因風偏覺<lb/>
御香温親承<lb/>
綸語量長短<hi>諭㫖云此裘朕所親服汝軀體較小可覔良工畧為裁製務令稱身</hi>儘著餘<lb/>
年付子孫忝竊一門兼<lb/>
再錫微才敢向鳯池論<hi>臣子壯履並䝉恩賜</hi>
賜人參恭紀<lb/>
賜觀植本幾人存五葉三椏記細論<hi>戊午臣廷敬同臣英臣士正臣士竒</hi>
<hi>臣杜訥䝉參禎本恩賜觀人</hi>筋力已衰逢大藥生成難報是<lb/>
<pb n="KR4f0022_WYG_018-26a"/>
皇恩未隨芝草和金七先映椒花上玉樽<hi>除夕並食物賜上尊</hi>
<hi>甚衆</hi>曾説紫團聞父老新傳盛事到山村<hi>舊傳上黨有紫團參今不可復</hi>
<hi>得</hi>
賜玻璃器大小十四恭紀<lb/>
春冰未泮玉敲堅<lb/>
賜出玻璃世罕傳虚白貯來皆萬象清微擕得自三天<lb/>
如逰佛國琉璃界不費公家帑藏錢<hi>諭旨云此皆出工人贏餘非用錢糧</hi>
<hi>所製故以賜卿等</hi>歸路彩雲先滿舍盆瓶處處日華圓<lb/>
<pb n="KR4f0022_WYG_018-26b"/>
御書大福字恭紀<lb/>
維<lb/>
皇錫福徧烝民<lb/>
天藻親題到老臣今歳預知明歳喜萬家先占一家春<lb/>
仰瞻紅日長如晝若比驪珠大似輪億載光華歌復旦<lb/>
溥將夀域轉洪鈞<lb/>
　　<hi>臣</hi>詩叠䝉<lb/>
聖恩奬賞毎聆<lb/>
<pb n="KR4f0022_WYG_018-27a"/>
天語感激之下涕涙零落累日愧悚恭紀以詩<lb/>
衰鈍何堪感<lb/>
至尊頻䝉激賞是<lb/>
殊恩抛殘綺語文焉用老罷丹心事可論一飯不忘如<lb/>
杜甫平生無憾勝虞翻傳閒多恐遺青史留取新詩示<lb/>
子孫<lb/>
　　六日祈榖前一日雪<lb/>
同雲近接朶雲邉歆饗深知<lb/>
<pb n="KR4f0022_WYG_018-27b"/>
睿意䖍未轉條風先獻歳<hi>十一日立春</hi>猶行臘雪兆豐年金<lb/>
甌卜歴過千閏<hi>是歳閏月</hi>玉琯吹花到八埏扈<lb/>
帝仙官多鶴駕騎來銀闕羽毛鮮<lb/>
　　覔輿從不得偶作<lb/>
跳浪羣兒自簸顛如山兩足步難前路長欺我太無力<lb/>
囘首沙堤亦枉然<lb/>
　　正月十三夜同與可語梅莊山居之勝<lb/>
雲裏山家咫尺間踏青未了試燈還百年吾是今春老<lb/>
<pb n="KR4f0022_WYG_018-28a"/>
一歳人能幾日閒亦有王城深似海誰知身患重如山<lb/>
<hi>老子云吾之有患為吾有身</hi>梅莊北畔桃坡路前後東風總一般<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_018-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻十八<lb/>
</p>
<p>
</p>
  </div>
</body>
</text>
</TEI>
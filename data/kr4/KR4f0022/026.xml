<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十六</head> <lb/>
    <p>
<pb n="KR4f0022_WYG_026-1a"/>
欽定四庫全書<lb/>
　午亭文編巻二十六<lb/>
　　　　　　　　　　　　大學士陳廷敬撰<lb/>
　經解二<hi>易</hi>
䷔<hi>震下離止</hi>
嘗讀噬嗑而歎聖人繫易之仁也讀先王以明罰敕法<lb/>
而知後世用例不用律之非矣讀六四之利艱貞六五<lb/>
之貞厲而知後世快意用刑之非矣艱貞貞厲之辭惟<lb/>
<pb n="KR4f0022_WYG_026-1b"/>
四五有之他爻所无也以五居尊位四為大臣故也五<lb/>
四能貞厲艱貞下皆化之矣雷電雖取威明之義然電<lb/>
先雷後以明為主治獄之道不患不威是以君徳貴剛<lb/>
而治獄則尚柔中也柔中故虛而明也<lb/>
䷕<hi>離下艮上</hi>
日月五星之運錯行乎二十八宿經星之次舍此天文<lb/>
也君臣父子兄弟夫婦朋友粲然有禮以相接截然有<lb/>
分以相守此人文也觀乎天文以察時變觀乎人文以<lb/>
<pb n="KR4f0022_WYG_026-2a"/>
化成天下此天子之文也惟仰承天道俯順民彛天子<lb/>
能修其身而後可以化成天下由是日月五星无朓朒<lb/>
薄蝕彗孛飛流之變而各順其運行之常天下文章孰<lb/>
大乎是堯之文思安安舜之濬哲文明皆是道也<lb/>
旅之象山上有火許之以明慎用刑賁之象山下有火<lb/>
戒之以无敢折獄葢明之所及有近逺故力之所任有<lb/>
大小聖人特以刑獄一事著其義則凡明之不足而能<lb/>
任大者鮮矣是以君子貴致知之學而无取乎察察之<lb/>
<pb n="KR4f0022_WYG_026-2b"/>
小智也<lb/>
䷖<hi>坤下艮上</hi>
剝五爻皆言剝六五獨不言剝者何變文也五君位也<lb/>
五不可言剝也變而言貫魚以宫人寵者何貫魚下四<lb/>
隂之象也以宫人之寵寵四隂者五也宫人宫中之賤<lb/>
者也以此寵隂猶能制隂者也故無不利也雖變而不<lb/>
失君之義者尊君也伊川於上九引匪風下泉易通於<lb/>
詩矣愚謂六五一爻易通於春秋矣<lb/>
<pb n="KR4f0022_WYG_026-3a"/>
唯君子乃能覆盖小人小人剥君子君子亡而小人亦<lb/>
無所容其身是自剝其廬也小人亦何利哉初六六二<lb/>
六四皆言凶剝之无咎者獨六三耳何去何從小人亦<lb/>
當決擇之矣<lb/>
䷗<hi>震下坤上</hi>
復見天地之心天地之心仁是也六二休復以下仁也<lb/>
是知凡言復者皆復於仁也初之修身二之下仁四之<lb/>
從道一也未有道而不仁不仁而可修身者也五居尊<lb/>
<pb n="KR4f0022_WYG_026-3b"/>
位故欲敦復仁之厚者宜居尊者也前後左右從而戕<lb/>
者多矣尤宜敦也敦之如何如初之修身二之下仁四<lb/>
之從道而已是能自治又能以人治者也敦復則不頻<lb/>
復又何至於迷復之凶哉<lb/>
䷘<hi>震下乾上</hi>
无妄之卦聖人為承平君臣而言也是時也先王茂對<lb/>
時育萬物之時也豈可妄有所徃使萬物繹騷不安其<lb/>
生哉九五居君之位故告之曰无妄之疾勿藥有喜象<lb/>
<pb n="KR4f0022_WYG_026-4a"/>
又丁寧之曰无妄之藥不可試也六二應五者也故告<lb/>
之曰不耕穫不菑畬則利有攸徃而象曰不耕穫未富<lb/>
也无妄之疾敵國外患也无妄之災邊防之事小有得<lb/>
失不足為大患者也所謂或繫之牛行人之得邑人之<lb/>
災也君與臣但能修吾内治而外侮不得乘焉足矣藥<lb/>
必不可妄試功必不可妄貪先王舊章必不可妄改天<lb/>
幸必不可妄徼總之无妄之世必當以无妄處之君與<lb/>
臣必不可不知妄有所徃之害九四君側之臣也故以<lb/>
<pb n="KR4f0022_WYG_026-4b"/>
可貞无咎告之初九在下郡縣之臣以无妄之徃為得<lb/>
志無闗于朝廷大事也最惡者上也上九亦非有妄者<lb/>
也時不可行而行遂至于有眚遂至于无攸利彼之不<lb/>
可行而行也亦自謂前人之法窮則當變至于不可行<lb/>
者終不可行而猶執其所行終不肯變甘處其窮象曰<lb/>
窮之災也言其窮而不變也其匪正有眚不利有攸徃<lb/>
无妄之徃何之矣天命不祐行矣哉正謂上九也<lb/>
䷙<hi>乾下艮上</hi>
<pb n="KR4f0022_WYG_026-5a"/>
畜卦之義蘇氏説之已盡其言曰小畜之畜乾也順而<lb/>
畜之故始順而終反目大畜之畜乾也厲而畜之故始<lb/>
厲而終亨君子之愛人以徳小人之愛人以姑息見徳<lb/>
而愠見姑息而喜則過矣初九欲進之意無巳也至于<lb/>
六四遇厲而止六四之厲我所謂徳也使我知戒而終<lb/>
身不犯于災者四也小畜之説輻不得巳也故夫妻反<lb/>
目大畜之説輹其心願之故中无尤也三乾並進故曰<lb/>
良馬逐馬不憂其不良而憂其輕踔易道以至泛軼也<lb/>
<pb n="KR4f0022_WYG_026-5b"/>
故利艱貞九三乾之殿也故相與飭戒閑習其軍徒則<lb/>
利有攸徃上上九也上利在不忌三利在必戒童牛初<lb/>
九也牿角械也童牛無所用牿然且不敢廢者自其童<lb/>
而牿之迨其壯雖不牿可也此愛其牛之至也豶豕<graphic n="KR2904" url="https://raw.githubusercontent.com/kanripo/KR-Gaiji/master/images/KR2904.png" mimeType="image/png"/>
豕也九二之謂也有牙而不鷙也<graphic n="KR2904" url="https://raw.githubusercontent.com/kanripo/KR-Gaiji/master/images/KR2904.png" mimeType="image/png"/>豕也不鷙則可畜<lb/>
矣大畜之畜乾也始厲而終亨初九陽之微者也而遂<lb/>
牿之故至于九二雖有牙而可畜也其始牿之其漸可<lb/>
畜其終雖進之天衢可也童而牿之愛以徳也故有喜<lb/>
<pb n="KR4f0022_WYG_026-6a"/>
不惡其牙而畜之將求其用也故有慶凡物有以相徳<lb/>
曰喜施徳獲報曰慶孔子曰積善之家必有餘慶天衢<lb/>
者上之所履而不與下共者也徳有以守之雖有以予<lb/>
人而莫敢受茍無其徳雖吾不與而彼將有取之者上<lb/>
九之徳足以自固是以無忌於乾而大進之其曰何天<lb/>
之衢者何天衢之有而不汝進也夫惟以天衢進之而<lb/>
乾大服矣<lb/>
小畜以懿文徳蘇傳曰夫畜巳而非其人則君子不可<lb/>
<pb n="KR4f0022_WYG_026-6b"/>
有為獨可以雍容講道如子夏之在魏子思之在魯可<lb/>
也大畜君子以多識前言徃行以畜其徳蘇傳曰孔子<lb/>
論乾九二之徳曰君子學以聚之問以辨之是以知乾<lb/>
之健患在于不學漢髙帝是也故大畜之君子將以用<lb/>
乾亦先厚其學嘗推其意而論之懿文徳者不得志而<lb/>
著書之類也多識前言徃行以畜其徳者積學待用之<lb/>
謂也<lb/>
䷚<hi>震下艮上</hi>
<pb n="KR4f0022_WYG_026-7a"/>
頤之六爻初九為靈龜龜食氣而夀不求食於人者也<lb/>
舍爾靈龜觀我朶頤凶此設為六四告初之辭以戒之<lb/>
耳非真以初為凶也故象曰觀我朶頤亦不足貴也世<lb/>
豈有觀朶頤之靈龜哉卦惟上下二陽凡能養人者皆<lb/>
陽也初九又以徳為養者也四求初養是顛頤也四在<lb/>
艮下負嵎之虎也虎視眈眈其欲逐逐虎之常也然咎<lb/>
道也今以初九之徳養為養眈眈逐逐之咎吾知免矣<lb/>
欲與施反四無欲斯能施矣故象曰上施光也二與五<lb/>
<pb n="KR4f0022_WYG_026-7b"/>
相應者也今二五皆隂不相應也故二擇養於初上之<lb/>
間皆非二之類也故曰行失類也然初則顛頤而拂經<lb/>
上則于丘頤而征凶與其征凶寧拂經也六三與上九<lb/>
相應三求養于上正也而顧繫以拂頤貞凶十年勿用<lb/>
无攸利象又曰十年勿用道大悖也易之示人語繁而<lb/>
不殺義正而辭嚴此其至也若是者何也隂柔不正好<lb/>
動之人與居髙乗時之權臣相合其禍何所不至是聖<lb/>
人之所懼也五居君位而頤由于上亦拂經也居貞則<lb/>
<pb n="KR4f0022_WYG_026-8a"/>
吉不可涉大川象曰居貞之吉順以從上也貞則彼無<lb/>
可指順則我不傷激貞者爻所本有順者補爻所未盡<lb/>
也上為頤之所由求養之人孰不歸之故利涉大川然<lb/>
聖人必先之曰厲吉不厲則凶厲則吉也象曰由頤厲<lb/>
吉大有慶也不厲則大有害厲則大有慶也五曰貞曰<lb/>
順上曰厲五上之間君臣終始國家安危生民禍福其<lb/>
機最微而其事最鉅故聖人言之懼而慮之周也<lb/>
䷛<hi>㢲下兑上</hi>
<pb n="KR4f0022_WYG_026-8b"/>
大過彖傳棟橈本末弱也本末者初上也九三九四皆<lb/>
棟橈者也爻分而言之則九四棟隆九三獨為棟橈若<lb/>
是者何哉九四不過乎剛與初為應能専而無他初雖<lb/>
在下之柔譬之茅然為物雖薄以之為藉未嘗不收其<lb/>
用此四所以為棟隆也四與九二為同類二以陽居隂<lb/>
而下乘初以初自助故有枯楊生稊之象稊者顛而復<lb/>
蘖反其始也又有老夫女妻之象老夫女妻則夫不陵<lb/>
妻而生育之功可成矣四曰棟隆吉象以不橈乎下明<lb/>
<pb n="KR4f0022_WYG_026-9a"/>
之二曰无不利象以過以相與明之是四與二皆取其<lb/>
剛而不過也九三剛而太過與上為應而三剛愎不可<lb/>
以輔過涉滅頂之凶上自无咎也三亦何所益哉三與<lb/>
五為類五以陽居陽侈泰已甚六乘之而力不能正故<lb/>
有枯楊生華之象華者盈而畢發速其終也又有老婦<lb/>
士夫之象老婦士夫則夫厭其妻無過以相與之事矣<lb/>
三曰棟橈凶象以不可輔明之五曰无咎无譽象曰何<lb/>
可久也亦可醜也无咎无譽者所以教上也與為滅頂<lb/>
<pb n="KR4f0022_WYG_026-9b"/>
之无咎不如明哲保身之无咎也非為五言也是三與<lb/>
五皆惡其剛而過也嗚呼棟橈吾將壓焉相之於國棟<lb/>
也匪剛不可過剛亦未見其可剛柔相濟使身名俱全<lb/>
而國家無事賢者不當如是耶<lb/>
䷜<hi>坎下坎上</hi>
人未有可孤立而無助者也况在艱難之時乎習坎之<lb/>
卦九二九五各為一卦之主相阨而不能相能者也二<lb/>
曰坎有險求小得險九五也小六三也九二以險臨五<lb/>
<pb n="KR4f0022_WYG_026-10a"/>
五亦以險待之欲以求五焉可得哉所可得者六三而<lb/>
已二所以能得之者非謂徳足以懐之徒以二者皆未<lb/>
出於險中相待而後全故也六三來之坎坎險且枕入<lb/>
于坎窞勿用之徃也枕所以休息也來者坎也徃者亦<lb/>
坎也均之二坎來則得主徃則得敵遇險于外而休息<lb/>
于内也故曰險且枕六三知其不足以自用用必無功<lb/>
故退入坎以附九二相與為固而已六四樽酒簋貳用<lb/>
缶納約自牖終无咎樽酒簋貳用缶薄禮也納約自牖<lb/>
<pb n="KR4f0022_WYG_026-10b"/>
簡陋之至也夫同利者不交而歡同患者不約而信四<lb/>
非五無與為主五非四無與為蔽饋之以薄禮行之以<lb/>
簡陋而終不相咎者四與五之際也九五坎不盈祗既<lb/>
平五在坎中是不盈也盈則平而出矣祗既平五之志<lb/>
也以不平為未大未大而不肯自安故受四而不辭也<lb/>
夫五之與二勢有上下徳有大小五有為之主而二僅<lb/>
自保者也要其終五必併二習坎之所以為險者以二<lb/>
五之不相下也五併二而天下無險可言矣二與三未<lb/>
<pb n="KR4f0022_WYG_026-11a"/>
保其終而暫時相依亦各知孤立之難也若夫初上處<lb/>
内外之極最逺于敵而不被其禍以為足以自用而有<lb/>
餘是以各挾其險以待其上初不附二上不附五故皆<lb/>
有失道之凶焉君子之習險將以出險也習險而入險<lb/>
為冦而已此初之失道也徽纆以係之叢棘以固之上<lb/>
六之所恃者險爾險窮則亡此上六之失道也道在依<lb/>
人尤在擇其所依險可易言出哉<lb/>
䷝<hi>離下離上</hi>
<pb n="KR4f0022_WYG_026-11b"/>
離之六五柔居尊位者也附麗于剛强之間危懼之勢<lb/>
也當危懼之勢能畏懼之深至于出涕憂慮之深至于<lb/>
戚嗟所以能保其吉也所謂剛强者四與上也然上與<lb/>
四不同五能用上則可以成嘉美之功威震而刑不濫<lb/>
可以正邦矣若四則犯上之臣也自不容于天地之間<lb/>
何足憐哉此卦上九禦侮之臣也九三年至而退不貪<lb/>
榮禄之臣也六二中順之臣也初九新進慎事之臣也<lb/>
惟九四為犯上之臣旋發旋平不足為大患而可藉以<lb/>
<pb n="KR4f0022_WYG_026-12a"/>
為宴安之戒者也然離為火為日苟非君徳之至明亦<lb/>
豈易致此哉<lb/>
䷞<hi>艮下兑上</hi>
交感之謂咸無心於感然後無所不感非無心也無不<lb/>
正之心也聖人感人心而天下和平此也大槩以一虛<lb/>
字盡之虛者九四之所謂貞也故吉且悔亡若憧憧徃<lb/>
來朋從爾思則失其貞矣故象曰未光大也九四大義<lb/>
繫辭傳發揮詳盡宜合而觀之惜乎九四亦有所未能<lb/>
<pb n="KR4f0022_WYG_026-12b"/>
也此卦六爻皆應皆求咸而不能咸初六志在外者四<lb/>
也九四朋從朋者初也志之從之皆不得無心之義也<lb/>
二設為凶吉兩義腓<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>動惟躁故凶反躁為居則吉也<lb/>
九五咸其脢脢在㗋之下心之上已發於心而隠忍於<lb/>
喉苟求无悔而已其志不已末乎感不可以私亦不可<lb/>
强示尊黙使上下之情不通也三志在隨人以妄隨為<lb/>
感自宜徃吝上滕口説感不以心而以口感之道其衰<lb/>
矣乎合而觀之皆有心於感而不能無所不感者也卦<lb/>
<pb n="KR4f0022_WYG_026-13a"/>
以人身取象四當心位故感之道於四猶有望焉<lb/>
䷟<hi>㢲下震上</hi>
恒以久為義九三不恒其徳貞吝固宜餘五爻惟二以<lb/>
久中无悔初則浚恒貞凶无攸利四則久非其位而无<lb/>
禽五則恒其徳貞夫子凶上則振恒凶是不恒不可恒<lb/>
亦未必可也恒豈易言哉善乎大象之言曰雷風恒雷<lb/>
風者天地之至不恒者也至不恒之中而有至恒者存<lb/>
此立不易方也方即貞即天地之道聖人所以久于道<lb/>
<pb n="KR4f0022_WYG_026-13b"/>
而化成也聖人者天而已矣易諸卦發揮此義而此卦<lb/>
之辭尤為顯著故曰天地之道貞觀者也日月之道貞<lb/>
明者也天下之動貞夫一者也一者何也天之道也其<lb/>
為物不貳則其生物不測又何疑於聖人之化成哉<lb/>
䷠<hi>艮下乾上</hi>
遯不可以退避為訓人皆以退避為藏拙免禍之計自<lb/>
為則得矣如朝廷何故善遯者非必在山林也雖身處<lb/>
朝廷未嘗嚴絶小人而小人自不能近此逺小人不惡<lb/>
<pb n="KR4f0022_WYG_026-14a"/>
而嚴之謂也此卦初二兩爻定指小人初在遯為尾尾<lb/>
猶微末也以其徃而有災故尚不敢肆而自附於四四<lb/>
雖不示絶于外而内不暱好跡與小人似好小人逈不<lb/>
能干是謂好遯宜其享君子之吉也君子既吉小人自<lb/>
然否矣六二以中順上固君志自古小人巧用此術使<lb/>
人君誤信假之以權久而跋扈難制者何可勝道然二<lb/>
雖固志五能正志五之志正則二之志亦正二之中順<lb/>
且為應五之徳而不出於邪矣二柔而中順五剛而中<lb/>
<pb n="KR4f0022_WYG_026-14b"/>
正君臣始終相保釁隙不生何嘉如之嘉出於正正與<lb/>
嚴相成嘉與惡相反此九五之遯也或曰君不可以遯<lb/>
言不知臣之遯非必山林君之遯非必深宫君者天也<lb/>
天下有山天不必逺山山自不能及天君下有臣君不<lb/>
必逺臣臣自不能及君使天舍山而居於無山之處始<lb/>
為天遯有是理乎遯有以形用者山林之士或可當之<lb/>
遯有以神用者非明哲之臣神明之主未易言也不可<lb/>
不辨若九三與初二同體謂之係遯係而遯疾憊固其<lb/>
<pb n="KR4f0022_WYG_026-15a"/>
宜也苟得其道其於初二且臣妾畜之耳不得其道至<lb/>
於行敺除大事存亡安危未可知也不吉則凶可不慎<lb/>
哉可不戒哉上九與乾同體異於九三故謂之<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>遯<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>
之者不止初二不能係之與三同徳而不相應三亦不<lb/>
能係之矣是為龍徳是為神遯以上居遯之終故特以<lb/>
此許之其實四之好遯五之嘉遯皆同此道也焦竑曰<lb/>
肥字古作<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>與蜚字相似後世因譌為肥字九師道訓<lb/>
曰遯而能飛吉孰大焉張平子賦云欲飛遯以保名曹<lb/>
<pb n="KR4f0022_WYG_026-15b"/>
子建七啓云飛遯離俗金陵攝山碑緬懐飛遯皆可取<lb/>
以證<lb/>
䷡<hi>乾下震上</hi>
彖傳大壯大者壯也剛以動故壯又云大壯利貞大者<lb/>
正也是知壯不可恃正不可捨捨正恃壯雖大何利之<lb/>
有卦惟九四當剛動之爻故動而貞吉動而悔亡藩決<lb/>
於前輿壯其輹尚徃何疑若初九者居下在初去震體<lb/>
殊逺豈宜遽動夫趾雖壯不如輿輹而欲與四競徃必<lb/>
<pb n="KR4f0022_WYG_026-16a"/>
不能也但信壯之可進信之過而壯不行是其信之窮<lb/>
也九二以中而貞吉六五位不當而无悔二善用大壯<lb/>
者也五善處大壯者也上六小人用壯者也九三君子<lb/>
用罔者也羝羊觸藩兩爻同象羸其角即不能退不能<lb/>
遂辭有詳略意相發明也无攸利艱則吉亦兼為兩爻<lb/>
言也使兩爻能詳於始不敢輕發自逞當不至兩敗俱<lb/>
傷禍亂蔓延而無已矣嗚呼三為剛<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>上為柔蹂三本<lb/>
欲用壯於小人反使小人用壯至小人用壯君子必無<lb/>
<pb n="KR4f0022_WYG_026-16b"/>
幸理罔者蔑視天下旁若無人也小人用壯君子罔也<lb/>
此為君子歎息也然則詳與艱聖人屬望君子其尤切<lb/>
歟<lb/>
䷢<hi>坤下離上</hi>
晉卦之辭所謂康侯者二也用錫馬蕃庶晝日三接者<lb/>
五也五之爻辭曰悔亡者五為晉之主悔在餘五爻有<lb/>
失有得悔亡在五之失得勿恤其故何也一時得者失<lb/>
者畢在離照之下五雖勿恤而不肖不敢大逞固與賢<lb/>
<pb n="KR4f0022_WYG_026-17a"/>
不肖溷而不辨者異矣夫得者進失者亦進此五所以<lb/>
徃吉无不利也此五所以徃有慶也利豈獨在康侯之<lb/>
二哉大略卦以晉名而諸爻皆不喜輕進初六晉如摧<lb/>
如非人摧初初自摧也君子始進貴正初獨行正似有<lb/>
摧之者然自安於摧不失其正何吉如之使急於求孚<lb/>
急於受命豈能裕无咎乎六二晉如愁如義亦同此以<lb/>
中正柔順之徳而上遇六五之君宜無不進矣二不敢<lb/>
喜而不寐故為愁如此二之中正也所以受兹介福於<lb/>
<pb n="KR4f0022_WYG_026-17b"/>
其王母也六三衆允悔亡者三之晉一無所私故衆皆<lb/>
信之其悔得亡也卦獨四上兩陽似為<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>進然四如鼫<lb/>
䑕鼫鼠以比庸臣庸臣而在上位所以為位不當也貞<lb/>
厲者雖庸而不失正雖庸而不敢肆然無忌也使其為<lb/>
碩鼠之貪何貞利之有雖失得勿恤之君亦難容而不<lb/>
逐矣上九居髙而失和平之度難為其下故為晉其角<lb/>
維用伐邑之象然與好大喜功為國生事者迥不侔矣<lb/>
所以雖厲而吉无咎也貞吝者道未光之謂也世之求<lb/>
<pb n="KR4f0022_WYG_026-18a"/>
大光而反致凶辱者多矣未若貞吝者安其未光為猶<lb/>
愈也合諸爻觀之位有髙下品有優劣行事未必盡得<lb/>
然皆進而不輕進者也上下接而下不輕進晉之主不<lb/>
易遇也晉之臣亦可法也<lb/>
䷣<hi>離下坤上</hi>
明夷六爻嘗以商周之際明之初九君子于行伯夷太<lb/>
公之避也六二夷于左股股所以行也夷則行不利故<lb/>
用馬壯以拯之而後其行也勝用股矣此文王羑里演<lb/>
<pb n="KR4f0022_WYG_026-18b"/>
易之時也以學易為馬壯是羑里之事文王亦自悔有<lb/>
所未盡也夫此所以為内文明也九三文王得太公之<lb/>
象也南狩者卜田而遇非熊非羆之臣也卒載太公望<lb/>
以歸得其大首也嗣是而伐崇墉嗣是而遏徂旅文王<lb/>
曷嘗有亟心乎不可疾貞也六四于出門庭我不顧行<lb/>
遯微子自靖之義也六五箕子之明夷則爻辭已明言<lb/>
矣上六失則之則與六二順以則之則當合看又當與<lb/>
箕子明不可息之明合看明不可息箕子所以傳洪範<lb/>
<pb n="KR4f0022_WYG_026-19a"/>
也六二順以則文王所以有六十四卦之彖辭也紂惟<lb/>
失則故不明而晦後入於地無由可免也是故商周之<lb/>
際興亡之故備於明夷一卦或以為文王之卦是也實<lb/>
非文王一人之卦也六二正所謂内文明者以此為文<lb/>
王與象傳合但謂文王以學易為馬壯羑里之事文王<lb/>
亦自悔有所未盡似非周公可以言文王者然假使周<lb/>
公以此言文王不可謂非深知文王者也此聖賢憂患<lb/>
之學文王周公孔子其揆一也<lb/>
<pb n="KR4f0022_WYG_026-19b"/>
䷤<hi>離下㢲上</hi>
萃言王假有廟渙言王假有廟家人言王假有家明乎<lb/>
在宫在廟王者皆以精神相感通故能使鬼神享而家<lb/>
人化也象曰王假有家交相愛也既交相愛矣又何憂<lb/>
乎九五為王者六二宜為王后然六二爻無異辭焉歸<lb/>
妹曰帝乙歸妹曰其君曰其娣此異辭也家人六二曰<lb/>
在中饋无攸遂則通乎臣庶之辭也家人以長女中女<lb/>
成卦故卦辭曰利女貞彖傳亦先稱女正位乎内在中<lb/>
<pb n="KR4f0022_WYG_026-20a"/>
饋无攸遂者正位乎内之事也六二既通乎臣庶其餘<lb/>
無不可通初九閑有家諺曰教婦初來其斯之謂與六<lb/>
四長姒也長子家督長姒代姑家之盛衰繫焉爻曰富<lb/>
家大吉象曰順在位也明乎長姒之重非友婦可比也<lb/>
九三家人嗃嗃悔厲吉嗃嗃嚴厲之象也婦子嘻嘻終<lb/>
吝嘻嘻歎辭也九三重剛過嚴家人不堪而歎故象於<lb/>
嗃嗃許其未失于嘻嘻譏其失家節以是知治家不可<lb/>
不嚴亦不可過嚴也上九有孚威如終吉誠與威相濟<lb/>
<pb n="KR4f0022_WYG_026-20b"/>
而得終吉異乎九三之終吝矣家人至上九家道已成<lb/>
象又掲反身二字以示人身修而後家齊自天子至於<lb/>
庶人壹是皆以修身為本也反身無他法大象曰君子<lb/>
以言有物而行有恒盡之矣<lb/>
唐李勣對髙宗曰此陛下家事何必更問外人其後徳<lb/>
宗舒王之議亦祖此説李泌之對則謂臣當無所不知<lb/>
夫天子家事誠為大事臣庶家事豈為細事乎借父耰<lb/>
鉏慮有徳色母取箕箒立而誶語抱哺其子與公併倨<lb/>
<pb n="KR4f0022_WYG_026-21a"/>
婦姑不相説則反唇而相稽秦之所以亡也賈誼言之<lb/>
矣婦女不知女工任情而動有逆於舅姑有殺戮妾媵<lb/>
父兄弗之罪也天下莫之非也晉之所以亡也干寶言<lb/>
之矣後世所以教導整齊臣庶之家者非無法令然徒<lb/>
文具而無其實也誼又有言夫移風易俗使天下回心<lb/>
而鄉道類非俗吏之所能為也所闗誠重矣哉<lb/>
䷥<hi>兑下離上</hi>
天下同異之辨不可勝窮天地睽男女睽萬物睽是其<lb/>
<pb n="KR4f0022_WYG_026-21b"/>
異也其事同其志通其事類是其同也象曰君子以同<lb/>
而異夫同而異異而同一也其異也正其所以同也睽<lb/>
之時用大矣哉大以此也睽非美事而天地男女萬事<lb/>
皆不得不睽睽然後同何嫌於睽乎若夫始同終異始<lb/>
異終同同異皆出於私兩者判不相合與其終而異未<lb/>
若其終而同也睽之六爻初與四不相應也四如逸馬<lb/>
逐而愈逸不逐則自歸又如惡人惡與左傳惡而婉之<lb/>
惡同貌雖惡而中未必惡也初不嫌四而見之四且以<lb/>
<pb n="KR4f0022_WYG_026-22a"/>
初為元善之夫彼此相孚矣初之悔亡无咎四之睽孤<lb/>
厲无咎以始睽終同也二之遇主于巷五之厥宗噬膚<lb/>
三之无初有終上之先張後説皆終同也自匹夫相與<lb/>
無不以睽為憂以不睽為貴况寮寀君臣之際乎總之<lb/>
有宜睽者彖傳大象之義也有不宜睽者六爻之義也<lb/>
如此則見睽之利不見睽之害歸于大同實受其福矣<lb/>
睽之時用固非一端學易者可不盡心乎<lb/>
䷦<hi>艮下坎上</hi>
<pb n="KR4f0022_WYG_026-22b"/>
九五大位也當蹇難之時以一身而任天下之責天下<lb/>
之蹇皆其蹇蹇莫有大焉者也大蹇也夫九五所謂利<lb/>
西南徃得中者也當位貞吉以正邦國之大人也見之<lb/>
則利徃則有功者也世未有真主在上而忠臣義士不<lb/>
樂為之用命者朋來之助豈非五之所自致乎人知九<lb/>
三徃蹇來反為道窮而反不知蹇卦四隂與五同徳者<lb/>
惟三之一陽耳其反也見險而能止也知也反而與初<lb/>
二同徃尤其知也初之宜待者待三也四之來連者連<lb/>
<pb n="KR4f0022_WYG_026-23a"/>
三也上以來碩者以三為碩人也上以三而利見九五<lb/>
之大人初二四誰非以三而利見者哉然則三真五之<lb/>
朋也有三之朋而初二四上無非五之朋也不止王臣<lb/>
蹇蹇一人也朋來如是雖大蹇無難平矣雖然非下推<lb/>
上輓三何能獨進乎上與三應與之合力決天下之險<lb/>
難開一時之蕩平上之功豈小補哉<lb/>
䷧<hi>坎下震上</hi>
解之小人六三也本非元惡大憝附九四之足下隨四<lb/>
<pb n="KR4f0022_WYG_026-23b"/>
而動不過四之一拇耳然已居下之上其位髙矣故曰<lb/>
負且乘言其以負販之夫乘君子之器也或曰負者上<lb/>
仗四也乘者下陵二也負販之夫一旦得志未有不負<lb/>
上而乘下者也合觀之而小人之態見矣在九二以三<lb/>
狐目之工於媚悦則為狐也又依城之狐也假威之狐<lb/>
也在上六以隼目之捷于傷人則為隼也三一小人耳<lb/>
而其勢闗涉上下則亦非尋常小人可並論矣九二以<lb/>
矢射之獲之於田上六助二射之獲之於髙墉九四亦<lb/>
<pb n="KR4f0022_WYG_026-24a"/>
不敢庇之而自解其拇自三觀之以二與上為冦其實<lb/>
二與上興兵戎以伐罪人也是役也主之者二也上為<lb/>
犄角四者小人所在之地也然小人之退與不退權尤<lb/>
在君二與六五為正應二所以能成功也利西南徃得<lb/>
衆此之謂也无所徃既解之時也有攸徃未解之時也<lb/>
无所徃則來復赦過宥罪不欲禍延也有攸徃則夙其<lb/>
事已定人猶未知也不苛不縱先後得宜豈非九二之<lb/>
貞吉中道哉嗚呼三與上本宜應而不相應使三之禍<lb/>
<pb n="KR4f0022_WYG_026-24b"/>
已成必將陷上而奪其位三之禍未成而敗上非射而<lb/>
獲之恐未免以嫌疑而禍及其身也三為四拇勢將累<lb/>
四初與四應剛柔之際勢將及初今三一解而衆禍悉<lb/>
解郎顗曰雷者所以開發萌芽辟隂除害萬物須雷而<lb/>
解資雨而潤解之時真大矣哉<lb/>
䷨<hi>兑下艮上</hi>
損卦本無剥民奉君之説彖曰損損下益上其道上行<lb/>
者損下卦乾之九三益上卦坤之六三損下益上即損<lb/>
<pb n="KR4f0022_WYG_026-25a"/>
剛益柔損非徒損所以益上故曰其道上行損下益上<lb/>
義本如是損亦非惡事也何嘗指為損民益君哉惟損<lb/>
下益上其道上行故又曰損而有孚元吉无咎可貞利<lb/>
有攸徃曷之用二簋可用享葢其道上行損中即有孚<lb/>
義元吉以下皆有孚之占二簋用享則所以為有孚者<lb/>
也此卦下三爻益上者也上三爻受益者也上下交孚<lb/>
下積其誠而上受之曷之用二簋可用享之説也主之<lb/>
享賓必用其誠簋非虛器中必有實二簋者象下之兩<lb/>
<pb n="KR4f0022_WYG_026-25b"/>
陽也享禮八簋為上四簋為中二簋為簡今以兩陽之<lb/>
實取象二簋不論享禮之常亦猶享賓有時而用二簋<lb/>
惟其誠不惟其物故曰二簋應有時也易大例扶陽抑<lb/>
隂剛不可損獨此卦以損剛益柔為義損剛則剛虛益<lb/>
柔則柔盈故又曰損剛益柔有時損益盈虛與時偕行<lb/>
也損益二卦皆損剛益柔但益卦所損之剛在上損卦<lb/>
所損之剛在下耳或執益彖損上益下民説无疆之文<lb/>
謂以損之損下為損民亦無不可不知損君益民可言<lb/>
<pb n="KR4f0022_WYG_026-26a"/>
也損民益君不可言也損君益民而民説固其宜也損<lb/>
民益君而有孚未之有也必不可元吉必不可无咎必<lb/>
不可貞必不可利有攸徃任其曲説終不可通且小人<lb/>
以是藉口流禍無窮矣故不可不辯以爻義細言之初<lb/>
九輟其私事遄徃益四遄之為言疾也四所謂損其疾<lb/>
者指初九也損其疾亦猶咸其拇咸其腓晉其角之類<lb/>
易之句法也非以疾為四之病疾而初徃損之也以下<lb/>
事上不宜緩慢故疾而无咎酌損之者戒其過於疾耳<lb/>
<pb n="KR4f0022_WYG_026-26b"/>
非以疾為不可也六四損其疾使遄有喜者言初九之<lb/>
徃本遄四又能使之遄不以損其疾為嫌反其疾為喜<lb/>
也如此而遄徃者愈勸矣何咎之有初九曰尚合志四<lb/>
曰有喜兩爻各得无咎此初與四之有孚无咎也九二<lb/>
利貞者中以為志以中為貞也中即二之二簋盖一心<lb/>
享上之誠也征凶者二非徼功沽名之臣以征為凶故<lb/>
安静無為不敢輕動耳此二之以為弗損也而五以實<lb/>
受其益矣五受二益故有或益之十朋之龜弗克違之<lb/>
<pb n="KR4f0022_WYG_026-27a"/>
象上天祐五使得賢臣非元吉而何合而觀之二五以<lb/>
中相孚而得吉者也若六三三人行則損一人一人行<lb/>
則得其友成卦之義實在於此象曰一人行三則疑也<lb/>
六三與上九不相疑矣豈非孚乎上九居卦之上受益<lb/>
極矣故反而益下然於上實無所損故為弗損益之可<lb/>
以无咎可以貞吉可以利有攸徃得臣无家者是臣民<lb/>
俱受其益天子以天下為家也損之道至此無以加矣<lb/>
故曰大得志也總之此卦大意在上下有孚為臣子出<lb/>
<pb n="KR4f0022_WYG_026-27b"/>
身事君之事世既誤解損下益上又誤解二簋應有時<lb/>
損剛益柔有時為凶年饑嵗上下俱耗之時夫上下俱<lb/>
耗猶可損民與嗚呼此漢唐所以多聚斂之臣也<lb/>
䷩<hi>震下㢲上</hi>
益彖傳損上益下民説无疆自上下下其道大光以益<lb/>
下為益民此則得其解矣損卦自為臣益君之事益卦<lb/>
自為君益民之事何必皆以下為民哉自利有攸徃至<lb/>
與時偕行皆備言所以損上益下民説无疆之故亦非<lb/>
<pb n="KR4f0022_WYG_026-28a"/>
有二意也凡自上益下之事皆天子之事此卦六爻皆<lb/>
應而尤重九五雖成卦之義在於初四亦不敢與五比<lb/>
也益莫大於恵恵者順也九五之心有孚而順天下自<lb/>
然勿問而知其元吉其時天下之心亦皆有孚而順九<lb/>
五之徳九五之志於是大得不亦宜哉二五中正相應<lb/>
所謂有孚恵我徳者於二尤為易見凡國有大事必君<lb/>
從卿士從庶民從龜從筮從或益之十朋之龜弗克違<lb/>
豈非龜筮協從之謂乎上下協從天人交應王用享于<lb/>
<pb n="KR4f0022_WYG_026-28b"/>
帝之吉占實非二所敢當也是以爻有永貞之戒象亦<lb/>
曰自外來明非二意中所敢有也六四中行此言四以<lb/>
益下為心而合於中行也告公從者言其告於公朝而<lb/>
公朝從之也利用為依遷國者言即遷國大事亦無不<lb/>
從而所遷之國其民心實足為朝廷所憑依也初九居<lb/>
下親民之臣當益之時民皆順君之民自宜利用為大<lb/>
作大作即遷國之役也元吉无咎者雖益之時無事不<lb/>
可興然下不厚事初九特為之者也无咎可當也元吉<lb/>
<pb n="KR4f0022_WYG_026-29a"/>
本九五之占初不敢當也六三益之用凶事受凶荒之<lb/>
任者也益之最親切者無如凶荒古之王者使人徴諸<lb/>
侯憂凶荒則授之以圭致王命焉三有孚中行告公用<lb/>
圭其復命之事乎宣君之徳救民之命自然感天之心<lb/>
受天之福雖已身亦有大益非僅无咎而已故象曰益<lb/>
用凶事固有之也言凶事之中益所固有其辭與自外<lb/>
來不同所以勸之也嗚呼天災流行凶荒時有當是任<lb/>
无咎有咎有益無益孰非自取之哉合此五爻觀之中<lb/>
<pb n="KR4f0022_WYG_026-29b"/>
正相應者二五也三四之中行皆以五之中為行者也<lb/>
三之有孚五之孚也四之益志五之志也初九者乃四<lb/>
之應也五之孚恵心而其餘皆有孚恵我徳天下大益<lb/>
其本在於君之一心是知舍心而言政未有能為政者<lb/>
也獨上九處益之極又㢲極<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>動故曰立心勿恒無恒<lb/>
心之人反覆變幻纎悉誅求君子惟恐利不及人小人<lb/>
惟恐利不歸已人非鬼責孰能禦之莫益之或擊之自<lb/>
外來之辭與初二同而吉凶若天淵矣所謂美惡不嫌<lb/>
<pb n="KR4f0022_WYG_026-30a"/>
同辭也戒之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_026-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻二十六<lb/>
</p>
<p>
</p>
  </div>
</body>
</text>
</TEI>
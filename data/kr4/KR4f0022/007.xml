<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻七</head> <lb/>
    <p>
<pb n="KR4f0022_WYG_007-1a"/>
欽定四庫全書<lb/>
　午亭文編巻七<lb/>
　　　　　　　　　　　　大學士陳廷敬撰<lb/>
　古體詩<lb/>
　　李厚菴少司馬生日詩<lb/>
紫陽起八閩斯文振千古夫子繼清塵鄉國近接武流<lb/>
風五百年名世天所許伊昔王道微儒冠賤如土紛紛<lb/>
霸與雄管樂僅遇主嬴火照西秦遺經壁東魯其後稍<lb/>
<pb n="KR4f0022_WYG_007-1b"/>
稍出寒芒翳復吐五星聚於井隠見豈再覩濂洛不逢<lb/>
時渡江况齲齲得如休明運龍飛當九五斂容陳周孔<lb/>
講學佐堯禹奎文移禁中兵柄攬畿輔民有耕桑居士<lb/>
有側陋舉封章贊廟謨兼多造榻語梧桐髙岡音聲聞<lb/>
逹九宇五色所披拂徳輝蕩羣羽古來儒者流誰及文<lb/>
明普會當臨閶闔雲霄灑霖雨天壽卜人歡輿歌翻樂<lb/>
譜公聽旌門外千村連社鼓<lb/>
　　送吳天章歸中條壽母歌<lb/>
<pb n="KR4f0022_WYG_007-2a"/>
君不見太華山前黄河水山前沄沄走萬里崑崙之源<lb/>
天上來十二玉樓相向開丹山有鳥形如鶴王母騎之<lb/>
珠繡絡五色神龍班狻猊黄金茸茸䫇耏垂仙真羽節<lb/>
從所適小駐崆峒下姑射太華連綿中條長黄河之水<lb/>
流滂洋龍門結束玉谿古男兒不出亦不處有文萬巻<lb/>
不求名聊向京華走塵土仙人一笑子歸來黄河十月<lb/>
氷崔嵬太華不騫為母壽玉女金盆酌春酒<lb/>
　　送桐城張相國還龍眠山歌<lb/>
<pb n="KR4f0022_WYG_007-2b"/>
聞道龍眠山龍眠今不眠白雲從之去縹緲青㝠天一<lb/>
朝嘘氣生紫烟沾灑千山與萬川先生昔時此山居白<lb/>
雲出岫隨軒車自從雲去山逾靜春猿秋鶴相吟呼雲<lb/>
今冉冉歸來乎山前修竹林山下芙蓉湖水石公釣遊<lb/>
花鳥公友于曲江荔子嗟莫致成都桑樹餘幾株乃知<lb/>
賢逹少儔侣赤松黄石差可夫且如白雲何山無龍眠<lb/>
之山山不如<lb/>
　　朱悔人遊廬山觀三疊泉圖歌<lb/>
<pb n="KR4f0022_WYG_007-3a"/>
五老峰邊三疊泉飛流三疊落九天誰其觀者前謫仙<lb/>
後有坡老差並肩邇來千載風流歇空使江山坐超忽<lb/>
建安已來蓬萊姿矯矯才名又清發見君朗如行玉山<lb/>
萬里巻入胷懐間手持觀泉圖颯颯天風還燕山雲動<lb/>
海月出照此令我開心顔欲騎白黿去銀河相躋攀倒<lb/>
身笑殺五湖水平流淺碧徒潺潺<lb/>
　　上元即事簡湯西厓都諫<lb/>
春山蒼蒼春樹緑月髙起行月漸没今夜元夜月應圓<lb/>
<pb n="KR4f0022_WYG_007-3b"/>
曉月雖去夜還出我初擊筑北遊燕横腰寳劍光可憐<lb/>
行向燕人問岐路易水清流古道邊歸來落日紫烟生<lb/>
壯心未已白髪驚遥看青綺門前月已度黄雲塞上城<lb/>
少年踏月瓊樓下清輝照耀銀鞍馬漏水金壺逹曉稀<lb/>
袒屣歌筵與舞社只今閉門對月閒門前燈火髙如山<lb/>
忽聞剥啄聲逾靜雲章五色投柴闗撫巻摩挲揩老眼<lb/>
頓使少年看月精魂還嗚呼此月萬古長出瀛海裏此<lb/>
詩萬古長留天地間<hi>西厓示使黔集</hi>
<pb n="KR4f0022_WYG_007-4a"/>
　　紫毫筆歌<lb/>
誰何磊落天人姿手捫星斗騎蛟螭長風萬里上閶闔<lb/>
玉皇香案親來隨彩毫掀舞墨花落鋪張霞綺搴雲旗<lb/>
昨朝示我筆精妙法從天授非人為龍跳虎卧勢宛爾<lb/>
紫貂頴力如熊羆文犀琬象式古雋朱網翠羽光淋漓<lb/>
會稽䑕鬚少牙角中山兎頴徒毛錐良工市肆皆則效<lb/>
都人四逺傳流之侍中直廬䝉<lb/>
眷睞奎章雲翰常攜持囊中往往蔵此筆黄封題字標瓌竒<lb/>
<pb n="KR4f0022_WYG_007-4b"/>
貯以幽蘭含郁馥濯以清流開芬滋染以芳松之烟霧<lb/>
疏以端溪之紋漪邇英側畔青藜閣剡藤鵞絹攔烏絲<lb/>
誠懸心正存矩矱世南戈法多風儀丹青㸃染具生動<lb/>
山光水色心情移寫詩作畫無不適雅與此筆稱相宜<lb/>
無何惠我意則厚風流文采焉能追生花五色夢特異<lb/>
别管三品書難窺珊瑚為閣巧安置寳玉在執憂顛危<lb/>
君不見吳興承㫖迹不冺華亭尚書聲方馳<lb/>
至尊文思髙萬古猶憐二子非同時吾屬幸生休明世<lb/>
<pb n="KR4f0022_WYG_007-5a"/>
公乎努力當如斯人生遇合豈易得况逢<lb/>
聖神為君師<lb/>
　　野亭懐魏無偽<lb/>
孤雲隨客來飄飄自舒巻言遵西山行不覺野亭逺微<lb/>
吟記獨遊憶我心所善魏生西山西闗河阻幽緬<lb/>
　　徐給事虞門宣沙視牧寫真<lb/>
邊沙夜靜晝不昬長城不鎖開闗門時清歸馬天山下<lb/>
千匹萬匹如雲屯宣沙千廐尤最盛考牧攻駒得雄俊<lb/>
<pb n="KR4f0022_WYG_007-5b"/>
誰其典領坐致此臨城長官赤縣令使君今為掖闥臣<lb/>
風貌奕奕愈有神肯信書生事鞍馬故爾寫真傳後人<lb/>
更畫此圖著省壁青瑣花驄照夜白就中八尺生有神<lb/>
怪底龍池飛霹靂<lb/>
　　書江補齋太常江山覽勝圖<lb/>
我聞漾水出崑崙禹所導漾非其源東流為漢走萬里<lb/>
仙人黄鶴隨孤鶱黄鶴樓空逾千載黄鶴髙飛至今在<lb/>
漢水東流無盡時朝發閬風暮碧海青霄宫闕𣺌何許<lb/>
<pb n="KR4f0022_WYG_007-6a"/>
身到紅雲最深處不知經歴幾春秋還憶江山汗漫遊<lb/>
大别山滄浪水今之畫圖得無似掀髯英盼夫為誰仙<lb/>
骨驚人見吾子吾子巍巍廊廟姿寄興烟霞聊爾耳<lb/>
玉宸朝退凝清香江山一片空明裏<lb/>
　　九日贈同直近公聲山<lb/>
玉晨俯清都髙處閱九州何暇尋逺山蕭條增繁憂瑣<lb/>
牕過白日坐對黄花幽兩賢真好我語默皆綢繆始愜<lb/>
絶紛擾遂欲恣㝠搜耳目寡外縁一室安天游翻念登<lb/>
<pb n="KR4f0022_WYG_007-6b"/>
髙人徒令日暮愁<lb/>
　　野亭望西山<lb/>
青山有何好望之開我心我心含虚空豈受谿壑侵奈<lb/>
此前塵影鬱若交蘆森明鏡鎖匣中清光寧久沉一見<lb/>
青山色豁然愜幽尋<lb/>
　　再哭孟孫<hi>三月卄一日</hi>
我老夙少歡奄忽遭深悲皇天豈私酷要是業所為淚<lb/>
流輒復咽焉得成綆縻我生實愚戇衾影恒自持魔事<lb/>
<pb n="KR4f0022_WYG_007-7a"/>
與魔民侵陵無盡時此心痛自恨克己將尤誰汝去逾<lb/>
半載執筆為此辭汝則聰慧人去去慎所之<lb/>
　　歸詹事孝儀畫像<lb/>
鳳鳴時一聞窅窕千秋長飛鵬上萬里重霄閟其光唶<lb/>
嗟天下士有道不得行丹青貌顔色攬圖神揚揚此中<lb/>
含誠明可以為世坊詞林枝葉大根柢誰持將風輪激<lb/>
海水日夜沃扶桑自非此理存斯文得不亡偉哉桐城<lb/>
公管領翰墨塲春雲靄萬卉髙議無否臧有時屈一指<lb/>
<pb n="KR4f0022_WYG_007-7b"/>
詹事傳芬芳昔余知詹事公實告之詳所得副所聞歴<lb/>
久彌煒煌自聽山陽笛感舊猶沾裳公今謝政歸雲卧<lb/>
龍眠莊詹事有賢子繭足陟澗崗乞公一紙書細字森<lb/>
琳瑯上言陳<lb/>
主恩嵗月游虞唐下言叙友誼斐然及文章謂非子一<lb/>
言實至名不彰余昧作者意念古徒傍徨七哀難可繼<lb/>
一慟有餘傷紀事畏掛漏選詞愁倉皇惟賢故知賢舉<lb/>
綱目以張以兹示來哲筆簡情無量<lb/>
<pb n="KR4f0022_WYG_007-8a"/>
　　題汪東山寫真<lb/>
聚奎堂中二十夕闈棘森如背芒刺况復冬烘鬼眯眼<lb/>
老夫耄矣嗟狼籍座中汪君壓萬夫手握隋珠奪秦璧<lb/>
文采風流貌有神蛟龍欲落摇空碧筆陣横掃詞源傾<lb/>
斂我精魂壯心魄散若風雨飄雲烟聞君將泛五湖船<lb/>
衡門兩版晝常閉剥啄過我生無縁我時早出歸在夜<lb/>
軟塵漠漠吹華顛當歸不歸歸未得君歸卻是當少年<lb/>
丹青畫出好顔色攬圖對君猶依然我留此圖君不可<lb/>
<pb n="KR4f0022_WYG_007-8b"/>
回首春時院空鎖君是名場第一人來乎來乎思致身<lb/>
　　舟行<lb/>
舟行迷南北杳杳信所適但見東月生銀灣落帆席回<lb/>
首軟紅塵車馬倦行役及兹稍休駕涉境喜地僻浮家<lb/>
欲恣情羇旅畏滯跡遥看江鴈過髙舉雲中翮逝將跨<lb/>
黄鶴觀海先碣石<lb/>
　　風泊沙河<lb/>
玉杓指東風聮綿送逺道留帆潞河水氷澌欲盡掃舳<lb/>
<pb n="KR4f0022_WYG_007-9a"/>
艫行稍遲雲山歴更好微茫平沙流出没迴巒抱仰視<lb/>
圓月髙俯覺衆星倒六鼇奠坤維四海際蒼昊且欲觀<lb/>
長江未暇覽絶鳥從此涉波濤忠信以為寳<lb/>
　　放棹<lb/>
水宿無常程春氣今日佳篙師喜相將故棹河之涯一<lb/>
自發京輦登艫願始偕復此美烟景良辰天公排岸轉<lb/>
捷飛鳥樹過迴奔騧初或礙淨目久乃增竒懐物象雖<lb/>
有變藴真無所乖君看六幅蒲何如十二街不動而謂<lb/>
<pb n="KR4f0022_WYG_007-9b"/>
動長年來俳諧<lb/>
　　舟中題李龍眠畫佛像歌<lb/>
龍眠畫佛誰可摹大等須彌細入無三十二相信有諸<lb/>
一相本無相乃殊千幅輪文雁王綺紺青宛轉珂雪俱<lb/>
耳門三昧詎易畫廣長之舌聲難呼平生説法不閉口<lb/>
一字未説驚萬夫師利再請遭佛詬清凉臺寺歸來乎<lb/>
居士作詩説法如以詩觀詩堪盧胡船牕水急日已晡<lb/>
微雲澹月光糢糊髙卧巻卻龍眠圖前塵分别心不孤<lb/>
<pb n="KR4f0022_WYG_007-10a"/>
　　天津北分水處放舟南行二十里夜泊<lb/>
漾舟今始佳分流波轉急津條近堪攀水華俯可拾落<lb/>
日滿孤帆餘霞帶輕楫鄙人耽幽懐夙昔寡遊集得此<lb/>
稍自娱風景亦屢挹采緑雖不盈臨川每獨立見月仍<lb/>
尚圓計日忽欲十慎持中夜心無使百憂入<lb/>
　　靜海弔勵近公侍郎<lb/>
公昔侍禁庭惟余日月至桐城解機務<lb/>
勅蚤暮勿離無何公卧疾池亭鬱把臂迄今行旅間凛<lb/>
<pb n="KR4f0022_WYG_007-10b"/>
凛佩明義初發抵津南靜海吾所志仲春九日夜<lb/>
宣召御舟次大艑換小艑輕風緩遥吹雲月互蔽虧漁<lb/>
燈照一穗丁東漏水聲旌門屢顛躓<lb/>
玉音下已久<lb/>
至尊坐不寐謂言公慎勤卅載獨勞勩今兹臨故居<lb/>
天書寫奰屭閣臣偕禮官議賜以令諡嗚呼公精誠更<lb/>
僕難徧記夜分始迴船鳴雞覆奏事<lb/>
詔曰汝議可文恪標朱字<lb/>
<pb n="KR4f0022_WYG_007-11a"/>
大恩潤羣萌露雨灑蕉萃我衰如柳蒲本根幸䝉庇飄<lb/>
飄玉墀傍葉稀恐失墜日斜龍尾道顧影却欲避春流<lb/>
遶山溪吾生亦浮寄宿草何茫茫三年數行淚遥酹一<lb/>
巵酒匆匆絮難漬<lb/>
　　晩泊青縣懐勵文恪公<lb/>
山陽笛裏聲凄斷催人去遥遥河上帆𣺌𣺌烟中樹回<lb/>
首蓬萊宫髙話滄洲趣何處君釣遊逺道猶返顧<lb/>
　　滄州微雪<lb/>
<pb n="KR4f0022_WYG_007-11b"/>
河曲連烟村㟁古鬱沙柳蕭蕭蘆荻花猶灑秋風後是<lb/>
時當春陽潤色上隴畆雲師豈無意滕六初試手微雪<lb/>
映鸛跡横靄薄鷁首我行適江海臨深堅所守欲搴湘<lb/>
沚芳不醉滄州酒<lb/>
　　望中條懐吳天章<lb/>
條山蒼河水黄陽城諫議不可作白雲終古空茫茫滄<lb/>
州已過官河長時清無事容徜徉我思昔人遥相望隠<lb/>
淪更訪河之陽髙逹夫劉文房二子此地曾頡頏蒲東<lb/>
<pb n="KR4f0022_WYG_007-12a"/>
佳士吳天章新詩可與二子當此去中條踰千里髙才<lb/>
秀士知有幾吳生相近玉溪村干旌若賁事堪論<lb/>
　　論晉中詩人懐天章<lb/>
摩詰秀千葉柳州儼天人義山最崛起流别自有真上<lb/>
下五百載遺山接清塵自餘諸作者海山羅竒珍嘗鼎<lb/>
分一臠已足甘喉脣鄙人老無學枌榆私所親豈惟鄉<lb/>
里賢名與天壤新我初慕聖道矯首思河津緬維三千<lb/>
篇刪述埀千春大雅久凋䘮風流隨波淪昔者卜子夏<lb/>
<pb n="KR4f0022_WYG_007-12b"/>
論詩河之濱沿洄溯洙泗餘潤沾窮鱗文章寧小技矩<lb/>
矱存先民以兹慰衰晩奮翼攀鳳麟既得金鵞子<hi>金鵞天章</hi>
<hi>齋名</hi>刮眼辨玉珉子居玉溪上義山舊卜鄰况復龍門峻<lb/>
岧嶤臨髙旻執鞭今所願參駕豈同倫蚍蜉與大樹天<lb/>
賦理則均撼之適足笑安分不失身扁舟阻千里寸心<lb/>
無由申所期鄉國間詩教還清淳<lb/>
　　武城<lb/>
行行慕往跡况復聖所至此非費武城昔人以名識而<lb/>
<pb n="KR4f0022_WYG_007-13a"/>
我以其名寫此流覽意斜陽望極浦風帆渺河涘當時<lb/>
河未鑿絃歌繞平地雲天故如常陵谷不相似我來情<lb/>
實耽恐與曩者異覩兹屢怊悵悠悠起遐思轍環齊衛<lb/>
間西邁見簡子趙氏殺鳴犢臨河阻風義鄙夫本晉人<lb/>
丱角知靦耻我生謬好古千秋有恨事今此入征途頽<lb/>
垣傍沙水猶幸一笑留聖目所眄視誰謂沮溺賢滔滔<lb/>
同一喟<lb/>
　　榖城山在東阿東北五里<lb/>
<pb n="KR4f0022_WYG_007-13b"/>
子房年少時擊秦博浪中亡匿游下邳折節圮上翁期<lb/>
後十三載相見榖城東伏臘祠黄石此義千古雄昔夢<lb/>
黄鶴客綢繆蓬萊宫亦有山澤約俟我乎河嵩河嵩不<lb/>
可到榖城訪遺蹤扁舟𣺌然去但見烟濛濛<lb/>
　　觀汶水南北分流處<lb/>
昨行天津北汶水東流出今行濟寧北汶水西流發西<lb/>
流來不近及此初蕩潏南北忽分流北三分南七投木<lb/>
柹試之其數不一失悠悠百年後此豈有牽率緬想開<lb/>
<pb n="KR4f0022_WYG_007-14a"/>
鑿人用意必祗栗憑之儼有神不匱復不溢利涉通湖<lb/>
江倉庾衞京室盈盈一水間伴我已廿日往路幸相從<lb/>
溯洄猶未畢有情若汶水生理向君説老夫今老矣往<lb/>
往情懐惡晨夕亦已久君應悉本末使我飲水心即事<lb/>
自欣悦<lb/>
　　分流水送人北歸<lb/>
分流水流濺濺行人到此寂無語别淚滴作分流泉我<lb/>
行南來幾千里多情送逺北河水北河相送去茫茫南<lb/>
<pb n="KR4f0022_WYG_007-14b"/>
河相迎客路長與君相别分流處春草春花易斷腸<lb/>
　　魚臺東境山水<lb/>
好山過客不知名好水圖經不入選我行魚臺山水間<lb/>
輕綃半幅平如剪連峰依人行欲近翠嶺横天去復逺<lb/>
山青水緑畫新就道人宴坐却掩巻東行若更見麻姑<lb/>
不問蓬萊水深淺<lb/>
　　湖風行<lb/>
獨山微山東兩湖獨山光淨平練鋪微山宿雨春糢糊<lb/>
<pb n="KR4f0022_WYG_007-15a"/>
侵曉衆皺堆不舒初猶料峭成崎嶇既乃簸揚塵漲途<lb/>
神靈巻舌帝命敷大塊噫氣嘘焦枯誰令如雷聲如呼<lb/>
摶鵬退鷁奔天吳下逮水黿鼉龜魚魴鯉魦鱮鱣鯽鱸<lb/>
潛形息影四散逋罾網雖設愁三虞行人髙卧棲艦艫<lb/>
守湖使者前相於為言船行牛酒俱衁池肉屯神其娱<lb/>
我謂飛㢘盍少徐錢帛已空單衣襦葷血不飽甘藜蔬<lb/>
村醪十日一懶酤神之清潔凌太虚飡霞吸露奚啜餔<lb/>
我斟河水奠滿盂生民正直神所扶作歌反風在斯須<lb/>
<pb n="KR4f0022_WYG_007-15b"/>
歌殘雨來帆影孤<lb/>
　　泇河詠雪<lb/>
春寒不歸柳欲催輕烟蘸水如青苔宿麥在隴色自好<lb/>
農夫荷耒爭黄埃河水沄沄可灌溉我欲手挽東流迴<lb/>
惜哉老耄身無力雲師風伯多見猜龍公作意初試手<lb/>
映空小雨行裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>土膏沾潤拜明惠縱横忽訝紛瓊瑰<lb/>
資清以化本天德夾鐘之律猶飛灰表賀瑞雪吾豈敢<lb/>
詩詠豐年亦快哉<lb/>
<pb n="KR4f0022_WYG_007-16a"/>
　　淮南放舟抵金山作<lb/>
太行窈窕穿林麓千里相隨到京國我本﨑嶇山谷人<lb/>
泛泛湖河望平陸人生無奈是有情流水青山憶茅屋<lb/>
十日見水不見山今朝喜見三烟鬟船頭低昻如有意<lb/>
招我紫金浮玉間忽焉江天萬里豁丹青幻出峰巉巉<lb/>
鵾鵬摶風乍羈紲龍象截流猶崢潺靈巗湧出多寳塔<lb/>
隨身宫殿忘却還帝釋㝠搜巧施設豈同工力煩人寰<lb/>
廬山面目在山外此山在水尤孱顔天下江山難徧到<lb/>
<pb n="KR4f0022_WYG_007-16b"/>
得此已足栖幽閒故山有夢不歸去江神抵掌笑我頑<lb/>
　　惠山泉和東坡追用唐處士王武陵竇羣朱宿所<lb/>
　　　賦詩韻兼以泉水貽桐城先生三首<lb/>
昨夕發京口不踏焦山蒼今夕過惠山不登漪瀾堂昔<lb/>
者蘇夫子鸞鶴空翺翔邈然下江海泉水流雲光虚明<lb/>
見何色清淨聞何香今我亦栖栖塵影豈易忘<lb/>
水行亦近山清暉相娛人湖江去浩淼巖澗來幽新吾<lb/>
生亦聊爾與物無緇磷性僻耽佳句道逺泥客塵夜來<lb/>
<pb n="KR4f0022_WYG_007-17a"/>
濁水珠皎皎凌清旻永言沿餘波猶冀德潤鄰<lb/>
殘紅亞山㘭微緑散林樾夙聞此中泉色味稱兩絶遣<lb/>
舟取一壺蕩槳烟明滅去山亦已逺傾水瀉山月眷言<lb/>
臭如蘭佳處相映發分甌隨清波川行靡定轍<lb/>
　　南園贈彭訪濂<lb/>
我行泊船來胥門銀濤日落昭闗昏短衣走馬蘇臺北<lb/>
迴鞭忽漫思南園南園近在故人舍剥啄相驚喜復訝<lb/>
開軒掃榻具盤飱二十年中一夕話酒䦨燈灺夜何其<lb/>
<pb n="KR4f0022_WYG_007-17b"/>
月出凉風吹白髭荏苒海山歸去路凄迷林壑到來時<lb/>
海山林壑差相似南園閲盡興衰事金谷花凋蔓草生<lb/>
平泉石散孤雲逝吳越舊國廣陵王此地豪華擅一方<lb/>
辛苦為園逾一世美人詞客盈髙堂前有麋鹿後狐兎<lb/>
元璙那復蹈其故如今亭閣盡埃塵菜圃紛紛野烟暮<lb/>
君家結屋數茅椽歸來手種南園田吳中相識亦無數<lb/>
與君似是前生縁六日淹留不欲去臨行執手心茫然<lb/>
吾生有涯知無涯為我試問南華仙<lb/>
<pb n="KR4f0022_WYG_007-18a"/>
　　滄浪亭次歐陽公韻<lb/>
清水濯纓濁濯足朅來髙詠滄浪篇歐子吟詩跡不到<lb/>
我今遊目亭依然應知結搆存古制故令閱世如循環<lb/>
喬木已疎閒弄影襍花交映春爭妍冷梅苦竹亦間發<lb/>
時有百舌來啾喧蘇君在日不得志精魂此地棲雲烟<lb/>
我生幸值休明運不應與子相夤縁嗟予賦性慕放誕<lb/>
一枕喜遇龜兹仙十洲三島不可望天留老眼湖江邊<lb/>
公乎避讐如避冦雒陽豈無二頃田嵩丘萬古疊蒼翠<lb/>
<pb n="KR4f0022_WYG_007-18b"/>
洪河清濟波淪漣賢妻孺子飽蔬食那肯浪用公紙錢<lb/>
惜哉與時自齟齬汹汹人怒天須憐人生有命天所定<lb/>
屈申未了還聽天水清水濁源自異如金在沙玉在淵<lb/>
鬱於生前昌厥後回頭萬事輸醉眠自昔遺臭甘百世<lb/>
流芳故自經千年我來弔古君識取惡詩不用人間傳<lb/>
　　長水道中重題滄浪亭懐宋牧仲中丞<lb/>
昨吟滄浪詩祗作滄浪觀滄浪見野老語多頻襍亂短<lb/>
歌欲申寫挂一定漏萬謂言滄浪亭都堂公所玩公來<lb/>
<pb n="KR4f0022_WYG_007-19a"/>
活我吳百事費㢘幹此亭幾興廢排墻亦畫墁公暇求<lb/>
古跡文字並堂按悠悠一千年人往亭亦換公曰但因<lb/>
之勿令滋漶漫作無侈前模成不張彩幔錢財出食餘<lb/>
俸禄計口算又言我蘇州正賦天下冠賦外曰火耗似<lb/>
是冶與鍜不知始何年長吏恣壠斷始初輸一金四三<lb/>
分兼間後來至七八實重吳人患公曰悉除之無已稍<lb/>
及半猶然四三分亦可足私便人生堪俯仰何苦慕富<lb/>
羡大哉仁人言境壤謳歌徧是時行舟急野老相追餞<lb/>
<pb n="KR4f0022_WYG_007-19b"/>
殷勤再四語春鳩相鳴喚細雨荷鋤去枝詞為點竄回<lb/>
望滄浪亭旅泊客遊倦請公聽此歌諒不謂河漢<lb/>
　　自靈隠至韜光菴<lb/>
靈隠之峰世所稀天巧不煩人施為誰與妄者久雕鑿<lb/>
我今來遊長嗟咨藏嵐洩雲故宛爾徒令汝輩尋刀錐<lb/>
冷泉之亭蹟最古青松危石粲可數凍能墮指當炎熱<lb/>
深始出淵連厚土我今衰顔時復寒對此翩然欲霞舉<lb/>
為問此泉可飲乎僧言衆水泥塗俱接竹連筒致山水<lb/>
<pb n="KR4f0022_WYG_007-20a"/>
山上有泉如噴珠徑隨水道覔往路新篁紫籜森扶疎<lb/>
韜光之寺餘杭無浙江滄海巖前鋪斜陽不見海日出<lb/>
輕烟逺覺江潮孤江潮海日常時在行人速去山靈怪<lb/>
仙客何須歎寂寥岧嶤自與神明會雪山葱嶺杳何許<lb/>
𣺌𣺌恒河亦溝澮江山歴盡好安禪只恐兹遊不可再<lb/>
　　雲棲寺<lb/>
湖亭賞未愜言尋山寺幽巖溪杳微徑忽見長江流隨<lb/>
潮送逺目島浪海氣浮天開豁遥想路永生羇愁崖花<lb/>
<pb n="KR4f0022_WYG_007-20b"/>
方爛爛野竹何脩脩臺殿稀壯觀雲霞媚林丘道人棲<lb/>
此山了悟空中漚吾兹佩遺教息心將焉求<lb/>
　　婁東道中次韻西齋題夏重初白菴圖<lb/>
行行江樹驕春風誰識秋風待枯槁婁東美人青瑣客<lb/>
溪外落花紅不掃朱顔如渥鬢如漆亦解人生有衰老<lb/>
查田居士金閨彦心寄山林事幽討朅來畫作初白圖<lb/>
不將宴坐離煩惱吳生有文能逹觀弄筆吟牕展懐抱<lb/>
白髪白盡與初白所白不殊見顛倒縱道長安多少年<lb/>
<pb n="KR4f0022_WYG_007-21a"/>
富貴何須致身早感君清興寓瑶篇一為勞人慰草草<lb/>
查田漠漠望如雲征途不辨方與皁有似前年鎖院時<lb/>
看花時節冬烘腦初白之名名最佳白盡尤知白髪好<lb/>
　　四月三十日龍見於金山<lb/>
余月月夕明欲蘇金山傳漏方午餘微波吹江江水舒<lb/>
靈風<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>吸雲四鋪蒼龍挾雨光有無濃靄畫出一縷麤<lb/>
自南亘北横天樞度之十丈長自逾圓徑數尺不可摹<lb/>
白雲周遭中糢糊我未見龍誠有諸同時見者皆呀吁<lb/>
<pb n="KR4f0022_WYG_007-21b"/>
指㸃似有鱗爪俱倚空流盼爭斯須儻怳自北而南趨<lb/>
斂形就小尾不逋揺曳撇簸重雲膚天晴日晶景氣殊<lb/>
吾聞龍者德之符感應和氣遊沼湖自從羲皇河出圖<lb/>
榮光休至當有虞舜東巡狩龍當塗五彩負巻留舜車<lb/>
爾後寂寥栖八虚無聖則隠見不渝漢皇有道來不誣<lb/>
及其矯偽分龍豬吾<lb/>
君聖德同古初神靈表瑞盈亨衢作歌紀祥徴策書塵<lb/>
埃載筆愧雅儒<lb/>
<pb n="KR4f0022_WYG_007-22a"/>
　　與虞良<lb/>
嗚呼三千篇什一今尚存宣尼絶韋編於此尤討論好<lb/>
古述不作精意探化元我衰才思劣歸老道德源滄海<lb/>
不可涉沿流競追奔日暮失津涯霣涕流潺湲吾子誠<lb/>
賢哲夙植詞林根朅來二十載風雅方騰鶱樂志尋孔<lb/>
顔放意遊羲軒願言共晨夕相對各忘言<lb/>
　　惠濟祠觀河歌<lb/>
桐柏之山兮髙峨峨下有清淮兮汎濫多浩浩洋洋兮<lb/>
<pb n="KR4f0022_WYG_007-22b"/>
殫為洪河殫為洪河兮浮齧桑走臨淮兮騰維揚使淮<lb/>
水其安流兮河弗逆經之營之兮匪伊朝夕烏用白馬<lb/>
兮湛玉璧駕飛龍以周遊兮指舊川以為期彼滔滔兮<lb/>
來迎澹容與兮河之湄荷葢兮驂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>登東陸兮遐思攬<lb/>
日月兮時正中奠四海兮將焉窮<lb/>
　　蜀山<lb/>
廣陵亦屢宿不到平山堂蜀岡如夢寐歸來心傍徨蜀<lb/>
山山磊磊蜀山湖洋洋蜀山萬丈青城長花明玉洞雲<lb/>
<pb n="KR4f0022_WYG_007-23a"/>
錦張峨眉插天兩相映仙經地志不可詳此山似是巨<lb/>
靈開鑿時殘峰斷嶺分擕將東置汶田西維揚汶水連<lb/>
綿浩淼茫灑作雲海東邊窈窕色巗岫噴薄天門傍天<lb/>
門髙髙日觀逺我欲登之日已晩此山此湖難久留丁<lb/>
東玉漏催方舟仙人騎羊跨白鹿雲中笑我來遲去何<lb/>
速空負青霞賞遥謝紫芝曲朱顔白髪已如斯歸向茅<lb/>
堂卧幽谷<lb/>
　　西齋遊城西南詩三首余見之因亦往遊焉次韻<lb/>
<pb n="KR4f0022_WYG_007-23b"/>
　　　有作<lb/>
　　　呂仙祠<lb/>
訪古悵秋城尋幽快仙閣即無黄鶴飛時見白雲落未<lb/>
能餐烟霞且欲飽蔬藿天人不可攀三復岩上作<lb/>
　　　黑龍潭<lb/>
蕭蕭蘆葦花奈此凉風夕沙水入秋清松雲近潭黑朅<lb/>
來見海眼神龍所窟宅頻年禱祀稀憫我田畯厄<lb/>
　　　陶然亭<lb/>
<pb n="KR4f0022_WYG_007-24a"/>
野水延清暉寺亭豁逺趣煙流鐘隨殷裊裊落岩樹聲<lb/>
聞竟何歸塵影此蹔聚山僧習辟支吾向大乘住<lb/>
　　題牧仲冢宰西陂魚麥圖<lb/>
去年相别滄浪亭春水緑波春草青今年相見長安道<lb/>
西華夢想西陂好西陂烟水似滄浪我欲從之路阻長<lb/>
誰料軟紅香土裏幻出雲山翰墨場披圖最有江南意<lb/>
春月春風滿巾笥五湖三畆未歸人紅欄緑浪經過地<lb/>
滄浪野老别來久瓦盆酹酒為公壽想見攀轅卧轍情<lb/>
<pb n="KR4f0022_WYG_007-24b"/>
棠樹村村間花柳藤隂兩株今作家扶桑萬疊影不斜<lb/>
回憶西陂此時節釣魚刈麥荷有花鏡湖一曲天所賚<lb/>
也待行年八十外潞公未老魏公壯髙會耆英且莫讓<lb/>
　　因安溪先生寄梅定九處士<lb/>
待漏院中清晝長安溪閣老來平章公所薦士不可數<lb/>
宛陵處士尤芬芳梅君好古懐軒唐胸羅七曜包八荒<lb/>
御舟三日三召對懸河東注河伯忙老笨多時語屢誤<lb/>
聞此不覺神揚揚又聞日坐<lb/>
<pb n="KR4f0022_WYG_007-25a"/>
玉座傍龍箋捧出星日光賈生一見便前席劉洎何勞<lb/>
登帝牀丈夫遭遇有如此稽古之榮世莫比白衣宣至<lb/>
白衣還他年正可書青史昔我與君俱壯年交親氣概<lb/>
迴雲天職在論思不能薦忽忽白首空徒然耆舊飄零<lb/>
萬事畢新知記一不識十如君幾人王佐才<lb/>
聖朝優老令歸來我今時節已晩暮江湖魏闕心悠哉<lb/>
人生會面難再得短歌長吟淚填臆若附音書寄李公<lb/>
為道良時須努力<lb/>
<pb n="KR4f0022_WYG_007-25b"/>
　　中條行<lb/>
金吾將軍八十餘直入延英門上呼中條山人事得已<lb/>
貞元亦是明天子我望中條思諫議小事不言言大事<lb/>
延齡奸佞陸贄賢外人皆知天下傳九重深閉不得見<lb/>
人言不信誰敢言金吾敢言帝肯聽一朝忠謇回唐天<lb/>
山人昔在中條久窮逹於君亦何有終南㨗徑誰爾疑<lb/>
犀首無事但飲酒泉石烟霞世豈知折檻披鱗時亦偶<lb/>
千里中條日暮過迢迢回望舊巗阿秦山渭水不可見<lb/>
<pb n="KR4f0022_WYG_007-26a"/>
白雲青靄空復多<lb/>
　　登舟詶别宋牧仲太宰<lb/>
御溝屬瀛海馳道連大川流澌及晨潮解纜春風前湖<lb/>
江𣺌萬里似攬崑崙源巍巍居崇髙下念臨深淵羽衞<lb/>
靜無聲波濤平不喧息慮寡朝謁離羣曠周旋既慙隠<lb/>
淪樂尚慕肥遯賢别意方超忽贈處昔所敦<lb/>
　　維舟懐朱竹垞潘稼堂<lb/>
河闗𣺌吳越一水行可至吳越有故人天逺浮空翠登<lb/>
<pb n="KR4f0022_WYG_007-26b"/>
舟夢見之明月照不寐老將歸田廬荒山寡車騎悠悠<lb/>
川路閒此行<lb/>
上所賜海潮動逸響津樹饒野意極浦來風聲枉渚蓄<lb/>
春氣永懐期明發旅泊展遐思<lb/>
　　河間道中懐阮亭<lb/>
陶謝吾生晩斯文阨横流非君展心目千古誰㝠搜結<lb/>
交四十載往往異沉浮京洛雖夙好雲山復悠悠及兹<lb/>
事行役聊為千里遊南浦草未緑青門柳色稠息軌陸<lb/>
<pb n="KR4f0022_WYG_007-27a"/>
塗疲鼓枻川路幽未愜隠淪想每懐離析憂逺烟生海<lb/>
樹孤月隠河樓懐人渺晨夕瞻言此夷猶倘惠瑶華音<lb/>
庶以永綢繆<lb/>
　　河間道中<hi>劉隨州故里</hi>
瀛州百里路五緯生寒芒東有髙逹夫西有劉文房髙<lb/>
君不坎軻劉君遭謗傷更憐二子名差異無定千秋翰<lb/>
墨場惜哉二子生同地聲華並美誰能繼善善欲長惡<lb/>
惡短况復文章一小技我趁輕鷗刺船去隨州杳杳知<lb/>
<pb n="KR4f0022_WYG_007-27b"/>
何處可堪蹭蹬向時人得意猶為草頭露寂寞悠悠身<lb/>
後名為君三歎傷我情相如同時子雲老蒼茫掩巻涕<lb/>
縱横<lb/>
　　南皮道中和京江先生楊村旅宿與客譚江夏郭<lb/>
　　　侍郎舊事詩<lb/>
伊余侍公下天漢桂舟容與海西岸敢云千里結同心<lb/>
自顧凌風矯短翰朅來惠我楊村篇孤篷日上流餘絢<lb/>
清文迢逓引芳音陳迹蒼茫起遐觀昔者遺腹華奎兒<lb/>
<pb n="KR4f0022_WYG_007-28a"/>
孿生兩兒事並奇楚王無子乃有二何怪悠悠道路疑<lb/>
楚宗奏上不得入楚王辯章恣抵巇中朝貴人習省事<lb/>
樂取軟熟誇嚅唲江夏侍郎勵風操居是邦也行則危<lb/>
但請勘王跡自白大義炯炯世所知親王不勘是何語<lb/>
四明一言兼八疵侍郎竟刺扁舟去舟膠凍水河邊住<lb/>
妖書告密何紛紛北寺南衙莽錯互金吾緹騎夜如飛<lb/>
十口孤村墜霜霧百年青簡誰為編蕉園遺藳猶如故<lb/>
覽公新詠一髙歌弔古懐賢寄興多杜若洲長烟樹逺<lb/>
<pb n="KR4f0022_WYG_007-28b"/>
相從無奈暮愁何<lb/>
　　吳橋道中題劉隨州詩寄查夏重<lb/>
望望東陽城曖曖將陵樹我慕劉隨州清詩美無度此<lb/>
地颺蛾眉同生逢妬嫭惜哉後來者耳食狥好惡非君<lb/>
誰與言佳期不可遇行行已晦月離心馳永路長川雖<lb/>
蹔娛大江欲飛渡故人來何時春水悠悠去<lb/>
　　德州道中寄繆虞良<lb/>
前年共君來吳地芳草菲去年送君去燕山木葉飛今<lb/>
<pb n="KR4f0022_WYG_007-29a"/>
年此懐君春帆凌浩淼燕山在青霄吳地限江表雲中<lb/>
岱宗出天際黄河流嚴程赴長淮王事有淹留儻入京<lb/>
口船應泊楓橋夜南園昔所經髙齋榻可下曙牕語烟<lb/>
禽雜花滿故枝君其尚能來正及前年時<lb/>
　　水宿<lb/>
水宿谿渚幽晴暉入枕席何異巗棲時夢醒一畆宅雲<lb/>
雁去屢遥沙禽方自適散帙坐清曉塵務罕見迫願言<lb/>
謝朋徒從此解纓舄蹔陟泰山髙欲訪勞山僻仙人豈<lb/>
<pb n="KR4f0022_WYG_007-29b"/>
我欺我名挂玉籍縱未證無生亦復往息迹千秋幸若<lb/>
斯結歡慰于役紛吾慕逺遊沉憂竟何益<lb/>
　　白雁行<lb/>
我有錦字書欲寄歸鴻語歸鴻入雲長超忽不可數前<lb/>
行雙白雁眼明粲可覩實秉皎潔姿非因霜雪苦一雁<lb/>
俄後飛單孤不成侣本欲託音書翩翻自無主將書置<lb/>
懐袖淚落三春雨<lb/>
　　南旺分水行<lb/>
<pb n="KR4f0022_WYG_007-30a"/>
導淮桐栢會泗沂東流於海禹所治趙宋黄河決而南<lb/>
淮與泗沂兼併之河於中土一大物况挾衆流行恣睢<lb/>
爾後六百有餘載多為世患違津涯吳艘越舶亘天來<lb/>
神京陸挽人驢疲偉哉潘生伏下職建言為國陳良規<lb/>
<hi>濟寧同知潘叔正建言開河通漕運</hi>宋公舉事不漫浪<hi>宋尚書禮</hi>下采羣策褒<lb/>
參禆是何老人白其姓厥名曰英超等夷銅壺倒影測<lb/>
累黍玉尺量地窮四維<hi>老人白英建䇿分水</hi>河灣接流二十里北<lb/>
走千里誠一奇我行南旺分水處此豈地利皆人為百<lb/>
<pb n="KR4f0022_WYG_007-30b"/>
川朝宗盡東下却與西北浮雲馳君不見漢漕山東百<lb/>
萬粟更歴砥柱多險巇又不見唐挽江淮道汴洛濁濤<lb/>
惡浪紛追隨泗沂實與汶水合禹跡不湮勞川師洪河<lb/>
德水寧有二細流不擇成大陂古來萬事亦如此短歌<lb/>
微吟風漣漪<lb/>
　　次濟寧有憶<lb/>
漕水向北流春草日夜緑今朝水南下緑草連湖曲湖<lb/>
波淡淡草萋萋北去南來人解擕臨風欲采芳洲寄歸<lb/>
<pb n="KR4f0022_WYG_007-31a"/>
雁何由到隴西<lb/>
　　仲家淺望嶧山作<lb/>
言過仲家淺仲廟河水傍嶧山對廟門百里來青蒼影<lb/>
連初日動勢接春水長遥峰插天漢空翠分崕岡不覩<lb/>
泰山尊爭長雄東方歘吸亘南戒逶迤趨西疆豁然去<lb/>
欲無林巒鬱迴翔掩映仲子廟千禩嶫相望我兹在川<lb/>
上漾舟涉微茫前浦行脩途未登洙泗堂生不逢孔子<lb/>
日月依末光扣舷問漁父夕照明滄浪<lb/>
<pb n="KR4f0022_WYG_007-31b"/>
　　古意二首<lb/>
春草隨長陌年年著舊痕教人歸未得且莫怨王孫<lb/>
單飛不作行單宿不同處記得雙宿時前年舊洲渚<lb/>
　　徐州道中二月十五夜月<lb/>
一身為太虚明月在其裏天邊見明月太虚復如此<lb/>
仲春三五月宛是前年明明月不改色所見有虧盈<lb/>
　　泊舟清口凱公學士惠以篇什即事有作<lb/>
淮水生桐柏及此勢屢變金波帶餘霞翠紋迴淨練烟<lb/>
<pb n="KR4f0022_WYG_007-32a"/>
深色逾澄夜久光不眩滄滄已朝宗滚滚復春見持此<lb/>
皎潔質得與潢汙薦眺逺意少悰撫景興寧倦一身為<lb/>
虚舟孤懐託才彦秀眉揚芳風清言發雅倩髙文迥朝<lb/>
列新詩廣篇翰思君如淮水干里纔未半淝水出其側<lb/>
百里日已晏上窺河漢流下照星宿爛夕靄辨經途晨<lb/>
暉戒申旦稍知逹人心聊同性所翫<lb/>
　　渡江見焦山有作懐林吉人<lb/>
江流近海迎朝暾焦山蒼蒼當海門憶君焦山古鼎篇<lb/>
<pb n="KR4f0022_WYG_007-32b"/>
勢凌海日傾江源金山樓觀特瑰麗撞鐘伐鼔風濤喧<lb/>
我行再過焦山下海雲堂中空夢魂兹山不到屢惆悵<lb/>
懐慙竟踐蘇公言惟我於君亦如此知禰不薦昔人耻<lb/>
只有思君日夜心長江湛湛東流水<lb/>
　　登報恩寺塔<lb/>
大海漚滅無虚空多寳古塔何獨雄金陵南郭長千里<lb/>
髙標屹立滄江東昔遊不到去惆悵使我情想紛難窮<lb/>
浮生萬事皆顛錯更堪筋力枯秋蓬眼明忽覩琉璃影<lb/>
<pb n="KR4f0022_WYG_007-33a"/>
陡覺兩翼摶長風捫星歴斗涉清漢彷彿似已凌蒼穹<lb/>
吳宫晉代那復道三山二水烟濛濛曼陀優曇灑香界<lb/>
野花閒草徒䝉蘢夙觀勝因悟淨理身雲湧現空明中<lb/>
諸天龍象亦偶爾豈與人世爭沙蟲登臨浩歌日欲暮<lb/>
歸途且逐春塵紅<lb/>
　　惠山泉<lb/>
青林欲斷蒼山起山色沉沉出泉水散作清暉百道飛<lb/>
逺暎千船萬船裏急呼雙槳快幽尋清賞迢迢愜素心<lb/>
<pb n="KR4f0022_WYG_007-33b"/>
溪邊靃靡披瑶草石上潺湲寫玉琴我行吳越千山道<lb/>
春山處處流泉好玉牀金井紛徒然一酌清泉可終老<lb/>
山僧知我再來情汲泉遣致雙瓷瓶黄泥赤印漫天下<lb/>
見此雙瓶信可憑龍團手試清漚發引滿浮空對明月<lb/>
七椀一飲不盡興夜來少睡心愲愲摩挲雙缾為三歎<lb/>
我自愁多豈汝怨提擕珍惜向故山折脚鐺中煮粥飯<lb/>
　　石門舟次<lb/>
桑葉緑溪隂映我孤篷去飄揺楊柳花千里隨來處及<lb/>
<pb n="KR4f0022_WYG_007-34a"/>
兹契幽情那得問新故柳條攀更生桑枝亦已附物理<lb/>
信有常人意莽更互超忽不可尋沉沉戒往路<lb/>
　　武林歸舟懐龍眠先生<lb/>
前年同宿浮玉山海風吹月照别顔蓬瀛縹緲不可到<lb/>
大江東流去不還今年相别闔閭城寒烟漠漠春水清<lb/>
滄浪亭上白雲古古人今人無限情歸舟一夜武林道<lb/>
夢回枉覺湖山好老去那能五岳遊茆檐竹簟自悠悠<lb/>
不買蘇卿二頃田不搆元龍百尺樓一邱一壑足㳺釣<lb/>
<pb n="KR4f0022_WYG_007-34b"/>
摧眉折腰謝年少短歌聽者龍眠公緱嶺仙人獨長嘯<lb/>
　　平山堂<lb/>
我浮大江來迴望江上山山逺翠猶送江去潮復還江<lb/>
山逓明滅暝宿茱萸灣訪古平山堂水竹清心顔遂登<lb/>
堂上樓江流山色閒是時夏景殊雲峰爭烟鬟歐公千<lb/>
載後何人共躋攀風流寄欣賞寛簡蘇㷀鰥豈惟雄文<lb/>
字實將激懦頑門前清渠水至今餘潺湲留題𣺌何處<lb/>
似有墨痕斑<lb/>
<pb n="KR4f0022_WYG_007-35a"/>
　　夢太白五月初六日作<lb/>
太白天上人入世思沉㝠昔過酒樓下扁舟繫客情昨<lb/>
夜忽夢公千載猶崢嶸花月十年醉聲名一日榮<hi>十年花月</hi>
<hi>西園醉一日聲名北斗髙予庚午嵗夢中所得句也</hi>此義我贈君出處亦甚明年<lb/>
至不歸去惜哉身後名風雅亦細故所患在有生無生<lb/>
斯無死天人渾一成餘語不可悉孤篷急晨征明當過<lb/>
酒樓靈爽使人驚<lb/>
　　魯郡南泊舟寄龍眠先生<lb/>
<pb n="KR4f0022_WYG_007-35b"/>
龍眠公龍眠公長江與子分帆風君向江南歸我向江<lb/>
北去别時雙纜解流潮潮迴不到長淮路微生著處如<lb/>
浮烟那惜飄零限江樹舟中得病萬慮空十日卧渡黄<lb/>
河東感公勸我舒懐抱有同慧日開愚䝉人生踏地莫<lb/>
憂老兩脚能行便是好此言未寒吾已踐為樂從公苦<lb/>
不早泰山髙滄海深鳳歌邈矣不可尋榖城黄石圮橋<lb/>
水千古惟公知此心<lb/>
　　汶水舟中寄阮亭<lb/>
<pb n="KR4f0022_WYG_007-36a"/>
朝發濟水南暮泊汶水東思君如流水日夜隨征篷征<lb/>
篷雖泛泛所歴物象雄遥望泰嶽雲孤撐摩蒼穹澒洞<lb/>
出逺岫飄颻乘長風灑然忽歸來星月相朣朧巻舒亦<lb/>
何心託興將無同尤憐汶水淨清波映玉虹解作西北<lb/>
流千里浮烟空縱復雜行潦皎潔含冲融低徊赴滄海<lb/>
意若無成功奔潨謝衆壑浩蕩將焉窮對此感離别與<lb/>
子期鴻濛<lb/>
　　題寄齋尚書雙松五桂圖<lb/>
<pb n="KR4f0022_WYG_007-36b"/>
公才天所篤矯矯凌雲姿班朝面槐棘青春貫四時紫<lb/>
薇間紅藥香與清風吹而我攬此圖霜榦含芳滋喬松<lb/>
表遐心粹然君子儀嵩髙千丈齊百木紛離披下䕃丹<lb/>
桂花松前開五枝譬彼芝蘭秀玉樹連軒墀畫師巧用<lb/>
意根葉相猗猗逹人體造物至德通皇羲雨過長卉草<lb/>
陽回傾藿葵功宣化自洽感此動植知公其佐鴻鈞斯<lb/>
理更不疑桃李豈有言成蹊如路逵一唱松桂篇或可<lb/>
絃聲詩<lb/>
<pb n="KR4f0022_WYG_007-37a"/>
　　蔣南沙宫贊畫紅牆下小槐樹<lb/>
飄颻塵外跡清賞寄草木迢迢紅牆隂芳樹騁幽矚天<lb/>
秋衆卉凋見此生意足風葉留餘暄霜餘灑新緑瑣牕<lb/>
展書人寫生盈簡牘委身垂華纓結念同林谷持畫對<lb/>
芳樹宛在山澗曲<lb/>
　　題林吉人北阡草廬圖<lb/>
草廬之圖雲龍蹲下見閩海横飛翻海山隠顯走萬里<lb/>
出没日月旋乾坤開闢以來奠鰲極漢家拓地秦東門<lb/>
<pb n="KR4f0022_WYG_007-37b"/>
自東以南海氣昏扶桑弄影萬象吞流球南交可指數<lb/>
十步五步如烟村天作崧髙東鼓山勝概如此難具論<lb/>
林生惟嶽降有神矯如威鳳初騰鶱德輝逺覽翔欲下<lb/>
裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>返顧西山樊松楸鬱鬱枌榆古嵗時伏臘陳樽俎<lb/>
築堂丙舎兼家塾絃誦殷殷答石鼓漢家寂寞東西京<lb/>
二十四帝無抔土生也邱墳四百年名流輩出繩其武<lb/>
君不見劉郎石馬泣秋風相如凌雲氣如虎<lb/>
　　半日村以詩代書答張麋田<hi>白東谷先生嘗盛稱張門前芝草鹿麋田</hi>
<pb n="KR4f0022_WYG_007-38a"/>
　　　<hi>之句因遂字之以麋田</hi>
朝謁得幽蹤逺心展阡陌袖中一紙書清言想平昔門<lb/>
外鹿麋田千里在咫尺芝草秀嵗寒元氣肖翕闢蘿蔦<lb/>
因風翻靈根詎蕭槭已從白社招孰假元纁辟悠然人<lb/>
世寛不覺天地窄念子如孤雲託以桑榆夕<lb/>
　　尋暢樓詩為吳孟舉賦<lb/>
南國有佳人髙步凌太清周覽四荒外延佇臨層城層<lb/>
城十二樓一樓何亭亭迢迢若木枝拂我東簷楹銀河<lb/>
<pb n="KR4f0022_WYG_007-38b"/>
水清淺欲落當牕横散為三江流下與吳山平還顧蓬<lb/>
瀛間海月灔灔生登兹俯百川川上月俱明我心正如<lb/>
此皎潔含至精春月與春風四序相迴縈伊昔遘嘉會<lb/>
歡言邁羣英客亭載酒時題樓聞令名厥名曰尋暢此<lb/>
理可服膺别來四十載宛爾嵗寒盟松柏千年姿寧羡<lb/>
桃李榮彼哉塵壒事邈矣浮雲情持用祝眉壽諧之金<lb/>
石聲<lb/>
　　三峽流泉歌為曹鍊師作<lb/>
<pb n="KR4f0022_WYG_007-39a"/>
惜哉髙漸離燕市擊筑徒爾為却笑陳梓州瑶琴椎碎<lb/>
求人知老夫埋名燕山陲有客抱琴請賦詩自言此中<lb/>
可度世三峽流泉挂我青桐枝聞公有雅志髙枕談庖<lb/>
羲鴻濛閟元氣彈出七條絲不論髙山與流水一丘一<lb/>
壑庸詎奇蓬萊方丈可徑到阮公仲容儼在兹何用仙<lb/>
人赤城杖騰駕自有長風吹是日空堂花落時一彈為<lb/>
我生顔姿寂寂幽牕語沉沉若有思豁然野曠當簾帷<lb/>
琮琤萬馬揺金羈奔厓走石幾千里五丁運斧神工施<lb/>
<pb n="KR4f0022_WYG_007-39b"/>
飛泉漠漠皎如練銀河倒下清且漪楚雲窈窕作變態<lb/>
挾將暮雨凉侵肌章華人去細腰盡仿彿似有猿聲悲<lb/>
終彈使我再三歎師今年少紅兩頤老我衰颯雙白鬢<lb/>
故山有約相參差感君古音發妙指狀君雅調無妍辭<lb/>
攫深醳愉各有以鼓琴直可還春熙<lb/>
　　史胄司端尹奉使南海却寄<lb/>
昔我北鎮奉<lb/>
明詔東上海樓俯清眺海水沄沄不滿眼望逺倚樓獨<lb/>
<pb n="KR4f0022_WYG_007-40a"/>
長嘯三十年餘一瞬過回頭頗惜朱顔少驅馳未盡登<lb/>
臨意偪仄依然卧蓬藋今君南海使再行往事不殊官<lb/>
同調<hi>昔予亦以詹事奉使</hi>少壯能為萬里逰山行水宿向炎洲黄<lb/>
木灣徑扶胥口紫瀾碧浪堆陵丘祝融冠冕儼王者視<lb/>
諸海神如公侯使星所臨氣晻靄方饗拱揖若有求只今<lb/>
天帝眷四顧中原黎庶安鉏耰海波不興嵗屢稔五榖<lb/>
飽飫魚蠏休蜃樓蛟室盡帖妥實惟廊廟思遐幽八極<lb/>
大瀛在懐抱兹海一泓纔浮漚曰歸此意逹<lb/>
<pb n="KR4f0022_WYG_007-40b"/>
帝所精魂怳忽神光留使者詩盡人間意入海窮摉百<lb/>
靈閟韓公之碑蘇公詩如子之才端可致仙人託興雖<lb/>
偶然莫使斯文但游戲歸來歸來玉座髙直上青天展<lb/>
鵬翅<lb/>
　<lb/>
　<lb/>
　<lb/>
　午亭文編巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻十七</head> <lb/>
    <p>
<pb n="KR4f0022_WYG_017-1a"/>
欽定四庫全書<lb/>
　午亭文編巻十七<lb/>
　　　　　　　　　　　　大學士陳廷敬撰<lb/>
　　今體詩<lb/>
　　舊有樊川圖不知者毎以杜曲相儗近以午亭山<lb/>
　　　村自别石谷為予畫之<lb/>
虞山粉本富陽翁老去仙人隔閬風前世畫師今在眼<lb/>
依稀黄石是黄公<lb/>
<pb n="KR4f0022_WYG_017-1b"/>
　　答王石谷且屬其作午亭烟舫小景<lb/>
蓬萊下直寫平泉江練横牕思渺然近有午亭烟舫景<lb/>
煩君寫入舊樊川<lb/>
　　午亭山莊圖詩五首<hi>有序</hi>
酈道元水經注沁水逕午壁亭而南友人朱竹垞謂予<lb/>
何不取以名其園比同在内直輒好語山水園林之勝<lb/>
於是玉峰尚書為作午亭記當此時予未嘗有園也已<lb/>
而家居闢山村股濂泉之水鑿池其中横橋小舟咫尺<lb/>
<pb n="KR4f0022_WYG_017-2a"/>
具烟波之勢以實竹垞之命名果有午園矣盖予所居<lb/>
樊川終累牧之城南下杜之稱思有以别之且吾居近<lb/>
午壁亭沁水之涯也爰即樊川故居又名曰午亭山村<lb/>
午亭之間山髙水清林廬池舫幽居之跡則王君石谷<lb/>
為予畫焉使玉峰而在當為更作一記他日請竹垞為<lb/>
予記之夫五畝一區而為名之多如此甚矣夫吾之溺<lb/>
於其名也<lb/>
午壁亭名載水經秦時流水漢時亭何人更與桑欽注<lb/>
<pb n="KR4f0022_WYG_017-2b"/>
一畝園中水木清<lb/>
午亭人在翠㣲間林際清暉自徃還砥柱析城至王屋<lb/>
天教看盡好雲山<lb/>
吳淞烟雨石湖春不到江南老竟真山水連天溪艇窄<lb/>
也能作意向詩人<lb/>
西湖杭潁别圖經吳楚湖山兩洞庭獨訝樊川同小杜<lb/>
朱坡不比漢家亭<hi>朱坡見杜岐公傳</hi>
丹青老手荆闗筆重寫天隨舊釣船晩喚午亭還識否<lb/>
<pb n="KR4f0022_WYG_017-3a"/>
世人曽擬杜樊川<lb/>
　　司農署中題壁<lb/>
署尾文書鎮一堆五花臨判日遲迴田園正憶叢殘句<lb/>
黄紙蠲租白紙催<hi>末句見范石湖田園雜詩</hi>
　　題梅桐巖真二首<lb/>
畫裏江城疊嶂髙北樓逸興重蕭騷梅花山下雙羊路<lb/>
秋老梧桐有鳯毛<lb/>
太白仙人謝朓才都官風雅一時迴吟成倚樹栖烏過<lb/>
<pb n="KR4f0022_WYG_017-3b"/>
驄馬連朝對仗來<lb/>
　　松風<lb/>
蒲葉榴花五月天歸來一枕北忩眠誰知無價松風夢<lb/>
不向人間費一錢<lb/>
　　題張吉如南汀詩後並呈敦復宗伯卣臣翰林<lb/>
浮山髙望歴山城風馬雲車帝遣迎湖水清波舊時月<lb/>
春來七十二峰明<hi>吉如父諱秉文山東布政使崇禎己夘守濟南死扵圍中贈太常卿二夫</hi>
<hi>人投明湖以殉皆贈一品夫人</hi>
<pb n="KR4f0022_WYG_017-4a"/>
珮環聲裏水潺湲芳草羅裠隠杜鵑一首新詩萬行淚<lb/>
不須苦廢蓼莪篇<hi>吉如生母與嫂方夫人合墓</hi>
太傅風髙未老時尚書隖畔有清暉香名已播雞林逺<lb/>
不羡他家野鶩飛<lb/>
王風南雅氣雄哉騷賦張華小謝才怪底西堂新句好<lb/>
也應曽夢惠連來<lb/>
　　七夕宿城北人家亭子戯詠織女<lb/>
銀浦臨波濺繡裳明霞猶似嫁時妝畫眉月姊教新嫵<lb/>
<pb n="KR4f0022_WYG_017-4b"/>
掠鬢風姨送晩香天上雙星兒女態人間一日别離腸<lb/>
鳯梭閒却機絲冷烏鵲頭童嵗嵗忙<lb/>
　　贈銅川都憲<lb/>
飲香摛藻擅西京南國訇傳茹蘗聲霜簡新迴烏府重<lb/>
玉壺猶映漢江清節旄裴相歸朝蚤治行吳公進秩榮<lb/>
臺柏髙秋森獨坐還於淡菊見交情<lb/>
　　丁丑六月十一日奉<lb/>
命題路路清廉畫扇<lb/>
<pb n="KR4f0022_WYG_017-5a"/>
殿閣㣲凉日民巖顧念時畫圖皆善誘簪紱有良規飲<lb/>
露心元潔含香氣未移年年鳯池畔<lb/>
聖澤本無私<lb/>
　　自五月廿二日直<lb/>
苑中敦復尚書有詩次其韻得十首<lb/>
長日東華拂軟塵眼明流水照游鱗蒼顔白髪吾曹老<lb/>
冠者輸他五六人<hi>同直六人</hi>
斧扆丹青接後亭綘霄樓閣在滄溟<lb/>
<pb n="KR4f0022_WYG_017-5b"/>
六龍南幸歸來日畫取江山上玉屏<lb/>
半夜傳呼向玉津賞花徃事隔前春紅雲終日籠丹地<lb/>
回首凌霄記不真<lb/>
舊日春遊共徃回東風依約野棠開黄塵影事看清海<lb/>
曽到龍王廟裏來<lb/>
四捲朱簾照碧淙松風五月在羲忩眼前萬物各相命<lb/>
鵁鶄駕鵞時一雙<lb/>
梧桐疎雨早秋時一夜新凉幾鬢絲野草花邊溪栁路<lb/>
<pb n="KR4f0022_WYG_017-6a"/>
等閒常過水仙祠<lb/>
聴徹西洋五刻鐘晩霞明鏡寫天容池西不種新楊栁<lb/>
留取青山三兩峰<lb/>
秋花錦石路迢遥銀漢無聲瀉玉霄日暮水晶簾下坐<lb/>
不知何處<lb/>
御香飄<lb/>
草藁孫郎墨氣清横斜㸃筆石欄晴天人秀出華亭老<lb/>
萬嵗傳來燕喜聲<hi>此首専贈樹峯以繼華亭天語褒奨書法可</hi>
<pb n="KR4f0022_WYG_017-6b"/>
翰苑文章媿大家枋榆影裏日西斜歸來牢記支機石<lb/>
曽附天邊博望槎<lb/>
　　題鄒喆畫<hi>鄒金陵人</hi>
畫裏江城夕照間烏衣人去野花閒六朝松石今無恙<lb/>
便欲移家向蔣山<lb/>
　　苑中次敦復韻<lb/>
寳牀食罷鳯團清絶勝仙人白石鐺除却進書簾下語<lb/>
神霄肅穆不聞聲<lb/>
<pb n="KR4f0022_WYG_017-7a"/>
　　苑中次韻孫樹峰司成十首<lb/>
鐵騎長征瀚海隂歸來水殿倚㣲吟吾<lb/>
君文武超千古方略流傳自禁林<lb/>
青田舞鶴字芳林聲在雲霄不可尋日日朝天平步到<lb/>
自憐凡鳥是仙禽<lb/>
北牕午夢日初長一枕松風自在凉寄語陶公莫歸去<lb/>
心閒此地是羲皇<lb/>
行近通明玉案邊迴看下界𣺌雲烟怪來諸想随緣盡<lb/>
<pb n="KR4f0022_WYG_017-7b"/>
身在清都兜率天<lb/>
情多想少渺難裁身到烟霄盡處迴為問三山髙幾許<lb/>
瀛洲行過是蓬萊<lb/>
十丈開花玉井蓮退之新句鬭芳妍他時編入歸田錄<lb/>
分與樵歌牧笛傳<lb/>
連朝風雨液池平天意分明為洗兵<lb/>
細札十行心萬疊誰言容易見時清<lb/>
夜珠明月巧難移况是江花上筆遲奏進九霄<lb/>
<pb n="KR4f0022_WYG_017-8a"/>
天一笑栁隂小立不多時<lb/>
狼居胥是禁園山池沼黄河水一灣萬里九邊勞<lb/>
聖主苑花開日不曽還<lb/>
神龍矯矯在天門紫霧彤池斗宿翻茒屋近來多氣象<lb/>
箧中常有<lb/>
御書存<lb/>
　　七月二十日傳<lb/>
㫖網魚賜侍直諸臣是日竟不得魚恭紀<lb/>
<pb n="KR4f0022_WYG_017-8b"/>
一霎蘭橈小院門傳呼中使<lb/>
玉音温金鱗網得須宣賜未賜<lb/>
恩深已賜恩<lb/>
　　書樹峰司成扇<lb/>
紫髯端欲貎凌烟八翼雄風已到天自笑一生寒骨相<lb/>
曉忩難起夜難眠<lb/>
　　蚤秋苑中入直<lb/>
曉行原上村不覺秋已至遥遥入清暉忽見山際寺<lb/>
<pb n="KR4f0022_WYG_017-9a"/>
　　上元夜懐廖芸夫<lb/>
曽解金龜換紫貂中山千日醉醇醪春城漏轉催銀箭<lb/>
上苑花遲待彩毫歌斷落梅江樹逺坐深明月薊樓髙<lb/>
西忩舊事傳燈火此夕懐人客思勞<lb/>
　　題畫扇應<lb/>
制四首<lb/>
當時破敵著戌衣隴樹連雲塞草肥記得兩年沙磧裏<lb/>
池花開日未曾歸<lb/>
<pb n="KR4f0022_WYG_017-9b"/>
清池洗墨玉階隈繞硯香烟翠欲堆散作夏雲常五色<lb/>
九天膏雨一時迴<lb/>
香案前頭積翠鋪稻畦麥壠似枌榆兩岐九穗尋常見<lb/>
應補豳風七月圖<lb/>
圖書插架殿東頭天碧新晴萬象幽茗盌雍容勤夜講<lb/>
山前落月上簾鈎<lb/>
　　題李公凱學士松隂讀書圖二首<lb/>
牙籖三萬軸長懸秘閣書曾借㡬編正是松根勤暗誦<lb/>
<pb n="KR4f0022_WYG_017-10a"/>
連朝花底索鈴傳<lb/>
藜火頻年汗竹青槐隂人在第三㕔慿君一問華陽老<lb/>
多少松風夢未醒<lb/>
　　午睡起答蓮士問疾<lb/>
一枕邯鄲夢半成依然茒店午雞聲簿書已逐紅塵老<lb/>
藥裹能禁白髪生幾畨野花開更落頻來山鳥語多情<lb/>
天涯門外悤悤意未了禪須動裏行<lb/>
　　答拙菴禪人<lb/>
<pb n="KR4f0022_WYG_017-10b"/>
漠漠何曽慧眼開神州東望意遲迴桃花未老松枝長<lb/>
留取盤桓落草來<lb/>
　　初春簡雪隖<lb/>
十丈黄塵落日懸三條陌盡寺門前已無朝士飛騰意<lb/>
曽結髙僧寂寞緣白首詩情歸半偈紅樓人面入新年<lb/>
欲尋舊約雙林去多在鶯花二月天<lb/>
　　送宋堅齋給諫葯洲太史扈從<lb/>
南巡二首<lb/>
<pb n="KR4f0022_WYG_017-11a"/>
青鎻金門侍從同<lb/>
翠華春發建章宫焚餘疏草鑾坡上賦就梅花輦路中行監<lb/>
幾回隨渭北亡書三篋記河東鳯池並接絲綸美親捧流觴<lb/>
聖藻雄<lb/>
雲霄扈蹕出流沙晝錦歸來侍<lb/>
帝車紫袋雙垂龍尾近黄金並絡馬頭斜九河天上春<lb/>
船水二月江邊<lb/>
御道花太史周南不留滯嗟余衰鬢客京華<lb/>
<pb n="KR4f0022_WYG_017-11b"/>
　　查聲山太史花谿垂釣寫真王石谷補圖二首<lb/>
日影罘罳晝漏頻銀臺三昧惜餘春漁竿不比絲綸筆<lb/>
漫儗江村水垞人<lb/>
詞館於今屬盛名風流破墨付王生近來新得南唐紙<lb/>
送與能書石曼卿<lb/>
　　張慕亭林坐小照二首<hi>昔同事御史臺</hi>
横榻風生對仗頻絳騶千步逐行塵年來借問藏書處<lb/>
清簡留名得㡬人<lb/>
<pb n="KR4f0022_WYG_017-12a"/>
數行書奏九霄邊漏斷烏啼夜未眠敢道霜威誇獨坐<lb/>
張公論事已回天<lb/>
居士心情問老龐饒他陸海與潘江閒來試檢丹青看<lb/>
風貎阮何同一雙<lb/>
自了平生半偈緣逢人脱帽有華顛不應鳯閣鸞臺客<lb/>
也學天龍一指禪<lb/>
　　春夜觀劇蓮士有詩戲和其意<lb/>
從他假面奏伊凉休羡登筵舞䄂長六代歌風吳季子<lb/>
<pb n="KR4f0022_WYG_017-12b"/>
元家詞曲蔡中郎古今過眼看遥夜神鬼臨頭坐廣場<lb/>
多少榮枯誰料得與君且醉手中觴<lb/>
　　重過㠯公祠四首<lb/>
枕上三生事已深夢中猶未忍抽簮仙源只在人間世<lb/>
不向桃花洞裏尋<lb/>
黄鶴千年更復還朝來紫氣滿燕闗眼中人去無消息<lb/>
誰識三山在世間<lb/>
金合刀圭照夜開丹砂元不救凡胎劉郎一病秋風冷<lb/>
<pb n="KR4f0022_WYG_017-13a"/>
曽噉蟠桃四顆來<lb/>
回首清都客夢違玉霄鸞鶴幾時歸如雲六翮今飄墜<lb/>
不借天風不敢飛<lb/>
　　曉起簡雪隖<lb/>
城鵶起辭樹久客無晨眠池閣漾寒月竹房籠曉烟雲<lb/>
山催短景簪紱入殘年懶慢吾今甚無心去問禪<lb/>
　　酬贈于子龍秀才<lb/>
多君長劍倚崆峒况事仙人白兔公王屋天壇青嶂裏<lb/>
<pb n="KR4f0022_WYG_017-13b"/>
河陽古寨碧流中詠從洛下書生好詩是山西老將雄<lb/>
欲共飛車三萬里赤松同訪趁西風<lb/>
　　送張毅文翰林歸淮上因懐孫籜菴學士<lb/>
黄葉西風落御溝楚天烟水一扁舟雲隨鴻雁蕭蕭去<lb/>
月映清淮渺渺流桐柏山中人獨徃芙蓉江上夢三秋<lb/>
更誰得似蘇門子長嘯為君遣四愁<lb/>
　　城西晩行望西山二絶句<lb/>
燕市何人共酒杯出門祗為看山來黄塵未㫁殘陽暗<lb/>
<pb n="KR4f0022_WYG_017-14a"/>
空走城西漫浪迴<lb/>
西山隠隠夜悠悠烟鎖西峰萬叠愁無限客心遮不得<lb/>
空隨明月上譙樓<lb/>
　　石西崑參戎請老賦寄並懐其兄子約廣文<lb/>
西凉州簿舊書生猿臂飛騰在北平射雁風髙臨玉塞<lb/>
盤鵰雲起望神京將軍名已髙三箭都尉階還列九卿<lb/>
老我燈窗人共逺青山依約别時情<lb/>
　　雪中下直同阮亭儼齋賦贈<lb/>
<pb n="KR4f0022_WYG_017-14b"/>
星霜待曉上金坡暮雪盈階退直過色映瑣窗明玉几<lb/>
光鋪仙沼落銀河六花風散披香蚤九陌春迴却月多<lb/>
漫道調髙還寡和萬人争唱郢中歌<lb/>
　　南至㣲雪齋居懐同直敦復近公<lb/>
陽琯初回綵線㣲層隂連夜滿皇畿梅含綺閣花先放<lb/>
栁暗龍池絮已飛省署漏隨銀燭換烟霄人向玉階歸<lb/>
相思為報瑶臺客明日占雲在禁闈<lb/>
　　朔日冬至南郊呈田綸霞李木菴兩司農<lb/>
<pb n="KR4f0022_WYG_017-15a"/>
雪後晴暉滿<lb/>
帝京齋宫午夜近通明陽回鳯朔周元日律應龍杓舜<lb/>
玉衡五服菁茅連海外九華燈火與雲平欲因寳鼎推<lb/>
神筴荔子香芝嵗嵗生<lb/>
　　齋所贈木菴<lb/>
晝簾終日紫烟縈齋閣香爐對晩晴雲散玉繩低古署<lb/>
雪融珠斗出髙城八能律琯飛灰映萬巻書籖插架明<lb/>
見説綸扉多勝事一門三葉嗣元成<hi>木菴家及里中故有三相</hi>
<pb n="KR4f0022_WYG_017-15b"/>
　　至日寄懐日者朱生丹岩有江南之遊<lb/>
至日陽生亦快哉青春殘臘巧相催山梅欲放紅闌曉<lb/>
㟁栁将舒綠浪迴客有唐生長信命人非賈傅莫論才<lb/>
五湖三畝揚雄宅曾問成都大隠來<lb/>
　　送劉宗一檢討出守揚州<hi>宗一秦中名家兄弟並在翰林</hi>
詞賦相如重漢京侍臣擁傳出承明雲霄晝散鳴珂直<lb/>
淮海風迴露冕行春草西堂天上句梅花東閣隴頭情<lb/>
六龍近日時巡處二月柔桑乳雉鳴<lb/>
<pb n="KR4f0022_WYG_017-16a"/>
　　晩登慈仁寺閣懐阮亭司冦<lb/>
鳯城傑閣絳霄邊龍象髙居俯逝川雪擁晴沙三市月<lb/>
春生芳草五陵烟雙林退院鐘魚寂終古燕山嶂塞懸<lb/>
詞賦仲宣人並在暮愁銷盡近諸天<lb/>
　　得竹垞書卻寄<lb/>
青鏡流光旅鬢疎慙君問訊近何如門前燕市黄壚酒<lb/>
袖裏江雲白雁書豈有勲名懸竹帛已知人物在樵漁<lb/>
㶚陵栁色年年綠送盡離人伴索居<lb/>
<pb n="KR4f0022_WYG_017-16b"/>
　　生日示壯履<lb/>
霜落天髙色蔚藍縱憐風月與誰談人非毛玠清難似<lb/>
自比嵇生嬾不堪徃徃長筵餘碩果年年春酒醉黄柑<lb/>
金根粗識扶犁去不用牙籖萬軸函<lb/>
　　題王瑁湖宫詹下直傳經圖二首<lb/>
鳯毛池上有輝光他日歸來笏滿牀堪笑杜陵文選學<lb/>
但教莫帶紫羅嚢<lb/>
芸香講席幾重深五桂居然玉樹林聞道一經親授與<lb/>
<pb n="KR4f0022_WYG_017-17a"/>
未須同異較劉歆<lb/>
　　寄答曹冲谷昔予出闗過其家今二十餘年矣<lb/>
行盡燕山塞上村海天烟霧氣常昏邊花客醉遼西郡<lb/>
闗月人過薊北門一别隴梅遲驛使幾回春草憶王孫<lb/>
君家舊比灤江水萬事風塵未敢論<lb/>
　　露湑閣懐亭湖蓮士<lb/>
髙閣懐逺岫山牕盡日開雖無佳客至時有白雲來簾<lb/>
捲海月上鏡拂江鴻回何當共吟眺暝色獨徘徊<lb/>
<pb n="KR4f0022_WYG_017-17b"/>
　　蚤春虎坊南墅憶舊逰懐徐尚書寄朱檢討<lb/>
杜曲園林一水濱舊逰風景十年頻江山不負羊裘客<lb/>
城郭誰知鶴背人草色淡烟龍紫陌栁條輕雨洗紅塵<lb/>
劉郎前度看花在却為愁多賦早春<lb/>
　　憶盧龍舊逰有懐倫子受使君<lb/>
猿肩虎石事悠悠為客青春欲白頭碣石東風生大海<lb/>
薊門明月照髙樓邊闗路繞車輪去花栁村深步屧㳺<lb/>
今日使君行部處雲山三晉控神州<lb/>
<pb n="KR4f0022_WYG_017-18a"/>
　　春日㸃翰堂即事促吳元朗為題午亭山村圗<lb/>
丘壑何曽似逺林曲欄深榭幾沉吟野桃破曉紅仍淺<lb/>
霜竹經寒綠故深二月風光真漫浪三春樓閣倦登臨<lb/>
午亭題句如相贈好在谿山畵裏尋<lb/>
　　清明後三日郊行贈韓慕廬少宰<lb/>
春郊浩渺似天涯走馬追尋一笑譁冷節却纔過射栁<lb/>
紅塵不是為看花荆州風月同今夕江左文章屬大家<lb/>
紙尾陪書聊自忖鬢絲蕭索墨痕斜<lb/>
<pb n="KR4f0022_WYG_017-18b"/>
　　有感題舊草後<lb/>
寥落浮生與世違叢殘文字校斜暉家臨紫陌三條路<lb/>
人閉紅塵兩版扉命定豈須尋季主説難猶自笑韓非<lb/>
篋中焚草縁何事忍負雲山舊釣磯<lb/>
　　城南張氏園讌集<lb/>
藤杖芒鞋踏淺沙行穿犖确路横斜綠楊纔放初晴色<lb/>
紅杏猶禁半坼花坐久雲深迷野鶴酒闌風起亂昏鴉<lb/>
山公酩酊歸來晩不省兒童拍手譁<lb/>
<pb n="KR4f0022_WYG_017-19a"/>
　　昔與孫仲禮有鶴圃唱酬詩因隨正姪寄訊<lb/>
罨畫溪廊賦竹枝圃中仙鶴别多時龍兒編寫新成巻<lb/>
題作劉紅唱和詩<lb/>
　　春日新堂簡西鄰給孤寺主<lb/>
西鄰喬木綠隂斜也有春生倦客家半掩雙扉來燕子<lb/>
新開小徑放桃花香林佛舎明殘照粉蝶山樓挂晩霞<lb/>
近日逃禪逢酒渴扣門思喫趙州茶<lb/>
　　春日簡張夀平進士張善岐黄之學<lb/>
<pb n="KR4f0022_WYG_017-19b"/>
未解參苓細與論杏林人語自春温已知楚越分肝膽<lb/>
尚有鶯花役夢魂二頃豈須謀負郭百錢聊可共開樽<lb/>
城南舊是笙歌地藥裹閒時肯閉門<lb/>
　　上元前夕宿法華寺春日有間酬三明長老索詩<lb/>
　　　之意<lb/>
青山落日正逶迤况是春燈欲試時佛火長明投寺宿<lb/>
氷山蹔撞看兒嬉檐捎烟樹東風蚤院閉霜鐘曙色遲<lb/>
一諾湯休微笑意桃花栁絮又參差<lb/>
<pb n="KR4f0022_WYG_017-20a"/>
　　城南讌歸贈夀平<lb/>
羈旅平生意相逢薊北門不知黄金館但見素山原歸<lb/>
路野花落到家棲鳥喧所思燕趙士懐古尚堪論<lb/>
　　訪戴家圃留題<lb/>
我愛戴顒宅春風一徑斜城中得流水幽處見桃花古<lb/>
石滋青蘚髙亭映晩霞王孫隨意住芳草不離家<lb/>
　　與張澤長<lb/>
與子共丘壑園林方未還谷口沁河水門前王屋山柴<lb/>
<pb n="KR4f0022_WYG_017-20b"/>
荆夾澗對桑柘交枝閒别後東臯月清光照掩闗<lb/>
　　送隨正姪落第歸<lb/>
花落鶯啼送子還春光翻自惜衰顔蛾眉已老人何忌<lb/>
蝸角無争我欲閒芳草離心千里路夕陽孤影萬重山<lb/>
回思華髪蕭蕭者雖在紅塵却閉闗<lb/>
　　隨正赴澧州<lb/>
江漢何曽到雲山亦自便花明新月夜栁暎碧雲天家<lb/>
習燕人語予賡楚客篇風帆渺何許相憶洞庭船<lb/>
<pb n="KR4f0022_WYG_017-21a"/>
　　題恒齋采菊圖二首<lb/>
椒風宫閣日初長榻到蘭亭第㡬行珍重畵師秋菊意<lb/>
百花開後晩花香<lb/>
瑣院垂簾隔晝隂墨花秋巻共沉吟年光人澹還如菊<lb/>
猶是飡英飲露心<lb/>
　　三月八日晩出西郊宿法華寺<lb/>
落霞如綺草如茵漠漠晴川烟景新栁陌不隨今夜月<lb/>
桃花争見一年春到門雙樹松隂長下榻三迴客夢頻<lb/>
<pb n="KR4f0022_WYG_017-21b"/>
清梵未殘雞唱曉又驅羸馬遂流塵<lb/>
　　雨宿苑外人家<lb/>
月照深林風葉鳴曽疑夜雨弄秋晴燈前風雨瀟瀟夜<lb/>
却似長楊樹裏聲<lb/>
　　悼姜西溟<lb/>
牛耳雞壇孰主盟燈檠風雨暮年情都将阮籍窮途淚<lb/>
為送劉伶荷鍤行黄土文章圜草綠白頭科第榜花明<lb/>
瓦全玉碎皆由命敢向詞塲薄友生<lb/>
<pb n="KR4f0022_WYG_017-22a"/>
　　晦菴論詩<lb/>
儒林道學費調停雅頌分明在六經記得考亭詩法好<lb/>
先從陶栁入門庭<lb/>
　　伊川論道家<lb/>
九流先列道家名修養長年事可成萬古眼前天地在<lb/>
更於何處得無生<lb/>
　　烟玉堂倩向雲澤畫壁<lb/>
三間草屋槿籬寛晏坐深知行路難細蕊孤花連暮雨<lb/>
<pb n="KR4f0022_WYG_017-22b"/>
清隂幽竹過春寒杜門謝客幸無謗入世逢塲甘少懽<lb/>
謾待向平尋五岳卧遊須與畫圖看<lb/>
　　王石谷寫午亭圖<lb/>
恕先放誕虎頭癡自古髙人是畫師不用朱門新様好<lb/>
茅菴畫我看山時<lb/>
　　冬日齋中草木<lb/>
　　　竹<lb/>
時世粧成様樣新揚州紅藥可憐春日斜脩竹檀欒晩<lb/>
<pb n="KR4f0022_WYG_017-23a"/>
誰念天寒翠䄂人<lb/>
　　　梨<lb/>
東南竹箭㡬人栽江舶年年秋色回上谷紫梨霜後好<lb/>
黄柑丹橘一時來<lb/>
　　　𤓰蔓<lb/>
荒寒繞屋朔風吹一種青門在路岐欲識故丘離别意<lb/>
秋𤓰人憶及𤓰時<lb/>
　　　梅<lb/>
<pb n="KR4f0022_WYG_017-23b"/>
飲氷餐雪在人間獨向東風一破顔不是百花無伴侣<lb/>
孤花只合在孤山<lb/>
　　　杏<lb/>
紅杏東欄雪壓枝晴曛籠靄已迷離對花莫被多情惱<lb/>
看到成隂結子時<lb/>
　　　鐵梗海棠<lb/>
狼籍妖紅照眼明誰知霜雪鬭春晴問君鐵枿花開早<lb/>
多少丹砂㸃得成<lb/>
<pb n="KR4f0022_WYG_017-24a"/>
　　　棗<lb/>
質如橄㰖味甘良露灑風披合得嘗不必荔枝煩蔡譜<lb/>
教人舉酒酹唐羌<lb/>
　　送田生之易水<lb/>
督亢千年畫未殘烟雲粉本任君看青山逺送荆卿去<lb/>
不待蕭蕭易水寒<lb/>
　　夜行贈蓮士<lb/>
紅塵已逐綠驄行夜静街長漏㸃清風動牆花過比舎<lb/>
<pb n="KR4f0022_WYG_017-24b"/>
月斜堤栁向西城沙村宿雁迎人起茅店殘燈閃路明<lb/>
金馬門前閒大隠不來同聴野雞聲<lb/>
　　送阮亭大司冦予假歸二首<lb/>
燕山㣲雨過晴色擁朱輪畫省留堂印青門待吏人王<lb/>
程千里近祖道十年頻欲訪龎公去看予孰主賓<hi>以修墓請</hi>
<hi>予假三月</hi>
酌酒栁條下清風生綠波天涯芳草在客路夕陽多花<lb/>
為将離贈鶯成緩别歌慇勤惜分手遲暮意如何<lb/>
<pb n="KR4f0022_WYG_017-25a"/>
　　贈術士<lb/>
可惜長沙傅空尋日者遊干支渾閒事天地莫深愁閉<lb/>
肆客過市跳壺人在樓若無今古恨猿臂亦封侯<lb/>
　　郊行贈太倉崑山兩少宰<lb/>
野色髙梁接曙霞玉鞭人指彩虹斜紅泉雨過分流水<lb/>
綠栁隂多掃落花馬上雲山空夕照樽前風月屬誰家<lb/>
慿君更憶江南樂畫舫春逰泊晩沙<lb/>
　　署中齋居用吳元朗扇上韻送黄自先守澂江兼<lb/>
<pb n="KR4f0022_WYG_017-25b"/>
　　寄孔東塘三君皆舊同寮宷<lb/>
芳洲杜若笑當時賴有蘇卿是副知不習簿書來吏舎<lb/>
回憐風雅在曹司扇因吳猛留仙訣人為荀公作小師<lb/>
倘過魯城聊寄語絃歌休唱巻中詩<lb/>
　　署中語西田之勝疊韻<lb/>
畫裏江城對赤霞西田春望海天斜賜湖雲擁平泉石<lb/>
舊邸香深玉樹花氷署相逢卿月夜午橋重問令公家<lb/>
槐隂故事金坡路門㦸頻年長院沙<lb/>
<pb n="KR4f0022_WYG_017-26a"/>
　　晩晴臺憶舊遊寄朱竹垞<lb/>
髙臺孤迥獨遊頻誰道天涯若比鄰紅樹風來春色老<lb/>
青山雨後夕陽新閉門陌上三條路倚檻樽前十丈塵<lb/>
寂寂蓬蒿蔣生徑羊求歸去見何人<lb/>
　　送吳天章自天津歸蒲東二首<lb/>
春芳今欲歇别思轉悠哉狗監人難遇蛾眉老易猜青<lb/>
山三晉逺秋色九河迴千里臨岐意能無酒一杯<lb/>
歸到中條隠髙居長薜蘿清秋臨華岳落日見黄河人<lb/>
<pb n="KR4f0022_WYG_017-26b"/>
物雄才老雲山間氣多玉谿終古在相並得金鵞<hi>金鵞天章</hi>
<hi>齋名</hi>
　　戲題杜上舎著色蘭二首<lb/>
幽蘭空谷自天真細寫黄金綠玉勻豈是丹青工作意<lb/>
學他紅粉向時人<lb/>
綺蘭髙絶楚騷工剰有幽芳入畫中聞道集賢多綵筆<lb/>
能無風雅續蕭嵩<lb/>
　　再叠韻酬果亭少宰見和郊行之作<lb/>
<pb n="KR4f0022_WYG_017-27a"/>
竒麗澄江散綺霞自驚西日晩山斜閒雲欲傍滄浪水<lb/>
野草還連鄠杜花白首多時同禁省青春㡬處到山家<lb/>
綠深桑柘紅橋近且聴流鶯藉淺沙<lb/>
　　夏日對酒簡顓菴少宰兼懐㓜芬<lb/>
松風五月盡塵沙清晝抛殘又日斜世上若無千日酒<lb/>
簾前空負一闌花習池酩酊非山簡江左風流是謝家<lb/>
却笑後堂君未到更無人隔絳帷紗<lb/>
　　㣲雨有懐顓菴果亭<lb/>
<pb n="KR4f0022_WYG_017-27b"/>
相對忽不樂相思轉未慵髙齋過㣲雨暝色來疎鐘酒<lb/>
易金龜換人難玉塵逢同君寂黙意吾道適何從<lb/>
　　五月廿七日宿郊館贈主人二首<lb/>
暝宿投郊館行行到水涯晩風官道栁夕照野牆花村<lb/>
近喧歸鳥川長散落霞濁醪吾自有聊與飯胡麻<lb/>
來時槐市外徃路半斜暉馬過嘶芳草人行戀翠㣲山<lb/>
童疑久客田叟解志機君看茅檐燕將雛傍夕飛<lb/>
　　出郭<lb/>
<pb n="KR4f0022_WYG_017-28a"/>
出郭有新意幽情惬薜蘿綠楊聴似雨碧草望如波牛<lb/>
笛吟風㫁鶯梭織翠多閒雲兼慢水相伴一髙歌<lb/>
　　對酒西山下望裂帛湖有懐廖芸夫徃年同遊香<lb/>
　　　山碧雲語江山之勝兼寄雲間二子楊玉符董<lb/>
　　　閬石二首<lb/>
馬箠獵平蕪烟波似有無朗吟山鬼笑爛醉野人扶萬<lb/>
事依雙槳三生狎五湖煩君待漁艇未肯老樵夫<lb/>
夕鳥下汀洲殘虹掛寺樓逺烟赴山翠晴雨接波流昔<lb/>
<pb n="KR4f0022_WYG_017-28b"/>
别驚蓬鬢今來憶釣舟人間詩意盡入海可同求<lb/>
　　讀顧亭林先生日知錄是潘次耕刻于閩中者却<lb/>
　　　贈<lb/>
遺文編舊錄製述繼吾徒詩樂吳公子風騷楚大夫閒<lb/>
情窮海嶠清論滿江湖萬里山川路離情似昔無<lb/>
　　答孫蔗菴<lb/>
回看㶚陵栁青鬢已皤然江海三千里星霜四十年曽<lb/>
知新句好將與萬人傳化鶴人還在書來鴻雁邊<lb/>
<pb n="KR4f0022_WYG_017-29a"/>
　　晩晴臺懐繆虞良<lb/>
俯仰皆陳迹登臨是舊逰髙臺不頻上明月易深愁琪<lb/>
樹秋應長銀河曉自流因風問江雁㡬日過長洲<lb/>
　　王顓菴少宰屬王石谷為余畫午涯烟舫圖且贈<lb/>
　　　以詩<lb/>
綠畫春山閣<hi>綠畫少宰西田閣名</hi>紅欄秋水橋移将三徑裏未覺<lb/>
五湖遥漢壁波殘浪<hi>午壁漢亭名午涯所緣起</hi>吳淞剪半綃圖南鵬<lb/>
萬里蜩鸒想扶摇<lb/>
<pb n="KR4f0022_WYG_017-29b"/>
　　憶舊寄繆虞良<lb/>
舊日同遊處西窗暗網塵阮家麄飯久萊子綵衣新昔<lb/>
送之官客今思解組人共知捧檄意失喜為慈親<lb/>
　　疊両少宰見和韻二首<hi>余夙有江南之思二公皆呉人故托興乃爾</hi>
平生湖海意飛動不曾慵千里吳洲月長江建業鐘烟<lb/>
波定相訪鸞鶴偶然逢正想雲亭字先須載酒從<lb/>
藻鑑今焉用文書祗自慵無言温室樹毎過夕陽鐘汗<lb/>
漫期何處淹留惜易逢舊遊東郭子又得二年從<hi>用荘子一</hi>
<pb n="KR4f0022_WYG_017-30a"/>
<hi>年而野二年而從葢與太倉公又同事二年矣</hi>
　　酬周鐵門贈詩即送之之官<lb/>
紅雲曉近海綠烟春滿畿送君宰赤縣栁絮飄行衣燕<lb/>
市酒罏滿漁陽桑葉稀幽蘭在脩坂及爾同芳菲<lb/>
　　夏夜過潛齋示壯履<lb/>
閉門來月砌散帙坐風簷鳥宿新移樹螢流夜捲簾辭<lb/>
多䝉向秀夢欲謝江淹文史成漂泊潛夫畢竟潛<lb/>
　　題庭前合歡花懐杜遇徐<hi>徃年曾贈花葉釀酒</hi>
<pb n="KR4f0022_WYG_017-30b"/>
綠細分朝靄紅輕暈早霞本無蠲忿意况有合歡花舒<lb/>
巻時常定隂晴亦未差美人曾折贈零落惜年華<lb/>
　　題朱悔人京華藁<lb/>
榮華寂寞在斯須一巻新詩酒滿壺君看昭王舊臺館<lb/>
至今秋草不曾無<lb/>
　　午睡起為人書道徳經二首<lb/>
歸去青牛更莫論怪他紫氣在闗門五千言費三錢筆<lb/>
盡冩何曾有一言<lb/>
<pb n="KR4f0022_WYG_017-31a"/>
夘酒昬昬問谷神午牕風竹影移頻不須更借邯鄲枕<lb/>
已是華山睡裏人<lb/>
　　重陽前一日招悔人卓崖元朗亮工家子文<lb/>
秋社纔遊未隔旬籬邊風物又催人有涯早識吾生老<lb/>
多事還憐野菊新天外孤鴻偏過眼鏡中雙鬢已傷神<lb/>
明朝欲赴登髙約摒擋樽前放浪身<lb/>
　　常道士山房水石清供<lb/>
水石清秋浄法筵人間自有一山川雖然雲樹參差影<lb/>
<pb n="KR4f0022_WYG_017-31b"/>
看盡空明四界天<lb/>
　　圓通院有贈<lb/>
縹緲紅樓原上村西來飛錫駐前軒橋迴流水供侵案<lb/>
木落清風為掃門按劍恐因驚白璧繫珠今已照黄昬<lb/>
百年耆宿三生舊初地新從萬事論<lb/>
　　冬日早卧示與可<lb/>
踏盡秋街落葉霜歸來枕肘卧斜陽燈花早已看重結<lb/>
香篆㣲銷耐許長節後菊黄多晩景年殘髪白赴流光<lb/>
<pb n="KR4f0022_WYG_017-32a"/>
睡餘翻覆連牀被又是槐根夢一塲<lb/>
　　寄懐王大宗伯昊廬金陵五首<lb/>
後湖真並鏡湖論一曲烟波是異恩試看東山相對出<lb/>
城南元有謝公墩<lb/>
玉樹庭前春又歸過江門第世應稀到時芳草橋邊路<lb/>
正及烏衣燕子飛<lb/>
離騷讀罷意何如楚客頻年賦卜居千里長江建業水<lb/>
東流兼得武昌魚<lb/>
<pb n="KR4f0022_WYG_017-32b"/>
結綺臨春事已休輕烟淡粉對荒丘慿君收入人天偈<lb/>
樓子因緣在上頭<lb/>
摩詰流傳秀句香冶城風景輞川荘江山畵裏移家住<lb/>
秋色依然華子岡<lb/>
　<lb/>
　<lb/>
　<lb/>
　午亭文編巻十七<lb/>
</p>
<p>
</p>
  </div>
</body>
</text>
</TEI>
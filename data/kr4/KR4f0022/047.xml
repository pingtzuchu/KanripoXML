<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻四十七</head> <lb/>
    <p>
<pb n="KR4f0022_WYG_047-1a"/>
欽定四庫全書<lb/>
　午亭文編巻四十七<lb/>
　　　　　　　　　　　　大學士陳廷敬撰<lb/>
　神道碑　墓碑　墓表　祭文<lb/>
　　贈通議大夫通政使司通政使張公神道碑銘<lb/>
康熙二十七年六月吏部左侍郎鵬言於朝曰臣遘罹<lb/>
閔凶父母相繼早亡父之亡塟不克備禮臣幼受學祖<lb/>
父祖父白首窮經年逾大耋卒卒時家貧無以塟海氛<lb/>
<pb n="KR4f0022_WYG_047-1b"/>
薄江上迫臣家祖父母母三喪倉皇皆厝淺土風雨飄<lb/>
零有同暴露竟三十年臣有祖父母父母以至今日祖<lb/>
父母父母有臣無以安骸骨今臣年已衰暮門祚單薄<lb/>
終鮮兄弟晩無嗣息不幸一旦填溝壑無以見先人地<lb/>
下昧死請歸展丘隴<lb/>
朝廷憐其志報曰俞始鵬在御史臺謂其同官陳廷敬<lb/>
曰吾父渴塟冢中未有銘念日夜不敢忘得當世有文<lb/>
而行誼髙言可徵信者即外碑顯為銘以章吾父之令<lb/>
<pb n="KR4f0022_WYG_047-2a"/>
徳庶㡬可無憾將以待子余謝非其人不能鵬以節鎮<lb/>
撫山東及行再請余再辭後又相聚於京師及為吏部<lb/>
又同官請益勤今其行也泣謂余曰吾嘗數匄於子也<lb/>
子毋辭鵬言公白晳脩髯眉目如畫飄然塵壒之表意<lb/>
濶如也而門内修謹孝於二親母王淑人喪號泣如嬰<lb/>
兒事繼母潘淑人孝尤達於里閈潘生子士桂公友愛<lb/>
如同母生葢是時王父年七十矣下帷攻業制舉公跪<lb/>
而請曰大人膝下有少子幼孫可指誨大人緝學志不<lb/>
<pb n="KR4f0022_WYG_047-2b"/>
詶天或者將大厥後願無自苦王父於是始辭諸生壹<lb/>
意以教子孫讀書佛寺中公親定省昕夕不以風雨寒<lb/>
暑偶輟不至時物新果王父或未嘗公不忍食嵗時比<lb/>
鄰召㑹見新果物必奉以歸人知公篤於孝也重然諾<lb/>
輕財好急人絶乏行委巷聞呻吟哭泣聲必側立久之<lb/>
潛聴審知其疾病飢寒死喪之戚則使人遺之錢米或<lb/>
他物傾囊篋弗顧受遺者驚問所自終不令使人通姓<lb/>
名村氓張某應里役虧賦米百餘石嵗饑無所取斂縣<lb/>
<pb n="KR4f0022_WYG_047-3a"/>
官催呼急氓懼攜其妻投於河傍一人見救之夫婦得<lb/>
不死其人謂氓曰我聞城中張君好義急難我與若俱<lb/>
往見張君張君宜可活汝氓以其妻隨其人與俱來公<lb/>
曰吾為汝辦此勿憂然實無米明日假於他所得米完<lb/>
如氓所虧數氓以是得活明年公道過氓疾作遂卒氓<lb/>
家當此時鵬與弟鵾應童子試於澄江王父率以往比<lb/>
歸鵬不得視含斂公卒以癸未夏五月二十六日年若<lb/>
干權厝城南薛家園明年甲申遭亂鵬奉王父母淑人<lb/>
<pb n="KR4f0022_WYG_047-3b"/>
避東潭不得歸五月<lb/>
王師渡江園人以兵故窆公於其園後山其後依山屬<lb/>
壙樹松栢闢神道以表墳妥靈今又揭以龜趺螭頭之<lb/>
石葢公實葬於斯矣余既感其言信公之徳又辱交其<lb/>
子之賢也是皆宜銘焉公鎮江丹徒人諱士梅字調鼎<lb/>
贈通議大夫通政使司通政使曽大父諱某大父諱某<lb/>
與公同贈官諱某者則其父也母王氏贈淑人公配韋<lb/>
氏贈淑人有孝行與公齊徳後公若干年卒别塟不祔<lb/>
<pb n="KR4f0022_WYG_047-4a"/>
子男二人長即鵬進士官吏侍以請於朝者次鵾諸生<lb/>
銘曰<lb/>
于田播菑于堂搆基惟父邁種厥子似之公父斯賢家<lb/>
不外師克肖惟孝百行以治如垣既崇益増其卑如穫<lb/>
多稼如梁如茨不昌其躬是燕是詒岡壠鬱鬱清江瀰<lb/>
瀰有華苗胄視此銘詩<lb/>
　　通議大夫詹事府少詹事加詹事府詹事定齋崔<lb/>
　　　公墓碑<lb/>
<pb n="KR4f0022_WYG_047-4b"/>
公諱蔚林學者稱定齋先生其上世小興州人明初徙<lb/>
保定之新安曽祖諱起堂祖諱環父名九圍順治辛卯<lb/>
舉人以東明教諭薦為白水知縣累封通議大夫起居<lb/>
注日講官詹事府少詹事兼翰林院侍講學士加詹事<lb/>
府詹事母杜氏贈淑人通議公精彊嗜學修行髙潔有<lb/>
子三人公其仲也公順治十四年薦於鄉十五年舉進<lb/>
士中其科於余為同年生同館閣最久初見公英爽不<lb/>
羇慨然有志當世之務慕劉公因楊公繼盛之為人曰<lb/>
<pb n="KR4f0022_WYG_047-5a"/>
此吾鄉先生好稱數其遺事後相國熊公在翰林倡明<lb/>
理學公既與游遂研索諸儒之書往復論議浩然有得<lb/>
曰道其在是矣葢公自庶吉士一年授翰林院檢討义<lb/>
三年遷内𢎞文院侍讀二年遷侍讀學士於是公年始<lb/>
踰三十矣公曰吾歸事吾學耳通議公歸自白水卜居<lb/>
長垣公遂乞省視以歸居長垣益發羣書讀之尤潛於<lb/>
易嘗論周子太極圖動而生陽靜而生隂一動一靜互<lb/>
為其根此際猶少漸生漸長之義乃自為圖説後見瞿<lb/>
<pb n="KR4f0022_WYG_047-5b"/>
塘來易曰此所謂先得我心遂引所為圖焚之其服善<lb/>
而不近名如此訪孫公竒逢於蘇門山留十許日寓書<lb/>
於其同學曰比登歗臺歴邵窩觀梅弄竹想見春風舞<lb/>
雩之致不知天壤間更有何樂可以易此丁繼母劉淑<lb/>
人憂服闋補翰林院侍講學士直起居日講轉侍讀學<lb/>
士居三年又假以歸家居三年復補侍讀學士兼職如<lb/>
故一日侍起居<lb/>
上顧問歴官㡬何年業何文字其録以進公奏言䝉<lb/>
<pb n="KR4f0022_WYG_047-6a"/>
恩二十餘年兩以假歸家居前後十年曽究心經書傳注<lb/>
畧有愚昧識解容臣繕録呈進明日齋沐書致知格物<lb/>
説以進<lb/>
上命講格致之義不襲前儒成説<lb/>
上曰然則朱陸之説非與公言臣不敢以朱陸為非顧<lb/>
臣十年來體認所見如此是年加詹事府詹事陞少詹<lb/>
事兼侍讀學士加詹事如故久之祭告長白山歸詣<lb/>
行在<lb/>
<pb n="KR4f0022_WYG_047-6b"/>
上慰勞曰長途良苦公自再侍起居又四年得疾以告<lb/>
罷歸家居五年而卒公為學専務自得不徇世見以為<lb/>
苟同然其與人學語有合雖輩儕欽事之嘗見上蔡張<lb/>
仲誠沐於京師語人曰自我見張仲誠頓覺能割俗情<lb/>
凡事自已可作張主是非利鈍聴之已矣初為學語學<lb/>
有三闗義利毁譽死生晩而所得邃深曰其實義利二<lb/>
字盡之矣戒著書太早不輕立言所著有四書講義解<lb/>
易各數卷公病革通議公曰汝雖年不酹志與魏湯二<lb/>
<pb n="KR4f0022_WYG_047-7a"/>
先生生同心死相從可以無憾矣葢蔚州睢州相繼淪<lb/>
喪公哭之慟睢州喪還公遣子漢源往弔而公卒漢源<lb/>
不及見也卒以康熙二十六年十二月十三日春秋五<lb/>
十三公初娶梁氏贈淑人再娶張氏封淑人子男二人<lb/>
長漢源拔貢生有文學次渭源女四人將以明年十月<lb/>
塟於長垣東郭鄧岡之原吏科都給事中楊君爾淑以<lb/>
漢源狀來乞其墓道之銘楊君公同學不以盛衰死生<lb/>
易其心者余既與公以學相知且楊公之言曰銘公公<lb/>
<pb n="KR4f0022_WYG_047-7b"/>
志也遂銘之其文曰<lb/>
凡學之道行知尊聞有華其末而忘其根有念其本而<lb/>
陋是因聖道既逺能𢎞者人崔公之學貴為自得不泥<lb/>
古陳有識其黙取左右之源深以特如公之材不學而<lb/>
官孰扼孰柅孰擠於淵旦暮焉已曷克萬年徳懋名邵<lb/>
久而彌大斯文山河俟彼礪帶先生之蔵爾後保艾<lb/>
　　明處士李鹿山暨配王氏孺人之墓碑<lb/>
處士沁水土沃里人諱曰光輝字曰充實鹿山其號學<lb/>
<pb n="KR4f0022_WYG_047-8a"/>
者稱之處士早恵好學家故貧窶失母益困㑹流賊起<lb/>
所過劫殺人燔燒廬室處士流離無所依就澤州周村<lb/>
鎮居焉遭疫以殁藁葬村之南隖孺人王氏提其孤返<lb/>
其故處日夜績而教其孤葢少而老矣孤為諸生明經<lb/>
貢於廷有子二人皆知讀書當處士殁時年二十有六<lb/>
孺人年二十有二而孤六嵗耳此雖孺人之志撡則然<lb/>
亦可見處士之刑於家者有足多也孺人卒年八十有<lb/>
五孤廷棟康熙甲子嵗貢生孤之子膚功庠生敏功業<lb/>
<pb n="KR4f0022_WYG_047-8b"/>
儒膚功吾舅氏之子婿而與吾弟素心以文字交游者<lb/>
也處士之葬卜地曰才茂城膚功介吾弟屬吾題其墓<lb/>
道之碑夫處士之為人孺人之存孤孤之子能不忘其<lb/>
先世之美是皆有可記者云<lb/>
　　故明前兵部尚書張公墓碑銘<lb/>
前明兵部尚書張公諱鏡心字晦臣累官兩廣總督徵<lb/>
拜兵部左侍郎尋加尚書總督薊遼不受事家居二年<lb/>
而明亡入<lb/>
<pb n="KR4f0022_WYG_047-9a"/>
國朝順治十二年某月甲子春秋六十七終於家公殁二<lb/>
十三年公之孫榕端以進士選為庶吉士予時在翰林<lb/>
掌院事榕端髙其大父行請於余以其墓道之銘今十<lb/>
有二年乃始泚筆記公事葢公之殁已三十五年所矣<lb/>
公起家天啟二年進士為蕭縣令當此時閹豎専國柄<lb/>
士大夫黨朋公解褐介亷自立不阿然已為海内數正<lb/>
人所器重願交矣為蕭朞月大治調定逺立脱寃獄數<lb/>
十輩又調泰興為民辦漕賦所全活數萬家倪公元璐<lb/>
<pb n="KR4f0022_WYG_047-9b"/>
方為東林傑魁數貽詩襃荅崇禎初以治行殊異擢禮<lb/>
科給事中時國論紛囂疆域衝决公所言皆戰守大計<lb/>
流賊大蹂河北公言宜分路犄角控懐濟塞輝林扼靈<lb/>
陜而靈陜一路近河通闗中地尤重武陟則委客帥左<lb/>
良玉益増兵而置監軍皆用公言朝廷方尚撡切以法<lb/>
繩羣下皆重足結舌莫敢出氣公獨言求治毋太急御<lb/>
下毋蓄疑公好惡慎喜怒布誠信去詗察辨忠佞惜人<lb/>
才省刑誅行蠲恤嚴保舉抑<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>競簡練京軍責任樞撫<lb/>
<pb n="KR4f0022_WYG_047-10a"/>
言切劘時病宜興以刻深希上㫖陽遺書公此十漸疏<lb/>
也公報曰畿東失守過在將領而連逮中樞遂謂卿貳<lb/>
庶司悉可罪大獄起人爭畏事縮項緩急孰敢倚主上<lb/>
嚴則輔臣濟以寛未聞以火濟火宜興得書不悦又因<lb/>
天變陳春秋之義必有臣下擅權以干天怒者宜興滋<lb/>
不悦公以吏科都給事中典大計烏程欲有所釋憾授<lb/>
意公公笑吾豈能為執政報私怨哉拜太常少卿遷大<lb/>
理少卿乞終養不許轉南光禄卿居二年以公總督兩<lb/>
<pb n="KR4f0022_WYG_047-10b"/>
廣粤幅員濶山獠澳寇至紛不可治又中土新被兵相<lb/>
響應遙和為亂公至陽生隂殺文教武威濵海數十郡<lb/>
接日本占城暹羅諸島國公相視要害地三宿重兵港<lb/>
口施樁閡賊舟不得前以意造三艨艟實火器甲卒三<lb/>
千其中凡為應敵者備具山海間訖公之時毋敢為亂<lb/>
楚寇張公既請沅䖍粤合師以勦則堅壁壘屯險陿明<lb/>
立賞格多出金募材勇士兵氣既奮乃令驍將深入賊<lb/>
境轉戰兩晝夜斬千餘級賊大挫公遂督諸將乗勝搗<lb/>
<pb n="KR4f0022_WYG_047-11a"/>
髙獠紫獠二源二源者賊所窟巢諸將有難色公喻之<lb/>
曰池魚阱獸可一舉盡也若令縦壑走壙力難致矣楚<lb/>
寇即粤寇何以觀望為令一師従合水源趨主簿峝而<lb/>
别遣偏師走鳥道襲得峝峝在源上兵皆乘髙下擊賊<lb/>
賊不支破髙獠賊盡奔紫獠縦火赭其山挾水勢進攻<lb/>
而紫獠遂破盡禽剗平王郭子奴諸渠賊自嘉靖百年<lb/>
逋盜皆盡是役也沅為主兵䖍粤以客兵従粤功最楚<lb/>
人當國右沅後諫官訟於朝公亦弗以為意也安南黎<lb/>
<pb n="KR4f0022_WYG_047-11b"/>
莫搆兵廣西巡撫請存莫圖黎公力言其失計輯馭交<lb/>
記二十卷以進盤古峝在萬山中盜阻險為粤患公卒<lb/>
用威信降其人而還公在粤凡五年數平劇寇繕兵積<lb/>
粟通鹺修築諸城堡生黎内附乃立學置師以小學孝<lb/>
經教其人公故亷蕃舶犀珠之賄以為故常者公皆罷<lb/>
之廷推吏部尚書者再已而擢兵部左侍郎既至命代<lb/>
薊遼總督加尚書後所代者至公以母老請侍辭歸賊<lb/>
急攻汴公即家上疏請河北設鎮臣及勿罷省試明亡<lb/>
<pb n="KR4f0022_WYG_047-12a"/>
浮游江湖間自號雲隠居士大臣累薦不起公為人氣<lb/>
意忼慨不為崖異所交游范公景文蔣公徳璟黄公道<lb/>
周劉公理順及前所云倪公元璐其人也黄公下詔獄<lb/>
親知屏跡畏禍及公獨使人左右黄公傾篋金三百遺<lb/>
其子黄公即獄中為詩報謝吾不及見公知公所従與<lb/>
游皆天下所指名故其事業出處不苟如此榕端賢而<lb/>
世其家髙公之行而屬予以其墓道之文予安可辭公<lb/>
元配秦淑人繼配李淑人皆有賢徳男子六沅官生淜<lb/>
<pb n="KR4f0022_WYG_047-12b"/>
嵗貢生潛壬辰進士内翰林𢎞文院庶吉士贈編修衍<lb/>
廩生沖副榜貢生瀞貢監生女子一適貢監生李䡡孫<lb/>
男十三槐韓廩生榆雍橂徐榕端丙辰進士翰林院編<lb/>
修椰景橋恒楠蘧槫崐樾康楷達棟書梅調柚雲皆庠<lb/>
生公卒之嵗八月既葬槐樹村之原兩淑人祔康熙十<lb/>
八年子沖等改葬南城村先塋之次公所著有孝友堂<lb/>
集如干卷蔵於家銘曰<lb/>
明喪西隴盜流於郊髙冠大佩顧視逍遙朅朅張公宜<lb/>
<pb n="KR4f0022_WYG_047-13a"/>
在師中建牙于南百蠻是監公奮其劍張皇指霍羅浮<lb/>
為鐔庾嶺則鍔波海不揚清湘洋洋粤無燧烽自西徂<lb/>
東公何不還靖此一方公還厦覆搘拄靡及公功在兵<lb/>
公事在牒惇史其誰考于斯詩<lb/>
　　封徴仕郎内閣中書舍人喬公墓表<lb/>
寶應喬公聖任有子曰萊官翰林編修以其先君狀誌<lb/>
及史家所為立傳示廷敬請表於其墓夫史之行有日<lb/>
矣公名在列傳傳信將來復何取夫余言也且吾言烏<lb/>
<pb n="KR4f0022_WYG_047-13b"/>
足以重公敢以是辭編修君又介翰林學士張公敦復<lb/>
書以來曰史以行世而表以揭諸其墓也且編修君必<lb/>
以子言為重子不可以辭則採史氏所記合以編修君<lb/>
之言而畧為詮次之按公諱可聘字君徵又字聖任世居<lb/>
寶應之柘溪因又自號柘田遺農父贈侍御公諱份母贈<lb/>
太安人沈氏初贈侍御公嘗為里厫長拾遺金還其人又<lb/>
嘗焚折券契以行義種徳沈太安人得公晩欲不舉夢神<lb/>
人止之乃舉公生而穎敏絶人好學能文章中天啟壬戌<lb/>
<pb n="KR4f0022_WYG_047-14a"/>
進士授中書舍人是時奄人魏忠賢顓國柄公亟以終養<lb/>
告歸崇禎改元補前官主山西鄉試久之考授監察御史<lb/>
巡按浙江以都御史陳乾陽誣降應天府知事陞大理寺<lb/>
寺副轉寺正皆不就福王南渡仍起公御史掌河南道印<lb/>
王師下江南公棄官歸康熙十四年閏五月七日卒於家<lb/>
距生之年萬厯己丑享年八十有七公之始為中書舍人<lb/>
也朝著濁亂羣小附奄戮辱賢士大夫刋章鈎黨海内紛<lb/>
然正人君子悉罹刑禍公於是時請告急歸殆易所謂見<lb/>
<pb n="KR4f0022_WYG_047-14b"/>
㡬而作不俟終日者矣及崇禎初奄既被誅公復為中書<lb/>
舍人也當是時黄公石齋劉公念臺倪公鴻寳馬公君嘗<lb/>
陳公㡬亭此數君子者皆世指目所謂東林黨人也公與<lb/>
之游日夜相切劘辨學術真偽政治得失人才邪正慨然<lb/>
欲以天下為己任吏部左侍郎張捷嘗力薦吕純如為本<lb/>
部尚書葢純如名𨽻逆案有㫖不許給事中吕某遂薦捷<lb/>
為之公上疏言逆案者亂臣賊子無父無君之案百世不<lb/>
可改易者也羣小方輿金載寳謀欲攘臂搤掔乗間以翻<lb/>
<pb n="KR4f0022_WYG_047-15a"/>
此案今捷舉純如吕某即舉捷彼唱此和相倚為奸若不<lb/>
早折其萌則凡在逆案中者必彈冠相賀眈眈逐逐而來<lb/>
大禍自此始矣疏上公望益著吕訖外轉公居官潔清儉<lb/>
約風操屹然有閻樂山者以偽為璽書事發刑部鞫訊具<lb/>
供此弊沿百餘年惟掌印中書喬某不受賄故事發耳天<lb/>
子聞而嘉歎焉其庚午主考山西也號得人最盛後多為<lb/>
理學名臣余伯父侍御公實出其門又奉使還朝數言時<lb/>
政得失時相温體仁憚公正人遣所親㣲諷之願一到門<lb/>
<pb n="KR4f0022_WYG_047-15b"/>
臺省可立得公笑謝以不能竟不往凡在中書十年始得<lb/>
考授監察御史其為御史陳官守言責疏甚切至天子覽<lb/>
疏中所欲見之施行者輒御筆以硃圏之多至六十四圏<lb/>
宣付史館前後諸臣所上章未有此也其巡按浙江浙官<lb/>
吏凛凛相戒勿犯喬御史權貴嚴憚公無敢以私干者嘗<lb/>
出巡金華舟阻水漲求縴夫不得知縣盛王賛持手板立<lb/>
雨中大聲曰村民方事東作縣令請以身代役公乘肩輿<lb/>
冒雨去人謂王賛且得罪公立薦於朝其公忠無已類如<lb/>
<pb n="KR4f0022_WYG_047-16a"/>
此葢公外剛内和不尚刻激之行以釣取聲譽雖與東林<lb/>
諸人相交遊其是是非非不肯苟雷同附和也在籍侍郎<lb/>
蔡奕琛故與温體仁同里交最善為東林諸人所惡㑹有<lb/>
以奕琛私書上聞者下公勘報公平心以決或勸深文入<lb/>
奕琛罪公拒曰某奉三尺法不可故縦獨可周内耶於是<lb/>
東林黨魁亦有不悦公者矣而都御史陳乾陽以私人屬<lb/>
公公不聴觸乾陽怒遂坐公他事降官觀公之為御史如<lb/>
此詩所云靖共爾位正直是與者惟公有焉其仍起為御<lb/>
<pb n="KR4f0022_WYG_047-16b"/>
史也數上疏言國家大事其大畧載史傳中而其詳有人<lb/>
之所難言者夫言人之所難言而傳者則有所不得盡言<lb/>
則其闗於當時之利害得失可以鑒於後者可知也時外<lb/>
轉御史黄耳鼎承馬士英阮大鋮風指疏訐都御史劉公<lb/>
宗周所牽引甚衆公言宗周社稷臣耳鼎厭外轉誣罔善<lb/>
類欲以傾動朝士非人臣體請以耳鼎所外轉瑞南道換<lb/>
臣為之於是劉公等卒無恙而善類賴以全則公之於東<lb/>
林諸正人其終始之義為何如哉易曰王臣蹇蹇匪躬之<lb/>
<pb n="KR4f0022_WYG_047-17a"/>
故詩曰敬慎威儀以近有徳公可謂兼之矣逮公之棄<lb/>
其官而歸也有合於易所謂髙尚其事之義葢公之經<lb/>
術之深見於治行出處之大者如此史又言公嘗自謂<lb/>
始讀王文成公書奉教於劉念臺先生知有知行合一<lb/>
之學已又與㡬亭陳子遊知有居敬窮理之學最後讀<lb/>
宋諸儒語録知有四通八達理一分殊之學晩節益以<lb/>
朱子為歸始知有存養性情主一無適之學嗚呼公之<lb/>
致力於為學其甘苦淺深之故可得而自言者鑿鑿如<lb/>
<pb n="KR4f0022_WYG_047-17b"/>
此此其所以以經術為治行也與編修君賢而有文能<lb/>
大其家學故掇取史氏之意而以為學之義終焉庶以<lb/>
塞編修君之請而荅吾敦復也公所著有自警篇訓子<lb/>
諸書蔵於家皆所謂為學而自言其有得於躬行者公<lb/>
封以編修君前官初娶王氏繼娶潘氏皆前公殁皆贈<lb/>
太孺人子男五人編修君第三子也丁未進士用舉者<lb/>
試博學𢎞辭授今官其他子女詳誌狀者不具載<lb/>
　　故北直𨽻任縣知縣盧府君墓表<lb/>
<pb n="KR4f0022_WYG_047-18a"/>
樊川在陽城萬山谿谷之間余家焉其南半里許墟烟<lb/>
相接林木交映邑之所謂郭谷鎮者也其人多忠信魁<lb/>
梧飭修自好之士自明以來出而仕者未嘗乏人又皆<lb/>
磊落欲自表見思可傳於後然其仕以進士起者多故<lb/>
士之薦鄉書者率數數就春官試即不第不肯輕出以<lb/>
仕盧著姓也舉於鄉嘉靖乙卯曰守經壬子曰光閭萬<lb/>
厯戊子曰道昌皆不仕崇禎時破資格用人八年秋下<lb/>
詔書曰守令尤屬親民其令兩京文武職五品以上及<lb/>
<pb n="KR4f0022_WYG_047-18b"/>
翰林科道外則撫按司道知府於舉貢監吏士民各舉<lb/>
堪任州縣者一人御史中丞雨蒼張公薦盧君時升即<lb/>
府君也府君字南征别字正安舉天啟甲子鄉試自其<lb/>
先世不肯以舉人仕君奮然曰國家養材務適用耳為<lb/>
濟源縣知縣一年調任縣以勤勞卒於官在濟源時流<lb/>
賊出没河以南勢甚張君詰戎防境賊不敢渡河嵗大<lb/>
祲民聚而為盜數千人君勒兵陳其壘殪盜渠餘悉解<lb/>
散去大獄闗廷讞者百餘一日了之幕府交章薦君任<lb/>
<pb n="KR4f0022_WYG_047-19a"/>
故大縣新被兵主者曰非盧君不可調君君至則扶傷<lb/>
弔死招徠流亡任以大治已又陶甓其城修戰守之具<lb/>
甚備巡撫件繋其事薦君有㫖將内擢而卒當明之中<lb/>
葉朝廷以資格重士士亦以資格自重迨其末年邊事<lb/>
急思得救時之材始破資格之論然終無補於其敗亡<lb/>
者夫豈盡資格之故哉即以君之才僅而置之州縣之<lb/>
列即百盧君為州縣天下猶不治也其時之政地枋國事<lb/>
而宰化機者伊何人與而當是時方急守令其猶齊末之<lb/>
<pb n="KR4f0022_WYG_047-19b"/>
論已余以是寤歎想慕君之為人而惜其非僅守令之才<lb/>
而又憾其不究其用也君卒之四十年君之孫啟茂請書<lb/>
其隧道之碣君之家世及其禔躬守官之詳見於雨蒼張<lb/>
公之誌者不具載余擥君之生平而因以尚論其世如此<lb/>
　　承徳郎兵馬司指揮陳公墓表<lb/>
海寧陳氏世家聞天下公獨以文學師其宗不専科舉<lb/>
進取晩得一官以老有賢子給諫君給諫君請急言先<lb/>
臣殁十年未葬臣母年七十臣獨子丐恩養<lb/>
<pb n="KR4f0022_WYG_047-20a"/>
朝廷憫其孝命歸歸而以書走京師屬廷敬曰塟吾父<lb/>
有日請子表其墓使者在門道逺不可往復辭謹按狀<lb/>
陳氏汴人宋太尉髙公瓊苗裔也徙臨安贅於海寜陳<lb/>
氏従其姓既歴世久不可以復遂今卒姓陳氏由陳之<lb/>
始四世至贈太子太保禮部尚書某公之曽祖也尚書<lb/>
公生四子為進士者二人曰與郊太常寺少卿曰與相<lb/>
貴州㕘政㕘政公生五子亦二人為進士曰元暉湖廣<lb/>
㕘政曰祖苞都察院右副都御史順天巡撫贈太子太<lb/>
<pb n="KR4f0022_WYG_047-20b"/>
保禮部尚書其季曰元成贈承徳郎兵馬司指揮公貴<lb/>
州公之孫承徳公之子也承徳公生三子公其仲公以<lb/>
封奉直大夫左春坊左諭徳兼翰林院修撰伯兄某之<lb/>
子為子是謂賢子給諫君公故世家恂恂退謹如寒門<lb/>
小生力學有聲為諸生科試之文傳寫海内咸指目為<lb/>
通儒大人遊國學益有名而公於失得榮辱一不以屑<lb/>
意退而奉母白首青衫有愉愉之色能以其學行仁義<lb/>
於家家以為師焉收族睦鄉好施樂義所全賴嵗以千<lb/>
<pb n="KR4f0022_WYG_047-21a"/>
百計嘗以書貽其子給諫君吾所濟小汝朝廷耳目之<lb/>
官苟有所利必在天下汝惟勉哉故給諫君所言必以<lb/>
利天下為心未㡬乞養母歸士論貴之此吾之所以謂<lb/>
為賢也公諱之閶字仲升以例授承徳郎兵馬司指揮<lb/>
娶孺人沈氏公卒以康熙二十一年三月春秋六十五<lb/>
某年月甲子塟秦駐隖之原子詵壬子舉人吏科給事<lb/>
中孫六人世儁世儼世仁世倌世侃世某公有文與徳<lb/>
而不試其後必有能世其家而給諫君之所為必能有<lb/>
<pb n="KR4f0022_WYG_047-21b"/>
大於今者凡公之行銘者宜詳焉不盡書書其概如此<lb/>
　　祭少師衞公文<lb/>
嗚呼公乎聞之古人志乎功名者富貴不能奪其守志<lb/>
乎道徳者功名不足累其情惟公淬厲磨礱以自勤苦<lb/>
及乎躋膴仕歴上卿亦既擢政地而冠簪纓矣而飲食<lb/>
居處如後門寒素陋巷小生葢自公之貴屋不加一椽<lb/>
田不加一塍敝廬漂搖不謀瓶罌此其所守豈貧富之<lb/>
所可動寵辱之所能驚其在<lb/>
<pb n="KR4f0022_WYG_047-22a"/>
朝廷也國家賴為鎮静天下仰其和平無皎皎之行無<lb/>
赫赫之聲所謂功不必自巳出名不必自巳成歴觀古<lb/>
今瓌竒之士往往樹壇坫獵名譽其後至於分别門户<lb/>
角立黨朋惟公沖然抑然不矜不爭公之志獨在乎徳<lb/>
立而道明公之復起而來也<lb/>
天子特詔謂公純誠再入中書以重機衡逮公之解政<lb/>
而歸也<lb/>
天子特詔謂公亷清嵗支重禄為世法程而世之仕宦<lb/>
<pb n="KR4f0022_WYG_047-22b"/>
以矯偽貪冒而為時所厭棄擯辱以至窮乏以終者多<lb/>
矣而又何取乎遑遑與營營則天下之富貴未有如公<lb/>
之亨者也居困守約躬自刻苦以磨礪天下天下之大<lb/>
方風流波靡而屹然孤處迴狂瀾於既倒視衆醉而獨<lb/>
醒使朝野之人知禮義亷恥之獨存者其誰之能也則<lb/>
天下之功名未有如公之榮者也亮節髙風<lb/>
兩朝之冠冕亷頑起懦百爾之儀型則天下之道徳亦<lb/>
未有如公之宏者也天不憖遺一老以恵斯世使小人<lb/>
<pb n="KR4f0022_WYG_047-23a"/>
有所愧而君子有所憑憂時憫俗摧痛難勝豈惟吾黨<lb/>
之故獨哀多而涕零也<lb/>
　　祭太子太保禮部尚書王公文<lb/>
嗚呼哀哉三年之喪而弔禮經不謂其宜然顧有所不<lb/>
能自巳於心者銜哀寫慟誠不禁涕淚之潺湲自吾受<lb/>
知於司馬先生也當<lb/>
世祖章皇帝臨朝之末嵗暨今<lb/>
天子莅阼之初年我公父子以親臣舊徳致名位之蟬<lb/>
<pb n="KR4f0022_WYG_047-23b"/>
聨敬在公門下二十有一載親覩<lb/>
兩聖崇賢之盛際公父子濟美於後先門下士沐恩波<lb/>
而霑榮寵傷今懐往能無悼痛於存亡聚散之間惟公<lb/>
一代耆碩佐理清時出處進退合乎古賢良以其器識<lb/>
之髙逺學術之源淵其生也當世有聲其殁也後世有<lb/>
傳獨念敬蚤親榘範因縁出入於公門徳不修而加退<lb/>
行欲躋而彌顛嵗之十有一月公以訃告赴哭如奔歸<lb/>
而天降母喪凶變是聞慘割荼毒生離死分曽不得比<lb/>
<pb n="KR4f0022_WYG_047-24a"/>
先生之視湯藥親飯含乎公側者可以無憾而惸惸哀<lb/>
疚竟抱恨於終天今當匍匐逺去敶詞几筵豈其言之<lb/>
而不語庶㡬情至之無文<lb/>
　　祭故汾州府推官竇雲明先生文<lb/>
順治丁酉之嵗拜先生於太原旅舍至於今二十有四<lb/>
年過先生墓下具牲酒為文以哭之曰士所稱感恩則<lb/>
易而知已則難雖古之人猶莫不以為歎息矧邈焉責<lb/>
望於當世之時賢士當窮時有能引手挈提使感恩者<lb/>
<pb n="KR4f0022_WYG_047-24b"/>
㡬人而試以問於心曰知巳知巳云爾者則蔑乎其無<lb/>
聞何先生之獧直惟賤子其不忘顧我躋而公顛遭放<lb/>
逐其遑遑雖文章之小技拔駑鈍乎泥中嗟余性之多<lb/>
戅憤䜛術之易工每疾世而觸忤輒多異而少同辱先<lb/>
生之遙念曰惟吾子以心降嗚呼先生可不謂知我者<lb/>
今悼慕其焉窮望碩人之既逺緬吾道其何之馬首歸<lb/>
以北路悵顧瞻而涕洟<lb/>
　　祭吏部左侍郎張公南溟文<lb/>
<pb n="KR4f0022_WYG_047-25a"/>
維康熙二十八年嵗在己巳十二月丁丑朔以吏部尚<lb/>
書管理修書總裁事務陳廷敬謹以清酌之奠告祭於<lb/>
故吏部左侍郎南溟張公之靈吾聞之憂能傷人樂且<lb/>
無害亦人夀之靡常曽何與乎欣嘅當戊辰之孟夏將<lb/>
頌繫於司敗既積憂之攅心身危機與駭械惟<lb/>
天王之聖明曰子知之無逮輟對簿於重閽指山陵其<lb/>
言邁嗟與子乎同曹行鑣聨而騎對嚴羽衞之森森従<lb/>
千官於仗外午憩息夫木隂雙蹲踞而交背愴風餐而<lb/>
<pb n="KR4f0022_WYG_047-25b"/>
咽曉悵野宿而寤昧君豪氣其不除閔余聲之多喟<lb/>
謂潔芳以好修凂椒蘭其奚怪雖謠諑亦何為白日照<lb/>
夫幽曖感君言以破涕招喪魄於醉囈余吐言而輒驚<lb/>
君告余以無悔余多憂而寡懽君數勉以為戒我慕君<lb/>
之坦夷散窮愁於礧塊偕往來於長路兼旬日以相賴<lb/>
洎余事之既明實神傷於羣態乞歸骸而解官君亦返<lb/>
乎江介謬推奨乎余文慚蟲喑而蚓籟立車馬以在門<lb/>
使三索而辭再何歌驪無㡬時遽吹簫而歌薤奄忽去<lb/>
<pb n="KR4f0022_WYG_047-26a"/>
矣不留念憂樂之何在人處世如大夢夢樂與憂孰憊<lb/>
撫往事之酸辛悦夫君之遺話行委順其焉求誓逍遙<lb/>
以卒嵗誰過車乎丘墳終含痛如絮酹懼蕭艾之蕪穢<lb/>
紉馨香以為佩報明徳於知言凛年光之飇逝諒英爽<lb/>
其長存鑒余䰟兮來㑹<lb/>
　　祭㑹稽唐公文<lb/>
嗚呼天倪窅黙孰賢而尊孰位不階有阨斯文神恡奥<lb/>
靈稽山嬋嫣鏡湖曲流窈眇潺湲誕竒涵異旍耀無前<lb/>
<pb n="KR4f0022_WYG_047-26b"/>
蜚英揚光世所覩聞賤子昔也冠而童頑歴午溯卯連<lb/>
戰皆奔惟嵗丁酉旃旌飄翻公銜命來至于太原古城<lb/>
晉陽汾河在門豫讓之橋河水沄沄其聲嗚咽有溢其<lb/>
濆國士奮感苦語如新茫茫千載夢想斯人微公我顧<lb/>
孰提於淵㣲公我訊孰躋於巔匪公曷親我文公憐羅<lb/>
拔名俊人㒺不歡網亦少宻細誤挂焉於是役也臲卼<lb/>
跋顛左降散曹載浮載還選公登明而以罹愆風塵佐<lb/>
郡壯志皎然雲中既守鼓歌牧芸士絃其家氓戴其天<lb/>
<pb n="KR4f0022_WYG_047-27a"/>
朝議思公流風孔延持衡魯鄒如鑒斯懸一變至道謠<lb/>
有誦言蘭亭宛在禹穴猶存絲竹觴詠笑語温温我傔<lb/>
往候公見於軒立而倚杖臨風翩躚游神八極何泰何<lb/>
屯惟公之徳可被九垠惟公之施不稱一身莫勝我悲<lb/>
寄哀文篇嵗寒路遙灑涕漣漣尚饗<lb/>
　　祭劉石菴文<lb/>
昔我世父視文於南登尤煦寒皎皎其心後士仕者蔚<lb/>
焉有人公之垂髫見我世父余尚未齔事可記數補弟<lb/>
<pb n="KR4f0022_WYG_047-27b"/>
子員不遺貧窶豈如後來髙貲是語飄颻三紀余髮半<lb/>
蒼公以考終齎志名場公文之雄世父所識不發其躬<lb/>
一經以遺公子英妙余識其文兩世名誼光於見聞公<lb/>
殁無憾緒昌欣欣言情論往庶以侑神尚饗<lb/>
　　祭熊母李太夫人文<lb/>
嗚呼妊胎而教顔禱於尼有國暨家聖善是依況乎斯<lb/>
文天所未喪不擇邦媛篤生則妄故惟熊公隴西自出<lb/>
賢哉有母身度聲律是生公賢探㣲理窟惟道之統王<lb/>
<pb n="KR4f0022_WYG_047-28a"/>
而匹夫魯鄒既湮異端睢盱荀雄大疵而謂醇與嶷嶷<lb/>
董相誦法聖道韓拒老佛辭欲闡奥訖濓洛闗閩迺集<lb/>
要猗觀鵞湖辨惑滋多象山濫觴姚江決波儒與老佛<lb/>
判然三家將混而同代操彼戈爰慕河津餘干泰和接<lb/>
新安傳公也則那非公之賢不衞斯道非母之賢公焉<lb/>
是保何以賢公以衞道功何以賢母玉昆金友展也次<lb/>
君亦踵公步為母伊何其儀孔嘉専静淑恵嚴整只多<lb/>
曰惟孝經宣父所志曲臺之禮形乎道器夜誦旦思以<lb/>
<pb n="KR4f0022_WYG_047-28b"/>
朂其嗣自贈公日以學交肄嗚呼贈公秀表江漢賊流<lb/>
楚郊奮與之戰以身殉忠母欲殉義引刃就頸之死靡<lb/>
二兩孤奈何誰與立者人遽止之刃不得下手提兩孤<lb/>
栖於故墟霜燈機絲聲詩與書卒以正學為宗世儒古<lb/>
亦有言此子此母醴長源深蘭茂根厚忽覩嫠殞天凄<lb/>
以寒朱雀草荒白門烏喧敘哀表徳淚以汍瀾尚饗<lb/>
　　祭呉母陳太夫人文<lb/>
於戲予以獨立而擇交之良也得夫人賢子中丞公之<lb/>
<pb n="KR4f0022_WYG_047-29a"/>
直方予生顛危中丞是匡晩而氣増允蹈周行曰母曰<lb/>
父倚閭而望<lb/>
命釐庶績將父母不遑予留公往奠兹楚邦征西重望<lb/>
特鎮武昌荆山峨峨江水湯湯欽哉建旄民悅以康樞<lb/>
臺峻秩栢府清霜吏士畏之惟亷能剛予聞而樂惟母<lb/>
儀之克光母也誠賢出我太丘銘椒賦菊女儀早修洎<lb/>
乎降阼一秉徽柔孝敬善慈家邦無尤和丸佐讀彤管<lb/>
芬流魚軒翟茀榮綸疊稠徳厚慶長宜申天休我離大<lb/>
<pb n="KR4f0022_WYG_047-29b"/>
變孽自巳求赫赫中丞亦母是憂麻衣遄返抱痛松楸<lb/>
天乎可問蒼蒼寥寂予不勝哀聞變而疾匍匐中路同<lb/>
此悲戚峴山之陽留聲繼美母可無憾賢而有子況復<lb/>
孫枝瑤除錦砌伊予頽然堂構其圯芳音未遐戢戢定<lb/>
趾恨不撡筆載之國史嗚呼尚饗<lb/>
　　祭張烈婦王氏文<lb/>
維年月日謹以清酌庶羞之奠祭於張烈婦王氏大孃<lb/>
子之靈夫使吾居今之世由今之俗亦何為乎讀書而<lb/>
<pb n="KR4f0022_WYG_047-30a"/>
頌詩余惟不忍於此日也故遐覽乎哲人潔婦之所為<lb/>
古之教者女有師氏猶之男有塾師何男女之多賢而<lb/>
竟寥寥以訖今兹知古者之不可作恒掩卷而涕洟夫<lb/>
以男子之賢得一人焉將心焉慕之而況夫閨閫之英<lb/>
可以起衰而振靡慨若人之所志雖習俗其何能移故<lb/>
凜凜焉寒如霜雪而皎皎焉炳若秋曦死者生人所必<lb/>
有如烈婦者將垂芳於天壤歴終古而如斯<lb/>
　<lb/>
<pb n="KR4f0022_WYG_047-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編卷四十七<lb/>
</p>
<p>
</p>
  </div>
</body>
</text>
</TEI>
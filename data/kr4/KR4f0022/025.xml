<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十五</head> <lb/>
    <p>
<pb n="KR4f0022_WYG_025-1a"/>
欽定四庫全書<lb/>
　午亭文編巻二十五<lb/>
　　　　　　　　　　　　大學士陳廷敬撰<lb/>
　經解一<hi>易</hi>
䷀<hi>乾下乾上</hi>
解經以孔子為歸易三百八十四爻時焉而巳耳豈特<lb/>
乾六爻哉孔子於乾獨曰大明終始六位時成時乘六<lb/>
龍以御天者言乾六爻非聖人不能用也葢時之用備<lb/>
<pb n="KR4f0022_WYG_025-1b"/>
乎易易之理統乎乾乾之道全乎聖人是以於此首發<lb/>
明之故曰天行健君子以自彊不息又曰君子行此四<lb/>
徳者故曰乾元亨利貞孔子之得於易如此所以為聖<lb/>
之時者也<lb/>
初九子曰龍徳而隠者也九二曰龍徳而正中者也九<lb/>
三九四曰君子進徳修業九五曰乃位乎天徳上九獨<lb/>
不言徳知進退存亡而不失其正非徳歟徳者何也曰<lb/>
誠也閑邪存其誠修辭立其誠乾六爻未有不貴誠者<lb/>
<pb n="KR4f0022_WYG_025-2a"/>
偶於二三爻發之而已<lb/>
説者謂乾五爻皆以龍言三以人道獨不稱龍然四亦<lb/>
人道也曰躍曰在淵猶之稱龍之辭何也曰聖人不直<lb/>
指之曰龍也曰躍曰在淵而已其所以不直指之曰龍<lb/>
者以其嫌於近五也人道也亦臣道也<lb/>
夫大人者與天地合其徳天地之大徳曰生仁是也聖<lb/>
人作而萬物覩説者以為聖人有生養之徳萬物有生<lb/>
養之情是以相感應也惟仁故能生養故曰元者善之<lb/>
<pb n="KR4f0022_WYG_025-2b"/>
長君子體仁足以長人又曰仁以行之<lb/>
晉太史蔡墨曰在乾之姤曰潛龍勿用在乾之同人曰<lb/>
見龍在田嘗引伸其義初變坤為㢲㢲徳為入故曰潛<lb/>
龍故曰陽在下故曰陽氣潛藏又變㢲為姤姤勿用娶<lb/>
女故初九潛龍勿用也二變坤為離離徳為麗為文明<lb/>
其象為日為火故曰見龍故曰徳施普故曰天下文明<lb/>
又變離為同人同人于野亨故九二利見大人也三變<lb/>
坤為兑兑為巫為口舌尚口乃窮君子慎言而敏行故<lb/>
<pb n="KR4f0022_WYG_025-3a"/>
曰終日乾乾夕惕若又曰反覆道也又曰行事也又曰<lb/>
忠信所以進徳也修辭立其誠所以居業也又變兑為<lb/>
履履虎尾是以乾乾惕若不咥人亨故厲无咎也九四<lb/>
變㢲為小畜宻雲不雨躍而或止之象也九五變離為<lb/>
大有火在天上無所不照飛龍在天之象也上九變兑<lb/>
為夬夬有厲不利即戎亢龍有悔之象也<lb/>
䷁<hi>坤下坤上</hi>
乾為良馬為老馬為瘠馬為駁馬故坤利牝馬之貞也<lb/>
<pb n="KR4f0022_WYG_025-3b"/>
先非牝也故曰迷後則牝也故曰得主曰利陽為隂主<lb/>
得主故利也西南得朋東北喪朋惟朋喪而後主得也<lb/>
然臣以喪朋得君亦須有邪正之辨善乎横渠之言東<lb/>
北喪朋雖得主有慶而不可懷也故曰安貞吉若專以<lb/>
喪朋為務而邪正之辨不復致審於其間則亦未得為<lb/>
正矣<lb/>
初六履霜堅氷至伏震為足履象也言隂進履也履絶<lb/>
句霜堅氷連讀葢一隂始生姤五月之卦也安得有霜<lb/>
<pb n="KR4f0022_WYG_025-4a"/>
觀其所覆而知霜堅冰之至也<lb/>
坤二直内方外即乾二閑邪存誠所謂厚徳者此也所<lb/>
謂不息者亦此也乾坤之徳豈有異哉<lb/>
四臣位而曰賢人隠言隠者以别乎仕之稱也明此爻<lb/>
不得以位言也懼為食禄在位緘默苟容者藉口故言<lb/>
隠以别之也<lb/>
乾之初九十一月之復也由陽初生而言者喜之也上<lb/>
九隂將生而言進退存亡陽之所以善其終者易為君<lb/>
<pb n="KR4f0022_WYG_025-4b"/>
子謀至矣坤之初六宜以姤為言而曰履霜堅冰至使<lb/>
人知隂之可畏也上六曰龍戰于野言震之將生也震<lb/>
陽也亦喜之也消息盈虛隂陽之數也喜陽而惡隂喜<lb/>
君子而惡小人喜治而惡亂聖人情見乎辭矣<lb/>
震為龍為元黄戰猶栗也弱而胚胎也坤為野是以龍<lb/>
戰于野其血元黄為震始生之象文言曰隂疑于陽必<lb/>
戰疑讀如儗儗將也隂儗于陽隂將生陽也必戰者陽<lb/>
弱而戰也是時非无陽而嫌於无陽故稱龍焉嫌近也<lb/>
<pb n="KR4f0022_WYG_025-5a"/>
元黄者天地之雜天元而地黄陽生隂中之象也或曰<lb/>
隂陽皆傷也夫立言以明教也隂可傷也陽可傷乎<lb/>
䷂<hi>震下坎上</hi>
天下大埶決於民而已矣初九能大得民天下焉徃以<lb/>
此為成卦之主宜也凡言得者以有失之者也九五是<lb/>
也九五有膏而自屯民既散矣膏豈能常享哉是昧於<lb/>
大小之分者也出内之吝謂之有司是小以屯為正則<lb/>
吉也隋有洛口之倉唐有瓊林大盈之庫隋唐之君不<lb/>
<pb n="KR4f0022_WYG_025-5b"/>
能施於民而徒為冦資是大以屯為貞則凶也夫五失<lb/>
其民而初得之四初之應也初求四徃此不必論若夫<lb/>
二者五之正應義不忘五然亦何所濟哉當屯之時英<lb/>
雄乘時而起者多矣所謂秦失其鹿天下逐之者也三<lb/>
即鹿无虞陷於林中見幾而舍猶可善後上六與三非<lb/>
應近於五而附五而不知五之不足恃也故曰泣血漣<lb/>
如何可長也合而論之屯之濟與不濟在民之得與不<lb/>
得民之得與不得在於膏之屯與不屯自古以來屯難<lb/>
<pb n="KR4f0022_WYG_025-6a"/>
之世國之興亡未有不如此者也<lb/>
䷃<hi>坎下艮上</hi>
六五下求於二故童䝉吉六四逺於二而不知求故困<lb/>
䝉吝象曰剛柔接也獨逺實也然則隂之於陽果宜何<lb/>
如哉初近於二故為發䝉利用刑人用説桎梏所謂禁<lb/>
於未發之謂豫也伊川為講官一日講罷未退上忽起<lb/>
馮檻戲折栁枝伊川進曰方春發生不可无故摧折上<lb/>
不悦或謂此伊川之以徃吝也然伊川豈可輕議哉六<lb/>
<pb n="KR4f0022_WYG_025-6b"/>
三取女者也非女也取不有躬之女六三之不慎也故<lb/>
上九擊之擊之者為三禦冦也此上之慎也葢女而不<lb/>
有躬為冦也大不可不禦也善學聖人者必先逺害善<lb/>
教人者必先禦冦吕希哲嘗言人生内無賢父兄外無<lb/>
賢師友而能有成者鮮矣<lb/>
䷄<hi>乾下坎上</hi>
需者聖人將以盡化天下之險而使歸於和也剛健而<lb/>
不䧟者乾也雖不陷猶有險也有孚光亨貞吉坎之徳<lb/>
<pb n="KR4f0022_WYG_025-7a"/>
也至此則无險可言矣乾與坎不可以賓主論而五於<lb/>
三陽獨以飲食客之三陽亦飲之食之以五為主而不<lb/>
疑所謂有孚光亨貞吉也不獨五也四亦能需於血出<lb/>
自穴矣血者其始而出穴者失其險之象也順聽者順<lb/>
以聽陽不復肯為難也上六居坎之終故為入於穴然<lb/>
亦能於不速之客來而敬之雖不當位未大失也當是<lb/>
時也需于郊于沙于泥之象何有乎世路蕩平彼此一<lb/>
家飲食宴樂何其盛也夫五何以能若此坎之一陽坤<lb/>
<pb n="KR4f0022_WYG_025-7b"/>
得於乾者也是故五於乾同體而不相害也雖然亦危<lb/>
矣初之利用恒二之衍在中三之敬慎未可一日忘也<lb/>
是卦也聖人致望於无險也切矣愛乾憂乾之心亦云<lb/>
至矣<lb/>
䷅<hi>坎下乾上</hi>
訟之九五天下之訟皆歸焉然人君不言聽訟聽訟而<lb/>
當是人君不過一大有司耳繫爻者但言元吉而不言<lb/>
訟是无訟也元訟而後為元吉以是為吉之至也孔子<lb/>
<pb n="KR4f0022_WYG_025-8a"/>
釋其故曰以中正中正者人心本乎天之正理中正失<lb/>
則心險險則訟聖人以其中正化天下之不中正以其<lb/>
无險化天下之險聽訟吾猶人也必也使无訟乎此之<lb/>
謂也此卦諸爻皆以无訟勸人者也初之不永所事二<lb/>
之不克訟三之食舊徳四之不克訟是也三之貞四之<lb/>
復即命渝安貞皆以天命人心之正理言是知中正之<lb/>
心人皆有之聖人使民无訟亦以其皆有此心故也上<lb/>
九或錫之鞶帶終朝三褫之此訟雖勝而心不安之象<lb/>
<pb n="KR4f0022_WYG_025-8b"/>
猶所謂其心媿恥若撻於市者是也充是心也未嘗不<lb/>
可復即命渝安貞也<lb/>
九二曰不克訟歸而逋其邑人三百戸无眚象以為自<lb/>
下訟上自是解者謂二訟五為以臣訟君竊以謂臣無<lb/>
訟君之理象言自下訟上亦未便以為自下訟君也矧<lb/>
辭曰不克訟假令克訟君顧可訟乎既曰不克訟則是<lb/>
有訟之心矣人臣无將罪孰甚焉乃更以无眚許之聖<lb/>
人假易象以明人道非所以為萬世防也然則所訟之<lb/>
<pb n="KR4f0022_WYG_025-9a"/>
上果孰指乎曰二五正應上謂九五无疑然自二言之<lb/>
謂為在上之人則可謂為君則不可易不可為典要惟<lb/>
變所適安在五之必為君位乎<lb/>
朱子曰九二正應在五五亦陽故為窒塞之象易有象<lb/>
數此何以不言二百戸而言三百戸以其有定數也王<lb/>
弼謂得意忘象伊川又謂假象今象數不可考只得從<lb/>
理上説故勉强解作小邑漢上朱氏曰乾䇿三十有六<lb/>
坤䇿二十有四九二變則二三坤䇿四五乾䇿合而言<lb/>
<pb n="KR4f0022_WYG_025-9b"/>
之三百也坤為戸二在大夫位戸為邑自三至五歴三<lb/>
爻也又曰古者諸侯建國大夫受邑諸侯之下士視上<lb/>
農夫食九人中士倍下士上士倍中士大夫倍上士卿<lb/>
四大夫君十卿禄天子之大夫視子男大國之卿當小<lb/>
國之君然則諸侯之卿當天子之大夫也食二百八十<lb/>
有八人三百戸舉全數也葢漢上之説其象數可考者<lb/>
如此<lb/>
䷆<hi>坎下坤上</hi>
<pb n="KR4f0022_WYG_025-10a"/>
師以一陽在下為將帥之象故重九二然九二爻辭曰<lb/>
王三錫命象以承天寵懐萬邦釋之是尤重六五也九<lb/>
二自衆尊之則曰丈人自君稱之則曰長子長子帥師<lb/>
五所使也弟子輿尸亦五所使也唐九節度鄴城之潰<lb/>
非肅宗之咎而何使之當不當闗民命之生死國家之<lb/>
安危豈可忽哉不止用師之時宜慎所使至論功行賞<lb/>
尤嚴小人勿用之戒大君有命開國承家君之事也非<lb/>
上六之事也但以上居師之終故發此義耳<lb/>
<pb n="KR4f0022_WYG_025-10b"/>
師出以律人所知也左次之義何居見可而進知難而<lb/>
退師之常也上貪功下懼罪宜退而不敢退以覆其軍<lb/>
者多矣可不戒哉<lb/>
田有禽利執言儒者常謂秦皇漢武黷武好兵謂之田<lb/>
有禽不可自是以來人主賢而善用兵者莫過唐之太<lb/>
宗其征髙麗以不能成功深悔之歎曰魏徵若在不使<lb/>
我有是行也命馳驛祀徵以太牢復立所製碑葢太宗<lb/>
征髙麗以莫離支弑逆為言夫髙麗豈唐之禽哉太宗<lb/>
<pb n="KR4f0022_WYG_025-11a"/>
之悔而思徴此其所以為賢也故凡為无名之師者不<lb/>
可不深玩此爻之義<lb/>
䷇<hi>坤下坎上</hi>
此卦九五一陽在上為成卦之主初六有孚比之吉比<lb/>
五也六二比之自内貞吉比五也六四外比之貞吉比<lb/>
五也惟六三比之匪人上六比之无首是不比五者也<lb/>
比五則吉不比五則凶君子可不慎所比哉夫九五以<lb/>
位正中盡比之道顯明其比有舍逆取順邑人不誡之<lb/>
<pb n="KR4f0022_WYG_025-11b"/>
象六三上六自取其凶何損於五哉<lb/>
䷈<hi>乾下㢲上</hi>
以㢲之小畜乾之大㢲者順也小人之順君子將以漸<lb/>
制君子而使之不得有為君子不悟也從而與之至小<lb/>
人勢成而君子坐困矣六四㢲之主也有孚者非孚於<lb/>
君子而孚於小人也故曰上合志也血去惕出者以其<lb/>
㢲順故兩不見傷目前无咎也然其釀禍為最深也夫<lb/>
九五陽也何為與四合志乎又何為富以其鄰乎葢五<lb/>
<pb n="KR4f0022_WYG_025-12a"/>
有陽之形而其志實隂與上同居㢲體故富以其鄰無<lb/>
足怪也四與五上三爻有孚合力畜乾欲不成既雨既<lb/>
處之象也得乎小人之巧也君子之疏也小人之佞也<lb/>
君子之直也茍非君子尚隂徳而使之滿當不若此咎<lb/>
小人而責君子君子亦无所辭其責也易為君子謀使<lb/>
如初九之復自道上也如九二與初九牽連而復亦次<lb/>
也至於九三其於㢲也近交益深而不可復矣脱輻而<lb/>
與之處矣隂陽不相能也而夫妻反目事巳晩矣下也<lb/>
<pb n="KR4f0022_WYG_025-12b"/>
陽自下上行為隂所得相持而雨澤下焉六四隂畜陽<lb/>
宜雨矣故為宻雲之象然三陽上行四雖畜之而五上<lb/>
二陽在其上四方得位上下應之㢲性善入兑體善説<lb/>
以善入之性務以説陽又居位得時不盡畜不止故四<lb/>
所欲畜尤在於五五君位也既志在畜君隂性佞邪説<lb/>
之不以其道専務得君凡膏澤天下之事利於民而恐<lb/>
拂於君者則不欲以為故又為宻雲不雨自我西郊之<lb/>
象宻雲不雨尚徃也言意在畜君也兑正西也故為西<lb/>
<pb n="KR4f0022_WYG_025-13a"/>
郊之象成卦之義在四故曰我也<lb/>
小畜之初九曰復自道九二曰牽復吉諸家解復字不<lb/>
過謂陽本在上進而上行為復獨漢上朱氏以為聖人<lb/>
欲明陽不受畜於隂之義故以履小畜二卦反覆明之<lb/>
小畜履之反初本在上二本在五三本在四故初二皆<lb/>
以復言之三則受畜而不得其復也漢上以對卦解初<lb/>
二之復則復字便有根據<lb/>
䷉<hi>兑下乾上</hi>
<pb n="KR4f0022_WYG_025-13b"/>
履之九五惟位正當故夬履惟夬履故雖貞亦厲貞且<lb/>
厲况不貞乎若能自視所履考其將來之祥兆周旋盡<lb/>
善不敢夬決則不止於吉且大善而吉矣孔子釋之曰<lb/>
元吉在上大有慶也此豈人臣所敢當乎是九五上九<lb/>
合為一人也二爻而為一人有之乎曰有之大有之九<lb/>
五上九是其例也君一也失則為夬履得則為視履乾<lb/>
之為虎也乾之履帝位而不疚也无異也君子之於履<lb/>
无所茍而己矣六三為兑之主兑者説也所謂説而應<lb/>
<pb n="KR4f0022_WYG_025-14a"/>
乎乾是以履虎尾不咥人亨者也何以又曰履虎尾咥<lb/>
人凶也言之不足又曰武人為于大君以剛武之人有<lb/>
所為於大君之側不得大譴者幾希矣悦極則為巫為<lb/>
羊為毁折此亦兑之象也此亦一爻而具兩義者也儒<lb/>
者曰履文王之卦也文王居羑里而演易所云履虎尾<lb/>
不咥人亨履則真履矣驪戎之文馬有熊氏之九駟未<lb/>
得入焉咥人不咥人未可知也當是時也欲為初九素<lb/>
履之徃欲為九二幽人之坦坦皆不可得也武人之辭<lb/>
<pb n="KR4f0022_WYG_025-14b"/>
又周公所繫也豈以文王為武人也哉非也葢居東之<lb/>
時周公亦有戒心也夫<lb/>
於三言履虎尾咥人凶於四言履虎尾愬愬終吉言終<lb/>
吉則不咥可知也以愬愬易説者何也説有正不正非<lb/>
人臣之正也<lb/>
履之九五彖傳所謂剛中正履帝位而不疚光明者也<lb/>
而爻之辭曰夬履貞厲垂戒之意深焉善乎雲峰胡氏<lb/>
之言曰其下者不患其不憂患其不能樂在上者不患<lb/>
<pb n="KR4f0022_WYG_025-15a"/>
其不樂患其不能憂故于履坦繫之貞吉喜之也于夬<lb/>
履繫之貞厲戒之也傳曰具曰予聖誰知烏之雌雄夬<lb/>
履之謂與<lb/>
䷊<hi>乾下坤上</hi>
人知泰為可樂而不知其艱人知艱在九三六四隂陽<lb/>
徃來之間而不知初九九二未嘗无艱也物各有類此<lb/>
進彼退將使退者終退則進者敢不正其類邪包容荒<lb/>
薉而果㫁剛決不遺遐逺而不昵朋比二之中行合衆<lb/>
<pb n="KR4f0022_WYG_025-15b"/>
類而治之得其道者也是初九九二亦有艱也特未明<lb/>
言之耳<lb/>
九三曰勿恤其孚葢三之所勿恤者即六四之所不戒<lb/>
者也節齋蔡氏曰孚者信然之謂勿恤其孚謂不可以<lb/>
隂之必復而動其心也自古小人用事非其始遂有敢<lb/>
與君子為難之心為君子者利害之念怵於中隠忍遷<lb/>
就以養成其勢於是小人无所忌憚之心觸事發露而<lb/>
亦不復可以自止君子於此思所以制之亦已晩矣故<lb/>
<pb n="KR4f0022_WYG_025-16a"/>
曰勿恤見徒憂之不可以有為也曰于食有福見有以<lb/>
為之未必其果可憂也其為君子計慮以防制小人者<lb/>
至矣<lb/>
翩翩不富以其鄰翩翩二字冩出小人情態葢君子不<lb/>
可徒憂小人之復小人實深幸君子之憂三陽初徃三<lb/>
隂翩翩然下之且懼且喜回翔而後集漢上朱氏曰譬<lb/>
如葉墜井中翩翩而下以井氣扶之也君子初去位小<lb/>
人猶有顧忌君子盡去然後飛揚矣是則君子之憂小<lb/>
<pb n="KR4f0022_WYG_025-16b"/>
人之幸君子亦何貴徒憂乎哉<lb/>
三巳有平陂徃復之説外卦六五之辭與四上二爻殊<lb/>
不類者何也此繫易聖人之微意也保泰之道雖在君<lb/>
子主之者君也由泰而否常在承平之世故以帝乙為<lb/>
言帝乙殷之賢君尚書所謂自成湯至于帝乙罔不明<lb/>
徳恤祀是也歸妹為人君順從君子之象君子道長小<lb/>
人道消非君而誰望哉初曰吉二曰光大三曰有福五<lb/>
獨曰以祉元吉世之常治而不亂君子之常進而不退<lb/>
<pb n="KR4f0022_WYG_025-17a"/>
福與吉未有過於此者也<lb/>
䷋<hi>坤下乾上</hi>
聖人喜治而惡亂其繫否也合君子小人而謀之使皆<lb/>
受泰之福而不見否之禍此聖人之意也初曰貞曰吉<lb/>
曰亨曰志在君二曰小人吉三言位不當不言凶咎於<lb/>
小人猶有望焉使小人不至於一發而无所忌豈非世<lb/>
道之幸乎泰曰翩翩曰復隍於否反不盡其辭非獨可<lb/>
以互見亦良有以也六二包承吉即以大人否亨告之<lb/>
<pb n="KR4f0022_WYG_025-17b"/>
九五休否大人吉即以其亡其亡告之亦猶泰之言艱<lb/>
貞也夫泰六五之祉祉由于君否九四之祉祉由于命<lb/>
夫受天之命者君也四之有命由其有君也畏命造命<lb/>
皆君之事也是以泰否二卦其致望于五尤重焉<lb/>
否不利君子貞者之匪人也同人利君子貞者于野也<lb/>
亍野者无私比也之匪人者比於匪人也此之字即大<lb/>
學之其所親愛之之彖傳所謂内小人而外君子小人<lb/>
道長君子道消也之匪人无一而可聖人特于否卦發<lb/>
<pb n="KR4f0022_WYG_025-18a"/>
之言此實所以為否也<lb/>
否之初否之機已兆否之勢未成聖人惟幸其有變而<lb/>
之泰之理否之初貞則為君子不貞則為小人聖人惟<lb/>
許其有可為君子之道故其辭曰拔茅茹以其彚貞吉<lb/>
亨葢略不異於泰初之辭但勉以貞而已且許以亨焉<lb/>
固未嘗明言其為君子亦未嘗斥言之為小人其意以<lb/>
為果能貞焉不但不為小人之羞亦可以為君子之亨<lb/>
矣故象之辭曰拔茅貞吉志在君也勉其不以巳私害<lb/>
<pb n="KR4f0022_WYG_025-18b"/>
國家也若居否之初其勢尚可有為而或者専以便安<lb/>
為事一付之天運之所適然其如君何哉志在君者葢<lb/>
許其有可為君子之道幸其有變而之泰之理也<lb/>
䷌<hi>離下乾上</hi>
同人之五君位也二與五相應何以同人于宗而吝也<lb/>
其不能與五遽遇辟如女子有家未能于歸而尚在本<lb/>
宗此吝道也二之吝則以三四故也夫三四雖剛暴豈<lb/>
能奪君之配哉但以其剛暴之性馮勢為惡既敢上陵<lb/>
<pb n="KR4f0022_WYG_025-19a"/>
於二何有此所以先號咷也象曰同人之先以中直也<lb/>
中非五所不足然是時中非所用君道貴剛當以大師<lb/>
克之五之剛既奮三之伏戎終不敢發四之乘墉亦困<lb/>
而反則大師設而不用可也三四至剛暴也且化而為<lb/>
同二五之後笑不亦宜乎剛亦乾所本有不能用則號<lb/>
咷能用則笑也此卦大而難者无若二五三四之間初<lb/>
之于門上之于郊皆小者也<lb/>
䷍<hi>乾下離上</hi>
<pb n="KR4f0022_WYG_025-19b"/>
六五一爻為大有之主虛中在上以一人之信而發天<lb/>
下臣民之志故曰厥孚交如其曰威如吉何也象曰威<lb/>
如之吉易而无備也非嫌其易而進以威也蘇氏曰以<lb/>
其无備知其有餘也夫備生于不足不足之形見於外<lb/>
則威削可謂善言易者也同人一柔在下故五貴用剛<lb/>
大有一柔在五故五貴用孚君道用剛用孚各有其宜<lb/>
也孚則交交則威至于威如而柔不足以盡之矣是兼<lb/>
剛而有者也故聖人於上九又繫之曰自天祐之吉无<lb/>
<pb n="KR4f0022_WYG_025-20a"/>
不利象曰大有上吉自天祐也爻辭與象但言其自天<lb/>
祐吉无不利不言其所以然其義盖在六五一爻也自<lb/>
天祐之人臣不敢當也非六五而何是故六五上九為<lb/>
一人也大有一卦此為最吉以下四爻皆其所有而各<lb/>
有戒辭亦大有之時所宜也六五厥孚交如初何得言<lb/>
无交交之害在於處有而不思其艱故戒之曰但无交<lb/>
害有匪咎也艱則无咎此亦諸爻通例於初發之耳九<lb/>
二大車以載有攸徃无咎象曰積中不敗反言之非大<lb/>
<pb n="KR4f0022_WYG_025-20b"/>
車則必敗矣九三公用享于天子小人弗克是小人不<lb/>
能无交害也九四匪其彭无咎象曰明辨晳也言有其<lb/>
彭則大不智也其戒深矣<lb/>
坤為大輿九二體乾而曰大車者何也乾變坤也故易<lb/>
之取象多以變言<lb/>
䷎<hi>艮下坤上</hi>
天道虧盈而益謙地道變盈而流謙鬼神禍盈而福謙<lb/>
人道惡盈而好謙君為天地神人之主謙而得福尤必<lb/>
<pb n="KR4f0022_WYG_025-21a"/>
然之理也六五不富以其鄰利用侵伐无不利此謙之<lb/>
效也凡言以者能左右之謂也五於其鄰能左右之於<lb/>
不服者能征伐之既不驕縱又不姑息可謂盡君道之<lb/>
宜者矣九三為成卦之主上為君所任下為衆所從有<lb/>
功而能謙故曰勞謙既能勞謙又須君子行之有終則<lb/>
吉既美之且戒之也五不驕縱三能有終三亦可謂人<lb/>
臣之善居功者矣<lb/>
剝四變而成謙謙彖皆以剥四變者明之上九下三謙<lb/>
<pb n="KR4f0022_WYG_025-21b"/>
也六三上上亨也故彖傳者下濟上來下也卑而上行<lb/>
三上徃也變而為全吉之卦謙之時義大矣哉<lb/>
䷏<hi>坤下震上</hi>
豫卦六爻初三四上皆言豫二與五不言豫言貞言中<lb/>
五豫時之令主也二豫時之賢臣也九四一爻為豫之<lb/>
所由亦有功之臣也功成意滿羣小附和皆溺于豫見<lb/>
有不溺于豫者或反以為異巳而疑之疑朋可言也疑<lb/>
君不可言也故四有勿疑朋盍簪之戒也四與二相反<lb/>
<pb n="KR4f0022_WYG_025-22a"/>
而相成者也四不疑二自不疑五五可安枕而卧矣四<lb/>
未必能也此五之所以乘四之上常若不豫而為疾也<lb/>
生於憂患死於安樂者理也五不死於安樂故為恒不<lb/>
死也六二介于石不終日固无可議然彼見幾而作不<lb/>
俟終日未必能周旋患難使五恃以无恐此五之所以<lb/>
終未免於疾也一時初之鳴豫三之盱豫上之㝠豫皆<lb/>
无足道四雖大有得實未嘗得一朋也志大行者似快<lb/>
之之辭也亦危之之辭也<lb/>
<pb n="KR4f0022_WYG_025-22b"/>
乾九四曰或躍或之者疑之也豫九四曰勿疑一則許<lb/>
之以疑之一則戒之以勿疑何也葢九四伏㢲為不果<lb/>
不果者疑也乾九四疑其所當疑故許之豫九四不當<lb/>
疑而疑故戒之也<lb/>
䷐<hi>震下兑上</hi>
九五剛陽中正而下應六二中正真嘉耦也故曰孚于<lb/>
嘉吉然二之辭曰係小子失丈夫二果係初何以得為<lb/>
中正何以得為五之佳耦哉此葢二以弗兼與權之故<lb/>
<pb n="KR4f0022_WYG_025-23a"/>
與五而不與初也君臣之間其未合也兩相擇也其既<lb/>
合也兩相信也君與臣其兩无失乎<lb/>
四下不應初而上承于五與五同徳隨而有獲不可謂<lb/>
之不貞貞之中有凶義焉非有孚在道以明之君子不<lb/>
能免也近君之地盛滿得志之場求善其後亦難矣哉<lb/>
大有九四象曰明辨晳也隨九四象曰明功也大有之<lb/>
四離體隨之三四易位成離離為明故孔子皆以明稱<lb/>
之四迫五多懼其彭其獲懼孰甚焉惟匪彭故无咎惟<lb/>
<pb n="KR4f0022_WYG_025-23b"/>
有獲故貞凶自非明以處之其能免於凶咎乎<lb/>
䷑<hi>㢲下艮上</hi>
下卑㢲而上茍止蠱所由來也幹蠱者必有事焉所以<lb/>
反其卑㢲茍止之習也然君與臣不同君則繼世之君<lb/>
值法度弛亂之後者也六五居君之位幹父之蠱當用<lb/>
一時令譽之臣此天下交口賢之者也用之彼必能以<lb/>
徳承上有徳者興蠱可以立治矣臣而謂父母之蠱者<lb/>
君臣猶父子也初與二三皆以幹蠱稱或厲或不可貞<lb/>
<pb n="KR4f0022_WYG_025-24a"/>
或小有悔事不避雖各盡其道期於終之吉无咎而已<lb/>
皆蠱時必不可少之臣也惟六四不能幹而裕裕則蠱<lb/>
將日深何足取哉若夫不事王侯髙尚其事此功成身<lb/>
退者所為蠱時人臣不忍言也<lb/>
按王制云甲者創制之令疏云甲為十日之首創造之<lb/>
令為在後諸令之首故謂之甲宣令前後三日殷勤語<lb/>
之使暁知新令也又謂諸儒並同鄭義以甲為日不為<lb/>
令云先三日辛也後三日丁也此是妄作異端盖以甲<lb/>
<pb n="KR4f0022_WYG_025-24b"/>
為令舊矣易傳謂甲者事之首庚者變更之首制作政<lb/>
教之類則云甲舉其首也發號施令之事則云庚庚猶<lb/>
更也漢上易傳本程子之意而明終始之説曰蠱東方<lb/>
卦也㢲西方卦也甲者事之始庚者事之終以日言之<lb/>
春分旦出於甲秋分暮入於庚以月言之三日成震震<lb/>
納庚十五成乾乾納甲三十日成坤滅藏於癸復為震<lb/>
甲庚者天地之終始也又曰蠱一變大畜乾納甲再變<lb/>
賁離為日乾三爻在先先甲三日也三變頤四變噬㗐<lb/>
<pb n="KR4f0022_WYG_025-25a"/>
離為日五變无妄乾納甲乾三爻在後後甲三日也葢<lb/>
先甲後甲之説不一如此而漢上之説可以發明程子<lb/>
之意故悉舉之<lb/>
䷒<hi>兑下坤上</hi>
當臨之時陽雖漸長消亦不久進君子退小人使邪正<lb/>
分明羣賢布滿以塞小人登進之路此要務也上則望<lb/>
於君下則責於一時諸賢皆不可忽也六五曰知臨曰<lb/>
大君之宜曰行中知者能辨邪正也大君之宜者君以<lb/>
<pb n="KR4f0022_WYG_025-25b"/>
知人為急也行中猶行正也非調停君子小人之説也<lb/>
初九九二皆曰咸臨非咸於小人也亦非初與二左提<lb/>
右挈遂可云足也廣搜人材協力並進如此而後可以<lb/>
咸也正初與二之事也初有貞吉之戒戒其誤引小人<lb/>
也二有未順命之戒言小人猶未順命不可不防也嗚<lb/>
呼君能知臨臣能咸臨時守貞吉未順命之戒八月有<lb/>
凶豈遂定而不可移哉<lb/>
䷓<hi>坤下㢲上</hi>
<pb n="KR4f0022_WYG_025-26a"/>
九五居人君之位而欲自觀我生惟有觀民一法葢天<lb/>
下之大億兆之多其俗之美惡由乎我者也民之俗果<lb/>
美邪是我之能為君子也民之俗果未美邪是我之未<lb/>
能為君子也九五之意期于我為君子未有不能為君<lb/>
子者也君子之徳風小人之徳草化行俗美比屋可封<lb/>
其斯以為國之光乎觀國之光賢人尚賓既以民而致<lb/>
賢復用賢而治民大觀在上五不媿之矣<lb/>
九五曰觀我生六三亦曰觀我生者何也君子之道本<lb/>
<pb n="KR4f0022_WYG_025-26b"/>
身徴民我生者天下理亂安危之所繫烏可不務觀乎<lb/>
哉至於仕者之出處比於人君之自治葢其重有如此<lb/>
也故亦曰觀我生進退云上九不在位退而不進者故<lb/>
但曰其生朱子所謂小有主賓之異也<lb/>
　<lb/>
　<lb/>
　<lb/>
　午亭文編巻二十五<lb/>
</p>
<p>
</p>
  </div>
</body>
</text>
</TEI>
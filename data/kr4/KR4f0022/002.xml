<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編卷二</head> <lb/>
    <p>
<pb n="KR4f0022_WYG_002-1a"/>
欽定四庫全書<lb/>
　午亭文編卷二<lb/>
　　　　　　　　　　　　大學士陳廷敬撰<lb/>
　樂府<lb/>
　　逺遊篇<lb/>
逺遊何所之乃在大海隅海波何澹澹雲氣何舒舒赤<lb/>
螭為我駕翠虯為我驅神魚如山長電目邱松鬚緑髮<lb/>
兩仙童指引神所居飄緲白玉闕照耀黃金鋪珊瑚為<lb/>
<pb n="KR4f0022_WYG_002-1b"/>
階砌木難為門樞星娥倚東廂微笑玉齒殊仙老三五<lb/>
人龎眉曳輕裾食我以瓊蕋遺我石函書書中何所云<lb/>
保汝千年軀永同金石固日月齊靈符下視人間世榮<lb/>
華真斯須<lb/>
　　白馬篇<lb/>
白馬驕秋霜銀鞍照路傍黃金為馬銜珊瑚為劍裝被<lb/>
服閑且都雜以綺羅香交遊競意氣俯仰垂榮光長兄<lb/>
二千石小弟侍中郎身冠羽林籍名艷鬬雞塲要間烏<lb/>
<pb n="KR4f0022_WYG_002-2a"/>
號弓右發左挽强一縱連兩禽鳴鏑隨低昻歸來道狹<lb/>
邪緩帶傾華觴猗嗟陽阿舞迭奏邯鄲倡為樂苦不極<lb/>
紅顔坐凋傷<lb/>
　　闗山月<lb/>
烽冷天山色霜明瀚海流臨闗弓抱影度隴劍横秋玉<lb/>
笛三更夢金閨萬里愁龍堆看夜夜長歎上邊樓<lb/>
　　陌上桑<lb/>
曉日渭橋東行人春思中桑間秦樓女緑映顔花紅玉<lb/>
<pb n="KR4f0022_WYG_002-2b"/>
釧低枝露香羅隔葉風蠶饑正歸去五馬立烟空<lb/>
　　班婕妤<lb/>
顔色春桃李東風寧久留昭陽飛燕寵長信婕妤愁玉<lb/>
階惟見月團扇已驚秋試問承恩者常懐衰謝憂<lb/>
　　明妃怨<lb/>
千古蛾眉意丹青畫不成生綃空有恨掖寝本無情紅<lb/>
淚邊花色朱絃磧雁聲那堪孤塜月還照漢時營<lb/>
　　銅雀臺<lb/>
<pb n="KR4f0022_WYG_002-3a"/>
昔時銅雀伎曾薦綺羅香遺恨千秋令雄心六尺牀舞<lb/>
餘金鳯冷望極玉蛾長日暮西陵道悲風生濁漳<lb/>
　　折楊栁二首<lb/>
樓下與君别栁條初覆肩栁今與樓長摇曳金窓煙春<lb/>
暗黃龍塞花明黑水川含情忍攀折逺寄東風前<lb/>
楊栁三春樹年年别恨長曲中官渡月枝上塞門霜紅<lb/>
粉倡園色黃沙劍客妝金鞭不可贈攀折暮情傷<lb/>
　　山鷓鴣<lb/>
<pb n="KR4f0022_WYG_002-3b"/>
何處鷓鴣飛湘江斑竹枝夕煙人影外斜日客行時斷<lb/>
續虞妃淚蒼黃屈子辭更聞賈太傅鵩鳥賦深悲<lb/>
　　猗蘭操<lb/>
猗猗其蘭廼在空谷我行四野奚處奚宿其蘭猗猗幽<lb/>
幽其香雜彼蕃蕪我心相羊蘭其如何維霜及霰時節<lb/>
晩暮不我能見子不我見我心則夷悠哉以老樂天弗<lb/>
疑<lb/>
　　將歸操<lb/>
<pb n="KR4f0022_WYG_002-4a"/>
河之水湯湯我欲濟兮川無梁豈繄川無梁我褰我裳<lb/>
河之水悠悠我欲濟兮波無舟豈繄波無舟我曳我裾<lb/>
我裳我裾不可以濡兮吾將焉求<lb/>
　　雉朝飛操<lb/>
雉夜兩兩朝雙飛雄者氣盈挾其雌雌欲啄雄欲飛雌<lb/>
不敢以東西彼獨何者羣遊中野雉子斑奏鳴絃羇孤<lb/>
向人生自憐<lb/>
　　梁父吟<lb/>
<pb n="KR4f0022_WYG_002-4b"/>
我歌梁父吟慨慷誰與陳君不見公旦巧能世絶倫吐<lb/>
哺握髪衆士親嗛嗛赤舄下白屋後來豈有如公人君<lb/>
不見吹簫販繒士所羞得時睥晲輕儒流賈生歎鵩陸<lb/>
生老刀筆之吏為通侯<lb/>
　　烏夜啼<lb/>
寒夜夜長夜不明五更盼斷霜禽聲紅顔易歇緑窓裏<lb/>
塞鴻欲度林鵶起金井雙桐露葉低秋閨月落玉闗西<lb/>
年年為伴相思老莫向髙樓别處啼<lb/>
<pb n="KR4f0022_WYG_002-5a"/>
　　冉冉孤生竹<lb/>
冉冉孤生竹今為薊邱篁地寒出不髙枝葉稀飄揚不<lb/>
恨枝葉稀三冬被嚴霜豈無雨露滋時至則萎黃託根<lb/>
失處所撫心多慨傷<lb/>
　　幽澗泉<lb/>
白石爛爛流泉深松風寂歴吹素琴山窓明月弔孤影<lb/>
别來五度秋猨吟猨吟人不歸怨鶴空山飛泉水波木<lb/>
葉稀緝商綴羽張急徽<lb/>
<pb n="KR4f0022_WYG_002-5b"/>
　　北邙行<lb/>
洛陽城北山峨峨城中人少山墓多白烏半夜啄大屋<lb/>
青燐當晝燔陵谷自經喪亂墓無主野田髑髏悲自語<lb/>
寒食誰家送紙錢魂孤眼望愁鴟鳶客來遊眺蒼茫裏<lb/>
東見虎牢西熊耳山川酹酒一髙歌光武陵邊杏最美<lb/>
　　君子有所思行<lb/>
生民皇古前心志自澹泊迨彼喜怒煩憂患抵中惡聖<lb/>
人急其病道和捄以藥作樂反性初緣情禮乃託悠哉<lb/>
<pb n="KR4f0022_WYG_002-6a"/>
咸韶音風淳合冥漠絙桐通神明截竹諧葦籥千秋鳯<lb/>
一鳴四海皆安樂<lb/>
　　艾如張<lb/>
艾而張羅旌門蕭蕭馬鳴獸嘷于田非好殺取足盈大<lb/>
庖白露下來麋鹿始交鹿有匹兮山有羅吹聲象匹鹿<lb/>
奈何<lb/>
　　芳樹<lb/>
芳樹長摇摇四邊多烈風黃鵠在其上養子芳樹中寒<lb/>
<pb n="KR4f0022_WYG_002-6b"/>
影濯清露羽毛亦不豐託身寧非髙心欲陵蒼穹迴頭<lb/>
謂芳樹勿作風中蓬大者拔本根小能傷青葱稀枝兼<lb/>
落葉與子分西東芳樹謝黃鵠此言何愚䝉風來無時<lb/>
休將吾誰適從汝自慎身口大造無全功黃鵠舉翅飛<lb/>
擕子躡雲蹤後來見芳樹低摧橫煙空<lb/>
　　種葛篇<lb/>
鬱鬱南山葛離離東井𤓰本自不同生兎絲緣女蘿葛<lb/>
藟亦已長瓜蔓亦已多霜天各刈除棄捐于中阿種瓜<lb/>
<pb n="KR4f0022_WYG_002-7a"/>
瓜有種種葛葛有芽瓜葛相結連我心則匪他拳拳執<lb/>
明信嵗寒夫如何<lb/>
　　蒲生行浮萍篇<lb/>
浮萍東西流離離青蒲間小年事君子不知心所歡錦<lb/>
衾生恐慄半臂承夜寒恪勤在婦道冰雪灑肺肝霜天<lb/>
弄機杼繰絲織縑紈充君下體服自顧衣裳單米鹽碎<lb/>
小務家室粗以完慊慊三十載一日無歡顔容色不再<lb/>
好罪尤誠有端故人足可棄新人亦可憐人誰不娶婦<lb/>
<pb n="KR4f0022_WYG_002-7b"/>
君家婦良難新人不待故聞聲發永歎蒲生何離褷浮<lb/>
萍何汍瀾此曲不可竟曲竟增悲酸<lb/>
　　蒿里行<lb/>
青青松柏原鬱鬱古蒿里留待市朝人容華謝桃李桃<lb/>
李春光摇曳時東風未老已先悲蟲蝕葉雨摧枝成陰<lb/>
結子難豫知人生朝露日易晞滿堂歡笑翻涕洟言駕<lb/>
幽山去親戚相攀追遺君舊劍佩卷君舊羅幃清酒安<lb/>
可酌餘閣空盈巵狐兎夜深語賓朋四散歸各各有一<lb/>
<pb n="KR4f0022_WYG_002-8a"/>
日不必相歔欷蒿里路逺在百年近旦暮生時不自縱<lb/>
意樂坐見春花委芳樹<lb/>
　　隴頭吟<lb/>
生不願為隴頭客亦不願聞隴水聲隴頭作客腸應斷<lb/>
隴水聲多帶别情别情未已紅顔老北流是向龍城道<lb/>
一箭烽傳瀚海雲三時馬絶交河草隴坂回看隴樹春<lb/>
隴闗四外戰塵昏行人莫作隴頭客從此邊心不可論<lb/>
　　豫章行<lb/>
<pb n="KR4f0022_WYG_002-8b"/>
秋風吹白楊摇摇豫章山落葉辭本根隨風不復還男<lb/>
兒逺别離戚戚成頽顔跳丸有迅晷逝波無停川生短<lb/>
嗟世長何况寡所歡賢聖齊窮達流坎天命然委順全<lb/>
逺節去日難重攀介福自已求鬢髪誰令斑<lb/>
　　猛虎行<lb/>
朝從猛虎食暮從野雀棲野雀無定端猛虎還苦饑水<lb/>
濁不見底水清石纍纍清濁各有以溝水流東西天風<lb/>
吹海色昏昏𣺌無涯遊心三神山百年曾幾時<lb/>
<pb n="KR4f0022_WYG_002-9a"/>
　　長歌行<lb/>
鰕䱇細小蟲生長潢潦間燕雀自儕侣寄命于柴藩豈<lb/>
知六月鵬髙翅摩雲天潛鱗濯鬐鬛游戲于深淵物生<lb/>
各有分吾終慕羲軒<lb/>
　　空城雀<lb/>
鴻鵠翔寥廓鷦鷯聲啾啾翩翩嗟汝雀嗷嗷云何求回<lb/>
顧黃口兒常有羅網憂烏鳶各異態爪觜每見投摧頽<lb/>
太倉粟口腹身所仇物生有天命知此絶禍尤<lb/>
<pb n="KR4f0022_WYG_002-9b"/>
　　節雁行<hi>史館僚友語近事</hi>
羅者獲雄雁雁活翎翅全置之樊籠中哀鳴欲有宣每<lb/>
當秋春時塞雁來翩翩顧步忍長繫飲啄苟自存賴彼<lb/>
牧豎兒飤眡兩踰年其秋其雌來聞聲於九天夜半翔<lb/>
而下悲吟何闗闗以頸投籠中咽吭交相纒晨起人貾<lb/>
之雁則雙死焉適予在史館有官屯民田屯夫既來告<lb/>
官因為予言風檐展書坐雁唳過前軒聴者盡訝歎終<lb/>
朝掩遺編思用厲堅操作此節雁篇<lb/>
<pb n="KR4f0022_WYG_002-10a"/>
　　東海頭<lb/>
東海頭古來白骨成荒丘天生海水向東注日出月沒<lb/>
滄波流嗟我人民何用相讐東海頭長城起秦人築怨<lb/>
海水深不見長城見海水<lb/>
　　堠傍路<lb/>
堠傍路日日征人從此去古人行盡今人行春草春花<lb/>
只如故莫言今人與古人昨日車輪疊馬蹄寒風一夜<lb/>
吹何處<lb/>
<pb n="KR4f0022_WYG_002-10b"/>
　　雁門行<lb/>
雁門闗雁不度闗上長城髙挿天鴻雁髙飛從此去雁<lb/>
飛長城間遊子闗門還雁南君北向相望何由扳塞山<lb/>
連緜秋雲起西度五原東遼水傳語幽并輕俠兒雄飛<lb/>
雌伏休相疑<lb/>
　　饑烏行<lb/>
北風吹樹樹怒呼深枝饑啄雙老烏身微願違心羇孤<lb/>
野日凍雪霜蓬枯天寒夜昏何時旦黃鵠單飛淚如綫<lb/>
<pb n="KR4f0022_WYG_002-11a"/>
　　鳴雁行<lb/>
鴻雁鳴度雁門風霜慘懍羽翮存養子俱髙飛中有斷<lb/>
雁陵雲翻𣺌然獨宿沙磧間江湖適逺伴侣非稻粱雖<lb/>
多身不肥羇孤畏人行色微心志皎潔衆雁知君有矰<lb/>
繳慎莫施彈射孤鳥古所悲<lb/>
　　門有萬里客<lb/>
門有萬里客落日照顔色問客適何鄉未言先歎息生<lb/>
長西蜀人故里多荆棘荆棘不可居虎豹嘷相索離鄉<lb/>
<pb n="KR4f0022_WYG_002-11b"/>
客四野席草蔭松柏草長茵以厚松柏上鬱錯不虞幕<lb/>
府書催令還鄉陌鄉陌不可居竟言雙淚落<lb/>
　　白鳩篇<lb/>
　古之紀官或以四時或以雲其於物或以龍鳥至於<lb/>
　鳩盖鳥之一耳而以名官左氏郯子曰祝鳩氏司徒<lb/>
　鴡鳩氏司馬鳲鳩氏司空爽鳩氏司冦鶻鳩氏司事<lb/>
　鳩亦異於凡為鳥者哉余有感焉作白鳩篇亦古詩<lb/>
　遺意也<lb/>
<pb n="KR4f0022_WYG_002-12a"/>
拂舞歌白鳬呉歌且呉舞感此清商音淚下不能語亦<lb/>
有白鳩辭新聲翻舊譜白鳩之白性安馴其子雖七恩<lb/>
平均食之朝上暮自下鳥有如此義且仁丹山鳯皇五<lb/>
色文身將九子凌青旻豈惟九子身自將百鳥不間疎<lb/>
與親嗚呼鳯徳殊絶倫白鳩一遇三千春<lb/>
　<lb/>
　<lb/>
　<lb/>
<pb n="KR4f0022_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編卷二<lb/>
</p>
<p>
</p>
  </div>
</body>
</text>
</TEI>
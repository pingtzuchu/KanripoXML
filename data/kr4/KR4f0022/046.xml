<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻四十六</head> <lb/>
    <p>
<pb n="KR4f0022_WYG_046-1a"/>
欽定四庫全書<lb/>
　午亭文編巻四十六<lb/>
　　　　　　　　　　　　大學士陳廷敬撰<lb/>
　誌銘<lb/>
　　朝議大夫刑部山西司郎中約齋李公墓誌銘<lb/>
始余從蔚州魏先生游得交李公父子其後公之子旭<lb/>
升今給諫君以文字及吾門因益愈知公平生甚悉後<lb/>
久不見時時從給諌君問安否無何以訃至給諫君為<lb/>
<pb n="KR4f0022_WYG_046-1b"/>
狀謁銘於予按狀李氏十世祖自孝義遷蔚累世以武<lb/>
功顯然多厚重隠徳至父太公敦行仁義好善樂施尤<lb/>
稱長者遂大積於厥躬以造其家公生而早慧為博士<lb/>
弟子員食餼上庠數踏省門試不利於有司以選拔貢<lb/>
太學省其父歸里中魏先生方謫官家居以古儒者學<lb/>
行自任倡導其鄉公既天質沈摯近道聞魏先生講説<lb/>
益淬礪於問學家禮譜牒近世所弗急者公皆服習而<lb/>
修舉之選中書舍人内閣地深嚴闗機密公恪勤盡其<lb/>
<pb n="KR4f0022_WYG_046-2a"/>
職毋怠毋洩遷户部雲南司主事會用兵於滇賊壘未<lb/>
拔郛郭甫定封疆之吏以人未就業請免夏税以蘇民<lb/>
或言士馬供億必資近境議不可免公争於庭中卒如<lb/>
公議宣屬順懐安蔚衛頻年苦水沙沖壓民屯田有司<lb/>
請捐其賦議不決公盡言無諱卒韙其説督理右翼興<lb/>
平倉奸人窟穴其中弊不可究詰前後繫訟纍纍彌歴<lb/>
年嵗人憚其役公則精心釐畫潔身犯艱大猾屏跡進<lb/>
廣東司員外郎攝四川司事蜀自兵後嵗賦日耗議者<lb/>
<pb n="KR4f0022_WYG_046-2b"/>
令増賦日急公曰養殘黎如養劇病宜急培其元氣疾<lb/>
疢彌年而重以很厲之藥鮮不斃矣今惟責大吏招徠<lb/>
流遺田闢賦増毋俟重督於是議寢遷刑部山西司郎<lb/>
中榆次民段某奸㸃誣祁縣范某謀不軌公得其情㸃<lb/>
者服上刑而無辜皆釋會命重臣清刑獄公檢爰書可<lb/>
矜宥者司得八十六人雲中饑多掠賣人子女公察其<lb/>
偽券為斷還者甚衆公所歴官其事蹟皆此類公純孝<lb/>
友悌行於家施於族黨比閭皆足為世表儀旌人之善<lb/>
<pb n="KR4f0022_WYG_046-3a"/>
成人之名保人之孤復人之産終身汲汲如營已私衛<lb/>
守備何君出倉粟賑饑未及上請而病以殁法當坐侵<lb/>
欺籍孥公力白得免蘭溪丞徐喆舊有貸於公徐後罵<lb/>
賊死公急遣使持其券焚而弔之儉嵗盡出所積粟散<lb/>
施逺邇以為常至若建社學設義塚築垣堡諸鄉大夫<lb/>
之所得為者無不為事不可殫悉公雖謹厚檏直而天<lb/>
懐坦逸寄託髙邁自為郎出守黔中以缺裁不赴林居<lb/>
徜徉泉石詩酒以自陶寫嘗過龍門觀太華適吳越芒<lb/>
<pb n="KR4f0022_WYG_046-3b"/>
鞵竹杖有灑然出塵之思卒之日猶驅欵段尋舊所釣<lb/>
遊處歸而與家人論文談藝日夕不倦至夜分而形神<lb/>
離矣康熙三十四年六月二十日也春秋六十有八予<lb/>
嘗聞蔚州殁而有異雲氣覆其塚上其為天人無疑今<lb/>
公無疾化去其騎箕尾歴星辰而亦與天遊乎公之子<lb/>
六人昉辰行人司司副旭升壬戌科進士户科給事中<lb/>
與余有文字之知者也暉吉貢生暄亨甲戌科進士翰<lb/>
林院庶吉士映乾光禄寺典簿曙畿廩生女一適太學<lb/>
<pb n="KR4f0022_WYG_046-4a"/>
生劉曧孫十四人嗚呼公之所得於天全於人者如此<lb/>
此公可以無憾而世或謂天之報施善人或有不盡然<lb/>
者然觀於公亦庶㡬可以明於天人之故矣公諱振藻<lb/>
字天葩號約齋初配史恭人繼配沈恭人銘曰<lb/>
蔚州宿學不可捫寒松晩節今彌尊流風百世尚可敦<lb/>
名家清切連髙門韋相傳經遺後昆范公幕下羅璵璠<lb/>
少翁堯夫堪等倫矯矯介復何騰掀隴西世業堪重論<lb/>
維桑仙李深蟠根仲也耿耿登星垣季也詞館初髙鶱<lb/>
<pb n="KR4f0022_WYG_046-4b"/>
其餘頭角皆軒軒咸池迭奏如篪塤公胡不樂歸精魂<lb/>
隴岡樵牧無敢喧<lb/>
　　謝府君墓誌銘<lb/>
謝君名燕昌字翼之其先家平江上世祖曰宇以宋建<lb/>
炎中進士為定海令殁而民葬之後世依以不去遂為<lb/>
定海人元至正間為髙安令者曰嗣謙更五世為僉事<lb/>
者曰琛僉事以明正統己未進士初仕為上饒令政有<lb/>
異民祠祝之弗衰僉事弟璵生廷華君之五世祖也髙<lb/>
<pb n="KR4f0022_WYG_046-5a"/>
大父曰維寜曽大父曰綸兩世皆贈參政大父曰渭明<lb/>
萬厯庚戌進士累官四川按察使平水西有功民為立<lb/>
祠自其先世至按察仕者皆有功徳於民按察生子六<lb/>
人仲曰泰臻君考也贈文林郎君為人孝弟偘偘有節<lb/>
概<lb/>
國初時海叛帥以數千人入據縣君倉卒負親出挈兩<lb/>
弟匍匐叢篁險陿間黧面重趼連晝夜不息以免於難<lb/>
已而王師渡江餘賊匿島中将悉衆來寇君率家人設<lb/>
<pb n="KR4f0022_WYG_046-5b"/>
守禦謹偵候以兵法部勒之備未成賊至君白贈公寇<lb/>
亟矣盍避之公曰第以若母行毋更憂我賊入致公舟<lb/>
中公不為屈反覆數以大義且曰吾自度葬魚腹耳賊<lb/>
怒公及於難當此時君呼號走海上嚙指血淋漓求父<lb/>
在所岸上人遥望見之無不泣下後家益困嵗祲負米<lb/>
事母兄弟三人常易衣以出愉愉如也每催科符至輒<lb/>
掩巻而起已又篝鐙夜咿唔聲相荅和君讀書過目輒<lb/>
能暗記所習誦丹鉛校讐滿於筐篋羣從子弟工舉子<lb/>
<pb n="KR4f0022_WYG_046-6a"/>
業三十餘人以君為師㑹母病君旦夕侍卧起三年蟣<lb/>
虱盈衣帶至不可捫中夜籲天祈代母卒備哀如禮奉<lb/>
贈公衣冠杖履葬焉以博士弟子員游國學試輒髙等<lb/>
冠其儕流謁吏部試經義判又髙等授州同知歸而歎<lb/>
曰自吾父抱道不仕且仗節以死吾其敢違吾父之訓<lb/>
於是耕海之旁泊然将老矣顧於邦人有大利害則準<lb/>
其力之能為無所惜小浹港長山橋横絶縣東南當孔<lb/>
道毁於寇君治之橋完如初定海南東崗碶西接鄞東<lb/>
<pb n="KR4f0022_WYG_046-6b"/>
錢湖其中有渠嵗開碶版引湖灌渠溉田嘗數千頃版<lb/>
之分有上中下自下上鄞為首奉化次之定海又次之<lb/>
嵗旱則湖水淺不盈不能達渠雖開上版而於定海田<lb/>
未有利君謂錢湖利三縣田正賦是賴獨定海田無利<lb/>
是無賦也請易置版於鄞無害而定海實百世之利縣<lb/>
令上其言巡撫如君指既得請湖渠通流田盡腴壤比<lb/>
嵗大穰民歌舞以樂之盤嶴為靈巖奥區樵蘇饒於諸<lb/>
鄉然環溪而入淫潦不時水髙數丈或經月斷人行君<lb/>
<pb n="KR4f0022_WYG_046-7a"/>
則巉者削之窪者培之水深以衝者横以短梁填以巨<lb/>
石而險道以夷縣負海夏秋多颶風學宫數敧傾君董<lb/>
其役鼛鼓勸工不勞而成君雖不仕視今之仕者其所<lb/>
張設措施為何如哉假令君出而仕或拘於文法掣於<lb/>
上官其所能為豈盡得如其所志哉君既號長者一夕<lb/>
盜胠百金去盜之主禆帥既覺將按以法君曰舍之使<lb/>
其人悔改又當亂時人乘間竊槖中貲君知其人弗問<lb/>
後人自悔恐願以田償君君立謝取焚其券今其子孫<lb/>
<pb n="KR4f0022_WYG_046-7b"/>
每食必祝曰願世世毋忘君之徳然則君之行身與人<lb/>
不亦古之所謂賢豪間者耶君娶李孺人李先世以軍<lb/>
功襲指揮使孺人則脱棄紈綺温恭儉勤相其夫子以<lb/>
致孝養於其親教其子兼備恩義君弟妹之子若女孺<lb/>
人撫之如已子女使各有所成立君可謂有賢配已君<lb/>
性疎曠有精力嘗自營葬地曰白峯為堂清溪為闥吾<lb/>
魂魄樂而安之卒年五十有五逾月孺人亦卒年五十<lb/>
有八君卒以康熙二十二年十月二十七日孺人卒以<lb/>
<pb n="KR4f0022_WYG_046-8a"/>
是年十二月二十三日以明年某月某甲子合葬盤溪<lb/>
下樂嶴山之麓即君所自營地也子男二人長緒彦次<lb/>
緒章女三人皆嫁士人緒彦壬戌進士余既識其文君<lb/>
之弟監察御史兆昌聞君之喪将歸過取别以緒彦所<lb/>
為狀示余屬之銘既讀狀歎曰是惟賢也宜有銘銘曰<lb/>
誰與仕者民亦孔艱有介于石被褐以完惟定邑乘記<lb/>
隠君子謝氏聞人載張載弛銜鬚罵賊氣薄雲霄彼此<lb/>
肉食競以自豪惟仁成身式惠厥後亦繼其志惟徳之<lb/>
<pb n="KR4f0022_WYG_046-8b"/>
有子弟師之鄉社祠之或嬰簮組多為世疵世所争趨<lb/>
君勇絶之為所不為詎庸以私人曷思之洋洋海湄海<lb/>
如有涯泐此墓碑<lb/>
　　封户部河南司郎中在只王公墓誌銘<lb/>
封光禄大夫王公之葬也其孤山東運使廷掄使來請<lb/>
銘余與公同州里昔我先公為仲孫豫朋擇婦於里中<lb/>
得公長女賢孝聞於鄉邦葢公之行已教家以施諸世<lb/>
皆卓然有可稱述者焉運使君初筮仕為青州通判始<lb/>
<pb n="KR4f0022_WYG_046-9a"/>
親民事公來官舍提攜嚢篋以家貲辦公務屏去屬邑<lb/>
餉遺不取民一物民頌惠和聲滿青齊間公夫人李卒<lb/>
運使君奉公歸方是時晉郡縣大祲蝗蝝徧郊野公歸<lb/>
則出錢數十萬緡募人捕瘞我先公分口食食餓者公<lb/>
亦捐糈周給州人以故不流離嗚呼周禮相賙相卹之<lb/>
法行則天不為災而民不困於嵗後世人各自私於是<lb/>
比閭州黨有無死亡相視如秦越人莫之省顧一遇年<lb/>
凶荒則必仰於官之蠲賑幸遇長吏賢不壅於上聞又<lb/>
<pb n="KR4f0022_WYG_046-9b"/>
幸有仁主在上除租賦出金錢發粟設糜惟恐不及而<lb/>
吏之奉行之者猶有能有不能民之待澤者猶有及有<lb/>
不及則朝廷大恩其得被於窮簷蔀屋嗷嗷就斃之民<lb/>
者亦已鮮矣安得鄉有君子好行其徳如公之自保其<lb/>
鄉庶㡬猶有周禮之遺法乎太行古稱竒嶮實當孔道<lb/>
毁轅屠馬不絶於途葢其巖窞顛㚄烈於深淵行者憚<lb/>
焉公出私錢修治之險者夷陿者拓載馳載驟行旅歌<lb/>
謳比予再經忘嚮者之艱而思公之徳藉於無窮而太<lb/>
<pb n="KR4f0022_WYG_046-10a"/>
息之未有已也公所施設其利於人甚衆為紀其大者<lb/>
如此運使君入官户部公時一至焉以觀其所為及其<lb/>
出守汀州次子廷揚亦入官户部公戒之不資公府絲<lb/>
粒一如運使之在青汀也後運使君再涖山東公曰此<lb/>
汝昔所歴地盍益勉諸由是運使君奉公教惟謹以公<lb/>
訃而歸也山東人攀留之至不忍别去然則運使之奉<lb/>
教而施於民者可知己葢公之修已教家既卓然可觀<lb/>
宜其設施於外有過人者是以君子之觀人必本諸内<lb/>
<pb n="KR4f0022_WYG_046-10b"/>
行也公諱璇字在只居澤州之南曰楸木窪者自太行<lb/>
而北有山澗澗水北流可數十里公所居在澗之西土<lb/>
田髙起草木脩茂上有流泉可溉花竹公之祖諱國寳<lb/>
父諱自振卜築而安焉以長徳導其居人隠而未耀公<lb/>
與弟珣生皆穎異祖撫而竒之曰此兩兒殆興吾門乎<lb/>
公入州學為髙才生珣以武學生舉於鄉成進士公以<lb/>
貢入國學名在吏部為選人當需次縣令而遽引還退<lb/>
居蕭然自逺教二子皆有所成立此其於世之角逐於<lb/>
<pb n="KR4f0022_WYG_046-11a"/>
聲利之場者所得孰為多少也家居益敦古誼睦親族<lb/>
使皆有以自給喪者婚者徭賦之不備者緩急恃以無<lb/>
憂晩築小堡名曰永寜聚族黨勤守望講孝友婣睦任<lb/>
卹之道不倦而公亦且老矣運使君以卓異薦入京師<lb/>
賜蟒服既又封公光禄大夫贈公祖若父官皆如之運<lb/>
使君迎<lb/>
駕南幸<lb/>
賜公古稀人瑞御書四大字可謂榮顯已今年八月遽<lb/>
<pb n="KR4f0022_WYG_046-11b"/>
以疾逝二十一日也距其生崇禎十年十一月十八日<lb/>
得年七十公初娶贈一品夫人茹氏有婦徳生廷掄繼<lb/>
室以一品夫人李氏生廷揚進士君無後以廷揚為後<lb/>
女適甲戌進士鞏昌府撫民同知陳豫朋余之仲子即<lb/>
前所謂擇婦而得公女者也又二女一適吕宸一適陳<lb/>
修元孫鈞由庠生貢國學孫女五人先是李夫人葬某<lb/>
山之原至是以公卒之明嵗康熙四十又六年某月某<lb/>
甲子將啓其封而合葬焉銘曰<lb/>
<pb n="KR4f0022_WYG_046-12a"/>
有輝自家而極崇於朝也不顯其身則惟其子之褒也<lb/>
晉人載徳咸歌其休也徳之云遐若山峙而泉流也世<lb/>
繼繩繩永光此丘也<lb/>
　　贈詹事府少詹事田公暨配梁太恭人墓誌銘<lb/>
康熙三十年春正月學士田公以母喪去位予與學士<lb/>
生同鄉同官翰林在直廬日相見而未嘗一造其室至<lb/>
是徃弔於寢老屋蕭然風日漏穿苫土不飾學士觸地<lb/>
無容嚶嚶泣孺子聲弔者感動嘆息以為賢今世顯者<lb/>
<pb n="KR4f0022_WYG_046-12b"/>
之喪重幄帟飾芻靈象物多致貴人牓書氷紈霜縑被<lb/>
檐衣棟以自旌耀學士無一有焉哭拜且已又拜而言<lb/>
曰吾母之銘敢以煩執事且先大夫懿行久不銘以俟<lb/>
當世之能文者幸執事毋辭余倉卒不得讓諾而出余<lb/>
惟學士之賢而能不累於俗自力於孝如此其有由也<lb/>
夫公諱大稔字阜海馬邑人王父諱世芳以明經為絳<lb/>
州司訓稍遷太谷教諭嚴正直方律身以禮士皆憚讋<lb/>
嚮於學考諱嘉種耆宿長徳為諸生祭酒鄉黨化其行<lb/>
<pb n="KR4f0022_WYG_046-13a"/>
誼舉三男子伯以諸生不屈流賊李自成忼慨蹈義以<lb/>
死公其季也生而夙慧一目數行下年十三補博士弟<lb/>
子員純孝友恭篤踐實行與人無貴賤少長接以誠意<lb/>
紓難攘急族姻肅和喜賓客時至命觴盡客歡口不言<lb/>
人過人有言者輒不荅或亂以他語飲於郊客妄謂公<lb/>
慢已怒與俱歸讙於途吾酒方酣何爾遽罷若敢復飲<lb/>
乎適我公不辭比至客家客怒解竟歡如初夜有竊菽<lb/>
者僮物色得其人公謂僮吾家菽寜有符記耶温言謝<lb/>
<pb n="KR4f0022_WYG_046-13b"/>
其人人大悔改行公居心克己皆此類公卒以康熙壬<lb/>
寅四月年五十有三以學士貴贈中憲大夫日講官起<lb/>
居注詹事府少詹事兼翰林院侍講學士封太恭人梁<lb/>
氏山隂人父諱某以明經為學者師太恭人歸於公也<lb/>
温淑静好善治内事公事親孝太恭人晨昏左右恪恭<lb/>
罔怠公好客太恭人常脱佩環治醪醴肴核以盡公意<lb/>
公晩而不視生産太恭人用農事殖其家較晴雨時播<lb/>
種耕耘斂穫皆有法則凡公之為皆太恭人相之也太<lb/>
<pb n="KR4f0022_WYG_046-14a"/>
恭人卒以康熙辛未正月年七十有九男子子五人長<lb/>
即學士喜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>辛丑進士内閣學士兼禮部侍郎次喜䢮<lb/>
庠生早逝次喜霔嵗貢生汾陽訓導次喜鱠廩膳生次<lb/>
喜鰀南豐丞為後於仲父女子子一人適李維基孫男<lb/>
十二人學士又云先大夫棄不孝孤閲十稔矣所不墜<lb/>
我公遺緒以行身立朝者繄惟吾母之教觀太恭人之<lb/>
行於學士為賢母於公為賢妻觀公之行於世為賢人<lb/>
則學士之賢其有由也夫余是以願銘焉銘曰<lb/>
<pb n="KR4f0022_WYG_046-14b"/>
古者淳悶不相徃來我觀於鄉厥惟賢哉有美其居拒<lb/>
門弗開我觀於家猗嗟賢母吾莫逐榮亦莫予侮昔相<lb/>
夫子秀出士林温恭其徳如式玉金有而不施大其後<lb/>
人峨峨塞山鬱鬱髙墳昭昭無窮視此刻文<lb/>
　　提督陜西學政按察司僉事洪君墓誌銘<lb/>
始余竒洪生琅友之文琅友舉進士為中書舍人相聚<lb/>
於京師因交其從兄谷一君知其人賢者也居數年君<lb/>
由禮部督學秦中而琅友官吏部以卒余閉門謝交㳺<lb/>
<pb n="KR4f0022_WYG_046-15a"/>
雖以君之賢葢於今絶不通問者十年餘矣今年冬君<lb/>
之孤以君卒之月日及許給事承宣所為狀以來請銘<lb/>
曰君治命也予不得辭君歙人諱琮字谷一又字瑞玉<lb/>
上世有顯仕唐則黜陟使曰某宋則少師曰某明則尚<lb/>
書諡恭靖曰某恭靖有從子諱某以孝聞君之髙大父<lb/>
也曽大父太學生諱某大父贈承徳郎諱某父贈朝議<lb/>
大夫諱某以學行祀於鄉君弱冠以尚書領鄉薦<lb/>
國初為崇明教諭舉順治九年進士除平涼府推官承<lb/>
<pb n="KR4f0022_WYG_046-15b"/>
重丁祖母徐太安人憂服闋補廣東韶州府推官歴遷<lb/>
行人司行人刑部主事員外郎禮部郎中提督陜西學<lb/>
政終養母許太恭人以康熙二十三年十二月某日卒<lb/>
於家年六十有五初君之生十有一年能一日為經義<lb/>
七篇驚其長老由是江之南北號曰神童顧朝議公弗<lb/>
深喜曰古之學者道積而有言今子學未成而言之多<lb/>
若是吾懼子之外飾也盍道務是求於是君自為童子<lb/>
已志於正學矣故其自莅事教士治民罔弗本於其學<lb/>
<pb n="KR4f0022_WYG_046-16a"/>
東粤新附建兩藩王邑令府掾皆所易置憑依城社張<lb/>
距磨牙眈眈伺人君至則曰此濓溪先生提刑舊地也<lb/>
甫下車大書洗寃澤物四字榜之中堂為政精密嚴恕<lb/>
一以周子為師法成令修姦黠消沮强梗從化上下安<lb/>
悦折獄迎刃砉然而解訟者皆願之君所旁郡縣有寃<lb/>
獄皆就君治部使者行郡縣必與君俱招徠流亡闢土<lb/>
田通貿遷民稍稍出水火而登袵席矣當是時兵猶未<lb/>
戢征調頻繁諸郡縣苦供億弗繼則吏執其咎曲江始<lb/>
<pb n="KR4f0022_WYG_046-16b"/>
興保昌三縣令至相繼自裁君條上幇貼夫船長行之<lb/>
議謂夫船供應廩給額規而外若馬匹折乾索勒則宜<lb/>
革存留傳銀則宜請動支解運腳費則宜請例給鄰縣<lb/>
則宜議協濟大吏韙其議雄韶諸郡吏民有更生之樂<lb/>
勒石頌君功徳焉郴桂之界烏春山有妖民郭天鵬者<lb/>
為亂時議以兵誅之君曰無庸兵密召鄉勇計縛天鵬<lb/>
鬼子峝為亡命逋逃藪君選數騎乘夜抵其寨絶水道<lb/>
諭之順逆禍福即日弭散䖍賊王秀等已就降至翁源<lb/>
<pb n="KR4f0022_WYG_046-17a"/>
復叛渡江大掠約賊黨内應君用間誘使殺賊自効而<lb/>
督猺官與戰禽秀殱餘賊四十人曲江猺刼殺人君單<lb/>
騎徃鞫得其擅殺者七人抵法餘不問全活數千人於<lb/>
是督撫御史臺使者交章薦君於<lb/>
朝君在刑部取歴代疏議釋義箋注諸書考證晰疑使<lb/>
法必當情吏不得縁為奸律官私掘蔵物聴收用官私<lb/>
字誤官司廣西容縣民坐掘蔵物誤罹法者衆君取舊<lb/>
律文為證事得白更著為令君之莅事治民其大者如<lb/>
<pb n="KR4f0022_WYG_046-17b"/>
此初君之教授崇明也敦尚實行風勵學者毋苟趨利<lb/>
禄而文學之士彬彬興起及在秦中慨然念曰國家所<lb/>
命督者學也匪獨文也必學正而文興於是所以造士<lb/>
之法悉準於古重建闗中書院祀其鄉大儒横渠張子<lb/>
延李君中孚講學其中掲其條目為學之序修身接物<lb/>
之要實與白鹿之㫖相發明葢闗中理學之傳自明季<lb/>
馮少墟益推闡而光大之君則為之刋其論著布之學<lb/>
宫曰爾多士歸而求之有餘師也君之教士者如此以<lb/>
<pb n="KR4f0022_WYG_046-18a"/>
君之言其見於世者未能盡究其用而跡其所以張設<lb/>
措施之意悉不失其為學之指君於聖人之道可謂勤<lb/>
矣元配王氏贈恭人繼室方氏封恭人以某年月日葬<lb/>
於某里某原以元配王恭人祔恭人婉嫕有内徳前君<lb/>
二十九年卒子男五人景行東流縣學教諭覺行嵗貢<lb/>
生周行候選州同知雲行太學生時行幼女八人皆適<lb/>
世家有名行孫男十一人述庠生逵遇遴遵邃選連迥<lb/>
逖遹俱幼琅友名玕為人謹飭有文善書法予之知君<lb/>
<pb n="KR4f0022_WYG_046-18b"/>
以琅友琅友之殁余不及銘而銘君可慨也銘曰<lb/>
去聖經逺註箋紛如孰集其成孰究其初相厥宅里大<lb/>
賢所居髙原鬱鬱碑石峨峨近壠墓者紫陽之巖阿<lb/>
　　贈工部虞衡司員外郎闇然衛公暨配賈太宜人<lb/>
　　　墓誌銘<lb/>
康熙三十有四年里有賢媪夀届百嵗里中大夫士以<lb/>
其故俗風謡圖冩屏風長筵勸酒以余濫爵厠名其中<lb/>
時實奉諱蒲伏弗敢躋堂惟國之人瑞願因喪除而徃<lb/>
<pb n="KR4f0022_WYG_046-19a"/>
見其廬無何媪卒春秋九十有七余将徃弔於寢門會<lb/>
拜户部之命為裝以行其冢孫維斗介其宗老太守君<lb/>
布狀謁銘於余曰將開奉政公之蔵而窆焉乞為合葬<lb/>
之銘奉政公者姓衛氏諱琦字闇然稱奉政贈公也年<lb/>
二十三嵗而殁媪封太宜人朝議大夫賈公某女今去<lb/>
奉政之殁葢七十有餘年矣按狀奉政公生而異姿賦<lb/>
質簡静疾華躭朴不與俗伍考徳攻業亡於悴勤事父<lb/>
母有曽閔之行至今誦説孝子孝子云殁之日雙親垂<lb/>
<pb n="KR4f0022_WYG_046-19b"/>
白幼孤三齡而同懐弟妹九人咸在太宜人自箴盥始<lb/>
事早著令儀至是霜晨臼杵夜月機絲内勤事育外捍<lb/>
門户養三齡兒稍長嚴熊荻之教後為御史有名<lb/>
世祖朝奉政之贈太宜人之封皆以侍御故先太宜人<lb/>
以殁於是時太宜人年八十矣維斗才九齡兩弟在襁<lb/>
褓初侍御君性剛嚴嘗嚄唶人過人畏忌者多及是則<lb/>
禦侮予抗横逆﨑嶇艱難之中再興衛氏故余以謂賢<lb/>
也嗚呼以奉政公之篤於孝豐於才而嗇於命天假太<lb/>
<pb n="KR4f0022_WYG_046-20a"/>
宜人立兩世之孤兒登百年之上夀彼蒼蒼者豈無意<lb/>
於斯人哉是以余銘奉政公之合窆而尤興起於太宜<lb/>
人之賢為可觀感也侍御君令商城遷水衡𣙜杭闗及<lb/>
以曹官代巡狩於江南也皆秉太宜人之教令以行商<lb/>
城河無津梁解槖金倡其縣人為橋以資利涉商城之<lb/>
人名之曰衛母橋其心存濟施皆此類也考終之日鄉<lb/>
里悲焉雖奉政公之不禄相見於泉門亦可怡然無憾<lb/>
也已矣奉政公生以萬厯二十六年七月十二日卒以<lb/>
<pb n="KR4f0022_WYG_046-20b"/>
萬厯四十八年三月初一日太宜人生以前明萬厯二<lb/>
十六年十月十八日卒以<lb/>
皇清康熙三十三年七月十五日男子正元更名正丙<lb/>
戌進士歴官御史内陞所謂三齡兒也孫男四維皇庠<lb/>
生卒維斗監生候補理藩院知事維本増廣生維正増<lb/>
廣生孫女一卒曽孫男二首榜廷榜曽孫女三衛氏先<lb/>
世為河東人遷陽城以甲乙科顯者甚衆奉政公髙祖<lb/>
世清曽祖九堯皆有隠徳祖天雨雄俊人也考遵訓邑<lb/>
<pb n="KR4f0022_WYG_046-21a"/>
諸生有聲儒林余北轅時太守公送之樊川之上謂余<lb/>
衛氏世行非子銘不彰余諾而行在道濡筆以銘不敢<lb/>
負太守君之屬太守君立鼎所謂維斗之宗老者也銘<lb/>
曰<lb/>
河東璿源其際清泚蔚彼裔苗産此杞梓不憖哲人光<lb/>
流景駛天豈謂然有美並起作儷淑媛造我堂構靈柯<lb/>
謝春穠華掩秀簮珥弗施象服爰授百齡未多千秋旦<lb/>
晝里館曉閉泉庭宵明崇芒鬱望哀輓愴聲維北沁流<lb/>
<pb n="KR4f0022_WYG_046-21b"/>
維南析城髙山長川悠悠我情<lb/>
　　兵部督捕主事龎君墓誌銘<lb/>
龎君名太棫字錦里其先即墨人上世祖某勝國初知<lb/>
髙平縣去官人吏卧轍攀轅借令君撫我既不得請則<lb/>
曰為鄉先生以矜式我父老子弟於是因留家焉子孫<lb/>
世居唐安里數遭兵刼譜牒散亡可考而知者逺祖有<lb/>
子三人伯氷仲佐明經為和陽縣丞叔清自清以下遺<lb/>
其名君之祖道興父志徳贈奉直大夫兵部主事母何<lb/>
<pb n="KR4f0022_WYG_046-22a"/>
氏贈恭人君弱不好弄獨時騎竹馬羣兒騶唱導從以<lb/>
嬉奉直君見而憐之曰吾田家兒後豈能有此乎及長<lb/>
侍奉直君羇游滑縣居益貧君間闗南北竭力顧養奉<lb/>
直君孺人相繼殁負土庀治窀穸過時而哀州里髙其<lb/>
行事君守貧益堅當此時鹽法大窳巡鹽使者嵗下司<lb/>
農鹺引目於郡縣長吏按户口徴斂盈詘不平公私交<lb/>
病於是巨貲大賈各有分地受鹽轉輸四出髙下其直<lb/>
以罔氓利然官引目亦由是通行嵗所上課如額官吏<lb/>
<pb n="KR4f0022_WYG_046-22b"/>
安之矣君獨謂以吾意行法法無不善北遊天津周旋<lb/>
客豪間欲以行其意人既知君長者就問之君曰母病<lb/>
民民不病法行斯善矣皆曰敬如君意以行鹽使者賴<lb/>
其力皆愛重君固安董氏之分地也鹽壅不行逋責盈<lb/>
積以屬人人罔敢應者君曰是獨不可行吾意乎至則<lb/>
與人約吾以急公家之務耳矢不以私贏病吾人行之<lb/>
未及期人以和輯官私辦給凡君於鹽筴攬綱挈目亦<lb/>
不屑屑身自持籌算顧喜親書册慕學行有褒衣博帶<lb/>
<pb n="KR4f0022_WYG_046-23a"/>
之風嘗慨然曰使吾當官以吾法行之官事必理時兵<lb/>
興西南行間饟需急朝廷終不以軍食困民下令能助<lb/>
軍資者以官賞相激勸君由是入貲以太學生為兵部<lb/>
督捕西第三司主事正刑書懲周内慎平反舞文骩法<lb/>
之吏斂手卻立莫敢仰視君歎曰法果不可以行吾意<lb/>
乎居六年𣙜崇明海闗税傾倒匳篋以自隨曰吾故不<lb/>
欲以財自汚敢不洗濯奉職滿差歸次維揚驛舍而卒<lb/>
卒之日故時槖皆已盡無海闗一物一錢嗚呼君之志<lb/>
<pb n="KR4f0022_WYG_046-23b"/>
固如此良可尚也已君孝友行義孤貧自立奮身郎署<lb/>
迴翔嵗時初贈考承徳郎妣安人再贈考如其官妣恭<lb/>
人始騎竹馬時贈君憐之而心不謂為然也今君所成<lb/>
立有異其亦非偶然者與君娶段氏無子賢而不妬忌<lb/>
為君納兩姬亦皆無子女一人段恭人出適里中馮生<lb/>
段恭人前君三年卒君卒以康熙己巳八月距生之年<lb/>
丙寅得年六十有四以姪嗣煊為後嗣煊卒以嗣焜嗣<lb/>
煜為後以姪孫奭為嗣煊後皆君所自擇而立者君於<lb/>
<pb n="KR4f0022_WYG_046-24a"/>
内外行修篤如此宜皆可銘銘曰<lb/>
材賢天畀匪直一科横鱗集翼藹吉斯多安平之壘齊<lb/>
城㠎嶫洋洋國風暢彼條葉泫氏之墟壺山且長蔽芾<lb/>
勿剪茇此甘棠流風邈矣復其孫子君奮孤童逺踵祖<lb/>
趾餘分閏氣産生駿雄光岳所䕃就日翔風白楊蕭蕭<lb/>
青竹斯在摩簡篹詞投筆一嘅<lb/>
　　巡撫浙江兵部右侍郎兼都察院右副都御史公<lb/>
　　　孚張君墓誌銘<lb/>
<pb n="KR4f0022_WYG_046-24b"/>
陽城古堯都東鄙地其人能世其道徳風化之美以余<lb/>
所聞於長老士之以文學節㮣事功著名於時近代則<lb/>
原襄敏公楊正肅公張太宰公其尤卓卓在人覩記者<lb/>
公孚太宰公姪孫也公孚其字諱泰交居虎谷里其地<lb/>
在沁水傍沁水一曰洎水故又字洎谷上世祖可紀者<lb/>
曰演曰純曰曉曉以子昇貴贈中憲大夫河南衛輝府<lb/>
知府以曽孫慎言貴贈光禄大夫太子太保吏部尚書<lb/>
髙祖昇明嘉靖庚戌進士歴官河南左參政以孫慎言<lb/>
<pb n="KR4f0022_WYG_046-25a"/>
貴贈如其官慎言萬厯庚戌進士累仕至南京吏部尚<lb/>
書加太子太保稱太宰公著其官號也曽王父天與増<lb/>
廣生王父慎思貢生父履祥諸生皆以泰交貴贈如泰<lb/>
交官公孚之始生震雷繞舍有龍起壁中其明日隣媪<lb/>
夢天樂聲送兒來公孚生而秀碩有異質髫齡即知問<lb/>
學父遊覃懐間久不歸迄不知在所思慕悲號誦孝經<lb/>
至顯親揚名嗚咽不自勝年十二試於邑令令竒其才<lb/>
甫冠大父殁家益貧落欲棄書冊為賈人者數矣會祥<lb/>
<pb n="KR4f0022_WYG_046-25b"/>
符張君甫令邑中試邑中諸童子見公孚尤竒之初公<lb/>
孚業某經至是張君授以春秋胡氏傳遂治春秋康熙<lb/>
辛酉舉於鄉壬戌予承乏翰林掌院學士領貢舉同被<lb/>
命則相國前吏部尚書錢塘黄公工部尚書大興朱公<lb/>
相國前户部侍郎合肥李公皆嵬然耆宿謂余以文字<lb/>
為職業屬予勘定至春秋巻得公孚文予曰此可以魁<lb/>
其經矣諸公曰中有眷眷兩字未知所出予曰有之諸<lb/>
公於是與予畧有異同予反覆公孚之文未嘗不歎其<lb/>
<pb n="KR4f0022_WYG_046-26a"/>
果可以魁其經也先是予子壯履誦詩及易及見公孚<lb/>
通春秋傳因令從公孚學春秋葢公孚之於春秋可以<lb/>
為人師矣公孚雖為進士凜凜自修飭恥干請舍館授<lb/>
徒士之遊其門者彬彬如也居數年家益貧仕為太和<lb/>
令滇南去京師萬里予親為治裝祖道别去居五年太<lb/>
和大治行取授廣西道監察御史巡視長蘆鹽政御史<lb/>
例嵗二八月内陞外轉各一人在差則否公孚以<lb/>
特㫖内陞遷太僕寺少卿提督江南學政未一年遷大<lb/>
<pb n="KR4f0022_WYG_046-26b"/>
理寺卿數月遷都察院左副都御史又遷刑部右侍郎<lb/>
未㡬巡撫浙江自太僕至巡撫累遷皆在學政差葢<lb/>
上之知人善任如此公孚之在太和也治大理附郭民<lb/>
苦供億多竄亡兵占民居且十九而悍卒驕横以縣庭<lb/>
為營房令莫敢問前令僦民屋以居至則吏請就民屋<lb/>
公孚謂縣令命官宜有體何用民屋為遂馳入縣庭方<lb/>
視事庭中營兵來校射公孚謂縣令臨民地非兵校射<lb/>
所語不孫鞭撻之於是諸營讋伏永昌道轄七府大理<lb/>
<pb n="KR4f0022_WYG_046-27a"/>
轄八州縣而太和獨困煩役提學道臨試及提督道府<lb/>
公廨修葺諸所需物皆累太和民公孚曰民曷以堪耶<lb/>
請以府歸五州縣道署歸八州縣提學道歸十三學使<lb/>
供其費提督則自葺其廨莫有違者兵糧由府佐給公<lb/>
孚曰有司責也縣收府放徒煩轉運何如縣收縣放之<lb/>
為便大吏韙其請里中民夫苦輕役力除之雖上官皆<lb/>
出貲募不復輕役一夫營兵混民居男女襍沓為擇地<lb/>
立屋由是兵民異處矣嵗編審丁户例有心紅千金之<lb/>
<pb n="KR4f0022_WYG_046-27b"/>
饋公孚誓於城隍之神而革之至學宫城垣義倉義田<lb/>
諸廢具興不勞民力此太和之所以大治也公孚之詩<lb/>
予不多見今讀其去太和詩㸃蒼石在無船載洱海風<lb/>
狂有岸登此非名句耶其流風可想見矣其為御史也<lb/>
有疏通選法順天鄉試冒籍山左饑民諸疏一日朝退<lb/>
見旗人索債毆職官問其所償數已逾倍毁其券鞭其<lb/>
背事涉勢要弗顧也賽黄彪李三者巨猾也以私怨殺<lb/>
人誣山東人張乙所殺獄成矣鞫得情乙釋焉一日過<lb/>
<pb n="KR4f0022_WYG_046-28a"/>
予云刑部吏持文巻來獨遲某廷笞之刑曹譁然以為<lb/>
例無有夫笞吏非例獨不猶愈於闒茸者流乎予時因<lb/>
朝會語直公孚譁者乃已其在長蘆申條約革陋規人<lb/>
憚服焉其視江南學也絶交遊却私函雖家書必開封<lb/>
使人察之無他語始取視焉而待士惟寛士皆稱之<lb/>
上由是愈益知公孚矣其巡撫浙江嚴交際抑奔競恤<lb/>
災眚鎖盜萌留標兵以壯節鉞築江塘以弭水患民賴<lb/>
以安<lb/>
<pb n="KR4f0022_WYG_046-28b"/>
駕視河士民請渡江幸武林<lb/>
上召對行宫温語延問予時扈從在武林亦未及相過<lb/>
從其後邂逅於吳門執手為别明年公孚遂遘疾以殁<lb/>
方<lb/>
迴鑾時對閣臣言張泰交居官甚優如是者再<lb/>
上知公孚者甚深而公孚之所以報<lb/>
上者雖不能究其成功而心力亦已殫矣及卧疾上章<lb/>
辭歸里<lb/>
<pb n="KR4f0022_WYG_046-29a"/>
上遣内閣中書噶爾泰馳驛徃視章未下而公孚病且<lb/>
革前一日諸案牘猶耳聆口授及暮便不成語質明而<lb/>
逝時四十五年正月二十六日距生之年順治八年四<lb/>
月十二日得年五十有六<lb/>
上聞而悼惜賜卹逾常等予嘗謂陽城人有陶唐氏遺<lb/>
風雖其人類能自立以有成然更歴二帝一王迄今四<lb/>
千餘年之久其漸被而陶染之者徳化之所及猶有存<lb/>
焉况親逢<lb/>
<pb n="KR4f0022_WYG_046-29b"/>
聖人之教者哉觀<lb/>
上之所以終始於公孚者可以感發而興起矣陽城人<lb/>
及予所接多偉人竒士不具列而稱原楊二公者以長<lb/>
老之所傳聞世逺而論定也若予所接則姻婭友朋予<lb/>
之言既不足取信來者而又恐因是以累公孚也若公<lb/>
孚之所為既能承太宰公之家學而或亦可以無慚於<lb/>
原楊二公也矣後世必有知而論定之者公孚既幼失<lb/>
贈公自稚長每一念至哀痛感人友愛弱弟弟亦恭謹<lb/>
<pb n="KR4f0022_WYG_046-30a"/>
甚<lb/>
上嘗賜額推誠遇人夫知人則哲是之謂與母范氏前<lb/>
母曹氏贈一品夫人母范夫人之殁公孚毁幾殆哭而<lb/>
目胔皆裂至為巡撫目嘗不能良視<lb/>
上見每問焉初娶潘氏贈一品夫人夫人當困窶奉姑<lb/>
至孝備極敬養之宜及卒太夫人悼慟至以累其夀繼<lb/>
暢氏繼石氏封一品夫人夫人某官某女族貴而賢容<lb/>
以徳充儀以教立不福而灾又繼喬氏實主裳帷脯醢<lb/>
<pb n="KR4f0022_WYG_046-30b"/>
之事哀禮咸至以歸於鄉國初暢夫人有二子喪皆未<lb/>
及中殤将以某年某月某甲子合窆於某原之阡女子<lb/>
子四人潘夫人出者一適前翰林張公道湜子廩貢生<lb/>
徳渠先卒石夫人出者一未許字其二人側室某氏某<lb/>
氏出一許字户部左侍郎田公六善孫晉一未許字以<lb/>
從兄泰來子汝欽為子今走千數百里以狀來謁銘於<lb/>
予者汝欽也汝欽敦厚有家風克纉前緒用光於後公<lb/>
孚為有子矣銘曰<lb/>
<pb n="KR4f0022_WYG_046-31a"/>
生士鄉同里閈垂景耀披芳翰思古人不我見居是邦<lb/>
慕喆彦天茫茫知際畔君才富十倍算百年路浩壇曼<lb/>
吁嗟乎纔過半銘蔵幽發永歎<lb/>
　　奉直大夫達州知州立軒林公墓誌銘<lb/>
余獲交海内賢士大夫垂五十年最篤契者惟長洲汪<lb/>
編修鈍翁新城王尚書阮亭二公而已二公有入室弟<lb/>
子曰候官林佶者以二公故遊吾門余亦以二公之學<lb/>
業期之每來謁視其色輒愀然若重有憂者予詢之則<lb/>
<pb n="KR4f0022_WYG_046-31b"/>
知其父母老矣以拔貢來京師欲博升斗之養而不遂<lb/>
也無何佶歸覲因舉於鄉而父殁終喪再上春官不第<lb/>
乃以獻賦被<lb/>
㫖留直<lb/>
武英侍書而母又殁佶哀號痛禄不逮親而終天抱恨<lb/>
也衰絰蹐余門告奔喪歸葬且捧其兄侗來訃濡血篹<lb/>
狀以求銘先人之墓余何忍辭按狀林先家莆其遷福<lb/>
州自元進士重器始也四傳至明知江寜縣真而林之<lb/>
<pb n="KR4f0022_WYG_046-32a"/>
家聲益大又再傳而林之子姓始衍凡十二傳而至於<lb/>
公諱遜字敏子立軒其别字也幼刻苦力學為文踔厲<lb/>
風發貫穿古今竒而法也久噪場屋不售<lb/>
國初以嵗貢授校官旋中甲午鄉試副榜膺特薦始擇<lb/>
為吏也令三原七年以清節自砥不名一錢古之遺愛<lb/>
也擢守開州未期年遭父喪去職再補達州噓癃噢殘<lb/>
孑遺用康施政理人績未竟也以不能媚事上官投紱<lb/>
歸隠返初服也平生未嘗一日廢學復不妄學明體達<lb/>
<pb n="KR4f0022_WYG_046-32b"/>
用根據經史有大醇而無小疵也教子弟務循謹守禮<lb/>
法不汲汲榮名朗陵萬石之風也二子皆通經學古不<lb/>
溺流俗灼然可致顯揚也自少至老撮抄羣書幾等身<lb/>
耄而勤尤世所希惜炳燭也配陳宜人福清諸生陳公<lb/>
自程之女也産名家多媺行歸公後早經辛苦井臼親<lb/>
操中膺朱芾荆布不改勤且儉也其大者則孝尊章和<lb/>
娣姒教二子皆有學行撫三女兩以節孝著也他如處<lb/>
親族鄰並以恩禮待臧獲以仁凡尋常閨門之所有者<lb/>
<pb n="KR4f0022_WYG_046-33a"/>
不足為宜人道也嗚呼公為州縣長所至而民安之去<lb/>
而民思之居鄉而人敬之無不稱為善人長者公之得<lb/>
於人而非蘄於人者也罹兵亂不能侵遭荒嵗不能困<lb/>
宦途險巇履亨蹈夷自若且與宜人俱享上夀令徳考<lb/>
終公雖詘於天而卒未嘗不信者也贈承徳郎一鷟封<lb/>
安人陳公之王父母也封奉直大夫鼎春贈宜人施公<lb/>
之考妣也署教諭侗己夘科舉人<lb/>
武英殿侍書佶公之二子也字薛未行以純孝殁曰孟<lb/>
<pb n="KR4f0022_WYG_046-33b"/>
端嫁署教諭陳國琦曰廷端嫁廖超奉<lb/>
㫖旌表曰璋端皆公女也監生在㟶在崋廩生正青監<lb/>
生在衡在峩在岍公之孫也適莊宏者曰淑嘉適莊應<lb/>
琳者曰淑平適陳朝爵者曰淑和適陳聖恩者曰淑禧<lb/>
公之孫女也曽孫男十二人曽孫女十人尚幼也萬厯<lb/>
四十七年五月十二日未時萬厯四十六年十一月初<lb/>
四日丑時公與宜人生之年月日也康熙四十年九月<lb/>
初六日子時四十七年九月十七日未時公與宜人卒<lb/>
<pb n="KR4f0022_WYG_046-34a"/>
之年月日也公前以康熙壬午卜葬於北阡之長林莊<lb/>
林氏先世聚葬之原也今卜以某年月日奉宜人之喪<lb/>
合諸墓從先志也凡狀之所詳余撮其大書之其未詳<lb/>
者有子若孫能傳而述之也嗚呼世族大家世非乏也<lb/>
然遡四五百年名徳相承守譜牒奉丘壟詩書之道益<lb/>
昌如林氏者有㡬耶惟徳與年不可倖致髙行清節蔚<lb/>
為儒師且夫婦皆八九十嵗如公者又有㡬耶佶所悲<lb/>
者以不能取一第慰其親又以不及視母之含殮為傷<lb/>
<pb n="KR4f0022_WYG_046-34b"/>
痛然人子之所以不朽其親者固自有在佶憾雖無窮<lb/>
而亦安以是為歉耶况侍醫藥治棺衾有其長兄在佶<lb/>
之哀其亦可稍紓已乎余於汪王二公皆嘗有一日薦<lb/>
剡之雅獨於佶未汲引不能不徃來於懐焉然佶已自<lb/>
受知<lb/>
九重矣儲其才以養其器異日所以顯揚其親者又烏<lb/>
知所窮耶是公與宜人亦可含笑地下矣是宜銘銘曰<lb/>
閩越無諸為始封山川鬱積含敦厖士不遊宦道自尊<lb/>
<pb n="KR4f0022_WYG_046-35a"/>
自唐及宋迺漸通儒先蔚起相撞舂長林得姓林所宗<lb/>
遥遥華胄莆田分十二傳逮奉直公讀書汲古深磨礱<lb/>
一行作吏揚清風巻懐引去直如繩年髙徳卲聲彌宏<lb/>
夫妻白首相敬恭生子倜儻才過翁考文徴獻飭其躬<lb/>
是穮是蓘維年豐有鬱北阡峙巃嵸堂斧嶻嶪排幽宫<lb/>
左昭右穆環重重松楸夾植薦豆豋既安既固神所憑<lb/>
福流奕禩垂無窮<lb/>
　　封蕭母程孺人合祔墓誌銘<lb/>
<pb n="KR4f0022_WYG_046-35b"/>
翰林侍讀徳州蕭君視畿輔學政公亷造士顯聞於<lb/>
朝廷事已報<lb/>
命輒用親老乞歸養至是母孺人年八十有八以康熙<lb/>
二十年十月二十九日終於里第明年九月十五日合<lb/>
祔於封某官府君之阡先事侍讀君以書狀徴銘於不<lb/>
佞敬曰惟豫之侍吾母側也時時為嬰兒戲而吾母亦<lb/>
以嬰兒視之惟豫忘乎吾母之年而吾母亦忘乎惟豫<lb/>
之将老也今則已矣為嬰兒戲不可得矣吾聞其言而<lb/>
<pb n="KR4f0022_WYG_046-36a"/>
悲之侍讀君以終賈之年蜚英館閣及其奉使命司文<lb/>
教風裁嶽嶽不為俗凂海内士林有識之流聞聲相思<lb/>
喁喁嚮望宜且旦夕枋用當此時侍讀君年未及壯棄<lb/>
其官歸養母至二十五年之久孺人期頤康强考終無<lb/>
憾而侍讀君追憶之言猶自悲如此余於侍讀君忝齊<lb/>
年㸃僚伍浮沈一世進不能有所建明於時退不能安<lb/>
其親一日之養如吾嚮者母夫人之大故悠悠蒼天抱<lb/>
恨無極此吾之所以為悲者也余既悲侍讀君之言又<lb/>
<pb n="KR4f0022_WYG_046-36b"/>
竊自悲孺人之所以教誡其子有類於吾母者可得一<lb/>
二指數焉方侍讀君在館時迎養孺人俸錢不足食晨<lb/>
餐夕膳數進粗糲孺人則喜曰為翰林一如為諸生吾<lb/>
安爾養也是時余亦迎養吾母夫人於京邸歸之日解<lb/>
兒故敝衣持以去曰識之願兒無忘布衣時也侍讀君<lb/>
告而歸杜門深居泊然無營孺人為治生産娶一婦曰<lb/>
吾甚幸猶能為爾娶一婦矣嫁一女曰吾甚幸猶能為<lb/>
爾嫁一女矣則又喜曰為鄉紳一如為諸生吾不責爾<lb/>
<pb n="KR4f0022_WYG_046-37a"/>
養也余以母夫人病請急而歸也母夫人病良已戒其<lb/>
子曰女徃哉吾為爾娶婦嫁女治裝具給資斧焉慎母<lb/>
愛官家一錢葢侍讀君督學駐畿南余過而遇諸途泫<lb/>
然泣以相告也俯仰三十年出處離合之際多有可悲<lb/>
者孺人方登大夀以終而先夫人宰樹已拱矣此豈不<lb/>
尤可悲與孺人姓程氏故指揮程公諱尚之女生有淑<lb/>
姿端慤慈仁及笄歸於封某官府君府君豪俊不羇遭<lb/>
家中落孺人佐之勤儉家以復振撫異母男惟乾不知<lb/>
<pb n="KR4f0022_WYG_046-37b"/>
其非孺人出也孺人生二男子惟晉丁酉武舉人鳳翔<lb/>
守備惟豫即侍讀君戊戌進士與余同讀中秘書者也<lb/>
女三人皆適士人孫男九人孫女八人曽孫六人曽孫<lb/>
女七人𤣥孫男女九人凡内外孫數十人每遇良時節<lb/>
集坐前負者抱者卧枕膝者牽衣跳踉舞以嬉者孺人<lb/>
頷而樂之驕矜之色忿懥之意生平無幾微見於容止<lb/>
會地大震侍讀君急趨掖以起孺人從容言何蒼黄乃<lb/>
爾徐整衣出户庭其儀度閑飭類如此所居竹竿巷與<lb/>
<pb n="KR4f0022_WYG_046-38a"/>
田中丞雯母居比鄰二母以賢徳相式好田母之殁中<lb/>
丞以書幣走千里使敬為傳記母軼事今以侍讀君之<lb/>
請而銘孺人異日有傳列女如劉中壘其人乎並吾母<lb/>
而為三良可無愧詞矣故宜銘也銘曰<lb/>
世有母師教始幃庭微隠畢達萬目指稱黨序官政以<lb/>
翼以行我初受書先母諷傳發於其事老而不顛奕奕<lb/>
蕭君儒流競賀母誨良嗣謹小至大我蘄其施蠟貌巵<lb/>
辭君𢎞母教士祝其尸古求忠臣于孝子門白首孺慕<lb/>
<pb n="KR4f0022_WYG_046-38b"/>
忍負<lb/>
大君奉檄未晩天與斯文徳水之陽白雲如晦幽堂萬<lb/>
年芳儀儼在我作銘詩石永勿壊顧瞻舊阡輟筆遥嘅<lb/>
　　張母成太孺人墓誌銘<lb/>
故陜西巡撫右副都御史陽城張公諱瑃以名御史受<lb/>
知<lb/>
世廟擢撫闗隴政化大行清名盛徳流芬海内而以封<lb/>
通議公諱某府君為之父今户部主事茂生為之子而<lb/>
<pb n="KR4f0022_WYG_046-39a"/>
成太孺人者中丞之母通議公之妻户部之大母也户<lb/>
部官於朝聞太孺人喪以冢孫請承重遄歸手疏其大<lb/>
母内行問銘於余余方有母之喪且祥矣覩太孺人之<lb/>
事狀而益有慟乎吾母也太孺人生七十年而殁而吾<lb/>
母之年不能週一甲子太孺人素健無恙而吾母多憂<lb/>
善病天與以劬勞有限之年而遽奪於憂病相尋之日<lb/>
視太孺人之康寜夀考有豐歉之殊焉悠悠蒼天其謂<lb/>
之何而能不重余之悲也太孺人姓成氏父諱朝軒母<lb/>
<pb n="KR4f0022_WYG_046-39b"/>
王氏有家範通議公元配延太淑人既没繼配太孺人<lb/>
當此時中丞公年十二嵗矣而通議公賈於黎陽衛原<lb/>
之間兩尊人俱在堂晨昏孝養惟太孺人是依尤日夜<lb/>
課督中丞公曰張氏世有隠徳而兒器宇異凡兒他日<lb/>
興者其在汝乎而中丞公兄弟天性孝謹用能得太孺<lb/>
人歡余觀太孺人相其夫子孝其公姑教其子為世名<lb/>
臣而康寜夀考獲有寵榮宜矣如吾母之淑徳懿行積<lb/>
憂病以終身而曽不能安其子一日之養無湯藥之嘗<lb/>
<pb n="KR4f0022_WYG_046-40a"/>
無飯含之視而為其子者猶然偷息人世殆不如中丞<lb/>
公之生順而没寜也此又余之所以悲也太孺人生以<lb/>
前明萬厯三十九年四月十四日卒以<lb/>
大清康熙十九年三月六日子四人瑃癸未進士即中<lb/>
丞公璘官生候選州同知俱延太淑人出璿廩膳生員<lb/>
璡國子監生候選州同知女一人太孺人出孫男三人<lb/>
茂生廕生户部浙江清吏司主事揖生拊生俱幼孫女<lb/>
三人庚申十一月某日祔葬於通議公下佛之阡銘曰<lb/>
<pb n="KR4f0022_WYG_046-40b"/>
猗嗟張母教以成其子母兮鞠我我則昧罔恥澤猶杯<lb/>
棬跡陳圖史忍令喆母有子如此師彼賢豪以終吾母<lb/>
之志而已矣<lb/>
　　馮母楊夫人墓誌銘<lb/>
余少時伏里中聞代郡馮秋水先生學本經術以麟經<lb/>
世其家起而為吏所歴有聲名余雖不及見公心儀其<lb/>
賢及後登朝忝貳國子師公之子雲驤實分教諸生館<lb/>
下賴君力以亷正佐佑余余得不愧於諸生余用是知<lb/>
<pb n="KR4f0022_WYG_046-41a"/>
長君之賢余為翰林學士與庶常諸君相周旋公之子<lb/>
雲驌從授經者數年又以知次君之賢次君之子㻾少<lb/>
年取科第時過從於邸中余於是益知馮氏三世皆有<lb/>
文而賢何其盛耶余去京師兩馮君皆将母家居康熙<lb/>
甲戌余被召來京師見㻾問夫人無恙夫人者秋水先<lb/>
生方伯公之配而大馮君以參議辭其官小馮君以翰<lb/>
林編修請於朝朝夕侍養所云将母來諗者也越明年<lb/>
乙亥夫人卒兩馮君為狀介修撰胡君孟行以銘來請<lb/>
<pb n="KR4f0022_WYG_046-41b"/>
余與馮氏游舊矣况重以孟行其曷可辭余乃今知馮<lb/>
氏之三世有文而賢者皆以夫人也夫人生有貴徴通<lb/>
詩書明大義初歸於馮也姑太夫人以苦節孀婦時卧<lb/>
疾夫人襘裾不解目睫不交累日窮年侍益以勤至脱<lb/>
簮珥以充甘脆省侍御服用以佐夫子所不逮由是方<lb/>
伯公入則承歡出則問學益得肆其力於翰籍鉛槧之<lb/>
場與當世賢士大夫交游意雍容自得也迨舉賢良方<lb/>
正自為灤州守以至大官夫人未嘗不從以奉其姑以<lb/>
<pb n="KR4f0022_WYG_046-42a"/>
佐其夫子著短布澣濯之衣辟績不少休人謂夫人貴<lb/>
矣何苦復爾夫人謝淡泊吾所安亦令兒曹體吾意耳<lb/>
其時大馮君已成進士而夫人戒懼其詞由是方伯公<lb/>
感夫人意砥節礪操乾乾不懈始終為世聞人先是順<lb/>
治初公備兵西寜賊數萬騎薄城下夫人與公約必死<lb/>
當是時編修君始生夫人屬乳媪曰城破在旦夕我夫<lb/>
婦為人臣子必死於難此兒生不幸不能復相顧矣在<lb/>
圍城中四十日而始解誘之百端公不為動夫人實相<lb/>
<pb n="KR4f0022_WYG_046-42b"/>
之由是方伯公堅忠亮之節著攖城之功世莫不賢之<lb/>
夫人平居教諸子孫五六嵗時皆口授以孝經論語矻<lb/>
矻晨夕不厭而兩馮君及子姪皆後先䇿名於時其所<lb/>
造進方未易量余故曰馮氏之三世有文而賢者凡以<lb/>
夫人之故也自方伯公之移疾而歸歸而殁也夫人蚤<lb/>
夜劬辛執勤儉以推慈逮物凡養孤獨無告以百人為<lb/>
率月人給米一斛病醫藥冬裳衣時其緩急今行之三<lb/>
十年所矣余謂馮氏之興未可量者事殆有徴也故非<lb/>
<pb n="KR4f0022_WYG_046-43a"/>
夫人之澤不及此夫人姓楊氏明庚辰進士兵科都給<lb/>
事中恂女孫太學生可植女年十八繼室於方伯公公<lb/>
貴封夫人初公娶傅夫人生參議君四嵗而傅夫人殁<lb/>
遂養於王太夫人夫人歸馮而請於太夫人曰新婦當<lb/>
日夜奉太夫人歡奈何以孺子憂太夫人太夫人無自<lb/>
勞苦新婦自能子孺子王太夫人喜夫人撫視恩勤備<lb/>
至參議君迄今狀夫人而號泣天乎竟奪吾母葢幾不<lb/>
知夫人之非已出也嗚呼夫人信賢母已秋水先生諱<lb/>
<pb n="KR4f0022_WYG_046-43b"/>
如京秋水其字官至廣東布政使司左布政使男二傅<lb/>
夫人出者雲驤乙未進士福建督糧道布政使司參議<lb/>
夫人出者雲驌丙辰進士日講官起居注翰林院編修<lb/>
孫男六璧乙夘舉人㻾戊辰進士廣西梧州府同知壡<lb/>
㻺庠生㼂㻨幼孫女六人介夫人之狀以請余銘者編<lb/>
修君典試所得士初編修君之奉命典江南試也夫人<lb/>
戒之曰江南人文大邦汝先君之舊莅兹土也其無廢<lb/>
先子之功汝徃慎之哉編修君頓首受命所取士後對<lb/>
<pb n="KR4f0022_WYG_046-44a"/>
䇿果以狀元及第則今之介夫人狀者胡君也夫人言<lb/>
行皆應銘法銘曰<lb/>
世無少君若孟光神明乖違愆隂陽遥遥賢淑連梓鄉<lb/>
才徳殊邈匹配良斷織勸學感樂羊慈逾所生如穆姜<lb/>
禮宗母師代所望惠班女誡羅縑緗躬勤餘廩霑翳桑<lb/>
布施福徳能思量儒門淡薄家風長像末陵彛邪熾昌<lb/>
懸鼓定水皆微茫優曇鉢花難再芳考終徃生理則常<lb/>
為世標景與津梁我銘懿行心洋洋金石可泐詞無傷<lb/>
<pb n="KR4f0022_WYG_046-44b"/>
　　乳母趙墓銘<lb/>
乳母趙乳陳氏兒廷敬時嵗饑兒生月有十日凡以乳<lb/>
入陳氏門者已連十許輩兒見輒啼趙來兒就其乳食<lb/>
則不啼趙一乳窒以一乳乳兒母夫人憂之更易他乳<lb/>
又輒啼不食於是趙乳兒五年出陳氏門年七十二以<lb/>
疾卒及見所乳兒官御史大夫云葢至是母夫人見背<lb/>
已九年矣當夫人在時及見廷敬為翰林學士於時方<lb/>
優游文墨之塲責輕而寵深有餘樂而無他憂也比者<lb/>
<pb n="KR4f0022_WYG_046-45a"/>
洊歴公卿出入禁闥兢兢乎懼不克終吾少而病老而<lb/>
憂憂之時吾母夫人不及見而趙見之今已矣誰其憂<lb/>
吾之憂者趙卒以某年月日某年月日葬於玉溪之西<lb/>
原銘曰<lb/>
玉溪之泉其流濺濺玉溪之峯髙雲游空既固既崇安<lb/>
保母之躬<lb/>
　<lb/>
　<lb/>
<pb n="KR4f0022_WYG_046-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻四十六<lb/>
</p>
<p>
</p>
  </div>
</body>
</text>
</TEI>
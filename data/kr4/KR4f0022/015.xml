<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻十五</head> <lb/>
    <p>
<pb n="KR4f0022_WYG_015-1a"/>
欽定四庫全書<lb/>
　午亭文編巻十五<lb/>
　　　　　　　　　　　　大學士陳廷敬撰<lb/>
　今體詩<lb/>
　　巢燕再逾年復至<lb/>
風埽巢痕在今年燕子回語多如有訴别久莫相猜芳<lb/>
徑春泥落雕梁夜户開翻驚此時節去嵗不曽來<lb/>
　　追和南溟韻四首<lb/>
<pb n="KR4f0022_WYG_015-1b"/>
寒罏瀹酒夜霜濃醉别西垣夢裏逢一院梧桐秋影散<lb/>
併將風落入飄蓬<lb/>
薊樓明月照相思曽是金樽宴别時萬里碧空消息㫁<lb/>
天風吹墮玉霄詩<lb/>
金閨楊栁落疎林香散羅衣怨藁砧未老蛾眉恩總在<lb/>
幾回憐取白頭吟<lb/>
眉犂騰蹋過羊腸力盡金鞭去渺茫近見紫鸞書一紙<lb/>
人間路比海天長<lb/>
<pb n="KR4f0022_WYG_015-2a"/>
　　再到冬官署中與劉雨峰<lb/>
東閣南枝放早梅何郎水部有詩才書生自笑曽前度<lb/>
小睡槐根噩夢回<lb/>
　　松泉寺晩宿<lb/>
松泉寒夕照黄葉墜疎村石徑秋花弱風廊佛火昏川<lb/>
長雲宿渚野曠月臨門鐘磬此俱寂霜林夜鳥翻<lb/>
　　送金會公歸蘄春<lb/>
朝發新津海月斜潞河雲水極天涯飄殘暮笛江城栁<lb/>
<pb n="KR4f0022_WYG_015-2b"/>
照徧離樽上苑花紅燭三條知已淚秋𤓰五色故侯家<lb/>
頻年萬事悲歌外至竟騷人楚調賒<lb/>
　　九日晩晴臺登髙<lb/>
臺為登髙面落霞薊門山色晩晴賒闗河風度長城雁<lb/>
節序霜回小院花南陌咫天如杜曲東籬終古是陶家<lb/>
衰遲醉舞秋鐙下顛倒茱茰插鬢斜<lb/>
　　杜遇徐司冦以合歡花葉為酒示余以方釀成飲<lb/>
　　　而陶然賦謝<lb/>
<pb n="KR4f0022_WYG_015-3a"/>
黄落庭隅樹封題葉半新花應知夏五<hi>花開以五月采葉及花未開</hi>
酒已作逡巡采勝修羅法香逾麯米春嘉名愁頓失况<lb/>
復飲吾醇<lb/>
　　飲合歡酒疊前韻簡杜司冦<lb/>
青裳風汎溢紅頰暈鮮新見少常深酌無多祗一巡西<lb/>
家非醉酒<hi>非醉酒林開府家醖也</hi>東閣太和春<hi>真定酒名太和春梁相國嘗召飲</hi>
玉醆空勞勸香醪未比醇<lb/>
　　于役潞河見月初上光矗河水兒子壯履曰此黄<lb/>
<pb n="KR4f0022_WYG_015-3b"/>
　　　金棟也賦以志興<lb/>
月滿冰輪霜氣寒東來倒影海雲端小兒解識黄金棟<lb/>
供奉曽呼白玉盤尺五天連河漢水大千沙傍鷺鷗湍<lb/>
多情野宿臨流處自向篷忩照夜闌<lb/>
　　送張僉事之海南三首<lb/>
五羊城邊竹馬過琵琶洲上估人歌使君不飲貪泉水<lb/>
沈絲休挂珊瑚柯<lb/>
黄葉初飛黄木灣鷓鴣聲送早時寒鐵岡驛前書一紙<lb/>
<pb n="KR4f0022_WYG_015-4a"/>
秋風篋裏為開看<lb/>
持節梅花嶺外時趙陀臺草鬱離離西風又度昌華苑<lb/>
秋色年年長荔支<lb/>
　　髙梁橋二首<lb/>
日斜秋水急城盡野橋連靈沼通河漢公田引澗瀍塹<lb/>
花隨唼鴨風栁出鳴蟬山閣清暉裏依稀近玉泉<lb/>
車箱渠上水迢逓遶郊畿渡逺分青靄山長歴翠㣲落<lb/>
花穿内去斜鳥帶波飛無限潺湲意年年送夕暉<lb/>
<pb n="KR4f0022_WYG_015-4b"/>
　　王湜菴輓詩<lb/>
孤風晩節不磷緇矯矯曽為世羽儀豈信己辰年至後<lb/>
遽驚庚子日斜時琴殘最抱人亡恨車過空留腹痛悲<lb/>
舊徳未忘天意在烏衣門第屬佳兒<lb/>
　　直廬懐公幹計偕載道<lb/>
春草相思入夢無龍池栁色映新蕪玉墀金馬摩挲老<lb/>
悵望吾家白額駒<lb/>
　　張敦復尚書屬書齋額仙人好樓居<lb/>
<pb n="KR4f0022_WYG_015-5a"/>
元龍百尺意横秋湖海平生已白頭青鳥近傳天上信<lb/>
果然人在玉華樓<lb/>
　　和敦復悼馬詩二首<lb/>
顦顇金坡蹀躞行三鬉剪出欲平明青絲送老横門道<lb/>
不盡黄雲萬里情<lb/>
驚雷驟雨識危途電火光中躍的盧不為錦障泥暫惜<lb/>
報恩珍重在斯須<hi>危谿夜雨馬却立待電光以度</hi>
　　闈中花朝前一日阮亭司馬談江南烟景之勝二<lb/>
<pb n="KR4f0022_WYG_015-5b"/>
　　　首<lb/>
栁隂湖水綠平漪欲傍漁洋下釣絲記取花朝明日是<lb/>
幾畨風信對牀時<lb/>
布韈青鞵向若耶蹋殘香土肯移家夜來客夢遊天姥<lb/>
開落碧桃無數花<lb/>
　　題燕居課兒圖示壯履<lb/>
黄紙凋殘舊帽箱一編猶映紫羅囊繩牀穿膝知吾老<lb/>
書案量身覺汝長自讓輕肥非蔡澤不憂文史續中郎<lb/>
<pb n="KR4f0022_WYG_015-6a"/>
紛紛箋注如烟海回首尼山數仞牆<lb/>
　　冬官署中南亭敦復所葺兹予再至實承乏公後<lb/>
　　　而敦復權領翰林夏至之夕齋居有懐<lb/>
乾坤蕩漾兩浮萍嵗月樊籠意𣺌㝠再到冬曹新燕壘<lb/>
百年喬木舊槐庭吟成白雪人難和夢續黄粱客半醒<lb/>
惆悵玉堂明月夜柯亭劉井幾回經<lb/>
　　六月九日睡起偶書<lb/>
長夏炎熇閉閣時水曺官冷也相宜盆池萍響魚貪食<lb/>
<pb n="KR4f0022_WYG_015-6b"/>
梁壘泥乾燕哺兒鍜火未能同士季扇塵何惜避元規<lb/>
北忩一枕羲皇夢睡裏蘧蘧欲共誰<lb/>
　　量移西曹與可以曹屬引避歸里送别<lb/>
北隴應騰笑西曹欲别情驪駒歌已就春草句難成老<lb/>
眼青山迫迴腸濁酒酲到家及秋社欵欵話歸耕<lb/>
　　西原與友人二首<lb/>
過雨殘霞一閃明夕陽林影路迴縈勸君莫向城中去<lb/>
且聴黄鸝三兩聲<lb/>
<pb n="KR4f0022_WYG_015-7a"/>
暝宿烟村生逺情野亭客夢幾回驚松牕常有瀟瀟響<lb/>
不辨松聲是雨聲<lb/>
　　露湑閣即目<lb/>
元龍湖海意闌珊百尺髙樓抵閉闗斜日香臺低碧樹<lb/>
暮雲粉堞近青山愁添酒醆真無那獨對花枝底要閒<lb/>
卻笑書空殷處士浮名長戀在人間<lb/>
　　新齋十首<lb/>
前度人還在三間屋又成刧塵容小住丹藥覔長生赤<lb/>
<pb n="KR4f0022_WYG_015-7b"/>
斧分曹日洪厓抗手情别來應未久且緩玉霄行<lb/>
牙籖新未觸壚酒舊能賒戯蝶輕團陣分蜂晩斂衙粉<lb/>
牆低過竹籬徑窄妨花莫道幽居小樓頭十萬家<lb/>
卜築平生意髙樓獨上情扶欄新種栁隔葉蚤聞鶯坐<lb/>
久雲還岫歸遲月滿城稍愁風露夜玉漏太分明<lb/>
髙處三霄近秋來四望低月從遼海上雲向薊樓齊估<lb/>
客滄洲酒園丁上谷梨當筵聊一粲身世忘覊栖<lb/>
草堂兼水石不似在城中栁影魚游樹花梢蝶戯空野<lb/>
<pb n="KR4f0022_WYG_015-8a"/>
烟濃趁雨林暑薄隨風旦夕簾櫳寂幽懐誰與同<lb/>
門掩山全見牕回路半分簾花新雨動堦草夕陽熏隂<lb/>
借西鄰樹凉生北渚雲素紈今夜郤林月照紛紛<lb/>
鈎簾殘日落移坐逺風斜徑曲供行藥籬疎可映花無<lb/>
題詩得句有酒客忘家最是登臨處秋山爛晩霞<lb/>
千古髙人意風流屬畫師烟雲為供養粉墨自淋漓蹈<lb/>
海黄金賤登真白晝遲公生有仙骨名已重當時<hi>齋中藏一</hi>
<hi>峰道人畫</hi>
<pb n="KR4f0022_WYG_015-8b"/>
祕寳黄公蹟兼珍亦世無雲根留米癖樹本見倪迂靈<lb/>
物如相待斯人可與徒摩挱憐手眼歡賞在須㬰<hi>既以黄公</hi>
<hi>畫為袐寳而元章硯雲林畫皆齋中所藏</hi>
閒庭何寂歴疎雨過廉纎銀浦倒流峽玉繩低挂檐劍<lb/>
風出匣冷琴露著花霑自忝金閨籍年來仕隠兼<lb/>
　　晩行西山道中<lb/>
一出譙門野興濃迴看樓闕暮雲重西風吹送髙梁水<lb/>
晩影飄殘卧佛鐘十里清蟬聲㫁續獨驅羸馬意從容<lb/>
<pb n="KR4f0022_WYG_015-9a"/>
眼明漸覺西山好潦倒塵埃萬事慵<lb/>
　　閏七夕<lb/>
閏餘風景故依然秋未平分月再弦不為黄楊逢厄嵗<lb/>
那知紅粉惜流年世無巧厯推今夕天上仙人應獨眠<lb/>
寄謝悠悠路傍客炎凉誰後復誰先<lb/>
　　送宋稚恭還鹽城兼寄孫籜菴<lb/>
名塲文讌是離亭一曲迴腸事滿膺水鳥聲多喧夜雨<lb/>
壁蟲吟蚤時寒鐙秋來頻送將歸客老罷真如退院僧<lb/>
<pb n="KR4f0022_WYG_015-9b"/>
心與清淮流共逺幾回長嘯憶孫登<lb/>
　　自嘲戯為俳體二首呈敦復<lb/>
三復金銘與白圭敢云桃李下成蹊郗昻一日三回誤<lb/>
阮籍頻年到處迷伏櫪老非千里驥當闗愁奈五時雞<lb/>
無因一問南華叟秋水篇中物未齊<lb/>
牕前草長未教除零落秋花伴索居蝶夢欲成人昵枕<lb/>
雀羅長在客迴車悶翻干寳搜神記快寫羲之誓墓書<lb/>
惟有龍眠老居士昨朝儤直一相於<lb/>
<pb n="KR4f0022_WYG_015-10a"/>
　　六友齋遲廖樾阡郤寄<lb/>
惜别庭蕪長悲秋木葉新西牕凉夜月曽照十年人夕<lb/>
鳥棲相命寒魚聚自親遲君常卻掃一為拂流塵<lb/>
　　贈于千英于嘗受學汪鈍翁<lb/>
騕褭春遊宛洛花銀鞍行處帽檐斜才名潘陸知誰敵<lb/>
族望盧劉是舊家意氣雲山臨北顧世情塵土蹋東華<lb/>
傳經徃事還怊悵曽向深堂隔絳紗<lb/>
　　中秋六友齋翫月同徐子文昝元彦陳叔毅吳震<lb/>
<pb n="KR4f0022_WYG_015-10b"/>
　　　一方鳬宗錢亮工廖樾阡林文淵于千英舎弟<lb/>
　　　與可兒子豫朋限星稀二字二首<lb/>
月出吾家冷似氷肯來相看宿寒㕔明翻烏鵲枝邊見<lb/>
影傍闗山笛裏聴太白豈應陪皓魄咸池今已時繁星<lb/>
瓊樓玉宇歸無處顛倒西風濁酒缾<lb/>
剝啄何人到落暉閒堦月上為開扉坐無北里連錢騎<lb/>
客有江東大布衣未比金吾三夜禁也應玉漏一時稀<lb/>
銜歡獨倚秋河晩惆悵霜輪速似飛<lb/>
<pb n="KR4f0022_WYG_015-11a"/>
　　梁相國蒼巖輓詩<lb/>
兩朝耆舊冠公卿星坼三台暗玉衡舘閣風流傾後輩<lb/>
海山位業悟前生感深津邸清尊淚腸㫁山陽暮笛聲<lb/>
回首雲霄歸去路已將箕尾署銘旌<lb/>
　　劉處士鼇石餉蜜漬荔枝<lb/>
塵㫁華清晩浴時春風靈液幾人知褰裳自恐妨羅縠<lb/>
出水誰曽見玉肌味美江鰩連霧雨香添盧橘灑淋漓<lb/>
海南嶺北提擕處憑仗詩情訴别離<lb/>
<pb n="KR4f0022_WYG_015-11b"/>
　　齋宿秋官署中不寐作<lb/>
舊事新愁歎此身一迴不寐一傷神打頭落葉生驚汝<lb/>
覆手翻雲儘讓人明滅曙鐙殘焰在籠銅更鼓五聲頻<lb/>
布衾縮項寒如水笑比鰥魚竟是真<lb/>
　　讀漢書二首<lb/>
酒半驪駒鼓吹聲阿誰結襪向王生兒童項領公然就<lb/>
何况常遭跨下行<lb/>
自表門徒為李膺故人相遇避孫𢎞可憐赫赫張京兆<lb/>
<pb n="KR4f0022_WYG_015-12a"/>
曽似將軍過灞陵<lb/>
　　齋宿古廟題壁<lb/>
三間草屋半枯槐壊壁難禁風雪堆除卻秋官凉冷客<lb/>
門前騶唱不曽來<lb/>
　　河内竇生有江南之遊寄訊<lb/>
南遊濟水北遊燕説著江湖意杳然與住太行峰上下<lb/>
一生長似北流泉<lb/>
　　和張尚書芙蓉島新題十韻<lb/>
<pb n="KR4f0022_WYG_015-12b"/>
　　　松堤<lb/>
草鋪綠帬腰水繫青羅帶何似蒼松鱗十萬森羽斾<lb/>
　　　芙蓉岸<lb/>
灼灼拒霜花風前顔色久蕭森蘇公堤應悔樹桃栁<lb/>
　　　青槐陌<lb/>
紫陌紅塵路常時共徃來迷花倚石處猶見舊宫槐<lb/>
　　　蓮谿<lb/>
木蓮欲作花水蓮半著子將花比人面兩兩皆相似<lb/>
<pb n="KR4f0022_WYG_015-13a"/>
　　杏圃<lb/>
塞北山杏多江梅藏花隖江南野梅多文杏栽於圃<lb/>
　　　桂叢<lb/>
昔我山中室其名亦桂叢幽香在何許到處逐秋蓬<hi>余山</hi>
<hi>中室亦額以桂叢</hi>
　　　楓亭<lb/>
楓亭名轉佳丹林交葉露借問金閨人何年此中住<lb/>
　　　蘭臯<lb/>
<pb n="KR4f0022_WYG_015-13b"/>
東臯被香蘭不異在空谷風吹無人時芳意抱幽獨<lb/>
　　　竹垞<lb/>
紗帽烟梢罥山衣露篠霑萬竿須截去風月可平添<lb/>
　　　薇館<lb/>
紫薇百日花温室萬年樹君坐黄昏時試咏白公句<lb/>
　　寄思母菴孔道士<lb/>
噩夢宵來記未真任他翻覆訴庚申愁多命薄吾還厭<lb/>
莫訝彭尸去住因<lb/>
<pb n="KR4f0022_WYG_015-14a"/>
　　白雲亭散後呈鄭山公侍郎<lb/>
背牘山如積歸時每夕曛茶𤓰當暑並眠食向宵分影<lb/>
散絺衣月凉生竹簟雲客愁連短夢心緒仗夫君<lb/>
　　冬夜懐李奉倩侍郎<lb/>
待蚤星稀落歸遲月半傾老嗔兒問事貧遣僕歸耕簾<lb/>
動霜凉入書收燭暈生公私兼未了相憶一含情<lb/>
　　有以剪綵花見遺者戲題二首<lb/>
誰知羅綺巧相裁也有遊蜂戲蝶來羯鼓無聲羌笛冷<lb/>
<pb n="KR4f0022_WYG_015-14b"/>
笑看梅栁一時開<lb/>
綺牕惆悵問江梅何事寒香鬱未開不是青春花信晩<lb/>
風光愁向剪刀催<lb/>
　　贈日者李生<lb/>
紛紛車馬在簾前也為君平送百錢忝竊韓蘇同命主<lb/>
不須更筭小行年<lb/>
　　答劉鼇石<lb/>
多情詹尹拂龜占羅雀閒門樂事添施就朱顔惟白墮<lb/>
<pb n="KR4f0022_WYG_015-15a"/>
輓回霜鬢有青粘落梅驚坐香侵硯晴雪流忩玉挂檐<lb/>
更有舊書消永日醉眠詩句答劉兼<lb/>
　　與可談蜀中花木之盛詠懐兼寄素心六箴荀少<lb/>
　　　公幹<lb/>
棧閣蠶叢草樹侵雲山萬里足登臨海棠城郭香真好<lb/>
桂子衙齋月自深五畝田園何處就十年栽種可成隂<lb/>
牛車下澤安吾老花栁前村共討尋<lb/>
　　壬申元日即事呈史舘諸公<lb/>
<pb n="KR4f0022_WYG_015-15b"/>
天迴圭景測銅渾碧落年華上曉暾左个蚤傳新嵗令<lb/>
夕垣還趂晩朝恩爆餘竹火繙青簡頌就椒花泛綠尊<lb/>
十載<lb/>
御錢虚拜賜春筵餅餌愧盤飱<lb/>
　　向雲澤直史館有每更五日直已是十年留之句<lb/>
　　　以史事之難也為廣其意<lb/>
東風逐驌驦蚤出鬭雞坊簡竹青連舎書籖綠映牀落<lb/>
花春水細垂栁夾城長荏苒更番直猶勝陛楯郎<lb/>
<pb n="KR4f0022_WYG_015-16a"/>
　　蚤春因錢越江宫洗寄楊玉符編修<lb/>
直草詞頭日未閒懐人亦在簿書間星霜萬里音難寄<lb/>
雨雪髙城雁又還徃事夢魂鈴索地春光楊栁玉門闗<lb/>
邊沙争遣蛾眉老五葉靈根解駐顔<lb/>
　　青藤舘書睡懐錢亮工<lb/>
午雞猶在枕不似蚤時忙花影交殘夢茶烟引細香春<lb/>
多行藥徑人在著書房汗竹紛難就青藤蔓許長<lb/>
　　清明前二日集黑龍潭濟南張秀才<graphic n="KR2632" url="https://raw.githubusercontent.com/kanripo/KR-Gaiji/master/images/KR2632.png" mimeType="image/png"/>來㑹<lb/>
<pb n="KR4f0022_WYG_015-16b"/>
家傍城南杜曲天春遊常在燕鶯前霜教㸃鬢渾無賴<lb/>
風為吹花太放顛四海賓朋千里到百年烟景一生憐<lb/>
糟牀未快淋漓興野水添杯更接連<lb/>
　　春夕懐李漁邨翰讀<lb/>
半銜山日送春隂歸鳥棲迷不擇林帶月雁髙城影盡<lb/>
吞花魚避樹痕深流光差可供游戲物理何須問陸沉<lb/>
五岳能消幾兩屐圖經㸃就與登臨<hi>漁邨方志五岳</hi>
　　輓太原故人王徳新<lb/>
<pb n="KR4f0022_WYG_015-17a"/>
碧玉晉祠水白雲汾上秋故人今不見擕酒昔同遊漂<lb/>
泊醉鄉老沉㝠仙者流天津橋畔望長憶董糟丘<lb/>
　　城南張氏園置酒招向雲澤廖樾阡于千英同遊<lb/>
　　　命豫朋同作三首<lb/>
宛洛花邊騎新豐市外塵池臺三畝並竹樹兩家鄰從<lb/>
客迷花徑教兒近酒人暮鴉終古在撩亂女牆春<lb/>
舊是笙歌地投壺喚客遊欹桃臨澗道垂栁拂譙樓落<lb/>
日昭王館春風易水流年年芳草路祗為判花愁<lb/>
<pb n="KR4f0022_WYG_015-17b"/>
張園絶勝處一半比鄰間苔引春樓堞籬分舊竹闗牆<lb/>
花歸鳥亂池栁夕陽閒不識廬山意多因在此山<lb/>
　　春日西原憇常氏園懐玉泉昔遊<lb/>
夘酒倒春瓶野風吹不醒籬花殘雨澹澗栁古烟青是<lb/>
徃西隄路空眠北里亭金銀二泉氣相對晝沉㝠<lb/>
　　疊前韻邀張敦復尚書勵近公通政遊西隄<lb/>
愁處花迎笑眠時鳥喚醒泉流銀浦白山入繚牆青瑶<lb/>
草三霄路香茅四照亭欲邀湖畔去弄月泛空㝠<lb/>
<pb n="KR4f0022_WYG_015-18a"/>
　　石閭夜眺南谿<hi>甲戌八月大祥後詩</hi>
鐘磬消沉古廟幽僧徒曾此結綢繆漂流溝水三年淚<lb/>
重叠雲山兩鬢秋檢㸃詩篇聲㫁續料量身世意遲留<lb/>
柴門倚杖寒花外月上東村幾尺樓<lb/>
　　山牕二首<lb/>
山牕曙易蚤雞鳴方未已夜來寒松聲偏入幽人耳<lb/>
月上松間屋水流山半泉夜雲行雨歸曉風為颯然<lb/>
　　髙渭師翰讀夫人輓詩<lb/>
<pb n="KR4f0022_WYG_015-18b"/>
十徳聲名舊南安内範良故家開幕府夫子侍明光淑<lb/>
婉追陶母幽閒溯季姜瑶環榮翟茀繡轂觸鳴璫北闕<lb/>
方承寵西風忽㫁腸三秋摇落候千古别離場人去悲<lb/>
彤管鐙昏暗錦堂湘魂何處弔蜀魄正堪傷燕市清霜<lb/>
白金門夕照黄楚游歸訃晩潘鬢苦吟長露冷銘旌重<lb/>
香消寳鴨凉夜臺由此隔松柏鬱青蒼<lb/>
　　八月十四夜石閭見月感成<lb/>
萬里空寒碧嶂間松門留影不須闗三年涕淚沾襟血<lb/>
<pb n="KR4f0022_WYG_015-19a"/>
一夜悲歌㸃鬢斑明滅村燈沁河水依微野燒析城山<lb/>
鞭絲玉漏銅街路長記鐘魚此處閒<lb/>
　　十五夜宿陟屺樓見㣲月<lb/>
髙峰逺上氣溟濛峰上髙樓四望通雲樹千重低幔外<lb/>
河山兩戒曲欄中桂華寂歴看如霧霜髪飄蕭映向空<lb/>
玉兔金蟾知得否幾人腸㫁倚西風<lb/>
　　十六夜樓中見月<lb/>
太行欲落勢還留迥絶清輝萬象浮千里㫁山迴北隴<lb/>
<pb n="KR4f0022_WYG_015-19b"/>
今宵明月在髙樓飄零舊憶將歸日惆悵翻成獨客愁<lb/>
纔是平分秋又老金波𣺌𣺌去悠悠<lb/>
　　孫仲禮過午園貽詩見贈賦答四首<lb/>
為圃三畦屋幾椽客來誰與共忘年深枝鳥動山池月<lb/>
寒草螢流野岸烟豈是横林髙卧處偶然清閟小堂偏<lb/>
多君舊隠西峰下只在溪雲杳靄邊<hi>堂顔清閟來詩以雲林相况故有横</hi>
<hi>林二句</hi>
才名公子舊烏衣蚤嵗青山已息機歴落漁樵閒故壘<lb/>
<pb n="KR4f0022_WYG_015-20a"/>
風流臺閣付斜暉河東三篋書還在華表千年鶴自歸<lb/>
文采清門堪託契秋來時為掃柴扉<hi>仲禮世家子有文名</hi>
楚塞吳天去𣺌漫太行歸處暮雲端自言雞肋功名薄<lb/>
不覺羊腸道路難縱酒淋漓溪水綠著書荏苒井梧寒<lb/>
前村五里山邊霧豹隠何妨拂㡌㸔<hi>君有南遊詩</hi>
紫髯風貎舊儀形懶漫嵇生眼自青樊口野花争似洛<lb/>
朱坡清渭不流涇烟雲已被勾留住巖壑從教取次經<lb/>
車載不須愁健步馬陵秋望氣㝠㝠<hi>君美髯不良於步</hi>
<pb n="KR4f0022_WYG_015-20b"/>
　　答孫仲禮次韻<lb/>
韓宫魏寢久蒼茫虎嘯何人識子房綠水紅欄棲隠處<lb/>
青山黄葉讀書堂幾迴君去常懸榻連日詩來少報章<lb/>
欲訪清溪便乘興嶺雲無數隔殘陽<lb/>
　　山池泛舟四首<lb/>
罨畫迴廊兩岸秋綠潭紅樹影悠悠江湖風水行難渡<lb/>
争似橋邊一葉舟<lb/>
鞍馬平生塞上行水村花底打船聲迴思遼海灤江日<lb/>
<pb n="KR4f0022_WYG_015-21a"/>
一曲烟波萬里情<lb/>
南垞淼淼北迢迢畫舫紅燈未寂寥不到江南人已老<lb/>
流泉也似晩時潮<lb/>
橋下清池池上樓下樓和月上孤舟短篷小䌫纔如許<lb/>
載得人間萬斛愁<lb/>
　　雨中如九仙臺題野館壁<lb/>
冒雨看山是一竒青泥白石馬行遲迢遥不負山靈約<lb/>
黄葉村前渡水時<lb/>
<pb n="KR4f0022_WYG_015-21b"/>
　　登九仙臺<hi>臺在沁河中央與金焦絶相似</hi>
夢裏金焦寺波明兩岸空江河凡幾曲形跡偶然同水<lb/>
府蟠根險山靈接勢雄長川流浩浩俯仰意何窮<lb/>
　　九疑臺石樓曉起<lb/>
曉看白雲近暮宿翠㣲深斜月數峰影髙樓孤客心河<lb/>
流無日夜山色幾登臨應有仙靈在凌空不可尋<lb/>
　　石樓夜雨二首<lb/>
四山昏黒一燈明寒雨連河客夢驚萬古洪濤終夜響<lb/>
<pb n="KR4f0022_WYG_015-22a"/>
欲從此處悟前生<lb/>
不辨溪聲是雨聲捲簾牕外雨三更山靈信宿知人意<lb/>
故欲留人一日行<lb/>
　　棲龍潭<lb/>
斷峰臨巨壑開闢意何雄石口排雲黒潭心浴日紅人<lb/>
傳是海眼天遣作龍宫萬象蒼茫裏風雷起澗中<lb/>
　　歸路復雨<lb/>
豈為登臨歎落暉秋雲三日濕秋衣今年作意過重九<lb/>
<pb n="KR4f0022_WYG_015-22b"/>
雨裏遊山雨裏歸<lb/>
　　九日山齋獨居晩步池上作<lb/>
暝色下檐際栖禽喧樹間采花誰泛酒臨水一看山不<lb/>
擬登髙去空嗟為客還猶憐望鄉處溪月上柴闗<lb/>
　　池閣<lb/>
池閣俯花隂幽居毎重尋秋髙寒水急山近夕陽深庭<lb/>
樹留霜果檐巢長渚禽寥寥誰共語樵唱在前林<lb/>
　　龍樹掌張氏北樓望底柱山<lb/>
<pb n="KR4f0022_WYG_015-23a"/>
不辭歴井與捫參望盡三峰路轉侵華嶽斜通西顥逺<lb/>
青蘿已映北樓深百年過眼浮生夢萬事看山未了心<lb/>
蚤是雞鳴懐徃路要令巖壑快幽尋<hi>舊蹟西峰華嶽觀東峰青蘿宫</hi>
　　遊底柱山入天井谷衛北山逺來餉食兼簡𠂻明<lb/>
　　　府<lb/>
靈壑青峰入望頻鞭絲烏帽映嶙峋尋山我愧謝康樂<lb/>
好客人稱鄭子真空谷乍逢如逆旅斜陽立語見交親<lb/>
因君慿寄神明宰玉洞丹砂不厭貧<lb/>
<pb n="KR4f0022_WYG_015-23b"/>
　　王屋山後十方院二首<lb/>
紺碧千峰萬仞遥靈風飄緲近三霄玉玲瓏處紅塵㫁<lb/>
也恐仙人太寂寥<lb/>
三山碧海夢魂勞欲徃從之心鬱陶天上豈真足官府<lb/>
故來人世寄牢騷<lb/>
　　桑林午食二首<lb/>
底柱山前亂石村十家今有一家存千巖萬壑人蹤在<lb/>
正是<lb/>
<pb n="KR4f0022_WYG_015-24a"/>
皇朝賜復恩<lb/>
石田漠漠草菲菲破屋炊烟四散飛行到前村還悵望<lb/>
五年不見一歸人<lb/>
　　王屋北峰二首<lb/>
北峰畫難如娟妙方未已不肯在人間迢迢度秋水<lb/>
峰色竒如此天公有意無舉頭向明月為我問清都<lb/>
　　鐵盆嶂三首<lb/>
空青削山峰金沙裹山麓山頭明月行山腰白雲宿<lb/>
<pb n="KR4f0022_WYG_015-24b"/>
探竒乃大驚嘆絶但狂呌山僧渾慣見對予發㣲笑<lb/>
風洞聞風歸雲窩見雲去乃知風與雲生自無人處<lb/>
　　析城道中望樊山<lb/>
松雲縹緲倚髙空無數烟巒逺望通<graphic n="KR1284" url="https://raw.githubusercontent.com/kanripo/KR-Gaiji/master/images/KR1284.png" mimeType="image/png"/>柱三山皆拱北<lb/>
太行千里盡迴東登臨早識隨刋意開闢深知造化功<lb/>
家向翠㣲多處在芙蓉九㸃落當中<hi>樊山一名芙芙九蕊山</hi>
　<lb/>
　午亭文編巻十五<lb/>
</p>
<p>
</p>
  </div>
</body>
</text>
</TEI>
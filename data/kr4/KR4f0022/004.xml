<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻四</head> <lb/>
    <p>
<pb n="KR4f0022_WYG_004-1a"/>
欽定四庫全書<lb/>
　午亭文編巻四<lb/>
　　　　　　　　　　　　大學士陳廷敬撰<lb/>
　古體詩<lb/>
　　春遊摩訶菴三首<lb/>
微雲如媌娥峰嶺立鱗次幽尋即郊野山逺已愜意落<lb/>
花委清晨疎雨溼宿翠繫馬柳隂斜尋僧殿廬閟松風<lb/>
吹冷院憩寂吾所嗜<lb/>
<pb n="KR4f0022_WYG_004-1b"/>
涉徑憐青蕪尋花悵細萼覽遊登故墟裴回感今昨荒<lb/>
庭步野鸛廢谿委石玃翏翏悲風鳴觀身轉靡託聲聞<lb/>
自狹劣即事動心魄<lb/>
娟娟西軒竹生此祇樹林疎磬度寒翠時聞天籟音頗<lb/>
覺衆縁盡泠然清客心落景下逺堞孤霞斂夕岑回鞭<lb/>
拂暝色歎彼歸巢禽<lb/>
　　施愚山見寄長歌和答<lb/>
䦨珊夜雨雞鳴號闗山夢回心魂勞我所懐思𣺌天末<lb/>
<pb n="KR4f0022_WYG_004-2a"/>
凉風一起秋蕭條美人昔贈相逢篇吳綃三尺森瓊瑶<lb/>
今晨曉牕坐展翫我欲報之情鬱陶憶昔相逢客京輦<lb/>
城南華徑紛招要酒酣惆悵秋燈紅羡我鬢髮漆黒同<lb/>
即今倐忽别四載頭上已有霜枯蓬眼前諸子幾人在<lb/>
浮雲溝水馳西東萬事回頭淚沾臆人生朝露誰能必<lb/>
楚澤難招宋玉魂緱山不返王喬舄<hi>指荔裳西樵</hi>二子歌詞<lb/>
自絶塵聲華爛熳今何益男兒七尺良可哀生存華屋<lb/>
終黄埃儒術用世行已矣浮名寂寞何為哉不如放意<lb/>
<pb n="KR4f0022_WYG_004-2b"/>
遊八極埽除文字栖淵黙塵根未斷幽憂來相思茫茫<lb/>
江南北<lb/>
　　述舊贈胡海若<lb/>
昔者在瑣闈下簾過春風給諫吾朋鄰接䣛視聽同寢<lb/>
食襍鉛槧文墨羅青紅尚書契祕解洞矚疏心胷兼旬<lb/>
秉華燭往往連晨鐘君壯我年少意氣陵雲鴻翻飛却<lb/>
垂翼頭腦非冬烘至今封事草烜赫動<lb/>
九重悠悠二十年别君如轉蓬吾壯行及衰君復何豪<lb/>
<pb n="KR4f0022_WYG_004-3a"/>
雄託志在忠雅䕫契可比蹤功成思歸來與子尋赤松<lb/>
　　題汪蛟門百尺梧桐閣圖<lb/>
别館秀雲木碧梧散層隂髙閣與之齊登兹靜客心映<lb/>
簾出脩枝開牕面平林清暉滿瑶席含情託書琴美人<lb/>
獨晤言舉世難知音<lb/>
　　送杜翰讀還南宫<lb/>
二月急霰零微緑蔽春草飄摇離筵花嘉會苦不蚤生<lb/>
平嬰世網簮紱自紛繞至人貴樂行所憂為其道炳燿<lb/>
<pb n="KR4f0022_WYG_004-3b"/>
乾初爻觀玩可終老悵别盈酒觴贈言傾懐抱灝灝將<lb/>
安窮已大萬物小古之英雄士進退凛師保時來樹功<lb/>
名浮雲㸃蒼昊<lb/>
　　豆葉<lb/>
我家谿谷間隘陿砠田多細岑驅羸牛如蟻縁嵯峨髙<lb/>
秋八九月豆葉紛交加婦子散丘野採擷窮烟蘿盛之<lb/>
維筐莒湘之匪鹹鹺菹之老瓦盆濯之清流河潔比金<lb/>
薤露美如瓊山禾條枚感時節調飢發吟哦<lb/>
<pb n="KR4f0022_WYG_004-4a"/>
　　贈于子龍秀才<lb/>
天地大晝夜終古旦暮間𣺌然思洪荒忽已幾萬年子<lb/>
夜及晝辰五時去翩翩堯舜適在已文明麗中天仲尼<lb/>
丁我會日午今少偏炯炯青春逺凄凄草木繁天工窮<lb/>
藻繢聖道芟榛菅未過而戍來人物皆磨鐫堯夫有此<lb/>
語紫陽著之篇且娛圖書側聊想羲文前一息而萬古<lb/>
不隨運世遷于生蚤契道謂予云之然<lb/>
　　治家一首喻家僮<lb/>
<pb n="KR4f0022_WYG_004-4b"/>
治家良獨難僮僕恣面欺文誡悵徒設鞭撻憐屢施我<lb/>
乏克已功訓化乖所宜每玩家人爻嗃嗃無嘻嘻終然<lb/>
悔厲集喜怒生妍媸我愛未果是我憎未果非𣺌然八<lb/>
口多紛於將六師㫖哉古昔云人固不易知何况天下<lb/>
廣利巧爭芒絲謡諑工噎媢忠信經嶮巇結髮已白首<lb/>
那用相乖違感此諭汝曹愴惻垂涕洟<lb/>
　　祝氏園同王㓜華給諫汪蛟門舎人作<lb/>
斜日秋城隅丘冡如履綦念我為娛遊懐古心翻悲花<lb/>
<pb n="KR4f0022_WYG_004-5a"/>
荒奉誠園草積平泉池食客一朝散朱門生棘茨昔者<lb/>
場牧地髙樓浮雲齊飛除通窈窕曲榭迂攀躋夜凉增<lb/>
脂燭柔指彈哀絲迴谿激清風音響何淒迷椎牛擊肥<lb/>
豕行爵正逶迤東方日欲出霜落凋華滋不見幽居客<lb/>
貧賤甘如飴<lb/>
　　為汪鈍菴作<lb/>
聖路久充塞百家羣背馳弱齡謬志道中與夫子期斯<lb/>
文映朝著每見慰渴飢髙詞嫓墳典𣺌論窮黄羲往牒<lb/>
<pb n="KR4f0022_WYG_004-5b"/>
徒紛紜蹤緒幸可追迢迢數千載此理不復疑傾膝接<lb/>
誦説辟咡將焉師摻袪詎忍别抽簮去若遺江湖逾千<lb/>
里日月垂十朞<lb/>
聖皇重儒雅<lb/>
詔使舉所知是時忝從臣玉榻侍右螭下直金明門羸<lb/>
馬驅何遲呼燭夜草奏晨謁前致詞為言此人賢邈焉<lb/>
超班資<lb/>
至尊鑒樸鄙耿耿勤<lb/>
<pb n="KR4f0022_WYG_004-6a"/>
睿思每䝉再四問願見心則夷堯峰卧未起敦迫煩有<lb/>
司君抱移疾志我懐將母悲寒暄語未竟驚喜翻涕洟<lb/>
倉皇聞閔凶號天失我慈青門灑血泣此恨無津涯隴<lb/>
阡得書札報我還山時盛名不易居精理寧淺闚行身<lb/>
凛尺寸涉俗虞磷緇大賢民所仰永言福履綏<lb/>
　　贈日者<lb/>
學道無定力忽忽悲其生願得如雲翮振奮乗風行我<lb/>
辰命在乙酉金來伏藏譬彼松柏姿徑寸遭殘戕園林<lb/>
<pb n="KR4f0022_WYG_004-6b"/>
植弱木所喜隣春陽萌芽雖蟠屈節幹森微茫虚乏棟<lb/>
梁用懼為斤斧傷間尋日者語聊寄樗散情謂如月在<lb/>
天雲巻三霄晴微纎不受汚皎皎金水清我何落世網<lb/>
婚宦相牽縈躭野向瓢笠識分遺簮纓輕肥恥蔡澤揮<lb/>
手辭唐生<lb/>
　　春日遣懐<lb/>
人生誰百年一愁一回老愁斷還復來人老不再好青<lb/>
春能幾時落花已堪埽夜牕盈觴酒蹔輟憂心擣寄語<lb/>
<pb n="KR4f0022_WYG_004-7a"/>
金閨人山中長瑶草<lb/>
　　送吳孟舉還語溪<lb/>
雪晴夜䦨鐙花長西園祖席飛華觴風笛數聲迴塞雁<lb/>
驪歌同聽是他鄉燕山城頭落月白罷酒登樓念遥昔<lb/>
江上桃花春水生孤舟惆悵南歸客<lb/>
　　贈施硯山侍御<lb/>
北斗挂席銀漢横秋晴炯炯明長庚遥思避馬棲烏地<lb/>
錦燭華堂觴緩行丈夫五十如少壯努力清時致卿相<lb/>
<pb n="KR4f0022_WYG_004-7b"/>
瓌瑋大衡東序懸威稜喬木干霄上憶昔迴翔郎署辰<lb/>
傾朝才調更無倫奏賦明光傳制草批答淋漓<lb/>
御墨新柱史東臺分鈇鉞霜驄遥度闗山月坐挹南薫<lb/>
解鬱陶行經隴水聞嗚咽回首流光十五秋我初通籍<lb/>
從公遊只今老大看如此公也聲華罕與儔<lb/>
天子宵衣臨玉榻對仗朝回趨入閤霖雨吹嘘徧野烟<lb/>
風雲指顧生閶闔珥筆儒勲上景鐘猶龍異世繼仙蹤<lb/>
身有葛洪丹竈術名成王掾黒頭公棲遲金馬看銅狄<lb/>
<pb n="KR4f0022_WYG_004-8a"/>
十五年間事歴歴殿門執手繡衣人猶是當時好顔色<lb/>
　　送孫古喤赴南靖<lb/>
當時策士蓬萊宫孫郎射策實第一紅綾分賜上三頭<lb/>
榜墨中更臚唱日故事科名領石渠校書初入承明廬<lb/>
不然翺翔郎署含香趨折腰手版胡為乎朅來詞賦遊<lb/>
鴻都留滯山公啓事書未老馮唐顔色在豈應騎省鬢<lb/>
毛疏萬事反覆浮雲徂人生意氣無時無一朝懐綬閩<lb/>
天去驪駒蹋春草色暮十載親闈奉檄歸版輿門外芳<lb/>
<pb n="KR4f0022_WYG_004-8b"/>
菲路落日蛟龍江水深煙濤鼓檝鳴素琴縣道荔香雲<lb/>
錦爛訟庭花合海風隂青衫皂葢行春地急牒繁詞滿<lb/>
巾笥虚左名王瑇瑁牀征南幕府樓船騎足令島嶼坐<lb/>
銷兵炎荒盡處無熢燧天隅民社仗書生漢家功勲重<lb/>
邊吏君不見長安貴人簮華纓撫時坐論空深情朝擁<lb/>
文書夕鞍馬羡爾騰驤萬里行<lb/>
　　出守行送程使君之桂林<lb/>
使君去嵗當于役道出并州不十日明月闗山塞上樓<lb/>
<pb n="KR4f0022_WYG_004-9a"/>
長歌為報長相憶使君今年出守行翩然五馬西南征<lb/>
一别青門無近逺况爾迢迢萬里情吁嗟往事重回首<lb/>
舎人供奉金門久校書我在日華東槖筆君隨丞相後<lb/>
紫薇典故問西㕔鸞紙詞頭歸大手窈窕清禁步逶迤<lb/>
欲出往往呼曹偶長安水樓三月時畫簾柳影青交枝<lb/>
御溝殘紅引吟興草橋暮雨同襟期自從輟直承明殿<lb/>
畫省回翔阻歡讌飄零海内賔朋稀經旬不覩故人面<lb/>
雖不覩故人面跨馬城南走相見火雲突兀山崎嶔五<lb/>
<pb n="KR4f0022_WYG_004-9b"/>
嶺炎熱愁人心君今朝辭燕嶠日夢魂夕到湘灕潯君<lb/>
不見劉蕡上書翻見抑同時數輩無顔色李廣難封數<lb/>
果竒延之出守情於邑丈夫身為二千石通侯爵印唾<lb/>
手得行矣風塵須努力獨有别離心日夜隨君去蒼茫<lb/>
百粤烟巒深相思江上相思處若過横江見李卿<hi>李令永福</hi>
為道新知不如故<lb/>
　　書張滄溪畫花鳥<lb/>
山北山南春十里兩岸桃花夾谿水畫圖相向春風開<lb/>
<pb n="KR4f0022_WYG_004-10a"/>
山草山花紛未已水漫漫兮山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>
                    <graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>張侯邀我題畫尾<lb/>
問侯胡為獨閉門巖檻㝠㝠花氣昏水禽陸禽各相命<lb/>
千樹萬樹春風翻君不見張侯昔日官滄谿邨邨花柳<lb/>
流鶯啼秋錦山前紅溼處至今猶憶海棠谿<lb/>
　　照鏡<lb/>
多照湖州鏡容華能幾時霜風吹暮雪短鬢怯成絲此<lb/>
夜闗山月空懸萬里思<lb/>
　　萬泉寺二首<lb/>
<pb n="KR4f0022_WYG_004-10b"/>
野峰青巉巉濤瀧或相似北遊慕江湖睨眴久非是塵<lb/>
沙激箭鏃聒聒困人耳眼明柳邨樹草徑披烟水落鴈<lb/>
隨緑波放鴨逐紅蕊輕濤不容楫濺沫纔濡軌空陂自<lb/>
擊撞枯荷鬱填委𣺌然想滄洲駕颿涉涯涘<lb/>
寺門落花時決決流泉注我昔遊南邨小丘栁夾路馬<lb/>
箠颺迴風帽簷岸斜樹豁然登土城垝垣慄晩暮濁醪<lb/>
蕩羇情殘陽窘野步禁鑰下急符昏鴉屢相赴及兹頗<lb/>
放浪悲樂亦更互且復逺吏舎無妨日歌呼<lb/>
<pb n="KR4f0022_WYG_004-11a"/>
　　為王黄麋給事題戴蒼五君圖<lb/>
黄門逸氣空雲烟翰林風度豪且妍<hi>舟次</hi>眼中兩人吾所<lb/>
賢餘子意態皆翩翩摩挲久視心茫然羣游憶昔城南<lb/>
園禹生畫我黄門間蚤衰影入秋毫顛我為生誦蘇公<lb/>
篇潞州别駕電目懸浩然吟詩肩聳山飢寒富貴雲在<lb/>
天仿彿圖畫空流傳人生是幻繭自纒童牙華髪俱可<lb/>
憐不見戴蒼寫真年黄門顔色得似前<lb/>
　　和子瞻飲酒四首<lb/>
<pb n="KR4f0022_WYG_004-11b"/>
市朝遞相欺幽獨娛吾真自非飲者流百感危其身蕭<lb/>
然杯觴進宛爾顔頰新指口但此物掉頭謝時人<lb/>
我生命在天舉杯屬雲漢疇能卻老病聊用緩憂患幻<lb/>
影悉破除風霜一銷散夜長忽復醒愁來每投間<lb/>
少寐甘獨眠枯腸輟夜茗膠膠晨雞鳴䀹䀹鰥魚醒今<lb/>
來紅塵中頗涉黒甜境所幸肺病蘇一杯還酩酊<lb/>
梅蕊忽在眼蕉葉時沾唇自識瓮頭味不數梨花春英<lb/>
英林開府此事功莫鄰空傳梅麓翁白首為波神<hi>林開府家</hi>
<pb n="KR4f0022_WYG_004-12a"/>
<hi>有瓮頭春酒世傳河督朱公為河神</hi>
　　夢松歌寄素心<lb/>
前年百鶴阡種松宿山家去年客京洛兩見寒梅華松<lb/>
小隔丘隴人老長天涯我生一飄蓬翻如繋匏𤓰夜夢<lb/>
過石閭明滅隨隂霞山僧色㝠黙問訊松如何旅魂知<lb/>
嵗寒鬱鬱霜中柯流風響深谷疎影吹交加龍雛無卑<lb/>
勢蒼然鬱爪牙對面天馬山髙樹聲相摩歸來闗塞黒<lb/>
林木猶紛挐殘鐙記往路别淚落滹沱得句如春草為<lb/>
<pb n="KR4f0022_WYG_004-12b"/>
此夢松歌<lb/>
　　十二月二十六日湘北貽上㓜華蛟門見過用東<lb/>
　　　坡饋嵗别嵗守嵗韻三首<lb/>
為客心久孤踽踽孰予佐冠葢富烟海取友譬權貨錦<lb/>
衾混裋褐物豈在細大以兹寡歡遊窮年掩闗卧至竟<lb/>
二三子邀賔必在座東風迴龍杓西日遁蟻磨别時已<lb/>
屢多嵗䦨詎重過相對各衰鬢陳迹留賡和<lb/>
歡多嵗易速愁多嵗易遲我今既不樂嵗往焉用追載<lb/>
<pb n="KR4f0022_WYG_004-13a"/>
賡别嵗吟與子俱天涯城南菊花候水亭楊栁時江東<lb/>
有歸客蓴美鱸魚肥<hi>謂苕文</hi>人生聚與散念此能不悲舊<lb/>
嵗及舊人去去長若辭嵗去還復來人老終就衰<lb/>
嵗宴方羣蟄吾道如龍蛇天運有節宣存神以自遮但<lb/>
可勤飲酒苦志將如何空堂久蕭瑟今夕同笑譁巾車<lb/>
既投轄櫪馬且置撾生涯須爛醉暮景亦太斜座中汪<lb/>
舎人少年未蹉跎豈惟爭一嵗一日猶可誇<hi>蛟門長予一嵗</hi>
　　蛟門見和復次前韻三首<lb/>
<pb n="KR4f0022_WYG_004-13b"/>
邈矣燧人氏實始命四佐譬彼構廣厦程材市其貨匠<lb/>
伯引繩墨杗桷中細大蕭蕭櫟社木輪囷空偃卧誰能<lb/>
為犧尊青黄光照座同生天宇内如蟻共在磨來風一<lb/>
披拂沃若青陽過請君聆此歌意卑非寡和<lb/>
鶀雁綪繳疾羅鸗鼓<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>遲黄鵠遊萬里一舉何能追井<lb/>
䵷笑東海鰌䱔安津涯長蛟在泥滓雲雨貴及時丈夫<lb/>
自齟齬奚能事甘肥一臠食海鳥顧視增憂悲盳洋見<lb/>
渚崖潎潎將焉辭願為逍遥遊無使翎羽衰<lb/>
<pb n="KR4f0022_WYG_004-14a"/>
駟不及吾舌遂為添足蛇茹之則逆已吐之誰可遮不<lb/>
知汪夫子背面謂我何六街漸鐙火兒鼓已競譁且為<lb/>
犀首飲不學漁陽撾君看如眉月清影又復斜良辰難<lb/>
合并一笑無蹉跎吟詩自喁噞軒輊謝衆誇<lb/>
　　人日雪宿左掖用坡公聚星堂韻<lb/>
春氣涉七蓂弄葉魯陽戈迴六瓣雪花神作意爭日時<lb/>
青帝行空𣺌愁絶掖梧弱枝不勝寒苑松老榦渾欲折<lb/>
斷續銅龍漏有無離披鳷鵲光明滅細草應知兎跡深<lb/>
<pb n="KR4f0022_WYG_004-14b"/>
錦鞲乍見鷹翎掣坐憶屏牕隔翠微生憐綾被消紅纈<lb/>
已堪羇夢溼如雲賴有清言霏似屑閉簾覔睡何隂森<lb/>
呼童試問還飄瞥千秋出守杳流風十韻强哦供笑説<lb/>
雖無玉月梨李梅用意宜如金㸃鐡<lb/>
　　夕垣與南溟容齋<lb/>
夕垣鳥啁啾棲樹求朋行而我悵交友相逢如面墻曹<lb/>
署豁野性二妙同疎狂名理摉險語幽賞娛中腸東除<lb/>
簾户閉曉暮接一牀自吟各有以妍媚非時妝刻燭驚<lb/>
<pb n="KR4f0022_WYG_004-15a"/>
童奴不知老鬢蒼蛾眉弄新影所惜在景光<lb/>
　　同南溟湘北春宿左掖聞貽上將至用坡公喜劉<lb/>
　　　景文至韻迎之<lb/>
李生晝眠驚相呼謂言數子不滿隅歴下髯王久不見<lb/>
只今如髯天下無俄而起舞忽離立問言不答歌夫夫<lb/>
故知斯人有真賞何論醉倒蛾眉扶同時聚集者三子<lb/>
張公九尺美鬢鬚為人風義好文藻亦云此理良非迂<lb/>
蒼龍奮蟄烟景媚萬象品物皆昭蘇星光下燭耀衆采<lb/>
<pb n="KR4f0022_WYG_004-15b"/>
誰能謡諑驚彼姝我顧二子發長歗碧山差樂寧負吾<lb/>
髯兮與爾俱白首扁舟可載終江湖<lb/>
　　放歌再用坡公韻<lb/>
明月在牕誰與呼數枝風竹鳴墻隅先生宴坐百不思<lb/>
更鼓未起人聲無三旬九食天所病霍然中夜歌可夫<lb/>
絲竹不解作陶冩藥餌頗賴相撐扶銅鏡顦顇已上面<lb/>
更堪揀摘霜髭鬚敝屋青山何太晩殘經白首正坐迂<lb/>
得句淺澹取押韻哦詩漫浪非和蘇朝餐暮卧聊爾耳<lb/>
<pb n="KR4f0022_WYG_004-16a"/>
雖百年活豈復殊先王道在古聖逺茫茫天壤乃有吾<lb/>
明月與汝生為徒隨風一棹遊江湖<lb/>
　　雙鐙檠<lb/>
雙檠便且光雖雙同一足量之尺不盈夜夜棲雙燭雙<lb/>
燭照殘書開巻愁已續揩摩老眼困一字屢詰曲念昔<lb/>
年少時六籍髙閣束時文侮聖言謣語中流毒背人探<lb/>
古冊未齔若嗜慾羣童守師説每見遭誚辱及今半面<lb/>
識炎冷豈同俗閒退轉益親雙檠對相朂單檠不努力<lb/>
<pb n="KR4f0022_WYG_004-16b"/>
坐待華顔促寄語少俊生檠燭寸如玉無為墻角棄此<lb/>
義韓公告<lb/>
　　書于章雲所藏惲慶仿王摩詰晴川覽勝圖<lb/>
丹青亦小藝粉墨留終古華纓走黄埃過眼誰復數藍<lb/>
田老畫師生綃在何許歴歴晴川花翳翳淨初吐正恐<lb/>
隨春風飄零作紅雨<lb/>
　　祀夜壇門呈張南溟侍郎<lb/>
凍髭呵復解滴衣如溼雨殘夜月逾明天寒翳更吐風<lb/>
<pb n="KR4f0022_WYG_004-17a"/>
枝鳴幽禽藉草命徒侶是夜冬節長坐久數更鼓引氣<lb/>
温丹田聊以救疲苦老面新多紋熨冷手數舉我本田<lb/>
家夫日出事畎畆故嘗把鉏犁所願畢雞黍請看兩鬢<lb/>
絲量力守環堵<lb/>
　　虎坊南别墅健菴招同西溟竹垞燕集<lb/>
掩闗過春風吟謳害寢食朋遊豈不佳舊故頗遁匿類<lb/>
别微尚殊嬾性况偪側夫君磊落人二子不雕飾折簡<lb/>
呼相從髙樓展顔色檻牖俛逺林尋尺納衆域野桃斂<lb/>
<pb n="KR4f0022_WYG_004-17b"/>
纈紅壇樹積鐡黒杳窱初來徑欲記自閔黙廊迴惜行<lb/>
深石危訝步仄羣巒像犖嶨交檐解掎踣飲酣屏惆悵<lb/>
語讙露挺特外俗誓早捐幽清幸兩得懲忿除咿嚘為<lb/>
樂爭晷刻虚亭改斜影昏鳥接歸翼夜魄棲空牎醉歌<lb/>
寫胷臆<lb/>
　　同健菴竹垞登黑窰厰高處讌集<lb/>
吾曹文字飲同遊無擇行虎坊南尋春龍潭北探勝北<lb/>
臺風摇摇所貴豁野興空濶不礙目四天垂欲竟峰堆<lb/>
<pb n="KR4f0022_WYG_004-18a"/>
衆嵐昏水漾一波淨日下松壇隂深碧鬱交暎俛仰乃<lb/>
自適飛躍各相命夫君獨棲棲曷不師尼聖刪述志千<lb/>
秋反魯樂則正吾歌或可夫安能獨無懜亦有木强韓<lb/>
窄韻長詩稱嗚乎敢望公窘曲押競病<lb/>
　　豐臺看芍藥<lb/>
東方射牕一寸白殘夢猶為看花惜玉街清酒隔夜沽<lb/>
提壺喚起驚僮客豐臺花盡芍藥新狂香浩態愁殺人<lb/>
黄金買醉不快意與君空負頭上巾<lb/>
<pb n="KR4f0022_WYG_004-18b"/>
　　次韻宋穉恭兼寄孫止瀾<lb/>
磊落同嵗生吾愛孫射州聖道雖浩邈志士耽林丘朝<lb/>
寄詎不任避榮追前修五年三請急歸必與予謀斯文<lb/>
在草澤才俊勤羅搜宋生清門子偉盼俯匹儔矯矯有<lb/>
父風弓箕傳吳歐髙情慕篠簣塵鞅辭由求洪河方奔<lb/>
決誰輓滔滔流結駟誠漫浪枕石亦繆悠時潛或樂行<lb/>
試上金閨遊問知射州信神往不得休皇天老眼明日<lb/>
月雙瞳眸胡不照幽清痼疾紛相繆牀第困此人恐為<lb/>
<pb n="KR4f0022_WYG_004-19a"/>
衆士羞取友必豪賢可與學孔周宋生父子間逸氣横<lb/>
霜秋淮水出桐柏近為禾稻憂忍飢誦古書吐氣卻輭<lb/>
柔芒刃終不頓目久無全牛生觀上國光我欲棲汀洲<lb/>
逝將逺悔吝寧獨嫌傴僂閒為秧馬歌或與漁者謳因<lb/>
風寄故人此意誰為優故人昔喜酒為我傾一甌回頭<lb/>
謝世上不知蘭與蕕<lb/>
　　送穉恭兼寄尊甫射陵先生<lb/>
鳳鳥千仞翔遺音𣺌八極麟角世亦稀見之渾未識宋<lb/>
<pb n="KR4f0022_WYG_004-19b"/>
生名父子清流展物色淮水行舒舒乃出桐柏側金莖<lb/>
露髙潔朱絲絃正直壯筆戲海鴻野鶩豈兹得欲作綵<lb/>
衣歸不願龍巾拭先生山嶽姿亦復弄毫墨寄我空中<lb/>
書千秋石不泐臨風景豪賢絮語不能默<lb/>
　　送張南溟侍郎還京口<lb/>
離堂起蕭瑟絲管淒微風夫子秉遐尚髙揖辭羣公結<lb/>
歡二十載往往連孤踪餞酒不能飲渌波盈樽中揮手<lb/>
且勿道會合安所窮潞河雲水清倒影秋花重殘月挂<lb/>
<pb n="KR4f0022_WYG_004-20a"/>
海樹芳蘭靡汀叢江樓繫烟艇晴日天冲融隴岡盤龍<lb/>
目作鎮金焦雄采秀玉蕊亭鐡瓮森芙蓉長笑青雲人<lb/>
别久巖户空他時或相訪騎鹿茅山東<lb/>
　　送徐健菴尚書歸吳門<lb/>
青春帝座傍紫垣明一宿尚書森寒芒璇衡相左右公<lb/>
真天人姿神寄邈巗岫<lb/>
九重念别深三接動連晝造膝語不聞宫壺每添漏寳<lb/>
牀扶龍鱗華茵㬉鳳咮<lb/>
<pb n="KR4f0022_WYG_004-20b"/>
賜書墨猶溼罏烟裊歸袖南牕驚儕輩東華問門候<lb/>
聖朝禮賢臣歴古不一覯公其愛玉體名在金甌覆<lb/>
　　聞道<lb/>
晩嵗得聞道懶不復吟詩今兹理藥餌因病多閒時呻<lb/>
吟秋蟬聲斷續春繭絲知希則我貴綺麗安足為古昔<lb/>
賢逹士陶白良可師以我觀二子猶未掀藩籬不免文<lb/>
字習恐為聖者嗤今之雕蟲人聞此必反訾而我欲無<lb/>
言溟濛順希夷<lb/>
<pb n="KR4f0022_WYG_004-21a"/>
　　新年<lb/>
新年塵事靜歌笑亦已䦨喈喈午雞聲空簾風搴翻人<lb/>
生𣺌滄海一波幻影間得此且為樂不慕天上仙海波<lb/>
本無意隨彼春風還仙者多畏忌竦息蓬萊班花開青<lb/>
綺牕酒半生朱顔看花酌美酒與子娛新年<lb/>
　　新年送别<lb/>
曉駕午在門離堂語難久君歸愴朱顔我留傷白首微<lb/>
霰欲成花輕煙未着柳長恨送别心不在春風後<lb/>
<pb n="KR4f0022_WYG_004-21b"/>
　　燈夕醉歌示廖樊兩生<lb/>
東風作寒波泛酒出遊不如杯在手六街塵土吾所憐<lb/>
萬事沉㝠輸笑口眼前物態輕鴻毛閉門明月春天髙<lb/>
燈火如山坐如塊醉歌亦復尋二豪西樓烟牕寂如此<lb/>
有酒盈樽呼不起玉京仙人騎鶴還午朝碧落暮三山<lb/>
謂言汝曹酒謫仙即今不飲空百年<lb/>
　　行廬贈張上舎琇瞻敦復尚書猶子也<lb/>
行廬周微垣索鈴連禁筦張公江海姿魚帶必雙綰匿<lb/>
<pb n="KR4f0022_WYG_004-22a"/>
牀非浩然伴直得小阮森如玉樹質會是竹林選釣車<lb/>
吾方營刑柄詎當攬謁謝上東門經過華陽館瞥然見<lb/>
公子耳目頓清逺野花紅始然園果緑何纂山鳥嚶其<lb/>
鳴林風泠逾善欲别上馬遲垂鞭不覺緩<lb/>
　　醉眠對月放歌<lb/>
落日已逺烟雲殘三兩星宿森芒寒頃之月出庭南端<lb/>
醉卧短檐天地寛咫尺不疑星漢逺放眼那覺闗山難<lb/>
玉京金闕隔何許狂吟驚絶難攀縁黄帝乘龍所蹋路<lb/>
<pb n="KR4f0022_WYG_004-22b"/>
微茫陡絶一髪懸葛許之徒可詫異白晝直上擕飛仙<lb/>
沈想此事心如顛使我竟夕不得終歡顔洗醆更酌酒<lb/>
蕩滌萬古愁寂莫此形骸昔人無良謀堯舜之名如浮<lb/>
漚秋風蔓草縈荒丘歌終𣺌𣺌增繁憂<lb/>
　　錢宫聲松屋圖歌<lb/>
春風射策明光殿玉勒蹋花共遊宴風塵澒洞嵗序移<lb/>
十年不見錢郎面江路漫漫江水深擕畫逺涉時悲吟<lb/>
東華輭紅没鞍馬秋城寒山勞寸心歸來細視松十尋<lb/>
<pb n="KR4f0022_WYG_004-23a"/>
長風謖謖吹衣巾蒼濤飛翻白日出窈窕為我開深林<lb/>
青山空濛落瀑布石痕<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒水洄沍流入萬里之長江<lb/>
㳺龍行天挾煙霧錢郎錢郎何為鬱鬱久居此舊隠如<lb/>
斯不歸去君不見昨日東園花夭桃穠李空霜露天寒<lb/>
嵗暮百卉凋惟有青松尚如故古來材大非偶然坎壈<lb/>
豈受時人憐<lb/>
　　京東贈張玉田兼寄張廣寧<lb/>
京東至陪京郡縣連亭障文武吏士中所見或冗長千<lb/>
<pb n="KR4f0022_WYG_004-23b"/>
里得二張每念不能忘玉田楚才士風操鬱清壯夕陽<lb/>
城西亭接語領微尚使署開早花牕月暎帷帳客路役<lb/>
夢魂憶子頗神王晨别燕山側黄雲迷背向回飇遵塞<lb/>
垣驚濤鳴瓮盎行行欒江濱秀色稍奔放十日見大海<lb/>
長城亦殊狀闗門野鷄鳴方軌狹而妨豁逹忽無際天<lb/>
開𦕈空曠相顧徒侣單邊心增惻愴竄墟想人民戰壘<lb/>
恥將相軍壕委白骨蔓草甘所葬經過狐兎蹤豺虎步<lb/>
蹇亢半月抵醫閭縣令非漫浪廣寧昔重地亂後色凋<lb/>
<pb n="KR4f0022_WYG_004-24a"/>
䘮祀事亦孔明經營到纎纊萋萋木葉山陵土豈無恙<lb/>
並馬行東路鴨江引春望窮塞得鄉彦精意矧神諒平<lb/>
生足跡窄兹遊已云暢寤言懐二子浩歌襍忻悵<lb/>
　　角山贈程淄川<lb/>
昔我出闗東登望闗門樓羣山連波濤騰涌天龍遊長<lb/>
城為鱗鬛角山為舌喉尾蟠荒陬外首注大海頭髙亭<lb/>
冠山巔步櫩俯滄洲程生傑雄人翺翔夫舊邱蓬萊與<lb/>
方丈眼底自拍浮縹緲三神山脱躧萬户侯奚為客京<lb/>
<pb n="KR4f0022_WYG_004-24b"/>
輦遊戲驅羸騶闗樓留我詩君歸試一謳<lb/>
　　喜雨<lb/>
久旱氣始潤五月生新凉霧宿林景碧雨過斜照黄未<lb/>
知黍豆色已覺花藥香京城百萬家糧艘仰四方小人<lb/>
習獄市<lb/>
朝宁憂農桑昨者下<lb/>
詔書切責在官常委職操文墨忼慨中徬徨髙雲閉赤<lb/>
日太白晝遯藏今當見開霽青空絶纎芒理數相感召<lb/>
<pb n="KR4f0022_WYG_004-25a"/>
天心為低昻乃知<lb/>
帝好生此身逢時康<lb/>
　　晩眺贈吳玉隨編修時移居東鄰<lb/>
横絶城頭山放眼不到地蒼然百萬峰杳杳落檐際雲<lb/>
樹無兩色天嶺但一氣連緜亘明霞嵒谷積空翠城中<lb/>
端居人户牖分逺勢荒庭稀遊從長夏寡人事山色時<lb/>
時來短牆得羅致喜我素心友巷南新移至雖未晨夕<lb/>
俱客情覺中遂焉知君看山非我看山意<lb/>
<pb n="KR4f0022_WYG_004-25b"/>
　　即事憶山園<lb/>
隂雲滿中閨曉露泫金井種花三徑荒落葉萬山靜玉<lb/>
徽流凄響錦禽弄孤影歸來早閉闗水樹歡朝景<lb/>
　　聞雁懐張公孚<lb/>
陽景翳飄風孤雁行且吟不見過庭影空聞天外音之<lb/>
子𣺌江渚悠悠春水深新裁一書札逺寄南飛禽<lb/>
　　月下懐樊葦村<lb/>
門掩春院月無人與我共娟娟照庭樹花落影遥送迴<lb/>
<pb n="KR4f0022_WYG_004-26a"/>
飇懸砌隂含煙嵌牕縫清泠閒七絲思君聊一弄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_004-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻四<lb/>
</p>
<p>
</p>
  </div>
</body>
</text>
</TEI>
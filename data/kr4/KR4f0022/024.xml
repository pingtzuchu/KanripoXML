<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十四</head> <lb/>
    <p>
<pb n="KR4f0022_WYG_024-1a"/>
欽定四庫全書<lb/>
　午亭文編巻二十四<lb/>
　　　　　　　　　　　　大學士陳廷敬撰<lb/>
　襍著<lb/>
　　困學緒言如干則<hi>有叙</hi>
韓退之謂古之學者必有師又曰世無孔子不當在弟<lb/>
子之列自孔子以來世無孔子矣既不當在弟子之列<lb/>
而學者又不可無師則是雖不必孔子焉可也孔子之<lb/>
<pb n="KR4f0022_WYG_024-1b"/>
言曰三人行必有我師焉予生也其地則唐虞夏之故<lb/>
都而近聖人之居者也由漢唐及宋明名世代興賢人<lb/>
君子未易悉數其有能明孔子之道如龍門河汾涑水<lb/>
三數公者尤彰彰顯著焉河津薛子起而振理學之傳<lb/>
繼河汾之業庶幾乎可進於孔子者也予童稚之年即<lb/>
知嚮慕今老矣言行之尤悔叢生動與時違心焉乖忤<lb/>
殆所謂困而不學者與竊不度其愚陋倣中説讀書録<lb/>
之義記數則以寄其志之所存非敢以為學也然曰困<lb/>
<pb n="KR4f0022_WYG_024-2a"/>
學緒言者猶將引而伸之以畢其志焉惜乎其老也<lb/>
微塵六合一息千古正謂微塵一息具有元亨利貞之<lb/>
理<lb/>
率性為道道不可離即此已見性善矣如使性而惡也<lb/>
有善有惡也則亦何為須㬰不離此性而惡者及有善<lb/>
而又有所謂惡者哉故觀乎此而紛紛之説其為謬妄<lb/>
益信矣<lb/>
太極圖括盡天地人物之理然其所以接聖道之統開<lb/>
<pb n="KR4f0022_WYG_024-2b"/>
理學之傳者所貴學者以此理實體於心耳若不實體<lb/>
於心則天地萬物亦何與於吾事乎故曰君子修之吉<lb/>
修者修此而已<lb/>
無極而太極所謂神無方而易無體也無方無體無極<lb/>
也神也易也太極也<lb/>
無極而太極與性善之㫖同功賢哉周子弗可及已<lb/>
克已復禮禮言復本有也禮即性也夫曰禮其善可知<lb/>
烏有所謂惡哉故絶天下之惡而成天下之善者性善<lb/>
<pb n="KR4f0022_WYG_024-3a"/>
兩字之功也<lb/>
性善兩字體貼在心上大有功效<lb/>
善乎二程子之遺書也吾誦之得吾心焉由是以求孔<lb/>
子之道不逺矣<lb/>
富與貴不以其道得之有害于仁所以不處貧與賤不<lb/>
以其道得之無害于仁所以不去處不以其道得之之<lb/>
富貴去不以其道得之之貧賤是去仁也君子去仁何<lb/>
以謂之君子所以然者君子無終食之間違仁何有於<lb/>
<pb n="KR4f0022_WYG_024-3b"/>
富貴貧賤哉故造次必於是顛沛必於是<lb/>
貪生怖死恒人常情人能盡其道而死者鮮矣故委心<lb/>
任化達人之情盡性至命聖人之學<lb/>
揚子雲謂通天地而不通人曰伎程子曰豈有通天地<lb/>
而不通人如止云通天文地理雖不能之何害為儒然<lb/>
則儒之所貴可知矣豈天文地理之謂哉世之惟務從<lb/>
事於此者諒矣<lb/>
誠無不動實理如此亦有不然者時之為也故泰之時<lb/>
<pb n="KR4f0022_WYG_024-4a"/>
為君子易為小人難而否之時為小人易為君子難<lb/>
敬則可至於誠誠則無有不敬<lb/>
寂然不動感而遂通寂感非有二也寂之時無感不足<lb/>
以為天下之大本感之時無寂不足以為天下之達道<lb/>
人心中有一物則滯於物而不能物物知志於道而不<lb/>
能一者有物焉以二之也然真能志於道者尚不知道<lb/>
之為道而又何有於物哉<lb/>
吾學亦屢變矣其始學詩當其學詩而見天下之學無<lb/>
<pb n="KR4f0022_WYG_024-4b"/>
以加於詩矣其繼學文當其學文而見天下之學無以<lb/>
加於文矣其繼學道及其學道而見天下之學無以加<lb/>
於道矣<lb/>
安定不擾求仁之方<lb/>
薛子讀書錄言其心之所得以備不思而遺忘非如今<lb/>
之言道者竊道之似以成其説也<lb/>
信非誠也而惟誠為能信愛非仁也而惟仁為能愛<lb/>
身即誠也誠即身也故曰萬物皆備於我矣反身而誠<lb/>
<pb n="KR4f0022_WYG_024-5a"/>
樂莫大焉<lb/>
至誠而動者其常不動者其變要之不動猶是誠未至<lb/>
也<lb/>
二禮必求聖人之意<lb/>
學貴立志孔子十有五而志於學今去孔子志學之年<lb/>
幾何年矣能不惕然懼耶<lb/>
程子曰便儇佼厲之人去道逺而吾知其免夫<lb/>
與其言而不行寧行而不言<lb/>
<pb n="KR4f0022_WYG_024-5b"/>
為學不得厭動喜静酬酢萬變正以驗吾功力之淺深<lb/>
程子曰孜孜而為善者當其接物之際也未與物接則<lb/>
敬而已自敬而動所謂善也此内外交養之道也<lb/>
羣居最奪人志學者言貌必恭謹如以謔浪笑傲為能<lb/>
便辟儇巧為才亦甚失其本心矣日入其中幾何而不<lb/>
與之俱化哉<lb/>
朝聞道夕死可矣聞道則可死不聞道直是死不得也<lb/>
故不聞道而生罔之生也不聞道而死桎梏死者也<lb/>
<pb n="KR4f0022_WYG_024-6a"/>
克已復禮閑邪存誠不過得其本心而已<lb/>
王荆公與明道論新法公子雱囚首跣足擕婦人冠以<lb/>
出箕踞大言梟韓琦富弼之首則新法行矣出邵氏聞<lb/>
見録雱雖愚疑其無此事是以君子惡下流也<lb/>
王介甫言乾之九三知九五之位可至而至之程子曰<lb/>
使人臣毎懐此心大亂之道也安石解經如此悖謬其<lb/>
敗人國事宜哉<lb/>
理氣猶形影不相離惟有形而後有影未有有形而無<lb/>
<pb n="KR4f0022_WYG_024-6b"/>
影者也然無形則無影矣<lb/>
凡事之難當盡其道處之不得有已有已則自私自私<lb/>
則用智愈覺其難矣故凡未盡其道者皆有已者也<lb/>
凡事最忌急迫急迫皆有已之見存也<lb/>
凡事入手皆須忍耐稍緩則其理自著應之庶幾少錯<lb/>
矣<lb/>
易言而受責其為益多矣思而改之可也逆而報之大<lb/>
不可也<lb/>
<pb n="KR4f0022_WYG_024-7a"/>
小人者賢者恨之聖人憐之是聖與賢之别也<lb/>
盗胎奪䕃之説雖不可謂其必無要非吾道之所貴也<lb/>
忘與助長其失則均正所謂中庸不可能也<lb/>
觀天則知人矣觀天之理則知人之心矣聖人學天學<lb/>
聖人者學天而已矣<lb/>
天動也人亦動也天無言人有言言以天而不以人由<lb/>
天之動也<lb/>
喜怒在事物而不在吾心喜怒其事物者誠也喜怒其<lb/>
<pb n="KR4f0022_WYG_024-7b"/>
心者妄也喜怒其事物者君子喜怒其心者小人<lb/>
古者養老之理有扶有杖有鯁噎之祝盖其誠意周至<lb/>
如此老者安之聖人之志也大夫七十致其事亦是此<lb/>
意<lb/>
窒慾莫要於思<lb/>
人心不能無思讀義理之書所以善其思而養其心也<lb/>
若陷溺於詞章之學其思既亂其心甚危有志於道者<lb/>
可勿戒諸<lb/>
<pb n="KR4f0022_WYG_024-8a"/>
完養思慮涵泳義理真積力久自然有得發而為言辭<lb/>
自當中理而無鄙倍之虞所謂有徳者必有言也若學<lb/>
未至而汲汲於為文正如小兒學語雖道得一兩句亦<lb/>
不得通貫暁暢也<lb/>
心勿忘即必有事勿助長即勿正曰必有事則此段尤<lb/>
重<lb/>
今且須知必有事是何物事然後勿正心勿忘勿助長<lb/>
有下手用功處是以學問思辨居其四篤行居其一則<lb/>
<pb n="KR4f0022_WYG_024-8b"/>
豈獨行之為難哉<lb/>
此道正如人之於飲食得之則生弗得則死其事最平<lb/>
常其理最切要今人只作一件竒特髙逺事看了莫肯<lb/>
尋向上去偶見學者從事於此即自恥其不能指目為<lb/>
立異可歎也<lb/>
凡心之所思四肢百骸之所職視聽言動之所以然皆<lb/>
天也非人之所能為也知其為天非人之所能為者則<lb/>
何可不敬以守之愛之䕶之珍之惜之以無失其正耶<lb/>
<pb n="KR4f0022_WYG_024-9a"/>
明道程子曰視聽思慮動作皆天也人但於其中要識<lb/>
得真與妄爾<lb/>
心之於道猶腹之於飲食飲食之至於腹不假安排布<lb/>
置而自能疏貫流通道之體於心亦豈待造作矯揉而<lb/>
後能神明變化耶<lb/>
古人讀書直是要將聖賢説話實體於身心如尹彦明<lb/>
見伊川後半年方得大學西銘看其鄭重如此今童䝉<lb/>
初學讀書未有不取大學熟爛誦習者其後果能行得<lb/>
<pb n="KR4f0022_WYG_024-9b"/>
一言一字否父師之所以教子弟之所以習為作文辭<lb/>
取科名之具而已盖以是為固然而莫之能知古人為<lb/>
學之意也書雖讀而道益不明不行矣謂之未嘗讀書<lb/>
可矣<lb/>
子弟輕俊古人之所憂而今人之所喜可以觀世矣<lb/>
毋意必固我天心也聖人之心與天心合一惟孔子絶<lb/>
此四者顔子三月不違餘子日月而至學豈易言哉<lb/>
西銘天地之塞吾其體天地之帥吾其性自子思孟子<lb/>
<pb n="KR4f0022_WYG_024-10a"/>
以來無人見及此惟程子云天人本無間㫁語義約而<lb/>
能盡此皆學者切要入徳功夫極其至雖聖人莫能外<lb/>
焉<lb/>
西銘天地之塞塞字尤難下與孟子塞乎天地之間塞<lb/>
字别孟子言直養之氣横渠言天地之氣故此塞字尤<lb/>
是竒妙學者明得此一字其於入徳之功亦思過半矣<lb/>
鳶飛戾天魚躍于淵言其上下察也西銘從此義得來<lb/>
横渠謂范㢲之曰吾輩不及古人病源何在㢲之請問<lb/>
<pb n="KR4f0022_WYG_024-10b"/>
先生曰此非難悟設此語者盖欲學者存意之不忘庶<lb/>
㳺心浸熟有一日脱然如大寐之得醒耳横渠此語正<lb/>
接引學者苦心且如吾人今日亦各有病源知之亦各<lb/>
明了直是無好方藥治療好方藥亦不難得只畏苦口<lb/>
不肯喫却所謂吾末如之何也巳矣者是也<lb/>
或言道學不可不行而可不講曰是也然雖講之庸何<lb/>
傷講之所以求為君子不為小人也若心慕君子之名<lb/>
而身冒小人之行不媿於己必愧於人愧夫人之以小<lb/>
<pb n="KR4f0022_WYG_024-11a"/>
人目之也既媿小人之名將慕君子之實矣愧於人必<lb/>
愧於已其致一也若都不知愧又何須講且猶講之必<lb/>
至於愧媿其不為君子則必不至於為小人矣使天下<lb/>
羣然愧為小人慕為君子此道學之所以行也<lb/>
氣一也而有直養之氣有助長之氣與天地相似所謂<lb/>
直養也毫髪不與天地相似則助長而巳矣故西銘天<lb/>
地之塞吾其體此義最當<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>玩<lb/>
直養便自得助長則索然非徒索然所謂盡心力而為<lb/>
<pb n="KR4f0022_WYG_024-11b"/>
之後必有災者也<lb/>
食指動則嘗異味吾嘗騐之矣可見飲啄皆前定况其<lb/>
大者乎盖人之吉凶禍福徃徃動乎四體雖事物之至<lb/>
微亦莫不有其感召之理是以君子日兢兢於修避之<lb/>
道也<lb/>
上天之載無聲無臭至矣惟風雷有聲然雷在天風行<lb/>
地則是在天者止有雷一物有聲而巳隂陽摶擊其為<lb/>
聲也有時而然其餘則黙然都無聲臭之可言矣人能<lb/>
<pb n="KR4f0022_WYG_024-12a"/>
静觀此理久而不息便與天地同體<lb/>
人見天之為静而不見天之為動也日月動者也人知<lb/>
天之為動而不知天之為静也無聲無臭静者也<lb/>
一草木之理皆可體㑹於吾身况天地之大乎人生於<lb/>
天地而不能與天地相似是自絶其所生也<lb/>
作聖之功莫如睿求睿之道莫如思<lb/>
程子説經平易盡理而止學者沉潜反復自能義味融<lb/>
洽有悦心之益今人雖鈎深索逺牽引附合於聖人之<lb/>
<pb n="KR4f0022_WYG_024-12b"/>
經毫髮無補盖程子解經是以心之所得者筆之於書<lb/>
故與聖人之心若合符節今人直是生硬强解先巳失<lb/>
其本心更何能使人讀之而自得其心乎<lb/>
程子解經筆筆有生意且如文章雖非學者切𦂳事亦<lb/>
有有生意者韓退之之文是也其餘作者則不能及矣<lb/>
吾於程子之解經亦不敢不云爾也<lb/>
向來病痛只是言語不慎以言乎存養難矣可勿戒諸<lb/>
言語當快意時截然而止勇之端也<lb/>
<pb n="KR4f0022_WYG_024-13a"/>
明道曰聖賢千言萬語只是欲人將已放之心約之使<lb/>
反復入身來自能尋向上去下學而上達也此是徹上<lb/>
徹下工夫<lb/>
伊川曰心要在腔子裏又曰人心常要活此即必有事<lb/>
焉而勿正心勿忘勿助長之義<lb/>
多言多悔而凶吝隨之至於吉一而己徃徃生於不得<lb/>
己而有言故凡可已而不已皆多言也是以君子常貴<lb/>
簡默<lb/>
<pb n="KR4f0022_WYG_024-13b"/>
子在川上曰逝者如斯夫與鳶飛戾天魚躍于淵同是<lb/>
一義學者於慎獨求之當自得矣<lb/>
學者變化氣質最難固是要讀書養氣也須更歴事務<lb/>
且如孟子云人之易其言也無責耳矣可見不易其言<lb/>
者須從有責後始知悔改所謂徵於色發於聲而後喻<lb/>
也<lb/>
羣居見人擾擾已心能不動此處正驗學力未能至此<lb/>
切須加勉强之功<lb/>
<pb n="KR4f0022_WYG_024-14a"/>
一日之間於言語應接不失其道而中心浩然有所得<lb/>
者學之騐也<lb/>
舍已從人惟無我者能之有我起於自私伊川曰人有<lb/>
身便有自私之理宜其與道難一<lb/>
聖人之心本無喜怒也聖人之於事物非無喜怒也可<lb/>
喜可怒在事物故心無喜怒也<lb/>
伊川曰一月之中十日為舉業餘日足可為學又曰科<lb/>
舉之事不患妨功惟患奪志朱子曰科舉亦不害為學<lb/>
<pb n="KR4f0022_WYG_024-14b"/>
但今人把心不定所以為害才以得失為心理會文字<lb/>
意思都别了又曰科舉特一事耳自家工夫到後那邊<lb/>
自輕由二先生之言觀之科舉與為學截然二事今人<lb/>
直以科舉為學豈不大錯<lb/>
役役於富貴利欲者盖惟此之為樂而不復知有義理<lb/>
之可樂也誠知有義理之可樂而實從事焉則必有朝<lb/>
聞夕死之意有不暇於富貴利欲者矣彼役役於富貴<lb/>
利欲之中而忽焉以死者恥孰甚焉<lb/>
<pb n="KR4f0022_WYG_024-15a"/>
無聲無臭兩個無字緊對父子有親君臣有義夫婦有<lb/>
别長幼有序朋友有信五個有字非二無無以為天下<lb/>
之大本非五有無以為天下之達道<lb/>
心易動者理不明也亦氣不足也故窮理至焉養氣次<lb/>
焉<lb/>
天以仁愛為心其生斯人也非故欲其煩苦艱難也葢<lb/>
必有易簡可樂之道焉人則不能而自陷於煩苦艱難<lb/>
之域乃厚誣天曰天實為之其亦大悖矣乎<lb/>
<pb n="KR4f0022_WYG_024-15b"/>
韓非任法其言悖理害道者多矣至有曰嚴刑重罰者<lb/>
民之所惡也而國之所以治也哀憐百姓輕刑罰者民<lb/>
之所喜而國之所以危也又曰仁義恵愛不足用嚴刑<lb/>
重罰可以治國尤悖妄之甚<lb/>
君子之言動以天而不以人小人之言動以人而不以<lb/>
天以天者順而祥以人者逆而禍順而祥易簡之道也<lb/>
逆而禍險艱之為也棄易簡而樂險艱豈人情哉亦弗<lb/>
思之甚而已矣<lb/>
<pb n="KR4f0022_WYG_024-16a"/>
讀書有欲速之心便已生病更讀甚書也朱子言看書<lb/>
先須刷洗浄那心有味哉又致其潔清而不輕自用其<lb/>
説可通乎讀書之法<lb/>
焦贛易林言吉凶與聖經絶相悖葢術數之學謬妄乖<lb/>
離之尤可鄙者沙隨程氏偶有騐乃神竒其書以為與<lb/>
左氏傳載鳯皇于飛和鳴鏘鏘漢書所載大横庚庚予<lb/>
為天王之語相類今考其言多俚諺如程氏所稱亦未<lb/>
之能及也<lb/>
<pb n="KR4f0022_WYG_024-16b"/>
明道作縣凡坐處皆書視民如傷四字嘗曰顥常愧此<lb/>
四字此即萬物一體之意學者當常存此心不特居官<lb/>
臨民宜然<lb/>
明道曰凡立言欲涵蓄意思不使知徳者厭無徳者惑<lb/>
所謂修辭立其誠也<lb/>
人以料事為明其闇塞可知矣<lb/>
南豐曽氏思政堂記有曰得於巳故謂之徳正巳而治<lb/>
人故謂之政朱子註為政以徳正與此合<lb/>
<pb n="KR4f0022_WYG_024-17a"/>
好辯固不得已然學者須有近理著巳工夫若一向闢<lb/>
緇黄斥異學雖其論議明快俊爽而不問其實踐力行<lb/>
自得乎巳者何在則亦徒託之空言而已矣人見其空<lb/>
言也並其説之可信者而亦有疑焉此其於吾道不惟<lb/>
無益而反滋害也<lb/>
孔子生七十三年耳做得千萬年事業<lb/>
知妨賢病國之罪大則知薦賢為國之功鉅矣<lb/>
氣質未變雖説得天花亂墜只是利口是以曽子告孟<lb/>
<pb n="KR4f0022_WYG_024-17b"/>
敬子以動容貌為第一件事<lb/>
立言以明道而顓務責人終是涵養處少其害於心者<lb/>
已大矣又何能感動得人也<lb/>
先儒語録如文清讀書録之類多是言其心中所得故<lb/>
其自叙云以備不思而遺忘盖其為已之學絶不見責<lb/>
人處也其氣象自能動人所以有功於世<lb/>
當戰國時闢楊墨亦不止孟子觀孟子言今之與楊墨<lb/>
辯者如追放豚云云則可見矣然而後世獨知有孟子<lb/>
<pb n="KR4f0022_WYG_024-18a"/>
者不惟以其闢楊墨以其有所以為孟子者在也其諸<lb/>
與楊墨辯者以其専務闢之而不知所以自治所謂能<lb/>
言而不能行不可以欺天下後世之人者也是亦楊墨<lb/>
之徒而己烏足道哉<lb/>
傳稱魯有父子訟者孔子同狴執之三月不别其父請<lb/>
止孔子赦之季孫不悦曰司冦欺予曩告予曰國家必<lb/>
先以孝今戮一不孝以教民孝不亦可乎而又赦何哉<lb/>
冉有以告孔子喟然歎曰嗚呼上失其道而殺其下非<lb/>
<pb n="KR4f0022_WYG_024-18b"/>
禮也夾谷之會齊有司請奏宫中之樂俳優侏儒戲於<lb/>
前孔子趨進歴階而登不進一等曰匹夫而熒惑諸侯<lb/>
者罪當誅請命有司加刑焉於是斬侏儒手足異處齊<lb/>
侯懼有慙色愚謂侏儒雖賤一民物也不教而誅雖不<lb/>
孝者聖人猶且不忍况侏儒有所受之彼無知者何罪<lb/>
焉故斬侏儒之事愚嘗疑其無也或曰方是時齊有司<lb/>
請奏四方之樂萊人以兵鼓譟而至將以刼公孔子以<lb/>
公退曰士兵之兩公合好而以兵亂之非齊君所以命<lb/>
<pb n="KR4f0022_WYG_024-19a"/>
諸侯也於是齊侯心怍麾而避之齊將刼公斬一侏儒<lb/>
以懼齊而全公奚不可也雖然士兵之正也兩君合好<lb/>
而斬其俳優恐不足服齊之心而實以速公之刼聖人<lb/>
不為是險道也殺一不辜得天下且弗為又况險道乎<lb/>
故侏儒之事葢傳之者過也聖人仁至義盡其行事之<lb/>
傳於萬世者務得其實是尤學者之所宜盡心焉爾<lb/>
孟僖子將死語其大夫必屬説與何忌於夫子使事之<lb/>
而學禮焉其後孟懿子南宫敬叔師事孔子嗚呼僖子<lb/>
<pb n="KR4f0022_WYG_024-19b"/>
之賢視列國君臣逺矣考其時魯昭公七年孔子年十<lb/>
有七嵗子雖嘗自言我非生知信而好古然而天縱至<lb/>
聖學為人師自少之時巳然不得以年嵗限也後之鄙<lb/>
生小儒已學未成遑遑於樹立壇坫號召生徒輒以師<lb/>
道自居者亦聖人之罪人矣<lb/>
大徳敦化小徳川流予嘗以此釋一以貫之文清巳有<lb/>
此言<lb/>
君子以身言小人以舌言故欲知其人觀其行而己言<lb/>
<pb n="KR4f0022_WYG_024-20a"/>
未可信也<lb/>
問周子云見其大則心泰心泰則無不足無不足則富<lb/>
貴貧賤處之一也處之一則能化而齊不知如何能見<lb/>
其大曰且須理㑹古聖賢言語行事如理會得孔子疏<lb/>
食曲肱樂在其中顔子陋巷簞瓢不改其樂此見得一<lb/>
分則心泰一分見得十分則心泰十分既有所見須守<lb/>
之勿失漸次擴充到純熟處則化而齊也<lb/>
狥欲最苦循理最樂捨樂就苦是誠何心<lb/>
<pb n="KR4f0022_WYG_024-20b"/>
有諸巳而後求諸人無諸己而後非諸人毎體認此理<lb/>
立言無和平感人之意即明快俊爽於巳徳所損己不<lb/>
少筆之於書亦然<lb/>
君子以身言所謂闇然而日章也小人以舌言所謂的<lb/>
然而日亡也<lb/>
懲忿窒慾是大闗鍵<lb/>
薛敬軒曰顔子終日不違如愚喋喋多言而能存者寡<lb/>
矣曹月川曰顔子之學求至乎聖人之道今人記誦文<lb/>
<pb n="KR4f0022_WYG_024-21a"/>
辭豈可與顔子同日而語二子之言既可信不誣學者<lb/>
宜知所決擇矣<lb/>
顔子曰舜何人也子何人也有為者亦若是孟子曰乃<lb/>
所願則學孔子也夫子所謂志學亦是如此故學者莫<lb/>
大乎立志<lb/>
先儒謂孔顔自有其樂不因疏食曲肱簞瓢陋巷而後<lb/>
樂此論最是的當愚以謂大聖賢處富貴貧賤一以視<lb/>
之若常人處富貴而淫處貧賤而憂者固不足道矣然<lb/>
<pb n="KR4f0022_WYG_024-21b"/>
常見膏粱華寢之人所憂有甚於蓬茅藜藿之士是則<lb/>
疏食飲水陋巷簞瓢固亦自有樂在爾<lb/>
顔子以能問於不能以多問於寡直是大舜好問好察<lb/>
之心<lb/>
傳言身通六藝者七十二人而孔子皆不謂之好學好<lb/>
學獨稱顔子然則六藝不足以盡學而學自有其重且<lb/>
要者捨其重且要而沾沾焉從事於其末者謂之不學<lb/>
可也<lb/>
<pb n="KR4f0022_WYG_024-22a"/>
吾夫子見人之一善而忘其百非是天地之量<lb/>
曽子敝衣耕於野魯公聞之而致邑焉曽子固辭不受<lb/>
曽子曰吾聞受人施者常畏人與人者常驕人縱君不<lb/>
我驕也吾豈能勿畏乎吾與其富而畏人不若貧而無<lb/>
屈按曽子此言即孔子疏食飲水顔子簞瓢陋巷之意<lb/>
齊欲聘曽子為卿曽子不就曰吾父母老食人之禄則<lb/>
憂人之事吾不忍逺親而為人役凡為人子者不可不<lb/>
思此言<lb/>
<pb n="KR4f0022_WYG_024-22b"/>
曽子曰狎甚則相簡莊甚則不親是以君子之狎足以<lb/>
交懽其莊足以成禮是與人之法<lb/>
晏子一狐裘三十年可想其風操<lb/>
曽子居衛緼袍無裘三日不舉火十年不製衣正冠而<lb/>
纓絶捉衿而肘見納履而踵決曳蹝而歌商頌聲滿天<lb/>
地若出金石其後齊聘以相楚迎以令尹晉迎以上卿<lb/>
曽子皆辭不就是處貧賤去富貴之法也<lb/>
曽子易簀只是求心所安<lb/>
<pb n="KR4f0022_WYG_024-23a"/>
曽子曰吾何求哉吾得正而斃焉斯巳矣可見聖賢生<lb/>
平只是求箇正而巳矣<lb/>
啓手啓足之時曽子亦自謂今而後吾知免夫及乎簀<lb/>
之未易則曽子之意猶以為未得乎正也可見聖賢生<lb/>
平自少至老自始至終無時不以寡過為事所謂一息<lb/>
尚存此志不容少懈<lb/>
易簀一事想見生平全副力量<lb/>
子思有言不取於人謂之富不辱於人謂之貴今之富<lb/>
<pb n="KR4f0022_WYG_024-23b"/>
貴反是<lb/>
子思緼袍無裏二旬而九食田子方遺之狐白裘子思<lb/>
辭曰伋聞之妄與不若棄物於溝壑伋雖貧不忍以身<lb/>
為溝壑聖賢辭與之義如此<lb/>
天命謂性上天之載兩天字首尾呼應程子所謂中庸<lb/>
首言一理末復合為一理此也<lb/>
程子言聖賢千言萬語只是欲人將已放之心約之使<lb/>
反復入身來自能尋向上去朱子言收斂此心不容一<lb/>
<pb n="KR4f0022_WYG_024-24a"/>
物乃是用功此本體功夫合一之至論<lb/>
文清謂孟子言知言即孔子所謂知者不惑其言養氣<lb/>
即孔子所謂勇者不懼愚謂孟子之不動心即孔子所<lb/>
謂仁者不憂<lb/>
孔子不尤公伯寮孟子不尤臧倉伊川不尤邢恕其意<lb/>
皆同<lb/>
周子太極其本主於静而喫緊處全在修吉悖凶君子<lb/>
修之吉小人悖之凶君子而不吉者有矣未有小人而<lb/>
<pb n="KR4f0022_WYG_024-24b"/>
不凶者也<lb/>
横渠曰物之初生氣日至而滋息物之既盈氣日反而<lb/>
逰散物既盈而㳺散理之自然無可疑者况敢從而戕<lb/>
伐之乎<lb/>
天命之謂性率性之謂道修道之謂教是統論此理辨<lb/>
明性道教三個字使天下萬世人不為異端所惑以致<lb/>
走差了路頭此三句子思一生大本領聖學大源頭故<lb/>
首掲以示人自道也者不可須㬰離也至君子慎其獨<lb/>
<pb n="KR4f0022_WYG_024-25a"/>
也是指點人下手做工夫處既有此段工夫所以養成<lb/>
喜怒哀樂未發之中發而中節之和中也者天下之大<lb/>
本便是天命之謂性和也者天下之達道便是率性之<lb/>
謂道致中和天地位焉萬物育焉便是修道之謂教首<lb/>
尾相應脉絡分明學者默識而從事焉盡性達天之學<lb/>
具於是矣<lb/>
曹月川曰周子所謂無極而太極者盖謂無形象無聲<lb/>
氣無方所極謂至極理之别名也太者大無以加之謂<lb/>
<pb n="KR4f0022_WYG_024-25b"/>
天地間凡有形象聲氣方所者皆不甚大惟理則無形<lb/>
象之可見無聲氣之可聞無方所之可指而實充塞天<lb/>
地貫徹古今大孰加焉解無極而太極可謂言近指逺<lb/>
周子曰聖可學乎曰可曰有要乎曰有請問焉曰一為<lb/>
要一者無欲也無欲則静虛動直静虛則明明則通動<lb/>
直則公公則溥明通公溥其庶矣乎此數言括盡太極<lb/>
圖之妙朱子所謂學者能深翫而力行之則有以知無<lb/>
極之真兩儀四象本皆不外乎此心者是也<lb/>
<pb n="KR4f0022_WYG_024-26a"/>
明道先生薦賢數十人而以横渠伊川為首不以父表<lb/>
弟與弟之嫌所謂内舉不避親也<lb/>
處富貴貧賤則不憚竭心力以趨避之至於死生之際<lb/>
則委之曰有命焉葢不盡其道而死者衆矣豈富貴貧<lb/>
賤獨無命而可以人力營之死生則不盡其道而可以<lb/>
委之於命乎故能盡處富貴貧賤之道斯能盡生死之<lb/>
道矣<lb/>
伊川初以通直郎充崇政殿説書以孔文仲詆毁差管<lb/>
<pb n="KR4f0022_WYG_024-26b"/>
勾西京國子監丁大中公憂服除直祕閣判西京國子<lb/>
監再辭董逸言怨望輕躁改授管勾崇福宫以疾辭哲<lb/>
宗親政申祕閣西監之命再辭不就紹聖間以黨論放<lb/>
歸田里尋送涪州編管徽宗即位移峽州以赦復宣徳<lb/>
郎任便居住還洛復通直郎權判西京國子監尋追所<lb/>
復官依舊致仕己而言者論其本以姦黨論薦得官雖<lb/>
嘗明正罪討而叙復過優今復著書非毁朝政於是追<lb/>
毁出身以來文字其所著書令監司覺察後復宣義郎<lb/>
<pb n="KR4f0022_WYG_024-27a"/>
致仕而終伊川生平出處進退如此彼孔文仲董逸之<lb/>
徒無足論矣而當其時小人道長君子道消宋之為宋<lb/>
竟何如也後世可以鑒矣<lb/>
伊川云吾四十以前讀誦五十以前研究其義六十以<lb/>
後反覆紬繹然後著書著書不得己也今人纔學執筆<lb/>
為文便思著述其書之不足信者無論矣果有可信者<lb/>
亦未必其躬行心得發而為言者也天下後世之人不<lb/>
可欺則亦終歸於不足信而已矣至於不足信而害吾<lb/>
<pb n="KR4f0022_WYG_024-27b"/>
道也滋甚盖將並其當信者而疑之甚矣多言之害道<lb/>
也<lb/>
伊川言心即理也晦菴謂與横渠言心統性情此二句<lb/>
顛撲不破愚按伊川横渠皆是指道心而言横渠言天<lb/>
體物而不遺猶仁體事而無不在愚謂此即神無方而<lb/>
易無體也<lb/>
程子拈出敬之一字示人即中庸戒慎恐懼四字也戒<lb/>
慎乎其所不覩恐懼乎其所不聞此二句括盡古今聖<lb/>
<pb n="KR4f0022_WYG_024-28a"/>
學大源頭入徳之門體道之極功悉在是矣<lb/>
敬即戒慎恐懼而戒慎恐懼四字更痛切<lb/>
戒慎恐懼此孔顔之所以樂也程子謂鳶飛魚躍是子<lb/>
思喫緊為人處葢有戒慎恐懼工夫故有鳶飛魚躍境<lb/>
界是戒慎恐懼正子思喫緊下工夫處也千古聖學相<lb/>
傳正脉㫁不外是程子謂静中有物始得葢有物謂敬<lb/>
也敬即戒慎恐懼所謂必有事也戒慎恐懼則自然勿<lb/>
正勿忘勿助若静中無物則是全無事也而正忘助之<lb/>
<pb n="KR4f0022_WYG_024-28b"/>
病不勝其紛紛矣此異學之空虛不可語於吾儒中正<lb/>
之道禪家受病正坐此以之處静且不可况動乎故合<lb/>
動静而交致其功㫁非戒慎恐懼不可<lb/>
戒慎恐懼只是率性<lb/>
戒慎其所不覩恐懼其所不聞即非禮勿視聽言動也<lb/>
率性有樂天知命意在<lb/>
戒慎恐懼所以樂天知命也<lb/>
薛敬軒以復性為宗復性二字亦是統論話頭未若子<lb/>
<pb n="KR4f0022_WYG_024-29a"/>
思言率性較真切<lb/>
敬軒能率性者故修巳教人以復性為説<lb/>
世多論白沙我大物小物有盡而我無盡至無而動至<lb/>
近而神致虛所以立本謂為禪學夫白沙之禪學初不<lb/>
自諱也其詩曰無奈華胥留不得起憑香几讀楞嚴天<lb/>
涯放逐渾間事消得金剛一巻經葢其不自諱如此初<lb/>
何嘗似王陽明支吾閃爍欲葢而彌彰耶然陽明猶知<lb/>
釋子之所謂道必不容於吾儒之道故文其説而隂用<lb/>
<pb n="KR4f0022_WYG_024-29b"/>
其實若白沙者則並不知釋之不可容於儒故其沾沾<lb/>
自喜者正在此也<lb/>
無所為而為大人之學也美哉言乎與必有事焉而勿<lb/>
正之意同<lb/>
伊川涪州之行答門人云族子至愚不足較故人情厚<lb/>
不敢疑常誦斯言省却多少怨尤此所謂無入而不自<lb/>
得也<lb/>
行莫善於思然戒在三思過莫貴於悔亦何堪數悔故<lb/>
<pb n="KR4f0022_WYG_024-30a"/>
曰再思曰不貳過<lb/>
隂陽五行非太極無以為化生之本道家之説只是在<lb/>
隂陽五行上用功所以愈勞愈逺周子創無極而太極<lb/>
之論直是使人窮隂陽五行之根柢學者誠於此而盡<lb/>
心焉所謂易簡而天下之理得也<lb/>
凡人役志於榮利紛華一旦小失意則戚然如不欲生<lb/>
葢其生平患得患失至此而益不能以自持所謂不仁<lb/>
者不可以處約樂也若夫有道之士不處非義之富貴<lb/>
<pb n="KR4f0022_WYG_024-30b"/>
不去非道之貧賤其自處有素所謂富貴不能淫貧賤<lb/>
不能移也焉徃而不浩浩哉<lb/>
處常人得意時無得意之為故能處英雄失意時無失<lb/>
意之態<lb/>
富貴貧賤視之如一<lb/>
讀書養氣不得分為二事<lb/>
天積氣地積塊就其已成者而言也氣塊既成之後若<lb/>
不積則不能恒久故曰維天之命於穆不己又曰天地<lb/>
<pb n="KR4f0022_WYG_024-31a"/>
之道貞觀者也<lb/>
列子之言有巧而不傷理竒而能正者賢者有取焉其<lb/>
言曰飛衛學射於甘蠅而過其術紀昌者又學射於飛<lb/>
衛飛衛教之不瞬歸而偃卧其妻之機下目承牽梃二<lb/>
年雖錐末倒眥而不瞬也飛衛曰未也視小如大視微<lb/>
如著而後可昌懸虱於牖望之旬日之間浸大三年如<lb/>
車輪焉乃射之貫虱之心而懸不絶昌既盡衛之術乃<lb/>
謀殺衛交射中路矢鋒相觸而墜於地飛衛之矢先窮<lb/>
<pb n="KR4f0022_WYG_024-31b"/>
昌遺一矢既發飛衛以棘刺之端扞之而無差焉紫陽<lb/>
知其寓言也曰用心専一不知有他要當如此所見方<lb/>
精莊子亦云用志不分乃疑於神夫曲伎異端之學其<lb/>
精専有如此者而吾儒之學反文具視之欲其有所至<lb/>
也不亦難乎<lb/>
黄文獻公跋程敬叔進學工程有言易曰君子進徳修<lb/>
業欲及時也記誦辭章云乎哉記誦辭章末矣後生小<lb/>
子猶有廢而弗事者觀公此論則後生小子記誦辭章固<lb/>
<pb n="KR4f0022_WYG_024-32a"/>
亦不可廢也今未嘗不以徳業相勉其進修者果何如<lb/>
耶而所謂記誦辭章又果能用其力否耶夫學以孔子<lb/>
為歸孔子之徳業窮天地亘古今一人而已而猶曰好<lb/>
古敏求修辭立誠若後生小子借口進修一槩束書不<lb/>
觀則是詩書不必刪定韋編不必三絶矣盖詩書之刪<lb/>
定韋編之三絶正所謂進徳修業也後生小子尚勉之<lb/>
哉予老矣何足以知此<lb/>
　<lb/>
<pb n="KR4f0022_WYG_024-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻二十四<lb/>
</p>
<p>
</p>
  </div>
</body>
</text>
</TEI>
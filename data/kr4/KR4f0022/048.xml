<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻四十八</head> <lb/>
    <p>
<pb n="KR4f0022_WYG_048-1a"/>
欽定四庫全書<lb/>
　午亭文編巻四十八<lb/>
　　　　　　　　　　　　大學士陳廷敬撰<lb/>
　題跋　襍文<lb/>
御書千字文跋<lb/>
<hi>臣</hi>惟書稱堯文思舜文明禹文命昔者史臣將紀一代<lb/>
之至徳至道大經大法必先首稱曰文文綦重矣而伏<lb/>
羲龍書神農穂書黄帝雲書爰自三皇已崇書道書綦<lb/>
<pb n="KR4f0022_WYG_048-1b"/>
重矣我<lb/>
皇上𢎞帝王之治統闡神聖之心傳天文覃敷<lb/>
御書昭賁紹隆皇古濟美唐虞盛哉弗可及已<hi>臣</hi>嘗見<lb/>
萬㡬餘間手不釋書煒煌<lb/>
聖製昱曜斯文良由天縦生知加以時敏典學故盛徳<lb/>
日新大業丕顯如斯其至也若夫<lb/>
親御翰墨旬月所書數踰萬幅祕府之蔵充函屬棟時<lb/>
䝉<lb/>
<pb n="KR4f0022_WYG_048-2a"/>
賜賚臣工鴻寶流傳光被天壤矣至<lb/>
御書千文真行草書已有數種各極其妙頃頒示臨米<lb/>
芾千文仙毫結字奎藻聫篇如日月星辰之麗於天而<lb/>
髙莫能窮焉如嶽鎮海瀆之奠於地而厚莫可極焉<hi>臣</hi>
等前所謂體勢則經天緯地風采則出聖入神也璧合<lb/>
珠連龍翔鳯舉八文六義應手従心運闔闢之樞機用<lb/>
文章之矩矱髙掩東晉直躪襄陽臣等前所謂無美不<lb/>
臻靡法不備也神完氣足㡬動天隨儼然太乙下觀自<lb/>
<pb n="KR4f0022_WYG_048-2b"/>
有百靈潛衞臣等前所謂千言長幅立刻揮成自始至<lb/>
終無一懈筆也遂以是卜<lb/>
聖祚之遐昌慶嵩齡於億萬凡此賡颺之實洵為遭遇<lb/>
之隆<hi>臣</hi>等前請橅勒瓊珉恭綴跋語荷䝉<lb/>
俯允敢布愚忱<hi>臣</hi>廷敬不勝瞻仰榮幸之至<lb/>
御書後跋<lb/>
臣伏覩我<lb/>
皇上聖神御極勤政典學文治光昭聲教遐訖粤稽往<lb/>
<pb n="KR4f0022_WYG_048-3a"/>
古載籍所稱若斯之盛者其在唐虞之際乎尚書稱堯<lb/>
欽明文思安安允恭克讓稱舜濬哲文明温恭允塞曰<lb/>
明曰文紀其盛徳之彰著者也曰欽曰恭紀其盛徳之<lb/>
積於内而立其本者也故凡推而行之大經大法舉而<lb/>
措之一事一物㒺不由是我<lb/>
皇上紹執中之統闡精一之傳見於政治而發為文章<lb/>
者洵已恢二帝之鴻綱冠百王而首出矣至若燕閒之<lb/>
頃親書冊灑翰墨凝神穆清天行日晶下飾萬物規橅<lb/>
<pb n="KR4f0022_WYG_048-3b"/>
往昔獨運<lb/>
宸衷則依然聖學之心傳也昔人謂書者心畫柳公權<lb/>
告唐宗曰心正則筆正而程子有言作字須敬即此是<lb/>
學自昔賢臣大儒莫不以書道為心法所關故其大要<lb/>
亦惟以敬為本是則敬者政學之本原萬事之根柢也<lb/>
<hi>臣</hi>在<lb/>
内直一日見<lb/>
手勅示諸臣曰人非敬則百事無成雖百工技藝之末<lb/>
<pb n="KR4f0022_WYG_048-4a"/>
非敬亦無以自立況立身行已之大乎大哉<lb/>
聖言此堯之欽明允恭舜之温恭允塞也自堯之命舜<lb/>
曰允執厥中執中者敬也舜之命禹益以三言而申堯<lb/>
之説曰人心惟危道心惟㣲惟精惟一允執厥中精一<lb/>
者敬也厥後成湯懋昭大徳建中于民以義制事以禮<lb/>
制心皆敬也而仲虺之告湯曰慎厥終惟其始欽崇天<lb/>
道永保天命慎也欽也皆敬也周公之稱文王曰於緝<lb/>
熙敬止武王之告康叔曰惟文王之敬忌又曰敬勝怠<lb/>
<pb n="KR4f0022_WYG_048-4b"/>
者吉則是二帝三王無不以敬為相傳之心法者彰彰<lb/>
其如是也今日者光天之下至於海隅<lb/>
聖文<lb/>
聖書靡弗照被萬邦黎獻悚息仰觀僉曰<lb/>
聖人在上煥乎文章抑知有所原本而然與<hi>臣</hi>謹奉<lb/>
恩賜<lb/>
聖書恭摹勒石因推言主敬之義紀於簡末葢<hi>臣</hi>所曽<lb/>
見於<lb/>
<pb n="KR4f0022_WYG_048-5a"/>
黼扆之前者用以傳示子孫垂之永久臣不任榮幸之<lb/>
至<lb/>
起居注冊後跋<lb/>
伏覩<lb/>
皇上仁愛生民勤勞庶政彌歴年嵗㒺有間怠至誠感<lb/>
孚天人協應以故頃年以來驅除<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亂奠乂烝黎所向<lb/>
奏功今年十月逆渠授首滇南大定封疆萬里灌燧銷<lb/>
烽措天下於袵席之安數職貢於車書之㑹盡天所覆<lb/>
<pb n="KR4f0022_WYG_048-5b"/>
悉享悉臣武功燀赫超踰往古此雖決策<lb/>
廟堂信威域外將士恪秉成命集此大勲而揆其所以<lb/>
制勝之由實皆本於<lb/>
皇上憂勤惕厲仁民愛物之一心故受捷之日有戚容<lb/>
而無喜色羣工請上尊號至於再四而謙讓彌堅至徳<lb/>
益廣珥筆之臣執簡備書與有光曜至若莅阼迄今嚴<lb/>
郊祀事<lb/>
兩宫謹天戒急賑恤慎刑獄以惜民命重文學以興士<lb/>
<pb n="KR4f0022_WYG_048-6a"/>
風優禮儒賢好問好察嵗所冊記無虛日曠時皆班班<lb/>
可考匪有文飾而<hi>臣</hi>獨謂征伐之功由於仁民勤政之<lb/>
所致者蓋惟仁者無敵於天下書曰皇天無親惟徳是<lb/>
輔民心無常惟恵之懐其在唐虞君臣相戒曰兢兢業<lb/>
業一日二日萬㡬夫保治戡亂其道同也孰謂武功耆<lb/>
定非仁民勤政所由致哉繼自今<lb/>
皇上益思上天所以輔徳之意荅下民所以懐恵之心<lb/>
念一日二日萬㡬之不可以不慎而加之以兢兢使美<lb/>
<pb n="KR4f0022_WYG_048-6b"/>
實光輝日新嵗益書之典冊垂休無窮至於萬世永為<lb/>
法則其不亦偉與<lb/>
　　書呉太伯世家後<lb/>
吾適東海上過孤竹之墟拜伯夷叔齊祠下留數日低<lb/>
回不能去及讀呉太伯世家覩其事有合焉太伯之奔<lb/>
荆蠻荆蠻義之従而歸之千餘家孔子謂其民無得而<lb/>
稱何哉蓋嘗稱堯曰民無能名其稱太伯也殆等於堯<lb/>
矣他日又謂齊景公民無徳而稱伯夷叔齊民到於今<lb/>
<pb n="KR4f0022_WYG_048-7a"/>
稱之蓋崔杼弑莊公而景公為其所立景公之得國以<lb/>
崔杼之弑其兄夷齊之窮餓以兄弟之交相讓且稱者<lb/>
稱其徳也太伯讓同夷齊而曰民無得而稱焉此堯之<lb/>
之所以為大太伯之徳所以為至也自太伯以來十九<lb/>
世至王夀夢夀夢有子四人諸樊餘祭餘昩季札季札<lb/>
賢夀夢欲立之季札讓不可立諸樊諸樊既除喪讓位<lb/>
季札季札引子臧之義固謝呉人固欲立之季札棄其<lb/>
室而耕諸樊卒傳餘祭必欲以次致國季札自諸樊至<lb/>
<pb n="KR4f0022_WYG_048-7b"/>
餘祭餘昧皆兄終弟及餘昧之卒皆欲授季札季札於<lb/>
是逃去嗚呼太伯之賢比於伯夷季子之節可謂不媿<lb/>
太伯矣豈僅如史遷所稱閎覽博物君子云乎哉且吾<lb/>
聞勾呉之俗好義而有文其亦慕其遺風而興起者乎<lb/>
吾恨不能一至其處弔延陵之往蹟如過孤竹之遺墟<lb/>
而徒愴然興懐也<lb/>
　　書李斯阿二世行督責書後<lb/>
吾觀先秦文其背理害道者滋多大惡李斯督責書斯<lb/>
<pb n="KR4f0022_WYG_048-8a"/>
誠妄人以申韓為聖人以刑罰為王道以堯舜為桎梏<lb/>
以仁義為邪説夫醯雞跛鼈曽何足與較天地之廣江<lb/>
海之大哉斯不足惡吾惡其文以夫世之好之者易也<lb/>
不然鄭聲之與雅樂釐然絶異矣苟有耳者能辨之聖<lb/>
人特著之以謂所惡者在此獨何故耶吾固惡其文之<lb/>
足好也<lb/>
　　書河東先生集後<lb/>
王介甫論八司馬皆天下竒材也為叔文所誘至今士<lb/>
<pb n="KR4f0022_WYG_048-8b"/>
大夫欲為君子者皆羞道而喜攻之然此八人者既困<lb/>
矣無所用於世往往能自强列於後世而所謂欲為君<lb/>
子者吾多見其初而已要其終能毋與世俯仰以自别<lb/>
於小人者少耳介甫以子厚與七人者槩稱之而曰君<lb/>
子攻之夫君子好攻人吾不知其何如而或者輒曰此<lb/>
叔文之黨攻其人不復察其言介甫謂其卒為小人之<lb/>
歸也吾滋懼焉竊嘗謂柳子之文自子長已來罕見其<lb/>
匹故韓子以為似司馬子長雄深健雅崔蔡不足多也<lb/>
<pb n="KR4f0022_WYG_048-9a"/>
考同時與子厚得罪者劉夢得雄於文亦不得與子厚<lb/>
為比況其餘人乎然則槩之於七人之中不惟不知言<lb/>
亦並不知人矣自昔敘子厚之文者類能言其文而未<lb/>
有能白其人者也惟嚴氏有翼序柳文引范文正公之<lb/>
言而為之説曰叔文工言治道順宗在東宫頗信重之<lb/>
及踐阼方欲有所施為然與文珍韋臯等相忤内外䜛<lb/>
譖交口詆誣一時在朝例遭竄逐而八司馬之號紛然<lb/>
出矣作史者不復審訂其是非以一時成敗論人故黨<lb/>
<pb n="KR4f0022_WYG_048-9b"/>
人之名不可湔洗子厚亦可謂大不幸矣尚賴本朝文<lb/>
正范公之推明之也曰劉禹錫柳宗元吕温坐王叔文<lb/>
黨貶廢不用覽數君子之述作禮意精宻涉道非淺如<lb/>
叔文狂甚義必不交叔文以藝進東宫人望素輕然傳<lb/>
稱知書好論理道為太子所信順宗即位遂見用引禹<lb/>
錫等決事禁中及議罷中人兵權牾俱文珍輩又絶韋<lb/>
臯私請欲斬之劉闢其意非忠乎臯銜之㑹順宗病篤<lb/>
臯揣太子意請監國而誅叔文憲宗納臯之謀而行内<lb/>
<pb n="KR4f0022_WYG_048-10a"/>
禪故當朝左右謂之黨人者豈復見雪唐書蕪駮因其<lb/>
成敗而書之無所裁正孟子曰盡信書不如無書吾聞<lb/>
夫子襃貶不以一毫而廢人之業也文正公之論人可<lb/>
謂明且恕矣觀嚴氏此言可謂知柳子者矣余是以備<lb/>
録焉不復别作裁製庶以取信於天下後世葢以文正<lb/>
之賢天下萬世之所謂君子者也反是者専務成人之<lb/>
惡茫然昧於知識無怪乎並其文之可以經緯天地驅<lb/>
馳日月役使萬類亘古今而不可磨滅者一言以蔽之<lb/>
<pb n="KR4f0022_WYG_048-10b"/>
曰此黨人也嗚呼甚矣哉且夫叔文愚賤妄作器小易<lb/>
盈非實有雄姦㫁割之才不幸而居可為之地即使其<lb/>
務自抑損求合乎中當時朝列之衆好議論少成事充<lb/>
位嗜進之徒其亦誰肯直之而況叔文之愚賤妄作者<lb/>
乎居下流而天下之惡歸焉此所謂不可解免者也君<lb/>
子哉文正公之仁恕忠厚也原其心而寛其誅夫文正<lb/>
豈不知叔文之無可解免也哉其意若曰吾欲白數君<lb/>
子之枉不得不薄叔文之誅君子哉文正公也方叔文<lb/>
<pb n="KR4f0022_WYG_048-11a"/>
用事時自知其不為士大夫所容也亟欲進天下之所<lb/>
謂君子者以正其名而善其用不可謂非一得之見也<lb/>
而為君子者超然逺引自遁於聲利之外豈不甚善而<lb/>
無如其遭逢之不偶持守之不堅至於如斯也惜哉此<lb/>
河東先生之大為不幸也雖然使叔文之惡實甚凡有<lb/>
識者皆知避去況柳子之賢乎哉惟其猶知招致天下<lb/>
之英流庶㡬有濟國家之政理是以柳子不辭而赴之<lb/>
耳當是時趨炎熱競苟得者今皆不為天下後世之所<lb/>
<pb n="KR4f0022_WYG_048-11b"/>
指名其人皆叔文之所擯斥而弗録者也而柳子獨䝉<lb/>
不白之譏此吾之所以痛恨於叔文也昔者佛肸召子<lb/>
欲往子見南子聖人之往行具在曽謂柳子之賢而昧<lb/>
於聖人之道耶叔文雖妄作必不至叛如佛肸其愚賤<lb/>
亦未得比南子佛肸南子聖人猶且見焉欲往焉況柳<lb/>
子之學聖人之道者耶吾願後之君子觀其言察其人<lb/>
庶乎柳子之賢可得而知矣子曰君子不以人廢言若<lb/>
柳子者人固可廢耶柳子之政具在方冊使其得志於<lb/>
<pb n="KR4f0022_WYG_048-12a"/>
時為天下猶為一州也而固可少乎哉觀栁子之言雖<lb/>
古之善言為天下者亦無以過之宜乎栁州之政之足<lb/>
以令人思之而不置也夫古之人所以不可得而輕毁<lb/>
者其言在其人猶在也其行存其人不亡也子厚在時<lb/>
與其部將魏忠飲酒於驛亭酒間謂曰明年吾將死死<lb/>
而為神後三年為廟祀我長慶三年降於州之後堂其<lb/>
夕夢歐陽翼而告曰館我於羅池其月丙辰廟成大祭<lb/>
過客李儀醉酒慢侮堂上扶出廟門即死韓子羅池之<lb/>
<pb n="KR4f0022_WYG_048-12b"/>
碑豈其誣與由是以來柳有水旱疾疫之災公私祈禱<lb/>
應如響荅至宋元祐三百年矣栁民乞加封爵或廟額<lb/>
勅賜靈文之廟崇寧三年封文恵侯告詞有言生而昭<lb/>
爽後且不亡然則柳子之至今在而不亡者尤可信也<lb/>
使夫人之死而果無所知與君子猶且不敢慢易之而<lb/>
況柳子之昭昭然至今存而不亡者哉故夫世之尚論<lb/>
古人者以介甫之言為戒以文正公為師推是意以通<lb/>
之天下古今之人平其心而無易其言於忠恕之道思<lb/>
<pb n="KR4f0022_WYG_048-13a"/>
過半矣因誦栁先生之文而並列昔人之所以白其人<lb/>
者以俟後之君子推明其義焉<lb/>
　　朱文恪誥命書後<lb/>
右明故相國諡文恪朱公為太子太保禮部尚書兼文<lb/>
淵閣大學士誥命二道其曽孫今翰林先生竹垞以示<lb/>
余余方總史事既即史官所為公傳徵文考信采摭遺<lb/>
闕於横見側出之中加簡括焉事釐然具矣誠見公所<lb/>
為功甚大而其所自挾持為獨正也公翼儲副定國本<lb/>
<pb n="KR4f0022_WYG_048-13b"/>
厥功大矣而吾所為公功在審人家國極重難返之勢<lb/>
獨立不懼而隂以捄天下之弊此其為功大而可傳也<lb/>
當公之時黨朋不解閹禍滋興士大夫角風尚獵名譽<lb/>
以虛聲攖小人之怒雖罹<graphic n="KR2778" url="https://raw.githubusercontent.com/kanripo/KR-Gaiji/master/images/KR2778.png" mimeType="image/png"/>敗而不悟顧沾沾自喜吾<lb/>
真東林真黨魁矣彼小人者不樂君子有是名而直使<lb/>
之無救於其禍敗必盡快其意而後止由是君子日亡<lb/>
國勢日去夫苟以取一日之名至於亡人家國而不恤<lb/>
吾於東林之君子有餘恫焉公當時議囂喧正邪襍糅<lb/>
<pb n="KR4f0022_WYG_048-14a"/>
獨中立不倚出乎流俗之表不變容改度終始一節使<lb/>
向者東林之君子盡皆如公彼小人者亦不得横被之<lb/>
以禍敗君子不亡則國之存亡不可知也不幸而功不<lb/>
就然其大者又詎可冺沒而無傳哉故曰其所挾持者<lb/>
獨正也公固以清亷聞於世其子孫往往仕宦而能貧<lb/>
獨以文學傳其家吾友竹垞尤顯名天下是皇勿替公<lb/>
侯必復於吾竹垞終有望焉此巻留余所且踰年一旦<lb/>
竹垞來告别也含毫黯然題其後以歸之<lb/>
<pb n="KR4f0022_WYG_048-14b"/>
　　書塗母夀詩後<lb/>
束君顯侯塗之自出也以其舅氏觀察君言屬其同年<lb/>
官詞館者徵詩於朝為塗母王太淑人夀既得詩使者<lb/>
復以觀察君之請請余題其後余既已序太淑人詩書<lb/>
瑀琚之教節義潔固之行而勉觀察君移孝為忠稱古<lb/>
風詩之義以告之矣余嘉束君之意而美卿大夫之善<lb/>
頌善禱也則仍與之稱詩以為夀焉南陔白華束氏之<lb/>
所補正也南陔之詩曰眷戀庭闈心不遑安馨爾夕膳<lb/>
<pb n="KR4f0022_WYG_048-15a"/>
潔爾晨餐白華之詩曰堂堂處子無營無欲鮮侔晨葩<lb/>
莫之點辱説詩者曰南陔孝子相戒以養而白華言孝<lb/>
子之潔白也束氏可謂善言孝者矣或曰孔子言孝始<lb/>
於事親中於事君終於立身子輿氏論事親以養志為<lb/>
大束氏南陔之詩所謂養口體者也白華之詩狹而未<lb/>
廣記之言孝曰居處莊也事君忠也莅官敬也朋友信<lb/>
也戰陣勇也束氏之言未盡其義故曰狹而不廣也余<lb/>
曰不然史稱廣微博學多聞性沈退不慕榮利為王戎<lb/>
<pb n="KR4f0022_WYG_048-15b"/>
張華輩所辟用歴仕尚書郎趙王倫為相請為記室廣<lb/>
微以疾辭歸所稱不仕王侯髙尚其事廣微之謂也有<lb/>
合於白華潔身之義矣故其南陔之作深以養隆敬薄<lb/>
為戒而以朂増爾䖍以介丕祉終其義焉孟子言誦詩<lb/>
讀書貴論其世今<lb/>
朝廷清明武功赫濯士君子奉其潔白之身出而公忠<lb/>
莅官則庶㡬養志之大者不可謂非束氏之所願焉而<lb/>
弗獲者也束君讀書慕古能神明其意而不媿其先世<lb/>
<pb n="KR4f0022_WYG_048-16a"/>
故余以此意告之使告觀察君<lb/>
　　跋錢公浩川遺墨<hi>諱桓字握之又字浩川巡撫南贑</hi>
今士風敝矣友朋道衰甚者視親戚為仇讐其有閔世<lb/>
疾俗之士深懲於此而潔清自好將以别嫌疑絶黨私<lb/>
不苟交遊介然特立於時而譏謗悔尤之及卒不得免<lb/>
焉宜其士風之日即於敝也葢其人既不能和光同塵<lb/>
見喜於當世不幸而見辱則相與非笑之或曰是其人<lb/>
之有以自取也然則欲求世風之不日即於敝其可得<lb/>
<pb n="KR4f0022_WYG_048-16b"/>
哉雖然閔世疾俗之士殆獧者之流未得乎聖人所謂<lb/>
中行之指也仲長統有言事君不為君所知忠未至也<lb/>
與人友不為人所信義未至也獧者可進於忠義而猶<lb/>
未得為忠義之至者耳烏可以自足乎哉吾觀太倉錢<lb/>
公浩川所與諸親故書牘意其人得乎孔子所謂中行<lb/>
之指者與不然何其温厚坦易有君子長者之風溢乎<lb/>
行墨文字之間如此也孔子又嘗謂文王有四臣以免<lb/>
虎口丘有四友以禦侮聖人不絶交友而乃有云上古<lb/>
<pb n="KR4f0022_WYG_048-17a"/>
之世老死不相往來何其過也故觀於公而閔世疾俗<lb/>
息交絶遊之士可以廢然返矣公之兩孫同時官於朝<lb/>
為省臺従與游得觀公遺蹟公之身行官治見於州乘<lb/>
者甚悉及余讀之而後有以知公之偶然之筆札能使<lb/>
人愛慕而寶惜之久而可貴者厥有由也是以有感而<lb/>
識之<lb/>
　　記王大令保母志<lb/>
大令保母志崑山大司寇健菴徐公以三百金購得其<lb/>
<pb n="KR4f0022_WYG_048-17b"/>
墓磚始搨視世俗本所刻大令真行迥别矩矱嚴整風<lb/>
采秀勁余初見之真定梁公家愛慕之不能釋諸懐既<lb/>
又従公借觀累日公請歸省墓將行矣余嘗多借公蔵<lb/>
書今搜檢前後所借書及此卷將内之公而於此有疑<lb/>
焉卷後跋者十三人以姓氏跋者十五人以詩跋者十<lb/>
八人自退堂僧了洪者至髙文虎七人皆𨽻書書皆出<lb/>
一手趙文敏一跋以草書再跋以真書真書則尤絶不<lb/>
類文敏此顯然可疑者也而姜夔堯章跋獨詳可取以<lb/>
<pb n="KR4f0022_WYG_048-18a"/>
為信焉跋言嘉泰壬戌六月六日錢清王畿得保母志<lb/>
并小硯於稽山樵人夔親見之志以甎刻甎四垂其三<lb/>
為錢文皆隠起已㫁為四歸王氏又㫁為五凡十行末<lb/>
行缺二字不可知第六行缺十二字猶可考曰中冬既<lb/>
望塟㑹稽山隂之黄閍硯背刻晉獻之字上近右復有<lb/>
永和字乃劃成甚淺瘦永字亡其磔和字亡其口硯石<lb/>
絶類靈璧又似鳯咮甚細而宜墨㣲窪其中今銘字缺<lb/>
者俱與跋合又言與蘭亭同者二十四字之三年在各<lb/>
<pb n="KR4f0022_WYG_048-18b"/>
二文能老趣興嵗丑日終以曲水於悲夫後者與右軍<lb/>
他帖同者十八字行秀王懃書善七十三二月六無小<lb/>
肎貞而而其嘗見於大令雜帖者三字獻獻寧而見於<lb/>
蘭亭敘右軍帖者大令帖中亦多有之此刻大都百五<lb/>
字其可以他帖驗者凡四十五字餘六十字如保歸柔<lb/>
恭屬解釋交漓墓志等字尤精妙絶倫或謂此字多似<lb/>
蘭亭疑後人集蘭亭字為之此又不然大令字與蘭亭<lb/>
同者何止保母志而已試以官帖第九卷中行書帖較<lb/>
<pb n="KR4f0022_WYG_048-19a"/>
之相過一帖同者十八字思戀一帖同者九字十二月<lb/>
二十七日一帖同者十一字靜息一帖同者四字發呉<lb/>
興一帖同者八字其他三兩字同者不可勝紀右軍大<lb/>
令既是父子不應疑其書蹟之同凡夔所説皆是也又<lb/>
言或謂東坡金蟬墓銘云百世之後陵谷易位知其為<lb/>
蘇子之保母尚勿毁也此末章似之為可疑葢東坡意<lb/>
其理之或然大令知其數之必然作者之言自應相邇<lb/>
則似疑東坡未見大令此志而偶然以合者然考大令<lb/>
<pb n="KR4f0022_WYG_048-19b"/>
集保母志其文具在凡為文古人不嫌祖述坡公既於<lb/>
書無所不見豈獨不見大令此集乎夔輒疑其偶然以<lb/>
合者葢既未見大令集而妄意古人陋矣蘭亭之敘承<lb/>
用劉越石荅盧諶詩敘然後知耼周之為虚誕嗣宗之<lb/>
為妄作豈亦右軍未見越石之文其合也亦出於偶然<lb/>
者耶故吾於保母帖㫁其為大令真蹟無疑而所可疑<lb/>
者乃反在諸人之跋耳公博學多識而蔵弆古人法書<lb/>
珍祕㡬與梁公相埒峙公如疑吾言當取别梁公試以<lb/>
<pb n="KR4f0022_WYG_048-20a"/>
問之<lb/>
　　跋項孔彰畫<lb/>
唐人畫粉本正用墨筆宋元以來有水墨畫實唐畫粉<lb/>
本耳顧遂謂為正畫詎非難工者與近代能為此者益<lb/>
多吾獨愛徐文長唐子畏有蕭然出塵之姿今觀項君<lb/>
此畫有徐唐遺意文衡山殆不如也然吾聞項氏多收<lb/>
古名畫故其所得如此事不師古以自矜可鄙者多矣<lb/>
獨畫然耶<lb/>
<pb n="KR4f0022_WYG_048-20b"/>
　　梓潼隂隲文跋<lb/>
道蔵有言飛鸞度世余嘗竊歎上帝仁慈隠惻加恵下<lb/>
民如此其極至也昔南正重司天以屬神北正黎司地<lb/>
以屬民葢自是神人不雜矣然世之言神者或以謂芒<lb/>
芴𣺌㝠而不可知不可知則亦不可信於是乎悖神而<lb/>
馳非理義而動以日趨於災害亡絶不測之禍非夫人<lb/>
之知有神而愍然不畏也其禍本於以神為不可知故<lb/>
不信不信故悖神而為無理無義以至於災害亡絶不<lb/>
<pb n="KR4f0022_WYG_048-21a"/>
測而莫之救也於是上帝惻然閔憐令神之聰明正直<lb/>
而慈愛多行徳善能化導一切者啟之以飛鸞度世之<lb/>
事以助成無言之化而顯其神以示人至是而神可知<lb/>
矣可知故信信故不敢悖而馳為無理義以自取災害<lb/>
亡絶不測之禍而且為善得福如影形聲響焉若梓潼<lb/>
此文是已梓潼之文葢出於飛鸞是上帝之心也可不<lb/>
敬諸可不敬諸<lb/>
　　二錢説<lb/>
<pb n="KR4f0022_WYG_048-21b"/>
余今年四月以吏部左侍郎管右侍郎事督理京省錢<lb/>
法既至寶泉局則偕其同官給事中監察御史監督郎<lb/>
官而謂之曰此天下錢之所由出也吾自矢不受一錢<lb/>
願與諸公同之指白日以為誓居數月監督従廢銅中<lb/>
得古錢數枚余選其一文曰半兩葢秦錢也監督曰人<lb/>
言古錢佩之身吉請公佩之余許諾又數月余遷左都<lb/>
御史一日御史臺有公事不得至局局人以鑄錢請余<lb/>
視緡解錢散脱亂布於席視畢局人去席上隠其一錢<lb/>
<pb n="KR4f0022_WYG_048-22a"/>
又月餘晨起理寶泉事心有觸曰吾誓不受一錢前後<lb/>
取其錢二其何以自明立命呼寶泉吏喻之意而還之<lb/>
吏歎息持以去是日康熙二十三年嵗在甲子十有一<lb/>
月二十七日也書其事以自警名曰二錢説云<lb/>
　　一錢説<lb/>
昔予為二錢説葢取寳泉之二錢而還之為説以自警<lb/>
者也乃今又為一錢説云一錢者何始余毎出見貧而<lb/>
丐者人與之一錢或日見數人焉或日不見一人焉夫<lb/>
<pb n="KR4f0022_WYG_048-22b"/>
一錢至微也人與一錢至少也且或一人焉無之其為<lb/>
此又至易也世之人莫有肯為而余為之不衰者葢天<lb/>
下貧者多矣若貧而丐者則少於天下之人而天下之<lb/>
人至於不可勝窮假令天下之人皆日見貧而丐者人<lb/>
與之一錢則於天下無窮之人無所大損而貧者得錢<lb/>
亦將至於不可勝窮則是天下之人不復有貧且丐者<lb/>
其為益豈不甚大矣哉或曰可以與可以無與與傷恵<lb/>
今子自謂不取二錢而顧沾沾焉一錢之與得無可以<lb/>
<pb n="KR4f0022_WYG_048-23a"/>
已與余應之曰非其義也非其道也一介不以取諸人<lb/>
二錢之謂也如其義也如其道也雖千駟萬鍾與人可<lb/>
也況一介乎一錢之謂也且夫疲癃殘疾無告之人聖<lb/>
人之所憫憐也昔者子貢以博施濟衆為仁孔子謂必<lb/>
也聖人能之而乃専以已欲立立人已欲達達人為仁<lb/>
夫孔子豈以博施濟衆謂非仁者之事哉謂其難能故<lb/>
曰聖也今吾一錢之與不可謂博人與一錢不可謂衆<lb/>
而至使天下無甚貧之人亦庶㡬所謂欲立欲達者非<lb/>
<pb n="KR4f0022_WYG_048-23b"/>
與吾與子勉為仁是亦聖人之徒也所謂一介不與人<lb/>
者寧謂是耶客曰善繼自今請日行子一錢之説<lb/>
　　惜分隂説<lb/>
余今年閒居無事得遂其靜坐讀書之願入夏執熱不<lb/>
出庭户所居街四通多朝市往來門前過客習知吾懶<lb/>
慢不好客客亦無所求於我以故累旬月無一至吾室<lb/>
者然吾半日靜坐半日讀書或終夕不寐漏鼓分明東<lb/>
方已白常覺日夜之短而不足以供吾靜坐讀書之樂<lb/>
<pb n="KR4f0022_WYG_048-24a"/>
也而僮客飽食嬉游呿呿吁吁謂日之長謂夜之短羣<lb/>
然一辭彼誠知晏息倘佯之為樂而恨夜之短而不知<lb/>
吾靜坐讀書之樂而並不覺日之長也雖然蘇子瞻云<lb/>
無事此靜坐一日似兩日若活七十年便是百四十吾<lb/>
靜坐不覺日之長而子瞻所見乃與吾異且子瞻又非<lb/>
不讀書者何以有是説耶葢子瞻求靜坐而不可得者<lb/>
耳非真能靜坐也陶士行有言當惜分隂大司寇徐公<lb/>
健菴取以榜其所居之室吾問公何以惜隂公曰讀書<lb/>
<pb n="KR4f0022_WYG_048-24b"/>
夫公之蔵書之多甲於天下子瞻所蓄書不知多少顧<lb/>
其顛沛於道途又徙居無常處度其至多不能以當公<lb/>
而公讀書之多則雖子瞻有不能及也夫以子瞻之讀<lb/>
書而不知靜坐之日易覺其短則似能讀書而不知靜<lb/>
坐之樂者吾懼公之意或有同於子瞻之所見者故為<lb/>
是説以贈焉<lb/>
　　説巖字説<lb/>
客有問曰賢者名可斥言之耶陳子曰不可有説乎曰<lb/>
<pb n="KR4f0022_WYG_048-25a"/>
有春秋紀季公子友仲孫湫皆字之而不名字之以為<lb/>
襃則必名之以為貶矣故凡書名者皆貶之若是乎賢<lb/>
者之名之可貴也烏敢斥言之耶斥言之不可矣可取<lb/>
以為人之名若字耶曰不可堯夫祖禹吾嘗病之矣或<lb/>
者以為諡也曰然則子之字以説巖者不若易以傅巖<lb/>
之為得也曰惡是何言與予非敢有取於是也夫浩然<lb/>
之亭陽城之驛昔人猶諱而易之若是乎賢者之名之<lb/>
不可斥言也而謂帝賚良弼版築之巖竟竊以自號焉<lb/>
<pb n="KR4f0022_WYG_048-25b"/>
雖愚且妄或不至若是之甚乎且不敢居其名而引其<lb/>
姓庸愈乎夫吾之生近聖人之居陶唐氏之遺風而蒲<lb/>
坂安邑壤相錯也古今賢聖之人可慕愛者多矣獨有<lb/>
取於是乎哉士苟不自立而浮慕乎古人雖誦其詩書<lb/>
假其言貌偊行矩步以自號鳴於世而考其行有庸人<lb/>
市儈所不為者是直無救於愚且妄而已矣況竊取其<lb/>
名若姓引以就不肖之身而謂有其可貴者哉然則子<lb/>
曷以字曰志所居也始吾家樊川之上其南澗之東有<lb/>
<pb n="KR4f0022_WYG_048-26a"/>
巖焉升巖而望月之始出也命之曰月巖已而為堂於<lb/>
巖北仰觀峯嶺下瞰林壑以居以游窮晝極夜至如初<lb/>
日上而雲飛夕烟斂而霞舉顥氣寫心流泉舒目飄忽<lb/>
萬變而悠然獨得吾之可説者存焉故又曰説巖夫時<lb/>
習而説所説者學也於聖人無所不説所説者言也今<lb/>
吾學焉而不能習又不得親見聖人而聆其言姑寄其<lb/>
意於巖居川觀與田叟牧兒生長嬉遊於此樂之終身<lb/>
而不厭是則吾之所説也若子之言遼乎異哉不倫且<lb/>
<pb n="KR4f0022_WYG_048-26b"/>
甚矣子固有子之所説者而非吾之所謂説也道不同<lb/>
不相為謀客謝而退因書其語為説巖字説<lb/>
　　廷翰字説<lb/>
廷翰或有字之曰瀛洲瀛洲者海中神山也自唐以來<lb/>
翰林清祕深嚴之地輒舉是以相擬而今之翰林署中<lb/>
有瀛洲亭是其義也或者以謂翰者字之宜莫如是予<lb/>
竊觀世之軼羣之士流光揚聲躋顯垂榮連蹤疊趾出<lb/>
入承明以比古所謂登瀛之客亦拔其類而大其朋矣<lb/>
<pb n="KR4f0022_WYG_048-27a"/>
而予之狂惛亦厠其間恐畏惴栗如弗勝焉伏覩跳踉<lb/>
潛耳嚄唶卷舌鉗辭重足屏跡道徳日去悔吝日集愁<lb/>
憂之來天地為窄悵逐逐於泥沙盍栖栖於泉石良有<lb/>
辱於斯名殆無補於是職翰乎雖賢得無優於所能而<lb/>
詘於所不及乎其在詩曰之屏之翰葢翰者幹也易不<lb/>
云乎貞者事之幹於是翰乃字公幹云觀於牆非幹無<lb/>
以為立方觀於車非輪輻非軸車無以行觀於幹而體<lb/>
用之道蔵焉幹可不勉乎哉<lb/>
<pb n="KR4f0022_WYG_048-27b"/>
　　陳存字説<lb/>
陳氏子名存禮子生三月父命之名存遺孤子也父不<lb/>
及名而宗人名之存藐然一身無伯叔昆弟奉其寡母<lb/>
以居家貧無所依慬而存者其身耳以存之緒不絶如<lb/>
綫使其身慬而存焉不亦既幸矣乎雖然夫人未有心<lb/>
亡而身存者假令有之亦孔子所謂幸免已耳傳曰操<lb/>
則存舍則亡存其操之哉操之斯存之矣操之操之以<lb/>
至長存易傳所謂成性存存也故字之曰又存<lb/>
<pb n="KR4f0022_WYG_048-28a"/>
　　蔡霑雨字説<lb/>
蔡子霑雨問字於余曰將有以自省焉嘗誦詩信南山<lb/>
之篇既霑既足生我百穀而孟子言五穀者種之美者<lb/>
也遂字之以美穀吾方耕於樊川之陽荷鍤扶犂従田<lb/>
夫野老之後聴布穀之催春樂鳴鳩之喚雨芸而歌杖<lb/>
而息其於穀也目其生長親其穫斂於是𤓰菹酒食饗<lb/>
我尸賔以繼詩人之所詠歌而嘉歎者且與子乎同之<lb/>
子如自省則盍思夫美穀之義而三致意焉傳曰苟為<lb/>
<pb n="KR4f0022_WYG_048-28b"/>
不熟不如荑稗可不儆懼與<lb/>
　　飼虎文<lb/>
維年月日以特羊飼虎為文告之曰吾聞之聖人雲従<lb/>
龍風従虎淮南子言虎嘯而谷風生傳言虎與龍並稱<lb/>
而嘯則風生説與傳同則是虎者靈有知之物也吾又<lb/>
聞虎山獸之君夫靈有知之物以長百獸宜其非凡為<lb/>
獸者之比可以理説之明矣吾為先淑人卜宅兆得洞<lb/>
陽山之南樊山之隂土人曰其下虎穴虎出沒其間余<lb/>
<pb n="KR4f0022_WYG_048-29a"/>
曰虎靈有知之物必且逺去其後虎伏不出居數月虎<lb/>
夜纍纍行余乃謂虎夫母没蔵之荒野虎何忍蹤跡犯<lb/>
冢上以震驚吾母之䰟魄乎虎敢侮予必殺虎乃已夜<lb/>
虎見告今之人有敢侮子者矣彼人也猶尚然於虎何<lb/>
責焉余應之曰是豺狼也虎為百獸君豈得效豺狼耶<lb/>
虎去夢覺曰虎靈有知如此則盍閉閣思過於是齋心<lb/>
具特羊飼之土人讙然爭笑以為迂而一老父言曰其<lb/>
横逆猶是也於禽獸何難焉余曰虎靈有知非凡為獸<lb/>
<pb n="KR4f0022_WYG_048-29b"/>
者比也今與虎約自飼汝之三日汝當攜女婦子徙女<lb/>
窟穴不使再見女蹤跡女猶不悛是豺狼之行矣吾誅<lb/>
豺狼如殺狐兔虎得毋後悔<lb/>
　<lb/>
　<lb/>
　<lb/>
　<lb/>
　午亭文編卷四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻二十七</head> <lb/>
    <p>
<pb n="KR4f0022_WYG_027-1a"/>
欽定四庫全書<lb/>
　午亭文編巻二十七<lb/>
　　　　　　　　　　　　大學士陳廷敬撰<lb/>
　經解三<hi>易</hi>
䷪<hi>乾下兌上</hi>
此卦五陽一隂隂至寡也以九五之尊决去上六一隂<lb/>
如以利器芟除小草何至夬而又夬乎夬夬者不能一<lb/>
夬而遂夬也雖云中行无咎中實未光矣若九三無九<lb/>
<pb n="KR4f0022_WYG_027-1b"/>
五之勢又在諸陽之中獨與上應使避相應之嫌壯徵<lb/>
於色以一擊為快反足致凶故夬夬未妨也雖其始獨<lb/>
行遇雨若濡有愠而其後終得无咎故猶有取焉初九<lb/>
壯于前趾往不勝為咎此决而輕發者也九四則不能<lb/>
决者也誠能隨衆君子之後如牽羊之在後則藉力遂<lb/>
進次且之悔可亡矣牽羊與次且有辨次且而不能牽<lb/>
羊自古無才之小人反多剛愎自用不能隨順君子爻<lb/>
所以又有聞言不信之戒也惟九二剛而能中雖屬乾<lb/>
<pb n="KR4f0022_WYG_027-2a"/>
體然健而說决而和實備全卦之德惕號者彖之孚號<lb/>
有厲也暮夜有戎勿恤彖之告自邑不利即戎也雖不<lb/>
即戎然循是道也終至舉朝君子而小人絶跡所謂利<lb/>
有攸往剛長乃終也九二惕號上六自然无號君子剛<lb/>
長乃終小人終不可長定理定勢未可謂必無之事也<lb/>
大略夬以得中為貴九五終未光則以上六暱在君側<lb/>
五居尊位當以毅然一决為中而非諸爻可比也夫天<lb/>
下之勢日變者也朝多君子不易得之時也使九五不<lb/>
<pb n="KR4f0022_WYG_027-2b"/>
能斷雖君子揚小人之惡于王庭必無濟矣中而光聖<lb/>
人所深望者其尤在五哉<lb/>
䷫<hi>㢲下乾上</hi>
姤之小人初六一隂也為女壯為羸豕為魚為民為𤓰<lb/>
皆初六之象也初六一隂敢與五陽遇故為女壯在下<lb/>
故為羸豕雖為羸豕而可豫信其蹢躅隂柔則易牽故<lb/>
欲其繋繋則貞吉有攸往則見凶有九二之金柅初自<lb/>
然无攸往之凶矣<lb/>
<pb n="KR4f0022_WYG_027-3a"/>
初欲往而二柅之初為魚而二包之皆以其近也二之<lb/>
能包魚能制魚者也其為主固矣然魚為嘉味何以不<lb/>
利賓蓋味之美者其毒亦多小人之柔而可喜似之故<lb/>
二包有魚以義揆之不肯及於賓也<lb/>
姤五月之卦五月𤓰生初象也杞髙木二象也能左右<lb/>
之曰以五能以二之杞包初之𤓰杞包𤓰而𤓰不得蔓<lb/>
引是品物咸章之時二能使初之含章也二之為杞猶<lb/>
之其為金柅也然孰非五以之之力與陽者國家之命<lb/>
<pb n="KR4f0022_WYG_027-3b"/>
隂長而命隨去今以杞包𤓰隂不得長是命自天而降<lb/>
不復去矣故曰有隕自天志不舍命也<lb/>
九三臀無膚其行次且者以行未牽於初也不遇未免<lb/>
有寡助之厲私遇則有牽於小人之大咎與其為大咎<lb/>
寧為厲矣<lb/>
上九與初最遠角又善觸無與初相遇之理吝而无咎<lb/>
雖吝不足罪也<lb/>
諸陽惟九四與初為正應然初隂性善牽與二相近與<lb/>
<pb n="KR4f0022_WYG_027-4a"/>
四相遠初繋二而不他往即得貞吉不必定歸四也二<lb/>
包有魚四自然包無魚夫陽之於隂猶君之於民四之<lb/>
包无魚是君遠其民而君無民也豈非起凶乎<lb/>
此卦一隂始生由是而遯而否而觀而剥而坤是姤卦<lb/>
為謹微之卦不可不講也五居尊位而應之者二二五<lb/>
兩爻之義尤不可不講也<lb/>
䷬<hi>坤下兌上</hi>
萃于一之謂萃有二非萃矣彖所言利見大人是也是<lb/>
<pb n="KR4f0022_WYG_027-4b"/>
故五為萃主他不敢當也五萃有位位者天人共與歴<lb/>
數攸存未有運世無本功德不紀而能崛起在此位者<lb/>
也以是當天下臣民之聚無不孚矣無不光矣何咎何<lb/>
悔哉以九五之志則常若匪孚故反躬自省元永貞之<lb/>
德惟恐不能盡焉志若匪孚所以無不孚志若有悔所<lb/>
以悔亡志若未光位乃光大彖所謂利見大人亨聚以<lb/>
正也非九五元永貞之謂乎此卦四五兩陽各得其應<lb/>
疑於不一然九四位不當居多凶之地有不正之嫌必<lb/>
<pb n="KR4f0022_WYG_027-5a"/>
大吉始可无咎大吉者近五之側以身萃五自不敢當<lb/>
天下之萃故大吉也初六本與四應改而萃五是為有<lb/>
孚不終乃亂乃萃也前為二引若二號之也與二相得<lb/>
附二萃五一握為笑也勿恤往往於五也初之萃四似<lb/>
正而非正改而附二萃五似亂而非亂其亂也乃其所<lb/>
以正也夫何咎若二者居中應五又引衆萃五中德不<lb/>
二但知引而不知他一孚之外無餘事也彖言大牲爻<lb/>
言用禴者萃之時天子之享親宜豐臣子之享上宜誠<lb/>
<pb n="KR4f0022_WYG_027-5b"/>
各有攸當也六三欲萃上六既萃如又嗟如者蓋上六<lb/>
方齎咨涕洟不敢自安於上苦欲萃五而三又萃上六<lb/>
必无利矣惟往萃於五庻无咎耳小吝者戒其往五而<lb/>
不果也互㢲為進退上萃五欲其果於退三萃五欲其<lb/>
果於進也總之上下五爻不論有應無應皆萃於五是<lb/>
謂萃於一是謂萃之正萃豈非天下最盛之事哉雖然<lb/>
萃可喜也亦可憂也蘓氏曰五能萃二四能萃初近四<lb/>
而無應則四能萃三近五而無應則五能萃上此豈非<lb/>
<pb n="KR4f0022_WYG_027-6a"/>
交爭之地哉大象澤上於地萃君子以除戎器戒不虞<lb/>
聖人之慮深矣<lb/>
䷭<hi>㢲下坤上</hi>
地至實者也亦至虛者也使地不至虛木之生將壓遏<lb/>
而不得長豈能拔出地上干霄抉雲哉惟君亦然使君<lb/>
不能下士則君門如天草茅賤士無由上達矣升卦六<lb/>
五居坤之中以順為德順故能虛此五之貞也五以貞<lb/>
為階天下皆由階而升用見大人勿恤者用此也六五<lb/>
<pb n="KR4f0022_WYG_027-6b"/>
所以為大人也五位西南㢲之至坤必歴南而後至故<lb/>
曰南征吉志行也天下之志行五之志乃大得所謂有<lb/>
慶者不獨二之有喜若初之上合志三之無所疑四之<lb/>
順事上之冥升皆有慶也彖傳雖舉九二剛中而應為<lb/>
釋其實非九二一爻可專有也初六允升初為㢲主㢲<lb/>
與坤順合志其升自可信也九二孚乃利用禴二有中<lb/>
實之德孚信于五雖外飾之靡丈去而不用可也木至<lb/>
九三漸入坤體虚而無礙故謂之升虛邑六四上由之<lb/>
<pb n="KR4f0022_WYG_027-7a"/>
以下達下由之以上通是為五汲引在下之賢人登於<lb/>
天子之廷者也賢人進而治功成王用此享于岐山矣<lb/>
故曰順事也上六居卦之上木之升至此而極凡木之<lb/>
升在春夏人易見之至於冬則不見其升而實升而不<lb/>
息故謂之冥升謂之不息之貞消不富者以冬而言也<lb/>
使賢人之升至於不見而升升而不息豈非天下國家<lb/>
之大慶哉<lb/>
䷮<hi>坎下兌上</hi>
<pb n="KR4f0022_WYG_027-7b"/>
困卦彖曰困剛揜也剛指二五剛中之剛九四不預焉<lb/>
二五之剛為初與三上所揜又為九四所揜故曰剛揜<lb/>
而不曰柔揜剛使二五止為初三上所揜九四不預焉<lb/>
何以不曰柔揜剛而但曰剛揜哉能辨九四亦為揜剛<lb/>
之人而困卦之義明矣九四來徐徐凡自外而内者謂<lb/>
之來四之來以就初也徐徐者隔於九二而不得速也<lb/>
故曰困于金車然四之志豈須臾忘初者哉初揜二者<lb/>
也今四之志在下不止欲助初揜二且欲引初揜五矣<lb/>
<pb n="KR4f0022_WYG_027-8a"/>
而謂四非揜剛之人哉然四與二皆陽二又承五故又<lb/>
曰雖不當位有與也然則吝有終者此望四自新之辭<lb/>
也四互五三有㢲木象初與四隔故有臀困于株木象<lb/>
四至二互離初在下有入于幽谷象自初至四隔三爻<lb/>
有三歲不覿象此卦獨初與四應凡卦以有應為吉今<lb/>
四反累於初小人之不可作縁如此三與上不相應據<lb/>
位本相應兩柔又相應今隔於五五剛如石三不能轉<lb/>
下又承二據二之蒺蔾三為其宫上為其妻入於其宫<lb/>
<pb n="KR4f0022_WYG_027-8b"/>
不見其妻凶何如之三之不見妻雖以隔於五故亦以<lb/>
上之悔故上為三所牽附困于葛藟也在卦之上勢窮<lb/>
而危于臲卼也處勢如此一動足輒危故曰動悔動悔<lb/>
者不可征也若能悔悟則可以征而吉矣此又望上自<lb/>
新之辭也此四爻者二五之剛所由揜也豈知二五本<lb/>
剛中非此四爻所能揜乎不能困剛徒以自困小人何<lb/>
樂而為小人哉若夫二與五真可謂之大人眞可謂之<lb/>
君子故能在險而說困而不失其所所者何貞也貞也<lb/>
<pb n="KR4f0022_WYG_027-9a"/>
者剛中之中也此二五之安身立命處也可以感人可<lb/>
以格鬼神可以無入而不自得又何不亨之有乎是故<lb/>
人以九二為困不知酒食之慶在中朱紱方來之慶在<lb/>
中利用享祀之慶在中雖征行非其時故凶而以九二<lb/>
處之自无咎矣九五者居尊位者也其時揜五者非敵<lb/>
國外患不過左右小人耳天子於小人怒則去之小人<lb/>
既去羣才效用此劓刖之象也困于赤紱之象也朝廷<lb/>
之上以刑法為敺除志之未得在此然事平而朝廷宴<lb/>
<pb n="KR4f0022_WYG_027-9b"/>
然亦在此矣乃徐有説也利用享祀意與九二同皆以<lb/>
剛中之誠心孚於鬼神故也夫二與五在險能説困而<lb/>
不失其所是說其所自有何至以口舌求說來尚口乃<lb/>
窮之誚乎聖人愛君子故用丁寧於不必丁寧之地也<lb/>
此卦兼為小人謀為小人亦所以為君子也所以為天<lb/>
下也聖人之為天下慮也蓋詳彖傳困而不失其所為<lb/>
句或連下亨字讀非<lb/>
大象曰澤无水困君子以致命遂志夫致命遂志之人<lb/>
<pb n="KR4f0022_WYG_027-10a"/>
何人哉平日非志不在温飽非犯顔敢諫非以忠孝節<lb/>
義自期待臨大節而不可奪者能致命遂志未之有也<lb/>
無致命遂志之臣則亦必無實心為國之臣必無有事<lb/>
為國守土之臣國家何利於此故培養節義是為急務<lb/>
也<lb/>
䷯<hi>㢲下坎上</hi>
井以養人猶君子之德能養人也初六之井泥九二之<lb/>
井谷二者皆無足取其惟九三乎三之井渫即九五之<lb/>
<pb n="KR4f0022_WYG_027-10b"/>
井洌寒泉蓋九五能使寒泉之見食于人非九五自為<lb/>
寒泉也當其不食則行人徒惻一遇王明則並受其福<lb/>
九五之中正非明王乎甚矣九五之重也六四之井甃<lb/>
此作人薦賢之臣也上六之井收勿幕此用賢之臣不<lb/>
蔽賢之臣也四止无咎上且元吉者蓋至上而寒泉之<lb/>
食無人不被井道於是大成矣是六四不可無上六尤<lb/>
不可無也雖然薦賢者賞蔽賢者戮有王明之九五何<lb/>
患無六四上六之臣哉王明並受其福者天下並受其<lb/>
<pb n="KR4f0022_WYG_027-11a"/>
福也生於其時者何其幸耶<lb/>
䷰<hi>離下兌上</hi>
國家一切改革無不有天人在焉非獨革命大事也天<lb/>
運日變于上人事日變于下而天理人情必不可變能<lb/>
以天理人情為念此革而當其悔乃亡之本也是故革<lb/>
者不得已而為之革也不可革則不革初九之鞏用黄<lb/>
牛也既革不可再革上六之征凶居貞吉也不可不革<lb/>
不可妄革其難其慎則九五主革之君二三四奉行之<lb/>
<pb n="KR4f0022_WYG_027-11b"/>
臣也人知君子豹變小人革面革之利也抑知順以從<lb/>
君由於未占有孚為九五虎變之大人者實未易與合<lb/>
二三四爻象觀之其辭兼勸與戒無一非體未占有孚<lb/>
之義而為辭者也即無一敢出於順天應人之外者也<lb/>
世之因循規避而不敢革與輕躁執抝而妄革皆得罪<lb/>
革卦之君臣者也<lb/>
䷱<hi>㢲下離上</hi>
鼎卦六爻初六與九四相應初在下為鼎趾即四之所<lb/>
<pb n="KR4f0022_WYG_027-12a"/>
謂足也當未烹之時鼎顚其趾出其否惡未為悖理蓋<lb/>
以小人畜小人亦小人所以无咎也九四不察悞授之<lb/>
以重任遂至鼎折足覆公餗九四之形容亦沾渥難澣<lb/>
矣至此人不責初之不勝任也而直責九四之不勝任<lb/>
平時過信初六今所信果如何哉九二與六五相應九<lb/>
二鼎有實宜六五之趨就恐後也反使二咨嗟於下曰<lb/>
我仇有疾不我能即何故豈非柔靡因循之過與四亦<lb/>
非太柔不可輔者故有鼎黄耳之象但為上九玉鉉之<lb/>
<pb n="KR4f0022_WYG_027-12b"/>
臣為相而二五相應之常可以不失矣此五所以利貞<lb/>
而二所以得吉也九三與上九本宜相應以兩皆剛故<lb/>
不相應三之有實與九二不殊以上不汲引不得升於<lb/>
五前故有鼎耳革其行塞雉膏不食之象使上九變其<lb/>
金鉉為玉鉉則剛柔相節而三庻乎鼎耳不革其行不<lb/>
塞雉膏見食矣此又三之所以方雨虧悔終吉也夫鼎<lb/>
之烹也以享上帝以養聖賢二與三是也人欲勿用天<lb/>
其舍諸今二三之實皆由上九見食於六五是上九以<lb/>
<pb n="KR4f0022_WYG_027-13a"/>
薦賢上當天心也大吉无不利何疑之有此卦之義在<lb/>
於大臣遠闒茸而舉賢人繹六五金鉉之義則用大臣<lb/>
以用天下之賢人尤不可不加意也<lb/>
九二雖有終无尤之喜猶未免有慎所之之戒何也賢<lb/>
人君子不見用於時或為權門牢籠因而失節故丁寧<lb/>
戒之宋楊時為蔡京所薦前朝吳與弼為石亨所薦至<lb/>
今猶有遺憾况其他乎<lb/>
䷲<hi>震下震上</hi>
<pb n="KR4f0022_WYG_027-13b"/>
洊雷亦不必指非時之雷如冬雷及無雲而雷之類自<lb/>
二月發聲之後八月收聲之前凡雷皆雷也人亦無聞<lb/>
雷霆而不懼者當雷之時妄念盡空天良陡發惜乎雷<lb/>
過之後妄念又滋耳若能時時恐懼時時修省所謂囘<lb/>
天格天孰加於此乎<lb/>
震來虩虩笑言啞啞文王用之繋卦周公用之繫爻恐<lb/>
致福也後有則也孔子用之釋彖既又用之釋象此四<lb/>
語蔽震卦可也蔽全易亦可也<lb/>
<pb n="KR4f0022_WYG_027-14a"/>
䷳<hi>艮下艮上</hi>
彖辭艮其背孔子釋之作艮其止艮其背即艮其止之<lb/>
象艮其止即艮其背之實義止其所又艮其止之的訓<lb/>
也背也止也所也切實言之一理而已艮其止者止於<lb/>
理也凡人不過一身其與身接者皆人也不見理但見<lb/>
人與身則所以處身與人者失矣不見身與人但見理<lb/>
則所以處身與人者得矣故彖曰艮其背不獲其身行<lb/>
其庭不見其人<lb/>
<pb n="KR4f0022_WYG_027-14b"/>
艮止也此止非專屬止非專屬静行亦有止止亦有止<lb/>
行即是動止即是静行止動静無不有理止其所而時<lb/>
出之故曰時止則止時行則行動静不失其時其道光<lb/>
明然則凝心無為息緣住靜虛寂之學必非艮止之學<lb/>
明矣<lb/>
䷴<hi>艮下㢲上</hi>
彖傳進得位往有功也進以正可以正邦也其位剛得<lb/>
中也數語明指九五或曰天子不可以漸進言夫由儲<lb/>
<pb n="KR4f0022_WYG_027-15a"/>
君而為天子非漸而何天子尚進以正進以漸天下何<lb/>
得倖進躁進哉使天下不倖進不躁進天子正邦之功<lb/>
莫大於此矣卦辭取象于女歸六爻皆取象于鴻又取<lb/>
象于夫婦鴻不再配婦不二醮君臣之義也始進不正<lb/>
其後未有能正者也九五六二相應君臣之正也五鴻<lb/>
漸于陵婦三歲不孕二鴻漸于磐飲食衎衎五言其始<lb/>
也二言其終也雖終莫能勝而其始亦難矣則以九三<lb/>
六四故也三無應離初二而耽四之邪配是謂夫征不<lb/>
<pb n="KR4f0022_WYG_027-15b"/>
復以私而孕不敢舉焉是謂婦孕不育私而得位盜思<lb/>
奪之故結四相保是謂利用禦冦四亦無應故三漸陸<lb/>
四漸木皆非鴻之本性也四雖漸木或得其桷猶可苟<lb/>
安四之順㢲異於三之剛躁故三不免凶四猶无咎與<lb/>
惟三四橫據于朝故五漸于髙陵未能遽遂下接六二<lb/>
之願然五剛中得位去此何難此五所以終得其願而<lb/>
二不素飽之臣終得見用也初六鴻漸于干新進小臣<lb/>
未遽獲上履危䝉譏誠所不免故曰小子厲有言无咎<lb/>
<pb n="KR4f0022_WYG_027-16a"/>
上九爵位不能繫之如鴻之髙飛雲路清風峻節足以<lb/>
勵一時而師萬世故曰鴻漸于逵其羽可用為儀此二<lb/>
爻亦無應者也比之三四則賢不賢相去遠矣去倖進<lb/>
以清仕塗拔孤寒以開賢路奬山林以養廉恥孰非九<lb/>
五之事哉<lb/>
䷵<hi>兌下震上</hi>
歸妹一卦自卦辭論無復吉理自六爻論人有貴賤有<lb/>
賢否其遇亦有幸不幸妾媵之事略具矣六五妾媵之<lb/>
<pb n="KR4f0022_WYG_027-16b"/>
主也帝乙歸妹是其貴也其君之袂不如其娣之袂良<lb/>
是其能逮下也又能不尚飾也月㡬望是其德之盛也<lb/>
又謙沖不敢盈也然則六五以其中德之貴而行不專<lb/>
恃其位矣娣得此以為女君何其幸哉初九之為娣固<lb/>
也九二何以云眇則以跛眇相似也跛故不敢正履眇<lb/>
故不敢正視初征吉二利幽人之貞質性固有小異而<lb/>
以下承上之常兩皆不失矣惜古今女君不皆六五而<lb/>
娣不皆初九九二也六三為成卦之主始亦欲待年而<lb/>
<pb n="KR4f0022_WYG_027-17a"/>
嫁獲其良配後則反歸以娣豈非女德不正人皆賤之<lb/>
故與九四歸妹愆期遲歸有時亦女子有志者也聞古<lb/>
之盛世男女以正婚姻以時然則女之愆期必有任其<lb/>
責者矣上六女承筐无實士刲羊无血无攸利此非約<lb/>
婚而不終者也愆期之女鰥曠之士不能具禮簡略相<lb/>
從者也或曰此卦自六爻而外通于公卿士庶且妾媵<lb/>
小事耳聖人何為娓娓不置是未讀歸妹之彖者也歸<lb/>
妹天地之大義也天地不交而萬物不興歸妹人之終<lb/>
<pb n="KR4f0022_WYG_027-17b"/>
始也而可以為小乎<lb/>
䷶<hi>離下震上</hi>
天下之事倚伏无常者也豐本以明以動故豐既豐乂<lb/>
以雷揜日之故於是豐之名雖是也而豐之實改為豐<lb/>
其蔀豐其沛豐其屋矣豐至是疑无亨理然本以明以<lb/>
動故豐苟循其本仍以明以動救其弊何難於亨哉王<lb/>
假之勿憂宜日中所以救豐之後也豐大也日中之日<lb/>
徧照天下此之謂大也天下無常中之日而君心有常<lb/>
<pb n="KR4f0022_WYG_027-18a"/>
中之日日之象雖屬於五而五之明實取於離日不至<lb/>
於昃君不厭其臣天下所以常豐也日中則昃月盈則<lb/>
食天地盈虛與時消息况於人與鬼神乎此言豐之不<lb/>
可恃也或恃豐為可常或謂一豐之後不可再振者皆<lb/>
非也<lb/>
五來章二有孚發若則二之豐其蔀日中見斗往得疑<lb/>
疾自可免矣四在五下故豐其蔀日中見斗與二不殊<lb/>
而其遇主不同一心以佐五而五之來章已得二又得<lb/>
<pb n="KR4f0022_WYG_027-18b"/>
初與四雷不蔽日豐蔀盡撤下明上動頓還舊觀豈非<lb/>
快事哉惟上六隂柔在上此重五之暗者也三不幸與<lb/>
之應所謂豐其沛日中見沫暗不在五而在上矣有臣<lb/>
如此而望與之竭力悟主行莫大之事哉惟以權自廢<lb/>
折其右肱而已上位窮而富溢豐大其屋翔于天際然<lb/>
闚其户閴其无人蓋九三既折肱則上門雖如市謂之<lb/>
无人可也豐其屋適所以自蔽古來為臣如上誰能幸<lb/>
免也<lb/>
<pb n="KR4f0022_WYG_027-19a"/>
䷷<hi>艮下離上</hi>
旅者外往而違其家者也士庶賈賤之常而尊貴者之<lb/>
變也如晉重耳僃四爻之義焉吕卻之難豈非射雉一<lb/>
夫亡乎明年襄王入於王城王饗醴命之宥又二年獻<lb/>
楚俘于王王饗醴命晉侯宥王命尹氏及王子虎内史<lb/>
叔興父䇿命晉侯為侯伯豈非終以譽命乎處狄十二<lb/>
年及齊齊桓公妻之有馬二十乘有狐趙諸臣從之豈<lb/>
非旅即次懷其資得童僕貞乎處齊公子安之姜氏曰<lb/>
<pb n="KR4f0022_WYG_027-19b"/>
行也懷與安實敗名姜與子犯謀醉而遣之醒以戈逐<lb/>
子犯然公子遂行矣豈非旅于處得其資斧我心不快<lb/>
乎其過衞也衞文公不禮之乞食于壄人壄人與之塊<lb/>
似乎旅𤨏𤨏夫𤨏兮尾兮流離之子黎臣所以歎也而<lb/>
不可論晉公子子犯曰天賜也稽首受而載之旅雖窮<lb/>
而其君若臣之志不窮志不窮旅之窮何足為災乎此<lb/>
卦最惡者上九而九三次之三過剛故有焚次䘮僕之<lb/>
事大約旅之時𤨏𤨏固難過剛則人不附人去則𤨏𤨏<lb/>
<pb n="KR4f0022_WYG_027-20a"/>
益甚矣至于上九焚巢之害視焚次又甚矣旅非笑時<lb/>
也而先笑號咷在其後矣牛既䘮矣終莫之聞矣是為<lb/>
最凶者也可不戒哉<lb/>
䷸<hi>㢲下㢲上</hi>
風者天之號令㢲為風故為命令兩㢲相隨故為申命<lb/>
法敎百端令行為上故曰行事此九五大人之事也五<lb/>
居㢲中以中行命命无不正所謂剛㢲乎中正而志行<lb/>
者也命既正矣則吉由之悔亡由之上下无不利由之<lb/>
<pb n="KR4f0022_WYG_027-20b"/>
矣无初有終初未得不令而從終則无令而不從也庚<lb/>
者十甲過中事之當更者也更事故申命也或曰甲主<lb/>
仁庚主義甲寛令也庚嚴令也然㢲者入也重㢲所以<lb/>
入人非可以嚴厲言也<lb/>
小者初與四兩柔也柔皆順乎剛剛則單指九五九五<lb/>
居尊位故柔皆利有攸往利見大人雖九二之剛亦不<lb/>
過下引初六使上順九五耳不敢當大人也<lb/>
初以順五為貞進退多疑則失貞故利武人之貞武人<lb/>
<pb n="KR4f0022_WYG_027-21a"/>
者果决無疑者也四决志順五无進退之悔可以稱武<lb/>
夫矣倡初順五故曰田獲三品初㢲下為品與四隔三<lb/>
爻為三品也田而獲亦武夫之事也四不止有功於初<lb/>
豈非五之功臣哉<lb/>
二與四皆互兌口五之申命行事必藉二四四稱武夫<lb/>
二稱史巫亦互辭也蓋所以使初无疑而事五者亦辭<lb/>
命之力也㢲在牀下所以事五也用史巫紛若所以申<lb/>
五之命也然則二之有功同于四也<lb/>
<pb n="KR4f0022_WYG_027-21b"/>
九三居下㢲之終頻㢲猶初之進退也始而志疑終而<lb/>
志窮吝何能免哉<lb/>
上九居上㢲之終過于㢲而不能斷是為䘮斧不得以<lb/>
武夫之貞自解矣又曰䘮資何居此老而患失足恭無<lb/>
耻者也意保富貴富貴未必能保故曰㢲在牀下上窮<lb/>
也䘮其資斧正乎凶也正乎凶也或作兩句讀是也言<lb/>
爾以為正乎吾但見其凶而不見其正也㢲在牀下與<lb/>
九二同亦所謂吉凶不嫌同辭<lb/>
<pb n="KR4f0022_WYG_027-22a"/>
䷹<hi>兌下兌上</hi>
兌說也順天應人使民忘勞忘死皆由於説說豈有不<lb/>
亨者哉然亦有不可亨者說之失正也故又利於貞焉<lb/>
何以為貞剛中而柔外是也剛中則不暱柔外則不暴<lb/>
不暱不暴説之正也亨之道也九五以剛居中所謂當<lb/>
位之大君也例應云孚於兌嫌同於二變文曰孚于剥<lb/>
此聖人特筆也蓋說我者剥我者也既剥矣何以又孚<lb/>
蓋知我之志本無他也然孚于剝則自應有厲惟能有<lb/>
<pb n="KR4f0022_WYG_027-22b"/>
厲而厲自然無矣此五之貞五之所以説也初之和兌<lb/>
者我無爾虐爾無我疑也二之孚兌者我無爾詐爾無<lb/>
我虞也四下乘六三與上六同體若商略所以説乎兩<lb/>
柔者則徒傍徨不寧無為也惟介然疾之使兩柔皆不<lb/>
能渉入則可以有喜矣此三爻者其道不同亦皆説之<lb/>
能利貞者也至於六三上六一來一引正兌之小人以<lb/>
妄說為性而君子不可妄説之者也六三言凶上六不<lb/>
言凶者上之凶可例三而知也大約說卦以利貞為主<lb/>
<pb n="KR4f0022_WYG_027-23a"/>
說以利貞是以順乎天而應乎人説以先民民忘其勞<lb/>
說以犯難民忘其死苟不能説民而小人是説一旦有<lb/>
事誰為我勞誰為我死小人且掉臂逝矣戒之哉<lb/>
䷺<hi>坎下㢲上</hi>
此卦五為主渙之君二四為治渙之臣剛來而不窮二<lb/>
也柔得位乎外而上同四也王假有廟王乃在中五爻<lb/>
所謂王居也利渉大川乘木有功五乘四木以濟坎水<lb/>
也利貞者王以居為貞也所謂正位也有五之君有二<lb/>
<pb n="KR4f0022_WYG_027-23b"/>
四之臣而初六六三上九无不附于二四協志佐五一<lb/>
時君臣如此渙之所以亨也夫渙非幸事也普天之下<lb/>
誰非臣子初六之柔藉二互震之壯馬以拯王室之難<lb/>
豈非順哉四為木為机初用二馬二奔四机得四而二<lb/>
亨渙之願得矣六三渙其躬者以有渙在不敢不散其<lb/>
私也志在外者志在四也夫初二三皆歸於四四不敢<lb/>
有以歸於五可謂渙其羣矣大臣而无朋黨之私可謂<lb/>
光大矣人惡渙故喜羣四渙其羣功乃在五所謂渙有<lb/>
<pb n="KR4f0022_WYG_027-24a"/>
丘也此非常人心思所及也蓋渙之時丘為衆之所止<lb/>
五當互艮之山故象丘也九五渙汗其大號㢲之申命<lb/>
行事也渙王居者王居而不動所以守宗廟社稷也渙<lb/>
汗其大號渙王居皆渙字一讀言渙時宜汗其大號渙<lb/>
時王宜居守也故象曰王居无咎或以王居為王之居<lb/>
積連渙字為句以散財釋之誤矣此卦以汗大號渙王<lb/>
居為渙之實事與餘象不同若夫上九之渙其血者上<lb/>
與三應三渙其躬上安得不渙其血故上亦渙之功臣<lb/>
<pb n="KR4f0022_WYG_027-24b"/>
也去而遠出者何蓋功成身退知㡬之士也故爻以无<lb/>
咎許之象以遠害明之<lb/>
史言唐德宗時奉天所下詔書雖狂將悍卒聞之莫不<lb/>
感激又言山東宣布赦書士卒皆感泣又李晟上行在<lb/>
露布曰臣已肅清宫禁祗謁寢園鐘簴不移廟貌如故<lb/>
渙汗其大號渙王居二者為渙之實事此可以見矣<lb/>
䷻<hi>兌下坎上</hi>
節卦斷以節財言天地節而四時成節以制度不傷財<lb/>
<pb n="KR4f0022_WYG_027-25a"/>
不害民反而言之不節以制度則傷財害民矣節豈小<lb/>
事哉此卦分坤之一柔居下卦之上為兌六三也分乾<lb/>
之一剛居上卦之中為坎九五也兌為説坎為險説以<lb/>
行險者六三也當位以節中正以通者九五也苦節不<lb/>
可貞則上六也以六爻細言之初九在下知通財之權<lb/>
在五塞財之權在二不敢前侵二事為不出户庭户竒<lb/>
九二之象也二坐視三之不節而不能塞為不出門庭<lb/>
門偶六三之象也夫節財者當於有財之時失其時何<lb/>
<pb n="KR4f0022_WYG_027-25b"/>
嗟及矣二之凶宜也若六三不節若則嗟若又三之自<lb/>
取也咎將歸誰多費以快意而不知窮在其中說以行<lb/>
險非六三而何九五當位以節中正以通節而通故不<lb/>
窮不窮故往有尚甘節之吉所以在五也六四享安節<lb/>
之亨亦以承五之道故也六三不節蔓延於上然凶而<lb/>
猶謂之貞猶得悔亡者罪不在上也嗚呼財者天下大<lb/>
事也九二大臣也不知錢穀託言非其職過矣至于制<lb/>
度數議德行國家之大政所係於財者至重也明職掌<lb/>
<pb n="KR4f0022_WYG_027-26a"/>
禁侈用制度數以革僭分議德行以勸儉約天下未有<lb/>
不家給人足者也有中正以通之徳其行此固易易也<lb/>
䷼<hi>兌下㢲上</hi>
卦名中孚中者二五剛得中也若三四則柔在内何得<lb/>
以内冒中哉舊有中虛中實之説中實是也中虛非也<lb/>
二五成卦之主凡卦之義皆可取用五君二臣二臣臣<lb/>
説君㢲故曰説而㢲孚乃化邦也信可以感天地動鬼<lb/>
神凡有血氣无不可感故曰豚魚吉信及豚魚也㢲為<lb/>
<pb n="KR4f0022_WYG_027-26b"/>
木為風互震之動風行木動舟象也三四兩隂舟虛象<lb/>
也君臣交孚何事不可行風順舟駛無以逾也故曰利<lb/>
涉大川乘木舟虛也三索得女而成兌一索得女而成<lb/>
㢲遡其本則乾也乾為天剛健中正莫過乎天二五有<lb/>
焉孚之所以為孚者此也故曰中孚以利貞乃應乎天<lb/>
也至六爻之義亦惟二五為中孚與卦義同其餘不中<lb/>
則不孚矣<lb/>
九五為君之孚臣其辭易知九二取象于鶴者鶴水鳥<lb/>
<pb n="KR4f0022_WYG_027-27a"/>
又秋禽九二兌體故象之又君主日陽也臣主夜隂也<lb/>
鶴在隂亦二之象也又夜半陽生鶴知夜半隂應陽之<lb/>
象也鳴和兌口之象也曰我曰爾即其鳴和之辭也爵<lb/>
禄曰爵鳥爵曰爵鳯皇亦曰爵鳯鳴節節足足故飲器<lb/>
象之亦曰爵然則爵之稱亦多矣我有好爵其指鳯乎<lb/>
鳳生東方君子之國羽蟲三百六十鳳為之長九五居<lb/>
㢲乘震象之宜也曰我有曰吾與爾靡皆據二言之此<lb/>
臣樂得君彼此告語之辭也或以子和指五非也以子<lb/>
<pb n="KR4f0022_WYG_027-27b"/>
目五失尊卑大小之序於理為悖且鶴屬兌體子又屬<lb/>
㢲體一物而兩取象其義紊矣<lb/>
又以繫辭傳參之君子居其室出其言善則千里之外<lb/>
應之况其邇者乎出其言不善則千里之外違之况其<lb/>
邇者乎遠邇相關如此邇可忽與母子室中之至邇者<lb/>
也鶴鳴子和邇先應也此又欲獲君先信友之說也<lb/>
初九虞吉者虞度六四之有它其心不敢安也虞於志<lb/>
未變之先故吉志既變而後悔之晩矣六四捨初附五<lb/>
<pb n="KR4f0022_WYG_027-28a"/>
絶類而上附五不失臣道月㡬望之象絶類不繫私交<lb/>
馬匹亡之象此捨私狥公善補過者也然反覆賣友之<lb/>
譏亦難免矣其酈寄之流與三與上應而不應故辭曰<lb/>
得敵或鼔或罷先信而後疑也或泣或歌既疑而又信<lb/>
也總之疑而不定者也上九翰音登於天音无翼而飛<lb/>
故曰翰音登于天者在卦之上居㢲之極言猶飄風不<lb/>
可捉執然上既不信矣其誰信之故曰何可長也<lb/>
獲君信友於九五九二見之友之不相信於初四三上<lb/>
<pb n="KR4f0022_WYG_027-28b"/>
見之古今未有上下相疑而可有為者中孚一卦於君<lb/>
臣朋友之際言之備矣<lb/>
䷽<hi>艮下震上</hi>
大為陽小為隂卦有四隂二五又居中得位小者既過<lb/>
大者何以亨哉小者過而大者亨亦必有道矣則貞是<lb/>
也處小過之時行小過之事所謂過以利貞與時行也<lb/>
可小事不可大事是也此又為君子小人之互辭柔得<lb/>
中是以小事吉則大事必不吉剛失位而不中既不可<lb/>
<pb n="KR4f0022_WYG_027-29a"/>
大事則但可小事矣此卦本敎君子之行小事辟如飛<lb/>
鳥遺之音不宜上宜下上逆而下順上則大事也下則<lb/>
小事也君子知此則自然无違時而行之禍故曰大吉<lb/>
大吉者君子之大者吉也繫辭之聖人意為君子然所<lb/>
以示小人者亦在其中矣<lb/>
九三弗過防之弗過一句防之一句時既不能過小人<lb/>
而外示防小人之形從或戕之之凶其能免乎此憂九<lb/>
三過剛危之之辭也九四弗過遇之弗過一句遇之一<lb/>
<pb n="KR4f0022_WYG_027-29b"/>
句時既不能過小人而能善遇小人此九四之利貞也<lb/>
故即予其无咎然遇小人譬如養虎故戒之以往厲必<lb/>
戒遇亦一時之權常以是為貞反至失身而不貞故又<lb/>
敎之以勿用永貞此三四兩爻之下而不上可小事不<lb/>
可大事所以亨所以大吉也<lb/>
六二隂過於陽故為過其祖過其君以隂居隂故為遇<lb/>
其妣遇其臣此又六二之能下也然二本過其君聖人<lb/>
曰不及其君何哉臣不可過象釋之明矣天王狩于河<lb/>
<pb n="KR4f0022_WYG_027-30a"/>
陽公孫干邾其書法同孰謂易中无春秋哉六五宻雲<lb/>
不雨自我西郊乂曰公弋取彼在穴皆有隂不敢行陽<lb/>
事之象此六五之下也然其徳則六其位則五與二少<lb/>
殊雖不雨雲已上升故象曰已上也五君位也不曰王<lb/>
曰公亦書法也<lb/>
初六飛鳥以凶此初之不下而上也惟其為飛鳥所以<lb/>
致凶也不可如何自作孽不可活之謂為初歎息而言<lb/>
之也上六弗遇過之亦作兩句讀言上六不肯以禮遇<lb/>
<pb n="KR4f0022_WYG_027-30b"/>
陽而務欲以力勝之也此上六之上而不下也飛鳥離<lb/>
之上與初為飛鳥同故罹禍亦與初同也曰凶曰是謂<lb/>
災眚辭繁而不殺聖人為上歎息亦同於初矣<lb/>
䷾<hi>離下坎上</hi>
既濟之世侈大之志易生能收斂而不至侈大則既濟<lb/>
可以常保故卦辭曰既濟亨小而釋之曰既濟亨小者<lb/>
亨也剛柔正而位當似槩指六爻而意在九五九五為<lb/>
既濟之主其禴祭也非薄於鬼神也此九五之能小也<lb/>
<pb n="KR4f0022_WYG_027-31a"/>
後世有數十年不親郊祀者反之則東封西祀以明得<lb/>
意以祈福祐馴至民窮財匱何如以時禴祭者實受其<lb/>
福哉舉祭祀一端他可推矣先天離東坎西九五位居<lb/>
坎中故為西鄰所云東鄰西鄰殺牛禴祭者一奢一儉<lb/>
相形之辭而非以六二為東鄰也六二柔得中卦辭所<lb/>
謂初吉者䘮其茀而不行俟其得而不逐真與民休息<lb/>
安靜无事太平之良臣也初九曳其輪濡其尾畏輕舉<lb/>
而致禍也六四濡有衣袽終日戒能預僃而戒懼也若<lb/>
<pb n="KR4f0022_WYG_027-31b"/>
初與四亦皆能小之賢臣也天下已安小人生事多開<lb/>
邊釁以徼功名故聖人繫九三曰髙宗伐鬼方三年克<lb/>
之又丁寜之曰小人勿用其意深矣夫以高宗之賢當<lb/>
全盛之世其伐鬼方猶以三年師老民困其憊可知可<lb/>
不戒哉上六與九三相應小人彼此附和喜於生事者<lb/>
也冒險而進卒止于險而不得出濡首之厲實自取之<lb/>
亦小人所當戒也雖然既濟有九五之君有六二之臣<lb/>
自然无九三上六之小人矣<lb/>
<pb n="KR4f0022_WYG_027-32a"/>
䷿<hi>坎下離上</hi>
既濟之世不可用兵未濟之世兵不得不用然亦不得<lb/>
輕用必上有聖主下有賢將相而後可今觀六五以文<lb/>
明居上以有孚應下九二能持重於内九四能臨事而<lb/>
懼震用伐鬼方於外五非嗜殺之主二非貪功之相四<lb/>
非輕敵之將宜其皆得貞吉也是知未濟之兵出於不<lb/>
得已者也未濟之亨不以是哉不獨此三爻也聖人於<lb/>
初與三上皆有戒辭焉初六濡其尾吝象曰亦不知極<lb/>
<pb n="KR4f0022_WYG_027-32b"/>
也與彖傳所云未出中者其意相合未濟之時特嫌其<lb/>
濟而不知極非謂其不宜濟也六三曰未濟征凶又曰<lb/>
利渉大川意亦同初六一戒之一勸之亦以未濟之時<lb/>
不可不求濟也上九有孚于飲酒剛而能和以和孚衆<lb/>
所以无咎然雖居卦終猶在未濟和而不節過親小人<lb/>
恐禍有出於意外者濡其首有孚失是聖人所以又申<lb/>
戒於上也總之不論既濟未濟聖人皆以用兵為不得<lb/>
已之事皆以小心敬慎為訓天運固有循環亦人事得<lb/>
<pb n="KR4f0022_WYG_027-33a"/>
失所致也合二卦為一卦讀之常存思患豫防之心焉<lb/>
天下其常濟乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_027-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編卷二十七<lb/>
</p>
<p>
</p>
  </div>
</body>
</text>
</TEI>
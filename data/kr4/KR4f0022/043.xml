<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編巻四十三</head> <lb/>
    <p>
<pb n="KR4f0022_WYG_043-1a"/>
欽定四庫全書<lb/>
　午亭文編巻四十三<lb/>
　　　　　　　　　　　　大學士陳廷敬撰<lb/>
　阡表<lb/>
　　百鶴阡表<lb/>
我陳氏實舜後世稱侯邦賓於三代子孫散處列國為<lb/>
代著姓顧瞻蒲坂興言舊畿則吾陳氏尤近在封域者<lb/>
也陳氏世徳仁厚播於山右誕我先公孤廷敬庸敢即<lb/>
<pb n="KR4f0022_WYG_043-1b"/>
先公之徳業顯著於家邦者詮次而繫以辭先公諱昌<lb/>
期字大來晩而號魚山老人初為廩膳生垂聲黌序順<lb/>
治中<lb/>
詔郡縣用文試各舉髙第一人先公文冠一州名上吏<lb/>
禮部志在養母不樂仕為學以窮經為亟深於易禮經<lb/>
尤好程子易傳嘗言曲禮上下篇當倣學庸列四子書<lb/>
中自少壯而老吐辭制行務合經義以故見於家邦者<lb/>
可為世表儀焉先公生明萬厯中親見國家之所以興<lb/>
<pb n="KR4f0022_WYG_043-2a"/>
廢君子小人之所以消長人心風俗之所以隆替盛衰<lb/>
故修身教家敦行厲世本於學術不移於物情不奪於<lb/>
利勢不憂不懼特立獨行惟凖乎聖人之道而盡心焉<lb/>
流賊起西秦先公先事謀保聚築樓河山間樓将卒工<lb/>
而賊數萬果遽集樓下圍攻之數重先世父侍御公時<lb/>
為孝亷在樓中我先公謂侍御公賊勢衆矣即固守圍<lb/>
乆不解樓中食盡人饑終不可保自請間道告於州幸<lb/>
州人救援我尚可圖存侍御公曰此危道奈何我先公<lb/>
<pb n="KR4f0022_WYG_043-2b"/>
曰苟得當活樓上下千人且不使賊驚吾母為益大矣<lb/>
若坐斃於此非計之得也慨然固請行中夜自樓顛縋<lb/>
而下縋絶先公墮地乆不聞音聲賊火照山上下明如<lb/>
晝治攻具益急樓中人人目相懾無敢下樓救者㒒李<lb/>
忠奮前曰死生命也捄主義也義在而死命之正也忠<lb/>
願下樓忠下樓縋先公而上未甦也質明宛然無恙若<lb/>
神有相者一時樓中人咸異焉賊圍樓攻之三晝夜謂<lb/>
樓中渇且降先公汲樓井中水揚樓四邊賊驚相視謂<lb/>
<pb n="KR4f0022_WYG_043-3a"/>
不可以渇降也徐驅去長老曰吾聞活千人者其後必<lb/>
大陳氏其興乎當是時中外恬熙州郡乆不被兵流賊<lb/>
漫衍而東騰華蹀河景霍之城汾澮之淵如履房闥如<lb/>
跨澗溪所過壊裂糜沸而野處巖居無牆堞垣墉之限<lb/>
屠毒尤慘先公創兹樓也里富人竊笑之曰我将謂陳<lb/>
氏為園囿觀逰之娛也無故築為樓過矣賊至則縛富<lb/>
人拷掠金帛挾樓下以讋衆及賊去而富人亦效為樓<lb/>
樓亦至今在焉葢先公之盛徳哲謀先事而備類若此<lb/>
<pb n="KR4f0022_WYG_043-3b"/>
廷敬每念縋樓事視平原之抗賊霽雲之乞師艱危有<lb/>
甚焉以一書生欲穿賊壘冒鋒刃跣行七十里以達於<lb/>
州此萬不可必得之勢故縋之絶我公之不往者天也<lb/>
非人之所能為也賊退有羽客過而言此樓活千人其<lb/>
名當與河山並永題曰河山為囿其意又若應前富人<lb/>
園囿為娛之説者長老至今呼河山樓云崇禎末流賊<lb/>
隳突走北京别遣賊劫掠澤潞我公奮然曰勿待彼來<lb/>
當先徃以折其鋒馳驅一晝夜行達賊壘賊率坐帳中<lb/>
<pb n="KR4f0022_WYG_043-4a"/>
矛棘森立鈎鏑挺露我公從容曉譬天道人事順逆禍<lb/>
福之故謂民實無辜孽母自作左右趨前欲逼賊率曰<lb/>
此狂生縱之去且令與一箭為信戒其黨勿犯我里恃<lb/>
以安當明之季急黨朋亂正邪騁空言略實效而封疆<lb/>
之事不可問矣我公不出而任人家國事以危樓撑拒<lb/>
數萬之賊以立談摧挫羣兇之氣行其義於一鄉者如<lb/>
此此可以論世而知人矣<lb/>
大清蕩除醜類臣壹四海叛帥姜瓖擾雲中煽惑晉以<lb/>
<pb n="KR4f0022_WYG_043-4b"/>
南郡縣澤州則賊渠張斗光據州治迫脅士夫獨卑詞<lb/>
招先公先公怒裂眥罵賊賊奴死在旦夕敢辱我耶拉<lb/>
其書寸寸斷賊慙恚己丑十月率賊數千人直抵吾家<lb/>
家故於樓南擴為堡賊圍攻如流賊廷敬是時年十二<lb/>
嵗矣猶記賊於薄暮射書堡中先公得書手裂之登陴<lb/>
忼慨謂衆曰受恩<lb/>
本朝為臣子誓不陷身於賊賊反覆倡亂此特待命漏<lb/>
刻耳吾已度外置妻子若汝曺不協力堅守一旦為賊<lb/>
<pb n="KR4f0022_WYG_043-5a"/>
所汚<lb/>
王師至無噍類矣衆皆聴命賊度不可攻則索金帛先<lb/>
公曰金帛以勞守者賊怒攻三日堡且陷賊忽開一角<lb/>
去已而盡去及後乃知賊聞天兵自北下也賴<lb/>
國家之恩以有今日使遲三日不至我盡室委命矣先<lb/>
公治家勤儉以其餘賙給鄉人戊辰捐糓焚券鄉人感<lb/>
徳詣撫軍請旌奏先公知之遽追抑其事數日人益感<lb/>
奮罷市輟農疊上狀郡縣求請旌建祠郡上之方伯方<lb/>
<pb n="KR4f0022_WYG_043-5b"/>
伯上之撫軍皆交口嗟咨竟通牒禮部先公聞之大驚<lb/>
自草狀辭辭極懇苦乞速寢其事遣使七晝夜達京師<lb/>
廷敬上狀禮部部大人感歎乆之曰成長者志檄撫軍<lb/>
曲體至情仰成謙徳自行褒旌以荅衆好其時都人士<lb/>
競為文若詩以鋪述咏歌而鄉人之懐思頌義刻石以<lb/>
載其詞者至三十餘所卒不能禁焉易簀之月盡出篋<lb/>
中貲易米數斛以賙鄰里當捐貲時諸子或無以為食<lb/>
而先公怡然不以屑意葢積仁累義樂善不倦出於至<lb/>
<pb n="KR4f0022_WYG_043-6a"/>
誠如此待諸子嚴教兄子庶常君如諸子世父侍御公<lb/>
宦遊乆庶常君自六嵗就家塾至弱冠以經魁其鄉皆<lb/>
先公躬自訓督之也嘗曰學者攻應舉文字恒視讀書<lb/>
立品為二事吾所以教汝曺者以讀聖賢書當實存諸<lb/>
心而見之行事凡讀書令徃復涵泳其中身體力行以<lb/>
變化氣質為先庶常君及諸子言動略有過差訶責終<lb/>
日尤戒多言謂多言多尤汝不聞乎所接人有言行之<lb/>
越於理雖近理而佞或喋喋者則不憚規其人退必舉<lb/>
<pb n="KR4f0022_WYG_043-6b"/>
示諸子以為戒侍御公既捐館舍庶常君始舉進士庶<lb/>
常君嘗曰公吾父也先公燕居無隋容怠色起居食息<lb/>
有常度中夜或踰時而寢雞鳴必興盥洗詣范太夫人<lb/>
榻下終身無間日太夫人見背廢問安之禮而興也常<lb/>
在昧爽前嚴冬不具火盛暑不解衣所居室圖書滿前<lb/>
凝塵蔽席四壁多張古人前言徃行如曲禮所載生平<lb/>
無私語無嗜好未嘗以細故鞭扑僮奴食飲菲惡常衣<lb/>
敝衣食取充口物雖精好略嘗而止不恣食飲酒則無<lb/>
<pb n="KR4f0022_WYG_043-7a"/>
量不亂夜就枕輒酣寢當張賊圍攻時堡中人舉皇皇<lb/>
不能寐每伺攻稍間先公就睡如無事時人皆異焉侍<lb/>
御公假而歸一日雨與飲於山園路滑失足傷臂侍御<lb/>
公大驚同卧堂中侍御公方輾轉不安席先公鼾聲殷<lb/>
殷然侍御公曰吾不及汝父也葢事無巨細應之則已<lb/>
無幾微凝滯於中臨事斷決無遲回卻顧自圖便私意<lb/>
與人言不隠情惜已無沮色忸辭上自達官貴人下至<lb/>
簞豆微賤無炎涼髙下常面折人人無不服無城府崖<lb/>
<pb n="KR4f0022_WYG_043-7b"/>
岸纎毫務已自私之意望之如泰山喬嶽即之如滄海<lb/>
澄江坦平寛大益覺和易如春風披人時雨潤物於人<lb/>
無宿怨蔵怒是是非非準乎理道而務適其宜不為煦<lb/>
煦之行以要浮名卒之盛徳感人化而為善人者歌頌<lb/>
而禱祝焉葢先公性稟天成學術醇正純乎天理以義<lb/>
勝物得易之直方大不習無不利得禮之毋不敬儼若<lb/>
思安定辭居家尤力行家禮故由家而達於鄉國其彰<lb/>
彰在人耳目者此其大較也葢其詩書仁義之澤源逺<lb/>
<pb n="KR4f0022_WYG_043-8a"/>
流長所鍾祥而挺生者有由然也陳氏自明宣徳初七<lb/>
世祖諱林遷陽城中道莊樂其山巖水泉之勝居焉六<lb/>
世祖諱秀有詩名以人材為西鄉尉清操勁節著聞方<lb/>
是時士大夫修名行潔去就雖小官亦卓然自立西鄉<lb/>
公尤為上官重禮為尉數年皎然自持民戴之若慈母<lb/>
攝固城令居乆之不得代一旦竟挂冠㕔事壁去西鄉<lb/>
公子珏為滑尉贈户部主事户部公子天祐明嘉靖甲<lb/>
辰科進士歴官陜西副使亷正不阿以詩聞於時副使<lb/>
<pb n="KR4f0022_WYG_043-8b"/>
公於先公為曽伯祖曽祖諱修隠居耕稼以餘粟惠鄉<lb/>
人鄉人以公利人濟物羣稱之曰嵗星祖諱三樂忼慨<lb/>
有節概克修父業初贈光禄大夫刑部尚書累贈光禄<lb/>
大夫吏部尚書文淵閣大學士考諱經濟諸生初贈文<lb/>
林郎浙江道御史累贈光禄大夫吏部尚書文淵閣大<lb/>
學士祖妣妣皆累贈一品太夫人先公以廷敬官翰林<lb/>
歴院部遇<lb/>
聖上登極恩勅封翰林院庶吉士徴仕郎以<lb/>
<pb n="KR4f0022_WYG_043-9a"/>
親政恩勅封檢討文林郎又以<lb/>
慈和皇太后祔<lb/>
廟恩誥封奉政大夫内𢎞文院侍讀學士以加上<lb/>
兩宮徽號恩誥封通議大夫日講官起居注詹事府詹<lb/>
事兼翰林院侍讀學士以滇南蕩平恩誥封翰林院掌<lb/>
院學士兼禮部侍郎通議大夫以東巡恩誥封資政大<lb/>
夫經筵講官都察院左都御史以<lb/>
文皇后祔<lb/>
<pb n="KR4f0022_WYG_043-9b"/>
廟恩誥封資政大夫吏部尚書以克襄公務恩晉封光<lb/>
禄大夫經筵講官刑部尚書嗚呼自是先公棄不孝孤<lb/>
矣後二十年廷敬以非才入閣辦事<lb/>
主上推恩誥贈先公光禄大夫吏部尚書文淵閣大學<lb/>
士先公之自號魚山老人也當西鄉公時有石魚飛出<lb/>
山巖大石中及兵燹後石魚不知所歸先公建一閣石<lb/>
魚所出處閣前圖刻飛魚形故自號魚山也吾母先太<lb/>
夫人初封孺人再封孺人晉封宜人淑人而先太夫人<lb/>
<pb n="KR4f0022_WYG_043-10a"/>
棄不孝孤矣又贈淑人晉贈夫人再贈夫人晉贈一品<lb/>
夫人先公贈閣銜先夫人贈一品太夫人前母李夫人<lb/>
贈並同廷敬追叙先公軼事葢所為者事難而節著功<lb/>
倍而澤溥方之古獨行之傳無多讓焉後之君子擇而<lb/>
采之光於册書孤之志也先公以康熈三十一年壬申<lb/>
七月二十五日終於中道莊之里第享年八十有五近<lb/>
遠哀號奔赴明年癸酉十二月四日啓太夫人百鶴阡<lb/>
之兆而合葬焉太夫人之棄諸孤也先先公十五年實<lb/>
<pb n="KR4f0022_WYG_043-10b"/>
康熈十七年十月二十九日也享年五十有九其時廷<lb/>
敬方官於京師承乏翰林掌院事學士在講筵<lb/>
上聞而軫惻特遣内閣學士屯泰翰林院掌院學士喇<lb/>
沙里慰問諭以節哀自愛賜茶酒四器廷敬捧而跽酹<lb/>
以謝國家故事勲舊大臣遭喪者方䝉此典漢臣前此<lb/>
所未有也及廷敬蒲伏歸子舍部議廷敬母以詹事任<lb/>
封例不得與祭葬<lb/>
上曰廷敬侍從勤勞其母準以學士品級賜卹嗚呼微<lb/>
<pb n="KR4f0022_WYG_043-11a"/>
吾母之賢曷以及此逮先公之訃<lb/>
上軫惻勞問遣重臣賜茶酒諸典禮如太夫人焉太夫<lb/>
人姓張氏家世沁水名族皆以文學科目顯高祖鏜以<lb/>
文高為嵗貢生起家瑞金王府教授曽祖知本贈禮部<lb/>
員外郎祖之屏萬厯甲戌科進士累官陜西商洛道左<lb/>
參政父諱洪翼字萬涵萬厯癸夘科舉人署教朝邑至<lb/>
廣平府威縣知縣母王孺人吏部尚書諱國光公孫女<lb/>
萬涵公年壯無子既得太夫人少而穎慧特異與王孺<lb/>
<pb n="KR4f0022_WYG_043-11b"/>
人皆竒愛之萬涵公在朝邑手授太夫人四子通鑑及<lb/>
列女傳諸書無不背誦通曉大義能文工書道如經生<lb/>
然王孺人既以宗胄顯懿克修禮範太夫人祗順母儀<lb/>
合於國史肅肅雝雝王孺人固欲擇良配乆之聞我先<lb/>
公節操行義州里矜式士林推髙乃歸我先公歸而孝<lb/>
仁恭儉徳專行淑冠於九族范太夫人賢之而安焉時<lb/>
先王父贈侍御公巳殁先王父有三子長昌言世稱道<lb/>
莊公崇禎甲戌科進士官至浙江道監察御史次我先<lb/>
<pb n="KR4f0022_WYG_043-12a"/>
公又次大虞公昌齊州學生侍御公配李安人善病大<lb/>
虞公夫婦又皆早夭獨太夫人侍范太夫人側吾家自<lb/>
上世已來雖業儒然本農家衣食僅自給而侍御公自<lb/>
為樂亭令有亷名性嚴峭不能與時俯仰有一介不取<lb/>
與之風囊無私積俸入之餘以公同爨嘗曰吾不以為<lb/>
家累也流賊拷掠紳士至我先公賊渠謂此雖御史弟<lb/>
吾聞御史清官遽釋之則不以為家累者世父與我先<lb/>
公葢已辨之早矣當太夫人之主饋也家益清貧凡烹<lb/>
<pb n="KR4f0022_WYG_043-12b"/>
飪縫紉諸瑣事皆躬親之范太夫人老而長齋喜潔清<lb/>
非太夫人饋食則不甘太夫人多子女累又苦力作每<lb/>
免身三日即趨事范太夫人諸米鹽器什嘗不繼太夫<lb/>
人每鬻簮珥以辦給間與先公徃復論説者悉皆前古<lb/>
忠孝義烈之行當姜瓖之亂也賊攻莊堡先公既手裂<lb/>
賊書賊怒攻堡堡中人人震恐太夫人初育第三妹在<lb/>
蓐中奮然曰此非安卧時遂起具糗糧給酒炙佐先公<lb/>
拊循堡中人一堡得完諸感頌先公者無不感頌太夫<lb/>
<pb n="KR4f0022_WYG_043-13a"/>
人也太夫人於家政稍暇即出書籍慿几莊誦非丙夜<lb/>
不歸寢經生好學者亦無以加也廷敬尚未就外傅凡<lb/>
四子書毛詩皆太夫人口授以誦及官京師每先公有<lb/>
書至太夫人亦必附手書以教誡廷敬所以兢兢自守<lb/>
至今日者固皆<lb/>
主上非常之恩葢亦兩大人之教使然也太夫人有子<lb/>
八人廷敬其長也廷繼廷藎廷愫廷扆廷統廷弼廷翰<lb/>
女五人凡昏宦及諸内外孫及詳誌中者不備書書其<lb/>
<pb n="KR4f0022_WYG_043-13b"/>
大略焉廷敬為太夫人初卜吉於樊山百鶴來翔故名<lb/>
百鶴阡今謹輯兩大人軼事為百鶴阡表竊取歐陽子<lb/>
瀧阡之義云廷敬浮沉仕路以先人遺教更歴世故稍<lb/>
從事於性命道徳之學兾無忝所生不虧名節<lb/>
主上聖明下鑒檏鄙以康熈四十二年令入閣辦事今<lb/>
六年矣䝉<lb/>
聖恩賜爵賜封顯崇先世庇賴後昆乃列其世系又載<lb/>
我先公先太夫人之懿行遺烈所以詒謀積慶俾余小<lb/>
<pb n="KR4f0022_WYG_043-14a"/>
子克承先緒者具刻於碑以昭眂於無窮康熈四十又<lb/>
七年　月　　朔男<lb/>
賜進士出身光禄大夫吏部尚書<lb/>
文淵閣大學士廷敬表<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_043-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻四十三<lb/>
</p>
<p>
</p>
  </div>
</body>
</text>
</TEI>
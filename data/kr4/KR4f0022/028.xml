<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>午亭文編卷二十八</head> <lb/>
    <p>
<pb n="KR4f0022_WYG_028-1a"/>
欽定四庫全書<lb/>
　午亭文編卷二十八<lb/>
　　　　　　　　　　　　大學士陳廷敬撰<lb/>
　經解<hi>書詩禮</hi>
　　堯典<lb/>
唐虞之際盛矣嘗竊以謂此天人之介君子小人消長<lb/>
之關而天下治亂之所由分也當堯之時四凶五臣並<lb/>
列而驩兜舉共工比周為黨五臣雖各率其職未聞有<lb/>
<pb n="KR4f0022_WYG_028-1b"/>
能明其為凶而放殛之者則天人消長治亂之關其故<lb/>
豈其微哉蓋堯知有舜乆矣以為非舜則四凶不能誅<lb/>
而五臣不能盡其才堯若曰與其誅四凶不若登用舜<lb/>
嗚呼此堯之所以為君之大也當其時驩兜居中而三<lb/>
苖負固於外鯀方以洪水自重以妎天下雖以堯之聖<lb/>
而不能不遲迴審顧於其間者蓋待凶人若斯之難也<lb/>
堯若以謂及吾之身而制之使猶不得逞也然庻㡬其<lb/>
有悔心乎既不得逞而有悔心吾與斯人亦相忘於大<lb/>
<pb n="KR4f0022_WYG_028-2a"/>
化之中而已矣即非然者有舜在焉舜之心猶吾之心<lb/>
也至是而終無悔心之萌矣舉而誅之不見其有震驚<lb/>
之迹而措天下於磐石之安是以孔子贊堯之大而又<lb/>
曰無為而治者其舜也與夫舜有為而曰無為聖人之<lb/>
心如天天之心無為聖人之心亦無為當堯之時四凶<lb/>
可以不必誅當舜之時四凶不得不誅皆天也非人之<lb/>
所能為也故舜之無為猶堯之無得而名也舜登用而<lb/>
四凶誅五臣各得盡其才君子道長小人道消天下極<lb/>
<pb n="KR4f0022_WYG_028-2b"/>
治而無亂者本堯用舜以誅四凶之故也非然者則天<lb/>
人消長之關可勝言哉觀堯之所以待四凶與所以用<lb/>
舜者然後知堯之為君之大也<lb/>
　　舜典<lb/>
虞書者舜史臣所記首堯典者尊堯也舜典而尊堯故<lb/>
先堯典而舜典繫焉故曰尊堯也尊堯而不别之以為<lb/>
唐書者何也曰尊之也親之也舜之於堯義則君臣恩<lb/>
則父子君臣主義父子主恩尊堯而曰虞書者若將引<lb/>
<pb n="KR4f0022_WYG_028-3a"/>
為一體聯為一家合而同焉不欲離而異焉懼以君臣<lb/>
之義掩父子之恩也不然者雖以舜之史臣獨不可紀<lb/>
堯之行事特為一書如後世修勝國之史者乎故不别<lb/>
為書者尊之至也親之至也是以觀舜典而尊尊親親<lb/>
之道備焉<lb/>
　　禹貢<lb/>
予於禹貢而見聖人憂天下之深且遠也當是時山川<lb/>
既治水土既平九州攸同矣於是任土作貢孟子曰夏<lb/>
<pb n="KR4f0022_WYG_028-3b"/>
后氏五十而貢其實什一也然自漆絲鹽絺以至海物<lb/>
鉛松怪石浮磬蠙珠瑶琨篠簜之屬無不僃貢焉何其<lb/>
繁也則若於田賦之外又有所謂貢者雖二猶不足如<lb/>
之何其謂之什一也且自土階茅茨以來歴堯舜之世<lb/>
凡所謂海物鉛松怪石浮磬蠙珠瑶琨篠簜諸異物既<lb/>
不見於經則知其未嘗有也而禹於是時始制為法令<lb/>
綜核嚴宻如此况又在什一之外乎而孰知其非然也<lb/>
蓋聖人憂天下之心如此也其心以為吾之取於民者<lb/>
<pb n="KR4f0022_WYG_028-4a"/>
什一而已而海物鉛松怪石浮磬蠙珠瑤琨篠簜諸異<lb/>
物㒺不畢具則凡宫府之所需賓師之所資其可以充<lb/>
吾用者皆已足於此後之人雖欲專用意於海物鉛松<lb/>
怪石浮磬蠙珠瑶琨篠簜諸異物亦不得求多於民蓋<lb/>
取之什一之中而皆已足矣則凡吾所定為制者使後<lb/>
世無以加也則聖人憂天下之心可不謂深且遠邪若<lb/>
什一之外諸異物更取於民此稍知治理者所不忍為<lb/>
而謂禹忍而為之乎嗚呼自渾沕之風漸遠服食器用<lb/>
<pb n="KR4f0022_WYG_028-4b"/>
已不能如往者草衣木食汙樽抔飲之風矣此聖人之<lb/>
所深憂也而懼其甚焉故定之為經曰雖好異物不得<lb/>
過焉聖人憂天下之心何其遠與<lb/>
　　臯陶作士<lb/>
舜五臣禹稷契臯陶伯益禹及身以有天下稷契伯益<lb/>
其後世子孫亦皆有天下獨臯陶以刑官不有天下此<lb/>
天道與非與後世于公治獄令髙大其門曰當吾後必<lb/>
有興者于公之興以天道决之耳臯陶之不有天下亦<lb/>
<pb n="KR4f0022_WYG_028-5a"/>
天道與臯陶作士刑期無刑民協于中舜念其功曰四<lb/>
方風動惟乃之休惟禹亦云朕德㒺克民不依臯陶邁<lb/>
種德德乃降黎民懐之念兹在兹釋兹在兹名言兹在<lb/>
兹允出兹在兹其反復念之不忘如此今考臯陶謨所<lb/>
載其在當時徳果不在禹稷下可知也然而既不有天<lb/>
下而楚人滅六蓼臯陶既不得比禹稷契伯益亦將不<lb/>
得比於于公與何天於臯陶則嚴而於于公則恕也將<lb/>
所謂天道終不可得而知與蓋天德好生其在於人有<lb/>
<pb n="KR4f0022_WYG_028-5b"/>
能使民不陷於罪不致於刑長養而安全之斯則可以<lb/>
為徳矣上古之民犯法者少亦不能無䧟於罪而致於<lb/>
刑者天若曰當其罪而已耳亦何徳之有焉後世變故<lb/>
滋多民犯法者衆士師者能得其情鮮矣天若曰苟能<lb/>
當其罪矣斯亦可以謂為徳矣于公之所以大其門也<lb/>
臯陶之徳大矣而天若有靳焉者蓋以彼其徳可以使<lb/>
民不䧟於罪而致於刑也致於刑非天之心也楚人之<lb/>
禍舍天道吾無以决之也孟子有曰小徳役大德小賢<lb/>
<pb n="KR4f0022_WYG_028-6a"/>
役大賢小役大弱役强斯二者皆天也蓋唐虞之世有<lb/>
天下以德以德故苟有小異乎德之為者天所懼也則<lb/>
不得不致其嚴於臯陶是也漢之世有天下以力以力<lb/>
故苟有小異乎力之為者天所善也則不得不行其恕<lb/>
於于公是也<lb/>
　　費誓<lb/>
孔子序書存魯誓何也曰為東周也維魯之弱也魯宗<lb/>
國維魯之弱所以為東周也費誓載魯侯帥師征徐戎<lb/>
<pb n="KR4f0022_WYG_028-6b"/>
之事伯禽秉周公之教傳稱周禮在魯制度典章宜其<lb/>
見於簡册者多矣而孔子獨於此有取焉者何也當時<lb/>
周道衰平王遷洛晉鄭焉依而魯宗國寖以式微其後<lb/>
三桓秉政陪臣執命親攻昭公而出之而征伐之權上<lb/>
不由天子下不出方伯齊田常弑其君孔子請伐之哀<lb/>
公不聽孔子蓋傷不復得如曩者盛時承王命率諸侯<lb/>
以討不臣而伐僭亂也故於魯伐徐戎之事有取焉爾<lb/>
今誦其辭曰無敢不弔無敢不善曰汝則有常刑者三<lb/>
<pb n="KR4f0022_WYG_028-7a"/>
曰汝則有大刑者再嚴威整暇猶有三代之遺風焉此<lb/>
所以取其辭存之以繼於帝王之後也意者魯之孫子<lb/>
有能明王道强君德攬賞罰之權紹乃祖烈者乎吾庻<lb/>
㡬其遇之昔伯禽之魯三年而報政太公封齊五月而<lb/>
報政周公乃歎曰魯後世其北面事齊矣夫魯之亡於<lb/>
弱周公既知之矣孔子不忍宗國之弱以亡其亦猶周<lb/>
公之歎也夫<lb/>
　　秦誓<lb/>
<pb n="KR4f0022_WYG_028-7b"/>
書存二誓而終於秦者何陳子曰存魯所以維其弱而<lb/>
終秦所以抑其强蓋聖人之志在魯天下之勢在秦勢<lb/>
在秦者天也非人之所能為也然聖人重言天命而必<lb/>
推極於人事之所當為昔者秦伐鄭晉敗秦師於殽穆<lb/>
公誓告羣臣孔子錄之書之終篇傳者謂穆公悔過孔<lb/>
子有取焉孔子曷取乎爾蓋天下之勢在秦孔子所知<lb/>
也而聖人曰有人事焉貴德賤力守其疆服毋敢稱兵<lb/>
搆禍獲罪於先王此人事也以秦前日之所為雖得天<lb/>
<pb n="KR4f0022_WYG_028-8a"/>
下不可乆長以為生民主今幸其悔心之萌矣毋敢稱<lb/>
兵搆禍矣安知周之弱不可以敵秦之强也哉又安知<lb/>
彼即有天下不可以久長為生民主也哉故於穆公有<lb/>
取云爾不然彭衙濟河之師何有乎悔過而聖人許之<lb/>
耶其後秦滅詩書尚首功併吞諸國終有天下不二世<lb/>
而亡孰謂聖人之憂為過計耶或曰秦始孝公富國强<lb/>
兵穆公僻處西陲未得為會盟之主當其時天下之勢<lb/>
烏知其在秦也雖然後世䜟緯符命之事聖人所不道<lb/>
<pb n="KR4f0022_WYG_028-8b"/>
然天下之勢微聖人烏足以知之<lb/>
　　周南召南<lb/>
二南之作也當文王受命之時耶周之德及於民者至<lb/>
矣詩有之自西自東自南自北無思不服宜其名詩不<lb/>
得獨取二南也顧其時西則昆夷北則玁狁東則紂紂<lb/>
昆夷玁狁末之如何矣而文王之化自周召而南漸被<lb/>
於江漢之人此二南之所以獨為名也夫昆夷玁狁紂<lb/>
自外於聖人之化無足責矣而當時之人生其封落之<lb/>
<pb n="KR4f0022_WYG_028-9a"/>
中者亦何其不幸耶<lb/>
　　周召有詩無詩<lb/>
甘棠專美召公而麟之趾兼稱公子無美周公者周公<lb/>
勲德豈出召公下哉易之辭曰二多譽遠也召公之謂<lb/>
也四多懼近也周公之謂也觀周召有詩無詩而譽與<lb/>
懼之義益明<lb/>
　　魯頌<lb/>
頌者下頌其上之辭耳猶之國風美刺非有典法禁侯<lb/>
<pb n="KR4f0022_WYG_028-9b"/>
國不得作也然則行父曷為請於周蓋當時周衰上下<lb/>
陵替魯國秉禮雖頌亦請之非謂魯於法不得作頌如<lb/>
請隧之類必待天子之命而後行也魯人既不忘其先<lb/>
君之賢而尤以王命為尊可以風天下矣魯無風而有<lb/>
頌聖人存之思深哉<lb/>
　　商頌<lb/>
或問詩周書而存商頌何也曰歐陽子有言大商祖之<lb/>
德予紂之不憾明武王周公之心余嘗論之夫謂大商<lb/>
<pb n="KR4f0022_WYG_028-10a"/>
祖之德者商周本以征誅有天下周之於紂猶商之於<lb/>
桀明其德以見有商祖之德則實有可以得天下之理<lb/>
如無其德則是雖有天下且不可况敢行放伐之事乎<lb/>
故謂大商祖之德者是也謂予紂之不憾明武王周公<lb/>
之心其義尚有未盡者武之革命順天應人聖人者天<lb/>
人之至公者也亦安計紂之憾與不憾而武王周公之<lb/>
心亦何待諄諄焉明於天下後世哉故謂予紂之不憾<lb/>
明武王周公之心者非也然則商頌之存果何義與曰<lb/>
<pb n="KR4f0022_WYG_028-10b"/>
明統也周得統扵商明統所以尊周也魯親周後明統<lb/>
而尊尊親親之義僃焉夫是以周書而存商頌也<lb/>
　　新宫有聲無詩<lb/>
南陔白華華黍由庚崇丘由儀此六篇者鄉飲酒燕禮<lb/>
之笙詩也笙入立於縣中奏南陔白華華黍又間歌魚<lb/>
麗笙由庚歌南有嘉魚笙崇丘歌南山有臺笙由儀笙<lb/>
詩自漢已來謂遭戰國及秦之亂而亡之朱子曰非亡<lb/>
也葢有聲而無辭者也鄭氏謂燕禮有升歌鹿鳴下管<lb/>
<pb n="KR4f0022_WYG_028-11a"/>
新宫新宫亦詩篇名辭義皆亡無以知其篇第之處愚<lb/>
按笙詩在笙中吹之則下管之詩亦在管中吹之其有<lb/>
聲無詞與六篇同也或曰笙詩篇目見於經而傳者為<lb/>
之作序六月之序亦連及之而新宫皆無焉故鄭氏箋<lb/>
以為辭義皆亡而孔氏疏以為六篇有義無辭新宫并<lb/>
義亦無則新宫非六篇之比是亡詩也非果有聲無辭<lb/>
者也夫篇目之見於毛氏之所傳者非經之所本有也<lb/>
毛氏覩儀禮而補入其名耳然則毛氏奚為闕新宫而<lb/>
<pb n="KR4f0022_WYG_028-11b"/>
不補曰漏也衛宏因之不為作序又何足怪乎若謂六<lb/>
篇之目果見於經孔子不應獨刪新宫之目若謂六篇<lb/>
果有其辭遭亂而亡又不應皆僅存其目其為毛氏之<lb/>
所補入無疑也左氏傳昭二十五年宋公享昭子賦新<lb/>
宫新宫之詩或别有其辭非下管所吹之聲也孔子刪<lb/>
之耳是以朱子又疑以為斯干之詩而未敢必也孔氏<lb/>
又謂自宋公賦新宫至孔子時三十餘年而新宫逸亡<lb/>
夫新宫之詩儀禮所用之詩非他詩比也儀禮周公所<lb/>
<pb n="KR4f0022_WYG_028-12a"/>
以興禮樂定太平之大政也禮樂之大具者莫僃於魯<lb/>
魯豈有遺詩耶假令魯詩間有遺者此儀禮所用之詩<lb/>
其行於天下者乆且遠豈有求而不得者耶多聞博學<lb/>
如孔子豈有不求得者耶且三十年未乆也而謂行於<lb/>
天下者昔猶在人口而今遂亡之其可信也耶<lb/>
　　卷耳<lb/>
采采巻耳不盈頃筐嗟我懷人寘彼周行唐人詩提籠<lb/>
忘採葉昨夜夢漁陽本此如序云輔佐君子求賢審官<lb/>
<pb n="KR4f0022_WYG_028-12b"/>
是全與此詩無渉也亦豈復有意味之可尋乎<lb/>
　　野有死麕<lb/>
詩言以茅包麕而誘懐春之女又述此女之辭姑徐徐<lb/>
其來無感我帨無使厖吠有幽婉之情無嚴峻之意安<lb/>
見其惡無禮也而繫之召南之中不可解矣豈其出秦<lb/>
火之餘而簡編有錯亂者耶<lb/>
　　擊鼔<lb/>
記曰五十不從力政六十不與服戎役與兵皆國之重<lb/>
<pb n="KR4f0022_WYG_028-13a"/>
事也州吁虐用其民土功戎事一時並興至使其民吁<lb/>
嗟刺怨其曰土國城漕我獨南行者豈其民之猶樂為<lb/>
力役哉蓋其時之民習見夫輕用其力以土功力役之<lb/>
事不足為勞苦耳是其情尤足悲也豈知夫先王之制<lb/>
五十而罷役比之六十而還兵者猶兢兢焉不敢過用<lb/>
其力也彼州吁殘民以逞烏足以語此<lb/>
　　雄雉二則<lb/>
首章曰自貽伊阻卒章曰不忮不求何用不臧此詩之<lb/>
<pb n="KR4f0022_WYG_028-13b"/>
㫖有合於中庸不怨不尤正已無求無入不自得之意<lb/>
而出於行役之婦人其亦猶周南之汝墳召南之草蟲<lb/>
乎不可謂非巻耳之遺風也以是知先王德教之及人<lb/>
遠矣<lb/>
汝墳草蟲思其君子不過閱年嵗之改易感時物之變<lb/>
遷或慰勞其王事之勤或自道其思念之意而止耳而<lb/>
雄雉之詩反身自責憂深慮遠或恐其難乎免於今之<lb/>
世也其所以勉其君子者無不至焉世變之可覩蓋如<lb/>
<pb n="KR4f0022_WYG_028-14a"/>
此<lb/>
　　式微<lb/>
式微式微胡不歸詩七言之權輿也胡為乎中露詩五<lb/>
言之胚胎也何必柏梁蘇李哉一章之中而古今之詩<lb/>
體僃焉然其嗟嘆永歌之情發於中而成於文者所謂<lb/>
亡國之音哀以思也黎侯失國而寄於人有媿乎其臣<lb/>
矣<lb/>
　　簡兮<lb/>
<pb n="KR4f0022_WYG_028-14b"/>
舜命䕫典樂教胄子周官大司樂掌教國子是古者樂<lb/>
官掌教事任至重也簡兮之賢者實有教國子諸子學<lb/>
舞之責其在職之事有可為者非如後世伶官之比也<lb/>
亦何為而輕世肆志如此哉蓋先王教士之法至此時<lb/>
而寖壞雖存其文而誠意不至無復有禮賢敎士之實<lb/>
不過以伶官待之而下亦遂以伶官自待矣賢者處此<lb/>
宜其不得志於時而其言之玩世不恭有如此也<lb/>
　　北門<lb/>
<pb n="KR4f0022_WYG_028-15a"/>
先儒謂北門之忠臣至於窶貧而莫知其艱窮而呼天<lb/>
無怨尤之辭而又以為有臣如此不能忠信重禄以勸<lb/>
之國之所以亡也嘗試論之其君既失勸士之道而為<lb/>
之臣者其所以自處亦未得為盡善也君子之仕於人<lb/>
國道合則留不合則去至於窶貧實甚室人無以自安<lb/>
不思所以自處之宜乃惟呼天而訴之亦何益哉然或<lb/>
者其時為之苟以容其身未可知也夫有道之國士君<lb/>
子得盡其所學就使不得志亦不使失其所守為國而<lb/>
<pb n="KR4f0022_WYG_028-15b"/>
使人既不得志又失其守至苟以容其身如衛者欲不<lb/>
亡得乎<lb/>
　　君子偕老<lb/>
風人主文而譎諫言之無罪聞之者足以戒莫著於君<lb/>
子偕老之詩此詩惟稱述夫人服飾之盛容貌之尊以<lb/>
感動其天良激發其愧耻而終不斥言其滛亂之事所<lb/>
謂辭益婉而意益深是風詩之最善者也<lb/>
　　載馳<lb/>
<pb n="KR4f0022_WYG_028-16a"/>
禮國君夫人父母没則不得歸寧使大夫寧於兄弟載<lb/>
馳之詩首章曰大夫跋渉我心則憂是許大夫之唁於<lb/>
衛者也故其卒章曰大夫君子無我有尤百爾所思不<lb/>
如我所之此大夫即唁衛之大夫也夫人言大夫君子<lb/>
無以我為有過而爾大夫自以為能往而集衛事也雖<lb/>
百爾大夫之所思慮不如我之親往也申言首章大夫<lb/>
跋渉我心則憂之義也<lb/>
載馳之詩許夫人傷宗國之亡欲歸唁於衛其二章曰<lb/>
<pb n="KR4f0022_WYG_028-16b"/>
既不我嘉不能旋反是夫人終以禮自制所謂發乎情<lb/>
止乎禮義者也夫宗社覆滅非常之變又豈能宴然坐<lb/>
視而已也故其卒章曰我行其野麥芃芃然方盛長也<lb/>
將控告於大邦未知將何所因而何所至也則是夫人<lb/>
雖不果於行而其閔亡救亂之心至矣夫人可不謂賢<lb/>
哉夫以宣公宣姜之惡而有女之賢如此世類果足以<lb/>
限人哉又何疑乎文公之能幹蠱而克家也<lb/>
　　大車<lb/>
<pb n="KR4f0022_WYG_028-17a"/>
大車毳衣民望而畏之止其邪心不待刑政之及也然<lb/>
則革車衮冕繢衣繡裳豈曰體安駕乘目好五色而已<lb/>
哉而或者欲去其節文蕩然即於簡陋過矣<lb/>
　　叔于田二篇<lb/>
吾觀于田二篇之詩而歎其上驕下諂國無道之甚也<lb/>
三代之衰也善惡賞罰不明乎上而是非毁譽之在下<lb/>
者恒得而别白之蓋猶直道在人心而公議在人口也<lb/>
若叔段者不義而得衆而國人之美之者以其弋獵馳<lb/>
<pb n="KR4f0022_WYG_028-17b"/>
騁舉火暴虎飲酒服馬之事競為諛悅而無復三代之<lb/>
遺風叔雖欲不為亂豈可得哉<lb/>
　　東方未明<lb/>
序曰東方未明刺無節也蓋其興居無節號令不時挈<lb/>
壺氏不能掌其職焉朱子辨説夏官挈壺氏下士六人<lb/>
置壺浮箭以為晝夜之節漏刻不明固可以見其無政<lb/>
然所以興居無節號令不明未必皆挈壺氏之罪味序<lb/>
義謂興居無節號令不明是宜夙而莫宜莫而夙至使<lb/>
<pb n="KR4f0022_WYG_028-18a"/>
挈壺氏亦不能操其漏刻以舉其職明其一出於一時<lb/>
偶然之意而行之使人無所遵守也此東方未明之詩<lb/>
所為作與<lb/>
　　敝笱<lb/>
詩以敝笱為喻而首章曰其從如雲次章曰其從如雨<lb/>
卒章曰其從如水至於如水而流蕩忘反不可復制詩<lb/>
人語有淺深次第之不同亦可謂警戒著明矣善乎胡<lb/>
氏之言禮義者天下之大防也其禁亂之所由生猶防<lb/>
<pb n="KR4f0022_WYG_028-18b"/>
止水之所自來也以舊防為無所用而廢之是以至此<lb/>
其極取以證敝笱之詩尤脗合云<lb/>
　　唐風<lb/>
前漢志曰河東本唐堯所居有先王遺敎君子深思小<lb/>
人儉嗇集傳曰其地土瘠民貧勤儉質朴憂深思遠有<lb/>
堯之遺風蓋吾讀詩考志傳所稱二南而後於唐風有<lb/>
取焉然自漢以來解者多所淆亂如蟋蟀山有樞綢繆<lb/>
杕杜葛生采苓諸篇序概指為譏刺時君之詩得朱子<lb/>
<pb n="KR4f0022_WYG_028-19a"/>
辨説而聖經之本指以明於是益歎大賢與人為善其<lb/>
是非取捨一凖乎義理之公不惑於穿鑿傅㑹之説而<lb/>
後晉風之厚民俗之淳益粲然明著於後世則信乎可<lb/>
以排列國之風而獨出矣雖然是豈獨可以見民俗之<lb/>
淳厚而已哉益以知前聖遺風之遠也<lb/>
　　車鄰<lb/>
車馬侍御詩人美之則秦之所以為秦者如此而已耳<lb/>
並坐鼔瑟亦豈真能有禮樂之好哉蓋自三代以來未<lb/>
<pb n="KR4f0022_WYG_028-19b"/>
有以力得天下者至於秦而世運民風忽焉一變聖人<lb/>
有以見夫得天下不必皆以徳也故魏唐次以秦以見<lb/>
晉亡而秦興也秦風首車鄰以見以力得天下將始於<lb/>
秦也孟子曰天下無道小役大弱役强豈不然與<lb/>
　　小戎<lb/>
小戎猛烈壯厲非婦人所能作其曰言念君子詩人託<lb/>
興之辭耳輔氏所謂極其憂思情也無所怨刺義也夫<lb/>
汝墳草蟲不免於憂悲而謂小戎之婦人為能知義耶<lb/>
<pb n="KR4f0022_WYG_028-20a"/>
蓋詩人之代為辭不如婦人之自為言為能盡其情也<lb/>
小戎言而不盡其情故又以知非婦人之作也<lb/>
　　黄鳥<lb/>
三良之事蓋穆公之惡而康公成之彼三子者宜亦有<lb/>
過焉黃鳥不能高飛遠引擇木而栖止于棘與桑與楚<lb/>
則詩人之意見矣<lb/>
　　東門之楊<lb/>
東門之楊序謂親迎而女不至親迎不見於詩特以昏<lb/>
<pb n="KR4f0022_WYG_028-20b"/>
以為期一句斷之耳而尤可異者鄭氏之說詩也鄭氏<lb/>
箋云女留他巴不肯時行考昏禮父親醮子而命之迎<lb/>
子承命而行主人筵几於廟而拜迎于門外壻執雁入<lb/>
揖譲升堂再拜奠雁降出御婦車而壻授綏御輪三周<lb/>
先俟于外婦至壻揖婦以入此士親迎之禮也父醮女<lb/>
而俟迎者母南面于房外女出于母左父西面戒之母<lb/>
戒諸西階上父送女命之曰戒之敬之夙夜無違命母<lb/>
施襟結帨曰勉之敬之夙夜無違宫事庶母及門内施<lb/>
<pb n="KR4f0022_WYG_028-21a"/>
鞶申之以父母之命命之曰敬恭聽宗爾父母之言夙<lb/>
夜無愆視諸衿鞶此父母命戒之辭也以親迎之禮威<lb/>
儀節文如彼以父母命戒之辭重愼如此士不親迎則<lb/>
已既曰親迎矣當時雖世教衰微而古禮之遺猶當存<lb/>
什一於千百不至蕩然盡廢也而曰女於是時留他巴<lb/>
不肯時行豈不可異哉或以謂親皆没昏姻失時無父<lb/>
母之命或父母存而不能以禮制其女雖然儷皮束帛<lb/>
請納徵矣女子許嫁筓而醴之矣雖留他巴欲何為哉<lb/>
<pb n="KR4f0022_WYG_028-21b"/>
甚矣序之誤而鄭氏之謬也<lb/>
　　豳風<lb/>
豳何以終風大周公之功而以明臣道也周之王業成<lb/>
于周公聖人著國風之正變以明王業之盛衰故凡公<lb/>
之自為詩與詩為公而作者皆得繫於公風皆以國名<lb/>
魯公國也不繫之魯者何或曰伯禽封魯公實不之國<lb/>
故不繋魯然而非也公功在天下魯一國耳假令公之<lb/>
魯庸得以魯盡公耶故凡繋於公之詩不得曰魯也周<lb/>
<pb n="KR4f0022_WYG_028-22a"/>
之王業成於公曷不繋以周弗敢專也豳者夏之列國<lb/>
先公之所居也繋以豳公之志也而以終乎風者易曰<lb/>
无成有終又曰地道无成而代有終也<lb/>
　　常棣<lb/>
常棣朱子云國語富辰之言以為周文公之詩但春秋<lb/>
傳為富辰之言乂以為召穆公思周德之不類故糾合<lb/>
宗族於成周而作此詩二書之言皆出富辰且其時去<lb/>
召穆公又未遠不知其説何故如此杜預以作詩為作<lb/>
<pb n="KR4f0022_WYG_028-22b"/>
樂而奏此詩恐亦非是愚按常棣周公為管蔡而作先<lb/>
儒論之無異辭矣富辰謂召穆公作此詩殆猶春秋傳<lb/>
所謂賦詩云爾傳凡言賦詩有二義公入而賦大隧之<lb/>
中其樂也融融姜出而賦大隧之外其樂也洩洩凡此<lb/>
是自為詩也公子賦河水公賦六月凡此是誦古詩也<lb/>
召穆公之作常棣是誦古詩也杜預以為作樂而奏此<lb/>
詩與賦詩之義自别宜朱子不取其説也<lb/>
　　三禮<lb/>
<pb n="KR4f0022_WYG_028-23a"/>
古禮二經周禮儀禮而已周禮者周官政典之書儀禮<lb/>
者儀法度數之事禮記者則諸儒雜記之書非古禮經<lb/>
也所謂周官政典之書者蓋周公所作載官府職掌之<lb/>
禮漢武帝時河間獻王得而獻之失其冬官哀帝時劉<lb/>
歆校理祕書以考工記補冬官僃周官六篇之數今謂<lb/>
之周禮是也所謂儀法度數之事者蓋周以來朝聘饗<lb/>
射冠婚䘮祭威儀之制漢承秦燔書滅學禮經殘壞魯<lb/>
髙堂生傳士禮十七篇以授瑕丘蕭奮奮授東海孟卿<lb/>
<pb n="KR4f0022_WYG_028-23b"/>
卿授后蒼后蒼授大戴德小戴聖又有劉氏所傳十七<lb/>
篇次第為優鄭康成從而注之今謂之儀禮是也自后<lb/>
蒼為儀禮之學别録數萬言號曲臺雜記戴德傳之者<lb/>
八十五篇或云八十一篇今其書存者總四十篇謂之<lb/>
大戴記戴聖傳之者四十三篇曲禮檀弓雜記分上下<lb/>
馬氏増以月令明堂位樂記總四十九篇謂之小戴記<lb/>
二戴禮並是曲臺雜記漢世諸儒言禮者並取二家今<lb/>
大戴禮不頒於學宫所謂禮記者小戴記也謂為諸儒<lb/>
<pb n="KR4f0022_WYG_028-24a"/>
雜記之書者此也朱子謂周官為禮之綱領儀禮乃其<lb/>
本經而禮記郊特牲冠義等篇乃其義說則是禮記者<lb/>
二經之傳注也宋以前有三禮通禮諸科自王安石行<lb/>
新經義獨存禮記之科迄今莫敢議其非者間嘗論之<lb/>
周禮一書可行於文武周公之世不能行於春秋戰國<lb/>
之時自是以來儒生雖復誦習而鮮可被之實用故王<lb/>
莽之王田市易安石之青苖均輸以之速亡召亂蓋古<lb/>
今之勢不同而法亦因時而屢變也韓愈嘗苦儀禮難<lb/>
<pb n="KR4f0022_WYG_028-24b"/>
讀謂其行於今者蓋寡沿襲不同復之無由是二經者<lb/>
之不行亦其勢使然而已矣小戴之書先王之遺訓猶<lb/>
存往行前言彬彬可考焉蓋掇取大戴之精華為一家<lb/>
之記述安石之獨存此科亦不可謂無見也顧其傳述<lb/>
舛駮往往而有月令出於吕不韋王制出於漢儒後世<lb/>
不以為秦漢之書而以為商周之禮不以為傳注而以<lb/>
為經是則可議也有聖人者出必將刪定焉又嘗考戴<lb/>
聖治行多不法而聖子賓客為盗身為禮宗奸犯名義<lb/>
<pb n="KR4f0022_WYG_028-25a"/>
君子不以人廢言信哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0022_WYG_028-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　午亭文編巻二十八<lb/>
</p>
<p>
</p>
  </div>
</body>
</text>
</TEI>
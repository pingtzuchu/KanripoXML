<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_024-1a"/>
抱經堂文集卷第二十四<lb/>
　　　　　　　　　東里　盧文弨　紹弓<lb/>
荅問<lb/>
　　　荅董生<hi>敎增</hi>問<lb/>
　問詩之作由來久矣未有知其所自始者也周之盛<lb/>
時有採風之使有太史之官至於天子巡狩又必陳<lb/>
　詩以觀其風俗因以行黜陟之典於是詩之爲敎遂<lb/>
爲聖人之大法故朱子詩序中據之而惜其昭穆而<lb/>
後寖以陵夷至於東遷遂廢不講第周之極盛當在<lb/>
何時則成王康王之閒非耶說詩者謂文王雖巳稱<lb/>
　王敎化未洽武王克殷未遑禮樂故頌聲之作<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>自<lb/>
<pb n="KR4f0058_SBCK_024-1b"/>
　成王之世夫頌聲之作在成王之世則列國太平之<lb/>
　風可以被之筦弦達之郊廟亦當此時爲多而今十<lb/>
　五國風自周南召南豳風而外皆東遷以後之詩何<lb/>
　也或者孔子刪之與刪詩之說始自司馬遷其言曰<lb/>
　古詩三千孔氏刪之畱三百五篇後儒咸尊用之但<lb/>
　春秋以前人習於詩士大夫以詩相贈荅見於内外<lb/>
　傳大抵今經中所有其稱爲逸詩如翹翹車乗我無<lb/>
　所監之屬十中一二耳以此求之馬遷之說未可信<lb/>
　也況孔子刪詩於變風之世政敎乖繆男女淫奔一<lb/>
　切譏刺怨誹之作皆畱不刪而獨全刪周室太平之<lb/>
　風殆不然矣又或以爲年久失傳其說抑又不通夫<lb/>
<pb n="KR4f0058_SBCK_024-2a"/>
　周南召南在武王未得天下之先豳風之作在成王<lb/>
　莅政之始今篇章具在何緣在其後者獨先亡耶後<lb/>
　閱詩疏孔氏之說則曰太平之世天子有雅則諸矦<lb/>
　無風故國風無西周之詩然細思之亦未然何則國<lb/>
　風之作非徒文字之謂也先王移風易俗用此以爲<lb/>
　樞機故太師掌之巡狩陳之今太平之世旣已無風<lb/>
　則太師之官爲穴員巡狩之陳徒具文耳先王何取<lb/>
　此有名無實之爲哉至於衰亂之世王者之政敎不<lb/>
　行正朱子所謂東遷而後遂廢不講者又安得而採<lb/>
　之安得而陳之此數說者皆所未安蒙之所以反復<lb/>
　思之而不知其故者也<lb/>
<pb n="KR4f0058_SBCK_024-2b"/>
禮樂本諸天地與生俱生者也自唐虞以後漸文耳上<lb/>
古之世禮質則樂亦質蕢桴土鼓安必無詩文字未興<lb/>
流傳不廣其萬一傳者如古孝子斷竹續竹之歌不得<lb/>
等諸娥皇帝子亦謂岀自後人之僞撰也陳詩觀風當<lb/>
與納賈觀好惡一例百貨在市而貴賤殊焉風詩流傳<lb/>
而取舍別焉豈必皆新製哉卽當時宴享所賦可知巳<lb/>
聽所賦而知其人聽所陳而知其俗其義一也抑孔子<lb/>
曰先進於禮樂野人也後進於禮樂君子也然則聲音<lb/>
節奏之閒亦有古今不同者矣故鄭聲之淫殆非其初<lb/>
而然也末流之失也太師陳詩以觀民風太師掌樂者<lb/>
也以陳詩爲采詩是康成之蔽也以無目之人而令其<lb/>
<pb n="KR4f0058_SBCK_024-3a"/>
行閭里以採聽歌謠其事之不便至易明矣且閭里之<lb/>
謠徒歌而巳不能皆以入樂假如凡値所採悉播於樂<lb/>
舊者肄在樂官而不去新者被之管弦而日增如太史<lb/>
公所言三千篇之多則太師小師之屬力疲而亦有所<lb/>
不給矣凡人之情順則易忘拂則易感故當堯之時其<lb/>
歌曰帝何力於我哉卽周初盛時其言民之情第曰民<lb/>
之質矣日用飮食如斯而巳古者頌施於宗廟非以媚<lb/>
悅在位之君也而魯人乃及僖公在時而頌之其辭浮<lb/>
以夸當時巳備在樂懸矣夫子安得刪從而著之亦因<lb/>
可以觀世變云爾後儒微有見於此而凡若關雎若魚<lb/>
藻之類莫不盡舉而歸之諷刺所謂陳古以切今也此<lb/>
<pb n="KR4f0058_SBCK_024-3b"/>
雖未免求之太過然亦足以見朝廷淸明海內治平士<lb/>
安於朝農習於野無有驚喜過望之意而何必相率歸<lb/>
美以爲導諛獻佞之具哉其間或歴十數君二十數君<lb/>
而始有一詩非謂此數十君者皆賢也苟無道不至於<lb/>
甚在小民忠厚之意豈微激之而遽怒哉故一切採詩<lb/>
刪詩之說舉不足信春秋時名卿大夫所賦今人多習<lb/>
誦之偶有逸者固亦無幾且有異其名而詩固在者如<lb/>
采薺卽楚茨河水卽沔水新宮卽斯干鳩飛卽小宛王<lb/>
伯厚嘗輯詩逸句十不及今之一二凡謂淫奔之辭人<lb/>
喜誦之故傳及與夫年久者多失傳更鄙淺不足破矣<lb/>
　問古禮之放軼也久後儒卽見在之文尋其蹤跡大<lb/>
<pb n="KR4f0058_SBCK_024-4a"/>
　率三禮而外徵之三傳以其時猶近古先王之制未<lb/>
　盡泯也媵女之制禮無見文左氏言媵者多而不詳<lb/>
　其制獨公羊氏有之其言曰諸侯一娶九女二國媵<lb/>
　之皆有姪娣其媵女之國說者或以爲同姓而考之<lb/>
　春秋及左氏往往不然成之九年伯姬歸于宋衞晉<lb/>
　齊三國媵之解者以爲伯姬賢諸矦爭來媵而齊固<lb/>
　非同姓也此異姓之來媵見於經者也至後晉將嫁<lb/>
　女于吳齊矦使析歸父媵之以藩載欒盈及其士此<lb/>
　時齊莊之志固不在媵女然使古無此禮晉其有以<lb/>
　拒之矣此又異姓來媵之見於傳者也此一疑也乃<lb/>
　又有大可疑者蓋同姓媵之特諸子之論耳至於姪<lb/>
<pb n="KR4f0058_SBCK_024-4b"/>
　娣之媵姑姊不獨見於春秋者然其在易曰帝乙歸<lb/>
　妹其君之袂不如其娣之袂良彼所據者殷禮也是<lb/>
其由來久矣考之經傳更無以姑姊媵其姪娣之文<lb/>
而邶風泉水之詩首章曰孌彼諸姬聊與之謀集傳<lb/>
　曰諸姬謂娣姪也次章曰問我諸姑遂及伯姊集傳<lb/>
　曰諸姑伯姊卽所謂諸姬也上章以爲娣姪下又以<lb/>
　姑姊當之於文義微見舛誤然此特其小者或臨筆<lb/>
　時少失檢耳至顯然以姑姊媵其娣姪則說有難通<lb/>
　矣不知朱子果何所據而云然也<lb/>
諸矦一娶九女娶於一國則同姓二國媵之正夫人自<lb/>
有姪娣兩媵亦各有姪娣故九女也正夫人最尊矣其<lb/>
<pb n="KR4f0058_SBCK_024-5a"/>
次兩媵以國之大小爲尊卑其姪娣之序亦以此<hi>用何休說</hi>
<hi>不從左氏</hi>或疑晉齊皆大國而何以不恥爲媵且宣姜之女<lb/>
有爲許穆夫人者有爲宋桓夫人者不適一國安在其<lb/>
爲媵也然考之古禮大抵重適而輕庶其爲適夫人所<lb/>
生者必歸之他國爲夫人其庶生者則往往從其姑姊<lb/>
以適人不足怪也春秋多變古卽如左氏開章云惠公<lb/>
元妃孟子孟子䘚繼室以聲子此禮也乃宋武公又嫁<lb/>
其女於惠公爲魯夫人則非禮也又齊景公使晏嬰請<lb/>
繼室于晉非媵而繼室亦非禮也若據此以疑諸侯不<lb/>
再娶之不足信可乎然則廁同姓以異姓增兩國爲三<lb/>
國舉爲變禮也若言禮之正則同姓二國媵之異姓則<lb/>
<pb n="KR4f0058_SBCK_024-5b"/>
否左氏有明文固確不可易矣晉嫁女于吳此失禮之<lb/>
大者且無辭爲之而謂使古無異姓來媵之禮則晉且<lb/>
有辭以拒齊是何異放飯流歠而問無齒決乎賢過信<lb/>
後事反以疑古初之不然此大不可也姑姊之於姪娣<lb/>
有常尊矣桓三年傳云凡公女嫁於敵國姊妹則上卿<lb/>
送之公子則下卿送之其等差秩然如此焉有姪娣爲<lb/>
適而以姑娣媵者乎泉水之詩所稱諸姬及諸姑伯姊<lb/>
當依鄭箋以爲預擬歸寧後之詞最是蓋女子之所不<lb/>
能忘者其同類耳婉孌然未嫁之諸姬我將與之謀婦<lb/>
人之禮國有變故恐其未得所歸故思爲謀之若以爲<lb/>
謀歸寧之事此則當就保傅如葛覃言吿師氏言吿言<lb/>
<pb n="KR4f0058_SBCK_024-6a"/>
歸之比保傅皆老成人不得加以孌然之稱如諸姬爲<lb/>
共適人者將與之謀歸寧而美以孌彼義無所取不幾<lb/>
爲賸文乎凡問之爲言問訊也問遺也諸姑伯姊在其<lb/>
父母國者也故君子曰禮謂其姊親而先姑也若偶然<lb/>
咨諏而謂必以其序禮豈如是之譾譾拘拘者哉大儒<lb/>
之說固不可輕輒翻異然當其難通自當準情酌理以<lb/>
求至是之歸乃爲善讀書者<lb/>
　問詩有美有刺故曰言之者無罪聞之者足以戒衞<lb/>
　至惠宣之世變易三綱濁流四海人道盡天理滅矣<lb/>
　爲之臣民者愴懷疾首欲隱之而不能於是乎詩以<lb/>
　刺之此正民彝天理之所以著而集傳於鶉之奔奔<lb/>
<pb n="KR4f0058_SBCK_024-6b"/>
　之下反以衞詩至此爲人道盡天理滅者何也當時<lb/>
　有獻議乞經筵不以國風進講者其識誠陋而楊氏<lb/>
　之說謂淫亂之君自以爲密故特取而著之是聖人<lb/>
　亦有時披抉人之閨門以爲敎也漢治梁王之獄谷<lb/>
　永以爲閨門之事中冓之言非帝王所宐聽聞況可<lb/>
　彰之後世乎故嘗讀而疑之以爲楊氏之說甚深然<lb/>
　特有似於法家之言恐非聖人忠恕之旨也<lb/>
衞詩至此人道盡天理滅者本非謂作詩之人此不可<lb/>
以辭害意譬之說春秋者謂春秋至此三綱淪九法斁<lb/>
豈得謂其歸咎於孔子哉梁王之獄黤昧未明推親親<lb/>
之誼尚可得而掩也若衞之宣惠其情狀亦巳暴著矣<lb/>
<pb n="KR4f0058_SBCK_024-7a"/>
垂之簡編足爲懲戒若唐之武后楊妃雖其嗣主亦不<lb/>
得而覆蓋之而謂宣惠之醜其尚可諱哉淫亂之君自<lb/>
以爲密云者特欲爲後人作戒故推而極之以言事無<lb/>
有隱而不彰者欲禁之於未然也人之情態固不一轍<lb/>
築臺衷衵宣著如此此其人豈尚有廉恥哉匹夫匹婦<lb/>
曾於牆陰明日國中巳有傳播者此則自以爲密而䘚<lb/>
不可掩楊氏之言固其理也唯詩人刺之夫子從而著<lb/>
之耳左氏傳所載淫亂之事豈惟此數君而不見於詩<lb/>
安得疑披抉人之閨門以爲敎也以楊氏爲有似法家<lb/>
之言不倫之甚<lb/>
　問十五國風言王者凡五何彼襛矣言平王之孫或<lb/>
<pb n="KR4f0058_SBCK_024-7b"/>
　以爲平治之王或以爲卽平王宐臼先儒未有定說<lb/>
　今姑可置之不論其在邶風則北門之詩言王事適<lb/>
　我衞風伯兮之詩言爲王前驅唐風鴇羽之詩言王<lb/>
　事靡盬秦風無衣之詩言王于興師此四處詩傳或<lb/>
　有講解或竝無講解竊意此雖一字之微然名分繫<lb/>
　焉蓋有不可忽者集傳於邶風王事剖晰詳明於伯<lb/>
　兮鴇羽槩從率畧而於秦風獨引蘇氏之言謂秦本<lb/>
　周地故其民思周之盛而稱先王其說殆不可訓秦<lb/>
　居周地遂可稱王杞宋爲王者之後脩其禮物以賓<lb/>
　王家不愈可以稱王乎果其臣民援引失據孔子刪<lb/>
　詩時便應削之無容取草野不稽之言列之於經疑<lb/>
<pb n="KR4f0058_SBCK_024-8a"/>
　誤後世也詳檢毛鄭之書於伯兮據從王伐鄭之事<lb/>
　孔氏於王于興師之下又徧解前經雖時近穿鑿然<lb/>
　似有不可巳者意謂治經者於此當博觀而詳爲之<lb/>
　說不得樂集傳之簡易而遽從之也<lb/>
不聞北山之詩乎溥天之下莫非王土率土之濱莫非<lb/>
王臣諸矦之事皆王事也閒王政敵王愾何莫非王卽<lb/>
春秋時諸矦之於周亂則定之難則城之戍之若殷之<lb/>
諸矦其民從王所役而有赬尾之詩周之時未之有改<lb/>
也則凡所謂王皆周王也朱子於秦風引蘇氏之言謂<lb/>
秦本周地故其民思周之盛而稱先王云者以傋一說<lb/>
耳其正解固云王于興師以天子之命而興師自無可<lb/>
<pb n="KR4f0058_SBCK_024-8b"/>
議爲也且卽蘇氏之說亦未可厚非謂秦民有懷舊之<lb/>
思如漢之東則西土耆老冀上之睠顧其情一也當其<lb/>
時周王固在也若杞宋爲夏殷之後社巳屋矣雖許其<lb/>
得用前朝之禮樂而其臣民安可以王稱之安可冒生<lb/>
今反古之咎而轉思先王此比喩失倫也朱傳與注疏<lb/>
所訓無大異同學者正可以參觀而得之抑古人亦有<lb/>
文可上下相通者如祭王父曰皇祖考父曰皇考夫曰<lb/>
皇辟祭法大夫有王考廟皇考廟適士有王考廟禮曰<lb/>
適爾皇祖某甫適其皇祖某子此當世之所公行者固<lb/>
不可謂之僭也何彼襛矣之稱平王似當屬平王宐臼<lb/>
此東周之詩而繫之召南以見文王后妃之德化雖久<lb/>
<pb n="KR4f0058_SBCK_024-9a"/>
遠而肅雝之風未衰也平爲平正一說乃毛公創解而<lb/>
或以寧王爲例夫武王定天下寧之爲義美而顯平之<lb/>
爲義泛而晦故愚見以爲似不若朱子之後一說可從<lb/>
也<lb/>
　問文姜淫于其兄而魯桓被殺其爲國之大恥百世<lb/>
　不可掩魯于是時未甚衰弱不能聲罪致討僅除彭<lb/>
　生以爲名後文姜乃數如齊終復如莒以禮義之邦<lb/>
　陵夷若此雖天之禍魯亦以莊公之非人故耳集傳<lb/>
　于猗嗟之下引趙氏之說言子有可以制母之理其<lb/>
　說旣美矣而第其所謂哀痛以思父誠敬以事母威<lb/>
　刑以馭下猶有不能釋然于懷者春秋書夫人如齊<lb/>
<pb n="KR4f0058_SBCK_024-9b"/>
　在桓之十八年春書夫人孫于齊在莊之元年三月<lb/>
　公羊傳曰夫人巳在齊矣其言孫于齊者何思母也<lb/>
　何氏注曰是時莊公小祥憂思少殺思及其母故春<lb/>
　秋緣其意而書之其實夫人在齊未歸也其言穿鑿<lb/>
　支離故爲難信左氏傳無文杜氏注曰文姜與桓公<lb/>
　之喪俱歸歸而爲魯人所尢故復孫于齊此說雖無<lb/>
　所據然以情事論之有當然者今云誠敬以事母爲<lb/>
　將迎而歸之與夫國君與國爲體制喪服者父在則<lb/>
　降其母以明尊無二上今迎而歸之是迎其君之仇<lb/>
　與其國之賊也傷死父之心絕臣民之望不孝莫大<lb/>
　焉且文姜亦無可以歸魯之理河廣之詩宋桓夫人<lb/>
<pb n="KR4f0058_SBCK_024-10a"/>
　所作也夫人生襄公而出歸于衞襄公卽位夫人思<lb/>
　之而義不可往故作是詩文姜之罪較之出母孰重<lb/>
　孰輕又何以歸哀姜淫于二叔而殺其子罪較減于<lb/>
　文姜齊桓殺之以其尸歸公羊以爲得伯討之義然<lb/>
　則世有明王賢伯所以處文姜者當何如耶朱子於<lb/>
　此殆必有至精至大之義惜末學無以知之而願有<lb/>
　以窺其狀也<lb/>
父以爲妻者子以爲母父所不廢子亦不敢廢也文姜<lb/>
淫於其兄桓旣知而謫之矣而猶　然以受齊襄之享<lb/>
其爲隱忍可知巳公薨於車魯人雖知其所由來而不<lb/>
能明言之姜猶然桓之妻也則亦莊之母也趙氏所謂<lb/>
<pb n="KR4f0058_SBCK_024-10b"/>
哀痛以思父誠敬以事母威刑以御下此三言者聖人<lb/>
不能易也其謂子可以制母者亦制其從者而巳敝笱<lb/>
之詩云其從如雲其從如水此何人哉文姜必不能以<lb/>
孑身適他國此則莊所能制而不制故魯人嗟而惜之<lb/>
文姜未嘗親剚刃於其夫則其事隱子無讐母之理惡<lb/>
得不迎而奉之人倫不幸之遭莊唯有衋然隱痛而巳<lb/>
其能如母何哉記曰臣弑君凡在官者殺無赦子弒父<lb/>
凡在宮者殺無赦獨不云妻殺夫者當如何假令閭巷<lb/>
之閒或有此事有司者治之耳曾謂妻殺夫子亦可殺<lb/>
其母哉至如宋襄之不能返其岀母重父命也父不以<lb/>
爲妻子亦不敢以爲母若文姜則固未得桓之命者兩<lb/>
<pb n="KR4f0058_SBCK_024-11a"/>
事正相反何得以此例彼昔齊威王使章子將章子之<lb/>
母爲其父殺而埋之馬棧之下威王曰勉之還必更葬<lb/>
將軍之母對曰臣之父未敎而死若更葬是欺死父也<lb/>
章子之不更葬母與宋襄之不迎岀母皆非魯莊之可<lb/>
得援以爲比者也雖有齊桓又何自伸其伯討哉蓋文<lb/>
姜之與哀姜其迹固不相似如欲逆刺隱匿之事離閒<lb/>
母子之恩則誣衊之端陵暴之患從此興矣卽今官府<lb/>
治不孝者亦必親吿乃坐子之生殺繫於父妻之去畱<lb/>
繫於夫無古今一也今桓死不及斥其妻莊立不敢廢<lb/>
其母爲伯主者固不能妄與人骨肉事矣賢讀書能疑<lb/>
甚善而析義未精且當就古人之論而熟思之毋輕議<lb/>
<pb n="KR4f0058_SBCK_024-11b"/>
爲也<lb/>
　問古人稱謂之閒簡質而等級分明天子曰王諸矦<lb/>
　曰君卿大夫曰子在春秋時猶未混淆至孟子而稱<lb/>
　其門人爲子故後人謂世變所趨賢者不免此言雖<lb/>
　戲亦紀實辭也無衣之詩首章言不如子之衣安且<lb/>
　吉兮次章言不如子之衣安且燠兮集傳謂其倨慢<lb/>
　無禮誠有然者夫武公負篡國弒君之罪欲假王靈<lb/>
　以爲重而言語泄泄若甚不急此者然誠王法所當<lb/>
　誅也至首章之下注曰子天子也則武公雖云倨慢<lb/>
　而顯然降天子之號而從大夫之稱殆未敢矣若以<lb/>
　子爲同後世爾女之辭則自春秋之世未嘗有焉小<lb/>
<pb n="KR4f0058_SBCK_024-12a"/>
　序曰武公之臣請命乎天子之使而作是詩其說至<lb/>
　爲詳到朱子於此特注此句豈有說乎<lb/>
小序謂請命乎天子之使兹言當矣然章服非使者所<lb/>
得專也探其意而言之則子固謂天子矣文詞所施固<lb/>
當有所避就假如曰不如天子之衣不如王之衣則幾<lb/>
鄰於偪上亡等以王自有王之衣也故因有使者之可<lb/>
藉從而子之此行文之體當爾也古人於所尊皆不敢<lb/>
斥言晉韓起聘周而曰將歸時事於宰旅宰旅冡宰之<lb/>
下士也卽列國相交其辭命之閒有稱下執事者有稱<lb/>
從者莫不皆然漢制之不斥皇帝而稱陛下亦猶是也<lb/>
故此於嫌疑之際不敢斥王之衣而婉約其辭以爲不<lb/>
<pb n="KR4f0058_SBCK_024-12b"/>
如子之衣於義固無所失當是時武公方欲得周天子<lb/>
之命以爲重而唯恐其不得也焉敢倨慢無禮觀其次<lb/>
章云豈曰無衣六兮降七言六若不敢要王之必遂其<lb/>
所請者六旣爲謙辭而稱子乃疑於倨慢哉不然明矣<lb/>
　　　　　　　　　弟子上元孫祖瑞嘉五校<lb/>
抱經堂文集卷第二十四終<lb/>
</p>
<p>
</p>
  </div>
</body>
</text>
</TEI>
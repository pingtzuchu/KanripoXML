<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_023-1a"/>
抱經堂文集卷第二十三<lb/>
　　　　　　　　　　東里　盧文弨　紹弓<lb/>
　䇿問<lb/>
　　　廣東鄕試策問五首<hi>乙酉</hi>
問經學昌明莫盛於我<lb/>
朝欽惟<lb/>
世祖章皇帝御注孝經敦本培風提示親切<lb/>
聖祖仁皇帝御纂周易折中繼有春秋詩書三經傳說<lb/>
彙纂之輯重經<lb/>
世宗憲皇帝正定頒行莫不深醇美僃廣大精微我<lb/>
皇上道協唐虞思通洙嶧<lb/>
<pb n="KR4f0058_SBCK_023-1b"/>
欽定三禮義疏探制作之大原正諸家之異說積疑聚<lb/>
訟一旦豁然以解士欲通經其可舍周行而遵曲徑乎<lb/>
今試舉其畧用以覘所習焉易更四聖旨何以不盡同<lb/>
辭占象變廢其一豈全易乎舜典合於堯典後人何以<lb/>
析之復增之性道之奥多見於古文乃有疑其文不類<lb/>
者至工魯齋倂今文亦疑之得無謬乎六義分三經三<lb/>
緯而或以爲南本不繫風又因豳雅豳頌而謂風雅頌<lb/>
亦可隨篇求之然歟否歟春秋魯史不傳於何知聖人<lb/>
所筆削三傳敘事與斷制孰優周禮一壞於歆莽再壞<lb/>
於安石寧可卽議本書之失井田溝洫其異安在儀禮<lb/>
爲經禮記爲傳遷廟釁廟亦皆孔壁之遺禮運明堂或<lb/>
<pb n="KR4f0058_SBCK_023-2a"/>
議漢儒之駁楊信齋之圖衞正叔之解學者尙有能參<lb/>
考者歟經之深者非可以約言盡也宜就所問者各條<lb/>
舉件繫以對<lb/>
問大學一書僃天德王道之要盡綱領節目之詳自程<lb/>
朱表章而後西山眞氏爲衍義一書論議正大條理秩<lb/>
如自來毎以之進講顧其書於八條目獨闕治平此瓊<lb/>
山邱氏所以又從而補之也夫德脩於身舉而措之天<lb/>
下無難語其功則較易舉其數則綦繁眞氏之書主於<lb/>
理理足以兼該而本無疏漏邱氏之書主於事事欲其<lb/>
考鏡而非務鋪張將母所補在治平而所助乃在格致<lb/>
歟眞書以崇敬畏戒逸欲二者爲誠正之要而邱氏又<lb/>
<pb n="KR4f0058_SBCK_023-2b"/>
益之以審幾微則尢爲正本淸源之論眞書格致之要<lb/>
有曰審治體而邱氏又有正朝廷一門其首總論朝廷<lb/>
之政似若複而非複者何也有明宦寺之禍不減漢唐<lb/>
而書中引古獨未之及僅於正綱紀之常引朱子之言<lb/>
近習者以微見其意豈有所畏避而不敢頌言歟抑當<lb/>
化治兩朝璫燄尙未如前此後此之甚故可畧也至其<lb/>
相業亦果能卽坐而言起而行歟邱書之後補之者又<lb/>
有湛氏之格物通孰爲勝耶我<lb/>
皇上敕幾宥密廣運健行治功之盛亙古未有邱氏所<lb/>
言聖神功化之極者正於　今日覩之多士將欲黼黻<lb/>
　太平贊襄　盛治亦未可以無具應也其必有以爲<lb/>
<pb n="KR4f0058_SBCK_023-3a"/>
拜獻之先焉<lb/>
問揚粤奥區人文蔚起自漢以來陳元士燮輩闡明經<lb/>
訓啓迪鄕人五嶺之閒彬彬嚮學矣唐韓昌黎氏葢因<lb/>
文見道者初宰陽山後官潮海此邦人士樂從之遊其<lb/>
時身領學事排異端而宗孔氏者孰爲得其傳歟有宋<lb/>
理學昌明濂洛之書傳於嶺表其濳心誦復踐履純熟<lb/>
者何人朱子集諸儒之大成粤人克自樹立聞風景從<lb/>
者約凡幾輩他若服象山之敎及南軒之門其行誼皆<lb/>
可得而詳歟明儒推白沙陳氏學有淵源而江門風月<lb/>
自得之趣爲多所謂靜中養出端倪者與先儒主靜立<lb/>
極之旨果有合歟湛甘泉爲白沙高弟講學之盛與餘<lb/>
<pb n="KR4f0058_SBCK_023-3b"/>
姚王氏幾分左右廣一以隨處體認天理豎義一以致<lb/>
良知明宗別戶分門彼此互相排擊而通兩家之郵者<lb/>
又謂說有不同理無二致然歟否歟至如瓊山之朱子<lb/>
學的東莞之學蔀通辨均爲有功正學楊起元晚出請<lb/>
業近溪所著天泉會語論者謂近於禪宗然考其行己<lb/>
立朝亦何愧儒門實踐歟我<lb/>
皇上聰明睿智學貫天人重道崇儒表章往哲其於理<lb/>
學眞僞判若黑白爾多士務悉去黨同伐異之見盡徵<lb/>
文考獻之長孰正孰歧孰優孰劣素所切究僃著於篇<lb/>
問官先事士先志衡門伏處之日功業尙未見端而規<lb/>
模本可素定故入學離經卽觀其辨行義達道必始於<lb/>
<pb n="KR4f0058_SBCK_023-4a"/>
求聖人每使羣弟子各言志夫志學志道其所同也而<lb/>
有異焉者將學有淺深而於道固莫之外歟抑士各有<lb/>
志雖同師聖人而不必強爲似歟孟子言尙志而大人<lb/>
事僃得志則澤加於民聖賢本懷無不期於用世者春<lb/>
風沂水與老安少懷一也乃或有言志於道德者功名<lb/>
不足累其心道德功名有異致歟且古所稱志士又何<lb/>
等也所稱肆志又何爲也濂溪云志伊尹之所志苟欲<lb/>
以古人爲圭臬卽三代而下如正誼明道澹泊寧靜先<lb/>
憂後樂若斯之流亦有爲生平所嚮往而必欲企及者<lb/>
歟抑將追攀屈宋頡頏淵雲而以爲不朽之盛事也<lb/>
聖天子振興士習樂育羣才以爲器使之地多士涵濡<lb/>
<pb n="KR4f0058_SBCK_023-4b"/>
於<lb/>
敎澤深矣豈徒志於溫飽沾沾以決策發科自囿哉其<lb/>
勿夸勿飾各抒所蘊毋隱<lb/>
問從來圖治必首安民安民必先擇吏周官使民興賢<lb/>
出使長之使民興能入使治之凱以強敎弟以悅安如<lb/>
此而後可以爲民父母子產憂尹何之傷聖人責子路<lb/>
之佞誠愼之也我<lb/>
皇上子惠元元澄淸吏治愼簡於入仕之初考績於旣<lb/>
任之後賞不踰時罰必當罪<lb/>
聖天子求寧求莫之至意<lb/>
申命不啻再三所以循名而責實者其可不豫爲講求<lb/>
<pb n="KR4f0058_SBCK_023-5a"/>
歟嶺南利兼水陸物產多奇仕是邦者故以不貪爲寶<lb/>
若孟嘗珠還合浦吳隱之酌飲貪泉李勉盡棄犀珍包<lb/>
拯不持一硯勁節淸風至今彰彰耳目夫猷爲必要之<lb/>
以守能善所上者曰廉然民之所望於上者正不止此<lb/>
也漢之循吏宦斯土者則有衞颯許荆其後政績卓越<lb/>
者何人至如羅友之政舉大綱陳堯佐之治稱淸簡其<lb/>
亦撫綏安輯之善道歟是故江海之濱水利宐興也治<lb/>
之不得其道則塞故瀆開新渠荒地未及墾耕而熟田<lb/>
巳憂旱潦山嶺之區樹藝宐亟也勸之不以其漸則督<lb/>
里胥疲父老奉行徒循故事而優累巳在民閒以至嚴<lb/>
盜賊之課則外洋與內地各異其宐脩化導之方則俚<lb/>
<pb n="KR4f0058_SBCK_023-5b"/>
猺與齊民各因其俗是皆在良有司隨地變通而不可<lb/>
以膠柱鼓瑟者語曰有治人無治法將何道而使明作<lb/>
不失之擾寧靜不失之弛歟諸生學古入官有社有民<lb/>
匪異人任通達治體方無虞學製之譏況桑梓之邦見<lb/>
聞最悉其以平日之盱衡抵掌者歷陳之<lb/>
　　　湖南科試諸生策問九首<hi>丁亥</hi>
問聖人之道載於六經自漢唐以來代有詮釋於微言<lb/>
大義亦各有所得歟至有宋朱子可謂集諸儒之大成<lb/>
矣其所著如論孟集註大學中庸章句或問易本義詩<lb/>
集傳多不沿用舊人之說而獨闢新義其精粹切當遠<lb/>
勝注疏者何在諸生講求有素盍僃陳之<hi>永順</hi>
<pb n="KR4f0058_SBCK_023-6a"/>
問選舉之法代各不同漢制郡國舉士約有三途其猶<lb/>
有古鄉舉里選之遺意否歟魏晉以來名目漸繁至唐<lb/>
有曰生徒曰鄉貢曰制舉其目有秀才明經進士諸號<lb/>
其制科又各因事立名皆可詳述歟漢有對策射策唐<lb/>
初亦用䇿試後來詩賦之試起自何年又有州府試省<lb/>
試館試監試吏部試翰林試名目不一臚舉其源流以<lb/>
對<hi>長沙</hi>
問河圖洛書相爲經緯八卦九章相爲表裏其說云何<lb/>
十翼孔子所作而或以說卦等傳爲經師所爲果有證<lb/>
與詩序不可無而書序可不必有其故何也堯典繫以<lb/>
虞書二南兼有平王以後之作頌之取魯與誓之取秦<lb/>
<pb n="KR4f0058_SBCK_023-6b"/>
皆有說與三傳經文不同二戴增損各異能臚舉其槪<lb/>
與我<lb/>
皇上聖學淵深<lb/>
欽定三禮邇復<lb/>
頒周易詩經春秋於學官大道昭揭洵日月中天之會<lb/>
也多士硏習有資其各以所得對<hi>寶慶</hi>
問學校之設所以敎育人才使德行可以式鄉閭功業<lb/>
可以經邦國凡皆由此選焉其制昉於何代詩禮左傳<lb/>
王制孟子所言三代學名同異可一一臚舉之與五敎<lb/>
四敎十二敎以及周師氏保氏大司樂之所敎詳畧各<lb/>
殊何也漢唐以下有盛有衰試言其故州縣有學與敎<lb/>
<pb n="KR4f0058_SBCK_023-7a"/>
官之命於朝起自何時其敎之法以何者爲最善我<lb/>
朝德化翔洽文敎盛興內外學校旣有專官課督而又<lb/>
有書院之設與夫苗猺溪峒之地皆建有義學<lb/>
賜金發帑於古未有倫比爾諸生宐何如鼔舞奮興以<lb/>
稱<lb/>
聖天子作人之雅意與其各言爾志毋隱<hi>靖州</hi>
問制義代聖賢立言其體創自何代有明用以取士初<lb/>
尙簡質自化治以後日趨於文其一代盛衰之變試衡<lb/>
論之王唐瞿薛與夫歸胡金陳諸大家之文其所師法<lb/>
何在自餘諸名家可爲之羽翼者何人西江雲閒各樹<lb/>
一幟孰優孰劣我<lb/>
<pb n="KR4f0058_SBCK_023-7b"/>
朝文敎覃敷儒風丕振百餘年來作者幾於指不勝屈<lb/>
聖天子加意作人多方訓迪以文章關乎運會<lb/>
欽定四書文垂示正鵠猶復<lb/>
誥誡頻頒慮好尙之不一致流弊之復萌<lb/>
特申科場磨勘條例凡字句之不雅馴者分別停罰示<lb/>
儆爾多士涵濡<lb/>
聖化更當爭自濯磨使文與行竝軌於正固無患其多<lb/>
而不揚也功夫何在宗仰何人其各舉以對<hi>沅州</hi>
問力役之征自古有之周官小司徒頒比法於六鄉之<lb/>
大夫以行徵令而施舍之仁亦竝著焉其法別其地之<lb/>
美惡遠近校其齒之盛衰均以歲之上下至爲詳僃漢<lb/>
<pb n="KR4f0058_SBCK_023-8a"/>
有口賦率人出錢而田之租反薄蠲免之典時行唐有<lb/>
租庸調之法役多則免調更或幷租俱免其與周官之<lb/>
法同異若何或亦師其意而不襲其迹歟宋時民苦役<lb/>
累後定爲顧役之法又有謂其不便者何也明初輪甲<lb/>
承直後乃行一條鞭法民稱其便乃未幾而里甲之費<lb/>
如舊豈非姦胥蠹吏之爲害歟至我<lb/>
國朝丁糧之外竝無雜徭欽遵<lb/>
聖祖仁皇帝諭旨滋生人丁永不加賦我<lb/>
皇上念切閭閻不肎輕用民力計役給直人忘其勞但<lb/>
各直省相沿舊例不能盡同賦輕者差繁賦重者差薄<lb/>
殆亦因地制宐之道歟召之役則往役義也優免之恩<lb/>
<pb n="KR4f0058_SBCK_023-8b"/>
出自上而急公之義在乎下乃有嘵曉不平者此豈得<lb/>
其道歟湖南通省歷來役法若何其各以所知對<hi>辰州</hi>
問經以明道傳以翼經孔子作十翼而易道興後人入<lb/>
彖象文言於卦爻中次第果無失歟詩書皆有序後人<lb/>
畧書序不道詩小序出於子夏或以爲衞宏所作或以<lb/>
爲出於國史然歟春秋三傳左氏紀事公穀解義乃習<lb/>
春秋家近宗胡氏而三傳束之高閣何歟禮記有夏殷<lb/>
之制又有秦官刪小正而載月令其何以說周禮致太<lb/>
平之書或云草創未行其官制與他經不同者何在冬<lb/>
官之屬亦尙有可考者否其條舉以對<hi>常德</hi>
問古之所謂士者周禮之上中下士皆有職事者也王<lb/>
<pb n="KR4f0058_SBCK_023-9a"/>
制之選士俊士皆次第拔擢而升之者也非此二途有<lb/>
能束身脩行誦習詩書者則亦號之曰士其分則未離<lb/>
乎氓也庶人也君知之則宐以道自重君不知則宐以<lb/>
分自安孔子謂貧賤不以其道得之不去也孟子謂往<lb/>
役義也士之自處固當如此聖門諸賢有在縲紲者矣<lb/>
有與卒三百人之列者矣踰溝用矛不避鋒鏑此獨非<lb/>
士之所爲哉爾等幸生<lb/>
聖朝享太平之福久矣事三如一爲士者正宐率先爲<lb/>
四民倡方無忝乎讀書明理之實而乃小有不平動輒<lb/>
告訐<lb/>
深仁厚澤一毫無所報效此則莠民也惡可爲士其試<lb/>
<pb n="KR4f0058_SBCK_023-9b"/>
陳士之所以爲士者若何歷代士習之淳澆士氣之盛<lb/>
衰可以爲法戒者何在亦具言之<hi>澧州</hi>
問史之與經異用而同源尙書春秋聖人之史也進乎<lb/>
經矣後世祖之分爲二體可得而析言之歟編年可以<lb/>
見歷朝之盛衰紀傳可以綜一人之本末則編年優矣<lb/>
而古今皆以紀傳爲正史何歟史漢三國史家之圭臬<lb/>
也乃自范蔚宗後漢書以降名爲沿襲實乃變更一人<lb/>
一傳竝無通貫錯綜之法此豈遷固陳壽之舊歟史有<lb/>
成於一家者有成於眾手者其得失若何溫公通鑑朱<lb/>
子綱目年經事緯法戒昭然固當度越諸史而小小舛<lb/>
譌亦多不免將無上下千古固非一人精力所能求其<lb/>
<pb n="KR4f0058_SBCK_023-10a"/>
盡善歟我<lb/>
皇上萬幾之暇博覽舊文<lb/>
特命儒臣仿編年之法統加纂輯一事一言悉經<lb/>
睿定此當與六經竝垂不朽雖涑水紫陽咸謝不敏矣<lb/>
又焉論其餘哉爾多士有志欲窺天祿石渠之盛者盍<lb/>
姑就所聞於古者以對<hi>岳州</hi>
　　　擬策問一首<hi>癸酉</hi>
問書者六藝之一天地閒道器罔不該焉易曰百官以<lb/>
治萬民以察記曰書同文書之爲用綦重矣自古文變<lb/>
爲大小篆篆又變爲隷楷隷楷又變爲行草其遷易之<lb/>
故可得言歟秦程邈爲隷書而閣帖中乃是小楷衞恆<lb/>
<pb n="KR4f0058_SBCK_023-10b"/>
稱上谷王次仲善隷書始爲楷法晉書稱王羲之善隷<lb/>
書其子獻之工草隷書將無隷卽楷歟歐陽永叔以八<lb/>
分當隷然二王八分不槪見而楷書世多有本傳所稱<lb/>
究何指歟我<lb/>
皇上多能天縱道藝兼該八體六書無不洞晰<lb/>
萬幾之暇親灑宸翰神明變化動與古會非㞕㞕臨摹<lb/>
可比頃出　內府所藏自鍾王以下諸名家墨蹟鉤勒<lb/>
上石以垂永久名曰三希堂石渠寶笈法帖洵藝苑之<lb/>
大觀也至若<lb/>
睿鑒之精<lb/>
聖<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>之允尢爲亙古未有其視宋人淳化閣帖豈直倍<lb/>
<pb n="KR4f0058_SBCK_023-11a"/>
蓰過之夫閣帖之初刻也論者謂當時奉詔集帖之人<lb/>
苟於書成不知硏考頗有僞蹟濫廁其閒今能一一辨<lb/>
之否歟觀其首列漢章帝書何以所書者乃梁周興嗣<lb/>
千文也梁武帝評諸家書可能舉其畧歟有謂書學盛<lb/>
於魏晋至唐漸衰又有謂唐以書取士故士多工書何<lb/>
其說之異耶少陵論書貴瘦硬東坡不以爲然何歟宋<lb/>
以蘇黃米蔡竝稱蔡京書人弗之貴或乃以君謨當之<lb/>
豈非藝亦以人重歟公權筆諫之言朱子作字甚敬之<lb/>
旨可得而闡其義歟多士其勿視爲小學也願以通乎<lb/>
大道之指歸焉<lb/>
　　　　　　　　　弟子丹徒趙　震楚榮校<lb/>
<pb n="KR4f0058_SBCK_023-11b"/>
抱經堂文集卷第二十三<lb/>
</p>
<p>
</p>
  </div>
</body>
</text>
</TEI>
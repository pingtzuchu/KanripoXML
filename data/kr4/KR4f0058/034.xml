<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_034-1a"/>
抱經堂文集卷第三十四<lb/>
　　　　　　　　　東里　盧文弨　紹弓<lb/>
　誌銘<hi>附哀辭祭文</hi>
　　　贈奉直大夫煥文吉公墓誌銘<hi>癸未</hi>
公姓吉氏諱曦曜字煥文鎭江丹陽人也先世自山西<lb/>
徙焉四傳至邵武府同知貴和明初以孝弟徵入官廉<lb/>
惠著聲郡志書之其在嘉靖時有御史棠上疏斥張璁<lb/>
桂萼之議禮爲曲學阿世及請召還故相楊一淸事皆<lb/>
見明史是爲公五世從祖祖諱象乾有二子伯諱大兆<lb/>
公考也仲諱大祥兄弟白首熙熙無閒言仲老無子而<lb/>
公考有子三人遺命以季子爲仲後卽公也公事所生<lb/>
<pb n="KR4f0058_SBCK_034-1b"/>
所後生死咸盡禮伯兄居外久公獨與仲兄偕家貧棄<lb/>
舉子業治生以爲養家漸饒撫諸子姪如一同居數十<lb/>
年齒益繁所親數以析產諷公一日與仲兄大治貝召<lb/>
親黨飮讌與者私相語此必議分析事也其目兩老人<lb/>
則見笑談甚洽諸子若孫咸雍雍列侍各以次捧觴爲<lb/>
壽語不及家事在坐莫不嗟歎極歡而罷後遂無復言<lb/>
者公性簡重其敎子微示喜愠之色諸子莫不肅然敬<lb/>
憚相與砥礪學行顯聞於時子三人長夢賚鄕貢士黟<lb/>
縣敎諭次夢熊乾隆十七年<lb/>
恩科進士入翰林改御史次夢蘭乾隆二十二年進士<lb/>
庶吉士夢熊之初授御史也公貽書舉練溪公故事以<lb/>
<pb n="KR4f0058_SBCK_034-2a"/>
爲勖且曰人臣知無不言之謂直言無不盡之謂忠凡<lb/>
進言務識大體不當毛舉細故其要尢以積誠爲本練<lb/>
溪卽在前朝疏斥張桂者也乾隆二十四年公喪長孫<lb/>
繼又喪庶常君哀慟遂得病以明年八月五日卒於里<lb/>
居之正寢享年六十有九<lb/>
覃恩封修職郞晉贈奉直大夫妻錢宐人女二人湯登<lb/>
嵩丁翰賓其壻也孫九人禮庭春庭芝庭芸庭昌處士<lb/>
璜士琛士英士琦孫女九人御史君旣卜葬公於先人<lb/>
之壠而以銘屬其同年生盧文弨銘曰<lb/>
彼韡者華承以跗有藟者葛緜者瓜和氣所集荆不枯<lb/>
後昆繩繩肥厥家峩峩一廌昌言敷坐見畿甸疲甿蘇<lb/>
<pb n="KR4f0058_SBCK_034-2b"/>
翁之敎也遺譾拘亦欲侃侃追前模銘幽宮者其人盧<lb/>
以貽來葉辭非誣<lb/>
　　　贈中憲大夫鄕飮大賓作菴劉公墓誌銘<hi>戊寅</hi>
乾隆八年予始晤香山劉舍人於外家張鳳麓先生所<lb/>
先生前以學士典學粤東舍人所首拔士也學士門下<lb/>
士予不盡識獨識舍人愛其淳厚退讓有古君子風因<lb/>
以知其稟承於家先生作菴公者有素舍人歸里後越<lb/>
十有二年而舍人之子有官比部於京師者相見亟詢<lb/>
其大父父皆無恙爲之喜甚是時作菴公年九十有九<lb/>
越明年百歲例得以建坊請大吏以　聞朝之貴人重<lb/>
公名德壽考亦相率爲詩文以夀而公乃卽於是年捐<lb/>
<pb n="KR4f0058_SBCK_034-3a"/>
館舍是爲乾隆二十有一年二月二十日也舍人將免<lb/>
喪復來京師盡輯諸公前所爲壽言什襲之以歸見公<lb/>
之生平可徵信者如此歸卽將營葬事求文以納諸幽<lb/>
於是以狀來請予交公之子又交公之孫雖不文義其<lb/>
可辭案狀公姓劉氏諱淸字泳斯作菴其號先世在宋<lb/>
時從彭城遷香山之德慶鄕傳至公十七世父長祚母<lb/>
方氏生公八歲而孤母守志翼公於成居貧藉女紅以<lb/>
得食及公少長痛其母之劬也乃慨然棄舉子業以治<lb/>
生家漸饒母乃顧公而泣曰而父夙嗜學不幸蚤世不<lb/>
顯余年廿八稱未亡人流離荼苦常恨不卽從而父於<lb/>
地下不圖及見今日然迺父之志其尚不止於是公聞<lb/>
<pb n="KR4f0058_SBCK_034-3b"/>
之長號失聲因是課舍人兄弟頗嚴延名師以敎之至<lb/>
今子若孫皆讀書守禮爲儒者起而仕宦皆有聲公好<lb/>
行利濟事邑南木橋久不治公易以石西有岐江設義<lb/>
渡便往來者歲饑岀私穀千石佐振常爲邑人倡有佃<lb/>
死孤弱[婺-矛+牙]失田無以活遂弗易佃租入不足一不問其<lb/>
他施濟多類此晚年以家廟未立居常怏怏及吿成舉<lb/>
祀事扶杖詣廟肅衣冠載拜乃大喜邑中歲兩舉鄕飮<lb/>
酒禮公常爲大賓以子貴<lb/>
勅封修職郞晉文林郞又以孫起鯤貴復　貤贈中憲<lb/>
大夫娶徐氏贈恭人先公十年卒子二人長錦金華縣<lb/>
丞次濤辛酉科選拔貢生　内府中書科中書舍人<lb/>
<pb n="KR4f0058_SBCK_034-4a"/>
誥封中憲大夫女二人李英光鄭燕其壻也孫十人孫<lb/>
女五人曾孫十六人曾孫女十一人元孫二人元孫女<lb/>
一人銘曰<lb/>
旣富且壽康寧考終惟德攸好惟福攸崇旣醉之章爰<lb/>
僃五福從以孫子克享天祿何嗇於若考豐於厥身匪<lb/>
唯豐身利其後人母節子孝宗緒是延天之報施豈曰<lb/>
偶然鴉鷯之原祖魄所藏後先百歲鬱然相望不崩不<lb/>
陁不震不泄貞珉在中永不磨滅<lb/>
　　　鄉貢士盧府君墓誌銘<hi>庚辰</hi>
府君諱國佐字遜及號均疇與余同岀自涿世居永定<lb/>
之大塘凹祖諱珏邑諸生父諱某舉丈夫子六人君爲<lb/>
<pb n="KR4f0058_SBCK_034-4b"/>
長康熙五十六年舉於鄕再上公車不第以乾隆二十<lb/>
年某月某日卒年七十有二娶某氏有子七人其第五<lb/>
曰如纘挾化居術寓揚州乾隆二十四年余往揚州如<lb/>
纘聞之來見余曩與其宗人監利縣丞殿人者敘昆弟<lb/>
之好如纘輩行與之同而齒長於余亦鴈行也謂余曰<lb/>
吾將以明年歸葬吾父以銘匄子不知爲狀余謹謝不<lb/>
能他日至越永定族人多有在越者敎諭觀源亦適以<lb/>
討偕至與言及之則知府君素爲鄕黨所敬服其欲爲<lb/>
義而不克者推府君爲倡卽事無不集事有紛糾不可<lb/>
理者府君發片言人不敢有異議兄弟怡怡如也終身<lb/>
無幾微辭色之忤噫可爲有德君子矣乃爲之銘曰<lb/>
<pb n="KR4f0058_SBCK_034-5a"/>
爲善於國不如爲善於鄕君有太邱之德不以之自名<lb/>
有彥方之化不以之自功殁巳逾紀而鄉人懷之至今<lb/>
不能忘吾得於君之子者畧而得於羣子姓之口者特<lb/>
詳有高者邱魄所寧耶子孫賴之後其有興耶<lb/>
　　　待贈文林郞增廣生毅齋陳府君墓誌銘<hi>丁亥</hi>
夫不知其父兄觀其子弟而可矣海陽有陳生雄畧者<lb/>
乾隆三十年余奉　命主廣東試所貢士也其文閎以<lb/>
肆甚愛之旣乃延之湖南學政署中所往必與俱衡校<lb/>
文藝極精敏嘗從永順放舟而下灘流湍悍舟囘轉顚<lb/>
簸於洪濤巨浪閒幾不測又從辰赴沅適大兵之往滇<lb/>
者亦將至昬夜疾馳雨甚山路犖确㵎水奔注砰訇若<lb/>
<pb n="KR4f0058_SBCK_034-5b"/>
雷擔夫皆股栗生自若試岳州日驕陽酷熾通夕汗沾<lb/>
濡蟁蝱噆人肌膚交扇揮之不去生於此時秉燭披閱<lb/>
達旦不言勞噫余何以得此於生哉生將辭予歸予尚<lb/>
欲生畱則以吿曰雄畧將卜葬吾母也且請曰昔先君<lb/>
子之葬也銘隧之辭尙闕今願倂有述也其狀曰府君<lb/>
諱萬盛字君冕海陽縣學增廣生員世居縣之龍津都<lb/>
古樓里考天純文昌縣學訓導有五子府君行第三幼<lb/>
嚴整若成人逮事王父曲盡其驩不妄交遊所與友終<lb/>
身不渝敎督子孫一言動皆有規矩子三人長嵩齒以<lb/>
文學與府君同受知於學使者在諸生高等食廩餼蚤<lb/>
世次卽生也舉人季曰雄思諸生孫五人本文章程本<lb/>
<pb n="KR4f0058_SBCK_034-6a"/>
衮章洛本高章程爲諸生曾孫二人府君初娶於李生<lb/>
嵩齒而殁繼娶於王通詩書善視前子舉生及雄思望<lb/>
其爲善士不姑息事所生孝父官南澳守僃旣老迎養<lb/>
於家生死咸盡禮生平從不佞佛其持家一切具有法<lb/>
度府君卒於乾隆十六年某月某日年六十有七王孺<lb/>
人以乾隆二十六年某月某日卒後府君十年年六十<lb/>
有八府君與元配前巳合葬於縣之曲灣山今以王孺<lb/>
人祔是歲乾隆三十四年十二月某日也噫予雖未見<lb/>
府君而以生之言行考之固知其來有自爲之銘曰<lb/>
昔吳惠公以經學迪海邦孰克應之君父子則同君之<lb/>
學行匪唯文雄顯不於其身在其後人雖弱一个二難<lb/>
<pb n="KR4f0058_SBCK_034-6b"/>
譽振仲實贊我忠我實多美哉義方我銘匪夸<lb/>
　　　文林郞錢塘縣知縣魏公墓誌銘<hi>戊子</hi>
公諱㟲字陟菴世爲南樂著姓明兵部侍郞介肅公諱<lb/>
允貞公高祖也考諱體仁永淸縣學訓導母宋孺人公<lb/>
稟至性三歲祖母谷孺人病公隨司訓公侍側不少離<lb/>
持匕箸勸食飮不嘗不敢退康熙四十一年以縣學生<lb/>
舉於鄕四十五年成進士先以家貧常容外謀養凡十<lb/>
餘年及登第歸二親皆年高遂不出食上必在左右偶<lb/>
近行値風雪家人意未卽歸將進饌公巳趨而至矣連<lb/>
丁內外艱服除謁選五十四年授杭州錢塘縣知縣縣<lb/>
附藩事至劇吏易爲姦公下車首先潔己罷民一切供<lb/>
<pb n="KR4f0058_SBCK_034-7a"/>
應向時相沿如倉胥供署中食米屠儈供肉江歩供薪<lb/>
䱷戶供魚之類一旦盡革之民大悅晝謁諸上官以晨<lb/>
夜治簿書斷理獄訟無畱牘無遁情吏相顧戒曰未見<lb/>
有書生如公者也減正賦秏羨諭輸租者以時輸予終<lb/>
不鋃鐺女桁楊女女第勿使予不中程於是當輸者咸<lb/>
相勸輸勿累公課更最故時徵漕米入倉主倉吏餽官<lb/>
千金公笑曰彼無故而坐捐多金非人情其姦不待問<lb/>
也自止於倉親評米高下令納者目操量畢徵吏無私<lb/>
焉杭有駐防旗丁多不戢市物薄予之直伺婦女岀道<lb/>
上恣笑謔民病之有司以非所隸不詰也外至輒移所<lb/>
司論罪遂相戒勿犯魏錢塘先後中丞徐公元夢朱公<lb/>
<pb n="KR4f0058_SBCK_034-7b"/>
軾皆嘉歎以爲能瀕海塘歲修費不訾時議欲令民岀<lb/>
家財以佐公且謂紳士當爲倡者公與海寧陳太史同<lb/>
年上官令往諭意公察不可卽往謁陳母不數語馳還<lb/>
白曰豈惟陳氏浙士皆無貲也且此例一開貽患無窮<lb/>
事遂寢縣志自明聶公後閱八十年不修公開館延儒<lb/>
士搜輯成書三十六卷所識拔於童子中者如孫灝任<lb/>
應烈汪振甲後皆有盛名分校鄕試亦得人五十七年<lb/>
冬自劾去官時勢豪與民爭塋田公直民上官有右豪<lb/>
者公不自得力匄去無以爲辭則以庫貯前政所補金<lb/>
色微惡及民輸錢之當易銀者未盡內二事坐虧空免<lb/>
百姓籲畱者數千人或願持金代償上官意亦悔後卒<lb/>
<pb n="KR4f0058_SBCK_034-8a"/>
偕中丞疏請還公職公堅不起家居十二年以雍正九<lb/>
年十二月十四日卒年六十有八所著有且齋草四卷<lb/>
娶武孺人崇禎壬午舉人殉難諱緯孫女性淑愼事舅<lb/>
姑孝持家以勤以康熙四十年三月二十五日卒公自<lb/>
有狀繼娶李孺人以乾隆二年七月十五日卒子一則<lb/>
乾貢生孫男二長大名乾隆三年舉人靑縣敎諭次大<lb/>
器孫女三長適縣學生王宗曾次適濮州國子生黃檍<lb/>
岸次適淸豐縣學生李遐年曾孫三曾孫女一公子乾<lb/>
隆九年卒公孫大名以乾隆十七年十一月三日始克<lb/>
合葬公曁兩孺人於城東南三里魏家莊之西原未有<lb/>
銘又十四年介大興吳侍讀肇元持其所自爲狀來求<lb/>
<pb n="KR4f0058_SBCK_034-8b"/>
余文追而納諸幽余生仁和與錢塘同郭公之澤得及<lb/>
焉公去杭時余甫二歲長乃得耳熟公治行又讀公所<lb/>
爲邑志文獻賴有所考且與敎諭君同年舉順天牓義<lb/>
皆不可以辭適校士湖南卒卒無暇以爲又二年官罷<lb/>
乃克踐前諾詮次其事如右而繫以銘銘曰<lb/>
脫穎而岀善刀而藏官不爲久治則有聲越五十年遺<lb/>
愛未忘昔丱今皤口魏錢塘處膏却潤作法戒涼孰秉<lb/>
史筆登之循良有鬰者阡宰木成行銘公之績繄杭之<lb/>
氓<lb/>
　　　奉直大夫吏部文選司主事汪君墓誌銘<hi>壬辰</hi>
君諱孟鋗字康古姓汪氏先世自休寧遷桐鄕至君考<lb/>
<pb n="KR4f0058_SBCK_034-9a"/>
又遷秀水遂占籍焉曾祖諱森戶部郞中階中憲大夫<lb/>
富著述世稱碧巢先生者是也以弟内閣中書諱文桂<lb/>
次子爲後諱繼燝由鄕舉歴官吏科給事中巡臺灣君<lb/>
祖也考諱上堉大理府知府兩世階皆奉直大夫大理<lb/>
生四子君爲長幼穎悟善屬文自其年十五六時從宦<lb/>
至京師先達見其文巳奇之旣益好古文辭家有裘杼<lb/>
樓藏書多先代善本歸里盡發篋讀之務爲博綜又益<lb/>
購所未僃或鈔寫以足之君之弟仲鈖才名與君相上<lb/>
下好學與君同又得同志友二三人朝夕相與鏃礪所<lb/>
爲詩若文駸駸及古作者名譽大起又好訂金石文字<lb/>
得古泉纍纍時復攜行笈中僃考核大理卒於雲南奔<lb/>
<pb n="KR4f0058_SBCK_034-9b"/>
往扶櫬歸母祝宐人巳前卒遂合葬焉乾隆十五年與<lb/>
仲弟同舉於鄉人咸以得二俊爲主司慶二十七年<lb/>
天子三舉南巡之典君獻詩幷所著龍井見聞錄十二<lb/>
卷得<lb/>
旨畱覽　賜緞二匹試入高等　特授內閣中書大臣<lb/>
重君凡<lb/>
上有所纂輯輒以君攝其事精核爲一館最三十一年<lb/>
中禮部試奉　廷對<lb/>
賜進士出身不改官又三年遷典籍以貲深旋改授吏<lb/>
部文選司主事精勤能舉其職以君才御史郡守可計<lb/>
日而至乃任吏部未一年年始登五十而遽殞矣其卒<lb/>
<pb n="KR4f0058_SBCK_034-10a"/>
之日乾隆三十五年五月二十八日也以修書勞加一<lb/>
級後一年遇<lb/>
覃恩以子官贈奉直大夫所著有厚石齋詩文襍著凡<lb/>
若干卷皆可傳君嘗欲盡梓曾大父碧巢遺書而力不<lb/>
逮仲弟亡不忍其無傳爲梓其遺詩數卷又梓亡友萬<lb/>
徵君光泰詩萬垂殁盡以所著託君君亦將爲次第刊<lb/>
布而不虞其不及爲也然君於兄弟朋友之道則至矣<lb/>
初娶舅氏海寧祝氏今贈宐人生子如藻如澈宐人父<lb/>
維詰內閣典籍繼娶仁和金氏封宐人生如洋治猷三<lb/>
女長字朱某次字錢某其幼未字宐人父甡今禮部左<lb/>
侍郎側室范氏生承澤君仲弟無後命如澈後之年十<lb/>
<pb n="KR4f0058_SBCK_034-10b"/>
七殤又命如洋爲之後今爲縣學生如藻舉人官國子<lb/>
監學正予與君舅氏同官習君才名久及相見歡甚君<lb/>
中第之歲予分校禮闈聞唱君名滿堂皆大快　朝廷<lb/>
第羣臣所上歌頌凡君代他人作者率在選君卒之前<lb/>
月予來候君不得見予無位於朝訃者不及予不得哭<lb/>
君柩前意常慊慊今孤如藻將以某年某月日子葬君<lb/>
於某縣某鄕之原來請銘其曷可辭銘曰<lb/>
瀛州華選以待俊彥胡獨遺兮材則輪囷而貌逡遁世<lb/>
皆知兮無援於人又阨於天年止斯兮視仲非促視萬<lb/>
有祿又佳兒兮欲乞君文今反銘君詒此辭兮<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>石深<lb/>
刻藏之不泐期無期兮<lb/>
<pb n="KR4f0058_SBCK_034-11a"/>
　　　文學陳少雲墓誌銘<hi>癸巳</hi>
余與少雲友也情則兄弟也兩家居相近少雲考曰汭<lb/>
徵府君母謝太君少雲長余三歲方余母馮太恭人免<lb/>
文弨時乞乳於謝太君兩家子在襁褓中姬嫗數提抱<lb/>
往來更相子也旣而少雲讀書家塾余往就之同受業<lb/>
於沈武曹先生<hi>元斌</hi>情彌厚少雲英敏雖習舉子業時<lb/>
時取資治通鑑讀之於歷代興廢離合之故人品邪正<lb/>
之分無不了了時過先贈公所率胸臆劇談先贈公每<lb/>
稱善數試不利星家言當改業不從竟補博士弟子員<lb/>
家貧欲岀遊余在京師招之同館於大興金氏其學日<lb/>
益進鑱削刻露鋒凜然不可犯書宗顏平原無論正草<lb/>
<pb n="KR4f0058_SBCK_034-11b"/>
大小率懸臂書之嚴整遒勁幾於逼眞每據案作書楮<lb/>
幅必正向敎弟子亦如是曰此卽桺誠懸意也年餘仍<lb/>
歸里課徒盛暑肅衣冠正講童子有治經未畢遽請學<lb/>
弄筆作文者不許束脩所入無幾終不肎以貧語人以<lb/>
是常困旣而翻然曰柰何以貧累吾親乎吾父兄皆以<lb/>
理人術佐長吏吾將繼之遂偕其異母兄復之京師遂<lb/>
就幕而南足以衣食家口矣未幾其同産弟在里中以<lb/>
病殁少雲念母老巳又衣食奔走無人侍膝下每將戒<lb/>
行李哽咽不自勝居常謂人曰兄弟如左右手今吾一<lb/>
體亡矣何能獨生在江西德興縣幕病作伏枕蘸筆爲<lb/>
書數千言與母訣自恨不能終事語甚淒楚遂以乾隆<lb/>
<pb n="KR4f0058_SBCK_034-12a"/>
二十四年九月三十日卒年四十有五姓陳氏一傑名<lb/>
也每服膺裴行險之言自製字曰儆唐少雲其號也先<lb/>
世上虞人遷仁和兩世矣娶嚴氏無子後四年卒伯兄<lb/>
亦無子唯季弟先卒者有三子其仲名焵今爲後將以<lb/>
某年某月某日葬君於某原余乃泚筆爲銘銘曰<lb/>
學則史敎則經不一施命所丁嗚呼哀哉予忍不銘<lb/>
　　　贈中憲大夫予寧秦公墓誌銘<hi>癸巳</hi>
乾陸三十八年秋余同年友江都秦黌以將奉其母趙<lb/>
太君之匶祔葬於其考中憲公之塋使使來吿文弨曰<lb/>
卜以今歲十一月十九日吉昔先考之葬銘尙有待也<lb/>
今以吾母祔當合爲銘以屬子文弨於是考其家狀因<lb/>
<pb n="KR4f0058_SBCK_034-12b"/>
歎中憲公與恭人皆以孝友篤天倫爲足以挽薄俗而<lb/>
使之厚也公諱熙字予寧先世陜西三原人其遷揚州<lb/>
之江都至公考來劬公七世矣康熙十六年舉於鄕授<lb/>
中書舍人生四子公其仲也十歲而孤母鄭安人苦節<lb/>
撫敎之公前母兩安人皆王氏後王安人生兄庠生與<lb/>
權公念父兄皆以儒爲業亦惟苦志讀書庶可爲劬勞<lb/>
報繼而家日以落伯兄與公異居公同母二弟尙幼不<lb/>
能治生大懼甘旨有缺不得巳始棄經生業此公畢生<lb/>
隱憾也繼連居母與兄之喪摧毀欲絕殯葬諸費一皆<lb/>
身任之且撫兄之仲子賓爲子賓爲郡庠生日望其昌<lb/>
大先人之業愛誨僃至顧又不幸早殁婦俞無子公巳<lb/>
<pb n="KR4f0058_SBCK_034-13a"/>
自有子黌謂黌他日生男當後之其訓子也嚴未嘗少<lb/>
有姑息朝夕必垂泣警戒曰先人世業竟忍終墜邪黌<lb/>
以乾隆十二年舉於鄕十七年壬申<lb/>
恩科成進士選入詞館爲庶吉士卽乞假歸省公率之<lb/>
祭中翰公之墓未至數里卽却輿步行及墓展拜且吿<lb/>
曰今而後差可對先人於地下矣一慟幾不能起歸而<lb/>
臥病不旬日遂卒乾隆十八年五月初七日也年六十<lb/>
有九娶恭人趙氏同邑歲進士候補訓導諱豫吉之第<lb/>
三女也世居邵伯埭爲著姓今其地隸甘泉恭人年十<lb/>
七來歸事姑孝待娣姒如同生念中憲公嗣續未廣爲<lb/>
置側室熊生覺撫摩鞠育一日不忍離後就養入都攜<lb/>
<pb n="KR4f0058_SBCK_034-13b"/>
以自隨及聞熊病亟命歸視竟賴以廖初賓之爲子也<lb/>
恭人撫之如實己岀賓亡後三十年黌官湖南始舉次<lb/>
子恩楚恭人諭黌曰以汝子爲兄後汝父命也兄本汝<lb/>
世父子世父生時尙有二子今皆巳殁無後大宗不可<lb/>
絕今當以汝新生子後汝兄而仍歸宗於汝世父俟其<lb/>
免乳卽歸吿於廟而立之亟傳語汝嫂庶使其三十年<lb/>
苦節之貞亦藉以少慰也兪旋沒卽命襁褓子成服恭<lb/>
人之明於大義類若此乾隆三十七年七月十三日卒<lb/>
年八十有六嗣子賓巳歸宗其爲之後者復殤今舉其<lb/>
見在者子二人黌由翰林院編脩歴湖南岳常澧道覺<lb/>
台州臨海縣丞女三庠生陳詩高成璇庠生潘瑢其壻<lb/>
<pb n="KR4f0058_SBCK_034-14a"/>
也孫四恩復恩海恩誥恩蔭孫女一許字程菊生公國<lb/>
學生以子貴　勅贈承德郎翰林院編修加二級　晉<lb/>
贈中憲大未恭人　敕封安人　晉贈恭人墓在揚州<lb/>
城北仙源橋祖塋之旁銘曰<lb/>
世澤詩書勿棄我畬精神所馮始鬰終舒庭植嘉樹殊<lb/>
條同根雨露共之靡憂不蕃匪其蒸之後曷克繩之匪<lb/>
其凝之後曷克承之分形同氣牉合異族嘉耦尢難交<lb/>
敦互勖爾子我育我孫爾續於古誰倫諸葛氾毓孝友<lb/>
之德德之大者榮生考終天錫純嘏安此幽廬偕返其<lb/>
眞我作銘詞用式後人<lb/>
　　　文林郎施秉縣知縣朱君墓誌銘<hi>壬子</hi>
<pb n="KR4f0058_SBCK_034-14b"/>
君諱履吉字旦銘朱姓松江婁縣人先世故浙産凡三<lb/>
遷至今縣詳具先世誌中考諱秀文廣西桺州府通判<lb/>
柳州君早年生兩子皆不育四十外始舉君愛憐倍至<lb/>
幼聰慧好學以父遠宦成童卽綜理家政復銳精學業<lb/>
體素弱嫡母夏安人憂其過勞也令就怡一適所親示以<lb/>
六法閒撫七弦以自娯遂兼通藝事年十八省父柳州<lb/>
途次卽熟復法家言至則佐幕中畫有老成風柳州君<lb/>
以君之習於爲政也年幾強仕遂爲援例銓授貴州鎭<lb/>
遠府施秉縣知縣縣居衝途困於供億君籌畫有方剋<lb/>
已奉公一不以累民革賦外浮派之弊而民皆樂輸恐<lb/>
後其聽訟也剖決如流且化且誘兩造往往各解讎釋<lb/>
<pb n="KR4f0058_SBCK_034-15a"/>
忿而去修偏橋使商旅不病涉葺廨舍使官吏不侵民<lb/>
居月兩期課士而士知向方甫二年善政畢舉大府方<lb/>
擬以循良薦忽一夕心動亟陳情歸養未到家一舍聞<lb/>
若考巳先一月捐館卽號咷徒跣奔赴慟絕幾不欲生<lb/>
遂得咯血疾踰年少差隨擇地安窆幷建祠置田呈縣<lb/>
勒石以垂久遠又推柳州君遺意浙五世以下諸塋及<lb/>
金山縣冉莊祖塋親往封植各製祭器鑪瓶鐙檠之屬<lb/>
畢具謹庋以供時祀君之歸也年四十有一以生母孫<lb/>
孺人年高家居侍養者十餘年怡怡然樂也孫孺人疾<lb/>
君侍湯藥月餘目不交睫眥爲之爛先是君自祖塋祭<lb/>
埽囘遇疾風甚雨得疾至是新愈而孫孺人病卒不起<lb/>
<pb n="KR4f0058_SBCK_034-15b"/>
君哀毀骨立沈疴頓發醫者咸謂痛傷五中不靜攝將<lb/>
不治戚友亦引禮五十不毀之文相勸慰君聞言更戚<lb/>
竟於乾隆五十七年正月十二日卒於喪次年五十有<lb/>
五距孫孺人之沒未及一期卒前三日力起端坐書示<lb/>
曰蘧云寡過曾引履冰五十五年勉服於膺春朝撒手<lb/>
去仍作打包僧一片寒松裏慈烏喚我曾蓋君考嘗航<lb/>
海至補陀求子遇老衲以禪語示意後生君故其言有<lb/>
自也又指壁閒懸緘曰與我將去及斂取視外裹以麻<lb/>
緘以素紙細書百日髪三字蓋喪滿百日所薙髮也噫<lb/>
此亦全歸之道矣鄕人來會者重君誼皆行哭失聲且<lb/>
爲之議曰曾子稱慈愛忘勞盡力而有禮大易云庸行<lb/>
<pb n="KR4f0058_SBCK_034-16a"/>
之謹君之敬親絜己宐受此名也私謚曰孝謹先生僉<lb/>
曰然君階文林郎考不以其官封而就君之階新例也<lb/>
初娶於陸繼娶蔡皆前卒又繼娶王子四人光曜子鄂<lb/>
皆諸生光綸光綎一女蘭馨適靑浦學生蔡光治孫二<lb/>
人大源大韶女孫二人今卜於十二月二十一日乙酉<lb/>
奉君匶葬於婁縣北鱗字圩祖塋之次君生前所自定<lb/>
也諸孤介余年家子范公弼來請銘爲之銘曰<lb/>
士有百行唯孝莫大愼厥身修唯謹斯最晉有靖節唐<lb/>
有貞曜古道猶行德音孔邵循吏之名不足盡君終焉<lb/>
死孝匪獨生勤婁江之濆幽宮是宅永遂瞻依祥徵舄<lb/>
奕<lb/>
<pb n="KR4f0058_SBCK_034-16b"/>
　　　閻考功懷庭哀辭<hi>幷序戊子</hi>
乾隆二十二年禮部試天下士余與分校得山東一卷<lb/>
其辭簡淡而醇雅以爲非學有元本者不能旣呈薦主<lb/>
司嫌其寂寥弗善也甲乙旣定諸分校者皆退余獨抱<lb/>
卷上堂與主司言不宐失此士爭之竟不得時分校諸<lb/>
公聞有此卷爭取傳觀咸稱善秀水鄭君炳也任邱李<lb/>
君廉衣武進莊君本淳尢歎息不巳旣撤棘言頗傳於<lb/>
外幷有傳予爲之岀涕者吾鄕陳句山先生深於文者<lb/>
也索此卷閱之謂當冠倫詢邑里姓名則昌樂閻循觀<lb/>
卽君也雖不遇而名聞京師來見余果粹然儒者氣度<lb/>
沖夷語不自矜詡君言試前得余所爲亡室桑孺人行<lb/>
<pb n="KR4f0058_SBCK_034-17a"/>
畧讀之惻惻然若有動乎中謂能質言之而情事亦曲<lb/>
盡也君好余文余好君文其相合亦自有不偶然者自<lb/>
後試屢不利君守其道自若至三十一年會試余又與<lb/>
分校之列揭榜日唱名至第九侍郞劉公蔭榆見君名<lb/>
詫於眾曰此卽往年盧某所爲抱其卷而泣者也今可<lb/>
爲之一鼓掌矣滿堂聞之皆大噱是年實岀宐興湯君<lb/>
萼南之門云旣成進士分部學習得吏部考功司議事<lb/>
持正不苟隨人上下有齮齕之者君卒不少變今年春<lb/>
余失官至京師與君相見纔逾月聞君以疾請假余亟<lb/>
謂君盍書數語見貽乎卽他年相望數千里外見手跡<lb/>
如見故人君行急不果書旣而郵余一椷別無通問語<lb/>
<pb n="KR4f0058_SBCK_034-17b"/>
惟手書近日體驗之言見貽踐前諾也方謂君巳復初<lb/>
及秋而凶問至矣嗚呼君內行脩學術正敎人盡其誠<lb/>
其鄕人多能道之而臨事有執又見於居官之時胡天<lb/>
虐之使病病而至於不永年邪君言行之懿必不終泯<lb/>
泯余雖識君而不能資君爲砥礪是余之窮也夫爰爲<lb/>
辭以寫余哀云<lb/>
古有特立獨行之士兮不隨俗以變遷余將以求夫今<lb/>
之人兮豈所在而皆然舍吾範以馳驅兮將詭遇而取<lb/>
憐置瑟而操竽兮刓方而爲員競追逐以從時兮奚本<lb/>
志之能堅羌始進其若斯兮吾又惡知其終焉懿若人<lb/>
之古處兮豈外物之可鐫吾玉固自若兮甘不字以十<lb/>
<pb n="KR4f0058_SBCK_034-18a"/>
年文與行若合符兮今人中而有此賢余不足以得君<lb/>
兮徒兩情之惓惓巧者遇而拙者亦不終棄兮乃今而<lb/>
信夫大圜匪榮名之足珍兮將大任之可肩見正直之<lb/>
道行兮彼遵捷徑者其言旋旣觀政於郞署兮繄升降<lb/>
之是權寧使人驚吾之諤諤兮吾終抱吾之專專君以<lb/>
余同草木之臭味兮余亦以君叶宮商之相宣忽長揖<lb/>
以歸去兮霅乎矢之離弦旣詒我以話言兮期理道之<lb/>
共研胡卽成此永訣兮悵年壽之不少延嗚呼余求友<lb/>
於天下兮落落晨星之在天君今又舍我而去兮不禁<lb/>
淸淚之潺潺惟今之悲其實可悲兮過乎昔者之所傳<lb/>
功業雖未顯融兮遺文有待於爲之編我車載脂兮將<lb/>
<pb n="KR4f0058_SBCK_034-18b"/>
適吳而辭燕末由過君之里兮一洒涕於重泉嗚乎此<lb/>
特敘余兩人之交情耳余爲後死尚思約君行之大者<lb/>
以表於君之阡<lb/>
　　　孔葓谷戸部哀辭<hi>幷序甲辰</hi>
嗚呼君蓋天下學士之所以爲宗主者也自成進士後<lb/>
嗜學轉篤服官農部恐不能卒所業亟吿歸左圖右書<lb/>
日有所采獲得古來遺文墜簡爲一一整齊補綴出與<lb/>
友朋相質正海內學者多樂就之見聞益以富其厚於<lb/>
朋友也不以死生易節東原戴君旣殁爲版行其遺書<lb/>
無有散失士林尢高其義其他所梓復不下數十種扶<lb/>
微振絕厥功茂焉昨歲冬孟文弨自太原南還過魯訪<lb/>
<pb n="KR4f0058_SBCK_034-19a"/>
君蓋不相見者星一終矣畱余止宿示余以漢隸借我<lb/>
以佳本餉我以新刻微見君容黯黮而多涕勸君宐少<lb/>
近藥餌然亦不圖有朝夕虞也今年仲春初旬忽得君<lb/>
不祿之赴驚噩涕零進使者而問故使者不能言其詳<lb/>
但言君第三郞君新就㛰於金陵而歸亦以是月夭亡<lb/>
相去僅三日嗚呼一何酷也以君之淳懿融粹絕無瑕<lb/>
玼宐其享遐年膺厚福余方欲託君以身後事而何意<lb/>
余反爲後死者耶旣以悲君實亦自悲爰爲之詞以寫<lb/>
我哀<lb/>
子聖人之後也仍好古而敏求釋纓紱而反初兮壹藏<lb/>
修以息游物固聚於所好兮祕簡恣其遐捜友朋相與<lb/>
<pb n="KR4f0058_SBCK_034-19b"/>
討論兮盡一時之勝流美交道之不渝兮信臭味之相<lb/>
投延陵之不忘故兮我亦遺文之是收旣不負此良友<lb/>
兮復表章夫前修文章天下之公器兮應學子之所求<lb/>
繄余得之而暴富兮溢璀璨乎琳璆曩吾黨有端人兮<lb/>
<hi>謂余門范崧君所師也</hi>知子維端人之儔溯淵源而我敬兮嗟薄<lb/>
俗其有此不自締交以至今兮剛歲星之一周欺合幷<lb/>
之不易兮隔千里而通郵渴思君而一見兮溯洙泗以<lb/>
停輈喜余來而止宿兮盡永夕之綢繆思從容而展意<lb/>
兮柰吾行之甚遒君年少余兩紀兮騁長途其未休猥<lb/>
余珍夫敝帚兮亦將託子以去畱久懷兹而未發兮將<lb/>
排比而始謀何意竟不我待兮乃一疾而不瘳余自今<lb/>
<pb n="KR4f0058_SBCK_034-20a"/>
無以爲質兮淚忽忽其盈眸憶合尊以歡讌分方子獻<lb/>
而我酬曾兩月之爲期兮判萬古與千秋重以叔子之<lb/>
不祐兮疑與善之悠悠幸長君之繼志兮文與行其竝<lb/>
優興眾可追夫二鄭兮向歆遠軼於二劉少者係踵而<lb/>
接武兮咸不墜夫弓裘有子孫其若此兮宐亦可含笑<lb/>
而無憂獻歲寓書以通問兮神爽豈或閒夫明幽兹不<lb/>
能累君之行兮聊以代夫執紼者之謳嗚呼吾與君之<lb/>
交其盡於此乎猶庶幾夢寐之閒神彷彿而來遊<lb/>
　　　公祭汪容甫<hi>中</hi>文<hi>甲寅</hi>
維年月日同學友盧文弨孫志祖張燕昌梁玉繩等謹<lb/>
以淸酌之奠致祭於拔萃汪君容夫之靈曰吁嗟汪君<lb/>
<pb n="KR4f0058_SBCK_034-20b"/>
無怛而化驟聞惡秏舉皆驚詫日者相招促坐談笑曾<lb/>
未浹旬銷聲埋照君實不狂而眾曰狂皮裏春秋涇渭<lb/>
分明彼妄男子號召羣愚如羶集蟻如矢叢蛆世奉尊<lb/>
奢君實唾弃海內正人僃載簡記師門風義不忘久久<lb/>
<hi>沈椒園鄭純齋兩先生</hi>披榛拜墓遺金卹後同道爲朋端臨<hi>劉台拱</hi>
懷祖<hi>王念孫</hi>秋士<hi>江德量</hi>先徂金蘭誰補四庫在胸爲行祕<lb/>
書大放厥辭佩玉瓊琚文章何師西京鄴下汴都臨安<lb/>
未始嚅炙不恕古人指瑕蹈隙何況今人焉免勒帛眾<lb/>
畏其口誓欲殺之終老田閒得與禍辭名園高枕山荼<lb/>
雙植竹閣柏堂風流允嗣不死揚州而死杭州禪智山<lb/>
光終焉首邱吾儕結契無論舊新聞名相思握手情親<lb/>
<pb n="KR4f0058_SBCK_034-21a"/>
臭味本同膠投漆中來幸天假去何悤悤一去不返儀<lb/>
觀在目樽酒具陳皋某來復聞君佳兒嶄然頭角庶幾<lb/>
他年父書能讀魂無不之邗江之湄執紼相送涕下漣<lb/>
洏嗚呼哀哉尙饗<lb/>
　　　　　　　　　弟子浦江戴　聰惟憲校<lb/>
抱經堂文集卷第三十四終<lb/>
<pb n="KR4f0058_SBCK_034-21b"/>
<pb n="KR4f0058_SBCK_034-21b"/>
</p>
<p>
</p>
  </div>
</body>
</text>
</TEI>
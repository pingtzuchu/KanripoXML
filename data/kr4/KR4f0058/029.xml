<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_029-1a"/>
抱經堂文集卷第二十九<lb/>
　　　　　　　　　東里　盧文弨　紹弓<lb/>
　傳<hi>四</hi>
　　　四川安邉軍民府知府季章閻公家傳<hi>甲辰</hi>
公諱文熛字孕華一字季章姓閻氏太原文水人先世<lb/>
自陜西延安來徒家至公十二傳矣曾祖慧中明工部<lb/>
員外郞祖雨霑父太和皆以公貴贈中憲大夫公少穎<lb/>
異爲世大父中丞公所器與講聖賢實踐之學一言動<lb/>
莫不有規法爲仇人所誣繫獄讀書不輟事白卽以是<lb/>
年應順治十一年鄕試中式越十餘歲當揀選爲縣令<lb/>
以母夫人楊年高辭不赴旣十上春官不第母楊夫人<lb/>
<pb n="KR4f0058_SBCK_029-1b"/>
已前卒公亦年逾五十矣乃謁選得四川敘州之珙縣<lb/>
蜀當流寇殘破之餘珙又處萬山之中戶僅百餘賦之<lb/>
以錢計者纔十二三千親知咸爲公憂之公恬然就道<lb/>
旣抵成都値滇藩吳三桂作亂川西多爲逆黨所據不<lb/>
能履任奉檄署江安　王師之進勦者道必由此時秋<lb/>
水方盛江流浩溔當爲橋以濟橋成爲大雨所敗公自<lb/>
劾求罷大府知非人力所及畱之旣而赴本任邑未有<lb/>
城郭榛莽塞塗猿虎縱横有公廨而無內宅公治事三<lb/>
年招徠安輯戸口漸增荒土漸闢民力有餘乃使之築<lb/>
城浚隍開通道路民未知學爲遠購經書以敎之而秀<lb/>
民漸知向學矣民不習爲吏示之律令格式而愿民漸<lb/>
<pb n="KR4f0058_SBCK_029-2a"/>
解行文書矣猶有頑民未靖者爲多方以誘之不聽然<lb/>
後加以鋤翦乃皆畏法唯命之從大府廉其能更試以<lb/>
富順隆昌南溪又再署江安一歲中歷四縣所至輒辦<lb/>
於是舉治行尢異擢敘州府分防建武同知所轄二州<lb/>
十縣緜亙五百餘里供賦之民止千餘戸此外皆屯兵<lb/>
公輯營伍卹驛站常騎一瘦馬隨兩三傔從往來巡閱<lb/>
治東南岡嶺重互姦民多嘯聚其中公直入其巢諭以<lb/>
禍福賊感其至誠投戈効順悉岀歸農是時　親王統<lb/>
大兵征川西餘孽又大帥之養馬於邉者經過駱驛守<lb/>
令皆儒吏常懼獲譴公從容應副民亦不苦征調大吏<lb/>
剡章入　吿授安邉軍民府知府舊制軍民府以土司<lb/>
<pb n="KR4f0058_SBCK_029-2b"/>
爲長官經張獻忠之亂土司殱焉以流官爲之實自公<lb/>
始適奉令督採枏木入深履險與役人同其作息而役<lb/>
人皆忘其病有以蜀賦輕議增者公持不可乃止復開<lb/>
荒地成良田千餘頃茍有利於軍民者竭精力爲之卒<lb/>
以此病康熙二十九年請吿歸以四十六年六月三日<lb/>
終于家年七十有九凡三晉階至中憲大夫妻侯氏繼<lb/>
妻張氏姜氏咸以次受封子三直埜殤直疆直郵皆附<lb/>
貢生孫九曾孫二十有七具著於譜云<lb/>
舊史氏曰士必安竆約習勞苦異日乃無不可處之境<lb/>
爲能專壹精神出其材智以稱上所任使而不曠厥職<lb/>
如其委質方始卽計校缺之美惡有所畏忌惴惴然唯<lb/>
<pb n="KR4f0058_SBCK_029-3a"/>
恐或得之不幸而竟得之神氣沮喪蹙然幾無以爲生<lb/>
烏乎世豈少若人哉公所居官皆常人之所不能堪而<lb/>
治行乃彰彰若此彼但知求美官善地以逸其四支肥<lb/>
其身家者得不聞風而顏汗乎<lb/>
　　　拔貢生注選直隷州判張公佩家傳<hi>甲辰</hi>
今山東膠州知州張君玉樹始成進士時先府君卽棄<lb/>
養進士唯恐懿媺之不克聞於後也汲汲求所以發揚<lb/>
之旣得當代賢士大夫之文若表若誌若傳若記皆僃<lb/>
矣而意猶未巳雖以走之不文跧伏里閭亦介以爲請<lb/>
余久解史職立傳乃史官之任也意者傳諸家諜或可<lb/>
乎按狀君諱書紳字公佩乾州武功興城里人遠祖自<lb/>
<pb n="KR4f0058_SBCK_029-3b"/>
光州固始再遷至今縣在前朝多以甲第顯考諱錫爵<lb/>
處士君幼卽開敏受書若素習家貧不能具十艇幾欲<lb/>
廢業塾師愛而畱之乃益自奮厲廩冬單襦布屨取筥<lb/>
盛稻稭歃兩足其中以禦寒或復繞屋蹀足行且行且<lb/>
誦經皆通更請師授詩文義法弱冠受知學使者爲諸<lb/>
生試輒高等名譽日起君志在經世不欲但以文名與<lb/>
里中孫君景烈同學相切劘仿藍田呂氏鄕約行之多<lb/>
有應和者於後孫君入詞館而君顧久躓場屋乾隆十<lb/>
四年<lb/>
詔書令封疆大吏舉才品優長者制府尹文端公撫軍<lb/>
陳文恭公欲以君名上旣復不果僅一主本邑講席多<lb/>
<pb n="KR4f0058_SBCK_029-4a"/>
所成就學者卽所自號稱誠齋先生嘗在楡林就見行<lb/>
二十四事復推廣善政十餘條時大學士高公方爲榆<lb/>
林副使見而善之悉取施行三十年歲在乙酉當舉拔<lb/>
萃之典君於時年巳逾艾泊然無用世志矣學使海寧<lb/>
鍾公蘭枝擇諸士無出君右者乃特拔君充貢<lb/>
廷試注籍直隷州州判以歸子玉樹先巳登第買田鳳<lb/>
泉山荘以娯君君徜徉其閒自號㢲岡居士鄕人欽其<lb/>
行誼雖婦孺亦翕然丕變無有詬誶冶遊者君又時時<lb/>
以敕災分憂爲己事三十五年春歲薦饑創率助米煮<lb/>
粥以食餓者所活無算事方竣而君病矣遺言訓玉樹<lb/>
以臨民之道曰爲民父母當如吾之弗薄汝汝能使民<lb/>
<pb n="KR4f0058_SBCK_029-4b"/>
亦弗薄汝始見汝之弗薄吾也以是年三月十日卒年<lb/>
五十有九君之事處士君也玉樹幼不能詳但見君事<lb/>
母耿孺人孝耿孺人一旦欲<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>肉食君捧豆以進勸過<lb/>
苦致拂意君長跪竟日得釋乃起初娶楊繼娶喬又繼<lb/>
娶楊皆前卒子二長玉樹乾隆二十六年進士初知東<lb/>
昌淸平縣<lb/>
覃恩贈君文林郎前楊氏繼喬氏皆孺人調繁兗之嶧<lb/>
縣今任萊之膠州知州次寳樹拔貢生充四庫館謄錄<lb/>
出爲叔父後<lb/>
舊史氏曰余往來京師取道於嶧者數矣歲在庚子復<lb/>
由臺莊驛登陸過陰平見新樹豐碑五六皆在嶧之境<lb/>
<pb n="KR4f0058_SBCK_029-5a"/>
漢之名臣若袁司徒蕭丞相輩皆大書深刻令過者伏<lb/>
軾發懷古之思焉時爲令者卽君之子也觀於此卽知<lb/>
爲政之綽有餘裕而能使民用命矣君懷藴經濟不一<lb/>
試而發抒於其子飮流溯源蔭枝尋本子之賢父之敎<lb/>
也治命數言尢<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>切深至居官者孰不有父母茍不忍<lb/>
人之怨詈詛祝其親也其其當服膺斯言<lb/>
　　　周君坦之家傳<hi>丙午</hi>
昔人常言出一傷元氣之達官不如出一培元氣之處<lb/>
士如吾表弟周君者能以孝友之德上承下啓雖未嘗<lb/>
以文學致身而迹其所爲正足以愧彼祿利是營者今<lb/>
孤子載棻等來乞余爲之傳傳者史官之職非余所敢<lb/>
<pb n="KR4f0058_SBCK_029-5b"/>
任也若以載於家乗則凡門人故舊皆可以爲之余又<lb/>
奚辭君諱世道字坦之又字復誠先世自會稽遷杭居<lb/>
仁和之東靑里至豹先公以仁惠周於宗黨至今猶嘖<lb/>
嘖人口君曾祖也父金門公諱兆鑭自金門公而上志<lb/>
行悉具於家乘君少英敏好學年十七因金門公以勞<lb/>
得疾所遺鹺業幾折閱又無可委託者不得巳以身肩<lb/>
之節嗇諸無名費於後始稍稍復振弟敬之殁時孤載<lb/>
章始周歲君撫愛敎篤甚至年十九舉於鄕他若營先<lb/>
人窀穸修祠宇家乘等事罔不竭力以爲諸子姓兄弟<lb/>
倡其訓子則曰居家以孝友爲本處世以和平爲先嗚<lb/>
呼君實允蹈斯言憶余弱冠時嘗得君家乗讀之大率<lb/>
<pb n="KR4f0058_SBCK_029-6a"/>
以孝友著今君可無愧其先人矣二子載棻載崧皆恂<lb/>
恂謹飭載崧縣學生君以乾隆五十一年閏七月十三<lb/>
日卒年六十有五娶沈孺人<lb/>
論曰俗之衰也有以同氣而爭財鬩訟者卽其所得業<lb/>
巳盈千累萬足稱富翁乃以小有贏絀之故不憚匍匐<lb/>
公庭行賕於長吏致賂於要人市歡於羽黨要以蘄一<lb/>
勝而後快財一日不盡則訟一日不止彼貪吏之後更<lb/>
以此取禍者未嘗無也吾聞君臨財也廉故能不失其<lb/>
孝友之緒君之後必有達者苟能行君之行守君之詶<lb/>
又何傷元氣之爲慮也哉<lb/>
　　　瞰江山人傳<hi>丁未</hi>
<pb n="KR4f0058_SBCK_029-6b"/>
瞰江山人者常之江陰人也邑之東南有瞰江山距山<lb/>
人家二里而近故以爲號焉父死三月山人廼生母劉<lb/>
孺人辛勤鞠養釁起家庭閒幾有破卵毀室之患母內<lb/>
藏其明而外以柔道行之故屢瀕於危而卒獲免山人<lb/>
始就外傅便知好古學少長就老儒車質齋學其家多<lb/>
藏書縱山人博覽習舉子業者羣相與非笑之語聞於<lb/>
母母召而詰之則以如築室者必厚其基爲對母日誠<lb/>
然任汝爲之山人益得沈酣其中抵臘猶戀戀不肎歸<lb/>
一生學殖之厚實基於此補郡諸生其伯兄先入縣庠<lb/>
有文名常謂日吾異日終不如弟弟之文有根源故也<lb/>
山人素守母敎律身以正待人以誠値窘乏益刻苦自<lb/>
<pb n="KR4f0058_SBCK_029-7a"/>
厲雖通曉世事絕不肎爲人居閒排難唯忍饑閉户讀<lb/>
書曰吾懼此處一移足便終身落坑宑也同門友貢息<lb/>
甫令建平邀之往邑多地訟歲久不決一案之牘高幾<lb/>
盈尺山人不憚煩爲之一一爬梳要領旣得先以曲直<lb/>
之大判明示之而期日與質兩造往往各自輸服請無<lb/>
對簿而願寢息者過半矣諸欲爲姦鬻獄者咸不便山<lb/>
人所爲䜛言繁興而終不得閒於是建平之政聲爲羣<lb/>
有司最經再期辭歸先是山人以故明殉難典史閻陳<lb/>
二公請於縣立專祠後令劉君復捐俸爲之新廟貌贖<lb/>
祭田有年數矣無賴子乗山人之出逐守祠者奪其田<lb/>
而有之山人歸吿於縣乞復其舊時兇燄張甚縣官頗<lb/>
<pb n="KR4f0058_SBCK_029-7b"/>
右之山人以一身搘拄其閒幾爲所窘賴同里楊主事<lb/>
蒼毓邢秀才象三咸相與維持之事乃得直還祠田召<lb/>
道士守之又邑之名宦鄉賢故有專祠敎諭某私以其<lb/>
地卑學胥而遷其主於大成門左右更衣之所山人與<lb/>
敎諭爭數四縣置若不聞終身以爲恨事山人性剛直<lb/>
其所不可者終身不能強顏與之歡亦不樂與顯達交<lb/>
曩文弨之主講曁陽書院也山人居邑中不自表襮故<lb/>
名莫得聞逾年邢君袖其所作詩古文辭幷要與俱來<lb/>
余一見傾倒遂爲莫逆交余官罷主江寧之鍾山講席<lb/>
身自請山人佐余所不逮山人欣然許之余有所述作<lb/>
必取正於山人能貢直言無所隱凡余所蓄書數千卷<lb/>
<pb n="KR4f0058_SBCK_029-8a"/>
山人校讎幾徧有求文幷質疑者驩然應之無少靳余<lb/>
門下士咸知敬愛山人閒有以私干者率峻拒之先後<lb/>
共朝夕凡九年供給至菲薄而山人不嫌也山人詩文<lb/>
集外著有讀書一得六十卷其體例與黃東發日抄相<lb/>
近注陶徵士集凡數易稿又注徐庾溫李羅昭諫等集<lb/>
幷近代陸拒石四六各若干卷著桑梓見聞錄八卷八<lb/>
十外復注顏氏家訓甫脫稿而疾作始辭余歸里中余<lb/>
今年寓書求其副本欲爲傳之山人欣然許諾而力已<lb/>
不能自鈔矣以乾隆五十二年八月二日考終於家年<lb/>
八十有三山人姓趙氏初名大潤後易名肅字敬夫意<lb/>
欲自警其頽墮也晚復更名㬢明考雨若處士余嘗爲<lb/>
<pb n="KR4f0058_SBCK_029-8b"/>
著家傳矣娶於吳生子二貴中庠生守中出爲從兄後<lb/>
妻與子竝前卒孫一人同華庠生<lb/>
贊曰先生有用才也雖不得位一施其利濟之具然巳<lb/>
爲眾人之母多士之師有餘矣成人之美而不尸其功<lb/>
實浮乎名究有不可得而掩者先生之嫉惡若過於嚴<lb/>
然孔子稱惡不仁者之爲仁不使不仁者加乎其身身<lb/>
旣潔矣寧肎受物之汶汶乎所爲詩若文沖瀜演迤不<lb/>
爲震盪險怪之音此又其養之足微者顧今而後誰相<lb/>
知定吾文乎我有不可誰余規乎分首無何頓失良友<lb/>
此所以涕泗漣洏不能巳於質亾之歎也<lb/>
　　　族子天保縣知縣孚尹小傳<hi>丁未</hi>
<pb n="KR4f0058_SBCK_029-9a"/>
孚尹名鳳起一字翥堂仁和人族系詳譜中考諱夀朋<lb/>
字備三晩字息溟邑庠生贈文林郞贈公受學於吾祖<lb/>
書蒼公與先考敬甫公曁吾外舅桑弢甫先生同讀書<lb/>
三益堂交相得也性介潔寡所諧一館於淮上未半歲<lb/>
卽辭歸終其身授徒里中先娶汪孺人生一女早夭繼<lb/>
娶李孺人有賢德能安貧贈公意有不可常婉順以承<lb/>
無少迕生四子一女孚尹行第二幼穎悟贈公自敎之<lb/>
年十六試補縣學博士弟子員未幾丁母憂時贈公年<lb/>
將耆矣孚尹侍左右聚二三童子敎之束脩所入苦無<lb/>
幾贈公有僚壻朱君右璜任山西澤州府同知有書招<lb/>
之戀其父不欲行父強之及往郡之英俊咸樂訂交與<lb/>
<pb n="KR4f0058_SBCK_029-9b"/>
今河東河道總督蘭公尢相契也鳳臺王明府聘爲子<lb/>
師盧歸浙鄕試道遠不能復來爲援例入太學就順天<lb/>
試再舉而後獲雋時乾隆二十四年也明年春闈不利<lb/>
卽丁贈公憂回里服闋考授　咸安宮官學敎習三十<lb/>
三年<lb/>
欽取內閣中書未上以敎習期滿選授廣西遷江縣知<lb/>
縣其地民<graphic n="KR0889" url="https://raw.githubusercontent.com/kanripo/KR-Gaiji/master/images/KR0889.png" mimeType="image/png"/>雜處俗獷悍憙訟夙號難治下車察蠧吏<lb/>
去苛令視民所疾苦便安而興革之民用大和上林有<lb/>
逆匪滋事大府命往竆治兼攝其縣事僅三月悉厎定<lb/>
又令攝歸順州事復聘爲鄉試同考官疾作不果入闈<lb/>
四十二年調天保邉地要區也治之一如遷江嘗有盜<lb/>
<pb n="KR4f0058_SBCK_029-10a"/>
未獲伍伯執一人幷贓物以獻其人至卽自承察其色<lb/>
疑有冤更慮贓物失主閒有妄認也因以已物雜廁之<lb/>
示失主失主皆曰非也乃研究得畏刑誣服狀立釋之<lb/>
退語人曰盜不獲去官是吾分也敢輕人命以規免考<lb/>
成乎吏議失盜降二級調用有級抵得不去官四十六<lb/>
年秩滿大府方將剡薦疾又作竟以是年六月一日卒<lb/>
於官年五十有一娶北通州金氏子一學敬國學生女<lb/>
一適國學生山西太平史克綱孫一纘武葬錢塘北四<lb/>
十里橫山<lb/>
系日五行之相生也各一其性以吾兄之介也而孚尹<lb/>
以和承其後和故入世無齟齬友于兄弟信于友獲于<lb/>
<pb n="KR4f0058_SBCK_029-10b"/>
上仕駸駸顯矣顧僅以百里之效見於時而不獲大展<lb/>
其用豈非命乎乃其母李孺人之賢行吾稔知之亦將<lb/>
爲之傳以繫於家乘焉<lb/>
　　　姚君廣之家傳<hi>戊申</hi>
君諱家勤字廣之姓姚氏國學生先世由休寧蓀溪遷<lb/>
杭州著籍錢塘本生曾祖首源公諱際恆䆳經學富著<lb/>
述所交遊皆一時賢達與同里吳徵士慶百蕭山毛檢<lb/>
討大可尢相契弟公射公無子公篤於友愛命次子房<lb/>
仲公後焉君之祖也生二子仲爲邑文學王言公君之<lb/>
考也沒時君年方十有一上有兄醇之母戴孺人在堂<lb/>
兄常客遊以爲養旣冠而憂家計之不支且不忍兄之<lb/>
<pb n="KR4f0058_SBCK_029-11a"/>
獨任勞也乃輟讀書佐治生常廢著往來四明東甌閒<lb/>
家幸漸饒而伯兄遽沒繼卽居母喪伯兄兩子長子與<lb/>
其婦相次偕殁次子又蚤世數年之中㬪遭大故君獨<lb/>
身仔肩僃極憂瘁一切殯葬咸如禮兄遺一女爲擇對<lb/>
厚其匳贈而遣之一再省祖墓於新安漸夷者培葺而<lb/>
謹護之與族人敘輩行恤弱周貧極盡敦睦之誼姚先<lb/>
世多名人家藏法書名畫甚富中經世變遂致散逸君<lb/>
多方購求一日於肆中見蓀溪草堂圖爲遠祖琴泉公<lb/>
物唐六如所贈者大喜亟予多金攜歸寶藏之所居扁<lb/>
署率用先世舊題其不忘祖澤類如此娶汪孺人曉園<lb/>
少宗伯之女弟也君自奉儉而樂施予孺人實有同德<lb/>
<pb n="KR4f0058_SBCK_029-11b"/>
焉三子皆同生中淇國學生珄邑庠生中淮國學生孫<lb/>
四人成增祥森君體素強歲在丁未之季秋忽感疾他<lb/>
事無所繫懷惟悼伯兄之無後亟命以中淇子森爲兄<lb/>
長子德喻嗣寢疾浹旬而卒是惟乾隆五十二年九月<lb/>
十一日也年六十有七一女適同邑桑弢甫先生之孫<lb/>
廪膳生桑庭橒<lb/>
舊史氏曰昔夫子見禾之穗垂而向根也滔滔然曰我<lb/>
其首禾乎至若范喬之泣硯鮑德之治笥魏謩之藏笏<lb/>
張湛守其先人避寇過江所攜之列子而爲之注惟聖<lb/>
與賢其重本也咸若是迹君之行事與若人何多讓焉<lb/>
子聞之於桑文學者如此乃亟爲之傳而發揚之世有<lb/>
<pb n="KR4f0058_SBCK_029-12a"/>
聞其風者孝弟之思亦可以油然而動矣<lb/>
　　　承文學應韶小傳<hi>己酉</hi>
承姓之見於史者後漢時有承宮少孤八歲爲人牧豕<lb/>
過經師舍因願畱門下執苦勤學數年經明當明章朝<lb/>
拜侍中祭酒此古人所云經茍明取靑紫如拾地芥者<lb/>
其言誠可信也乃有孜孜好學而天不與之以年其姓<lb/>
氏與侍中同而不能同其遇相知者不能無深惜之江<lb/>
陰趙瞰江先生嚴氣正性人也嘗主於東鄕之承氏承<lb/>
氏有子日寶鏞字應韶生而恬靜嗜讀書其師王秉政<lb/>
亦端慤士也誨之學咸領解閒習爲詩賦亦苕發穎露<lb/>
趙先生美其才許其進而未已也聞書賈船至亟求佳<lb/>
<pb n="KR4f0058_SBCK_029-12b"/>
本蓄之毎一書必依次讀終卷不徒爲插架美觀也書<lb/>
賈毎載書來必先就承氏且爲之語曰澄江江水澄揮<lb/>
錢買書誰著稱西鄕殷東鄕承入縣學爲弟子員不一<lb/>
年病鼓脹不治歾於乾隆五十二年九月年僅二十有<lb/>
五遺一女以姪某爲之後其師王秉政深慟之收拾其<lb/>
遺文請余審擇之且吿余云是子有遠識而用情恕嘗<lb/>
讌某公家坐客甚盛有無賴子突入橫索錢主人固不<lb/>
與無賴子怒視而去歸而道其事謂某公今日眞幸也<lb/>
設無賴子眾辱之將若何縱經官懲治所喪巳多且獨<lb/>
不慮後患乎有陰陽家勸於屋後樹一表以懸燈云可<lb/>
邀福祥勿爲也其不惑於雜術小數類如此嗚呼是亦<lb/>
<pb n="KR4f0058_SBCK_029-13a"/>
足以見其爲人已趙先生後就余鍾山講舍毎稱承氏<lb/>
主人之賢待我厚且言承氏有令子趙先生先應韶一<lb/>
月亾如及見其天也不知更若何爲之痛惜已余案閒<lb/>
叢雜尙無暇次比其文而先爲是傳以表之毋使其沒<lb/>
沒焉以其所師友皆端人其言宐可信固非漫徇其請<lb/>
也使斯人而有年也安知不可踵侍中之美乎而胡爲<lb/>
乎僅若是也不能不爲承氏惜矣<lb/>
　　　國子監生丁君體曾家傳<hi>己酉</hi>
嗚呼今當登明選公之日而士猶有力學不遇者天又<lb/>
不與之年使成一家言以發聞於時茲豈非命也耶吾<lb/>
於丁君有慨焉因其孤之請而爲之次其行誼知其克<lb/>
<pb n="KR4f0058_SBCK_029-13b"/>
上承遺緒而將貽休於後人也君姓丁氏先世自潭之<lb/>
醴陵遷常之武進在宋與歐蘇同時者名寶臣弟兄同<lb/>
登第邑人榮之雙桂坊所由建也代有聞人詳於譜諜<lb/>
考通議公諱廷讓由進士起家歴官至江西按察使妣<lb/>
沈淑人生三子君其季也名汝驊字體曾自始生迄壯<lb/>
歲常隨通議公宦游無須臾廢學爲文振筆數千言立<lb/>
就先達昭文邵太史齊燾海陽胡方伯文伯咸深器之<lb/>
曁隨秋賦佹得之輒復失之年五十一乾隆五十三年<lb/>
十月二日以疾卒於所親之甌寧官舍君銳精學業每<lb/>
夜漏未盡卽披衣起雖旅次猶然常以是訓其子曰讀<lb/>
書欲得淸氣吾於平旦時覺有領會耳事大母父母色<lb/>
<pb n="KR4f0058_SBCK_029-14a"/>
養僃至族叔祖母張早寡無子聞有奪其志者攜一女<lb/>
踉蹌來因養之終身爲禮嫁其女伯兄將之官湖南適<lb/>
前喪其二子顏色甚戚君不忍遽離遂與偕行爲佐治<lb/>
內外事迨以試事歸所親令閩中者又強邀之往値海<lb/>
寇鴟張羽書㫄午督軍需甚急君勾稽擘畫悉中程迨<lb/>
事平而君竟以積勞促其生悲夫君從宦久深達治體<lb/>
初不欲以之自試也而事會所値亦顯利器材然文學<lb/>
致身之念未嘗一刻忘而竟不獲遂友朋知君者咸唶<lb/>
惜之君娶於瞿其家中微遺孤方七歲君撫之至成立<lb/>
且葬其三世又贖田以給之他義舉率類此子四人履<lb/>
泰拔貢生履益國學生履晉縣學生履恆亦好學從余<lb/>
<pb n="KR4f0058_SBCK_029-14b"/>
游孫一人延季<lb/>
論曰余主講常郡之龍城與君家鄰見君諸子咸雍容<lb/>
儒雅能文章君負才鬰鬱不得志以殁將收其報於後<lb/>
人昔管寧渡海遭風以一朝晏起爲己過君一生常蚤<lb/>
起其乗白下舟過黃天蕩也値風濤大作舟人咸色駭<lb/>
而君執卷長哦神氣自若殆亦自信者有素也淸氣之<lb/>
訓吾將銘君言於坐右以警後生之不能蚤起者<lb/>
　　　盧君靜夫家傳<hi>辛亥</hi>
余宗人靜夫君寧波鄞之小江里人考溫州府學訓導<lb/>
敬亭府君諱垣祖考明村府君諱兆晨敬亭以父年高<lb/>
早辭官歸養余先贈公嘗館於鄞與敬亭敘宗誼甚相<lb/>
<pb n="KR4f0058_SBCK_029-15a"/>
得也後余至鄞亦主君家君時年方壯耳與其兄皆待<lb/>
余甚謹暇卽就余談諧無勌容別後久不見見君之子<lb/>
雲路於吳中亟問眠食無恙意甚慰後不能數數見旣<lb/>
而雲路作縣鎭江之丹陽今秋調任蘇州之昭文過毗<lb/>
陵相見岀其所撰尊人行述見示始知君已長逝不可<lb/>
作矣噫余將何以寄余情哉因揭其行事之媺而爲之<lb/>
傳君名登秩字武成靜夫其別號也母周安人家世習<lb/>
儒叔父與其兄皆遊膠庠不能以家事紛其業君祖念<lb/>
門戸所寄以君有幹理才家政一以委之鉤稽擘畫悉<lb/>
中程度內外無閒言迨司訓君乞終養歸君奉事重闈<lb/>
僃極誠孝弟兄羣處融融怡怡如也其訓子也嚴雲路<lb/>
<pb n="KR4f0058_SBCK_029-15b"/>
始服官誨之曰官無小當一以濟人利物爲念家幸有<lb/>
薄田足供饘粥勿爲甘旨憂也雲路任上海日値府君<lb/>
周甲之辰迎養在署聞僚友欲製錦屛召樂人佐觴上<lb/>
壽者堅辭謝之未幾卽歸里中時上海許穆堂侍御喬<lb/>
公子樸園皆在鄞素重君相與遊從無虛日盧氏在甬<lb/>
上族派繁衍君有志修譜牒建家廟以明敬宗收族之<lb/>
誼汲汲焉殫精力而爲之靡顧其他迨次第蕆事而巳<lb/>
勞瘁不支矣其卜葬考妣與兄耐軒也猶自力相度督<lb/>
率眾工位置旣定將遷匶値天大雨府君徒步不避泥<lb/>
潦眾皆以病體冒風雨非宐固請乗肩輿府君必不肎<lb/>
匍匐哀號感動行路及窀穸甫畢而病愈深矣彌畱之<lb/>
<pb n="KR4f0058_SBCK_029-16a"/>
際神氣湛然念諸子俱巳成立遺命析産且以書吿雲<lb/>
路令服闋必弩力爲好官方不虛吾生平敎誨之意常<lb/>
日與雲路言汝在外遣信歸於諸弟宐各致一書亦友<lb/>
愛之一節蓋府君事無小大俱計周慮密如是是則可<lb/>
法也巳以乾隆五十年三月十一日卒距生之辰爲雍<lb/>
正三年七月二十五日年六十有一候選州同知例封<lb/>
儒林郞兩娶皆范氏早卒又娶吳氏贈封咸如例子七<lb/>
人長卽雲路次雲程雲龍雲林雲剛雲中雲逵女一適<lb/>
太學生黃定基孫五孫女七曾孫二名俱具譜牒中<lb/>
論曰以君之才不及施於國然觀其居鄕所施設唯以<lb/>
根本爲先務君子以爲得要道矣禮言五十不致毀六<lb/>
<pb n="KR4f0058_SBCK_029-16b"/>
十不毁君之葬其親也不肎以權道拂禮經不肎借偏<lb/>
辭以自解免旣老而猶爲孺子之慕斯不亦古今所希<lb/>
覯者乎君懿行雖多卽此一節業足以傳矣<lb/>
　　　陳祇園先生家傳<hi>乙卯</hi>
先生杭州錢塘人也名兆瑜字發奇晚自號祇園與文<lb/>
弨居相近也而未相識乾隆三年先生舉於鄕而文弨<lb/>
亦以是年舉順天鄕試爲同歲生情親矣而事境齟齬<lb/>
亦不獲常會聚迨先生解組歸來僅得一二面文弨亦<lb/>
常年客授於外歲杪歸里叩先生之廬庶幾從容談讌<lb/>
一補從前之缺陷而先生巳躋大耋雙目失明閉關謝<lb/>
客久矣然文弨於先生蹤跡雖疏而於鄕里朋好之閒<lb/>
<pb n="KR4f0058_SBCK_029-17a"/>
頗深悉先生之爲人蓋粹然篤行君子也乃今以乾隆<lb/>
六十年九月二十三日考終里舍享年八十有九先生<lb/>
初官湖州之歸安訓導勤於誘迪識拔丁杰於諸生中<lb/>
丁後成進士官寧波府學敎授其人亦端人也頃在杭<lb/>
州於先生之沒也哀悼甚至思有以不朽先生者爲具<lb/>
事實以來求文焉噫近世禮敎衰學博士之於弟子員<lb/>
非能講師生之誼也諸生當其在庠序中且有因小忤<lb/>
而致喧競者一旦得志以去視學師如路人更有抗衡<lb/>
若平交者士習之敝甚矣然亦由爲師者不能以師道<lb/>
自重故遂陵夷至此今丁君誠能行古道苟非先生克<lb/>
盡爲師之職亦必不能入人之深如此以丁君所親被<lb/>
<pb n="KR4f0058_SBCK_029-17b"/>
之敎澤其言自無不可信也在歸安六年以本班當選<lb/>
知縣初得湖北之應山引　見特調廣東之大埔慈祥<lb/>
化物從不輕責人甲午分校得士陳文耀等八人士論<lb/>
允服繼因目疾力辭歸里先生仕雖不顯而居其官卽<lb/>
能舉其職大槪可見矣庚子年　南巡接<lb/>
駕蒙　恩賜大緞一端先生內行修篤手足之誼甚摯<lb/>
里人稱焉<lb/>
勅授文林郞初娶畢繼娶施　贈封咸如例子三人長<lb/>
元鑑次元鐘江西撫州府東鄕縣縣丞三元炳杭州府<lb/>
學生員孫四人汴肄業國子監生萬淸文瀚基皆業儒<lb/>
曾孫二人福齡昌齡<lb/>
<pb n="KR4f0058_SBCK_029-18a"/>
　　　　　　　　　　弟子武進顧　明子述校<lb/>
抱經堂文集卷第二十九終<lb/>
<pb n="KR4f0058_SBCK_029-18b"/>
</p>
<p>
</p>
  </div>
</body>
</text>
</TEI>
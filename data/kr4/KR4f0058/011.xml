<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_011-1a"/>
抱經堂文集卷第十一<lb/>
　　　　　　　　　東里　盧文弨　紹弓<lb/>
　跋<hi>四</hi>
　　　書北夢瑣言後<hi>戊戌</hi>
富春孫光憲爲荆南高氏從事著此書凡二十卷紀唐<lb/>
及五代近事自云博訪於人未敢孤信三復參校然始<lb/>
濡毫所紀疑皆實矣然如鄭畋崔雍之事皆不與正史<lb/>
符會前後複見處亦時有參差所謂耳聞不如目見雖<lb/>
未掩瑕要不當因而集矢也其中可喜可愕之事甚多<lb/>
敘次衮衮亦由藻飾之工在稗官中固自成一家言雅<lb/>
雨盧氏得葉石君鈔本刻之叢書中以爲優於前明商<lb/>
<pb n="KR4f0058_SBCK_011-1b"/>
氏稗海中本余今始取商氏本相比對乃知商本亦大<lb/>
有佳者其不知當時語意而妄改者閒有之卽盧本亦<lb/>
不免也顧余十數年前偶繙太平廣記取以正此之脫<lb/>
誤更有出於兩本之外者倘有少年憙事者從而畢功<lb/>
更大妙也然就余所校巳賢於舊本遠甚前罷官在京<lb/>
師日偶爲亾兒衷是舉唐人鉏禾日當午一詩以爲聶<lb/>
夷中作兒憚余不敢請退而詢北堂宏農君曰昔聞是<lb/>
李公垂作人以此卜其必相者得母誤也余聞亦啞然<lb/>
不自憶前語之由來今觀此書實然余向者亦沿興公<lb/>
致誤也玉樹長埋瑤琴復絕不能竝起而吿之掩卷之<lb/>
下葢不勝其腹之悲已<lb/>
<pb n="KR4f0058_SBCK_011-2a"/>
　　　侯鯖錄跋<hi>辛丑</hi>
前題聊復翁德麟則著書之人也德麟者宋宗室名令<lb/>
畤太祖子燕懿王德昭之五世孫也黄魯直爲宮敎德<lb/>
麟受業焉與蘇子瞻同官潁州故其所交多一時名士<lb/>
後從高宗南渡襲封安定郡王紹興四年薨貧至無以<lb/>
爲殮宋史有其傳此書分上下兩卷而明商氏梓於稗<lb/>
海中者則爲八卷與趙希弁讀書附志所載卷數合葢<lb/>
在當時外閒或有二本傳者不同而以之相校則此本<lb/>
爲勝商本第五一卷全載王性之辨會眞記事而演其<lb/>
事爲鼔子詞十二章全類俳優此書不載蓋本不當載<lb/>
也餘商本有而此本無者僅五條錄附於後商本譌舛<lb/>
<pb n="KR4f0058_SBCK_011-2b"/>
甚多而舊鈔本亦復不免雖屢經校勘仍有一二脫誤<lb/>
不能強補者姑闕之然巳大異乎舊所傳鈔本矣其商<lb/>
本余亦爲補正云<lb/>
　　　書麈史後<hi>丁酉</hi>
此書宋安陸王得臣彥輔之所著也僅三卷記其本朝<lb/>
君臣事跡頗可以資考鏡彥輔初受學於鄭介夫又嘗<lb/>
執經於胡翼之其師友多賢者故此書在宋人說部中<lb/>
爲最醇特其首記藝祖朝有聲登聞鼓求亾豬者此則<lb/>
出於流傳之言欲以見當時天下無冤民而不知非事<lb/>
理所宐有不記可也其言人之仕宦爲貧者多往往以<lb/>
所入之厚薄分美惡所相吿語者輒以此噫宋當神哲<lb/>
<pb n="KR4f0058_SBCK_011-3a"/>
朝其風氣巳如此乎余從人假得虞山毛黼季校本自<lb/>
言得三本參校而以何元朗所藏爲最善黼季校此書<lb/>
時爲康熙辛卯年七十有五矣彥輔自序此書在宋之<lb/>
政和乙未年八十而余之校錄此書計年正値始生之<lb/>
歲是爲<lb/>
今上皇帝乾隆四十二年丁酉也余方悼衰年巳屈而<lb/>
於諸子百家之書猶廣愛兼嗜不能輕有割捨乃昔之<lb/>
著是書與後之校是書者其年皆過於余一星巳上余<lb/>
用此自慰不復以空擲日力爲喈矣此書有作四卷者<lb/>
雖篇葉稍均然非其本來也故今所鈔仍依三卷之舊<lb/>
云<lb/>
<pb n="KR4f0058_SBCK_011-3b"/>
　　　書石林燕語後<hi>戊戌</hi>
此書有正德元年河南淸軍御史楊宗文<hi>武</hi>所繡梓者<lb/>
余取以校稗海之本凡所缺且譌者皆相若也石林釋<lb/>
褐紹聖時有列於朝宣和五年致仕卜居湖州弁山之<lb/>
石林谷此所以爲號也而說者乃謂出自天問<hi>見陳振孫書錄</hi>
<hi>解題</hi>夫焉有石林何獸能言之語雖至愚者不取以自寓<lb/>
而謂葉氏乃本諸此誠似不足辯然吾嘗推其所以致<lb/>
人之言者抑有由也其自序此書云孔子於虞仲夷逸<lb/>
日隱居放言而公明賈論公叔文子曰夫子時然後言<lb/>
人不厭其言子曰然夫言不言吾何敢議抑謂初無意<lb/>
於言而言則雖未免有言以余爲未嘗有言也可夫以<lb/>
<pb n="KR4f0058_SBCK_011-4a"/>
孔子爲然公明賈之辭此猶爲讀書鹵莽之失若其自<lb/>
謂有言一如無言則儼然位己於時中之聖而忘其分<lb/>
量之所稱矣且其生平以黨姦斥正爲君子所不許故<lb/>
當世因其所自號又卽其序之言而用以爲譏不然人<lb/>
之號多矣不皆原其所自而僅見於石林又獨迷謬其<lb/>
辭以斯知有爲爲之也陳振孫亦湖人寧不知其鄕之<lb/>
有石林谷者又其自序陳亦必無不一寓目之理乃舍<lb/>
而從天問其微意可思也其書言國家朝章典故搢紳<lb/>
人物爲詳而汪玉山韓仲止之徒亦復指摘其誤然猶<lb/>
愈於草澤之傳聞矣據其自序所云則尙有滑稽諧謔<lb/>
之辭於今殊不一二見豈其子姓刪之歟謂東坡晚又<lb/>
<pb n="KR4f0058_SBCK_011-4b"/>
號老泉以睂山先塋有老翁泉故名此則世人所未悉<lb/>
知者其言天下印書以杭州爲上此在今日猶然余於<lb/>
稗海中本補其目錄文有遺脫具註各條之下中有複<lb/>
重者不加削云　乾隆著雍閹茂之歲孟冬二十有五<lb/>
日書<lb/>
　　　書泊宅編後<hi>丁酉</hi>
此宋方勺仁聲之所著也本浦江人嘗奉親居杭之淸<lb/>
波門外又嘗居烏程之泊宅村村以唐元眞子泊舟之<lb/>
所得名本亦婺人也仁聲慕同里之高躅故因以名其<lb/>
書其父方資嘉祐八年進士第由縣令擢鄧州敎授歸<lb/>
老於杭以卒今通志謂其知深州者誤也書十卷而稗<lb/>
<pb n="KR4f0058_SBCK_011-5a"/>
海本止三卷雖非全書然亦有數條岀於十卷之外者<lb/>
其閒亦閒有異同余意欲會而爲一顧卒卒無暇以爲<lb/>
<hi>句</hi>友人江陰趙君敬夫乃欣然任其事交左易右移後<lb/>
從前據案疾鈔腕吿乏而意猶不止未浹日而巳竣遂<lb/>
完然無復有一之遺漏者矣余因其成書稍加檃栝復<lb/>
令人錄出如右金華志言其詩文雄深雅健追古作者<lb/>
此書自言元祐中應杭試有訟其戶貫不明者適蘇文<lb/>
忠爲帥送之獲薦遂得從公游則其文章必不在四君<lb/>
子後而今皆不傳僅此區區者猶不至盡爲灰燼然則<lb/>
士之欲修飾其辭以冀後有一日之名者其果足恃也<lb/>
歟哉趙君今年七十三余六十一實不知後之人位置<lb/>
<pb n="KR4f0058_SBCK_011-5b"/>
余二人於何所而惟是遺編陳籍紙墨之未卽渝敝者<lb/>
必有人見之而憐余二人華髮盈顚猶勤勤役十指不<lb/>
少輟庶幾一生耽嗜之志尙有所託以自見歟此書所<lb/>
載治病方試之頗驗尢有益於世云<lb/>
　　　游宦紀聞跋<hi>已亥</hi>
此書商氏稗海中有刻本其第四卷中有顚錯他卷亦<lb/>
有脫文余得一舊鈔本考正乃始完善其言字書無褪<lb/>
字又韻中不載尖字葢褪古但作退尖古但作櫼也然<lb/>
廣韻自有尖字光叔未細檢耳又言饅頭當用䊡字見<lb/>
束晢餠賦今考束賦中自作曼字卽字書中亦不見有<lb/>
䊡字也又言正月因避始皇諱故讀正爲征此則未確<lb/>
<pb n="KR4f0058_SBCK_011-6a"/>
如尙書音常星宿音秀自是當時所呼如是豈亦有諱<lb/>
邪且政本字尙不改音而獨改正月一音不可通矣書<lb/>
中使君作史君此本可通用見於碑刻非誤也卽李發<lb/>
先跋此書稱雲臺史君者乃光叔之父非謂史姓其人<lb/>
書中有以啟干闕語干闕猶求官也商刻乃改千闕作<lb/>
千冊古書之流傳者往往爲不學之人所竄改其可笑<lb/>
多類此如不見舊本又惡從而盡正之邪因有刻本而<lb/>
遂廢鈔本此大不可　乾隆已亥十一月三日坐西軒<lb/>
書<lb/>
　　　輟耕錄跋<hi>丙申</hi>
南村在元時未嘗出仕而多知國朝之典故輯史乗者<lb/>
<pb n="KR4f0058_SBCK_011-6b"/>
資焉至其援引證辨頗有益於學者下及細瑣諧謔之<lb/>
事亦可以廣見聞釋疑滯未至有傷雅道也孫大雅序<lb/>
謂其拾樹葉而書之夫樹葉非竹簡羊革比也其能容<lb/>
百名以上乎殆同戲論郞仁寶譏其剿廣客談以爲已<lb/>
說此自秦漢以來諸子之書巳有互相岀入者卽郞氏<lb/>
七脩類藳中不亦有閒取是書者乎然著書家誠能自<lb/>
抒新得不襲陳編更足貴也此書舊刻難得今所行多<lb/>
脫去數葉而書賈因倂其目亦刊除之後此益無由覩<lb/>
完書矣余所收亦近時坊本訪諸藏書家始得鈔錄以<lb/>
補其闕閱者尙珍惜之<lb/>
　　　書七脩類藳後<hi>丙申</hi>
<pb n="KR4f0058_SBCK_011-7a"/>
此書初刻於閩中仁寶題目錄後云書者非人漏誤甚<lb/>
多貧賤未能更也近年吾鄕有周君俊倫者取而重雕<lb/>
之於舊本之誤多所刊正且益以續藳七卷但卷之三<lb/>
十五四十九皆有脫葉訪之郞氏子孫亦無善本可校<lb/>
補者矣仁寶讀書好古勤於纂輯而虛懷樂善甚望友<lb/>
朋之益題諸座閒以求規正其志不可謂不誠矣而一<lb/>
時相與游從之人曾未有爲之商搉而持擇之者使當<lb/>
日有人焉爲之約其精華刪其觕駁資其考鏡糾其舛<lb/>
譌卽卷軸不必如是之多而要可與賓退揮麈輟耕諸<lb/>
錄頡頏矣讀是書者能不慨然於直諒多聞之難遇哉<lb/>
周君乃庚戌狀元雨甘先生之孫能表章前哲刻成而<lb/>
<pb n="KR4f0058_SBCK_011-7b"/>
以詒余余於鄕前輩之著述皆愛之重之是書多述吾<lb/>
杭事尢不敢不畱意刪訂之說在成書之時則可在後<lb/>
人又難以輕議爲也讎校旣訖爰書數語於後幷以復<lb/>
於周君庶不虛其雅意云<lb/>
　　　書韓門綴學後<hi>戊戌</hi>
韓門綴學五卷續編一卷錢塘汪抒懷先生撰先生名<lb/>
師韓韓門其別號也雍正十一年進士入翰林敎授<lb/>
皇子<lb/>
賜居圓明園側離家人所居僅一舍不能治其私其内<lb/>
子怒支婆而聽其居外御史以爲言遂罷官後主保定<lb/>
之蓮池書院最久晚歸里未幾卒此書仿佛顧氏日知<lb/>
<pb n="KR4f0058_SBCK_011-8a"/>
錄之體例先經次史以及古今事始與雜辯證徵引詳<lb/>
洽而攷訂精覈爲近代說部之佳者其引呂汲公之言<lb/>
謂白香山詩所云退之服硫黃一病訖不痊乃衞中立<lb/>
其字與昌黎同耳又引唐語林言文公病將卒召羣僚<lb/>
曰吾不藥今將病死矣汝詳視吾手足肢體無誑人云<lb/>
此尢可爲確證一洗孔毅夫雜說陳后山詩話之誣而<lb/>
絳桃柳枝之名謂皆出於傅會其論甚快此外又有談<lb/>
書錄一卷詩學纂聞一卷談書錄與韓門綴學皆可入<lb/>
雜家纂聞卽詩話也當入文史類錄中自言命纏畢月<lb/>
以水爲命而水在箕度推命者多引韓蘇爲說又言歐<lb/>
陽公耳白於面名聞天下脣不貼齒無事得謗明道雜<lb/>
<pb n="KR4f0058_SBCK_011-8b"/>
志又謂其鬚不掩齒今有人焉耳則白矣又無脣不貼<lb/>
鬚不掩之患而乃謗罵多出意外云云此則先生自寄<lb/>
其身世之慨矣丙寅丁卯閒余與友朋會文京邸呈先<lb/>
生蒙賞識丙戌提學湖南見先生於保陽錄所咏長沙<lb/>
古跡詩示余余所履實繼先生之後塵云先生人品無<lb/>
可疵議徒以家人詬誶爲累而一斥不復是可惜也<lb/>
乾隆四十三年十月二十七日里後生盧某書<lb/>
　　　書楊武屛先生雜諍後<hi>庚辰</hi>
人之爲學也其徑途各有所從入爲理學者宗程朱爲<lb/>
經學者師賈孔爲博綜之學者希踪貴與伯厚爲詞章<lb/>
之學者方軌子雲相如爲鈔撮之學者則漁獵乎初學<lb/>
<pb n="KR4f0058_SBCK_011-9a"/>
記藝文類聚諸編爲校勘之學者則規橅乎刊誤考異<lb/>
諸作人之力固有所不能兼抑亦關乎性情審其近而<lb/>
從事焉將終身以之而後可以發名成業其能有所兼<lb/>
者尢足貴也余年十五六從人借書讀卽鈔之久之患<lb/>
諸書文字多謬誤頗有志於校勘然顏介不云乎必劉<lb/>
向揚雄方稱斯在深愧見聞不廣逡巡不敢爲至三十<lb/>
外見近所刊經史其改正從前之誤固大有功矣而用<lb/>
意太過則不能無穿鑿之失校者不一其人則不能無<lb/>
差互之病於是始因其考證而續成之漸㫄及乎諸子<lb/>
百家今余家所藏者太半經余手校者也<lb/>
本朝顧亭林閻百詩何義門諸先生皆善讀書余竊慕<lb/>
<pb n="KR4f0058_SBCK_011-9b"/>
之江陰楊生象坤<hi>琮</hi>出其叔父武屛先生遺書示余乃<lb/>
知先生在日極好鈔書又善讎校有雜諍一編皆駁正<lb/>
舊文之誤者積塵宿穢霍然一淸讀之忘倦先生爲文<lb/>
定公從弟名名宁治縣有名古文有晉人風致閒有似<lb/>
漆園者詩工於言情此又其才之兼焉者巳集中有寄<lb/>
文定公書乃知校刻經史由文定公之請而其議則自<lb/>
先生發之惜乎不得置先生於館閣校勘之列以共成<lb/>
其事故書雖成尙不能無遺憾使先生及見之所當糾<lb/>
正者復不少矣楊生知寶貴先生之書凡零章<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>簡亦<lb/>
必手鈔而部次之其好學亦有足多者幷附著之<lb/>
　　　再書雜諍後<hi>乙未</hi>
<pb n="KR4f0058_SBCK_011-10a"/>
此書通作一編余釐之爲八卷重鈔之計前著跋語時<lb/>
隔十有六年矣歲在己丑余續昬先生之女孫其季也<lb/>
來爲余繼室甚好文事若男也必能收輯先生之遺書<lb/>
歸余僅四年而亾此書久在篋中慮或有損蝕重傷亾<lb/>
者意爲稍稍整理之乃今可傳諸學者先生過目成誦<lb/>
而識又高故能薈稡同異而處決其是非不少違爽凡<lb/>
所援引左證不資檢閱聞先生雜著總名碎錄此雜諍<lb/>
者特碎錄之一類耳余甚願得其全著述而傳之楊氏<lb/>
多佳子弟其名琮者字象坤有志掇拾墜簡而以飢驅<lb/>
客於外文定公冡孫日伯庸<hi>敦裕</hi>好考核之學不幸前<lb/>
一年死矣今其弟仲威<hi>敦厚</hi>亦能繼斯志余將就而謀<lb/>
<pb n="KR4f0058_SBCK_011-10b"/>
之當必不虛所望也<lb/>
　先生於經之注疏正史雜史諸子說部古今詩文咸<lb/>
　<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>錄手鈔細字廿餘厚冊余曾借觀此楊氏所當寶<lb/>
　守者今歸之仲威有增訂亭林日知錄妻舅彥和<lb/>
　以詒余今藏於余家<lb/>
　　　山齋客譚跋<hi>丁酉</hi>
余今年在杭州求景先生之文集不可得獨得其所爲<lb/>
山齋客譚八卷者於倪君嘉樹所雖小說家流然其中<lb/>
多有可資以警誡者非但以志傀異雜嘲弄而巳也第<lb/>
五卷記瓜山土神祠引先祖書蒼府君之言謂視碑所<lb/>
載神爲漢之禰正平葢吾杭土神往往皆漢唐以來著<lb/>
<pb n="KR4f0058_SBCK_011-11a"/>
稱者卽如余家世居東里坊而土神乃漢之蕭酇侯相<lb/>
承巳久莫考其所自來類如斯矣吾先世遺有祀田在<lb/>
瓜山故吾祖時往來其地得見廟中之碑而邑志不載<lb/>
今碑之在亾亦不可考後之人當以吾祖之言爲據焉<lb/>
因是以推先生文集中必有與吾祖論議酬贈之作爲<lb/>
後人所當知者而竟無從得能無喟然而增慨乎鈔此<lb/>
書竟漫識數言於末<lb/>
　　書鄭芷畦先生傳記後<hi>辛丑</hi>
人固有死而不亾者然子雲之書亦必待後世復有子<lb/>
雲而後重苟其臭味不相入則政所謂羊叔子自佳耳<lb/>
何與人事烏在其能曠世相感哉歸安丁孝廉小疋其<lb/>
<pb n="KR4f0058_SBCK_011-11b"/>
嗜學也若飢渴之於飲食硏析異同訂正譌誤於古人<lb/>
未肎輕徇顧於其鄕前輩鄭芷畦先生惓然有餘慕焉<lb/>
爲捜集其遺聞墜事及當時諸老宿相與往還酬贈之<lb/>
作<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>成一巨編匄名公爲之傳記以發揚之其勤<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>之<lb/>
意幾如子孫之欲表章其父祖者然此何以故母亦行<lb/>
誼學術之相孚有不期然而然者歟先生名元慶字子<lb/>
餘以諸生貢太學生平著書甚富其最著者禮記集說<lb/>
參同八十卷行水金鑑百七十五卷湖錄百二十卷石<lb/>
柱記箋釋五卷今湖州府志實本之先生所居號小谷<lb/>
口晚年客遊山左卒於雍正年閒兩子早亾故其詳不<lb/>
可得聞然取重於毛西河朱竹垞張匠門李穆堂諸公<lb/>
<pb n="KR4f0058_SBCK_011-12a"/>
今見於各家集中者咸班班可考殁後又有全謝山<hi>祖</hi>
<hi>望</hi>翁覃溪<hi>方綱</hi>盛柚堂<hi>百二</hi>爲之志若傳稱道弗衰夫<lb/>
以一諸生而能致此此豈可幸得者乃丁君猶以其門<lb/>
戶凋零遺文散失恐後來者至不能舉其姓字引以爲<lb/>
大慼故亟亟求表章之唯恐其不至將所謂後世之子<lb/>
雲丁君居之無愧色哉然以示俗閒人必大笑爲迂緩<lb/>
不急之務殊不知古作者之精神命脈其代相嬗於千<lb/>
百世而未巳者如磁之引鍼琥珀之拾芥蓋實有不知<lb/>
其然而然者余雖不文感丁君之意因題數語於卷後<lb/>
而歸之非敢自以爲能發揚先生之盛美也<lb/>
　　　書楊恭士撰先外祖墓表後<hi>壬子</hi>
<pb n="KR4f0058_SBCK_011-12b"/>
先外祖撫畢氏姨之兩孤女爲已女長歸太學生孫靑<lb/>
嶼名岱曾十才子中宇台先生其祖也次歸舉人山東<lb/>
樂陵縣知縣楊恭士名儐<hi>此墓表後所以自稱爲子壻也</hi>古文亦名家<lb/>
無後文多散失文弨曾見其集巳梓者數篇而巳先外<lb/>
祖集中有畢節婦邵氏傳節婦二十五而寡守節十四<lb/>
年而卒故外祖母視其女猶已女翼其長而嫁之親生<lb/>
女祇先母一人生之日先外祖有詩見樊中集余恐有<lb/>
昌黎兩壻之嫌故具著之外孫盧文弨謹識<lb/>
　　　題劉烈母詩卷後<hi>丙子</hi>
此寧鄕孝廉劉君<hi>有洪</hi>所得於四方士大夫之詩以表<lb/>
章其曾大母胡氏死烈之行者也母之夫曰肈之家於<lb/>
<pb n="KR4f0058_SBCK_011-13a"/>
南塘去縣遠困徵發數復營室於邑城之東時往來居<lb/>
焉明巳亾流賊張獻忠餘黨尙轉掠湖湘閒肈之先歸<lb/>
南塘聞警遣人之城東迎妻子母與其二歲兒行中途<lb/>
賊巳至亟以兒授僕日此劉氏一脈汝速負之逸吾必<lb/>
不免異日收吾骨於此賊退肇之跡其處至所謂花橋<lb/>
者得其尸徧體刃傷而猶不壞遂收葬焉其後再娶皆<lb/>
無子而母所遺之二歲兒遂成立有後今曾元輩甚繁<lb/>
衍云向使母當危急時稍一濡忍愛其兒不能去諸其<lb/>
懷以冀幸賊之不至賊至矣卽能奮然不顧慷慨誓死<lb/>
其自爲如此亦可無憾然此懷中弱息亦必不免於凶<lb/>
人之鋒而因與之俱殲焉則劉氏之鬼其不爲若敖氏<lb/>
<pb n="KR4f0058_SBCK_011-13b"/>
也者幾希今母之節旣皦然若此吾尢難其見義明而<lb/>
審幾決身死而劉氏賴以延以視夫提攜牽率相與入<lb/>
井蹈火而死者不更爲處變之盡善者乎若夫不忍其<lb/>
子以致不能自完其節不能自完其節而幷不能自完<lb/>
其子此皆可無論矣以是知母之所爲尢難能也余與<lb/>
孝廉友善其爲人端且厚故能益揚其先人之烈於士<lb/>
大夫之口母德之流衍其正未有艾巳<lb/>
　　　　　　　　　　弟子江陰湯裕岵瞻校<lb/>
抱經堂文集卷第十一<lb/>
<pb n="KR4f0058_SBCK_011-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_027-1a"/>
抱經堂文集卷第二十七<lb/>
　　　　　　　　　東里　盧文弨　紹弓<lb/>
　傳<hi>二</hi>
　　　孫文定公家傳<hi>辛丑</hi>
公諱嘉淦字錫公號懿齋太原興縣臨河里人姓孫氏<lb/>
先世自代徙曾祖諱守意未仕祖諱世藎以貢生知江<lb/>
西崇仁縣縣有劇盜羅漢七阻西山聚眾數千人設方<lb/>
畧禽獮之境賴以安父贈光祿大夫諱天繡生四子公<lb/>
行三家貧耕且讀嘗上山斧薪値大風雪斧落曾崖閒<lb/>
緣跡手探之幾至僵仆卒不挫其志康熙五十二年成<lb/>
進士改庶吉士授翰林院檢討聞母原夫人病乞假不<lb/>
<pb n="KR4f0058_SBCK_027-1b"/>
待報歸母旋卒服闋復官<lb/>
世宗憲皇帝卽位<lb/>
命臣工皆得上封事公以言事見知<lb/>
憲皇帝嘗指以示九卿曰朕卽位以來孫嘉淦毎事陳<lb/>
奏可謂直言極諫朕不惟不加怒而反加恩汝等臣工<lb/>
當以爲法以國子監司業命提督安徽學政遷祭酒仍<lb/>
畱安徽年餘調順天學政奏革一切供應蒙<lb/>
恩賜養廉歲四千兩并<lb/>
賜西城官房七十餘閒爲考校京邑生童之處歲滿受<lb/>
代莅祭酒任公先爲司業時卽上言人才出於學校而<lb/>
科目但取文藝無裨於用宐令天下學政選拔諸生貢<lb/>
<pb n="KR4f0058_SBCK_027-2a"/>
太學使九卿舉經明行修者任助敎一以經術造之三<lb/>
年考其成舉以佐用時方急西事未行也至是與同官<lb/>
鄂公爾奇復上言經術必可成人才必可得今入學者<lb/>
多必別置學舍以居之支帑金以贍之敎成宐分等敘<lb/>
用以示勤<lb/>
世宗允所請令戶部歲給六千緡　賜官房三百餘閒<lb/>
今所謂南學也公嚴立課程五日一會講一時經術稱<lb/>
盛焉署順天府尹奏請立法以平米價贈公卒於京邸<lb/>
恩賜銀一千兩爲喪葬費公欲長畱<lb/>
君惠乃竭家資營葬而以所　賜建宗祠置祭田服未<lb/>
闋以順天府尹召晉工部侍郞奏請各工程宐定成式<lb/>
<pb n="KR4f0058_SBCK_027-2b"/>
以頒示天下而天下之物價與輓運費宐先令報部嗣<lb/>
後核銷遂無駁詰稽滯之患遷刑部侍郞兼辦吏部侍<lb/>
郞事府尹祭酒皆如故以引　見國子監敎習人員不<lb/>
稱旨逮獄<lb/>
世宗旋宥之且知公不愛錢<lb/>
命在銀庫行走時果親王總庫務意公旣貴重驟遭責<lb/>
降或不視事偵知不然旣又有人言公以輕兌邀譽者<lb/>
公先以所兌別置一所至是王命取以比較皆中程以<lb/>
是益重公河東鹽政有積弊<lb/>
世宗命往署理不數月陋弊悉除<lb/>
今上卽位召至京授吏部右侍郎擢都察院左都御史<lb/>
<pb n="KR4f0058_SBCK_027-3a"/>
仍兼公上三習一弊疏其畧曰臣以至愚荷蒙<lb/>
皇上隆恩卑以風紀重任日夜悚惶思竭愚夫之千慮<lb/>
而毎月以來捧讀<lb/>
聖諭剴切周詳仁政皆巳舉行臣愚無可更言所欲言<lb/>
者<lb/>
皇上之心而巳<lb/>
皇上之心仁孝誠敬明恕精一豈復尚有可議而臣猶<lb/>
願有言者正於心無不純政無不善之中竊鰓鰓私憂<lb/>
過計而欲預防之也今夫治亂之循環如陰陽之運行<lb/>
坤陰極盛而陽生乾陽極盛而陰姤事當極盛之際必<lb/>
有陰伏之機其機藏於至微人不能覺而及其旣著遂<lb/>
<pb n="KR4f0058_SBCK_027-3b"/>
積重而不可返此其閒有三習焉不可不愼戒也主德<lb/>
淸則臣心服而頌仁政多則民身受而感出一言而盈<lb/>
廷稱聖發一令而四海謳歌在臣民本非獻諛然而人<lb/>
君之耳則熟於此矣耳與譽化匪譽則逆始而匡拂者<lb/>
拒繼而木訥者厭久而頌揚之不工者亦絀矣是謂耳<lb/>
習於所聞則喜諛而惡直上愈智則下愈愚上愈能則<lb/>
下愈畏趨蹌諂脅顧眄而皆然免冠叩首應聲而卽是<lb/>
此在臣工以爲盡禮然而人君之目則熟於此矣目與<lb/>
媚化匪媚則觸故始而倨野者斥繼而嚴憚者疎久而<lb/>
便辟之不巧者亦忤矣是爲目習於所見則喜柔而惡<lb/>
剛敬求天下之事見之多而以爲無奇也則高己而卑<lb/>
<pb n="KR4f0058_SBCK_027-4a"/>
人愼辨天下之務閱之久而以爲無難也則雄才而易<lb/>
事質之人而不聞其所短返之己而不見其所失於是<lb/>
乎意之所欲信以爲不踰令之所發槩期於必行矣是<lb/>
謂心習於所是則喜從而惡違三習旣成乃生一弊何<lb/>
謂一弊喜小人而厭君子是也今夫進君子而退小人<lb/>
豈獨三代以上知之哉雖叔季之君孰不思用君子且<lb/>
自智之君各賢其臣孰不以爲吾所用者必君子而決<lb/>
非小人乃卒之小人進而君子退者無他用才而不用<lb/>
德故也德者君子之所獨才則小人與君子共之而且<lb/>
勝焉語言奏對君子訥而小人佞諛則與耳習投矣奔<lb/>
走周旋君子拙而小人便辟則與目習投矣卽課事考<lb/>
<pb n="KR4f0058_SBCK_027-4b"/>
勞君子孤行其意而恥於言功小人巧於迎合而工於<lb/>
顯勤則與心習又投矣小人挾其所長以善投人君溺<lb/>
於所習而不覺審聽之而其言入耳諦觀之而其顏悅<lb/>
目歷試之而其才稱乎心也於是乎小人不約而自合<lb/>
君子不逐而自離夫至於小人合而君子離其患可勝<lb/>
言哉而揆厥所由皆三習爲之蔽焉治亂之機千古一<lb/>
轍可考而知也我<lb/>
皇上聖明臨御如日中天豈惟竝無此弊亦竝未有此<lb/>
習然臣正及其未習也而言之設其習旣成則或有知<lb/>
之而不敢言抑或言之而不見聽者矣今欲預除三習<lb/>
永杜一弊不在乎外惟在乎心故臣願言<lb/>
<pb n="KR4f0058_SBCK_027-5a"/>
皇上之心也語曰人非聖人敦能無過此淺言也夫聖<lb/>
人豈無過哉唯聖人而後能知過唯聖人而後能改過<lb/>
孔子謂五十學易可以無大過文王視民如傷望道如<lb/>
未之見是故賢人之過賢人知之庸人不知也聖人之<lb/>
過聖人知之賢人不知也欲望人繩愆糾謬而及於其<lb/>
所不知難已故望<lb/>
皇上之聖心自懍之也返之己眞知其不足驗之世實<lb/>
見其未能故常欿然不敢以自是此不敢自是之意流<lb/>
貫於用人行政之閒夫而後知諫爭切磋愛我良深而<lb/>
諛悅爲容者愚己而陷之阱也夫而後知嚴憚匡拂益<lb/>
我良多而順從不違者推己而墜之淵也耳目之習除<lb/>
<pb n="KR4f0058_SBCK_027-5b"/>
取舍之極定夫而後眾正盈朝而太平可覩矣不然自<lb/>
是之根不拔則雖斂心爲愼愼之久而覺其無過則謂<lb/>
可以少寛勵志爲勤勤之久而覺其有功則謂可以少<lb/>
慰此念一轉初似亦無害於天下而不知嗜欲宴安功<lb/>
利之說漸入耳而不煩而便辟善柔便佞者亦熟視而<lb/>
不見其可憎久而習焉忽不自知而爲其所中則黑白<lb/>
可以轉色而東西可以易位所謂機伏於至微而勢成<lb/>
於不可返者此之謂也大學言見賢而不能舉見不賢<lb/>
而不能退至於好惡拂人之性而推所由失皆因於驕<lb/>
泰驕泰卽自是之謂也由此觀之治亂之機轉於君子<lb/>
小人之進退進退之機握於人君之一心能知非則心<lb/>
<pb n="KR4f0058_SBCK_027-6a"/>
不期敬而自敬不見過則心不期肆而自肆敬者君子<lb/>
之招而治之本也肆者小人之媒而亂之階也然則沿<lb/>
流溯源約言蔽義惟望我<lb/>
皇上時時事事常守此不敢自是之心而天德王道舉<lb/>
不外於此矣疏上<lb/>
上嘉納宣示焉遷刑部尙書總理國子監事河南鄭州<lb/>
有疑獄<lb/>
命使往勘仍不得實<lb/>
上復命公會同總河白公鍾山審訊得其冤狀十餘人<lb/>
盡脫之轉吏部尙書乾隆三年岀爲直隷總督鉏治豪<lb/>
強穿濬溝洫豁邪敎之株連者釋重囚之誣服者時酒<lb/>
<pb n="KR4f0058_SBCK_027-6b"/>
禁甚嚴罹法者已至數萬人公言以日用飲食之故而<lb/>
令天下騷然非盛治所宐<lb/>
上卽令弛其禁環京師五百里皆旗地旗人居京師而<lb/>
以田召漢人佃佃旣熟姦民卽增租奪佃先佃者多失<lb/>
利以故多莫肎盡力旗人租入亦不足公爲酌定租額<lb/>
官爲征給而奪佃之風遂息又奏旗人願就田者人予<lb/>
二頃房屋牛種官給之慮近畿所容有限因巡邉見開<lb/>
平土地平衍易種藝可駐數萬家卽具規畫上請議者<lb/>
以其地苦寒難居遂止今内地之民往耕者獲利數倍<lb/>
六年調湖廣總督楚人仰食淮鹽不時至價苦昂公至<lb/>
除陋規令所司以鹽船啟行日先關白禁其逗遛而鹽<lb/>
<pb n="KR4f0058_SBCK_027-7a"/>
價遂平横嶺三峒爲前巡撫馮公光裕所開鎭守者因<lb/>
路險地僻議欲棄之公親自履行從城步入口路皆險<lb/>
峻越嶺數十重乃至長安豁然開平延袤數十里土田<lb/>
肥美公度若棄之則羣不逞之徒或且嘯聚於此煽連<lb/>
鎭筸而寶靖城綏之民無安枕日矣乃奏設武員益兵<lb/>
數千守之尋以湖南巡撫許容劾驛鹽道謝濟世案内<lb/>
革職九年冬起爲宗人府府丞遷都察院左副都御史<lb/>
十二年京察自陳休致十四年冬復以副都御史召<lb/>
命在上書房行走遷兵部侍郎晉工部尙書署翰林院<lb/>
掌院學士<lb/>
恩禮日有加十七年九月以吏部尙書協辦大學士又<lb/>
<pb n="KR4f0058_SBCK_027-7b"/>
充　經筵講官因<lb/>
召對自陳年老請免所居官惟在　上書房効力<lb/>
上優荅不許公以易詩春秋爲聖人全經而解說紛繁<lb/>
欲秉受<lb/>
睿裁講明要領以垂敎來世乘閒進說<lb/>
上納焉令日進講義一章於是先成詩義折中次及易<lb/>
傳彖爻甫畢而公遂病矣以乾隆十八年十二月六日<lb/>
薨年七十有一疾之始作也<lb/>
聖情冀其速痊中使侍醫駱驛於道又<lb/>
特命　三阿哥臨視及遺本奏入<lb/>
上深軫悼遣大臣侍衞奠茶酒　賜銀一千兩治喪事<lb/>
<pb n="KR4f0058_SBCK_027-8a"/>
卹典如例<lb/>
賜謚文定居恆以八約自戒一曰事君篤而不顯二曰<lb/>
與人共而不交三曰勢避其所爭四曰功藏於無名五<lb/>
日事止於能去六曰言刪其無用七曰以守獨避人八<lb/>
曰以淸費廉取在翰林日讀春秋患四傳互異於是專<lb/>
精思經文著春秋義一書巳版行及蒙<lb/>
世宗憲皇帝訓飭翻然悔曰吾學無眞得柰何妄測聖<lb/>
經遂并所著詩刪南華通一切毁之後遂不復著書以<lb/>
副都御史<lb/>
召之明年有逆徒僞爲公奏稿傳播遠近逾年罪人斯<lb/>
得公深不自安恐生平好名之累未盡有以致之也先<lb/>
<pb n="KR4f0058_SBCK_027-8b"/>
後屢典文衡總裁會試者二典鄕試者五分校鄕會試<lb/>
者四敎習庶吉士一司成與督學皆再三世皆　贈光<lb/>
祿大夫刑部尙書妣皆　贈一品夫人娶原氏繼娶張<lb/>
氏皆一品夫人子男三孝懿太學生前卒孝愉蔭授刑<lb/>
部浙江司員外郎擢直隷按察司使<hi>此據其家行述孫詒穀云由刑部山</hi>
<hi>東司主事擢</hi>孝則天津府河捕通判女四人郭冠恂原宗淯<lb/>
李念祖陳箴其壻也孫六人鎭今庠生鑾銓殤鑄鏞銘<lb/>
葬於邑之東鄕喬家溝<lb/>
門下士盧文弨曰公粹然儒者顧外人毎傳公少年手<lb/>
刃仇人事其詳不可知今來公鄕復細詢於人始得其<lb/>
崖略公伯兄楨淦爲同邑趙氏子所殺其人旣論抵繫<lb/>
<pb n="KR4f0058_SBCK_027-9a"/>
獄矣夤緣且脫罪時贈公痛子死非命而仇人顧安然<lb/>
得無恙憤結幾不欲生公時年十八不忍痛傷其父乘<lb/>
閒入獄刃趙氏子死跳身出與其仲兄鴻淦一晝夜步<lb/>
行三百餘里至會城門啓而入遭貨瓿甊者仆焉盡碎<lb/>
其器於是相與至縣庭令某素知公拒移逮者謂殺人<lb/>
者實非公事遂解嗚呼此亦足以見公孝弟之性矣所<lb/>
謂仁者必有勇非與不辱其身不危其親其智又有足<lb/>
多者焉文弨以乾隆三年舉於順天公實爲試官分校<lb/>
者慮語不盡醇或未必當公意公曰此本於經何害遂<lb/>
置所取中公之敎人一本經術文弨雖無似亦曷敢不<lb/>
以公之所爲敎者敎人哉<lb/>
<pb n="KR4f0058_SBCK_027-9b"/>
　　　四川布政使長芳李公家傳<hi>辛丑</hi>
文弨與陽曲李公仲子觀察君天培同乾隆三年舉人<lb/>
宦跡參差不獲以年家子禮謁見公及來公鄕公巳不<lb/>
可作矣得觀察君所爲述因畧識公之爲人彊敏能任<lb/>
事而一本於仁厚使方伯連率皆如公則宇下之民尙<lb/>
安有失所者乎於是輒次第其事爲家傳以僃異日史<lb/>
官之采擇公姓李氏諱如蘭字長芳先世由山東臨淸<lb/>
州遷山西之榆次曾祖諱傑人稱長者祖諱登山考諱<lb/>
寶與其弟璽又遷居會城故遂爲陽曲人公少爲叔父<lb/>
所器年十九補學博士弟子員試輒高等而不獲舉於<lb/>
鄕叔父助貲令入太學循例得澤州儒學訓導公是時<lb/>
<pb n="KR4f0058_SBCK_027-10a"/>
以暇日於民生利病吏治得失之故巳熟究之矣<lb/>
世宗初年以例當改主簿與同輩三十六人入　見奏<lb/>
對獨稱<lb/>
旨徑授江南高郵州知州州當水驛孔道使舟往來用<lb/>
夫牽挽以四人爲之長歲斂民閒數千金爲顧募費官<lb/>
吏因以爲利所募夫率流匄水次居民受其擾公至禁<lb/>
絕科斂擇其便令可飮食宿止單騎上下巡歷弊遂絕<lb/>
州西甓社湖驟凍合有客舟膠湖中無可爲計公用小<lb/>
舟二剖竹編聯其底行冰上如轉輪遂得濟今皆用其<lb/>
法在州九月積案悉淸吏無所容姦擢浙江紹興府知<lb/>
府<lb/>
<pb n="KR4f0058_SBCK_027-10b"/>
世宗廉知公高郵之政特換江寧府知府使仍在江南<lb/>
總督以公熟河務先署知淮安府稽覈一切工程數月<lb/>
事皆辦始莅本任江寧無賴子恃拳勇結死黨以害民<lb/>
號曰喇子公縛其首惡數人斃杖下餘黨始戢同城有<lb/>
將軍所屬兵素縱恣不畏吏公請於將軍有犯者悉繩<lb/>
以一切之法於是嚄唶相戒不敢肆經兩考遷分巡廬<lb/>
鳳兵僃道兼榷正陽關嚴禁苛索而稅益裕自懷遠至<lb/>
壽州數百里閒湖陂瀰漫向爲盜藪商民苦之公欲絕<lb/>
其患駕大舸僞若過客者伏健役舟中抵暮有數盜援<lb/>
纜而上縛其一役請急歸否則患且不測公曰此去人<lb/>
家遠歸安得至且示之怯益非計泊舟不行令眾人皆<lb/>
<pb n="KR4f0058_SBCK_027-11a"/>
寢息獨㸐二巨燭危坐夜半見火光隠約林莽閒又聞<lb/>
岸上人語切切復有數十小舟劃波下上窺公舟寂若<lb/>
無人者卒疑怪不敢動旦發有跪而請者謂昨所縛者<lb/>
良民公命幷縛之以歸具得盜首從主名及窟穴誅其<lb/>
魁數人盜皆陽以漁爲業公令漁船各限以地界悉編<lb/>
記一二數及誰某在其地刦掠者卽坐之又增塘汛責<lb/>
保甲嗣是行旅過者始不爲畏途改雲南督糧道進四<lb/>
川按察司使初至罹重辟者以數百計公一一平處常<lb/>
達旦不休訖無畱獄向發配人犯任自便以故殷阜之<lb/>
區往往羣聚滋事公上言請以打箭爐松潘二廳茂會<lb/>
理二州等邊地處之又奏秋審人犯定以期限軍流加<lb/>
<pb n="KR4f0058_SBCK_027-11b"/>
等不入於死竊賊問罪不計人數皆一一<lb/>
報可嘗刊決獄近事比以爲問刑之準其命盜等案牽<lb/>
連婦女者槪免逮有疫者皆給予善藥囚得免瘐死在<lb/>
川六年調江西未幾授四川布政司使蜀人聞公來歡<lb/>
迎載道公首重農桑以足其衣食舉鄕飮旌善良以示<lb/>
之勸重倉儲使緩急有所資鉛銅就地開採以省遠運<lb/>
滇粤之勞費乾隆九年水十一年饑以經理得所民樂<lb/>
更生而城郭倉庾之被水衝塌黴爛者不以爲吏過吏<lb/>
亦不至於困成都華陽兩縣民向領銀輸屯兵糧準田<lb/>
科之下戶亦不免公言於大府均之近州縣公所到卹<lb/>
災興學皆有善政而無若江南四川之在任久故其事<lb/>
<pb n="KR4f0058_SBCK_027-12a"/>
爲尢著會瞻對金川相繼用兵公督率饋餫無乏興然<lb/>
常惴惴慮不免悉索驛騷之累日夜焦勞馴至於大病<lb/>
以乾隆十二年九月五日卒官年六十有四階通議大<lb/>
夫父祖兩世　誥贈如公官妣皆淑人娶曹氏少公三<lb/>
歲封淑人逮事祖姑繼姑以孝謹聞在高郵製葛衫一<lb/>
領迨八十猶完衣率手自澣以嫗婢鹵莽爲之易敝也<lb/>
子及孫旣仕宦時時以公遺訓訓焉卒後公二十七年<lb/>
是爲乾隆三十九年五月五日也子天培旣貴遇　覃<lb/>
恩贈公通奉大夫封曹氏夫人子男五雲鵬候選州同<lb/>
知天培進士歷官廣西左江兵僃道永祺舉人今四川<lb/>
成都府知府思訓念祖優貢生候選儒學訓導女六劉<lb/>
<pb n="KR4f0058_SBCK_027-12b"/>
充智趙泰賈毓賓馮郁黃景緯閣秉升其壻也孫九履<lb/>
謙廣西潯州府知府由豫以潤附貢生知臨國子監生<lb/>
德申縣學生兆恩之烜錫璉鳴臯曾孫十一葬於太原<lb/>
縣許丹村之原<lb/>
盧文弨曰才者德之用也有仁民利物之念而澤不下<lb/>
究功效不見於後世者才詘也公之仁政彰彰若此非<lb/>
才之能充其德者乎<lb/>
世宗早識拔之於未試之初<lb/>
今上復委任之於巳效之日遭時遇<lb/>
主位躋通顯設施之大宐巳然公當爲學博士時巳不<lb/>
錄錄嘗署陽城敎諭民怨其令甚聚數千人郊外謀掲<lb/>
<pb n="KR4f0058_SBCK_027-13a"/>
竿爲亂公聞變卽夜馳往諭使解散絕口不言功向使<lb/>
公終爲小官亦必有以善其職決不至墮廢昔呂新吾<lb/>
著明職一編自公卿以至庶司百執事莫不有職莫不<lb/>
當盡其職公之於職可謂盡矣漢之黃霸唐之韋丹其<lb/>
後皆至顯官而史列之於循吏舉所重也今之操史筆<lb/>
者儻亦用斯比也有不以公爲循卓之選者乎<lb/>
　　　　　　　　弟子武進吳兆慶佩德校錄<lb/>
抱經堂文集卷第二十七<lb/>
<pb n="KR4f0058_SBCK_027-13b"/>
</p>
<p>
</p>
  </div>
</body>
</text>
</TEI>
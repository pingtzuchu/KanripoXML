<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_017-1a"/>
抱經堂文集卷第十七<lb/>
　　　　　　　　　東里　盧文弨　紹弓<lb/>
書<hi>一</hi>
　　上桑弢甫先生書<hi>戊辰</hi>
文弨再拜楊許州至得先生書蒙示中州遊草一帙喜<lb/>
甚急欲知道途閒事粗讀一過覺情景了了在目虎竹<lb/>
年少詩之工巳若是霖潦彌塗更唱迭酬興不少減有<lb/>
以知先生之樂也文弨自聞先生之敎私願杖履所到<lb/>
必往從焉乃不意八年之久不得一覿事勢阻格不能<lb/>
自拔每至昔時講習之地思師友聚處之樂邈不可得<lb/>
未嘗不徘徊歎惋自傷年日以長而不能竟其所學若<lb/>
<pb n="KR4f0058_SBCK_017-1b"/>
何而可以自立也自先生之至中州也道里近音問可<lb/>
速達然知先生之於文弨望之深必將知其近所從事<lb/>
若何所得力若何其見於議論文字又若何而文弨之<lb/>
所大慙正在於此昔孔蔑嘗言仕有三亾而子賤獨否<lb/>
文弨今日不幸與孔蔑之言適相似也繕寫官書計字<lb/>
爲率日當得一千五百敝敝於此何暇爲學且古之爲<lb/>
貧而仕者葢將以祿養也今文弨力不能迎養是以居<lb/>
常少歡文弨行能無似無以動人又不能求當世賢士<lb/>
大夫而與之周旋孑然寡合以是益增其孤陋卽有一<lb/>
二志趣相近者又皆爲職事所羈束不得朝夕見夫旣<lb/>
無爲學之時又爲境所累而不能自力於學更無人焉<lb/>
<pb n="KR4f0058_SBCK_017-2a"/>
共勉於學是則終於失學而巳矣此文弨之所以內省<lb/>
瞿然不能自寧者也近日略得閒可讀書然不能如古<lb/>
人專讀一書之法讀經亦兼讀史先爲之分句讀正譌<lb/>
脫偶有筆記非其大者以俟再讀然後求詳焉　內府<lb/>
校定經史善本非力所能購亦無從假諸友人至耳目<lb/>
所觸未嘗無勃然於中而欲宣者而弗工於辭不能達<lb/>
吾意之所欲云展轉移時旋卽銷滅昔歐陽子嘗歎言<lb/>
之不可恃是固然矣然傳不傳雖不能自必獨不可藉<lb/>
以自娛乎其上焉者不可驟幾其次又以爲無益而不<lb/>
爲未見計之得也文弨竊有意於此而能厲其氣使弗<lb/>
餒者唯先生願終敎之<lb/>
<pb n="KR4f0058_SBCK_017-2b"/>
　　　與桑虎竹<hi>繩箎</hi>書<hi>戊辰</hi>
承示新詩若干首鋒銳如干將莫邪何可當也持與此<lb/>
閒知詩者共讀之雖足下進而未巳無急於名然有美<lb/>
不彰吾之意有不安者非夫人之能重足下也實至而<lb/>
名自隨有不可得而終辭者矣夫詩之爲道非彫琢曼<lb/>
辭以取悅於世而卽可爲詩也殆必由乎至性之所發<lb/>
而後乃爲眞詩今足下之至性吾見之於詩矣足下之<lb/>
侍親來河南也遇雨相失徬徨達旦此時豈有意爲詩<lb/>
而詩乃自然流出先生亦嘉子之勤而見之於詩者又<lb/>
彰彰焉然則子之爲詩皆發於性情而不能自巳焉者<lb/>
固宐渢渢乎其可誦也文弨八年於外不得事吾親又<lb/>
<pb n="KR4f0058_SBCK_017-3a"/>
不能承其家學勞擾困踣幾無生人之趣雖欲諧聲律<lb/>
工字句以自列於作者之林亦難解於至性之薄矣年<lb/>
來自傷貧窶無以爲養呻吟大息之作亦時有之然以<lb/>
視朝夕在膝下其幸不幸爲何如則其言之工拙固有<lb/>
不必較者矣吾是以甚慚於足下且常人之親願其子<lb/>
富貴而意巳足也足下之親與吾之親所以願其子者<lb/>
雖得富貴意殊未慊也今吾獨營營衣食是急而不能<lb/>
盡力於古人之所謂學工爲文章時出一篇以爲親娛<lb/>
亦不可得足下其謂我何哉嘗竊思之富貴命也學問<lb/>
則人所能自力耳然亦必藉師友之助焉吾欲於明年<lb/>
請假來河南旣得聞先生之敎又兼以足下自勵也<lb/>
<pb n="KR4f0058_SBCK_017-3b"/>
　　　與薛澱山<hi>洪</hi>書<hi>戊辰</hi>
文弨頓首澱山足下自隔音問三年於兹矣足下具過<lb/>
人之才而復奮志於學得友朋之樂且不爲職事所羈<lb/>
則時皆我之有也足下之於學也其成矣乎嘗慨聰明<lb/>
有志之士世故不乏或爲外物所牽又無明師良友爲<lb/>
之助往往中道廢不克自振以可爲之時擲之無用之<lb/>
地其後雖欲勉自收攝求爲炳燭之明而精力巳銷亾<lb/>
耳目巳敗壞不能復有所爲矣文弨自少時卽知學之<lb/>
可貴也足下從吾父遊吾父時時爲文弨稱說足下之<lb/>
好學則益自激發不巳足下與我相識意亦似可與共<lb/>
學時方汲汲於科舉之名私以謂吾姑取此而後從事<lb/>
<pb n="KR4f0058_SBCK_017-4a"/>
於學乃無分吾志然古人之爲學豈有是也此念一誤<lb/>
錄錄十年餘屢躓於有司之試一第曾不可得而學荒<lb/>
矣時已去矣足下前與我書敎我讀書之道當動靜相<lb/>
調此朱子之說也吾受而謹識之乃今所處有萬不能<lb/>
行者葢人以讀書爲動而以靜坐時爲靜也吾則以應<lb/>
事爲動而以讀書爲靜靜坐時安有乎足下又盛稱田<lb/>
傅二君之爲人而樂與之友然則足下旣得爲學之方<lb/>
其時又可爲又得同志之友相引翼學之成也吾爲足<lb/>
下信之矣懷土之念人情不忘況此地二三好友逝者<lb/>
電滅在者星散吾安從得益乎與足下相見當不遠幸<lb/>
於諸君子前先道我願交之意他日談道論藝所與數<lb/>
<pb n="KR4f0058_SBCK_017-4b"/>
晨夕而共遊處者必於是乎取之矣道遠情長不盡覼<lb/>
縷<lb/>
　　　荅陳儆唐<hi>一傑</hi>書<hi>戊辰</hi>
文弨頓首儆唐足下令兄來　京得讀所惠書慰誨兼<lb/>
至足下之關愛甚深也文弨之試於禮部至是而四矣<lb/>
初不敢懷一僥倖之念以冀其或有遇也固亦嘗肆力<lb/>
於是而求正於先達卜所業之中繩墨以不其視昌黎<lb/>
之自謂可不學而能固大有閒矣今年所試之文頗小<lb/>
稱意而友朋亦雜然同聲許爲必售㮄發被黜人或疑<lb/>
余之不能無慍然此之得失亦何足道余固不以是介<lb/>
介也有謂余者曰子之言不慍妄也子有親在而名不<lb/>
<pb n="KR4f0058_SBCK_017-5a"/>
成仕不達將何以爲親榮其焉得無慍是則固然然僕<lb/>
亦知其不必慍也何也凡售而驟躋於顯列不過數人<lb/>
而巳其或不幸而旋降罷以去者比比也文弨不得進<lb/>
於是列職業易稱得安享其祿之所入且不至如古者<lb/>
鎖㕔之法一試不中輒去官是文弨今日所處正吾親<lb/>
所得免於慮也而又何慍焉抑吾聞之荀子良農不以<lb/>
水旱輟耕良賈不以折閱廢市學所以爲己也非爲人<lb/>
也如不得於名而不學是兩失也竊有所未安焉近者<lb/>
稍得暇取經史兼閱之以經爲律令格式而以史爲案<lb/>
辭此文弨近日之所爲學也然則謂僕遂無意一遇此<lb/>
亦不然要之固不足以是爲憂喜矣文字之敝近來爲<lb/>
<pb n="KR4f0058_SBCK_017-5b"/>
甚夫文將以言聖賢之言也而今乃以兒童駔儈之言<lb/>
雜入之而恬不爲怪夫兒童駔僧之言與聖賢之言豈<lb/>
待辨而知哉而世且寶貴之大可怪也昔曾子固不中<lb/>
而歸歐公爲文送之稱其不非同進不罪有司思廣其<lb/>
學而堅其守今僕非敢非同進也罪有司也恐後生狃<lb/>
於聞見且將爲人心風俗之蠱朱子所謂文字亦極有<lb/>
關繫者此也故願與有識者共明之非足下吾亦不輕<lb/>
以語之也<lb/>
　　　與張東之弟<hi>孟陽</hi>書<hi>戊辰</hi>
僕在京落落寡交所敬事者惟長民舅氏一人而巳自<lb/>
其以葬事歸復來京師過從益密方增益我之所不知<lb/>
<pb n="KR4f0058_SBCK_017-6a"/>
而督我之所不逮不圖天不假年中道摧折其爲痛悼<lb/>
若何可言舅氏生稟異資讀書能得古人之意爲文雅<lb/>
潔有法詩宗盛唐名家中晚以後纖佻修染之習勿㞕<lb/>
也舊歲爲老親在堂思博一第與僕偕二三友人共攻<lb/>
應試之文而獨善僕之所作嘗曰文有俗韻雖工不貴<lb/>
也今吾與若庶幾免是乎同年王君立齋毎見僕必云<lb/>
爾舅淸羸如是而子與之爲文不休是速之死矣僕時<lb/>
以謂何遽如君言今不幸其言中然舅氏之死固不可<lb/>
謂死於文也其始病也貧爲之祟也其病之至於亟也<lb/>
醫爲之酖也舅氏善爲議論縱橫揮霍率嘗屈其座人<lb/>
與僕同居日常談至夜分不休母夫人遣婢傳敎止之<lb/>
<pb n="KR4f0058_SBCK_017-6b"/>
乃散去閒嘗與舅氏語相者謂甥年殆不滿四十倘其<lb/>
言信則爲期不遠矣舅氏笑而語僕吾與甥縱自知不<lb/>
及期頥耄耊猶當過強艾耳今憶斯言不自覺其驚痛<lb/>
之交集也將試之前月在同年祝君豫堂所會文旣成<lb/>
色慘沮不樂曰此不祥之徵也遂內其文不岀而評騭<lb/>
諸人文字某甲某乙而謬賞僕文爲最未幾又集同人<lb/>
爲文是日僕苦思致不屬自知文不佳而舅氏之文先<lb/>
成狂喜自矜以爲絕調然僕視之實不逮他日所作因<lb/>
卽爲掎摭其利病舅氏頗不以爲然相搘拄不少下㫄<lb/>
人幾疑其失歡然亦可見余兩人唯親厚無閒故若此<lb/>
也中閒遊從之樂頗多不能詳說舅氏爲人略見僕所<lb/>
<pb n="KR4f0058_SBCK_017-7a"/>
作行狀中巳寫一通寄歸想見之也近者老幼八口焭<lb/>
焭京師南方無室屋可棲止勢不得不暫寄於此賴舊<lb/>
交世好之力稍可支吾目前過此則不可知也嗚呼舅<lb/>
氏之道誼學問葢非獨張氏之良而巳儒林中咸惜此<lb/>
人則羣從子弟其惋痛當更何如也人必聞正言見正<lb/>
事然後可成其德則如舅氏者方將以爲後生小子之<lb/>
所則傚而柰何其遽死也後起者爲誰東之可不自奮<lb/>
耶文弨與舅氏親洽之至故卽一二瑣㞕談諧之事亦<lb/>
有不能忘者舅氏旣自知死徵則日前之所以語僕者<lb/>
其毋乃故謬其辭以相解歟死非僕之所懼但懼無可<lb/>
以死者耳悢悢之懷言不能罄十一月七日文弨白<lb/>
<pb n="KR4f0058_SBCK_017-7b"/>
　　　與僃三大兄<hi>壽朋</hi>書<hi>戊辰</hi>
弟年來苦無暇日親知往還之書絕少精神疲於酬應<lb/>
遂不能強之復作人但知京官事簡外官事繁不知京<lb/>
官所治之事無有不躬親者非若外官之有佐助者也<lb/>
至若往來慶弔雖視其人爲繁簡然卽至簡亦有不能<lb/>
盡絕者此亦何異於上下奔走之僕僕也故昔之爲仕<lb/>
者往往反致羨於山林隱遯之士爲之流連贊頌而不<lb/>
能巳豈故爲是言以相謾哉彼實有所苦而其勢又不<lb/>
能毅然舍之而去乃不得巳而宣之於言則皆其情也<lb/>
非僞也以大兄之才久困於鄉而不才如弟反得竊升<lb/>
斗之祿於　京師以世俗觀之鮮不以弟之所處爲勝<lb/>
<pb n="KR4f0058_SBCK_017-8a"/>
於兄然平心絜之弗如也兄未嘗處弟之境當不知弟<lb/>
之此言爲誠然近者以久次之故稍就閒地値纂脩<lb/>
玉牒得與於繕寫八人之列弟書不能工而能速以此<lb/>
獲少暇得以讀書昨歳聞喪嫂氏知兄何以爲情嫂氏<lb/>
之賢能以弟耳目所覩聞未有能過者也兄之廉介淸<lb/>
苦而嫂氏安之以故不損兄之高兄之剛直易忤而嫂<lb/>
氏順承之無有違言之達於外以一人之身理中饋治<lb/>
女功兒女林立緝糿補綴敝而能完此豈世閒閨門弱<lb/>
質之所能獨任者而嫂氏爲之綽有餘力其安貧食淡<lb/>
盡罄其嫁時之匳而絕無幾微怨尤之色且不志非分<lb/>
之得至使童穉皆率其敎人或與之果餌則慚此尢爲<lb/>
<pb n="KR4f0058_SBCK_017-8b"/>
難能也文弨大母在日嫂氏時以飮食相遺行步則爲<lb/>
之扶持大母念文弨在遠則哭泣又賴勸慰以解此更<lb/>
文弨所切切於中不能一日忘者也聞喪之日弟與弟<lb/>
婦俱痛悼累日盛德之所感如是念諸子皆幼其小者<lb/>
更難提攜相去三千里弟婦不能爲任撫育之勞常用<lb/>
内疚然諸子中後必有興者天之報施善人固不爽也<lb/>
　　　與從子沂州守石林<hi>憲觀</hi>書<hi>戊辰</hi>
信至具悉近況甚慰遠念公事倥偬自倍於京朝官愚<lb/>
雖非履之而知然實信其難爲也曩者咸謂京官貧而<lb/>
事簡外雖繁而祿入之數稍優差相當也今也簡者未<lb/>
必簡而優者亦豈優乎愚奔走　殿廷職業之外無分<lb/>
<pb n="KR4f0058_SBCK_017-9a"/>
豪裨益　國家誠不如得一令丞簿尉尙可以及民而<lb/>
爲效於　國家也今石林所處則旣尊矣而其及民之<lb/>
廣非復令丞簿尉之可比所以爲民者卽爲　國也知<lb/>
石林之心亦惟知有民而巳必不㞕㞕計及於祿食之<lb/>
多寡與憚其任之勞也汲長孺薄淮陽而欲爲天子拾<lb/>
遺補過之臣今日居長孺所故爲之職者毎多卷口結<lb/>
舌曠月逾時始摭一二瑣㞕不急之事以塞責<lb/>
天子旣巳薄之而舉世亦竊相笑也旣不可爲名而又<lb/>
無以固乎其位吾意今之欲得淮陽者必比比也石林<lb/>
前以試當得御史而出外居郡若左遷然者然今則御<lb/>
史之能者乃得爲郡耳不可與前時槪論也勉盡職事<lb/>
<pb n="KR4f0058_SBCK_017-9b"/>
餘無他屬<lb/>
　　　與從子掌絲<hi>世綸</hi>書<hi>戊辰</hi>
九月十六日得書知眠食無恙良慰余意書中具言近<lb/>
日讀書勤苦尢吾之所樂聞也但精神難支持亦不必<lb/>
勉強以掌絲平日善病恐過用難爲繼耳所疏不知出<lb/>
處及疑義若干條具荅在別紙此士安所謂遭人而問<lb/>
少有寧日者也掌絲之虛懷而勤力也至矣雖然吾竊<lb/>
以爲更有進焉者葢人之爲言皆曰學問將學焉而繼<lb/>
之以問邪抑問焉而卽以是爲學也夫寡聞寡見之蘄<lb/>
至於多聞多見也有道焉得其道則耳目可以不勞思<lb/>
慮不至厖雜而其爲功也易近世類書頗多又諸文集<lb/>
<pb n="KR4f0058_SBCK_017-10a"/>
亦多有注釋箋解然則讀書之易宐莫如今日然吾以<lb/>
爲殫見洽聞之助不在是也葢巳經翦截割裂於事之<lb/>
始末語之原委必有不能通貫曉析者矣今以掌絲之<lb/>
資性日力計之吾不必訹以高遠難行之事六經之外<lb/>
如爾雅說文史記漢書皆所當讀也然後博覽羣書其<lb/>
不解者鮮矣此言初聽若迂然吾爲掌絲細審之事無<lb/>
有捷於此者且不必遽爲程限但日日讀之一卷畢則<lb/>
此一卷之事與言見於他書者自一覽而得也推而數<lb/>
卷至數十卷莫不然初可以省問之一二繼可以省問<lb/>
之五六又繼可以省問之八九矣苟若是則其用安有<lb/>
竆哉然此猶爲記誦言之也若夫以之明理以之處事<lb/>
<pb n="KR4f0058_SBCK_017-10b"/>
則所得者益不可以數計此事逸而功倍之道也不然<lb/>
則掌絲數月以來所不知者豈盡於此乎吾所縷析以<lb/>
荅者能一一記之後不復問乎同一事也而出於人之<lb/>
所援引者又各不同其能明乎此而卽無惑於彼乎吾<lb/>
是以深嘉掌絲之好問而尢願掌絲之好學也掌絲果<lb/>
從事於吾言則其於問也亦必有更進於此者矣<lb/>
　　　與金崞縣天來<hi>潢</hi>書<hi>戊辰</hi>
天來足下別後久不得書事定劇也京官雖不若州縣<lb/>
塵勞然得閒亦絕少吾輩佔畢習氣至此皆不能不少<lb/>
損也此時冬寒日短從<lb/>
王牒館抵家大率巳曛黑矣飯訖稍處分家事卽取舊<lb/>
<pb n="KR4f0058_SBCK_017-11a"/>
所讀書就燈下讀日力有限不能泛濫羣籍近來性亦<lb/>
厭雜聊溫故使不遺忘而巳婦抱幼女在㫄女半歲略<lb/>
識睂目向子嫛婗欲語予取置諸膝女似喜讀書聲謂<lb/>
若予與之語者然久之漸不耐跳躍轉側不可抑按乃<lb/>
抱之徐徐行覆誦所讀書有不接續處卽開卷正之腕<lb/>
力倦則還其母兒早睡予讀書至寢以兒醒索乳爲候<lb/>
則夜巳過中矣偶有所見隨筆記之惜良朋在遠不能<lb/>
是正耳僕之仕不可以爲仕故第區區以其學爲學若<lb/>
天來所處則仕中卽有學不必更求其所爲學吾於天<lb/>
來交最深相別幾一年寧無所以爲天來吿者然以未<lb/>
嘗經歷之事憑臆揣度勦襲陳說指畫其如此如彼非<lb/>
<pb n="KR4f0058_SBCK_017-11b"/>
所謂強不知以爲知乎且天來明達果<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>其於政體亦<lb/>
何待吿也然則僕遂無一言乎僕之所欲言者欲天來<lb/>
爲所當爲而毋瞻顧牽制以入於揣摩之習而巳矣葢<lb/>
仕之通塞命也非人智力之所能爲也知其爲命則不<lb/>
足以榮擾而唯盡吾職分所當爲之事吾未見世皆以<lb/>
軟媚進而以正直退者也未見世皆以武健進而以循<lb/>
良退者也且觀天來巳事之驗可以知命矣諸兄咸以<lb/>
甲科顯而天來曾不得一第豈其文之不若邪又嘗兩<lb/>
就榷鹽之職皆在選中親朋惜君之才咸以說沮君君<lb/>
前則以病辭後則吏部業以名上次日當引　見而適<lb/>
遇改期乃又以病自免當是時人咸私相指目謂以君<lb/>
<pb n="KR4f0058_SBCK_017-12a"/>
之才寧有不以文學顯者又有謂君於外吏第不就就<lb/>
則取之如寄耳君言語動作皆有矩度屢當主選者意<lb/>
他人皆不及君也會選人往浙江天來樂其山川風俗<lb/>
之美欣然就選期在必得旣與矣復不得<lb/>
命視天來意若不釋然其時吾亦爲天來曲解當必爲<lb/>
文學待從之臣故且靳之於此以今觀之則凡人之所<lb/>
料卒無一當得失之際能自爲乎命之說夫人而知之<lb/>
而能言之矣然安之者絕少吾無暇援引古義卽以天<lb/>
來之往事思之安得不信吾言力從事於其所得爲而<lb/>
毋敝敝焉以所不能爲者自役則政之成也非天來所<lb/>
難矣迂愚之論謹以爲良友吿幸垂采擇<lb/>
<pb n="KR4f0058_SBCK_017-12b"/>
　　　與侍讀申笏山<hi>甫</hi>書<hi>辛未</hi>
文弨趨走內閣忽忽巳十年每欲撰舍人錄一書恨見<lb/>
聞淺陋又鮮同志之助久而未就近始見眞定梁愼可<lb/>
所著內閣小識差可見明末及　國初制度不知如此<lb/>
等書世復有幾當訪求而<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>輯之博洽如笏山當有以<lb/>
益我所不逮也文弨之爲是書祇就見在職分記載且<lb/>
錄今昔凡爲是官者之姓氏其行事可考者幷附著焉<lb/>
固不敢㫄溢一語於其外也雖然必使後世循其文而<lb/>
考之可以見政治之得失焉相臣之優劣焉其一時風<lb/>
會俗尙與其人品行之高下美惡皆可燭照而數計則<lb/>
其書乃不爲徒作歷代之設是官皆稱淸選諸曹簿書<lb/>
<pb n="KR4f0058_SBCK_017-13a"/>
期會日不暇給而此官尙不爲吏事所拘得以餘閒誦<lb/>
說先王之詩書參稽國家之典故以益厚其所植而爲<lb/>
有用之器夫官位中無事而食祿者莫如詞臣而人不<lb/>
以爲非也居其官者亦未嘗見其有不安之色卽<lb/>
君相亦不以事之不當爾而欲以職事縻之然則職事<lb/>
之閒劇惟其所處固不能一槩也今舍人之官幸處於<lb/>
閒劇參半之閒然以今較昔業巳稍稍繁猥苟職事粗<lb/>
舉似不必一切以吏道繩之至使　國家養士之優待<lb/>
士之寛百年來相傳之厚意一朝而澌滅殆盡則其所<lb/>
傷者實大僕又聞之舊章者不可改也昔之所行今亦<lb/>
踵而行之卽人主不得以其意輕易變更而況其下乎<lb/>
<pb n="KR4f0058_SBCK_017-13b"/>
故事　殿試執事止八人今科忽增二人又易其次序<lb/>
詰其故則曰中堂之意將使壯者任其勞焉夫凡百差<lb/>
遣皆擬議而後上何獨於此稱中堂之意乎夫勞逸之<lb/>
次先後以序曩吾與笏山儤直之時亦勞甚矣未嘗求<lb/>
助於前人今亦不當爲後人任其勞夫苟以朋友之情<lb/>
言之亦何所不可然於　國家之事體則非所宐也事<lb/>
無定準則趨避生趨避生則爭辨興而雅道壞苟推其<lb/>
所由來咎不得不有所歸矣笏山達於大體必知非僕<lb/>
一人之私言如其未是尙明敎之<lb/>
　　　　　　　　　弟子旌德黃朝俊冠英校<lb/>
抱經堂文集卷第十七<lb/>
</p>
<p>
</p>
  </div>
</body>
</text>
</TEI>
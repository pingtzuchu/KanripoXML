<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_004-1a"/>
抱經堂文集卷第四<lb/>
　　　　　　　　　東里　盧文弨　紹弓<lb/>
　序<hi>三</hi>
皇朝武功紀盛序<hi>壬子</hi>
本朝用師之盛如疾雷之破山驚風之卷籜當之者無<lb/>
不糜碎殲滅曠古以來罕有倫比<lb/>
世祖定鼎之初蕩流宼而除小腆出斯民水火之中登<lb/>
之衽席之上雖草野傳述不詳猶可於明史中得窺見<lb/>
一二崖略焉<lb/>
聖祖<lb/>
世宗咸以英明神武之姿端拱指揮凡叛逆者㒺有不<lb/>
<pb n="KR4f0058_SBCK_004-1b"/>
誅侵犯者㒺有不創傳至我<lb/>
皇綏靖海内益務休養本未嘗有開邉拓境觀兵耀武<lb/>
之意而乃有蠢然自外於　王化者誠不得巳而應之<lb/>
紀律明賞罰必發蹤指使人百其勇所至率冰解的破<lb/>
覲揚之烈實竝美於<lb/>
列聖焉自來武功吿成咸有方略紀載而郡國人士多<lb/>
願見而不可得今<lb/>
皇上頒發四庫全書於江浙許學者得以縱覽而方略<lb/>
亦在其中欲知<lb/>
昭代武功之盛幸於此得見其全而不致惑於傳聞之<lb/>
誤顧卷袠浩繁逾旬朔閱之猶未能徧也陽湖趙觀察<lb/>
<pb n="KR4f0058_SBCK_004-2a"/>
雲崧夙具史才起家中書舍人入直軍機房旋以高第<lb/>
登館閣緬甸之役奉<lb/>
命赴滇參軍中幕畫旣又敭歷封疆解官後大臣之勦<lb/>
臺灣者猶強挽之與俱其素來旣博徵典故隨事紀載<lb/>
而近事尢親得之見聞頃來掌敎揚州四庫全書之頒<lb/>
也其郡當謹藏於　行宮内之文匯閣一切整齊次比<lb/>
實與其事故自<lb/>
聖祖之平定三逆以曁<lb/>
今上臺灣之役凡夫歲年月日以及山川道里與夫在<lb/>
事諸臣之功過得所徵信一一皆有據依於是以四卷<lb/>
之書括之其事則詳其文則約其顚末曲折無不朗若<lb/>
<pb n="KR4f0058_SBCK_004-2b"/>
列睂使人一見之而驚歎<lb/>
神謨廟算爲黃帝以來所未有向者見羣臣所上賦頌<lb/>
雖皆揚厲<lb/>
偉烈豐功之盛究未若斯編爲能洞悉事之原委因得<lb/>
仰窺<lb/>
列聖之明睿果<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>智炳幾先而神周萬里者一一彪炳<lb/>
於楮墨閒若揭日月而行誠足以昭示無極也夫善敘<lb/>
事者莫過於馬班要在舉其綱領而於糾紛蟠錯之處<lb/>
自無不條理秩如今是編也馭繁以簡舉重若輕深得<lb/>
史漢之義法而尢有不可及者其於兵勢地形之利害<lb/>
言之悉中窾要是不獨史才且將才也徒弄三寸毛錐<lb/>
<pb n="KR4f0058_SBCK_004-3a"/>
子者能如是乎至若緬逆之難明將軍瑞盡節而死人<lb/>
知之而其功則未有言之者得是編爲表章明將軍不<lb/>
死矣異日修　國史者其必考信於是<lb/>
　　　史記索隱校本序<hi>戊申</hi>
始余初讀三家注史記本見索隱之說往往互岐首卷<lb/>
後旣載索隱述贊矣又云右述贊之體深所未安余初<lb/>
疑後語不出於小司馬後得毛氏單行索隱本始知小<lb/>
司馬初意欲改史公體例自成一書後以此書傳世巳<lb/>
久忽加穿鑿難允物情遂輟不爲而但爲之注其欲改<lb/>
刱之規模別見於後本不與注混趙宋時始合集解正<lb/>
義俱繫之史記正文下遂致有割截牽倂之失今幸有<lb/>
<pb n="KR4f0058_SBCK_004-3b"/>
單行本爲正之然毛氏所梓亦有次第顚倒脫文譌字<lb/>
難可盡據則仍當以三家本正之余向以單行本記於<lb/>
三家本上猶未知擇善而從也今雖可爲是正而年巳<lb/>
老矣且毛氏本行密字小不便增改其上於觀覽亦不<lb/>
適因令人略加展拓重鈔之稍序其先後辨其離合而<lb/>
於文字之閒尚未能以盡正不無望於後之人後之人<lb/>
因余書而復加以考訂之功亦庶乎其易爲力矣乾隆<lb/>
五十三年十月旣朢序<lb/>
　　　校定熊方後漢書年表序<hi>壬寅</hi>
表者明也標明其事使著見也表而不明則有之庸愈<lb/>
於無乎史之有表也創於子長而沿於孟堅其體例亦<lb/>
<pb n="KR4f0058_SBCK_004-4a"/>
不盡同史記功臣王子侯等表以帝之世統侯以侯之<lb/>
年繫帝或一帝之世而子孫繼承或一侯之身而年數<lb/>
離析此則典籍具在故紀載可詳漢書則以侯之子孫<lb/>
世次爲序而承襲薨卒之年多略焉得母遭漢中絕文<lb/>
書散亡雖欲如史公之例不可得乎建武中興而後東<lb/>
觀史臣猶相祖述傳於今者乃獨有范氏之紀傳耳志<lb/>
猶賴司馬紹統之書可補其闕至於表則亡也久矣唐<lb/>
劉知幾著論以史之有表煩費無用讀者緘而不視嗚<lb/>
呼此其所以湮没之易易與去之千載當宋南渡時有<lb/>
澧州參軍豐城熊方者以所爲後漢書年表十卷進於<lb/>
朝未聞所以可否之者史家亦不著錄鄭氏通志馬氏<lb/>
<pb n="KR4f0058_SBCK_004-4b"/>
文獻通考皆不載吾友鮑君以文得宋梓本欲復開雕<lb/>
以裨補東漢史之遺闕旣手自讎校又益以嘉定錢宮<lb/>
詹辛<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>弟兄之覆審而復以示余余偕老友江陰趙君<lb/>
敬夫重加考覈粗訖功攜之入燕又攜之入晉奪於他<lb/>
事此書置几案閒四閱歲矣今年正月兀坐精舍無應<lb/>
酬之煩自念此書若不及今整頓恐後精力益不支於<lb/>
是發憤爲之位置高下排比疎密一一皆經手定宮詹<lb/>
之意重戒更張卽余亦豈好爲改作者然熊氏草創之<lb/>
勞固不可泯而其牴啎之失亦不能爲之諱若復因循<lb/>
或轉致貽誤後人於是更定其尢甚者數條與夫未是<lb/>
而猶仍其舊者皆著說於下以俟後之人取衷焉且令<lb/>
<pb n="KR4f0058_SBCK_004-5a"/>
其體例略仿孟堅分封徙封皆大書之庶有子孫承襲<lb/>
者不致混然無別舊異姓侯中有同姓四人今俱巳改<lb/>
正至建安中政由曹氏本不以漢宗之故疏恩凡舊置<lb/>
異姓者固可無庸別出熊氏本書惟據范史然亦尙有<lb/>
漏者至章懷注中所引若東觀記續漢書皆正史也又<lb/>
水經注一書酈氏就所沿歷詢訪遺封於年代亦不甚<lb/>
遼斯爲可信故亦閒增一二其出於子孫譜諜若新唐<lb/>
書宰相世系表之類咸不濫收斯則余損益之大指也<lb/>
其或前後尙有未能畫一者則因不欲過損本書之故<lb/>
閱者當可以共諒焉夫馬班之表可以補紀傳之所未<lb/>
及故其所繫爲尢重史通漫不加察從而致譏他人之<lb/>
<pb n="KR4f0058_SBCK_004-5b"/>
緘而不視更復何責今此所補之表則但因范史之成<lb/>
文本不可與史漢竝然夫功狀事實予奪拜罷之班班<lb/>
具列者一覽可知旣觀紀傳又及此書提綱挈要於是<lb/>
乎在論世知人不勞而得不誣古人不誤後人此余之<lb/>
所以兢兢致愼遲之久而始得以報鮑君也熊氏字廣<lb/>
居靖康中舉於鄕嘗名所居堂曰補史進此書不得命<lb/>
又進狀於朝乞命儒臣續古今人表噫此則過矣夫班<lb/>
氏之區別九品訾謷者不獨一知幾尚可以效尢乎想<lb/>
爾時雖不深責定一笑置之耳巳　乾隆四十七年歲<lb/>
在壬寅孟陬月下旬六日杭東里人盧某書於三立書<lb/>
院之須友堂<lb/>
<pb n="KR4f0058_SBCK_004-6a"/>
　　　錢晦之<hi>大昭</hi>後漢書補表序<hi>辛亥</hi>
宋儒嘗言讀史易令人心粗夫史非能令人粗人自粗<lb/>
耳則雖以之讀經亦何能免於粗也宋儒又每以博聞<lb/>
多識比之玩物喪志故其於史也略識興亡之大綱用<lb/>
人行政之得失而巳自謂括其要矣其他典章制度因<lb/>
革損益之樊然具列者率無暇畱意卽有所撰述亦不<lb/>
能通貫曉析事事合符其病皆由於譾譾拘拘不能廣<lb/>
搜博攷以求其左證而且專己自用不師古人其或時<lb/>
異勢殊有必不可以沿襲者而又不能得變通之宜此<lb/>
而謂之爲粗其又奚辭向鮑子以文欲重雕宋熊方所<lb/>
補後漢書年表余爲之佐校訂而其書之舛漏殆不可<lb/>
<pb n="KR4f0058_SBCK_004-6b"/>
枚舉首載同姓王侯表冠以因子追封之齊武王縯魯<lb/>
哀王仲於史例卽不合念校書與自著書不同如欲盡<lb/>
加更正旣於熊氏之勤勤掇拾者大沒其刱造之勞且<lb/>
改之亦必不能盡善何也其規模之巳定者不能易也<lb/>
勢不得不出於委曲遷就欲遂以爲完書也其可得乎<lb/>
故當時但卽因其書而略正之惟綴一二校語於下不<lb/>
相雜廁使人知爲熊氏之書而巳私欲別爲一書自愧<lb/>
力有未能也嘉定錢君晦之其學浩博無涯涘其思緒<lb/>
細密精議洞達治經而經通於周秦漢魏之書無不爬<lb/>
羅剔抉曩於都門欲請其所校書繕錄之會君南歸巳<lb/>
僦潞河之舟不果未嘗不時往來於懷而思一覩之爲<lb/>
<pb n="KR4f0058_SBCK_004-7a"/>
快也頃獲其所撰後漢書補表讀之非若熊氏之僅取<lb/>
材於范書陳志也凡山經地志金石子集之有會於是<lb/>
書者㒺不網羅綴緝而其體例一依班氏之舊諸侯王<lb/>
王子侯分爲二表功臣侯與外戚恩澤侯亦分二表視<lb/>
熊氏之但以同異姓爲別者較然明矣其不能不與班<lb/>
氏微異者班書百官公卿表前敘百官沿革若後漢則<lb/>
有司馬彪之續志百官巳詳無庸複出故但云公卿表<lb/>
此又變通之得其宜者也凡熊氏所漏脫者悉攷而補<lb/>
之於是此書乃始完善而無少遺憾矣夫史莫重於表<lb/>
志而自漢東京以至於隋志尚閒見之表則全闕表也<lb/>
者標也標明其義類使綱舉而目張馬班之爲是也亦<lb/>
<pb n="KR4f0058_SBCK_004-7b"/>
兼以補紀傳之所未及今則年代懸隔古籍散亾如東<lb/>
觀記謝承華嶠之書皆不可復見唯卽舊文之畱傳者<lb/>
而薈萃之然亦未嘗不增益於范書之外俾夫善讀史<lb/>
者更得參互攷證以資其聞見於凡政治之汚隆職官<lb/>
之賢否一開卷而瞭如指掌以之爲津筏也可以之爲<lb/>
龜鏡也可余之所謝不能者而錢君優爲之見今版行<lb/>
諸史旣以續漢書志繫范書之後亦當以此補表幷繫<lb/>
之於以配馬班而始無不完不美之憾此豈讀書略觀<lb/>
大意者之所能乎哉錢君之於史事其精確也如是況<lb/>
於治經乎特是予今雖欲盡發其所藏而巳自傷耄及<lb/>
非復前日之尚可讀矣摩挲此編有餘慕焉<lb/>
<pb n="KR4f0058_SBCK_004-8a"/>
　　　續漢書律歴志補注序<hi>乙巳</hi>
律歴之源皆本於易自圖書出而天地自然之數以彰<lb/>
聖人旣則之而爲易其用至於不可勝竆於是審音制<lb/>
樂治歴明時相因俱起莫非聖人之所創造以爲治天<lb/>
下之道用若此其重也迨其末流易且專以爲卜筮之<lb/>
用而律則委之泠人歴則屬之天官家皆以爲非儒者<lb/>
之要務嗚呼彼泠人天官家能習其數而巳能知其理<lb/>
乎能通今術而已能兼曉古法乎古來大儒若鄭康成<lb/>
若朱子若許文正皆宗聖人者也求聖於内亦不遺乎<lb/>
外其於道與藝殆一以貫之矣故以爲非儒者之要務<lb/>
者皆怠與棄而又自文其不能者也始吾讀兩漢律歴<lb/>
<pb n="KR4f0058_SBCK_004-8b"/>
志有意欲通之而苦於不能布算則就同館嘉定錢君<lb/>
莘<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>而問焉錢君示我以乗除增減之術幷以所校兩<lb/>
志卑余余得以正家本之誤焉然其推算之術終苦於<lb/>
思不屬而止今忽忽三十年矣華髮盈顚益難重理前<lb/>
緒頃復來主鍾山書院而莘<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>之從子漑亭亦爲郡博<lb/>
士於斯一見如故交裒然出其所著有補注續漢書律<lb/>
歴志在焉則校之余前所得於其從父者布算益加密<lb/>
辨證益加詳於前人說之未是者雖通人若蔡中郞其<lb/>
論開闢至獲麟之歲與馮光陳晃所言俱誤亦駁正之<lb/>
向所苦於難讀者以譌脫之字多耳今以晉宋志參校<lb/>
皆得補正朗若列睂瞭如指掌使後來學者皆得所從<lb/>
<pb n="KR4f0058_SBCK_004-9a"/>
入之徑是書得此遂無復遺憾於此見儒者之功非藝<lb/>
人之業之所可幾也彼唐之一行其於歴學古今推以<lb/>
爲精然不解太初甲寅之元而謬爲之說又不明杜預<lb/>
所以爲長歴之恉而輕相訾謷此徒知今者之不可與<lb/>
道古也必也合今古而會通之微儒者誰與歸漑亭父<lb/>
子眞其人乎吾何幸而皆得交其人讀其書也<lb/>
　　　翰苑羣書序<hi>甲午</hi>
官有所由重朝廷之重是官必先思其可重者何在斯<lb/>
其遴選也不得不愼而其禮遇也不得不崇居是官者<lb/>
亦必有以自異於曲藝雜流之幸承恩澤者而官乃重<lb/>
也詞林之職古今以爲榮選其於主眷之隆渥一言一<lb/>
<pb n="KR4f0058_SBCK_004-9b"/>
事津津傳爲美談然使在上者以爲此吾之私人而故<lb/>
厚焉在下者亦惟是以得數望淸光效賡颺歌頌之美<lb/>
爲幸則其事皆不足道也君以朝夕啓沃望其臣臣以<lb/>
隨事納忠効於君君臣一德驩然無閒其任不在職事<lb/>
之末而其所長亦倂不在文字之閒是則上之所以重<lb/>
是官不爲過而其臣之得此於上非倖也是編爲宋洪<lb/>
景嚴氏所<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>緝自唐以來事例略可考見誠有足動人<lb/>
歆羨者然不探其本而言之徒以遭遇好文章稽典故<lb/>
之主侍從雍容之外別無裨補其與夫曲藝雜流之幸<lb/>
承恩澤者何以異是官本重而其所以可重者曾未之<lb/>
思也將何以取重於其君而使庶司百職事羣羨以爲<lb/>
<pb n="KR4f0058_SBCK_004-10a"/>
淸華之選乎先余未有是書因借本錄竟手自校對漫<lb/>
識數語於其端<lb/>
　　　關帝事蹟徵信編序<hi>丙申</hi>
古今來英魂毅魄不死而爲神其祠廟或領於官或祀<lb/>
於其鄕而止未有靈威肸蠁千載如生自天子以至士<lb/>
庶婦女童孺㒺敢不䖍自京邑以達於邉徼外裔無不<lb/>
爲之廟貌以崇奉之如帝之盛者也帝爲漢之漢壽亭<lb/>
侯其封帝也始於明神廟時我　朝順治九年<lb/>
世祖章皇帝敕封忠義神武關聖大帝<lb/>
今上又加靈佑二字且因臣工所請而諱神之名易神<lb/>
之謚尊崇之典視前代更有加焉帝之事蹟見於陳夀<lb/>
<pb n="KR4f0058_SBCK_004-10b"/>
所作本傳而亦有散見於同時諸人傳中者皆可取以<lb/>
參考其出於後世所述則容有增飾而未可以爲依據<lb/>
者矣海昌周子耕厓武原崔子秋谷素嚴事神而懼流<lb/>
傳者之多譌也於是廣捜博采而務別白之自承祚道<lb/>
將而下以逮近人之著述凡有涉於神之生前身後軼<lb/>
事遺蹟顯靈助化之端者靡不薈稡緝綜焉其勤至矣<lb/>
乃其考辨之精議論之正則雖前人屢有綴輯者未能<lb/>
或之先也是書也出上以發揚<lb/>
國家尊崇之至意且可以作人忠義之氣而其福善禍<lb/>
淫之不爽者亦足以使一世之人皆聞而知警不至於<lb/>
貌承而中違則是書之有功於名敎者大也余故樂爲<lb/>
<pb n="KR4f0058_SBCK_004-11a"/>
之敘其端云<lb/>
　　　漢董孝子廟志序<hi>辛卯</hi>
孝德之大也有是德而著聞於外海内歸之後世慕之<lb/>
名莫榮焉不藉有爵位而始爲重也舜以克諧而爲天<lb/>
子極尊富饗保之盛然亦無加於孝漢諸帝廟號必取<lb/>
孝以冠謚然則以帝王之尊尙非孝不足以章顯其名<lb/>
若實有是孝德而名隨之更奚必他有所藉以爲重哉<lb/>
董君抑儒<hi>秉純</hi>新修其先世純德徵君廟志成八卷出<lb/>
以示予純德徵君者卽虞仲翔所稱孝子句章董黯者<lb/>
是也前明有爲純德錄者矣表章前哲風厲人倫誠甚<lb/>
盛舉特惜其捃摭略僃而考核未精今抑儒鄞人實孝<lb/>
<pb n="KR4f0058_SBCK_004-11b"/>
子之後裔其尊人鈍軒先生嘗有意補輯緒正未克就<lb/>
而殁抑儒踵而成之綜覈聞見究析同異非唯家乗之<lb/>
或傅會者不肎輕徇卽郡邑舊志與夫前輩名人之宏<lb/>
篇鉅製有未確者必參互辨證去岐歸一謂句章實今<lb/>
之慈谿孝子故居與墓皆在焉其言鑿鑿皆有據依以<lb/>
昭祖烈以成父志世常言孝子之後必生孝子豈不信<lb/>
矣乎考徵君之稱以漢和帝曾以郎中召而不起也徵<lb/>
君之上又加以純德者則本諸宋開寶詔書之加封予<lb/>
謂孝子之德實不藉區區一官以爲重孝名之美更不<lb/>
藉騈號增謚以爲榮在當時稱之曰董孝子後世亦稱<lb/>
之曰董孝子愚夫愚婦耳而熟之皆所共曉此於士大<lb/>
<pb n="KR4f0058_SBCK_004-12a"/>
夫曁賢子孫之意亦復何嗛而必轉取諸後代之襃封<lb/>
始稱崇尙哉舊志所載漢東京二詔書全謝山先生固<lb/>
疑其未可信矣予謂卽實有之而徵君之稱諒不若孝<lb/>
子之稱之美也抑儒見識明達深服謝山之言載之於<lb/>
書其不膠守所見如是其於吾言儻亦有取爾乎則題<lb/>
此書當曰漢董孝子廟志可也<lb/>
　此序據抑儒所爲志爲之後歲在壬寅見樓攻媿集<lb/>
　有慈谿縣董孝子廟記云句章今之鄞縣也孝子之<lb/>
　母嘗寢疾喜飲大隱溪水不以時得於是築室溪傍<lb/>
　以便日汲厥疾用瘳溪在今縣南一舍故以慈名溪<lb/>
　而又以溪名縣母反葬於鄞鄞爲郡太守治所故州<lb/>
<pb n="KR4f0058_SBCK_004-12b"/>
　邑與其墓側皆世祠之城之祠宇卽其故居先其母<lb/>
　塑像在南郭草堂中康憲錢公億迎歸於廟鑰親訪<lb/>
　其墓宰木猶在近在城南豈所謂草堂者邪至今鄕<lb/>
　人猶稱董孝郞中廟唐大歴中刺史崔殷作碣徐浩<lb/>
　書之云其徙居也庭出寒泉其執喪也林集祥烏無<lb/>
　貽一日之憂終報共天之怨云云祥符元年冬眞宗<lb/>
　皇帝封岱禮畢詔賜純德徵君或云起於錢康憲之<lb/>
　請據攻媿此記則孝子實鄞人而遷於今之慈谿其<lb/>
　封純德徵君在宋眞宗大中祥符元年非宋太祖開<lb/>
　寶年也抑儒今見任廣西那地州判相去絕遠不能<lb/>
　以此吿之聊附識於此<lb/>
<pb n="KR4f0058_SBCK_004-13a"/>
　　　續高士傳序<hi>丁未</hi>
續高士傳一冊補皇甫士安之書之所遺也凡一百八<lb/>
條墨胎二子亦錄入焉以未嘗一日膺簪紱也其所取<lb/>
捨亦甚嚴矣是書乃明新安畢黼臣翁叔之所纂序中<lb/>
稱其父約所先生之廉孝隱居著述長吏皆式閭致敬<lb/>
而自恨不能樹立表揚先德因興感而作此書然不敢<lb/>
僭妄附諸錄後冀後之高人爲載筆焉今攷江南通志<lb/>
徽州隱逸中無姓畢者而孝義傳中則有畢文燝畢陽<lb/>
二人事亦甚略無郡邑志可參攷故無得而述焉仁和<lb/>
倪嘉樹<hi>一擎</hi>得其草本以示余中閒塗改甚多似岀於<lb/>
其人之手定而譌字亦復不少每傳之後繫之以頌閒<lb/>
<pb n="KR4f0058_SBCK_004-13b"/>
亦有與古今韻皆不叶者末四條頌全闕余不揣爲補<lb/>
之而其他則不暇爲之審定余嘉其言之婉且摯也恐<lb/>
世無別本故遂錄而傳之<lb/>
　　　新安汪氏增輯列女傳序<hi>己亥</hi>
女敎之重不後於男也家之興廢國之盛衰率由乎是<lb/>
故關雎葛覃著爲風始家人之利則以女貞古聖賢之<lb/>
垂訓未嘗不惓惓三致意焉漢劉中壘之著列女傳也<lb/>
鑒於趙衞之屬起自微賤踰越禮制故採取古來宮闈<lb/>
閨閣之事可法則可鑒戒者爲書八篇奏之天子而成<lb/>
帝終弗寤也其書代相沿襲祖述實多今之流布人閒<lb/>
者唯劉書爲最廣有圖有頌勸懲瞭如人未有不望其<lb/>
<pb n="KR4f0058_SBCK_004-14a"/>
女若婦之貞孝節義者固宐其家置一編幾同於菽粟<lb/>
布帛之不可離矣然更生之爲學駁而不純輕於信古<lb/>
而不加持擇阿谷處女何以試之息嬀之死不合左傳<lb/>
以及辰嬴南子濫廁簡編此何異於范史之登蔡琰所<lb/>
以明高皇后謂此書宐加討論儒臣承詔輯爲三卷其<lb/>
書世罕得見今此十六卷者乃明新安汪某之所增輯<lb/>
其紀年至明之神廟而止其紀述近事則歙郡居多而<lb/>
一郡之中又汪氏程氏爲獨多其稱引太函則汪氏之<lb/>
翹楚名道昆者是也於向之本書去其子之所爲頌而<lb/>
繫以己所爲說於劉氏之輕信者正焉其事則善矣而<lb/>
猶有未盡善者又復爲之推論焉刪其所爲孽嬖亂亡<lb/>
<pb n="KR4f0058_SBCK_004-14b"/>
者而後傳授之閒不至赧赧然難以形於口其析義也<lb/>
精其敘事也確其繪畫也又極其工其爲文辭亦幾幾<lb/>
乎與向爲甚似焉剞劂旣僃未及印行距今幾二百年<lb/>
無知之者有書賈得其版以示吾友鮑君以文鮑君固<lb/>
歙人重是鄕前輩之書爲重價購焉其名則不知誰何<lb/>
所刊去亦嘗徧考之而卒未得也夫婦節之貞趙宋以<lb/>
後爲尢盛於往代說者謂程朱之敎明故中材皆知自<lb/>
勉而以再醮爲恥況新安固朱子之闕里也其賢節之<lb/>
多固然無足怪著書者猶自謂特章一二而巳夫事近<lb/>
則見聞尢熟其於興起鼓舞也易爲力設吾杭人而有<lb/>
斯志也則如戴烈婦之吞金孫秀姑之服滷亦當大書<lb/>
<pb n="KR4f0058_SBCK_004-15a"/>
特書矣誰得謂其私於鄕人也哉抑吾更有愀然者先<lb/>
曾祖母朱氏當明季歸先曾祖建平丞譽長府君爲簉<lb/>
室生吾祖書蒼府君而寡時年未三十也祖業蕩然母<lb/>
僃嘗荼苦刺繡紋摘馬齒莧以易米敎育吾祖至成立<lb/>
而祖業始稍稍復嫡子無後吾祖以庶承祧曁吾父皆<lb/>
以文學有聞於時不才如文弨亦得蒙其餘蔭知其事<lb/>
者咸以爲苦節之報乃以久遠未獲上　聞故因敘是<lb/>
書而不能不有望於里中之君子一爲闡幽而發濳也<lb/>
　乾隆四十四年孟夏之吉東里盧某書於西湖書院<lb/>
　　　越女表微錄序<hi>庚子</hi>
蕭山汪進士煥曾甫旣以其母與其生母之節孝上聞<lb/>
<pb n="KR4f0058_SBCK_004-15b"/>
於　朝得　旌表矣又推母之遺意以及同族中之節<lb/>
婦應　旌格者如干人代爲之請於所司旣又念單門<lb/>
貧戸所居窮僻更或子嗣弱喪叔伯靡依銜荼茹蘗卒<lb/>
葆其貞其艱難辛苦視尋恆殆百倍鄰翁里媪未嘗不<lb/>
爲之咨歎不幸或不得聞於士君子之耳無爲之稱說<lb/>
傳播者數十年之後故老且盡遺蹟亦復就湮嗟乎地<lb/>
非秦粤之異分無霄壤之閒而猶或不能周知又安望<lb/>
其以狀言縣縣達之府府以申之大府大府以聞於<lb/>
朝廷也哉汪子惄然傷之於是加意訪求由己邑以及<lb/>
於同郡之七邑邑各有同斯志者以爲之助意主於發<lb/>
潛闡幽故凡力足以自表見者不與更四年之久先就<lb/>
<pb n="KR4f0058_SBCK_004-16a"/>
山陰會稽蕭山餘姚諸曁<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>六邑所得具錄事狀呈方<lb/>
伯國公乞檄縣旌門以爲風化之勸其無人爲主者縣<lb/>
爲僃案俟異日修志時亦可以資采擇而上虞新昌二<lb/>
縣猶有需焉以踵爲之請事旣允行汪子又輯爲越女<lb/>
表微錄四卷曰錄事曰類敘曰述譜曰外姻其體例各<lb/>
見於小序中列上之後復有聞見<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>增一卷於後曰識<lb/>
軼<hi>上一字本不作識因家諱改之</hi>仁乎哉汪子其用意何若是之摯而<lb/>
達曲而盡也蓋嘗謂人者天地正氣之所生也人能完<lb/>
天地之正氣始成其爲人忠孝節義其歸一也然聖賢<lb/>
豪傑之所爲事皆炳炳著見於外美斯愛愛斯傳宐若<lb/>
無難焉唯婦人女子身處奧渫之地所執煩辱之事而<lb/>
<pb n="KR4f0058_SBCK_004-16b"/>
早失所天誓不再偶内有寒餓之迫外有侵陵之患智<lb/>
竭於補苴力瘁於扞禦節之苦者在孤貧爲尢甚要其<lb/>
人本不爲名而名亦不之及譬猶空谷之蘭自榮自落<lb/>
於荒煙蔓草閒豈不深可慜悼也哉此一編出而後爲<lb/>
造物弭不平之憾爲風敎助激勸之權昔日之淒風苦<lb/>
雨由後視之皆成景星慶雲山川若爲之鮮潤閭里若<lb/>
爲之輝光邑乗家志咸得有所徵以侈爲美談是則汪<lb/>
子之有功於名敎大也至節婦之後有寖昌寖大者有<lb/>
不克自振以至澌滅無聞者此不特非人所能主雖天<lb/>
亦無如何也人祇求自完其爲人足矣佗何知焉汪子<lb/>
示余此編適余將北上匆遽不能助爲訪求而先爲引<lb/>
<pb n="KR4f0058_SBCK_004-17a"/>
其端如此庚子季夏六日書於吳江舟次<lb/>
　　　桐鄕沈氏家乗序<hi>丙子</hi>
桐郷沈子陛颺嘗從家大人受業與余敦世好久不相<lb/>
見一旦聚糧走三千里訪余於　京師植余方南還盡<lb/>
用其資孑然居旅店中忍困以待余來蓋近世朋友之<lb/>
所未有者也陛颺之來也他無所求於余閒出其所爲<lb/>
家乗索爲之序案譜始祖諱某在明嘉靖時從江南來<lb/>
始居於嘉興之桐鄕浙西之人謂浙東爲江南蓋其先<lb/>
世乃會稽人云再傳而有三子咸讀書列學校今至於<lb/>
陛颺十二世矣其族日益蕃衍不可不爲譜以繫之蓋<lb/>
嘗夷攷沈之受氏爰有二宗其一本姒姓其一本姬姓<lb/>
<pb n="KR4f0058_SBCK_004-17b"/>
昔金天氏有裔孫曰臺駘其封在汾川沈姒蓐黄實守<lb/>
其祀晉主汾而滅之此姒姓之沈也其姬姓者封國在<lb/>
汝南之平輿魯文公三年經書魯與五國伐沈杜預注<lb/>
云今平輿縣北有沈亭司馬彪郡國志平輿下云有沈<lb/>
亭故國姬姓其文甚明至定公四年而後爲蔡所滅或<lb/>
者不察顧混而一之沈休文爲宋書自序其先世巳不<lb/>
能辨其爲姬爲姒而況歐陽氏之世系表馬氏之封建<lb/>
考遞相沿襲其不能有所釐正也固宐今陛颺之爲是<lb/>
譜也詳於桐鄕一支而凡一切依附之說咸削而不錄<lb/>
其識不亦大過人乎夫沈氏族望盛推吳興而此譜不<lb/>
載此在近世者尙闕所疑設使秉筆而爲國史其肎遠<lb/>
<pb n="KR4f0058_SBCK_004-18a"/>
託華胄兼承二宗以自蹈誣祖之罪而取譏議於後世<lb/>
哉異時陛颺之子孫有踵而成之者愼毋以是譜爲太<lb/>
簡而求多於其外可也<lb/>
　　　三峯盧氏家志序<hi>丁酉</hi>
吾族之在浙中者以東陽爲最著前明宏治朝有名御<lb/>
史正夫先生格者以理學名嘗與其叔父本源甫輯家<lb/>
乗爲六卷正夫之言曰忘祖非孝也冒祖亦非孝也世<lb/>
人往往棄厥眞源妄冒他族以飾世德之美其何以免<lb/>
君子之嗤詆乎故凡舊所無者不敢妄有增加蓋其愼<lb/>
也今追而溯之歷二百七八十年矣解元信波<hi>潮生</hi>能<lb/>
繼斯志考定昭穆稽核事行搜羅藝文裒然成若干卷<lb/>
<pb n="KR4f0058_SBCK_004-18b"/>
洵足以振正夫先生之垂緒而使人稱東陽盧氏之代<lb/>
有人矣余嘗慨夫氏族之學之多舛也其在單門寒族<lb/>
素無達人不能究其源流之所自固無足怪若夫歷官<lb/>
而至宰相位不爲不崇族不爲不大矣乃觀唐書宰相<lb/>
世系表所載往往皆鑿空傅會兩姓也而合爲一姓一<lb/>
人也而分爲二人子父顚錯燕粵混同蓋不可勝詰也<lb/>
彼皆高門右族豈無一二學人曾讀左氏世本三史者<lb/>
顧忽略不以爲意一任其誤而莫之改革以此而爲譜<lb/>
其愈於無譜幾何也夫譜之爲法不在乎合異以爲同<lb/>
而在乎審同以辨異浙中諸盧東陽而外有天台有剡<lb/>
有上虞有餘姚信波先人自東陽遷杭州吾家亦居杭<lb/>
<pb n="KR4f0058_SBCK_004-19a"/>
州則自餘姚遷者也譜各本其所自如前人東眷西眷<lb/>
南祖北祖某枝某房之比詳於近而略於遠譜之善法<lb/>
也信波能知本源之爲重搜訪而緝比之精力幾敝而<lb/>
不自惜也吾餘姚之爲譜自明初以來始可徵信若唐<lb/>
宋以前其年代里居考之正史多不合吾向亦欲刊其<lb/>
可疑者而以明初爲<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>然無專功深愧不若信波此志<lb/>
之詳盡三峯者又東陽盧氏聚族而居之所也故因以<lb/>
題其篇<lb/>
　　　江寧王墅孫氏族譜序<hi>甲辰</hi>
孫氏傳以爲衞康叔之後其在有周武顯於吳臏顯於<lb/>
齊炎漢之末有起自富春者據吳而有之與蜀魏鼎峙<lb/>
<pb n="KR4f0058_SBCK_004-19b"/>
厥後吳中之孫爲特盛在趙宋時編姓氏者首國姓次<lb/>
以吳越王姓而孫氏卽繼之凡望族莫之先焉則其貴<lb/>
重於天下可知巳然源遠而流分數遭遷革不恆厥居<lb/>
其譜諜之不墜失者亦罕矣顧其遠者不可追而近者<lb/>
尙可溯失今不爲何以示後是以昔之君子敬宗而收<lb/>
族必爲譜以明之爲譜之道在乎詳近而略遠此不易<lb/>
之至論也江寧王墅孫氏之二子祖瑞祖全嘗學於余<lb/>
承其先人之志修輯族譜咨於儒學之彥發凡起例井<lb/>
然有條凡四載乃克成編誠愼之也使來吿我曰求先<lb/>
生一言以弁諸首余觀其譜而善之誠與昔人之持論<lb/>
相合遙遙華胄不肎妄爲傅會而一主於傳信其推本<lb/>
<pb n="KR4f0058_SBCK_004-20a"/>
王墅族姓之所自則以明初富十公爲始遷之祖至其<lb/>
所由遷則故老皆無能言之者迨勝國之末年枝葉蕃<lb/>
衍春秋祀祖家廟至不能容於是舊祠之外又分二祠<lb/>
一曰西祠一曰塘沿祠今二子則始分塘沿珊公之後<lb/>
人也上距八世矣又推而上至始遷之祖爲十有八世<lb/>
其譜亦隨祠而分故自八世以下此獨詳焉夫親親以<lb/>
三爲五以五爲九始也一體其終至於途人此勢之所<lb/>
不得不然者也然詩有之豈無他人不如我同姓如春<lb/>
秋時魯與衞世數亦遼遠矣然而論者尙推周公與康<lb/>
叔爲相睦魯襄之冠也卽在衞成公之廟於此見祠雖<lb/>
分而情誼之相浹要必有異於外人者二子之修譜也<lb/>
<pb n="KR4f0058_SBCK_004-20b"/>
承先志也兄愛弟敬二子之所能也八世以下之子孫<lb/>
宐思篤於近也八世以上之子孫凡夫慶弔周恤之禮<lb/>
亦不可以廢也余於二子有一日之長故旣嘉其所能<lb/>
而不欲其以此自囿也故又進斯言以爲勖<lb/>
　　　蘇州袁氏家譜序<hi>庚戌</hi>
古者有姓有氏姓一而氏分其後卽以氏爲姓故龍門<lb/>
著史合而言之以爲人所百世不變者也攷袁氏之先<lb/>
出自有虞至周得封於陳子孫有以國爲氏者又其後<lb/>
或爲爰或爲轅最後乃爲袁袁旣爲陳別而爰與轅漢<lb/>
以後不甚著獨袁爲盛陳又爲田而袁則無二厥派有<lb/>
三汝南一望尢其盛代有聞人著於簡䇿宋之南也汝<lb/>
<pb n="KR4f0058_SBCK_004-21a"/>
南之裔自汳來南因居平江至元海道萬戸名寧一而<lb/>
下世系乃可攷次吳門袁氏之譜實始於此嗣是人材<lb/>
輩岀復不減於洛京以前當勝國末年文文肅序其譜<lb/>
歷數某忠節某事功某孝友某文學不徒以科第仕宦<lb/>
爲高門葢文公居同里閈聞見眞而品評自確人共信<lb/>
其無溢美矣然設非賢子孫排纂而<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>輯之將所謂莫<lb/>
爲之後雖盛寧渠傳乎抑非獨此也昭穆混殽遠近移<lb/>
易將敬宗收族之念亦於何寄此雖在寒門陋族且猶<lb/>
不可而況閥閱之焜燿一世者乎今自明季以來業巳<lb/>
三四屬稿然非授之剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>氏則不能使子姓皆有其書<lb/>
共識夫淵源之所自以爲觀感起發之助上舍又愷君<lb/>
<pb n="KR4f0058_SBCK_004-21b"/>
於是躍然興日是固余先人之志也曷敢不承乃復詳<lb/>
審鉤討釐辨經緯首侈　國恩末垂家範其他凡譜之<lb/>
所宐有者無不有也裒然十冊刻成示余請爲引其端<lb/>
又愷之意美矣其勤著矣宐不待余言抑余所不能無<lb/>
言者則且爲袁氏後起者正吿曰先型在茲維是其式<lb/>
哉前光有述維是其迪哉繩繩繹繹以克紹乃祖烈而<lb/>
毋忘作是譜者之績哉夫望可三也亦可益也使宇内<lb/>
之稱袁氏者何必不曰平江之望亦其一哉<lb/>
　　　甬東盧氏族譜序<hi>辛亥</hi>
記曰尊祖故敬宗敬宗故收族夫親止於五世自袒免<lb/>
而外卽爲途人疎巳然繫之以姓而弗別雖子孫繁衍<lb/>
<pb n="KR4f0058_SBCK_004-22a"/>
或散處於四方苟知其爲同祖久離而乍合必藹然動<lb/>
水源木本之思焉昔范文正之於吳中之范族亦疎矣<lb/>
當文正之尙孩也族人不之恤而一聽其流離轉徙於<lb/>
外及其歸宗也又恐其欲分受祖產而相與拒之文正<lb/>
旣貴乃爲義田以贍其族明乎所自出之祖同也所祖<lb/>
同故雖有小忿不廢懿親服制有盡而親親之誼則無<lb/>
盡知本者必期久無替焉甚矣哉族譜之爲重也有譜<lb/>
然後子孫皆能識其祖辨其宗而支分派衍凡爲我之<lb/>
同族亦不至混殽而難辨於富且貴者無依附之恥於<lb/>
貧賤而顚連困苦者則當有賙恤之恩古宗子之法雖<lb/>
不行於今而收族之道人人皆所當勉則有譜以爲之<lb/>
<pb n="KR4f0058_SBCK_004-22b"/>
依據也家之有譜至達於朝廷登於國史唐書載宰相<lb/>
世系表吾盧氏亦與焉譜顧不重矣哉甬東盧氏自餘<lb/>
姚遷於鄞久遠不可知從宋南渡以來皆班班可徵至<lb/>
國朝而益盛族人多讀書明義理悼舊譜之將湮而近<lb/>
今數十年之生齒歷履亦不可以不續然仕宦者以職<lb/>
事爲急行役四方者不能與族之父老子姓相參稽無<lb/>
力者又不足以舉其事於時有名登秩字武成者慨然<lb/>
亟起而圖之闕其渺茫不可知者不以增於舊譜之外<lb/>
而於近代則鄭重訪求覈實而詳紀之絲連繩貫由合<lb/>
而分世次秩然尊卑有辨有家廟以妥先靈有祭田以<lb/>
奉蒸嘗有條約以訓子弟賢者書其懿行使後來有所<lb/>
<pb n="KR4f0058_SBCK_004-23a"/>
勸亾者志其塋域使久遠猶可識凡有關於譜事者無<lb/>
或遺也譜成而族人無不欣然悅是舉也曰微武成之<lb/>
力不及此然武成於此心力亦交瘁矣未幾遂辭世其<lb/>
子雲路請余爲之序不可以辭余族居杭州者亦從餘<lb/>
姚遷也餘姚故有譜向余在詞林日職淸無事亦思續<lb/>
纂成編功未及半而以提學至楚南其事不卒厥後失<lb/>
官南北奔馳遂不及重理前緒今覩是譜深嘉武成之<lb/>
績而因以訟余之愧眞不能自解免矣<lb/>
　　　補元和郡縣志序<hi>乙巳</hi>
唐李吉甫撰元和郡縣圖志四十卷詳略得中記敘有<lb/>
法故隋唐志所載地理書多逸而此獨傳然圖在宋時<lb/>
<pb n="KR4f0058_SBCK_004-23b"/>
已亡其書在者又闕六卷而第十八卷亦不全好古者<lb/>
彌加珍惜不因其不完而遂棄之也余曩見吳中汪退<lb/>
谷先生士鋐集中自言曾補其闕每思借鈔以成完書<lb/>
往來吳中訪求數十年而卒未一遇也今金陵嚴子子<lb/>
進承其家先生之學以其餘力因宏憲元書之體例採<lb/>
掇於通典新舊唐書以及通鑑通志通考復㫄涉於寰<lb/>
宇記太平御覽諸書整齊薈萃爲補河北道下景幽涿<lb/>
瀛莫平嬀檀薊營十州三十有九縣山南道下荆峽歸<lb/>
夔澧朗忠萬金集壁巴蓬通開閬果渠十八州九十有<lb/>
二縣淮南道下揚楚滁和舒壽廬七州三十有二縣劍<lb/>
南道下霸乾二州六縣嶺南道下春新雷羅高恩潘辯<lb/>
<pb n="KR4f0058_SBCK_004-24a"/>
瀧勤崖瓊振儋萬安藤巖宐瀼籠田環古容牢白順繡<lb/>
鬱林黨竇禺廉義湯芝三十有六州百四十有六縣於<lb/>
是向之所闕皆完然具僃讀者乃快然而無餘憾夫充<lb/>
廣聞見牖迪智識後人實有賴於前人而振舉廢墜補<lb/>
綴闕遺前人亦重有賴於後人使人人皆如汪嚴二君<lb/>
之珍惜愛護則前人之書亦必不至於闕顧退谷旣補<lb/>
之矣去今未久而仍失其傳以余求之之專且久願一<lb/>
見而不可得而今乃得此書以大慰我數十年之積想<lb/>
其爲愉快何如也使不出而與世共之則又懼爲汪書<lb/>
之續因亟慫恿其開雕焉他如九域志太平寰宇記亦<lb/>
復殘闕不完吾知世亦必有如嚴子者起而任其責矣<lb/>
<pb n="KR4f0058_SBCK_004-24b"/>
夫<lb/>
　　　新定元豐九域志序<hi>丁未</hi>
宋王正仲元豐九域志十卷余於乾隆乙巳鈔得之逾<lb/>
年復得桐鄕馮太史<hi>集梧</hi>新雕本用相參校庶幾完善<lb/>
今年又從海寧吳槎客<hi>騫</hi>所借得新定元豐九域志卷<lb/>
帙無異唯其中兼載古跡爲不同耳然亦無方輿紀要<lb/>
之詳至各縣下前書兼載山水而此不錄前輩秀水朱<lb/>
錫鬯謂此乃民閒流行之本理或然也其去正仲時當<lb/>
不甚遠因幷鈔之頗亦得以正前書之誤字且及於宋<lb/>
史地理志焉乾隆五十有二年孟夏旣朢東里盧弓父<lb/>
書於鍾山書院之須友堂爲余傳錄者小門生江寧王<lb/>
<pb n="KR4f0058_SBCK_004-25a"/>
友仁也<lb/>
　　　襄垣縣志序<hi>壬寅</hi>
李鶴亭明府視事襄垣旣先其所急者餘漸以次興舉<lb/>
歲三周而邑之舊志曠七十餘年不修者復庚續之裒<lb/>
然成完書請序於余余惟襄垣之名舊矣縣於秦一改<lb/>
於新莽未幾光武興仍易亭而縣以至於今未之有改<lb/>
也中閒或爲郡治或爲州治唐武德三年分置甲水縣<lb/>
六年割沁州之銅鞮來屬九年又省甲水入焉是則今<lb/>
之封域較兩漢爲尢廣我　朝<lb/>
列聖相承德洋恩溥羣生澍濡以蕃以育故生齒日益<lb/>
眾物產日益豐此亦官斯土者之厚幸也挽之以淳樸<lb/>
<pb n="KR4f0058_SBCK_004-25b"/>
示之以德敎使盛者得常保其盛夫非賢有司之責乎<lb/>
矧今三晉大吏竝皆體<lb/>
上德意廉公仁明一以拊循愛養爲本則爲令長者無<lb/>
掣肘之患束溼之虞於此而勉爲循良當易易也歷代<lb/>
如龔黃卓魯之流垂名史冊可爲後法者吾無暇疏舉<lb/>
卽以襄邑言之是趙襄子之所築也襄子知罷民力者<lb/>
之不可以守也浚民膏者其民必不吾與也以尹鐸之<lb/>
爲保障不爲繭絲其民必和有急而往依之其知所取<lb/>
舍也若是則其政從可知矣若夫春秋時邑於銅鞮者<lb/>
是羊舌職之子而叔向之兄羊舌赤也孔子但稱其語<lb/>
默得宐其於政也雖不若叔向之卓然著見然而孔子<lb/>
<pb n="KR4f0058_SBCK_004-26a"/>
又嘗惜之云伯華無死天下其有定矣使非實有善政<lb/>
及於民聖人其肎輕許乎且觀當時之稱之者卽其字<lb/>
而繫之以邑曰銅鞮伯華夫大夫之有邑者多矣不能<lb/>
盡若是伯華之以銅鞮著也是卽朱邑之桐鄕黄霸之<lb/>
潁川也然則興化致治端不外求卽以此二人者爲師<lb/>
法有餘矣余嘗與禮闈分校之役得鶴亭之文而善之<lb/>
久習其人知其爲悃愊無華者也由此而爲循良吏殆<lb/>
庶幾乎斯志也亦盡職之一端也旣嘉其成且因以致<lb/>
吾期望之意鶴亭勉乎哉<lb/>
　　　　　　　　　弟子武進臧鏞堂在東校<lb/>
<pb n="KR4f0058_SBCK_004-26b"/>
抱經堂文集卷第四<lb/>
</p>
<p>
</p>
  </div>
</body>
</text>
</TEI>
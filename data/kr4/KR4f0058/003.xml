<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_003-1a"/>
抱經堂文集卷第三<lb/>
　　　　　　　　　東里　盧文弨　紹弓<lb/>
　序<hi>二</hi>
　　　吳槎客子夏易傳義疏序<hi>乙卯</hi>
聖門之傳經多岀於子夏經十有三而不由子夏氏之<lb/>
門所傳授者葢僅二三而已顧今自儀禮喪服傳之外<lb/>
無他焉劉向七略載有子夏易傳漢志不著錄隋志載<lb/>
其書二卷注云巳殘闕然隋唐之際作釋文及正義尙<lb/>
多引其說則其書雖闕而未盡亾也於後乃有張弧者<lb/>
作王道小疏而亦假子夏傳之名褎然成十一卷案之<lb/>
唐初人所引無一相合者世雖疑而不信而於二卷之<lb/>
<pb n="KR4f0058_SBCK_003-1b"/>
殘闕者片言<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>句亦都不復畱意此世之所以知此書<lb/>
者鮮也子夏爲人篤信謹守其敎門人小子必以洒掃<lb/>
應對進退入故其於易也一切陰陽變化性命道德之<lb/>
旨每不輕言其所訓釋止於名物字義之閒葢易非難<lb/>
知其言明白顯著故可以通天下之志定天下之業<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>
天下之疑愚夫婦皆可領解故不煩說也後人之於易<lb/>
往往窮高極深怳忽不可爲象而其流極且墮於元虛<lb/>
彼其視子夏之言淡乎其無味也固宐不知此正其篤<lb/>
信聖人而猶是敎人不躐等之意也其所訓釋頗與爾<lb/>
雅相近唐之一行宋人張舜元洪慶善俱嘗爲之解而<lb/>
今失傳海昌吳君槎客乃復起而緝綜之爲之疏通證<lb/>
<pb n="KR4f0058_SBCK_003-2a"/>
明以薛虞記遵暢傳意者也亦取而繫焉書成二卷名<lb/>
曰義疏其見於唐人釋文正義集解及初學記太平御<lb/>
覽等書所引者此皆灼然可信采擇無或遺至宋元而<lb/>
來諸家亦或援引及之若吳艸廬與明之二楊<hi>時喬愼</hi>未<lb/>
必皆由臆造當得之唐以前書中然皆不著所本學者<lb/>
究疑而未盡信也槎客不以篇幅稍狹之故而汎濫及<lb/>
之其見卓矣槎客謹飭人與子夏之學極相近宐其於<lb/>
此有深契焉是將於易闢荆榛而堙鴻水又不僅爲西<lb/>
河氏之功臣巳<lb/>
　　　李旣方補李鼎祚周易集解序<hi>乙卯</hi>
漢儒解易之書至多今皆不可得見唯唐資州李氏所<lb/>
<pb n="KR4f0058_SBCK_003-2b"/>
著易傳集解中采取三十餘家後之學者猶得以見其<lb/>
崖略李氏之爲此書未嘗執己之意以決擇諸家而去<lb/>
取之也故凡異同之說往往竝載不遺如夬之九五引<lb/>
荀爽說莧陸二菜也又引虞翻說謂莧說也陸和睦也<lb/>
旣濟之禴虞翻謂夏祭也崔憬曰春祭如此之類不可<lb/>
以徧舉又如小過彖辭引虞翻說離爲飛鳥震爲音以<lb/>
或指卦象二陽在内四陰在外有似飛鳥之象爲俗說<lb/>
矣乃至彖傳又引宋衷說則固虞翻之所斥爲俗說者<lb/>
而亦具載之若必爲一家之言則所取者轉狹而已之<lb/>
所非安知不爲人之所是設使由我削之而遂泯焉不<lb/>
復傳於後世豈不大可惜乎近元和惠定宇其講易實<lb/>
<pb n="KR4f0058_SBCK_003-3a"/>
宗漢學凡所援引多取材於是書甚矣李氏之大有造<lb/>
於天下後世之學者也今秀水李君旣方<hi>富孫</hi>好讀易<lb/>
所經眼者不下百餘種而深斥圖說之附會穿鑿擯不<lb/>
欲觀其所深嗜者漢儒之學求漢儒之學則唯資州李<lb/>
氏一編爲菁華之所聚旣巳朝夕寢饋於斯而復於其<lb/>
三十餘家之說之尙有未經採入者更爲之搜羅薈萃<lb/>
錄成得六十餘番葢幾於一字不遺矣然采取雖博而<lb/>
於元明人之所稱引槪不及焉是其命意高而用力勤<lb/>
又加之以謹嚴述之之功遠倍於作今學者多知寶資<lb/>
州之書則安得不倂寶是書剞<graphic n="KR1403" url="https://raw.githubusercontent.com/kanripo/KR-Gaiji/master/images/KR1403.png" mimeType="image/png"/>之事是所望於賢而<lb/>
有力者吾安得亟見其成以與天下學士其讀之爲快<lb/>
<pb n="KR4f0058_SBCK_003-3b"/>
乎<lb/>
　　　校本韓詩外傳序<hi>庚戌</hi>
齊魯韓三家詩雖皆失傳而唐人經義及類書所援引<lb/>
唯韓獨多其内傳亦僅見一二若外傳固未亾也漢志<lb/>
本六篇隋志則析而爲十非有所坿益也其得流傳至<lb/>
今者豈非以文辭贍逸爲人所愛玩故哉顧傳本雖多<lb/>
而譌脫亦往往相似吾友武進趙舍人億孫<hi>懷玉</hi>旣取<lb/>
數本校之又取其與諸書相出入者參互考證擇其是<lb/>
者從之其義得兩通則仍而不革慮其損眞也又諸書<lb/>
所引亦尙有出於此書之外者復爲之博綜以繫於後<lb/>
葢自有雕本以來至今日而譌者正脫者補閱者咸稱<lb/>
<pb n="KR4f0058_SBCK_003-4a"/>
快焉余亟慫恿付梓公諸同好因綴數言於簡端夫詩<lb/>
有意中之情亦有言外之旨讀詩者有因詩人之情而<lb/>
忽觸夫己之情亦有己之情本不同乎詩人之情而遠<lb/>
者忽近焉離者忽合焉詩無定形讀詩者亦無定解試<lb/>
觀公卿所贈荅經傳所援引各有取義而不必盡符乎<lb/>
本旨則三百篇猶夫三千也外傳所稱亦曷有異哉善<lb/>
讀者融會而貫通之將孔子所謂吿往知來孟子所謂<lb/>
以意逆志舉可於斯參觀焉爾中閒或亦有里俗之言<lb/>
不盡歸典則者鑒別之明當自求之要其格言古訓之<lb/>
釐然有當者正多也然則此書葢可以廢乎哉　乾隆<lb/>
五十五年端午日序於常州之龍城書院<lb/>
<pb n="KR4f0058_SBCK_003-4b"/>
　　　春秋内傳古注輯序<hi>丁未</hi>
春秋三傳左氏最後岀鐂歆欲立學官諸儒多不肎置<lb/>
對葢因陋就簡自古已然唐時貢舉之法習小經中經<lb/>
兼一大經於是人皆習禮記而不習左氏傳以左氏文<lb/>
繁故也至於先儒訓釋亦代廢代興漢東京以來陳元<lb/>
鄭眾賈逵馬融延篤彭汪許淑潁容之徒皆傳左氏而<lb/>
鄭及賈服爲最著季長則謂賈精而不博鄭博而不精<lb/>
合之則無以加矣魏則賈服盛行晉時唯傳服義而杜<lb/>
預之注亦立國學至隋杜氏盛行而服義遂微葢左氏<lb/>
謂之古文春秋其中多古字古言漢人尙能通之及乎<lb/>
年祀緜邈耳目益所不習於賈服所釋格乎不相入而<lb/>
<pb n="KR4f0058_SBCK_003-5a"/>
唯喜杜說之平易近人相與尙之唐時作正義遂專取<lb/>
杜氏一家此外多所訾謷以致精誼美言弃之不復甚<lb/>
惜後人無由得見全書此可爲浩歎者也東吳嚴子豹<lb/>
人<hi>蔚</hi>其治經也深懲專已守殘之陋而於左氏用功尢<lb/>
深始灼見杜氏之弊有違禮傷敎者有肆臆妄說者慨<lb/>
然思漢人之舊於是凡唐人正義及史漢三國舊注與<lb/>
夫唐宋人類書所引綜而緝之賈服兩家而外若王肅<lb/>
之注孫毓之異同略京相璠之土地名雖巳竝佚偶有<lb/>
一二言之見於他說者亦不忍棄也葢當古學廢墜之<lb/>
後而幸有不盡澌滅者與其過而弃之也毋寧過而取<lb/>
之以扶絕學以廣異誼俟後之人擇善而從斯可矣何<lb/>
<pb n="KR4f0058_SBCK_003-5b"/>
庸先以一己之見律天下後世哉斯則嚴子兼收竝錄<lb/>
之微恉也今天下好古之士多於前時嚴子此一編岀<lb/>
吾知善學者必能因此以定所宗而復推類以盡其餘<lb/>
安知夫賈服之不復生於今日也是則嚴子之爲功大<lb/>
矣其或以爲<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>爛而不之貴是所謂嘉肴弗食者也又<lb/>
烏足與之論學問之事哉　乾隆五十有二年五月序<lb/>
於鍾山書院之須友堂<lb/>
　　　儀禮注疏詳校自序<hi>乙卯</hi>
乾隆庚申之歲吾師桑弢甫先生講學於湖上之南屛<lb/>
秀水盛庸三<hi>世佐</hi>實從之遊余館於城中不能與共學<lb/>
而往還恆數焉見其手儀禮一經<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>眾解而研辨之於<lb/>
<pb n="KR4f0058_SBCK_003-6a"/>
其節次亦時有更易以其所爲說質於先生定而後各<lb/>
條疏於經文之下余見而好之亦欲從事於斯而家無<lb/>
此書遂輟不爲庸三以戊辰成進士余時亦在京師因<lb/>
索其向所著則已褎然成書因得縱觀焉歎其精鑿實<lb/>
有岀於昔人之上者顧其文繁力不能倩人鈔錄庸三<lb/>
旣得滇南縣令缺旋岀京葢余之於此經其萌芽實於<lb/>
是乎始後更無有人相爲提唱者則亦遂巳庚子入京<lb/>
晤程蕺園太史<hi>晉芳</hi>言於此經已得十一家之本將爲<lb/>
之甄綜而疏通之則又躍躍然以喜是時余年六十有<lb/>
四距庚申已四十年稍得見諸家之本往往有因傳寫<lb/>
之譌誤而遂以訾鄭賈之失者於是發憤先爲注疏校<lb/>
<pb n="KR4f0058_SBCK_003-6b"/>
一善本巳錄成書矣旣而所見更廣知鄭賈之說實有<lb/>
違錯凡後人所駁正信有證據知非憑臆以蘄勝於前<lb/>
人也因復亟取而件繫之向之訂譌正誤在於字句之<lb/>
閒其益猶淺今之糾謬釋疑尢爲天地閒不可少之議<lb/>
論則余書亦庶幾不僅爲張淳毛居正之流亞乎夫前<lb/>
人有失後人知而正之宐也若其辭氣之閒有不當過<lb/>
於亢厲者此則微爲削之今定書之摠名惟日儀禮注<lb/>
疏詳校不加以辨駁之辭若是庶無得罪於先賢乎庸<lb/>
三之書名日集解滇之大吏委以解銅至儀徵而卒遂<lb/>
無從更見其書此書中僅載一兩條猶是昔年之簡錄<lb/>
者也蕺園相晤之明年余至山西旋聞其卒於秦中所<lb/>
<pb n="KR4f0058_SBCK_003-7a"/>
欲爲者殆亦未就獨余以不肖軀尙畱世間今年巳七<lb/>
十有九矣回憶南屛初見是書時去之五十餘年而始<lb/>
得成是編不可謂非幸也已<lb/>
　　　重校方言序<hi>壬寅</hi>
方言至今日而始有善本則吾友休寧戴太史東原氏<lb/>
之爲也義難通而有可通者通之有可證明者臚而列<lb/>
之正譌字二百八十一補脫二十七刪衍字十七自宋<lb/>
以來諸刻洵無出其右者乾隆庚子余至京師得交歸<lb/>
安丁孝廉小雅氏始受其本讀之小雅於此書采獲裨<lb/>
益之功最多戴氏猶有不能盡載者因岀其鈔集眾家<lb/>
校本凡三四細書密札戢孴行閒或取名刺餘紙反覆<lb/>
<pb n="KR4f0058_SBCK_003-7b"/>
書之其巳聯綴者如百納衣其散庋書内者紛紛如落<lb/>
葉勤亦至矣以余爲尙能讀此書也悉舉以畀余余因<lb/>
以考戴氏之書覺其當增正者尙有也劉歆求方言入<lb/>
錄子雲不與故藝文志無之乃班氏於雄本傳舉其所<lb/>
著書亦闕方言世不能無疑考常璩華陽國志載雄書<lb/>
凡太<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>法言訓纂州箴反離騷皆與傳同而不及四賦<lb/>
乃云典莫正於爾雅作方言此最爲明證應邵而下稱<lb/>
引日益多而是書遂大著其卷數則歆書中云十五卷<lb/>
郭景純序亦云三五之篇隋唐以下志皆云十三卷幷<lb/>
合與遺脫不可知然定在郭注之後宋志又云十四卷<lb/>
當因劉歆書與雄荅書向附在簡末者亦別爲卷而幷<lb/>
<pb n="KR4f0058_SBCK_003-8a"/>
數之也雄識古文奇字嘗作訓纂篇今不傳趙宋時書<lb/>
學生亦令習方言則方言中字其傳授必有自如家<lb/>
䓇　之類凡舊所傳本皆然考之漢隷亦有證據<lb/>
正不必執說文之體以盡易之又其中有錯簡兩條亦<lb/>
尙有字當在上條之末而誤置下條之首及不當連而<lb/>
連者有過信他書輒改本文者注及音義又有遺者誤<lb/>
改者余以管見合之丁君校本復改正百廿有餘條具<lb/>
著其說可覆案也郭氏注爾雅三卷外又有音一卷則<lb/>
知此書之音亦必不與注相雜廁後人取便讀者遂倂<lb/>
合之以郭音古雅難曉又附益以近人所音如通志載<lb/>
有吳良輔方言釋音一卷此書當有捃摭及之者余欲<lb/>
<pb n="KR4f0058_SBCK_003-8b"/>
使注自爲注仿劉昭注補續漢志之例進郭注爲大字<lb/>
而音則仍爲小字雖未必卽還景純之舊觀然要使有<lb/>
辨焉爾至集各家說及文弨之說上又加圓圍以隔之<lb/>
戴書巳行世故唯錄其切要者舊本又有云字一作某<lb/>
者疑岀於<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>公武子止案鼂讀書志云予傳方言本於<lb/>
蜀中後用國子監刊行本校之多所是正其疑者兩著<lb/>
之據斯言則知爲鼂氏所加無疑也予嘉丁君之績而<lb/>
惜其不登館閣書成不得載名於簡末世無知焉又其<lb/>
所緝綜者紛綸參錯不易整比久久將就散失不愈可<lb/>
惜乎故以餘閒爲成就之如此丁君名杰今巳成進士<lb/>
待學博士闕於杭州其學實不在戴太史下云<lb/>
<pb n="KR4f0058_SBCK_003-9a"/>
　　　段若膺說文解字讀序<hi>丙午</hi>
文與字古亦謂之名春官外史掌達書名于四方秋官<lb/>
大行人九歲屬瞽史諭書名名者王者之所重也聖人<lb/>
亦重之是以曰必也正名乎鄭康成注周官論語皆謂<lb/>
古者謂之名今世謂之字字之大端形與聲而巳聖人<lb/>
說字之形曰一貫三爲王推一合十爲士儿仁人也在<lb/>
人下故詰屈黍可爲酒禾入水也牛羊之字以形舉也<lb/>
視犬之字如畫狗也此皆以形而言也其說字之聲日<lb/>
烏眄呼也取其助氣故以爲烏呼狗叩也叩氣吠以守<lb/>
粟之爲言續也貉之爲言惡也皆以聲而言也春秋時<lb/>
人亦多能言其義如止戈爲武反正爲乏皿蟲爲蠱二<lb/>
<pb n="KR4f0058_SBCK_003-9b"/>
首六身爲亥皆見於左氏傳故孔子日今天下書同文<lb/>
知當時尙無有亂名改作者自隷書行而篆之意寖失<lb/>
今所賴以見制字之本源者惟漢許叔重說文而巳後<lb/>
世若邯鄲淳江式呂忱顧野王輩咸宗尙其書唐宋以<lb/>
來如李陽冰郭忠恕林罕張有之流雖未嘗不遵用而<lb/>
或以私意增損其閒則亦未可爲篤信而能發明之者<lb/>
逮於勝國益猖狂滅裂許氏之學寖微我<lb/>
朝文明大啟前輩往往以是書提倡後學於是二徐說<lb/>
文本學者多知珍重然其書多古言古義往往有不易<lb/>
得解者則又或以其難通而疑之夫不通眾經則不能<lb/>
治一經況此書爲義理事物之所統<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>而以寡聞尠見<lb/>
<pb n="KR4f0058_SBCK_003-10a"/>
之胸用其私智小慧妄爲穿鑿可乎吾友金壇段若膺<lb/>
明府於周秦兩漢之書無所不讀於諸家小學之書靡<lb/>
不博覽而別擇其是非於是積數十年之精力專說說<lb/>
文以鼎臣之本頗有更易不若楚金之本爲不失許氏<lb/>
之舊顧其中尙有爲後人竄改者漏落者失其次者一<lb/>
一考而復之悉有左證不同肊說詳稽博辯則其文不<lb/>
得不繁然如楚金之書以繁爲病而若膺之書則不以<lb/>
繁爲病也何也一虛辭一實證也葢自有說文以來未<lb/>
有善於此書者匪獨爲叔重氏之功臣抑亦以得道德<lb/>
之指歸政治之綱紀明彰禮樂而幽通鬼神可以砭諸<lb/>
家之失可以解後學之疑眞能推廣聖人正名之旨而<lb/>
<pb n="KR4f0058_SBCK_003-10b"/>
其有益於經訓者功尢大也文弨老矣猶幸得見是書<lb/>
以釋見聞之陋故爲之序以識吾受益之私云爾<lb/>
　　　聲音發源圖解序<hi>癸巳</hi>
此句曲潘氏一家之學也成是書者融如名已萬字也<lb/>
其大父孝成氏發其端其父亞才氏引其緒而今乃成<lb/>
於已萬之手噫其爲功也勤矣古今之譜聲者有二有<lb/>
三有四有五有七而是書則分三陰三陽爲六聲夫陰<lb/>
與陽平與仄之爲二聲也發送收之爲三聲也平上去<lb/>
入之爲四聲也啌平嘡平上去入之爲五聲也宮商角<lb/>
徵羽變宮變徵之爲七聲也前人之論詳矣獨未有言<lb/>
六聲者言之自潘氏始其序則先上次平次舒又上去<lb/>
<pb n="KR4f0058_SBCK_003-11a"/>
入繼之是爲六聲謂初平之上聲爲濁音自三代後寖<lb/>
失其傳遂與初仄之上聲一列而無以別獨今樂人之<lb/>
歌曲其發端必用初平之上聲則自然之理於斯尙可<lb/>
驗也於是演之爲二十五韻一百二十五分音八百五<lb/>
十位五千一百聲各爲圖而系之以解甚矣已萬之能<lb/>
守其家學也吾嘗聞西域貴耳中國貴目貴耳故以能<lb/>
審音者爲賢貴目故以能識字者爲賢字母所以辨聲<lb/>
雖多寡不同而大較多岀於西土然中國之達於音者<lb/>
或分之或合之則未嘗不卽其說而益求精焉安在其<lb/>
獨貴目乎且彼西域之所以詫於中國者則以其致力<lb/>
也專故其精之也易潘氏父子祖孫皆研習於是彼西<lb/>
<pb n="KR4f0058_SBCK_003-11b"/>
土之人豈復能遠過乎吾知其必不苟異於前人也審<lb/>
矣自吾來鍾山悼世人字體之不正欲以說文救其失<lb/>
而俗學迷味安於所習其能從吾言者葢寡夫點畫有<lb/>
定質者也豈若聲音之微渺而難係者乎而沿譌襲謬<lb/>
謂辭苟足以達意而巳奚取於是拘拘者今已萬乃欲<lb/>
以一家之學律萬有不齊之音是猶資章甫以適越也<lb/>
吾恐閲者未一二紙而巳欠伸思睡矣然茍執此以詫<lb/>
西域之人以雪中國有目無耳之說不得於此必得於<lb/>
彼惡在其可廢也因其求序遂書此以歸之<lb/>
　　　雕洪景伯不全隷韻序<hi>甲寅</hi>
汪君太完得宋榻洪景伯隷韻巳不全止第三卷下平<lb/>
<pb n="KR4f0058_SBCK_003-12a"/>
聲上第八卷去聲下訃此書當有十卷今僅得五之一<lb/>
耳景伯氏之序隷釋也日旣法其字爲之韻復辨其字<lb/>
爲之釋則隷韻當成在隷釋之前今隷釋之書尙不絕<lb/>
於世太完之兄又重雕以行傳益廣矣唯隷韻見之者<lb/>
尠或巳疑其失傳今太完得其不全之本而追溯其所<lb/>
由則<lb/>
世祖嘗以賜商邱相宋文康宋之後人爲豪所奪繼遭<lb/>
斥賣市司不能各歸其部零星散售故太完所得僅此<lb/>
而其餘不知歸誰氏矣汪君之意必欲得其全而後快<lb/>
若徒祕藏之則人無從而蹤跡之將離者遂不可復合<lb/>
此書爲前哲精神所繫必尙在天地閒故立意卽刻此<lb/>
<pb n="KR4f0058_SBCK_003-12b"/>
二卷以傳示海内苟得其餘本者或力能則取汪君之<lb/>
書<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>刻於其所藏本而書全或卽以其所藏卑汪君使<lb/>
<graphic n="KR2132" url="https://raw.githubusercontent.com/kanripo/KR-Gaiji/master/images/KR2132.png" mimeType="image/png"/>刻之而書亦全余亦日夜望之夫是以表白其意而<lb/>
亟爲海内吿也夫隷生於篆篆有說文葢集倉雅之學<lb/>
而成自程邈始爲隷書而賈魴以三倉之書亦皆爲隷<lb/>
字漢人碑版大率用隷爲多篆書難成隷書易就以故<lb/>
其傳浸廣後人於繁者刪之疎者補之字益多於前矣<lb/>
徐楚金嘗以說文纂爲韻譜以便檢尋顧說文自小箓<lb/>
之外不過兼載古文籒文其他異同亦僅一二而巳繼<lb/>
之者夏英公之古文四聲韻於是篆書亦汎濫矣隷書<lb/>
至猥多尢不可不有所薈稡景伯氏始奮然採輯而爲<lb/>
<pb n="KR4f0058_SBCK_003-13a"/>
此書當時所見榻本自比今之闕壞尙少故其所見也<lb/>
博其摹之也眞卽其中有彼人自岀新意變亂古法者<lb/>
寧過而畱之以待夫學者之自擇或乃槩譏隷爲俗書<lb/>
之所自始考酈元水經注人有發古冢其棺前和題齊<lb/>
太公六代孫胡公之棺唯三字是古餘皆隷字則自周<lb/>
以來隷已與篆竝行安可專歸咎程邈哉近世有顧藹<lb/>
吉者爲隷辨一書亦以四聲分之未知本於洪氏邪抑<lb/>
闇與之合也吾嘗閒取以校隷釋頗有點畫不同者然<lb/>
以吾意推之隷釋傳錄不一手若洪氏所手摹必無失<lb/>
眞者洵乎此書之不可令其當吾世而遂湮没也人之<lb/>
欲善誰不如我吾於太完卜之巳　乾隆五十有九年<lb/>
<pb n="KR4f0058_SBCK_003-13b"/>
十月十七日同里人盧文弨書<lb/>
　　　校刻白虎通序<hi>甲辰</hi>
乾隆丁酉之秋故人子陽湖莊葆琛見余於鍾山講舍<lb/>
攜有所校白虎通本此書譌謬相沿久矣葆琛始爲之<lb/>
條理而是正之厥功甚偉因亟就案頭所有之本傳錄<lb/>
其上舟車南北時用自隨幷思與海内學者共之在杭<lb/>
州楷寫一本畱於友人所在太原又寫一本所校時有<lb/>
增益後又寫一本寄曲阜桂未谷今年家居長夏無事<lb/>
決意爲此書發雕復與二三友人嚴加攷覈信合古人<lb/>
所云校書如讎之恉凡所改正咸有據依於是元明以<lb/>
來譌謬之相沿者幾十去八九焉梓將畢工海寧吳槎<lb/>
<pb n="KR4f0058_SBCK_003-14a"/>
客又示余小字舊刻本其情性篇足以正後人竄改之<lb/>
失葢南宋以前本也與其餘異同皆於補遺中具之此<lb/>
書流傳年久閒有不可知者闕之然要亦無幾矣因撮<lb/>
其略爲之說曰事必師古而古人又誰師哉道之大原<lb/>
岀於天古人凡事必求其端於天釋尙書者於稽古有<lb/>
異說余以爲稽攷古道古道卽天也天何言哉稽攷古<lb/>
道是乃堯之所以同於天也古之聖人凡命一名制一<lb/>
事曷嘗不本之於陰陽參之於五行原其始以要其終<lb/>
竆則變而通則久其有不知而作者乎必無是也讀是<lb/>
書可以見天人之不相離而凡萬變之相嬗乎前無一<lb/>
非岀於自然者曾私智小慧之可得與其閒哉顧說之<lb/>
<pb n="KR4f0058_SBCK_003-14b"/>
不免有岐者何也天體至大仁者見仁知者見知昭昭<lb/>
之天何莫非天當時天子雖稱制臨決而亦不偏主一<lb/>
解以盡繩眾家之說此猶吾夫子多聞見而擇之識之<lb/>
之意云爾世有善讀者則此書之爲益也大矣倘泥其<lb/>
偏端掩其全美而輒加以輕詆夫豈可哉若夫是書之<lb/>
緣起與歴代相傳卷帙異同之數則具見於葆琛之所<lb/>
爲攷余又奚贅　乾隆四十有九年九月旣朢東里盧<lb/>
文弨書於太倉州之婁東書院<lb/>
　　　　　　　　　弟子蘭谿柳兆勳書旂校<lb/>
抱經堂文集卷第三<lb/>
<pb n="KR4f0058_SBCK_003-15a"/>
</p>
<p>
</p>
  </div>
</body>
</text>
</TEI>
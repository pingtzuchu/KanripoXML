<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_032-1a"/>
抱經堂文集卷第三十二<lb/>
　　　　　　　　　東里　盧文弨　紹弓<lb/>
　墓表　墓碣<lb/>
　　　山西汾州府知府雷公墓表<hi>甲辰</hi>
古之善爲政者莫不以水利爲要務史遷作河渠書而<lb/>
班固則志溝洫溝洫之於民尢切矣禹決九川陂九澤<lb/>
孔子獨稱其盡力於溝洫葢民以土爲命而土以水爲<lb/>
命故思利民則必求美其土疆能美其土疆者厥惟水<lb/>
昔西門豹爲鄴令鑿渠十二引灌民田後世稱賢焉史<lb/>
起猶以漳水在鄴㫄豹不知用於仁智猶未盡然則循<lb/>
良之政多端唯能因水之利利民者斯其利匪獨在一<lb/>
<pb n="KR4f0058_SBCK_032-1b"/>
時兼可以遺後世若吾鄉雷公之爲令爲牧爲守也其<lb/>
一行此道者乎公諱汪度字饒九號蓮客浙江錢塘人<lb/>
也其得姓實自黃帝時源遠流長漢唐以來代有聞人<lb/>
有居湖廣之麻城者復徙居四川之井研有以進士起<lb/>
家歷官監察御史外補天津兵僃副使者諱嘉祥公七<lb/>
世祖也子孫科第仕宦蟬聯不絕六世祖諱過湖廣荆<lb/>
門州知州高祖諱起龍湖廣長沙府知府曾祖諱經中<lb/>
浙江衢州府知府旣致仕不能歸祖諱宏遠拔貢生娶<lb/>
故大學士錢塘黃文僖公女孫遂占籍錢塘生公考諱<lb/>
驥兩世皆以公貴贈朝議大夫公考舉丈夫子四人公<lb/>
其季也十歲而孤母汪太恭人辛勤敎育少長益自刻<lb/>
<pb n="KR4f0058_SBCK_032-2a"/>
苦向學旣壯舉於鄉旋南宮報罷慨然有經世意伯兄<lb/>
素器其能爲入貲謁選得河南寳豐縣知縣調繁虞城<lb/>
擢陜州知州最聞<lb/>
特授山西汾州府知府七年以足疾吿歸在官凡二十<lb/>
一年歸逾年而卒年五十有七是爲乾隆四十七年七<lb/>
月十二日也最公之政在寶豐則開浚德化暜濟新慶<lb/>
等渠以資灌漑而礓礫皆成沃壤又疏泄潦水達之於<lb/>
汝州之宋公渠而水患亦息虞城瀕河其南岸則江南<lb/>
之碭山也有土垻三横亙下游以禦河水之建瓴直下<lb/>
者當伏秋水王時河水去緩多泛溢自上游之儀封考<lb/>
城商邱以至於縣境多被其患公請於大府會河督商<lb/>
<pb n="KR4f0058_SBCK_032-2b"/>
度兩利之道於是始議殺埧尾公喜於得請晝夜督率<lb/>
改作工竣數邑賴焉陜州地處高州屬之闅鄉與陜西<lb/>
之潼關鄰閺鄉西薫村之民向飮渠水渠發源於潼關<lb/>
之南山嵩岔峪潼之大畱屯居民占吝不以及鄰訟久<lb/>
不決公移商潼關吏謂兩境皆王民也然大畱之水亦<lb/>
非有餘若以有餘之水濟大畱而大畱之水亦可以濟<lb/>
西董於是始議移瀵井等村之水給大畱如公言而訟<lb/>
乃息汾治西北有馬跑泉故時疏引入城以資民汲久<lb/>
之堰壞水遂不至公案故道如法修治而民乃不苦遠<lb/>
汲因請渠名命之曰通㢲他若決獄如神懲姦不尙姑<lb/>
息興程明道祠修汾州府學置學田建西河書院規畫<lb/>
<pb n="KR4f0058_SBCK_032-3a"/>
其經費平由汾道永寧之黃蘆嶺而輓運者利焉<lb/>
王師征緬甸道岀於陜軍無乏興而民亦不吿勞皆公<lb/>
之政績也分校乾隆三十年河南鄕試得士六人周君<lb/>
世績爲解首士論咸伏階朝議大夫積資軍功加三級<lb/>
紀錄十一次卓異候陞初娶朱繼娶吳皆前卒贈皆恭<lb/>
人子在者輻國學生孫一汝恭三女皆宇右族其詳誌<lb/>
銘具之輻今以乾隆四十九年七月壬申葬公於城北<lb/>
甘墩村之原伐石樹表而以文爲請案公之宦蹟誠有<lb/>
可揭示於後者遂不辭而爲之且系以詩曰<lb/>
眾人之智僅營目前後世稱利利乃大焉公勤於水磽<lb/>
爲腴田旣開其利亦弭其患匪私所治兼惠其鄰爰曁<lb/>
<pb n="KR4f0058_SBCK_032-3b"/>
江南以逮於秦未耆挂冠世鮮此賢福云考終胡不永<lb/>
年崇崇堂封鬰鬰松阡欲求公行豐碑屹然<lb/>
　　　湖廣道監察御史蔣公墓表<hi>戊申</hi>
公名和寧字用安系出周文公之後以國爲氏氏曰蔣<lb/>
有居河南開封者復徙居江南之常州今爲陽湖人世<lb/>
有達者考諱汾功雍正首科進士官松江府儒學敎授<lb/>
通經術工古文辭學者宗之稱爲濟航先生公稟承家<lb/>
學未弱冠所作詩若長短句巳流傳人口且兼工徐庾<lb/>
近體敎授公旣壹意古學有來求應用之文者率命代<lb/>
之及去任無以治生趣公往　京師時族人有以文藝<lb/>
見知寧邸者正思得暜人乃以公名薦一見契合唱詶<lb/>
<pb n="KR4f0058_SBCK_032-4a"/>
無虛日聲譽大起諸老先生多款門納交以諸生就順<lb/>
天試久不遇思歸省宗衮虞山文恪公與賢王咸惜其<lb/>
去相勸爲迎養計敎授公亦止其歸謂新婦汝當攜汝<lb/>
子往公不得巳復畱以乾隆十七年<lb/>
皇太后萬壽恩科聯捷鄕會試　殿試二甲第三人<lb/>
賜進士岀身改庶吉士亟請假歸旋丁敎授公艱服闋<lb/>
散館授翰林院編修充方略館　武英殿纂修官改湖<lb/>
廣道監察御史充會試内監試<lb/>
命爲貴州鄕試正考官未復<lb/>
命復丁母莊太宐人憂哀毁奔歸迨喪葬事都畢將補<lb/>
官會有以私干鹽政語上　聞者遂落職余與公爲同<lb/>
<pb n="KR4f0058_SBCK_032-4b"/>
年生深知公竊於公之歷履而不能無疑於天道之難<lb/>
知也公非僅文士也其智識遠過人通曉當世之務處<lb/>
事多中其性行純淑無激亢矜厲之氣中朝貴人咸折<lb/>
節與爲久要而朋輩亦樂親之鄕舊貧士之困於旅資<lb/>
者來吿必有以慰其意而去爲人如此而又有才華之<lb/>
美聲譽之重汲引之眾將進而掌　制誥僃　顧問宐<lb/>
不後人或出而當旬宣統率之任亦必恢恢乎有餘力<lb/>
此皆吾同人意中之所竊料者也一聞中於蜚語咸相<lb/>
顧歎咤以爲怪事才名果足以折官職耶然以公之才<lb/>
又似未可謂之不遇者長安米珠薪桂顧況所謂居大<lb/>
不易者也公以諸生久居日下滫<graphic n="KR3639" url="https://raw.githubusercontent.com/kanripo/KR-Gaiji/master/images/KR3639.png" mimeType="image/png"/>之奉饔飧之計傔<lb/>
<pb n="KR4f0058_SBCK_032-5a"/>
從車馬之費咸取給於筆硯而餘力且足以贍竆交世<lb/>
有懷才而終艱于一第者矣公雖晚遇而以高第入承<lb/>
明遷侍御掌文衡淸資要職舉皆處之然則雖有才疑<lb/>
亦不爲造物之所忌而何以止於斯耶此誠不可知也<lb/>
公歸而培植後進邑有利益事率身任之主休寧講席<lb/>
造就甚多大吏聘入書局謂書成例當剡薦公巳無宦<lb/>
情矣辭之娶同邑荘宐人內外無閒言先十年卒生三<lb/>
子長泰殤次齊耀貢生需次縣丞次重耀副㮄貢生直<lb/>
隷州判署浙江餘姚蕭山松陽等縣知縣女三長殤二<lb/>
適士族公就養常往來江浙閒以乾隆五十一年九月<lb/>
初六日卒於杭州之寓館年七十有八初敎授公有遺<lb/>
<pb n="KR4f0058_SBCK_032-5b"/>
集未及梓藏於家公遠岀而家不戒於火焚焉公痛甚<lb/>
於己所作亦不自整理子姓私相抄撮成若干卷將乞<lb/>
知公者而梓行焉嗚呼公雖不以功業顯而託於文以<lb/>
傳亦可以無憾以公卒之三載文弨來公鄕主講席聞<lb/>
旣葬乃爲文以表於墓且系以頌曰<lb/>
有才不施而昌於詩人也天也誰其知之失馬爲福墮<lb/>
甑不顧優游壽考抱樸完素不爲良臣猶爲才子胚胎<lb/>
前光引掖後起地能埋骨不能埋名餘輝爛然何羨時<lb/>
榮<lb/>
　　　處士吳愚齋墓碣<hi>己亥</hi>
處士吳於諱珳中愚齋其號也系出唐左臺御史少微<lb/>
<pb n="KR4f0058_SBCK_032-6a"/>
至處士三十有七傳矣自休寧遷海寧之長平鄕今四<lb/>
世生而岐嶷少長有老成風非僻之事一不涉於耳目<lb/>
事父玉方公母蕭孺人僃極孝敬病則千里致醫凡可<lb/>
以冀有廖者無不盡也居喪一遵朱子家禮日夜求所<lb/>
以安先人體魄者取昔賢大儒論葬之書參互考究而<lb/>
從所謂三合土灰格之法凡築十二晝夜始封異哀泣<lb/>
過甚目由是失明平素嫉異端之敎爲世害嘗著不惑<lb/>
論以闢之且預戒後人我身後愼勿延緇黃作音樂也<lb/>
居嘗致千金盡償先人遺逋與弟共財不爲節量親舊<lb/>
以緩急吿無恡情以故亦時形支詘然卒不爲悔敎其<lb/>
子愼擇師友凡所訓誡皆立身行己之要晚年病風眩<lb/>
<pb n="KR4f0058_SBCK_032-6b"/>
以乾隆三十六年九月二日考終故里春秋七十有二<lb/>
娶程孺人考州同知韶母王蚤世撫二妹一弟恩義竝<lb/>
至旣許字處士未行而若考又卒重以外侮孺人以弱<lb/>
女子爲之搘格旣遷匶於淺土次第嫁其二妹屬幼弟<lb/>
於叔父而後來歸事舅姑盡婦道雍正二年秋淫雨海<lb/>
溢姑適病牀蓐良人遠岀求醫夜半水奄至孺人攀牀<lb/>
號泣水勢忽小卻負姑升極以免時東西家之罹於厄<lb/>
者眾旣免人咸異之同產弟夭復爲考立後且營葬幷<lb/>
葬兩叔父之無後者手植松楸里人稱孝女阡云年七<lb/>
十後處士九月卒子三人皆爲儒仲岀後蚤世文弨與<lb/>
其季子騫遊騫博覽多通能文章泊然于榮利之途葢<lb/>
<pb n="KR4f0058_SBCK_032-7a"/>
能守處士之訓者其敘述考妣言行具有條理葬時未<lb/>
有銘余以賢孝逴絕之行所當使人其見聞之有所興<lb/>
起故不追爲之銘而特文諸碣使掲於墓道之左且系<lb/>
以論曰<lb/>
人子之於親莫不志在顯揚然富貴而名磨滅者何限<lb/>
求不死其親莫若處善循理而有文章天地之道其蓄<lb/>
之也淳厖敦固其發之也顯融光明以若人之行事得<lb/>
令子而彌彰有美而稱之余是以信其道之交相成也<lb/>
處士之名百世之榮豈藉圭紱鍾鼎而乃爲輝光也哉<lb/>
　　　國子生朱君補堂墓碣<hi>辛丑</hi>
蒙養之不講也久矣豈爲人父兄者顧皆不愛其子弟<lb/>
<pb n="KR4f0058_SBCK_032-7b"/>
哉毋亦以能養正者之不數數見也則求之庸愈於不<lb/>
求也吾求之卽得朱君補堂眞其人也得之而幸則知<lb/>
失之之大不幸也君之敎余幼子慶鍾也不以其蒙蒙<lb/>
無所能識也而易諸爲之審句讀辨形聲坐止有儀進<lb/>
退有節導其性愼其習剛不迫柔不怠由斯道也聖功<lb/>
具矣豈非於世不易求之而得者哉君之病也余適有<lb/>
遠行懼吾子之失所依歸而日祝君之愈也若所親然<lb/>
聞君之訃爲痛惜不巳今君之子縉以狀來合余所見<lb/>
於君者則知其言之皆可信也君諱以寛字容之別字<lb/>
補堂系岀新安長老相傳又云其先本吳興趙氏元季<lb/>
遷於杭改姓朱今遂爲仁和人自十一世祖以來始班<lb/>
<pb n="KR4f0058_SBCK_032-8a"/>
班可考曾祖式曾應徵君撝謙之門人祖世恩父廷文<lb/>
兩世仕宦皆不甚顯咸有著述藏於家君年十九隨父<lb/>
宦遊閩越荆楚閒棄舉子業專竭力營護緩急賴以取<lb/>
濟壯歲入燕有高貲王氏者以鹽筴請君經理久而益<lb/>
孚君所主在豐潤其大綱在長蘆事尢重司其事者所<lb/>
得亦最饒欲以屬君前主者有私冀君相爲隠君不肎<lb/>
苟就并辭豐潤歸未幾王氏業驟落人以是服君先見<lb/>
昔秦西巴放麑而孟孫取爲子傅君不負人之諈諉其<lb/>
於貨財猶若是況人之子弟乎乃館君僅兩旬而病病<lb/>
未浹旬遂卒於家天乎何奪之速也居常疾殉貨者謂<lb/>
當官以盡職獲罪可無憾也若以賄敗庸足惜乎吾不<lb/>
<pb n="KR4f0058_SBCK_032-8b"/>
願子孫他日有是也疾革猶惓惓以小學不可不讀爲<lb/>
勖卒以乾隆四十五年六月甲寅年五十有八娶盛氏<lb/>
先七年卒子四人謙縉齡發伯與叔皆出爲人後仲卽<lb/>
縉也邑庠生有志正學與余善季尙幼女一人孫二人<lb/>
孫女三人卽以其年十一月辛丑葬於錢塘五雲山先<lb/>
人之墓不及爲納壙之銘余以君言行皆合義儒者之<lb/>
道不是過故爲文使掲於墓以動來者之慕焉<lb/>
　　　奉直大夫候選直隷州同知吳君墓碣<hi>乙巳</hi>
吾杭海寧新倉里有以孝友能繼志聞者是爲東山吳<lb/>
君諱正純字景一系出唐左臺御史少微君之高祖由<lb/>
徽之休寧始遷今居焉祖誠菴公諱琦文嘗因父病徒<lb/>
<pb n="KR4f0058_SBCK_032-9a"/>
步百里外求醫及父沒慟哭歐血數升母目有眚舐之<lb/>
復明鄕黨皆稱其孝生贈奉直公諱有曦君卽奉直之<lb/>
長子也生三歲母查宐人亾哭泣如成人迨少長以生<lb/>
計之艱求所以解贈公憂者家故啇籍乃厪身從事經<lb/>
營積歲家始漸饒贈公恆以誠菴公孝行未得表章爲<lb/>
恨君於<lb/>
今上初元手疏事實陳請迨得<lb/>
朝褒而贈公巳前卒君以若考抱此志有年而不及見<lb/>
也一慟幾絕邑故有忠孝祠君又刱爲孝子專祠於文<lb/>
廟大成門外幷出田若干畝歸之祠爲歲修費以考墓<lb/>
地庳慮有水欲遷葬人曰未必然君求得善地於海鹽<lb/>
<pb n="KR4f0058_SBCK_032-9b"/>
石屋山之陽卒移窆焉及啟竁而椁上果有痕若屋漏<lb/>
然者人始歎君之精誠獨至爲能洞幽入冥也祖姑適<lb/>
朱者歸侍母疾以勞卒無子贈公遵考之遺命坿葬祖<lb/>
穴㫄令吳氏子孫守其祀君又歷敘平生懿行求名人<lb/>
文碣其墓其切於紹述舉類此家又立孝子祠祀誠菴<lb/>
公爲祭田五頃兼以贍族壹如宋范文正義莊遺規君<lb/>
壯未有子取母弟景源子爲子無何相繼殁乃子從弟<lb/>
之子武人日君之齒未也何遽爲君日吾恐老人以無<lb/>
孫爲戚也葢是時贈公在堂故云卒年七十有九其日<lb/>
則乾隆四十有四年十一月七日也循例爲選人當補<lb/>
直隷州同知加二級授階奉直大夫妻曹氏宐人不逮<lb/>
<pb n="KR4f0058_SBCK_032-10a"/>
事姑而奉舅也孝考妣咸封贈如例武爲君後者前卒<lb/>
有二子英進英達俱太學生君又以英達後其弟英進<lb/>
今巳舉二子矣以歲辛丑之三日葬君於海鹽東山之<lb/>
阡美哉孝友之風爲不墜矣乃系以詞曰<lb/>
泰伯虞仲孝友開先仲後嗣伯以永其傳遙遙千載仍<lb/>
世象賢孝友繩繩有光於前行無定軌體微入元有創<lb/>
有因咸無閒然古稱不朽匪曰世祿繼述若斯輝華其<lb/>
族東山之原行者止止宰如繄誰孝子孫子<lb/>
　　　　　　　　　弟子上元胡本淵靜夫校<lb/>
抱經堂文集卷第三十二<lb/>
<pb n="KR4f0058_SBCK_032-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_021-1a"/>
抱經堂文集卷第二十一<lb/>
　　　　　　　　　東里　盧文弨　紹弓<lb/>
書<hi>五</hi>
　　　荅孔葓谷書<hi>王寅</hi>
日望足下惠音久不見到固知中閒必有阻滯今八月<lb/>
杪始領手敎及佳刻各種如餧人之得食喜極不可言<lb/>
喩鄭氏詩譜及張邱建算經僕有校岀兩紙今寄上戴<lb/>
君方言疏證卽校於其書上又去年曾與丁小疋書論<lb/>
及此亦附請敎惠定宇沈杲堂二家合校五經文字九<lb/>
經字様云據宋元鈔本校於項氏所梓本上改正字畫<lb/>
極細惠氏無說沈氏僅有一兩條今皆依様錄於尊刻<lb/>
<pb n="KR4f0058_SBCK_021-1b"/>
本上寄轉其所據鈔本避宋欽宗桓字嫌諱如欑才丸<lb/>
反作昨官反實下注母公丸反作公歡反完音丸作乎<lb/>
官反貒他丸反作他官反觀此足明所據猶是北宋以<lb/>
來相傳之舊本而非臆撰可知巳然宋人旣以避諱之<lb/>
故不難改易本文則安知其中不有以意爲增損者如<lb/>
壟壠下注云二音隴方言曰冢界坪壠案其文殊不似<lb/>
此當云二同不當云二音隴其下所引無論刪節不明<lb/>
及埒字作垀之誤卽其舍周禮禮記而取方言已開明<lb/>
人王堯惠舍經而泛引佗書之謬之先矣馬氏所梓亦<lb/>
似據鈔宋本不全據石經故石經闕處馬本補之計其<lb/>
字數閒有不能盡合要石經之脫誤處正復不免今當<lb/>
<pb n="KR4f0058_SBCK_021-2a"/>
擇其善者而從之可耳石經之字不盡依說文張氏唐<lb/>
氏之書唯石經是從故校者不當以說文繩之且張參<lb/>
於小學殊不精故於夲本陜陜汜汜等字其說多混至<lb/>
足下所譏夊　二字之互譌尙爲筆畫微誤可以歸咎<lb/>
於轉寫之失以其下義訓及所從之字固未有誤也馬<lb/>
氏本幸部有脫行項氏本木部有錯簡此特小疵耳其<lb/>
點<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>太半依石經絕不艸艸今足下校正此書於馬本<lb/>
所補亦不肎輕徇寧闕所疑愼之至矣然繡梓時一以<lb/>
委之剞劂氏彼俗工但知世俗所行之宋體字耳於廿<lb/>
廿日曰弓　舟　月　之辨皆不能審古意寖微而於<lb/>
唐時避諱之闕筆僅有一二畱者至偏㫄則皆寫全矣<lb/>
<pb n="KR4f0058_SBCK_021-2b"/>
若明人所補之謬挾欺塞責彼於世人習熟之經文可<lb/>
以一檢而得者尙且以靑易素以鹿爲馬憑臆妄竄但<lb/>
求闕處有字便可適觀其於此二書益復何所顧忌今<lb/>
足下固巳灼見其謬不以滓穢本書別爲五經文字疑<lb/>
九經字様疑一卷舉其說一一從而辨之其於馬本所<lb/>
補亦致疑焉愚謂王所補直不足置辨若馬所補可信<lb/>
者多卽有一二字數不合如石經本以十字爲行亦有<lb/>
縮而爲九溢而爲十一者政不可執此亦疑其鑿空妄<lb/>
造也石經所注重文或脫或誤足下旣補之正之矣唯<lb/>
危部下石經注云壹字重文足下以無重文而刪之愚<lb/>
竊疑詭字下當有佹字如春秋書晉侯詭諸卒公穀作<lb/>
<pb n="KR4f0058_SBCK_021-3a"/>
詭左氏作佹所謂重文或指此但危部凡陸字增此則<lb/>
多一字或因脫去佹字遂只就現在之字計之耳此雖<lb/>
不敢卽以爲然要亦可僃一說然則此四字石經所元<lb/>
有者毋寧不删爲是<lb/>
　　　與鮑以文書<hi>壬寅</hi>
熊氏後漢書年表今巳錄出淸本可以授梓人矣所以<lb/>
遲至今日者實以此書紕繆極多若徒校訂一二傳寫<lb/>
之譌未便卽稱善本仍然畱後人指摘何益前與錢宮<lb/>
詹書中巳略道一二今書中凡改正增刪之處俱有校<lb/>
語繫於其下可無庸委悉具述姑撮其大段言之侯表<lb/>
中功狀不明紀事失實或以更始時事入之建武或以<lb/>
<pb n="KR4f0058_SBCK_021-3b"/>
主將之官加之偏裨置臨邑侯復於王威之上而其子<lb/>
騊駼之嗣侯反遺之<hi>本傳竝不言國除故文獻通考載騊駼嗣</hi>錫光封鹽水<lb/>
侯而但稱列侯又没其不從王莽之大節而泛稱曰降<lb/>
征羌侯來歙爲光武祖姑之子而以爲甥宣城侯孫美<lb/>
襲其兄之封而以爲隨父鄧騭諸弟竝未受封而書其<lb/>
子皆曰嗣袁逢嗣侯其謚曰宣文而誤以爲宣父與鄉<lb/>
亭名一例宐城漢壽皆書叛曹操所殺亦云誅百官表<lb/>
中何苗本不與何進同意而乃以謀誅張讓幷歸之虞<lb/>
詡代陳禪爲司隷校尉而反謂禪實代詡袁敞代劉愷<lb/>
爲司空而敞之拜反在愷未遷官之前又遺漏甚多今<lb/>
於正史所見年代可考者補之其年代疑似與見於劉<lb/>
<pb n="KR4f0058_SBCK_021-4a"/>
昭章懷注中者亦於校語內附著之視元本爲少詳贍<lb/>
矣范史紀傳互有參差所當擇而從之至如北海哀王<lb/>
基濟南孝王香東平懷王忠諸人之年熊氏實沿本傳<lb/>
之誤今俱加以訂正然而猶有不能盡易者焉如宮詹<lb/>
之所規者但仍之而著其誤則以此固熊氏之書也如<lb/>
欲別加撰造又似不必故未免依違於其閒而前後致<lb/>
有未盡畫一之處然猶愈於襲譌沿謬云爾足下其覆<lb/>
審之<lb/>
　　　與翁覃溪論說文繫傳書<hi>癸卯</hi>
說文繫傳一書向無力傳錄未得細閱今承以汪氏新<lb/>
雕本見貽乃始受而卒業惜乎殘闕之巳多也此書在<lb/>
<pb n="KR4f0058_SBCK_021-4b"/>
宋時固巳推重近閱爾雅疏及項平甫家說亦多引用<lb/>
其語僕何人敢於輕相訾䛼惟是粗覽一過意實有不<lb/>
能盡愜者不敢以聞於人而私求正於足下竊以爲解<lb/>
說文字惟當約文申義義明而止無取繁稱侈說也楚<lb/>
金所解大致微傷於穴而且隨文變易初無一定之說<lb/>
牽強證引不難改竄經典舊文以從之如掄與棆不同<lb/>
也而兩引周禮掄材一則從手一則改從木釋與釋亦<lb/>
有別也釋本訓漬米而此復贅云猶散也引釋　爲釋<lb/>
　以爲從米之證若<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>柝兩字皆引易之擊柝不引周<lb/>
官之聚柝此固未爲甚失也旨字下改內則調以滑甘<lb/>
爲滑旨　字改國語戎車待游車之　以　爲　移字<lb/>
<pb n="KR4f0058_SBCK_021-5a"/>
下則引詩好人袳袳案王伯厚詩考所載異文止有作<lb/>
媞媞或姼姼者今之從衣果何所本乎　字下則引晉<lb/>
書郭　案晉止有郭黁見藝術傳而非　也脟字引子<lb/>
虛賦脟割輪焠則云脟借爲臠於膞字下又引此復云<lb/>
脟當爲膞是其說無一定也說文無幗字而有簂字簂<lb/>
卽幗也乃指槶爲巾幗之幗說文有　字兼有榛字乃<lb/>
云說文無而指榗爲榛栗之榛皆失於不審至於徐則<lb/>
以其得姓所自而張大其辭上泝顓頊以及皋陶伯益<lb/>
後封爲徐徐在東海東方爲仁方有君子國而且盛推<lb/>
偃王之仁爲諸侯所歸周穆王自西荒逃歸王不忍鬬<lb/>
以太王之義而去之使周穆不失國偃王之力也又云<lb/>
<pb n="KR4f0058_SBCK_021-5b"/>
徐者舒緩之名也後雖爲武未嘗無君子之風徐宣立<lb/>
盆子是也又於稺字下引徐孺子爲證案此書本爲說<lb/>
文而作而乃侈陳家乘可謂得著書之體乎又其引書<lb/>
多不契勘如引揚雄甘泉賦日月纔經於柍桭<hi>改桭爲宸注宸</hi>
<hi>字下</hi>張衡西京賦突荆藩<hi>本作棘藩</hi>左思吳都賦畛啜無數此<lb/>
三賦皆以爲班固之西都甚且人人所誦習者而亦舛<lb/>
互相仍以檀弓仲尼之守狗及其言㕯㕯然如不出諸<lb/>
其口皆以爲論語尙書鯀陻洪水則以爲詩左傳敢不<lb/>
承受君之明德則以爲書論語奡盪舟則以爲　左傳<lb/>
齊侯余姑揃搣則以爲楚王又稱巫馬期行不由徑陳<lb/>
仲子捆屨而食且引詩云匪面命之言示之事匪口誨<lb/>
<pb n="KR4f0058_SBCK_021-6a"/>
之言提其耳此等乍讀之未有不疑其有所本者而實<lb/>
皆憑臆空造毫無左證深足以疑誤後生許叔重在當<lb/>
時四家之詩具在書有古文今文各家師授又各不同<lb/>
故其稱引時與今所傳不合此豈後代人所可放效也<lb/>
其分疏音義亦有可疑者賈字許氏云覀聲則當以價<lb/>
爲本音乃不引聘禮之賈人及納賈待賈而專引公戶<lb/>
反之賈區服賈卽云增成其義寧不當少有區分也又<lb/>
賑字本訓殷富乃惑於後人振贍振濟之亦作賑而遂<lb/>
以振起解之農字中從囟囟與囱皆有聰音而乃謂囟<lb/>
當爲凶乃得聲<graphic n="KR4056" url="https://raw.githubusercontent.com/kanripo/KR-Gaiji/master/images/KR4056.png" mimeType="image/png"/>秋田也本見犬部乃於示部增一禰<lb/>
字亦訓秋畋且爲之說云獵者所以爲宗廟之事也夫<lb/>
<pb n="KR4f0058_SBCK_021-6b"/>
一歲三田惟君用鮮何時不爲乾豆之用而獨於秋云<lb/>
爾乎考鼎臣本則禰與祧祅祚皆爲新附之字今皆收<lb/>
入許氏本部中而又增一<graphic n="KR3274" url="https://raw.githubusercontent.com/kanripo/KR-Gaiji/master/images/KR3274.png" mimeType="image/png"/>字訓爲祝也不知言部中<lb/>
自有詛字許氏訓爲詶詶卽祝耳何必又贅一<graphic n="KR3274" url="https://raw.githubusercontent.com/kanripo/KR-Gaiji/master/images/KR3274.png" mimeType="image/png"/>字乎<lb/>
又火部中岀一　字鼎臣本所無此葢炙與灸之譌文<lb/>
耳而曾莫之辨也許氏本書各部中元有彼此複見之<lb/>
字若此草部中苗字凡兩見則未之有也至其所引經<lb/>
史亦多失其本意如貲字下引史記張釋之以貲爲郞<lb/>
而爲之說云卽今州縣吏以身應役是也貲錢卽今庸<lb/>
直也此說謬甚夫漢時之以貲爲郞猶近世職財貨者<lb/>
之舉身家殷實耳景帝後二年詔書舊貲算十以上乃<lb/>
<pb n="KR4f0058_SBCK_021-7a"/>
得官今令訾算四得官訾與貲同楚金於此殊憒憒也<lb/>
又衮字下許氏云天子享先王卷龍繡於下幅一龍蟠<lb/>
阿上鄕<hi>去聲</hi>從衣公聲楚金上鄉作上卿初疑是轉寫之<lb/>
誤及讀其說云春秋傳諸侯死於王事加二等於是有<lb/>
以衮斂謂以上公禮也然則愼所謂上卿卽用<hi>刻本誤周</hi>公<lb/>
禮也據此云云則非鈔胥之過矣此於文理若何可通<lb/>
部敘一卷如易序卦之體亦多有難通而強爲之說者<lb/>
鼎臣本采用鍇說俱極純粹或彼有而此反遺之其中<lb/>
脫漏之字甚多幷部首亦有脫去者閒以鼎臣本攙補<lb/>
一二而不明著其所補其第二十五卷則全用鼎臣本<lb/>
矣至若兩部而幷爲一部有重文而反無正字亦與夾<lb/>
<pb n="KR4f0058_SBCK_021-7b"/>
<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>與囦注皆互易脫去黚字注而以黔字注注其下若<lb/>
此者頗多許氏一部中字亦皆以類相從此則或前或<lb/>
後參錯不齊幷愼元注亦有漏略不全者則此書之紛<lb/>
亂難理世無善本久矣容有爲後人所竄易殽亂者不<lb/>
可全歸咎於楚金也初閱此書以爲不過字畫閒小小<lb/>
譌錯欲幷爲足下校出一本以荅厚意今旣不可勝摘<lb/>
則非僕之力所能任矣淺陋之見不敢自隱冀足下恕<lb/>
我之狂也<lb/>
　後來聞通人之語云鼎臣於許氏本文有難曉處往<lb/>
　往私自改易而楚金本獨否故是書終不可得而廢<lb/>
　也此言良是善讀者必能別擇之丙午長至月朢前<lb/>
<pb n="KR4f0058_SBCK_021-8a"/>
　一日文弨記<lb/>
　　　荅秦西巗問母在爲妻杖否書<hi>丙午</hi>
日前承詢母在爲妻制服俗閒有杖者有不杖者幷有<lb/>
因生母在不制杖者其是非安在文弨案古今禮文夫<lb/>
爲妻未有不杖者也父在不杖者唯嫡長子而巳儀禮<lb/>
喪服疏衰裳齊牡麻絰冠布纓削杖布帶疏屨期者條<lb/>
下其一曰妻傳曰爲妻何以期也妻至親也又不杖麻<lb/>
屨者條下曰大夫之適子爲妻傳云父在則爲妻不杖<lb/>
疏云父爲適子之婦爲喪主故適子不敢伸而杖也禮<lb/>
記喪服小記曰父在庶子爲妻以杖卽位可也正義云<lb/>
舅不主庶婦所以庶子得杖以此觀之古禮眾子爲妻<lb/>
<pb n="KR4f0058_SBCK_021-8b"/>
雖父在亦杖矣乃禮記雜記曰爲妻父母在不杖不稽<lb/>
顙正義云此謂適子爲妻也父殁母在爲妻雖得杖而<lb/>
不得稽顙范宣子云在有二義一是生時二是在側謂<lb/>
在母之側爲妻不杖此說雖亦有疑之者然竊以父在<lb/>
庶子爲妻杖之文推之豈有父殁母在而爲嫡子者巳<lb/>
無避喪主之嫌爲眾子者又本皆有得杖之理乃於此<lb/>
反羣然去杖者乎又考之通典其載古今喪服之制爲<lb/>
妻一條在齊縗杖周下而不杖周則無文其開元禮亦<lb/>
同又考之司馬溫公書儀以至明史禮志亦無不盡同<lb/>
竝不著父母在否之異則自當以儀禮所言爲<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>然如<lb/>
古者七十則老而傳傳者傳重也則於父母之喪尙或<lb/>
<pb n="KR4f0058_SBCK_021-9a"/>
不盡如禮唯衰麻在身而巳而謂其尙主適子之婦之<lb/>
喪乎竊意此時父雖在不爲喪主適子亦自可以杖卽<lb/>
位此則古人所未言及文弨竊以意度之而謂其必如<lb/>
此也葢婦人天夫故移父之斬於其夫夫之於妻義亦<lb/>
不可薄上以承宗廟下以緜嗣續故以爲母之服服之<lb/>
不爲過厚豈與夫㫄期者可相爲比例哉雖然上所陳<lb/>
者正禮也而事或不可通於今如世俗父喪稱孤子母<lb/>
喪稱哀子繼母在則不敢遽稱哀子以訃吿於人而必<lb/>
標明其上云奉繼母命稱哀否則繼母之黨必有起而<lb/>
成釁者此亦豈古來如此分別乎然而不可違也今父<lb/>
殁母在或生母在如妻死訃於人而書杖期夫吾知必<lb/>
<pb n="KR4f0058_SBCK_021-9b"/>
有挾其短長而責其忘母爲不孝者則莫若遵乎杖之<lb/>
實將至母側則去之而訃詞則不書杖字此旣不背古<lb/>
又不違今則庶乎兩得之道也禮應杖者亦有去杖之<lb/>
時如父之喪以杖卽位者適子爲後者也庶子則不以<lb/>
杖卽位則與喪妻而至母側去杖事正相同況有范氏<lb/>
之說可據乎前荅足下書中因涉他事遂爾漏略今輒<lb/>
舉所聞而幷附愚見如右惟足下裁之<lb/>
　　　荅袁簡齋書<hi>乙巳</hi>
承問宋人集中有婦人無主議此不知何人所作考之<lb/>
於禮婦人之有主明甚喪服小記云士大夫不得祔於<lb/>
諸侯祔於諸祖父之爲士大夫者其妻祔於諸祖姑妾<lb/>
<pb n="KR4f0058_SBCK_021-10a"/>
袝於妾祖姑亡則中一以上而祔又云妾無妾祖姑者<lb/>
易牲而祔於女君可也又云婦祔於祖姑祖姑有三人<lb/>
則祔於親者其妻爲大夫而卒而後其夫不爲大夫而<lb/>
袝於其妻則不易牲妻卒而後夫爲大夫而袝於其妻<lb/>
則以大夫牲據記所言微獨嫡妻有主繼妻亦有主妾<lb/>
之有子者亦皆有主有主而後可以袝廟安得謂婦人<lb/>
無主也又案穀梁文二年作僖公主疏云糜信引衞次<lb/>
仲云宗廟主皆用栗右主八寸左主七寸廣厚三寸若<lb/>
祭訖則內於西壁埳中去地一尺六寸右主謂父也左<lb/>
主謂母也是以漢世帝后皆有主非創也漢舊儀云皇<lb/>
后主長七尺圍九寸在皇帝主右㫄蓋本周制而爲之<lb/>
<pb n="KR4f0058_SBCK_021-10b"/>
可知矣然則婦人無主之說空撰無實不足信也<lb/>
　　　與謝金圃學使書<lb/>
日來爲足下校荀子付梓至王霸篇有云箸之言語箸<lb/>
字从竹宋本實然來敎當作著字說文艸部無著葢偶<lb/>
脫耳字林因之玉篇著字注云味荎著似但指爲艸卉<lb/>
之屬廣韻則釋爲明也處也立也補也成也定也陟慮<lb/>
張略長略三切則旣有明著之文矣徒以其下箸字注<lb/>
同著此又廣韻之誤說文箸訓飯欹五經四子書中無<lb/>
有以箸爲著者唯國語日恪位箸从竹葢亦刻本之誤<lb/>
今定當从艸作著文弨案作著則人人易曉向來拙刻<lb/>
數種書內著字亦竝不作箸凡以舊本相傳苟非譌繆<lb/>
<pb n="KR4f0058_SBCK_021-11a"/>
大無理之甚者固未嘗輒以說文易之若舊本有合於<lb/>
說文自不當反弃之而用世俗之字如著字說文所無<lb/>
而古書之以箸作著字義用者不第如足下所舉之周<lb/>
語爲然列子仲尼篇云形物其箸此則箸明之義當讀<lb/>
中恕切趙䇿智伯曰兵箸晉陽三年矣此則傅箸之義<lb/>
當讀張略切若位箸則陟慮切也六朝人所撰世說新<lb/>
語尚有箸無著如超超<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>箸世人罔不知之更爲明證<lb/>
此蒙之所以從宋本而不疑也葢說文音訓甚略所賴<lb/>
有假借一門以通其窮若一字必止一義則何以周用<lb/>
如校訓云木囚而亦通於計校比校不必信佩觿之說<lb/>
而别立一挍字也柰訓爲果名而亦通於柰何無柰不<lb/>
<pb n="KR4f0058_SBCK_021-11b"/>
必信同文舉要甕牖閒評而又增一奈字也他如此類<lb/>
正多豈可執一字定爲一解乎考說文木部有櫡字石<lb/>
部有躇字皆云箸聲張略切竝从竹不从艸公羊傳有<lb/>
躇階而走而亦不見於說文其踟䠧則作䠧無有从著<lb/>
聲者以爲偶脫何以他部竝遺之邪說文箸只有陟慮<lb/>
遟倨二切而他部之以箸爲聲者乃有張略切夫知陟<lb/>
慮遟倨之不足以盡箸之聲則亦知飯欹之不足以盡<lb/>
箸之義矣自有隸楷以來竹艸木手往往混用無別此<lb/>
箸之所以有从艸者後人又不細考而以爲二字之用<lb/>
有異於是箸專爲梜而飯欹之外舉皆不可借用若先<lb/>
秦以上古書其作箸字必多當不僅國語國策列子荀<lb/>
<pb n="KR4f0058_SBCK_021-12a"/>
子數書爲然後人以所習見從而改之今幸而尚畱此<lb/>
數字吾願足下之勿改易也足下深於六書之學精研<lb/>
細討欲自成一書而猶多方購求昔人之成書以資別<lb/>
擇文弨是以將近所鈔唐沙門<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>應一切經音義送閱<lb/>
其中所引小學諸書多有近世所不得見者卽所引說<lb/>
文亦閒或勝於近世版行之本在彼則自爲彼敎用而<lb/>
在我亦得取以爲吾敎用語曰禮失而求諸野孟子大<lb/>
賢乃亦引陽虎之言豈以是損賢哉足下衞道之嚴疑<lb/>
僕莫年頽唐而有弃儒從釋之意不憚大聲疾呼以相<lb/>
振捄此誠良友見愛之意不知僕素性與禪門絕不相<lb/>
近今取其書之資小學者耳他何知焉正歲年者不非<lb/>
<pb n="KR4f0058_SBCK_021-12b"/>
一行審波磔者不遺智永三十六字母固從西域而來<lb/>
舉世無有欲毀弃之者何獨於此書遂視若毒蟲猛獸<lb/>
而亟遠之也昌黎與大顚往來<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>不至如後人僞作三<lb/>
書之瀾倒則昌黎之爲昌黎自若也吾輩亦未嘗不與<lb/>
緇流狎處豈曰昌黎可吾則不可而惴惴懼爲其所染<lb/>
哉深荷見愛之意然區區本懷亦不可以不白冀足下<lb/>
之亮我也<lb/>
　　　與弟<hi>文韶</hi>書<lb/>
愚碌碌在外不能事二人以與吾弟相聚前以弟年尚<lb/>
幼故未嘗有書與吾弟今弟巳十有五矣離幼志而卽<lb/>
成人在此時也吾弟兄只二人比聞吾弟年來多病殊<lb/>
<pb n="KR4f0058_SBCK_021-13a"/>
爲憂念今年巳長當能自爲調攝念吾房恆不利於長<lb/>
子其成立者每在於次今吾年三十三尙無子嗣雖竊<lb/>
祿於　朝曾不能僃吾父母一夕之膳深疚隱痛難以<lb/>
言喩又近時頗覺志氣頽靡不能自振鬚髪早巳有數<lb/>
莖白者承先啓後之事茫無端緒且慙且懼吾少時性<lb/>
情直戇不耐委曲又讀書不多益友亦少至今不能研<lb/>
求義理之精微補我之闕繩我之非誠不能無望於吾<lb/>
弟吾意中所欲言者亦不可不爲弟盡也吾高曾以上<lb/>
世有隱德年代久遠雖無從詳悉其行事然觀其所以<lb/>
命字者不取美稱而顧以庸以呆自號則其行葢可想<lb/>
而知矣昔者吾高祖行之第六房無子其妾懼或利其<lb/>
<pb n="KR4f0058_SBCK_021-13b"/>
訾財而求爲嗣也乃詐取他人子子之後吾宗人知之<lb/>
相率爲文以吿於祖明其爲異姓也不許與吾宗齒懼<lb/>
瀆姓也然聽其妾子之而不更爲立後示皆不利其所<lb/>
有也處置如此可不謂仁至而義盡乎吾祖少卽喪吾<lb/>
曾祖家徒壁立不忍見寡母之勞瘁獨身走四方辛勤<lb/>
節嗇盡贖歸祖遺之產無所師授而能自力於學精於<lb/>
歌詩所交皆當世知名之士書得鍾王楷法曩家中尚<lb/>
藏有習字紙一大簏朱墨重迭大小交互其勤學如此<lb/>
吾少時無知識以爲廢紙無用而焚之使吾弟不及見<lb/>
大恨事也吾祖嘗從人借銀若干其人之出也微執禮<lb/>
於吾祖甚恭後復折劵棄負吾祖旣貧不能償感其意<lb/>
<pb n="KR4f0058_SBCK_021-14a"/>
署劵尾以示子孫今其人之後亦登甲科而爲縣令矣<lb/>
吾雖不與其人深交然未嘗於人前言其所出也欒郤<lb/>
胥原降在皁隸白屋之後多出公卿天下事寧有常哉<lb/>
況有德於吾祖者哉吾鄕一輕薄子在京曾以此事見<lb/>
質吾謝不知此語若出自我家無論非忠厚之道亦甚<lb/>
違吾祖之意也父親績學工文屢困場屋然世閒得一<lb/>
仕人易得一通人難彼徒富貴者其奚足羨也吾生時<lb/>
正値家中匱乏之際四五歲時祖父母親撫養之稍長<lb/>
於猥賤之事無所不爲嘗糴得官米吾晩從學堂歸恆<lb/>
自舂也薪有數等唯莊柴易斯若松柴刀柴難斯吾爲<lb/>
之故知也晨起溫宿粥一甌食之進學堂歸家午飯或<lb/>
<pb n="KR4f0058_SBCK_021-14b"/>
値未炊卽爲佐炊夏閒則日昳又歸家飯乞糕鋪湯一<lb/>
盂取餘飯和之以食物有定價者常至市買之此皆吾<lb/>
所甘爲獨意有所甚苦者二緩債與取租而巳葢吾素<lb/>
不工於語言故唯此二事爲難能也父親處館於外不<lb/>
能自敎子吾時讀書不知門徑所從入好鈔書亦非世<lb/>
閒希見之本徒費日力於此而不知務乎其所當務也<lb/>
吾將來雖得富貴亦必念夙昔艱難不敢稍自佚樂況<lb/>
不能養吾父母而吾顧忍持梁而刺肥乎曳絲而履縞<lb/>
乎辛酉來京師行裝蕭然裋褐不完書籍亦不能攜初<lb/>
時借金氏書以讀此時金氏兄弟外任者分攜書卷以<lb/>
岀遂無處可借又無錢以買書及今熟讀強記亦恐不<lb/>
<pb n="KR4f0058_SBCK_021-15a"/>
能堅牢況幷此無之耶吾弟當知得書之難則家中所<lb/>
有零篇斷簡皆當寶之此皆吾祖手所置者好學人不<lb/>
必整齊書方始可看可讀也吾舊時妄自期許若得志<lb/>
必先賙卹宗黨之窮者今卽二親尚不能盡菽水之養<lb/>
又何能及他人又何能辦他事諺云樹高千丈葉落歸<lb/>
根吾之在此豈遂爲北平始遷之祖乎要必歸于杭州<lb/>
矣吾弟不日卽有家室之事住屋本少又棄其半何以<lb/>
相容棄之甚易復之甚難今日欲如吾祖之贖歸祖產<lb/>
豈易言也詩云詒厥孫謀以燕翼子又曰我躬不閱遑<lb/>
恤我後此二言者吾弟奚志哉吾宗衰微巳甚幷黃口<lb/>
兒計之亦不過三十餘人其中年而無子嗣及貧不能<lb/>
<pb n="KR4f0058_SBCK_021-15b"/>
娶者又往往而是吾力雖不足以振之而愛護之唯恐<lb/>
其有傷固情之不能自巳焉也人安得盡大聖大賢孟<lb/>
子謂不中不才亦宜養之而不宜棄之也人至淸則無<lb/>
徒假如吾家有慶弔大事宗族親黨咸懷嫌怨至者殊<lb/>
寥寥其何以僃禮而達情乎自天子以下皆當合歡心<lb/>
以祀其先寧云愚不肖者其歡心可不必得也則敬宗<lb/>
收族之義乃吾所重望於吾弟者也人不可不自立祖<lb/>
父之賢不可恃也所謂甘棠猶愛之況其子者固由德<lb/>
之入人者深亦當由子弟之不肖未甚或其時世風猶<lb/>
厚故不忍於遽背也吾家宇安族之正人予舊亦受其<lb/>
飮食敎誨之德族子弟有干犯者非不能吿官懲治也<lb/>
<pb n="KR4f0058_SBCK_021-16a"/>
而不爲但擯斥之而巳卒亦未嘗不復之也今宇安死<lb/>
未幾而其子不肖人亦何暇念其父哉天下好者難見<lb/>
而醜者易見亦其勢然也可無懼乎蘇洵作族譜引言<lb/>
其族之俗昔美而今不美也然未嘗斥言其人則言者<lb/>
無傷於忠厚而見者足以爲鑑戒至於死者之失旣不<lb/>
可以追改而吾明言其人直書其事獨不慮傷孝子慈<lb/>
孫之意耶吾弟異日戒之愼之如近日互爭墳地一事<lb/>
可以見今昔之異矣睿符公能以其地讓人然不與欲<lb/>
得其地者而獨與宇安則非爲勢屈可知也今一則不<lb/>
能保其父之所有而轉售一則必欲奪其父之所予以<lb/>
自利其將謂宋之禍宣公成之乎可慨也巳吾與弟相<lb/>
<pb n="KR4f0058_SBCK_021-16b"/>
隔三千里會面不知何時胷中所欲言猶恨其不能盡<lb/>
也意緒雖多總之積德培福爲本德者何忠厚是也前<lb/>
人之可法者多矣吾所言十之一二而巳然可類推也<lb/>
吾事多不能常寄信吾於他人固不若是之煩言也弟<lb/>
其思吾意<lb/>
　　　與梁曜北<hi>玉繩</hi>書<hi>甲辰</hi>
世德相承家聲克紹吾於老世兄不勝企羡之至別幾<lb/>
兩載展轉於懷想近日高明光大更令人不易窺測也<lb/>
向見示漢書古今人表內有未詳所出者二十三人今<lb/>
就所知者言之逢於何事見晏子亦見禮記檀弓上季<lb/>
武子成寢正義中又羊魚卽左氏成十七年傳中之夷<lb/>
<pb n="KR4f0058_SBCK_021-17a"/>
羊五也晉語但稱羊五<hi>今本作陽五</hi>五或可爲吾吾讀爲魚<lb/>
如左傳西鉏吾釋文音魚又如晉語暇豫之吾吾漢溝<lb/>
洫志之吾山皆同故羊五亦聲轉而爲魚也又司馬篤<lb/>
卽左氏昭廿二年傳之司馬督也杜注云司馬烏左氏<lb/>
於昭廿八年兩舉司馬烏故杜云然葢督與篤古亦通<lb/>
用書微子之命曰篤不忘左氏傳王命管仲謂督不忘<lb/>
則表之作篤亦非字誤昨因見繹史作司馬烏不考而<lb/>
遽從之雖篤之與烏實卽一人然可不必改也又晉陽<lb/>
罕乃外傳之晉陽畢也見晉語卷八表以晉陽與罕離<lb/>
而置之故不易曉罕之與畢或以形近致誤或當各如<lb/>
本書不能遽定也又燕子干者將母晏子所稱燕之游<lb/>
<pb n="KR4f0058_SBCK_021-17b"/>
士泯子午者卽其人耶弟愧少年時見聞甚狹中年雖<lb/>
喜博覽而記性便易遺忘故所能舉者止於是老世兄<lb/>
近所得必多幸以吿我僕孑身於此事甚叢猥然一隙<lb/>
之閒亦不離卷軸近讀左氏傳得嘉善浦氏鏜之正字<lb/>
日本國山井氏鼎之考文元和陳氏樹華之考正三家<lb/>
本皆有可觀今不勞而坐享其成覺天之予我亦太優<lb/>
矣令親孫侍御向欲借我左傳本今番乃可信爲善本<lb/>
歸來當與共快讀也<lb/>
　　　荅臧生在東<hi>鏞堂</hi>書<hi>庚戌</hi>
疑經自是近世學者之病生於論語謂齊魯不過字句<lb/>
之異非或有或無齊論不及魯論也所言誠是然門弟<lb/>
<pb n="KR4f0058_SBCK_021-18a"/>
子各記所言其才質不能無高下其岀於有子曾子之<lb/>
徒者固皆醇矣或亦有不盡出於二子之徒者乎論語<lb/>
記曾子啟手足之言則書之成去聖人時已久儒者所<lb/>
稱孔子之言荀卿卽巳疑其不實孟子曰盡信書不如<lb/>
無書此亦通人之論也管仲一匡之功舉世所豓稱當<lb/>
孟子時猶有稱道弗絕者記者因夫子有許之之言而<lb/>
遂推崇太過以致辭氣之閒抑揚過甚誠難免後人之<lb/>
疑若非有器小一章在前則是聖人於管仲竟無絲毫<lb/>
之訾議矣且卽以管仲之事跡論之始也不能擇君而<lb/>
事逮射鉤之後晏然無復他慮使小白得先入國何其<lb/>
見事之遲也子糾之死仲實死之矣江人黃人素屬於<lb/>
<pb n="KR4f0058_SBCK_021-18b"/>
楚苟度吾利澤不及焉則不當受其贄乃始也侈服遠<lb/>
之名卒之楚滅黃而不能救天下以之病桓公斯時管<lb/>
仲安在王子帶周之亂臣也召戎伐王王討之奔齊而<lb/>
齊受之且欲言於王而復之管仲能以包茅不貢聲楚<lb/>
罪今戎之罪更浮於楚乃不能致討而平戎於王如敵<lb/>
國然葢其志滿意得淫三歸之樂侈反坫之制而巳無<lb/>
經略天下之意矣且人臣之忠其主者莫大乎以人事<lb/>
君世不乏才以齊國之大而謂無人焉其誰信之而管<lb/>
仲獨無所舉故孔子稱人臣之賢舉鮑叔而不及管仲<lb/>
以此夫以豎刀易牙開方之倫在桓公左右不於柄政<lb/>
之時早去之何也豈見不及與抑力不足與趙之公仲<lb/>
<pb n="KR4f0058_SBCK_021-19a"/>
進牛畜荀訢徐越於烈侯而歌者之田自止此由無人<lb/>
乎桓公之側故邪佞小人得以盤互而不可拔顧於垂<lb/>
沒之際始爲君言之庸能必其君之聽乎故孟子直<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>
以功烈之卑非刻論也夫以孟子誦法孔子寧於論語<lb/>
一書有不盡見者而其議論獨與器小之言合則其所<lb/>
棄取亦約略可見矣否則以孔子所甚推崇者而乃貶<lb/>
斥之不遺餘力夫豈苟相反平生又謂子產之才不及<lb/>
管仲亦但以功烈言也不思子產之所相者鄭也鄭之<lb/>
國小不及齊之大又新造之國也其上世未有賜履之<lb/>
命如太公者故不能爲管仲之事耳以子產之智識且<lb/>
行事一出於正如使之相齊其所成就當必在管仲之<lb/>
<pb n="KR4f0058_SBCK_021-19b"/>
上矣史公之傳管晏於管仲亦未過推許也其論曰將<lb/>
順其美匡救其惡故上下能相親也管仲之隱史公實<lb/>
洞燭之不過將順巳耳匡救巳耳所謂匡救亦止如傳<lb/>
中所言隱伐蔡伐山戎之失而假託之正義巳耳故獨<lb/>
於晏子忻爲之執鞭此其衡量不昭然乎子路死出公<lb/>
之難所謂食亂君之祿又焉得治君而死之此但失之<lb/>
於前耳不可謂其死爲不義也管仲事糾有年矣視其<lb/>
君與友之死漠然如途人焉喜已之有奥援而欲疾行<lb/>
以至齊爲御者歌使之忘倦其嗜利無恥一至於此曾<lb/>
少有須臾之愛於其故主乎聖人立言爲萬世人道之<lb/>
防不宐抑揚如此之甚彼前六朝後五代之臣皆以社<lb/>
<pb n="KR4f0058_SBCK_021-20a"/>
稷無常主君臣無常奉而輕爲去就獨非藉斯語以爲<lb/>
固大聖人之所許乎生謂死於溝瀆不指召忽吾亦不<lb/>
必援笙瀆卽句竇卽溝瀆以爲實指召忽也然嫌疑之<lb/>
際聖人愼焉豈若後世文士但逞其一時議論之快而<lb/>
不顧其或有所涉哉明明召忽死子糾之難而今爲此<lb/>
言意雖泛指文實有嫌焉得人人而解說之以吾斯言<lb/>
之爲泛指也故應劭奏議以爲召忽死難而孔子曰經<lb/>
於溝瀆人莫之知顔師古司馬貞諸人咸亦謂然似不<lb/>
得專咎讀者之不審也顧袁二氏之論實出於天理人<lb/>
情之正聖人復起必將有取焉有子親受業於孔子聞<lb/>
喪欲速貧死欲速朽之語以爲是非夫子之言如不得<lb/>
<pb n="KR4f0058_SBCK_021-20b"/>
子游之解而執此二語卽爲定論可乎且多聞闕疑愼<lb/>
言其餘固聖人之所訓也食肉不食馬肝豈爲不知味<lb/>
哉生姑置此而信其可信焉者斯可矣<lb/>
　　　與友人論無服之殤書<lb/>
承示所論無服之殤三條其一條云無服之殤經不言<lb/>
其喪之節傳謂以日易月乃以哭之日易所應服之月<lb/>
如期親之殤十三日卒哭不識此十三日中衣服冠纓<lb/>
何若用凶則違禮從吉則非情文弨案吉凶相變此十<lb/>
三日中必非吉服可知羔裘元冠夫子不以弔弔且必<lb/>
爲之變況此所殤者固當爲之服期者乎經雖無文或<lb/>
當如深衣練冠之制可也文弨又以是推之假如父若<lb/>
<pb n="KR4f0058_SBCK_021-21a"/>
夫有喪未除其爲之子若妻者旣終喪遂偃然純采可<lb/>
乎然則無服者固不謂其皆可以吉服也抑古之人施<lb/>
之有其等其必由厚且重者等而下之以至於輕且薄<lb/>
者亦不患其恝然不足以相及否則於此何有焉又一<lb/>
條云古者士逾月而葬其在期殤十三日卒哭必不葬<lb/>
以逾月而不言其期何也文弨案葬可以月計而不可<lb/>
以日計日計則巳蹙謂夫天時人事之或有不齊者不<lb/>
可以壹切也然無服之殤瓦棺而葬於園事約而易舉<lb/>
必不葬以逾月旬之內外可也又一條云延陵季子之<lb/>
子死於齊葬於嬴博之閒韓文公葬女商南旣而歸葬<lb/>
河陽之墓夫二子皆習於禮者今將奚從文弨案季子<lb/>
<pb n="KR4f0058_SBCK_021-21b"/>
殆有爲爲之也以君命使而以子之喪入可乎哉觀其<lb/>
左袒則用吉禮也且旣言骨肉復歸于土命也而又重<lb/>
諄然申之曰若魂氣則無不之也無不之也葢旣不得<lb/>
以其喪歸故但冀魂氣之得以隨巳而偕反其慘痛之<lb/>
情千載如見今使無季子之事而焭焭穉弱死不得歸<lb/>
骨於其父母之邱隴以生恕死情何可安然則當以文<lb/>
公爲常法可也瞽論如此尚冀足下有以敎之幸甚<lb/>
　　　　　　　　　弟子興化李晉垿西林校<lb/>
抱經堂文集卷第二十一終<lb/>
</p>
<p>
</p>
  </div>
</body>
</text>
</TEI>
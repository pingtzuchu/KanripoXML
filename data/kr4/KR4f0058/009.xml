<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_009-1a"/>
抱經堂文集卷第九<lb/>
　　　　　　　　　　東里　盧文弨　紹弓<lb/>
　跋<hi>二</hi>
　　　書吳槎客所藏不全宋本漢書後<lb/>
汲古所梓漢書當是據北宋本此疑是南宋本誤字亦<lb/>
少汪文盛本殆亦從此本岀今世所通行者顏注尙有<lb/>
脫落何論蕭該子京三劉而此獨全可寶也然余則謂<lb/>
設使當世有重雕者其款式自當依此其文字有<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>然<lb/>
知其誤者不必因有宋人校語而反改不誤者以使之<lb/>
誤在擇而取之可也如是將使後人寶我<lb/>
朝之本轉勝於寶宋本多多矣余老矣槎客強力有餘<lb/>
<pb n="KR4f0058_SBCK_009-1b"/>
當亟圖之余亦當蠠没少佐其成焉<lb/>
　　　竹書紀年統箋跋<hi>辛未</hi>
歲辛未余館北平黃崑圃先生家先生門下士知名者<lb/>
眾顧獨詫癸卯主江南試所得三人曰任翼聖<hi>啓運</hi>陳<lb/>
亦韓<hi>祖范</hi>徐位山<hi>文靖</hi>此三人者其學皆博而醇且日<lb/>
人但侈榜中有狀元孰若得一二不朽之士哉任旣宦<lb/>
達名益著陳徐亦竝以經學徵陳老不至徐君年亦八<lb/>
十五矣健獨應徵此書廼其近著也一日徐君來先生<lb/>
令余岀見先生家多客而獨徐見者此先生待余意不<lb/>
薄也他日至其館猶握三寸管低頭著書不輟云此紀<lb/>
年統箋者徐君所著書之一也紀年舊有沈休文注乃<lb/>
<pb n="KR4f0058_SBCK_009-2a"/>
後人取宋書符瑞志附益之非注也今徐君始與之疏<lb/>
通證明疑者得以渙然冰釋然他書引紀年文自晉建<lb/>
國以來以晉君始立之年爲元戰國時則以魏君始立<lb/>
之年爲元而今本皆一以周王之元爲元疑後人改之<lb/>
非其本眞也然各本竝同亦無由復其舊矣史記注中<lb/>
又往往以年表爲紀年非此紀年也昔譙周作古史考<lb/>
以糾史遷之謬司馬彪條古史考中凡百二十二事爲<lb/>
不當多據汲冢紀年之義今余方著史記續考證未竟<lb/>
得此書以相參覆庶可無憾矣<lb/>
　　　題越絕後<hi>辛未</hi>
此書爲漢更始建武之際會稽袁康之所作又屬其邑<lb/>
<pb n="KR4f0058_SBCK_009-2b"/>
人吳平定之觀其篇中離合姓名而知也而王仲任論<lb/>
衡案書篇稱會稽吳君高之越紐錄向雄不能過越紐<lb/>
卽越絕君高卽平之字無疑則以是書專屬平所撰矣<lb/>
其首篇乃託之子貢復託之子胥且以小藝之文未足<lb/>
自稱爲言其所載略與吳越春秋同蓋雜採諸書而成<lb/>
故往往有異文駁義如伍胥又以爲申胥逢同又以爲<lb/>
馮同類參錯不一康行事無所考然由此書以想其爲<lb/>
人蓋其生適當雲集龍鬭之時負其奇氣欲有所試而<lb/>
卒不爲人用故無所表見於世乃借胥倪種蠡之事會<lb/>
萃增益之以發抒已意云爾雖其自言欲竊附於春秋<lb/>
而實不離乎短長家之餘習其文奇而不典華而少實<lb/>
<pb n="KR4f0058_SBCK_009-3a"/>
且亦多庸猥煩複蓋其辭又岀國䇿下矣予偶得明張<lb/>
佳嗣校槧本後又得吳琯本相參校吳本有脫文張本<lb/>
皆就其闕補之至不能補者乃作一方圍予意所脫必<lb/>
不止是吳本僅空一字者乃轉寫旣久失其所脫字數<lb/>
故耳不當僅作一方圍於中也　乾隆十六年五月三<lb/>
日識<lb/>
　越絕外傳本事第一越絕荆平王内傳第二越絕外<lb/>
　傳記吳地傳第三今本次第如是然案本事篇以越<lb/>
　何不第一而卒本吳太伯爲問其末篇又云始於太<lb/>
　伯次荆平次吳人次計倪次請糴次九術次兵法終<lb/>
　於陳恆是皆以太伯爲第一案吳地首稱太伯當卽<lb/>
<pb n="KR4f0058_SBCK_009-3b"/>
　此篇然今本次在第三其下次序皆不相應豈爲後<lb/>
人所貿亂歟<lb/>
　其最無理者如稱舜用其仇而王天下仇者舜後母<lb/>
　也鄙倍至此他如論堯舜不慈孝皆不可訓舜不聞<lb/>
　有兄獨此書稱舜兄狂弟傲可以廣異聞云<hi>舜後母下或當</hi>
<hi>有弟字但有庳之封在有天下之後與所言亦不合</hi>
　　　中興館閣錄續錄跋<hi>丁酉</hi>
古人居其官則思舉其職前事之不忘後事之師也余<lb/>
雖忝竊淸華而當其時不能多購書若洪氏之詞<hi>家諱改</hi>
苑羣書亦解組後所傳錄也今又得此書復校而錄之<lb/>
年六十有一矣玉堂天上余之徘徊慨想情有倍深於<lb/>
<pb n="KR4f0058_SBCK_009-4a"/>
歐公者顧不能成一書以頌颺　本朝<lb/>
列聖恩禮之盛常用内疚秀水朱竹垞氏有瀛洲道古<lb/>
錄亦未之見此書宐在所取材者也卷或脫亡篇第疑<lb/>
亦有顚錯無所取以補正游佀楊万里之名自是本來<lb/>
如此他人則有作似作萬者而此二人獨不爾可據之<lb/>
以正宋史也<lb/>
　　　書釣磯立談後<hi>丁酉</hi>
此書南唐國亡後記其興衰之槪不知何人著或云是<lb/>
史虛白其自序云叟山東人清泰中隨先校書避地江<lb/>
表父子皆不以進取爲念書中有云山東有隱君子者<lb/>
與韓熙載同時南渡以說干宋齊邱齊邱引以見烈祖<lb/>
<pb n="KR4f0058_SBCK_009-4b"/>
擢爲校書郞不能用其言也於是放意泉石遂卒不仕<lb/>
此殆卽其先人歟是書於忠佞功罪之迹可稱實錄徐<lb/>
鉉等撰江南錄誣潘佑之死以妖妄叟雖未見其書而<lb/>
疑其必有曲筆爲書佑以直諫死使後之人不信其謬<lb/>
悠其用意抑何至也序云得百二十許條今計之祗三<lb/>
十條然要領巳無不盡且相傳止一卷未必本書多於<lb/>
此三倍也曹氏刻本多譌脫此本爲何小山所傳較完<lb/>
善因傳錄之<lb/>
　　　夢粱錄跋<hi>丁酉</hi>
宋南渡以臨安爲行在所其後乃遂安於是也朝廷之<lb/>
儀式與夫里巷之風俗日增月新殆將跨汴京焉是書<lb/>
<pb n="KR4f0058_SBCK_009-5a"/>
爲錢唐吳自牧著當宋社巳屋而爲之追述其盛題云<lb/>
夢粱意可見矣序無紀元而但書甲戌若在咸淳則故<lb/>
都尙無恙也閱一甲子則當在元順帝時斯時元之爲<lb/>
元不猶夫宋之季世也哉汴亡而夢華作其地巳淪異<lb/>
域孟氏特仿像而得之今兹所紀則皆耳目所素習者<lb/>
鐘虡不移井邑如故凡夫可欣可樂之事皆適成可悲<lb/>
可涕之端作者於此殆有難乎爲情者焉浙江通志載<lb/>
此書十卷者非全本今從蘇州吳伊仲秀才<hi>翊鳳</hi>處借<lb/>
得此書二十卷乃足本令人錄而傳之脫誤尙多惜無<lb/>
別本參正云<lb/>
　　　書歸潛志後<hi>丙申</hi>
<pb n="KR4f0058_SBCK_009-5b"/>
此書記金源人物文雅風流殊不減江以南卽一二諧<lb/>
謔語亦多有可觀讀者皆知愛之余謂京叔際危亂之<lb/>
時國亡之後幸而完歸追述交游聞見以著爲是書脩<lb/>
金史者亦頗取裁於是乃其論一代之盛衰與其所以<lb/>
亡者實爲確當可爲後來之龜鑑其言曰章宗政令脩<lb/>
舉文治爛然稱極盛矣然文學止於辭章不知講明經<lb/>
術爲保國保民之道又頗好浮侈崇建宮闕外戚小人<lb/>
多預政大臣惟知奉承不敢逆其所好故上下皆無維<lb/>
持長世之䇿此所以啓後嗣之弱也噫金之盛衰相倚<lb/>
之幾此數語者實盡之矣又自言經喪亂後乃識溫飽<lb/>
安逸之味斯言也亦可以醒人人誠能知此則躁擾之<lb/>
<pb n="KR4f0058_SBCK_009-6a"/>
胸可平而奢競之緣亦無不可淡矣眞閱歷有得之言<lb/>
哉錄竟因爲識數語於簡末<lb/>
　　　兩漢刊誤補遺跋<hi>甲午</hi>
曩余讀漢書見監本所載宋人校勘語大率淺陋居多<lb/>
甚有鹵莽滅裂不考原委不究體勢於本無可疑者而<lb/>
亦疑之刪改憑臆傳布至今館閣有考證之作駁而正<lb/>
之未盡也余嘗思前人豈無見及此者今得吳斗南兩<lb/>
漢刊誤補遺讀之而不勝躍然喜也吳氏自以後進不<lb/>
欲斥言前輩名公之失而曰補遺不曰糾繆此其用意<lb/>
良厚於劉氏離句之誤則曰或傳錄使然蓋雖辨駁之<lb/>
中而仍不失謙退之意其所徵引鑿鑿皆有據依又可<lb/>
<pb n="KR4f0058_SBCK_009-6b"/>
通於他書蓋不僅史漢之功臣三劉之爭友也惜重校<lb/>
經籍刊刻時未及見是書故所載一仍監本之舊而於<lb/>
此書未嘗稱引及之世之知此書者絕鮮余乃今見之<lb/>
始知後人果不可輕量前輩也所借本多譌字余稍爲<lb/>
正之而後錄之儻與我有同好者欲爲傳鈔余不敢靳<lb/>
至斗南岀處已見秀水朱氏跋中兹不復及云<lb/>
　　　新唐書糾繆跋<hi>辛卯</hi>
此書言新唐書之脩也其失有八誠後代作史者所當<lb/>
鑒也中閒糾正書事不實體例不當處固難爲歐宋解<lb/>
然亦有率意抨擊絕不細審其前後語意者今略舉數<lb/>
條於此如武惠妃謀陷太子瑛張九齡執不可時九齡<lb/>
<pb n="KR4f0058_SBCK_009-7a"/>
巳爲相妃故但諷以宰相可常處不云宰相可得也太<lb/>
子之廢在九齡罷相後故云卒九齡相而太子無患正<lb/>
言終九齡在相位日太子尙不廢也吳氏乃誤解卒九<lb/>
齡相如云卒以九齡爲相又誤截太子無患句不復與<lb/>
上文相承遂譏云太子竟廢死安得云無患哉此誤糾<lb/>
者一李栖筠傳有方淸阻亂一節吳氏譏云栖筠是時<lb/>
爲常州刺史且無討伐之職而方淸自是蘇州土豪依<lb/>
阻黟歙詔自委李光弼討平與栖筠無所干預何爲乃<lb/>
見於其傳乎此當載之光弼傳也案此亦吳氏不細讀<lb/>
下文之過此段乃事之緣起非正敘方淸也案栖筠傳<lb/>
詔李光弼分兵討平之下云會平盧行軍司馬許杲恃<lb/>
<pb n="KR4f0058_SBCK_009-7b"/>
功擅畱上元有窺江吳意朝廷以創殘重起兵卽拜栖<lb/>
筠浙西團練觀察使圖之此其所以載栖筠傳也方淸<lb/>
之亂帝特使光弼分兵討之許杲卽其所遣之人矣光<lb/>
弼竝不自行何云當載光弼傳乎此誤糾者二又張孝<lb/>
忠子茂宗詔尙義章公主孝忠遣妻入朝爲子親迎卒<lb/>
於京師遺言匄成禮此情事本極明白吳氏乃誤疑亡<lb/>
者爲孝忠前妻其入朝者爲後妻旋又疑亡者未久而<lb/>
孝忠不應卽娶朝廷亦不應以妻待之史官亦不應以<lb/>
妻書之謬悠可笑此誤糾者三亦有因一字筆誤過於<lb/>
辭費者如李泌辭大學士云張說爲之固辭至崔圓亦<lb/>
引說爲讓而止此皆泌之言也引說誤寫引泌吳氏遂<lb/>
<pb n="KR4f0058_SBCK_009-8a"/>
疑其脫字必多全不可考卽明知其誤如蕭嵩代張說<lb/>
因與李銳文相涉說字亦誤作銳而吳氏糾之凡三百<lb/>
八十餘字不太辭費乎然其論之正者則固未可沒也<lb/>
余初借得本其序文首一葉不知何人僞撰後又借得<lb/>
完本乃從海虞趙開美校刻本影鈔者序及表皆完然<lb/>
末卷柳宗元傳以下六條失其本文復雜取他卷中巳<lb/>
見者綴其後余故薙之俟他日讀新唐書案吳氏之目<lb/>
以尋之或尙可得也　乾隆三十六年七月庚申鬯菴<lb/>
盧某書<hi>後得吳中舊鈔本遂補全</hi>
　　　咸淳臨安志跋<hi>丁酉</hi>
始余之鈔是書也不得善本求之他氏亦復然更一二<lb/>
<pb n="KR4f0058_SBCK_009-8b"/>
年閒友人鮑以文氏乃以不全宋刊本借余向所闕六<lb/>
十五六十六兩卷獨完然具僃余得據以鈔入雖尙闕<lb/>
第六十四第九十及最末三卷然視曝書亭所鈔則巳<lb/>
較勝矣宋本前有四圖但字巳多漫漶余請友人圖之<lb/>
其依俙有字跡而不可辨者余以方圍識其處又校對<lb/>
其文字異同始知外閒本刪落甚多顧力不能重寫則<lb/>
以字少者添於行中字多者以別紙書之綴於當卷之<lb/>
後且注其附麗本在何處庶來者尙可考而復焉噫世<lb/>
閒之書若此者多矣書賈圖利往往妄有删削以欺人<lb/>
其流傳甚易眞本益微矣古人以讀書者之藏書爲最<lb/>
善其不以此也夫<lb/>
<pb n="KR4f0058_SBCK_009-9a"/>
　　　嘉泰會稽志跋<hi>甲午</hi>
會稽志二十卷以陸務觀序考之當時郡大夫與鄕之<lb/>
人士共事於斯而始終之者通判施武子㝛也務觀亦<lb/>
與焉余旣鈔得濳說友咸淳臨安志因幷鈔是書爲其<lb/>
無別於後來諸志本其書成之年標其目曰嘉泰會稽<lb/>
志猶臨安志之稱咸淳也武子嘗注蘇詩高岀王龜齡<lb/>
之上至今學者重之務觀文筆尢爲南渡宗匠此書詳<lb/>
簡得中紀敘典核臨安志尙有諂權姦揚己績之失而<lb/>
此無有要非施爲主而佐之以陸不能鑒裁精當若是<lb/>
武子嘗知餘姚縣脩捍海隄此當直敘其事使後來者<lb/>
可圖其繼不可與自功者一視文弨先世由餘姚遷杭<lb/>
<pb n="KR4f0058_SBCK_009-9b"/>
州故於此二志尢鄕邦文獻之所繫不敢不惓惓焉又<lb/>
梁國張淏有續志八卷今書後僅載其序而其書不可<lb/>
得見仍當訪求補錄以還舊觀此外郡之隷吾浙者尙<lb/>
有九考之於宋志嘉禾者有岳珂志吳興者有談鑰志<lb/>
四明者有羅璿志赤城者有陳耆卿志東陽者有洪遵<lb/>
志信安者有毛憲志新定者有錢可則志永寧者有陳<lb/>
謙志栝蒼者有樓璩其書或在或亡不可悉知儻或得<lb/>
見猶當傳錄之近代所脩皆詳於今而略於古則欲知<lb/>
古者於舊志曷可少哉　乾隆三十九年歲在甲午冬<lb/>
至前一日書<lb/>
　　　蠻書跋<hi>戊戌</hi>
<pb n="KR4f0058_SBCK_009-10a"/>
蠻書十卷唐安南經略使蔡襲從事樊綽所錄以上進<lb/>
者也凡管内山川道里以及詔<graphic n="KR1714" url="https://raw.githubusercontent.com/kanripo/KR-Gaiji/master/images/KR1714.png" mimeType="image/png"/>等種族事迹風俗物<lb/>
產一一可考其書久失傳四庫館新從永樂大典中鈔<lb/>
岀以行世乃得見焉嘗謂夷蠻爲患未有不由中國失<lb/>
撫馭之所致也綽以一從事而明目張膽敢歷舉前政<lb/>
之失以上聞可不謂忠於爲國者哉其言日自大中八<lb/>
年安南都謢擅罷林西原防冬戍卒以致洞主李由獨<lb/>
爲蠻所誘乗釁而起又言李象古李涿相繼誅剝令生<lb/>
靈受害又言數年之閒當州鎭釐革南詔入朝人數郵<lb/>
傳殘薄以致入寇本使蔡襲全家幷元從悉殞賊所綽<lb/>
亦中箭攜印浮水渡江其長男韜及家屬皆陷蠻陬綽<lb/>
<pb n="KR4f0058_SBCK_009-10b"/>
之進此書也實望廟堂鑒前轍而籌長算焉實亦後世<lb/>
之所當奉爲蓍蔡者也此書多脫誤雖略爲是正而無<lb/>
別本可對意終歉焉然如閤羅鳳之世次則可以正新<lb/>
唐書之誤云　乾隆四十三年八月八日坐可怡亭書<lb/>
　　　書西藏見聞錄後<hi>甲子</hi>
西藏古吐蕃地也唐宋迄明叛服不常獨向化於我<lb/>
朝最早百四五十年來恭順不暜<lb/>
列聖之所以攘其寇害卹其患災而休養生息之者雖<lb/>
在萬里若門庭然雍正閒懲準噶爾之擾使大臣良將<lb/>
鎭撫之峽江蕭君名騰麟以韜鈐成進士宦川北乾隆<lb/>
二年以副戎移駐其地之所謂槎木多者蓋西藏之門<lb/>
<pb n="KR4f0058_SBCK_009-11a"/>
戸也治軍暇爲詳紀其土地物產風俗之殊異爲二十<lb/>
門以括之名曰西藏見聞錄令嗣錫珀梓行於世頃以<lb/>
示余昔漢班勇威行西域而其所記諸國事迹范史卽<lb/>
本之以爲傳君之書其不然乎然余獨於書中見君澤<lb/>
及枯骨一事爲之憮然感肅然頌君之仁焉其俗人死<lb/>
刳剔之㞕和之以飤犬此猶必有財者方能使人爲之<lb/>
貧者則棄之溝壑君至募番人拾二十餘簏瘞之高阜<lb/>
以後月一行之在鎭五年所瘞不知其數始則土人相<lb/>
駭以爲異事君導以天性之愛聳以律法之嚴久之其<lb/>
人意惻惻亦若有動者迨君之去若失慈父母然於戲<lb/>
君不以異俗難化鄙其民而欲以王道漸移易之此其<lb/>
<pb n="KR4f0058_SBCK_009-11b"/>
運量爲何等也軍旅之治斥候之謹不足以盡君卽文<lb/>
墨之兼優者亦豈足以爲君譽哉嘗思人性不甚相遠<lb/>
而每囿於其習苟能動之以天良示之以禮敎不必聖<lb/>
人而始化也在昔邉徼之地若交趾九眞之在漢時固<lb/>
亦不知禮法自錫光任延爲之守而俗一變史以爲領<lb/>
南華風自二守始君以武臣能上體<lb/>
聖天子仁覆罔外之德意引其孝慈惻隱之善性而陰<lb/>
消其鷙害獷悍之萌此其識甚大而遠而綏輯厎定之<lb/>
功乃在於無形也使當二守之任豈不能爲二守之所<lb/>
爲哉余故表而著之使來者知所慕焉<lb/>
　　　水道提綱跋<hi>丙申</hi>
<pb n="KR4f0058_SBCK_009-12a"/>
此書天台齊息園先生所著也先生名召南字次風乾<lb/>
隆元年中博學宏詞科入詞林<lb/>
命課　諸皇子讀墜馬骨幾折以禮部侍郞致仕主浙<lb/>
江敷文書院講席最久以族匪連逮訊明釋歸未幾卒<lb/>
此書二十八卷先海而次及諸水於諸水先經流而次<lb/>
及支流之巨者至支中之支則附見焉自畿甸曁天下<lb/>
郡縣藩衞凡聲敎之所通者罔不尋源訖委秩然具列<lb/>
兼以度之東西極之南北較其差數則尢爲易考也昔<lb/>
鄭漁仲謂志地理者必以山水爲主以郡縣可更而山<lb/>
水不易也然水之性容有不常者加以名稱古今各别<lb/>
非確然有證者固亦不能定其爲卽古之某水也是書<lb/>
<pb n="KR4f0058_SBCK_009-12b"/>
支分條析絲聯繩貫有證者實之無證者疑之人以爲<lb/>
先生第取各郡邑志而輯綴之然其中亦有正郡邑志<lb/>
之誤者則歷代之史與夫諸家地理之書罔不參考可<lb/>
知也至其兼天以言地則更出於漁仲所見之外矣第<lb/>
臺灣在閩海外而先生敘次稍不如粤東瓊郡之詳則<lb/>
亦似尙有當補者至於蒙古部落等名新有更定先生<lb/>
不及知之矣他如僧哭勒河當爲僧枯勒河哭路鄂模<lb/>
當爲庫路鄂模諧音取字宐有趨避不便襲用舊文至<lb/>
書中有岙字當卽嶴字之省文集韻有岆字又有　字<lb/>
當卽站字之俗體嶴字亦字書所無古但作奧而今吳<lb/>
越閩廣閒或加山或加水見於名人著作者不一而足<lb/>
<pb n="KR4f0058_SBCK_009-13a"/>
故今亦不得而削之今人名傳置之處日站亦非古訓<lb/>
然　字實未經見字更有或脫或譌以余所知者增正<lb/>
十餘處是書栞於其門下士浦江戴君兄弟殿海殿泗<lb/>
以其本貽余故得而卒讀焉若戴君者可謂不負其師<lb/>
者與<lb/>
　　　書徐霞客遊記後<hi>丁酉</hi>
霞客遊記楊文定公有手鈔本余前在江陰其家以臨<lb/>
鈔副本畀余置之篋中不暇竟讀也今年徐之族孫筠<lb/>
峪<hi>鎭</hi>刻成十大冊各分上下又以貽余余老矣無能徧<lb/>
游宇内名山大川聊以此作臥游是不可以不䜋霞客<lb/>
性好奇誠未免太過而能見重於黄石齋有某鄕官欲<lb/>
<pb n="KR4f0058_SBCK_009-13b"/>
與之相見知其魏閹黨也避不往莫酋據歸順鎭安兩<lb/>
土司之地而慨當事之姑息貽患又覩緬甸之強有深<lb/>
慮焉則其負性直介而又非全闕經世之務徒爲汗漫<lb/>
遊者比此記所遊歷直書卽目非有意藻繪爲文章也<lb/>
知言者亦正以其眞而許之然大約類形家者言爲多<lb/>
霞客之遊裹糧無多屢瀕於困而迄獲濟疑若神助其<lb/>
記巡按官一遊洞而居民受科斂之患費金二百山水<lb/>
之趣誠非高牙大纛者所可兼而有此又在位者所當<lb/>
聞而知戒也筠峪合諸本相讐校洵善矣而繡梓尙未<lb/>
盡工緻也卷之前元本閒有揔敘其所歷以爲提綱者<lb/>
今刻本去之似少睂目雞足山志中諸詩及石齋諸公<lb/>
<pb n="KR4f0058_SBCK_009-14a"/>
之詩凡鈔本所有者似亦非後人所當削也削之則仍<lb/>
非全書矣余故仍以楊氏所貽之鈔本爲善本云<lb/>
　　　城東雜錄跋<hi>丁酉</hi>
吾杭人也旣冠卽客遊不能久居於杭親炙郷前輩之<lb/>
餘論又無暇網羅遺文墜事以僃一鄕之典故今忽忽<lb/>
老矣意殊慊焉此城東雜錄二卷乃厲樊榭徵君之所<lb/>
輯也徵君居東園在杭城之東故所錄亦因以爲<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>吾<lb/>
祖居在東里坊其北則艮山門其東南則慶春門於東<lb/>
園最相近桑弢甫先生之居在焉先君子從幼往來里<lb/>
人有雙先生之稱後之人有續錄者亦可以爲東城重<lb/>
矣吾祖居卽所謂數閒草堂者也今吾弟居之而吾終<lb/>
<pb n="KR4f0058_SBCK_009-14b"/>
年旅羈宅猶未卜憶曩從弢甫先生客中讀杜詩至過<lb/>
客徑須愁出入居人不自解東西之句怳然卽東園風<lb/>
景也故鄕殊可念倘有惠我買山貲者吾其就東園以<lb/>
終老乎<lb/>
　　　書錄解題跋<hi>丙申</hi>
直齋陳氏書錄解題二十二卷四庫館新從永樂大典<lb/>
中鈔岀以行其持論甚正如顔氏家訓以其崇尙釋氏<lb/>
之故不列於儒家又以前志取樂府敎坊琵琶羯鼓等<lb/>
書皆充樂類與聖經竝列爲非當入於子錄雜藝之前<lb/>
又言白玉蟾輩何可使及吾門其人殆棱棱嶽嶽識見<lb/>
大有過人者不獨甄綜之富考訂之勤也陳氏名振孫<lb/>
<pb n="KR4f0058_SBCK_009-15a"/>
字伯玉湖之安吉縣人嘗倅莆田宰南城守嘉興台州<lb/>
端平中爲浙東提舉治會稽是書中一一可考見馬貴<lb/>
與旣取其書以入通考而不用其言顏氏家訓仍列儒<lb/>
家樂府雜錄羯鼓錄仍列經部而目錄一門又不將陳<lb/>
氏此書載入其能免於紕漏之譏乎乾隆己卯余讀禮<lb/>
家居友人見示此書僅自楚辭别集以下而其他咸缺<lb/>
焉乃秀水朱氏曝書亭鈔本也今距曩時十八年而始<lb/>
見全書殊爲晚年之幸陳氏未嘗入館閣僅据其所見<lb/>
以爲是書故卷數或多或少不必盡合於國史又鼂氏<lb/>
讀書志有袁本衢本之異通考所載乃衢本而海寧陳<lb/>
氏所梓者乃袁本又通考有元至大閒本　本朝有武<lb/>
<pb n="KR4f0058_SBCK_009-15b"/>
英殿本兩者皆勝他本今校者似但据俗閒本也余客<lb/>
居鍾山幸以課讀餘閒少爲補綴幾自忘精力之不逮<lb/>
前矣<lb/>
　　　新訂書錄解題跋<hi>戊戌</hi>
此書外閒無全本久矣四庫館新從永樂大典中鈔出<lb/>
分爲二十二卷余旣識其後矣丁酉王正復得此書子<lb/>
集數門元本於知不足齋主人所乃更取而細訂之知<lb/>
此書唯別集分三卷詩集分兩卷而其餘每類各自爲<lb/>
卷雖篇幅最少者亦不相爲聯屬余得據之定爲五十<lb/>
六卷元第詩集之後然後次以總集又章奏又歌詞而<lb/>
以文史終焉其他次第竝與館本無不同者其雜藝一<lb/>
<pb n="KR4f0058_SBCK_009-16a"/>
類校館本獨爲完善余遂稍加訂正而更鈔之余自己<lb/>
卯先見集部元本越十九年而更見子部中數門則安<lb/>
知將來不更有幷得經史諸類者乎取以證吾所鈔者<lb/>
庶有以明吾之不妄爲紛更也巳<lb/>
　　　　　　　　　弟子仁和王崇本復初校<lb/>
抱經堂文集卷第九<lb/>
<pb n="KR4f0058_SBCK_009-16b"/>
</p>
<p>
</p>
  </div>
</body>
</text>
</TEI>
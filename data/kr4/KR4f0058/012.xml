<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0058_SBCK_012-1a"/>
抱經堂文集卷第十二<lb/>
　　　　　　　　　東里　盧文弨　紹弓<lb/>
　跋<hi>五</hi>
　　　書易史後<hi>壬寅</hi>
易史參錄二冊不分卷<lb/>
皇朝康熙時閩葉矯然龍性之所著也易者天人合一<lb/>
之理聖人本天道以正人事順之則吉悖之則凶人事<lb/>
之變至於不可勝竆而括之以象雖質文淳薄之屢易<lb/>
未見其有遺焉者也宋誠齋楊氏著易傳二十卷大抵<lb/>
以史事證合者居多今葉氏之書不盡解經文但觸於<lb/>
前代興亡成敗之跡與三聖人之言冥然合符者類而<lb/>
<pb n="KR4f0058_SBCK_012-1b"/>
書之其言曰太史公言易本隱以之顯春秋推見至隱<lb/>
孔子之作春秋也曰吾欲見之空言不如見之行事深<lb/>
切著明史春秋類也善言天者驗於人善言古者驗於<lb/>
今是予戔戔參錄之志也龍性順治十五年進士曾任<lb/>
知縣罷歸遂不出卒年八十餘余同年友鄭明府有章<lb/>
<hi>天錦</hi>是其鄕後輩得其稿攜之入蜀馬龍李敬躋太原<lb/>
李履謙見之欣然爲之開雕是爲乾隆十三年距龍性<lb/>
自序此書時七十年矣噫古今之事何可勝言善讀者<lb/>
自爲隅反可也<lb/>
　　　書儀禮識誤後<hi>壬寅</hi>
此宋永嘉張淳忠甫之所著也乾道八年溫州守吏部<lb/>
<pb n="KR4f0058_SBCK_012-2a"/>
郞贑曾逮仲躳欲鋟儀禮託忠甫爲校讎因裒次所校<lb/>
之字爲二卷又釋文誤字一卷朱子謂其所校甚子細<lb/>
然亦不能無舛謬今案其所校多從釋文之說釋文與<lb/>
唐開成石經及五經文字九經字様皆不能盡依說文<lb/>
正體忠甫亦然如以㓨爲刺以　爲宴以筴爲策以<g n="孑*_焉-正+?">]□</g>
爲孺之類實自唐巳來相承之舊文非忠甫始易以俗<lb/>
體也其士昏禮捂授捂字从手今案釋文梧字从木旣<lb/>
夕篇同當與枝梧字無異又燕禮下賢云延嫁反監本<lb/>
延作迴今案易屯卦下賤釋文云遐嫁反他經多同則<lb/>
延字迴字皆誤今通志堂本作避亦非也又酏以支反<lb/>
云支當作皮今案周禮酒正禮記內則釋文酏皆作以<lb/>
<pb n="KR4f0058_SBCK_012-2b"/>
支反不當改作以皮又聘禮靑豻云五旦反監本旦爲<lb/>
但今案大射儀亦是五旦反非誤又有司徹膮云呼報<lb/>
反監本報作彫今案釋文膮許堯反與內則音同呼報<lb/>
呼彫皆非也其所見釋文與今通志堂梓行本多有異<lb/>
同如士昏禮之齊肝今齊字有口旁旣夕禮燭用䒱今<lb/>
䒱字下有四點又杖笠䈉今䈉字从羽不从竹又主人<lb/>
諦今諦字从口不从言至此書經轉寫亦疑有誤者如<lb/>
聘禮注嫌擯者一一授之云監杭本以一一爲二余謂<lb/>
當是以下一爲二古人語常用一二作一一者乃後人<lb/>
所改也又標言隳二字余案下校語則此當作言猶隳<lb/>
脫一猶字又喪服釋文盛米注盛笙同張云注無盛笙<lb/>
<pb n="KR4f0058_SBCK_012-3a"/>
字是巳又云有曰殷盛也笙家當也余案笙家當也四<lb/>
字不可曉亦不見注當誤衍耳鄞樓鑰大防爲永嘉敎<lb/>
官忠甫常貢直言於樓樓更親之嘗問其何以不仕曰<lb/>
今之仕皆非古之道如始至則朝拜遇國忌則引緇黃<lb/>
而薦在天之靈皆古所無也其卒也陳君舉實銘其墓<lb/>
此書自序不知是何年其云乾道七年春今兩浙轉運<lb/>
判官直祕閣曾公來守是邦云云曰今則曾後所遷之<lb/>
官也若其守溫之時則吏部郞耳見樓攻媿集又自序<lb/>
言與謝黔論學戌歲之漂黔不克免案宋史五行志乾<lb/>
道二年溫州海溢是年歲在丙戌忠甫所言正謂黔以<lb/>
是年漂沒而死耳乃轉寫之誤以戌爲成說者遂以終<lb/>
<pb n="KR4f0058_SBCK_012-3b"/>
年漂流解之何其不能闕疑乃爾<lb/>
　　　春秋長歴書後<hi>乙巳</hi>
此杜元凱所撰春秋長歴也學者不得見久矣曲阜孔<lb/>
君葓谷始梓而傳之殆亦從永樂大典中出也余考唐<lb/>
一行合朔議頗詆諆此書其言曰春秋列國之歴不可<lb/>
以一術齊而長歴日子不在其月則改易閏餘欲以求<lb/>
合故閏月相距近則十餘月遠或七十餘月此杜預所<lb/>
甚繆也今讀杜氏之書始知一行殊未得其意而妄有<lb/>
所譏葢春秋時史官置閏多有違失預固云未必得天<lb/>
葢是春秋當時之歴也是則此書非自抒所見盡改前<lb/>
歷之繆第據經傳所載日辰與夫當時議論以相發明<lb/>
<pb n="KR4f0058_SBCK_012-4a"/>
云爾一行乃以爲杜氏之繆此正如杜之自序所云無<lb/>
異度己之跡而欲削人之足者也且長歴閏月相距遠<lb/>
者亦不過四十餘月未有如一行所云七十餘月之多<lb/>
也襄二十六年閏十二月二十七年十一月又頓置兩<lb/>
閏一行以爲近則十餘月論亦疎略夫比年而閏甚且<lb/>
比月而閏卽非疇人子弟亦皆知其不可曾謂杜氏而<lb/>
懵然乎葢凡所次比悉據當時實事非以爲是而從之<lb/>
此不可歸過於杜也大抵一行於歴學推算極精而論<lb/>
古往往不得其解其日度議謂漢太初元起丁丑不値<lb/>
甲寅猶以日月五緯復得上元本星度故命曰閼逢攝<lb/>
提格之歲嘉定錢莘<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>言一行不曉秦漢閒多以歲陰<lb/>
<pb n="KR4f0058_SBCK_012-4b"/>
紀歲故爲是強作解事之語歲陰與太歲皆百四十四<lb/>
歲而超一辰觀太初詔書明云年逢焉逢攝提格矣安<lb/>
得云實非甲寅乎葢其疎舛固不獨論此書爲然也<lb/>
　　　石臺孝經跋<hi>壬寅</hi>
唐明皇注孝經十八章以隷書之刊石立於石臺天寶<lb/>
四載九月國子祭酒李齊古表上後有大字批荅竝行<lb/>
草書又有李林甫等廿一人名銜復自韋騰起凡廿四<lb/>
人名銜皆正書韋騰下有丁酉歲八月廿六日紀九字<lb/>
案丁酉乃肅宗至德之二年也後來所題故與上諸人<lb/>
不相連屬此碑大字損泐者二十有五小字二十有四<lb/>
其完善者光采奕奕動人洵可寶也說者謂古文孝經<lb/>
<pb n="KR4f0058_SBCK_012-5a"/>
有閨門章今文無之明皇不注古文而注今文此宮閫<lb/>
之所以多慙德也余謂此葢書生拘曲之論卽今文所<lb/>
云使明皇果皆精思而身體之亦必能正其身以型於<lb/>
家何待誦閨門一章而始瞿然知瀆倫之不可哉後諸<lb/>
人中陳希烈張均達奚珣皆陷賊受僞署者也其於移<lb/>
孝作忠之旨固未有聞焉巳<lb/>
　　　題九經古義刻本後<hi>甲辰</hi>
此書乃益都李才江在粤東時所梓也曲阜孔葓谷以<lb/>
貽余余先巳就惠氏家得其本錄之今取以對校鈔本<lb/>
內少一條得刻本補之而刻本內之譌誤余亦因以正<lb/>
之皆成完書惠氏四世傳經其最著者爲半農先生紅<lb/>
<pb n="KR4f0058_SBCK_012-5b"/>
豆先生乃定宇之祖若父也定宇實克纘承不媿其先<lb/>
世令人企羡不置此本俟余長孫能庸少長授之亦望<lb/>
其母墜前人之業如惠氏可師也<lb/>
　　　釋夢英十八體篆書跋<hi>壬寅</hi>
毎體各五字首曰沙門惠休詩後曰乾德五年於長安<lb/>
書宣義大師夢英集中閒乃江淹擬休上人怨別詩也<lb/>
今人輒以碧雲句譽詩僧而不復以爲文通所擬作葢<lb/>
沿誤也久矣毎體下注解隷書後有馬去非等十二人<lb/>
贈詩及郭忠恕書尺皆正書乃袁允中所書也又有陶<lb/>
穀等三十二人贈夢英詩乃咸平元年正月所立釋正<lb/>
蒙正書前碑馬去非諸人之作亦在焉米襄陽書史謂<lb/>
<pb n="KR4f0058_SBCK_012-6a"/>
夢英諸家篆皆非古失實一時又從而贈詩使人媿笑<lb/>
或云是其徒依託爲之以張大其敎耳<lb/>
　　　釋夢英篆說文偏㫄字原跋<hi>壬寅</hi>
英書多繆體畢秋帆中丞巳舉其㼱<graphic n="KR2138" url="https://raw.githubusercontent.com/kanripo/KR-Gaiji/master/images/KR2138.png" mimeType="image/png"/>叀　嘼　瓦等<lb/>
篆之失正及音切之不合前人者如皀爲方木反犛爲<lb/>
陌包反甾爲方九反皆大誤也余謂其以　爲云乃尢<lb/>
繆之甚者　乃到子音突若云乃古文雲字見雲部何<lb/>
可混也英又有篆書千字文其中亦多可指摘云<lb/>
　　　校孫奕示兒編訖因書其後<hi>乙卯</hi>
此書十數年前鮑君以文屬予校訂予以此書援引甚<lb/>
繁富而刻本不精其譌字脫句往往而是倘僅叩平生<lb/>
<pb n="KR4f0058_SBCK_012-6b"/>
所記憶者略爲正之慮所記憶者亦不能無失也且亦<lb/>
有舊校者在其上不知何人不能爲之剔蠹屠贅而反<lb/>
益之疻痏若更以我所校益之懼將爲之分過故捲書<lb/>
還之其事遂中輟然此書辨書之形聲實可益於初學<lb/>
餘亦以資聞見以文欲得一善本以傳世也固宜今年<lb/>
乃請之孫侍御怡谷怡谷學人也宜其視此無難焉爬<lb/>
梳洗剔視元本不可以道里計乃不自信而重諈諉及<lb/>
予噫相距十餘年新學未見其長而舊學日巳就荒將<lb/>
何以副二君之雅意哉雖然書實有用之書使得完然<lb/>
以傳自今至於後世先哲之精神藉此以不澌滅亦後<lb/>
死者之責也遂發憤而取家所有四部書有可疑者一<lb/>
<pb n="KR4f0058_SBCK_012-7a"/>
一比對具有證佐乃敢爲之乙改塗注視向之舛誤者<lb/>
可十去其八九矣幸筋力尚強故能勉而爲此庶幾不<lb/>
辜上天所以畱我於世之意乎時乙卯中元後一日<lb/>
　　　書吳葵里所藏宋本白虎通後<hi>甲辰</hi>
書所以貴舊本者非謂其槪無一譌也近世本有經校<lb/>
讎者頗賢於舊本然專輒妄改者亦復不少卽如九經<lb/>
小字本吾見南宋本巳不如北宋本明之錫山秦氏本<lb/>
又不如南宋本今之翻秦本者更不及焉以斯知舊本<lb/>
之爲可貴也余頃校白虎通付梓垂竣而吳子葵里示<lb/>
余以此本實北宋時坊閒所行未校本也目錄前小序<lb/>
數行其云白虎建德論者開卷卽巳錯譌然余取其書<lb/>
<pb n="KR4f0058_SBCK_012-7b"/>
字字比對始知此本尙多古字而近世本率多改易至<lb/>
情性篇中有與近本迥異而實勝者卽一二誤書尙可<lb/>
循形與聲而得其本字若近世本則不加思索而徑改<lb/>
矣又此本雖分上下兩卷然篇目上作圓圍者十仍不<lb/>
失十卷之舊近世本最後三篇此本在爵號謚之次實<lb/>
第二卷也三篇之序亦復不同後得元大德年本與明<lb/>
傳氏程氏吳氏何氏本不甚異要皆不及此本洵乎舊<lb/>
本之爲可貴也吳門朱文游亦有此本上卷係影鈔亦<lb/>
更無他人之序然則非脫去可知巳余取此書之善者<lb/>
具著於校勘補遺中而仍以其本歸吳子吳子其寶之<lb/>
哉<lb/>
<pb n="KR4f0058_SBCK_012-8a"/>
　　　題朱文游所藏白虎通小字本後<hi>甲辰</hi>
白虎通以此本爲最古唯匡字有減筆若構字敦字皆<lb/>
不避疑當在南宋之前海昌吳葵里曾以全刻本示余<lb/>
但少模糊此本乃吳門朱文翁所藏者上半冊係影鈔<lb/>
然字畫極分明知其所見本更在前也刻本目錄中有<lb/>
小圓圍十葢雖分上下兩冊而猶以此識十卷之舊鈔<lb/>
本遺去余爲補之書中大段亦舛譌然情性篇則各本<lb/>
皆失而此獨得幷古字亦有未爲後人改易者余梓此<lb/>
書時惜見之少晚因別爲一卷著其異同庶人人知此<lb/>
本之可貴云<lb/>
　　　題朱文游所藏元大德刻本白虎通後<hi>甲辰</hi>
<pb n="KR4f0058_SBCK_012-8b"/>
世所行白虎通咸從元大德年刻本出然元本久訪之<lb/>
未獲今乃從吳門朱文翁借得較小字宋本又多傳錄<lb/>
之誤矣然當時梓此書者極矜愼不敢輒有改易如逆<lb/>
子釗爲迎子劉亦仍其舊見於跋語中而後來所刻咸<lb/>
不能然旣刪去此跋幷前數序亦復失其位置余以此<lb/>
書授梓時幾沿其誤今見此始得正之此書余與二三<lb/>
通人校讎幾不遺餘力矣而此本上有惠定宇先生手<lb/>
蹟其正誤不過兩三條乃竟有岀於余輩思索之外者<lb/>
相去三十里詎不信然耶對校訖因附識數語而歸之<lb/>
　　　劉子跋<hi>癸卯</hi>
劉子五十五篇南齊時劉晝孔昭撰其文筆豐美頗似<lb/>
<pb n="KR4f0058_SBCK_012-9a"/>
劉彥和然此頗有用世之意焉或疑卽勰所著殆不然<lb/>
也有唐播州錄事參軍袁孝政注其云劉晝撰者亦孝<lb/>
政之序云耳宋人黃東發遂疑爲孝政所自著余借得<lb/>
道藏本見孝政所爲注淺陋紕繆於事之出左氏國語<lb/>
者尙多亂道而謂其能爲此文乎余取其本以校世所<lb/>
行名爲新論本補脫正譌遂成善本孝政序則兩本皆<lb/>
遺之矣當晁公武陳振孫兩家著錄時尙見之也其書<lb/>
首言淸神防慾去情韜光近乎道家所言末敘九流道<lb/>
藏本先道家外閒本先儒家觀其摠括之語則道藏本<lb/>
實據其本書次弟如此非由後來黃冠所妄爲移易也<lb/>
東發又譏其文類俳此在當時文體自爾中閒亦不全<lb/>
<pb n="KR4f0058_SBCK_012-9b"/>
避唐諱安得斷爲唐人其惜時云人之短生猶如石火<lb/>
唯立德貽愛爲不朽也若生爲無聞之人殁成一棺之<lb/>
土亦何殊草木自生自死者哉歲之秋也寒蟬抱樹而<lb/>
長吟哀其時命迫於嚴霜而寄悲於菀柳今日向西峯<lb/>
道業未就亦奚能不霑衿於將來染意於松煙者哉此<lb/>
其所以著書之意也古人畱意於身後之名若此讀此<lb/>
能不瞿然有動乎<lb/>
　　　書鐵圍山叢談後<hi>壬寅</hi>
此宋蔡京之子絛謫鬱林博白時所作欲揜其父之惡<lb/>
正所謂雖孝子慈孫百世不能改者況於絛哉中閒有<lb/>
戲乃父之言更不足責鮑氏得嘉靖年雁里草堂所鈔<lb/>
<pb n="KR4f0058_SBCK_012-10a"/>
六卷之足本又益以璜川吳氏涉園張氏兩家之本而<lb/>
合校之乃始版行亦勤矣哉鐵圍山者取諸佛家之語<lb/>
華嚴經云四天下共一日月爲一世界有千世界有一<lb/>
小鐵圍山遶之名曰小千世界有一千小千世界有中<lb/>
鐵圍山遶之名曰中千世界有一千中千世界有大鐡<lb/>
圍山遶之名曰大千世界又長阿含起世經云海外有<lb/>
山卽是大鐵圍山噫卽觀其名書之意亦可知其誕也<lb/>
巳<lb/>
　　　書周恭叔浮沚集後<hi>壬寅</hi>
周恭叔名行已永嘉人宋元祐六年進士官至祕書省<lb/>
正字出知樂淸縣鄉人相沿稱其初授之官爲周博士<lb/>
<pb n="KR4f0058_SBCK_012-10b"/>
云早從伊川程子遊而集中有與釋門往來文字　入<lb/>
彼家之言其學似未盡醇若因其推崇睂陽爲文伯以<lb/>
爲能化去洛蜀門戶之見則於釋氏又若何置論哉其<lb/>
在太學以同學生馮參行至孝而師事之爲羣士所怪<lb/>
笑勿恤也其敎授於鄉也謂禮義之所始在於正容體<lb/>
齊顔色順辭令學有齋揖弟子毎朝必揖其師此愛敬<lb/>
之道也其可廢乎文弨因憶向見明呂叔簡去僞齋集<lb/>
中有捲班說送人之建武學正其略云捲班之禮淸晨<lb/>
魚貫而入鷺序而立贊者曰升階然後折旋而上前後<lb/>
重行南北視之若一東西視之若一旣揖升堂分就東<lb/>
西序畫簿不僭後先下管無聲師長有問不躐對弟子<lb/>
<pb n="KR4f0058_SBCK_012-11a"/>
有請無儳言不問不言則頫首肅容其在堂也如此畫<lb/>
酉亦然此敎學者主敬之道也習而安焉無往而非敬<lb/>
矣盛德大業皆基於此以肅紀綱以辨名分屈伸有度<lb/>
進退有律經文緯武靡不繇之今也大班升散矣凌次<lb/>
而鬬捷語譁而容情坐立出入惟意所適皆苟也苟則<lb/>
肆肆則何所不至哉憂世者於此有深恫焉觀叔簡之<lb/>
言知明之盛時師儒猶能舉其職而今也幷大班之制<lb/>
亦亡矣書院所以救學校之衰也然亦相習通侻蕩然<lb/>
無復繩尺若周呂二公之所言非睢目未之見耳亦未<lb/>
之聞也余意欲稍稍導諸學子以禮讓之節故因閱是<lb/>
書而幷著之以爲同志勸焉　乾隆四十七年三月朔<lb/>
<pb n="KR4f0058_SBCK_012-11b"/>
日在晉陽書<lb/>
　　　書毘陵集後<hi>壬寅</hi>
毘陵集五十卷宋紹興中參政常州張守子固撰今其<lb/>
全集不傳此十六卷乃從永樂大典中鈔岀者其所論<lb/>
奏皆切於事情吾讀其詹抃墓誌見囘河復禹故道之<lb/>
病民而深幸今日倡此議者之不果行也誌云政和某<lb/>
年囘河復故道調京東西河北之民三路騷動役至再<lb/>
三而功未就數百縣病之於時憸人欺君幸寵爭立新<lb/>
奇之功以取勝至斷千載不可力制之大河使由山徑<lb/>
之蹊以人勝天逆理咈眾羣小靡靡附和毘陵詹成老<lb/>
知定陶獨憂其病民謝事而去嗚呼賢矣哉昨嵗冬河<lb/>
<pb n="KR4f0058_SBCK_012-12a"/>
決曹州大臣御史中有獻議導河北流者<lb/>
天子灼見其非詢之河臣亦以爲斷不可行議遂格儻<lb/>
使斯議得行則其爲民害也有以異於政和之日乎夫<lb/>
前事之不忘後事之師也吾故錄其言以爲後來論事<lb/>
者之鑒集中詩風格蒼老源於少陵使事亦復精切其<lb/>
絕句有云元非食肉封侯相合抱遺經老玉川此則若<lb/>
爲余贈者然歲壬寅正月二十有七日書<lb/>
　　　高恥堂稿跋<hi>辛丑</hi>
高恥堂名斯得宋史有傳邛州蒲江人以骨鯁敢言稱<lb/>
徳祐初參知政事予祠宋亡隱居苕霅閒以卒世亡其<lb/>
集久矣今此八卷乃從永樂大典中輯錄者中有詩三<lb/>
<pb n="KR4f0058_SBCK_012-12b"/>
卷多感時傷事之作亦浣花之遺也抑其老而讀書不<lb/>
衰與余性酷相近其詩有云玩物能喪志聖賢言皦如<lb/>
賦受有奇偏誰能爲耘耡又云少時輕寸晷老去惜分<lb/>
陰又云爾來兩目漸眵昏一一手鈔寧敢倦固知衰頽<lb/>
力不勝其柰嗜好頑難變又云但願殘生更幾年了我<lb/>
牀頭二三策此皆吾今日之境意中之言故尢喜之友<lb/>
朋閒有愛我者毎數數規我以守約之道而余愛博之<lb/>
性始終不能割也目有眚已近十年幸不至全盲以多<lb/>
看一卷書爲此生之幸余少壯時亦未若近年來之尢<lb/>
汲汲也來日苦少雖欲不分陰是惜亦豈可得高公眞<lb/>
吾師矣　乾隆四十六年十二月十八日六十五歲叟<lb/>
<pb n="KR4f0058_SBCK_012-13a"/>
盧某在晉陽書<lb/>
　　　題張氏所刻栲栳山人詩集後<hi>甲辰</hi>
乾隆庚寅見今太史邵二雲於京師訪鄕前輩遺書得<lb/>
元岑靜能先生詩集三卷錄而藏之閱一周星而張羅<lb/>
山氏得邵本幷汪本岑氏後裔所藏本合校而貞諸梓<lb/>
校余所錄本增多七律二十八首然有二首錄本有而<lb/>
此本反無者<hi>贈危太朴</hi>先生詩風格淸勁多見道之言有以<lb/>
自樂不慕榮利有句云靜中有樂我素諳字我靜能斯<lb/>
不愧允哉斯言乃近人顧俠君頗意其有鬱塞之慨殆<lb/>
非知先生之深者先生德高望重官斯土者咸知尊敬<lb/>
之邑中多陰受其芘葢大凡名門右族後人稍陵夷衰<lb/>
<pb n="KR4f0058_SBCK_012-13b"/>
微者每易爲暴富有權埶者所侵陵或利其田宅墳墓<lb/>
而强匄奪之今憚先生咸蓄縮不敢肆故宋文憲題先<lb/>
生集云名閥之家雖至凋瘁多藉之以自立崛起寒微<lb/>
之輩雖富埒公侯亦不敢爲凌躐之事正謂是也先生<lb/>
旣没趙古則等私謚先生曰貞元亦據謚法淸白守節<lb/>
行義悅民兩言爲定論然則先生豈僅獨善之士哉羅<lb/>
山於鄉先哲之遺文咸寶愛而表章之此其一也用意<lb/>
若此不誠可尙也哉<lb/>
　　　題鈔本栲栳山人詩集後<hi>甲辰</hi>
此本余鈔之邵二雲氏久置篋中乾隆甲辰二雲復貽<lb/>
余羅山張氏所刻本因取以校此本補正十數字題目<lb/>
<pb n="KR4f0058_SBCK_012-14a"/>
或不同詩分合亦異者張本殆得之張本七律多於此<lb/>
本二十八首此本贈危太朴二首顧缺焉先生古詩格<lb/>
高氣勁多以理勝有益於世敎然亦溫潤妍雅與陳腐<lb/>
之言迥別集中獨無五七言絕句葢本四卷今三卷疑<lb/>
失其末卷故也刻本有像贊及王至所爲行狀而無宋<lb/>
濂溪氏所題余將錄以寄羅山幷正其譌字數處使刊<lb/>
補焉爲余鈔此本者江陰陳生于逵也後官廣西奉議<lb/>
州判今無其人故不能寫所缺者以足之容有待於將<lb/>
來<lb/>
　　　題曹荔帷遺詩後<hi>乙巳</hi>
吾姻家曹君義門岀其賢叔荔帷先生遺詩墨示余循<lb/>
<pb n="KR4f0058_SBCK_012-14b"/>
環諷詠可謂淸無點塵淡餘雋味書法亦不染俗派斯<lb/>
人也而竟以明經終雖抱其才無如命何余居鄕之日<lb/>
少歲在癸巳主鍾山講席荔帷亦適來主余同年袁簡<lb/>
齋所始得會面未暇一叩底蘊卽別去今覩遺跡殊恨<lb/>
鄕有名士而不知可愧孰甚焉非義門之勤勤收拾將<lb/>
終於不知矣昔陳之陸從典少爲從父瑜賞愛後乃集<lb/>
瑜文爲十卷今義門雖常客遊倘歸里中從故交世好<lb/>
訪求亦尙未至失墜庶荔帷阨於生前而不致泯然於<lb/>
身後義門之力也幸勉爲之毋讓昔人<lb/>
　　　書張蒙山<hi>果</hi>葬高氏九棺記後<hi>庚子</hi>
乾隆甲戌余晤蒙山先生於長蘆先生知余歸爲葬母<lb/>
<pb n="KR4f0058_SBCK_012-15a"/>
也甚慫恿之余因知先生高義事嘗助族親之不能葬<lb/>
者巳百餘棺矣二十年來則又倍之今以大耋之年飢<lb/>
驅岀游猶篤於師友之誼若此又得施我眞太守童二<lb/>
樹山人以共成之語云德不孤必有鄰信哉此記敘次<lb/>
委曲詳盡讀之可挽澆風而敦薄俗先生曰余第不欲<lb/>
攘人善以自功則其用意爲尢深遠矣<lb/>
　　　書顧懷祖秀才所藏先世圖像後<hi>甲辰</hi>
乾隆甲辰長至月海昌吳槎客過余婁東講舍適顧秀<lb/>
才名張思者亦來見吳適攜有顧文康公誥勅遂出共<lb/>
觀明日秀才以家藏先世圖像諸名公贊頌之文共一<lb/>
大軸見示故家喬木令人肅然起敬吳君儻能解所有<lb/>
<pb n="KR4f0058_SBCK_012-15b"/>
以贈秀才在顧氏更多一世寶矣行當問之<lb/>
　　　　　　　　　弟子歙縣陳兆麒仰韓校<lb/>
抱經堂文集卷第十二終<lb/>
</p>
<p>
</p>
  </div>
</body>
</text>
</TEI>
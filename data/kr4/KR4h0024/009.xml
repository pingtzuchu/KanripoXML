<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_009-1a"/>
重校正唐文粹卷第九<lb/>
　　　　　　　　　　　　吳興姚　鉉　纂<lb/>
　古賦壬<hi>總十首</hi>
　　脩身一<lb/>
　　　動静交相養賦<hi>白居易</hi>
　　哀樂愁思八<lb/>
　　　懷忠賦<hi>歐陽詹</hi>泛渭賦<hi>白居易</hi>
　　　望賦<hi>劉禹錫</hi>惜餘春賦<hi>李白</hi>
　　　江上愁心賦<hi>張說</hi>別知賦<hi>韓愈</hi>
　　　愛而不見賦<hi>蕭頴士</hi>傷徃賦<hi>劉禹錫</hi>
　　夢一<lb/>
　　　夢渴賦<hi>何諷</hi>
　　　　動静交相養賦<hi>并序</hi>白居易<lb/>
居易常見今之立身從事者有失於動有失於靜斯由動静俱不<lb/>
<pb n="KR4h0024_SBCK_009-1b"/>
得其時與理也因述其所以然用自儆導命曰動靜交相養賦云<lb/>
天地有常道萬物有常性道不可以終靜濟之以動性不可以終<lb/>
動濟之以靜養之則兩全而交利不養之則兩傷而交病故聖人<lb/>
取諸震以發身受以復而知命所以莊生曰智養恬易曰蒙養正<lb/>
者也吾觀天文其中有程日明則月晦日晦則月明明晦交養晝<lb/>
夜乃成吾觀歳功其中有信陽進則隂退陽退則隂進進退交養<lb/>
寒暑乃順且躁者本於靜也斯則躁爲民靜爲君以民養君敎化<lb/>
之根則動養靜之道斯存且有者生於無也斯則無爲母有爲子<lb/>
以母養子生成之理則靜養動之義明矣所以動之爲用在氣爲<lb/>
春在鳥爲飛在舟爲楫在弩爲機不有動也靜將疇依所以靜之<lb/>
爲用在蟲爲蟄在水爲止在門爲楗在輪爲柅不有靜也動奚資<lb/>
始則知動兮靜所伏靜兮動所倚吾何以知交養之然哉以此有<lb/>
以見人之生於世出䖏相濟必有時而行非匏瓜不可以長繫人<lb/>
之善其身枉直相循必有時而屈故尺蠖不可以長伸嗟夫今之<lb/>
<pb n="KR4h0024_SBCK_009-2a"/>
人知動之可以成功不知非其時動亦爲凶知靜之可以立德不<lb/>
知非其理靜亦爲賊大矣哉動靜之際聖人其難之先之則過時<lb/>
後之則不及時交養之間不容毫釐故老氏觀妙顔子知幾噫非<lb/>
二君子吾誰與歸<lb/>
　　　　懷忠賦<hi>并序</hi>歐陽詹<lb/>
丙寅歳因受譴季冬之月次于殷墟歷關龍逢墓焉昔聆其風未<lb/>
甞不迴膓霣涕覩夫塋壟心又増傷遂寫憤于言爲賦以弔先生<lb/>
以忠諌致命故以懷忠命篇云<lb/>
天生彼辛兮用殱覆于夏家欲悠悠而罔極毒浩浩而無涯無辜<lb/>
殞身肆市朝之若莽有道併命委炮烙以如麻伊先生之諤諤爲<lb/>
酷烈之所加甞披圖於徃載每廢卷於興嗟蕭條舊邑莽蒼空陂<lb/>
陷陵成坎古木無枝或人曰此其墓也又一倍以増悲嗚呼麟非<lb/>
騰噬之儔詎虎狼之共穴鳯實仁靈之類豈鷹鸇之同列惟玉石<lb/>
之明分亦薰蕕之自別是以謇謇心競昻昻面折彼炎炎之原燎<lb/>
<pb n="KR4h0024_SBCK_009-2b"/>
信撲撲而不滅寜歸死以申懷不貪生而結舌痛矣哉古人有言<lb/>
輔仁者天福善者神胡爲是日功不如人使典章之不信俾忠義<lb/>
之空勤律中大吕日臨蒙谷風颼颼於衰草煙茫茫乎平陸思悽<lb/>
悽而填臆涙淫淫以盈目義則非其知友親故逺夫骨肉節臨危<lb/>
而不撓行於艱而彌篤惟其有之是以傷之而慟哭<lb/>
　　　　泛渭賦<hi>并序</hi>白居易<lb/>
右丞相高公之掌貢舉也予以鄉貢進士舉及第左丞相鄭公之<lb/>
領選部也予以書判拔萃登科十九年天子並命二公對掌鈞軸<lb/>
朝野無事人物甚安明年春予爲校書郎始徙家秦中卜居渭上<lb/>
上樂時和歳稔萬物得其宜下樂名遂官閑一身得其所旣美二<lb/>
公佐清靜之理又荷二公垂特達之遇發於嗟嘆流於詠歌于時<lb/>
泛舟于渭因爲泛渭賦以導其意辭曰<lb/>
亭亭華山下有人跂兮望兮愛彼三峯之白雲泛泛渭水上有舟<lb/>
㳂兮泝兮愛此百里之清流以我爲太平之人兮得於斯而優游<lb/>
<pb n="KR4h0024_SBCK_009-3a"/>
又感陽春之氣熈熈兮樂天和而不憂曰予生之幸兮時哉時哉<lb/>
當皇唐受命之九葉兮夷與華而無氛埃及皇帝纉位之二紀兮<lb/>
命髙與鄭爲鹽梅二賢兮爰立四門兮大開凡讀儒書與履儒行<lb/>
者率充賦而四來雖片藝而必收兮故不弃予之小才感再遇於<lb/>
知已心慙怍以徘徊登予名於太常署予職於蘭臺臺有蘭兮閣<lb/>
有芸芳菲菲兮可襲備一官而無事又不維而不縶家去省兮百<lb/>
里每三旬而一入川有渭兮山有華澹悠悠其可賞目白雲兮漱<lb/>
清流且或偃而或仰門去渭兮百歩常一日而三徃夜分兮扣舷<lb/>
天無雲兮水無煙遟遟兮明月波淡灔兮棹寅縁日暮兮舟泊草<lb/>
萋萋兮沙漠漠習習兮春風岸柳動兮渚花落發浩歌以長引舉<lb/>
濁醪而緩酌春冉冉兮其將盡予何爲平不樂鳥樂兮雲際鳴嚶<lb/>
嚶兮飛裔裔魚樂兮泉底鬐撥撥兮尾潎潎我樂兮聖代心融融<lb/>
兮神泄泄伊萬物各得其樂者由聖賢之相契賢致聖於無爲聖<lb/>
致時於旣濟凝爲和兮聚五福發爲春兮銷六沴不我後兮不我<lb/>
<pb n="KR4h0024_SBCK_009-3b"/>
先適當我兮生之世彼鱗蟲與羽族咸和樂而不知惠我爲人兮<lb/>
最靈所以愧賢相而荷聖帝樂乎樂乎泛于渭兮詠而歸聊逍遥<lb/>
以卒歳<lb/>
　　　　望賦　劉禹錫<lb/>
邈不語兮臨風境自外兮感從中明晦轉續兮八極鴻蒙上下交<lb/>
氣兮羣生異容發孤照于寸眸騖遐情乎太空物乗化兮多象人<lb/>
遇時兮不同嗟乎有目者必騁望以盡意當望者必縁情而感時<lb/>
有待者瞿瞿忘懷者熈熈慮深者瞠然若喪樂極者沖然無違外<lb/>
徙倚其如一中紏紛兮若斯望如何其望最樂晞慶霄兮遡阿閣<lb/>
如雲兮天顔咫尺如草兮臣心踴躍扇交翟兮葳㽔旗升龍兮蠖<lb/>
略日轉黃道天開碧落凝瑞景於庭樹掬非煙於殿幕望如何其<lb/>
望且懽登灞岸兮見長安紛擾擾兮紅塵合鬱葱葱兮佳氣盤池<lb/>
象漢兮昭回城依斗兮䦨干避御史之騘馬逐倖臣之金丸望如<lb/>
何其望彼好宗萬靈兮越四隩漢帝仙臺兮秦皇海嶠霓衣踴于<lb/>
<pb n="KR4h0024_SBCK_009-4a"/>
河上馬跡窮乎越徼紫氣度關而斐斖神光屬天而照耀睆眷眷<lb/>
以馳精聳專專而觀妙望如何其望有形視蠢蠢兮窮冥冥楚塞<lb/>
氛惡兮蕭關燧明暈籠孤月角奮長庚沙多似雪磧有疑城煙雲<lb/>
非女子之氣草木盡王者之兵審曵柴之虚警破來騎之先聲信<lb/>
有得于風鳥示無言于斾旌望如何其望且慕恩意隔兮年光騖<lb/>
雕輦巳辭兮金屋何處長信草生兮長門日暮傒翠華之儻來仰<lb/>
玄天以自訴況復湘水無還漳河空注淚染枝葉香餘紈素風蕭<lb/>
蕭兮北渚波煙漠漠兮西陵樹夫不歸兮江上石子可見兮秦原<lb/>
墓拍琴翻朔塞之音挾瑟指邯鄲之路望如何其望最傷佩環玦<lb/>
兮思帝鄉龍門不見兮雲霧蒼蒼喬木何許兮山髙水長春之氣<lb/>
兮恱萬族獨含嚬兮千里目秋之景兮懸清光偏結憤兮九回腸<lb/>
羡環拱于白榆惜馳暉于落棠諒衝斗兮誰見伊戴盆兮何望<hi>平聲</hi>
豈止蘇武在胡管寜浮海送飛鴻之滅没附隂火之光彩鶴頸長<lb/>
引烏頭未改恨巳極兮平原空起何時兮東山在永望如何傷懷<lb/>
<pb n="KR4h0024_SBCK_009-4b"/>
孔多降將有依風之感宫人成憶月之歌歌曰張衡側身愁思乆<lb/>
王粲登樓日迴首不作渭濵垂釣臣羞爲洛陽拜塵友<lb/>
　　　　惜餘春賦　李白<lb/>
天之何爲令北斗而知春兮迴指於東方水蕩漾兮碧色蘭葳蕤<lb/>
兮紅芳試登髙而望逺極雲海之微茫䰟一去兮欲斷涙流頰兮<lb/>
成行吟青楓而詠滄浪懷洞庭兮悲瀟湘何餘心之縹緲兮與春<lb/>
風而飄揚飄揚兮無限念佳期兮莫展平原萋兮綺色愛芳草兮<lb/>
如翦惜餘春之將闌每爲恨而不淺漢之曲兮江之潭把瑶草兮<lb/>
思何堪想遊女於峴北愁帝子於湘南恨無極兮心氲氲目眇眇<lb/>
兮憂紛紛披衞情於淇水結楚夢於陽雲春每歸兮花開花已䦨<lb/>
兮春改嘆長河之流春送馳波於東海春不留兮時已失老衰颯<lb/>
而情逾在恨不得挂長繩於青天繫西飛之白日若有人兮情相<lb/>
親去南國兮徃西秦見遊絲之橫路網春輝以留人沉吟兮哀歌<lb/>
躑躅兮傷別送行子之將逺㸔征鴻之稍滅醉愁心於垂楊隨柔<lb/>
<pb n="KR4h0024_SBCK_009-5a"/>
條以紏結望夫君兮興咨嗟橫涕涙兮怨春華遥寄影於明月送<lb/>
夫君於天涯<lb/>
　　　　江上愁心賦　張說<lb/>
江上之峻山兮鬱﨑嶬儀而不極雲爲峯兮煙爲色歘變態兮心<lb/>
不識江上之深林兮杳冥蒙而不巳鳥爲花兮猿爲子紛盪瀁兮<lb/>
言莫擬夏雲隂兮若山秋水平兮若天冬沙飛兮淅淅春草靡兮<lb/>
芊芊感四節之黙運知萬化之潛遷伴衆鳥兮寒渚望孤帆兮日<lb/>
邉雖欲貫愁膓於巧筆紡離夢於哀絃是心也非模放之所逮將<lb/>
有言兮是然將無言兮是然<lb/>
　　　　別知賦　韓愈<lb/>
予取友於天下將歳行之兩周下何深之不即上何髙之不求紛<lb/>
擾擾其旣多或喜能而好修寧安顯而獨𥙿顧阨窮而共愁帷知<lb/>
心而難得斯一旦而爲收歳癸未而遷逐侣䖝虵於海陬遇夫人<lb/>
之來使闢公館而羅羞索微言於亂志發孤笑於羣憂物何深而<lb/>
<pb n="KR4h0024_SBCK_009-5b"/>
不考理何隱而不抽始參差以異序卒爛漫而同流何此懽之不<lb/>
可恃遂駕馬而廻輈山嗷嗷其相軋樹蓊蓊其相樛雨浪浪其不<lb/>
止雲浩浩其常浮知來者之不可以數哀去此而無由倚郭郛而<lb/>
掩涕空盡日以遟留<lb/>
　　　　愛而不見賦　蕭頴士<lb/>
嗟乎或愛之而不見者有矣何必周秦異代夷夏殊軌阻嚴城之<lb/>
九重限方舟之一水茍時事之多怨故人遐而室邇關山起於足<lb/>
下堂上逺乎千里聳專專之目成遽時逝而復止詩人所以思婉<lb/>
孌而搔首賦城隅之有俟吁不得其巳也惟夙昔之良㑹夢佳期<lb/>
於北方欵渤海之三山吸流霞之景光含芳辭以貺予云好惠之<lb/>
不忘顧服義之永日陪遊嬉於帝郷廣莫忽其飄怒鯨波洶而騰<lb/>
張俄驚魂以輟寐間窮髮之茫茫將揭厲以復從駃風濤之匪量<lb/>
顧投軀以靡吝撫遺體以兢惶晨切切以悽愴夕屏營以彷徨追<lb/>
前懽之俯邇歎此恨之悠長於是收神返慮澄澹靜黙冥然就寢<lb/>
<pb n="KR4h0024_SBCK_009-6a"/>
兀若無識兾良宵之復遇希舊遊之可即徒有顧兮且未克憂沉<lb/>
深兮萃胷臆風兮雨兮何極<lb/>
　　　　傷徃賦<hi>并序</hi>劉禹錫<lb/>
人之所以取貴於蜚走者情也而誕者以遣情爲智豈至言耶予<lb/>
受室九年而鰥痛若人之夭閼弗遂也作賦以傷之兾夫覽者有<lb/>
以増伉儷之重云<lb/>
歎獨處之邑邑兮憤伊人之我遺情可殺而猶毒境當懽而復悲<lb/>
人或朝嘆而暮息夫何越月而逾時太極運乎三辰轉寒暑而下<lb/>
馳有歸于無兮盛復于衰猶昧爽之必暮又安得而怨咨我今怨<lb/>
夫若人兮曾旭旦而潛暉飄零日及之蕚倐忽蜉蝣之衣川走下<lb/>
而不還露迎陽而易晞恩巳甚兮難絶見無期兮永思我行其野<lb/>
農民桑者舉桉來饁亦在林下我觀于途裨販之夫同荷均挈荆<lb/>
釵布𥜗羽毛之蕃鱗介之微和鳴灌叢雙泳漣漪薨薨者蟲蠢蠢<lb/>
伊豸遊空穴深兩兩相比何動類之萬殊必雄雌而與俱物莫失<lb/>
<pb n="KR4h0024_SBCK_009-6b"/>
儷以孤處我方踽踽而焉如我復虚室目淒涼兮心伊鬱心伊鬱<lb/>
兮將語誰坐匡牀兮撫嬰兒何所丐沐兮何從仰飴襦袴在身兮<lb/>
昔圍差跌鞶囊附臂兮餘馥葳蕤誠天性之潛感顧童心兮如疑<lb/>
嘵然有難繼之慕漠然減好弄之姿指遺袿兮能認愬空帷兮欲<lb/>
歸我入寢宫痛人亡兮物改其容寶瑟僵兮絃柱絶瑶臺傾兮鏡<lb/>
奩空寒爐委灰虚幌多風隙駟晨轉牎蟾夜通歩揺昏兮網粘翡<lb/>
翠芳褥掩兮塵化蛩蛩閱刀尺之餘澤見巾箱之故封翫服儼兮<lb/>
猶具繁華謝兮焉從想翩翻於是非求僁窣與冥蒙信竒術之可<lb/>
致嗟此生兮不逢徒注視以寂聽恍神疲而目窮還抱影以獨出<lb/>
紛百哀而攻中系曰龍門風霜苦別鶴哀鳴夜銜羽呉江波浪深<lb/>
雌劒一去無遺音悲之來兮憤予心洶如行波洊浸淫悵縁情而<lb/>
莫極思執禮以自箴巳焉哉苒苒生死悠悠古今乗彼一氣兮聚<lb/>
散相㝷或鼓而興或罷而沉以無涯之情愛悼不駐之光隂諒自<lb/>
迷其有分徒終怨於匪忱彼蒙莊兮何人予獨累嘆而長吟<lb/>
<pb n="KR4h0024_SBCK_009-7a"/>
　　　　夢渇賦　何諷<lb/>
不宿食以晨飲困鍾盂以沉寢永春晝而髙扄墮幅巾而横枕及<lb/>
乎酒適衷膓神遊異方煙生喉舌惝然如狂爰瞰甃以窺汲諒不<lb/>
任於呼吸俄據河而俯瀆乃器舟而杯斛倒魚鼈之窟宅見蛟龍<lb/>
之委伏猶胃膓之不浹資宴飲而未足由是奔九江走五湖手不<lb/>
睱於斡運心不息於躊躇見波漸竭而百川如綫岸益髙而底淤<lb/>
將枯腹慊爾而未覺肺燥然而不濡㝷至大溟茫然連清豈爾浩<lb/>
瀚而吾量不盈斟酌未幾倐見涯涘百靈稽首乞留濡漑吾腹未<lb/>
充豈汝爲意俄傾竭於浩渺奄滴瀝而無漬瑶宮貝闕盡列平地<lb/>
三山赤城可以歩至鯤鯨噞喁相喣以呬大鵬驚攫巨鼇愕眙四<lb/>
顧燥涸悒然興情此情何竒非吾所知恨滄海之可罄不足充吾<lb/>
之所思周遭有截塊然墆㙞水府萬族咸呼帝闕帝且不聞吾欲<lb/>
未竭方將㝷蟻垤期耿恭問姜毋以何在訪舒姑而欲從辨夸父<lb/>
於渭上弔相如於臨卭萬計巳盡六腑如燼䆫日斜照飛蚊遶鬢<lb/>
<pb n="KR4h0024_SBCK_009-7b"/>
旣驚旣覺可嘆可笑飲不盡器枯膓巳療搘頥沉吟其意逾深以<lb/>
吾此日之一夢見自古不足者之心<lb/>
重校正唐文粹卷第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_037-1a"/>
重校正唐文粹卷第三十七<lb/>
　　　　　　　　　　　　吳興姚　鉉　纂<lb/>
　論丁<hi>揔一十一首</hi>
　　兵刑四<lb/>
　　　守在四夷論<hi>牛僧孺</hi>守論<hi>杜牧</hi>戰論<lb/>
　　　斷刑論<hi>柳宗元</hi>
　　臨御四<lb/>
　　　機權論二首<hi>樓上權下馮用之</hi>王言論<hi>李德𥙿</hi>
　　　英傑論<lb/>
　　諫諍一<lb/>
　　　忠諌論<hi>李德𥙿</hi>
　　嬖惑二<lb/>
　　　近倖論<hi>李德𥙿</hi>寱論<hi>元結</hi>
　　　　守在四夷論　牛僧孺<lb/>
<pb n="KR4h0024_SBCK_037-1b"/>
傳曰古者天子守在四夷蓋言能令四夷不侵咸自守境洎周漢<lb/>
迄隋多不知守身但欲四夷自守殊不知四夷自守國内皆成四<lb/>
夷也因著論以明之何者夫守之大㫖以防攻也善防其攻者莫<lb/>
若防其敗善防其敗者莫若防其亡夫四夷不守境不過於略地<lb/>
侵城是有敗無亡也若王者之貴如天如地苟落一星伐一樹不<lb/>
足損天地之光耀蓋帝王之權能殺人能生人能達人能窮人能<lb/>
貧人能冨人一國之人思之必伺君好而賛之雖似親之其實攻<lb/>
之王者守大道淪非道是則不見敗而有亡也况四夷之攻至難<lb/>
者四國人之攻至易者亦有四四夷之攻以白刃國人之攻以巧<lb/>
言四夷之攻以鼓鼙國人之攻以祕隱四夷之攻以兵相害國人<lb/>
之攻以矯相親四夷之攻以兵相侵國人之攻以矯相益觀白刃<lb/>
則懼而思守也聆巧言則恱而思受也聽鼓鼙則警而思備也遇<lb/>
祕隱則懵而思述也逢相害則恚而思讎也見相親則惑而思近<lb/>
也值相侵則忿而思報也得相益則喜而思隣也攻邊則人人思<lb/>
<pb n="KR4h0024_SBCK_037-2a"/>
守也攻身則人人思受也抑人情之常非所鑚鑿而異也且王者<lb/>
之守有六失守之不固則非道攻之守之不貞則色攻之守之不<lb/>
約則聲攻之守之不廉則聚歛攻之守之不儉則奢侈攻之守之<lb/>
不正則邪佞攻之守之不仁則征伐攻之夏捨淑德而嬖妹喜是<lb/>
色攻而亡也商捨德音而耽愔愔是聲攻而亡也周厲捨廉節而<lb/>
恱榮夷公是聚歛攻而亡也秦皇捨儉節而起阿房是奢侈攻而<lb/>
亡也漢靈捨正直而用刑臣是佞倖攻而亡也隋煬捨慈仁而事<lb/>
遼東是征伐攻而亡也自三王百代無四夷之攻而亡者皆以守<lb/>
身不謹爲嗜慾所攻故也雖得四夷自守復何益哉或云幽王自<lb/>
以爲犬戎所滅僧孺以爲幽王自以守道不固頻舉僞烽嗷嗷天<lb/>
下空於杼軸加以襃姒色攻諸矦不信而敗非獨由於四夷也至<lb/>
於晉十六國稽其本則禍生於惠帝也賈后以色攻賈謐以佞攻<lb/>
致令八王並興生人減半然後戎夷乗間敢有窺窬可謂四夷先<lb/>
起於内不由四夷不守於外也故有德者先守其身但令四夷自<lb/>
<pb n="KR4h0024_SBCK_037-2b"/>
守曽不防戎狄在其國中故攻秦之胡者二世也豈必東夷南蠻<lb/>
西戎北狄哉沈尹戍雖舉守四夷之言而不書守身之道是載華<lb/>
而略實非垂範之㫖敢因文字以附簡編之闕<lb/>
　　　　守論<hi>并序</hi>杜牧<lb/>
往年兩河盜起屠囚大臣刼戮二千石國家不議誅廼束兵自守<lb/>
反脩大曆貞元故事而行姑息之政是使逆輩益橫終唱患禍故<lb/>
作守論焉<lb/>
厥今天下何如哉干戈朽鈇鉞鈍含弘混貸煦育逆孽殆爲故常<lb/>
而執事大人曾不歷筭周思以爲宿謀方且嵬岸抑揚自以爲廣<lb/>
大繁昌莫已若也嗚呼其不知乎其俟蹇頓顚傾而後爲之支計<lb/>
乎且天下幾里列郡幾所而自河以北蟠城數百金堅蔓織角奔<lb/>
爲冦伺吾人之顦顇天時之不利則將與朋伍羅絡郡國將駭亂<lb/>
吾民於掌股之上耳今者及吾之壯不圖擒取而乃處恬逸第第<lb/>
相付以爲後世子孫背脅疽根此復何也今之議者咸曰夫倔强<lb/>
<pb n="KR4h0024_SBCK_037-3a"/>
之徒吾以良將勁兵爲銜䇿髙位美爵充飽其腸安而不撓外而<lb/>
不拘亦猶豢擾虎狼而不怫其心則忿氣不萌此大曆貞元所以<lb/>
守邦也亦何必疾戰焚煎吾民然後以爲快也愚曰大曆貞元之<lb/>
間適以此爲禍也當是之時有城數十千百卒夫則朝廷待之貸<lb/>
以法故於是乎闊視大言自樹一家破制削法角爲尊奢天子養<lb/>
威而不問有司守恬而不呵王侯通爵越録受之覲聘不來机杖<lb/>
扶之逆息虜㣧皇子嬪之裝縁彩飾無不備之是以地益廣兵益<lb/>
强僭擬益甚侈心益昌於是土田名器分劃大盡而賊夫貪心未<lb/>
及畔岸遂有淫名越號或帝或王盟詛自立恬淡不畏走兵四略<lb/>
以飽其志者也是以趙魏燕齊卓起大倡梁蔡吳蜀躡而和之其<lb/>
餘混澒軒囂欲相效者往往而是運遭孝武宵旰不忘前英後傑<lb/>
夕思朝議故能大者誅鋤小者惠來不然周秦之郊幾爲犯獵哉<lb/>
大抵生人油然多欲欲而不得則怒怒則爭亂隨之是以教笞於<lb/>
家刑罰於國征伐於天下此所以裁其欲而塞其爭也大曆貞元<lb/>
<pb n="KR4h0024_SBCK_037-3b"/>
之間盡反此道提區區之有而塞無涯之爭是以首尾指支幾不<lb/>
能相運掉也今者不知此非而反用以爲經愚見爲盗者非止於<lb/>
河北而巳嗚呼大曆貞元守郡之術永戒之哉<lb/>
　　　　戰論<hi>并序</hi>
兵非脆也榖非殫也而戰必挫北是曰不循其道也故作戰論焉<lb/>
河北視天下猶珠璣也天下視河北猶四支也珠璣苟無豈不活<lb/>
身四支苟去吾不知其爲人何以言之夫河北者俗儉風渾淫巧<lb/>
不生朴毅堅强果於戰耕名城堅壘嶺㠔相貫髙山大河盤互交<lb/>
鎻加以土息徤馬便於馳敵是以出則勝處則饒不窺天下之産<lb/>
自可封殖亦猶大農之家不待珠璣然後以爲富也天下無河北<lb/>
則不可河北旣虜則精甲銳卒利刀良弓徤馬無有也卒<hi>蔟忽反</hi>然<lb/>
夷狄驚四邊摩封疆出表裏吾何以禦之是天下一支兵去矣河<lb/>
東盟津滑臺大梁彭城東平盡宿厚兵以塞虜衝是六郡之師嚴<lb/>
飾護疆不可他使是天下二支兵去矣六郡之師厥數三億低首<lb/>
<pb n="KR4h0024_SBCK_037-4a"/>
仰給横拱不爲則㳂淮已北循河之南東盡海西叩洛經數千里<lb/>
赤地盡取纔能應費是天下三支財去矣咸陽西北戎夷大屯嚇<lb/>
呼膻臊徹于帝居周秦單師不能排闢於是盡剷吳越荆楚之饒<lb/>
以啖兵戍是天下四支財去矣乃使吾用度不周徴傜不常無以<lb/>
膏齊民無以接四夷禮樂刑政不暇修治品式條章不能備具是<lb/>
天下四支盡解頭腹兀然而已焉有人解四支其自以能乆爲安<lb/>
乎今者誠能治其五敗則一戰可定四支可生夫天下無事之時<lb/>
殿寄大臣偷處榮逸爲家治具戰士離落兵甲鈍弊車馬刓弱而<lb/>
未甞爲之簡帖整飾天下雜然盗發則疾敺疾戰此宿敗之師也<lb/>
何爲而不北乎是不蒐練之過者其敗一也夫百人荷戈仰食縣<lb/>
官則挾千夫之名大將小禆操其餘贏以虜壯爲幸以師老爲娛<lb/>
是執兵者常少麋食者常多築壘未乾公囊巳虚此不責實料食<lb/>
之過其敗二也夫戰輒小勝則張皇其功奔走獻狀以邀上賞或<lb/>
一日再賜一月累封凱還未歌書品巳崇爵命極矣田宫廣矣金<lb/>
<pb n="KR4h0024_SBCK_037-4b"/>
繒溢矣子孫官矣焉肯捜竒外死勤於戎矣此賞厚之過其敗三<lb/>
也夫多喪兵士顚翻大都則跳身而來刺邦而去迴視刀鋸菜色<lb/>
甚安一歲未更旋巳立於壇墀之上矣此輕罰之過其敗四也夫<lb/>
大將將兵柄不得專恩臣詰責第來揮之至如堂然將陣殷然將<lb/>
鼓一則曰必爲偃月一則曰必爲魚麗三軍萬夫環旋翔佯恍駭<lb/>
之間虜騎乗之遂取吾之鼓旗此不專任責成之過其敗五也元<lb/>
和時天子急太平嚴約以律下常團兵數十萬以誅蔡天下乾耗<lb/>
四歲後能取此蓋五敗不去也長慶𥘉盗據子孫悉來走命是内<lb/>
地無事天子寛禁厚恩與人休息未幾而燕趙甚亂引師起將五<lb/>
敗益甚登壇注意之臣死竄且不暇復焉能加威於反虜哉今者<lb/>
誠欲調持干戈灑掃垢汗以爲萬世安而乃踵前非踵前非是不<lb/>
可爲也古之政有不善士傳言庶人謗發是論者亦且將書于謗<lb/>
木傳于士大夫非偶言而巳<lb/>
　　　　斷刑論　柳宗元<lb/>
<pb n="KR4h0024_SBCK_037-5a"/>
余旣爲斷刑論或者以釋刑復於余其辭云云余不得巳爲之言<lb/>
焉夫聖人之爲賞罰者非他所以懲勸者也賞務速而後有勸罰<lb/>
務速而後有懲必曰賞以春夏刑以秋冬而謂之至理者僞也使<lb/>
秋爲善必俟春夏而後賞則爲善者必怠春爲不善者必俟秋冬<lb/>
而後罰則爲不善者必懈爲善者怠爲不善者懈是敺天下之人<lb/>
而入於罪又緩而慢之以滋其懈怠此刑之所以不措也必使爲<lb/>
善者不越月踰時而得其賞則人勇而有勸焉爲不善者不越月<lb/>
踰時而得其罰則人懼而有懲焉爲善者日以有勸爲不善者日<lb/>
以有懲是敺天下之人而從善逺罪也敺天下之人而從善逺罪<lb/>
是刑所以措而化所以成也或者務言天而不言人是惑于道者<lb/>
也胡不謀之人心以熟吾道吾道之盡而化矣是蒼蒼者焉能與<lb/>
吾事而暇知之哉果以爲天時之可得順大和之可得致則全吾<lb/>
道而得之矣全吾道而不得者非所謂大和也是亦必無而巳矣<lb/>
又何必枉吾之道曲順其時以謟是物哉吾固知順時之得天不<lb/>
<pb n="KR4h0024_SBCK_037-5b"/>
如順人順道之得天也何也使犯死者自春而窮其辭欲不死不<lb/>
可得貫三木加連鎻而致之獄吏大暑數日痒不得搔痺不得揺<lb/>
痛不得摩飢不得時而食渴不得時而飲目不得瞑支不得舒怨<lb/>
號之聲聞於里人如是而大和之不傷天時之不逆是亦必無而<lb/>
巳矣彼其所冝得者死而巳也又若是焉何哉或者乃以雪霜者<lb/>
天之經也雷霆者天之權也非常之罪不時可以殺人之權也當<lb/>
刑者必順時而殺人之經也是不然夫雷霆雪霜者特一氣耳非<lb/>
有心於物者也聖人有物者也春夏之有富霆也或發而震破巨<lb/>
石裂大木木石豈爲非常罪也哉秋冬之有霜雪也舉草木而殘<lb/>
之草木豈有非常罪也哉彼豈有懲於物也哉彼無所懲則效之<lb/>
者惑也果以爲仁必知經智必知權是又未盡於經權之道也何<lb/>
也經也者常也權也者達經者也皆仁智之事也離之滋惑矣經<lb/>
非權則泥權非經則悖是二者强名也曰當斯之盡矣當也者大<lb/>
中之道也離而爲名大中之器用也知經而不知權不知經者也<lb/>
<pb n="KR4h0024_SBCK_037-6a"/>
知權而不知經不知權者也偏知而謂之智不智者也偏守而謂<lb/>
之仁不仁者也知經者不以異物害吾道知權者不以常人怫吾<lb/>
慮合之於一而不疑者信干道而已矣且古之所以言天者蓋以<lb/>
愚蚩蚩者耳非爲聦明睿智者設也或者之未達不思之甚也<lb/>
　　　　機論上　馮用之<lb/>
機者機也經緯天下織綜人事而已矣機者微也發之至微用之<lb/>
至廣大人行之則合於道細人竊之則階於亂合道所以濟世階<lb/>
亂所以滅身濟世機之利者也滅身機之害者也知利而不知害<lb/>
雖去其害害必恱之知害而不知利雖就其利利必違之知利而<lb/>
知害知去而知就其惟聖人乎文王武王知機之君也箕子周公<lb/>
知機之臣也夫三才設位而機行乎其中矣得之者昌失之者亡<lb/>
善用則集乎百祥昧用則來乎百殃故天之一發龍蛇爲之起陸<lb/>
人之一發天地爲之反覆范蠡善用也勾踐以之克霸無極昧用<lb/>
也楚國於焉殄瘁至哉斯術也莫不以合義爲本趣時爲用苟悖<lb/>
<pb n="KR4h0024_SBCK_037-6b"/>
於義則恱隨者寡未逢於時則虚其事稽其取與離合之際可謂<lb/>
神矣雖離婁之目不可視烏獲之力不可制南金之利不可斷迅<lb/>
雷之聲不可及夫神器至重也堯不與子而禪於舜蓋取聖之機<lb/>
也舜不讓丹朱而復禪禹蓋取時之機也兄弟至親周公離於管<lb/>
蔡取賢之機也秦越之䟽嬴氏合於由余取霸之機也設令堯與<lb/>
丹朱而棄舜億兆之心竟歸於虞則不謂之聖帝矣舜忘大義而<lb/>
顧小節不承堯而禪禹則不謂之明君矣周公暱管蔡而不戮必<lb/>
墜文武之業則不謂之賢臣矣秦伯鄙由余而不用必失四方之<lb/>
士則不謂之霸主矣天下雖聞之而不可知雖見之而不可測善<lb/>
爲國者如偃師焉民如幻也欲之動欲之靜機在於我豈當不恱<lb/>
乎善爲君者猶造父焉人猶馬也欲之東欲之西䇿在於我豈有<lb/>
能違乎經曰不獨親其親則天下皆親不獨子其子則天下皆子<lb/>
富哉是機也我以天下爲親爲子天下孰不以我爲親爲子乎夫<lb/>
然故災害不生禍亂不作此聖人之㫖也則知欲安者必先安於<lb/>
<pb n="KR4h0024_SBCK_037-7a"/>
人欲利者必先利於人能安人而人不安之能利人而人不利之<lb/>
者未之有也漢祖入關不行殺戮善安人也秦室寶貨悉分士卒<lb/>
善利人也卒收天下之心享天下之富此聖人之作也項籍反是<lb/>
而亡不亦宜乎善爲臣者不厚於身而厚於君不潤於室而潤於<lb/>
國厚於君忠也潤於國公也旣忠且公君其薄之哉民其怨之哉<lb/>
禄位其去之哉雖不厚於身而身自厚矣不潤於室而室自潤矣<lb/>
此君子之爲也鄼侯處位而舉淮隂厚君者也入秦不取金璧而<lb/>
取圖籍潤國者也故能位冠三傑聲流萬古韓信忌剋酈生殛逐<lb/>
田横欲有功而自厚貪賞而自潤終貽伊慼雲夢生擒夫域中至<lb/>
大之謂道天下至賾之謂機有道無機守死而一身獨善有機無<lb/>
道好謀而彛倫攸斁伯夷叔齊守死也豈謂億兆塗炭俟周武哉<lb/>
李斯趙髙好謀也豈知刑政酷毒失民心哉機道相須盡善盡美<lb/>
然而發機之要實資於時故進而得時亦機也退而得時亦機也<lb/>
取而得時亦機也語而得時亦機也黙而得時亦機也進得其時<lb/>
<pb n="KR4h0024_SBCK_037-7b"/>
則有利伊尹干湯是也退得其時則無悶二踈辭禄是也取得其<lb/>
時則必獲甘羅陟相是也捨得其時則元吉泰伯去吳是也語得<lb/>
其時則見信傅說是也黙得其時則保身微子是也故進不相時<lb/>
則凶眺錯所以見誅也退不相時則禍白起所以伏劒也取不相<lb/>
時則招吝許伐鄭也捨不相時則有悔虞棄號也語不相時則殆<lb/>
辱薛冶諌其君也黙不相時則受謗子家從其賊也所以失之毫<lb/>
釐差之千里故君子得其機則仇讎變爲心腹况其恩者乎失其<lb/>
機則親昵反爲勍敵况其䟽者乎齊桓用讎能盡管仲之謀九合<lb/>
諸侯一匡天下衛懿好鶴失於臣下之望國之有難士卒不戰夫<lb/>
如是則一得一失易於反掌一興一亡疾如旋踵爲國家者可不<lb/>
務乎或曰老氏云以智治國國之賊不以智治國國之福然則智<lb/>
非機耶機非智耶荅曰機者生於智者也智者隨其性者也大人<lb/>
君子得其逺者大者爲而不有功成不居使天下熈熈然若登春<lb/>
臺如享太牢不知帝力故爲國之福非謂其無慮無思兀兀然如<lb/>
<pb n="KR4h0024_SBCK_037-8a"/>
草木鳥獸而能治國者也細人曲士得其小者近者嗜欲繫焉矜<lb/>
伐在焉是非生焉爭鬪興焉故爲國之賊聖人慮百世之後善人<lb/>
少而不善人多垂此玄言蓋抑揚之㫖也且聖人不仁以百姓爲<lb/>
芻狗不仁之仁豈非機耶國不用機以克永世匪我攸聞夫茫茫<lb/>
六經萬機之圃昭昭前史萬機之鑑仲尼云知幾其神乎有旨哉<lb/>
有旨哉<lb/>
　　　　權論下<lb/>
大哉鼓天下之動成天下之務反於常而致治違於道而合利非<lb/>
權其孰能與於此乎夫權者適一時之變非悠乆之用然則適變<lb/>
於一時利在於悠乆者也聖人知道德有不可爲之時禮義有不<lb/>
可施之時刑名有不可威之時由是濟之以權也其或不可爲而<lb/>
爲則禮義如畫餅充飢矣不可施而施則禮樂如說河濟渴矣不<lb/>
可威而威則刑名如治絲而棼矣豈惟乖理適足資亂故用權之<lb/>
際道徳可棄禮義可置刑名可弛及乎發號施令如風偃草衆知<lb/>
<pb n="KR4h0024_SBCK_037-8b"/>
嚮方莫敢不服與夫道德禮義刑名之功又何異哉雖曰棄之置<lb/>
之弛之蓋殊途而同歸也故權者國家之利器也輜重可離而權<lb/>
不可失兵食可去而權不可無迅雷發則群物驚大風起則萬彚<lb/>
振嚴霜冽則衆木落遟日昇則百卉秀孰爲此者曰天地也天地<lb/>
尚或用之而况於人乎夫休祥不見則中庸之君不能力行而濟<lb/>
於聖咎徴不作則殘暴之主不能革心而至於道福其善君子所<lb/>
以知勸禍其淫小人所以知戒夫天之德至仁也地之道無私也<lb/>
至仁則不傷於物何乃行肅殺之令乎蓋秋不殺則春無以生矣<lb/>
無私則不黨於人何乃垂災沴之變乎蓋惡不癉則善無以彰矣<lb/>
一弛一張天道乃長一懲一勸天道乃逺觀天之道執天之行盡<lb/>
矣是以君子則而象之體而行之故當不合用而用不合棄而棄<lb/>
不合賞而賞不合誅而誅者皆從權而制宜也聖人以神道設教<lb/>
俾民日用而不知權之時義大矣哉髙宗知傅說之賢欲委之代<lb/>
天取於皁隸之徒儀於百辟之上慮群情弗恊事難以濟故稱夢<lb/>
<pb n="KR4h0024_SBCK_037-9a"/>
得賢相乃刻像而求之商之中興頼善權之主也文王知太公之<lb/>
賢欲擢居輔弼搜於屠釣之間致於三公之上庶士靡靡恐未適<lb/>
從故稱天遺我師乃出畋而獲之周之永年頼善權之君也此二<lb/>
君苟懼設詐之損德固執信而循常則傳巗虚老而莫伸渭濵没<lb/>
齒而不用棟梁斯壞其何以興夫權之大端在於利害而巳矣利<lb/>
萬而害一害之何傷害百而利十利之必亡茍害於事雖鄙俚之<lb/>
議君子懼之苟利於後雖先王興教達人抗行也子雖至親西伯<lb/>
食其肉不然則死於羑里也父雖至尊沛公索其羮不然則臣於<lb/>
項籍也西伯非不慈蓋子巳死不食則已身亦斃沛公非不孝蓋<lb/>
其父爲虜奔赴則已身亦降又何益乎能捨無益之慈孝成莫大<lb/>
之基業大人之權變不可得而聞也夫是非未明向背未定成敗<lb/>
未測取與未决當此之時行權之時也故權可以明是非定向背<lb/>
測成敗决取與穰苴布衣見景公景公委之以兵柄斬一寵臣三<lb/>
軍畏懾克成其功也孫武被褐謁吳王吳王試以教戰戮三嬖妾<lb/>
<pb n="KR4h0024_SBCK_037-9b"/>
衆女整齊卒顯其能也易曰巽以行權巽風也風行也無不可動<lb/>
之物無不可往之所權之用無不可治之時無不可成之事昔晉<lb/>
文公見天王于河陽譎則譎矣而夾輔之勲垂於史冊鬻拳諌楚<lb/>
子以兵刃悖則悖矣而盡忠之節著於春秋夫事有先奪而後與<lb/>
先順而後取太甲不治伊尹放之俟其改過而反其政公子光謀<lb/>
亂伍胥避之乃進專諸以成其志然後盡事君之節雪殺父之冤<lb/>
不其偉歟夫乾坤之道易簡也而猶窮則變變則通通則能乆故<lb/>
王公設權以固其國知變以馭其民善馭者視人如嬰孩悟之誘<lb/>
之莫不胥恱不善馭者以民爲規矩謂方圓定矣不能苟合善權<lb/>
變者如弈棊焉或取或捨或進或退無固無必皆任其勢也捨非<lb/>
資敵蓋捨小而取大退非怯彼蓋進損而退益孔子曰可與共學<lb/>
未可與立可與立未可與適道可與適道未可與權得非權之難<lb/>
耶觀其相魯君於夾谷挫齊銳於鐏爼當是時齊侯强而不强魯<lb/>
國弱而不弱聖人之智不亦多乎夫獸廢爪牙則充羣獸之腸矣<lb/>
<pb n="KR4h0024_SBCK_037-10a"/>
禽鎩羽翮則供衆禽之羞矣人失權變則爲英雄之資矣三十輻<lb/>
之車制之者柅萬乗之國統之者權五賊在心神至聦而莫測三<lb/>
盗旣興物雖衆而皆覩至哉始離而終合始逆而終順始非而終<lb/>
是始失而終得權之㫖也或曰機之與權同乎異乎對曰異也設<lb/>
於事先之謂機應於事變之謂權機之先設猶張羅待鳥來則獲<lb/>
矣權之應變猶荷戈禦獸審其勢也知機而不知權者得於預謀<lb/>
失於臨事知權而不知機者巧於臨事拙於預謀知機而知權者<lb/>
帝霸之君也王佐之臣也自五帝旣降捨機權而能治天下者未<lb/>
之有也<lb/>
　　　　王言論　李德𥙿<lb/>
夫帝王與羣臣言不在援引古今以飾雄辯惟在簡而當理雄辯<lb/>
不足以服姦臣之心惟能塞諍臣之口昔田蚡請考功地益宅武<lb/>
帝曰遂取武庫衛將軍言郭解家貧又曰布衣權至使將軍知此<lb/>
其家不貧殷仲文言音樂好之自解宋祖曰吾只恐解此謂簡而<lb/>
<pb n="KR4h0024_SBCK_037-10b"/>
當理足使姦臣奪心邪人破膽矣余歷事六朝弼諧二主文宗辭<lb/>
皆文雅而未甞聘辨武宗言必簡要而不爲文飾皆得君人之量<lb/>
能盡臣下之辭豈唯王言如是人臣亦當然也其有辯若波濤辭<lb/>
多枝葉文經意而飾詐矯聖言以蔽聦此乃姦人之雄遊說之士<lb/>
焉得謂之獻替哉爲人臣者當戒於斯愼於斯必不獲罪於天矣<lb/>
　　　　英傑論<lb/>
帝王之任英傑皆須御之以氣結之以恩然後可使也若不以英<lb/>
氣折之而寵以姑息則驕不可任若不以恩愛結之而肅以禮號<lb/>
則怨不爲用駕御之術惟漢祖盡之黥布歸漢<hi>句絶</hi>髙祖方踞牀洗<lb/>
而召布入見布大怒悔來欲自殺出就舎張<hi>音帳</hi>飲食從官如漢主<lb/>
居布又喜過望武帝踞厠見衛青以大將軍之貴而隸人蓄之此<lb/>
不得不絶大漠而盪葷允也蜀先主與關羽張飛同卧起而稠人<lb/>
廣坐侍立終日皆用此道故能成功夫御英傑使猛將與見道德<lb/>
之人接方正之士事不同也不可以繁禮飾貌浮詞足言冝乎洞<lb/>
<pb n="KR4h0024_SBCK_037-11a"/>
開胸懐令見肝肺氣懾其勇恩結其心雖踞洗召之不爲薄矣禄<lb/>
山夷狄之譎詐者也非將門英豪草萊竒傑其戰鬪之氣擊刺之<lb/>
材去關張逺矣天寶末受專征之任託不御之權入朝賜宴坐内<lb/>
殿西序雞障之下非其所據果蓄異圖幽陵厲階至今爲梗蓋恩<lb/>
甚驕盈以至於此儻以徒隸蓄之豈有斯恨<lb/>
　　　　忠諌論<lb/>
人君拒諌有二一曰生於愛名二曰不能去欲雖桀紂桓靈之君<lb/>
未能忘名自知爲惡多矣畏天下人知之將謂諌巳則惡不可掩<lb/>
故不欲人之諌也如晉獻非驪姬寐不安齊桓非易牙食不美必<lb/>
不能去之亦不欲人諌也人臣忠諌亦有二欲道行於君可使身<lb/>
安國理者其辭婉欲名髙後世不顧身危國亂者其辭訐考叔啓<lb/>
大隧以成莊公之孝倉唐獻犬鴈以復文侯之愛留侯封雍齒以<lb/>
安羣臣招四皓以定惠帝此所謂婉也諫大夫言婢不爲主白馬<lb/>
令言帝欲不帝<hi>劉李二人名不便故書其官</hi>激主之怒自有其名望其聽從固<lb/>
<pb n="KR4h0024_SBCK_037-11b"/>
不可得此所謂訐也漢元帝欲御樓舩薛廣德當乗輿諫曰臣自<lb/>
刎頸血汚車輪陛下不入廟矣張猛曰乗舩危就橋安聖主不乗<lb/>
危元帝曰曉人不當如是耶則知諌者之道在於婉矣唯英主必<lb/>
能從諌何者自知功德及生人者大矣雖有小惡不諱人言如漢<lb/>
髙械繫蕭相國及聞王衛尉之言曰我不過爲桀紂主而相國爲<lb/>
賢相此所謂不諱也近世名臣王石泉居相時以子爲眉州司士<lb/>
天后甞問曰君在相位子何逺乎對曰廬陵是陛下愛子今猶在<lb/>
逺臣之子焉敢相近有以見君子之心亦倉唐之比也<lb/>
　　　　近倖論<lb/>
自古中主以降皆安於近習逺於忠良其主非不知君子可親小<lb/>
人可去而不可改者其弊有二一曰性相近二曰嗜慾深桓靈之<lb/>
主與小人氣合如水之走下火之就燥皆自然而親結不可解也<lb/>
侯覽張讓所以得蔽君也元成二后皆有所嗜吹簫撾鼓之娛微<lb/>
行沈湎之樂非倖臣無以承意非近習無以共歡石顯張敞所以<lb/>
<pb n="KR4h0024_SBCK_037-12a"/>
得蠧政也惟人君少欲英明者則能反是如文帝雖有鄧通趙談<lb/>
所信者賈誼張釋之袁盎此所謂少欲也武帝雖有韓嫣李延年<lb/>
而所貴者公孫弘倪寛卜式此所謂英明也故君聽不惑政無頗<lb/>
纇近則開元𥘉内有姜皎崔滌以極宮中之樂外有姚盧蘇宋以<lb/>
修天下之政得元成之欲享舜禹之名六合晏然千古莫及其故<lb/>
何也倖臣不得干政事也後代能知漢之文武及開元致理之要<lb/>
雖有倖臣亦何害於理哉<lb/>
　　　　寱論　元結<lb/>
元子天寶中曾預讌於諌議大夫之座酒盡而無以續之大夫歎<lb/>
曰諌議冗者貧無以繼酒嗟哉元子醉中議之曰大夫頗能用一<lb/>
謀令大夫尊重如侍中威權等司隸何若大夫問謀對曰得寱婢<lb/>
一人在人主左右以寱言先諷則可請有所說大夫不聞古有邰<lb/>
侯侯家得寱婢寐則寱言言則侯輒鞭之如是一歲婢寱如故侯<lb/>
無如婢何有夷奴毎厭勞辱寐則假寱其言似不怨主而若忠信<lb/>
<pb n="KR4h0024_SBCK_037-12b"/>
侯聞問之則曰素有寱病寐中寱言非所知也引寱婢自辨辭說<lb/>
云云侯疑學婢鞭之不止髠之鉗之奴寱愈甚奴於是重窺侯意<lb/>
先事寱說說侯之過警以禍福侯又無如奴何客有知侯禍機因<lb/>
寱奴之先扣侯門諌侯以改過免禍侯納客爲上賔復其奴命之<lb/>
曰寱良氏子孫世在于邰大夫誠能學奴效婢假寱言以規諌人<lb/>
主俾悔過追悞與天下如新大夫見尊重威權何止侍中司隸大<lb/>
夫乃歎曰嗚呼吾謂今之士君子曾不如邰侯夷奴耶<lb/>
重校正唐文粹卷第三十七<lb/>
</p>
<p>
</p>
  </div>
</body>
</text>
</TEI>
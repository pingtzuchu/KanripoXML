<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_089-1a"/>
重校正唐文粹卷第八十九<lb/>
　　　　　　　　　　　吳興姚　鉉　纂<lb/>
　書十一<hi>揔一十三首</hi>
　　激發八<lb/>
　　　上崔相公書<hi>吳武陵</hi>再荅張僕射書<hi>柳冕</hi>
　　　上韋右丞書<hi>劉軻</hi>與田將軍書<hi>獨孤郁</hi>
　　　移陸司勲沔書<hi>
                        <graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>陽秬</hi>與李㴾拾遺書<hi>盧坦</hi>
　　　移成均博士書<hi>皮日休</hi>與孺顔上人書<hi>沈亞之</hi>
　　哀鳴三<hi>列國附</hi>
　　　上李門下書<hi>柳宗元</hi>上吏部裴侍郎書<hi>駱賔王</hi>
　　　代荀卿與楚相春申君書<hi>附劉軻</hi>
　　忿恚二<lb/>
　　　與吏部孫貟外書<hi>陳章甫</hi>上安州裴長史書<hi>李白</hi>
　　　　上崔相公書　吳武陵<lb/>
<pb n="KR4h0024_SBCK_089-1b"/>
月日謹白書相公閣下昔者獲侍坐於東掖竊聞餘論吾之行巳<lb/>
略無遺事獨未能舉賢士大夫於朝爲恨耳武陵誠愚不覺竊抃<lb/>
以爲明哲之達必將與人同然猶恨爾時相公未得行其志今者<lb/>
鎔鑄生人鼔簧羣物九牧之士傾耳而聽拭目而視以爲舉善黜<lb/>
惡大堯之功相公亦塞其望乎昔者管夷吾致隰朋寗戚東郭牙<lb/>
賔胥無王子成於桓公分職其務且曰欲理國者則五子存焉如<lb/>
將霸王則夷吾在焉蓋不欲專其能也先相國居位旬朔而所舉<lb/>
者亦數十百人今不知相公所舉阿誰所黜阿誰自秋徂春非特<lb/>
旬朔豈天地無其人邪將相公有所待邪或則曰明主春秋鼎盛<lb/>
方有所好升平之畫未可爲也此又常人之論無足徴者夫人君<lb/>
病無所好茍有所好何爲不可假若主好畋獵則正人其無畋獵<lb/>
者乎主好宴遊正人其無蹙踘拔河者乎因好而致事將濳化或<lb/>
以謌謡進或以烹餁來相公詎謂不然乎今兩河餘宼條貫未得<lb/>
北虜踞慢西戎猖蹶三關可收五城可理河壖可田運漕可罷相<lb/>
<pb n="KR4h0024_SBCK_089-2a"/>
公豈獨遺此而優游廊廟更以歲月取賢相之位然後旄鉞而出<lb/>
鎭乎生人可憐勲業可惜伏惟相公越羣士之胸臆姑爲躊躇天<lb/>
下幸甚始從北來得邊隅之事謹條别狀輕瀆嚴重武陵再拜<lb/>
　　　　再荅張僕射書　柳冕<lb/>
辱還荅知朝廷之事事無小大難易一切言之言之輒從從乃中<lb/>
變故吾子言有進退之心誤矣夫言之不入諌而怒之國之患也<lb/>
言之輒從從而中變是可諌也又何患乎故下之說上患其志不<lb/>
固不患無時謀合於天即天爲之時謀合於人即人爲之時天且<lb/>
不違况於人乎伊尹負鼎俎五干湯其道乃行天爲之時也商鞅<lb/>
以疆國三說孝公其功乃立人爲之時也譬如爲山累土過於九<lb/>
仞然後功就茍待天時功不成矣愚公者志欲移山必能移山故<lb/>
天地之心與人不遠人能感天在於心耳昔犬戎滅周申甫復之<lb/>
無知亂齊管仲霸之晉室中絶王導興之太平干紀姚宋挫之彼<lb/>
謀之如神即用之如神故賢人君子匡救時運有其才必有其志<lb/>
<pb n="KR4h0024_SBCK_089-2b"/>
有其言必有其事事至而退君子不爲今一言未行其志乃衰是<lb/>
無志也故君子白刃可蹈也鼎鑊可赴也其志不可奪也今有其<lb/>
位有其時一不動再言之再不動三四言之即天地可動況於人<lb/>
乎天地氣合即君臣氣合又何患乎冕白<lb/>
　　　　上韋右丞書　劉軻<lb/>
右丞閣下某切伏下風有年矣布衣儒冠讀書耕田焦勞形神求<lb/>
古人道不爲不多其閱今之事極耳目之聞見亦以半古之道叅<lb/>
乎其心者也行之於古旣如彼踵之於今又如此固不必揲平蓍<lb/>
灼乎龜而卜筮行乎其中矣小生敢欲首天下之忠激敢言之士<lb/>
輒試貢心中事以當閣下閣下知一士之進退關天下之去就今<lb/>
天下白屋之士有角立秀出者或能以黃老言或能以儒術言或<lb/>
能以刑法言思願吐一竒設一䇿使司化源者開目而見四方之<lb/>
事閣下知天下亦有人乎有是人無其時與無是人同有其言而<lb/>
不行其所以言與無言同此所以理代寡而升乎之運不可得而<lb/>
<pb n="KR4h0024_SBCK_089-3a"/>
至也古之大臣不惟諌君人亦諌君亦諌故曰惟尹躬曁湯咸有<lb/>
一德此所以開聖聽而達天視也昔貞觀𥘉天下注心於房魏而<lb/>
太宗果爲堯舜開元中天下注心於姚宋玄宗幾如太宗今閣下<lb/>
之車轍馬跡相去俯無尺寸天下之注心於閣下聚手而指以爲<lb/>
提持大柄在閣下掌握中耳閣下知人意叅於天意邪先天而天<lb/>
弗違則其古之相天下者其道不同及其成功一也昔漢孝惠時<lb/>
有若曹丞相以黃老施化而天下清淨孝武時有若公孫弘以儒<lb/>
術御丗而天下亦治孝宣時有若魏邴者以刑法撿下實號中興<lb/>
閣下必欲爲黄老而館舎下有膠西蓋公邪必欲爲儒術而門下<lb/>
有平津之客邪必欲爲刑法而與言者有温舒于公邪此三者在<lb/>
閣下所嗜而行之耳夫撗一木而棟明堂者其力固多然其下有<lb/>
柱柱下有石石下有土積三物而棟力成焉故太玄曰崔嵬不崩<lb/>
羣土疆此明上下節級有扶持之道也今人之望閣下挺一身而<lb/>
棟天下必矣抑不知棟下之柱者誰乎柱下之石土者誰乎此小<lb/>
<pb n="KR4h0024_SBCK_089-3b"/>
生汲汲於私心誠在此也某毎病此來之欲爲丞相者馴致其道<lb/>
積人之望使必曰某公必爲宰相白麻未及下而門巳扄鐍其此<lb/>
豈謂導萬物之情狀達一人之聦明邪且一人之耳待宰相而聦<lb/>
之一人之目待宰相而明之宰相之耳目亦資天下之士且曰是<lb/>
何賢於我其言亦何𥙷焉此榖梁子所謂上暗下聾也某甞試論<lb/>
之天下之形聲雖離婁師曠故不能周視遍聽矧閉目掩耳而欲<lb/>
逹天下之視聽不亦難哉故曰耳目在天下聦明在宰相故堯所<lb/>
以寄耳目於舜禹時謂聦明文思之后焉脫不以天下爲聦明某<lb/>
不知其然此亦閣下之所醜聞也故某所徴前事而言之意者實<lb/>
欲閣下踐其地使今之談者曰房魏道在吾君必爲太宗矣區區<lb/>
下情輒以此貢心焉伏惟宥其愚而捨其所持意恩幸某恐懼再<lb/>
拜<lb/>
　　　　與田將軍書　獨孤郁<lb/>
天子賞將軍之勲自禆校領十萬軍率給麾幢節符佩黄金印者<lb/>
<pb n="KR4h0024_SBCK_089-4a"/>
數四廟祖于京開東第駟門號公侯家子弟姻族以將軍故皆爲<lb/>
好官將軍之勲名可謂盛矣美矣然某聞古人曰成功不乆難處<lb/>
且物禁太盛昔者周公以至聖之德致太平之功以成王幼少不<lb/>
忍而去召公有不恱色何者勢逼不能無嫌故也夫以聖處猶難<lb/>
況非聖哉故范蠡留侯知其然去之而遠害昔者李斯爲秦破山<lb/>
東從擒諸侯尊秦爲天子秦皇以爲丞相任事秦廷之貴惟斯耳<lb/>
斯知盛滿不行卒爲秦擒韓信爲漢誅趙魏破齊楚尊漢爲天子<lb/>
漢裂土封王于荆漢將之貴惟信耳信不知降挹一旦蜚言被疑<lb/>
卒受吕氏之誅彼二子可謂巧於爲人拙於爲身故二子始有周<lb/>
吕勲卒受參夷誅何則由務進而不知退故今上封足下爲公爲<lb/>
王爲十萬戸侯傳子襲孫居爲䕫爲龍岀爲桓爲文且令召公無<lb/>
不恱色足下豈不賢於周公哉夫今之遊宦者辛勤數千萬言得<lb/>
一官俸不過三二萬數從僕不過一二人滿當罷戀戀不欲去豈<lb/>
非顧其利邪況夫遭時變即㨿千里土權殺生柄不覺炎燠更變<lb/>
<pb n="KR4h0024_SBCK_089-4b"/>
歌重侍兒俳優不離前爲樂萬方以娱情惟恐其不歡無纎憂能<lb/>
鑚其胷豈不願留之邪顧其勢不可是以去故堯讓天下而長有<lb/>
天下孫叔敖不悔去者三願將軍無受吳張玄之說納馬援鄒陽<lb/>
之䇿思留侯陶朱之舉悟韓信李斯之惑立竇融河西之績覽郭<lb/>
馬李高數賢之事稽叔敖三去之美昔蔡澤之說范睢也引鞅起<lb/>
踵以繋奪其位睢受說而歸相讓澤非不知澤情而受市也蓋審<lb/>
理必然今某來非縱橫時豈澤之徒歟旣非奪位而來又豈欲騁<lb/>
口衒丗直以惜賢人之業耳惟將軍無猜焉<lb/>
　　　　移陸司勲沔書　歐陽秬<lb/>
月日歐陽秬移書郎中閣下夫百女蕩一女貞蕩者紛然爲貞者<lb/>
笑脫使貞者始貞而後蕩奈百人之笑一人邪嗚呼一之笑百百<lb/>
者有此恥於人而已百之笑一一者舉目無比其如恥何伏惟閣<lb/>
下少垂聽覽秬在閩中時聞閣下之名十年矣及來京師又逾一<lb/>
紀甞期閣下不出則若南陽劉子驥㑹稽謝慶緒出則如蜀孔明<lb/>
<pb n="KR4h0024_SBCK_089-5a"/>
殷傳說不然亦如賈誼朱雲之徒庶幾於直道也今皇帝起閣下<lb/>
爲郎閣下俁俁而來秬謂斯來也享數年有見必言有聞必論日<lb/>
復一日僅三百日矣豈九牧之民皆治矣無有術邪四夷之患皆<lb/>
平矣無有䇿邪天下之無賢者不可舉邪天下之無倖者不可黜<lb/>
邪天下之無贓者不可劾邪天下之無冤者不可雪邪天下之無<lb/>
屈者不可伸邪天下之無驕者不可誡邪旣無所聞又無所見則<lb/>
樂堯舜之道讀周孔之書劉驎之謝敷斯人也閣下亦斯人也豈<lb/>
徒鼔動以朝廊飡而退是何前踞而後恭若彼始貞而後蕩如此<lb/>
且一之笑百雖有比也正今百人之反笑矣閣下欲何比焉夫名<lb/>
利之心不可卷正直之心亦不可轉秬謂閣下今之爲不及昔時<lb/>
不爲明矣且逢萌不掛冠孰有萌邪孫楚不漱石孰有楚邪閣下<lb/>
始心爲直茍在爲郎國家有明經進士史傳諸科孰不郎也後達<lb/>
者雖在閣下之左先達者果在閣下之右秬所謂爲郎不若不爲<lb/>
蓋悲閣下身未死而名巳滅雖然尚有可復之計何者閣下有所<lb/>
<pb n="KR4h0024_SBCK_089-5b"/>
見勿惜其位而言有所聞勿顧其身而論論或不行言或不用則<lb/>
乞骸歸去斯謂可復之計也巳矣吳越暖景山川如繡鱸鱠蒓羹<lb/>
放歌長嘯夫如是永爲陸司勲庶幾乎不朽伏惟念之秬再拜<lb/>
　　　　與李㴾拾遺書　廬坦<lb/>
八月三日坦頓首奉書拾遺公足下包濟丗之資抗出塵之跡德<lb/>
全道備雲卧谷飲遺名而聲飛晦耀而光發天子所聞風下詔命<lb/>
作諌臣朝野聳瞻煙蘿動色足下懷寶樂山竟未爲蒼生起實一<lb/>
代之孤風千年之曠躅不可得而累也坦器凡材薄猥踐班榮鎮<lb/>
守宣池路岀瀍洛眺嵩峯之峻極仰景行之彌高吟想徽猷寤寐<lb/>
饑渴幸甚幸甚坦雖未獲拜面而舎弟甞師習於左右矣鮑聞足<lb/>
下之高義竊承足下詠堯舜之言志周孔之道以致君惠人爲意<lb/>
非特熊經鳥伸長往而不返者也甚善甚善然則孔氏之道不隘<lb/>
小官不榮大位於是宰中都而魯國化作相而天下服丗衰運微<lb/>
其道中阻猶且歷國應聘窮塞而後止今天下歡康異衰周之代<lb/>
<pb n="KR4h0024_SBCK_089-6a"/>
也萬方一統非列國之時也而足下猶獨超然高舉不荅天子之<lb/>
命豈孔氏之徒歟愚竊惑焉大凡今之人奔分寸之禄走絲毫之<lb/>
利如羣蟻之附腥膻聚蛾之投爝火取不爲醜貪不避死得以爲<lb/>
榮失以爲辱不由道以進退不量能以授受如此者多有識知病<lb/>
足下豈不欲矯棄流俗獨爲君子哉誠志士之端操賢人之大業<lb/>
也敢不愛慕之乎或聞足下又以蒲輪玄纁郡府之禮不到遂徘<lb/>
徊山門未果輕去難進之道三揖爲冝在足下俟駕而行斯可矣<lb/>
餘復何可道哉少許茶果謹具别紙公程迫速不獲拜詣馳誠而<lb/>
巳不具盧坦白<lb/>
　　　　移成均博士書　皮日休<lb/>
夫居位而愧道者上則荒其業下則偷其言業而可荒文弊也言<lb/>
而可偷訓薄也故聖人懼是寖移其化上自天子下至子男必立<lb/>
庠以化之設序以教之猶歉然不足士有業高訓深必詘禮以延<lb/>
之越爵以貴之俾庠聲序音玲瓏於珩珮鏘訇於金石此聖人之<lb/>
<pb n="KR4h0024_SBCK_089-6b"/>
至治也今國家立成均之業其禮盛於周其品廣於漢其詘禮越<lb/>
爵又甚於丗而未免乎愧道者何哉夫聖人之爲文也爲經約乎<lb/>
史賛易近乎象詩書止乎刪禮樂止乎定春秋止乎修然六籍儀<lb/>
形乎千萬丗百玉更命迭號莫不由是大也其幽幽於鬼神其妙<lb/>
妙於玄造後之人茍不得行<hi>胡郎反</hi>決句釋者猶萬物但被玄造之<lb/>
化者邪故萬物但化而巳不知玄造之源也夫六藝之於人又何<lb/>
異於是故詩得毛公書得伏生易得楊何禮得二戴周官得鄭康<lb/>
成摫其微言鈲其大義幽者明於日月奥者廓於天地然則今之<lb/>
講習之功與決釋之功不啻半矣其文得不弊乎其訓得不薄乎<lb/>
嗚呼西域氏之教其徒日以講習決釋其法爲事吾之視太學又<lb/>
足爲西域氏之羞矣足下出文閫生學丗業精前古言高當今洸<lb/>
洸乎洋洋乎爲諸生之蓍龜作後來之綿蕝得不思居其位者不<lb/>
愧其道處於職者不墮其業乎否則市大易負乗之譏招詩人伐<lb/>
檀之刺矣奚不日誡其屬月勵其徒年持六籍日決百氏俾諸生<lb/>
<pb n="KR4h0024_SBCK_089-7a"/>
於聖典也洞知大曉猶駕車者必知康莊操舟者必知河海旣若<lb/>
是矣執其業者精者進而墮者退公者得而私者失非惟大發於<lb/>
儒風抑亦不苟於禄位足下之道被於太學也其利可知矣果行<lb/>
是說則太華之石峨峨於成均之門者吾不頌於他人矣足下聽<lb/>
之無忽日体再拜<lb/>
　　　　與孺顔上人書　沈亞之<lb/>
上人足下辱書指問將望於僕人謂有解達可以爲梯進之級必<lb/>
慮過意幸聽畢說昔之有善鍜者火五金而别器一日化百狀而<lb/>
智用不極然常薄産自窘弟子相率而笑之曰夫子之於業工矣<lb/>
然而市售之冨不能當陶之饒何也對曰夫陶者淺勞而薄利與<lb/>
俗相用彼朝市而夕壞壊失其用復從而市之無虚日故能饒且<lb/>
吾之業搜矩而軸模及其成功與丗終始彼匹居之人又安能罄<lb/>
其室而市吾之工哉故當饑亞之悞學爲黃金鍜且巳困矣上人<lb/>
無乃襲饑於此哉非敢自重誠以䧟其所從耳幸熟慮焉亞之頓<lb/>
<pb n="KR4h0024_SBCK_089-7b"/>
首<lb/>
　　　　上李門下書　柳宗元<lb/>
某聞人有行三途之艱墜千仞之下者仰望於道號以求出過之<lb/>
者日千百人皆去而不顧能哀而顧之者不過攀木俯首深矉太<lb/>
息良乆而去耳卒無可奈何然其人猶望而未止也俄而有若烏<lb/>
獲者持長綆千尋徐而過焉其力足爲也其器足施也號而不顧<lb/>
顧而曰不能則其人知必死於大壑矣何也是時不可遇而幸遇<lb/>
焉而又不迨乎巳然後知命之窮勢之極其卒呼憤自斃不復望<lb/>
於上矣某曩者以齒少心銳徑行高歩不知道塗之艱以陷大阨<lb/>
窮躓殞墜廢爲孤囚日號而望者三四年矣其不顧而深矉太息<lb/>
者俱不足望焉然仰首伸吭張目而視日庶幾乎其有異俗之心<lb/>
非常之力當路而垂仁者邪今乃閣下仁義正直入居相位某實<lb/>
切撫心自度以爲獲其所望故敢致其辭以聲其哀若又捨而不<lb/>
顧則知埋沉踣斃無復振矣伏惟閣下動心焉某自得罪之由致<lb/>
<pb n="KR4h0024_SBCK_089-8a"/>
謗之自以閣下之明其知之矣繁言蔓辭秖益爲瀆伏惟閣下念<lb/>
墜者之至窮錫烏獲之餘力舒千尋之綆拯千仞之艱致其不可<lb/>
遇之遇以卒成其幸庶號而望者得其誠無使呼憤自斃殁有餘<lb/>
恨則士之死於門下者冝無先焉生死通塞在此一舉無任戰汗<lb/>
隕越之至<lb/>
　　　　上吏部裴侍郎書　駱賔王<lb/>
四月一日武功縣主簿駱賔王謹再拜奉書吏部侍郎裴公執事<lb/>
易曰書不盡言言不盡意然則義在乎象非書無以達其微辭隱<lb/>
乎情非言無以筌其旨僕誠鄙人也頗覽前事每讀書見高堂九<lb/>
仞曽輿有北向之悲積粟萬鍾季路有南遊之歎未甞不廢書輟<lb/>
卷流涕沾衣何者情蓄自衷事符則感形濳於内迹應斯通是用<lb/>
布腹心瀝肝膽庶大雅含弘之量矜小人悃𣢾之誠惟君侯察焉<lb/>
賔王一藝罕稱十年不調進寡金張之援退無毛薛之遊亦何甞<lb/>
獻䇿干時高談王霸衒才揚已歷詆公卿不汲汲於䇿名不戚戚<lb/>
<pb n="KR4h0024_SBCK_089-8b"/>
於卑位蓋養親之故也豈謀身之道哉不圖君侯忽垂過聽禮以<lb/>
弓招之恩任以書記之事擬人即多慙阮瑀入幕則高謝郗超夫<lb/>
聶政荆卿刺客之流也田光豫讓烈士之分也咸以丗利相傾意<lb/>
氣相許尚且捐軀燕趙甘死齊韓今君侯無求於下官見接以國<lb/>
士當陪麾後殿奉節前驅賈餘勇以求榮效輕生而報施所以逡<lb/>
巡於成命躊躇於從事者徒以夙遭不造㓜丁閔㐫老母在堂常<lb/>
嬰羸恙藜糗無甘㫖之膳松檟闕遷厝之資撫躬存亡何心天地<lb/>
故寢食夢想噬指之戀徒深歲時蒸甞崩心之痛罔極若僕者固<lb/>
名教中一罪人耳何面目以奉三軍之事乎況屬天倫之喪奄踰<lb/>
七月違膝下之養忽至三年而㓙服之制將終哀痛之情未洩興<lb/>
言永慕舉目增傷夫怨於衷者哀聲可以應木石感於情者至性<lb/>
可以通神明故徐元直指心以求辭李令伯陳情以窮訴上以棄<lb/>
興王之佐命下以全奉親之篤誠而蜀主不以爲非晉君待之逾<lb/>
厚此二人者豈貪貧賤惡榮華厭萬乗之交甘匹夫之辱也蓋有<lb/>
<pb n="KR4h0024_SBCK_089-9a"/>
不得巳之者哉儻有乾没爲心脂韋成性捨慈親之色養許明公<lb/>
以驅馳内忘顧復之私外存傳㑹之眷薄骨肉厚榮寵茍背恩以<lb/>
自效則君侯何以處之且義士期乎貞夫忠臣出乎孝子旣不能<lb/>
推心以奉母亦焉能死節以事人假物議之無嫌實吾斯之未信<lb/>
也流沙一去絶塞千里子愴入塞之魂母切倚廬之望就令歡以<lb/>
卒歲仰南薫之不貲而更憂能傷人迫西山而何幾君侯情深錫<lb/>
道類切天經明恕待人慈心應物儻矝犬馬之微願憫烏鳥之私<lb/>
情寛其負恩遂其終養則窮魂有望老母知歸賔王死罪再拜<lb/>
　　　　代荀卿與楚相春申君書　劉軻<lb/>
前蘭陵令臣況謹奉書於相國春申君足下前者不識事機冠宋<lb/>
章襲儒衣以廉軸駕羸駑應聘於諸侯始入秦見秦應侯㑹侯方<lb/>
以六國㗖其君且曰吾方角虎以鬪又何儒爲故去秦之趙㑹孝<lb/>
成王喜兵法方築壇拜孫臏欲磨牙而西臣以湯武之兵鉗其口<lb/>
於前趙王亦不少孫臏而多臣臣以是去趙之齊㑹宣玉方沽賢<lb/>
<pb n="KR4h0024_SBCK_089-9b"/>
市名達諸侯閒人聚稷下若鄒子田軿淳于髠皆號客卿故臣得<lb/>
翺翔於諸子閒自威王至襄王三爲祭酒號爲老師然憫諸生少<lb/>
年皆不登闕里不浴沂水各掉寸舌得紆朱垂組自以爲高絜莫<lb/>
我若也臣以乳兒輩畜之何虞其蝎蠆之爲毒也由是讒言塞路<lb/>
臣之肉幾爲齊人所食伏念相君與平原孟甞信陵齊名故游談<lb/>
者謂從成則楚王衡成則秦帝以相君之相楚故也不然楚何以<lb/>
得是名以是去齊歸相君相君果不以臣孱固俾臣爲蘭陵令臣<lb/>
始下車方弦琴調軫欲蘭陵之人心和且富旣富且教必使三年<lb/>
有成然後報政於相君此臣效相君者希以是不意稷下之謗又<lb/>
起於左右俾臣之醜聲直聞於執事執事果亦疑棄臣如脫故屣<lb/>
臣之去蘭陵豈不知相君之棄臣邪臣尚念古者交絶不岀惡聲<lb/>
臣慰楚而怨相君也哉頃相君徒欲人之賢已曽不如楚國前事<lb/>
臣不遠引三代洎春秋今雖戰國亦不敢以他事白直道今楚國<lb/>
盛衰之尤者兾相君擇焉自重黎爲火正光融天下鬻熊有歸德<lb/>
<pb n="KR4h0024_SBCK_089-10a"/>
教西伯弟子洎汾冒熊澤蓽路藍縷以啓荆蠻歷武文成始臣妾<lb/>
江漢至莊王始與中國爭伯此數君皆郢之祖宗而代亦稱臣之<lb/>
術五尺童子羞稱五伯臣又何必獨爲相君道哉然楚君但成莊<lb/>
而巳矣自莊而下楚亟不競平王嗣位耳目倒置伍奢以諌死費<lb/>
無極以讒用亡太子走昭王汚楚宫鞭郢墓豈不以一讒而至乎<lb/>
爾下及懷王知左徒屈原忠賢始能付以楚政當諸侯盛以遊說<lb/>
交鬪猶以楚爲有人無何爲上官靳尚所短王怒踈屈平平旣踈<lb/>
秦果爲張儀計陷楚之商於地儀計行秦果欺楚是以有藍田之<lb/>
役丹徒之敗懷王囚不出咸陽亡不越魏境客死而屍歸至今爲<lb/>
楚痛豈不曰踈屈平親靳尚而至于爾人亦謂令尹子蘭不得皭<lb/>
然無非已不能疾讒又從而借之俾屈生溺離騷爲之作襄王以<lb/>
前事歷目切骨雖有宋玉唐勒景差輩子弟賦風吊屈而巳又何<lb/>
能免王於矢石哉今相君自左徒爲令尹封以號春申君楚於相<lb/>
君設不能引伍奢屈平以輔政復不能拒無極靳尚之口弭臣見<lb/>
<pb n="KR4h0024_SBCK_089-10b"/>
泗上諸侯不北轅不來矣夫如是漢水雖深不爲楚塹方城雖高<lb/>
不爲楚險相君雖賢欲捨楚而安之也今有李園者世以䛕媚荐<lb/>
寵喜以隂計中上根結枝布寖爲難拔相君若不以此時去之則<lb/>
王之左右前後不靳尚則無極詎獨臣之不再用也前月相君聘<lb/>
至跪書受命且曰若惡若仇若善若師眞宰相之心脫李園何至<lb/>
費靳方試何害臣之不再罷蘭陵也哉敢輒盡布諸執事而無遂<lb/>
子蘭之非況之望也楚子之幸也<lb/>
　　　　與吏部孫貟外書　陳章甫<lb/>
某叩頭伏地上書吏部貟外孫公階戺伏惟拔英苗而佐明主奉<lb/>
盛德而居要路亦光天忂樹桃李之秋也僕非敢隱籍名實昨聞<lb/>
戸部撿報似有叅差嗚呼雖有周孔之才無所施也矧兹虚陋能<lb/>
勿非乎但僕一卧嵩丘二十餘載旣不能學許由巢父務光伯成<lb/>
終至青雲高謝堯禹而乃棄藜杖脫草衣薦頌雲壇陪科岳牧此<lb/>
巳孤負芝桂損辱高風矣若縁籍有誤蒙袂而歸亦何面目垂見<lb/>
<pb n="KR4h0024_SBCK_089-11a"/>
巢由舊丘光成隱路耳公言泉百氏腹笥九經前古取人應所多<lb/>
見至如傅說無姓殷后致鹽梅之地屠羊隱名楚玉延三旌之位<lb/>
未聞徴籍也范睢折脅於魏改名爲張禄先生秦用之爲相張良<lb/>
報讎變名姓而亡漢祖因之實取天下何必考名也是知善牧賢<lb/>
者不以小瑕棄大美今若以籍名有誤便廢其人僕恐蔽賢之議<lb/>
在有司矣夫籍者所以編戸口計租稅耳本防羣小不約賢路若<lb/>
人有大才不可以籍棄茍亡其德雖籍何爲謹案周禮卿大夫職<lb/>
曰國中自七十以及六十皆征之其捨者爲賢也貴也服公事也<lb/>
注捨謂若今復除其計耳所以優賢能也三歲則考其德行道藝<lb/>
羣吏獻賢能之書于王王再拜而受之登于天府鄭司農云若舉<lb/>
孝廉茂才由此觀之乃舉賢之餘事爾比來天下此道都喪無論<lb/>
賢貴冝被籍書所以風俗不淳賢能不勸由此故也公爲官擇才<lb/>
務恊於治典進賢輔政何拘於版圖且古之招賢降蒲輪束帛卑<lb/>
辭厚禮猶恐不來今乃坐徴籍書務在駮放此所謂嫉賢也若將<lb/>
<pb n="KR4h0024_SBCK_089-11b"/>
古不足法謂時無賢才經邦致治非籍勿用於是㒒也鞭骨自悔<lb/>
裏足而亡雖分國如錙銖終不敢望於臣仕也<lb/>
　　　　上安州裴長史書　李白<lb/>
白言天不言而四時行地不言而百物生白人焉非天地安得不<lb/>
言而知乎敢剖心析肝論舉身之事便當談笑以明其心而粗陳<lb/>
其萬一悒怏憤懣惟君侯察焉白家本金陵丗爲右姓遭沮渠蒙<lb/>
遜之難奔流咸秦因官寓家少長江漢五歲誦六甲十歲觀百家<lb/>
軒轅以來頗得聞矣常橫經籍詩書制作不倦迄干今三十春矣<lb/>
以爲士生則桑弧蓬矢射于四方故知大丈夫必有四方之志乃<lb/>
仗劒去國辭親遠遊南窮蒼梧東渉溟海見郷人相如大誇雲夢<lb/>
之事云楚有七澤遂來觀焉而許相公家見招妻以孫女便憩跡<lb/>
于此至移三霜焉曩昔東遊維陽不逾一年散金三十餘萬有落<lb/>
魄公子悉皆濟之此則是白之輕財好施也又昔與蜀中友人吳<lb/>
指南同遊於楚指南死於洞庭之上白禫服動哭若喪天倫炎月<lb/>
<pb n="KR4h0024_SBCK_089-12a"/>
伏屍泣盡而繼之以血行路聞者悉皆傷心猛虎前臨堅守不動<lb/>
遂權殯於湖側便之金陵數年來觀筋肉尚在白雪泣持刃躬申<lb/>
洗削裹骨徒歩負之而趨寢興攜持無輟身手遂丐貸營葬於鄂<lb/>
城之東故郷路遠魂魄無主禮以遷窆式昭朋情此則是白存交<lb/>
重義也又昔與逸人東巗子隱於岷山之陽白巢居數年不跡城<lb/>
市養竒禽千計呼皆就掌取食了無驚猜廣漢太守聞而異之詣<lb/>
廬親覩因舉二人以有道並不起此則白養高忘機不屈之跡也<lb/>
又前禮部尚書蘇公出爲益州長史白於路中投刺待以布衣之<lb/>
禮因謂郡寮曰此子天才英麗下筆不休雖風力未成且見專車<lb/>
之骨若廣之以學可以相如比肩也四海明識具知此談前此郡<lb/>
督馬公朝野豪彦一見盡禮許爲竒才因謂長史李京之曰諸人<lb/>
之文猶山無煙霞眷無草樹李白之文清雄奔放名章俊語駱驛<lb/>
閒起光明洞徹何以盡陳儻其賢賢也白有可尚夫唐虞之際於<lb/>
斯爲盛有婦人焉九人而巳是知才難不可多得白野人也頗工<lb/>
<pb n="KR4h0024_SBCK_089-12b"/>
於文惟君侯顧之無按劒也伏惟君侯貴而且賢鷹揚虎視齒若<lb/>
編貝膚如凝脂昭昭乎若玉山之行朗然映人而高義重諾名飛<lb/>
天京四方諸侯聞風暗許倚劒慷慨氣干虹蜺月費千金日宴羣<lb/>
客出躍駿馬入羅紅顔所在之處賔客成市故時人歌曰賔客何<lb/>
喧喧日夜裴公門願得裴公之一言不須驅馬埒華軒白不知君<lb/>
侯何以得此聲於天壤之間豈不由重諾好賢謙以下士得也而<lb/>
晚節改操棲情翰林天才超然度越作者屈佐鄖國時惟清哉稜<lb/>
威雄雄下慴羣物白竊慕高義巳經十年雲山閒之造謁無路今<lb/>
也運㑹得趨末塵承顔接辭八九度矣常欲一雪心跡﨑嶇未便<lb/>
何圖謗言忽生衆口攅毀將恐投杼下客震於嚴威然自明無辜<lb/>
何憂悔吝孔子曰畏天命畏大人畏聖人之言過此三者鬼神不<lb/>
害若使事得其實罪當其身則將浴蘭沭芳自屏於烹鮮之地惟<lb/>
君侯死生不然投山竄海轉死溝壑豈能明目張膽託書自陳邪<lb/>
昔王東海問犯夜者曰何所從來荅曰從師受學不覺日晩王曰<lb/>
<pb n="KR4h0024_SBCK_089-13a"/>
吾豈可鞭撻寗越以立威名想君侯通人必不爾也願君侯惠以<lb/>
大愚洞開心顔終乎前恩再辱英眄白必能使精誠動天長虹貫<lb/>
日直度易水不以爲寒若赫然振威加以大怒不許門下逐之長<lb/>
途白即膝行於前再拜而去西入秦海一觀國風永辭君侯黃鶴<lb/>
舉矣何王公大人之門不可以彈長劒乎<lb/>
重校正唐文粹卷第八十九<lb/>
<pb n="KR4h0024_SBCK_089-13b"/>
</p>
<p>
</p>
  </div>
</body>
</text>
</TEI>
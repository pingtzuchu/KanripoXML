<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_018-1a"/>
重校正唐文粹卷第十八<lb/>
　　　　　　　　　　　　吳興姚　鉉　纂<lb/>
詩壬<hi>揔一百三十六首</hi>
　古調歌篇九<lb/>
　　感寓五十<lb/>
　　　感寓詩三十八首<hi>陳子昻</hi>感寓七首<hi>張九齡</hi>
　　　感寓<hi>權德輿</hi>效陳拾遺感寓二首<hi>司空圖</hi>
　　　古意二首<hi>孫郃</hi>
　　詠史二十一<lb/>
　　　詠史十一<hi>李華</hi>詠史<hi>髙適</hi>詠史二首<hi>釋皎然</hi>
　　　詠史二首<hi>劉禹錫</hi>詠史四首<hi>盧照鄰</hi>讀李斯傳<hi>曹鄴</hi>
　　慨嘆三十五<lb/>
　　　出關作<hi>魏徴</hi>隴右途中遭非語<hi>貟半千</hi>
　　　書懷<hi>劉幽求</hi>自紀<hi>皇甫松</hi>贈友人<hi>吕温</hi>
<pb n="KR4h0024_SBCK_018-1b"/>
　　　贈韓愈二首<hi>孟郊</hi>贈喬林<hi>劉眘虛</hi>寄唐生<hi>白居易</hi>
　　　華下<hi>司空圖</hi>傷時二首<hi>孟雲卿</hi>封丘作<hi>高適</hi>
　　　街西居三首<hi>姚合</hi>效陳拾遺子昂<hi>司空圖</hi>
　　　感時　夜坐<hi>張說</hi>無可奈何歌<hi>白居易</hi>
　　　逢白公<hi>元稹</hi>感懷<hi>費冠卿</hi>贈崔純亮<hi>孟郊</hi>
　　　客喜<hi>賈㠀</hi>有所思<hi>宋之問</hi>秦人謡<hi>古之竒</hi>
　　　　時興<hi>楊賁</hi>聞砧有感<hi>呂温</hi>野田行<hi>于鵠</hi>
　　　　贈馮宿<hi>李觀</hi>偶然作二首<hi>呂温</hi>及第後荅潼關主人<lb/>
　　　　朝飢<hi>賈㠀</hi>九日酬顧少府<hi>髙適</hi>
　　　感物十六<lb/>
　　　　觀玊篇<hi>陳子昂</hi>素絲<hi>陸龜蒙</hi>李都尉古劒<hi>白居易</hi>
　　　廢琴　廢瑟詞<hi>張籍</hi>說劒<hi>元稹</hi>
　　　春桂問荅二首<hi>王績</hi>養鷙詞<hi>劉禹錫</hi>對菊<hi>賈㠀</hi>
　　　　直鉤吟<hi>盧仝</hi>競渡<hi>元稹</hi>見牧牛人擔靑草<hi>張說</hi>
<pb n="KR4h0024_SBCK_018-2a"/>
　　　道州觀野火<hi>呂温</hi>諭寳二首<hi>元稹</hi>
　　春感八<lb/>
　　　送春曲三首<hi>劉禹錫</hi>衡州春早二首<hi>呂温</hi>
　　　㝷人偶題<hi>邵眞</hi>題花樹<hi>楊衡</hi>惜花<hi>陸龜蒙</hi>
　　秋感六<lb/>
　　　秋日<hi>耿緯</hi>秋夕懷逺<hi>孟郊</hi>蟠蟀詩<hi>羅隱</hi>
　　　秋思<hi>司空圖</hi>在郡秋懷二首<hi>張九齡</hi>
　　　　感寓詩三十八首　陳子昻<lb/>
微月生西海幽陽始化昇圓光正東滿隂魄巳朝凝太極生天地<lb/>
三元更廢興至精諒斯在三五誰能徵<lb/>
蘭若生春夏芊蔚何靑靑幽獨空林色朱蕤冒紫莖遲遟白日晚<lb/>
嫋嫋秋風生歲華盡揺落芳意竟何成<lb/>
蒼蒼丁零塞今古𬗟荒途亭堠何摧兀暴骨無全軀黃沙莫南起<lb/>
白日隠西隅漢甲三十萬曽以事匈奴但見沙場死誰憐塞上孤<lb/>
<pb n="KR4h0024_SBCK_018-2b"/>
樂羊爲魏將食子殉軍功骨肉且相薄他人安得忠吾聞山中相<lb/>
乃屬放麑翁孤獸猶不忍况以奉君終<lb/>
市人矜巧智於道若童蒙傾奪相夸侈不知身所終曷見玄眞子<lb/>
觀世玉壷中杳然遺天地乗化入無窮<lb/>
吾觀龍變化乃知至陽精石林何冥密幽洞無留行古之得仙道<lb/>
信與元化并玄感非象識誰能測淪冥世人拘目見酣酒笑丹經<lb/>
崐崘有瑤樹安得采其英<lb/>
白日每不歸靑陽時暮矣茫茫吾何思林卧觀無始衆芳委時晦<lb/>
鶗鴂悲鳴耳鴻荒古巳頽誰識巢居子<lb/>
吾觀崐崘化日月淪洞冥精魄相交構天壤以羅生仲尼推太極<lb/>
老聃貴窈冥西方金仙子崇議乃無明空色皆寂滅業縁定何成<lb/>
名教信紛籍死生俱未停<lb/>
聖人祕元命懼世亂其眞如何嵩公輩詼譎誤時人先天誠爲美<lb/>
階亂禍誰因長城備胡㓂嬴禍發其親赤精旣迷漢子年何救秦<lb/>
<pb n="KR4h0024_SBCK_018-3a"/>
云去桃李花多言死如麻<lb/>
深居觀元化悱然爭朶頥羣動相啖食利害紛㘈㘈便便夸毗子<lb/>
榮耀更相持務光讓天下商賈競刀錐巳矣行采芝萬世同一時<lb/>
吾愛鬼谷子靑谿無垢氛囊括經世道遺身在白雲七雄方龍鬪<lb/>
天下乆無君浮榮不足貴導養晦時文舒可彌宇宙卷之不盈分<lb/>
豈徒山木壽空與麋鹿群<lb/>
呦<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>南山鹿離罟以媒和招揺靑桂樹幽蠧亦成科世情甘近習<lb/>
榮耀紛如何怨憎未相復親愛生禍羅瑤臺傾巧笑玉杯殞雙蛾<lb/>
誰見孤城樹靑靑成斧柯<lb/>
林居病時乆水木澹孤淸閑卧觀物化悠悠念無生靑春始萌逹<lb/>
朱火巳滿嬴殂落方自此感歎何時平<lb/>
臨歧泣世道天命良悠悠昔日殷王子玉馬遂朝周寶鼎淪伊穀<lb/>
瑶臺成故丘西山傷遺老東陵有故侯<lb/>
貴人難得意賞愛在須臾莫以心如玉採他明月珠昔稱夭桃子<lb/>
<pb n="KR4h0024_SBCK_018-3b"/>
今爲舂市徒鴟鴞悲東國麋鹿泣姑蘇誰見鴟夷子扁舟去五湖<lb/>
聖人去巳乆公道𬗟良難蚩蚩夸毗子堯禹以爲謾驕榮貴工巧<lb/>
勢利遞相干燕王尊樂毅分國願同歡魯連讓齊爵遺組去邯鄲<lb/>
伊人信往矣感激爲誰歎<lb/>
幽居觀大運悠悠念羣生終古代興没豪聖莫能爭三季淪周赧<lb/>
七雄滅秦嬴復聞赤精子提劒入咸京炎光旣無象晉魯復縱橫<lb/>
堯禹道巳昧昬虐勢方行豈無當世雄天道與胡兵咄咄安可言<lb/>
時醉而未醒仲尼溺東夏伯陽遁西𬈑大運自古來旅人胡歎哉<lb/>
逶迤世巳乆骨鯁道斯窮豈無感激者時俗頽此風灌園何其鄙<lb/>
皎皎於陵子世道不相容嗟嗟張長公<lb/>
聖人不利巳憂濟在元元黃屋非堯意瑶臺安可論吾聞西方化<lb/>
淸淨道彌敦奈何窮金玉彫刻以爲尊雲構山林盡瑶圖珠翠煩<lb/>
鬼功尚未可人力安能存夸愚適増累矜智道逾昬<lb/>
玄天幽且黙羣議曷嗤嗤聖人教猶在世運乆陵遟一繩將何繫<lb/>
<pb n="KR4h0024_SBCK_018-4a"/>
憂醉不能持去去行采芝勿爲塵所欺<lb/>
蜻蛉遊天下與世本無患飛飛未能止黃雀來相干穰侯富秦寵<lb/>
金石比交歡出入咸陽裏諸侯莫敢言寜知山東客激怒秦王肝<lb/>
布衣取丞相千載爲辛酸<lb/>
微霜知歲晏斧柯始靑靑況乃金天夕浩露霑羣英登山望宇宙<lb/>
白日巳西𬈑雲海方蕩潏孤鱗安得寧<lb/>
翡翠巢南海雄雌珠樹林何如美人意驕愛比黃金殺身炎洲裏<lb/>
委羽玉堂隂旖旎光首飾葳㽔爛錦衾豈不在遐逺虞羅忽見㝷<lb/>
多材信爲累歎息此珍禽<lb/>
挈瓶者誰子妖服當靑春三五明月滿盈盈不自珍高堂委金玉<lb/>
微縷懸千鈞如何負公鼎被奪笑時人<lb/>
玄蟬號白露兹歲巳蹉跎羣物從大化孤英將奈何瑤臺有靑鳥<lb/>
逺食玉山禾崐崘見玄鳳豈復虞雲羅<lb/>
荒哉穆天子好與白雲期宫女多怨曠層城閉蛾眉日耽瑤臺樂<lb/>
<pb n="KR4h0024_SBCK_018-4b"/>
豈傷桃李時靑苔空萎絶白髪生羅帷<lb/>
朝發冝都渚浩然思故鄕故鄕不可見但見巫山陽巫山彩雲没<lb/>
高丘正微茫佇立望巳乆涕淚霑衣裳豈兹越鄕感憶昔楚襄王<lb/>
朝雲無處所荆國亦淪亡<lb/>
昔日章華宴荆王樂荒淫霓旌翠羽蓋射光雲夢林朅來高堂觀<lb/>
悵望陽雲岑雄圖今何在黃雀空哀吟<lb/>
丁亥歲云暮西山事甲兵羸糧市卭道荷㦸爭羌城嚴冬隂風勁<lb/>
窮岫油雲生昬黷無晝夜羽檄復相驚攀跼兢萬仞崩危逺九冥<lb/>
藉藉峯壑裏哀哀冰雪行聖人御宇宙聞道太階平肉食謀何失<lb/>
葵藿𬗟縱橫<lb/>
可惜瑤臺樹灼灼佳人姿碧華映朱實攀折靑春時豈不盛光寵<lb/>
榮君白玉墀但恨紅芳歇凋傷感所思<lb/>
朅來豪遊子勢利禍之門如何蘭膏歎感激自生怨衆趨明所避<lb/>
時棄道猶存雲泉旣巳失羅網與誰論箕山有髙節湘水有淸源<lb/>
<pb n="KR4h0024_SBCK_018-5a"/>
唯應白鷗鳥可爲洗心言<lb/>
索居獨幾日炎夏忽然衰陽彩皆隂翳親友盡睽違登山望不見<lb/>
涕泣乆漣洏宿夢感顔色若與白雲期世中驕豪子驅逐正嗤嗤<lb/>
蜀山與楚水擕手在何時<lb/>
金鼎合神丹世人將見欺飛飛騎羊子胡乃在蛾眉變化固幽類<lb/>
芳菲能幾時疲痾苦淪世憂痗日侵淄眷然顧幽褐白雲空涕洟<lb/>
朔風吹海樹蕭條邊巳秋亭上誰家子哀哀明月樓自言隂燕客<lb/>
結髪事逺遊赤丸殺公吏白刃報私讎避仇至海上被役此邊州<lb/>
胡郷三千里遼水復悠悠毎憤胡兵入常爲中國差何知七十載<lb/>
白首未封侯<lb/>
本爲貴公子平生實愛才感時思報國拔劒起蒿萊西馳丁令塞<lb/>
北上單于臺登山見千里懷古心悠哉誰言未忘禍磨没成塵埃<lb/>
浩然坐何暮吾蜀有蛾眉念與楚狂子悠悠白雲期時哉悲不㑹<lb/>
涕泣乆漣洏夢登綏山穴南采巫江芝探元觀竒化遺世從雲螭<lb/>
<pb n="KR4h0024_SBCK_018-5b"/>
婉孌將未矣感悟不見之<lb/>
朝入雲中郡北望單于臺胡秦何宻邇沙朔氣雄哉藉藉天驕子<lb/>
猖狂巳復來塞垣無名將亭堠空崔嵬咄嗟吾何歎邊人塗草萊<lb/>
仲尼探元化幽鴻順陽和大運自盈縮春秋遞來過盲飇忽號怒<lb/>
萬物相紛劘溟海皆震蕩孤鳳其如何<lb/>
　　　　感寓七首　張九齡<lb/>
蘭葉春葳㽔桂華秋皎絜欣欣此生意自爾爲佳節誰知林棲者<lb/>
聞風坐相恱草木有本心何求美人折<lb/>
幽林歸獨卧滯慮洗孤淸持此謝高鳥因之傳逺情日夕懷空意<lb/>
人誰感至精飛沉理自隔何所慰吾誠<lb/>
魚遊樂深池鳥棲欲髙枝嗟爾蜉蝣羽薨薨亦何爲有生豈不化<lb/>
所感奚若斯神理日微滅吾心安得知浩歎楊朱子徒然泣路岐<lb/>
孤鴻海上來池潢不敢顧側見雙翠鳥巢在三珠樹矯矯珍木嶺<lb/>
得無金丸懼美服患人指髙眀逼神惡今我遊冥冥弋者何所慕<lb/>
<pb n="KR4h0024_SBCK_018-6a"/>
呉越數千里夢寐今夕見形骸非我親衾枕即郷縣化蝶猶不識<lb/>
川魚安可羡海上有仙山歸期覽神變<lb/>
抱影吟中夜誰聞此歎息美人適異方庭樹銜幽色白雲愁不見<lb/>
滄海飛無翼鳳凰一朝來竹花此可食<lb/>
漢上有游女求思安可得袖中一書札欲寄雙飛翼冥冥獨不見<lb/>
耿耿徒緘憶紫蘭秀空蹊皓露奪幽色馨香歲欲晩感歎情何極<lb/>
白雲在南山日暮長太息<lb/>
　　　　感寓　權德輿<lb/>
殘雨倦欹枕病中時序分秋蟲與秋葉一夜隔䆫聞虚室對摇落<lb/>
晤言無與羣冥心試觀化世故如絲棼但看鳶戾天豈見山出雲<lb/>
下俚徒擊節朱絃祕南薰椅梧秀朝陽上有威鳳文終待九成奏<lb/>
來儀瑞吾君<lb/>
　　　　效陳拾遺子昻感寓二首　司空圖<lb/>
髙燕飛何捷啄害恣羣鶵人豈玩其暴華軒容爾居强欺自天稟<lb/>
<pb n="KR4h0024_SBCK_018-6b"/>
剛吐信吾徒乃知不平者矯世道終孤<lb/>
陽和含煦潤卉木競紛華當爲衆所恱私已汝何誇北里祕穠豔<lb/>
東園鎻名花豪奪乃常理笑君徒咄嗟<lb/>
　　　　古意二首<hi>擬梓州陳拾遺</hi>孫郃<lb/>
屈子生楚國七雄知其材介絜世不容跡合藏蒿萊道廢固命也<lb/>
瓢飲亦賢哉何事葬江魚空使後人哀<lb/>
魏禮叚干木秦王乃止戈小國有其人大國奈之何賢哲信爲美<lb/>
兵甲豈云多君子戰必勝斯言聞孟軻<lb/>
　　　　詠史十一首　李華<lb/>
日照崐崘上羽人披羽衣乗龍駕雲霧欲往心無違此山在西北<lb/>
乃是神仙國靈氣皆自然求之不可得何爲漢武帝精意徧羣山<lb/>
糜費巨萬計宫車終不還蒼蒼茂陵樹足以戒人間<lb/>
天生忠與義本以佐雍熈何意李司隷而當昬亂時古墳襄城野<lb/>
斜徑横秋陂况不禁樵採茅莎無孑遺髙摽尚可仰精爽今何之<lb/>
<pb n="KR4h0024_SBCK_018-7a"/>
一忤中常侍銜冤誰見知常觀黨錮傳撫卷不勝悲<lb/>
文侯耽鄭衛一聽一忘飱白雪燕姬舞朱絃趙女彈淫聲流不返<lb/>
惂蕩日無端獻歲受朝時鳴鐘醼百官兩牀陳管磬九奏殊未䦨<lb/>
對此唯恐卧更能整衣冠<lb/>
漢皇脩雅樂乗輿臨太學三老與五更天王親割牲一人調風俗<lb/>
萬國和且平單于驟款塞武庫欲銷兵文物此朝盛君臣何穆清<lb/>
至今壝壇下如有簫韶聲<lb/>
蜀主相諸葛功髙名亦尊驅馳十萬衆怒目瞰中原曹伯任公孫<lb/>
國忘身不存社宫乆蕪没白鴈猶飛翻勿言君臣合可以濟黎元<lb/>
爲蜀諒不易如曹難復論<lb/>
秦滅漢帝興南山有遺老危冠揖萬乗幸得厭征討當君逐鹿時<lb/>
臣等巳枯槁寧知市朝變但覺泉石好高卧三十年相看成四皓<lb/>
帝言翁甚善見顧何不早咸稱太子仁重義亦尊道側聞驪姬事<lb/>
申生不自保蹔出商山雲朅來趨灑掃東宫成羽翼楚舞傷懷抱<lb/>
<pb n="KR4h0024_SBCK_018-7b"/>
後代無其人戾園滿秋草<lb/>
六國韓最弱末年尤畏秦鄭生爲韓計且欲疲秦人利物可分社<lb/>
原情堪滅身咸陽古城下萬頃稻苗新<lb/>
昻藏獬豸獸出自太平年亂代乃濳伏縱人爲禍愆常聞斷馬劒<lb/>
毎壯朱雲賢身死名不滅塞風吹墓田精靈如有在幽憤滿松煙<lb/>
沂水春可渉泮宫映楊葉麗色異人間珊珊摇珮環展禽恒獨處<lb/>
深巷生禾黍城上飛海雲城中暗春雨適來鳴珮者復是誰家女<lb/>
泥沾珠綴履雨濕翠毛簪電影閉蓮臉雷聲飛蕙心自言沂水曲<lb/>
采蘋兼采菉歸逕雖可㝷天隂光景促憐君貞且獨願許君家宿<lb/>
徒勞惜衾枕子不顧雙蛾豔質誠可重淫風如禮何周王惑襃姒<lb/>
城闕成陂沲<lb/>
巢許在嵩潁陶唐不得臣九州上洗耳一命安能親緜邈數千祀<lb/>
丘中誰隱淪朝遊公卿府夕是山林人蒲帛楊仄陋薜蘿爲搢紳<lb/>
九重念入夢三事思降神且設庭中燎寧窺泉下鱗<lb/>
<pb n="KR4h0024_SBCK_018-8a"/>
漢時征百越楊僕將樓舩幕府功未立江湖巳騷然島夷非敢亂<lb/>
政暴地仍偏得罪因懷璧防身輒控弦三軍求裂土萬里詎聞天<lb/>
魏闕心猶在旗門首巳懸如何得良吏一爲制方圓<lb/>
　　　　詠史一首　髙適<lb/>
尚有綈袍贈應憐范叔寒不知天下士猶作布衣看<lb/>
　　　　詠史二首　釋皎然<lb/>
田氏門下客馮公衆中賤一朝市義還百代名獨擅始知下客不<lb/>
可輕能使主人功業成借問髙車與珠履何如庇賤一書生<lb/>
獨負髙世姿冥冥寄浮俗下子去不歸何人識荆玉鬻舂意不淺<lb/>
汚跡身豈辱鸞鎩樂迍邅蚪蟠甘窘束五噫譎且正可以見心曲<lb/>
　　　　詠史二首　劉禹錫<lb/>
驃騎非無勢少卿終不去世道劇頽波我心如砥柱<lb/>
賈生眀王道衛綰工車戲同遇漢文時何人居貴位<lb/>
　　　　詠史四首　盧照鄰<lb/>
<pb n="KR4h0024_SBCK_018-8b"/>
昔有平陵男姓朱名阿游直髪上衝冠壯氣橫三秋願得斬馬劒<lb/>
先斷佞臣頭天子玉檻折將軍丹血流捐生不肯拜視死其若休<lb/>
歸來敎郷里童蒙逺相求弟子數百人散在十二州三公不敢吏<lb/>
五鹿何能詶名與日月懸義與天壤儔何必疲執戟區區在封矦<lb/>
偉哉曠逹士知命固不憂<lb/>
季生昔未逹身辱功不成髠鉗爲臺隷灌園變姓名幸逢滕將軍<lb/>
兼遇曹丘生漢祖廣招納一朝拜公卿百金孰云重一諾良匪輕<lb/>
廷議斬樊噲羣公寂無聲處身孤且直遭時坦而平丈夫當如此<lb/>
唯唯何足榮<lb/>
大漢昔云季小人道遂振玉帛委閽尹斧鑕嬰搢紳邈哉郭先生<lb/>
卷舒得其眞雍容謝朝廷譚笑㢡人倫在晦不絶俗處亂不爲親<lb/>
諸矦不得友天子不得臣沖情甄負甑重價折角巾悠悠天下士<lb/>
相送洛橋津誰知仙舟上寂寂無四鄰<lb/>
公業負竒志交結盡才雄良田四百頃所食常不充一爲侍御史<lb/>
<pb n="KR4h0024_SBCK_018-9a"/>
<pb n="KR4h0024_SBCK_018-10a"/>
　　　　書懷　劉幽求<lb/>
心爲眀時盡君門尚不容田園迷徑路歸去欲何從<lb/>
　　　　自紀　皇甫松<lb/>
皇天后地力使我向此生貴賤不我均若爲天地情我家世道德<lb/>
旨意匡文眀家集四百卷獨立天地經寄言靑松姿豈羡朱槿榮<lb/>
昭昭大化光共此遺芳馨<lb/>
　　　　贈友人　呂温<lb/>
南山雙喬松擢本皆千㝷夕流膏露津朝被靑雲隂負雪出深澗<lb/>
揺風倚髙岑明堂乆不構雲幹何森森匠意方雕巧時情正誇滛<lb/>
生材㑹有用天地豈無心<lb/>
　　　　贈韓愈二首　孟郊<lb/>
何以定交契贈君髙山石何以保貞妍贈君青松色貧交過此外<lb/>
無可相彩飾更有其䑕詩吟之堪淚滴其䑕旣穿墉又齧機上絲<lb/>
穿墉有閑土齧機無餘絲朝吟枯桑柘暮泣空杼機豈是無巧妙<lb/>
<pb n="KR4h0024_SBCK_018-10b"/>
絲斷將何施衆人尚肥華志士多飢羸願君保此節天意當察㣲<lb/>
前日逺別離今日生白髮欲知萬里情暁卧半牀月常恐百蟲秋<lb/>
使我芳草歇<lb/>
　　　　贈喬林　劉眘虛<lb/>
去年上䇿不見收今年寄食仍淹留羡君有酒能便醉羡君無錢<lb/>
能不憂如今五侯不待客羡君不問五侯宅如今七貴方自尊羡<lb/>
君不過七貴門丈夫㑹應有知巳世上悠悠何足論<lb/>
　　　　寄唐生　白居易<lb/>
賈誼哭時事阮籍哭路岐唐生今亦哭異代同其悲唐生者何人<lb/>
五十寒且飢不悲口無食不悲身無衣所悲忠與義悲甚則哭之<lb/>
太尉擊賊日<hi>叚太尉以笏擊朱此</hi>尚書叱盗時<hi>顔尚書叱/李希烈</hi>大夫死兇㓂<hi>陸大夫爲</hi>
<hi>亂兵所害</hi>諫議謫蠻夷<hi>楊諌議左遷道州</hi>每見如此事聲發涕輒隨往往聞其<lb/>
風俗士猶或非憐君頭半白其志竟不衰我亦君之徒鬱鬱何所<lb/>
爲不能發聲哭轉作樂府詩篇篇無空文句句必盡規切過虞人<lb/>
<pb n="KR4h0024_SBCK_018-11a"/>
箴痛甚騷人詞非求宫律髙不務文字竒惟歌生民病願得天子<lb/>
知未得天子知甘受時人嗤藥良氣味苦瑟淡音聲希不懼權豪<lb/>
怒亦任親朋譏人竟無奈何呼作狂男兒毎逢羣動息或遇雲霧<lb/>
披但自髙聲歌庶幾天聽卑歌哭雖異名所感則同歸寄君三十<lb/>
章與君爲哭詞<lb/>
　　　　華下　司空圖<lb/>
日炙旱雲裂迸爲千道血天地沸一鑊竟自烹妖孽堯湯遇災數<lb/>
災數還中輟何事奸與邪古來難撲滅<lb/>
　　　　傷時二首　孟雲卿<lb/>
徘徊宋郊上不見平生親獨立正傷心悲風來孟津大方載群物<lb/>
生死有常倫虎豹不相食哀哉人食人豈知逢世運天道亮云云<lb/>
太虛流素月三五何皎眀光曜侵白日賢愚迷至精四時更變化<lb/>
天道有虧盈常恐今巳没須臾復更生<lb/>
　　　　封丘作　髙適<lb/>
<pb n="KR4h0024_SBCK_018-11b"/>
我本漁樵孟諸野一生自是悠悠者乍可狂歌草澤中寧堪作吏<lb/>
風塵下秖言小邑無所爲公門百事皆有期拜迎官長心欲碎鞭<lb/>
撻黎庶令人悲悲來向家問妻子本家盡道今如此生事應須南<lb/>
畝田世情付與東流水夢想舊山安在哉爲銜君命且遟廻乃知<lb/>
梅福徒爲爾郤憶陶濳歸去來<lb/>
　　　　街西居三首　姚合<lb/>
受得山野性任成多事違靑山在宅南迴首東西睎淺淺一井泉<lb/>
數家共汲之獨我惡水濁鑿井庭之陲自鑿還自飲亦爲衆所非<lb/>
吁嗟世間事絜身誠難爲<lb/>
日出窮巷喜温然勝重衣重衣豈不暖暖氣人不齊兀兀復行行<lb/>
不離階與墀<lb/>
丈夫非馬蹄安得知路岐窮賤飱茹薄興與養性冝乃知長生術<lb/>
稁貴難得之<lb/>
　　　　效陳拾遺子昻　司空圖<lb/>
<pb n="KR4h0024_SBCK_018-12a"/>
醜婦競簪花花多映愈醜鄰女恃其姿掇之不盈手量巳苟自私<lb/>
招損乃誰咎寵禄旣非安於吾竟何有<lb/>
　　　　感時<lb/>
好鳥無惡聲仁獸肯狂噬寧教鸚鵡啞不遣麒麟細人人語與黙<lb/>
唯觀利與勢愛毀亦自遭掩謗終失計<lb/>
　　　　夜坐　張說<lb/>
懷哉四璧時未有五都價百金誰見許斗酒難爲貰落花生芳春<lb/>
孤月皎淸夜復逢利交客題户遥相謝<lb/>
　　　　無可奈何歌　白居易<lb/>
無可奈何兮白日走而朱顔頽少日往兮老日催生者不住兮死<lb/>
者不迴况乎寵辱豐顇之外物又何甞不一去而一來去不可挽<lb/>
兮來不可推無可奈何兮巳焉哉惟天長而地乆前無始兮後無<lb/>
終嗟吾生之幾何寄瞬息乎其中又如太倉之稊米委一粒於萬<lb/>
鍾何不與道逍遥委化從容縱心放志洩洩融融胡爲乎分愛惡<lb/>
<pb n="KR4h0024_SBCK_018-12b"/>
於生死繫憂喜於窮通倔强其骨髓齟　其心胷合冰炭以交戰<lb/>
秖自苦乎厥躬彼造物者于何不爲此與化者云何不隨或煦或<lb/>
吹或盛或衰雖千變與萬化委一順以貫之爲彼何非爲此何是<lb/>
誰冥此心夢蝶之子何禍非福何吉非凶誰達此觀喪馬之翁俾<lb/>
吾爲秋毫之杪吾亦自足不見其小俾吾爲泰山之阿吾亦無餘<lb/>
不見其多是以達人靜則脗然與隂合迹動則浩然與陽同波委<lb/>
順而巳孰知其他時耶命耶吾其無奈彼何委邪順邪彼亦無奈<lb/>
吾何夫兩無可奈何然後能冥至順而合大和故吾所以飲大和<lb/>
扣至順而爲無可奈何之歌<lb/>
　　　　逢白公　元稹<lb/>
逺路事無限相逢唯一言月色照榮辱長安千萬門<lb/>
　　　　感懷　費冠卿<lb/>
螢燭不爲苦求名始辛酸上國無交親請謁多少難九月風割面<lb/>
羞汗成冰片求名俟公道名與公道逺力盡得一名他喜我且輕<lb/>
<pb n="KR4h0024_SBCK_018-13a"/>
家書十年絶歸去知誰榮馬嘶渭河柳特地起愁聲<lb/>
　　　　贈崔純亮　孟郊<lb/>
食薺腸亦苦强歌聲無歡岀門即有礙誰謂天地寛有礙非遐方<lb/>
長安大道傍小人智慮險平地生太行鏡破不改光蘭死不改香<lb/>
始知君子交乆乆道益彰君心與我懷離别俱恛惶譬如浸蘖泉<lb/>
流苦日巳長忍泣目易衰忍憂形易傷項籍豈非壯賈生豈非良<lb/>
當其失意時涕泗各滿裳古人勸加食此食難自强一飯九祝噎<lb/>
一嗟十斷腸况非兒女冤冤氣凌彼蒼彼蒼若有知白日下淸霜<lb/>
今朝始驚呼碧落空茫茫<lb/>
　　　　客喜　賈㠀<lb/>
客喜非實喜客悲非實悲百迴信到家未當身一歸未歸長愁嗟<lb/>
愁嗟塡中懷開口吐愁聲還郤入耳來甞恐滴淚多自損兩目輝<lb/>
鬢邊雖有絲不堪織寒衣<lb/>
　　　　有所思　宋之問<lb/>
<pb n="KR4h0024_SBCK_018-13b"/>
洛陽城東桃李花飛來飛去落誰家幽閨兒女惜顔色坐見落花<lb/>
長歎息今年花落顔色改明年花開復誰在已見松柏摧爲薪更<lb/>
聞桑田變成海古人無復洛城東今人還對落花風年年歲歲花<lb/>
相似歲歲年年人不同寄言全盛紅顔子須憐半死白頭翁此翁<lb/>
白頭眞可憐伊昔紅顔美少年公子王孫芳樹下淸歌妙舞落花<lb/>
前光禄池臺文錦繡將軍樓閣畫神仙一朝卧病無相識三春行<lb/>
樂在誰邊婉轉蛾眉能幾時須臾鶴髪亂如絲但看古來歌舞地<lb/>
唯有黃昬鳥雀飛<lb/>
　　　　秦人謡　古之竒<lb/>
微生祖龍代郤思堯舜道何人仕帝庭抜殺指佞草姦臣弄民柄<lb/>
天子恣衷抱上下一相蒙馬鹿遂顚倒中國旣版蕩骨肉安可保<lb/>
人生貴年壽吾恨死不早<lb/>
　　　　時興　楊賁<lb/>
貴人昔禾貴咸願顧寒微及自登樞要何曽問布衣平眀登紫閣<lb/>
<pb n="KR4h0024_SBCK_018-14a"/>
日晏下彤闈擾擾路傍子無勞歌是非<lb/>
　　　　聞碪有感　吕温<lb/>
千門儼雲端此地富羅紈秋月三五夜碪聲滿長安幽人感中懷<lb/>
靜聽淚汍瀾所恨搗衣者不知天下寒<lb/>
　　　　野田行　于鵠<lb/>
日没出古城野田何茫茫寒狐上孤冡鬼火燒白楊昔人未爲泉<lb/>
下客若到此中還斷腸<lb/>
　　　　贈馮宿　李觀<lb/>
寒晨上秦原遊子衣飄飄黑雲截萬里獵火從中燒隂空蒸長煙<lb/>
殺氣獨不銷冰交石可裂風疾山如揺時無靑松心顧我獨不凋<lb/>
　　　　偶然作二首　吕温<lb/>
棲棲復汲汲忽覺年四十今朝滿衣淚不是傷春泣<lb/>
中夜兀然坐無言空涕洟丈夫志氣事兒女安得知<lb/>
　　　　及第後荅潼關主人<lb/>
<pb n="KR4h0024_SBCK_018-14b"/>
本欲雲雨化却隨波浪翻一霑太常第十過潼關門志力且虚棄<lb/>
功名誰復論主人固相問慙笑不能言<lb/>
　　　　朝飢　賈㠀<lb/>
市中有樵山此舎朝無煙井底有甘泉釜中乃空然我要見白日<lb/>
雪來塞靑天立聞西牀琴凍折兩三弦飢莫詣他門古人有拙言<lb/>
　　　　九日詶顧少府　髙適<lb/>
簷前白日應可惜籬下黃花爲誰有客子迎霜未授衣主人得錢<lb/>
肯酤酒蘇秦憔悴時多厭蔡澤棲遟世看醜縱使登髙秖斷腸不<lb/>
如獨坐空搔首<lb/>
　　　　觀玉篇<hi>并序</hi>陳子昻<lb/>
丙戍歲余從左補闕喬公北征夏四月軍幕舎于張掖河河洲草<lb/>
木無他異者唯有仙人杖往往叢生幽朔地寒與中國頗異余家<lb/>
世好服食昔甞餌之及此役也而息意玆味戍人有薦嘉𬞞者此<lb/>
物存焉余倐爾而笑曰始者與此君別不圖至是而見之豈非神<lb/>
<pb n="KR4h0024_SBCK_018-15a"/>
明嘉惠將欲扶吾壽也因爲喬公昌言其能時東萊王仲烈亦同<lb/>
旅舍聞而大喜甘心食之巳旬有五日矣適有行人自謂知藥者<lb/>
謂喬公曰此白棘也公何謬哉仲烈愕然而疑亦曰吾怪其味甜<lb/>
今果如此喬公信是言乃譏余作采玉篇謂宋人不識玉而寶珉<lb/>
石也余心知必是由以獨見之故被奪於衆人乃喟然而嘆曰嗟<lb/>
乎人之大眀者目也心之至信者口也夫目照五色口分五味玄<lb/>
黃甘苦亦可斷而不惑矣而路傍一議二子増疑况君臣之間朋<lb/>
友之際乎自是而觀之則萬物之情可見也感采玉詠而作觀玉<lb/>
篇以荅之并示仲烈譏其失眞<lb/>
鴟夷雙白玉此玉有緇磷懸之千金價舉世莫知眞丹靑非異色<lb/>
輕重有殊倫勿信玉工言徒悲荆國人<lb/>
　　　　素絲　陸龜蒙<lb/>
園客麗獨繭詩人吟五緵如何墨子淚反以悲途窮我意豈於是<lb/>
願參天地功爲綫補君衮爲弦繋君桐左右修闕職宫商還古風<lb/>
<pb n="KR4h0024_SBCK_018-15b"/>
端然㓗白心可與神眀通<lb/>
　　　　李都尉古劒　白居易<lb/>
古劒寒黯黯鑄來幾千秋白光納日月紫氣排斗牛有客借一觀<lb/>
愛之不敢求湛然玉匣中秋水澄不流至寶有本性精剛無與儔<lb/>
可使寸寸折不能繞指柔願快直士心將斷佞臣頭不願報小怨<lb/>
夜半刺私讎勸君愼所用無作神兵羞<lb/>
　　　　廢琴<lb/>
絲桐合爲琴中有太古聲古聲淡無味不稱今人情玉徽光彩滅<lb/>
朱弦塵土生廢棄來巳乆遺音尚泠泠不辭爲君彈縱彈人不聽<lb/>
何物使之然羌笛與秦箏<lb/>
　　　　廢瑟詞　張籍<lb/>
古瑟在匣誰復識玊柱顚倒朱絲黒千年曲譜不分明樂府無人<lb/>
傳正聲秋蟲暗穿塵作色腹中不辨工人名幾時天下復古樂此<lb/>
瑟還奏雲門曲<lb/>
<pb n="KR4h0024_SBCK_018-16a"/>
　　　　說劒　元稹<lb/>
吾友有寶劍密之如密友我寶膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>交中堂共杯酒酒酣肝膽露<lb/>
恨不眼前剖髙唱荆卿歌亂擊相如缶更擊復更唱更酌亦更壽<lb/>
白虹座上飛靑蛇匣中吼我聞音響異疑是干將偶爲君再拜言<lb/>
神物可見不君言亦可見復言我自取迎匣巳焚香近鞘先澤手<lb/>
徐抽寸寸刃漸屈彎彎肘殺殺霜在鋒團團月臨鈕逡巡濳虯躍<lb/>
鬱律驚左右霆雷滿室光蛟龍繞身走我爲捧之泣此劒别來乆<lb/>
鑄時堇山破藏在松桂朽幽匣獄邊埋神人水心守本用稽泥淬<lb/>
果非雷煥有我欲評劒功願君良聽受劒可剸犀兕劒可切瓊玖<lb/>
劒決天外雲劒衝日中斗劒隳妖蛇腹劒拂佞臣首太古初斷鼇<lb/>
武王親擊紂燕丹卷地圖陳平綰花綬曽被桂樹枝寒光射林莽<lb/>
曽經鑄農器利用翦稂莠神物終變化復爲龍牝牝晉末武庫燒<lb/>
脫然排户牖爲欲掃羣胡散作彌天帚自兹失所往豪英共爲詬<lb/>
今復誰人鑄挺然千載後旣非古風胡無乃近鵶九自我與君遊<lb/>
<pb n="KR4h0024_SBCK_018-16b"/>
平生益自負况擎寳劒出重以雄心扣此劒何太竒此心何太厚<lb/>
觀君愼所用所用無或茍濳將辟魑魅勿但防妾婦留斬泓下蛟<lb/>
莫試街中狗君今困泥滓我亦坌塵垢俗耳驚大言逢人少開口<lb/>
　　　　春桂問荅二首　王績<lb/>
問春桂桃李正芬華年光隨處滿何事獨無花<lb/>
春桂荅春華詎能乆風霜揺落時獨秀君知不<lb/>
　　　　養鷙詞<hi>并序</hi>劉禹錫<lb/>
途逢少年志在逐<hi>絶句</hi>方呼鷹隼以襲飛走因縱觀之卒無所獲行<lb/>
人有甞從事於斯者曰夫鷙禽飢則爲用今哺之過篤故然也予<lb/>
感之作養鷙詞<lb/>
養鷙非玩形所資擊鮮力少年昧其理日日哺不息探鶵網黃口<lb/>
旦暮有餘食寧知下韝時翅重飛不得陪鰓止林表狡兔自南北<lb/>
飲啄旣巳盈安能勞羽翼<lb/>
　　　　對菊　賈㠀<lb/>
<pb n="KR4h0024_SBCK_018-17a"/>
九日不出門十日見黃菊灼灼尚繁英美人無消息<lb/>
　　　　直鈎吟　盧仝<lb/>
𥘉歲學釣魚自謂魚易得三十持釣竿一魚釣不得人鈎曲我鈎<lb/>
直哀哉我釣又無食文王巳没不復生直鈎之道何時行<lb/>
　　　　競渡　元稹<lb/>
吾觀競舟子因測大競源天地昔將競蓬㪍晝夜昬龍蛇相噴薄<lb/>
海岱俱崩奔群動皆攪撓化作流渾渾數極鬪心息大和承混元<lb/>
一氣忽爲二矗然畫乾坤日月復照曜春秋遞寒温八荒坦以曠<lb/>
萬物羅亦繁聖人中間立理世了煩延緜緜復幾歲逮及羲與軒<lb/>
炎皇熾如炭蚩尤扇其燔有熊競心起驅戰山林樊一戰波委焰<lb/>
再戰火燎原戰訖天下定號之爲軒轅自是豈無競瑣細不復言<lb/>
其次有龍競競渡龍之門龍門浚如瀉淙射不可援赤鱗化時至<lb/>
搪突鬐鬛掀乗風瞥然去萬里黃河翻接瞬電烻出㣲吟霹靂喧<lb/>
傍瞻曠宇宙俯瞰卑崐崘庶類咸在下九霄行易捫倐辭蛙黽穴<lb/>
<pb n="KR4h0024_SBCK_018-17b"/>
遽排天帝<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>迴悲暴鰓者未免鯨鯢吞帝命澤諸夏不棄蟲與昆<lb/>
隨時布膏露稱物施厚恩草木霑我潤豚魚望我蕃嚮來同競輩<lb/>
豈料由我存壯哉龍競渡一競身獨尊捨此皆蟻鬪競舟何足論<lb/>
　　　　冬日見牧牛人擔靑草歸　張說<lb/>
塞上緜應折江南草可結欲持梅嶺花逺競榆關雪日月無他照<lb/>
山川何頓别茍齊兩地心問天將安設<lb/>
　　　　道州觀野火　吕温<lb/>
南風吹烈火焰焰燒楚澤陽景當晝運隂天半夜赤過處若彗掃<lb/>
來時如電激豈復辨蕭蘭焉得分玉䂖蟲蛇盡爍爛虎兕亦奔迫<lb/>
積穢一蕩除和氣始融液堯時旣敬授禹稼斯肇迹遍生合穎禾<lb/>
大秀兩歧麥家有京坻詠人無溝壑慼若悟焚如功來歲終受益<lb/>
　　　　諭寶二首　元稹<lb/>
沉玉在弱泥泥弱玉易沉扶桑寒日薄不照萬丈心安得濳淵虯<lb/>
抜壑超鄧林泥封泰山阯水散旱天霖洗此泥下玉照曜臺殿深<lb/>
<pb n="KR4h0024_SBCK_018-18a"/>
刻爲傳國寶神器人不侵<lb/>
水置白玉壷始見淸皎絜珠穿殷紅縷始見明洞澈鏌鎁無人淬<lb/>
兩刃幽壤鐡春鏡無人拭一片埋霧月驥跼環堵中骨附筋入節<lb/>
虯蟠尺澤内魚貫蛙同穴艅艎無巨海浮桴矜瀎潏棟梁無廣厦<lb/>
顚倒卧霜雪大鵬無長空舉翮受覊紲豫章無厚地危柢眞[危*瓦][危*臬]<lb/>
圭璧無卞和甘與頑石列舜禹無陶堯名隨腐草滅神功伏神物<lb/>
神物神乃别人神不世出所以神功絶神物豈徒然用之有施設<lb/>
禹功九州理舜德天下恱璧充傳國璽圭用祈泰折千㝷豫章榦<lb/>
九萬大鵬歇棟梁庇生民艅艎濟來哲虯騰旱天雨驥騁流電掣<lb/>
鏡懸姦膽露劒拂妖蛇裂珠生照乗光冰瑩環座熱此物比在泥<lb/>
斯言爲誰發凡今盡凡耳不爲君不說<lb/>
　　　　送春曲三首　劉禹錫<lb/>
春向晚春晚思悠哉風雲日巳故花葉自相摧漠漠空中去何時<lb/>
天際來<lb/>
<pb n="KR4h0024_SBCK_018-18b"/>
春巳暮苒苒如人老映葉見殘花連天是靑草可憐桃與李從此<lb/>
同桑棗<lb/>
春竟去此去何時迴遊人千萬恨落日上髙臺寂寞繁華盡流鸎<lb/>
歸不來<lb/>
　　　　衡州早春二首　吕温<lb/>
碧水何逶迤東風吹沙草煙波千里曲不辨嵩陽道<lb/>
病肺不飲酒傷心不看花唯驚望郷處猶自隔長沙<lb/>
　　　　㝷人偶題　邵眞<lb/>
日昃不復午落花難歸樹人生能幾何莫厭相逢遇<lb/>
　　　　題花樹　楊衡<lb/>
都無看花意偶到樹邊來可憐枝上色一一爲愁開<lb/>
　　　　惜花　陸龜蒙<lb/>
人壽期滿百花開唯一春其間風雨至旦夕旋爲塵若使花解愁<lb/>
愁於看花人<lb/>
<pb n="KR4h0024_SBCK_018-19a"/>
　　　　秋日　耿緯<lb/>
返照入閭巷憂來與誰語古道無人行秋風動禾黍<lb/>
　　　　秋夕懷逺　孟郊<lb/>
卧冷無逺夢聽秋酸別情高枝低枝風千葉萬葉聲淺井不供飲<lb/>
瘦田長廢耕今交非古交貧語聞皆輕<lb/>
　　　　蟠蟀詩　羅隱<lb/>
頑颸斃芳吹愁夕長屑戍有動歌離弔夢如訴如言緒引虛寛周<lb/>
隙伺榻繁咽夤縁范睡蟬老冠峨緌好不冠不緌爾奚以悲蚊蚋<lb/>
有毒食人肌肉蒼蠅多端黑白偷安爾也出處物兮莫累壞舎啼<lb/>
衰虚堂泣署勿徇諠譁鼠豈無牙勿學萋菲垣亦有耳危條槁飛<lb/>
抽恨咿咿別帳釭冷柔魂不定美人在何夜影流波與子佇立徘<lb/>
徊思多<lb/>
　　　　秋思　司空圖<lb/>
身病時亦危逢秋多慟哭風波一摇蕩天地幾翻覆孤螢出荒池<lb/>
<pb n="KR4h0024_SBCK_018-19b"/>
落葉穿破屋勢利長草草何人訪幽獨<lb/>
　　　　在郡秋懷二首　張九齡<lb/>
秋風入前林蕭飋鳴寒枝寂寞遊子思寤歎何人知宦成名不立<lb/>
志在歲巳馳五十而無聞古人深所疵平生去外飾直道如不覉<lb/>
未得操割效忽復寒暑移物情有固然身退毀亦隨悠悠滄江渚<lb/>
望望白雲涯露下霜且降澤中草披離蘭艾若不分安用馨香爲<lb/>
庭蕪生白露歲候感遐心䇿蹇慙逺塗巢枝思故林小人恐致㓂<lb/>
終日如臨深魚鳥好自逸池籠安所欽挂冠東都門採蕨南山岑<lb/>
議道誠愧昔覽分還愜今憮然憂成老空爾白頭吟<lb/>
重校正唐文粹卷第十八<lb/>
<pb n="KR4h0024_SBCK_018-20a"/>
</p>
<p>
</p>
  </div>
</body>
</text>
</TEI>
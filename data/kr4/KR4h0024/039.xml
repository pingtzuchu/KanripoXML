<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_039-1a"/>
重校正唐文粹卷第三十九<lb/>
　　　　　　　　　　　吳興姚　鉉　纂<lb/>
　議甲<hi>揔一十一首</hi>
　　郊廟陵寢<lb/>
　　　請以正冬至日祀圎丘議<hi>唐紹</hi>
　　　唐景皇帝配昊天上帝議<hi>獨孤及</hi>
　　　唐太宗皇帝配天議<hi>長孫無忌</hi>禘祫議<hi>韓愈</hi>
　　　遷廟議<hi>權德輿</hi>立廟議<hi>朱子奢</hi>宗廟籩豆議<hi>崔沔</hi>
　　　同前議<hi>韋述張均同議</hi>同前議<hi>楊仲昌</hi>昭陵議<hi>權德輿</hi>
　　　省試學生代齋郎議<hi>韓愈</hi>
　　　　請以正冬至日祀圓丘議　唐紹<lb/>
臣聞禮以冬至祀圎丘於南郊夏至祭方澤於北郊者以其日行<lb/>
躔次極於南北之際也日北極當晷度循半日南極當晷度環周<lb/>
是日一陽爻生爲天地交際之始故易曰復其見天地之心乎即<lb/>
<pb n="KR4h0024_SBCK_039-1b"/>
冬至卦象也一歲之内吉莫大焉甲子但爲六旬之首一年之内<lb/>
隔月常遇旣非大㑹晷運未周惟揔六甲之辰助四時而成歲今<lb/>
欲避環周以取甲子是背大吉而就小吉也太史令傅孝忠進奏<lb/>
曰准漏經南陸北陸並日校一分若用十二日甲子即分一分未<lb/>
南極即不得爲至<lb/>
　　　　唐景皇帝配昊天上帝議　獨孤及<lb/>
謹按禮經王者禘其祖之所自岀以其祖配之凡受命始封之君<lb/>
皆爲太祖繼太祖以下六廟則以親盡迭毀而太祖之廟雖百世<lb/>
不遷此五帝三王所以尊祖敬宗也故受命于神宗禹也而夏后<lb/>
氏祖顓頊而郊鮌纉禹黜夏湯也而殷人郊冥而祖契革命作周<lb/>
武王也而周人郊稷而祖文王則明自古必以首封之君配昊天<lb/>
上帝惟漢崛起豐沛豐公太公皆無位無功德不可以爲祖宗故<lb/>
漢以髙皇帝爲太祖其先細微故也非足爲後代法伏惟太祖景<lb/>
皇帝以柱國之任翼周弼魏肇成王業建封于唐高祖因之遂以<lb/>
<pb n="KR4h0024_SBCK_039-2a"/>
爲有天下之號天所命也亦由契之封商后稷之封邰禘郊祖宗<lb/>
之位冝在百代不遷之典郊禮髙祖猶周之祖文王而宗武王也<lb/>
今若以高祖創業當隮其祀是棄三代之令典遵漢代之末制黜<lb/>
景皇帝之大業同於豐公太公之不祀返古違道失孰甚焉夫追<lb/>
尊景皇帝廟號太宗所以崇尊之禮也若配天之位免易則太祖<lb/>
之號冝廢祀之不脩廟亦當毀尊祖報本之道其墜於地乎漢制<lb/>
擅議宗廟以大不敬論今武德貞觀之憲章未改國家方將敬祀<lb/>
事以和神人禘郊之間恐非所宜臣謹稽禮文叅諸夏殷周漢故<lb/>
事配食天帝之制請仍舊典謹議<lb/>
　　　　唐太宗皇帝配天議　長孫無忌<lb/>
臣謹尋方冊歷考前規宗祀明堂必配天帝而伏犧五代本配五<lb/>
郊所入明堂自縁從祀今以太宗作配理有未安伏見永徽二年<lb/>
七月詔建明堂伏惟陛下天縱孝德追奉太宗巳遵嚴配當時高<lb/>
祖先在明堂禮司致惑竟未遷祀率意定儀遂便著令乃以太宗<lb/>
<pb n="KR4h0024_SBCK_039-2b"/>
文皇帝降配五帝雖復亦在明堂不得對越天帝深乖明詔之意<lb/>
又與先典不同謹按孝經云孝莫大於嚴父嚴父莫大於配天昔<lb/>
者周公宗祀文王於明堂以配上帝伏尋詔意義在於斯今所司<lb/>
行令殊爲失㫖又尋漢魏晉宋歷代禮儀並無父子同配明堂之<lb/>
義唯祭法云周人禘嚳而郊稷祖文王而宗武王鄭玄注曰禘郊<lb/>
祖宗謂祭祀以配食也禘謂祭昊天於圓丘郊謂祭上帝於南郊<lb/>
祖宗謂祭五帝五神於明堂也尋鄭此注乃以祖宗合爲一祭又<lb/>
以文武共在明堂連袵配祠良爲謬矣故王肅駮曰古者祖有功<lb/>
而宗有德祖宗自是不毀之名非謂配食於明堂者也審如鄭義<lb/>
則孝經當言祖祀文王於明堂不得言宗祀也几宗者尊也周人<lb/>
旣祖其廟又尊其祀孰謂祖於明堂者乎鄭引孝經以解祭法而<lb/>
不曉周公本意殊非仲尼之義旨也又解宗武王云配勾芒之類<lb/>
是謂五神位在堂下武王降位失君叙矣又按六韜曰武王伐紂<lb/>
雪深丈餘有五車二馬行無轍迹詣營求謁武王怪而問焉太公<lb/>
<pb n="KR4h0024_SBCK_039-3a"/>
對曰此必五方之神來受事耳遂以其名召入各以其職令焉旣<lb/>
而克殷風調雨順豈有生來受職殁則配之降尊敵卑理不然矣<lb/>
故春秋外傳曰禘郊祖宗報五者國之典祀也傳言五者故知各<lb/>
是一事非謂祖宗合祀於明堂也臣謹上考殷周下洎貞觀並無<lb/>
一代兩帝同配於明堂惟南齊蕭氏以武明昆季並於明堂配食<lb/>
事乃不經未足援據又撿武德時令以元皇帝配於明堂兼配感<lb/>
帝至貞觀𥘉縁情革禮奉祀高祖配於明堂奉遷代祖專配感帝<lb/>
此即聖朝故事巳有遞遷之典取法崇廟古之制焉伏惟太祖景<lb/>
皇帝締搆有周建絶代之丕業啓祖汾晉創歷聖之洪緒德邁發<lb/>
生道符立極又代祖元皇帝濳鱗韞慶屈道事周導濬發之靈源<lb/>
肇光宅之垂𥙿稱祖清廟萬代不遷請停配祀以符古義伏惟高<lb/>
祖太武皇帝躬受天命奄有神州創改舊物體元居正爲國始祖<lb/>
抑有舊章昔有炎漢髙帝當塗太祖皆以受命例並配天請遵故<lb/>
實奉祀髙祖於圓丘以配昊天上帝伏惟太宗文皇帝道格上玄<lb/>
<pb n="KR4h0024_SBCK_039-3b"/>
功清下瀆拯率土之塗炭而大造於生靈請准詔書宗祀於明堂<lb/>
以配上帝又請依武德故事兼配感帝作主斯乃二祖德業永不<lb/>
遷廟兩聖功大各得配天逺恊孝經近申詔意<lb/>
　　　　禘祫議　韓愈<lb/>
右今月十六日勑㫖冝令百僚議限五日内聞奏者將仕郎守國<lb/>
子監四門博士臣韓愈謹獻議曰伏以陛下追孝祖宗肅敬祀事<lb/>
凡在擬議不敢自專聿求厥中延訪羣下然而禮文繁漫所執各<lb/>
殊自建中之𥘉迄至今歲屢經禘祫未合適從臣生遭聖明涵泳<lb/>
恩澤雖賤不及議而志在效忠今輒先舉衆議之非然後申明其<lb/>
說一曰獻懿廟主冝藏之夾室臣以爲不可夫祫者合也毀廟之<lb/>
主皆當合食於太祖獻懿二祖即毀廟主也今雖藏於夾室至禘<lb/>
祫之時豈得不食於太廟平名曰合祭而二祖不得祭焉不可謂<lb/>
之合矣二曰獻懿廟主冝毀瘞之臣又以爲不可謹按禮記天子<lb/>
立七廟一壇一墠其毀廟之主皆藏於祧廟雖百代不毁祫則陳<lb/>
<pb n="KR4h0024_SBCK_039-4a"/>
於太廟而饗焉自魏晉巳降始有毀瘞之議事非經據竟不可施<lb/>
行今國家德厚流光創立九廟以周制推之獻懿廟二祖猶在壇<lb/>
墠之位況於毀瘞而不禘祫乎三曰獻懿廟主宜各遷於其陵所<lb/>
臣又以爲不可二祖之祭於京師列於太廟也二百年今一朝遷<lb/>
之豈惟使人聽疑惑抑恐二祖之靈眷顧依遟不即饗於下國也<lb/>
四曰獻懿廟主冝附於興聖廟而不禘祫臣又以爲不可傳曰祭<lb/>
如在景皇帝雖爲太祖於其屬乃獻懿之子孫也今欲正其子東<lb/>
饗之位廢其父之大祭固不可爲典矣五曰獻懿之子孫也今欲<lb/>
正其二祖冝别立廟於京師臣又以爲不可夫禮有所降情有所<lb/>
殺是故去廟爲祧去祧爲壇去壇爲鬼漸而之逺其祭益稀昔者<lb/>
魯立煬宫春秋非之以爲不當取已毀之廟旣藏之主而復築宫<lb/>
以祭今之所議與此正同又雖違禮立廟至於禘祫也合食則禘<lb/>
無其所廢祭則於禮不通此五說者皆所不可故臣博采前聞求<lb/>
其折中以爲殷祖玄王周祖后稷太祖之上皆自爲帝又其代數<lb/>
<pb n="KR4h0024_SBCK_039-4b"/>
巳逺不復祭之故太祖得正東嚮之位子孫從昭穆之列禮所稱<lb/>
者蓋自紀一時之冝非傳於後代之法也傳曰子雖齊聖不先父<lb/>
食蓋言子爲父屈也景皇帝雖太祖也其於獻懿則子孫也當禘<lb/>
祫之時獻祖冝居東嚮之位景皇帝冝從昭穆之列祖以孫尊孫<lb/>
以祖屈求之神道豈逺人情又常祭甚頻合祭甚寡則是太祖所<lb/>
屈之祭至少所伸之祭至多比伸孫之尊廢祖之祭不亦順乎事<lb/>
異殷周禮從而變非所失禮也臣㐲以制禮作樂者天子之職也<lb/>
陛下以臣議爲有可采粗合天心斷而行之是則爲禮如以爲猶<lb/>
或可疑臣乞召對面陳得失庶有明發謹議<lb/>
　　　　遷廟議　權德輿<lb/>
今年夏四月禘饗于太廟太祖皇帝東嚮之位并遷廟之位右伏<lb/>
准今月十六日勑禘祫之祭禮之大者先有衆議猶未精詳冝更<lb/>
令百僚議限至二十六日内聞奏者臣間禮有五經莫重於祭祭<lb/>
稱百順實受其福故曰萬物本乎天人本乎祖以太祖始封之重<lb/>
<pb n="KR4h0024_SBCK_039-5a"/>
當殷祭東嚮之尊百代不遷下統昭穆此孝饗嚴禋之極制也周<lb/>
自后稷十六代至武王毀廟遷主皆太祖之後故序列昭穆合食<lb/>
無嫌漢之太上皇主瘞于園寢㝷置别廟是爲屬尊故周漢皆太<lb/>
祖之位正自魏至隋則虚其位魏明帝𥘉以大皇别廟未成故權<lb/>
設對祫後有司定七廟之制太祖巳下爲昭穆二祧旋至三少帝<lb/>
運移于晉不以兄弟爲代數故元帝上繼武帝簡文上繼元帝至<lb/>
安帝時然後征西至京兆四府君遷盡未及殷祭運移于宋初永<lb/>
和中疑四府君主所藏之禮詔公卿愽議范宣請特築一室韋泓<lb/>
請屋朽乃止蔡謨亦請改築别室若未展者當入就太廟以征西<lb/>
府君東向議竟不行宋齊梁陳北齊周隋悉虚其位以待太祖皆<lb/>
以短祚其禮不申則自魏以降太祖列昭穆之位非通例也武德<lb/>
中立親廟四自宣簡公而下貞觀中立七廟六室自弘農府君而<lb/>
下開元中始制九廟追尊獻祖懿祖故自武德至于開元太祖在<lb/>
四廟七廟九廟之數則東向之虚又非例也廣德二年將及殷祭<lb/>
<pb n="KR4h0024_SBCK_039-5b"/>
有司以二祖親盡當遷太祖九室旣備其年冬祫於是正太祖於<lb/>
東向藏二主於夾室凡十八年矣建中二年冬祫有司誤引蔡謨<lb/>
征西之議以獻祖居東向懿祖爲昭太祖爲穆此誠乖疑倒置之<lb/>
大者也議者或引春秋禹不先鮌湯不先契文武不先不窋以爲<lb/>
證且湯與文武皆太祖之後理無所疑至於禹不先鮌安知說者<lb/>
非啓與太康之代而左丘明因而記之邪向者有司以二主藏夾<lb/>
室非冝則可闕殷祭非敬則可處東向之位則不可是以貞元七<lb/>
年冬太常上奏請下百僚僉議詔可其奏八年春有于頎等一十<lb/>
六狀至十一年又詔尙書省集議有陸淳宇文炫二狀前後異同<lb/>
有七家之說至於藏夾室虚東向逺遷園寢分饗禘祫加幣玉虞<lb/>
主而枚卜瘞埋膚引滋多皆失禮意臣等審細討論惟置别廟及<lb/>
祔于德明興聖二說最爲可據明德興聖之廟猶别廟也等於剏<lb/>
立此又易行伏以明德皇帝於舜禹之際與稷契同功契後爲殷<lb/>
向五百年稷後爲周逾八百年明德流光無窮啓皇運於後景福<lb/>
<pb n="KR4h0024_SBCK_039-6a"/>
靈長與天地凖又獻懿二祖於興聖皇帝爲曽爲玄猶周人祔于<lb/>
先公之祧也此亦亡於禮者也明尊祖之道正大祭之義禮文祀<lb/>
典莫重於是凡議同者七狀百有餘人其中名儒禮官講貫詳熟<lb/>
臣於貞元八年蒙聖恩以博士徴至京師屬當㑹議時與崔儆劉<lb/>
執同狀十一年臣官備近侍不議禁中乃今累叨睿奬獲貳宗伯<lb/>
職業所守典禮是司研考古今罄竭愚管豈敢以疑文虚說黷陛<lb/>
下嚴敬重難之心其夾室等五家不安之說謹具條上伏惟聖慮<lb/>
裁擇<lb/>
　　　　藏夾室<lb/>
右太祖巳下毀廟主之所藏也今若以二祖之主同在夾室當禘<lb/>
祫之際代祖元皇帝以遷主合食而二主留在夾室神靈何所依<lb/>
邪或主有禱則祭無禱則止如殷祭何如或云毎禘祫時就饗於<lb/>
夾室如合食何此其不可也<lb/>
　　　　虚東向<lb/>
<pb n="KR4h0024_SBCK_039-6b"/>
右自魏晉方有太祖巳上府君以備親廟自太祖巳下昭穆旣列<lb/>
太祖之上親盡皆遷然後正東向之位明不遷之重自魏至隋皆<lb/>
以短歷或遭離多故其禮未行故虚東向自武德後貞觀開元加<lb/>
廟數太祖尊位厭而未申故虚東向今九廟巳備代祖巳遷而議<lb/>
虚東向則無其例此其不可也<lb/>
　　　　園寢<lb/>
右漢魏太上皇處士居園寢之制近在京師故於遷主無有異議<lb/>
今二祖園寢皆在趙州法駕撰儀經途遐逺此其不可也<lb/>
　　　　分饗<lb/>
右尊祖敬宗至當無二審禘合饗王者所先議者請常以獻祖受<lb/>
祫太祖受禘五年之間迭居東向就如其說則當祫之時太祖固<lb/>
序昭穆矣當禘之禮獻祖何所依也從古巳來無此義例此其不<lb/>
可也<lb/>
　　　　埋瘞<lb/>
<pb n="KR4h0024_SBCK_039-7a"/>
右議者引古者貴祖命歛幣玉藏諸兩階之間又埋虞主於廟門<lb/>
外之道左以爲比類彼主命幣玉者旣反告則無所用矣彼虞主<lb/>
用桑者旣練祭則無所用矣不忍䙝瀆故歛而藏之徹而埋之豈<lb/>
如栗主依神雖廟毀而常存之制哉此其不可也況兩階之間與<lb/>
門外道左皆祖廟也今則下瘞於子孫之廟於理安乎此其又不<lb/>
可也以前謹具周漢太祖居東向魏晉巳下虚東向并貞元八年<lb/>
十一月兩度㑹議一十八狀内夾室等五家不安之說如前謹録<lb/>
奏聞謹奏<lb/>
　　　　立廟議　朱子奢<lb/>
臣謹按漢丞相韋玄成奏立五廟諸侯同五劉子駿議開七祖拜<lb/>
君降二鄭司農踵玄成之轍王子雍揚國師之波分塗並驅各相<lb/>
師祖咸翫其所習好同惡異遂令歷代祧祀多少參差優劣去取<lb/>
曽無畫一傳稱名位不同禮亦異數易云卑高以陳貴賤位矣豈<lb/>
非别嫌疑愼微逺防陵僭尊君卑佐升降無舛所貴禮者義在兹<lb/>
<pb n="KR4h0024_SBCK_039-7b"/>
乎若使天子諸侯俱立五廟便是賤所以同貴臣可以濫主名器<lb/>
無准冠屨同歸禮亦異數義將安設戴記又稱禮有以多爲貴者<lb/>
天子七廟諸侯五廟纔與子男相呼以多爲貴何所表乎愚以爲<lb/>
諸侯立髙祖以下并太祖五廟一國之貴也天子立高祖以上并<lb/>
太祖七廟四海之尊也降殺以兩禮之正焉前史所謂德厚者流<lb/>
光德薄者流卑此其義也伏惟聖祖在天山陵有日祔祖嚴配大<lb/>
事在斯冝依七廟用崇大禮若親盡之外有王業者如殷之玄王<lb/>
周之后稷尊爲始祖儻無其例請三昭三穆各置神主太祖一室<lb/>
考而虚位將待七百之祚遞遷方處庶上依晉宋傍愜人情於是<lb/>
八座奏曰臣聞揖讓受終之后革命創制之君何甞不崇親親之<lb/>
義篤尊尊之道䖍奉祖宗致敬郊廟自義乖闕里學滅秦庭儒雅<lb/>
旣喪經籍堙殄雖兩漢纂脩絶業魏晉敦尙斯文而宗廟制度典<lb/>
章散逸習所傳而競偏說是所見而起異端自昔迄兹多歷年代<lb/>
語其大略兩家而巳祖鄭玄者則陳四廟之制述王肅者則引七<lb/>
<pb n="KR4h0024_SBCK_039-8a"/>
廟之文貴賤混而莫辨是非紛而不定陛下至德自然孝思罔極<lb/>
孺慕踰匹夫之志制作窮聖人之道誠冝定一代之宏規爲萬古<lb/>
之彞則臣等奉述叡㫖討論往載紀七廟者實多稱四祖者蓋寡<lb/>
校其得失昭然可見春秋榖梁傳及禮記王制祭法禮器孔子家<lb/>
語並云天子七廟諸侯五廟大夫三廟士二廟尚書曰七代之廟<lb/>
可以觀德至於孫卿孔安國劉歆班彪父子孔晁虞喜于寶之徒<lb/>
或學推碩儒或才稱博物商較今古咸以爲故其文曰天子三昭<lb/>
三穆與太祖之廟而七晉宋齊梁皆依斯義立親廟六豈非國之<lb/>
茂典不刋之休烈乎若使違羣經之明文從累代之疑議背子雍<lb/>
之篤論尊康成之舊學則天子之禮下偪於人臣諸侯之制上僣<lb/>
於王者非所謂尊卑有序名位不同者焉況復禮由人情自非天<lb/>
墜大孝莫重於尊親厚本莫先於嚴配數盡四廟非貴多之道祀<lb/>
及七代得加崇之心是知德厚者流光乃可乆之高義德薄者流<lb/>
卑實不易之令範臣等叅議請依晉宋故事立親廟六其祖宗之<lb/>
<pb n="KR4h0024_SBCK_039-8b"/>
制式遵舊典庶承宗之道興於理定之辰尊祖之義成於孝理之<lb/>
日<lb/>
　　　　宗廟加籩豆議　崔沔<lb/>
臣竊聞識禮樂之情者能作知禮樂之文者能述述作之義聖賢<lb/>
所重禮樂之制古今所崇變而通之所以乆也所謂變者變其文<lb/>
也所謂通者通其情也祭祀之興肇於太古人所飲食必先嚴獻<lb/>
未有火化茹毛飲血則有毛血之薦未有麴糵汚樽坏飲則有玄<lb/>
酒之奠施及後王禮物漸備作爲酒醴伏其犧牲以致馨香以極<lb/>
豐絜故有三牲八簋之盛五齊九獻之殷然以神道至敬可備而<lb/>
不敢廢也是以血腥爓熟玄樽犧象靡不畢登於明薦矣然而薦<lb/>
貴於新味不尚䙝雖則備物猶存節制故禮云天之所生地之所<lb/>
長茍可薦者莫不咸在備物之情也又曰三牲之爼八簋之實美<lb/>
物備矣昆蟲之異草木之實隂陽之物備矣此節制之文也鉶爼<lb/>
籩豆簠簋樽罍之實皆周人之時饌也其用通於讌饗賔客而周<lb/>
<pb n="KR4h0024_SBCK_039-9a"/>
公制禮咸異與毛血玄酒同薦於先晉中郎盧諶近古之知禮者<lb/>
也著家祭禮觀其所薦皆晉時常食不復盡用禮之舊文然則當<lb/>
時飲食不可闕於祠祭明矣是變禮文而通其情也我國家由禮<lb/>
立訓因時制範考圖史於前典稽周漢之舊儀清廟時享禮饌畢<lb/>
陳用周制也而古式存焉園寢上食時膳具設遵漢法也而珍味<lb/>
極焉職貢來祭致逺物也有親必薦順時令也苑囿之内躬稼所<lb/>
收蒐狩之時親發所中莫不剖鮮美薦而後食盡誠敬也若此至<lb/>
矣復何加焉但當申勑有司祭如神在無或簡怠朂增䖍誠其進<lb/>
貢珍羞或時物鮮美考諸祠典有所漏略皆詳名目編諸甲令因<lb/>
冝而薦以類相從則新鮮服濃盡在是矣不必加於籩豆之數也<lb/>
至於祭器隨物所冝故大羮古食也盛於登登古器也和羮時饌<lb/>
也盛於時器故毛血盛於盤玄酒盛於樽未有薦時饌而追用古<lb/>
器者由古質而今文便於事也雖加籩豆十二味足以盡天下美<lb/>
物而措諸淸廟有兼倍之名近於侈矣魯人丹桓宫之楹又刻其<lb/>
<pb n="KR4h0024_SBCK_039-9b"/>
桷春秋書以非禮禦孫諌曰儉德之恭也侈惡之大也先君有恭<lb/>
德而君納諸惡無乃不可乎是不以越禮而崇侈於宗廟也又據<lb/>
漢書藝文志墨家之流出於淸廟是以貴儉由此觀之清廟之不<lb/>
尚於奢舊矣太常所請恐未可行又按太常奏狀今酌獻酒爵制<lb/>
度全小僅未一合執持甚難不可全依古制猶望稍須廣大臣竊<lb/>
據禮文有以小爲貴者獻以爵貴其小也小不及制敬而非禮是<lb/>
有司之失其傳也固可隨失釐正無待議而後革然禮失於敬猶<lb/>
奢而寧儉非大過也未知今制何所依准請兼詳令式據文而行<lb/>
　　　　同前議　韋述張均同議<lb/>
謹按祭統曰凡天之所生地之所長茍可薦者莫不咸在水草陸<lb/>
海三牲八簋昆蟲之異草木之實隂陽之物皆備薦矣聖人知孝<lb/>
子之情深而物類之無限故爲之節制使祭有常禮物有其品器<lb/>
有其數上自天子下至公卿貴賤差降無相踰越百代常行無易<lb/>
之道也又按周禮膳夫掌王之食飲膳羞食用六榖膳用六牲飲<lb/>
<pb n="KR4h0024_SBCK_039-10a"/>
用六淸羞用百有二十品珍用八物醬用百有二十甕則與祭祀<lb/>
之物豐省本殊左傳曰饗以訓恭儉宴以示慈惠恭儉以行禮慈<lb/>
惠以布政又曰饗有體薦宴有折爼杜元凱曰饗有體薦爵盈而<lb/>
不飲肴乾而不食宴則相與食之饗與宴猶且異文祭奠所陳固<lb/>
不同矣又按周禮籩豆人各掌四籩四豆之實共供祭祀與賔客<lb/>
所用各殊處此數文祭奠不同常時其來乆矣且人之嗜好本無<lb/>
憑准宴私之饌與時遷移故聖人一切同歸於古雖平生所嗜非<lb/>
禮亦不薦也平生所惡是禮則不去也楚語曰屈到嗜艾有疾召<lb/>
宗老而屬曰祭必以艾及祥宗老將薦艾屈建命去之曰祭典有<lb/>
之國君有牛享大夫有羊饋士有豚犬之奠庶人有魚炙之薦籩<lb/>
豆脯醢則上下安之不羞珍異不陳庶侈不以私欲干國之典遂<lb/>
不用此則禮外之食前賢不敢薦也今欲取甘㫖之物肥濃之味<lb/>
隨所有者皆充祭用茍踰舊制其何限焉雖籩豆有加豈能備也<lb/>
傳曰大羮不致粢食不鑿昭其儉也書曰黍稷非馨明德惟馨事<lb/>
<pb n="KR4h0024_SBCK_039-10b"/>
神在於䖍誠不求厭飫三年而禘不欲黷也三獻而終禮有成也<lb/>
風有采蘋采蘩雅有行葦泂酌守以忠信神其捨諸若以今之珍<lb/>
饌平生所習求神無方何必師古簠簋可去而盤盂杯案當在御<lb/>
矣韶頀可息而箜篌笙笛當在奏矣凡斯之流皆非正物或興於<lb/>
近代或出於蕃夷入耳之娛本無則象用之宗廟後嗣何觀欲爲<lb/>
永式恐未可也且自漢巳降諸陵皆有寢宫歲時朔望薦以常饌<lb/>
此旣常行亦足盡至孝之情矣宗廟正禮冝依典故率情變革人<lb/>
情所難又按舊制一升曰爵五升爲散禮器稱宗廟之祭貴者獻<lb/>
以爵此明貴小賤大示之節儉又按國語觀射父曰郊禘不過絸<lb/>
栗蒸甞不過把握天神以精明臨人者也求備於物不求豐大苟<lb/>
失於禮雖多何爲豈可捨先王之遺法徇一時之所尚廢棄禮經<lb/>
以從流俗裂冠毀冕將安用之且君子愛人以禮不求茍合況在<lb/>
宗廟敢忘舊制<lb/>
　　　　同前議　楊仲昌<lb/>
<pb n="KR4h0024_SBCK_039-11a"/>
臣按禮經祭法曰夫祭不欲煩煩則黷祭亦不欲簡簡則怠又鄭<lb/>
玄云人生尚褻食鬼神則不然神農時雖有黍稷猶未有酒醴及<lb/>
後聖作爲醴酪猶存玄酒示不忘古春秋曰蘋蘩蕰藻之菜潢汙<lb/>
行潦之水可羞於王公可薦於鬼神又曰大羮不致粢食不鑿此<lb/>
明君人者有國奉先敬神嚴享豈肥濃以爲上將儉約以表誠則<lb/>
陸海之物鮮肥之類旣乖禮文之情而變作者之法皆充祭用非<lb/>
所詳也易曰樽酒簋貳納約自牖此明祭存簡易不在繁奢所以<lb/>
一樽之酒貳簋之奠爲明祀也抑又聞之夫義以出禮禮以體政<lb/>
違則有紊是稱不經薦肥濃則褻味有登加籩爵則事非師古與<lb/>
其别行新制寧如謹守舊章<lb/>
　　　　昭陵議　權德輿<lb/>
右奉進止寢宫在山上置來多年曾經野火燒爇摧毀略盡其宫<lb/>
尋移在瑶臺寺左側今屬通年欲議修置縁舊宮夲在山上元無<lb/>
井泉每縁供水稍逺百姓非常勞弊今欲於見住行宫處修造所<lb/>
<pb n="KR4h0024_SBCK_039-11b"/>
兾乆逺便人又爲改移舊制恐所見未周冝令中書門下及百僚<lb/>
同商量可否聞奏朝議郎守尚書司勲郎中知制誥雲騎尉賜緋<lb/>
魚袋臣權德輿議曰臣聞古宗廟之制前有廟廟列昭穆後有寢<lb/>
寢陳衣冠自秦漢巳來始因陵立廟有寢宫便殿雖廟居陵傍而<lb/>
無必在山上不在山下之定制且禮文所貴冝也稱也祀事所資<lb/>
敬也潔也伏以昭陵因山太宗所建宫在山土以便當時自野火<lb/>
延燒行宫山下亦巳乆矣今若伐木縮板程功就險神道貴靜或<lb/>
非所宜則與置陵之𥘉事體爲異況舊制旣毀新宫是修考於便<lb/>
地可以經乆所謂宜稱也又井泉在下汲引爲易饗獻之禮是資<lb/>
嚴恭夲於明德惟馨亦在吉蠲爲饎故禮之言祭也水曰清滌言<lb/>
其㓗淸滌濯也又曰不敢用常褻味所以交於神明也因兹洌井<lb/>
以備薦羞所謂潔而敬也凡舉事必以制度當否爲大而以人力<lb/>
勞逸爲細若於事爲當又無所勞不亦順昭陵愛人之心乎不亦<lb/>
叶陛下從宜之禮乎今列聖寢宫有在山下者矣然則致敬來格<lb/>
<pb n="KR4h0024_SBCK_039-12a"/>
之義豈以山上山下而爲逺近邪臣愚以爲但在栢城之内則不<lb/>
云逺陛下精誠愼重詢及庶僚徒獻所聞伏増戰越謹議<lb/>
　　　　省試學生代齋郎議　韓愈<lb/>
齋郎職奉宗廟社稷之小事蓋士之賤者也執豆籩駿奔走以役<lb/>
于其宫之長不以德進不以言揚蓋取其人力以備其事而巳矣<lb/>
奉宗廟社稷之小事執豆籩駿奔走亦不可以不敬也於是選大<lb/>
夫之子弟未爵命者以塞貟塡闕而教之行事其勤雖小其使之<lb/>
不可以不報也必書其歳歲旣乆矣於是乎命之以官而授之以<lb/>
事其亦微矣哉學生或以通經舉或以能文稱其微者至於習法<lb/>
律知字書皆有以賛於教化可以使令於上者也自非天姿茂異<lb/>
曠日經乆以進以業發聞於郷閭稱道于朋友薦於州府而升之<lb/>
司業則不可得而齒乎國學矣則奉宗廟社稷之小事任力小者<lb/>
也替於教化可以使令於上者德藝之大者也其亦不可移易明<lb/>
矣今議者謂學生之無所事謂齋郎之幸而進不本其意因謂可<lb/>
<pb n="KR4h0024_SBCK_039-12b"/>
以代任其事而罷之蓋以不得其理矣今夫齋郎之所事者力也<lb/>
學生之所事者德與藝也以德藝舉之而以力役之是使君子而<lb/>
服小人之事非國家崇儒勸學誘人爲善之道也此一說不可者<lb/>
也抑又有大不可者焉宗廟社稷之事雖小不可以不專敬之至<lb/>
也古之道也今若以學生兼其事及其歲時日月然後授其宗彞<lb/>
罍洗其周旋必不合度其進退必不得宜其思慮必不固其容貌<lb/>
必不莊此其無他其事不習而其志不專故也非近於不敬者歟<lb/>
又有大不可者其是之謂歟若知此不可將令學生指掌其事而<lb/>
隳壞其本業則是學生之教加少學生之道益貶而齋郎之實猶<lb/>
在齋郎之名茍無也大凡制度之改政令之變利於其舊不然則<lb/>
不可爲巳又況不如其舊哉考之於古則非訓稽之於今則非利<lb/>
尋其名而求其實則去其宜故曰議罷齋郎而以學生薦享亦不<lb/>
得其理矣<lb/>
重校正唐文粹卷第三十九<lb/>
</p>
<p>
</p>
  </div>
</body>
</text>
</TEI>
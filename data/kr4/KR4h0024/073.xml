<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_073-1a"/>
重校正唐文粹卷第七十三<lb/>
　　　　　　　　　　　　吳興姚　鉉　纂<lb/>
　記丙<hi>𫐠附㧾一十二首</hi>
　　府署<lb/>
　　　鄆州刺史㕔壁記<hi>馬揔</hi>
　　　湖州刺史㕔壁記<hi>顧况</hi>
　　　吉州刺史㕔壁記<hi>皇甫湜</hi>
　　　道州刺史㕔壁記<hi>元結</hi>
　　　道州刺史㕔後記<hi>吕温</hi>
　　　濠州刺史劉公善政述<hi>附盧子駿</hi>
　　　池州重建大㕔記<hi>竇潏</hi>
　　　淮南節度行軍司馬㕔壁記<hi>李翰</hi>
　　　徐濠泗三州節度掌書記㕔壁記<hi>韓愈</hi>
　　　江州司馬㕔壁記<hi>白居易</hi>
<pb n="KR4h0024_SBCK_073-1b"/>
　　　吉州廬陵縣令㕔壁記<hi>皇甫湜</hi>
　　　同州韓城縣西尉㕔壁記<hi>歐陽詹</hi>
　　　　鄆州刺史㕔壁記　馬揔<lb/>
唐受天脩命用古道理仁覆德載與二侔大弘煦丕冐與三並曜<lb/>
繼明嗣睿萬葉其始于十一聖聖謨熈載千祀其初于十四歲歲<lb/>
二月丁巳平巨宼復齊魯地三月巳丑乃命臣揔授節分閫撫安<lb/>
餘衆且理于鄆而觀察曹濮故荷皇澤來濯汙俗人旣沭浴咸以<lb/>
絜清物無夭傷各遂性命不化化不楙楙感聖德也豈待守臣施<lb/>
諸政術而革訛止謬乎于以見周公太公之遺風仲尼之禮敎有<lb/>
所不泯者焉何以言之先是元兇事猶未順惟此邦衆尚或率從<lb/>
及顯逆謀多不爲用其所寵任皆亡命之徒與皂隷耳故義聲一<lb/>
呼厥衆咸應乃知斯人可與爲順不可與爲逆此其明驗歟夫州<lb/>
郡㕔事之有壁記雖非古制而行之巳乆其所紀者不唯備遷授<lb/>
書名氏將以彰善識惡而勸戒存焉其土風物冝前政往績不俟<lb/>
<pb n="KR4h0024_SBCK_073-2a"/>
咨耆訪耋搜籍索圖一升斯堂皆可辨諭原兹邦域其來逺矣曰<lb/>
太昊之墟曰魯之須句曰漢之東平曰今之鄆州其地一也武德<lb/>
中爲㧾管府亦爲都督府而蔣曹戴濮兖五州隷焉貞觀初廢府<lb/>
復爲州八年始自鄆城移於是就高爽也自逆帥攘據罔率訓典<lb/>
改易昇降名稱溷淆蓋無取焉今以平㓂之𥘉魏博田公奉詔權<lb/>
兼勾當則位同正抆冝書爲首亦春秋始魯隱公賢之也其國初<lb/>
巳來刺史名氏及遷改之次旣遭蔑棄難以究詳訪諸史官異日<lb/>
備于東壁時聖曆元和紀號己亥直歲十二月巳卯檢校禮部尚<lb/>
書兼鄆州刺史御史大夫馬揔記<lb/>
　　　　湖州刺史㕔壁記　顧況<lb/>
江表大郡吳興爲一夏屬楊州秦屬㑹稽漢屬吳郡吳爲吳興郡<lb/>
其野星紀其藪具區其貢橘柚纎縞茶紵其英靈所誕山澤所過<lb/>
舟車所㑹物土所産雄於楚越雖臨淄之冨不若也其冠簮之盛<lb/>
漢晉巳來敵天下三分之一其刺史㳂革不同或稱太守或稱内<lb/>
<pb n="KR4h0024_SBCK_073-2b"/>
史或稱都督他州或否如魯史晉乗侯牧一也其鴻名大德在晉<lb/>
則顧府君秘秘子衆陸玩陸納謝安謝萬王羲之坦之獻之在宋<lb/>
則謝莊張永褚彦回在齊則王僧䖍在梁則栁惲張謖在陳則吳<lb/>
明徹在隋則李德林國朝則周擇從令聞也顔魯公忠烈也袁給<lb/>
事高讜正也劉貟外全白文翰也洎于頔大夫作塘貯水漑田三<lb/>
千頃今使君辭也唐景皇帝七代之孫先公尚書先公大夫弈葉<lb/>
之勲有功於民公實嗣之孔悝銘鼎天下重器天王襃拔于公襄<lb/>
陽節度李公陟當道觀察統諸道鹽鐡轉運二牧旣陟惟公盤桓<lb/>
鴻鵠不飛飛即摩漢其逋者復其危者安其憂者泰所謂善緝於<lb/>
是拓郛耰萊就便除害政之餘力作消暑樓於南端復亭署於白<lb/>
蘋洲聿興廢土光明敞豁湧出谿谷其舊記吏部李侍郎紓撰其<lb/>
圖經竟陵陸鴻漸撰使君命況揔兩家之說俶落晉宋訖于我唐<lb/>
凡一百九十七人及歷代良二千石儀形略也鋪張屋壁設作存<lb/>
歡竦神告民春秋不朽之義也貞元十有五年十二月哉生魄華<lb/>
<pb n="KR4h0024_SBCK_073-3a"/>
陽山顧況述<lb/>
　　　　吉州刺史㕔壁記　皇甫湜<lb/>
自江而南吉爲富州民朋吏嚚分土艱政蓋以近歲適兹不幸紹<lb/>
繼無狀大官以降爲者羞薄而不省務子弟以資授者侵欲而不<lb/>
顧法州遂瘡痍御史中丞張公歷刺縉雲㝷陽用淸白端正之治<lb/>
詔書寵襃賜以金紫移莅于吉下車之初視簿書簿書棼如絲視<lb/>
胥吏胥吏沸如麋召詰其官皆眊然如酲登進其民皆<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>然而疲<lb/>
公噫眙良乆於是大新其典爲之開之以修省簡便鍵之以勤彊<lb/>
練密凡事從宜處約以躬率之省費一倍法防旣周銖兩之姦無<lb/>
所容墨俗斯息單民得職威令神行惠利川流未及再朞庶富而<lb/>
敎至於無事百姓扶老提穉載路而歌曰昔吏<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>今更簷簷公<lb/>
能馭之雄亦爲銛跖亦爲廉始紲而若終優以恬昔民嗷嗷今民<lb/>
咍咍公能撫之鰥寡有怡流亡旣來傜稅先具汚茨盡開嚮覆官<lb/>
倉倉無斗粮公來幾時積粟埋梁嚮閱官庫庫無尺繒公來幾時<lb/>
<pb n="KR4h0024_SBCK_073-3b"/>
山積層層瑞露溶溶降味公松瑞蓮猗猗合蔕公池公有異政神<lb/>
之祚之民歌路陲兾聞京師天子明聖恩光逺而於是掾吏將卒<lb/>
趨伏固請願書于公堂之北壁夫堂壁有記本以志善悛惡名氏<lb/>
遷次末也矧東西之舊則備今用絶編以首能爲政垂爲後式<lb/>
　　　　道州刺史㕔壁記　元結<lb/>
天下太平方千里之内生植齒類刺史能存亡休戚之天下兵興<lb/>
方千里之内能保黎庶能攘患難在刺史耳凡刺史若無文武才<lb/>
略若不清廉肅下若不明惠公直則一州生類皆受其害於戲自<lb/>
至此州見井邑丘墟生民幾盡試問其故不覺涕下前政刺史或<lb/>
有貪猥惛弱不分是非但以衣服飮食爲事數年之間蒼生蒙以<lb/>
私欲侵奪兼之公家驅迫非姦惡疆富殆無存者問之耆老前後<lb/>
刺史能恤養貧弱專守法令有徐公履道李公廙而巳徧問諸公<lb/>
善或不及徐李二公惡有不堪說者故爲此記與刺史作戒自置<lb/>
州巳來諸公改授遵絀年月則舊記存焉<lb/>
<pb n="KR4h0024_SBCK_073-4a"/>
　　　　道州刺史㕔後記　吕温<lb/>
壁記非古也若冠綬命秩之差則有格令在山川風物之辨則有<lb/>
圖牒在所以爲之記者豈不欲述理道列賢不肖以訓于後庶中<lb/>
人巳上得化其心焉代之作者率異於是或誇學名數或務攻爲<lb/>
文居官而自記者則媚巳不居其官而代人記者則媚人春秋之<lb/>
旨蓋委地矣賢二千石河南元結字次山自作道州刺史㕔記旣<lb/>
彰善而不黨亦指惡而不誣直舉匈臆用爲鑒戒昭昭吏師長在<lb/>
屋壁後之貪虐放肆以生人爲戲者獨不愧於心乎予自㓜時讀<lb/>
古循吏傳慕其爲人以爲士大夫立名於代無以高此前年冬由<lb/>
尚書刑部郎中出爲此州雖履劇自課而未能逮其意也往刺史<lb/>
有許子良者輒移元次山記於北牖下而以其文代之後亦有時<lb/>
號君子之清者莅此孰視焉而莫之改豈是其難乎予也魯安知<lb/>
乎他即命圬而書之俾復其舊且爲後記以廣次山之志云<lb/>
　　　　濠州刺史劉公善政述　盧子駿<lb/>
<pb n="KR4h0024_SBCK_073-4b"/>
客有自濠梁來者途訊之曰濠梁之政何如客曰今刺史彭城劉<lb/>
公始受命至徐方與廉使約曰詔條節度團練兵鎭廵内州者悉<lb/>
以隷州今濠州未如詔條請如詔條廉使多稱軍須卒迫徴科若<lb/>
千不如期以軍法從事皆兩稅勑額外也自今請非詔勑不徴廉<lb/>
使曰諾濠州毎年率供武寧軍將士粮一十萬石斗取耗一升送<lb/>
廉使州自取一升給他費吏因縁而姦盜則三倍矣自今請准倉<lb/>
部式外不入廉使曰諾劉公至止堅守不渝由是州無他門賦無<lb/>
橫歛人一知教熈熈然如登春臺矣濠在戰國時爲楚地天文記<lb/>
今在牛斗分野楚俗好巫而信鬼死者其親戚不敢穿斸事葬相<lb/>
傳立小屋號曰殯宫焉雖在城郭而爲之有土木隳蠹棺櫬巋然<lb/>
者有棺櫬分圻骸骨縱橫者不獨庶人而士大夫之家有焉劉公<lb/>
惻然曰非禮也吾忍不導之邪下令曰某月有限限畢其家不闕<lb/>
地葬者笞二十鰥寡<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨力不任者絶嗣無主傍無近親者刺史<lb/>
以俸錢爲營之訖事人無犯令野無殯宫焉盧子曰異乎哉劉公<lb/>
<pb n="KR4h0024_SBCK_073-5a"/>
今日能以禮導邦人且夫葬者藏也欲人之不得見也奈何宿昔<lb/>
濠之人不藏其父子昆弟邪又曰生事之以禮死葬之以禮奈何<lb/>
宿昔濠之人不以禮葬其父子昆弟邪又曰延陵季子葬其子仲<lb/>
尼觀之曰其坎深不至於泉其歛以時服奈何宿昔濠之人喪其<lb/>
父子昆弟不葬子於土中邪又曰魂氣歸于天形魄歸于地奈何<lb/>
宿昔濠之人不歸其父子昆弟之形于地邪劉公敎生者以禮示<lb/>
之日月信也恤死者以仁除其暴露義也合此而智以成之難乎<lb/>
哉余耳得客之言不浹旬適至濠上自覩其事秉筆者不載余懼<lb/>
夫識者譏焉劉公治郡嘉績長美詳舉則繁也亦取大遺小之義<lb/>
耳其書以備太史氏采録焉<lb/>
　　　　池州重建大㕔壁記　竇潏<lb/>
甿巢虐池之二年潏自平原郡得此郡其始至也無屋宇城壁之<lb/>
事無市井人物之類瓦骼凹亞相甃雜視一之月檢訪鄕籍二之<lb/>
月完聚瘡痍三四月後病者起亡者歸瓦者投骼者揜明年春夏<lb/>
<pb n="KR4h0024_SBCK_073-5b"/>
熟冬熟其歸者起者有風雨之備而江盜未息天租無寄故郡人<lb/>
有廨宇城壁之請旣城壁焉則人得以避㓂旣廨署焉則物得以<lb/>
營帑鼓角器械㕔堂詹廡自濠壍周于四隅其間合建置者一無<lb/>
所闕木端鐡橫分别出入於戲自永泰至乾符戊戌歲是城也以<lb/>
李僕射爲祖自乾符至于中和癸卯歲是城也潏不敢讓勞其基<lb/>
趾始末存韓刺史裴晉公語中鑾輿幸蜀之四年冬是年王師始<lb/>
克宫闕記<lb/>
　　　　淮南節度行軍司馬㕔壁記　李翰<lb/>
司馬蓋玄武之官號周官大司馬掌王之六軍將皆命卿諸侯大<lb/>
國三軍次國二軍小國一軍將亦命卿軍有司馬見于古矣周衰<lb/>
惟晉秉禮尊主屢因大蒐以正三軍鄢鞍之役韓厥爲司馬雞澤<lb/>
之㑹魏絳爲司馬絳將新軍張老代之蓋今之行軍司馬出於周<lb/>
制矣秦罷侯鑠天下之兵列郡不復有軍軍司馬繇此廢矣漢制<lb/>
將軍不常置四夷背誕則命將征之趙充國以軍司馬從貳師班<lb/>
<pb n="KR4h0024_SBCK_073-6a"/>
超以軍司馬從寶固討虜皆其職也自魏至周南北分王建置不<lb/>
同時方戰爭衆軍恒設凡將軍杖節鎭仍開府者以將軍開府居<lb/>
刺史者皆有其官隨將廢置隋開皇混一天下省罷衆軍司馬之<lb/>
官不專武事廢爲州吏貟矣國家修唐虞大同之化庭周漢不賔<lb/>
之俗邊雖有防示不乆設軍出於内謂之將鎭於外謂之使佐其<lb/>
職者謂之行軍司馬行軍司馬之職弼戎政掌武事居常習蒐狩<lb/>
之禮有役申戰陣之法凡軍之攻戰之備列于器械者辨其賢良<lb/>
凡軍之材食之用頒于卒乗者均其賜予合其軍書契之要比其<lb/>
軍符籍之伍賞罰得議號令得聞三軍以之聲氣行之哉雖主武<lb/>
蓋文之職也舊制朱衣銅印墨綬開元故事多選臺郎爲之淮南<lb/>
節度行軍司馬尚書戸部郎中兼侍御史王公以經邦緯俗之才<lb/>
佐淮夷方面之寄敦詩閱禮之學當節府大賢之舉政協乎邦要<lb/>
慮通乎事微奉中權之旗鼔戒羣帥之鐃鐲師律旣和軍容丕肅<lb/>
淮南之府有功宣王室身佩侯印將門良家藩國貴種以禮綏之<lb/>
<pb n="KR4h0024_SBCK_073-6b"/>
則㳟淮南之衆有吳楚銳士燕韓勁卒竒材劒客援臂虬鬚以恩<lb/>
撫之則順淮南之地隄封千里徴令百役稅以足食賦以足兵以<lb/>
寛征之則安淮南之衝南走閩越北通幽朔關梁不閉朝聘相望<lb/>
以歡交之則固自韋公統戎旅王公翼戎行威加於大則將不驕<lb/>
惠及於細則卒不惰減役輕歛則人不困待賔省禮則境不危堂<lb/>
堂然混一體以爲力雄雄然鼔衆心以爲氣封疆之外隱如敵國<lb/>
封疆之内不知有軍古人云懸勢於上而下自定置器於平而物<lb/>
自安者蓋用是也兹所謂銷患於未形制危於未萌伐謀之功大<lb/>
於積甲山齊攻心之術強於虎賁百萬彼善師不陣未戰先勝却<lb/>
軍於談笑之際折衝於樽爼之間今古一時也夫舉善人以行其<lb/>
敎大则四海服小則邦國寧舜舉臯陶蠻夷率職帝王之事也秦<lb/>
任百里奚巴戎致貢諸侯之舉也國僑爲政乃子皮之功晉侯勤<lb/>
王信魏絳之力任賢用善合契同德盛府有焉翰獲庇於有禮之<lb/>
俗遂安於無虞之境書績示後豈待命乎楊州本大都督府親王<lb/>
<pb n="KR4h0024_SBCK_073-7a"/>
居中長史理人有府號而無兵甲至德初羯胡難作始以長史爲<lb/>
節度而有行軍司馬古者敬其事則命以始乃自𥘉置列之于壁<lb/>
云大曆五祀夏五月丁丑記<lb/>
　　　　徐泗濠三州節度掌書記㕔石記　韓愈<lb/>
書記之任亦難矣元戎揔齊三軍之事統理所部之甿以鎭定邦<lb/>
國賛天子施敎化而又外以與賔客四鄰交其朝覲聘問慰薦祭<lb/>
祀祈祝之文與所部之政下三軍之號令升黜凡文辭之事皆出<lb/>
書記非閎辯通敏兼人之才莫冝居之然皆元戎自辟然後命於<lb/>
天子茍其帥之不文則其所辟或不當亦其理宜也南陽公自御<lb/>
史大夫豪壽廬三州觀察使授節移鎭徐州歷十二年而掌記者<lb/>
凡三人其一人曰髙陽許孟容入仕于王朝今爲尚書禮部郎中<lb/>
其一人曰京兆杜兼今爲尚書禮部貟外郎觀察判官其一人曰<lb/>
隴西李愽自前郷貢進士授祕書省校書郎方爲之南陽公文章<lb/>
稱天下其所辟實所謂閎辯通敏兼人之材者也後之人苟未知<lb/>
<pb n="KR4h0024_SBCK_073-7b"/>
南陽公之文章吾請觀於三君子苟未知三君子之文章吾請觀<lb/>
於南陽公可知矣蔚乎其相扶炳乎其相輝志同而氣合魚川伏<lb/>
而鳥雲飛也愈樂是賔主之相得也故請刻石以紀而䧟置于壁<lb/>
間來者得以觀覽焉<lb/>
　　　　江州司馬㕔記　白居易<lb/>
自武德巳來庶官以便冝制事大攝小重侵輕郡守之職㧾於諸<lb/>
侯帥郡佐之職移於部從事故自五大都督府至于上中下郡司<lb/>
馬之事盡去唯貟與俸在凡内外文武官左遷右移者第居之凡<lb/>
執役事上與給事於省寺軍府者遥署之凡仕乆資髙耄昏軟弱<lb/>
不任事而時不忍弃者實莅之莅之者進不課其能退不殿其不<lb/>
能才不才一也若有人蓄器貯用急於兼濟者居之雖一日不樂<lb/>
若有人養志忘名安於獨善者處之雖終身無悶官不官繫乎時<lb/>
也適不適在乎人也江州左匡盧右江湖土髙氣淸冨有佳境刺<lb/>
史守土臣不可逺觀游羣吏執事官不敢自暇佚惟司馬綽綽可<lb/>
<pb n="KR4h0024_SBCK_073-8a"/>
從容於山水詩酒間由是郡南樓山北樓水湓亭百花亭風篁石<lb/>
巖瀑布廬宫源潭洞東西二林寺泉石松雪司馬盡有之矣茍有<lb/>
志於吏隱者捨此官何求焉按唐典上州司馬秩五品歲廪數百<lb/>
石月俸六七萬官足以庇身食足以給家州民康非司馬功郡政<lb/>
壞非司馬罪無言責無事憂噫爲國謀則尸素之尤蠧者爲身謀<lb/>
則禄仕之優穩者余佐是郡行四年矣其心休休如一日二日何<lb/>
哉識時知命而巳又安知後之司馬不有與吾同志者乎因書所<lb/>
得以告來者時元和十三年七月八日題記<lb/>
　　　　吉州廬陵縣令㕔壁記　皇甫湜<lb/>
在易之爻二與四同功其善不同二多譽四多懼四之多懼以近<lb/>
君也今州之近縣當刺史理所其難爲與支縣相百冝矣哉盧陵<lb/>
戸餘二萬有地三百餘里駢山貫江扼嶺之衝材竹鐡石之贍殖<lb/>
苞篚韗緝之冨聚土沃多稼散粒荆楊故官人率以貪敗令日兩<lb/>
趨州衙退祗承録判將校事之紛錯率相關臨煩言易生凡事難<lb/>
<pb n="KR4h0024_SBCK_073-8b"/>
專故愈不理近年百姓創罷徴賦發斷其人益訛與處險易以亡<lb/>
匿尤輕犯禁夫以不專之理理益訛之俗承積弊之餘雖使冉季<lb/>
復將不能也今清河張君儇爲之理適得良二千石俾顓其政而<lb/>
展其材居未再稔最於一郡張恂恂以奉上煦煦以字民剸繁決<lb/>
劇以通敏彈豪紏黠以沈斷清白之操較然絶類便安之謡流而<lb/>
逺聞冝舉其卓卓以敦沮勸縣之故習令將之邑佐發斂盛粻也<lb/>
緡具車航千里迎拜君以讓郤之單航赴官則吏皆廉縣之故習<lb/>
令始至取宫羨物益備器用團鄕次役以供芻粟君以法喻之一<lb/>
切禁絶則民知恥布其大信推以至誠促嚴吏家慰懋民戸故秋<lb/>
夏之稅先期而集宥過以容不逮奬能以勸不修爲魁而萃頑者<lb/>
取一以警百故政刑之簡朞月而治以俸錢葬枯而恩浹以家飲<lb/>
救渴而澤周萼合兄弟之析居者而民以養<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>復老弱之流庸者<lb/>
而彊以實和氣潜通連歲大穰廷内閑閑似密與蒲余旣堙厄斥<lb/>
置於此始來而弘農楊君敬之具爲余話君美談旣接益乆得實<lb/>
<pb n="KR4h0024_SBCK_073-9a"/>
其聞乃刻山石鑱㕔壁盛之以觀永乆<lb/>
　　　　同州韓城縣西尉㕔壁記　歐陽詹<lb/>
說文曰尉畏也亦慰也主也故字從尸示寸寸者寸量禮度以敬<lb/>
上示者示陳敎令以諭下尸者典職司以居位敬上所謂畏諭下<lb/>
所謂慰居位所謂主全兹三者以涖王爵則仕義周是以古之人<lb/>
嘉用尉字爲官號陶唐有太尉周有軍尉秦亦有太尉東南尉洎<lb/>
漢則復命縣掾曰尉是以名至于我唐無或易所命善也我唐極<lb/>
天啓宇窮地闢土列縣出于五千分爲七等第一曰赤次赤曰畿<lb/>
次畿曰望次望曰緊次緊曰上次上曰中次中曰下赤縣僅二十<lb/>
萬年爲之最畿縣僅于百渭南爲之最望縣出于百鄭縣爲之最<lb/>
緊出于百夏陽爲之最上縣僅三百韓城爲之最上之最次于緊<lb/>
之最非最之緊無與焉緊之最次于望之最非最之望無與焉望<lb/>
之最次于畿之最非最之畿無與焉畿之最次于赤之最非最之<lb/>
赤無與焉最之縣長於餘縣如麟鳯五靈之長於羣靈也數長不<lb/>
<pb n="KR4h0024_SBCK_073-9b"/>
數類則韓城之稱與萬年渭南鄭縣夏陽并自緊而上簿尉皆再<lb/>
命三命巳往而授資歷至之而至也上縣而下則自解褐授韓城<lb/>
旣上縣之最簿尉解褐之貴者唯三貟伺其闕非年年之有或一<lb/>
貟之闕天下皆知之曰某人某人授韓城尉是其人則頌非其人<lb/>
則誹雖一命之官其人尚也如此則主司愼擇才地精美縣亦有<lb/>
六曹尉二人一判功戸倉其署曰東㕔一判兵法士其署曰西㕔<lb/>
兹㕔兵法士之㕔也根之州則司兵司法司士盡在形之國即兵<lb/>
部刑部工部盡在兵主武法主刑工主士今武未大成務尚繁刑<lb/>
未大措獄尚生工與人興無時休州縣司或雙曹六人分其職國<lb/>
則部屬寮八九十人分其職一人理六十人之理雖小大有異而<lb/>
揆緒不殊其緒不殊其官官不易能至於易者則人無敢易之人<lb/>
無敢易之則國必重之國重之則踐洪鈞大柄所由乎此也貞元<lb/>
十五年春余友人榮陽鄭伯義授焉鄭自上累葉聲名爲天下聞<lb/>
鄭以明經登科又三舉進士屈於命辭學亦流輩推内行第一其<lb/>
<pb n="KR4h0024_SBCK_073-10a"/>
受命之年五月余詣焉十月又詣焉見東㕔有記西㕔無記因請<lb/>
書示本㕔姓氏序于左其或先于鄭芳馨猶存者亦得之至于<lb/>
鄭皆繫若譜土壤廣狹物産有無尉非得主不敢僣序十月十五<lb/>
日記<lb/>
重校正唐文粹卷第七十三<lb/>
<pb n="KR4h0024_SBCK_073-10b"/>
</p>
<p>
</p>
  </div>
</body>
</text>
</TEI>
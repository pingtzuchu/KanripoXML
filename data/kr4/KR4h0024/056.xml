<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_056-1a"/>
重校正唐文粹卷第五十六<lb/>
　　　　　　　　　　吳興姚　鉉　纂<lb/>
　碑八<hi>揔四首</hi>
　　宰輔<lb/>
　　　唐中書令梁國公姚崇神道碑<hi>張說</hi>
　　　唐丞相尚書左僕射王播神道碑<hi>李宗閔</hi>
　　　唐丞相太子少師牛僧孺神道碑<hi>李珏</hi>
　　　唐丞相中書侍郎齊抗神道碑<hi>權德輿</hi>
　　　　玄宗御書故中書令梁國公姚文貞公神道碑銘<hi>并序</hi>
　　　　　　　　　　　　　　　　　　張說<lb/>
叙曰八柱承天高明之位定四時成歲亭育之功存畫爲九州禹<lb/>
也堯享鴻名播時百榖棄也舜稱至德由此言之知人則哲非賢<lb/>
罔乂致君堯舜何代無人有唐元宰曰梁文貞公者位爲帝之四<lb/>
輔才爲國之六翮言爲代之軌物行爲人之師表蓋維嶽降神應<lb/>
<pb n="KR4h0024_SBCK_056-1b"/>
時間出者也公諱崇字元之姚姓有虞之後逺自吳興近徙于陜<lb/>
今家洛陽焉烈考長沙文獻公樹勲王室建旟嶲府公紈綺而孤<lb/>
克廣前業激昻成學榮問日流武庫則矛㦸森然文房則禮樂盡<lb/>
在弱冠𥙷孝敬挽郎又制舉高弟歷佐濮鄭並有聲華入爲司刑<lb/>
丞天授之祭獄吏峻密公持法無頗全活者衆進夏官貟外郎郎<lb/>
中侍郎朝廷曰能遂掌軍國遷鳯閣侍郎監修國史兼相王府長<lb/>
史始則天人讓王承置醴之顧終以飛龍利見延叅乗之恩自時<lb/>
厥後恒當大任凡三處兵部尚書三入中書令一爲禮部尚書左<lb/>
庶子又肅政大夫揔靈武軍兵馬又司僕卿知隴右監牧岀典亳<lb/>
宋常越許申徐潞楊同十郡景雲𥘉以藩邸舊僚封梁國公食賦<lb/>
百室公性仁恕行簡易虛懐汎愛而涇渭不雜真率徑盡而應變<lb/>
無窮常推是心以御於物故所莅必甿庶風偃驁很化從言不勵<lb/>
而教成政不威而事理去思覩頌來暮聞歌旣登邦政卒乗輯睦<lb/>
及在宗伯神人允諧今之中書是爲理本謀事兼於百揆論道揔<lb/>
<pb n="KR4h0024_SBCK_056-2a"/>
於三台公執國之鈞金玉王度大渾順序休徵來臻懋德格天名<lb/>
遂身遜拜開府儀同三司崇其秩逸其志也𥘉太夫人在堂公受<lb/>
職西掖頗限扃禁求侍晨昏優詔旣許㝷令還職公固請以泣制<lb/>
曰家有令弟足慰母心國有諌臣安可蹔闕其後剖符江表敦諭<lb/>
起復衰麻外墨欒棘内毀變禮中權通識所貴神龍之首預聞興<lb/>
復疇其井賦累讓而停夫以革故鼎新大來小往得䘮而不形於<lb/>
色進退而不失其正者鮮矣君子曰忠不忘親仁也哀不違事義<lb/>
也讓功辭邑禮也濟代全名智也仁以長人義以和下禮以安上<lb/>
智以周身宜其光輔四帝軒冕三紀池臺琴筑優游暮齒傳爵土<lb/>
於祚胤保禄位於終始矣享年七十有一開元九年九月寢疾薨<lb/>
于東都慈惠里皇上悼焉國人慕焉撫牀輟春曽未云比制贈楊<lb/>
州大都督謚曰文貞禮也十年二月葬於萬安山之南原在疾也<lb/>
王人賜膳御醫視藥于薨也中使弔臨羽儀哀送君臣之義厚莫<lb/>
重焉子异子弈思綴遺美以寘罔極有詔掌文之官敘事盛德之<lb/>
<pb n="KR4h0024_SBCK_056-2b"/>
老銘功将以寵宗臣揚英烈帝乃灑恩仙翰鏤澤豐䂥日月臨照<lb/>
於佳城煙雲變態於神道寶其文字别爲羣玉之山禁其樵蘇即<lb/>
表三司之墓銘曰<lb/>
源深自虞派别從吳避地魯陜居家洛都神明逺契嶽瀆冥符翊<lb/>
聖斯偶生賢不孤仁将勇濟孝與忠俱學刃攅植文鋒迅驅纔安<lb/>
早位即騁長途惟實惟有若虛若無再三軍國一二訏謨戎柄尤<lb/>
重王綸最樞兼司任切乆政榮殊黼藻彌煥丹青靡渝以寛容物<lb/>
以鑒分區外或形放中恒禮拘箴雖誡口諍亦忘軀但覩渾璞誰<lb/>
詳瑾瑜伊臯尺寸管樂錙銖名正身遂言誠願孚方辭漢禄更辱<lb/>
齊組旣積而散窮歡盡娯川歸東極日去西晡上惻旒扆旁悲路<lb/>
衢藍田美玉荔浦明珠載廣休慶爰弘典謨豐碑廼立盛業其鋪<lb/>
帝念頻軫仙毫特紆鐫金刻石鳯篆龍圖七耀光動三泉澤濡欽<lb/>
能叙事理<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>詞敷求舊銘實慙殫恧蕪𬗟思雲霧尚想江湖有道<lb/>
之德其何以踰延陵之墓空此嗚呼存殁終始遐哉邈乎<lb/>
<pb n="KR4h0024_SBCK_056-3a"/>
　　　　唐故丞相尚書左僕射贈太尉太原王公神道碑銘<hi>并序</hi>
　　　　　　　　　　　　　　　　　　　李宗閔<lb/>
上即位五年丞相左僕射太原王公以癸未發疾其明日遂薨於<lb/>
位天子震悼慜惻遽命内謁者詣其室索其所以飮食寢作之端<lb/>
旣詳其無他狀遂賻布帛菽粟率用峻等旣又不塞痛軫之意加<lb/>
内府之絹千匹以錫之爲之罷朝三日命兵部侍郎一人持節駕<lb/>
駟簫鼓出自正殿直抵柩前冊公爲太尉葬有日官給秘器及就<lb/>
途遣王人亟臨視之命羽葆旂常輅車之飾皆及墓俟其返虞鼓<lb/>
聲四節於里第而還示不與常制也其子鎮以宗閔晚陪公於相<lb/>
位之末稍窺公之行請銘其烈以垂于後且不冝拒遂鋪其犖犖<lb/>
所能言者於金石云公諱播字明敭太原人周靈王太子晉之後<lb/>
以歷世爲王因而受氏高祖滿汾洲長史生太父璡嘉州司馬紿<lb/>
事中司馬生昇咸陽縣令太子少師少師生恕楊府倉曹叅軍尚<lb/>
書左僕射公僕射元子也忠敬而本仁寛明而有制内顯而敏外<lb/>
<pb n="KR4h0024_SBCK_056-3b"/>
肅而和貞元十年舉進士第是歲䇿賢良以直言校書於集賢殿<lb/>
其言平戎經國之術粲然可舉調尉盩屋斷嶽首岀御史中丞李<lb/>
汶愛之奏爲監察御史按雲陽源咸季以贓免用疑文不冝調而<lb/>
調因謁於臺遂捕劾之追姦咠窮律旨奏流咸季刑曹部罷所居<lb/>
官給事中以省詔非是奪俸縁而坐罪者甚衆自是風聲不可遏<lb/>
矣爲侍御史時京兆尹李實文皇所委能禍福卿士凡其榮衰繫<lb/>
所附背舉朝迎避其鋒公在途而實來揖公移文詆之其詞可羞<lb/>
實遂奏公爲三原令求其不足於禮以持之公至尹署洎羣吏之<lb/>
館還其邑敬府之禮無不具實旣出其筭反加畏焉縣之編於戸<lb/>
者多中貴人前令率不能自爲其政弛張牽之公悉召所謂貴人<lb/>
者入坐當其拜曰敬桑梓冝如是也邑人大駭從其所指爲長安<lb/>
令朝廷方恩于頔而以帝女嫁其子民有與于氏蒼頭同盜人馬<lb/>
者前令捕民而縱其蒼頭公始至縣即立取其奴而與民均其法<lb/>
知御史雜事京師饑穀起價京西諸侯相率閉粟公移之簡書徵<lb/>
<pb n="KR4h0024_SBCK_056-4a"/>
秦晉泛舟之說西鎮惴惴收去條令粟流于秦元和四年爲御史<lb/>
中丞歲中知京兆尹六年爲刑部侍郎充鹽鐵轉運使上言流人<lb/>
㑹赦而歸獨配囚爲隔遂無還者請率以七歲爲竟至今用之尋<lb/>
加禮部尚書益以御史大夫又以戸部尚書節度西蜀長慶𥘉覲<lb/>
穆宗言中外之事遂留爲刑部尚書復斡鹽鐵冬拜中書侍郎平<lb/>
章事仍其職匡維激發始以進賢爲急上方有意河朔以財賦始<lb/>
出於方土二年公用相印爲淮南節度使以其職隨之四年言事<lb/>
者謂鹽運之設其留京師用制方土加檢校司空去其使未幾上<lb/>
念公成法又以使屬公加司徒今上踐祚急詔徵公至即拜左僕<lb/>
射同中書門下平章事仍其使尋兼太清宫使累進爵至太原郡<lb/>
𨳩國公食邑二千戸進階至金紫光禄大夫年七十二而薨公入<lb/>
官三十二政逮事六帝岀統楚蜀之師入極台宰之尊前後三揔<lb/>
鹽鐵旣去又復幾二十年天之所覆地之所載寧有獨私於公邪<lb/>
必有以當其然也一署吏苟不犯無能奪其任者歲時奏課至于<lb/>
<pb n="KR4h0024_SBCK_056-4b"/>
筞大史胥次遷亦如之故人用安其爲善莫有欺公者雖逺至海<lb/>
裔若揔轡笞捶窮年不死一吏貶一職而羣務自濟凡朝廷平淮<lb/>
取鄆屠汴下滄澋干戈不息者五十六年饋餉資費隨兵緩急而<lb/>
立辦沛然若神給其間溝琵琶導潁河以漕輕舟師人坐受其飽<lb/>
䟽三門挽沈石以濟巨艫關中遂亡其饑薦皇甫鎛之強敏而鎛<lb/>
反短公於上公猶不知上謂其長者論景忠信鎬制逗撓之将期<lb/>
必抵於罪時服其敢爲深渉徐境導齟齬而爲忠槩人曰真宰相<lb/>
器也㩁征之外有雜緡率貢内帑號爲羡進貞元中歲不過十二<lb/>
萬緡及公歲貢百萬緡凡國有大征伐不慮其費之有無洎丞相<lb/>
晉公專征討之事兵食之給悉出於公從容以賛其成及滄澋平<lb/>
公有叶力之助自御史中丞京兆尹揔賦秉政未甞書笏爲記善<lb/>
於啓奏天子不能自守其喜怒公以專志持務密匡於上行已寡<lb/>
徒不喜伐露由是數帝任遇多𬒳恩澤權利去留如在諸已人多<lb/>
意公能詭合於時及公再持相印與晉國洎一二公同輔於上趨<lb/>
<pb n="KR4h0024_SBCK_056-5a"/>
嚮甚直雅符於道茍所舉公是公必扶之即非是公遂嘿嘿不和<lb/>
由是上知公重厚而同列亦聳待之乃見公之所爲與嚮之不知<lb/>
者期公蓋甚戾也公旣屈於名而伸於冨貴豈非盛德君子神明<lb/>
之所祐邪故夫人清河崔氏給事中銳之女嗣子式秘書丞砥服<lb/>
名教不以丞相子自居其身次曰冰始授京兆府叅軍事器度宏<lb/>
逺公之仲弟曰炎季曰起與公三人俱用文學奮於江左西遊長<lb/>
安七中甲乙時議偉之公殁不㡬日而起以戸部尚書司國之計<lb/>
門闥之士咸來哭賀羣吏之執籍繁夥一如公之時其亦於世難<lb/>
求也其從事故相國程公异今荆州相國叚公文昌其他分居中<lb/>
外羅諸臺閣者不啻三十人銘曰<lb/>
歲在大和惟帝聖神圖任舊臣乃相太原惟是太原福祥其奔再<lb/>
持化權樞揆聮聮兩統劇藩楚淮蜀坤始自元和公秉貨泉憲穆<lb/>
敬文頃兹聖君四帝財征去公孰親惟煑惟鑄惟範惟聚東掃北<lb/>
殄上之所怒帶甲百萬餱食爲巨俾公尸之不勞而具變通以時<lb/>
<pb n="KR4h0024_SBCK_056-5b"/>
物無滯阻綱條一施莫越其規遇衆以仁中控其機信行恩馳罔<lb/>
有詐欺公之惟揚漕務其将公之留庭職與公并首尾貫聮幾二<lb/>
十年相符使符隨其興徂公之敏智顯爵自至不縁其外姑直其<lb/>
裏始承其風畏公之邃及與之同泳公之易仁人之跡殁而乃熾<lb/>
掲於兹碑不仆不倚<lb/>
　　　　唐丞相太子少師贈太尉牛公神道碑銘<hi>并序</hi>
　　　　　　　　　　　　　　　　　　李珏<lb/>
天球河圖有國之大寶麒麟鳳凰王者之嘉瑞方於賢彦即又次<lb/>
焉天祐我唐才傑間出輔時興化代有其人公諱僧孺字思黯隴<lb/>
西狄道人本子姓漢有牛崇爲隴西主簿因家焉代爲西州豪族<lb/>
八代祖弘仕隋爲吏部尚書封竒章公佐佑文帝有重名於時高<lb/>
祖鳯中宗時爲春官侍郎掌國史曽祖休克集州刺史贈給事中<lb/>
祖父紹太常博士贈太尉父㓜聞華州鄭縣尉贈太保公七歲而<lb/>
孤依倚外族周氏嶽嶽卓卓有老成之風以䘮禮自處未嘗戲弄<lb/>
<pb n="KR4h0024_SBCK_056-6a"/>
年十五知先竒章公城南有隋室賜田數頃書千卷乃辭親隷習<lb/>
孜孜矻矻不捨蚤夜自四五年業成舉進士軒然有聲時韋崖州<lb/>
作相網羅賢雋知公名願與交公䄂文往謁一見如舊由是公卿<lb/>
籍甚名動京師得上第聮以賢良方正舉又冠甲科䇿中盛言時<lb/>
事無有隱避持權者深忌之岀爲伊闕尉名府賢侯羔鴈繼至封<lb/>
章屢薦毎爲中執事所沮皆不滿秩從潞帥郗士美簡授管記三<lb/>
奏不得請竟除河南尉會有次對大僚因言事解於上前遷監察<lb/>
御史丁太夫人憂服闋除本官轉殿中公以文高氣直累歲堙屈<lb/>
問望所屬推美於臺閣間入省拜禮部外郎時孟尚書簡有重望<lb/>
以地官貳卿兼領綱憲薦公知雜轉都官貟外兼侍御史免憲職<lb/>
授考功貟外郎集賢學士穆宗即位宰相稱其能遷庫部郎中掌<lb/>
書命召對與語上德之靣賜五品服未幾遷中丞毎對延英必移<lb/>
時盡言天下事有武将李直臣爲宿州刺史豪奪聚歛以貨數百<lb/>
萬復結權貴公按之爲有力者排幾不勝竟以詞堅理直上意廻<lb/>
<pb n="KR4h0024_SBCK_056-6b"/>
直臣乃得罪由是上以清直知又靣賜金紫拜戸部侍郎時望充<lb/>
塞中書令韓弘以財投分公拒而不受上因他事知之愈賢公遂<lb/>
作相持重顧大體不言細事甞謂同列諸相曰致理之本流品爲<lb/>
先彞倫攸敘蓋謂此也毎惜名器力與同列爭方鎭以不廉聞者<lb/>
輒奏貶以賄賂求進者必阻之先是李司徒逢吉與杜循州元穎<lb/>
同作相穆宗寝疾議建儲貳與公不協後元穎出鎭井絡逢吉銜<lb/>
之思有釋憾於政事堂謂公曰西川前有廢立謀上熟知之來日<lb/>
延英發其事公不知愼勿沮議公曰王導有言吾雖不殺伯仁伯<lb/>
仁由我而死正近此耳又安得不言哉逢吉喑鳴而止敬宗年少<lb/>
嗣位公雅善敷奏毎言一事必本末陳之上甚倚愛同列挾中助<lb/>
力赫赫嫉公之賢公亦思避其鋒三上䟽求外任上以武昌善地<lb/>
建節幢兼相印以授之旣至問人所病害咸言鄂土踈薄歲一修<lb/>
城役工誅茅人用咨怨公黙許心計埏泥範塼未及三年盡換舊<lb/>
制崇墉堅壁人到于今賴之文宗嗣位二年公入覲詔復相位上<lb/>
<pb n="KR4h0024_SBCK_056-7a"/>
雅知公名一見恨得之晚㑹宋相申錫以廉介聞巨姦鄭注挾北<lb/>
軍勢卜射取財貨富侔於國忌宋之直隂畫詭計誣與藩邸通因<lb/>
内臣而上其變造作似是動皆符㑹上驚聞激怒下法吏議其罪<lb/>
諌官伏閤爭不得公入侍密啓上意乃寛止於郡佐公實有力今<lb/>
李崖州鎭劔南西川上言西蕃别屯以維州降帶甲之士甚鋭其<lb/>
地要害得之足以壯邊部徐圗河湟此其漸也上疑不決下南宫<lb/>
議百執事皆是西川奏公獨曰國家近與昆夷㰱血四鎭晏然今<lb/>
若自虧大信犬戎恃衆見詰渝盟彼直我曲未可量也上曰丞相<lb/>
之言是詔還維州𥘉德𥙿承籍地勢自負機術公介特素不與之<lb/>
交及是大不平遂成宿憾公與李尚書宗閔同輔政岀入殿省進<lb/>
退有度上偏目公曰卿才類霍光異日可屬大事公懼滿辭位再<lb/>
陳封章寵加端寮出鎭淮海不改相印再登将壇楊州當江淮之<lb/>
衝習偷薄之俗公以清淨簡易化人移風俾及五年臻干至理倉<lb/>
廩實禮義行刑措政成脫屣歸洛優詔屢降雅志不回拜檢校司<lb/>
<pb n="KR4h0024_SBCK_056-7b"/>
空東都留守文宗将有大制置大除授必降中使假於他方入皇<lb/>
城宣密旨獻可替否如在君前其信重也如此俄以左僕射徴王<lb/>
人就賜官告特明異禮公感恩雖厚退身愈堅一對而歸不詣相<lb/>
第亦有中阻未諧人情又加相印出爲漢南節度使制出上悔之<lb/>
欲追成命公固辭上曰且不與卿周歲别出都門特賜清廟器六<lb/>
事皆範金飾玉如古時製宣曰以卿精忠用以貺别寵待之禮當<lb/>
時無儔公到襄州均井稅薄地征人用胥恱咸歌來暮武宗𥘉纉<lb/>
極聽信未一行險者乗時而起凶德參㑹倒置天下事清賢名輩<lb/>
多𬒳斥逐惟公位高德重最難揺撼臲卼齟齬幾至二年屬大水<lb/>
壊居人廬舎公以實上聞仇家得以逞志舉兩漢故事坐災異冊<lb/>
免降授太子太保俄又改太傅再臨東郊劉從諫死劉稹自擅以<lb/>
昭義軍阻命天兵誅討五年方剋上喜甚素忌公者媒蘖鍜錬誣<lb/>
公與從諌交上怒下詔旬日三貶公至循州長史鑿空指鹿四海<lb/>
之士咸冤之公推運逹命恬然如得好官時踰嶺越險二年在海<lb/>
<pb n="KR4h0024_SBCK_056-8a"/>
上無所苦今上即位大明善惡三遷至少保轉少師牽復高位分<lb/>
司東洛池臺琴酒逍遥自娯賢士大夫尚其軌躅未半歲遘疾薨<lb/>
於東都城南之别墅自嬰疾至于捐舘談笑語言宴居自若口占<lb/>
理命纎悉無遺上聞爲之軫悼聮日不視政公卿相弔正人雪涕<lb/>
册贈太尉遣大寮弔祭公端明簡重忠厚誠慤平居私室如對大<lb/>
賔不喜釋老唯宗儒敎早與韓吏部皇甫郎中爲文章友其名相<lb/>
上下晚與白少傅劉尚書爲詩酒侶其韻無高卑前後作鎭皆佩<lb/>
相印辟署多名人難於進而勇於退儉必中禮貴而不奢知命達<lb/>
理保和居易三領大鎭接護軍以禮貌不至交歡再入中書待樞<lb/>
使以公平不容請託有恩必報有讎不校韋崖州於公恩也嫁二<lb/>
女歸名士薦長子登周行李崖州於公讎也䘏竄謫之窮途厚供<lb/>
待於逆旅其厚德歟亦難能也夫人同郡辛氏贈僕射祕之女賢<lb/>
明懿淑稱於族姻有子五人曰蔚曰叢能嗣其業皆擢進士弟蔚<lb/>
監察御史叢使府協律曰奉倩洛陽尉二人未知名公以大中戊<lb/>
<pb n="KR4h0024_SBCK_056-8b"/>
辰歲十月二十九日薨以大中已巳歲五月十九日葬小子不佞<lb/>
早栖門牆考選第叨殊等之科開賔筵忝入幕之吏國士相遇筆<lb/>
札見知周旋款眷垂三十載刋石表德分也難辭公歷官三十一<lb/>
政作相一十九年逮事六宗光輔四帝承主恩必由直道解相印<lb/>
實無罪名自少及長不失色於人佐時理家無悖入之貨持身不<lb/>
撓履道甚夷甞病在高位者不知止足終日抗論剋期拜章竟不<lb/>
及年俾孤美志銘曰<lb/>
公之生兮禀星辰公之才兮渾而眞公之性兮威且仁公之文兮<lb/>
班馬鄰公之藝兮游夏均公之儉兮自我身公之簡兮無雜賔公<lb/>
之真兮肅人倫公之愼兮質鬼神公爲相兮平如鈞公爲邦兮政<lb/>
如春公不幸兮罹數屯公無辜兮介于循天開日明兮堯舜爲君<lb/>
舉直措枉兮幽冤必伸牽復高資兮言旋洛濵逍遥琴筑兮無異<lb/>
隱淪屈指懸車兮歡然十旬素懐未遂兮美疹來臻悲纒冕旒兮<lb/>
哀動搢紳寵贈加等兮冠于台臣有司職䘮兮歸葬咸秦觀者歎<lb/>
<pb n="KR4h0024_SBCK_056-9a"/>
息兮國人酸辛袁安慶餘兮令嗣兟兟陳寔道廣兮門生振振乃<lb/>
纉徽猷兮刻于貞珉碑生金字兮名德長新<lb/>
　　　　齊成公神道碑銘<hi>并序</hi>權德輿<lb/>
有唐文學政事之君子曰相國齊成公諱抗字遐舉清方粹温絜<lb/>
矩秉彞明誠盡性切劘化育之道精義入神旁魄天人之際以忠<lb/>
事君以病乞身乃去台宰乃儕商皓然後撤琴瑟啓手足殁齒無<lb/>
違德以從先大夫於九原易名曰成不亦冝乎公某郡人自太公<lb/>
表東海桓公匡天下爲國爲家或哲或仁烈祖贈太師府君諱澣<lb/>
歷給事中中書舎人吏部侍郎止於平陽太守岀入陟降中行山<lb/>
立至今言開元名臣者稱公有遺愛焉實生先公贈國子祭酒府<lb/>
君諱翧履道貞厲仕至左龍武軍倉曹積厚於上流光於下其位<lb/>
不充故大受於成公公旣齓而孤哀過成人屬幽陵橫潰中夏如<lb/>
燬奉太夫人安輿違難於越得子州支伯之故地而偕隱焉誅草<lb/>
茅以順居息恱山水以資仁智方茂天爵用觀靈龜嘉招重問奔<lb/>
<pb n="KR4h0024_SBCK_056-9b"/>
走以狎至虚巳弘道從容而翔集吳郡張相君鎰方以仁義理濠<lb/>
上得君爲榮及進律于洪成師干𡵨累爲命介若驂有勒建中中<lb/>
戎王請大和㑹以休寧西方右扶風綿亘汧隴地當甌脫且有成<lb/>
命正其經界公實佐權登壇涖盟得其情數與之約結克就衣裳<lb/>
之㑹用銷邊鄙之警自解巾三遷至殿中侍御史俄屬涇旅竊發<lb/>
羣兇肆毒天子展義於甸内主公死難於理所百舎奔問至于行<lb/>
宫拜侍御史有詔以蕭黃門復布凱澤于東夏命公爲工部貟外<lb/>
郎以賛焉復命轉倉部郎中李懷光阻命于蒲連兵未解關中饑<lb/>
旱經費不足轉粟饋軍濟時之囏患求才急病命使以專逹遷兵<lb/>
部郎中兼御史中丞以董其任俄拜諌義大夫當軸者不相容坐<lb/>
婚親細故岀爲處州刺史先是山越冦攘蕩覆城市公乃卜勢勝<lb/>
之爽塏因習俗之便安三時不害百堵皆作朝典陟明拜蘇州刺<lb/>
史吳實劇部大田多稼浮滛冒没吏禁或弛占著名數戸版不均<lb/>
公乃閱其生齒書其比要強家大猾不得蓋藏介特單輕與之紓<lb/>
<pb n="KR4h0024_SBCK_056-10a"/>
息巳日乃孚厥猷茂焉遷潭州刺史御史中丞湖南觀察使以嚮<lb/>
時二郡之理而弘大之其仁可知也左曹理本徵爲給事中周郊<lb/>
寄重擢爲河南尹盜有宋瞿曇者白晝椎剽爲羣倫囊橐三川病<lb/>
之幾三十年公法令嚴具網羅張設濳捕魁宿使無遺類指顧之<lb/>
間擒擿如神乃作秘書章明文雅修舊以起廢乃作太常統和神<lb/>
人節事以辯志便蕃大僚其道乃光德宗皇帝方以堯舜氏聦明<lb/>
之道馭天下用賢人充相位拜中書侍郎同中書門下平章事熈<lb/>
九功之歌質百官之成損益文憲化裁形器精微以折中密靜而<lb/>
不伐或事隱於造膝或言行於沃心𥘉天官氏毎歲表他曹郎二<lb/>
人閱多士試言第其甲乙春官氏俾考功郎中選考秀之親故者<lb/>
而進退之公以冡宰小宗伯爲官人取士之本蓋天子有司之重<lb/>
至於避小嫌亂舊章適滋旁歧孰謂扄鐍蹇蹇坦坦之道豈如是<lb/>
邪然後闢康莊作衡尺遵公是之路去自便之私天下之人謂之<lb/>
理道尋有詔修國史昔孔父無位以空文爲一王法公當盛明之<lb/>
<pb n="KR4h0024_SBCK_056-10b"/>
代用宰司揔直筆其於襃貶勸懼明焉勤慮盡瘁積成寢恙累章<lb/>
乞告改太子賔客遭罹不淑贈戸部尚書時貞元甲申歲夏四月<lb/>
春秋六十有五夫人河南獨孤氏某官某之女賢明蚤天繼夫人<lb/>
蘭陵蕭氏某官某之女仁順有禮法嗣子餗銜恤毀瘠侍公裳帷<lb/>
以某月日祔于東都某原喪祭哀敬君子以爲有後惟公深而通<lb/>
肅而寛岀處動靜必以中正敬用五事暢於四支資性儼恪尤長<lb/>
鑒裁在歧也薦齊忠公映佐蕭也薦盧恭公邁皆至宰相其他推<lb/>
轂薦士爲漢廷臣成天下重名碩望者不可勝書凡所論著皆研<lb/>
幾析理弘雅夷逺洪州文宣王廟碑張蕭盧三相國碑誌本聖人<lb/>
敎化之賾推大政謩明之道固其性術講貫而發舒乎斯文文集<lb/>
二十卷中倫體要盡在是矣公薨五年餗調爲洛陽尉永惟先烈<lb/>
未刻豐碑以德輿夙承湖海之舊中忝掖垣之屬他日舉代靡形<lb/>
話言獲於遺編實見隂德顧兹無似有玷知人濡涕含毫以表幽<lb/>
宅銘曰<lb/>
<pb n="KR4h0024_SBCK_056-11a"/>
昔在營丘大風泱泱有倬平陽令聲章章不踐宰政慶貽子姓倉<lb/>
曹含光大學追命厥生中書秉哲居正鵬起扶摇鸞翔慶霄乃登<lb/>
紫微以瑞淸朝吉凶糺纆寒暑結轖其生有涯其用未極夀堂冥<lb/>
寞宰樹森植揭兹馨香終古是式<lb/>
重校正唐文粹卷第五十六<lb/>
<pb n="KR4h0024_SBCK_056-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_067-1a"/>
重校正唐文粹卷第六十七<lb/>
　　　　　　　　　　　吳興姚　鉉　纂<lb/>
　銘乙<hi>碣頌附揔一十五首</hi>
　　高道二<lb/>
　　　昭夷子趙氏碣頌<hi>陳子昻</hi>東明張先生銘<hi>柳宗元</hi>
　　忠孝二<lb/>
　　　文貞公笏銘<hi>孫樵</hi>孝門銘<hi>柳宗元</hi>
　　暴虐二<lb/>
　　　佷石銘<hi>皇甫湜</hi>銘秦坑<hi>司空圖</hi>
　　浮圖四<lb/>
　　　洪州大雲寺鍾銘<hi>獨孤及</hi>鹿泉本願寺鍾銘<lb/>
　　　化成寺大鍾銘<hi>李白</hi>温州仙巖寺銘<hi>司空圖</hi>
　　橋梁二<lb/>
　　　石橋銘<hi>張嘉貞</hi>石橋銘<hi>張或</hi>
<pb n="KR4h0024_SBCK_067-1b"/>
　　宅一<lb/>
　　　丹崖公宅銘<hi>元結</hi>
　　井一<lb/>
　　　井銘<hi>柳宗元</hi>
　　冡一<lb/>
　　　文冡銘<hi>劉蜕</hi>
　　　　昭夷子趙氏碣頌<hi>并序</hi>陳子昻<lb/>
昭夷諱元字貞固汲人也本居河間爲大儒至祖掞尤博雅明道<lb/>
隋徴八學士與同郡劉焯俱至京師補黎陽郡長始居汲焉有二<lb/>
子禮輿禮轅輿官至臨穎縣丞轅爲校書郎並著名當代昭夷即<lb/>
禮輿之季子也元精沖懿有英雄之姿學不常師志在遐逺年二<lb/>
十七褐衣遊洛陽天下名流翕然宗仰羣蒙以初筮求我昭夷以<lb/>
玄轂發機故蓬居窮巷軒冕結轍時世議迫阨不容其高乃屈身<lb/>
泥蟠求禄下位爲幽州冝禄縣尉到職逾歳黙然無言唯採藥彈<lb/>
<pb n="KR4h0024_SBCK_067-2a"/>
琴詠堯舜而巳州將郡守穆然承風君之道標浩如也因巡田入<lb/>
隴山見烏支丹穴密有濳遁之意蒼龍丙申歳在大梁遭命不造<lb/>
發痟疾而卒年三十九嗚呼哀哉天下士友聞之知與不知莫不<lb/>
爲之垂涕蓋傷其有濟世之量而無長世之年夫上德道全器無<lb/>
不順中庸以降才則好偏有張也之莊無展也之道好由也之勇<lb/>
𬗟回也之仁侈宰予之言遺澹臺之行務端木之智忘寗武之愚<lb/>
或正而不竒或達而過雜君獨五味足六氣和通衆賢之不兼暢<lb/>
羣才之大適雖不至於道其殆庶幾乎故時無閒言物飽其義吾<lb/>
常論人事有十君得其九一不至者命矣夫於戲名聞天下而不<lb/>
達於堂上智周萬物而不適乎一人其時歟其事歟君同人雲居<lb/>
沙門釋法成嵩山道士河内司馬子微終南山人范陽盧藏用御<lb/>
史中丞鉅鹿魏元忠監察御史吳郡陸餘慶秦州長史平昌孟詵<lb/>
雍州司功太原王適洛州叅軍西河宋之問安定主簿博陵崔璩<lb/>
咸痛君中夭鼎餁不實百代祀德故老或云以爲名者德之表謚<lb/>
<pb n="KR4h0024_SBCK_067-2b"/>
者行之迹君囊括世道位屯時艱困乎臲卼光景不矅乃共稽騭<lb/>
舊行考謚定名問于元蓍象曰明夷于昭夷昔歎曰才位不兼大<lb/>
運有數甞哀時命而作頌云諸公以予從君之遊最乆故秉翰叅<lb/>
議其頌曰<lb/>
天道宏運兮物各有時匪時不生匪運不成昔者元精汨潏陽九<lb/>
滔災大人感生堯禹恢能隂陽旣和玄帝傳家五百數終桀鷔暴<lb/>
邪子乙提運水火革明匪賢不昌尹乃阿衡六百運徂受始淫狂<lb/>
西伯考元曆在聖昌匪雄不決匪謀不臧姜牙皓眉寔逢其良投<lb/>
劒指麾奄有八荒周有天下七百餘年太公之後不聞大賢豈無<lb/>
仲尼負道周旋無勢一挈無土一㕓然則大運之所來時哉時哉<lb/>
隘業隘運巨功巨<hi>德苟</hi>非其時草木爲伍昭夷作頌云示有甞著汲<lb/>
人嚜記言變化之事且曰請爾靈龜永宴息乎浩𥘉<lb/>
　　　　東明張先生銘<hi>并序</hi>柳宗元<lb/>
東明先生張氏曰因甞有以文薦於天子天子筞試甚高以爲長<lb/>
<pb n="KR4h0024_SBCK_067-3a"/>
安尉一年投去印綬願爲黄老術詔許之居東明觀三十餘年受<lb/>
畢法道行峻異得衆眞祕書訣籙聚經籍圖史侔於麟閣以弟回<lb/>
降秩封州先生曰吾老矣支體不可解也遂從以去明年回之子<lb/>
襲死哭之慟遂病旣亟以命回曰吾生天寶訖貞元巳酉歳十月<lb/>
今死于汝之手盈吾志矣京師吾生也畢原先人之歸也必以返<lb/>
葬乃自爲誌而卒明年正月某日葬如其言子某等爲碑以志于<lb/>
墓辭曰<lb/>
匪禄而康匪爵而榮漠焉以虚充焉以盈言而不爲華光而不爲<lb/>
榮名介絜而周流道包涵而清寧幽觀其形與化相冥寂寞以成<lb/>
其道是以勿嬰世皆狂狂奔利死名我獨浩浩端一以生或曰先<lb/>
生友悌以遁慈㓜以死若不能忘情者何也吾曰道去友邪去慈<lb/>
邪從容以求其得之邪盪莽狠倖道之非邪且夫虧恩壞禮枯槁<lb/>
顦顇隳聖圖壽離中就異欻然與神鬼爲偶頑然以木石爲類空<lb/>
侗而不實窮老而無死先生之道固知異夫此也乃書千石以紀<lb/>
<pb n="KR4h0024_SBCK_067-3b"/>
　　　　文貞公笏銘<hi>并序</hi>孫樵<lb/>
大中六年詔出文貞公笏歸其孫丞相謨孫樵請銘其笏曰<lb/>
靈豸薦角比干獻骨合以憤烈在公爲笏怒虎可唾笏不可挫太<lb/>
華可裂笏不可折柱天不庂指日不蝕標儀條臆起梗開直噫諌<lb/>
舌切切上磨帝缺不逆不怫笏則公笏緊拱折列諍舌不發膠榮<lb/>
領餗下偷上愎非公之節孰爲公笏<lb/>
　　　　壽州安豐縣孝門銘<hi>并壽州刺史表</hi>柳宗元<lb/>
懿厥孝思兹惟淑靈稟承粹和篤守天經泣侍嬴疾黙禱隱冥引<lb/>
刃自嚮殘肌敗形羞膳奉進憂勞孝誠惟時高高曽不是聽創鉅<lb/>
痛仍號于穹旻捧土濡涕頓首成墳䧟膺腐眦寒暑在廬草木悴<lb/>
死鳥獸踟蹰殊類異族亦相其哀肇有二位孝道爰興克脩厥猷<lb/>
載籍是登在帝有虞以孝蒸蒸仲尼述經以敎于曽惟昔魯侯見<lb/>
命夷宫亦有考叔悟莊稱純顯顯李氏寔與之倫哀嗟道路涕慕<lb/>
里隣邦伯章奏稽首慇懃上動帝心旁達明神神錫祕祉三秀靈<lb/>
<pb n="KR4h0024_SBCK_067-4a"/>
泉帝命荐嘉亦表其門統合上下交賛天人建此碑號億齡揚芬<lb/>
壽州刺史臣承思言九月丁亥安豐縣令臣某上所部編戸甿李<lb/>
興父被惡疾歲月就凾興自刃股肉假託饋獻其父老病巳不能<lb/>
啖啜經宿而死興號呼撫臆口鼻垂血捧土就墳霑漬涕洟遂於<lb/>
墳左作小廬蒙以苫茨伏匿其中扶服頓踊晝夜哭訴孝誠幽達<lb/>
神爲見異廬上産紫芝白芝二本各長一寸廬中醴泉涌出竒形<lb/>
瑞状應驗圖記此皆陛下孝理神化隂中其心而克致斯事謹桉<lb/>
興匹庶賤陋循習淺下性非文字所導生與耒耨爲業而能鍾彼<lb/>
醇孝超出古烈天意神道猶錫瑞物以表殊異伏惟陛下有唐堯<lb/>
如天如神之德冝加旌襃合于上下請表其里閭刻石明白宣延<lb/>
風美觀示後祀永永無極臣昧死上請<lb/>
　　　　佷石銘　皇甫湜<lb/>
佷石蒼蒼驪山之傍鑱朴礲瘢嶷然四方昔秦皇帝謀之不臧七<lb/>
十萬人兹焉惶惶發石此山言礎於墳若有慿依屹住中逵淫刑<lb/>
<pb n="KR4h0024_SBCK_067-4b"/>
蹙迫人力無施故老相傳以佷名之自昔太古不封不樹有葛於<lb/>
溝有薪於野後聖有作縁情不忍爲之棺槨其在唐虞則維<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>木<lb/>
噫嘻暴秦虐用其人墳而象山下錮三泉窮珍揔竒力瘁財殫驅<lb/>
驅而前如刈草菅天毒其哀神憤其凶讁戍一呼九州風從白挺<lb/>
荆棘指麾崤潼險阻不闔干戈倒鋒屍露于劫燧燔于童逢顆無<lb/>
依不十年中禹葬㑹稽不改其行聖德洋洋厥響乆長至于漢劉<lb/>
釋之而言中如可欲猶隙南山矧私其身以盡其人刻詞佷石烱<lb/>
戒千春<lb/>
　　　　銘秦坑　司空圖<lb/>
秦術戻儒厥民斯酷秦儒旣坑厥祀隨覆天復儒讎儒祀而家秦<lb/>
坑儒邪儒坑秦邪<lb/>
　　　　洪州大雲寺鍾銘　獨孤及<lb/>
叅變化孕律吕和神人莫疾於聲故天地以雷震萬物聖人以樂<lb/>
節八風佛土以鍾警六時天造聖作同符異貫自眞乗開設其輪<lb/>
<pb n="KR4h0024_SBCK_067-5a"/>
三轉像教不墜而法鼓之制存<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>
                    <graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>蓮宫于江之濵萬井在其前<lb/>
善惡興乎人將欲誕敷我法音啓迪我善根我是以作萬鈞之鍾<lb/>
大其器所以昭其度也侯誰尸之長者杜海洎北方上士精法觀<lb/>
釋法鸞與比丘衆百三十有五人實果其願將辦所作于時火官<lb/>
金工循厥戒令範隂陽九六之數以合造化均薄厚侈弇之齊以<lb/>
諧淸濁聚精㑹神鳩工於其閒弘誓旣逺昏疑皆破故衆心如城<lb/>
施者成市大悲之感與萬靈接祝融回禄髣髴交應越五月辛丑<lb/>
新鍾成於是此邦民大和㑹膜拜縱觀川塞衢隘億兆諦聽鯨魚<lb/>
乃發訇然如扶摇號而萬竅怒霹靂作而崇山破在坑滿坑在谷<lb/>
滿谷金界岌峇若震若盪旣而拗怒散渙與迴飇俱激度越大千<lb/>
周流六虚經于嚴城入于𣑽宫徘徊乎霜天凌厲乎淸夜千門徹<lb/>
萬戸警魚龍皆奮蟲豸不蟄於是聆其音者貪騃遷善聾盲知方<lb/>
識浪安流地獄淸涼吒王解形刀輪摧藏嚴乎心者聞聲以知受<lb/>
觀受以悟法若露淸耳根鏡照身業彼金鼓聲氣木鐸徇路整衆<lb/>
<pb n="KR4h0024_SBCK_067-5b"/>
孚號方斯陋矣蓋聖人弘道以觀善因善以建法作法器以爲天<lb/>
下利利者敎之果法者教之因善者教之宗我鍾乃懸是訓是崇<lb/>
世界有極大音無窮<lb/>
　　　　鹿泉本願寺銅鍾銘<lb/>
八音之列數者金爲長金聲之動物者鍾爲大相彼創制本乎無<lb/>
心隨輕重之所考遇洪纎而必應其體妙乎其幾神乎故帝庭用<lb/>
之以和樂𣑽宇作之而助道其有㫖哉伊夲願道場昔鬼土所卜<lb/>
即輪王建塔之地有隋氏因而緝焉皇唐統天增壯厥構雖臺殿<lb/>
有赫而鍾簴未雄曰都維那某等顯允令得鬱爲紀綱洞三學之<lb/>
奥府張二嚴之巨翼以爲是聲聞則有以敷衆美不則無以遍十<lb/>
方乃同寅叶㳟唱議改作我心匪石彼應如雲緇流輔仁而或勤<lb/>
或懋清信委施而爲岡爲陵於是乎逺貿精金愽召艮冶鳧氏宰<lb/>
陶人翼鎔範脩林樸植火正叱咤以啓號風師閱怒而陳力巨扇<lb/>
咆哮洪鑪赫曦焮奪清夜光連紫微旁通竇以決注下濳成於數<lb/>
<pb n="KR4h0024_SBCK_067-6a"/>
圍察夫隂未凝陽爲烈爙爆泉沸氣憤雲洩旣旬而後實旣堅而<lb/>
後發轉於隧漸於堂混乎其輪圎洞然而博暢仙獸勒於下驪龍<lb/>
踏於上蓄精誠含寥亮乃神工之旣濟而寶器之大壯也且夫作<lb/>
有度而體有經侈奄均厚薄中則不播不石不鬱不柞雖鴻音未<lb/>
揚識者已知其妙矣故緇衆咸躍善願克充而縣之衣冠里之髦<lb/>
彦聚捨珍翫翕營層臺峻嶒百常沆瀣一色然後挿雲柱倚天梯<lb/>
駢轆轤綰脩索攅㔣力以下拔軋豐容而上昇雄以筍鱗顚以交<lb/>
扛猛以簴權作以離立大器斯屬洪椎乃鏗威音潼溶而一吼虓<lb/>
響岌嶪乎三界上極有頂下彌空輪飛行天仙海陸神識莫不警<lb/>
革塵滯褰開冥蒙滌曠劫之瑕滅長夜之苦使浩福濳潤冥機坐<lb/>
融其諸佛神通之用乎不然者千鈞之聲一杵之播則曷以臻於<lb/>
是矣允釐僧務本三勢而克終式遏劒輪後四爰而長擊故初起<lb/>
細而促漸登鍠以舒旣銳而入微又増而復壯於是壯也乃而畢<lb/>
爲若是者何皆皇覺啓導抑揚之深思也實欲普其念周乎仁張<lb/>
<pb n="KR4h0024_SBCK_067-6b"/>
皇慈音引曵悲韻使萬物咸若六時登聞不惕不惶以安以樂或<lb/>
謂霆鬪雷裂山傾河洩靈祗殱走猛毅僵蹷皆恐怖殺傷之事我<lb/>
大雄氏慈制又悲乎然哉若乃顒顒聖賢翼翼龍象以之懴薩以<lb/>
之引宣微妙其心精進厥德有秩有序不差不忒住持我像敎洋<lb/>
溢我玄風洞達我幽明清寧我邦國神之不可以已其在兹乎皇<lb/>
唐十有八年春仲月八日是鍾也旣成即其秋孟月上弦兹臺也<lb/>
復構他方聖衆咸飛來而讃揚地中菩薩咸踊出而瞻仰於是陳<lb/>
巨㑹以落之張𣑽樂以考之煌煌乎休哉越寶庭之能事畢矣而<lb/>
宏範莫紀又八稔於斯河南史凛然文林之秀也尉于右邑攝兹<lb/>
銅章惠化一清於灌壇希聲重美於洪器命我昭述式副羣心之<lb/>
望焉而主簿弘農楊量新尉楊光朝等並高斡才敏力懋於道勉<lb/>
奉天秩允恭仁祠輔營樂石賛就厥美雖默者果得不言乎銘曰<lb/>
靈鍾上空儀法天體道内虚含至圎雄威蓄毓時乃宣震擊鏗鍠<lb/>
流大千十萬調御及聖賢應我眞聲開𣑽筵一切苦輪悲熾然開<lb/>
<pb n="KR4h0024_SBCK_067-7a"/>
我眞聲咸息肩虚空有盡福無邊神用廣大莫與先<lb/>
　　　　化成寺大鍾銘<hi>并序</hi>李白<lb/>
噫天以震雷鼓羣動佛以鴻鍾警大夢而能發揮沈濳開覺茫蠢<lb/>
則鍾之取象其義博哉夫揚音大千所以清眞心警俗慮協響廣<lb/>
樂所以達元氣彰天聲銘勳皇宫所以旌豐功昭茂德莫不配美<lb/>
金鼎増輝寶坊仍事作制豈徒然也粤有唐宣城郡當塗縣化城<lb/>
寺大鍾者量函千鈞聲盈萬壑蓋邑宰李公之所剏也公名有則<lb/>
系玄元之英㽔茂列聖之天枝生于公族貴而秀出少藴才略壯<lb/>
而有成而西逾流沙立功絶域帝疇乎厥庸始學古從政歷宰潔<lb/>
白聲聞于天天書襃榮輝之簡牘稽首三復子孫其天寶之初鳴<lb/>
琴此邦不言而理日計之無近功歳計之有大利物不知化濳臻<lb/>
小康神明其道越不可尚方入于禪關覩天宫崢嶸聞鍾聲瑣屑<lb/>
乃謂諸龍象曰曷不建大法鼓樹之層臺使羣聾六時有所歸仰<lb/>
不亦美乎於是發一言以先覺舉百里而咸應秋毫不挫人多子<lb/>
<pb n="KR4h0024_SBCK_067-7b"/>
來銅崇朝而山積工不日而雲㑹乃採鳧氏撰鴻鍾火天地之爐<lb/>
扇隂陽之炭回禄奮怒蜚亷震驚金精轉涾以融熠銅液星熒而<lb/>
熣燦光噴日道氣蔽天維紅雲點於太淸紫煙矗於遥海炟爀宇<lb/>
宙功侔鬼神瑩而察之吁可駭也爾其龍質炳發虎形躨跜縻金<lb/>
索以上絙懸寶樓而迭擊傍振萬壑高聞九天聲動山以隱隱響<lb/>
奔電而闐闐赦湯鑊於幽途息劒輪於苦海景福肹蠁𬒳于人天<lb/>
非李公好謀而成弘濟羣物又孰能興於此乎丞尉等並衣冠之<lb/>
龜龍人物之摽凖大雅君子同僚盡心聞善賈勇賛成厥羙寺主<lb/>
昇朝閑心古容英骨秀氣洒落毫素謙柔笑言海受水而皆納鏡<lb/>
無形而不燭直道妙用乃如是言然常虚懷忘情潔已利物是人<lb/>
行空寂不動見如來有若上座靈隱都維那則舒名僧曰暉藴虚<lb/>
常因調護賢哉六開士普聞八萬法深入禪惠精修律儀將博我<lb/>
以文章求我以述作功德大海酌而難名遂與六曹豪吏姑熟賢<lb/>
老乃緇乃黃鳧趨𣑽庭請揚宰君之鴻美白昔忝侍從備于詞臣<lb/>
<pb n="KR4h0024_SBCK_067-8a"/>
恭承德音敢闕清風之誦其詞曰<lb/>
雄雄鴻鍾砰隱天雷鼔霆擊警大千含號炟爀聲無邊摧慴魑魅<lb/>
招靈仙旁極六道下九泉劒輪輟苦期息肩湯鑊猛火停熾然愷<lb/>
悌賢宰人父母興功利物信可乆傳芳金鍾永不朽<lb/>
　　　　温州仙巖寺銘　司空圖<lb/>
巖之巔森㦸鑱天中宅靈僊瀑之作風斡洞壑地洶山鑿越之裔<lb/>
甌之隅人逸而腴某其帥某其牧寺圯而復<lb/>
　　　　石橋銘<hi>并序</hi>張嘉貞<lb/>
趙郡洨河石橋隋匠李春之跡也製造竒特人不知其所以爲試<lb/>
觀乎用石之妙楞平碪鬪方版促郁縬穹隆崇豁然無楹吁可怪<lb/>
也又詳乎又挿駢坒磨礱緻密甃百象一仍餬灰璺腰鐵鐵蹙兩<lb/>
涯嵌四穴蓋以殺怒水之蕩突雖懷山而固護焉非夫深智逺慮<lb/>
莫能剏是其欄檻華柱鎚斲龍獸之狀蟠繞拏踞眭盱翕欻若飛<lb/>
若動又足畏乎夫通濟利渉三才一致故辰象昭回天江臨乎析<lb/>
<pb n="KR4h0024_SBCK_067-8b"/>
木鬼神幽助海石到乎扶桑亦有停杯渡河羽毛塡塞引弓擊水<lb/>
鱗甲攅㑹者徒聞于耳不覯于目目所覯者工所難者比於是者<lb/>
莫之與京勑河北道推勾租庸兼復囚使判官衛州司功叅軍河<lb/>
東柳渙繼爲銘曰<lb/>
於繹工妙沖訊靈若架海維河浮黿役鵲伊制或微並模蓋略析<lb/>
堅合異超涯截壑支堂勿動觀龍是躍信梁而竒在啓爲愽北走<lb/>
燕蒯南馳温洛騑騑壯轅殷殷雷薄攜斧拖繡騫<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>視鶴藝入侔<lb/>
天財豐頌閣斵輪見嗟錯石惟作並固良球人斯瞿䁨<lb/>
　　　　石橋銘<hi>并序</hi>張彧<lb/>
閹茂歳我御史大夫李公晟奉詔㧾禁戎三萬北定河朔冬十月<lb/>
師癸趙郡郡南石橋者天下之雄勝乃揆厥跡度厥功皆合于自<lb/>
然包我造化僕散客也狀而銘曰<lb/>
洨水伊何諸州互湊秋霖夏潦奔突延袤杼材蕆制樸斵紛糅斡<lb/>
地泉開盤根玉甃虹舒電拖虎歩雲搆截險横包乗流逈透坱軋<lb/>
<pb n="KR4h0024_SBCK_067-9a"/>
匠造琳琅蔟簉敞作洞門呀爲石竇賖莫筭盈一紀方就力將岸<lb/>
爭勢與空鬪吞齊跨趙儆夜防晝月挂虚㙴星羅伏獸謂之鈐鍵<lb/>
撮我宇宙謂之關梁扼我戎寇郡國襟帶河山領袖經途者安逸<lb/>
軌者覆東南一尉西北一候萬里書傳三邊檄奏郵亭控引事物<lb/>
殷冨夕發蒯壖朝趨禁霤質含氷碧文耀藻繡花影全芳苔痕半<lb/>
舊天啓大壯神功罕究勒銘巨橋敢告豪右<lb/>
　　　　丹崖翁宅銘并序　元結<lb/>
零陵瀧下三十里得丹崖翁宅<hi>丹崖俗曰赤石國</hi>有唐節者曽爲瀧水令<lb/>
去官家于座下自稱丹崖翁丹崖湘中水石之異者翁湘中得道<lb/>
之逸者愛其水石爲之作銘銘曰<lb/>
瀧水未盡瀧水猶峻忽見淵洄丹崖千仞磳磳丹崖其下誰家門<lb/>
前斷舩籬上釣車不知㡬峯爲其四墉竹幽石磴飛泉戸中怪石<lb/>
臨淵䂩䂩<hi>綺競</hi>石巓何得石巓翁獨醉眠吾欲與翁東西茅宇飲啄<lb/>
終老翁亦恱許世俗常事阻人心情徘徊巖下遂刻此銘<lb/>
<pb n="KR4h0024_SBCK_067-9b"/>
　　　　井銘<hi>并序</hi>柳宗元<lb/>
始州之人各以甖甈負江水莫克井飲崖岸峻厚旱則水益逺人<lb/>
陟膝大艱雨多則塗滑而顚恒惟咨嗟怨惑訛言終不能就元和<lb/>
十一年三月朔命爲并城北隍上未晦果寒食冽而多泉邑人以<lb/>
灌其土堅垍其利悠乆其相者浮圖談康諸軍事牙將米景鑿者<lb/>
蔣晏凡用罸布六千三百役傭三十六大甎千七百其深八㝷有<lb/>
二尺銘曰<lb/>
盈以其神來不窮惠我後之人噫疇肯似于政其來日新<lb/>
　　　　梓州兠率寺文冡銘<hi>并序</hi>劉蛻<lb/>
文塜者長沙劉蛻復愚爲文不忍棄其草聚而封之也蛻愚而不<lb/>
銳於用百工之技天不工蛻也而獨文蛻焉故飲食不忘於文晦<lb/>
冥不忘於文悲戚怨憤疾病嬉游羣居行役未甞不以文爲懷也<lb/>
適當無事而天下將以文爲號文明代生殖明晦皆效文用故日<lb/>
月星辰文乎旂常昆蟲鳥獸文乎彝器徐方之土文於侯社夏翟<lb/>
<pb n="KR4h0024_SBCK_067-10a"/>
<pb n="KR4h0024_SBCK_067-11a"/>
如秦兆惟曰不吉卜於水不成乎河洛兆則亦惟日不吉卜於木<lb/>
而悶悶土協吉纍纍爲冡則汲之兆乎峭峭爲壁則魯之兆乎且<lb/>
其占曰土之文爲山河爲華英將不崩不竭爲滋味而傳乎結爲<lb/>
丘陵爲其設險乎融爲川瀆率其朝宗乎華爲百榖以絜祭祀之<lb/>
粢盛乎不然使其速腐爲墟壌生蒭藁以食牛羊乎化塗泥爲陶<lb/>
甄以作器乎將塊爲五色而茅社分封乎流於樂爲土鼔爲<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>桴<lb/>
以洩其和聲乎夷爲都邑以興宫廟乎坎爲洿池以澤生殖乎祀<lb/>
爲壇竈乎窽爲井墓乎吾皆不得而知也當旣不爲吾用唯速化<lb/>
爲百工之用愼無朽爲芝菌以怪人自媚愼無堅爲金鐵以作貨<lb/>
起爭愼無潏爲醴泉以味乎謟口愼無禱爲城社以狐䑕慿妖愼<lb/>
無聳爲良材以雕斵傷性愼無萌爲蘭茞以佩服見藝嗚呼介而<lb/>
爲石使之能言舒而爲螾使之飲泉旣而他年遊䰟之未返者亦<lb/>
命巫師而弔三招之號曰在几閣而來歸兮掩爲塵垢在耳目而<lb/>
來歸兮奄視汝醜在口吻而來歸兮譽不汝乆噫筆絶之年而麟<lb/>
<pb n="KR4h0024_SBCK_067-11b"/>
見祟文其無祟乎唅非珠玉歛無裙襦後世詩禮之儒無驚吾之<lb/>
幽墟其冡也在莽蒼之野大塊之丘時有唐大中丁卯而戊辰之<lb/>
季秋銘曰<lb/>
文乎文乎有鬼神乎風水惟貞將利其子孫乎<lb/>
重校正唐文粹卷第六十七<lb/>
<pb n="KR4h0024_SBCK_067-12a"/>
<pb n="KR4h0024_SBCK_067-13a"/>
</p>
<p>
</p>
  </div>
</body>
</text>
</TEI>
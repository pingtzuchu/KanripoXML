<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_057-1a"/>
重校正唐文粹卷第五十七<lb/>
　　　　　　　　　　　呉興姚　鉉　纂<lb/>
　碑九<hi>揔七首</hi>
　　使相三<lb/>
　　　唐太尉中書令西平王李晟神道碑<hi>斐度</hi>
　　　唐檢校司徒中書令咸寧郡王渾瑊神道碑<hi>權德奥</hi>
　　　唐司徒中書令許國公韓弘神道碑<hi>韓愈</hi>
　　節制四<lb/>
　　　唐四鎮北庭行營節度使扶風郡王馬璘神道碑<hi>常衮</hi>
　　　唐贈司空范陽大都督忠烈公李楷洛神道碑<hi>楊炎</hi>
　　　唐贈<hi>梁州</hi>都督隴右節度大使郭知運神道碑<hi>張說</hi>
　　　唐邠寧節度使史孝章神道碑<hi>劉禹錫</hi>
　　　　唐太尉中書令西平王李公神道碑銘<hi>并序</hi>
　　　　　　　　　　　　　　　　　　　斐度<lb/>
<pb n="KR4h0024_SBCK_057-1b"/>
惟天錫成命於我唐保兹國祚生此人傑則西平王李公其是乎<lb/>
不然何覆暴如風振槁葉戴君若鼇冠靈山横流之中一匡而定<lb/>
公諱晟字良器其先隴西人後徙京兆曽祖嵩皇珉州刺史祖思<lb/>
㳟皇洮州刺史贈幽州大都督考欽皇左金吾衛大将軍隴右節<lb/>
度經略副使贈太子太保代有名跡雄于西土公幼好學學不爲<lb/>
巳及讀吕張孫吳之書慨然有經邦濟物之志未弱冠遊秦涼閒<lb/>
元侯宿将見者咸器異之乾元𥘉甞客武都値酋豪以缺守遘亂<lb/>
殺掠平人公與所從十數騎馳而射之殪其爲魁者餘黨遂遁冦<lb/>
所虜獲積如丘山公一無所取椎牛釃酒享士而去邦人感服具<lb/>
狀以聞特拜左清道率飾以金紫将朝京師自獻方略屬裔夷紛<lb/>
擾有土急賢河隴将帥相繼表用歷二府右職所至常以才謀爲<lb/>
其委重累遷至光禄太常卿階爵在第一品涇原四鎮北庭節度<lb/>
都知兵馬使懸識虜態周知地形應變不窮有奪有待驥驟庭而<lb/>
莫展雲出岫而斯飛代宗徴以左金吾衛将軍爲神筞兵馬使屬<lb/>
<pb n="KR4h0024_SBCK_057-2a"/>
羗蠻犯蜀朝廷濟師命公督禁旅絶棧道而往救焉公銜枚過險<lb/>
岀賊不意連下堅壁遂誅首惡還授檢校太子賔客且復舊職建<lb/>
中二年田恱以魏叛德宗極意致討悉起徂征以公爲神䇿先鋒<lb/>
都知兵馬使加御史中丞與河東河南等道諸軍合擊公濟河而<lb/>
行能以衆正及破洹水陣解臨洺圍轢魏屬城抵燕通邑其摧鋒<lb/>
衂鋭皆先羣帥而寘力焉遥拜左散騎常侍兼御史大夫厥功未<lb/>
成聞賊泚肆逆皇居失守西嚮慟哭載馳載驅行及代北授檢校<lb/>
工部尚書充神䇿行營節度公提孤軍慕散卒拊循訓勵以逹行<lb/>
在值懐光中叛大駕再遷加檢校右僕射餘如故尋轉左僕射同<lb/>
平章事兼京兆尹神䇿軍京畿鄜坊節度觀察使管内及商華等<lb/>
州副元帥公固守渭城決平秦壘調食制用先發我私捐甘攻苦<lb/>
皆目我始毎一言一誓聲涙俱發勇夫義士感而使之蔑不濟矣<lb/>
時自雍而東延于汝洛震於河汴所在征鎭亂掠相從公介巨盜<lb/>
之閒使聲援斷絕立成師之法致號令嚴肅蒐捕十旬指揮一舉<lb/>
<pb n="KR4h0024_SBCK_057-2b"/>
乗墉壑而通軌道磔梟獍以清宫禁俾九市三條無輟肆之驚無<lb/>
秋毫之犯羽書速告鑾輅爰歸廓氛祲爲祥光攄憂憤爲喜氣詩<lb/>
曰允矣君子展也大成斯之謂歟考古視今論功稱忠者多矣若<lb/>
至危而安至難而易卓犖跨邁如公莫儔拜司徒兼中書令俄以<lb/>
兇孽未寧邊防猶警𡵨下任重乃以本官兼鳳翔尹鳯翔隴右節<lb/>
度觀察使及四鎭北庭涇原等州副元帥改封西平郡王加食邑<lb/>
實封至一千五百戸公名懾戎王政和藩部始至而生植少安而<lb/>
訓齊逮四載賦輿十倍其𥘉㑹課入輔拜太尉中樞如故人或謂<lb/>
公勲望巳高寵渥巳極冝從溶頥養稍稍遜避公曰不然人臣外<lb/>
則盡心若止偷榮孰爲且哲故毎承帷幄之問則言咈無隱理奪<lb/>
不回大指以東夏可平西陲可復或已行而事終不顯或未用而<lb/>
身遽不遺以貞元九年八月四日薨于位春秋六十七德宗撫几<lb/>
哭於别次自都巳逹關畿無士庶無老㓜皆發哀相弔則曩時安<lb/>
人戢兵之德可謂浹於元元之骨髓矣冊贈太師賻賵加等以其<lb/>
<pb n="KR4h0024_SBCK_057-3a"/>
年十二月十六日葬于高陵縣奉正原鄭國夫人杜氏祔焉自捐<lb/>
寢至安宅皆上所辦護中貴反覆萬情所奉如不及焉嗚呼以公<lb/>
之靜難扶傾不言所利雖存殁極位始終殊禮而天意若曰其福<lb/>
享未至故迤延於後有子曰愿故檢校司空河中節度等使贈司<lb/>
徒五列雄鎭三爲上公曰聦故光禄寺主簿曰揔故太子中允贈<lb/>
兵部郎中曰愻左神武大将軍贈洪州都督曰恕故光禄卿贈右<lb/>
散騎常侍曰慿故右威衛大将軍曰憲檢校左散騎常侍嶺南觀<lb/>
察等使進因貴胄達以善政曰愬故檢校左僕射同中書門下平<lb/>
章事贈太尉克廣前修仍執醜虜曰懿故渭南尉曰聽檢校司徒<lb/>
義成軍節度使統戎按俗是以似之曰惎右羽林将軍曰慇嵐州<lb/>
刺史並地勢吏用兼而有焉粤大和元年秋七月聽拜䟽上言以<lb/>
公之徽烈則御製碑文於渭川矣以公之風度則詔命圖形於雲<lb/>
臺矣唯大其丘巃鬱彼松檟望有祁山之象拜無峴首之碑将刋<lb/>
貞石式表幽隧乃命臣度稱伐言詩其詞曰<lb/>
<pb n="KR4h0024_SBCK_057-3b"/>
建中季年大盜忽焉皇輿避狄狩於梁川顧謂太師汝才汝略将<lb/>
威致討必殄冦虐太師泣奉捐軀誓衆度其成城可以利用赫矣<lb/>
鋪敦傳於墻垣手搏足踦如衝如援一鼓而破一麾而奔掃清宮<lb/>
闈刷盪妖昏我師莅止我令行矣都人不知已事方喜飛章告慶<lb/>
飭駕言旋鴻烈耀古讙聲動天車服之錫河山之誓九命而俯一<lb/>
心若厲俾侯於𡵨阜安邊陲藩政旣成衮職攸冝嶽降帝賚矢言<lb/>
詭詞我后嘉猷我躬何爲道直氣和勞謙終吉福履所綏未至萬<lb/>
一上天不惠厚穸遄歸垂𥙿流光用延恩暉翼子肥家将壇台席<lb/>
繼立竒功代傳休績聽與伯仲永懷高蹤請于朝廷表是丘封帝<lb/>
曰孝哉胡可不從宣我祖之丕業繄爾父之嘉庸乃詔作銘以觀<lb/>
億齡<lb/>
　　　　唐故朔方河中晉絳邠寧慶等州兵馬副元帥河中絳<lb/>
　　　　邠節度營田觀察處置等使元從奉天定難功臣開府<lb/>
　　　　儀同三司檢校司徒兼中書令河中尹上柱國咸寧郡<lb/>
<pb n="KR4h0024_SBCK_057-4a"/>
　　　　王贈太師忠武渾公神道碑銘<hi>并序</hi>權德輿<lb/>
天地訢合以生百嘉其成歲功也則有震耀肅殺之助焉君臣保<lb/>
乂以熈百志其講武功也則有經綸翼戴之輔焉龍蛇起蟄山澤<lb/>
通氣與運相值有開必先斯太師所以宣力四代稽謩七德輝燿<lb/>
威靈勤身濯行霆征風行乃緝熈于光明故琱戈淑旂以嚴師律<lb/>
黃旒玄衮以正台曜湛露彤弓以覺報宴納書追命以榮恤禮蕃<lb/>
錫始終如公之功公諱瑊字某其先夏姒之後爲淳維漢劉之代<lb/>
爲渾邪或強爲國或分以姓貞觀中開置州壤就加官師曽祖元<lb/>
慶皇豹韜衛将軍靈丘縣開國伯祖文壽皇太子僕贈尚書左僕<lb/>
射考釋之皇開府儀同三司太常卿兼御史中丞寧朔郡王贈司<lb/>
空惟靈丘紹先公之職居次卿之重僕射以積厚克家寧朔以偉<lb/>
才雄邊貴仕崇勲乃列芧社流光追逺是加密印廻復介祉閒生<lb/>
元臣功昭于前人德合于大君建中癸亥翠華西狩公以大司馬<lb/>
艱貞翼從部勒戎車揣摩殺機勤勞行内爲上心膂登壇授律誓<lb/>
<pb n="KR4h0024_SBCK_057-4b"/>
命交感如漢拜淮隂侯故事而又加焉乃進左揆遂叅大政揔賦<lb/>
輿而爲之師長恢王略而以之北代兇黨盡銃壁于武亭公以事<lb/>
鉅師老則傷威重正合竒勝在於疾力奮寡擊衆鼓行無前殱夷<lb/>
潰溺如建瓴水中堅席勝又復於咸陽長轂啓行旣門于延秋㑹<lb/>
西平王以東諸侯之師清宫獻捷公乃抑其賈勇須彼成功窒士<lb/>
心之剋伐息兵火之氣𦦨然後窮追斬級冦孽以平備法從於清<lb/>
蹕捧大明於黄道告廟薦功登拜上台撫封尹正復與虜㑹時北<lb/>
平王岀大鹵收絳臺而公巳緫成師下左輔於是輯忠力揚竒鋒<lb/>
復離宫拔堅壘衡陣壓境傳于蒲津金鼓之聲氣相合山河之表<lb/>
裏皆復渠魁授首師帥協附安流以濟方軌而前士不罹傷工不<lb/>
易肆殄冦正刑四方咸龢論道進律乃年水土秉誼靖人以修班<lb/>
制休嘉賁于草木利澤逮于鰥寡言爲軍志動爲吏師貞元景子<lb/>
政成一紀進掌邦敎遂居右弼十五年冬寢疾十二月辛未薨于<lb/>
理所享年六十四皇上悼歎不視朝五日冊贈太師賻禭弔祠有<lb/>
<pb n="KR4h0024_SBCK_057-5a"/>
司備物大僚襄事明年二月甲申葬我太師于萬年縣洪固原太<lb/>
常跡其功德奏謚曰忠武禮也𥘉公年十一以将門子仕于邊部<lb/>
未弱冠五遷至左驍衛将軍始從朔方之師戰黒山次從隴右之<lb/>
師摧石堡又甞西岀臨洮奪昆夷之善地而爲之壁壘北絕大漠<lb/>
破獫狁之堅甲而焚其廬帳又從汾陽王臨淮王討反虜于山東<lb/>
攻賛皇北取眞定射其特将李立節貫千左肩斃之又五遷至大<lb/>
常卿皆以功次其閒開地于河曲以靜九蕃宣威于陜西乃定三<lb/>
川凢王師之所以剋獲都邑元老之所以發揚蹈厲公必居其先<lb/>
偏而當其勍劇故以御史中丞爲靈州左司馬以御史大夫爲邠<lb/>
州刺史以工部尚書爲單于大都護專征上郡榆林之地入爲左<lb/>
金吾衛大将軍又以戸部尚書奉普王岀車之重自時厥後投艱<lb/>
感槩能納大忠以恤大事理蒲十六年再陟公台以司空兼侍中<lb/>
以司徒兼中書令大凡歷官二十八次眞食千八百室居節制者<lb/>
五副元帥者四材力絕人始封樓煩方内洽平乃進咸寧凡汾陽<lb/>
<pb n="KR4h0024_SBCK_057-5b"/>
王九伐之勲公皆左右四履之地公皆踐歷憫冊師禮法謚尊名<lb/>
公皆如之所不至者壽而巳矣惟公厚性寛中智謀深靜秉義類<lb/>
以賦明命植端誠以糺王慝講功述職逺意長利執德之柄蹈禮<lb/>
之輿致其用以格天啓其心以沃聖恊建皇極爲宗工元龜雅好<lb/>
左氏春秋班氏史得考父之㳟范宣之讓驃衛之功略黃韓之敎<lb/>
化又甞慕太史自敘著作行巳一篇詞不矜大而事皆明備有子<lb/>
五人曰殿中少監錬太子中允鎬太子司議郎鉅櫟陽尉鋼雲陽<lb/>
尉鐬著位于兩宫以奉朝請試吏于縣内以修事任食德而才稟<lb/>
訓而忠皆以純孝致其哀敬令弟輔國大将軍右領軍衛将軍武<lb/>
當郡王玘與諸孤等推烝彞景鍾之義因識表以聞有詔詞臣刻<lb/>
石傳信乃採其賛書侯表作神道銘銘曰<lb/>
北戴斗極隂方尚武玄金朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>錫命都府太師閒代感㑹雲雨四<lb/>
征庇人九合尊主昔未成童則能肆勤卓行深入致果忘身弱冠<lb/>
摧鋒環列南軍中興之後書社䇿勲援枹兩河轉戰三秦靈翔郇<lb/>
<pb n="KR4h0024_SBCK_057-6a"/>
邠所居必聞岀統藩衛入司徼廵時丁阨難節冠群倫逋誅煽宿<lb/>
狂穢宫闕西平鞠旅公亦授鉞旣臨延秋如火烈烈休士退舎時<lb/>
惟不伐祲沴濛濛蒲津未通北平釋位公實撫封胥命長春克成<lb/>
厥功開壁勞軍靡有不同以律則臧在和而克時惟太師有嚴有<lb/>
翼乃敷仁澤乃布條職時惟太師有功有德三公二府是獎是陟<lb/>
禭印易名以尊以飾材官介士鹵簿悽惻大隧鮮原中南之北萬<lb/>
邦作憲永代是式追琢馨香與唐無極<lb/>
　　　　唐司徒兼侍中中書令許國公贈太尉韓公神道碑銘<lb/>
<hi>并序</hi>韓愈<lb/>
韓姬姓以國氏其先有自潁川徙陽夏者其地於今爲陳之太康<lb/>
太康之韓其稱蓋乆然自公始大著公諱弘公之父曰海爲人魁<lb/>
偉沈塞以武勇游仕許汴之間寡言自可不與人校衆推之爲長<lb/>
者官至游擊将軍贈太師娶鄕邑劉氏女生公是爲齊國夫人夫<lb/>
人之兄曰司徒玄佐有功建中貞元之閒爲宣武軍帥有汴宋亳<lb/>
<pb n="KR4h0024_SBCK_057-6b"/>
潁四州之地兵士十萬人公少依舅氏讀書習騎射事親孝謹偘<lb/>
偘自将不縱爲子弟華靡遨放事出入敬恭軍中皆目之甞一抵<lb/>
京師就明經試退曰此不足發名成業復去從舅氏學将兵數百<lb/>
人悉識其材鄙怯智勇指付必堪其事司徒竒之士卒屬心諸老<lb/>
将自以爲不及司徒卒去爲宋南城将比六七歲汴軍連亂不定<lb/>
貞元十五年劉逸淮死軍中皆曰此軍司徒所樹必擇其骨肉爲<lb/>
士卒所慕賴者付之今見在人莫如韓甥且其功最大而材又俊<lb/>
即柄授之而請命於天子天子以爲然遂自大理評事拜工部尚<lb/>
書代逸淮爲宣武軍節度使悉有舅氏司徒之兵與地衆果大恱<lb/>
便之當此時陳許帥曲環死吳少誠反自将圍許求援於逸淮啗<lb/>
之以陳歸汴使數輩在館公悉驅岀斬之選卒三千㑹諸軍擊少<lb/>
誠許下少誠失勢以走河南無事公曰自吾舅殁五亂於汴者吾<lb/>
苗薅而髪櫛之幾盡然不揃刈不足令震駴命劉鍔以其卒三百<lb/>
人待命于門數之以數與於亂自以爲功并斬之以徇血流波道<lb/>
<pb n="KR4h0024_SBCK_057-7a"/>
自是訖公之朝京師二十一年莫敢有讙呶呌號千城郭者李師<lb/>
古作言起事屯兵于曹以嚇滑帥且告假道公使謂曰汝能越吾<lb/>
界而爲盜邪有以相待無爲空言滑帥告急公使謂曰吾在此公<lb/>
無恐或告曰剪棘夷道兵且至矣請備之公曰兵來不除道也不<lb/>
爲應師古詐窮變索遷延旋軍少誠以牛皮鞵材遺師古師古以<lb/>
鹽資少誠濳過公界覺皆留輸之庫曰此於法不得以私相餽田<lb/>
弘正之開魏博李師道使來告曰我代與田氏約相保援今弘正<lb/>
非其族又首變兩河事亦公之所約我将與成德合軍討之敢告<lb/>
公謂其使曰我不知利害止知奉詔行事耳若兵北過河我即東<lb/>
以兵取曹師道懼不敢動弘正以濟誅吳元濟也命公都統諸軍<lb/>
曰無自行以遏北冦公請使子公武以兵萬三千人㑹討蔡下歸<lb/>
財與糧以濟諸軍卒摛蔡姦於是以公爲侍中而以公武爲鄜坊<lb/>
丹延節度使師道之誅公以兵東下進圍考城克之遂進迫曹曹<lb/>
冦乞降鄆部旣平公曰吾無事於此其朝京師天子曰大臣不可<lb/>
<pb n="KR4h0024_SBCK_057-7b"/>
以暑行其秋之待公曰君爲仁臣爲恭可矣遂行旣至獻馬三千<lb/>
匹錦紈綺纈三萬金銀器千而汴之庫廐錢以貫數者尚餘百萬<lb/>
絹亦合百餘萬匹馬七千匹糧三百萬斛兵械多至不可數初公<lb/>
有汴承五亂之後掠賞之餘且歛且給恒無宿儲至是公私充塞<lb/>
至於露積不垣冊拜司徒兼中書令進見上殿拜跪給扶賛元經<lb/>
體不治細微天子敬之元和十五年今天子即位公爲冡宰又除<lb/>
河中節度使在鎮三年以疾乞歸復拜司徒中書令病不能朝以<lb/>
長慶二年十二月三日薨於永崇里第年八十罷朝三日贈太尉<lb/>
賜之布粟其葬物有司官給之京兆尹監護明年七月某日葬于<lb/>
萬年縣少陵原京城東南三十里楚國夫人翟氏祔子男二人長<lb/>
曰肅元某官次曰公武某官肅元早死公之将薨公武暴病先卒<lb/>
公哀傷之月餘遂薨無子以公武子孫紹宗爲主後汴之南則蔡<lb/>
北則鄆二冦患公居其間爲巳不利卑身佞辭求與公好薦女請<lb/>
昏日月旣至卒不可得則飛謀釣謗以間染我公先事後情壞其<lb/>
<pb n="KR4h0024_SBCK_057-8a"/>
機牙姦不得發王誅以成最功定次孰與高下公子公武與公一<lb/>
時俱授弓鉞處藩爲将彊土相望公武以母憂去鎭公母弟充自<lb/>
金吾代将渭北公以司徒中書令治蒲于時弟充自鄭滑節度平<lb/>
宣武之亂以司空居汴自唐以來莫與爲比公之爲治嚴不爲煩<lb/>
止除害本不多敎條與人必信吏得其職賦入無所漏失人安樂<lb/>
之所在以富公與人有軫域不爲戲狎人得一笑語重於金帛之<lb/>
賜其罪殺人不發聲色問法何如不自爲輕重故無敢犯者其銘<lb/>
曰<lb/>
在貞元丗汴兵五猘将得其人衆乃一愒其人爲誰韓姓許公磔<lb/>
其梟狼養以雨風桑榖奮張厥壤大豐貞元元孫命正我宇公爲<lb/>
臣宗處得地所河流兩壖盜連爲羣雄唱雌和首尾一身公居其<lb/>
間爲帝督姦察其嚬呻與其睨眴左顧失視右顧而跽蔡先鄆鉏<lb/>
三年而墟槁乾四呼終莫敢濡常山幽都孰倍孰扶天施不留其<lb/>
討不逋許公預焉其賚何如悠悠四方旣廣旣長無有外事朝廷<lb/>
<pb n="KR4h0024_SBCK_057-8b"/>
之治許公來朝車馬干戈相乎将乎威儀之多将則是矣相則三<lb/>
公釋師十萬歸居廟堂上之宅憂公讓太宰養安蒲坂萬邦絶等<lb/>
有弟有子提兵守藩一時三侯人莫敢叛生莫與榮殁莫與令刻<lb/>
文此碑以鴻厥慶<lb/>
　　　　故四鎭北庭行營節度使扶風郡王贈司徒馬公神道<lb/>
　　　　碑銘<hi>并序</hi>常衮<lb/>
皇帝使常侍以故征西扶風郡王臣璘功行之録詔門下侍郎平<lb/>
章事臣衮曰古諸侯大夫計功稱伐書于太常勒之彞器德勲高<lb/>
故其文懿事業實故其言逺有國之大經也納忠於王室豈襃紀<lb/>
之禮闕歟冝文其頌聲以昭示承休于豐碑焉臣謹桉司勲之戎<lb/>
籍史官之年表而叙之云聖上稽黃虞之道以武功文德統御天<lb/>
下赫赫明明罔不率俾唯犬戎自擅冦于我西土而猶懷以威德<lb/>
乆而浸驕時乃大稽命将考之令典惟三年夏六月庶邦百辟洎<lb/>
侯王列将咸㑹于明廷乃大誥于爾在位有能典我西師僉曰璘<lb/>
<pb n="KR4h0024_SBCK_057-9a"/>
哉是用詔以鷹揚之命於夏有鸞旂琱戈之賜公拜手稽首不敢<lb/>
辭難遂帥師朝那弭節涇流恢耀武威以臨于戎狄旣至乃以戎<lb/>
服立于軍門之外奉敡天子之威命而訓于将軍列校六正五吏<lb/>
三軍之大夫曰惟昔盛明必有憂難其在殷高宗也有鬼方之征<lb/>
其在周文祖也有昆夷之患秦以安定北地戎狄内侮漢以金城<lb/>
隴西氐羗入冦故遣率以守衛中國修戰而高尚武力國家道德<lb/>
盛於殷周甲兵富於秦漢亦有邊患尚勞睿謀則疆臣之罪也将<lb/>
何以塞責誓将上奉神武之筭下慿戎士之力鼓行而前殄殱群<lb/>
慝詞情抗厲風雲動色於是軍舉法以誓之令簡而一衆畏而服<lb/>
雖嚄唶老将聞而竦然乃周覽其山川以備其戰守有若犀兕其<lb/>
威貙豻其勇屹立而不動者持重之将統焉禦于水硤之衝蒙輪<lb/>
超乗縵胡突鬢耽盻而橫奮者雄毅之将董焉捍于瓦亭之隂輕<lb/>
軒飛翰闐闐桓桓隷於射聲校尉以岀松谷百夫之特萬人之敵<lb/>
屬於車師後部以殿銅城火渠門之旗舒於大回川雷密須之鼓<lb/>
<pb n="KR4h0024_SBCK_057-9b"/>
殷於都廬山周之以木樵校聮布之以簡石渠荅部勒旣定天地<lb/>
肅然遂使魁徤氣索猛<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>魂駭卻略引去不敢近塞故八年之間<lb/>
再冦而巳此皆親稟睿略協用武經前後獻功悉如宸旨方将大<lb/>
復流沙逺收故地奪我良将罔卒西事以大曆十一年月日薨于<lb/>
戎府春秋五十六天子廢朝而歎曰安得雄邊威敵之臣如扶風<lb/>
乎遣中命以迎䘮顧近侍而流涕其至第也百官㑹弔其遣奠也<lb/>
五校啓行賵以車馬唅有貝玉所以襃大勲也𥘉公自二庭統甲<lb/>
士三千赴鳯翔行在遂陳滅胡之䇿先皇帝竒之曰吾無憂於東<lb/>
方也遂戰青渠陣灃水收二陜復三川衛南以百騎破五千河陽<lb/>
以一旅摧十萬史朝義悉師自将大戰邙山國家以天下勁兵夾<lb/>
攻未動公獨率所部不陣而馳偃旗先登闞如虓虎鬪酣披靡横<lb/>
貫而出廻戈奮擊虜陣始破交突數合轟然大潰時副元帥太尉<lb/>
光弼壯之曰吾用兵三十年未見以少擊衆雄捷之若此毎有征<lb/>
伐大計悉咨訪焉斯亦群帥之傑旣而移軍右輔疾援河西固已<lb/>
<pb n="KR4h0024_SBCK_057-10a"/>
離之心存将棄之地及聞僕固懷恩之變即日旋師萬類千群延<lb/>
蔓山谷輕行轉鬪虜殺而歸屇于𡵨都冦巳四合公乃持滿外嚮<lb/>
坌入懸門未及解甲背城岀戰戎師北走數騎前追眥血橫灑朱<lb/>
殷金甲楇㦸而墜應弦而倒者數千萬人可謂三軍之絕也至於<lb/>
理鄭國撫潁封化郇邠寧上郡勤於藩職惠於長人勞倈流庸贍<lb/>
䘏孤老縑綜綿纊工於織紝入而有制故大東之刺不作禾麻菽<lb/>
麥業於播藝用之有節故自北之化可懐此又列郡之率化也公<lb/>
字某扶風人也自秦漢至於國朝公卿大将軍通侯二千石踵武<lb/>
王室休有烈光曽祖昭朝散大夫新豐縣令祖正㑹右威衛将軍<lb/>
扶風郡公贈光禄卿父晟左司禦率府兵曹叅軍贈太子少保忠<lb/>
孝在門文武繼代宦婚之盛士族有輝惟公勲胄華茂雄姿高爽<lb/>
少有四方之志以才氣自任擺落凡格不嬰細微故弋獵畋漁嘯<lb/>
咤川澤年二十讀伏波傳至大丈夫當於邊野以馬革裹屍而還<lb/>
慨然而歎曰豈使吾祖勲業墜于地乎由是愾憤邊戎徘徊孤劒<lb/>
<pb n="KR4h0024_SBCK_057-10b"/>
遂西至絶域以竒功累授禆将歷金吾将軍殿中監太保御史中<lb/>
丞遷御史大夫領北庭行軍使邠州刺史加工部尚書節制涇原<lb/>
以鄭潁二州隷之尋拜右僕射知省事階至儀同進封異姓副軍<lb/>
以降略而不書以英明之識遇聖明之運故得竭其智謀極其任<lb/>
遇抗大節以激危難攄洪仁以庇傷殘公之理軍也以穰苴兵法<lb/>
孫子十三篇先以正合終以竒勝閑廓深邃應變無端與之安與<lb/>
之危故可合不可離同其敗同其成故樂死不樂生至于木<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>濟<lb/>
河登山抜幟解鞍而卧鞭馬而馳兼之有餘亦不差異甞以家財<lb/>
二百萬贍三軍與其散已食於行伍陳賜金於廊廡何相去之逺<lb/>
哉公之事君也奉之以實納之以忠造膝前籌詞禮明順檢身無<lb/>
過恭謹畏愼禄賜所加則受小辭大任使所及則履險讓夷以忠<lb/>
材而親重有絳侯之遇也以簡質而倚愛有吳漢之信也所謂國<lb/>
之神将朝之藎臣終慶於家永於福祚鍾石享於祖考帯礪傳於<lb/>
子孫冝哉嗣子旰等重族之盛隷業承家哀哀執䘮痛結天壤萬<lb/>
<pb n="KR4h0024_SBCK_057-11a"/>
家葬地能誡昔賢十里丘封亦非遺志獲承君命欽率朝經請謚<lb/>
嘉名謂之合禮銘曰<lb/>
峩峩雍城積高氣靈氣主金行良将乃生琅琅司徒雄略縱橫耽<lb/>
耽其視震震厥聲四方靜難二紀操兵𥘉奮厥武車師戎府鐵馬<lb/>
蛇矛大黄白羽天山瀚海歕薄風雨驍騎三千披荊謁主從我撫<lb/>
軍擊胡滅虜廻戈涼野解敵𡵨下烈烈英風橫飛西土遂佩珩璜<lb/>
分雄棨㦸寵臨方鎭廼蔚廼赫洪稜遐振虜氣外折惠化滂流人<lb/>
心内結昆夷先零白斾至涇受筭宸扆朱旗撫征密隂前塞義渠<lb/>
故城丘巒陵谷逺近相屬澶漫傾合紆餘廻復野戰高秋金羈馳<lb/>
逐左揮右射虎捷神速畨渠愕視百姓推伏國于扶風祚爾嘉庸<lb/>
位長庶寮鴈行三公王用蕃錫我有鼓鍾叔父昆弟燕私邕邕功<lb/>
成身殁寵厚厥終周漢二宣皆有勞臣北征西討出車轔轔今我<lb/>
司徒實同厥勲勲在王室光昭後昆<lb/>
　　　　唐贈范陽大都督忠烈公李公神道碑銘<hi>并序</hi>楊炎<lb/>
<pb n="KR4h0024_SBCK_057-11b"/>
秦霸也張禄去魏漢興也淮隂離楚龍鳴風雨之㑹蛇變泥蟠之<lb/>
中逶迤感通精氣相合斯冥契也豈人力也皇唐贈司空范陽大<lb/>
都督李公諱楷其本出於隴西八代祖節後魏鴈門太守燕齊之<lb/>
亂族没鮮卑東遷號良将之家北部入大人之種其生渤碣其居<lb/>
戴斗海塞廻抱興公之氣天星下直爲國之祥英氣混茫熊據龍<lb/>
驤望其形得山河之狀覩其銳見金鼓之威神明爲徒義勇爲器<lb/>
乆視中以驍騎歲入于遼西臨太原南震燕趙雲火照于河上天<lb/>
兵宿于北門朝廷憂之有命招諭合以信誓際于天人話言感寤<lb/>
撫劒歎息是歲以控弦之士七百騎垂櫜入塞解甲來朝以其本<lb/>
枝復賜李氏授玉鈴衛将軍左奉宸内供奉圖形雲閣之中置酒<lb/>
蓬萊之上君臣相賀羽衛生光君子曰井谷不可以游龜龍蟻垤<lb/>
不可以戴松栢漢於是始靖虜於是始憂是後殪靺鞨干鴨綠之<lb/>
野覆株胡于榆䦕之外北岀障塞懷其王庭南救河源復其死地<lb/>
石壑之役以一旅定三軍泠陪之師以虚聲破精勁東封之歲外<lb/>
<pb n="KR4h0024_SBCK_057-12a"/>
将天軍河湟未寧西護監牧雲麾鐵騎山動地踴右據清海北登<lb/>
狼山冰泮則㑹師風高則出塞皇威振于四海王化敷於無外故<lb/>
得大命三錫天馬輅驂定國難者兩朝拖侯服者四紀㑹兵車者<lb/>
百勝出帳下者千人國有事未甞不勤勞無私可謂知禮於戲天<lb/>
道曖昧胡星未殞以營平之年不終大用以伏波之病再出窮荒<lb/>
天寶元年五月二十日自河源薨于懷逺縣之師次春秋六十七<lb/>
贈營府都督明年詔葬干富平縣壇山原維公智之大竇神之異<lb/>
門心和體剛慮逺精徹思乎耳目之外行乎變化之中震呼戎獯<lb/>
嘯吒風雲貔虎之悍以禮成百萬之強以謀勝故鮮卑因之以疲<lb/>
中國天后取之以空大漠於中宗開朔方之地四百里於睿宗食<lb/>
佐命之邑三千戸於玄宗則主禁衛吞諸戎東西南北動罔不剋<lb/>
禦戎安邊凡十命焉祚于後也元子太尉中書令東都河南江淮<lb/>
等道副元帥臨海郡王光弼少子太保御史大夫渭北鄜坊等州<lb/>
節度使武威郡王光進負河圖以列四星遇英主而當三傑肅宗<lb/>
<pb n="KR4h0024_SBCK_057-12b"/>
之功復區宇更爲桓文今上之道訓華夷並爲召畢乾元中天子<lb/>
以公炳德丕赫積仁流慶大福再成没而不朽乃命太常追考功<lb/>
績謚曰忠烈贈司空范陽大都督夫人贈號韓國夫人於是建廟<lb/>
堂命宗紀室有山龍之服樂有鍾石之和昭宣令圖是有銘篆銘<lb/>
曰<lb/>
茫茫上象降精于北是生純臣其在異國矯矯府君蔚其英靈蛇<lb/>
蟠斗極鵬化南溟來于本邦㑹此天庭風驅虎旅晝食狼星綿綿<lb/>
塞草天隔華夏北距隂山野無胡馬殊勲大績玉劒玄社天摧武<lb/>
庫海折崑崙在昔遺慶惟魯臧孫曰聖在天勤于至道旣命太尉<lb/>
又崇太保一門四龍二作元老赫赫元老氣含清眞白髪重冠高<lb/>
堂有親帝命韓國祚于夫人亦詔薊丘下寵明神彼丘之榛此石<lb/>
之磷悠悠令德萬古清塵<lb/>
　　　　隴右節度大使贈凉州都督郭公神道碑銘<hi>并序</hi>張說<lb/>
四序平分清秋之氣勁五方異俗崆峒之人武故隴上多豪山西<lb/>
<pb n="KR4h0024_SBCK_057-13a"/>
岀将其有雲龍感召星象特生金鼓登壇隱如敵國麾幢指塞自<lb/>
比長城得之於太原公矣公諱知運字逢時其先太原著姓今則<lb/>
晉昌人也本乎文王之弟是爲虢叔虢或云郭因而氏焉自燕昭<lb/>
尊隗以築宫漢祖封亭以列國其侯于陽曲宅彼太原舊矣亭之<lb/>
玄孫友從太原徙隴西昭帝分隴西置西平郭氏又爲郡之右族<lb/>
友之昆孫武威太守憲憲之猶子散騎常侍芝俱有名跡見於魏<lb/>
晉則晉昌諸宗散騎之後也爾乃一門連譽時人號曰三儒四海<lb/>
齊名天下謂之八凱光禄派分於馮翊廷尉丗茂於潁川孝則天<lb/>
錫釡金忠則帝章冕服仁則猛獸不害信則童兒不欺豈直介休<lb/>
見有道之碑洛陽聞立德之傳而已曽祖欽瓜州大黄府統軍上<lb/>
柱國祖才朝議郎瓜州常樂縣令上柱國父師朝散大夫上柱國<lb/>
贈伊州刺史磧鹵之地戎馬生郊業戰鬪而弘勲仕州縣而爲達<lb/>
啓莫京之繇福不在於其身積無聲之善慶必流於後嗣公太白<lb/>
之精雷泉之靈膺家之禎爲國而生身長七尺力能扛鼎猨臂虎<lb/>
<pb n="KR4h0024_SBCK_057-13b"/>
口虬鬢鶚瞵射穿七扎劒敵萬人子卿路逢遥識将軍之相唐舉<lb/>
一見足辨封侯之骨解褐以善戰授昭武校尉秦州三度府左果<lb/>
毅以敗狄北庭加游擊将軍沙州龍勒府折衝兼右金吾郎将澣<lb/>
海軍副使以軍界破虜即授其州刺史進當軍經略使朝廷以未<lb/>
惬前除且有後命遷本位中郎将仍舊爲州軍使黙啜之冦北庭<lb/>
也公奔命解圍軍聲大震加雲麾将軍右武衛将軍封介休縣開<lb/>
國公食邑二千戸開元二年吐蕃入隴右掠埛牧公兵以竒勝冦<lb/>
不復蹤積甲山齊而有餘收馬谷量而未盡歸功廟筭朝議多之<lb/>
拜羽林将軍持節隴右諸州節度大使兼鄯州都督河源軍使鎭<lb/>
西陲信國之藩屏坐北落亦王之爪牙故人奉期門而出寄分閫<lb/>
於是料敵無備間其師老潛軍一舉大俘九曲鎻甲文劒𤏡馬犛<lb/>
牛旣獻戎捷遂頒朝賜乃兼鴻臚卿攝御史中丞封太原郡𨳩國<lb/>
公加前食邑三千戶執憲揔軍典屬乘障増爵益邑遇厚恩深俄<lb/>
而六州羣胡相率大叛命公統隴右之騎濟河曲之師鋒鏑爭先<lb/>
<pb n="KR4h0024_SBCK_057-14a"/>
玉石俱碎拜左武衛大将軍授一子官金銀器百事雜綵千段班<lb/>
師臨洮遘兹虐疾嗟乎匈奴未㓕宿志不申生也有涯死而猶視<lb/>
開元九年十月二十二日薨於軍舎春秋五十有五蕃夷邊鎭血<lb/>
面摧心悲慘風雲號慟山谷豈非良将視人如子人亦視猶父乎<lb/>
皇帝憫焉詔贈涼州都督米粟五百石錦帛五百段命都水使者<lb/>
張景佚備物護葬遵朝典也惟公氣猛而性和量寛而精銳沈謀<lb/>
可以掩蓍蔡雄斷可以奪鬼神故常糟粕韜鈐蒭狗風角然其樹<lb/>
恩結信立威用武炟赫如風濤震盪如雷雨戰必克攻必取毎有<lb/>
奏謁帝特稱歎孝文之得魏尚虜不足憂太祖之見郭嘉知成吾<lb/>
事前後錫錦衣寶帯文馬素女爛其盈門長鳴在廏感知已之主<lb/>
陳必死之力皇情西顧則九羗舋鼓詔書北伐則六狄焚旗上成<lb/>
聖君之玄鑒下效武臣之素節其竟也如此夫爲人子立廟致敬<lb/>
祖考來格不亦孝乎爲人臣恢疆禦侮以勞定國不亦忠乎若然<lb/>
者歸義方於先人揚令名於後代可也嗣子英傑起復定逺将軍<lb/>
<pb n="KR4h0024_SBCK_057-14b"/>
左領軍衛翊府中郎将假紫服金章河西節度副大使英奇朝散<lb/>
大夫前尚輦奉御英協游擊将軍前京兆府勵行府右果毅都尉<lb/>
英彦朝議郎前左衛冑曹叅軍等咸善居䘮而過哀或從王事而<lb/>
奪禮則知辛賢父子繼位将軍祭彤弟兄望參師律去本不戀達<lb/>
也而新是謀權也嘉此武功創其宅兆以十年七月葬我太原公<lb/>
夫人燉煌索氏祔焉禮也皇上念功以惜逝厚終以遇存有詔詞<lb/>
人爲其碑誌介士送葬即封征虜之墳單于入朝當祭度遼之墓<lb/>
銘曰<lb/>
恍恍将軍雄略冠羣平西征北震戎懾獯亭障卧鼓屯田饋軍仗<lb/>
此白刃致彼青雲郭侯宴喜旣多受祉玄牡黻衣清廟蠲祀鼎食<lb/>
金奏炮鼈膾鯉旣來不庭有嚴天子流沙博望羽林飛騎河北廻<lb/>
兵臨洮舊阯手握金節魂沈玉帳千里送䘮三軍悽愴詔葬禮崇<lb/>
恩碑義豐生爲神将死爲鬼雄身丗一滅榮華萬空祁連之墓長<lb/>
旌武功<lb/>
<pb n="KR4h0024_SBCK_057-15a"/>
　　　　唐故邠寧慶等州節度觀察處置使朝散大夫檢校戸<lb/>
　　　　部尚書兼御史大夫賜紫金魚袋贈右僕射史公神道<lb/>
　　　　碑　劉禹錫<lb/>
僕射名孝章字得仁本北方之強世雄朔野其後因仕中國遂爲<lb/>
靈武建康人曾祖道德贈右散騎常侍封懷澤郡王祖周洛銀青<lb/>
光禄大夫檢校太常卿兼御史中丞北海郡王贈太子太保考憲<lb/>
成早以武勇絕人積功至魏博節度使終于河中晉絳慈隰等州<lb/>
節度觀察使檢校司徒兼侍中河中尹贈太保其薨也大臣中書<lb/>
令晉國公裴氏爲之碑其名益顯公即侍中之元子母曰兾國夫<lb/>
人李氏㓜而聦寤父母賢而加愛焉及長好學遷善秀出儕輩鄴<lb/>
下諸兒號爲書生元和中太尉愬爲魏帥下令掄材出轅門取大<lb/>
将家翹秀者爲子弟軍列于諸校之上公獨昌言願效文職太尉<lb/>
深竒之遂假魏州大都督府參軍長慶二年常山衆叛害其帥沂<lb/>
國公田司徒于帳下沂公發迹于魏人猶懷之詔命其子布以尚<lb/>
<pb n="KR4h0024_SBCK_057-15b"/>
書授鉞統魏兵問罪于北疆且報家禍布旣啓行士氣不振渙然<lb/>
内潰獨與冗從之旅偃旗而歸百憤攻中卒自引決先侍中時爲<lb/>
中軍都知兵馬使兼御史中丞全師在野開然推戴之請爲假侯<lb/>
以鎭定中貴人飛駒上聞穆宗夜召翰林學士草詔書以眞侯命<lb/>
之實有魏土從衆而合權也是歲公自攝官轉本府士曹參軍兼<lb/>
監察御史賜朱衣銀印推恩以及子也一旦跪于父母前進苦言<lb/>
曰臣竊惟大河之北地雄兵精而天下賢士心侮之曰河朔閒視<lb/>
猶夷狄何也蓋有土者多乗兵機際㑹非以義取今臣家父侯母<lb/>
封化爲貴門君恩至矣非折節礪行彰信于朝廷無以弭識者之<lb/>
譏寤明君之意節著於外福延於家乗時蹈機不可旋踵言訖泣<lb/>
下數行父俞母賛天性交感三心旣叶萬衆濳化天子聞而嘉之<lb/>
曰彼眞有子乃授檢校太子左諭德兼侍御史充節度副使累遷<lb/>
至散騎常侍兼御史大夫賜金印紫綬二軍之政事如命卿弛張<lb/>
損益所以叅決濳革故態人知嚮方大和二年滄景節度使李全<lb/>
<pb n="KR4h0024_SBCK_057-16a"/>
略卒其子同捷竊據故地詔下以文告弗革遂用大刑先侍中表<lb/>
請率先諸侯使元子以督戰制曰可公承君父之命乃捐其軀一<lb/>
舉而下平原壓滄壘由是加工部尚書及王師凱旋上表願一識<lb/>
承明廬詔允遂赴闕下得覿便殿上曰嚮吾始征滄州議者皆曰<lb/>
彼魏之姻也慮隂爲冦謀吾發使數輩以偵之其還也僉曰爾父<lb/>
瀝𣢾于賔筵爾母抗詞于簾下願絶姻以立效其經始啓發出于<lb/>
爾心今滄海砥平䇿勲之日冝貴爾三族命爾父爲侍中遷鎭于<lb/>
近地加爾禮部尚書析相衛澶三州爲鎭以居之俾爾一門大榮<lb/>
以誇天下公拜稽首謝父遷讓已爵禮無違者翌日詔見于明庭<lb/>
人咸曰史氏之寵光古無有也牙旗碧幢方指東道侍中以帳下<lb/>
生變聞泰極而否當歌而哭迎柩于路仰天長號因葬于洛陽之<lb/>
邙山兾國夫人袝焉寢苫枕塊以所仇同天爲大酷未幾詔舉金<lb/>
革之義起爲右金吾将軍累表陳乞有司以違命督之輿疾即路<lb/>
閒歲擢授鄜坊丹延等州節度觀察處置等使居四年遷鎭于滑<lb/>
<pb n="KR4h0024_SBCK_057-16b"/>
一歲入爲右領軍衛大将軍旋改右金吾大将軍又授鉞于邠土<lb/>
孟秋至治所首冬遘疾拜章入覲不克展和鸞鞗革之儀薨于靖<lb/>
恭里之私第享齡三十九當開成三年十月二十日上聞而悼之<lb/>
不視朝一日贈尚書右㒒射明年二月歸葬于洛都夫人瑯瑘王<lb/>
氏祔焉繼室深澤縣君博陵崔氏有一子曰渙生七年而孤僕射<lb/>
之䘮自復魄至葬當門戸備祭祀建碑表皆縣君之能且命其家<lb/>
老具事功來請[婺-矛+牙]不恤家而憂㓜嗣不知其先人之官業乞辭以<lb/>
傳于後也君子以爲知禮謹書之銘曰<lb/>
斗極之下崆峒播氣終于侍中孔武且貴奉上致命冝昌後嗣㒒<lb/>
射承之良弓不墜耳煩鉦鼓心恱文字虎穴之中生此騏驥大和<lb/>
紀元滄景不䖍子弄父兵跳踉海壖有隣隂交蝟起雞連詔下薄<lb/>
伐良隅騒然時惟侍中實統魏師蓄銳未發衆心危疑㒒射爲子<lb/>
陳謀盡詞興言涕零有感尊慈絶姻效節精貫神祗滄波底寧王<lb/>
命襃之乃遷元侯來鎭近畿乃祚元子别建旌麾一門四節輝耀<lb/>
<pb n="KR4h0024_SBCK_057-17a"/>
當時倐忽變生魏郊紛披喬木雖大盲風不知干雲之臺烈缺焚<lb/>
之哀哀孝嗣丁此大酷迎護幃輤葬于東洛訴天觸地血染縗服<lb/>
禮有金革詔書敦促不遂枕戈驟膺推轂雕隂白馬曁于邠谷雖<lb/>
榮三鎭不荷百禄綺紈之間珪組纍纍如彼晨葩日中而萎有妻<lb/>
名家有子稚齒行號執禮歸室蒿里洛水之陽脩邙之趾尊卑穆<lb/>
敬幽顯同理舊松新栢亦象橋梓刻石紀功垂于萬祀<lb/>
重校正唐文粹卷第五十七<lb/>
<pb n="KR4h0024_SBCK_057-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_081-1a"/>
重校正唐文粹卷第八十一<lb/>
　　　　　　　　　　　　吳興姚　鉉　纂<lb/>
　書三<hi>揔七首</hi>
　　論易一<lb/>
　　　與劉禹錫論易書<hi>柳宗元</hi>
　　論禮二<lb/>
　　　荅王績書<hi>杜之松</hi>重荅杜君書<hi>王績</hi>
　　論國語二<lb/>
　　　與吕道州温論非國語書<hi>柳宗元</hi>荅呉武陵論非國語書<lb/>
　　論制詔一<lb/>
　　　荅楊湖南書<hi>權德輿</hi>
　　論書一<lb/>
　　　上李大夫論古篆書<hi>李陽氷</hi>
　　　　與劉禹錫論易書　柳宗元<lb/>
<pb n="KR4h0024_SBCK_081-1b"/>
見與董生論周易九六義取老而變以爲畢中和承一行僧得此<lb/>
說異孔穎達䟽以爲新竒彼董子畢子何庸末於學而遽云云也<lb/>
都不知一行僧承韓氏孔氏說而果以爲新竒不亦可笑矣哉韓<lb/>
氏注乾之䇿二百一十有六曰乾一爻三十有六䇿則是取其過<lb/>
揲四分而九也坤之䇿一百四十有四曰坤一爻二十四策則是<lb/>
取其過揲四分而六也孔穎達等作正義論云九六有二義其一<lb/>
者曰陽得兼隂隂不得兼陽其二者曰老陽數九也老隂數六也<lb/>
二者皆變周易以變者占鄭玄注易亦稱以變者占故云九六也<lb/>
所以老陽九老隂六者九過揲得老陽六過揲得老隂此具在正<lb/>
義乾篇中周簡子之說亦若此而又詳備何畢子董子之不視其<lb/>
書而妄以口承之也君子之學將有以異也必先究窮其書究窮<lb/>
而不得焉乃可以立正也今二子尚未能讀韓氏注孔氏正義是<lb/>
見其道聽而塗說者又何能知所謂易者哉足下取二家言觀之<lb/>
也則見畢子董子庸末於學而遽云云也足下所爲書非元凱兼<lb/>
<pb n="KR4h0024_SBCK_081-2a"/>
三易者則諾若易者則諾若曰孰與穎達著此說乃穎達也非一<lb/>
行僧畢子董子能有異說者也無乃即其謬而承之者歟觀足下<lb/>
出入筮數考校左氏今之世罕有如足下求易之悉也然務先窮<lb/>
昔人書有不可者而後革之則大善謹之勿遽宗元白<lb/>
　　　　荅王績書　杜之松<lb/>
辱書知不降顧歎恨何已僕幸恃故情庻迴高躅豈意康成道重<lb/>
不許太守稱官老萊家居羞與諸侯爲友延佇不獲如何如何竒<lb/>
跡獨全幸甚幸甚敬想結廬人境植杖山阿林壑地之所豐煙霞<lb/>
性之所適䕃丹桂藉白茅濁酒一杯清琴數弄誠足樂也此眞高<lb/>
士何謂狂生僕慿藉國恩濫尸貴部官守有限就學無因延頸下<lb/>
風我勞何極前因行縣實欲祗尋誠恐燉煌孝廉守琴書而不出<lb/>
酒泉太守列鐘鼔而空還所以遟迴遂攬轡也僕雖不敏頗識前<lb/>
言道旣知尊榮何足恃豈不能正平公之坐敬養亥唐屈文侯之<lb/>
膝㳟師子夏雖齊桓德薄五行無疑睢夸故人一來何損蒙借家<lb/>
<pb n="KR4h0024_SBCK_081-2b"/>
禮今見披尋微而精簡而備誠經傳之典略閨庭之要訓也其喪<lb/>
禮新義頗有所疑謹用條問具如别帖想荒宴之餘爲銓釋也遲<lb/>
更知聞杜之松白<lb/>
　　　　重荅杜君書　王績<lb/>
月日佐吏楊方至奉報書兼枉帖垂問家禮喪服新義五道度情<lb/>
振理探幽洞微誠非野人所敢酬析但先人遺㫖頗曽㳟習雖困<lb/>
於荒宴猶憶於異聞謹因還使條申如左夫三年之喪情禮之極<lb/>
有正有義因事之作也正服之縗三升而已至於義服加其半焉<lb/>
豈非義有離合之理情無遷奪之法然親尊罔極冠綬可均切至<lb/>
或殊縗如其半微以見志有何怪焉至如父爲嫡子獨施斬服蓋<lb/>
以所承者重情寄者特非惟親親且尊尊也至於庶子巳不承尊<lb/>
雖有長子無預祖禰不爲服斬義亦可知但古之君臣有國有家<lb/>
相承繼體血祀長存大宗小宗較然有别繼祖繼禰由兹可推故<lb/>
曰天子不絶國諸侯不絶家貴人之宗也故别子爲祖父繼之爲<lb/>
<pb n="KR4h0024_SBCK_081-3a"/>
大宗此百代不遷之宗也巳父爲禰兄繼之爲小宗此四代則遷<lb/>
之宗承百代之重且得不爲其長子斬乎爲四宗之祖亦得不爲<lb/>
其長子斬乎唯繼禰之弟無預祖禰庶子之義施此而已自秦漢<lb/>
巳來家國道廢雖有其禮將安所行逮乎晉末中原大亂骨肉至<lb/>
親尚不相保祖禰之序知何以明故僕先君獻公因事起義欲使<lb/>
無逆於古且令可行於今以爲今之封爵頗存古號雖無其實而<lb/>
尚有其名故以始受封者猶古之諸侯諸侯之庶子即古之别子<lb/>
也别子之庻子即古之小宗也雖國破家亡朝遷市變譜牒存録<lb/>
宗次可推咸可一依古體行之私室至如冗冗耕者悠悠黔首族<lb/>
姓猶不能自辨何暇及於宗庶之事乎此古之先王所以不下禮<lb/>
於庶人也有何不可而乃疑乎至若夫妻之道誠爲義合而家道<lb/>
之睦斯爲首焉故傳曰妻至親也一體之名均於天性故妻之於<lb/>
夫也其服曰斬蓋移於父母之重焉夫之於妻也朞而有杖則踰<lb/>
於兄弟之功焉前賢往達曽無異議故曰妻者齊也一齊而不易<lb/>
<pb n="KR4h0024_SBCK_081-3b"/>
如至失禮而出違妻之道終喪而嫁棄婦之義也違道棄義又何<lb/>
述焉苟全道義則天親也天親之服有何義乎列之正服斯爲當<lb/>
矣此先君獻公探記傳之旨明後來之失敦人倫之源睦伉儷之<lb/>
道也夫何痛哉明公又云君臣夫妻俱以義合而妻爲正服臣爲<lb/>
義服則君臣之際不如夫婦之情乎斯不然矣何者夫禮有以情<lb/>
作者父子夫婦之類是也有以義作者君臣之類是也情義之極<lb/>
俱終于斯此其無升降明矣但禮之爲用縁情以至理因内以及<lb/>
外情者人之深心愚智之所共也孰有愚者而忘其妻子乎理者<lb/>
人之大節凡聖之所異也孰有凡主而忘其臣妾焉故情者正也<lb/>
此妻子所以荷深心而執夫父以正服也理者義也此臣妾所以<lb/>
存大節而申君主以義服也故夫正義之作殊情而共禮也孰謂<lb/>
君臣之義而謝夫婦之情乎孰謂夫婦之情而厚君臣之義乎古<lb/>
之君子甞度情以處斷義而行矣義可奪情衛石碏不能存其子<lb/>
情不害義官之竒得以其族行故曰情義殊也情義均也故情義<lb/>
<pb n="KR4h0024_SBCK_081-4a"/>
之服有正焉有義焉正義之禮無厚焉無薄焉此妻爲正服所以<lb/>
無害於君臣臣爲義服所以不傷於夫婦有倫有要夫何稽疑至<lb/>
如三殤之服禮有明文鄭與王杜各申本見由兹紛雜後莫能定<lb/>
然詳諸記義王杜爲長某昔在隋末甞見諸賢講論此矣近者家<lb/>
兄御史亦編諸賢之論繼諸對問今録此篇附往幸詳之也至如<lb/>
衆子服朞其妻小功兄弟之子猶子也其服亦朞先儒以爲其妻<lb/>
亦小功惟王肅以爲喪服之例旁尊皆執明公以爲重於子妻之<lb/>
服失禮之差此則袁凖之義也夫禮雖縁情亦爲義屈故從無服<lb/>
而有服者亦何嫌乎兄弟之子妻越已子之妻乎故曰兄弟之子<lb/>
猶子也蓋引而致之故不嫌於與己同服矣旁尊不敢以壓降蓋<lb/>
避正尊而自執也故不嫌於越已子之妻矣輕陳末學豈能詳究<lb/>
又於楊方奉口處分借王儉禮論門庭所蓄先無此書往於處士<lb/>
程融處曽見此本觀其制作動多自任周孔規模十不存一恐不<lb/>
足以塵大雅君子之視聽也尋問儻獲當遣祗送王績曰<lb/>
<pb n="KR4h0024_SBCK_081-4b"/>
　　　　與吕道州温論非國語書　柳宗元<lb/>
四月三日宗元白化光足下近世之言理道者衆矣率由大中而<lb/>
出者咸無焉其言本儒術則迂迴茫洋而不知其適其或切於事<lb/>
則苛峭刻覈不能從容卒泥乎大道甚者好怪而妄言推天引神<lb/>
以爲靈竒恍惚若化而終不可逐故道不明於天下而學者之至<lb/>
少也吾自得友君子而後知中庸之門戸階室漸染砥礪幾乎道<lb/>
眞然而常欲立言垂文則恐而不敢今動作悖謬以爲僇於世身<lb/>
編夷人名列囚籍以道之窮也而施乎事者無日故乃挽引彊爲<lb/>
小書以志乎中之所得焉甞讀國語病其文勝而言庬好怪以反<lb/>
倫其道舛逆而學者以其文也咸嗜閲焉伏膺呻吟者至比六經<lb/>
則溺其文必信其實是聖人之道翳也余勇不自制以當後世之<lb/>
訕怒輒乃黜其不臧究世之謬凡爲六十七篇命之曰非國語旣<lb/>
就累日怏怏然不喜以道之難明而習俗之不可變也如其知我<lb/>
者果誰歟凡今之及道者果可知也已後之來者則吾未之見其<lb/>
<pb n="KR4h0024_SBCK_081-5a"/>
可忽邪故思欲盡其瑕纇以别白中正度成吾書者非化光而誰<lb/>
輒令往一通惟少留視役慮以卒相之也往時致用作孟子評有<lb/>
韋辭者告余曰吾以致用書示路子路子曰善則善矣然昔人爲<lb/>
書者豈若是摭前人邪韋子賢斯言也余曰致用之志以明道也<lb/>
非以摭孟子蓋求諸中而表乎世焉耳今吾爲是書非左氏尤甚<lb/>
若二子者固世之好言者也而猶岀乎是言況不及者滋衆則余<lb/>
之望乎世也愈狹矣卒如之何苟不悖於聖道而有以啓明者之<lb/>
慮則猶是罪余者曰雖累百世滋不憾而恧焉於化光何如哉激<lb/>
乎中必厲乎外想不思而得也某再拜<lb/>
　　　　荅吳武陵論非國語書<lb/>
濮陽吳君足下僕之爲文乆矣然心少之不務也以爲是特博奕<lb/>
之雄耳故在長安時不以是取名譽意欲施之事實以輔時及物<lb/>
爲道自爲罪人捨恐懼則閑無事故聊復爲之然而輔時及物之<lb/>
道不可陳於今則宜垂于後言而不文則泥然則文者固不可少<lb/>
<pb n="KR4h0024_SBCK_081-5b"/>
也拘囚已來無所發明蒙覆幽獨㑹足下至然後有助我之道一<lb/>
觀其文心朗目舒烱若深井之下仰視白日之正中也足下以超<lb/>
軼如此之才毎以師道命僕僕滋不敢僕毎爲一書足下必大光<lb/>
耀以明之固又非僕之所安處也若非國語之說僕病之乆甞難<lb/>
言於丗俗今因其閑也而書之恒恐後世之知言者用是詬病狐<lb/>
疑猶豫伏而不出者累月方示足下乃以爲當僕然後敢自是也<lb/>
吕道州善言道亦若吾子之言意者斯文殆可取乎夫爲一書務<lb/>
富文采不顧事實而益之以誣怪張之以闊誕以炳然誘後生而<lb/>
終之以僻是猶用文錦覆陷穽也不明而岀之則顚者衆矣僕故<lb/>
爲之標表以告夫遊乎中道者焉僕無聞而甚陋又在黜辱居泥<lb/>
塗若螾蛭然雖鳴其音聲誰爲聽之賴丗之知言者爲准其不知<lb/>
言而罪我者吾不有也僕又安敢期如漢時列官以立學故爲天<lb/>
下笑邪是足下之愛我厚故言之也前一通如來言以汚篋牘此<lb/>
在明聖人之道微足下僕又何託焉宗元頓首<lb/>
<pb n="KR4h0024_SBCK_081-6a"/>
　　　　荅楊湖南書　權德輿<lb/>
使至蒙惠寄制集序發函煥然盈耳溢目弘麗博厚坦夷章明如<lb/>
黃鍾大玉慶霄天籟竒采正聲鏗鏘照燭眞可謂作者之表方駕<lb/>
古人欣歡駭悚詠歎無斁甚盛甚盛但根本不稱奬飾非宜以此<lb/>
爲雄文至鑒之累如何如何書命者古先哲王之所以發德音而<lb/>
賦百職也在易曰后以施命誥四方書曰誕告萬方詩曰訏謨定<lb/>
命逺猶辰告故君陳君牙畢命囧命之作皆直而文簡而誠含章<lb/>
而不流漢廷亦云文章爾雅訓辭深厚其重如是而鄙人忝焉使<lb/>
盛聖之文明不登於典謨訓誥罪在菲薄其敢逃責於多士邪昔<lb/>
顔氏之子有不善未甞不知知之未甞復行雖竊知之之道而職<lb/>
命所拘不能不俟終日而勇退日踐復行之過至于九年暴于四<lb/>
方爲所觀笑此所以慙愧於古人也亦思人生世間當志於逺者<lb/>
大者豈數數然損精耗神攘竊文字而猶力不足意不逮雖三益<lb/>
直諒之道乆廢獨不愧於心乎昨休沐之餘愚子呈閱且以有大<lb/>
<pb n="KR4h0024_SBCK_081-6b"/>
朝中外之授受士友遷除之歲時遂不計研蚩相從以類初不敢<lb/>
以制集自命但全其文而已因其猥多分列卷第又靦然以序引<lb/>
奉煩者誠以承眷之深而心仰雄伯使夜光冠於魚目永爲子孫<lb/>
秘藏非敢效太沖三都而求玄晏發之之道也及覽鴻麗之作無<lb/>
非逸言追思内訟已無所及使鄙人渉弊帚自見之患陷<lb/>
作者於玉巵無當之嫌一不敏而相交喪何可言也伏以門中忠<lb/>
節敘述周詳因小生之無似楊先德於不朽伏讀感咽何階仰酬<lb/>
結於肺肝没齒無極又德音宥密皆出自中禁而西掖所掌止於<lb/>
命官今序中所言霈王澤燭幽滯振刑典申肅殺揄揚弘大務極<lb/>
其言則虚美之中又爲虚美所兾盡去過談方敢受賜耳故吏部<lb/>
李貟外三丈寓書於柳秘書求爲後集序此賢達所不能忘懷也<lb/>
但侈言失實如楚越之相遼異時見譏於通人則復爲累亦輒爲<lb/>
閣下良規非止於自謀也左曹許公範二紀已來過於賞愛鄙人<lb/>
毎以逐臰况之今又遇閣下此作素多昧理忽復自疑幸無泥於<lb/>
<pb n="KR4h0024_SBCK_081-7a"/>
眷私而滅裂公是是所望載之再拜<lb/>
　　　　上李大夫論古篆書　李陽冰<lb/>
陽冰志在古篆殆三十年見前人遺跡美即美矣惜其未有點畫<lb/>
但偏傍模刻而已緬想聖達立制造書之意乃復仰觀俯察六合<lb/>
之際焉於天地山川得方圎流峙之形於日月星辰得經緯昭回<lb/>
之度於雲霞草木得霏布滋蔓之容於衣冠文物得揖讓周旋之<lb/>
體於鬢眉口鼻得喜怒慘舒之分於蟲魚禽獸得屈伸飛動之理<lb/>
於骨角齒牙得擺拉咀嚼之勢隨手萬變任心所成可謂通三才<lb/>
之氣象備萬物之情狀者矣常痛孔壁遺又汲冡舊簡年代浸逺<lb/>
謬誤滋多蔡中郎以豐同豊李丞相將束爲宋魚魯一惑涇渭同<lb/>
流學者相承靡所遷復毎一念至未甞不廢食雪泣攬筆長歎焉<lb/>
天將未喪斯文也故小子得篆籕之宗旨皇唐聖運建兹八葉天<lb/>
生尅復之主人樂惟新之令以淳古爲務以文明爲理欽若典謨<lb/>
疇兹故實誠願刻石作篆備書六經立於明堂爲不刋之典號曰<lb/>
<pb n="KR4h0024_SBCK_081-7b"/>
大唐石經使百代之後無所損益仰明朝之洪烈法高代之盛事<lb/>
死無恨矣陽冰年垂五十去國萬里家無宿舂之儲出無代歩之<lb/>
乗仰望紫極逺於丹霄若溘先犬馬此志不就必將負於聖朝是<lb/>
長埋於古學矣大夫銜命北闕撫寧南方苟利國家專之可也伏<lb/>
望處分令題簡牘及到主人寒天已暮闇燭之下應命書之霜深<lb/>
筆冷未窮體勢儻歸奏之日一使聞天非小人之已務是大夫之<lb/>
功業可否之事伏惟去就之陽冰再拜<lb/>
重校正唐文粹卷第八十一<lb/>
<pb n="KR4h0024_SBCK_081-8a"/>
</p>
<p>
</p>
  </div>
</body>
</text>
</TEI>
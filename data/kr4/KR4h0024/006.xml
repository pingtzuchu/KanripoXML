<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_006-1a"/>
重校正唐文粹卷第六<lb/>
　　　　　　　　　　　吳興姚　鉉　纂<lb/>
　古賦已<hi>揔一十首</hi>
　　名山二<lb/>
　　　華山賦<hi>楊敬之</hi>霍山賦<hi>皮日休</hi>
　　華卉草木八<lb/>
　　　牡丹賦<hi>舒元輿</hi>長樂花賦<hi>蘇頲</hi>
　　　桃花賦<hi>皮日休</hi>秋蓮賦<hi>宋之問</hi>
　　　荔枝賦<hi>張九齡</hi>瑞橘賦<hi>李德𥙿</hi>
　　　伐櫻桃樹賦<hi>蕭頴士</hi>𣏌菊賦<hi>陸龜蒙</hi>
　　　　華山賦　楊敬之<lb/>
嶽之初成二儀氣凝其閒小積焉爲丘大積焉爲山山之大者爲<lb/>
嶽其數五余尸其一焉嶽之尊燭日月居乾坤諸山並馳附麗其<lb/>
根渾渾河流從南而來自北而奔始射九嵕荆巫梁岷道之云逺<lb/>
<pb n="KR4h0024_SBCK_006-1b"/>
兮徒遥而賔嶽之形物類不可階其上無齊其傍無依與之千仞<lb/>
爲榮抑之千仞不爲卑天雨初霽三峯相差虹蜺出其中來飮河<lb/>
湄特立無朋似乎賢人守位北面而爲臣望之如雲就之如天仰<lb/>
不見其巔肅阿芊芊蟠五百里當諸侯田嶽之作鬼神反覆蛟龍<lb/>
不敢伏若歲大旱鞭之朴之走之馳之甘雨瀾漫百川東逝千里<lb/>
而散噫氣蹶然怒乎巖幽漸于人閒其聲瀏瀏嶽之殊巧旣不可<lb/>
窮見乎中天挲挲而掌峨峨而蓮起者似人伏者似獸拗者似池<lb/>
洼者似曰欹者似弁呀者似口突者似距翼者似抱文乎文質乎<lb/>
質動乎動息乎息鳴乎鳴黙乎黙上上下下千品萬類似是而非<lb/>
似非而是其乃繕人事余安得畢議今作帝耳目相其聦明下矚<lb/>
九州在宥羣生𥘉太易時其人俞俞其主人者始乎容成卒乎神<lb/>
農中間數十君姓氏可稱其徒以飲食爲事未有仁義時哉時哉<lb/>
又曷足莅是後敬乎天成乎人者必闢其心假其神與之齡降其<lb/>
仁故軒轅有盛德蚩尤爲賊生物不遂軒轅用力大事不可獨治<lb/>
<pb n="KR4h0024_SBCK_006-2a"/>
降以后牧三人有心烈火就撲其子之子其孫之孫咸明且仁雖<lb/>
德之衰物亦處冝繇夏以降湯發仁以王癸受暴以亡甲釗戊誦<lb/>
不敢有加惟道其常享國遊長天事著矣莫見乎高而謂乎茫茫<lb/>
余受帝命億有萬歲而不敢怠遑臣賛之曰若此古矣祖矣大矣<lb/>
廣矣富矣庶矣駭矣怖矣上古之事粗知之矣而臣之言又聞之<lb/>
矣然起居於上宫室於上如此之乆矣其所見何如也曰見若咫<lb/>
尺田千畒矣見若環堵城千雉矣見若杯水池百里矣見若蟻垤<lb/>
臺九層矣醯雞往來周東西矣蠛蠓紛紛秦速亡矣蜂窠聮聮起<lb/>
阿房矣俄而復然立建章矣小星弈弈焚咸陽矣纍纍繭栗祖龍<lb/>
藏矣其下千載改更興壞悲愁辛苦循其上矣臣又聞曰古有封<lb/>
禪今讀書者云得其傳云失其傳言語紛綸於神何如也曰若知<lb/>
之乎聞聖人撫天下哀天下旣信於天下則因山嶽而質于天不<lb/>
敢多物若秦政漢徹則牽肉以奉祭祀啚福其巳則廟祠相望壇<lb/>
墠迆邐盛氣臭夸金玉取薪以燔積灰如封天下怠矣然慊慊不<lb/>
<pb n="KR4h0024_SBCK_006-2b"/>
足秦由是薙漢由是弱明天子得賢者在位能者在職廟堂之上<lb/>
垂衣裳而巳其於封禪存可也亡可也<lb/>
　　　　霍山賦<hi>并序</hi>皮日休<lb/>
臣日休以文爲命士所至州縣山川未嘗不求其風謡以頌其文<lb/>
幸上發輶軒使得採以聞六年至壽之駢邑曰霍山山故嶽也邑<lb/>
贅于阯至之二日離邑一舎望乎嶽將頌之文也及見之則目乎<lb/>
戇手乎嚲心乎竦神乎瞀始欲狂其文寫其狀如丹青之不差也<lb/>
頌其風文其謡如金石之永播也旣而其精怯然搏敵躁然械囚<lb/>
紛然棼絲怳然墮空浩然渉溟幽然乆疹則知才智之劣如耄而<lb/>
加疾將杖而奔者於戲霍山之靈哉霍山之靈哉將閼於神而愚<lb/>
之邪抑有所逹而託之邪其辰旣浹其精忽渝怯然而勝躁然而<lb/>
敵紛然而靜怳然而安浩然而濟幽然而愈如壯而能決將陣而<lb/>
能敵者於是狂其文寫其狀辭曰<lb/>
太始之氣有清有濁結濁爲山峻清爲嶽其山厥臣其嶽惟君惟<lb/>
<pb n="KR4h0024_SBCK_006-3a"/>
南之鎭曰霍爲尊嶽之大與地角壯與天勍勢荆豫華嵩靑沂兖<lb/>
岱如垤而秀如塊而銳嶽之高千仞萬仞蒼蒼茫茫日月相避其<lb/>
光望之數百里外爲天棟梁嶽之尊端然御極竦然正位靜然而<lb/>
聽凝然而視其體當中如君之毅其屬者如駢其拇如枝其指若<lb/>
卑其儀若肅其位嶽之氣其秀爲春其清若秋其翠如雲雲不能<lb/>
麗其色如煙煙不能鮮若雨收氣爽丹青滿天嶽之靈其神不朕<lb/>
其報如響若雨用淫嶽能廓之若歲用旱嶽能澤之嶽之德生之<lb/>
育之煦之和之開蘤<hi>音蒍</hi>染卉淒淒迷迷藻繢數百里嶽之形有雲<lb/>
騖騖其勃如怒有泉烈烈其來如決叱豐隆奔列缺轟然霹靂天<lb/>
地俱裂嶽之異狀其勢如危或不可支若不可維或仰而呀有如<lb/>
吮空或俯而拔有如攫地其曉而東有如貫日其暮而西有如孕<lb/>
月有水而脉有石而骨有洞而腹有崿而節或銳而勵或斷而截<lb/>
或廻而馳或低而折其經之怪之祥之詭之千種萬類繄不可得<lb/>
而詳記因神狂不能自主殆而寐夢一人絳衣朱冕怪貌魁形曰<lb/>
<pb n="KR4h0024_SBCK_006-3b"/>
余祝融之相也夫霍山君之故治也爾賦之誠形矣勝矣怪矣典<lb/>
矣然義有不備帝俾余莅夫古有五嶽霍居其一所以五嶽相邇<lb/>
者唐虞之帝五載一廵狩一載而徧上以覲侯下以存民侯有治<lb/>
者陟不治者黜民有冤者平窮者濟洎唐虞巳降皆燔柴于霍我<lb/>
帝用饗其禮至周旦冊而命我與諸嶽星列中國自漢之後乃易<lb/>
我號而歸于衡故祝融遷都命余守霍今聖天子越唐邁虞而廢<lb/>
廵罷狩余之封内有可陟可黜可平可濟者是聖天子無由知之<lb/>
爾能以文請執事之逹者易衡之號以歸於我請天子復唐虞黜<lb/>
陟之義故爾之將賦余閉遏爾懷而不爾文帝曰有衡旣逺有狩<lb/>
必勞惟霍之邇斯號可復賦者有能言胡不俾帝命余錫爾文爾<lb/>
無忘也臣曰請惟神命旣覺而書嗚呼異哉<lb/>
　　　　牡丹賦<hi>并序</hi>舒元輿<lb/>
蓋遁乎深山自幽而芳以爲貴重所知花則何遇焉天后之鄕西<lb/>
河也精舎下有牡丹其花特異天后歎上苑之有闕因命移植焉<lb/>
<pb n="KR4h0024_SBCK_006-4a"/>
由此京國牡丹日月寖盛今則自禁闥洎官署外延士庶之家瀰<lb/>
漫如四瀆之流不知其止息之地毎暮春之月遨遊之士亦上國<lb/>
繁華之一事也近代文士爲歌詩以詠其形容未有能賦之者余<lb/>
獨賦之以極其美或曰子常以丈夫功業自持今則肆情於一花<lb/>
無乃猶有兒女之心乎余應之曰吾子獨不見張荆州之爲人乎<lb/>
斯人信丈夫也然吾觀其文集之首有荔枝賦焉荔枝信美矣然<lb/>
亦不岀一果所與牡丹何異哉但問其所賦之旨何如吾賦牡丹<lb/>
何傷焉或者不能對余遂賦以示之<lb/>
圓玄瑞精有星而景有雲而卿其光下垂遇物流形草木得之發<lb/>
爲紅英英之甚紅鍾乎牡丹抜類邁倫國香欺蘭我研物情次第<lb/>
而觀暮春氣極緑苞如珠清露宵偃韶光曉駈動蕩支節如解凝<lb/>
結百脉融暢氣不可遏兀然盛怒如將憤洩淑色披開照曜酷烈<lb/>
美膚膩體萬狀皆絶赤者如日白者如月淡者如赫殷者如血向<lb/>
者如迎背者如訣坼者如語含者如咽俯者如愁仰者如恱䮍者<lb/>
<pb n="KR4h0024_SBCK_006-4b"/>
如舞側者如跌亞者如醉曲者如折密者如織踈者如缺鮮者如<lb/>
濯慘者如别初朧朧而下上次鱗鱗而重疊錦衾相覆繡帳連接<lb/>
晴籠晝薰宿露宵裛或灼灼騰秀或亭亭露竒或颭然如招或儼<lb/>
然如思或帶風如吟或泫露如悲或重然如縋或爛然如披或迎<lb/>
日擁砌或照影臨池或山雞巳馴或威鳯將飛其態萬萬胡可立<lb/>
辨不窺天府孰得而見乍疑孫武來此敎戰其戰謂何揺揺纎柯<lb/>
玉欄風滿流霞成波歷階重臺萬朶千窠西子南威洛神湘娥或<lb/>
倚或扶朱顔色<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>各衒紅釭爭顰翠蛾灼灼夭夭逶逶迤迤漢宫<lb/>
三千豔列星河我見其少孰云其多弄彩呈妍壓景駢肩席發銀<lb/>
燭爐昇絳煙洞府眞人㑹于群仙晶熒往來金釭列錢凝睇相看<lb/>
曽不晤言未及行雨先驚旱蓮公室侯家列之如麻咳唾萬金買<lb/>
此繁華遑恤終日一言相誇列幄庭中歩障開霞曲廡重梁松篁<lb/>
交加如貯深閨似隔牎紗髣髴息嬀依俙舘娃我來觀之如乗仙<lb/>
槎脉脉不語遟遟日斜九衢遊人駿馬香車有酒如澠萬坐笙歌<lb/>
<pb n="KR4h0024_SBCK_006-5a"/>
一醉是競孰知其他我案花品此華第一脫落羣類獨占春日其<lb/>
大盈尺其香滿室葉如翠羽擁抱櫛比蘂如金屑䊋飾淑質玫瑰<lb/>
羞死芍藥自失夭桃歛跡穠李慙出躑躅宵潰木蘭潛逸朱槿灰<lb/>
心紫薇屈膝皆讓其先敢懷憤嫉煥乎美乎后土之産物也使其<lb/>
華之如此而偉乎何前代寂寞而不聞今則昌然而大來曷草木<lb/>
之命亦有時而塞亦有時而開吾欲問汝曷爲而生哉汝且不言<lb/>
徒留翫以徘徊<lb/>
　　　　長樂花賦<hi>并序</hi>蘇頲<lb/>
蜀太守庭際有紫華草秋中始繁英露洗冬早尚直本霜封蕪雜<lb/>
大同於衆卉盛衰小異於羣物余訝而未識吏或告余曰此長虞<lb/>
所賦蜀長樂花也故心暗賞焉因口授書吏遂墨而成作恨不見<lb/>
古人所爲得髣髴其旨爾<lb/>
夫長者以短長之形度其長則至美夫樂者以哀樂之類同其樂<lb/>
則至喜長也樂也吾安得而閒之嘉纎植之並用偉令名兮在兹<lb/>
<pb n="KR4h0024_SBCK_006-5b"/>
徒見其豐族苯䔿高標璀璨莖丹外而縞中葉縹分以紅貫綴禄<lb/>
頴之重疊索紫㽔之瀾漫迫而象之君子其常或微或章聳危冠<lb/>
兮䙬若綬黙退靜其何望遠以意之佳人欲翔炫炫煌煌重羅綺<lb/>
兮撲瑶翠蹇來思而未嘗匪以幽兮自直匪以直兮自藏匪以晩<lb/>
兮自耀匪以耀兮自強文濁露之均灑庇清舒之泛光本無嫌於<lb/>
散地甘有寓於殊方然則太液𥘉滿上林新霽䒠茸灼爍萬品千<lb/>
計揺瑞色而涵芝雜竒葩而轉蕙孰與夫玉堂金閤之徧賞白日<lb/>
青春之特麗歲不與兮時向蘭風蕭蕭兮夜漫漫賔遠鴻於沙塞<lb/>
叫離鶴於江干君曽不見三月華矣盡林閒之槁木千霜殞矣亦<lb/>
庭下之枯蘭懿此常度凌於早寒假春期而不彩雖秋令而不殘<lb/>
衝雨霰之飛薄任雲山之險難芳弗珍於靃靡節恒慕於檀欒吾<lb/>
則知樹背之奚託傾心之可安如後凋之是貴罔獨立其誰觀文<lb/>
學掾起而爲亂曰白露瀼瀼何草不黃紫華灼灼生君之堂彼不<lb/>
伐兮秋自翳時或珍兮君是惠彤庭赫兮朱草駢交屈軼兮友賔<lb/>
<pb n="KR4h0024_SBCK_006-6a"/>
連伊榛莽而荒此君曷爲而賦旃<lb/>
　　　　桃花賦　皮日休<lb/>
余常慕宋廣平之爲相貞姿勁質剛態毅狀疑其鐡腸與石心不<lb/>
解吐婉媚辭然覩其文而有梅花賦清便富豔得南朝徐庾體殊<lb/>
不類其爲人也後蘇相公味道得而稱之廣平之名遂振嗚呼夫<lb/>
廣平文才未爲是賦則蘇公果暇知其人哉將廣平困於窮阨於<lb/>
躓然強爲是文邪日休於文尚矣狀花卉體風物非有所諷輒抑<lb/>
而不發因感廣平之所作復爲桃花賦其辭曰<lb/>
伊仰氏之作春也有豔外之豔華中之華衆木不得融爲桃花厥<lb/>
花伊何其美實多臺隷衆芳縁飾陽和開破嫰蕚壓低柔柯其色<lb/>
則不淡不深若素練輕茜玉顔半<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>若夫美景妍時春含曉滋密<lb/>
如不幹繁若無枝妦妦婉婉夭夭怡怡或俛者若想或閑者如癡<lb/>
或向者若歩或倚者如疲或温黁而可薰或婑媠而莫持或幽柔<lb/>
而旁午或撦冶而倒披或翹矣如望或凝然若思或弈偞<hi>音葉</hi>以作<lb/>
<pb n="KR4h0024_SBCK_006-6b"/>
態或窈窕而騁姿日將明兮似喜天將慘兮若悲近榆錢兮䊋翠<lb/>
靨映楊栁兮顰愁眉輕紅拖裳動則䮍香宛若鄭袖𥘉見吳王夜<lb/>
景皎絜閧<hi>胡弄切</hi>然秀發又若常娥欲奔明月蝶散蜂寂當閨脉脉<lb/>
又若妲已未聞裂帛或開故楚豔豔春曙又若息嬀含情不語或<lb/>
臨金塘或交綺井又若西子浣紗見影玉露厭浥妖紅墜濕又若<lb/>
驪姬將譖而泣或在水濵或臨江浦又若神女見鄭交甫或臨廣<lb/>
筵或當高㑹又若韓娥將歌歛態微動輕風娑娑暖紅又若飛燕<lb/>
舞于掌中半霑斜吹或動或止又若文姬將賦而思丰茸旖旎互<lb/>
交遞倚又若麗華侍宴初醉狂風猛雨一陣紅去又若襃姒初隨<lb/>
戎虜滿地春色堦前砌側又若戚姬死於鞠域花品之中此花最<lb/>
異以衆爲繁以多見鄙自是物情非關春意若氏族之斥素流品<lb/>
秩之卑寒士他目則目他耳則耳或以昵而稱珍或以踈而見貴<lb/>
或有實而花乖或有花而實悴其花可以暢君之心目其實可以<lb/>
充君之口腹匪乎兹花他則碌碌我欲修花品以此花爲第一懼<lb/>
<pb n="KR4h0024_SBCK_006-7a"/>
俗情之橫議我曰不然爲之則巳我目吾目我耳吾耳妍蚩決於<lb/>
心取捨斷於志豈於草木之品獨然信爲國兮如此<lb/>
　　　　秋蓮賦　宋之問<lb/>
天授元年勑學士楊炯與之問分直於洛城西入閣毎雞鳴後至<lb/>
羽林仗閽人奏名請龜契佇命拱立于御橋之西玉池清泠紅蕖<lb/>
菡萏謬履扃闥自春徂秋見其生視其長覩其盛惜其衰得終天<lb/>
年而無夭折者良以隔礙仙禁人莫由窺向若生於瀟湘洞庭溱<lb/>
洧淇澳即有吳姬越客鄭女衛童芳心未成採擷都盡今委以白<lb/>
露順以涼風榮落有期私分畢矣斐然願歌其事乆之乃述秋蓮<lb/>
賦焉<lb/>
若夫西城秘掖北禁仙流見白露之先降悲紅渠之巳秋昔之萏<lb/>
萏齊秀芳敷競發君門閟兮九重兵衛儼兮千列緑蔕青枝縁溝<lb/>
覆池映連旗以揺豔輝長劒兮陸離䟽瀍兮裂榖交流兮相沃四<lb/>
繞兮丹禁三市兮承明曉而望之若霓裳宛轉朝玉京夕而察之<lb/>
<pb n="KR4h0024_SBCK_006-7b"/>
若霞標灼爍散赤城旣如秦女豔日兮鳳鳴又似洛妃拾翠兮鴻<lb/>
驚足使瑶草罷色芳樹無情複道兮詰曲離宫兮相屬飛閣兮周<lb/>
廬金鋪兮壁除君之駕兮旖旎蓮之葉兮扶踈萬乗顧兮駐綵騎<lb/>
六宫喜兮停羅裾仰仙遊而德澤縱玄覽而神虚豈與夫溪澗兮<lb/>
沼沚自生兮自死海坼兮江沲萬萬兮煙波泛漢女遊湘娥佩鳴<lb/>
玉戲清渦中流欲渡兮木蘭楫幽泉一曲兮採蓮歌江南兮峴北<lb/>
汀洲兮不極旣有芳兮蓑城長無依兮水國豈知移植天泉香飄<lb/>
列仙嬌紫臺之月露含玉宇之風煙雜葩兮照燭衆彩兮相宣鳥<lb/>
翡翠兮舟青翰樹珊瑚兮林碧鮮夫其生也春風盡蕩爍日相煎<lb/>
夭桃盡兮穠李滅出大堤兮豔欲燃夫其謝也秋灰度管金氣騰<lb/>
天宫槐踈兮井桐變揺寒波兮風颯然歸根息豔兮八九月乗化<lb/>
無窮兮千萬年越人望兮巳長乆鄭女採兮無由縁何深蔕之能<lb/>
固何穠香之獨全别有待制楊雄悲秋宋玉夏之來兮翫早紅秋<lb/>
之暮兮悲餘緑禮盛燕臺人非楚材雲霧圖兮蘭爲閤金銀酒兮<lb/>
<pb n="KR4h0024_SBCK_006-8a"/>
蓮作杯落英兮徘徊風轉兮衰衰入黃扉兮灑錦石縈白蘋兮覆<lb/>
緑苔寒暑茫茫兮代謝故葉新花兮往來何秋日之可哀託芙蓉<lb/>
以爲媒<lb/>
　　　　荔枝賦<hi>并序</hi>張九齡<lb/>
南海郡岀荔枝焉毎至季夏其實乃熟狀甚瓌詭味特甘滋百果<lb/>
之中無一可比余往在西掖嘗盛稱之諸公莫之知固未之信唯<lb/>
舎人彭城劉侯弱年累遷經于南海一聞斯談倍復嘉歎以爲甘<lb/>
美之極也又謂龍眼凡果而與荔枝齊名魏文帝方引蒲桃及龍<lb/>
眼相比是時二方不通傳聞之大謬也毎相顧閑議欲爲賦述丗<lb/>
務卒卒此志莫就及理郡暇日追敘往心夫物以不知而輕味以<lb/>
無比而疑逺不可驗終然永屈況士有未效之用而身在無譽之<lb/>
閒苟無深知與彼亦何以異也因導揚其實遂作此賦云<lb/>
果之美者厥有荔枝雖受氣於震方實禀精於火離乃作酸於此<lb/>
裔爰負陽以從冝蒙休和之所播渉寒暑而匪虧下合圍以擢本<lb/>
<pb n="KR4h0024_SBCK_006-8b"/>
傍䕃畒而抱規紫文紺理黛葉緗枝蓊茸霮䨴環合棼纚如蓋之<lb/>
張如帷之垂雲煙沃若孔翠于斯虚根所盤不高不卑陋下澤之<lb/>
沮洳惡層崖之險巇彼前志之或妄何側生之見疵爾其勾芒在<lb/>
辰凱風入律肇氣含滋芬敷謐溢綠穗靡靡青英苾苾不豐其花<lb/>
但旨其實如有意乎敦本故微文而妙質蔕葯房而捽萃皮龍鱗<lb/>
以駢比膚玉英而含津色江蓱以吐日朱苞剖明璫出囧然數寸<lb/>
猶不可匹未至齒而殆銷雖瓊漿而可軼彼衆味之有五此甘滋<lb/>
之不一伊醇淑之無筭非精言之能悉聞者歡而竦企見者訝而<lb/>
驚佚心恚可以蠲忿口爽可以忘疾且欲神於醴露何比數於甘<lb/>
橘援蒲桃而見擬亦古人之深失若乃華軒洞開嘉賔四㑹時當<lb/>
燠煜客或煩憒而斯果在焉莫不心侈而體泰信琱盤之仙液實<lb/>
玳筵之綺繢有終食於累百愈益氣而理内故無厭於所甘雖不<lb/>
貪而必愛沈美李而莫取浮甘瓜而自退豈一座之所榮冠四時<lb/>
而爲最夫其貴可以薦宗廟珍可以羞王公亭十里而莫致門九<lb/>
<pb n="KR4h0024_SBCK_006-9a"/>
重兮曷通山五嶠兮白雲江千里兮青楓何斯美之獨逺嗟爾命<lb/>
之不逢毎𬒳銷於凡口罕獲知於貴躬杮何稱乎梁侯棃何幸乎<lb/>
張公亦因地之所遇孰能辨乎其中哉<lb/>
　　　　瑞橘賦<hi>并序</hi>李德𥙿<lb/>
清霜始降聖上命中使賜宰臣等朱橘各三枚蓋靈囿之所植也<lb/>
臣伏以渡淮爲枳由地氣而不遷吹谷生黍信陽和之有感昔漢<lb/>
武致石榴於異國靈根遐布此西域柔服之應也魏武植朱橘於<lb/>
雀園華實不就乃吳人未格之兆也考於前史昭晣可知豈非天<lb/>
地同和羣物效祉去蠻夷之陋獲近太陽感王化之威更承膏露<lb/>
草木尚爾況乎人心漢宣帝宫館山澤意有所感必使近臣賦之<lb/>
臣㓜學爲文忝列樞近敢稽首而獻賦曰<lb/>
美南州之嘉樹受烈氣於炎德固一志於殊方遂不遷於上國貞<lb/>
枝凝碧蔚湘岸之夕隂華實變黃動江潭之秋色雜丹楓於溪畔<lb/>
映緑篠於巖側翡翠以之列巢鵷鶵於焉棲息雖同霑於雨露竊<lb/>
<pb n="KR4h0024_SBCK_006-9b"/>
自得於雕飾終獲譽於皇明豈因人之羽翼感大鈞之獨運輸造<lb/>
化之玄力思六合以同風採孤根而移植播元氣以茂育諒英靈<lb/>
之不測逮乎霜飛天囿風落秦川金莖炫熀於朝日玉樹青葱於<lb/>
霽天峩方壼之翠㠀列靈沼之清漣上蔚檉松下秀蓀荃赩朱草<lb/>
與屈軼華紫芝與賔連靈卉必植而嘉橘在焉碧葉獨潤金衣更<lb/>
鮮天漢之華星焜燿閬風之珠樹粲然香若團於野露色疑炫於<lb/>
江煙旣而太官獻新竒果列筵非厥苞之自逺何菲陋之莫傳樹<lb/>
隱方塘比丹萍之𥘉實盤映皎月與赤瑛而共妍東鄙孤臣謬陳<lb/>
三事旣乏和羮乏用猶霑可口之味并食不割竊愧晏嬰之知捧<lb/>
之以拜重感桓榮之賜庶不朽於雪霜永酬恩於天地<lb/>
　　　　伐櫻桃樹賦<hi>并序</hi>蕭頴士<lb/>
天寶八載予以前校理罷免降資廣陵太府軍事任在限外無舎<lb/>
是處寓居于紫極宮之道學館因領其敎職焉廟庭之右有大櫻<lb/>
桃樹高累數㝷條暢薈蔚攅柯比葉擁蔽風景腹皆微禽是焉栖<lb/>
<pb n="KR4h0024_SBCK_006-10a"/>
託頡頏上下喧呼甚適登其喬枝則俯逼軒屏中外斯隔予實惡<lb/>
之懼盜窺踰因是爲資遂命伐焉儆夫在位者爾<lb/>
古人有言芳蘭在門不得不鋤眷兹櫻之攸止亦在物之冝除觀<lb/>
其體異脩直材非棟榦外森沈以茂密中紛錯以交亂先羣卉以<lb/>
效諂望嚴霜以凋換綴繁英兮霰集駢朱實以星粲故當小鳥之<lb/>
所啄食妖姬之所攀翫赫赫閟宇玄之又玄長廊霞截高殿雲褰<lb/>
實吾君聿修祖德論道設教之筵冝乎蒔以芬馥樹以貞堅匪夫<lb/>
松篠桂檜茞若蘭荃猗具美其在兹爾何德而居焉擢無庸之瑣<lb/>
質蒙本枝而自庇汨羣林而非據專廟庭之右地雖先寢之或薦<lb/>
豈和羮之正味毎俯臨乎蕭牆姦回得而窺伺諒何惡之能爲終<lb/>
物情之所畏於是命㝷斧伐盤根密葉剥攅柯焚朝光無隂夕鳥<lb/>
不喧肅肅明明曠蕩乎堦軒嗟乎草無滋蔓瓶不假器苟恃勢而<lb/>
將逼雖見親而益忌譬諸人事也則晉吞并於僭沃魯出逐於強<lb/>
季綝峻擅而吳削倫囧專而晉墜其大者虎遷趙嗣鸞竊齊位由<lb/>
<pb n="KR4h0024_SBCK_006-10b"/>
履霜而莫戒聿堅冰而荐至嗚呼乃終古覆車之軌轍豈㝷常散<lb/>
木之足議<lb/>
　　　　𣏌菊賦<hi>并序</hi>陸龜蒙<lb/>
天隨生宅荒少墻屋多隙地著圖書所前後皆樹以𣏌菊春苗恣<lb/>
肥得以採擷供左右杯案及夏五月枝葉老硬氣味苦澁旦暮猶<lb/>
責兒童輩拾掇不巳人或嘆曰千乗之邑非無好事之家日欲擊<lb/>
鮮爲具以飽君者多矣君獨閉關不岀率空腸貯古聖賢道德言<lb/>
語何自苦如此生笑曰我幾年來忍饑誦經豈不知屠沽兒有酒<lb/>
食邪退而作𣏌菊賦以自廣云<lb/>
惟𣏌惟菊偕寒互緑或頴或苕煙披雨沭我衣敗綈我飯脫粟羞<lb/>
慚齒牙茍且粱肉蔓延駢羅其生實多爾𣏌未棘爾菊未莎其如<lb/>
予何其如予何<lb/>
重校正唐文粹卷第六<lb/>
</p>
<p>
</p>
  </div>
</body>
</text>
</TEI>
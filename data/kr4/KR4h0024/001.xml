<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_001-1a"/>
重校正唐文粹卷第一<lb/>
　　　　　　　　　　　　吳興姚　鉉　纂<lb/>
　古賦甲<hi>揔三首</hi>
　　聖德二<lb/>
　　　含元殿賦<hi>李華</hi>明堂賦<hi>李白</hi>
　　失道一<lb/>
　　　阿房宫賦<hi>杜牧</hi>
　　　　含元殿賦<hi>并序</hi>李華<lb/>
宫殿之賦論者以靈光爲宗然諸侯之遺事蓋務恢張飛動而巳<lb/>
自兹巳降代有辭傑播於聲頌則無聞焉夫先王建都營室必相<lb/>
地形詢卜筮考農隙工以子來虞人獻山林之榦太史占日月之<lb/>
吉雖班張左思角立前代未能備也而曩之文士賦長笛洞簫懷<lb/>
握之細則廣言山川之阻採伐之勤至于都邑宫室宏模廓度則<lb/>
略而不云其體病矣至若隂陽慘舒之變冝於壯麗棟宇繩墨之<lb/>
<pb n="KR4h0024_SBCK_001-1b"/>
間鄰於政敎豈前修不逮將俟聖德而啓臣心輒極思慮作含元<lb/>
殿賦陋百王之制度出羣子之胷臆非敢厚自夸耀以希名譽欲<lb/>
使後之觀者知聖代有頌德之臣焉其辭曰<lb/>
維皇高宗穆端命于玄穹萬有千歲鍾景祚于洪裔建北宫之尊<lb/>
嚴上取法於天帝乃圖正殿之逌居規崇山而定制信神明幽賛<lb/>
而人謀襲契不然何前王曠此之雄麗也先是大司空帥其屬執<lb/>
度而相之曰美哉川后騖乎其大坦坤靈兮配乾剛坤順乾而爲<lb/>
龍舒廣衍兮走羣山紛卻面而朝宗陵正陽之弈弈鬱佳氣之葱<lb/>
葱蓋昊天之作而黃祇授元聖獲以造新宫也乃審于龜筮龜筮<lb/>
協從太卜以告神人咸同皇曰欽哉是將而爲朕宫因以鴻稱含<lb/>
元建名易乾坤之說曰含弘光大又曰元亨利貞括萬象以爲尊<lb/>
特巍巍乎上京則命徴般碩之匠下荆楊之材操斧執斤者萬人<lb/>
渉磧礫而登崔嵬擇一榦於千木規大壯於喬枚聲坎坎於青雲<lb/>
若神踣而顚摧勢動連崖拉風捽雷倒勁梢於窮谷斬巨柢於昭<lb/>
<pb n="KR4h0024_SBCK_001-2a"/>
回時也山祗效靈波神作氣爲桴爲筏羽疊鱗萃朝泛江海夕出<lb/>
河渭雲奔山橫交積于作宫之地於是農事旣收靈臺勿亟子來<lb/>
而就役者周邦畿而薄四海咸忘勞而獻力乃張爲廣庭考正極<lb/>
星邦伯是經國工研精剗盤岡以爲趾太階積而三重因博厚而<lb/>
順高明築凌天之四墉四墉旣列太階如截下上相嶺嶔崿以沈<lb/>
沈其始也星鎚電交於萬堵霜鋸冰解於千㝷擁棟爲山櫕杵如<lb/>
林乃卜日星之吉以成帝室虹梁勁於中極欀桶　以礱密折姑<lb/>
繇以爲楹隳喬山以爲礩亂重簷以切霞烱素壁以留日神摽峻<lb/>
橘鬼疊層楣高卑迭拒㝷尺相持木從繩而後正棟操宇而不危<lb/>
階瑩冰級瓦敷鱗差蕩晶景而升降歘睒眥以交輝聳大厦之竒<lb/>
傑勢將頓而復飛爰詔有司練日推時徴考室於周頌㑹公卿以<lb/>
發之丕赫哉如俯如跋若合若離踈森修遽以窅徼怳嶪騀而巖<lb/>
巍謂衝飇激海兮漩奫淪以無底奔雷觸山兮掉巘崿而傾㩻石<lb/>
鮫拕首於堂廡狀出雲而撑鬐崇高之制靈丘上盤鄰斗極之光<lb/>
<pb n="KR4h0024_SBCK_001-2b"/>
輝邇天漢之波瀾察鑿枘之吞吐吸山叢而水攅建升龍之大旂<lb/>
邈不至於階端崢嶸孱顔下視南山照燭無間七耀㢠環㰹<hi>呼咸反</hi>
㪉赫以突兀攇閎弘以蕭摋捧帝座於三辰銜天街之九達進而<lb/>
仰之騫龍首而張鳳翼退而瞻之岌樹巓而興雲末嶷兮峩峩巨<lb/>
鼇戴仙山而出滄波劐<hi>呼麥反</hi>兮煌煌燭龍坼穹穴而臨北方排層<lb/>
城而廓帝居豁閶闔而面蒼蒼左翔鸞而右栖鳳翹兩闕而爲翼<lb/>
環阿閣以周墀象龍行之曲直夾雙壷以澒洞啓重閨之呀赫趨<lb/>
堂塗之未半望宸居而累息惟上聖之欽明爰聽政而布德去雕<lb/>
璣與金玉絀漢京之文飾熾丹雘於<graphic n="KR3232" url="https://raw.githubusercontent.com/kanripo/KR-Gaiji/master/images/KR3232.png" mimeType="image/png"/>
                    <graphic n="KR2163" url="https://raw.githubusercontent.com/kanripo/KR-Gaiji/master/images/KR2163.png" mimeType="image/png"/>抗重霄而競色若乃紫<lb/>
微晨　彤墀夜明雲薄萬拱風交四榮冬止其陽則釋裘而燠夏<lb/>
休其隂則捐[絺-巾+ㄙ]以清旂獵風而振響葉墜露而成聲懸櫨駢湊竦<lb/>
柱奔列複檻罾綴高䆫景爇<graphic n="KR3840" url="https://raw.githubusercontent.com/kanripo/KR-Gaiji/master/images/KR3840.png" mimeType="image/png"/>
                    <hi>烏敢反</hi>日翳而罙連曤天開而中絶<lb/>
形持神而欲離足僂歩而將跌眝昭訓之崇崇暽光範之揭揭其<lb/>
南則丹鳳啓途遐矚荆吳十扇開閉隂陽睢盱容鼎七局方駕五<lb/>
<pb n="KR4h0024_SBCK_001-3a"/>
車示王者之無外不樹屏於清都望仙闢於巽維建福敞於坤隅<lb/>
偃朱旗而櫜玄甲屯仡仡之驍夫其後則深闈祕殿曼宇踈楹瑞<lb/>
木交隂玄墀砥平鮮風歷廡淩霰飄英䕃藹武闉増華穆清玉燭<lb/>
内融則嘉盛豐備太陽臨照而天下文明古有六寢御兹一人今<lb/>
也三朝繇古是因布大命於宣政澹玄心於紫宸羲和弭節於通<lb/>
乾望舒停景於觀象密勿旒扆臣人是仰左黃閣而右紫微命伊<lb/>
臯以爲長其下則鶡冠魚服良家茂族厲禁非冝金吾領之其前<lb/>
則貫兩石以䘏刑張三侯以興武告善之旌登聞之鼔節晷漏於<lb/>
鍾律架危樓之筍簴以辨内外之差以正東西之序天光流於紫<lb/>
庭倒景入於朱戸騰祥雲之郁靄映旭日之葱蘢清渠導於元氣<lb/>
玉燭生於景風夷坦數里徘徊無窮羅千乗與萬騎曽不得半乎<lb/>
其中厥𥘉經營天下旣乂文物未周孤其壯麗盖重施於勞非不<lb/>
懷也乃眷睿孫睿孫開元萬㝢晏清而大和掩書契之所論旣克<lb/>
廣於崇構聲明備而益尊蓋聖皇之孝也揮綽變化兮動揺乾坤<lb/>
<pb n="KR4h0024_SBCK_001-3b"/>
其東於是弘文敎而開舘對日華之清閾蓋左學之遺制協前王<lb/>
之講德其西於是延載筆之良史俯月華之峻扉集賢人於别殿<lb/>
朝命婦於中闈王風闡而成化隂敎備而不虧加以詠周詩而展<lb/>
親睦魯衛而敦叙因命族之來宴置更衣之豐宇至於殿内諸曹<lb/>
則左右有局通軒並廡物有恒司供無廢舉又有銀璫珥貂寺人<lb/>
大伯奉宣岀納之命更踐宫中之役熊羆之旅薫以龍武矛㦸森<lb/>
森材官羽林聲破丘山氣讋飛沈爪抉千鈞跟騰百㝷克壯皇威<lb/>
協比其心其外則校人掌馬天駟在閑以備順遊功敎其間望我<lb/>
鑾和陟彼高山猶慮憲章或遺國容未備乃立掌匭之司舒通事<lb/>
之史職在逹下情于上天儆王言于有位壖通太極澄指龍池重<lb/>
門内注複道潛移幽峻肅以相屬光彤融以熺熺玄象著明帝座<lb/>
維三皇唐設位俯察仰參翼室正中游宫次南北起含光其容耽<lb/>
耽揔而言之如山之壽則曰蓬萊如日之昇則曰大明自兹而北<lb/>
燕遊所經逹于苑囿不可殫名周廬更呵帀以環衛南端百仞上<lb/>
<pb n="KR4h0024_SBCK_001-4a"/>
極霄際却視㽎崟經途廣深繚以層城黕爲重隂至若時雨膏田<lb/>
九農<graphic n="KR4647" url="https://raw.githubusercontent.com/kanripo/KR-Gaiji/master/images/KR4647.png" mimeType="image/png"/>暢雲歸山穴儵以昭曠白日麗於宫隅混晶光而益壯於<lb/>
是風師歛威纎壒不升頴絕揺芒葉無翻稜自中徂外鏡洗川澄<lb/>
弦直閭閻井畫溝塍靡迤秦山陂陁漢陵知稼穡之艱難見皇王<lb/>
之廢興及乎玄冥戒寒海神飛雪瑶域粉野琪樹森列玉宇琁階<lb/>
雲門露闕天華爽霽朗日朝徹赤旗絳庭朱柱豔月仰白帝而金<lb/>
精開據河宫而銀燭發其或蠻夷不至帝用興戎降元帥於天上<lb/>
發神謀於禁中皇靈震耀殱厥渠凶矯矯武臣此焉獻功效俘虜<lb/>
而陳噐械恢莫大之威容爾乃時殷仲冬日正南至上公奉斚羣<lb/>
后在位一人壽昌萬國承賜式燕以樂欣欣且醉乃撞宫懸砯碣<lb/>
天地及乎獻歲元辰東風發春懸法象魏與人惟新儼文物於王<lb/>
庭兼九伐而宿陳威儀之嚴山嶽振振若太一披絪緼而俯百神<lb/>
旣而咸造勿褻㑹朝清明璿柄指寅寢闈發扄皇帝御衮龍之法<lb/>
服佩蒼璧之純精執鎭圭導朱紘降輦登階微聞玉聲於是典禮<lb/>
<pb n="KR4h0024_SBCK_001-4b"/>
之官賛王就位南靣穆然至若甸侯采衛要荒閩貊輸其方賮罔<lb/>
不來格統以千官六卿二伯司儀叙進象胥重譯肅肅委皮乾乾<lb/>
奠璧設以庭燎天烘地赫雷鼓殷殷朱干玉戚神簴如生熊羆愕<lb/>
眙危昻歇向歊爓歕射金根玉輅太常少伯火烈門旂霜交陛㦸<lb/>
乃進元元以觀禮珿<hi>初六反</hi>億兆之増金吾南首麾之以肱逓攀援<lb/>
而聳仰齊屨企而冠騰太史來告卿雲勃興灑豐澤於生人荅上<lb/>
玄之休徴申命司宼緩刑冡卿降德祑山川而問耆老周雨露而<lb/>
均邦國華戎竭歡喜氣闐塞揭金雞於太淸炫晨陽於正色慶抃<lb/>
之聲不踰辰而靁四域當斯時也驅周驟漢於廓煥爛王臨于朝<lb/>
天地貞觀靈宫巖巖上下交賛蓋所以法乾道而遵帝度豈唯安<lb/>
體而明威者哉夫瑶臺之靡不可以刑萬國土階之陋不可以儀<lb/>
天地奢不遜而儉固允執中于大位洪範曰皇建其有極富哉上<lb/>
聖之宏議也詩歌楚室頌美泮宫諸侯之事也雲多甘泉晏恢景<lb/>
福僻王之志也論諸侯曷若戴天子嘉僻王曷若尊聖人烈烈盛<lb/>
<pb n="KR4h0024_SBCK_001-5a"/>
唐祖武宗文太古赧德六王慙勛而政本乎慈用過乎儉夫蒼生<lb/>
所奉者惟君所愛者惟親寧有君親宅體於卑室而赤子得安其<lb/>
身乎故有熊明庭帝姚緫期從人欲也天垂定星易有大壯君人<lb/>
者法焉聖朝猶斥其華而凭其質今是殿也者唯鐡石丹素無加<lb/>
飾焉身居玄眇心與萬姓同畎畝之勞以是臨衆何衆不賔以是<lb/>
享神何神不若其德歟雖欲宫崑崙而舘不周城八極而隍四海<lb/>
猶未足儲鴻醇而俯丕耀豈咸鎬一京之所在崇四續之前式勑<lb/>
懷鈆之小臣俾讎書於禁中正百代之遺文由是循環天造耳目<lb/>
惟新敢頌成功告于神宗無愧斯干之什式昭聖德之容頌曰<lb/>
帝作含元含元言言崒若日觀呀爲天門太階三層逹于崑崙鎭<lb/>
兹秦野揭以周原列文祖宗永錫孝孫孝孫有慶于以施令奄甸<lb/>
萬姓受天休命歌之頌之管磬冝之穆穆皇居壽考無期旣成斯<lb/>
文客有觀之上者對曰前王之尤祥絶瑞乃聖朝之細事今休徴<lb/>
以厭于聦明頌聲亦飫于天意和歌竊抃乃臣子之本志又焉足<lb/>
<pb n="KR4h0024_SBCK_001-5b"/>
以薦聞哉客曰不然今至尊明發不寐有懷先皇周文之孝也允<lb/>
㳟克讓光溢海外堯舜之謙也自即位以來上下之休嘉神人之<lb/>
詠歌歌於睿躬則固辭頌於宗廟則無斁今吾子之文明昭乎累<lb/>
聖之耿光美于大君之孝德可進而退冝言而黙使雅頌之音卷<lb/>
而不舒猶坦蕩其胷臆無乃過歟爲人之下者有可逹於君親雖<lb/>
濵于死亦冒行之況宗廟啓其心哉臣華常聞遷善之規願附升<lb/>
歌之末<lb/>
　　　　明堂賦<hi>并序</hi>李白<lb/>
昔在天皇告成岱宗改元乾封經始明堂年紀緫章時締構之未<lb/>
輯痛威靈之遐邁天后繼作中宗成之因兆人之子來崇萬祀之<lb/>
丕業蓋天皇先天中宗奉天累聖纂就鴻勲克宣臣白美頌恭惟<lb/>
述焉其辭曰<lb/>
伊皇唐之革天創元也我高祖乃仗大順赫然電發以首之於是<lb/>
橫八荒漂九陽掃叛渙開混茫景星曜而太階平虹蜺滅而日月<lb/>
<pb n="KR4h0024_SBCK_001-6a"/>
張欽若太宗繼明重光廓區宇以立極綴蒼昊之頽綱淳風沕穆<lb/>
鴻恩滂洋武義炟爀於有截仁聲馺沓乎無疆若乃高宗紹興拓<lb/>
統錫羡神休旁臻瑞物咸薦元符剖兮地珍見旣應天以順人遂<lb/>
登封而降禪將欲考有洛崇明堂惟厥功之未輯兮乗白雲於帝<lb/>
郷天后勤勞輔政兮中宗以欽明克昌遵先軌以繼作兮揚烈聖<lb/>
之耿光則使軒轅草圖羲和練日經之營之不彩不質因子來於<lb/>
四方豈殫稅於萬室乃準水臬攅雲梁磬玉石於隴坂空瓌材於<lb/>
瀟湘巧奪神鬼髙窮昊蒼聽天語之察察擬帝居之鏘鏘雖暫勞<lb/>
而永固兮貽聖謀於我皇觀夫明堂之宏壯也則突兀瞳朧乍明<lb/>
乍蒙像太古元氣之結空巃嵸頽沓若嵬若嶪似天閫地門之開<lb/>
闔爾乃劃岝峉以嶽立郁穹崇而鴻紛冠百王而垂勲燭萬象而<lb/>
騰文窙愡恍以洞豁呼嵌嵓而旁分又比夫崐山之天柱矗九霄<lb/>
而垂雲於是乎結構乎黃道岧嶤乎紫微絡勾陳以繚垣闢閶闔<lb/>
而啓扉崢嶸嶒嶷粲宇宙之光輝崔嵬赫弈張天地之神威夫其<lb/>
<pb n="KR4h0024_SBCK_001-6b"/>
背泓黃河垠漱清洛太行卻立通谷前廓逺則標熊耳以作揭豁<lb/>
龍門以開關點翠彩於洪荒洞清隂乎羣山及乎煙雲卷舒忽出<lb/>
乍没岌嵩噴伊倚日薄月雷霆之所鼔蕩星斗之所伾扢挐金龍<lb/>
之蟠蜿挂天珠之硉矹勢抜五嶽形張四維軋地軸以盤根摩天<lb/>
倪而創規樓臺崛岉以奔赴城闕嶔崟而蔽虧珍樹翠草含華揚<lb/>
㽔目瑶井之熒熒拖玉繩之離離㨖華蓋以儻漭仰太微之參差<lb/>
擁以禁扃橫以武庫獻房心以開鑿瞻少陽而舉措採殷制酌夏<lb/>
歩雜以代室重屋之名括以辰次火木之數壯不及奢麗不及素<lb/>
曽檐屹其霞矯廣厦鬱其雲布掩日道遏風路陽烏轉景而飜飛<lb/>
大鵬橫霄以側度近則萬木森下千宫對岀熠乎碧光之堂炅乎<lb/>
瓊華之室錦爛霞駮星錯波泐颯蕭寥以颼飀窅隂鬱以緜密含<lb/>
佳氣之青葱吐祥煙之鬱律九室窈窕五闈聮緜飛楹磊砢走栱<lb/>
夤縁雲楣立岌以橫綺彩桷攅欒而仰天皓璧晝朗朱甍晴鮮頳<lb/>
欄各落偃蹇霄漢翠楹廻合蟬聮汗漫杳蒼穹之絶垠跨皇居之<lb/>
<pb n="KR4h0024_SBCK_001-7a"/>
太半遠而望之赫煌煌以輝輝忽天旋而雲昬迫而察之粲炳煥<lb/>
以照爛倐山訛而晷換蔑蓬壷之海樓吞岱宗之日觀猛虎失道<lb/>
濳蚪蟠梯徑通天而直上俯長河而下低玉女攀星於網戸金娥<lb/>
納月於璇題藻井彩錯以舒蓮天䆫赩翼而<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>霓扶標川而罔足<lb/>
擬跟挂而罷躋要離欻臛而外喪精視冰背而中迷亘以複道通<lb/>
乎掖垣坌入西樓寔爲崑崙三事庶尹正儀躅以出入九夷五狄<lb/>
順方面而來奔其左右也則丹陛崿崿彤庭煌煌列寶鼎歊金光<lb/>
流辟雍之滔滔象環海之湯湯闢青陽而啓緫章廓明臺而布玄<lb/>
堂儼以太廟處乎中央發號施令探時順方其閫閩也三十六戸<lb/>
七十二牖度筵列位西八東九白虎列序而躨跪青龍承隅而蚴<lb/>
蟉其深沈奥密也則赤熛掌火招拒司金靈威制陽叶光權隂坤<lb/>
斗王土據乎其心若乃熠燿五色張皇萬殊人物禽獸竒形異模<lb/>
勢若飛動瞪眄睢盱明君暗主忠臣烈夫威政興滅表賢示愚於<lb/>
是天正孟月朝陽登曦天子乃拖蒼玉轡蒼螭臨乎青陽左个方<lb/>
<pb n="KR4h0024_SBCK_001-7b"/>
御瑶瑟而彈鳴絲展乎國容輝乎皇儀傍瞻神臺順觀雲之軌俯<lb/>
對清廟崇配天之規欽若盻蠁維清緝熈崇牙樹羽熒煌威㽔納<lb/>
六服之貢受萬邦之藉張龍旗與虹旌攅金㦸與玉戚延五更進<lb/>
百辟奉珪瓉獻琛帛顒昻俯僂儼容疊跡乃絜爼醢修粢盛奠三<lb/>
犧薦五牲享于神靈太祝正辭庶官精誠鼓大武之隱轔張鈞天<lb/>
之鏗訇孤竹合奏空桑和鳴盡六變齊九成羣神來兮降明庭蓋<lb/>
聖主之所以孝治天下而享祀窅冥也然後臨辟雍宴羣后隂陽<lb/>
爲庖造化爲宰飱元氣酌太和千里鼓舞百寮賡歌于斯之時雲<lb/>
油雨霈恩鴻溶兮澤汪濊四海歸兮八荒㑹哤聒乎區㝢駢闐乎<lb/>
闕外羣臣醉德揖讓而退而聖主猶夕愓若厲懼人未安乃目極<lb/>
于天耳下于泉飛聦馳明無逺不察考鬼神之奥推隂陽之荒下<lb/>
明詔班舊章振窮乏散敖倉毁玉沈珠卑宫頽牆使山澤無間往<lb/>
來相望帝躬乎天田后親於郊桑棄末兮反本人和兮時康建翠<lb/>
華兮萋萋鳴玉鑾之鉠鉠遊于昇平之圃憩乎穆清之堂天欣欣<lb/>
<pb n="KR4h0024_SBCK_001-8a"/>
兮瑞穰穰巡陵於鶉首之野講武於驪山之傍封岱宗而祀后土<lb/>
兮掩栗陸而包陶唐遂邀崆峒之道禮汾水之陽渴飮沆瀣之元<lb/>
精黜滋味而貴理國其若夢遊華胥之故鄕於是元元澹然不知<lb/>
所在若羣雲從龍衆水奔海此眞所謂我大君登明堂之政化也<lb/>
豈比夫秦趙吳楚爭高競奢結阿房與叢臺建姑蘇及章華非享<lb/>
祀與嚴配徒掩月而凌霞由此觀之不足稱也況瑶臺之巨麗復<lb/>
安可以語哉敢揚國美遂作辭曰<lb/>
穹崇明堂倚天關兮巃嵸鴻𪷟搆瓌材兮偃蹇坱漭邈崔嵬兮周<lb/>
流辟雍岌靈臺兮赫弈日星噴風雷宗祀盻蠁王化恢鎭八極兮<lb/>
通九垓四門啓兮萬國來考休徴兮進賢才儼皇居而作固窮千<lb/>
祀兮悠哉<lb/>
　　　　阿房宫賦　杜牧<lb/>
六王畢四海一蜀山兀阿房出覆壓三百餘里隔離天日驪山北<lb/>
構而西折直走咸陽二川溶溶流入宫牆五歩一樓十歩一閣廊<lb/>
<pb n="KR4h0024_SBCK_001-8b"/>
腰縵迴簷牙高啄各抱地勢鈎心鬪角盤盤焉囷囷焉蜂房水渦<lb/>
矗不知乎幾千萬落長橋卧波未雩何龍複道行空不霽何虹髙<lb/>
低冥迷不知東西歌臺暖響春光融融舞殿冷䄂風雨淒淒一日<lb/>
之内一宫之間而氣候不齊妃嬪媵嬙王子皇孫辭樓下殿輦來<lb/>
于秦朝歌夜弦爲秦宫人明星熒熒開䊋鏡也緑雲擾擾梳曉鬟<lb/>
也渭流漲膩棄脂水也煙斜霧橫焚椒蘭也雷霆乍驚宫車過也<lb/>
轆轆逺聽杳不知其所之也一肌一容盡態極妍縵立逺視而望<lb/>
幸焉有不得見者三十六年燕趙之收藏韓魏之經營齊楚之精<lb/>
英幾丗幾年剽掠其人倚疊如山一旦有不能輸來其間鼎鐺玉<lb/>
石金瑰珠礫棄擲邐迆秦人視之亦不甚惜嗟乎一人之心千萬<lb/>
人之心也秦愛紛奢人亦念其家柰何取之盡錙銖用之如泥沙<lb/>
使負棟之柱多於南畝之農夫架梁之椽多於機上之工女釘頭<lb/>
磷磷多於在庾之粟粒瓦縫參差多於周身之帛縷直欄橫檻多<lb/>
於九土之城郭管弦嘔啞多於市人之言語使天下之人不敢言<lb/>
<pb n="KR4h0024_SBCK_001-9a"/>
而敢怒獨夫之心日益驕固戍卒呌函谷舉楚人一炬可憐焦土<lb/>
嗚呼滅六國者六國也非秦也族秦者秦也非天下也嗟乎使六<lb/>
國各愛其人則足以拒秦秦復愛六國之人則遞三世可至萬世<lb/>
而爲君誰得而族滅也秦人不暇自哀而後人哀之後人哀之而<lb/>
不鑑之亦使後人而復哀後人也<lb/>
重校正唐文粹卷第一<lb/>
<pb n="KR4h0024_SBCK_001-9b"/>
</p>
<p>
</p>
  </div>
</body>
</text>
</TEI>
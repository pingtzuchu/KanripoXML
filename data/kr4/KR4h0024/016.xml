<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_016-1a"/>
重校正唐文粹卷第十六之上<lb/>
　　　　　　　　　　　吳興姚　鉉　纂<lb/>
　詩壬<hi>揔七十四首</hi>
　古調歌篇五<lb/>
　　知巳九<lb/>
　　　仰荅韋司業垂訪五首<hi>蕭頴士</hi>
　　　愽平鄭太守自廬山見訪郤之武陵立馬贈別<hi>李白</hi>
　　　攜新文詣張籍韓愈途中成<hi>賈㠀</hi>
　　　喜陳懿老自宛陵至示予新製三十餘篇<hi>朱晝</hi>
　　　延康吟<hi>賈㠀</hi>
　　交友四<lb/>
　　　審交<hi>孟郊</hi>荅友問<hi>白居易</hi>
　　　北極贈李觀<hi>韓愈</hi>與馬異結交<hi>盧仝</hi>
　　規誨四<lb/>
<pb n="KR4h0024_SBCK_016-1b"/>
　　　　示孟郊<hi>孟浩然</hi>自誡<hi>司空圖</hi>
　　　　誡貪<hi>釋子蘭</hi>杏園即席上同年<hi>曹鄴</hi>
　　　紀贈五<lb/>
　　　　讀張曲江詩集<hi>釋皎然</hi>上河陽李大夫<hi>孟效</hi>
　　　　奉贈張荆州<hi>王昌齡</hi>詠德上韋撿察<hi>歐陽詹</hi>
　　　　贈崔從事鄖<hi>孟郊</hi>
　　　散逸七<lb/>
　　　　漁父歌<hi>李頎</hi>紫谿翁歌<hi>陸龜蒙</hi>
　　　　秋醉歌<hi>張爲</hi>襄陽歌<hi>李白</hi>
　　　　散人歌<hi>陸龜蒙</hi>貽張旭<hi>李頎</hi>
　　　　春日醉起言志<hi>李白</hi>
　　　俠少二<lb/>
　　　　戯作花卿歌<hi>杜甫</hi>秦宫詩<hi>李賀</hi>
　　　登覽十五<lb/>
<pb n="KR4h0024_SBCK_016-2a"/>
　　　望廬山瀑布二首<hi>李白</hi>望山<hi>賈㠀</hi>
　　　登金陵鳯凰臺<hi>李白</hi>登黃鶴樓<hi>崔顥</hi>
　　　登嶺望<hi>許鼎</hi>過華隂<hi>王昌齡</hi>
　　　早霽南樓<hi>張說</hi>奉和早霽南樓<hi>趙冬曦</hi>
　　　奉陪登南樓<hi>尹<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>
                    </hi>春遊南亭<hi>韋應物</hi>
　　　廬山謡寄盧侍郎虛舟<hi>李白</hi>登南岳事畢謁司馬道士<hi>張九齡</hi>
　　　奉使登終南山<hi>王灣</hi>終南山望餘雪作<hi>祖詠</hi>
　　勝槩二十八<lb/>
　　　桃源行<hi>劉禹錫</hi>桃源行<hi>王維</hi>
　　　和登㑹稽山<hi>孫逖</hi>洪州祈雨是日輒應賦詩<hi>張九齡</hi>
　　　寄贈宋十一<hi>田逰巖</hi>敬荅田徵君<hi>宋之問</hi>
　　　龍門八詠<hi>劉長卿</hi>宣城淸溪二首<hi>李白</hi>
　　　入崖口五渡寄李適<hi>宋之問</hi>荅宋十一見贈<hi>李適</hi>
　　　和崖口五渡<hi>徐彦伯</hi>𥘉至崖口<hi>宋之問</hi>
<pb n="KR4h0024_SBCK_016-2b"/>
　　　山中作<hi>顧況</hi>輞口遇雨憶終南山<hi>裴迪</hi>
　　　荅裴迪<hi>王維</hi>出靑門徃終南山下別業<hi>薛據</hi>
　　　夜歸鹿門歌<hi>孟浩然</hi>春泛若耶<hi>綦母濳</hi>
　　　荆山獨徃<hi>姚係</hi>歸四眀<hi>胡幽貞</hi>
　　　尋西山隱者不遇<hi>丘爲</hi>
　　　　仰荅韋司業垂訪五首　蕭頴士<lb/>
<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>食苹鹿常飲淸泠川但恱豐草美寧知牢饌鮮主人有幽意<lb/>
將以充林泉罘網幸免傷蒙君復羈牽高堂列衆賔廣坐鳴清弦<lb/>
俯仰轉驚惕徘徊獨憂煎𬗟懷雲巗路欲往無由縁物各有所好<lb/>
違之傷自然<lb/>
神龜在南國𬗟邈湘川隂遊止蓮葉上歲時嘉樹林毒蟲且不近<lb/>
斤斧何由尋錯落負竒文熒煌燿丹金江山萬里餘淮海阻且深<lb/>
獨保貞素質不爲寒暑侵一逢盛明代應見通靈心<lb/>
晉代有儒臣當年冨辭藻立言寄靑史將以賛王道遼落𬗟歲時<lb/>
<pb n="KR4h0024_SBCK_016-3a"/>
辛勤歷江㠀且言風波倦探渉豈爲寶不遇庾征西云誰展懷抱<lb/>
士貧乏知巳安得成所好<lb/>
彭陽昔游說願謁南郢都王果尚未達況從夷節謨豈知晉叔譽<lb/>
無罪嬰囚拘臨難俟觧紛獨知祁大夫舉讎且不棄何必論親踈<lb/>
夫子覺者也其能遺我乎<lb/>
關西一公子年貌獨靑春被褐來上京翳然聲未振中郎何爲者<lb/>
倒屣驚座賔詞賦豈不佳盛名亦相因爲君奏此曲此曲多苦辛<lb/>
千載不可誣孰言今無人<lb/>
　　　　愽平鄭太守自廬山千里相尋入江夏北市門見訪郤<lb/>
　　　　之武陵立馬贈別　李白<lb/>
大梁貴公子氣蓋蒼梧雲若無三千客誰道信陵君救趙復存魏<lb/>
英威天下聞邯鄲能屈節愽訪從毛薛夷門得隠淪而與矦生親<lb/>
仍要皷刀者乃是袖鎚人好士不盡心何能保其身多君重然諾<lb/>
意氣遥相託五馬入市門金鞍照城郭都忘虎竹貴且與荷衣樂<lb/>
<pb n="KR4h0024_SBCK_016-3b"/>
去去桃花源何時見歸軒相思終無極腸斷朗陵猿<lb/>
　　　　攜新文詣張籍韓愈途中成　賈㠀<lb/>
袖有新成詩欲見張韓老靑竹未生翼一歩萬里道仰望靑冥天<lb/>
雲雪壓我腦失却終南山惆悵滿懷抱安得西北風身願變蓬草<lb/>
地祇聞此語突出驚我倒<lb/>
　　　　喜陳懿老自宛陵至示予新製三十餘篇　朱晝<lb/>
一別一千日一日十二憶苦心無閑時今夕見玉色玉色復何異<lb/>
紅明含群德有文如星宿飛入我胷臆憂愁方破懷懽喜重補塞<lb/>
使我心皃全且非黃金力將攀下風手願假僊鸞翼<hi>予欲訪詩人孟郊故寄誠</hi>
<hi>於章句</hi>
　　　　延康吟　賈㠀<lb/>
寄居延壽里爲與延康隣不愛延康里愛此里中人人非十年故<lb/>
人非九族親人有不杇語得之烟山春<lb/>
　　　　審交　孟郊<lb/>
<pb n="KR4h0024_SBCK_016-4a"/>
種樹須擇地惡土變木根結交若失人中道生謗言君子芳桂性<lb/>
春濃寒更繁小人槿花心朝在夕不存莫躡冬冰堅中有潛浪翻<lb/>
唯當金石交可與賢達論<lb/>
　　　　荅友問　白居易<lb/>
大圭廉不割利劒用不缺當其斬馬時良玉不如鐡置鐡在洪鑪<lb/>
鐡銷易如雪良玉同其中三日燒不熱君疑才與德詠此知優劣<lb/>
　　　　北極贈李觀　韓愈<lb/>
北極有羇羽南溟有沉鱗川源浩浩隔影響兩無因風雲一朝㑹<lb/>
變化成一身誰言道理逺感激疾如神我年二十五求友昧其人<lb/>
哀歌西京市乃與夫子親所向苟同趣賢愚豈異倫方爲金石姿<lb/>
萬世無緇磷無爲兒女態憔悴悲賤貧<lb/>
　　　　與馬異結交　盧仝<lb/>
天地日月如等閑盧仝四十無往還唯有一片心脾骨巉巗摧崒<lb/>
硉兀鬱律刀劒爲鋒鍔平地放著髙如崑崙山天不容地不受日<lb/>
<pb n="KR4h0024_SBCK_016-4b"/>
月不敢偷照耀伏羲畫八卦鑿破天心胷女媧伏羲妹恐天怒擣<lb/>
鍊五色石引日月之針五星之縷把天𥙷𥙷了三日不肯歸壻家<lb/>
走向日中故老鵶月裏栽桂養蝦蟇天公發怒化龍蛇此龍此蛇<lb/>
得死病神農合藥救死命天怪神農黨龍蛇罰神農爲牛頭令載<lb/>
元氣車不知藥中有毒藥藥殺元氣天不覺爾來天地不神聖日<lb/>
月之光無定正不知元氣元不死忽聞空中喚馬異馬異若不是<lb/>
祥瑞空中敢道不容易昨日仝不同異自異是謂大同而小異今<lb/>
日仝自同異不異是謂同不往兮異不至直當中兮動天地白玉<lb/>
璞裏斵出相思心黃金鑛裏鑄出相思淚忽聞空中崩崖倒谷聲<lb/>
絶勝明珠千萬斛買得西施南威一雙婢此婢嬌饒惱殺人凝脂<lb/>
爲膚翡翠裙唯解畫眉朱點唇自從獲得君𫾣金摐玉凌浮雲却<lb/>
返顧一雙婢子何足云平生結交苦少人憶君眼前如見君靑雲<lb/>
欲開白日没天眼不見此竒骨縱横竒又竒千歲萬歲枯松枝半<lb/>
折半殘壓山谷盤根蹙節成蛟螭忽雷霹靂卒風暴雨撼不動欲<lb/>
<pb n="KR4h0024_SBCK_016-5a"/>
動不動千變萬化揔是鱗皴皮此竒怪物不可欺盧仝見馬異文<lb/>
章酌得馬異心中事風姿骨木恰如此是不是寄一字<lb/>
　　　　示孟郊　孟浩然<lb/>
蔓草蔽極野蘭枝結孤根衆音何其繁伯牙獨不喧當時高深意<lb/>
舉世無能分鍾期一見知山水千秋聞爾其保靜節薄俗徒云云<lb/>
　　　　自誡　司空圖<lb/>
我祖銘座右嘉謀詒厥孫勤此苟不怠令名日可存媒衒士所恥<lb/>
慈儉道所尊松柏豈不茂桃李亦自繁衆人皆察察而我獨昏昏<lb/>
取訓於老氏大辯欲訥言<lb/>
　　　　誡貪　釋子蘭<lb/>
多求待心足未足旋傾覆眀知貪者心求榮不求辱<lb/>
　　　　杏園即席上同年　曹鄴<lb/>
岐路不在天十年行不至一旦公道開靑雲在平地枕上數聲鼓<lb/>
衡門巳如市白日探得珠不待驪龍睡忩忩出九衢僮僕顔色異<lb/>
<pb n="KR4h0024_SBCK_016-5b"/>
故衣未及換尚有去年淚晴陽照花影落絮浮野翠對酒時忽驚<lb/>
猶疑夢中事自憐孤飛鳥得接鸞鳯翅永懷共濟心莫起胡越意<lb/>
　　　　讀張曲江詩集　釋皎然<lb/>
相公乃天啓人文佐生成立程正頽靡繹思何縱橫春杼弄緗綺<lb/>
陽林敷玉英飄然飛動姿邈矣高簡情後輩驚失歩前脩敢爭衡<lb/>
始欣耳目逺再使幾慮淸體正力巳全理精識何妙昔年歌陽春<lb/>
徒推郢中調今朝聽鸞鳯豈獨蘇門嘯帝命鎭雄州詩流據上游<lb/>
才兼荆衡秀氣助瀟湘秋逸蕩子山匹經竒文暢儔沉吟未終卷<lb/>
變態紛難數耀耳代明璫襲衣比芳杜愔愔聞玉聲寤寐在靈府<lb/>
　　　　上河陽李大夫　孟郊<lb/>
上將秉神略至兵無血威三軍向嚴冬一撫勝重衣寒劒奪衆景<lb/>
夜星失長暉蒼鷹獨立時惡鳥不敢飛武牢鏁天關河橋紐地機<lb/>
大軍奚與安守此稱者稀貧士少顔色貴門多輕肥試登山嶽高<lb/>
始見草木微山嶽恩旣廣草木心皆歸<lb/>
<pb n="KR4h0024_SBCK_016-6a"/>
　　　　奉贈張荆州　王昌齡<lb/>
祝融之峯紫雲銜翠如何其雪嶄嵒邑西有路縁石壁我欲從之<lb/>
卧穹嵌魚有心兮脫網罟江無人兮鳴楓杉王君飛鳥仍未去蘇<lb/>
躭宅中意遥緘<lb/>
　　　　詠德上韋撿察<hi>即韋相公之弟也</hi>歐陽詹<lb/>
少華類太華太室似少室亞相與丞相亦復無異質亭如月臨水<lb/>
肅若松照日輝影互光澄隂森兩葱鬱連枝鸞鳯下同氣龜龍出<lb/>
併力革夷心通籌整師律英豪願迴席蠻貊皆屈膝中外佇分途<lb/>
寰瀛待淸謐<lb/>
　　　　贈崔從事鄖　孟郊<lb/>
古人留淸風千載遥贈君破松見貞心裂竹㸔直文殘月色不改<lb/>
高賢德常新家懷詩書冨宅抱草木貧安排一蹄泉未化千尺鱗<lb/>
含意永不語釣璜幽水濵<lb/>
　　　　漁父歌　李頎<lb/>
<pb n="KR4h0024_SBCK_016-6b"/>
白頭何老人蓑笠蔽其身避世常不仕釣魚淸江濵浦沙眀濯足<lb/>
山月靜垂綸寓宿湍與瀬行歌秋復春持竿湘岸竹爇火蘆洲薪<lb/>
渌水飯香稻靑荷包紫鱗於中還自樂所欲全吾眞而笑獨醒者<lb/>
臨流多苦辛<lb/>
　　　　紫谿翁歌<hi>并序</hi>陸龜蒙<lb/>
紫谿翁過甫里先生舉酒相屬醉而歌曰<lb/>
一丘之木其栖深也屋吾容不辱一谿之石其居平也席吾勞以<lb/>
息一竇之泉其音淸也弦吾方在懸得乎人得乎天吾不知所以<lb/>
然而然先生弁而賡之曰采江之魚兮朝船有鱸采江之𬞞兮暮<lb/>
筐有蒲左圖且書右瑟與壷壽歟夭歟貴歟賤歟歌闋而去<lb/>
　　　　秋醉歌　張爲<lb/>
金風颯巳起還是招漁翁攜酒天姥岑自彈嶧陽桐脫却登山屐<lb/>
赤脚翹靑笻泉聲掃殘暑猿臂攀長松翠微泛樽緑苔蘚分煙紅<lb/>
造化處術内相對數壷空醉眠嶺上草不覺夜露濃一夢到天暁<lb/>
<pb n="KR4h0024_SBCK_016-7a"/>
始覺一醉中皎然夢中路直到瀛洲東初平把我臂相與騎白龍<lb/>
三留對上帝上樓十二重上帝賜我酒送我𫾣金鐘寳閣香斂苒<lb/>
琪樹寒玲瓏動葉如笙篁音律相怡融珍重此一醉百骸出天地<lb/>
長如此夢魂永謝名與利<lb/>
　　　　襄陽歌　李白<lb/>
落日欲没峴山西倒著接籬花下迷襄陽小兒齊拍手攔街爭唱<lb/>
白銅堤傍人借問笑何事笑殺山公醉似泥鸕鷀杓鸚鵡盃百年<lb/>
三萬六千日一日須傾三百杯遥㸔漢水鴨頭緑恰似蒲萄初醱<lb/>
醅此江若變作春酒壘麴便築糟丘臺金鞍駿馬換小妾笑坐金<lb/>
鞍歌落梅車傍側挂一壷酒鳯笙龍管行相催咸陽市上嘆黃犬<lb/>
何如月下傾金罍君不見晉朝羊公一片石龜龍剥落生莓苔淚<lb/>
亦不能爲之墮心亦不能爲之哀清風朗月不用一錢買玉山自<lb/>
倒非人推舒州杓力士鐺李白與爾同死生襄王雲雨今安在江<lb/>
水東流蝯夜聲<lb/>
<pb n="KR4h0024_SBCK_016-7b"/>
　　　　散人歌　陸龜蒙<lb/>
江湖散人天骨竒短髪搔來蓬半垂手促孤篁曳寒繭口誦太古<lb/>
滄浪詞詞云太古萬萬古民性甚壄<hi>音野</hi>無風期夜棲正與禽獸雜<lb/>
獨自構架縱橫枝因而稱曰有巢氏民共敬貴如君師當時只效<lb/>
烏鵲輩豈是有意陳尊卑無端後聖穿鑿破一派前導千流隨多<lb/>
方惱亂元氣死日使父子生姦欺聖人事業轉消耗尚有漁者存<lb/>
熈熙風波不獨因一士凡百器用皆能施罛䟽扈腐鱸鱖脫止失<lb/>
撿馭無䜛疵人間所謂好男子我見婦女留須眉奴顔娨膝眞乞<lb/>
丐反以正直爲狂癡所以頭欲散不散弁峩巍所以腰欲散不散<lb/>
佩陸離行散任之適坐散從傾欹語散空谷應笑散春容披衣散<lb/>
單複便食散酸鹹冝書散混眞草酒散甘醇醨屋散勢斜直樹散<lb/>
行參差客散忘簪屨禽散空籠池外物一以散中心散何疑不共<lb/>
諸矦分邑里不與天子專隍陴靜則守桑柘亂則逃妻兒金鑣納<lb/>
帶未甞識白刃殺我窮生爲或聞蕃將負恩澤號令鐡馬如風馳<lb/>
<pb n="KR4h0024_SBCK_016-8a"/>
大君年小丞相少當軸自請都旌旗神鋒悉出羽林仗繪畫日月<lb/>
蟠龍螭太宗基業甚牢固小醜背叛當殱夷禁軍近自肅宗署抑<lb/>
遏輔國爭雄雌必然大叚翦兇逆須召勁勇扶軍麾四方賊壘猶<lb/>
占地死者暴骨生寒飢歸來輒擬荷鋤笠詬吏巳責租錢遲興師<lb/>
十萬一日費不啻千金何以支秪今利口且箕歛何暇俛首哀惸<lb/>
[婺-矛+牙]均荒𥙷敗豈無術布在方䇿撑頽隵冰霜襦袴易反掌白靣諸<lb/>
郎殊不知江湖散人悲古道悠悠幸寄羲皇傲官家未議活蒼生<lb/>
拜賜江湖散人號<lb/>
　　　　貽張旭　李頎<lb/>
張公性嗜酒豁達無所營皓首窮草隷時稱太湖精露頂㩀胡牀<lb/>
長呌三五聲興來洒素壁揮筆如流星下舎風簫條寒草滿户庭<lb/>
問家何所有生事如浮萍左手持蟹螫右手執丹經瞪目視霄漢<lb/>
不知醉與醒諸賔且方坐旭日臨東城荷葉裏江魚白甌貯香粳<lb/>
微禄心不泄放神於八紘時人不識者即是安期生<lb/>
<pb n="KR4h0024_SBCK_016-8b"/>
　　　　春日醉起言志　李白<lb/>
處世若大夢胡爲勞其生所以終日醉頽然卧前楹覺來盻庭前<lb/>
一爲花間鳴借問此何時春風語流鸎感之欲嘆息對酒還自傾<lb/>
浩歌待明月曲盡巳忘情<lb/>
　　　　戲作花卿歌　杜甫<lb/>
成都猛將有花卿學語小兒知姓名用如快鶻風火生見賊唯多<lb/>
身始輕緜州副使著柘黃我卿掃除即日平子章髑髏血糢糊手<lb/>
提擲還崔大夫李矦重有此節度人道我卿絶世無旣稱絶世無<lb/>
天子何不喚取守京都<lb/>
　　　　秦宫詩<hi>并序</hi>李賀<lb/>
秦宫漢將軍梁冀之嬖奴也秦宫得寵内舎故以驕名大譟於人<lb/>
予撫舊而作辭似與憑子都之事相爲對望又欲二其昔有之詩<lb/>
越羅夾衫迎春風玉刻麒麟腰帶紅樓頭曲宴仙人語帳底吹笙<lb/>
煙霧濃人間酒暖春茫茫花枝入簾白日長飛䆫複道傳籌飲午<lb/>
<pb n="KR4h0024_SBCK_016-9a"/>
夜朦朧膩燭黃秃襟小袖調鸚鵡紫繡麻遐踏虓虎斫桂燒金待<lb/>
曉筵白鹿淸蘇夜來煑桐英永巷騎主馬内屋珍屏生色畫開門<lb/>
爛用水衡錢卷起黃河向身㵼皇天厄運猶曽裂秦宫一生花裏<lb/>
活鸞箆奪得不還人醉卧氍毹滿堂月<lb/>
　　　　望廬山瀑布泉二首　李白<lb/>
西登香爐峰南見瀑布水挂流三百丈噴壑數千里歘如飛電來<lb/>
隱若白虹起初驚河漢落半灑雲天裏仰觀勢轉雄壯哉造化功<lb/>
海風吹不斷江月照還空空中亂潨射左右洗靑壁飛珠散輕霞<lb/>
流沬沸穹石而我遊名山對之心益閑且諧宿所好永願辭人間<lb/>
日照香鑪生紫煙遥看瀑布挂長川飛流直下三千尺疑是銀河<lb/>
落九天<lb/>
　　　　望山　賈㠀<lb/>
南山三十里不見踰一旬冒雨時立望望之如朋親虬龍一掬波<lb/>
洗蕩千萬春日日雨不斷愁殺望山人天事不可長勁風來如奔<lb/>
<pb n="KR4h0024_SBCK_016-9b"/>
隂滛一巳掃浩翠冩國門長安百萬家家家張屏新誰家最好山<lb/>
我願爲其隣<lb/>
　　　　登金陵鳯凰臺　李白<lb/>
鳯凰臺上鳯凰遊鳯去臺空江自流吳時花草埋幽徑晉國衣冠<lb/>
成古丘三山半落靑天外二水中分白鷺洲揔爲浮雲能蔽日長<lb/>
安不見使人愁<lb/>
　　　　登黃鶴樓　崔顥<lb/>
昔人巳乗白雲去此地空餘黃鶴樓黃鶴一去不復返白雲千載<lb/>
空悠悠晴川歷歷漢陽樹春草靑靑鸚鵡洲日暮郷關何處是煙<lb/>
波江上使人愁<lb/>
　　　　登嶺望　許鼎<lb/>
淼淼三江水悠悠五嶺關鴈飛猶不度人去若爲還<lb/>
　　　　過華隂　王昌齡<lb/>
雲起太華山雲山互明滅東峯始含景了了見松雪羇人感幽棲<lb/>
<pb n="KR4h0024_SBCK_016-10a"/>
窅映轉竒絶欣然忘所疲永望吟不輟信宿百餘里出關玩新月<lb/>
何意乍瞑瞑遇物遂遷別人生屢如此何以肆愉恱<lb/>
　　　　早霽南樓　張說<lb/>
山水佳新霽南樓玩初旭夜來枝半紅雨後洲全緑四運相終始<lb/>
萬形紛代續適臨靑草湖再變黃鸎曲地穴穿東武江流下西蜀<lb/>
歌聞枉渚邅舞見長沙促心逺居無陋神和生自足白髪悲上春<lb/>
知常謝先欲<lb/>
　　　　奉和早霽南樓　趙冬曦<lb/>
閑曙躋南樓凭軒四遐曯物華蕩暄氣春景媚晴旭川霽湘山孤<lb/>
林芳楚郊縟列巖重疊翠逺岸逶迤緑風帆摩天垠漁<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>散灣曲<lb/>
鴻歸鶴舞送猿呌鸎斷續羣動皆熈熈噫予獨羈束常欽才子義<lb/>
忌鵩傷踡跼雅尚騷人文懷沙何迫促未知二賢意去矣從所欲<lb/>
　　　　奉陪登南樓　尹<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>
君子毎垂眷江山共流眄水逺林外眀巖近霧中見終日西北望<lb/>
<pb n="KR4h0024_SBCK_016-10b"/>
何䖏是京縣屢登高春臺徒使涙如霰<lb/>
　　　　春遊南亭　韋應物<lb/>
川眀氣巳變巖寒雪尚擁南亭草心緑春塘泉脉動景煦聽禽響<lb/>
雨餘看柳重逍遥池館華益愧專城寵<lb/>
　　　　廬山謡寄盧侍御虚舟　李白<lb/>
我本楚狂人鳯歌笑孔丘手持緑玉杖朝別黃鶴樓五岳尋仙不<lb/>
辭逺一生好入名山遊廬山秀岀南斗傍屏風九疊雲錦張影落<lb/>
明湖靑黛光金闕前𨳩二峯長銀河倒㵼三石梁香爐瀑布遥相<lb/>
望迴崖沓嶂凌蒼蒼翠影紅霞映朝日鳥飛不到吳天長登高壯<lb/>
觀天地間大江茫茫去不還黃雲萬里動風色白波九道流雪山<lb/>
好爲廬山謡興因廬山發閑窺石鏡清我心謝公行處蒼苔没早<lb/>
服還丹無世情琴心三疊道初成遥見仙人綵雲裏手把芙蓉朝<lb/>
玉京先期汗漫九垓上願接盧敖遊太清<lb/>
　　　　登南岳事畢謁司馬道士　張九齡<lb/>
<pb n="KR4h0024_SBCK_016-11a"/>
將命祈靈岳迴䇿詣眞士絶跡尋一徑異香聞數里分庭八桂樹<lb/>
肅容兩童子入室希把袖登牀願啓齒誘我棄智詠迨茲長生理<lb/>
吸精反自然錬藥求不死斯言眇霄漢顧予嬰紛滓相去九牛毛<lb/>
慙嘆荷知巳<lb/>
　　　　奉使登終南山　王灣<lb/>
常愛南山遊因而盡原隰數朝至林嶺百仞登嵬岌石壯馬徑窮<lb/>
苔色歩縁入物竒春狀改氣逺天香集虛洞䇿杖鳴低雲拂衣濕<lb/>
倚巖見廬舎人户欣拜揖問性矜勤勞示心敎澄習玉英時共飲<lb/>
芝草爲余拾境絶人不行潭深鳥空立一乗從此受九轉兼是給<lb/>
辭處若輕飛憇來唯吐吸閑襟超巳勝迴路倐而及煙色松上深<lb/>
水流山下急漸平逢車騎向睌睨城邑峯在野趣繁塵飄宦情緝<lb/>
辛苦乆爲吏勞生何妄執日暮懷此山悠然賦斯什<lb/>
　　　　終南山望餘雪作　祖詠<lb/>
終南隂嶺秀積雪浮雲端林表明霽色城中増暮寒<lb/>
<pb n="KR4h0024_SBCK_016-11b"/>
　　　　桃源行　劉禹錫<lb/>
漁舟何招招浮在武陵水拖綸擲餌信流去誤入花源行數里淸<lb/>
源㝷盡花緜緜踏花覔徑至洞前洞門蒼暗煙霧生暗行數歩逢<lb/>
虛眀俗人毛骨驚仙子爭來致詞何至此須臾皆破冰雪顔笑言<lb/>
委曲問世間因嗟隱身來種玉不知人世如風燭筵羞石髓勸客<lb/>
飱燈熱松脂留客宿雞聲犬聲遥相聞暁光葱蘢開五雲漁人振<lb/>
衣起岀户滿庭無路花紛紛翻然恐失郷縣處一息不肯桃源往<lb/>
桃源滿溪水似鏡塵心如垢洗不去仙家一出尋無蹤至今流水<lb/>
山重重<lb/>
　　　　桃源行<hi>時年十九</hi>王維<lb/>
漁舟逐水愛山春兩岸桃花夾古津坐㸔紅樹不知逺行盡清溪<lb/>
忽值人山口潛行始隈隩山開曠望旋平陸遥㸔一處攅雲樹近<lb/>
入千家散花竹樵客初傳漢姓名居人未改秦衣服居人共住武<lb/>
陵源還從物外起田園月眀松下房櫳靜日出雲中雞犬喧驚聞<lb/>
<pb n="KR4h0024_SBCK_016-12a"/>
俗客爭來集競引還家問都邑平明閭巷掃花開薄暮漁樵乗水<lb/>
入初因避地去人間及至成仙去不還峽裏誰知有人事世中遥<lb/>
望空雲山不疑雲境難聞見塵心未盡思郷縣岀洞無論隔山水<lb/>
辭家終擬長遊衍自謂經過舊不迷安知峯壑今來變常時只記<lb/>
入山深靑溪幾度到雲林春來遍是桃花水不辨仙源何處尋<lb/>
　　　　和登㑹稽山　孫逖<lb/>
稽山碧湖上勢入東溟盡煙景畫淸眀九峯爭隱嶙望中厭朱紱<lb/>
俗内採玄牝野老聽鳴騶山童擁行軫仙花寒未落古蔓柔堪引<lb/>
竹澗入霜多松崖向天近雲從海人去日就江村隕能賦丘甞聞<lb/>
和歌參不敏冥搜信沖漠多士期摽凖願奉濯纓心長謡反招隠<lb/>
　　　　洪州西山祈雨是日輒應賦詩言事　張九齡<lb/>
兹山藴靈異走望良有歸丘禱雖巳乆甿心難重違遲明申藻薦<lb/>
先夕旅巖扉獨宿雲峯下蕭條人吏稀我來不外適幽抱自中微<lb/>
靜入風泉奏凉生松栝圍窮年滯逺想寸晷閲淸暉虛美悵無屬<lb/>
<pb n="KR4h0024_SBCK_016-12b"/>
素情緘所依詭隨嫌弱操羈束謝貞肥義濟亦吾道誠存爲物祈<lb/>
　　　　贈荅弘農青巖曲有盤石可坐宋十一毎拂拭待余寄<lb/>
　　　　詩贈之云　田遊巖<lb/>
信彼稱靈石居然狎遁棲徘徊承翠巘斌駮帶深溪夕隂起層岫<lb/>
清景半虹蜺風來應嘯阮波渡可琴嵇僕之頴陽客望彼空思齊<lb/>
儻見山人至簪蒿且杖藜<lb/>
　　　　敬荅田徴君　宋之問<lb/>
家臨清溪水溪水繞盤石緑蘿四靣垂褭褭百餘尺風泉度絲管<lb/>
苔蘚鋪茵席傳聞潁陽人霞外潄靈液忽枉巖中翰吟卧朝復夕<lb/>
何當遂逺遊物色候逋客<lb/>
　　　　龍門八詠　劉長卿<lb/>
　　　　　闕口<lb/>
秋山向揺落秋水急波瀾獨見魚龍氣長令煙雨寒誰窮造化力<lb/>
空向兩崖㸔<lb/>
<pb n="KR4h0024_SBCK_016-13a"/>
　　　　　水西渡<lb/>
伊水揺鏡光纎鱗如不隔千龕道傍古一鳥沙上白何事還山雲<lb/>
能留向城客<lb/>
　　　　　水東渡<lb/>
山葉傍崖赤千峯秋色多夜泉發淸響寒渚生微波稍見沙月上<lb/>
歸人爭渡河<lb/>
　　　　　福公塔<lb/>
寂寞對伊水經行長未還東流自朝暮千載空雲山誰見白鷗鳥<lb/>
無心洲渚間<lb/>
　　　　　逺公龕<lb/>
松路向精舎花龕歸老僧閒雲揚錫杖落日低金繩入夜翠微裏<lb/>
千峯明一燈<lb/>
　　　　　石樓<lb/>
隠隠見花閣隔河映青林水田秋鴈下山寺夜鐘深寂寞羣動息<lb/>
<pb n="KR4h0024_SBCK_016-13b"/>
風泉淸道心<lb/>
　　　　　渡水<lb/>
日暮下山來千山暮鐘發不如波上棹還弄山中月伊水連白雲<lb/>
東南逺眀滅<lb/>
　　　　　下山<lb/>
誰識往來意孤雲長自閒風寒未渡水日暮更㸔山木落衆峯出<lb/>
龍宫蒼翠間<lb/>
　　　　宣城清溪二首　李白<lb/>
淸谿淸我心水色異諸水借問新安江見底何如此人行明鏡中<lb/>
鳥度屏風裏向曉猩猩啼空悲逺遊子<lb/>
淸谿勝桐廬水木有佳色山貌日高古石容天傾側綵鳥昔未名<lb/>
白猿初相識不見同懷人對之空嘆息<lb/>
　　　　入崖口五渡寄李適　宋之問<lb/>
抱琴登絶壑栰木泝淸川路極意謂盡勢迴趣轉緜人逺草木秀<lb/>
<pb n="KR4h0024_SBCK_016-14a"/>
山深雲景鮮余負海岳情自昔微尚然彌曠十餘載今來宛仍全<lb/>
未窺仙源極獨進野人舩時攀乳竇憇屢薄天䆫眠夜弦響松月<lb/>
朝檝弄苔泉因冥象外理永謝區中縁碧潭可遺老丹砂堪學仙<lb/>
莫使馳光暮空令歸鶴憐<lb/>
　　　　荅宋十一崖口五渡見贈　李適<lb/>
聞君訪逺山躋險造幽絶眇然青雲境觀竒彌年月登嶺亦泝谿<lb/>
孤舟事㳂越㠋嶂傳彩翠崖磴互欹缺石林上攅叢金澗下明滅<lb/>
捫壁窺丹井梯苔瞰乳穴忽狂巖中贈對翫未甞輟殷勤獨往事<lb/>
委曲錬藥說邀余名山嵌從爾泛海澨歲晏秉宿心斯言非徒設<lb/>
　　　　和崖口五渡　徐彦伯<lb/>
聞有獨往客拂衣捐世心結忻薄枉渚撰念縈舊林經亘去崖合<lb/>
冥緜歸壑深琪樹環碧彩金潭生翠隂洄㳂弄沙榜詭仄眺明岑<lb/>
夕聞桂裏猿曉翫松上禽雜佩藴孤袖瓊敷綴雙衿我懷滄洲想<lb/>
懿爾白雲吟秉願理方叶存期跡易尋兹言庶不負爲報巖中琴<lb/>
<pb n="KR4h0024_SBCK_016-14b"/>
　　　　初至崖口　宋之問<lb/>
崖口衆山斷嶔崟聳天壁氣衝落日紅影入春潭碧錦繢織苔蘚<lb/>
丹靑畫松石水禽泛容與巖花飛的皪微路從此深我來限于役<lb/>
惆悵情未巳羣峯黯將夕<lb/>
　　　　山中作　顧況<lb/>
野人愛向山中宿汎在葛洪丹井西庭前有箇長松樹夜半子規<lb/>
來上啼<lb/>
　　　　輞口遇雨憶終南山　裴迪<lb/>
積雨晦空曲平沙滅浮彩輞水去悠悠南山復何在<lb/>
　　　　荅裴迪　王維<lb/>
淼淼寒流廣蒼蒼秋雨晦君問終南山心向白雲外<lb/>
　　　　出青門往南山下別業　薛據<lb/>
舊業在南山夙駕自城闕榛莽相蔽虧去爾漸超忽散漫餘雪晴<lb/>
蒼茫季冬月寒風吹長林白日原上没懷抱曠早申相知阻胡越<lb/>
<pb n="KR4h0024_SBCK_016-15a"/>
弱年好棲隱鍊藥在巖窟及此離垢氛興來亦因物末路期赤松<lb/>
斯言庶不伐<lb/>
　　　　夜歸鹿門歌　孟浩然<lb/>
山寺鳴鐘晝巳昏魚梁渡頭爭渡喧人隨沙道向江村予亦乗丹<lb/>
歸鹿門鹿門煙月照中樹忽到龐公棲隱䖏巗扉松徑長寂寥唯<lb/>
有幽人自來去<lb/>
　　　　春泛若耶　綦母潛<lb/>
幽意無斷絶此去隨所偶晚風吹行舟花路入谿口際夜轉西壑<lb/>
隔山望南斗潭煙飛溶溶林月低向後生事且彌漫願爲持竿叟<lb/>
　　　　荆山獨往　姚係<lb/>
宿昔山水上抱琴聊躑躅山逺去難窮琴悲多斷續嵓重丹陽樹<lb/>
泉咽聞隂谷時下白雲中渰留秋水曲秋水石欄深潺湲如噴玉<lb/>
雜芳被隂岸墜露方消緑恣此平生懷獨遊還自足<lb/>
　　　　歸四明　胡幽貞<lb/>
<pb n="KR4h0024_SBCK_016-15b"/>
海色連四明仙舟去容易天籍豈輒問不是卑朝士<lb/>
　　　　尋西山隱者不遇　丘爲<lb/>
絶頂一茅茨直上三十里扣關無僮僕窺室唯桉几若非巾柴車<lb/>
應是釣秋水差池不相見僶俛空仰止草色新雨中松聲晚䆫裏<lb/>
及玆契幽絶自足盪心耳雖無賔主意頗得淸淨理興盡方下山<lb/>
何必待之子<lb/>
重校正唐文粹卷第十六上<lb/>
<pb n="KR4h0024_SBCK_016-16a"/>
<pb n="KR4h0024_SBCK_016-17a"/>
重校正唐文粹卷第十六下<lb/>
　　　　　　　　　　　吳興姚　鉉　纂<lb/>
詩癸<hi>㧾四十四首</hi>
　古調歌篇六<lb/>
　　幽居十二<lb/>
　　　百丈谿讀書<hi>閻防</hi>家叔徴君東谿草堂二首<hi>盧象</hi>
　　　寒食陸渾別業<hi>宋之問</hi>題東谿公幽居<hi>李白</hi>
　　　宿裴有書齋<hi>李觀</hi>詶暉上人夏日林泉見贈<hi>陳子昻</hi>
　　　贈宣州元處士<hi>杜牧</hi>東溪翫月<hi>王昌齡</hi>
　　　太白東谿張老舎即事寄舎弟姪等<hi>岑參</hi>
　　　長安秋夕<hi>戎昱</hi>貽池陽谷口元賛善<hi>李端</hi>
　　山居十三<lb/>
　　　宿裴氏山莊<hi>王昌齡</hi>山中作<hi>沈千運</hi>入山寄城中故人<hi>王維</hi>
　　　獨遊<hi>王昌齡</hi>過張邯鄲莊<hi>姚合</hi>宿王昌齡隱居<hi>常建</hi>
<pb n="KR4h0024_SBCK_016-17b"/>
　　　訪陸羽處士<hi>釋皎然</hi>𥘉春<hi>王績</hi>
　　　南兖謝郡客留贈宇文中丞<hi>暢當</hi>村居<hi>沈亞之</hi>
　　　贈劉藍田<hi>王維</hi>退居<hi>孟郊</hi>渭川田家<hi>王維</hi>
　　傷嘆十九<lb/>
　　　秦中吟十首<hi>白居易</hi>憫農<hi>李紳</hi>石儫吏<hi>杜甫</hi>
　　　辛苦吟<hi>于漬</hi>田家詞<hi>元稹</hi>傷田家<hi>聶夷中</hi>
　　　採玉行<hi>韋應物</hi>茶山作<hi>袁高</hi>野老歌<hi>張籍</hi>
　　　野行<hi>姚合</hi>
　　　　百丈谿新理茅茨讀書　閻防<lb/>
浪迹棄人世還山自幽獨始傍巢由蹤吾其獲心曲荒庭何所有<lb/>
老樹半空腹秋蜩鳴北林暮鳥穿我屋栖遟樂遵渚恬曠寡所欲<lb/>
開卦推盈虚散帙攻節目養閑度人事逢命知止足不學東國儒<lb/>
俟時勞伐輻<lb/>
　　　　家叔徵君東谿草堂二首　盧象<lb/>
<pb n="KR4h0024_SBCK_016-18a"/>
關山十餘里靑壁森相倚欲識堯時天東谿白雲是雷聲轉幽壑<lb/>
雲氣香流水澗影生蟲蛇巖端翳𣏌梓大道終不易君恩曷能巳<lb/>
鶴羡無老時龜言攝生理浮年笑六甲元化潛一指未暇掃雲梯<lb/>
空慙阮家子<lb/>
今朝共遊者得性閑未歸已到仙人家莫驚鷗鳥飛水深嚴公釣<lb/>
松挂巢父衣雲氣轉幽寂谿流無是非名理未足羡腥臊詎所稀<lb/>
自惟負貞意何歳當食薇<lb/>
　　　　寒食陸渾別業　宋之問<lb/>
洛陽城裏花如雪陸渾山中今始發旦別河橋楊柳風夕卧伊川<lb/>
桃李月伊川桃李正芳新寒食山中酒復春野老不知堯舜力酣<lb/>
歌一曲太平人<lb/>
　　　　題東谿公幽居　李白<lb/>
杜陵賢人淸且廉東谿卜築歲將淹宅近靑山同謝眺門垂碧柳<lb/>
似陶潛好鳥迎春歌後院飛花送酒舞前簷客到但知留一醉盤<lb/>
<pb n="KR4h0024_SBCK_016-18b"/>
中只有水精鹽<lb/>
　　　　宿裴有書齋　李觀<lb/>
卧君山䆫下山鳥與我言淸風何颼飀松柏中夜䌓乆遊失歸趣<lb/>
宿此似故園林煙橫近郊谿月落古原稚子不待暁花間岀柴門<lb/>
　　　　詶暉上人夏日林泉見贈　陳子昻<lb/>
聞道白雲居窈窕靑蓮宇巖前萬丈流樹石千年古林卧對軒䆫<lb/>
山隂滿庭户方釋塵中事從君襲蘭杜<lb/>
　　　　贈宣州元處士　杜牧<lb/>
陵陽北郭隠身世兩忘者蓬蒿三畝居寛於一天下鐏酒對不酌<lb/>
黙與玄相話人生自不足愛嘆遭逢寡<lb/>
　　　　東谿玩月　王昌齡<lb/>
月從斷山口遥吐柴門端萬木紛空霽流隂中夜攅光連虛象白<lb/>
氣與風露寒谷靜秋泉響巖深青靄殘澄淸入幽夢影破抱空巒<lb/>
怳忽琴䆫裏松谿暁思難<lb/>
<pb n="KR4h0024_SBCK_016-19a"/>
　　　　太白東谿張老舎即事寄弟姪等　岑參<lb/>
渭上秋雨過北風暮騷騷天晴諸山岀太白峯最高主人東谿老<lb/>
兩耳生長毫逺近知百歲子孫皆二毛中庭井欄上一架獼猴桃<lb/>
石泉飯香秔酒瓮開新糟愛兹田中趣始悟世上勞我行有勝事<lb/>
書此寄爾曹<lb/>
　　　　長安秋夕　戎昱<lb/>
八月更漏長愁人起常早閉門寂無事滿地生秋草昨宵西䆫夢<lb/>
先入荆門道逺客歸去來在家貧亦好<lb/>
　　　　貽池陽谷口元賛善　李端<lb/>
入谷逢君來秋泉巳難渉林間人獨坐月下山相接重露濕蒼苔<lb/>
明燈照黃葉故交一不見素髪何稠疊<lb/>
　　　　宿裴氏山莊　王昌齡<lb/>
蒼蒼竹林暮吾亦知所投靜坐山齋月淸谿聞逺流西峯下微雨<lb/>
向晩白雲收遂解塵中組終南春可遊<lb/>
<pb n="KR4h0024_SBCK_016-19b"/>
　　　　山中作　沈千運<lb/>
棲隱別無事所願早離塵不辭城邑遊禮樂拘束人邇來歸山林<lb/>
庶事皆吾身何者爲形骸誰是智與仁寂寞了閑事然後知天眞<lb/>
咳唾驚榮華迂俯相屈伸如何巢與由天子不得臣<lb/>
　　　　入山寄城中故人　王維<lb/>
中歲頗好道晩家南山垂興來毎獨往勝事空自知行到水窮處<lb/>
坐㸔雲起時偶然值林叟談笑無迴期<lb/>
　　　　獨遊　王昌齡<lb/>
林卧情毎閑獨遊景常晏時從灞陵下垂釣往南澗手攜雙白魚<lb/>
目送千里鴈悟彼飛有適知此罹憂患放之淸泠泉因得省踈慢<lb/>
永惟靑岑客迴首白雲間神超物無違豈繫名與宦<lb/>
　　　　過張邯鄲莊　姚合<lb/>
客行長似病煩熱攻四肢到君讀書堂忽若逢良醫堂前水交流<lb/>
堂下樹交枝雨門延風涼洗我昏濁肌與子還往熟行坐恣所冝<lb/>
<pb n="KR4h0024_SBCK_016-20a"/>
時時相獻酬文字當酒巵野飯具藜藿永日亦不飢苟餐非其所<lb/>
鱠炙爲蒺藜時清士人閑耕者唯文詞豈獨郷里薦當取四海知<lb/>
　　　　宿王昌齡隱居　常建<lb/>
青溪深不測隱處唯孤雲松際露微月清光猶爲君茅亭宿花鳥<lb/>
藥院滋苔絞余亦謝時去西山鸞鶴羣<lb/>
　　　　訪陸羽處士　釋皎然<lb/>
太湖東西路吳王古山前所思不可見歸鴈自翩翩何山賞春茗<lb/>
何處弄清泉莫是滄浪子悠悠一釣舩<lb/>
　　　　𥘉春　王績<lb/>
前旦岀園遊林華都未有今朝下堂望池冰開巳乆雪避南軒梅<lb/>
風催北庭柳遥呼竈前妾却報機中婦年光恰恰來滿甕營春酒<lb/>
　　　　南充謝郡客遊灃州留贈宇文中丞　暢當<lb/>
僕本濩落人辱當州郡使量力頗及早謝歸今即巳蕭蕭若凌虚<lb/>
衿帶頓銷靡車服率然來涔陽作遊子鬱鬱寡開顔黙黙獨行李<lb/>
<pb n="KR4h0024_SBCK_016-20b"/>
忽逢平生友一笑方在此秋情寧風日楚思浩雲水爲語弋林者<lb/>
冝冥鴻逺矣<lb/>
　　　　村居　沈亞之<lb/>
無樹巢宿鳥無酒共客醉月上蟬韻残梧桐隂繞地獨出村舎門<lb/>
吟劇微風起蕭蕭蘆荻叢呌嘯如山鬼應縁我憔悴爲我哭秋思<lb/>
　　　　贈劉藍田　王維<lb/>
籬間犬迎吠岀屋候荆扉歲晏輸井稅山村人夜歸晚田始家熟<lb/>
餘布成我衣詎肯無公事煩君問是非<lb/>
　　　　退居　孟郊<lb/>
退身何食可敗力不得閑種稻耕白水負薪斫青山衆聽喜巴唱<lb/>
獨醒愁楚顔日暮靜歸時幽幽叩松關<lb/>
　　　　渭川田家　王維<lb/>
斜光照墟落深巷牛羊歸野老念牧童倚杖候荆扉雉雊麥苗秀<lb/>
蠶眠桑葉稀田夫荷鋤至相見語依依羡此良閑逸悵然歌式微<lb/>
<pb n="KR4h0024_SBCK_016-21a"/>
　　　　秦中吟十首<hi>并序</hi>白居易<lb/>
貞元元和之際予在長安聞見之間有足悲者因直歌其事命爲<lb/>
秦中吟<lb/>
　　　　　議婚<lb/>
天下無正聲恱耳即爲娱人間無正色恱目即爲姝聲色非相逺<lb/>
貧冨則有殊貧爲時所棄冨爲時所趨紅樓冨家女金縷繡羅𥜗<lb/>
見人不斂手嬌癡二八𥘉母兄未開口巳嫁不須臾緑䆫貧家女<lb/>
寂寞二十餘荆釵不直錢衣上無眞珠幾回人欲娉臨日又踟蹰<lb/>
主人㑹良媒置酒滿玉壷四座且勿飲聽我歌兩途冨家女易嫁<lb/>
嫁早輕其夫貧家女難嫁嫁晚孝於姑聞君欲娶婦娶婦意何如<lb/>
　　　　　重賦<lb/>
厚地植桑麻所要濟生民生民理布帛所求活一身身外充征賦<lb/>
上以奉君親國家定兩稅本意在憂人厥𥘉防其淫明勑内外臣<lb/>
稅外加一物皆以枉法論奈何歲月乆貪吏得因循役我以求寵<lb/>
<pb n="KR4h0024_SBCK_016-21b"/>
斂索無冬春織絹未成疋繰絲未盈斤里胥迫我納不許暫逡巡<lb/>
歲暮天地閉隂風生破村夜深煙火滅霰雪落紛紛㓜者形不蔽<lb/>
老者體無温悲喘與寒氣併入鼻頭辛昨日輸殘稅因窺官庫門<lb/>
繒帛如山積絲絮似雲屯号爲羡餘物隨日獻至尊奪我身上暖<lb/>
買爾眼前恩進入瓊林庫歲乆化爲塵<lb/>
　　　　　傷宅<lb/>
誰家起甲第朱門大道邊豐屋中櫛比高墉外迴環纍纍六七堂<lb/>
棟宇相勾連一堂費百萬鬱鬱起青煙洞房温且清寒暑不能千<lb/>
高堂虚且逈坐卧見南山繞廊紫藤架夾砌紅藥欄攀枝摘櫻桃<lb/>
帶花移牡丹主人此中坐十載爲大官厨有臭敗肉庫有朽貫錢<lb/>
誰能將我語問爾骨肉間豈無貧賤者忍不救飢寒如何奉一身<lb/>
直欲保千年不見馬家宅今作奉誠園<lb/>
　　　　　傷友<lb/>
陋巷孤寒士岀門苦栖栖雖云志氣在豈免顔色低平生同門友<lb/>
<pb n="KR4h0024_SBCK_016-22a"/>
通籍在金閨曩昔膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>契爾來雲雨睽正逢下朝歸軒騎五門西<lb/>
是時天乆隂三日雨淒淒蹇驢避路立肥馬當風嘶迴頭忘相識<lb/>
占道上沙堤昔年洛陽社貧賤相提攜今日長安道對靣隔雲泥<lb/>
近日多如此非君獨慘悽死生不變者唯聞任與黎<hi>任公逹黎逢</hi>
　　　　　不致仕<lb/>
七十而致仕禮法有眀文何乃貪榮者斯言如不聞可憐八九十<lb/>
齒墮雙眸昏朝露貪名利夕陽憂子孫挂冠顧翠緌懸車惜朱輪<lb/>
金章腰不勝傴僂入公門誰不愛冨貴誰不戀君恩年高須告老<lb/>
名遂合退身少時共嗤誚晩歲多因循賢哉漢二踈彼獨是何人<lb/>
寂寞東門路無人繼去塵<lb/>
　　　　　立碑<lb/>
勲德旣下衰文章亦陵夷但見山中石刻作路傍碑銘勲悉太公<lb/>
叙德皆仲尼復以多爲貴千言直萬貲爲文彼何人想見下筆時<lb/>
但欲愚者恱不思賢者嗤豈獨賢者嗤仍傳後代疑古石蒼苔字<lb/>
<pb n="KR4h0024_SBCK_016-22b"/>
安知是愧辭我聞望江縣麴令撫惸[婺-矛+牙]<hi>麴令名信陸</hi>在官有仁政名不<lb/>
聞京師身殁欲歸葬百姓遮路岐攀轅不得去留葬此江湄至今<lb/>
道其名男女涕皆垂無人立碑碣唯有邑人知<lb/>
　　　　　輕肥<lb/>
意氣驕滿路鞍馬光照塵借問何爲者人稱是内臣朱紱皆大夫<lb/>
紫綬或將軍誇赴軍中晏走馬去如雲罇罍溢九醖水陸羅八珍<lb/>
果擘洞庭橘鱠切天池鱗食飽色自若酒酣氣益振是歲江南旱<lb/>
衢州人食人<lb/>
　　　　　五弦<lb/>
淸歌且罷唱紅袂亦停舞趙叟抱五弦宛轉當胸撫大聲粗<hi>音麤</hi>若<lb/>
散颯颯風和雨小聲細欲絶切切鬼神語又如鵲報喜轉作啼猿<lb/>
苦十指無定音顚倒宫徵羽坐客聞此聲形神若無主行客聞此<lb/>
聲駐足不能舉嗟嗟俗人耳好今不好古所以北䆫琴日日生塵<lb/>
土<lb/>
<pb n="KR4h0024_SBCK_016-23a"/>
　　　　歌舞<lb/>
秦城歲云暮大雪滿皇州雪中朝退者朱紫盡公矦貴有風雲興<lb/>
冨無飢寒憂所營唯第宅所務在追遊朱輪車馬客紅燭歌舞樓<lb/>
懽酣促密坐醉暖脫重裘秋官爲主人廷尉居上頭日中一爲樂<lb/>
夜半不能休豈知閿郷獄中有凍死囚<lb/>
　　　　買花<lb/>
帝城春欲暮諠諠車馬度共道牡丹時相隨買花去貴賤無常價<lb/>
酬直㸔花數灼灼十朶紅戔戔五束素上張幙屋庇旁織笆籬護<lb/>
水灑復泥封移來色如故家家習爲俗人人迷不悟有一田舎翁<lb/>
偶來買花處低頭獨長嘆此嘆無人諭一叢深色花十户中人賦<lb/>
　　　　憫農二首　李紳<lb/>
春種一粒粟秋收萬顆子四海無閑田農夫猶餓死<lb/>
鋤禾日當午汗滴禾下土誰知盤中飱粒粒皆辛苦<lb/>
　　　　石壕吏　杜甫<lb/>
<pb n="KR4h0024_SBCK_016-23b"/>
莫投石壕村有吏夜捉人老翁踰墻走老婦出門㸔吏呼一何怒<lb/>
婦啼一何苦聽婦前致詞三男鄴城戍一男附書至二男新戰死<lb/>
在者且偷生死者長巳矣室中更無人所有乳下孫有孫母未去<lb/>
出更無完裙老嫗力雖衰請從吏夜歸急應河陽役猶得備晨炊<lb/>
夜乆語聲絶如聞泣幽咽天明登前途獨與老翁別<lb/>
　　　　辛苦吟　于濆<lb/>
壠上扶犁兒手種腹長飢䆫下擲梭女手織身無衣我願燕趙姝<lb/>
化爲嫫毋姿一笑不直錢自然家國肥<lb/>
　　　　田家詞　元稹<lb/>
牛㕰㕰<hi>許角反</hi>田确确旱塊𫾣牛啼趵趵<hi>音剥</hi>種得官倉珠顆穀六十<lb/>
年來兵簇簇月月倉糧車轆轆一日官軍收海服驅牛駕車食牛<lb/>
肉歸來收得牛兩角重鑄鍬犁作斤斸姑春婦擔輸促促輸官不<lb/>
足歸賣屋農死有兒牛有犢不遣官軍糧不足<lb/>
　　　　傷田家　聶夷中<lb/>
<pb n="KR4h0024_SBCK_016-24a"/>
二月賣新絲五月糶秋穀醫得眼前瘡剜却心頭肉我願君王心<lb/>
化作光明燭不照綺羅筵偏照逃亡屋<lb/>
　　　　采玉行　韋應物<lb/>
官府徵白丁言采藍溪玉絶嶺夜無人深榛雨中宿獨婦餉糧還<lb/>
哀哀舎南哭<lb/>
　　　　茶山作　袁高<lb/>
禹貢通逺俗所圖在安人后王失其本職吏不敢陳亦有姦佞者<lb/>
因兹欲求伸動生千金費日使萬姓貧我來顧渚源得與茶事親<lb/>
甿輟耕農米採採實苦辛一夫且當役盡室皆同臻捫葛上欹壁<lb/>
蓬頭入荒榛終朝不盈掬手足皆皴鱗悲嗟遍空山草木爲不春<lb/>
隂嶺芽未吐使者牒巳頻心爭造化力先走挺塵均選納無晝夜<lb/>
擣聲昏繼晨衆工何枯槁俯視彌傷神皇帝尚巡狩東郊路多堙<lb/>
周迴遶天涯所獻逾艱勤況減兵革困量兹固疲民未知供御餘<lb/>
誰合分此珍顧省忝邦守又慙復因循茫茫滄海間丹憤何由申<lb/>
<pb n="KR4h0024_SBCK_016-24b"/>
　　　　野老歌　張籍<lb/>
老翁家貧在山住耕種山田三四畝苗踈稅多不得食輸入官倉<lb/>
化爲土歲暮鋤犁傍空室呼兒登山收橡食西江賈客珠百斛舩<lb/>
中養犬長食肉<lb/>
　　　　野行　姚合<lb/>
客行野田間比屋皆閉户借問屋中人盡去作商賈官家不稅商<lb/>
稅農服作苦居人競東西道路侵壠畝採玉上山巓探珠入水府<lb/>
邊兵索衣食此物同泥土古來一人耕三人食猶飢如今千萬家<lb/>
無一把鋤犁我倉常空虚我田生蒺䔧上天不雨粟何由活蒸黎<lb/>
重校正唐文粹卷第十六下<lb/>
</p>
<p>
</p>
  </div>
</body>
</text>
</TEI>
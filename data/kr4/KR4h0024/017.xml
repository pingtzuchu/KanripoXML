<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_017-1a"/>
重校正唐文粹卷第十七上<lb/>
　　　　　　　　　　　吳興姚　鉉　纂<lb/>
　詩十一<hi>揔五十九首</hi>
　古調歌篇七<lb/>
　　寺觀十一<lb/>
　　　始除尚書郞別善福精舎<hi>韋應物</hi>寄閻防<hi>劉昚虚</hi>
　　　題鶴林寺<hi>薛㨿</hi>題破山寺後禪院<hi>常建</hi>
　　　琅邪山寺<hi>韋應物</hi>簡寂觀西澗瀑布下作<lb/>
　　　五老峯贈隱者<hi>姚係</hi>石門墨山有禪堂道觀天下絶境<hi>張說</hi>
　　　題思禪寺<hi>獨孤及</hi>仙遊寺有龍潭穴弄玉祠<hi>李華</hi>
　　　遊棲霞寺<hi>顧況</hi>
　　廟社四<lb/>
　　　四皓廟<hi>元稹</hi>魚山神女歌詞二首<hi>王維</hi>
　　　古社<hi>元稹</hi>
<pb n="KR4h0024_SBCK_017-1b"/>
　　邉塞三<lb/>
　　　虜患<hi>張陵</hi>代北州老翁荅<hi>張謂</hi>遼西<hi>崔顥</hi>
　　畫圖六<lb/>
　　　王處士草堂壁畫衡霍諸山<hi>劉長卿</hi>題劉相公三湘圖<hi>郞士元</hi>
　　　觀于舍人壁畫山水<hi>王季友</hi>題遐上人古松歌<hi>朱灣</hi>
　　　畫竹歌<hi>白居易</hi>觀李湊所畫美人障子<hi>劉長卿</hi>
　　古器物五<lb/>
　　　石鼓歌<hi>韓愈</hi>古劒歌<hi>郭元振</hi>磨鏡篇<hi>劉禹錫</hi>
　　　贈友人古鏡<hi>朱晝</hi>團扇歌<hi>劉禹錫</hi>
　　樂器七<lb/>
　　　彈琴<hi>劉希戩</hi>江上琴興<hi>常建</hi>聽蜀僧彈琴<hi>李白</hi>
　　　奉和張舍人閣中直夜思聞雅琴因書事<hi>吕温</hi>
　　　聽彈風入松贈楊補闕<hi>王昌齡</hi>金陵聽韓侍御吹笛<hi>李白</hi>
　　　武昌老人說笛歌<hi>劉禹錫</hi>
<pb n="KR4h0024_SBCK_017-2a"/>
　　草木十一<lb/>
　　　題老張松樹<hi>宋之問</hi>古栢行<hi>杜甫</hi>脩竹篇<hi>陳子昻</hi>
　　　種竹<hi>元稹</hi>竹徑偶作<hi>權德輿</hi>露青竹鞭歌<hi>顧況</hi>
　　　暑日題道邉樹<hi>王轂</hi>井上桐<hi>陸龜蒙</hi>石上藤<hi>岑參</hi>
　　　兎絲<hi>元稹</hi>春草謡<hi>顧況</hi>
　　禽鳥昆蟲十<lb/>
　　　王兵馬使二角鷹<hi>杜甫</hi>觀放白鷹<hi>李白</hi>
　　　飛鳶操<hi>劉禹錫</hi>百舌吟　鸚鵡詞<hi>蘇郁</hi>
　　　鴛鴦篇<hi>陳子昻</hi>子規啼<hi>韋應物</hi>鶗鴂吟<hi>劉禹錫</hi>
　　　春蟬<hi>元稹</hi>江上蚊子<hi>韋楚老</hi>
　　道路二<lb/>
　　　戯題關門<hi>岑參</hi>門前路<hi>陸龜䝉</hi>
　　　　始除尚書郎别善福精舍　韋應物<lb/>
簡略非世器委身同草木逍遥精舍居飲水自爲足累日曽一櫛<lb/>
<pb n="KR4h0024_SBCK_017-2b"/>
對書常懶讀社臘㑹髙年山川恣遊矚明世方選士中朝懸美禄<lb/>
除書忽到門冠帶便拘束愧忝郎署迹謬蒙君子録俯仰垂華纓<lb/>
飄颻翔輕轂行將親愛別戀此西澗曲逺峯照夕川夏雨生衆緑<lb/>
迅風飄往路廻首不遑宿明晨下煙闕白雲在幽谷<lb/>
　　　　寄閻防<hi>時在終南山豐德寺讀書</hi>劉眘虛<lb/>
青瞑南山色君與緇錫隣深路入古寺落花隨暮春紛紛對寂寞<lb/>
徃徃落衣巾松色空照水經聲時有人晚心復南望山逺情獨親<lb/>
應以脩徃業亦唯此立身深林度空夜煙月資清眞莫嘆文明日<lb/>
彌年從隠淪<lb/>
　　　　題鶴林寺　薛據<lb/>
道門隠形勝向背臨法橋松覆山殿冷花藏溪路遥珊珊寶幡挂<lb/>
燄燄眀燈燒遲日半空谷春風連上潮少憑水木興暫忝身心調<lb/>
願謝携手客茲山禪侣饒<lb/>
　　　　題破山寺後禪院　常建<lb/>
<pb n="KR4h0024_SBCK_017-3a"/>
清晨入古寺𥘉日明髙林竹徑通幽處禪房花木深山光恱鳥性<lb/>
潭影空人心萬籟此都寂但餘鍾磬音<lb/>
　　　　琅邪山寺　韋應物<lb/>
受命恤人隱玆遊乆未忘鳴騶響幽澗前旌耀崇崗青冥臺砌寒<lb/>
緑縟草木香塡壑隮花界疊石構雲房經制隨巖轉繚繞豈定方<lb/>
新泉洩隂壁高蘿䕃緑塘攀林一棲心飲水得清涼還歸坐郡閣<lb/>
但見山蒼蒼<lb/>
　　　　簡寂觀西澗瀑布下作<lb/>
淙流絶壁散虚煙翠澗深巖際松風起飄颻來灑襟窺蘿玩猿鳥<lb/>
解組傲園林茶菓邀眞侣觴酌洽同心曠歳懷兹賞春行始重尋<lb/>
聊將橫吹笛一冩山水音<lb/>
　　　　五老峯太明觀贈隱者　姚係<lb/>
雲觀此山北與君携手稀林端涉橫水洞口入斜暉乍覺鸞鶴邇<lb/>
忽爲煙霧飛故人清和客黙㑹琴心㣲丹術幸可授青龍當未歸<lb/>
<pb n="KR4h0024_SBCK_017-3b"/>
悠悠平生意此日復相違<lb/>
　　　　石門墨山二山相連有禪堂道觀天下絶境　張說<lb/>
菌輪江上山近在華容縣常陟巴丘首天晴遥可見佳遊屢前諾<lb/>
芳月愆幽眷及此符守移懽言臨道便旣携賞心客復有送行掾<lb/>
竹徑入隂窅松崖上空蒨草共林一色雲與峯萬變探窺石門斷<lb/>
縁越沙澗轉兩山勢爭雄峯巘相顧盻藥妙靈仙寶境華巖壑選<lb/>
清都西淵絶金地東敞宴池果接園畦風煙邇臺殿高㝷去石頂<lb/>
曠覧天宇徧千山紛滿目百川豁對面騎來雲氣迎人去鳥聲戀<lb/>
長揖桃源士舉世同企羡<lb/>
　　　　題思禪寺上方　獨孤及<lb/>
溪口聞法鼓停撓登翠屏攀雲到金界合掌開禪扃鬱律衆山抱<lb/>
空濛花雨零老僧指香樓云是不死亭眇眇千越路茫茫春草青<lb/>
逺山噴百谷繚繞馳東溟目極想何在境照心亦冥騞然諸根空<lb/>
破結如破瓶下視三界狹但聞五濁腥山中有良藥吾欲隳天形<lb/>
<pb n="KR4h0024_SBCK_017-4a"/>
　　　　仙遊寺有龍潭穴弄玉祠　李華<lb/>
捨事入樵逕雲木深谷口萬壑移晦眀千峯轉前後嶷然龍潭上<lb/>
石勢若奔走開坼秋天光崩騰夏雷吼靈溪自兹去紆直互紛糾<lb/>
聽聲靜復喧望色無更有冥冥翠㣲下髙殿映杉柳滴滴洞穴中<lb/>
懸泉響相扣昔時秦王女羽化年代乆日暮松風來簫聲生左右<lb/>
早窺神仙籙願結芝术友安得羡門方青囊繫吾肘<lb/>
　　　　遊棲霞寺　顧況<lb/>
棲霞山中子規鳥口邉血出啼不了山僧後夜𥘉入定聞似不聞<lb/>
山月曉<lb/>
　　　　四皓廟　元稹<lb/>
巢由昔避世堯舜不得臣伊吕雖急病湯武乃可君四賢胡爲者<lb/>
千載名氛氲顯晦有遺跡前後疑不倫秦政虐天下黷武窮生民<lb/>
諸侯戰心死壯士眉亦顰張良韓孺子椎碎屬車輪遂令英雄意<lb/>
日夜思報秦先生相將去不復嬰世塵雲卷在孤岫龍潜爲小鱗<lb/>
<pb n="KR4h0024_SBCK_017-4b"/>
秦皇轉無道諌者鼎鑊親茅焦脫衣諌先生無一言趙髙殺二世<lb/>
先生如不聞劉項取天下先生遊白雲海内八年戰先生全一身<lb/>
漢業日已定先生名亦振不得爲濟世宜哉爲隠淪如何一朝起<lb/>
屈作儲貳賔安存孝惠帝摧顇戚夫人捨大以謀細虬盤而蠖伸<lb/>
惠皇竟不嗣吕氏禍有因雖懷安劉志未若周與陳皆落子房術<lb/>
先生道何屯出處貴明白故吾今有云<lb/>
　　　　魚山神女歌詞二首　王維<lb/>
　　　　　迎神<lb/>
坎坎擊鼓魚山之下吹洞簫望極浦女巫進紛屢舞陣瑤席湛清<lb/>
酤風淒淒兮夜雨神之來兮不來使我心兮苦復苦<lb/>
　　　　　送神<lb/>
紛進拜兮堂前目眷眷兮瓊筵來不語兮意不傳作暮雨兮愁空<lb/>
山悲急管思䌓絃靈芝駕儼欲旋倐雲收兮雨歇山青青兮水潺<lb/>
潺<lb/>
<pb n="KR4h0024_SBCK_017-5a"/>
　　　　古社　元稹<lb/>
古社基阯在人散社不神唯有空心樹妖狐藏魅人狐惑意顛倒<lb/>
臊腥不復聞丘墳變城郭花草仍荆榛良田千萬頃占作天荒田<lb/>
主人議芟斫怪見不敢前那言空山燒夜隨風馬奔飛聲鼓鼙震<lb/>
髙烟旗幟飜逡廵荆棘盡孤兎無子孫孤死魅人醒煙消壇墠存<lb/>
繞壇舊田地給授有等倫農收村落盛社樹新團圓社公千萬歳<lb/>
永保村中民<lb/>
　　　　虜患　張陵<lb/>
今日漢家探使回蟻疊胡兵來未歇春風渭水不敢流揔作六軍<lb/>
心上血<lb/>
　　　　代北州老翁荅　張謂<lb/>
負薪老翁住北州北望郷關生客愁自言老翁有三子兩人巳向<lb/>
黃沙死如今小男新長成明年聞道更徵兵定知此别必零落不<lb/>
及相隨同死生盡將田宅借鄰伍且復伶俜去郷土在生本求多<lb/>
<pb n="KR4h0024_SBCK_017-5b"/>
子孫及有誰知更辛苦近傳天子尊武臣强兵直欲靜胡塵安邉<lb/>
自合有長䇿何必流離中國人<lb/>
　　　　遼西　崔顥<lb/>
燕郊芳歳晚殘雪凍邉城四月春草合遼陽春水生胡人正牧馬<lb/>
漢將日徵兵露重寳刀濕沙虛金鼓鳴寒衣著巳盡春服誰與成<lb/>
寄語洛陽使爲傳邉塞情<lb/>
　　　　王處士草堂壁畫衡霍諸山　劉長卿<lb/>
愛此衡霍近卷簾如可攀能令堂上客見盡湘南山青翠千萬狀<lb/>
飛來方丈間歸雲無處滅去鳥何時還勝事日相對主人常獨閑<lb/>
清隂滿四壁佳氣生重關頗與宿心㑹看看慰愁顔<lb/>
　　　　題劉相公三湘圖　郞士元<lb/>
昔別醉衡霍爾來憶南州今朝乎津邸兼得瀟湘遊稍辨荆門樹<lb/>
依然芳杜洲微眀三巴峽咫尺萬里流去鳥不知倦逺帆生暮愁<lb/>
涔陽指天末北渚空悠悠枕上見漁父座中常狎鷗誰言魏闕下<lb/>
<pb n="KR4h0024_SBCK_017-6a"/>
自有東山幽<lb/>
　　　　觀于舍人壁畫山水　王季友<lb/>
野人宿在人家少朝具此山謂山曉半壁仍棲嶺上雲開簾放岀<lb/>
湖中鳥獨坐長松是阿誰再三招手起來遲于公大笑向予說小<lb/>
弟丹青能爾爲<lb/>
　　　　題遐上人院壁畫古松歌　朱灣<lb/>
石上盤古根謂言天生朽安知草木性變在畫師手隂深方丈間<lb/>
眞趣幽且閒木文離披勢搓捽中裂空心火燒出掃成三寸五寸<lb/>
枝便作千年萬年物莓苔濃淡意不同一半死皮藏蠧蟲風霜未<lb/>
必來到此氣色杳似寒山中孤標可翫不可取能使支公道塲古<lb/>
　　　　畫竹歌<hi>并序</hi>白居易<lb/>
恊律郎蕭恱善畫竹舉世無倫蕭亦甚自秘重有終歳求其一竿<lb/>
一枝而不得者知予好事忽冩一十五竿惠然見投予厚其意高<lb/>
其藝無以荅貺作歌以報之凡一百八十六言歌曰<lb/>
<pb n="KR4h0024_SBCK_017-6b"/>
植物之中竹難冩古今雖畫無似者蕭郞下筆獨逼眞丹靑巳來<lb/>
唯一人人畫竹身肥擁腫蕭畫莖痩節節竦人畫竹梢死羸垂蕭<lb/>
畫枝活葉葉動不根而生從意生不筍而成由筆成野塘水邉碕<lb/>
岸側森森兩叢十五莖嬋娟不失筠粉態蕭索盡得風煙情舉頭<lb/>
忽見不似畫低眉靜聽疑有聲西叢七莖勁而健省向天笁寺前<lb/>
石上見東叢八莖踈且寒憶曾湘妃廟裏雨中看幽姿逺思少人<lb/>
別與君相顧空長嘆蕭郞蕭郞老可惜手戰眼昏頭雪色自言便<lb/>
是絶筆時從今此竹尤難得<lb/>
　　　　觀李湊畫羙人障子　劉長卿<lb/>
愛爾含天姿丹青有殊智無間巳得象象外更生意西子不可見<lb/>
千秋無重還空憐浣紗熊猶在含毫間一笑豈易得雙蛾如有情<lb/>
牎風不舉袖但覺羅衣輕華堂翠幕春風來内閣金屏曙色開此<lb/>
中一見亂人目只疑行到雲陽臺<lb/>
　　　　石鼓歌　韓愈<lb/>
<pb n="KR4h0024_SBCK_017-7a"/>
張生手持石鼓文勸我試作石鼓歌少陵無人謫仙死才薄將柰<lb/>
石鼓何周綱陵遲四海沸宣王憤起揮天戈大開明堂受朝賀諸<lb/>
侯劒珮鳴相磨蒐于岐陽騁雄俊萬里禽獸皆遮羅䥴功勒成告<lb/>
萬世鑿石作鼓隳嵯峨從臣才藝咸第一揀選撰刻留山阿雨淋<lb/>
日炙野火燎鬼物守護煩撝訶公從何處得𥿄本毫髪盡備無差<lb/>
訛詞嚴義密讀難曉字體不類隷與蝌年深豈免有畫缺快劒斫<lb/>
斷生蛟鼉鸞翔鳯翥衆仙下珊瑚碧樹交枝柯金繩鐡索鎻紐壯<lb/>
古鼎躍水騰龍梭陋儒編詩不收入二雅𥚹迫無委蛇孔子西行<lb/>
不到秦掎摭星宿遺羲娥嗟予好古生苦晩對此涕淚雙滂沱憶<lb/>
昔𥘉蒙愽士徴其年始改稱元和故人從軍在右輔爲我量度掘<lb/>
臼科濯冠沐浴告祭酒如此至寳存豈多氈包席裹可立致十鼓<lb/>
只載數駱駞薦諸太廟比郜鼎光價豈止百倍過聖恩若許留太<lb/>
學諸生講解得切磋觀經鴻都尚塡咽坐見舉國來奔波剜苔剔<lb/>
蘚露節角安置妥帖平不頗大厦深簷與盖覆經歴乆逺期無他<lb/>
<pb n="KR4h0024_SBCK_017-7b"/>
中朝大官老於事詎肯感激徒媕娿牧童𫾣火牛礪角誰復著手<lb/>
爲摩挲日消月爍就埋没六年西顧空吟哦羲之俗書趂姿媚數<lb/>
紙尚可愽白鵝繼周八代爭戰罷無人收拾理則那方今太平日<lb/>
無事柄任儒術崇丘軻安能以此上論列願借辯口如懸河石鼓<lb/>
之歌止於此嗚呼吾意其蹉跎<lb/>
　　　　古劒歌　郭元振<lb/>
君不見昆吾鐡冶飛炎煙紅光紫氣俱赫然良工鍜鍊凡幾年鑄<lb/>
得寳劒名龍泉龍泉顏色如霜雪良工咨嗟歎竒絶琉璃玉匣吐<lb/>
蓮花錯鏤金環生眀月正逢天下無風塵幸得用防君子身精光<lb/>
黯黯青虵色文章片片緑龜鱗非直結交遊俠子亦曽親近英雄<lb/>
人何言中路遭棄捐零落飄淪古獄邊雖復沉埋無所用猶能夜<lb/>
夜氣衝天<lb/>
　　　　磨鏡篇　劉禹錫<lb/>
流塵翳明鏡歲乆看如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>門前負局生爲我一磨拂萍開緑池滿<lb/>
<pb n="KR4h0024_SBCK_017-8a"/>
暈盡金波溢白日照空心圓光走幽室山神祅氣沮野魅眞形出<lb/>
却思未磨時瓦礫來唐突<lb/>
　　　　贈友人古鏡　朱晝<lb/>
我有古時鏡𥘉自壞陵得蛟龍猶泥蟠魑魅幸月蝕磨乆見菱蘂<lb/>
青於藍水色贈君將照心無使心受惑<lb/>
　　　　團扇歌　劉禹錫<lb/>
團扇復團扇奉君清暑殿秋風入庭樹從此不相見上有乗鸞女<lb/>
蒼蒼網蟲遍明月入懷袖別是機中練<lb/>
　　　　彈琴　劉希戩<lb/>
碧山本岑寂素琴何清幽彈爲風入松崖谷颯以秋庭鶴舞白雪<lb/>
泉魚躍洪流余欲娱世人明月難暗投感嘆未終曲淚下不可收<lb/>
嗚呼鍾子期零落歸山丘死而若有知魂兮從我遊<lb/>
　　　　江上琴興　常建<lb/>
江上調玉琴一絃清一心泠泠七絃變萬木澄幽隂能使江月白<lb/>
<pb n="KR4h0024_SBCK_017-8b"/>
又令江水深始知梧桐枝可以徽黃金<lb/>
　　　　聽蜀僧濬彈琴　李白<lb/>
蜀僧抱緑綺西上峨眉峯爲我一揮手如聽萬壑松客心洗流水<lb/>
餘響入霜鍾不覺碧山暮秋雲暗幾重<lb/>
　　　　奉和張舍人閣中直夜思聞雅琴因書事　吕温<lb/>
迢遞天上直寂寞丘中琴憶爾山水韻起予仁智心凝情在正始<lb/>
超想踈煩襟涼生子夜後月照禁垣深逺風譪蘭氣㣲露清桐隂<lb/>
方襲緇衣慶永奉南薫吟<lb/>
　　　　聽彈風入松贈楊𥙷闕　王昌齡<lb/>
啇風入我絃夜竹深有露絃悲與林寂清景不可度寥落幽居心<lb/>
飀颼青松樹松風吹草白溪水寒日暮聲意去復還九變待一顧<lb/>
空山多雨雪獨立君始悟<lb/>
　　　　金陵聽韓侍御吹笛　李白<lb/>
韓公吹玉笛倜儻流玉音風吹繞鍾山萬壑皆龍吟王子停鳯管<lb/>
<pb n="KR4h0024_SBCK_017-9a"/>
師襄掩瑶琴餘響渡江去天涯安可㝷<lb/>
　　　　武昌老人說笛歌　劉禹錫<lb/>
武昌老人七十餘手把庾令相聞書自言年少學吹笛早事曹王<lb/>
曽賞激徃年征鎮戍蘄州楚山蕭蕭笛竹秋當時買林恣搜索典<lb/>
却身上烏貂裘古苔蒼蒼封咾節石上孤生飽風雪商聲五音隨<lb/>
指發水中龍應行雲絶曽將黃鶴樓上吹一聲占盡秋江月如今<lb/>
老去興猶遲音韻髙低耳不知氣力巳無心尚在時時一曲夢中<lb/>
吹<lb/>
　　　　題老張松樹　宋之問<lb/>
歲晩東巖下周顧何悽惻日落西山隂衆草起寒色中有喬松樹<lb/>
使我長嘆息百尺無寸枝一生自孤直<lb/>
　　　　古栢行　杜甫<lb/>
孔明廟前有老栢柯如青銅根如石霜皮溜雨四十圍黛色叅天<lb/>
二千尺君臣巳與時際㑹樹木猶爲人愛惜雲來氣接巫峽長月<lb/>
<pb n="KR4h0024_SBCK_017-9b"/>
出寒通雪山白憶昨路遶錦亭東先主武侯同閟宫崔嵬枝榦郊<lb/>
原古窈窕丹青户牖空落落盤踞雖得地冥冥孤高多烈風扶持<lb/>
自是神明力正直元因造化功大厦如傾要梁棟萬牛迴首丘山<lb/>
重不露文章世巳驚未辭翦伐誰能送苦心未免容螻蟻香葉曽<lb/>
經宿鸞鳯志人幽士莫怨嗟古來才大難爲用<lb/>
　　　　與東方左史脩竹篇<hi>并序</hi>陳子昻<lb/>
東方公足下文章道弊五百年矣漢魏風骨晉宋莫傳然而文獻<lb/>
有可徵者僕甞暇時觀齊梁間詩彩麗競䌓而興寄都絶毎以永<lb/>
嘆竊思古人常恐逶迤頽靡風雅不作以耿耿也一昨於解三處<lb/>
見明公詠孤桐篇骨氣端翔音情頓挫光映朗練有金石聲遂用<lb/>
洗心飾視發揮幽鬱不圖正始之音復覩於兹可使建安作者相<lb/>
視而笑解君云張茂先何敬祖東方生與其比肩僕亦以爲知言<lb/>
也故感嘆雅製作脩竹詩一篇當有知音以傳示之<lb/>
龍種生南岳孤翠鬱亭亭峯頂上崇崒煙雨下㣲冥夜聞鼯䑕呌<lb/>
<pb n="KR4h0024_SBCK_017-10a"/>
晝聒泉壑聲春風正淡蕩白露巳清泠哀響激金奏密色滋玉英<lb/>
歲寒霜雪苦含彩獨青青豈不厭凝冽羞比春木榮春木有盈歇<lb/>
此節無凋零始願比金石終古保堅貞不意伶倫子吹之學鳳鳴<lb/>
遂偶雲龢瑟張樂奏天庭妙曲方千變簫韶巳九成信蒙雕斵羙<lb/>
常願事僊靈驅馳翠虯駕伊鬱紫鸞笙結交嬴臺女吟弄昇天行<lb/>
携手登白日逺游戯赤城低昻玄鶴舞斷絶彩雲生永隨衆仙去<lb/>
三山遊玉京<lb/>
　　　　種竹<hi>并序</hi>元稹<lb/>
昔樂天贈余詩云無波古井水有節秋竹竿余秋來種竹㕔下因<lb/>
而有懷聊書十韻<lb/>
昔公憐我直比之秋竹竿秋來苦相憶種竹㕔前看失地顔色改<lb/>
傷根枝葉殘清風猶淅淅髙節空團團鳴蟬聒莫景跳蛙築幽欄<lb/>
塵土復晝夜梢雲良獨難丹丘信云逺安得臨仙壇㳂瘴冬草緑<lb/>
何人驚歳寒可憐亭亭榦一一青琅玕孤鳳竟不至坐傷時節闌<lb/>
<pb n="KR4h0024_SBCK_017-10b"/>
　　　　竹逕偶作　權德輿<lb/>
退朝此休沐閉户無塵氛支䇿入幽逕清風隨此君琴觴恣偃傲<lb/>
蘭蕙相葐蒀幽賞方自適林西煙景曛<lb/>
　　　　露青竹鞭歌　顧況<lb/>
鮮于仲通正當年章仇兼瓊在蜀川約束蜀兒採馬鞭蜀兒採鞭<lb/>
不敢眠横截斜飛飛鳥邉繩橋夜上層崖巓頭挿白雲跨飛泉採<lb/>
得馬鞭長且堅浮漚丁子珠聮聮灰煑蠟揩光爛然章仇兼瓊持<lb/>
上天上天雨露何其偏飛龍閑廏馬數千朝飲吳江夕秣燕紅塵<lb/>
撲轡汗濕韉師子麒麟聊比肩曲江昆明洗刷牽四蹄踏浪頭枿<lb/>
天蛟龍稽顙河伯䖍拓羯胡鶵脚手鮮陳閎韓幹丹青妍欲貌未<lb/>
貌眼欲穿金鞍玉勒錦連乾騎入桃花楊柳煙十二樓中奏管絃<lb/>
樓中羙人奪神仙爭愛大家把此鞭禄山入關關破年忽見楊州<lb/>
北邸前秖有人還千一錢亭亭筆直無皴節磨將形相一條鐵市<lb/>
頭格是無人別江海賤臣不拘絏垂鞘挂影西窓缺稚子覔衣桃<lb/>
<pb n="KR4h0024_SBCK_017-11a"/>
仰穴家僮拾薪幾拗折玉潤猶霑玉壘雪碧鮮似染萇弘血蜀帝<lb/>
祠邉子規咽相如橋上文君絶徃來䇿馬降至尊七盤九折橫劒<lb/>
門穆王八駿超崑崙安用冉冉孤生根聖人不貴難得貨金玉珊<lb/>
瑚誰買恩<lb/>
　　　　暑日題道邉樹　王轂<lb/>
火輪迸熖燒長空浮埃撲面愁濛濛羸僮走馬喘不進忽逢碧樹<lb/>
含清風清風留我移時住滿地濃隂懶前去却嘆人無及物功不<lb/>
似團團道邊樹<lb/>
　　　　井上桐　陸龜蒙<lb/>
羙人傷別離汲井常待曉愁因轆轤轉驚起雙棲鳥獨立傍銀牀<lb/>
碧桐風嫋嫋<lb/>
　　　　石上藤　岑參<lb/>
石上生孤藤弱蔓依石長不逢髙枝引未得淩空上何處堪託身<lb/>
爲君長萬丈<lb/>
<pb n="KR4h0024_SBCK_017-11b"/>
　　　　兎絲　元稹<lb/>
人生莫依倚依倚事不成君看兎絲蔓依倚榛與荆荆榛易蒙密<lb/>
百鳥撩亂鳴下有狐兔穴奔走亦縱横樵童斫將去柔蔓與之并<lb/>
翳薈生可耻束縛死無名桂樹月中出珊瑚石上生俊鶻渡海食<lb/>
應龍昇天行靈物夲特達不復相纏縈纒縈竟何者荆棘與飛莖<lb/>
　　　　春草謡　顧況<lb/>
春草不解行隨人上東城正月二月色綿綿千里萬里傷人情<lb/>
　　　　王兵馬使二角鷹　杜甫<lb/>
悲臺蕭䬃石巃嵸哀豁<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒浩呼洶中有萬里之長江迴風䧟日<lb/>
孤光動角鷹翻倒壯士臂將軍玉帳軒翠氣二鷹猛腦徐侯穟目<lb/>
如愁胡視天地杉雞竹兎不自惜溪虎野羊俱闢易鞲上鋒稜十<lb/>
二翮將軍勇銳與之敵將軍樹勲起安西崑崙虞泉入馬蹄白羽<lb/>
曽肉三狻猊敢決豈不與之齊荆南芮公得將軍亦如角鷹下翔<lb/>
雲惡鳥飛飛啄金屋安得爾輩開其群驅出六合梟鸞分<lb/>
<pb n="KR4h0024_SBCK_017-12a"/>
　　　　觀放白鷹　李白<lb/>
八月邊風髙胡鷹白錦毛孤飛一片雪百里見秋毫<lb/>
　　　　飛鳶操　劉禹錫<lb/>
鳶飛杳杳青雲裏鳶鳴蕭蕭風四起旗尾飄揚勢漸髙箭頭<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>劃<lb/>
聲相似長空悠悠霽日懸六翮不動凝非煙游鵾翔鴈岀其下慶<lb/>
雲淸景相廻旋忽聞饑鳥噪相聚瞥下雲中爭腐䑕騰音礪吻相<lb/>
喧呼仰天大嚇疑鵷鶵畏人避大投髙處俛啄無聲猶屢顧靑鳥<lb/>
自愛玉山禾仙禽徒貴華亭露撲樕危巢向暮時陪鰓飽腹蹲枯<lb/>
枝游童挾彈一麾肘臆碎羽分人不悲天生衆禽若有類威鳳文<lb/>
章在仁義鷹隼儀形螻蟻心雖能唳天何足貴<lb/>
　　　　百舌吟<lb/>
曉星寥落春雲低𥘉聞百舌間關啼花枝滿空迷處所摇動繁英<lb/>
墜紅雨笙篁百囀音韻多黃鸝吞聲燕無語東方朝日遟遟升迎<lb/>
風弄景如自驚數聲不盡又飛去何許相逢緑楊路緜蠻宛轉似<lb/>
<pb n="KR4h0024_SBCK_017-12b"/>
娯人一心百舌何紛紜<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顔俠少停歌聽墮珥妖姬和睡聞可憐<lb/>
光景何時盡誰能低回避鷹隼廷尉張羅自不關潘郎挾彈無情<lb/>
損天生羽族爾何㣲舌端萬變乗春暉南方朱鳥一朝見索漠無<lb/>
言蒿下飛<lb/>
　　　　鸚鵡詞　蘇郁<lb/>
莫把金籠閉鸚鵡箇箇分明解人語忽然更向君前語三十六宫<lb/>
愁幾許<lb/>
　　　　鴛鴦篇　陳子昻<lb/>
飛飛鴛鴦鳥舉翼相蔽虧俱來渌潭裏共向白雲涯音容相眷戀<lb/>
羽翮兩逶迤蘋蘩戯春渚霜霰遶寒池浦沙連岸淨汀樹拂潭垂<lb/>
年年此游翫嵗歳來追隨鳯凰起丹穴獨向梧桐枝鴻鴈來紫塞<lb/>
空憶稻粱施烏啼倦依託鶴鳴傷別離豈若此雙禽翻飛不異林<lb/>
刷羽清江浦交頸紫山岑文章負竒色和鳴多好音聞有鴛鴦綺<lb/>
復有鴛鴦衾持爲羙人贈朂此故交心<lb/>
<pb n="KR4h0024_SBCK_017-13a"/>
　　　　子規啼　韋應物<lb/>
髙林滴露夏夜清南山子規啼一聲鄰家孀婦抱兒泣我獨展轉<lb/>
何爲情<lb/>
　　　　鶗鴂吟　劉禹錫<lb/>
朝陽有鳴鳳不聞千萬祀鶗鴂催衆芳畏聞先入耳秋風白露晞<lb/>
從是爾啼時如何上春日唧唧滿庭飛<lb/>
　　　　春蟬　元稹<lb/>
我自東歸日厭苦春鳩聲作詩憐化工不遣春蟬生及來商山道<lb/>
山深氣不平春秋兩相似虫豸百種鳴風松不成韻蜩螗沸如羮<lb/>
豈無朝陽鳳羞與微物爭安得天上雨奔渾河漢傾蕩滌反時氣<lb/>
然後好晴明<lb/>
　　　　江上蚊子　韋楚老<lb/>
摇狹翅亞紅腹江邉夜起如雲哭請問貪婪一點心腐肉塡腹幾<lb/>
多足越女如花住江曲寒娥夜夜凝雙緑任君撩亂錦䆫中十幅<lb/>
<pb n="KR4h0024_SBCK_017-13b"/>
輕綃圍夜玉<lb/>
　　　　戯題關門　岑參<lb/>
來亦一布衣去亦一布衣羞見關城吏還從舊路歸<lb/>
　　　　門前路　陸龜蒙<lb/>
門前向城路一直復一曲曲去日中還直行日暮宿何必日中還<lb/>
曲塗荆棘間<lb/>
重校正唐文粹卷第十七上<lb/>
<pb n="KR4h0024_SBCK_017-14a"/>
重校正唐文粹卷第十七下<lb/>
　　　　　　　　　　　　吳興姚　鉉　纂<lb/>
詩十二<hi>揔五十六首</hi>
　古調歌篇八<lb/>
　　月明河四<lb/>
　　　月生句<hi>劉猛</hi>把酒問月<hi>李白</hi>月蝕詩<hi>盧仝</hi>
　　　明河篇<hi>宋之問</hi>
　　風雨露雪六<lb/>
　　　賀雨詩<hi>白居易</hi>洛陽清明日雨霽<hi>李正封</hi>
　　　詠露　山雪<hi>釋皎然</hi>秋風引<hi>劉禹錫</hi>
　　　竹牎聞風寄苗發司空曙<hi>李益</hi>
　　江海泉水十<lb/>
　　　觀海<hi>獨孤及</hi>西陵口觀海<hi>薛據</hi>題玉潭<hi>獨孤及</hi>
　　　及第後過楊子江<hi>施肩吾</hi>責漢水詞<hi>李善夷</hi>
<pb n="KR4h0024_SBCK_017-14b"/>
　　　迎潮送潮詞二首<hi>陸龜蒙</hi>引泉詩<lb/>
　　　賦得三峽流泉歌<hi>李季蘭</hi>明冰篇<hi>冨嘉謨</hi>
　　宫禁七<lb/>
　　　殿前曲<hi>王昌齡</hi>西施篇<hi>王維</hi>三閣詞四首<hi>劉禹錫</hi>
　　　霓裳羽衣曲<hi>李肱</hi>
　　神仙二十九<lb/>
　　　遊仙詩十六首<hi>道士吳筠</hi>上元夫人詩<hi>李白</hi>
　　　王子喬<hi>宋之問</hi>玉眞仙人詞<hi>李白</hi>夢太白峯西<hi>常建</hi>
　　　苦篁調笑引<hi>李賀</hi>少室山韋鍊師昇仙歌<hi>皇甫冉</hi>
　　　宿靑牛谷梁鍊師仙居<hi>楊衡</hi>玄都壇歌<hi>杜甫</hi>
　　　寄全椒山中道士<hi>韋應物</hi>洗心<hi>道士司馬退之</hi>
　　　齋心<hi>王昌齡</hi>寄菖蒲<hi>張籍</hi>金璫玉佩歌<hi>顧況</hi>
　　　　月生句　劉猛<lb/>
月生十五前日望光彩圓月滿十五後日畏光彩瘦不見夜花色<lb/>
<pb n="KR4h0024_SBCK_017-15a"/>
一樽成暗酒匣中苔背銅光短不遍空不惜補明月慙無此良工<lb/>
　　　　把酒問月<hi>故人賈淳令余問之</hi>李白<lb/>
靑天有月來幾時我今停盃一問之人攀眀月不可得月行却與<lb/>
人相隨皎如飛鏡臨丹闕緑煙滅盡淸輝發但見宵從海上來寧<lb/>
知曉向雲間没白兎搗藥秋復春姮娥孤棲誰與鄰今人不見古<lb/>
時月今月曾經照古人古人今人若流水共看明月皆如此唯願<lb/>
當歌對酒時月光長照金樽裏<lb/>
　　　　月蝕詩　盧仝<lb/>
新天子即位五年歲次庚寅斗柄挿子律調黃鍾森森萬木夜殭<lb/>
立寒氣贔屓頑無風爛銀盤從海底出出來照我草屋東天色紺<lb/>
滑凝不流冰光交貫寒曈矓𥘉疑白蓮花浮岀龍王宫八月十五<lb/>
夜比並不可雙此時怪事發有物吞食來輪中輪如壯士斧斫壞<lb/>
桂似雪山風拉摧百鍊鏡照見膽平地埋寒灰火龍珠飛出腦却<lb/>
入<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>蛤胎搥環破璧眼看盡當天一搭如煤始磨蹤滅跡須臾間<lb/>
<pb n="KR4h0024_SBCK_017-15b"/>
便似萬古不可開不料至神物有此大狼狽星如撒沙岀爭頭事<lb/>
光大奴婢炷燈看揜<hi>鳥感切</hi>菼如玳瑁今夜吐𦦨如長虹孔隙千道<lb/>
射户外玉川子涕泗下中庭獨自行念此日月者太隂太陽精皇<lb/>
天要識物日月乃化生走天汲汲勞四體與天作眼行光明此眼<lb/>
不自保天公行道何由行吾見隂陽家有說望日蝕月月光滅朔<lb/>
月掩日日光缺兩眼不相攻此說吾不容又孔子師老子云五色<lb/>
令人目盲吾恐天似人好色則喪明幸且非春時萬物不嬌榮青<lb/>
山破瓦色渌水冰崢嶸花枯無女艶鳥死沉歌聲頑冬何所好偏<lb/>
使一目盲又聞古老說蝕月蝦蟇精徑圓千里入汝腹如此癡騃<lb/>
阿誰生可從海窟來便解縁清冥恐是眶睫閒揞塞所化成黃帝<lb/>
有二目帝舜重瞳明二帝懸四目四海生光輝吾不過二帝滉漭<lb/>
不可知何故瞳子上坐使蟲豸欺長嗟白兔搗靈藥恰似有意防<lb/>
姦非藥成滿<graphic n="KR0875" url="https://raw.githubusercontent.com/kanripo/KR-Gaiji/master/images/KR0875.png" mimeType="image/png"/>不中度委任白兔夫何爲憶昔堯爲天十日燒九<lb/>
州金爍水銀流玉熠丹砂燋六合烘爲窰堯心増百憂天見堯心<lb/>
<pb n="KR4h0024_SBCK_017-16a"/>
憂勃然發怒決洪流立擬沃殺九日妖天髙日走沃不及但見萬<lb/>
國赤子戢戢生魚頭此時九御導九日爭持節幡麾幢旒駕車六<lb/>
九五十四頭蛟螭虯掣電九火輈汝若蝕開齟齬輪御轡執索相<lb/>
爬鉤推蕩轟渴入汝喉紅鱗𦦨鳥燒口快翎鬛倒側聲醆鄒撑膓<lb/>
拄肚礧礧如山丘自可飽死更不偷不獨塡飢坑亦解堯心憂恨<lb/>
汝時當食埋頭㩎腦不肯食不當食張唇哆觜食不休食天之眼<lb/>
養逆命安得上帝請汝劉嗚呼人養虎𬒳虎齧天媚蟇𬒳蟇瞎乃<lb/>
知恩非類一一自作孽吾見患眼人必索良工訣想天不異人愛<lb/>
眼固應一安得常娥氏來習扁鵲術手操舂喉戈去此睛上物𥘉<lb/>
旣猶朦朧旣乆如抹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>但恐功業成便此不吐出玉川子又涕泗<lb/>
下心禱再拜額搨沙土中地上蟣虱臣仝告訴帝天皇臣心有鐡<lb/>
一寸可刳妖蟇癡膓皇天不爲臣立梯磴臣血肉身無由飛上天<lb/>
揚天光封詞付與小心風颰排閶闔入紫宫密邇玉几前劈拆奏<lb/>
上臣仝頑愚胷敢死橫干天甚長東方蒼龍角挿㦸尾捭風當心<lb/>
<pb n="KR4h0024_SBCK_017-16b"/>
開明堂統領三百六十鱗蟲坐治東方宫月蝕不救援安用東方<lb/>
龍南方火鳥赤潑血項長尾短飛跋刺頭戴井冠髙逹枿月蝕鳥<lb/>
宫十二度鳥爲居停主人不覺察貪向何人家行赤口毒舌毒蟲<lb/>
頭上喫却月不啄殺虛貶鬼眼赤䆕<hi>音抉</hi>䆷鳥罪不可雪西方攫虎<lb/>
立掎掎<hi>音几</hi>斧爲牙鑿爲齒偷犠牲食封豕大蟇一臠固當軟羙見<lb/>
似不見是何道理爪牙根天不念天天若准擬錯准擬北方寒龜<lb/>
𬒳蛇縛藏頭人殻如入獄蛇筋束緊束破殻寒龜夏鼈一種味且<lb/>
當臛其肉一底板没信處唯堪支牀脚不中鑚灼與天下卜歲星<lb/>
主福德官爵奉董秦忍使黔婁生覆尸無衣巾天失眼不弔歲星<lb/>
胡其仁熒惑矍鑠公執法大不中月明無罪過不糾蝕月蟲年年<lb/>
十月朝太微支盧謫罰何災凶土星與土性相背反養福德生禍<lb/>
害到人頭上死破敗今夜月蝕安可㑹大白眞將軍怒激鋒鋩生<lb/>
恒州陣斬酈定進項骨脆甚春蔓菁天唯兩眼失一眼將軍何處<lb/>
行天兵辰星任廷尉天律自主持人命在盆底固應樂見天肓時<lb/>
<pb n="KR4h0024_SBCK_017-17a"/>
天若不肯信試喚臯陶鬼一問而今三台文章官作上天紀綱環<lb/>
天二十八宿磊落尚書郞整頓排班行劒握他人將一四太陽側<lb/>
一四天市旁操斧代大匠兩手不怕傷弧矢引滿反射人天狼呀<lb/>
啄明煌煌癡牛與騃女不肯勤農桑徒勞含滛思旦夕遥相望蚩<lb/>
尤簸旗弄旬始搥天鼔鳴璫琅枉矢龍蛇行眉目森森張天狗下<lb/>
舐地血流何滂滂譎險萬萬黨構架何可當眯目舋成就害我光<lb/>
明王請留北斗一星相北極指揮萬國懸中央此外盡拂除沙磧<lb/>
如山岡贖我父母光當時恒星没殞雨如抨漿似天㑹事發叱喝<lb/>
誅姦狂何故中道廢自遺今日殃善善又惡惡郭公所以亡願天<lb/>
神聖心無信他人忠玉川子詞訖風色緊格格近月墨暗邊有似<lb/>
動劒㦸須臾癡蟇精兩吻自決坼𥘉露半个璧漸吐滿輪魄衆星<lb/>
盡原赦一蟇獨誅磔腹肚忽脫落依舊挂穹碧光彩未蘇來慘淡<lb/>
一片白奈何萬里光受此吞吐厄再得見天眼感荷天地力或問<lb/>
玉川子孔子修春秋二百四十年月蝕盡不收今子咄咄詞頗合<lb/>
<pb n="KR4h0024_SBCK_017-17b"/>
孔意不玉川子笑荅或請聽逗遛孔子父母魯諱魯不諱周書外<lb/>
書大惡故月蝕不見收余命唐天口食唐土唐禮過三唐樂過五<lb/>
小猶不說大不可數災沴無有小大瘉安引衰周研覈可否日分<lb/>
晝月分夜辨寒暑一主刑一主德政乃舉孰爲人面上一目偏可<lb/>
去願天完兩目照下萬方土更不瞽萬萬古<lb/>
　　　　眀河篇　宋之問<lb/>
八月涼風天氣晶萬里無雲河漢明昬見南樓淸且淺曉落西山<lb/>
縱復橫洛陽城闕天中起長河夜夜千門裏複道連　共蔽虧畫<lb/>
堂瓊户特相冝雲母帳前初況濫水精簾外轉逶迆倬彼昭回如<lb/>
練白復出東城接南陌南陌征人去不歸誰家今夜擣寒衣鴛鴦<lb/>
機上踈螢度烏鵲橋邊一鴈飛鴈飛螢度愁難歇坐見明河漸微<lb/>
没巳能舒卷任浮雲不惜光輝讓流月眀河可望不可親願得乗<lb/>
槎一問津更將織女支機石還訪成都賣卜人<lb/>
　　　　賀雨詩　白居易<lb/>
<pb n="KR4h0024_SBCK_017-18a"/>
皇帝嗣寳歷元和三年冬自冬及春暮不雨旱爞爞上心念下民<lb/>
懼歲成災凶遂下罪巳詔殷勤告萬邦帝曰予一人繼天承祖宗<lb/>
憂勤不遑寧夙夜心忡忡元年誅劉闢一舉靖巴卭二年戮李錡<lb/>
不戰安江東顧惟眇眇德遽有巍巍功或者天降沴無乃儆予躬<lb/>
上思荅天戒下思致時邕莫如率其身慈和與儉恭乃命罷進獻<lb/>
乃命賑飢窮宥死降五刑責巳寛三農宫女岀宣徽廐馬減飛龍<lb/>
庶政靡不舉皆岀自宸衷奔騰道路人傴僂田野翁懽呼相告報<lb/>
感泣涕霑胸順人人心恱先天天意從詔下纔七日和氣生沖融<lb/>
凝爲油油雲散作習習風晝夜三日雨淒淒復濛濛萬心春熈熙<lb/>
百穀靑芃芃人變愁爲喜歲易儉爲豐乃知王者心憂樂與衆同<lb/>
皇天及后土所感無不通冠珮何鏘鏘將相及王公蹈舞呼萬歲<lb/>
列賀眀庭中小臣誠愚陋職忝金鑾宫稽首再三拜一言獻天聦<lb/>
君以明爲聖臣以直爲忠敢賀有其始亦願有其終<lb/>
　　　　洛陽淸明日雨霽　李正封<lb/>
<pb n="KR4h0024_SBCK_017-18b"/>
曉日淸明天夜來嵩少雨千門尚煙火九陌無塵土酒醁河橋春<lb/>
漏閑宫殿午遊人戀芳草半犯嚴城鼓<lb/>
　　　　詠露<lb/>
霏霏靈液重雲表無聲落霑樹急玄蟬灑池淒皓鶴流塵清逺陌<lb/>
飛月澄髙閣宵潤玉堂簾曙寒金井索佳人比珠淚坐感紅綃薄<lb/>
　　　　山雪　釋皎然<lb/>
夕陽在西峯疊翠縈殘雪狂風卷絮迴驚猿攀玉折何意山中人<lb/>
誤報山花發<lb/>
　　　　秋風引　劉禹錫<lb/>
何處秋風至蕭蕭送鴈群今朝入庭樹孤客最先聞<lb/>
　　　　竹䆫聞風寄苗發司空曙　李益<lb/>
微風驚暮坐臨牅思悠哉開門復動竹疑是故人來時滴枝上露<lb/>
稍霑堦下苔幸當一入幌爲拂緑琴埃<lb/>
　　　　觀海　獨孤及<lb/>
<pb n="KR4h0024_SBCK_017-19a"/>
北登㴾海㠀迴首秦東門誰尸造物功鑿此天池源澒洞吞百谷<lb/>
周流無四垠廓然混茫際望見天地根白日自中吐扶桑如可捫<lb/>
迢遥蓬萊峯想像金臺存秦帝昔經此登臨異飛翻揚旌百神㑹<lb/>
望日羣山奔徐福竟何成羡門徒空言唯見石橋足千年潮水痕<lb/>
　　　　西陵口觀海　薛據<lb/>
浙江漫湯湯近海勢彌廣在昔胚混凝融爲百川長地形失端倪<lb/>
天色潛滉瀁東南際萬里極目逺無象山影乍浮沉潮波忽來徃<lb/>
孤帆或不見棹歌猶響像日暮長風起客心空振蕩浦口霞未收<lb/>
潭心月初上林嶼幾邅迴亭臯時偃仰歲晏訪蓬瀛眞遊非外奬<lb/>
　　　　題玉潭　獨孤及<lb/>
碧玉徒强名冰壷難比德唯當寂照心可並<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪色<lb/>
　　　　及第後過楊子江　施肩吾<lb/>
憶昔將貢年抱愁此江邉魚龍互閃爍黑浪髙於天今日歩春草<lb/>
復來經此道江神也世情爲我風色好<lb/>
<pb n="KR4h0024_SBCK_017-19b"/>
　　　　責漢水辭<hi>并序</hi>李善夷<lb/>
春秋僖公四年齊桓公合諸矦之師盟于召陵責楚之苞茅不入<lb/>
問昭王南征而不復楚子使屈完對曰貢之不入寡君之罪也敢<lb/>
不供給昭王南征之不復君其問諸水濵按昭王南征至漢舟人<lb/>
膠其舟王遂溺死杜預曰當時漢水未屬楚杜之注其爲謬哉且<lb/>
楚實殷之始封楚苦縣瀬郷在漢水東北六百餘里則漢水於西<lb/>
周之際豈未屬楚乎又詩云撻彼殷武奮伐荆楚深入其阻裒荆<lb/>
之旅鄭玄注云深入方城之阻也方城今在漢水北三百里豈昭<lb/>
王時未屬楚乎屈完改齊桓所問之大不敢他對但請自問於水<lb/>
濵之人言我不之知也漢實屬楚乆矣夫山林川澤天子祀之必<lb/>
有其神楚人膠其舩而禍其君神不能福神之罪也余過漢見其<lb/>
波濤滉瀁而責其水詞曰<lb/>
漢之廣兮風波四起雖有風波不如蹄涔之水蹄涔之水不爲下<lb/>
國而傾天子漢之深兮其隄莫量雖云莫量不如行潦之汪行潦<lb/>
<pb n="KR4h0024_SBCK_017-20a"/>
之汪不爲下國而溺天王漢之美者曰魴吾雖飢不食其魴恐汚<lb/>
吾之飢膓<lb/>
　　　　迎潮送潮詞二首<hi>并序</hi>陸龜蒙<lb/>
余耕稼所在松江南旁田廬門外有溝通浦溆而朝夕之潮至焉<lb/>
天弗雨則軋而留之用以滌濯灌漑及物之功甚鉅其羸壯遲速<lb/>
繫望晦盈虚也用之則順而進捨之則黙以退有類乎君子之道<lb/>
翫而感之作迎潮送潮詞二首聊寄聲於騷人之末<lb/>
江霜嚴兮楓葉丹潮聲高兮墟落寒鷗巢卑兮漁箔短逺岸没兮<lb/>
光爛爛潮之德兮無際旣充其大兮又充其細密幽人兮款柴門<lb/>
寂寞流連兮依稀舊痕濡餘澤槁兮潮之恩不尸其功兮歸于混<lb/>
元<lb/>
　　　　　右迎潮<lb/>
潮西來兮又東下日染中流兮紅灑灑汀葭蒼兮水蓼枯風騷牢<lb/>
兮愁煙孤大幾望兮微將翳晦搜瀛溶兮斂然而退愛長波兮數<lb/>
<pb n="KR4h0024_SBCK_017-20b"/>
數一幅巾兮無纓可濯帆生塵兮棹有衣悵潮之還兮吾猶未歸<lb/>
　　　　　右送潮<lb/>
　　　　引泉詩<hi>睦州龍興觀老君院作</hi>
上嗣位六載吾宗刺桐川余來拜旌㦸詔下之明年是時春三月<lb/>
繞郭花蟬聮嵐盤百萬髻上挿黃金鈿授以道士館置榻于東偏<lb/>
滿院聲碧樹空堂形老仙本性樂凝淡及來更虛玄焚香禮眞像<lb/>
盥手披靈編新安山角角烏龍獨巉然<hi>烏龍山名</hi>除非淨晴日不見蒼<lb/>
崖巓上有拏雲峯下有噴壑泉泉分數十汊落處皆崢潺寒聲入<lb/>
爛醉聒破西䆫眠支笻超獨尋秖在墻東邊呼僮具畚鍤立鑿莓<lb/>
苔穿灇漴一派墮練帶橫斜牽亂石抛落落寒流響濺濺狂怒七<lb/>
里瀨縮到踈楹前跳光潑半散湧沬飛㳬圎勢束三峽挂㵼危孤<lb/>
磴懸曾聞瑤池溜亦灌朱草田鳧伯弄翠蘂鸞鶵舞丹煙凌風捩<lb/>
桂柂隔霧馳犀舩況當玄元家甞著道德篇上善可比水斯文叅<lb/>
五千精靈若在此肯惡微波傳不擬爭滴瀝還應㑹淪漣出門後<lb/>
<pb n="KR4h0024_SBCK_017-21a"/>
飛箭合勢浮靑天必有學眞子鹿冠秋鶴顔如能輔吾志日使䟽<lb/>
其源<lb/>
　　　　賦得三峽流泉歌　李季蘭<lb/>
妾家本住巫山雲巫山流水常自聞玉琴奏出轉寥夐直似當時<lb/>
夢中聽三峽迢迢幾千里一時流入幽闈裏巨石崩崖指下生飛<lb/>
波逺浪弦中起初疑噴怒含雷風復似嗚咽流不通迴湍曲瀬意<lb/>
將盡時復滴瀝平沙中憶昔阮公爲此曲能使仲容聽不足一彈<lb/>
旣畢還一彈願比流泉鎭相續<lb/>
　　　　明冰篇　冨嘉謨<lb/>
北陸蒼茫河海凝南山闌干晝夜冰素彩峩峩明月升深山窮谷<lb/>
不自見安知採斵備嘉薦隂房固<graphic n="KR3359" url="https://raw.githubusercontent.com/kanripo/KR-Gaiji/master/images/KR3359.png" mimeType="image/png"/>掩寒扇陽春二月朝始暾春<lb/>
光潭沲度千門明冰時岀御至尊彤庭赫赫九儀備腰玉煌煌千<lb/>
官事明冰畢歲周在位憶昔沙朔寒風漲崑崙長河冰始壯漫汗<lb/>
崚嶒積亭障邕邕鳴鴈江上來禁苑池臺冰復開揺春涵緑映樓<lb/>
<pb n="KR4h0024_SBCK_017-21b"/>
臺豳歌七月王風始明冰藏用照物軌四時不忒千萬祀<lb/>
　　　　殿前曲　王昌齡<lb/>
貴人糚梳殿前催香風吹入殿後來仗引笙歌大宛馬白蓮花發<lb/>
照池臺<lb/>
　　　　西施篇　王維<lb/>
豔色天下重西施寧乆㣲朝爲越溪女暮作呉宫妃賤日豈殊衆<lb/>
貴來方悟稀邀人傅香粉不自著羅衣君寵益嬌態君憐無是非<lb/>
當時浣紗伴莫得同車歸寄謝鄰家子效顰安可希<lb/>
　　　　三閣詞<hi>呉音四首</hi>
貴人三閣上日晏朱梳頭不應有恨事嬌甚卻成愁<lb/>
珠箔曲瓊鈎子細見楊州北兵那得渡浪語聲悠悠<lb/>
沉香帖閣柱金縷畫門楣迴首降幡下巳見黍離離<lb/>
三人出眢井一身登檻車朱門謾臨水不得見鱸魚<lb/>
　　　　霓裳羽衣曲　李肱<lb/>
<pb n="KR4h0024_SBCK_017-22a"/>
開元太平日萬國賀豐歲梨園厭舊曲玉座流新製鳳管遞參差<lb/>
霞衣競揺曵宴罷水殿空輦餘春草細蓬壷事巳乆仙樂功無替<lb/>
詎肯聽遺音聖明知善繼<lb/>
　　　　遊仙十六首　道士吳筠<lb/>
啓冊觀徃載揺懷考今情終古已寂寂舉世何營營悟彼衆仙妙<lb/>
超然含至精凝神契沖玄化服凌太淸心同宇宙廣體合雲霞輕<lb/>
翔風吹羽蓋慶霄拂霓旌龍駕朝紫㣲後天保令名豈如寰中士<lb/>
軒冕矜蹔榮<lb/>
鸞鳳棲瑶林鵰鶚集平楚飲啄本殊好翺翔終異所吾方遺諠囂<lb/>
立節慕髙舉解玆區中戀結彼霄外侣誰謂天路遐感通自無阻<lb/>
愍俗從遷謝尋仙去淪没三元有眞人與我生道骨凌晨吸丹景<lb/>
入夜飲黃月百關彌調暢方寸益淸越棲神合虚無洞覽周恍惚<lb/>
不覺隨玉皇焚香詣金闕<lb/>
西龜𥘉定籙東華已校名三官無遺譴七祖昇雲軿體妙塵累隔<lb/>
<pb n="KR4h0024_SBCK_017-22b"/>
心㣲玄化并一朝出天地億載猶童嬰使我齊浩劫蕭蕭宴玉淸<lb/>
怡神在靈府皎皎含淸澄仙經不吾欺輕舉信有徵疇昔希道念<lb/>
而今果天矜豈非隂功著乃致白日昇焉用過洞府吾其越朱陵<lb/>
高眞誠寥邈道合不我遺孰謂姑射逺神人可同嬉結駕從之遊<lb/>
飄飄出天垂不理人自化神凝物無疵因知至精感足以和四時<lb/>
八海廣無際三山髙不極金臺羅中天羽客恣遊息霞液朝可飲<lb/>
虹芝晩堪食嘯歌自忘心騰舉寧假翼保壽同三光安能幾千億<lb/>
將過太帝宫蹔詣扶桑處眞童已相迓爲我淸宿霧海若寧洪濤<lb/>
羲和止奔馭五雲結層閣八景動飛輿靑霞正可挹丹椹時一遇<lb/>
留我宴玉堂歸軒不令遽<lb/>
欲趨洞陽界試覽丹極表赤帝躍火龍炎官控朱鳥導我昇絳府<lb/>
長驅出天杪陽靈赫重暉四達何皎皎爲爾流飄風羣生遂無夭<lb/>
予因詣金母飛蓋超西極遂入素中天停輪太𪷟側若華拂流影<lb/>
不使白日匿傾㬢復亭午六合無暝色道化隨感遷此理誰能測<lb/>
<pb n="KR4h0024_SBCK_017-23a"/>
九龍何蜿蜿載我昇雲綱臨睨懷舊國風塵混蒼茫依依逺人寰<lb/>
去去邇帝鄕上超星辰紀下視日月光倐巳過太微天居煥煌煌<lb/>
停驂太儀側整服金闕前肅肅承上帝鏘鏘㑹羣仙鴻鑪發靈香<lb/>
廣廡張鈞天玉醴洽中座霞膏充四筵良期無終極俛仰移億年<lb/>
峻朗妙門闢澄㣲眞鑒通瓊林九霞上金閣三天中飛蚪躍慶雲<lb/>
翔鶴摶靈風鬱彼玉京㑹仙期六合同<lb/>
予昇至陽源欲憇眀霞館飄飄瓊輪舉曄曄金景散結虛成萬有<lb/>
髙妙咸可翫玉山鬱嵯峨琅海杳無岸蹔賞過千椿遐齡誰復筭<lb/>
招擕紫陽友合宴玉淸臺排景羽衣振浮空雲駕來靈旛七曜動<lb/>
瓊障九光開鳳舞龍璈奏蚪軒殊未迴<lb/>
髙昇紫極上宴此玄都岑玉蘂散竒香瓊珂流雅音靈風生太漠<lb/>
習習吹人襟體混希微廣神凝空洞深蕭然宇宙外自得乾坤心<lb/>
　　　　上元夫人詩　李白<lb/>
上元誰夫人偏得王母嬌嵯峨三角髻餘髪散垂腰裘披靑色錦<lb/>
<pb n="KR4h0024_SBCK_017-23b"/>
身著赤霜袍手提嬴女見閑與鳳吹簫眉語兩自笑忽然隨風飄<lb/>
　　　　王子喬　宋之問<lb/>
王子喬愛神仙七月七日上賔天白虎揺瑟鳳吹笙乗騎雲氣噏<lb/>
日精噏日精長不歸遺廟今在而人非空望山頭草草露濕君衣<lb/>
　　　　玉眞仙人詞　李白<lb/>
玉眞之眞人時往太華峯淸晨鳴天鼓飇歘騰雙龍弄霓不輟手<lb/>
行雲本無蹤幾時人少廣王母應相逢<lb/>
　　　　夢太白西峯　常建<lb/>
夢寐昇九崖杳靄逢元君貴我太白岑寥寥辭垢氛結宇在星漢<lb/>
宴林閉氛氲簷楹覆餘翠巾舄生片雲時往溪谷間孤亭晝仍曛<lb/>
松峯引天影石瀬淸霞文括目緩舟趣霽心投鳥羣春風又揺櫂<lb/>
潭㠀花紛紛<lb/>
　　　　苦篁調笑引　李賀<lb/>
請說軒轅在時事伶倫采竹二十四伶倫采之自崐丘軒轅以之<lb/>
<pb n="KR4h0024_SBCK_017-24a"/>
調元氣當時黃帝上天時二十三管咸相隨唯留一管人間吹無<lb/>
德不能得此管此管沉埋虞舜祠<lb/>
　　　　少室山韋鍊師昇仙歌　皇甫冉<lb/>
紅霞紫氣甚氤氲絳節靑童迎少君忽從林下昇天去空使時人<lb/>
禮白雲<lb/>
　　　　宿靑牛谷梁鍊師仙居　楊衡<lb/>
隨雲歩入靑牛谷靑牛道士留我宿可憐夜乆月明中唯有壇邊<lb/>
一枝竹<lb/>
　　　　玄都壇歌寄元逸人　杜甫<lb/>
故人昔隱東蒙峯巳佩含景蒼精龍故人今居子午谷獨在隂崖<lb/>
結茅屋屋前太古玄都壇靑石漠漠松風寒子規夜啼山竹裂王<lb/>
母晝下雲旗翻知君此計誠長往芝草琅玕日應長鐡鎻髙垂不<lb/>
可攀致身福地何蕭爽<lb/>
　　　　寄全椒山中道士　韋應物<lb/>
<pb n="KR4h0024_SBCK_017-24b"/>
今朝郡齋冷忽念山中客澗底束荆薪歸來煑白石欲持一瓢酒<lb/>
逺慰風雨夕落葉遍空山何處㝷行跡<lb/>
　　　　洗心　道士司馬退之<lb/>
不踐名利道始覺塵土腥不味稻粱食始覺神骨淸羅浮奔走外<lb/>
日月無短明山瘦松亦勁鶴老飛更輕逍遥此中客翠髪皆長生<lb/>
草木多古色雞犬無新聲君有出俗志不貪英雄名傲然脫冠帶<lb/>
改換人間情去矣丹霄步向曉雲㝠㝠<lb/>
　　　　齋心　王昌齡<lb/>
女蘿覆石壁溪水幽𪷟瀧紫葛蔓黃花姢姢寒露中朝飲花上露<lb/>
夜卧松下風雲英化爲水光彩與我同日月蕩精魂寥寥天府空<lb/>
　　　　寄菖蒲　張籍<lb/>
石上生菖蒲一寸十二節仙人勸我食令我頭靑靣如雪逢人寄<lb/>
君一絳囊書中不得傳此方君能來作棲霞侣與君同入丹玄鄕<lb/>
　　　　金璫玉珮歌　顧況<lb/>
<pb n="KR4h0024_SBCK_017-25a"/>
贈君金璫太霄之玉珮金鎻禹歩之流珠五嶽眞君之祕籙九天<lb/>
丈人之寳書東井沐浴辰巳畢先進洞房上奔日借問君從何處<lb/>
來黄姑織女機邊岀<lb/>
重校正唐文粹卷第十七之下<lb/>
<pb n="KR4h0024_SBCK_017-25b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_007-1a"/>
重校正唐文粹卷第七<lb/>
　　　　　　　　　　　呉興姚　鉉　纂<lb/>
　古賦庚<hi>揔一十四首</hi>
　　鳥獸昆䖝<lb/>
　　　大鵬賦<hi>李白</hi>鵰賦<hi>杜甫</hi>
　　　白鷼賦<hi>蕭穎士</hi>白鸚鵡賦<hi>王維</hi>
　　　感二鳥賦<hi>韓愈</hi>白羽扇賦<hi>張九齡</hi>
　　　玄猿賦<hi>呉筠</hi>麈尾賦<hi>陳子昻</hi>
　　　由鹿賦<hi>吕温</hi>蠶賦<hi>陸龜蒙</hi>
　　　秋蟲賦<hi>羅隱</hi>蝨賦<hi>李商隱</hi>
　　　後蝨賦<hi>陸龜蒙</hi>蝎賦<hi>李商隱</hi>
　　　　大鵬賦<hi>并序</hi>李白<lb/>
余昔於江陵口見天台司馬子微謂余有仙風道骨可與神遊八<lb/>
極之表因著大鵬遇希有鳥賦以自廣此賦巳傳于世徃徃人間<lb/>
<pb n="KR4h0024_SBCK_007-1b"/>
見之悔其少作未窮宏逹之旨中年棄之及讀晉書覩阮宣子大<lb/>
鵬讃鄙心陋之遂更記憶多將舊本不同今復存于集豈敢傳諸<lb/>
作者庶可示之子弟而巳其辭曰<lb/>
南華老仙發天機于<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園吐崢嶸之髙論開浩蕩之竒言徴至怪<lb/>
于齊諧談北溟之巨魚吾不知幾千里其名曰鯤化成大鵬質疑<lb/>
肧渾脫脩鬛于海島張廣翅于天門刷渤澥之春流晞扶桑之朝<lb/>
暾赫弈乎宇宙憑凌乎崑崙一鼔一舞煙曚沙昏五嶽爲之震蕩<lb/>
百川爲之崩奔爾乃蹶厚地摩太清亘層霄突重溟激三千以崛<lb/>
起搏九萬而迅征背嶪太山之崔嵬翼舉垂雲之縱橫左廻右旋<lb/>
倐隂忽明歴汗漫以夭矯排閶闔之崢嶸簸鴻濛扇雷霆斗轉而<lb/>
天動山揺而海傾怒無所搏雄無所爭固可想象其勢髣髴其形<lb/>
若乃足縈虹蜺目耀日月連軒沓拖揮霍翕忽噴氣則六合生雲<lb/>
灑毛則千里飛雪邈彼北荒將窮南隅遞逸翮以傍鼓擊奔颷而<lb/>
長駈燭龍銜光以照影列缺施鞭而啓塗塊視三山杯觀五湖其<lb/>
<pb n="KR4h0024_SBCK_007-2a"/>
動也神應其行也道俱任公見之而罷釣有窮不敢以彎弧莫不<lb/>
投竿失鏃仰之長吁爾其雄姿壯觀映背河漢上摩蒼蒼下覆漫<lb/>
漫盤古開天而直視羲和倚日以傍歎<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛乎八荒之間隱映乎<lb/>
四海之半橫大明而掩晝若混茫之未判忽騰覆以廻旋則霞廓<lb/>
而霧散然後六月一息至于海湄欻翳景以橫榰逆髙天而下垂<lb/>
憩乎泱漭之野入乎汪湟之地猛勢所射餘風所吹溟漲沸渭巖<lb/>
嶽紛披天吳爲之㤕慄海若爲之躨跜巨鼇冠山而却走長鯨騰<lb/>
海而下馳縮殻挫鬛莫之敢窺吾亦不測其神怪而若此蓋乃造<lb/>
化之所爲豈比夫蓬萊之黃鵠誇金衣與菊裳耻蒼梧之玄鳯耀<lb/>
綵質與錦章旣服御于靈仙亦馴擾干池惶精衛殷勤于銜木鶢<lb/>
鶋悲愁乎薦觴天雞警曙于蟠桃踆烏炳耀于太陽不曠蕩而縱<lb/>
適何拘攣而守常未若兹鵬之逍遥無厥類而比方不矜大而暴<lb/>
猛每順時而行藏叅玄根以比壽飲元氣以爲漿戲暘谷而徘徊<lb/>
憑炎洲而抑揚俄而希有見而謂之曰偉哉鵬乎若此之樂也吾<lb/>
<pb n="KR4h0024_SBCK_007-2b"/>
左翼掩乎東極右翼蔽乎西荒跨躡池絡周旋天綱以恍愡爲巢<lb/>
以虚無爲場我呼爾遊爾呼我翔於是太鵬許之欣然相隨此二<lb/>
禽已登于寥廓而尺鷃之輩空見笑于藩籬<lb/>
　　　　鵰賦<hi>并進表</hi>杜甫<lb/>
臣甫言臣之近代陵夷公侯之貴磨滅鼎銘之勲不復照曜於明<lb/>
時自先君恕預以降奉儒守官未墜素業矣亡祖故尚書膳部員<lb/>
外郎先臣某脩文於中宗之朝髙視於藏書之府故天下學士到<lb/>
于今而師之臣幸頼先臣緒業自七歲所綴詩筆向四十載矣約<lb/>
有千餘篇今賈馬之徒得排金門上玉堂者甚衆矣唯臣衣不蓋<lb/>
體常寄食於人奔走不暇祗恐轉死溝壑安敢望仕進乎伏惟明<lb/>
主哀憐之儻使執先祖之故事拔泥塗之久辱則臣之述作雖不<lb/>
足以鼓吹六經先鳴數子至於沈鬱頓挫隨時敏捷而揚雄枚臯<lb/>
之流庶可跂及也有臣如此陛下其舍諸伏惟明主哀憐之無令<lb/>
役役便至於衰老也臣甫誠惶誠恐頓首頓首死罪死罪以爲鵰<lb/>
<pb n="KR4h0024_SBCK_007-3a"/>
者<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>鳥之殊特搏擊而不可當豈但壯觀於旌門發狂於原隰引<lb/>
以爲類是大臣正色立朝之義臣竊重其有英雄之姿故作此賦<lb/>
實望以此逹於聖聦耳不揆蕪淺謹投延恩匭進表獻上以聞謹<lb/>
言<lb/>
　　　　賦<lb/>
當九秋之清凄見一鶚之直上以雄材爲巳任橫殺氣而獨徃捎<lb/>
捎勁翮肅肅遺響杳不可追俊無留賞彼何鄉之性命碎今日之<lb/>
指掌伊鷙鳥之累百敢同年而爭長此鵰之大略也若乃虞人之<lb/>
所得也必以氣禀玄冥隂乗甲子河海蕩潏風雲亂起雪冱山隂<lb/>
冰纏樹死迷向背於八極絶飛走於萬里朝無所充腸夕違其所<lb/>
止頗愁呼而蹭蹬信求食而依倚用此時而㧻<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>待尤者而綱紀<lb/>
表狎羽而潛窺順雄姿之所擬欻捷來於森木固先繫於利觜解<lb/>
騰攫而竦神開網羅而有喜獻禽之課數備而巳及乎閩隷受之<lb/>
也則擇其清質列在周垣揮拘攣之掣曵挫豪梗之飛翻識畋遊<lb/>
<pb n="KR4h0024_SBCK_007-3b"/>
之所使登馬上而孤騫然後綴以珠飾呈於至尊搏風槍櫐用壯<lb/>
旌門乗輿或幸別館獵平原寒蕪空闊霜仗喧繁觀其夾翠華而<lb/>
上下卷毛血之崩奔隨意氣而電落引塵沙而晝昏豁堵墻之榮<lb/>
觀棄功効而不論斯亦足重也至如千年孽狐三窟校兎恃古塜<lb/>
之荆棘飽荒城之霜露回惑我徃來趑趄我場圃雖青骹戴角白<lb/>
鼻如瓠蹙奔蹄而俯臨飛迅翼以遐寓而料全於果見迫寧遽屢<lb/>
攬之而頴脫便有若於神助是以嘵哮其音颯爽其慮續下韝而<lb/>
繚繞尚投跡而容與奮威逐北施巧無據方蹉跎而就擒亦造次<lb/>
而難去一竒卒獲百勝昭著風宿多端蕭條何處斯又足稱也爾<lb/>
其鶬鴰鳱鶂之倫莫益於物空生此身聮拳拾穗長大如人肉多<lb/>
奚有味乃不珍輕鷹隼而自若託鴻鵠而爲鄰彼壯夫之慷慨假<lb/>
强敵而逡巡拉先鳴之異者及將起而遄臻忽翮天路終辭水濵<lb/>
寧掩羣而盡取且决意而驚新此又一時之俊也夫其降精於金<lb/>
立骨如䥫目通於腦筋入於節架軒楹之上純<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>光芒掣梁棟之<lb/>
<pb n="KR4h0024_SBCK_007-4a"/>
間寒風凜冽雖趾矯千變林嶺萬穴繫叢薄之不開突扠㧎而皆<lb/>
折又有觸邪之義也乆而服勤是可吁畏必使烏攫之黨罷鈔盗<lb/>
而潛飛梟怪之羣想英靈而遽墜豈比乎虚陳其力叨竊其位等<lb/>
摩天而自安與槍榆而無事者矣故不見其用也則晨飛絶壑暮<lb/>
起長汀來雖自負去若無形置巢嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>養子青冥倐爾年歲茫然<lb/>
闕廷莫試鉤爪空廻斗星衆鶵儻割鮮於金殿此鳥巳將老於巖<lb/>
扄<lb/>
　　　　白鷴賦<hi>并序</hi>蕭頴士<lb/>
白鷴羽族之幽竒也素質黒章爪觜純丹體備冠距頗類夫雞翟<lb/>
神皃清閑不雜於衆禽栖止遐深與人境罕接固莫得而馴狎也<lb/>
上聞而徴焉處以雕籠致以馹騎將集長楊游太液行有日矣天<lb/>
寳辛卯歲予旅泊江㑹流宕逾時秋八月自山隂前次東陽方議<lb/>
夫南登西泛極聞見之義諒𥚹懷所素蓄而未之從也㑹有命自<lb/>
天台赴京闕適與兹鳥偕至于㑹稽之傳舍觀其宛頸旁睨徊徨<lb/>
<pb n="KR4h0024_SBCK_007-4b"/>
掩抑徃徃孤鳴音韻凄京如慕侶而不獲因感而賦之曰<lb/>
鳥之生矣于彼江山彩之玄素文不綺斑備文武之玉飾微妖姬<lb/>
之殊顔情莽眇以耿絜皃軒昻以安閑無馴擾之近性故不愜於<lb/>
人寰遊必海裔栖必雲間兾養拙以自保祛未萌之憂患不然豈<lb/>
陋彼都邑之佳麗顧投身乎阻艱以其標自然之靜故名之曰白<lb/>
鷴者歟何天聽之𬗟邈辱微禽之瑣細偶一日之見覉委微軀以<lb/>
受制望層城以歛翼懷衆侶而孤唳從廐置之駿奔仰君門以遐<lb/>
逝君門兮九重同呌窱兮穹崇池太液兮㠀方壷萬族翔泳乎其<lb/>
中晝聒未央之繁絃夕警長樂之靈鍾顧踈野之賤迹豈敢求一<lb/>
枝而見容越水清兮鏡色吳山逺兮天逼窺淺深以颺影逗杳冥<lb/>
兮一息謂杉松可得永日而噪聚蓴荇足以窮年而啄食一與心<lb/>
賞兮睽違念歸飛兮何極鸚能言而入座鸖善舞而登軒殊二者<lb/>
之俗態諒慚惶於主恩是以雖信美而非其志獨屏營而兢䰟者<lb/>
焉<lb/>
<pb n="KR4h0024_SBCK_007-5a"/>
　　　　白鸚鵡賦　王維<lb/>
若夫名依西域族本南海同朱喙之清音變緑衣於素彩惟兹鳥<lb/>
之可貴諒其美之斯在爾其入翫於人見珍竒質狎蘭房之妓女<lb/>
去桂林之雲日易喬枝以羅䄂代危巢以瓊室慕侶方逺依人永<lb/>
畢託言語而雖通顧形影之非匹經過珠網出入金鋪單鳴無應<lb/>
隻影長孤偶白鷴於池側對皓鸖於庭隅愁混色而難辨願知名<lb/>
而自呼明心有識懐恩何極芳樹絶想鵰梁撫翼時銜花而不言<lb/>
每投人以方息慧性孤稟雅容非飾含火徳之明輝𬒳金方之正<lb/>
色至如海鷰呈瑞有玉篋之可依山雞學舞向寳鏡而知歸皆羽<lb/>
毛之偉麗奉日月之光輝豈憐兹鳥地逺形微色凌紈質彩奪繒<lb/>
衣深籠久閉喬木長違儻見借其羽翼與遷鸎而共飛<lb/>
　　　　感二鳥賦<hi>并序</hi>韓愈<lb/>
貞元十一年五月戊辰愈東歸癸酉自潼關出息于河之隂時始<lb/>
去京師有不遇時之歎見行有籠白烏白鸜鵒而西者號於道曰<lb/>
<pb n="KR4h0024_SBCK_007-5b"/>
某土之守某官使使者進於天子東西者皆避路莫敢正目焉因<lb/>
竊自悲幸生天下無事時承先人之遺業不識干戈攻守耕穫之<lb/>
勤讀書著文自七歲至今凡二十二年其行巳不敢有愧於古人<lb/>
之道其閑居思念前古當今之故亦僅志其一二大者焉選舉於<lb/>
有司與百十人偕退曽不得薦書齒下士于朝以仰望天子之光<lb/>
明今是鳥也惟以羽毛之異非有道徳智謀承顧問賛敎化者乃<lb/>
反得蒙採擢薦進光輝如此故爲賦以自悼且明夫遭時者雖小<lb/>
善必達不遭時者累善無所容焉其辭曰<lb/>
吾何歸乎吾將旣行而後累思誠不足以自存苟有食其從之出<lb/>
國門而東騖觸白日之隆景時返顧以流涕念西路之差永過潼<lb/>
關而坐息窺黄流之奔猛感二鳥之無知方蒙恩而入幸惟進退<lb/>
之殊異増予懐之耿耿彼中心之何喜徒外飾焉是逞予生命之<lb/>
湮阨曽二鳥之不如汨東西與南北恒十年以不居辱飽食其有<lb/>
數況䇿名與薦書時所好之爲賢庸有謂余之非愚昔殷之髙宗<lb/>
<pb n="KR4h0024_SBCK_007-6a"/>
得良弼於宵寐孰左右者爲之先信天同而神比及時運之未<lb/>
來或兩求而莫致雖家到而戸說秪招尤而速累蓋上天之生余<lb/>
亦有期於下地盍永配於古人獨怊悵於無位雖得之而不能乃<lb/>
鬼神之所戲幸年歲之未暮庶無羡於斯類<lb/>
　　　　白羽扇賦<hi>并序</hi>張九齡<lb/>
開元二十四年夏盛暑奉敕遣大將軍髙力士賜宰臣白羽扇九<lb/>
齡與焉竊有所感立進賦曰<lb/>
當時而用任物所長彼鴻鵠之弱羽出江湖之下方安知煩暑可<lb/>
致清涼豈無紈素彩畫文章復有脩竹剖㭊毫芒提携宻邇揺動<lb/>
馨香惟衆珍之在御何短翮之敢當與竊恩於聖后且見持於未<lb/>
央伊昔皐澤之時亦有雲霄之志苟効用之得所雖殺身而何忘<lb/>
肅肅鳥羽穆如微風縱秋氣之移奪終感恩於篋中<lb/>
　　　　玄猿賦<hi>并序</hi>道士吳筠<lb/>
前志稱周穆王南征君子變爲猿鶴小人變爲蟲沙夫神用無方<lb/>
<pb n="KR4h0024_SBCK_007-6b"/>
未必不爾筠自入廬嶽則覩斯玄猿嘉夫雨昏則無聲景霽則長<lb/>
嘯不踐土石超遥於萬木之間春咀其英秋食其實不犯稼穡深<lb/>
棲逺處猶有君子之性異乎狙猱之倫且多難巳來庶品凋敗麋<lb/>
鹿殫於網罟遺氓困於誅求此獨蕭然物莫能患豈不以託跡冥<lb/>
絶不才逺禍昔夫子歎山梁雌雉曰時哉時哉予因感之聊以作<lb/>
賦<lb/>
伊玄猿之所育于南國之曽岑動不踐地居常在林雖泛泛而無<lb/>
據亦熈熈而有心雰嵐昏而共黙風雨霽而爭吟使幽人之思清<lb/>
暢覉客之涕霑襟何必聆嶰谷之管對雍門之琴哉歷千㝷之喬<lb/>
木俯萬仞之危嶠弄遊雲之亂飛嬉落日之橫照連肱澗飲命侶<lb/>
煙嘯或聚而閑棲或分而逈趠壽同靈鸖性本君子阻重巖之險<lb/>
非虎豹所履䕃交柯之密豈鵰鶚能視故逢蒙操弓憚髙深而止<lb/>
鄧公折箭含惻隱而巳何患累之罕臻不干物以利巳詎若狒狒<lb/>
凌人以就戮猩猩甘酒而遄死夫時珍貂裘世寳狐白徒能工於<lb/>
<pb n="KR4h0024_SBCK_007-7a"/>
隱伏終見陷於機辟麝懷香以賈害狙伐巧而招射小則翡翠殞<lb/>
於毛羽大則犀象殘於齒革孰能去有用之損取無用之益固弃<lb/>
置於常情永逍遥以自適無威刑以相臨有族類而相親食資諸<lb/>
物衣取諸身不賦不役靡勞靡勤如政教之未施保巢居之淳淳<lb/>
匪虞氏之所及何狙公之能馴吾固知人爲物之貴又焉測元化<lb/>
之所大均乎<lb/>
　　　　麈尾賦<hi>并序</hi>陳子昻<lb/>
甲子歲天子在洛陽時余始解褐與秘書省正字太子司直宗秦<lb/>
客置酒於金谷亭大集賔客酒酣共賦座上食物命余爲麈尾賦<lb/>
焉<lb/>
天子浩浩兮物亦云云性命變化兮如絲之棼或以神好正直天<lb/>
蓋黙黙或以道惡强梁天亦茫茫此仙都之微獸因何負而罹殃<lb/>
始居幽山之藪食乎豐草之鄕不害物以利已每營道而同方何<lb/>
忘情以委代而任性之不忘卒罘網以見逼受庖割而罹傷豈不<lb/>
<pb n="KR4h0024_SBCK_007-7b"/>
以斯尾之有用而殺身於此堂爲君彫爼之羞厠君金盤之實承<lb/>
主人之嘉慶對象筵與寳瑟雖信美於兹辰詎同歡於疇日客有<lb/>
感之而歎曰命不可思神亦難測吉凶悔吝未始有極假如天道<lb/>
之用莫神於龍受戮爲醢不知其凶王者之瑞莫聖於麟遇害於<lb/>
野不知其仁神旣不能自智聖亦不能自知況林棲而谷走及山<lb/>
鹿與野麋古人有言天地之心其間無巧冥之則順動之則夭諒<lb/>
物情之不異我心又何兢於猜矯故曰天之神明與物推移不爲<lb/>
事先動而輙隨是以至人無已聖人不知子欲全身而逺害曽是<lb/>
浩然而順斯<lb/>
　　　　由鹿賦<hi>并序</hi>
貞元丁卯歳予南出穰樊之間遇野人縶鹿而至者問之荅曰此<lb/>
爲由鹿由此鹿以誘致羣鹿也備言其狀且曰此鹿每有所致輙<lb/>
鳴嘷不飲食者累日余喟然歎曰虞之即鹿也必以其類致之人<lb/>
之即人也亦必以其友致之實繁有徒古之然矣嗟乎鹿無情而<lb/>
<pb n="KR4h0024_SBCK_007-8a"/>
猶知痛傷人之與謀寔安殘酷者彼何人斯彼何人斯物微感深<lb/>
遂作賦曰<lb/>
鹿之生兮亦禀亭毒備齒角以無競循性情而自牧姑有昧於行<lb/>
止尚焉知乎倚伏捨爾崇林輕遊近麓偶巧網之生致蒙主人之<lb/>
全育飲以渫井飼于芳庭寢卧荃柔騰倚蘭馨露徃霜來日安月<lb/>
寜雖矯性之非樂終感恩而不驚曽不知養非玩物用有深意命<lb/>
之曰由俾陷其類涼秋八月爽景清氣羇致山阿縻于蹊隧設伏<lb/>
以侍翳叢而伺同氣相求誘之孔易將必慕侣豈云貪餌<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>和<lb/>
鳴麌麌狎至彼泯慮於猜信此無情於誠僞孰是蒼卒禍生所忽<lb/>
毒鏑欻以星貫潛機劃其電發或洞胷而達腋或折足而碎骨望<lb/>
林巒兮非逺顧町疃兮未滅風嘷澤而北至日掩山而西没走駭<lb/>
侣於巖煙呌飢麛於澗月苟行路之聞者孰不心摧而思絶想爾<lb/>
由矣野心而仁望純束而驚顧隨獲車兮逡廵視鼎中之銷爛觀<lb/>
机上之剖分忽哀鳴以感類若沈痛之在身雖復處之密邇享以<lb/>
<pb n="KR4h0024_SBCK_007-8b"/>
豐珍比檻猿之駭躍同海鳥之愁辛敢擇䕃而後止思走險以何<lb/>
因痛無知以相陷含怨毒而莫伸客有感而言曰物誠有諸人亦<lb/>
宜乎摭事或比原心則殊借如淮隂搆禍冤在神理通說且拒狶<lb/>
謀寜起堂堂蕭公實曰知巳紿致鐘室胡寜忍此吕禄之難誰非<lb/>
漢臣交則不義賣亦不仁彼美酈生旣爲交親誘襲軍印豈無他<lb/>
人於戲微獸傷類如不自容伊人賣友而享其功滅交道兮墜義<lb/>
風曽麋鹿之不若何仁信之可宗巳焉哉諒此世之茫茫吾未見<lb/>
其始終<lb/>
　　　　蠶賦<hi>并序</hi>陸龜蒙<lb/>
荀卿子有蠶賦楊泉亦爲之皆言蠶有功於世不斥其禍於民也<lb/>
余激而賦之極言其不可能無意乎詩人碩䑕之刺於是乎在<lb/>
古民之衣或羽或皮無得無喪其游熈熈藝麻緝纑官𥘉喜窺十<lb/>
奪四五民心乃離逮蠶之生繭厚絲美機杼經緯龍鸞葩卉官誕<lb/>
益嚵盡取後巳嗚呼旣豢而烹蠶實病此伐桑滅蠶民不凍死<lb/>
<pb n="KR4h0024_SBCK_007-9a"/>
　　　　秋蟲賦<hi>并序</hi>羅隱<lb/>
秋蟲蜘蛛也致身網羅間實腹亦網羅間愚感其理有得喪因以<lb/>
言賦之<lb/>
物之小兮迎網而斃物之大兮兼網而逝網也者繩其小而不繩<lb/>
其大吾不知爾身之危兮腹之餧兮吁<lb/>
　　　　蝨賦　李商隱<lb/>
亦氣而孕亦卵而成晨鷖露鶴不如其生汝職唯齧而不善齧回<lb/>
臭而多跖香而絶<lb/>
　　　　後蝨賦<hi>并序</hi>陸龜蒙<lb/>
余讀玉谿生蝨賦有就顔避跖之嘆似未知蝨作後蝨賦以矯之<lb/>
衣緇守白髪華守黒不爲物遷是有恒徳小人趨時必變顔色弃<lb/>
瘠涵腴乃蝨之賊<lb/>
　　　　蝎賦　李商隱<lb/>
夜風索索縁隙憑壁弗聲弗鳴潛此毒螫厥虎不翅厥牛不齒爾<lb/>
<pb n="KR4h0024_SBCK_007-9b"/>
兮何功旣角而尾<lb/>
重校正唐文粹卷第七<lb/>
</p>
<p>
</p>
  </div>
</body>
</text>
</TEI>
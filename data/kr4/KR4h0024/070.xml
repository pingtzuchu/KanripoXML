<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_070-1a"/>
重校正唐文粹卷第七十<lb/>
　　　　　　　　　　　吳興姚　鉉　纂<lb/>
　銘戊<hi>版文誄表附揔七首</hi>
　　命婦二<lb/>
　　　唐息國夫人墓誌銘<hi>韓愈</hi>
　　　唐河南元府君夫人墓誌銘<hi>白居易</hi>
　　賢母一<lb/>
　　　陶母墳版文<hi>附舒元輿</hi>
　　隱居四<lb/>
　　　東武山陳居士墓銘<hi>陳子昻</hi>居士陳公墓誌銘<lb/>
　　　徳先生誄<hi>附李華</hi>廣陵陳先生墓表<hi>附吕温</hi>
　　　　唐息國夫人墓誌銘<hi>并序</hi>韓愈<lb/>
貞元十五年靈州節度使御史大夫李公諱欒守邊有勞詔曰欒<lb/>
妻何氏可封息國夫人元和二年李公入爲戸部尚書薨夫人遂<lb/>
<pb n="KR4h0024_SBCK_070-1b"/>
專家政公之男三人女二人而何氏出者二男一女夫人敎養嫁<lb/>
娶如一雖門内親戚不覺有纎毫薄厚御僮僕使治居第生産皆<lb/>
有條序居卑尊閒無不順適命服在躬承祀孔時年若干元和七<lb/>
年甲子日南至以病卒明年八月庚寅葬河南河陽夫人曽祖某<lb/>
綏州刺史祖某潞州别駕父某晉州録事叅軍二男戡左威衛倉<lb/>
曹叅軍成左清道率府録事叅軍女子嫁興元叅軍鄭博古將葬<lb/>
戡與成以其事乞銘於其鄰韓愈愈乃爲銘曰<lb/>
男主外事治不爲易施于其家難甚吏治又況公侯族大而貴夫<lb/>
人是專厥聲惟懿昔在貞元有錫自天啓封備服以疇時勲婉婉<lb/>
夫人有藉宫門克承其後以嫁以婚隨葬東土在河之陽遥望公<lb/>
墳而不同藏<lb/>
　　　　唐河南元府君夫人滎陽鄭氏墓誌銘<hi>并序</hi>白居易<lb/>
有唐元和元年九月十六日故中散大夫尚書比部郎中舒王府<lb/>
長史河南元府君諱寛夫人滎陽縣太君鄭氏年六十寢疾殁于<lb/>
<pb n="KR4h0024_SBCK_070-2a"/>
萬年縣靖安里私第越明年二月十五日權祔于咸陽縣奉賢郷<lb/>
洪瀆原從先姑之塋也夫人曾祖諱逺思官至鄭州刺史贈太常<lb/>
卿王父諱　朝散大夫易州司馬父諱濟睦州刺史夫人即睦州<lb/>
次女也其出范陽盧氏外祖諱平子京兆府涇陽令夫人有四子<lb/>
二女長曰泝蔡州汝陽縣尉次曰秬京兆府萬年縣尉次曰積同<lb/>
州韓城縣尉次曰稹河南府河南縣尉長女適吳郡陸翰翰爲監<lb/>
察御史次女爲比丘尼名眞一二女不幸皆先夫人殁府君之爲<lb/>
比部也夫人始封滎陽縣君從夫貴也稹之爲拾遺也夫人進封<lb/>
滎陽縣太君從子貴也天下有五甲姓滎陽鄭氏居其一鄭之勲<lb/>
德官爵有國史在鄭之源派婚媾有家牒在比部府君丗禄官政<lb/>
文行有故京兆尹鄭雲逵之誌在今所敘者但書夫人之事而尼<lb/>
初夫人爲女時事父母以孝聞友兄姊睦弟妹以悌聞發自生知<lb/>
不由師訓其淑性有如此者夫人爲婦時元氏世食貧然以豐絜<lb/>
家祀傳爲詒燕之訓夫人毎及時祭則終夜不寐煎和滌濯必躬<lb/>
<pb n="KR4h0024_SBCK_070-2b"/>
親之雖隆暑沍寒之時而服勤親饋面無怠色其誠敬有如此者<lb/>
元氏鄭氏皆大族合而姻表滋多凡中外吉凶之禮有疑議者皆<lb/>
質於夫人夫人從而酌之靡不中禮其明達有如此者夫人爲母<lb/>
時府君旣殁積與稹方齠齓家貧無師以授業夫人親執詩書誨<lb/>
而不倦四五年間二子皆以通經入仕稹旣第判入等授祕書省<lb/>
校書郎屬今天子始踐祚䇿三科以拔天下賢俊中第者凡十八<lb/>
人而稹冠其首焉由校書郎拜左拾遺不數月讜言直聲動于朝<lb/>
廷以是出爲河南尉長女旣適陸氏陸氏有舅姑姻族於是以順<lb/>
奉上以惠逮下二紀而殁婦道不衰内外六姻仰爲儀範非夫人<lb/>
恂恂孜孜善誘所至則曷能使子達於邦女冝其家哉其教誨有<lb/>
如此者旣而諸子雖迭仕禄利甚薄每至月給食時給衣皆始自<lb/>
孤弱者次及踈賤者由是衣無常主厨無異膳親者恱踈者來故<lb/>
傭保乳母之類有凍餒垂白不忍去元氏之門者而況臧獲輩乎<lb/>
其仁愛有如此者自夫人母其家殆二十五年專用訓誡除去鞭<lb/>
<pb n="KR4h0024_SBCK_070-3a"/>
扑常以正顔色訓諸女諸婦諸女諸婦其心戰兢如履干冰常以<lb/>
正詞氣誡諸子諸孫諸子諸孫其心愧恥若撻于市由是納下於<lb/>
少過致家於大和婢㒒終歲不聞忿爭童孺成人不識檟楚閨門<lb/>
之内熙熙然如太古時人也其慈訓有如此者噫昔<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>室緹縈之<lb/>
徒烈女也及爲婦則無聞伯宗梁鴻之妻哲婦也及爲母則無聞<lb/>
文伯孟氏之親賢母也爲女爲婦時亦無聞今夫人女美如此婦<lb/>
德又如此母儀又如此三者具美可以冠古今矣嗚呼惟夫人之<lb/>
道移於他則何用而不臧乎若引而伸之可以肥一國焉則關睢<lb/>
鵲巢之化斯不逺矣若推而廣之可以肥天下焉則姜嫄文母之<lb/>
風斯不逺矣豈止於訓四子以聖善化一家於仁厚者哉居易不<lb/>
佞辱於夫人之幼子稹爲執友故聆夫人美最熟稹泣血孺慕哀<lb/>
動他人託爲撰述書于墓石斯古孝子顯父母之志也嗚呼斯文<lb/>
作豈直若是而巳哉亦欲百代之下聞夫人之風覩夫人之墓使<lb/>
悍妻和嚚母慈不遜之女順云爾銘曰<lb/>
<pb n="KR4h0024_SBCK_070-3b"/>
元和歲丁亥春咸陽道渭水濵云誰之墓鄭氏夫人<lb/>
　　　　陶母墳版文<hi>并序</hi>舒元輿<lb/>
常母之道恩勝威威不勝而常子之性偏以驕出由此也偏氣襲<lb/>
正正氣敗績故往往恩過驕過而閨門閒有觸命觝教磨去法用<lb/>
者相半古孟氏母警戒若此乃首以兼敎軻三變而至於道去千<lb/>
年而陶之母亦以兼教侃侃還至於道慈容嚴嚴離立相望中央<lb/>
寂寥希吾或稀太歲在卯予帆彭蠡見謝靈運詩石壁壁東南行<lb/>
百歩許有高墳嵯峨墳前有碑書跡照湖小子蹶起疾眩視之則<lb/>
陶母之字存及落帆上陸修式恪禮以爲父母敎子大倫不逃義<lb/>
方然父之敎主於兼之言恩威不偏勝偏失者或骨髓閒有秦吳<lb/>
之謬故州吁石厚變爲賊敵非父子邪且母之教偏在慈夫以兼<lb/>
教猶有嚮者之謬以偏教而無嚮者之謬或鮮矣英英哲母煦然<lb/>
化成成之中而能敺其子歸其有極是以陶家肥而晉家亦肥鴻<lb/>
聲芬馥撲染他類肯使專司晨索家之疵到吾聽乎嗚呼賢母之<lb/>
<pb n="KR4h0024_SBCK_070-4a"/>
風可以卓往赫來爲千萬年光墳版不書豈斯意邪徘徊聳慕龔<lb/>
成斯文詞曰<lb/>
彭蠡之濵峨峨高墳有晉陶君哲太夫人前瞻千年卜孟爲鄰後<lb/>
千萬年卜誰爲鄰西江悠悠東潮滔滔彭蠡有竭斯墳更高<lb/>
　　　　梓州射洪縣武東山陳居士之墓銘<hi>并序</hi>陳子昻<lb/>
君諱嗣字弘嗣其先陳國人也漢末淪喪八代祖自汝南仕蜀爲<lb/>
尚書令其後蜀爲晉所滅子孫避晉不仕居涪南武東山與唐胡<lb/>
白趙五姓置立新城郡部制二縣而四姓宗之世爲郡長蕭齊之<lb/>
末有太平者兄弟三人爲郡豪傑梁武帝受禪網羅英豪拜太平<lb/>
爲新城郡守尋加本州别駕弟太樂太蒙蒙爲黎州長史護督南<lb/>
梁二郡太守太樂爲本州司馬即君之高祖父也生曾祖方慶好<lb/>
道不樂爲仕得墨子五行祕書隱于武東山生烈祖湯仕爲郡主<lb/>
簿遇梁季喪亂避丗不仕生皇考逈逈早卒君即逈之第二子也<lb/>
少孤而有純德恭已飾行一日三省家丗本以清白崇德迨君之<lb/>
<pb n="KR4h0024_SBCK_070-4b"/>
孤素業空矣君有仁兄養母以孝君克順至行同勤苦節夏不避<lb/>
暑冬不避寒蒸蒸服事行年四十有五入則孝出則悌謹而信汎<lb/>
愛衆而親仁無餘力也以是不優於道逮親終殁春秋巳高從事<lb/>
不可以養矣乃輟干禄之學修養生之道山壑高居農野永歲雅<lb/>
聞漢有王丹者放居不仕家累千金以自奉田稼勤者載酒從之<lb/>
郷里承化以相懲沮乃歎曰彼王丹者是爲政也奚其爲爲政也<lb/>
由是始考林澤闢良田習仙書務農政天道時變地道化成丘陵<lb/>
淵藪星歲雲物靡不用心原田莓莓黍稷漠漠汶陽之稼如雲矣<lb/>
春也載華歲聿其秋白露時降百榖收熟君甞乗肩輿省農時饋<lb/>
田畯刑以肅墮恱以勞勤若孫吳之用兵<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>鳥之摶擊也卓彼甫<lb/>
田歲取十千倉廩實崇禮節恤惸寡賑窮乏九族以親之郷黨以<lb/>
歡之君十餘年家累千金矣其鄰里有媮衣食帶刀劒椎埋胠篋<lb/>
之類鬪雞走狗之豪莫不靡下風馴素節曰里有仁焉吾何從之<lb/>
也遂頓浮窳之節肅㳟儉之規修孝悌飾廉恥將欲效君子之素<lb/>
<pb n="KR4h0024_SBCK_070-5a"/>
業也君時年巳耳順素無經丗之情林園遺老玄黙忘歲遂保先<lb/>
君武東山之故居行不由徑非公事未甞至於州縣也昔襄陽有<lb/>
龐德公谷口鄭子眞東海王霸西山蜀才皆避人養德退耕求志<lb/>
軒冕不可得而羈憂患不可得而累迨于我君作者五人矣於戲<lb/>
古者至人不利苟得不務近貴量腹而食度身而衣非其道萬鍾<lb/>
不足豐也非其榮五鼎不足餁也躬勤耕稼植其杖而耘不荅子<lb/>
路之問者其豈我君之徒歟綿綿羅網冥冥高鴻趯趯竹竿穆穆<lb/>
幽龍其與禍敗之遼絶如胡越哉然則兩龔不免於蘭焚三老不<lb/>
免於薇歎其近貴利邪夫上無憂悔下無飢寒合道以制嗜慾達<lb/>
命以順生死仁以愛身智以養德俾爾耆而艾俾爾昌而熾君子<lb/>
保之以永壽考非我君乎享年八十有五太歲壬辰五月十三日<lb/>
考終厥命臨終誡曰啓予手啓予足我聞古人言珠玉而瘞之暴<lb/>
骸於中原古者不封不樹後代聖人易之以棺椁吾不違聖人具<lb/>
棺椁而巳歛以常服墳無丘壠吾將庶幾以奉先人清業也有子<lb/>
<pb n="KR4h0024_SBCK_070-5b"/>
某等皆能祗奉遺訓聿從先志長壽二年龍集癸巳某月某朔日<lb/>
玄月載踰卜兆時吉始啓殯昭告奉遷於舊塋武東山之陽禮也<lb/>
鄕里㑹葬者千餘人皆涕泣號慕悲純德之不見咸曰君子殁矣<lb/>
人何以名陵壑不朽匪惟頌聲小子不敏請述郷人之教其詞曰<lb/>
肅肅我祖國始於陳中裔淪喪泊此江濵山川隆鬰鼎氣氛氲挺<lb/>
生君子於鑠元眞惟孝肅悌惟人善鄰樂我耕稼忘我搢紳茫茫<lb/>
田藪歲也其春農人肅事君子槁勤孰爲夫子植杖而耘弋者何<lb/>
慕鴻冥高雲楚狂懼丗夷叔求仁良時終矣不考于身我異於是<lb/>
非隱非淪撫化隨運安排屈伸天年旣没長夜何辰聖達不免宇<lb/>
宙同塵桐棺三寸豈我窶貧自古有死吾從聖人嗟爾百代子子<lb/>
孫孫驕奢自咎天道無親思我松柏㳟儉是遵<lb/>
　　　　我府君有周居士文林郎陳公墓誌文<hi>并序</hi>
公諱元敬字某其先陳國人也五丗祖太樂梁大同中爲新城郡<lb/>
司馬生高祖方慶方慶好道得墨子五行祕書白虎七變隱於郡<lb/>
<pb n="KR4h0024_SBCK_070-6a"/>
武東山生曽祖湯湯爲郡主簿湯生祖通通早卒生皇考辯爲郡<lb/>
豪傑公河目海口欽頣虎顔性英雄而志尙玄黙羣書祕學無所<lb/>
不覽年弱冠早爲州閭所服耆長童㓜見之若大賔二十二郷貢<lb/>
明經擢第拜文林郎屬憂艱不仕潛道育德穆其清風邦人馴致<lb/>
如衆鳥之從鳯也時有決訟不取州郡之命而信公之言四方豪<lb/>
俊望風景附朝廷聞名或以爲西南大豪不知深慈㳟懿敬讓以<lb/>
得也州將縣長時或爲議青龍癸未唐歷之微公乃山棲絶榖放<lb/>
息人事餌雲母以怡其神居十八年玄圖大象無所不達甞宴坐<lb/>
謂其嗣子子昂曰吾幽觀太運賢聖生有萌芽時發乃茂不可以<lb/>
智力圖也氣同萬里而合不同造膝而悖古之合者百無一焉嗚<lb/>
呼昔堯與舜合禹得之四百餘年湯與伊尹合五百年文王與太<lb/>
公合天下順之四百年幽厲版蕩天紀亂賢聖不相逢也老𥅆仲<lb/>
尼淪溺溷丗不能自昌彌四百餘年戰國如縻至於赤龍赤龍之<lb/>
興四百年天紀復亂胡夷奔突賢聖淪亡至於今四百年矣天意<lb/>
<pb n="KR4h0024_SBCK_070-6b"/>
其將周復乎於戲吾老矣汝其志之太歲己亥享年七十有四七<lb/>
月七日巳未隱化于私宫孤子子昂愚昧鞠然在疚不知所從乃<lb/>
祗馴聖人卜宅之義是歲十月巳酉遂開拭舊塋奉寧神於此山<lb/>
石仙谷之中岡也銘曰<lb/>
賢者避地邈其往兮鳯兮鳯兮誰能象兮嗚呼我君懷寶不試孰<lb/>
知其深廣兮悠悠白雲自怡養兮大運不齊聖賢同兮南山四君<lb/>
遭漢天子固亦啇丘之遺壤兮<lb/>
　　　　德先生誄<hi>并序</hi>李華<lb/>
或問曰德先生者奚氏余曰南陽張姓有略其名維之其字也或<lb/>
曰與古誰倫可簉七十子乎余曰七十子或賢或恒人方於賢原<lb/>
思宓不齊比也或曰大哉余曰七十子親聖人之道者也維之追<lb/>
聖人之道者七十子得聖人疆畛之際維之聖人衣冠之潤向使<lb/>
獲親聖人則鱗差耕雍也或曰何咎而瞽余曰聖賢皆時春秋之<lb/>
亂冉耕惡疾左丘明卜商皆瞽聖如夫子失司㓂飢於陳蔡忠如<lb/>
<pb n="KR4h0024_SBCK_070-7a"/>
萇弘謀尊王室而戮死君子道消故仁賢窮維之鄰道昌黎韓拯<lb/>
亦以德聞與維之同病不幸二子不以病爲僉不喪中明者也或<lb/>
曰夫如是得無誄之余誄之曰神胡病後之人而奪先生噫嘻哀<lb/>
夫人德甫余將疇兄<lb/>
　　　　廣陵陳先生墓表　吕温<lb/>
有唐貞晦先生廣陵郡棠邑郷陳君曰融無字享年七十有二遊<lb/>
不出郷考終厥命嗚呼至哉良玉雖白不受采醴泉自甘非有和<lb/>
貞色縝密丹青無自入也靈味天成麴蘖無所資也故先生長而<lb/>
不學大樸不適乎輪轅至音不諧乎宫商曲直渾成巧匠莫能材<lb/>
也清濁一致伶倫莫能器也故先生老而不仕地虚而踐則有跡<lb/>
器踈而扣則成聲我踐惟實跡不可得而見也我扣惟密聲不可<lb/>
得而聞也故先生没而不稱若夫爲養克孝居喪致毀事亡如存<lb/>
朋友孜孜兄弟怡怡於鄕恂恂與物熈熈天性人道其盡于兹何<lb/>
必讀書然後爲學知命是達怡神爲榮樂天忘憂自寵不驚貴我<lb/>
<pb n="KR4h0024_SBCK_070-7b"/>
以道此非禄乎何必入官然後爲仕我有信順自天蓋高亦旣知<lb/>
矣謂神蓋幽亦旣聞矣何必俗聲然後爲名大哉先生行不學之<lb/>
道據不仕之貴負不稱之名達人觀焉斯亦極矣予貞元初寓居<lb/>
是邑言歸京國道出其鄕始見一郷之人父義子孝長惠㓜敬見<lb/>
乎詞氣發乎顔色不聞忿爭之聲不見傲慢之容雍雍穆穆甚足<lb/>
異也因揣之而歎曰芳蘭所生其草皆香美玊所積其山有光此<lb/>
鄕之人豈必盡仁其必有賢者生於是矣遂停車累日周訪故老<lb/>
果曰吾里甞有陳融孝慈仁信不學不仕鄕人見也皆自欲遷善<lb/>
逺罪亦不知其所以然今也則亡清風猶在予於是慨然痛先生<lb/>
以純德至行沈落光耀官闕軾廬之禮士無表墓之文知而不書<lb/>
我執其咎乃披典校德謚曰貞晦先生窮徴其實建石于路用告<lb/>
將來之有識者云爾貞元五年秋八月東平吕温述<lb/>
重校正唐文粹卷第七十　嘉靖甲申歲太學生姑蘇徐焴文明刻于家塾<lb/>
</p>
<p>
</p>
  </div>
</body>
</text>
</TEI>
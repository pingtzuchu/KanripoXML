<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_072-1a"/>
重校正唐文粹卷第七十二<lb/>
　　　　　　　　　　　　　吳興姚　鉉　纂<lb/>
　記乙<hi>揔一十一首</hi>
　　府署<lb/>
　　　中書政事堂記<hi>李華</hi>
　　　御史臺新造中書院記<hi>舒元輿</hi>
　　　御史大夫壁記<hi>李華</hi>
　　　御史中丞壁記<lb/>
　　　東都留臺石柱記<hi>趙曄</hi>
　　　吏部貟外郎南曹㕔壁記<hi>權徳輿</hi>
　　　監祭使壁記<hi>栁宗元</hi>
　　　祕書郎壁記<hi>權德輿</hi>
　　　四門助敎壁記<hi>栁宗元</hi>
　　　國學新修五經壁記<hi>劉禹錫</hi>
<pb n="KR4h0024_SBCK_072-1b"/>
　　　問國庠記<hi>舒元輿</hi>
　　　　中書政事堂記　李華<lb/>
政事堂者自武德巳來常於門下省議事謂之政事堂故長孫无<lb/>
忌起復授司空房玄齡授左僕射魏徴授太子太保皆知門下省<lb/>
事至高宗光宅元年裴炎自侍中除中書令執宰相筆乃移政事<lb/>
堂於中書省記曰政事堂者君不可以枉道於天反道於地覆道<lb/>
於社稷無道於黎元此堂得以議之臣不可悖道於君逆道於人<lb/>
黷道於貨亂道於刑尅一方之命變王者之制此堂得以移之兵<lb/>
不可以擅誅權不可以擅施貨不可以擅蓄王澤不可以擅奪君<lb/>
恩不可以擅間私讎不可以擅報公爵不可以擅私此堂得以誅<lb/>
之事不可以輕入重罪不可以生入死法不可以剥害於人財不<lb/>
可以擅加於賦情不可以委之於倖亂不可以啓之於萌伐紊不<lb/>
賞削紊不封聞荒不救見饉不驚逆諌自賢違道傷古此堂得以<lb/>
殺之故曰廟堂之上鐏爼之前有兵有刑有挺有刃有斧鉞有鴆<lb/>
<pb n="KR4h0024_SBCK_072-2a"/>
毒有夷族有破家登此堂者得以行之故伊尹放太甲之不嗣周<lb/>
公逐管蔡之不義霍光廢昌邑之亂狄公正廬陵之位自君弱臣<lb/>
強之後宰相主生殺之柄天子掩九重之耳爕理化爲權衡論思<lb/>
變成機務道變傾身禍敗不可勝數列國有傳青史有名可以爲<lb/>
終身之誡無罪記云<lb/>
　　　　御史臺新造中書院記　舒元輿<lb/>
王者執生殺之柄造天下使百度順而巳矣其或不順與順而不<lb/>
得其度者皆屬於御史府府之動靜爲朝廷紀綱之職與百司絶<lb/>
類蓋百司坐其署但專局而巳矣入於朝與啓事於丞相府亦不<lb/>
出乎其位是以朝罷而各復其司以無事於朝堂與中書也若御<lb/>
史臺每朝㑹其長揔領屬官謁於天子道路誰何之聲逹于禁扉<lb/>
至含元殿西廡使朱衣從官傳呼促百官就班遲曉文武臣僚列<lb/>
於兩觀之下使監察御史二人立於東西朝堂甎道以監之雞人<lb/>
報點監者押百官由通乾觀象入宣政門及班于殿庭則左右廵<lb/>
<pb n="KR4h0024_SBCK_072-2b"/>
使二人分押於鍾鼔樓下若兩班就食於廊下則又分殿中侍御<lb/>
史一人爲之使以莅之内謁者承旨喚仗入東西閣門峨冠曵組<lb/>
者皆趨而進分監察御史二人立於紫宸屏下以監其出入爐煙<lb/>
起天子負斧扆聽政自螭首龍池南屬於文武班則侍御史一人<lb/>
盡得專彈舉不如法者由是吾府之屬入殿内其職益繁其風益<lb/>
峻故大臣由公相巳下皆屏氣竊息注萬目於吾曹吾曹坐南臺<lb/>
則綜覈天下之法立内朝則約繩千官之失百司有滯疑之事皆<lb/>
就我而質故乗輿所在下馬成府釐朝庭之綱目與坐臺之判决<lb/>
者相半是以御史府故事於中書之南常有理所先時惟中丞得<lb/>
專寓於尚舎一院若雜事與左右廵使則寓於西省小胥之廡下<lb/>
遇大朝㑹時吾屬皆來則忿憩於雜事廵使之地旣寓於小胥則<lb/>
我實客也每亡事而去則主人必坌而入諠譁狼藉其態萬變向<lb/>
之霜稜盡爲涕涶矣豈吾君以天下綱紀屬之於我之意邪上元<lb/>
二年侍御史劉孺之作直㕔記𥘉拜儀云謝宰相訖向南直省院<lb/>
<pb n="KR4h0024_SBCK_072-3a"/>
候端長又入中書儀云到直省院入門揖端公訖各就房嗚呼以<lb/>
御史之重以前時作者之記恬然以直省院爲記君子未甞有非<lb/>
之者有羊之神何其翳而不光邪聖唐大和三年己酉歲天子擢<lb/>
尚書吏部郎中河南宇文公爲御史中丞詔下之日不仁者相弔<lb/>
御史府新例知雜事一人中丞得以選於廷臣河南公旣拜之日<lb/>
上言請尚書司勲郎中瑯瑘王君以自輔識者曰河南琅瑘同心<lb/>
異質之人也心茍同雖堅金可斷於御史乎何有他日雜事果以<lb/>
寓直省院爲歎廼議於中丞深樂之昻持啓於中丞曰此前日之<lb/>
闕也中丞能爲之豈直栢署之光乎實羽儀吾府之多也皆佐其<lb/>
意事得聞於上上曰良有是乎俞其請如響即詔度文出錢百萬<lb/>
以資焉乃於政事堂直阡之南選地以作之中書之南實天下㑹<lb/>
計之地不容咫尺之隙非雄重清切之司於此豈容足乎我是以<lb/>
得制焉舊中丞院在西與西院相絶遂以其地易大京兆院合爲<lb/>
三院東西四十六歩南北四十歩由東爲首其一爲中丞其二爲<lb/>
<pb n="KR4h0024_SBCK_072-3b"/>
雜事其三爲左右廵使若中丞升爲大夫改官不改院若三院必<lb/>
朝集臺院附於雜事殿察附於廵使其名揔號爲御史臺中書南<lb/>
院院門北闢以取其嚮朝廷也其制自中書南廊加南北爲軒入<lb/>
院門分東西廂爲拜揖折旋之地内外皆有廡蟠廻詰曲矚之盈<lb/>
盈然梁棟甚宏柱石甚偉掾欒楶梲麗而不華門牎戸牖華而不<lb/>
侈名木修篁竒葩秀實若升綠雲若編青簫以至于几桉筆硯簾<lb/>
幌茵榻果籩茗器皆新作也從官胥士役夫走馬勾稽桉牘飲食<lb/>
休息之地皆得其所若百官之請事羣吏之叅謁入吾門將抵伺<lb/>
於屏者見吾軒堂堦闥之嚴固不俟戒而自肅爲此者何尊天子<lb/>
也吾府爲天子耳目宸居堂陛未有耳目聦明堂陛峻正而天子<lb/>
不尊也天子尊未有姦臣賊子而不滅也姦臣賊子盡滅矣可以<lb/>
自朝廷至于海隅蕩蕩然何所不理哉吾之作豈是志小者近者<lb/>
之心邪謹桉高宗天皇大帝作大明宫將二百年矣當時有司經<lb/>
度曽不是思將以待我而作我之所以作蓋前𥙷二百年之遺事<lb/>
<pb n="KR4h0024_SBCK_072-4a"/>
後貽千萬年之不朽搢紳觀者命爲御史北臺聞者謂之知言君<lb/>
子曰移中丞雜事今之心於大柄天下豈有遺事哉某備于寮屬<lb/>
得聞君子之論且承公命其記於是乎書乃題中丞雜事洎三院<lb/>
主主簿官封名氏於其後以爲一時之盛事大和四年歲次庚戌<lb/>
八月十六日丁巳記<lb/>
　　　　御史大夫壁記　李華<lb/>
君以文明照臨百官官紏其邪職在邦憲由京師而端下國王化<lb/>
所繫不惟威行御史大夫其任也用捨決於天心得失震於人聽<lb/>
舉直措枉果而不撓則公卿屏氣道路生風率其屬以正于朝瞻<lb/>
我衣冠不仁者逺茍異於是爲君子羞政之雄雌與德輕重故名<lb/>
公在位天下仰頼焉秦官有御史大夫在漢爲三公職副丞相丞<lb/>
相闕則大夫遷或名司空或名舊號史足徴也議大政必下丞相<lb/>
御史其廷署古曰府近曰臺其衣冠章綬品秩所視載於甲令聖<lb/>
朝臣唐虞高尚之賢内周漢不賔之俗登人於五福薦樂於九歌<lb/>
<pb n="KR4h0024_SBCK_072-4b"/>
帝德廣運而瑞草生天威震動而神羊至故柱石骨鯁之老更拜<lb/>
焉距義寧至先天登宰相者十二人以本官叅政事者十三人故<lb/>
相任者四人藉威聲以稜徼外桉戎律者八人官或改稱大司憲<lb/>
臺或分爲左右肅政罷置不恒從其宜也開元天寶中刑措不用<lb/>
元元休息由是務簡益重地清彌尊任難其人多舉勲德至宰輔<lb/>
者四人宰輔兼者一人故相任者一人兼節度者九人異姓封王<lb/>
者二人尊號加孝德之明年樂成公自尚書左丞兼文部遷崇德<lb/>
也昭融禮經嗣續文雅張<hi>仲孝</hi>友山甫將明風度可以師長人倫動<lb/>
靜可以訓齊天下喬岳鎭定嘉量平均心爲百行之宗體備四時<lb/>
之氣雅有之曰文武吉甫萬邦爲憲樂成有焉至若敎行於無訟<lb/>
之前慮辨於未萌之始未萌而慮則求煩不獲無訟而敎則何用<lb/>
不臧寛細瑕爲大體復故事爲新政小人畏法君子夷心無隱情<lb/>
於國家無愧辭於神道堂堂乎大雅之素也𥘉㕔壁列先政之名<lb/>
記而不敘公以爲艱難之選將俟後人謂華甞備屬僚或知故實<lb/>
<pb n="KR4h0024_SBCK_072-5a"/>
授簡之恩至屬辭之藝寡無以允副非常之待所報者直質而少<lb/>
文天寶十四載六月十五日記<lb/>
　　　　御史中丞壁記<lb/>
皇帝授天明命垂五十年大道成俗黎民於變百官設而無事三<lb/>
辟存而不論振古未然也猶以爲成歲資于降霜律人本於持憲<lb/>
憲司之拜尤覈名實王猷其逺乎夫察風俗平冤滯踣邪佞延俊<lb/>
賢云誰司之職惟御史御史亞長曰中丞貳大夫以領其屬士丏<lb/>
爲伯游之佐司馬乃令尹之偏古之制也漢儀大夫副丞相以備<lb/>
其闕叅維國綱鮮臨府事故中丞專焉意者殄凶人之豪挾君子<lb/>
之道各行其志無所牽束行止與大臣絶位指顧則周行振聳政<lb/>
體宜之晉宋元魏以還無御史大夫由是中丞威望愈尊禮有加<lb/>
等如火烈烈如霜肅殺不可犯也屬時清無獄朝尚寛政行葦忠<lb/>
厚王化根源周室仁及草木而愷悌流乎頌聲漢文好黃老而公<lb/>
卿恥言人過舉盛德則儀形著矣焉用察察缺缺以恟生人哉欲<lb/>
<pb n="KR4h0024_SBCK_072-5b"/>
<pb n="KR4h0024_SBCK_072-5b"/>
畿百役有不如法得舉劾之至若密絹峻威微文深詆衆所嚴憚<lb/>
愈於京師蓋由臨之者專也奉之者一也專則權有獨斷一則政<lb/>
無多門前達以之立名於此曁皇運中興與人休息雖風移代變<lb/>
煩簡則殊而舉直措枉典刑猶在殿中侍御史河東薛公朝之望<lb/>
也復修舊職澟然生風秦官漢儀斯不替矣乃篆石題記使人不<lb/>
遺聊紀於近庶昭厥德始自乾元歲掌留務者次而書之以垂于<lb/>
後大曆八年月日記<lb/>
　　　　吏記貟外郎南曹㕔壁記　權德輿<lb/>
漢朝尚書郎辨章制度主文書起草之任東漢方冠以名曹用諸<lb/>
曹功超卓者轉遷選部魏晉巳還其任寖劇國家紀律昭明官循<lb/>
其方凢薦紳之倫未命爲大夫者滿歲皆調於轂下啓事賦禄必<lb/>
光有司初上元中天官趙郡李敬玄號爲稱職以覆視官簿差次<lb/>
裁成端本肇末得不重煩乃請外郎一人顓南曹之任其後或詔<lb/>
同曹郎分主之或詔他曹郎權居之皆難其才而愼其舉也大抵<lb/>
<pb n="KR4h0024_SBCK_072-6a"/>
膺是命者必屬耳目焉以其公是能否之間不可遏也以事之委<lb/>
㑹吏之竒衺因縁詭故中若市道居之者通則闊略守或刻深苟<lb/>
成績於是則翰飛不暇登二掖賛六職得之夷易疾若傳置太原<lb/>
王仲舒字弘中温毅廉直清方敦實風㮣姿材邁乎羣倫貞元十<lb/>
年冬繇諸侯部從事賢良對䇿歷左右諌列儀曹考功郎十八年<lb/>
實受斯命類能故也於是用堅明忠恕循理官業程品具舉尤違<lb/>
自絶然後以之質於冡宰小宰罷遣者不讟受禄者不誣恢恢然<lb/>
投其虚而鋩刃不頓君子以弘中之道爲折中矣昔春秋書士縠<lb/>
曰堪其事也魯語曰署所以朝夕䖍君命也今因官署而舉事任<lb/>
春秋丘明之志也至若龍朔咸亨改復之說此皆不書<lb/>
　　　　監祭使壁記　栁宗元<lb/>
禮檀弓曰祭禮與其敬不足而禮有餘也不若禮不足而敬有餘<lb/>
也是必禮與敬皆足而後祭之義行焉唐開元禮凡大祠若于中<lb/>
祠若干咸以御史監祠祠官有不如儀者以聞其刻印移書則曰<lb/>
<pb n="KR4h0024_SBCK_072-6b"/>
監祭使寶應中尤異其禮更號祠祭使俄復其初又凡制供祠之<lb/>
吏雖當齋戒得以決罰由是禮與敬無不足者聖人之於祭祀非<lb/>
必神之也蓋亦附之敎焉事於天地者示有尊也不肅則無以敎<lb/>
敬事於宗廟者示廣孝也不肅則無以敎愛事於有功烈者示報<lb/>
德也不肅則無以勸善凡肅之道自法制始奉法守制由御史出<lb/>
者也故將有事焉則祠部上其日吏部上其官奉制書以來告然<lb/>
後頒于有司以謹百事太常修其禮光禄合其物百工之役先一<lb/>
日咸至于祠而考閱焉御史㑹公卿有司執簡而臨之故其粢盛<lb/>
牲牢酒醲菜果之饌必實于庖厨鍾鼔笙竿琴瑟戞擊之樂簨簴<lb/>
綴兆之數必具干庭内樽彞罍洗爼豆醆斚之器必絜于壇堂之<lb/>
上奉奠之士賛禮之童樂工舞師洎執役而衛者咸引數其實設<lb/>
箠朴干堂下以修官刑而羣吏莫敢不備物羅奏牘千几上以嚴<lb/>
天憲而衆官莫敢不盡誠而祭之日先昇立于西階之上以待卒<lb/>
事其禮之周旋樂之節奏必周知之退而視其燔燎瘞埋終之以<lb/>
<pb n="KR4h0024_SBCK_072-7a"/>
敬也居常則飭四方祀貢之物以時登干王府服器之修具祠宇<lb/>
之繕理牛羊毛滌之節三宫御廩之實畢備而聽命焉舊以監察<lb/>
御史長居是職貞元十九年十二月御史多闕予班在三人之下<lb/>
進而領焉明年中山劉禹錫始復舊制由禮與敬以臨其人而官<lb/>
事益理制令有不冝于時者必復于上革而正之於是始爲記求<lb/>
簿書得爲是職者若干爲書記<lb/>
　　　　秘書郎壁記　權德輿<lb/>
桉六典秘書郎四人從六品上分掌四部書以甲乙丙丁爲之目<lb/>
昔漢武帝聚天下文藉於庫内謂之中秘書魏晉之際秘書與中<lb/>
書或分或合故云職近日月宜居三臺之上丞郎之任與南宫相<lb/>
亞歷代辨論與時輕重國初思漢廷延閣之制薄江左貴游之選<lb/>
始以岑江陵虞永興禇河南迭爲之厥後彬彬多文學之士然則<lb/>
先王之法志官師之訓典九流百氏如貫珠然學與仕皆優而還<lb/>
相爲用者其在兹乎今年春滎陽鄭君具瞻自涇陽尉承詔授任<lb/>
<pb n="KR4h0024_SBCK_072-7b"/>
鄭君質重而有敏行坦夷而含明識且今中書相君之令弟也方<lb/>
以結綬滿歲調於選部言吏資者積三遷而後至今超居之有以<lb/>
見擇賢審官與怡怡綽綽之道爲盡美矣在晉鄭黙領中外三閣<lb/>
始删煩文而朱紫不雜開元𥘉君之王考潁川府君叔祖刑部府<lb/>
君皆繇禮官博士繼登其任諸父諸兄或解巾以司讎校或決科<lb/>
而登館殿含章筮仕多在於斯猶桓公武公之代爲卿士蓋善於<lb/>
其職而宜之義也謂鄙人嘗學舊史能知書府官業之所繇是俾<lb/>
編次郎位彰施屋壁時貞元庚辰歲秋七月記<lb/>
　　　　四門助敎壁記　栁宗元<lb/>
周人置虞庠于四郊以養國老敎胄子祭統曰天子設四學蓋其<lb/>
制也易傳太初篇曰天子旦入東學晝入南學夕入西學暮入北<lb/>
學蔡邕引之以定明堂之位焉大戴禮保傅篇曰帝入東學以貴<lb/>
仁入南學以貴德入西學以貴義入比學以尊爵賈生述之以明<lb/>
太子之敎焉故曰爲大教之官而四學具焉叅明堂之政原大敎<lb/>
<pb n="KR4h0024_SBCK_072-8a"/>
之極其建置之道弘也後魏太和中立學于四門置助教二十人<lb/>
惰氏始隷于國子而降置五人皇朝始合于太學又省至三人貟<lb/>
位彌簡其官尤難非有儒之通者不列也四門學之制掌國之上<lb/>
士中士下士凢三等侯伯子男凢四等其子孫之爲胄子者及庶<lb/>
士庶人之子爲俊士者使執其業而居其次就師儒之官而考正<lb/>
焉助教之職佐博士以掌鼔篋榎楚之政分其人而敎育之其有<lb/>
通經力學者必於歲之杪升於禮部聽簡試焉課生徒之進退必<lb/>
酌于中道非博雅莊敬之流固不得臨於是故有去而升于朝者<lb/>
賀秘書由是爲博士爲散騎由是爲左拾遺舊制與抬遺爲八品<lb/>
清官故必以名實者居於其位貞元中王化旣成經籍少聞有司<lb/>
命太學之官頗以爲易專名譽好文章者咸恥爲學官至是河東<lb/>
栁立始以前進士求署兹職天水武儒衡閩中歐陽詹又繼之是<lb/>
歲四門助敎凢三人皆文士京師以爲異余與立同祖爲與武公<lb/>
同升於禮部與歐陽生同志於文四門助敎署未嘗紀前人名氏<lb/>
<pb n="KR4h0024_SBCK_072-8b"/>
余故爲之記而由夫三子者始乎尓<lb/>
　　　　國學新修五經壁記　劉禹錫<lb/>
初大曆中名儒張叅爲國子司業始詳定五經書于論堂東西廂<lb/>
之壁辨齊魯之音取其宜考古今之文取其正繇是諸生之師心<lb/>
曲學偏聽臆說咸束而歸于大同揭揭高懸積六十載崩剥汚衊<lb/>
泯然不鮮今天子尚文章尊典籍于苑囿不加尺椽而成均以治<lb/>
學上言遽賜千萬時祭酒噑實尸之博士公肅實佐之國庠重嚴<lb/>
過者必軾遂以羡嬴再新壁書懲前土塗不充以儔乃折堅木負<lb/>
墉而比之其製如版牘而高廣其平如粉澤而絜滑背施隂關使<lb/>
衆如一附離之際無迹而㝷堂皇靚深兩屋相照申命國子能通<lb/>
法書者分章揆日懸其業而繕冩焉筆削旣成讎校旣精白黒彬<lb/>
班瞭然飛動以蒙來求煥若星辰以敬來趨肅如神明以疑來質<lb/>
決若蓍蔡由京師而風天下覃及九譯咸知宗師非止服縫掖者<lb/>
鑚仰而巳于是學官陳師正等曁生徒凡四百二十有八人請金<lb/>
<pb n="KR4h0024_SBCK_072-9a"/>
石刻且歌曰我有學宇旣傾而成之我有壁經旣昧而明之孰規<lb/>
模之孰發揮之祭酒維齊博士維韋俾我學徒弦詠以時切切祁<lb/>
祁不遨不嬉庶乎遒人來采我詩時余爲禮部郎凡瞽宗之事得<lb/>
以開決故書之以移史官宜附于文志<lb/>
　　　　問國庠記　舒元輿<lb/>
先王建太學法以敎國胄子欲敺人歸義府也故設官區掌嚴大<lb/>
其事明公侯卿大夫必由是而出某旣求善藝於闕下謂今之太<lb/>
學猶古之太學將欲觀焉自以爲下土小儒未甞覩天子庠序欲<lb/>
往時先三日齋沭而後行行及門下脫蓋下車循牆而趨請於謁<lb/>
者曰吾欲觀禮於太學將毎事問之於子可乎謁者許諾遂前導<lb/>
之初過於朱門門闔沈沈問曰此魯聖人之宫也遂拜之次至于<lb/>
西有高門門中有厦屋問之曰此論堂也予懼其鴻學方論不敢<lb/>
入導者曰此無人乃虚堂爾予感之遂入見庭廣數畒盡墾爲圃<lb/>
矣心益惑復問導者曰此老圃所宅子安得欺我邪導者曰此積<lb/>
<pb n="KR4h0024_SBCK_072-9b"/>
年無儒論故庭化爲廢地乆爲宫於此者圃之非圃所宅也循廊<lb/>
升堂堂中無机榻有苔草没地予立其上<graphic n="KR3536" url="https://raw.githubusercontent.com/kanripo/KR-Gaiji/master/images/KR3536.png" mimeType="image/png"/>慘滿眼大不稱嚮之<lb/>
意復爲導者引又至一門問之曰此國子舘也入其門其庭其堂<lb/>
如入論堂俄又歷至三館門問之廣文也太學也四門也入其門<lb/>
其庭其堂如國子其生徒去聖人之奥如堂館之蕪嗟乎詩書禮<lb/>
樂國之洪源也濬其源天下可以光潤窒其源天下爲之顦顇故<lb/>
唐堯知其如此亦先命廷臣典三禮敎胄子誕敷文德於天下天<lb/>
下之屋皆可封及夏殷時其孟也則必濬之其季也則皆自窒之<lb/>
自窒之時天下之屋皆可誅至周室有文武周公㪍興而作復唐<lb/>
虞之道行七八百年而付仲尼承之孜孜日夜席不敢煖祖述之<lb/>
憲章之發於鄒魯張於洙泗上摩躪三光下垂之無窮其徒有入<lb/>
室者升堂者及門者散滿天下雖丁周季而天下姦臣賊子猶解<lb/>
曰周孔之敎不敢妄動以此則文之敎豈可須臾弛邪至嬴政犯<lb/>
之窒其源源未絶而巳自絶於天下矣漢初纔息于戈復濬其源<lb/>
<pb n="KR4h0024_SBCK_072-10a"/>
而後生公孫弘倪寛卜式之徒並出維持戰爭之漢二百年間無<lb/>
所失墜皆周公仲尼之力也國家用于戈取天下其道正於漢氏<lb/>
及闢儒宫立素王祠設學官命生徒崇盛館宇固亦不下漢氏然<lb/>
自㓂生幽陵軍旅之事始勝爼豆故太學之道不得不衰涼今皇<lb/>
帝傳大寶七𣏌生獻吳濞蜀禪於郊廟梟夏逆首殛潞姦師拔魏<lb/>
世家此用兩階之舞可謂至矣今溟澥無波兵器可以蒙之虎皮<lb/>
矣乃大修周公仲尼之道之時也而太學且猶衰涼之若此豈非<lb/>
有司之不供職邪羣公卿士之不留意邪不然何使巍巍國庠寂<lb/>
寞不聞回也賜也說釋道義之聲雖館宇雲合鞠爲荒圃可謂大<lb/>
國虚設以自欺也愚甚不取且懼周公仲尼之道没墜於泉遂記<lb/>
其所荒之大略以喻有司<lb/>
重校正唐文粹卷第七十二<lb/>
</p>
<p>
</p>
  </div>
</body>
</text>
</TEI>
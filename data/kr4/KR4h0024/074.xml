<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_074-1a"/>
重校正唐文粹卷第七十四<lb/>
　　　　　　　　　　　　　吳興姚　鉉　纂<lb/>
　記丁<hi>書附揔一十七首</hi>
　　堂樓亭閣<lb/>
　　　虢州三堂記<hi>吕温</hi>
　　　廬山草堂記<hi>白居易</hi>
　　　尉遲長史草堂記<hi>李翰</hi>
　　　盧郎中齊居記<hi>李華</hi>
　　　廬陵所居竹室記<hi>房千里</hi>
　　　西軒記<hi>柳宗元</hi>
　　　書宣州疊嶂樓<hi>附獨孤霖</hi>
　　　李白酒樓記<hi>沈光</hi>
　　　新修滕王閣記<hi>韓愈</hi>
　　　蘭溪縣東峯新亭記<hi>馮宿</hi>
<pb n="KR4h0024_SBCK_074-1b"/>
　　　宴喜亭記<hi>韓愈</hi>
　　　白蘋亭記<hi>李直方</hi>
　　　穎亭記<hi>陳寛</hi>
　　　二公亭記<hi>歐陽詹</hi>
　　　零陵萬石亭記<hi>柳宗元</hi>
　　　沔州秋興亭記<hi>賈至</hi>
　　　郢州孟亭記<hi>皮日休</hi>
　　　　虢州三堂記　吕温<lb/>
應龍乗風雲作雷雨退必蟠蟄以全其力君子役智能統機劇退<lb/>
必宴息以全其性力全則神化無窮性全則精用不竭深山大澤<lb/>
其所以蟠蟄乎高齋清池其所以晏息乎虢州三堂者君子宴息<lb/>
之境也開元初天子思二南之風並選宗英共持理柄虢大而近<lb/>
匪親不居時惟五王出入相授承平易理逸政多暇考卜惟勝作<lb/>
爲三堂三者明臣子在三之節堂者勵宗室克構之義豈徒造適<lb/>
<pb n="KR4h0024_SBCK_074-2a"/>
亦實垂謹居德樂善何其盛哉然當時漢同家人魯用王禮棟宇<lb/>
制度非諸侯居後刺史馬君錫因其頽陊始革基構豐而不侈約<lb/>
而不陋以琴樽詩書之幽素易綺紈鍾鼔之繁喧惟林池煙景不<lb/>
讓他日觀其廣踰百畒深入重扃廻塘屈盤沓㠀交映溟渤轉於<lb/>
環堵蓬臺起於中庭浩然天成孰曰智及春之日衆木花坼岸鋪<lb/>
㠀識沈浮照耀其水五色於是乎襲馨擷竒方舟逶迤樂魚時翻<lb/>
飄蘂雪飛泝㳂環廻隱映差池咫尺迷路不知所歸此則武陵仙<lb/>
源未足以極幽絶也夏之日石寒水清松密竹深大栁起風甘棠<lb/>
垂隂於是濯纓漣漪解帶升堂畏景火雲隔林無光虚甍沈沈皓<lb/>
壁如霜弱扇不揺南軒清涼此則楚襄蘭臺未足以滌炎鬱也秋<lb/>
之日金飈掃林蓊鬱洞開太華爽氣出關而來於是乎弦琴端居<lb/>
景物廓如月委皓素水涵空虚鳥驚寒沙露滴高梧境隨夜深疑<lb/>
與世殊此則庾公西樓未足以澹神慮也冬之日同雲千里大雪<lb/>
盈尺四眺無路三堂虚白於是乎置酒褰帷凭軒倚楹瑶階如眞<lb/>
<pb n="KR4h0024_SBCK_074-2b"/>
玉樹羅生日暮天霽雲開月明氷泉潺潺終夜有聲此則子猷山<lb/>
隂未足以暢吟嘯也於戯不離軒冕而踐夷曠之域不出戸庭而<lb/>
獲江海之心趣近懸解跡同大隱序閱四時之勝節宣六氣之和<lb/>
貴而居之可曰厚矣若知其身旣安而思所以安人其性旣適而<lb/>
思所以適物不以自樂而忽鰥寡之苦不以自逸而忘稼穡之勤<lb/>
能推是心以惠境内則良二千石也方今人亦勞止上思乂息州<lb/>
鄀之選重如庭臣由是南陽張公輟揮翰之任受剖符之寄遊刃<lb/>
而理此焉坐嘯靜政令若水木全戸民如魚鳥馴致其道闇<lb/>
然日彰小子以通家之愛獲拜牀下且齒諸子侍坐于三堂見知<lb/>
惟人不敢無述捧筆避席請書堂隂俾後之人知此堂非止燕遊<lb/>
亦可以觀清淨爲政之道<lb/>
　　　　廬山草堂記　白居易<lb/>
匡廬竒秀甲天下山山北峯曰香爐峯北寺曰遺愛寺介峯寺間<lb/>
其境勝絶又甲廬山元和十一年秋太原人白樂天見而愛之若<lb/>
<pb n="KR4h0024_SBCK_074-3a"/>
逺行客過故鄕戀戀不能去因面峯腋寺作爲草堂明年春草堂<lb/>
成三間兩柱二室四牖廣袤豐殺一稱心力洞北戸來隂風防徂<lb/>
暑也敞南薨納陽日虞祁寒也木斵而巳不加丹墻圬而巳不加<lb/>
白磩階用石羃牎用𥿄竹䈴紵幃率稱是焉堂中設木榻四素屏<lb/>
二漆琴一張儒道佛書各<hi>两三</hi>卷樂天旣來爲主仰觀出俯聽泉旁<lb/>
睨竹樹雲石自辰及酉應接不暇俄而物誘氣隨外適内和一宿<lb/>
體寧再宿心恬三宿後頽然嗒然不知其然而然自問其故荅曰<lb/>
是居也前有平地輪廣十丈中有平臺半平地臺南有方池倍平<lb/>
臺環池多山竹野卉池中生白蓮白魚又南抵石澗夾澗有古松<lb/>
老杉大僅十人圍高不知幾百尺修柯戞雲低枝拂潭如幢豎如<lb/>
蓋張如龍蛇走松下多灌叢蘿蔦葉蔓駢織承翳日月光不到地<lb/>
盛夏風氣如八九月時下鋪白石爲出入道堂北五歩據層崖積<lb/>
石嵌空垤塊雜木異草蓋覆其上縁隂蒙蒙朱實離離不識其名<lb/>
四時一色又有飛泉植茗就以烹燀好事者見可永日堂東有瀑<lb/>
<pb n="KR4h0024_SBCK_074-3b"/>
布水懸三尺㵼階隅落石渠昏曉如練色夜中如環佩琴筑聲堂<lb/>
西倚北崖右趾以剖竹架空引崖上泉脉分綫懸自簷注砌纍纍<lb/>
如貫珠霏微如雨露滴瀝飄灑隨風逺去其四旁耳目杖屢可及<lb/>
者春有錦繡谷花夏有石門澗雲秋有虎谿月冬有鑪峯雪隂晴<lb/>
顯晦昏旦含吐千變萬狀不可殫紀覼縷而言故云甲廬山者噫<lb/>
凡人豐一屋華一簀而起居其間尚不免有驕穩之態今我爲是<lb/>
物主物至致知各以類至又安得不外適内和體寧心恬哉昔永<lb/>
逺宗雷輩十八人同入此山老死不返去我千載我知其心以是<lb/>
哉矧余自思從㓜迨老若白屋若朱門凡所止雖一日二日聊覆<lb/>
簣土爲臺聚拳石爲山環斗水爲池其喜山水病僻如此一旦蹇<lb/>
剥來佐江郡郡守以優容撫我廬山以靈勝待我是天與我時地<lb/>
與我所卒獲所好又何求焉尚以冗貟所羈餘累未盡或往或來<lb/>
未遑寧處待余異日弟妹婚嫁畢司馬歲秩滿出處行止得以自<lb/>
遂則必左手引妻子右手抱琴書終老於斯以成就我平生之志<lb/>
<pb n="KR4h0024_SBCK_074-4a"/>
清泉白石實聞此言時三月二十七日始居新堂四月九日與河<lb/>
南元集虚范陽張允中南陽張深之東西二林長老湊朗滿晦堅<lb/>
等凡十有二人具齋施茶果以樂之因爲草堂記<lb/>
　　　　尉遲長史草堂記　李翰<lb/>
吾友晉陵郡丞河南尉遟緒節闊逹志遐逺含和而不假修推誠<lb/>
而不詭行外若可渾其中甚清外如可離其中甚靜夫求賢逹之<lb/>
趣當考其中若然夫子其達者歟而境或超詣心或獨得飄飄然<lb/>
不知冠冕之在已浩浩然不知天地之爲大其冥機愼道迹繫心<lb/>
曠人或未覩吾能知之大曆四年夏乃以俸錢搆草堂于郡城之<lb/>
南求其志也材不斵全其樸牆不彫分其素然而規制宏敞清冷<lb/>
含風可以卻暑而生白矣後有小山曲池窈窕幽徑枕倚于高墉<lb/>
前有芳樹珍卉嬋姢脩竹隔閡于中屏由外而入宛若壺中由内<lb/>
而出始若人間其幽邃有如此者夫子又有雄辭奥學潤色其事<lb/>
階上何有有羣書萬卷階下何有有空林一瓢非道統名儒不登<lb/>
<pb n="KR4h0024_SBCK_074-4b"/>
此堂非素琴香茗不入兹室是知草堂之貴夫子之靜天下茫茫<lb/>
人未易悉吾與夫子昔同賔賦三十四年于兹矣吾則棄於世矣<lb/>
歎夫子下位毎求其故而有疑焉今觀夫子之志乃鄰於道寥寥<lb/>
草堂自致之資書於壁微吾非俟其歲秋八月乙丑朔記<lb/>
　　　　盧郎中齋居記　李華<lb/>
鴻鵠遡清風凌顥氣翺翔自得於冥冥之間故虞衡矰繳不能爲<lb/>
患甘芻豐秣羈縶駿驥首冠鈠錫身被瓔瓖力方盛也騁於康逵<lb/>
及其殆也困於鞭䇿由是智者高鴻鵠而卑駿驥豈妄而論哉今<lb/>
凶渠假息五兵未偃廟堂有風力之臣征鎭皆方邵之老則仁人<lb/>
靜士戢伏自持各其志也尚書左司郎中嗣漁陽公盧振字子厚<lb/>
奉世德而聿修之味道風而游泳之處于九江南郭荒榛之下不<lb/>
貽害於身不假力於人夷堆墆實窪穽㝷尺無遺材草木不移植<lb/>
書堂齋亭成於指顧高松茂篠森於門巷晏然燕居勝自我得君<lb/>
子出則行其志也公以瑚璉之器爲郎官以干將之斷宰赤縣君<lb/>
<pb n="KR4h0024_SBCK_074-5a"/>
子入則善其身也公就鴻鵠之冥冥捨騏驥之馳騁況大江在下<lb/>
名山當日嘉賔時來攜手長望可以頤神逺壽暢其天和浴乎沂<lb/>
風乎舞雩吾與點也㝷陽僑舊推仁人焉廣德二年四月五日趙<lb/>
郡李華云<lb/>
　　　　廬陵所居竹室記　房千里<lb/>
凡天地之氣煦嫗乎春曦彤乎夏淒乎秋而洌乎冬楚之南當冬<lb/>
而且曦燕之北當夏而且洌是皆不得氣之中正人之百骸上陽<lb/>
而下隂陽戒於焮故膏肓欲寒隂戒於溺故腎脇欲燠人之外好<lb/>
欲軒冕文綵以爲榮似若動且陽焉人之内好欲寡慮恬黙以爲<lb/>
泰似若靜且隂焉其外門欲肥馬大車以爲熱者其内室欲虚堂<lb/>
廣厦以爲淸者果反是必爲災且妖且病且亂且窮矣天地之氣<lb/>
當夏而洌當冬而曦其歲時惡人之百骸上陽而不能寒下隂而<lb/>
不能煦其形神瘵外飾文綵不能動且陽而必慊其心内思恬黙<lb/>
不能靜且泰而必汨其志外門淒淒而寒者内室彤彤而熱者其<lb/>
<pb n="KR4h0024_SBCK_074-5b"/>
事窮予三年夏待罪于廬陵其環堵所棲者率用竹以結其四周<lb/>
植者爲柱楣撑者爲榱桷破者爲霤削者爲障舊者爲樞篾者爲<lb/>
纒絡而籠土者爲級横而格<hi>音各</hi>空者爲梁方大暑火烘爆霤坼攘<lb/>
若墜于鑪若燎于原舌呀而不能持支墮而不自運赫赫熖熖如<lb/>
列千萬炬于室内視其門即寂寥虚間若清秋之山焉若寒浦之<lb/>
波焉予乃知嚮所謂天地之氣人之百骸與其心形之内外居室<lb/>
之寒燠反是果爲妖且災且病且亂且窮也今予方窮不能奮果<lb/>
窮也其處于是亦冝矣天地之氣不能易者也鄒子有吹律之變<lb/>
人之死生不可制者也俞扁有鍼砭之術是二者尤不可革且有<lb/>
道而革之今予室之曦予門之寒予亦姑思其治之之道將爇其<lb/>
廬而斬其工其能永永以爍予書其辭于壁<lb/>
　　　　西軒記　栁宗元<lb/>
永貞中余名在黨人不容於尚書省爲邵州道貶未州司馬至則<lb/>
無以爲居寓龍興寺西序之下余知釋氏之道且乆固所願也然<lb/>
<pb n="KR4h0024_SBCK_074-6a"/>
余所庇之屋甚隱蔽其戸北向居昧昧也寺之居於是州爲高西<lb/>
序之西屬當大江之流江之外山谷林麓甚衆於是鑿西墉以爲<lb/>
戸戸之外爲軒以臨羣木之杪無所不矚焉不徒席不運几而得<lb/>
大觀夫室嚮者之室也席與凡嚮者之處也嚮也昧而今也顯豈<lb/>
異物邪因悟夫佛之道可以轉惑見爲眞智即羣迷爲正覺捨大<lb/>
闇爲光明夫性豈異物邪孰能爲余鑿大昏之墉闢靈照之戸廣<lb/>
應物之軒者吾將與爲徒遂書爲二其一志諸戸外其一以貽巽<lb/>
上人焉<lb/>
　　　　書宣州疊嶂樓　獨孤霖<lb/>
郡地四出皆卑即阜以垣故於樓爲易而賦名必著其當正據扉<lb/>
亦雄昈競侈由是繚歩逾千方目相瞪則壯邦麗廨之勲慊在第<lb/>
一繁絲機羅錯卉障錦春以融獨峯揉雲雙波屹風暑以澄曉黛<lb/>
嚬入夕蟾姢來秋以揚雲併半空冰偏一岸冬以明此㮣舉爾覼<lb/>
縷不盡也然而月話方狎燭醉始酣則防城徤卒籌三而環警緒<lb/>
<pb n="KR4h0024_SBCK_074-6b"/>
<pb n="KR4h0024_SBCK_074-6b"/>
強者<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>𬗟而不發乗險者帖薾而不進潰毒者隱忍而不能就其<lb/>
鍼砭搏猛者持疑而不能盡其膽勇而復視其強者弱之險者夷<lb/>
之毒者甘之猛者柔之信乎酒之作於人也如是翰林李公太白<lb/>
聦明才韻至今爲天下唱首業術正救天必賦之矣致其君如古<lb/>
帝王進其臣如古藥石揮直刃以血其邪者推羲轂以輦其正者<lb/>
豈慿酒而作也慿酒而作者強非眞勇太白旣以峭訐矯時之狀<lb/>
不得大用流斥齊魯眼明耳聦恐貽顚踣故狎弄杯觴沈溺麴糵<lb/>
耳一淫雅目混黒白或酒醒神徤視聽銳發振筆著𥿄乃以聦明<lb/>
移於月露風雲使之㳙絜飛動移於草木禽魚使之妍茂騫擲移<lb/>
於邊情閨思使之壯氣激人離情溢目移於幽巖邃谷使之遼歷<lb/>
物外爽人精魄移於車馬弓矢悲憤酣歌使之馳騁決發如睨幽<lb/>
并而失意放懷盡見窮通焉嗚虖太白觸文之強乗文之險潰文<lb/>
之毒搏文之猛而作狎弄杯觴沈溺麴蘖是眞築其聦翳其明醒<lb/>
則移於賦詠冝乎醉而生醉而死余徐思之使太白䟽其聦決其<lb/>
<pb n="KR4h0024_SBCK_074-7a"/>
明移於行事強犯時忌其不得醉而死生也當時骨鯁忠赤遞有<lb/>
其人收其逸才萃於太白至千齊魯結搆凌雲者有限獨斯樓也<lb/>
廣不逾數席瓦缺掾蠧雖樵兒牧豎過亦指之曰李白常醉于此<lb/>
矣<lb/>
　　　　新修滕王閣記　韓愈<lb/>
愈少時則聞江南多登臨之美而滕王閣爲第一有瑰偉絶特之<lb/>
稱及得三王所爲序賦記等<hi>王勃作游閣序王緒作賦今中丞王公爲從事日作修閣記並題在閣</hi>
壯其文辭益欲往一觀而讀之以忘吾憂繫官于朝願莫之遂十<lb/>
四年以言斥守揭陽便道取疾以至海上又不得過南昌而觀所<lb/>
謂滕王閣者其冬以天子進大號加恩區内移刺袁州於南昌爲<lb/>
屬邑私喜幸自以爲當得躬詣太府受約束於下執事及其無事<lb/>
且還儻得一至其處竊寄目償所願焉至州之七月詔以中書舎<lb/>
人太原王公爲御史中丞觀察江南西道洪江饒䖍吉信撫袁悉<lb/>
屬治所八州之人前所不便及所願欲而不得者公至之日皆罷<lb/>
<pb n="KR4h0024_SBCK_074-7b"/>
行之大者驛聞小者立變春施秋殺陽開隂閉令修於庭戸數日<lb/>
之間而人自得於湖山千里之外吾雖欲出意見論利害聽命於<lb/>
幕下而吾州乃無一事可假而行者又安得捨巳所事以勤館人<lb/>
則滕王閣又無因而至焉其歲九月人吏浹和公與監軍使燕于<lb/>
此閣文武賔士皆與在席酒半合詞言曰此屋不修且壊前公爲<lb/>
從事此邦適治新之公所爲文實書在壁今三十年而公來爲邦<lb/>
伯適及朞月公又來燕于此公乎得無情哉公應曰諾於是棟楹<lb/>
梁桷板檻之腐黒撓折者易新之蓋瓦級甎之故鉂者赤白之漫<lb/>
漶不鮮者治之則巳無侈前人無廢後觀工旣訖功公以衆飲而<lb/>
賞焉以書命愈曰子其爲我記之愈旣以未得造觀爲歎竊喜載<lb/>
名其上辭列三王之次有榮耀焉乃不辭而成公命其江山之好<lb/>
登望之樂雖老矣如獲從公游尚能爲公賦之元和十五年十月<lb/>
某日袁州刺史韓愈記<lb/>
　　　　蘭谿縣靈隱寺東峯新亭記　馮宿<lb/>
<pb n="KR4h0024_SBCK_074-8a"/>
東陽實㑹稽西部之郡蘭谿實東陽西鄙之邑歲在戊寅天官署<lb/>
洪君少卿以爲之宰君之始至則用信待物用勤集事信故人阜<lb/>
勤故公濟未朞而其政成後三年夏六月余過其邑洪君導余以<lb/>
邑之勝賞於是乎有東峯亭之遊背城之闉半里而近初届佛刹<lb/>
刹之上方而亭在焉松門蓋空石道如帶足倦累息然後造夫極<lb/>
焉向之池隍館宇之多旗亭闤闠之喧途道往來之衆簿書鞅掌<lb/>
之繁顧歩之餘忽焉如失但山風飀飀嶺雲峩峩飛軒慿虚洞壑<lb/>
在下向背殊狀昏明易色指遥青而點黛者問之則曰某山某巖<lb/>
某林某墅指逺白而曳練者問之則曰某洲某渚某湫某塘高深<lb/>
互呈心目相競飄若象外意某幻成余旣諧其私爰究其本先是<lb/>
邑微登攀遊觀之所洪君曽是挈俸錢二萬經斯營斯因地於山<lb/>
因材於林因工於子來因時於農隙又何易也崇山濬谷佳境勝<lb/>
槩緜世伏匿一朝發朗又何能也君在建中興元之間爲江南西<lb/>
道節度曹王所知時方興軍職壓宼境供億倉卒賦平人和王實<lb/>
<pb n="KR4h0024_SBCK_074-8b"/>
頼之故御史大夫鄭滑節度盧公羣與君甞同寮毎號之曰精金<lb/>
百鍊良驥千里誠矣然則是邑之理兹亭之勝於君之分不爲難<lb/>
能夫播芳塵而鼓餘波者非文莫可遂攬筆爲記刋于石而附諸<lb/>
地志焉<lb/>
　　　　宴喜亭記　韓愈<lb/>
太原王弘中在連與學佛之人景常元慧者遊異日從二人者<lb/>
行於其居之後丘荒之間上高而望得異處焉斬茅而嘉樹列發<lb/>
石而清泉激輦糞壤焚榴翳卻立而視之出者突然成丘陷者呀<lb/>
然成谷窪者爲池而缺者爲洞若有鬼神異物隂來相之自是弘<lb/>
中與二人者晨往而夕忘歸焉乃立屋以游風雨旣除寒暑旣成<lb/>
愈請名之其丘曰俟德之丘蔽於古而顯於今有俟之道也其<lb/>
石谷曰謙受之谷瀑曰振鷺之瀑谷言德瀑言容也其土谷曰黃<lb/>
金之谷瀑曰秩秩之瀑谷言容瀑言德也洞曰寒居之洞志其入<lb/>
時也池曰君子之池虛以鍾其美盈以出其惡也泉之源曰天澤<lb/>
<pb n="KR4h0024_SBCK_074-9a"/>
之泉出高而施下也合而言之以屋曰燕喜之亭取詩所謂魯侯<lb/>
燕喜者頌也於是州民之老聞而相與觀焉曰吾州之山水名於<lb/>
天下然而無與燕喜者比經營於其側者相接也而莫宜其地凡<lb/>
天作而藏之以遺其人乎弘中自吏部郎貶秩而來次其道途所<lb/>
經自藍田山入商洛渉浙湍臨漢水升峴首以望方城出荆門下<lb/>
岷江過洞庭上湘水行衡山之下繇郴踰嶺猨狖所家魚龍所宫<lb/>
極幽遐瓌詭之觀冝其於山水飫聞而厭見今其意乃若不足傳<lb/>
曰智者樂水仁者樂山弘中之德與其所好可謂協矣智以謀之<lb/>
仁以居之吾知其去是而羽儀於天朝也不逺矣遂刻石以記<lb/>
　　　　白蘋亭記　李直方<lb/>
新作白蘋亭書時且志政也梁太守栁惲賦詩於始因以名洲今<lb/>
邦伯李公成室於終兹用目亭度乎事則位均考乎地則境同合<lb/>
美配德古今相望亭之時義至矣吳江之南震澤之隂曰湖州幅<lb/>
貟千里棊布九邑卞山屈盤而爲之鎭五谿叢流以道其氣其土<lb/>
<pb n="KR4h0024_SBCK_074-9b"/>
沃其候清其人壽其風信實公之始至也用㳟寛明恕以懷之敬<lb/>
事眘罰以勸之賦令之先必度其物冝而咨于前訓故居者逸亡<lb/>
者旋或蹈境而留或聆聲而遷提封之内無榛灌繩墨之下無姦<lb/>
傲旣而外邑多材郡不能渫公命懸諸善價俾代常傜於是乎幽<lb/>
巖之巨木斯出積歲之逋租必入公家受其利山氓蒙其惠繇是<lb/>
白蘋之制經矣洲在郡城南東亂霅谿而即焉白沙如浮流波環<lb/>
之前有大野緜雲繚以萬峯顧有名都壓水駢以千室邑居可望<lb/>
而喧埃不及空水交映而雲天在下造物之工若有私於是焉茭<lb/>
菰叢生鳧鶴朋游嘉名雖曜清境或棄公於是相顯爽之冝立卑<lb/>
高之程據洲之陽揆日之正揭大亭一焉修廊雙注北距于霅浮<lb/>
軒瞰流峩水亭二焉大可以施筵席小可以容宴豆凡棟宇之法<lb/>
輪奐之美銛刮密石用成翬飛施宏壯而有度備彤紫而不蹹内<lb/>
則庭除朗絜彌望鋪雪曲沼逶迤以中貫飛梁天矯而對起紫桂<lb/>
翠篁辛荑木蘭碧抆丹實蛇走珠綴鮮飈暗起縈葉振蘂落英飄<lb/>
<pb n="KR4h0024_SBCK_074-10a"/>
颻灑空浮水天目神池之上多不名之卉洞庭水府之下産怪狀<lb/>
之石嶙峋乎玉容葳㽔乎瑶芳衆榮偶植羅列布濩外則差<hi>初冝反</hi>
以白蘋間之紅蕖川與天遠百里如組邦君之來肅肅斾旌綵舟<lb/>
徐移魚躍鳥鳴亭成之日三吳之賢大夫集焉公用鼔鍾羽籥以<lb/>
樂之然后使臣之臨重客之來獲游是者怳乎有遺區之歎則爲<lb/>
邦之成績作亭之良規參合二美游揚四海坐馳而逝與廏置偕<lb/>
矧蘋之爲用風有季女之奠騷有放臣之望夫以澗谿之賤微而<lb/>
可充王公之殷薦是故君子重之今扶賛勝賞也如彼哲賢咏歌<lb/>
也如此則是亭慿眺之外又有傳經之道焉若乃乗農隙之暇時<lb/>
購武夫之羡功廛閭不煩財用不屈揚昔人之休烈垂不朽之遐<lb/>
觀咨其剏物之智有以加人不如是烏能及此已夘歲冬十月予<lb/>
將浮淛河上㑹稽凌縉雲觀赤城道出公之仁宇目覽亭之崇構<lb/>
舉書其實合春秋傳信之經後之人無視十洲孟浪之說而没其<lb/>
誼云<lb/>
<pb n="KR4h0024_SBCK_074-10b"/>
　　　　潁亭記　陳寛<lb/>
潁水濵有地可以覽山川之秀者九山祠在焉西北餘予升之見<lb/>
潁水直北劈地而來　如隙光端如匣劒視若中面使人毛磔又<lb/>
見太室與大隗等列領羣峯而來崪屹不得進蹭蹬卻倚三十六<lb/>
嶠若立指焉而近北左手煙雲草樹濃淡覆露各盡其態平視之<lb/>
令人意逺超超然若萬里之鶴也予曰可樹亭哉遂召匠氏授以<lb/>
程度匠氏曰諾退而有言曰假吾令不德主未聞惠人未蒙仁止<lb/>
其幾而遽以庥覽爲懷乎予聞之甚羞而以爲不聞也夫陽翟自<lb/>
潁陽逹許昌皆漢郡頴川屬是乃吾土也予不肖假長于此雖獲<lb/>
戻于人而不避者吾將識其來乎及成㑹邑中彦髦以落之中宴<lb/>
客有舉爵而稱曰吾斯山河之秀可與峴首爭請名之潁亭遂名<lb/>
之若使解攜手值良辰嘉賔二三聲酒緩進旣揖旣抗對之益酣<lb/>
因書石以介其壁俾覽者懲之當敏樹政無敏樹亭以鈞匠氏之<lb/>
意也唐大中庚午歲三月九日丁亥攝陽翟縣令陳寛記<lb/>
<pb n="KR4h0024_SBCK_074-11a"/>
<pb n="KR4h0024_SBCK_074-12a"/>
紐狀鼇之首二公止旌輿以廻睇假渔舟而上陟幕煙茵草翫懌<lb/>
移日心謀意籌有建亭之筭而未之言也二公旣歸邑人踵公遊<lb/>
於斯者如市登中隆觀媚麗前來後至異口同辭昔漢帝不曰百<lb/>
姓安其田里而無愁怨之聲者其由良二千石乎是謂政平敎成<lb/>
使俗泰而民以寧者也虞書不曰股肱良哉庶事康哉是謂翼帝<lb/>
藩皇調隂序陽使物阜而民以昌者也席公今日之化育吾徒是<lb/>
以寧姜公昔歲之弼諧吾徒是以昌且以之寧又以之昌愷悌君<lb/>
子也詩云愷悌君子民之父母二公者眞吾父母矣兹阜二公攸<lb/>
選尚而加愛務休訟簡必復斯至上露下蕪忍令父母憩之乎遂<lb/>
偕發言爲公就亭之功如牆而前陳誠于縣尹縣尹允其請而爲<lb/>
之辨方經蹠環當上頂誡奢訓簡以授子來於是家有餘力圃有<lb/>
餘木或掬一抷土焉或翦一枝材焉一心百身蜂還蟻往榛莽可<lb/>
去以自薙瓦甓無脛而奔萃一之日斤斧之功畢二之日圬　之<lb/>
傭息再晨而成二公莫知層梁亘以中豁飛甍翼而四翥東西南<lb/>
<pb n="KR4h0024_SBCK_074-12b"/>
北方不殊致糊白墳以呈素臒頳壤而垂繪通以虹橋綴以綺樹<lb/>
華而非侈儉而不陋煙水交浮巖巒疊逈精舎奉其旁逹都城企<lb/>
其遐際容影光彩漪入瀾澄指朱軒於潭底閱雲岑乎波裏熿熿<lb/>
油演如飛若動又釣人飄颻於左右游禽出没乎前後一眄一睞<lb/>
千趣萬態稅息之者若在蓬壺方丈之上二公重清曠於舊賞納<lb/>
衷懇乎羣庶㝷幽探異常於斯勞賔祖客常於斯加以平疇間闢<lb/>
通途在下可以觀耕耨可以采謳謡作一亭而衆美具噫天造兹<lb/>
阜其固與人爲亭歟不然何不逺郛郭而博敞詭秀之若此非常<lb/>
之地意待非常之人故越千萬祀而至二公方覿也邑人想之復<lb/>
言曰事無隱義物有正名地爲二公而見亭從二公而建斯亭也<lb/>
可署曰二公亭雖芻蕘之云其實有謂二公不忽遂以爲號小子<lb/>
藝忝干文曽觀光上國去之日歷越遊吳歸之晨踰荆泛漢㑹稽<lb/>
之蘭亭姑蘇之華亭襄陽峴首豫章湖中皆古今稱爲佳境或棟<lb/>
宇猶在或基址未没山川物象徧得而覽方之於此逺有慙德懿<lb/>
<pb n="KR4h0024_SBCK_074-13a"/>
哉二公智周德厚卜地如此感民若彼且非飾說入吾邑者升吾<lb/>
亭者知之古之製器物造宫室咸有銘頌以昭其義斯亭也豈無<lb/>
斆古而爲之章句者小子薄劣不敢議其事粗述其旨始爲之記<lb/>
兼借二公之名紀于左以爲邦榮在位賔寮亦以序從公而列貞<lb/>
元九年三月二十五日記<lb/>
　　　　零陵萬石亭記　栁宗元<lb/>
御史中丞清河男崔公來莅永州間日登城北墉臨于荒野叢翳<lb/>
之隙見怪石持出度其下必有殊勝歩自西門以求其墟伐竹披<lb/>
奥欹側以入縣谷跨谿皆大石林立渙若奔雲錯若置碁怒者虎<lb/>
鬪企者鳥厲抉其穴則鼻口相呀搜其根則蹄股交跱環行<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>目<lb/>
疑若搏噬於是刳闢朽壤翦焚榛穢決澮溝導伏流散爲踈林洄<lb/>
爲清池寥廓泓渟若造物者始判清濁效竒於兹地非人力也乃<lb/>
立游亭以宅厥中亭之西石若掖分可以眺望其下青壁斗絶沈<lb/>
于淵源莫究其極自下而望則合爲攅巒與山無窮明日州邑耄<lb/>
<pb n="KR4h0024_SBCK_074-13b"/>
老雜然而至曰吾儕生是州藝是野眉尨齒鯢未甞知此豈天墜<lb/>
地出設兹神物以彰我公之德歟旣賀而請名公曰是石之數不<lb/>
可知也以其多而命之曰萬石亭耄老又言之曰懿夫公之名亭<lb/>
也豈專狀物而巳哉公甞六爲二千石旣嬴其數然而有道之士<lb/>
咸恨公之嘉績未洽于人敢頌休聲祝公于明神漢之三公秩號<lb/>
萬石我公之德冝受兹錫漢有純臣惟萬石君我公之化始于閨<lb/>
門道合千古祐之自天野夫獻辭公壽萬年宗元甞以牋奏隷尚<lb/>
書敢專筆削以附零陵故事元和十年正月五日記<lb/>
　　　　沔州秋興亭記　賈至<lb/>
在陽而舒在隂而慘性之常也履險而慄渉夷而泰情之變也觀<lb/>
揖讓而退覩交戰而競目之感也聞韶頀而和聆鄭衛而靡耳之<lb/>
動也夫其舒則洽慘則悴慄則止泰則通退則無咎競則有悔和<lb/>
則安樂靡則憂危性情耳目優劣若此故君子愼居處謹視聽焉<lb/>
沔州刺史賈載吾家之良也理沔州未朞月而政和於訟堂之西<lb/>
<pb n="KR4h0024_SBCK_074-14a"/>
因高搆宇不出庭戸在雲霄矣卻負大别之固俯視滄海之浸閱<lb/>
吳蜀樓舩之殷鑒荆衛藪澤之大亦有旨哉性得情適耳虚目開<lb/>
且處動則倦理倦莫若靜處靜則明惟明以理動窮則變變則通<lb/>
通則乆今沔州靈府恬而神用爽政是以和觀其前戸後牖順開<lb/>
闔之義簡也上棟下宇無雕琢之飾儉也簡近於智儉近于仁仁<lb/>
智居之何陋之有況乎當發生之晨則攅秀木於高砌見鶯其鳴<lb/>
矣處臺榭之月則納清風於洞戸見暑之徂矣在揺落之時則俯<lb/>
顥氣於軒檻見火之流矣值嚴疑之節則棲同雲於扃闥見雪之<lb/>
紛矣政成頌清體安心逸而詩人之興常在常時之興秋興最高<lb/>
因以命亭焉予自巴丘徴赴宣室歇鞍棠樹之側解帶竹林之下<lb/>
嘉其俛仰美其動息乃命進牘抽毫志之<lb/>
　　　　郢州孟亭記　皮日休<lb/>
明皇世章句之風大得建安體論者推李翰林杜工部爲尤介其<lb/>
間能不愧者惟吾鄕之孟先生也先生之作遇景入詠不拘竒抉<lb/>
<pb n="KR4h0024_SBCK_074-14b"/>
異令齷齪束人口者涵涵然有干霄之興若公輸氏當巧而不巧<lb/>
者也北齊美蕭慤芙蓉露下落楊栁月中踈先生則有微雲澹河<lb/>
漢踈雨滴梧桐樂府美玉融殘日霽沙嶼清風動高泉先生則有<lb/>
氣蒸雲夢澤波動岳陽城謝眺之詩句精者有露隰寒塘草月映<lb/>
清淮流先生則有荷風送香氣竹露滴清聲此與古人爭勝於毫<lb/>
釐也他稱是者衆不可悉類嗚呼先生之道復何言邪謂乎貧則<lb/>
天爵于身謂乎死則不朽於文爲士之道亦以至矣先生襄陽人<lb/>
也日休襄陽人也旣慕其名亦覩其貌蓋仲尼思文王則嗜昌歜<lb/>
七十子思仲尼則師有若吾於先生見之矣說者曰王右丞筆先<lb/>
生于郢之亭<hi>亭在刺史治所</hi>四年滎陽鄭公誠刺是州余將抵江南艤舟<lb/>
而詣之果以文見貴則先生之貌縱視矣先是亭之名取先生之<lb/>
諱<hi>舊名浩然亭</hi>公曰焉有賢者之名爲趨厮走養朝夕言於刺史前邪<lb/>
命易之以先生姓<hi>今改爲孟亭</hi>日休時在宴因曰春秋書紀季公子友<lb/>
仲孫湫字者貴之也故書名曰貶書字曰貴況以賢者名于署亭<lb/>
<pb n="KR4h0024_SBCK_074-15a"/>
乎君子是以知公樂善之深也百祀之弊一朝而去<hi>百祀謂開元至今</hi>則<lb/>
民之弊也去之可知矣見善不書非聖人之志宴豆旣撤立而爲<lb/>
文咸通四年四月三日記<lb/>
重校正唐文粹卷第七十四<lb/>
<pb n="KR4h0024_SBCK_074-15b"/>
<pb n="KR4h0024_SBCK_074-15b"/>
</p>
<p>
</p>
  </div>
</body>
</text>
</TEI>
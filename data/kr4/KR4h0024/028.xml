<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_028-1a"/>
重校正唐文粹卷第二十八<lb/>
　　　　　　　　　　　呉興姚　鉉　纂<lb/>
　表奏書䟽戊<hi>揔十三首</hi>
　　復位一<lb/>
　　　請則天皇后復位於皇子䟽<hi>蘇安恒</hi>
　　去濫賞六<lb/>
　　　請減去濫食封邑䟽<hi>韋嗣立</hi>論職官多濫䟽<lb/>
　　　請選舉擇賢才䟽<hi>薛登</hi>條奏貢舉䟽<hi>楊綰</hi>
　　　議楊綰條奏貢舉䟽<hi>賈至</hi>
　　　諌高祖不以伶人爲近侍䟽<hi>李綱</hi>
　　去濫刑三<lb/>
　　　諫除濫刑䟽<hi>朱敬則</hi>論刑法多濫䟽<hi>韋嗣立</hi>
　　　請不改反逆縁坐刑名䟽<hi>崔仁師</hi>
　　彈奏二<lb/>
<pb n="KR4h0024_SBCK_028-1b"/>
　　　彈李義府䟽<hi>王義方</hi>
　　　彈義成軍節度使李聽䟽<hi>周太玄</hi>
　　誅戮一<lb/>
　　　請誅程元振䟽<hi>柳伉</hi>
　　　　請則天皇后復位於皇太子䟽　蘇安恒<lb/>
臣聞忠臣不順時而取寵烈士不惜死而偷生故君道不明者忠<lb/>
臣之過歟臣道不軌者烈士之過歟昔者先皇晏駕留其顧託將<lb/>
以萬務殷廣令陛下兼知政事雖唐堯虞舜居其位而共工伯鮌<lb/>
在其朝間陛下骨血之恩阻陛下母子之愛愚臣謂聖情以運祚<lb/>
將衰極斯大節天下之人謂陛下微弱李氏貪天之功何以年在<lb/>
耄倦而不能復子明辟使忠言莫進姦佞成朋夷狄紛擾屠害黎<lb/>
庶陛下雖納隍興念亦何能救此生靈臣聞天下者神堯文皇之<lb/>
天下也昔有隋失馭小人道長羣雄駭鹿四海瞻烏皇唐親事戎<lb/>
旃鳯翔參野削平㝢縣龍飛踐極㰱血爲盟指河爲誓非李氏不<lb/>
<pb n="KR4h0024_SBCK_028-2a"/>
王非功臣不封陛下雖居正統實因唐氏舊基故詩曰惟鵲有巢<lb/>
惟鳩居之此言雖小可以喻大陛下自坤生德乗乾作主豈不以<lb/>
上符天意下順人心東宫昔在諒隂相王又非長子陛下恐宗祀<lb/>
中絶所以應其謳歌當今太子追迴年德俱盛陛下貪其寶位而<lb/>
忘母子深恩臣聞京邑翼翼四方所視陛下蔽太子之元良枉太<lb/>
子之神器何以敎天下母慈子孝焉何能使天下移風易俗焉惟<lb/>
陛下思之將何聖顔以見唐家宗廟將何誥命以謁大帝墳陵陛<lb/>
下何故日夜積憂不知鍾鳴漏盡臣愚以爲天意人事還歸李家<lb/>
陛下雖安天位殊不知物極則反器滿則傾故語曰當斷不斷反<lb/>
受其亂此之謂也陛下不如高揖樞務自怡聖躬命史臣以書之<lb/>
令樂府以歌之斯亦太平之盛事也臣聞見過不諌非忠臣也畏<lb/>
死不言非勇士也臣何惜一朝之命而不安萬乗之國哉故曰苟<lb/>
利國家雖死可矣願陛下暫輟萬務詳臣愚見陛下若以臣爲忠<lb/>
則從諌如流擇是而用若以臣爲不忠則斬取臣頭以令天下<lb/>
<pb n="KR4h0024_SBCK_028-2b"/>
　　　　請減去濫食封邑䟽　韋嗣立<lb/>
臣聞國無九年之儲家無三年之蓄家非其家國非其國也故知<lb/>
立國立家皆資於儲蓄矣夫水旱之災關之隂陽運數非人智力<lb/>
所能及也堯遭大水湯遭大旱則知仁聖之君亦所不免當此時<lb/>
百姓不至於困弊者有積也今陛下倉庫之内比稍空竭尋常用<lb/>
度不支一年儻有水旱人須賑給徴發時動兵要資裝則將何以<lb/>
備之其縁倉庫不實妨於政化者觸類而是臣竊見食封之家其<lb/>
數甚衆昨略問戸部云用六十餘萬丁一丁兩匹即是一百二十<lb/>
萬巳上匹臣頃在太府知毎年庸調絹數多不過百萬少則七八<lb/>
十萬以來比諸封家所入全少儻有蟲霜旱潦曽不半在國家支<lb/>
供何以取給臣聞自封茅土裂山河皆須業著經綸功申草昧然<lb/>
後配宗廟之享承帶礪之恩皇運之初功臣共定天下當時食封<lb/>
纔只三二十家今以尋常特恩遂至百家巳上國家租賦太半私<lb/>
門則資用有餘國家則支計不足有餘則或致奢僭不足則坐致<lb/>
<pb n="KR4h0024_SBCK_028-3a"/>
憂危制國之方豈謂爲得封戸之物諸家自徴或是官典或是奴<lb/>
僕多挾勢逞威陵突州縣几是封戸不勝侵漁或輸物多索褁頭<lb/>
或相知要取中物百姓怨歎逺近共知復有因將貨易轉更生舉<lb/>
徴打紛紛曽不寧息貧乏百姓何以克堪若必限丁物送太府封<lb/>
家但於左藏請受不得輙自徴催則必免侵漁人兾蘇息<lb/>
　　　　論職官多濫䟽<lb/>
臣聞設官分職量才置吏此本於理人而務安之也故書曰在知<lb/>
人在安民知人則哲能官人安民則惠黎民懷之能哲而惠何憂<lb/>
乎驩兠何畏乎有苗者是也則明官得其人而天下自理矣古者<lb/>
取人必先挆郷曲之譽然後辟於州郡州郡有聲然後辟於五府<lb/>
才著五府然後升之天朝此則用一人所擇者甚悉擢一士所歷<lb/>
者甚深孔子曰譬有美錦不可使人學製此明用人不可不審擇<lb/>
也用得其才則治非其才則亂治亂所繫焉可不深擇之哉今之<lb/>
取人有異此道多未甚試效即頓至遷擢夫競趨者人之常情僥<lb/>
<pb n="KR4h0024_SBCK_028-3b"/>
倖者人之所趣而今務進不避僥倖者接踵比肩布於文武之列<lb/>
有文者用理内外則有回邪贓汚上下敗亂之憂有武者用將軍<lb/>
戎則有庸懦怯弱師旅喪亡之患補授無限貟闕不供遂至貟外<lb/>
置官數倍正闕曹署典吏困於祗承府庫倉儲竭於資俸國家大<lb/>
事豈甚於此古者懸爵待士唯有才者得之若任以無才則有才<lb/>
之路塞賢人君子所以遁跡銷聲常懷歎恨者也且賢人君子守<lb/>
於正直之道逺於僥倖之門若僥倖開則賢者不可復出矣賢者<lb/>
遂退若欲求人安化洽復不可得也人若不安國將危矣陛下安<lb/>
可不深慮之<lb/>
　　　　請選舉擇賢才䟽　薛登<lb/>
臣聞國以得賢爲寶臣以舉士爲忠是以子皮之讓國僑鮑叔之<lb/>
推管仲燕昭委兵於樂毅符堅託政於王猛子産受國人之謗夷<lb/>
吾貪共賈之財昭王錫路馬以止䜛永固戮樊世以除譖處猜嫌<lb/>
而益信行閒毀而無疑此由黙而識之委而察之深也至若宰我<lb/>
<pb n="KR4h0024_SBCK_028-4a"/>
見愚於宣尼逢萌被知於文叔韓信無聞於項氏毛遂不齒於平<lb/>
原此失之故也是以人主受不肖之士則政乖得賢良之佐則時<lb/>
泰故堯資八元而庶績其理周任十亂而天下和平由是言之則<lb/>
知士不可不察而官不可妄授也何者比來舉薦多不以才假譽<lb/>
馳聲互相推奬希潤身之小計忘臣子之大猷非所以報國求賢<lb/>
副陛下翹翹之望者也臣竊窺古之取士實異於今先觀名行之<lb/>
源考其郷邑之譽崇禮讓以勵巳明節義以標信以敦朴爲先最<lb/>
以雕蟲爲後科故人崇勸讓之風士去輕浮之行希仕者必修貞<lb/>
確不拔之操行難進易退之規衆議以定其高下郡將難誣於曲<lb/>
直故計貢之賢愚即州將之榮辱穢行之彰露亦郷人之厚顔是<lb/>
以李陵降而隴西慙干木隱而西河美故名勝於利則小人之道<lb/>
消利勝於名則貪暴之風扇是知化俗之本須擯輕浮昔兾缺以<lb/>
禮讓升朝則晉人知禮文翁以儒林奨俗則蜀士多儒燕昭好馬<lb/>
則駿馬來庭葉公好龍則眞龍入室由是言之未有上之所好而<lb/>
<pb n="KR4h0024_SBCK_028-4b"/>
下不從其化者也自亡國之季雖雜從橫而漢代求才猶徴百行<lb/>
是以禮節之士敏德自修閭里推高然後爲府寺所辟魏氏取人<lb/>
尤愛放達晉宋之後秖重門資爲奬人求官之風乖授職惟賢之<lb/>
義有梁薦士雅愛屬辭陳氏簡賢特珍賦詠故其俗以詩酒爲重<lb/>
不以修身爲務逮至隋室餘風尚存開皇中李諤論之於文帝曰<lb/>
魏之三祖更好文辭忽君人之大道好雕蟲之小藝連篇累牘不<lb/>
出月露之形積桉盈箱唯是風雲之狀代俗以此相高朝廷以兹<lb/>
擢士故文筆日煩其政日亂帝納李諤之䇿由是下制禁斷文筆<lb/>
浮辭其年泗州刺史司馬幼之以表不典實得罪於是風俗改勵<lb/>
政化大行煬帝嗣興又變前法置進士等科於是後主之徒復相<lb/>
放傚因陋就寡赴速邀時緝綴小文名之䇿學不以指實爲本而<lb/>
以浮虚爲貴有唐纂曆雖漸革於前非陛下君臨思察才於共理<lb/>
樹本崇化唯在旌賢今之舉人有乖事實郷議決小人之筆行修<lb/>
無長者之論䇿第喧競於州府祈思不勝於拜伏或明制纔出試<lb/>
<pb n="KR4h0024_SBCK_028-5a"/>
遣捜敡驅馳府寺之門岀入王公之第上啓陳詩唯希咳唾之澤<lb/>
摩頂至足兾荷提攜之恩故俗号舉人皆稱覔舉覔爲自求之稱<lb/>
未是人知之辭察其行而度其材則人品於兹見矣徇已之心切<lb/>
則至公之理乖貪仕之性彰則廉㓗之風薄是知府命雖高異叔<lb/>
度勤勤之讓黃門巳貴無秦嘉耿耿之辭縱不能挹已推賢亦不<lb/>
肯待於三命豈與夫白駒皎皎不雜風塵束帛戔戔榮高物表校<lb/>
量其廣狹也是以耿介之士羞自拔而致其辭循常之人捨其踈<lb/>
而取其附故選司補署諠然成禮闈州貢賔王紛諍於階闥謗議<lb/>
雜合浸以成風夫競榮者必有競利之心謙遜者亦無貪賄之累<lb/>
自非上智焉能不移在於中人理由習俗若重謹厚之士則懷禄<lb/>
者必崇德以潔巳若開趨競之門則邀仕者皆戚施而附㑹附㑹<lb/>
則百姓罹其弊潔巳則兆庶䝉其福故風化之漸靡不由兹今訪<lb/>
郷閭之談唯秖歸於里正縱使名虧禮則罪挂刑章或冒籍以偷<lb/>
資或邀勲而竊級假其不義之賂則是無犯郷閭豈得比郭有道<lb/>
<pb n="KR4h0024_SBCK_028-5b"/>
之銓量茅容望重裴逸人之賞拔夏少名高語其優劣也秖如才<lb/>
應經邦之流唯令試䇿武能制敵之例秖驗彎弧若其文擅淸竒<lb/>
便充甲第藻思微減旋即告歸以此收人恐乖事實何者樂廣假<lb/>
筆於潘岳靈運辭高於穆之平津文劣於長卿子建筆麗於荀彧<lb/>
若以射䇿爲最則潘謝曹馬必居孫樂之右若使協賛機猷則安<lb/>
仁靈運亦無禆附之益由此言之不可一槩而取也至如武藝則<lb/>
趙雲雖勇資諸葛之指撝周勃雖雄乏陳平之計略使樊噲居蕭<lb/>
何之任必無指蹤之機使蕭何入戲下之軍亦無免主之效鬪將<lb/>
長於摧鋒謀將審於料事是以文淵聚朱知隗囂之可圖陳湯屈<lb/>
指識烏孫之自解八難之謀設高祖追慙於酈生九拒之計窮公<lb/>
輸息心於伐宋謀將不長於弓馬良相寧資於射䇿豈與夫元長<lb/>
自表妄飾辭鋒曹植題章虚飛麗藻校量其可否也伏願陛下降<lb/>
明制頒峻科千里一賢尚不爲少僥倖冒進須立隄防斷浮虚之<lb/>
飾辭收實用之良䇿不取無稽之說必求忠讜之言文則試以效<lb/>
<pb n="KR4h0024_SBCK_028-6a"/>
官武則令其守禦始旣察言觀行中亦循名責實自然僥倖濫吹<lb/>
之伍無所藏其妄庸故晏嬰云舉之以語考之以事寡其言而多<lb/>
其行拙於文而工於事此取人得賢之道也其有武藝超絶文鋒<lb/>
挺秀有效技之𥚹用無經國之大才爲軍鋒之爪牙作辭賦之摽<lb/>
準自可試凌雲之䇿練穿札之工承上命而賦甘泉稟中軍而令<lb/>
赴敵旣有隨才之任必無負乗之憂臣謹按吳起臨戰左右進劒<lb/>
吳子曰夫提鼓揮桴臨難決疑此將事也一劒之任非將事也謹<lb/>
按諸葛亮臨戎不親戎服頓蜀兵於渭南宣王持勁卒不敢當此<lb/>
豈弓矢之用也謹按楊德意誦長卿之文武帝曰恨不得與此人<lb/>
同時及相如至終於文園令不以公卿之位處之者蓋非其所任<lb/>
故也謹案漢法所舉之主終身保任揚雄之坐田議責其冒薦成<lb/>
子之居魏相酬於得賢賞罰之令行則請謁之心絶退讓之義著<lb/>
則貪競之路銷自然朝廷無爭禄之人選司有撝謙之士仍請寛<lb/>
立年限容其採訪簡汰堪用者令其試守以觀能否叅驗行事以<lb/>
<pb n="KR4h0024_SBCK_028-6b"/>
别是非不實免王丹之官得人加翟璜之賞自然見賢不隱食禄<lb/>
不専則荀彧進鍾繇郭嘉劉隱薦李膺朱穆勢不去逺有稱職者<lb/>
受薦賢之賞濫舉者抵欺罔之罪自然舉得賢行則君子之道長<lb/>
矣<lb/>
　　　　條奏貢舉䟽　楊綰<lb/>
國之選士必籍賢良蓋取孝友純備言行敦實居常育德動不違<lb/>
仁體忠信之資履謙恭之操藏器則未甞自伐虚心而所應必誠<lb/>
夫如是故能率巳從政化人鎭俗者也自叔世澆詐兹道䆮微爭<lb/>
尚文辭互相矜衒馬卿浮薄竟不偶於任用趙壹虚誕終取擯於<lb/>
郷閭自時厥後其道彌盛不思實行皆徇空名敗俗傷敎備載前<lb/>
史古人比文章於鄭衛蓋有由也近煬帝始置進士之科當時猶<lb/>
試䇿而巳至髙祖朝劉思立爲考功貟外郎又奏進士加雜文明<lb/>
經加帖經從此積弊䆮而成俗㓜能就學皆誦當代之詩長而愽<lb/>
文不越諸家之集遞相黨與用致虚聲六經則未甞開卷三史則<lb/>
<pb n="KR4h0024_SBCK_028-7a"/>
皆同挂壁況復徴以孔門之道責其君子之儒者哉祖習旣深奔<lb/>
競爲務矜藝者曽無愧色勇進者但欲凌人以毀讟爲常談以向<lb/>
背爲巳任投刺干謁驅馳於要津露才揚已喧騰於當代古之賢<lb/>
良方正豈有如此者乎朝之公卿以此待士家之長老以此垂訓<lb/>
欲其返淳朴懷禮讓守忠信識廉隅何可得也譬之於水其流巳<lb/>
濁若不澄本何當復淸方今聖德御天再寧寰宇四海之内顒顒<lb/>
向化皆延頸舉踵思聖朝之理也不以此時而理之則太平之政<lb/>
又乖矣凡國之大柄莫不先擇下臣古先哲后皆側席待賢今之<lb/>
取人令將牒自舉非經國之體也望請依古制縣令察孝廉審知<lb/>
在郷閭有孝悌及信義廉恥之行加以經業才堪䇿試者以孝廉<lb/>
爲名薦之於州刺史當以禮待之試其所通之學其通者送名於<lb/>
省自縣至省不得令舉人輒自陳牒比來有到狀保辨識牒等一<lb/>
切並停其所習經左傳公羊穀梁禮記周禮儀禮尚書毛詩周易<lb/>
任通一經務取深義奥㫖通諸家之義試日差諸司官有儒學者<lb/>
<pb n="KR4h0024_SBCK_028-7b"/>
對問每經問義十條問畢對䇿三道其策皆問古今理體及當時<lb/>
要務取堪行用者其經義并䇿全通爲上第望付吏部便與官其<lb/>
經義通八䇿通二爲中第與出身下第罷歸其明經比試帖經例<lb/>
非古義皆誦帖括兾圖僥倖并近有道舉亦非理國之體望請與<lb/>
明經進士並停其國子監舉人亦請准此如有行業不著所由妄<lb/>
相推薦請量加貶黜所兾數年之間人倫一變旣歸實學當識大<lb/>
猷居家者自修德業從政者皆知廉恥浮競自止敦庬自勸敎人<lb/>
之本實在兹焉事若施行即别立條例詔左右丞諸司侍郎御史<lb/>
大夫中丞給舎同議聞奏<lb/>
　　　　議楊綰條奏貢舉䟽　賈至<lb/>
謹按夏之政尚忠殷之政尚敬周之政尚文然則文與忠敬皆統<lb/>
人之行也且夫述行美極人文人文興則忠敬存焉是故前代以<lb/>
文取士本文行也由辭以觀行則及辭也宣父稱顔子不遷怒不<lb/>
貳過謂之好學至乎修春秋則游夏之徒不能措一辭不亦明乎<lb/>
<pb n="KR4h0024_SBCK_028-8a"/>
間者禮部取人有乖斯義易曰觀乎人文以化成天下關睢之義<lb/>
曰先王以是經夫婦成孝敬厚人倫美敎化移風俗蓋王政之所<lb/>
由廢興也故延陵聽樂知諸侯之存亡今試學者以帖字爲精通<lb/>
而不窮㫖義豈能知遷怒貳過之道乎考文者以聲病爲是非而<lb/>
務擇浮豔豈能知移風易俗化天下之事乎是以上失其源而下<lb/>
襲其流乗流波蕩不知所止先王之道莫能行也夫先王之道消<lb/>
則小人之道長小人之道長則亂臣賊子由是生焉臣弑其君子<lb/>
弑其父非一朝一夕之故其所來者漸矣漸者何謂志信之陵頽<lb/>
恥尚之失所末學之馳騁儒道之不舉四者皆由取士之失也夫<lb/>
一國之事繫一人之本謂之風賛揚其風繫卿大夫也卿大夫何<lb/>
常不出於士乎今取士試之小道而不以逺者大者使干禄之徒<lb/>
趨馳末術是誘導之差也夫以蝸蚓之餌雜垂滄海而望吞舟之<lb/>
魚至不亦難乎所以食垂餌者皆小魚就科目者皆小藝四人之<lb/>
業士最關於風化近代趨仕靡然向風致使禄山一呼而四海震<lb/>
<pb n="KR4h0024_SBCK_028-8b"/>
蕩思明再亂而十年不復向使禮讓之道弘仁義之風著則忠臣<lb/>
孝子比屋可封逆節不得而萌也人心不得而摇也且夏有天下<lb/>
四百載禹之道喪而殷始興焉殷有天下六百祀湯之法棄而周<lb/>
始興焉周有天下八百年文武之政廢而秦始并焉觀三代之選<lb/>
士任賢皆考實行故能風俗淳一運祚長逺秦坑儒士二代而亡<lb/>
漢興雜三代之政弘四科之舉西京始振經術之學東都終持名<lb/>
節之行至有近戚竊位强臣擅權弱主孤立母后專政而社稷不<lb/>
隕終彼四百豈非學行扇化於郷里哉厥後文章道弊尚於浮侈<lb/>
取士術異苟濟一時自魏至隋僅四百載三光分景九州阻域竊<lb/>
號僣位德義不修是以子孫速顚享國咸促國家革魏晉梁隋之<lb/>
弊承夏殷周漢之業四隩旣宅九州攸同覆燾亭育合德天地安<lb/>
有捨皇王舉士之道蹤亂代取人之術此公卿大夫之辱也楊綰<lb/>
所奏實爲正論然自典午覆敗中原版蕩戎狄亂華衣冠遷徙南<lb/>
北分裂人多僑處聖朝一平區宇尚復因循版圖則張閭井未設<lb/>
<pb n="KR4h0024_SBCK_028-9a"/>
士居郷土百無一二因縁官族所在耕築地望繫之數百年之外<lb/>
而身皆東西南北之人焉今欲依古制郷舉里選猶恐取士之未<lb/>
盡也請兼廣學校以弘訓誘今兩京有太學州縣有小學兵革一<lb/>
動生徒流離儒臣師氏禄廩無向貢士不稱行實胄子何常講習<lb/>
獨禮部每歲擢甲乙之第謂弘奬擢不甚謬哉秖足長浮薄之風<lb/>
啓僥倖之路矣其國子愽士等望加貟數厚其禄祑選通儒碩生<lb/>
閒居其軄十道大郡量置太學館令愽士岀外兼領郡官召置生<lb/>
徒依乎故事保桑梓者郷里舉焉在流寓者庠序推焉朝而行之<lb/>
夕見其利如此則靑靑不復興刺擾擾由其歸本矣人倫之始王<lb/>
化之先不是過也<lb/>
　　　　諌高祖不以伶人爲近侍䟽　李綱<lb/>
臣按周禮均工樂樂不得厠於仕伍雖復才如子野妙等師襄皆<lb/>
身終子繼不易其業故魏武使禰衡擊鼔衡先解朝服露體而擊<lb/>
之云不敢以先王法服爲伶人之衣惟齊高緯封曹妙達爲王授<lb/>
<pb n="KR4h0024_SBCK_028-9b"/>
安馬駒爲開府旣招物議大斁彞倫有國有家者以爲殷鑒方今<lb/>
新定天下開太平之業起義功臣行賞未徧高才碩學猶滯草萊<lb/>
而先令舞胡致位五品鳴玉曵組趨馳廊廡故非創業垂統貽則<lb/>
子孫之道也<lb/>
　　　　諌除濫刑䟽　朱敬則<lb/>
臣聞李斯之相秦也行申啇之法重刑名之家杜私門張公室棄<lb/>
無用之費損不急之官惜日愛功疾耕急戰人繁國富乃屠諸侯<lb/>
此救弊之術也故曰刻薄可施於進趨變詐可陳於攻戰兵猶火<lb/>
也不戢將自焚況鋒鏑巳銷石城又毀諒可易之以寛泰潤之以<lb/>
淳和八風之樂以柔之三代之禮以導之秦旣不然淫虐滋甚往<lb/>
而不返卒至土崩此不知變之禍也陸賈叔孫通之事漢王也當<lb/>
滎陽成臯之間糧饋巳窮智勇俱困不敢開一說效一竒惟進豪<lb/>
猾之才薦貪暴之客及區宇適平干戈向戢金鼓之聲未歇傷痍<lb/>
之痛尚聞二子顧盻綽有餘態及陳詩書說禮樂開王道謀帝圖<lb/>
<pb n="KR4h0024_SBCK_028-10a"/>
高皇帝忿曰吾以馬上得之安事詩書乎對曰馬上得之可馬上<lb/>
理之乎高皇黙然於是陸賈著新語叔孫通定禮儀始知天子之<lb/>
尊此知變之善也向使高皇排二子而不敎置詩書而不顧重攻<lb/>
戰之吏尊首級之材複道爭功張良巳知其變拔劒擊柱吾屬不<lb/>
得無謀即晷漏難逾何二十帝乎亡秦是續何二百年乎故曰仁<lb/>
義者聖人之蘧廬禮經者先王之陳迹然則祝辭向畢芻狗須投<lb/>
淳精巳流糟粕可棄仁義尙捨況輕此者乎自文明草昧天地屯<lb/>
蒙二叔流言四凶構難不設鉤距無以應天順人不切刑名不可<lb/>
摧姦息暴故置神器開吉端曲直之影必呈包藏之心盡露神道<lb/>
助直無罪不除人心保寧無妖不戮以兹妙筭窮造化之幽深用<lb/>
此神謀入天人之袐術故能計不下席聽不出闈蒼生晏然紫宸<lb/>
易主大哉偉哉無得而稱也豈比造攻鳴條大戰牧野血變草木<lb/>
頭折不周可同年而語乎然而急趨無善迹促柱少和聲拯溺不<lb/>
規行療飢非鼎食即向時之妙䇿乃當今之芻狗也伏願覽秦漢<lb/>
<pb n="KR4h0024_SBCK_028-10b"/>
之得失考時事之合宜審糟粕之可遺覺蘧廬之須毁見機而作<lb/>
豈勞終日乎陛下必不可偃蹇太平徘徊中路伏願改法制立章<lb/>
程下恬愉之辭流曠蕩之澤斷萋菲之牙角頓姦險之鋒芒塞羅<lb/>
織之源掃朋黨之迹使天下蒼生坦然大恱豈不樂哉<lb/>
　　　　論刑法多濫䟽　韋嗣立<lb/>
臣竊甞聞之在堯舜之日畫其衣冠當文景之時幾致刑措歷兹<lb/>
千載以爲美談臣㐲惟陛下睿哲欽明窮神知化自軒昊以降莫<lb/>
之與京獨有往之論法或未盡善皆由主司姦兇惑亂視聽尋而<lb/>
陛下聖察具詳之矣然竟未能明其本源察其前事今天下萬姓<lb/>
識陛下本心尚使四海多銜冤之人九泉有抱痛之鬼臣誠愚暗<lb/>
不識大綱請爲陛下始末而言其事楊豫之後刑獄漸興用法之<lb/>
伍務於窮竟連坐相牽数年不絶遂使巨姦大猾伺隙乗間内包<lb/>
犲狼之心外亦鷹鸇之跡隂圖濳結共相影㑹構似是之言成不<lb/>
赦之罪皆深爲巧誣恣行楚毒人不勝痛便乞自誣公卿士庶連<lb/>
<pb n="KR4h0024_SBCK_028-11a"/>
頸受戮道路籍籍雖知非辜而鍜錬巳成辯占皆合縱臯陶爲理<lb/>
于公定刑則謂汚宫毀柩猶未塞責雖陛下仁慈哀念恤獄緩死<lb/>
及覽辭狀便巳周密皆謂勘鞫得情是其實犯雖欲寛捨其如法<lb/>
何於是小乃身誅大則族滅相縁共坐者不可勝言此豈宿搆讎<lb/>
嫌將申報復皆圖苟成公效自求官賞當時稱傳謂爲羅織其中<lb/>
陷刑得罪者雖有敏識通才被告言者便遭枉抑心徒痛其冤酷<lb/>
口莫能以自明或受誅夷或遭殛竄並甘心引分赴之如歸故知<lb/>
弄法侮文傷人實甚頼陛下特迴聖察昭然詳究周興丘勣之類<lb/>
弘義俊臣之徒皆相次伏誅事暴遐邇而朝野慶泰若再覩陽和<lb/>
且如仁傑元忠俱罹枉陷被勘鞫之際亦皆巳自誣向非陛下至<lb/>
明垂以省察則葅醢之戮巳及其身欲望輸忠聖代安可復得陛<lb/>
下擢而升之各爲良輔國之棟幹稱此二人何乃前非而後是哉<lb/>
誠由枉陷與甄明耳臣但恐往之得罪者多並皆此流則向時之<lb/>
冤其數甚衆昔殺一孝婦尚或降災而濫者蓋多寧無怨氣怨氣<lb/>
<pb n="KR4h0024_SBCK_028-11b"/>
上達則水旱所興欲望歲登不可得也陛下儻弘天地之大德施<lb/>
雷雨之深仁歸罪於削刻之徒降恩於枉濫之伍自垂拱巳來大<lb/>
辟罪巳下常赦所不原者罪無輕重一皆原洗被以昭蘇伏法之<lb/>
輩追還官爵縁累之徒普霑恩造如此則天下皆知比所陷罪元<lb/>
非陛下之意咸是虐吏之辜幽明歡欣則感通和氣和氣下降則<lb/>
風雨以時風雨以時則五穀豐稔歳旣稔矣人亦安矣太平之美<lb/>
亦何逺哉伏願陛下深察<lb/>
　　　　請不改反逆縁坐刑名䟽　崔仁師<lb/>
自昔羲農以降爰及唐虞或設言而人不犯或畫像而下知禁三<lb/>
代之盛泣辜解網父子兄弟罪不相及咸臻至理俱爲稱首及其<lb/>
叔代亂獄滋煩周之季年不勝其弊烈火原於子産峭澗起於安<lb/>
于韓季申商爭持急刻叅夷相坐始於此也秦用其法遂至土崩<lb/>
漢高之務寛大未爲盡善文帝之存仁厚仍多涼德遂使新坦族<lb/>
滅信越葅醢見嗤良史謂之過刑晉魏至隋雖有損益凝脂猶密<lb/>
<pb n="KR4h0024_SBCK_028-12a"/>
秋荼尚煩皇上爰發至仁念兹刑憲酌前王之令典採往哲之嘉<lb/>
猷革弊蠲苛可大可乆仍降綸綍頒之九區故得斷獄數簡手足<lb/>
有措刑淸化洽未有不安忽以暴秦酷法爲隆周中典乖惻隱之<lb/>
情反惟行之令進退叅詳未見其可且父子天屬昆季同氣誅其<lb/>
父子足累其心此而不顧何愛兄弟旣欲改法請更審量<lb/>
　　　　彈李義府䟽　王義方<lb/>
義府擅殺寺丞陛下雖巳釋放臣不應更有鞫劾然天子置三公<lb/>
九卿二十七大夫八十一元士本欲水火相濟鹽梅相成然後庶<lb/>
績咸熈風雨交泰則知人主不得獨非皆由聖㫖昔唐堯至聖失<lb/>
之於四兇漢祖深仁失之於陳狶光武聦明寛恕失之於逢萌魏<lb/>
武勇略英雄失之於張邈此並英傑之主莫不失之於前得之於<lb/>
後陛下繼聖撫有萬邦蠻陬夷落猶懼刑網況輦轂咫尺姦臣肆<lb/>
虐殺一六品寺丞足使忠臣抗憤義士扼腕縱令正義自取絞縊<lb/>
此事彌不可容便是畏義府之權勢能殺身以滅口此則生殺之<lb/>
<pb n="KR4h0024_SBCK_028-12b"/>
威上非主出賞罰之柄下移姦佞臣聞履霜堅冰積小成大請乞<lb/>
重勘當畢正義致死之由雪冤氣於幽泉誅姦臣於白日對仗叱<lb/>
義府不退義方三叱上旣無言義府趨出義方乃讀彈文曰義府<lb/>
善柔成性佞媚爲心昔事馬周分桃見寵後交劉洎割袖承恩生<lb/>
其羽翼長其光價因縁際㑹遂階通達不能盡忠端節對敭王休<lb/>
䇿蹇勵駑祗奉皇眷而反慿附城社蔽虧日月請託公行交遊羣<lb/>
小貪冶容之好原有罪之淳于恐漏洩其謀殞無辜之正義雖挾<lb/>
山超海之力望此猶輕迴天轉日之威方斯更劣此如可恕孰不<lb/>
可容金風戒節玉露啓途霜簡與秋典共淸忠臣將鷹鸇並擊請<lb/>
除君側少荅鴻私碎首玉階庶明臣節伏請付法推斷以申典憲<lb/>
　　　　彈義成軍節度使李聽䟽　周太玄<lb/>
臣聞賞罰不明無以示天下是非一貫無能建大中臣竊見義成<lb/>
軍節度使李聽位極寵榮心無報效朝廷資其承籍委以統戎俾<lb/>
代憲誠付之雄鎭揔三萬貔貅之衆兼兩藩節制之權兾其俯安<lb/>
<pb n="KR4h0024_SBCK_028-13a"/>
危疑上副恩遇況陛下授以神筭假以天威入魏之期剋日先定<lb/>
而李聽擁旄觀望按甲遷延熒惑人事逗撓軍政遂使憲誠䧟於<lb/>
屠戮亂衆肆其姦兇由是六郡無依全師喪敗委貝州而不守燒<lb/>
劫無遺望棧口而疾馳狼狽就道自徒苟免不憚包羞蔑棄朝章<lb/>
有同兒戲魏州之亂職聽之由論其負恩萬死猶幸伏以封常淸<lb/>
河南失律斬於關門高霞寓唐鄧破傷投諸遐裔渾鎬節制易定<lb/>
苦戰而兵力不支袁滋逗留西川欲進而兇渠尚在或親當矢石<lb/>
或躬履艱危勢屈賊鋒竟申朝典未甞貸法必振皇威今李聽罪<lb/>
惡流聞中外憤惋比之常淸等輩萬萬過之若陛下猶視含弘不<lb/>
寘極法臣等恐憲章墜地天下寒心伏望付之法司以正刑典<lb/>
　　　　請誅程元振䟽　柳伉<lb/>
臣岀身事君忝備近密夙有志願銘之在心若遭艱危必死王事<lb/>
當今日之際是臣死之秋將死之言庶禆萬一特乞陛下少垂聽<lb/>
覽則甘就鼎鑊且天生四夷皆習戰鬪輕走易北獨有犬戎數萬<lb/>
<pb n="KR4h0024_SBCK_028-13b"/>
之師犯關度隴歴秦渭牧邠涇曽不血刃直至城闕館榖向有三<lb/>
載緜地數踚千里謀臣不爲陛下陳一言武士不爲陛下效一戰<lb/>
各攜卒伍剽劫閭閻汗辱宮闈燒焚陵寢者何故此將帥之心叛<lb/>
陛下也自朝義東滅迴紇北歸陛下以爲智力所能神明所賛委<lb/>
權近貴失意元勲日引月長浸成大禍陛下侍臣載路多士盈庭<lb/>
竟無一人折檻牽裾犯顔迴慮至使北捐汾浦西失秦川者何故<lb/>
此公卿之心叛陛下也陛下岀城之日鑾駕未動京師百娃劫奪<lb/>
府庫城外百姓更相殺戮者何故此三輔之心叛陛下也自九月<lb/>
二十八日聞有警急十月一日下詔徴兵至今凡四十日矣天下<lb/>
兵一人不至何故此四海之心叛陛下也近自京輔逺至海隅文<lb/>
武百寮志皆離叛雖有朝恩戮力陜郡堅城陛下獨能長守社稷<lb/>
乎今臣所言四者皆叛陛下以爲虚邪實邪若以爲實陛下以今<lb/>
日之事爲安邪危邪若以爲危陛下豈得高枕而卧不決大計臣<lb/>
聞良醫之療病也必審觀病源當病授藥若不當病療之無益陛<lb/>
<pb n="KR4h0024_SBCK_028-14a"/>
下知今日之病何因至此臣實知之請言其故何者天下之心皆<lb/>
恨陛下不練士卒踈逺賢良委任宦官離閒將相以至於此陛下<lb/>
必欲救今日之急存宗廟社稷即請斬元振之首懸示天下盡出<lb/>
内使配隸諸州以朝恩勲勞留在左右仍以神䇿兵馬迴付漢官<lb/>
使朝臣百寮毎日坐議左右使令盡用文武然後大下明詔削去<lb/>
尊號引過歸巳深自刻責誓與下寮將相率德勵行後宮嬪妃且<lb/>
移别院與宰相巳下晝夜論政下詔云若天下勲臣知予自新許<lb/>
予改過即召慕將士來赴朝廷若以爲舊惡未悛修身有闕則帝<lb/>
王大器敢妨聖賢聽天下所往也陛下若納臣此言行臣所請一<lb/>
月之内天下兵馬若不雲集闕下臣請闔門寸斬以謝陛下伏乞<lb/>
陛下讀臣此表一二十徧親與朝廷商量事若可行則自處置不<lb/>
用露臣此表臣今日上表即知萬死但願行之死無所恨陛下若<lb/>
違臣所請更無長策社稷重事伏惟陛下審圖之<lb/>
<pb n="KR4h0024_SBCK_028-14b"/>
重校正唐文粹卷第二十八<lb/>
</p>
<p>
</p>
  </div>
</body>
</text>
</TEI>
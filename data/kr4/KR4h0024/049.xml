<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_049-1a"/>
重校正唐文粹卷第四十九<lb/>
　　　　　　　　　　　　吳興姚　鉉　纂<lb/>
　古文辛<hi>揔一十七首</hi>
　　毀譽五<lb/>
　　　　明分<hi>皇甫湜</hi>䜛國<hi>沈顔</hi>毀<hi>叚成式</hi>
　　　　諷詐<hi>王藹</hi>内夷檄<hi>程晏</hi>
　　時事四<lb/>
　　　讀開元雜報<hi>孫樵</hi>書襃城驛　鞭賈<hi>栁宗元</hi>
　　　荆巫<hi>羅隱</hi>
　　變化八<lb/>
　　　象化<hi>牛僧孺</hi>移雨神<hi>司空圖</hi>風雨對<hi>羅隱</hi>
　　　浪翁觀化<hi>元結</hi>時化　丗化<lb/>
　　　蠧化<hi>陸龜蒙</hi>蟹志<lb/>
　　　　　明分　皇甫湜<lb/>
<pb n="KR4h0024_SBCK_049-1b"/>
天下之是非繫於人不懸於迹一於分不定於所爲孰謂人君子<lb/>
小人是也孰謂分君子小人之别是也彼誠君子矣爲之無不是<lb/>
彼誠小人矣動而之非故君子指人之過爲嫉惡譽人之善爲樂<lb/>
賢言巳之光美擬於堯禹參於天地爲昌言順則爲周公變則爲<lb/>
伊尹其心定矣其歸一矣雖萬殊百化一於君子而巳所謂左之<lb/>
右之君子冝之右之左之君子有之小人者不然其過人爲毀訾<lb/>
其譽人爲比周言巳之光美爲矜夸變則爲賊順則爲僞其心定<lb/>
矣其歸一矣雖萬殊百化一於小人而巳所謂天下之惡皆歸焉<lb/>
余故曰天下是非繫於人不懸於迹一於分不定於所爲橫天地<lb/>
絶古今人之所由者二而巳<lb/>
　　　　䜛國　沈顔<lb/>
知佞之䜛䜛忠不知佞之䜛䜛國故人君弗爲意也且曰彼誠佞<lb/>
邪予不過寵一臣彼誠忠邪予不過黜一臣予授天命有天下豈<lb/>
少若人乎奈何咈予心而不知寵一佞而百佞進黜一忠而百忠<lb/>
<pb n="KR4h0024_SBCK_049-2a"/>
退矧忠者寡而佞者衆乎是以宰嚭䜛子胥而吳滅趙高䜛李斯<lb/>
而秦亡無極䜛伍奢而楚昭奔靳尚䜛屈原而楚懷囚愚故曰知<lb/>
佞之䜛䜛忠不知佞之䜛䜛國悲夫<lb/>
　　　　毀　叚成式<lb/>
古之非人也張口沫舌指數於衆人人得而防之今之非人也有<lb/>
張其所違嚬慼而憂之人不得而防也豈雕刻機杼有淫巧乎言<lb/>
非有乎<lb/>
　　　　諷詐　王藹<lb/>
禮法不可斯須而去有以禮法而爲災忠信不可斯須而去有以<lb/>
忠信而爲禍禮法非災人之端忠信非禍人之本理或有害則禮<lb/>
法忠信爲禍人之萌狂瞽人之所惡也效之則恐不及其眞荒酗<lb/>
人之所恥也履之則恐不自其性狂瞽誠可惡也荒酗誠可恥也<lb/>
臨難而保全則狂瞽荒酗爲藏身之藪禮法忠信直也狂瞽荒酗<lb/>
詐也以之保全則直不如詐之功嗚呼三皇之前無所用五帝之<lb/>
<pb n="KR4h0024_SBCK_049-2b"/>
後無所不用<lb/>
　　　　内夷檄　程晏<lb/>
四夷之民長有重譯而至慕中華之仁義忠信雖身出異域能馳<lb/>
心於華吾不謂之夷矣中國之民長有倔強王化忘弃仁義忠信<lb/>
雖身出於華反竄心於夷吾不謂之華矣竄心於夷非國家之竄<lb/>
爾也自竄心于惡也豈止華其名謂之華夷其名謂之夷邪華其<lb/>
名有夷其心者夷其名有華其心者是知棄仁義忠信於中國者<lb/>
即爲中國之夷矣不待四夷之侵我也有悖命中國專倨不王棄<lb/>
彼仁義忠信則不可與人倫齒豈不爲中國之夷乎四夷内嚮樂<lb/>
我仁義忠信願爲人倫齒者豈不爲四夷之華乎記吾言者夷其<lb/>
名尚不爲夷矣華其名反不如夷其名者也<lb/>
　　　　讀開元雜報　孫樵<lb/>
樵曩於襄漢閒得數十幅書繫日條事不立首末其略曰某日皇<lb/>
帝親耕籍田行九推禮某日百寮行大射禮於安福樓南某日安<lb/>
<pb n="KR4h0024_SBCK_049-3a"/>
北諸蕃君長請扈從封禪某日皇帝自東封還賞賜有差某日宣<lb/>
政門宰相與百寮廷諍十刻罷如此凡數十百條樵當時未知何<lb/>
等書徒以爲朝廷近所行事有自長安來者出其書示之則曰吾<lb/>
居長安中新天子嗣國及窮虜自潰則見行南郊禮安有籍田事<lb/>
乎況九推非天子禮邪又甞入太學見叢甓負工而起若皇堂者<lb/>
就視得石刻乃射堂舊址則射禮廢巳乆矣國家安得行大射禮<lb/>
邪自關巳東水不敗田則旱敗苗百姓入常賦不足至有賣子爲<lb/>
豪家役者吾甞背華走洛遇西戍還兵千人縣給一食力屈不支<lb/>
國家安能東封從官禁兵安所仰給邪北虜驚<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>邊甿勢不可控<lb/>
宰相馳出責戰尚未報功況西關復驚於西戎安有扈從事邪武<lb/>
皇帝時以御史竊議宰相事望嶺南走者四人至今卿士齚舌相<lb/>
戒況宰相陳奏於仗乎安有廷奏諍事邪語未及終有知書者自<lb/>
外來曰此皆開元政事蓋當時條布於外者樵後得開元録驗之<lb/>
條條可復云尚以爲前朝所行不當盡爲墜典及來長安日見條<lb/>
<pb n="KR4h0024_SBCK_049-3b"/>
報朝廷事者徒曰今日除某官明日授某官今日幸于某明日畋<lb/>
于某誠不類數十幅書樵恨生不爲太平男子及覩開元中事如<lb/>
奮臂出其間因取其書帛其縵志其未凡𥙷缺文者十三正詭文<lb/>
者十一是歲大中五年也<lb/>
　　　　書襃城驛　孫樵<lb/>
襃城驛號天下第一及得寓目視其沼則淺混而茅視其舟則離<lb/>
敗而膠庭除甚蕪堂廡甚殘烏覩其所謂宏麗者訊於驛吏則曰<lb/>
忠穆公甞牧梁州以襃城控二節度治所龍節虎旗馳驛奔軺以<lb/>
去以來轂交蹄劘由是崇侈其驛以示雄大蓋當時視他驛爲壯<lb/>
且一歲賔至者不下數百輩苟夕得其庇饑得其飽皆暮至朝去<lb/>
者寧有顧惜心邪至如棹舟則必折篙破舷碎鷁而後止漁釣則<lb/>
必枯泉汨泥盡魚而後止至有飼馬於軒宿隼於堂凡所以汚敗<lb/>
室廬糜毀器用官小者其下雖氣猛可制官大者其下益暴橫難<lb/>
禁由是日益碎破不與曩類某曹八九輩雖以供饋之隙一二力<lb/>
<pb n="KR4h0024_SBCK_049-4a"/>
治之其能𥙷數十百人殘暴乎語未旣有老甿笑於傍且曰舉今<lb/>
州縣皆役也吾聞開元中天下富蕃號爲治平踵千里者不裹糧<lb/>
長子孫者不知兵今者天下無金革之聲而戸口日益破疆場無<lb/>
侵削之虞而墾田日益寡生民日益困財力日益竭其故何哉凡<lb/>
與天子共治天下者刺史縣令而巳以耳目接於民而政令速於<lb/>
行也今朝廷命官旣巳輕任刺史縣令而又促數於更易且刺史<lb/>
縣令逺者三歲再更故州縣之政苟有不利於民可以出意革去<lb/>
者其在刺史則曰我即去何用如此當愁醉醲當饑飽鮮囊帛匱<lb/>
金笑與秩終嗚呼州縣者眞驛邪矧更代之隙黠吏因縁恣爲奸<lb/>
欺以賣州縣者乎如此而欲望生民不困財力不竭戸口不破墾<lb/>
田不寡難哉予旣揖退老甿條其言書於襃城驛屋壁<lb/>
　　　　鞭賈　栁宗元<lb/>
市之鬻鞭者人問之其賈直五十必曰五萬復之以五十則伏而<lb/>
笑之以五百則小怒五千則大怒必五萬而後可有富者子適市<lb/>
<pb n="KR4h0024_SBCK_049-4b"/>
買鞭出五萬持以夸予予視其首則拳蹙而不遂視其握則蹇仄<lb/>
而不植其行水者一去一來而不相承其節朽黒而無文搯之滅<lb/>
爪而不得其所窮舉之翲然若揮虚焉余曰子何取於是而不愛<lb/>
五萬曰吾愛其黃而澤且賈者云余乃召僮爚湯以濯之則遬然<lb/>
枯蒼然白則黃者梔也澤者蠟也富者不恱然猶持之三年後出<lb/>
東郊爭道長樂坂下馬相踶因大擊鞭折而爲五六馬踶不巳墜<lb/>
之地傷焉視其内則空空然其理若糞壤無所賴者今之梔其貌<lb/>
蠟其言以求賈伎於朝者一誤而過其分則喜當其分則反怒曰<lb/>
余曷不至於公卿然而至焉者亦良多矣居無事雖過三年不害<lb/>
當其有事驅之於陳力之列以禦乎物以夫空空之内糞壤之理<lb/>
而以責其大擊之效惡有不折其用而獲墜傷之患者乎<lb/>
　　　　荆巫　羅隱<lb/>
荆楚人淫祀者舊矣有巫頗聞於鄕閭其𥘉爲人祀也筵席尋常<lb/>
歌迎舞將祈疾者徤起祈歲者豐穰其後爲人祀也羊猪鮮肥清<lb/>
<pb n="KR4h0024_SBCK_049-5a"/>
酤滿巵祈疾得死祈歲得饑里人忿焉而思之未得適有言者曰<lb/>
吾昔游其家也其家無甚累故爲人祀誠必罄乎中而福亦應乎<lb/>
外其胙必散之其後男女蕃息焉衣食廣大焉故爲人祀誠不得<lb/>
罄於中而神亦不歆乎外其胙且入其家是人非前聖而後愚蓋<lb/>
牽於心而不暇及人耳以一巫用心尚爾況異於是者乎<lb/>
　　　　象化　牛僧孺<lb/>
象龍禱雨三月不應巫病民咨王甚愁儒有言曰王無愁也象之<lb/>
誤也夫龍善化雨而時在乎天天使雨龍得化不使雨龍不得化<lb/>
聖人象龍而救民是乃象其化者也龍之性善學者人之心故象<lb/>
性莫若心而巳使性非心可象則鳴鳩之性均而木刻鳲鳩足以<lb/>
象均邪獬豸之性觸而瑰飾獬豸冠足以象觸邪龍以性善化而<lb/>
龍於化人者衣衮則其象不以土木亦明矣湯是以龍其聦而深<lb/>
無不聞也龍其明而高無不見也言若出爲雲而物仰之有隂智<lb/>
若躍乎淵而物觸之有潤天而不雨百姓視王爲雨也雖七歲炎<lb/>
<pb n="KR4h0024_SBCK_049-5b"/>
炎不聞有咨者而況三月哉<lb/>
　　　　移雨神　司空圖<lb/>
夏滿不雨民前後走神所刳羊豕而跪乞者凡三而後得請民大<lb/>
喜且將報祀愚獨以爲惑何者天以神乳育百苗榖必時旣豐然<lb/>
後民相率以勞神之勤於事而祀焉今始恡其施以愁疲民是神<lb/>
怠天之職也必希民之求而遂應是神玩天之權也旣應而俾民<lb/>
輸怨於天歸惠於已是神攘天之德也推怨何以爲義利腥膻之<lb/>
饋何以爲仁怠天下之事何以爲敬蔑是數者何以爲神假曰非<lb/>
吾所得顓然知民之情而不時請於上是亦徒偶於位此愚所以<lb/>
惑也噫天不可終謾民不可乆侮竊爲神危之奈何<lb/>
　　　　風雨對　羅隱<lb/>
風雨雪霜天地之所權也山川藪澤鬼神之所伏也故風雨不時<lb/>
則歲有饑饉雪霜不時則人有疾病然後禱山川藪澤以致之則<lb/>
風雨雪霜果爲鬼神所有也明矣得非天之高不可以周理而寄<lb/>
<pb n="KR4h0024_SBCK_049-6a"/>
之山川地之厚不可以自運而慿之鬼神茍祭祀不時則饑饉作<lb/>
報應不至則疾病生是鬼神用天地之權也而風雨雪霜爲牛羊<lb/>
之本矣復何歲時爲復何人民爲是以大道不旁出懼其弄也大<lb/>
政不問下懼其偷也夫欲何言<lb/>
　　　　浪翁觀化<hi>并序</hi>元結<lb/>
浪翁山野浪老也聞元子亦浪然在山谷病中能記水石草木蟲<lb/>
豸之化亦來說常所化凡四說<lb/>
　　　　有無相化<lb/>
浪翁曰隂陽之氣化爲四時四時形化爲萬物萬物形全是無化<lb/>
有萬物形盡是有化無此有無相化之說<lb/>
　　　　有化無<lb/>
浪翁曰人或云我立於東西望萬里目極則無人我兩忘終丗相<lb/>
無此有無有無相化之說<lb/>
　　　　無化有<lb/>
<pb n="KR4h0024_SBCK_049-6b"/>
浪翁曰人或云我來於南北行萬里至無不有人我兩求終丗相<lb/>
有此無有無有相化之說<lb/>
　　　　化相化<lb/>
浪翁曰吾觀化於無也何無不有吾觀化於有也何有不無有無<lb/>
更化日以相化化言何極化言何窮<lb/>
　　　　時化<lb/>
元子聞浪翁說化化無窮極因論諭曰翁亦未知時之化也多於<lb/>
此乎曰時焉何化我未之記元子曰於戲時之化也道德爲嗜慾<lb/>
化爲險薄仁義爲貪暴化爲凶亂禮樂爲耽淫化爲侈靡政敎爲<lb/>
煩急化爲苛酷翁能記於此乎時之化也夫婦爲溺惑所化化爲<lb/>
犬豕父子爲惽慾所化化爲禽獸兄弟爲猜忌所化化爲讎敵宗<lb/>
戚爲財利所化化爲行路朋友爲丗利所化化爲市兒翁能記於<lb/>
此乎時之化也大臣爲威權所恣忠信化爲姦謀庻官爲禁忌所<lb/>
拘公正化爲邪佞公族爲猜忌所限賢哲化爲庸愚人民爲征賦<lb/>
<pb n="KR4h0024_SBCK_049-7a"/>
所傷州里化爲禍邸姦凶爲恩幸所迫厮皁化爲將相翁能記於<lb/>
此乎時之化也山澤化爲井陌或曰盡於草木原野化爲狴犴或<lb/>
曰殫於鳥獸江湖化爲鼎鑊或曰暴於魚鼈祠廟化爲宫寢或曰<lb/>
數於祀禱翁能記於此乎時之化也情性爲風俗所化無不作徂<lb/>
狡詐誑之心聲呼爲風俗所化無不作諂媚僻淫之辭顔容爲風<lb/>
俗所化無不作姦邪慼促之色翁能記於此乎<lb/>
　　　　丗化<lb/>
浪翁聞元子說時化歎曰吾昔聞丗化可說又異於此昔世之化<lb/>
也天地化爲斧鑕日月化爲豺虎山澤化爲州里草木化爲宗族<lb/>
風雨化爲邸舎雪霜化爲衣裘呻吟化爲常聲糞汚化爲粱肉一<lb/>
息化爲于歲烏犬化爲君子元子惑之浪翁曰子不聞往昔丗之<lb/>
化也四海之内巷戰門鬪斷骨腐肉萬里相藉天地非斧鑕也邪<lb/>
人民暗夜盜起求食晝遊則死傷相及日月非豺虎也邪人民相<lb/>
與寄身命於絶崖深谷之底始能聲呼動息山澤非州里也邪人<lb/>
<pb n="KR4h0024_SBCK_049-7b"/>
民奔走非深林薈叢不能藏蔽草木非宗族也邪人民去鄕國入<lb/>
山海千里一息力盡暫休風雨非邸舎也邪人民相持於死傷之<lb/>
中祼露而行霜雪非衣裘也邪人民勞苦相冤瘡痍相痛老弱孤<lb/>
獨相苦死亡不相救呻吟非常聲也邪人民多饑餓溝瀆病傷道<lb/>
路糞汚非梁内也邪人民奔亡濳伏戈矛相拂前傷後死免而存<lb/>
者一息非千歲也邪僵王腐卿相枕路隅鳥獸讓其骨肉烏犬非<lb/>
君子也邪<lb/>
　　　　蠧化　陸龜蒙<lb/>
橘之蠧大如小指首負特角身蹙蹙然類蝤蠐而青翳葉仰齧饑<lb/>
𧖟之速不相上下人或棖觸之輙奮角而怒氣色桀驁一旦視之<lb/>
儗然弗食弗動明日復往則蛻爲胡蝶矣力力拘拘其翎未舒䄡<lb/>
黒韝蒼分朱閒黃腹塡而橢<hi>堕</hi>緌纎且長乆醉方寤羸枝不揚又<lb/>
明日往則倚薄風露攀縁草樹聳空翅輕瞥然而去或隱蕙隙或<lb/>
留篁端翩旋軒虚颺曵紛拂甚可愛也須臾犯蝥網而膠之引絲<lb/>
<pb n="KR4h0024_SBCK_049-8a"/>
環纏牢若拲桔人雖甚憐不可解而縦矣噫秀其外類有文也嘿<lb/>
其中類有德也不朋而遊類絜也無嗜而食類廉也向使前不知<lb/>
爲橘之蠧後不見觸蝥之網人謂之鈞天帝居而來今復還矣天<lb/>
下大橘也名位大羽化也封略大蕙篁也苟滅德忘公崇浮飾傲<lb/>
榮其外而枯其内害其本而窒其源得不爲大蝥網而膠之乎觀<lb/>
吾之蠧化者可以惕惕<lb/>
　　　　蟹志<lb/>
蟹水族之微者其爲蟲也有籍見於禮經載於國語楊雄太玄辭<lb/>
晉春秋勸學等篇考於易象爲介類與龜鼈剛其外者皆乾之屬<lb/>
也周公所謂旁行者歟叅於藥錄食䟽蔓延乎小說其智則未聞<lb/>
也唯左氏紀其爲災子雲譏其躁以爲郭索後蚓而巳蟹始窟穴<lb/>
於沮洳中秋冬交必大出江東人云稻之登也率執一穗以朝其<lb/>
魁然後從其所之蚤夜觱沸指江而奔漁者緯簫承其流而障之<lb/>
曰蟹斷<hi>鍜</hi>斷<hi>短</hi>其江之道焉爾然後奔紛越軼遯而去者十六七<lb/>
<pb n="KR4h0024_SBCK_049-8b"/>
旣入于江則形質䆮大於舊自江復趨于海如江之狀漁者又斷<lb/>
而求之其越軼遯去者又加多焉旣入于海形質益大海人亦異<lb/>
其稱謂矣嗚呼穗而朝其魁不近於義邪捨沮洳之江海自微而<lb/>
務著不近於智邪今之學者始得百家小說而不知孟軻荀揚之<lb/>
道或知之又不汲汲於聖人之言求大中之要何也百家小說沮<lb/>
洳也孟軻荀揚聖人之瀆也六籍者聖人之海也茍不能捨沮洳<lb/>
而求瀆以至于海是人之智反出水蟲下能不悲夫吾是以志其<lb/>
蟹<lb/>
重校正唐文粹卷第四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_011-1a"/>
重校正唐文粹卷第十一<lb/>
　　　　　　　　　　　吳興姚　鉉　纂<lb/>
　古調乙<hi>揔四十六首</hi>
　　楚騷體十一<lb/>
　　　九諷<hi>并系述皮日休</hi>反招䰟<hi>并序</hi>
　　　悼賈<hi>并序</hi>
　　效古詩三十五<lb/>
　　　江有楓一篇<hi>蕭頴士</hi>菊榮五章<lb/>
　　　有竹一篇　蟬鳴五章<hi>宋華</hi>
　　　涼雨一篇<hi>蕭頴士</hi>虞獲子鹿一篇<hi>韋應物</hi>
　　　上古之什𥙷亡訓傳十三章<hi>顧況</hi>
　　　倬彼我系一首<hi>王勃</hi>元和聖德詩一首<lb/>
　　　鄆州溪堂詩一首　漢隄詩一首<hi>盧肇</hi>
　　　有所恨二章<hi>歐陽詹</hi>河之水二章<hi>韓愈</hi>
<pb n="KR4h0024_SBCK_011-1b"/>
　　　　九諷系述<hi>并序</hi>皮日休<lb/>
昔在屈平旣放作離騷經正詭俗而爲九歌辨窮愁而爲九章是<lb/>
後詞人摭而爲之皆所以嗜其麗詞撢其逸藻者也至若宋玉之<lb/>
九辨王襃之九懷劉向之九歎王逸之九思其爲淸怨素豔幽快<lb/>
古秀皆得芝蘭之芬芳鸞鳯之毛羽也然自原已降繼而作者皆<lb/>
相去數百祀足知其文難述其辭罕繼者矣大凡有文人不擇難<lb/>
易皆出於毫端者乃大作者也楊雄之文丘軻乎而有廣騷也梁<lb/>
竦之辭班馬乎而有悼騷也又不知王逸奚罪其文不以二家之<lb/>
述爲離騷之兩派也昔者聖賢不偶命必著書以見志況斯文之<lb/>
怨抑歟噫吾之道不爲不明吾之命未爲不偶而見志斯文者吾<lb/>
懼來世任臣之君因謗而去賢持禄之士以猜而逺德故復嗣數<lb/>
賢之作以九爲數命之爲九諷焉嗚呼百世之下復有修離騷章<lb/>
句者乎則吾之文未過不爲乎廣騷悼騷也<lb/>
粤勾亶之薄俗兮其風狡而且苦吾欲以直道揠其邪心兮皆騁<lb/>
<pb n="KR4h0024_SBCK_011-2a"/>
容而莫顧前誨行兮後止高諭仰兮下俯咸爲吾之儇爲愚兮並<lb/>
以吾之霾爲傴羌靈脩之乃吾知兮先職我而爲輔奈其臣之狺<lb/>
狺兮及不知吾之所撫吾欲以明喆之性辨君臣之分兮定文物<lb/>
之數吾欲以正訐之道兮進忠賢而退姦豎吾欲以醇醲之化兮<lb/>
反當今而爲往古吾欲以忖度之志兮定觚圎而反規矩念儓覈<lb/>
之在位兮若梟羊之當路内灼怛以如倳兮復何知其所愬乃指<lb/>
天而鬱悠兮將天奪乎國祜永惄惄以何言兮將求知其吾祖<lb/>
　　　　　正俗<lb/>
有肪兮點而謂之不絜有泉兮壅而謂之不决有茞兮轥而謂之<lb/>
不芳有軸兮　而謂之不轍聲咺<hi>許逺切</hi>唏以無音兮氣鬱悒而空<lb/>
咽旣惄惄以増懼兮又謾謾<hi>漫</hi>而不訣誣彭祖以爲孺兮譎殤子<lb/>
以爲耊夥衆人之難信兮撏夸者之不恱佞爲痝兮何去姦爲疣<lb/>
兮莫劀<hi>音刮</hi>讟爲轡兮莫御謗爲玉兮何切彘旣䑋而必烹兮木方<lb/>
㚇<hi>子公切</hi>兮必折心　而似車兮思緜緜而如瓞手欲動兮似拳<lb/>
<pb n="KR4h0024_SBCK_011-2b"/>
足將行兮如絏旣不辨其顔跖兮遂一貫於堯桀吾哀生之不遟<lb/>
兮奚至死而惙惙念帝座之不爣<hi>他朗切</hi>兮故交光於卷舌旣何路<lb/>
以自辨兮遂没齒而癆刺<lb/>
　　　　　遇謗<lb/>
靳尚之言兮美如㜲子蘭之氣兮醲於酲旣怒<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>
                    <hi>音緜</hi>以相向兮遂<lb/>
裹足而南征靣㥾㥾以美色心　以何情耳方聦兮忽睽目正<lb/>
視兮忽盲日當午兮便昃天方晝兮不明欲泣兮有血將啼兮失<lb/>
聲望靈脩兮似失出國門兮若驚軔識怨兮亦緩駟知愁兮復鳴<lb/>
旣徜徉兮夏水復眷戀兮南荆嗟余夙秉於大訓兮涵淸骨之忠<lb/>
貞旣貿貿者之莫予容兮向重蒼而自盟旣惏<hi>路南切</hi>仁以憑義兮<lb/>
遂鈲信而摫<hi>規</hi>誠將眞宰之不仁兮胡爲役余以此生彼鷽斯之<lb/>
有賊兮固不能容乎鶬鶊彼茨菉之叢穢兮固不能讓乎杜蘅巳<lb/>
矣乎國無人兮莫我留將訴帝干玉京<lb/>
　　　　　見逐<lb/>
<pb n="KR4h0024_SBCK_011-3a"/>
荷爲裯<hi>丁牛切</hi>兮芰爲襬<hi>碑</hi>荃爲䘿<hi>居勿切</hi>兮薛爲禕弭吾棹兮灃之<lb/>
浦駐吾楫兮湘之湄悲莫悲兮新去國怨莫怨兮新相思幽篁蕭<lb/>
兮靜晚淸漪澹兮去遟湘君欲出兮風水急帝子不來兮煙雨微<lb/>
芷旣老兮白葯<hi>於角切</hi>日將暮兮紅萎朝浮乎鶻蹏<hi>啼</hi>夕叫乎羈雌<lb/>
攭<hi>禮</hi>漾漾兮不止㶇<hi>黃</hi>悠悠兮何之日岀没兮北渚雲依俙兮九<lb/>
疑旣無人以辯余兮又何心而怨咨退不解其㤞<graphic n="KR2907" url="https://raw.githubusercontent.com/kanripo/KR-Gaiji/master/images/KR2907.png" mimeType="image/png"/>
                    <hi>上音鐸下音悸</hi>兮進<lb/>
不知其忸怩寒蜩怨而無聲兮古木悽其寡枝嗟吾魄之不反兮<lb/>
千秋萬歲湘中馳<lb/>
　　　　　悲遊<lb/>
慨天道之不明兮何獨生此大佞若䝟<hi>烏八切</hi>貐之能冠兮當一國<lb/>
而持柄見舌臣之反詐兮信其主以不競轍巳覆而又遵兮仡<hi>五迄</hi>
<hi>切</hi>將翻而不整不思心張之疾兮又玩膏盲之病竟客死於咸陽<lb/>
兮終不作毒王之幸旣養䖘<hi>火胡切</hi>以爲患兮遂倒釬<hi>音仠</hi>以授柄將<lb/>
䛕臣以肆禍兮豈上天之付命粤吾大以爲不可兮彼以災而爲<lb/>
<pb n="KR4h0024_SBCK_011-3b"/>
慶儻靈均之魄有知兮刷吾恥於下瞑<lb/>
　　　　　憫邪<lb/>
有美一人兮端憂千喑<hi>䕃</hi>萬惄兮曽不得以少休腸結多以莫迴<lb/>
兮涙啼極而不流王孫何處兮碧草極目公子不來兮淸湘滿樓<lb/>
汀邊月色兮曉將曉浦上蘆花兮秋復秋天泬寥以似淬兮峯巉<lb/>
崪以如抽篔簹颯兮雨岸杜若死兮霜洲遺余程兮灃之側整余<lb/>
陌兮湘之幽望女嬃兮秭歸夢懷宋玉兮荆門愁欲向天以號咷<lb/>
兮寸晷不可以少留又不如吾魄所處兮永寞寞以悠悠<lb/>
　　　　　端憂<lb/>
山之巓兮水之涘桂爲祠兮蘭爲祀執玉桴兮扣雷鼓奠金<graphic n="KR2168" url="https://raw.githubusercontent.com/kanripo/KR-Gaiji/master/images/KR2168.png" mimeType="image/png"/>兮<lb/>
滴浮蟻薦瓊芳兮望暮雲獻椒醑兮拜寒水祝肹蠁以怪談兮巫<lb/>
妖冶而魅醉波閃倐兮湘君竹蕭踈兮帝子日將暮兮河伯秋正<lb/>
深兮山鬼神之化兮何方人之艱兮至此胡不化其邪而爲正兮<lb/>
胡不反其戾而爲義胡不轉其亡而爲興兮胡不易其亂而爲治<lb/>
<pb n="KR4h0024_SBCK_011-4a"/>
但血食於下國兮罪不少裨於有位吾將乗靑螭而駕白蚪兮謁<lb/>
帝而訴神之累請天弧發鏃兮天掊行箠神速悔尤兮俾吾靈脩<lb/>
而易志<lb/>
　　　　　紀祀<lb/>
粤吾秉志兮絜於瑾瑜芬其德而芳其道兮榮於蘼蕪將興國以<lb/>
見罪兮擬佐王而蒙辜彼羣小之茸茸兮如慕臭之鼈蜉以大鵬<lb/>
爲爵兮以康瓠爲㼶以衮衣爲褋兮以黎丘爲墟以鄭姬爲醜兮<lb/>
以子産爲愚以鮑焦爲貪兮以孔聖爲巫吾將奮鱗於大空兮奚<lb/>
獨慕此江湖吾將發榮於蟠桃兮奚獨守此蒿蔞吾將蕩其魄兮<lb/>
驂風軔與軋車謁帝於冥冥之天兮秉其生殺之樞將飄飄以爲<lb/>
逝兮亦何必懷此佞邪之故都<lb/>
　　　　　捨慕<lb/>
堯死兮舜滅禹殄兮湯絶似玉兮將沈如金兮永没行以仁兮止<lb/>
以義生以貞兮死以絜念余曽不足以蹈聖閫兮亦慕兹而自恱<lb/>
<pb n="KR4h0024_SBCK_011-4b"/>
湘浦兮煙深沅江兮風切顧影兮自憐撫躬兮永訣鬼慘兮神悲<lb/>
雨泣兮泉咽竟汨没以奫淪兮永幽憂而怫鬱湘之山兮未盡湘<lb/>
之流兮不竭千秋兮愁雲萬古兮明月靈均之寃兮孰能銷其氣<lb/>
靈均之愁兮孰能釋其結來者之自鑒兮無致位於牙孽<lb/>
　　　　　絜死<lb/>
　　　　反招魂<hi>并序</hi>
屈原作大招魂<hi>或日景差作疑不能明</hi>宋玉作招魂皮子以爲忠放不如守<lb/>
介而死奚招魂爲故作反招魂一篇以辨之辭曰<lb/>
承溟涬之命兮付余才而輔君君旣不得乎志兮余飄飄而播遷<lb/>
余蕩大空而就滅兮君又招余俾復身余詣帝以請訣兮帝俾巫<lb/>
陽以筮云巫陽語余以不可歸兮故作詞以招君乃下招曰余君<lb/>
兮歸來故都愼不可留些其君雄虺兮其民封狐些食民之肝鬲<lb/>
以爲其肉兮摘民之髪膚以爲其衣些朝刀鋸而暮鼎鑊兮上曖<lb/>
昧而下墨<hi>眉</hi>杘癡些君兮歸來故都愼不可留些余昔爲比干之<lb/>
<pb n="KR4h0024_SBCK_011-5a"/>
魄兮干僇而余去些未聞干貪生以自招兮余竟終其所處些君<lb/>
兮歸來故都愼不可留些余昔爲伍胥之魄兮胥僇而余逝些末<lb/>
聞胥貪位以惜生兮執屬鏤而不滯些君兮歸來故都愼不可留<lb/>
些余昔爲弘演之魂兮演自殘而余行些余未聞演惜余以不死<lb/>
兮俾其義而益明些君兮歸來故都愼不可留些帝命余以輔君<lb/>
兮亦以君之忠介些今以忠而見聞兮尚盤桓而有待些將自冨<lb/>
貴而入羈旅兮其志乃悔些將戀骨肉而惜家族兮何不自裁些<lb/>
梟食母而獍食父兮見禽獸之爲生些苟<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>殘者眉壽兮實梟獍<lb/>
而同名些君乎愼勿懷故都之戀歸來乎余爲君存千古忠烈之<lb/>
榮枯些<lb/>
　　　　悼賈<hi>并序</hi>
余甞讀賈誼新書見其經濟之道眞命世王佐之才也自漢氏革<lb/>
嬴高祖得於矢石不暇延儒人及爲天子制缺度弛處華而夷是<lb/>
時獨有叔孫生能定朝儀其制未悉唯生草其書欲以制屈諸矦<lb/>
<pb n="KR4h0024_SBCK_011-5b"/>
推定正朔調黄輿服通流貨幣天不祐漢絳灌興謗竟枉其道出<lb/>
傅湘沅生自以不得志哀屈平之放逐及渡湘沈文以弔之故其<lb/>
辭曰瞝<hi>摛</hi>九州而相君兮何必懷此故都噫余釋生之意矣當戰<lb/>
國時屈平不用於荆則有齊趙秦魏矣何不捨荆而相他國乎余<lb/>
謂平雖遭靳尚子蘭之讒不忍捨同姓之邦爲他國之相冝矣然<lb/>
則生之見棄又甚於平當漢時捨文帝則諸矦矣如適諸矦則新<lb/>
書之文抑諸矦而尊天子也捨諸矦則胡越矣則新書之文滅胡<lb/>
越而崇中夏也是以其心切其憤深其詞隱而麗其藻傷而雅余<lb/>
悲生哀平之見棄又生不能自明其道鳴呼聖賢之文與道也求<lb/>
知與用苟不在於一時而在於百世之後者乎其生之哀平歟余<lb/>
之悲生歟吾之道也廢與用幸未可知但不知百世之後得其文<lb/>
而存之者復何人也咸通癸未中南浮至沅湘復沈文以悼之其<lb/>
辭曰<lb/>
粤炎緒之嫣緜兮其國度之未彰天錫生以命理兮兾其道之益<lb/>
<pb n="KR4h0024_SBCK_011-6a"/>
<pb n="KR4h0024_SBCK_011-7a"/>
鵂鶹以動愁嗚呼哀哉世旣不平頷吾道以爲非兮吾復何依蘋<lb/>
蘭憔悴兮稂莠繁滋麟鳯匿迹兮梟獍騰威憒匠罷斧兮拙者構<lb/>
之離婁閉目兮瞽者揚眉子都蒙𬒮兮敦洽聘姿嗚呼哀哉亦先<lb/>
生之尤也胎<hi>丑吏</hi>其世之不可兮何不解而去位又垂萬世之名取<lb/>
捨在此奚自謗於童羖兮乃憪然而爲累蓋伊尹三就五就之心<lb/>
兮兾其民之可治奈惽惽以不悟兮又𬒳之以非議幸一人之再<lb/>
覺兮荅受釐之奥義旣孱王以墮駕兮乃寃慟而巳矣訊曰君不<lb/>
明兮莫我知幽都寂兮和涕歸文懸日月兮俟後聖用之大故忽<lb/>
兮其何足悲<lb/>
　　　　江有楓一篇十章<hi>并序</hi>蕭穎士<lb/>
江有楓思陸鄭二友吳㑹舊遊且疾讒也君宦干尹府以直方不<lb/>
偶見偪讒佞惟古之賢者有避色避言之義矯然去之二室之閒<lb/>
有槭樹焉與江南楓形胥類憩於其下而作是詩以貽夫二三子<lb/>
焉<lb/>
<pb n="KR4h0024_SBCK_011-7b"/>
江有楓其葉蒙蒙我友自東于以遊從山有槭其葉漠漠我友徂<lb/>
北于以休息想彼槭矣亦類其楓矧伊懷人而忘于東東可遊矣<lb/>
㑹之丘矣于山于水于廟于寺于亭于里君子遊焉于以宴喜其<lb/>
樂亹亹粤東可居彼吳之墟有田有庭有朋有書有蓴有魚君子<lb/>
居焉惟以宴醑其樂徐徐我朋在矣彼陸之子<hi>彼陸之子淹也</hi>如松如𣏌<lb/>
淑問不已我友于征彼鄭之子<hi>彼鄭之子愕也</hi>如琇如英徳音孔明我思<lb/>
震澤菱芡幕幕寤寐如覿我思剡谿杉篠萋萋寤寐無迷有鳥有<lb/>
鳥粤鷗與鷺浮湍戲渚皓然絜素忘其猜妬彼何人斯曾足傷懼<lb/>
此懼維何懼寘于羅彼驕者子讒言孔多我聞先師體命委和公<lb/>
伯之愬則如予何悵然山河惟以嘯歌其憂也哉<lb/>
　　　　菊榮一篇五章<hi>并序</hi>
菊榮酬贈離且申志也乆寓大邑賢宰宋矦惠而好予賦鳴蟬以<lb/>
貺別有懷相規備厥卒章于以報焉<lb/>
采采者菊芬其榮斯紫英黃萼照灼丹墀愷悌君子佩服攸冝王<lb/>
<pb n="KR4h0024_SBCK_011-8a"/>
國是維大君是毗<hi>宋即太尉文貞公之子也</hi>貽爾子孫百禄萃之<lb/>
采采者菊于邑之城舊根新莖布葉垂英彼美淑人應家之禎有<lb/>
弦旣鳴我政則平冝爾棟崇必復其慶<lb/>
采采者菊于邦之府隂槐翳柳邇楹近宇彼勞者子喧卑是處慨<lb/>
其莫知藴結誰語企彼高人色斯遐舉<lb/>
采采者菊于賔之館旣低其枝又弱其榦有匪君子是焉披翫良<lb/>
辰㫖酒宴飲無筭愴其仳別終然永歎<lb/>
歲方宴矣霜露殘促誰其榮斯有英者菊豈微春華懿此貞色人<lb/>
之侮我混干薪棘詩人有言好是正直<lb/>
　　　　有竹一篇七章<hi>并序</hi>
有竹懿李新後閤而讌親友也<lb/>
有竹斯竿于閤之前君子秉心惟其貞堅兮有竿斯竹于閤之側<lb/>
君子秉操惟其正直兮彼蔚者竹蕭其森矣有開者閤宛其深矣<lb/>
迥簷幽砌如翼如齒冬之宵霰雪斯瀌我有金鑪熺其以歊夏之<lb/>
<pb n="KR4h0024_SBCK_011-8b"/>
日炎景斯鬱我有珍簟淒其以栗彼紛者務休其豫矣有旨者酒<lb/>
歡其且矣友僚萃止跗蕚載韡彼美公之姓兮那歟應積慶兮期<lb/>
子惟去之柄兮<lb/>
　　　　蟬鳴一篇五章<hi>并序</hi>宋華<lb/>
蟬鳴感秋興送將歸也僻守外邑而蘭陵子相過詰朝言歸賦詩<lb/>
見志以申贈焉<lb/>
蟬其鳴矣于彼踈桐庇影容跡何往不容嘒嘒其長永託于風未<lb/>
見君子我心忡忡旣見君子樂且有融<lb/>
彼蟬鳴矣于林之表含風飲露以樂吾道有懷載遷伊誰云保未<lb/>
見君子我心悄悄旣見君子披豁予抱<lb/>
蟬鳴蟬鳴幽暢乎而肅肅爾庭遠近涼颸言赴高柳叢篁閒之思<lb/>
而不見如渴如飢亦旣覯止我心則夷<lb/>
蟬鳴伊何時運未與匪歎秋徂怨斯路阻願言莫從鬱悒誰語君<lb/>
子至止慰我延佇何斯違斯倐邇遐舉<lb/>
<pb n="KR4h0024_SBCK_011-9a"/>
歲之秋深蟬其夕吟披衣軒除蕭蕭風林我友來斯言告離衿何<lb/>
以叙懷臨水鳴琴何以贈言委順浮沈<lb/>
　　　　涼雨一章<hi>并序</hi>蕭穎士<lb/>
涼雨志楊矦樂賔僚也<lb/>
習習涼雨泠泠浮飇君子樂胥于其賔僚有女斯夭式歌且謡歡<lb/>
言終宵惟以招邀于胥樂兮<lb/>
　　　　虞獲子鹿一篇<hi>并序</hi>韋應物<lb/>
虞獲子鹿憫園鹿也遭虞之機張見畜於人不得遂其天性焉<lb/>
虞獲子鹿畜之城陬園有美草池有淸流但見蹷蹷亦聞<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>誰<lb/>
知其思巖谷之游<lb/>
上古之什補亡訓傳十三章　顧況<lb/>
上古慜農也<lb/>
遐哉上古生棄與柱勾龍氏主乃有甫田惟彼甫田有萬斯年開<lb/>
利之源無乃塞源一㕓亦官百㕓亦官嗇夫孔艱浸兮暵兮申有<lb/>
<pb n="KR4h0024_SBCK_011-9b"/>
螽兮惟馨祀是患豈止餧與寒嗇夫咨咨䅎盛苗衰耕之耰之襏<lb/>
襫鋤犁手胼足胝水之蛭螾吮喋我肌我姑自思胡不奮飛東人<lb/>
利百西人利百有匪我心胡爲不易河水活活萬人逐末俾爾之<lb/>
愉恱兮<lb/>
　　　　　上古一章<lb/>
左車憑險也<hi>震爲雷兄長之左東方之師也憑險不巳君子憂心而作是詩</hi>
左車有慶萬人猶病曷何去之于黨孔盛敏爾之生胡爲波迸<lb/>
左車有赫萬人毒螫曷可去之于黨孔碩敏爾之生胡爲草戚<lb/>
　　　　　左車二章<lb/>
築城刺臨戎也寺人臨戎以墓塼爲城壁<lb/>
築城登登于以作固咨爾寺兮發郊外冡墓死而無知猶或不可<lb/>
若其有知惟上帝是愬<lb/>
築城弈弈于以固敵咨爾寺兮發郊外冡甓死而無知猶或不可<lb/>
若其有知惟上帝是謫<lb/>
<pb n="KR4h0024_SBCK_011-10a"/>
　　　　　築城二章<lb/>
持斧啓戎士也戎士伐松柏爲蒸薪孝子徘徊而作是詩<lb/>
持斧持斧無翦我松柏兮<lb/>
　　　　　持斧一章<lb/>
十月之郊造公室也君子居公室當思布德行化焉<lb/>
十月之郊羣木肇生陽潛地中舒達勾萌曀其蔚兮不可以遊息<lb/>
乃熂蒺藜乃夷荆棘乃繇彼曲直匠氏度思登斧以時澤梁蓁蓁<lb/>
無或夭枝有巨根蔕生混茫際呼吸羣籟萬人揮斤坎坎有厲陸<lb/>
遷水濟百力殫弊審方靣勢姑博其製作爲公室公室旣成禦燥<lb/>
濕風日棟之斯厚榱之斯密如翼于飛如鱗櫛比繚以周墉墄以<lb/>
崇階俯而望之矗與雲齊䃤砆碔砆藻井旋題丹素之燝兮椒桂<lb/>
之馥兮高閣高閣珠綴結絡金鋪爛若不集于鳥雀繪事告畢賔<lb/>
筵祑祑乃命旨酒琴瑟琴瑟在堂莫不靜謐周環掩闢仰不漏日<lb/>
冬日嚴凝言納其陽和風載昇夏日鬱蒸言用于隂涼風颯興有<lb/>
<pb n="KR4h0024_SBCK_011-10b"/>
匪君子自賢不巳乃夢乗舟乃夢乗車夢人占之更爽其居炎炎<lb/>
則移皎皎則虧木實之繁兮明年息枝爰處若思胡寧不爾思<lb/>
　　　　　十月之郊一章<lb/>
燕于巢審日辰也<hi>燕不以甲乙銜泥</hi>
燕燕于巢綴葺維戊甲兮乙兮不冝有謬飛龍在天雲掩于斗曷<lb/>
日于雨乃曰庚午彼日之差亦孔斯醜昔在羲和湎淫不修我筮<lb/>
我龜莫我告繇胤迺征之彛倫九疇君子授律是禡是禷三五不<lb/>
備罔克攸遂惠此蒸人母廢爾事爾莫我從維來者是兾<lb/>
　　　　　燕于巢一章<lb/>
蘇方諷商胡舶舟運蘇方歲發扶南林邑至齊國立盡<lb/>
蘇方之赤在胡之舶其利乃愽我土曠兮我居<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>兮我衣不白兮<lb/>
朱紫爛兮傳瑞曄兮相唐虞之維百兮<lb/>
　　　　　蘇方一章<lb/>
陵霜之華傷不實也<lb/>
<pb n="KR4h0024_SBCK_011-11a"/>
陵霜之華我心憂嗟隂之勝矣而陽不加坱軋陶鈞乃帝乃神乃<lb/>
舒乃屯烈烈嚴秋熈熈陽春職生有倫今華發非其辰辰屬東方<lb/>
之仁遐想三五黃帝登雲堯年百餘二儀分位六氣不渝二景如<lb/>
璧五星如珠陵霜之華兮何不妄敷<lb/>
　　　　　陵霜之華一章<lb/>
囝哀閩也<hi>囝音蹇閩俗呼子爲囝父爲郎罷</hi>
囝生閩方閩吏得之乃絶其陽爲臧爲獲致金滿屋爲髠爲鉗如<lb/>
視草木天道無知我罹其毒神道無知彼受其福郎罷別囝吾悔<lb/>
生汝及汝旣生人勸不舉不從人言果獲是苦囝別郎罷心摧血<lb/>
下隔地絶天及至黃泉不得在郎罷前<lb/>
　　　　　囝一章<lb/>
我行自東不遑居也<lb/>
我行自東山海其空旅棘有叢我行自西壘與雲齊雨雪淒淒我<lb/>
行自南烈火滿林日中無禽霧雨淫淫我行自北燭龍寡色何枉<lb/>
<pb n="KR4h0024_SBCK_011-11b"/>
不直我憂京京何道不行兮<lb/>
　　　　　我行自東一章<lb/>
採蠟怨奢也荒巖之間有以纊蒙其身腰藤造險及有羣蜂肆毒<lb/>
哀呼不應則上捨藤而下沈壑<lb/>
採採者蠟于泉谷兮煌煌中堂烈華燭兮新歌善舞弦柱促兮荒<lb/>
巖之人自取其毒兮<lb/>
　　　　　採蠟一章<lb/>
　　　　倬彼我系一首　王勃兄勵序<lb/>
倬彼我系舎弟號州叅軍勃所作也傷迫乎家貧道未成而受禄<lb/>
不得如古之君子四十强而仕也故本其情性源其事業西陳先<lb/>
人之迹以議出處致天爵之艱難也<lb/>
倬彼我系岀自有周分疆錫社派別枝流居衞仕宋匡嬴相劉迺<lb/>
武迺文或公或矦<lb/>
晉曆崩坼衣冠擾弊粤自太原播徂江澨禮喪賢隱時屯道閉王<lb/>
<pb n="KR4h0024_SBCK_011-12a"/>
室如燬生人多殪<lb/>
伊我有器思逢其主自東旋西擇木開宇田彼河曲家乎汾浦天<lb/>
未厭亂吾將誰輔<lb/>
伊我祖德思濟九埏不常厥所于兹五遷欲及時也天豈願焉其<lb/>
位雖屈其言則傳<lb/>
爰述帝制大蒐王道曰天曰人是祖是考禮樂咸若詩書具草貽<lb/>
厥孫謀永爲家寶<lb/>
伊余小子信慙明哲彼網有條彼車有轍思屏人事克終前烈于<lb/>
嗟代網卒余來絏<lb/>
來絏伊何謂余白仕我瞻先達三十方起夫豈不懷高山仰止願<lb/>
言毓德啜菽飲水<lb/>
有鳥反哺其聲嗷嗷言念舊德憂心忉忉今我不養歲月其滔僶<lb/>
俛從役豈敢告勞<lb/>
從役伊何薄求卑位告勞伊何來叅卿事名存實爽負信愆義靜<lb/>
<pb n="KR4h0024_SBCK_011-12b"/>
言遐思中心是愧<lb/>
　　　　元和聖德詩一首<hi>并序</hi>韓愈<lb/>
臣愈頓首再拜言曰臣伏見皇帝陛下即位以來誅流姦臣朝廷<lb/>
淸明無有欺蔽外斬楊惠琳劉闢以收夏蜀東定靑徐積年之叛<lb/>
海内怖駭不敢違越郊天告廟神靈歡喜風雨明晦無不從順太<lb/>
平之期適當今日臣蒙被恩澤日與羣臣序立紫宸殿下親望穆<lb/>
穆之光而其職業又在以經籍敎導國子誠冝率先作歌詩以稱<lb/>
道盛德不可以詞語淺薄不足以自效爲懈輒依古作四言元和<lb/>
聖德詩一篇凡千有二十四字指事實録具載明天子文武神聖<lb/>
以驚動百姓耳目傳示無極其詩曰<lb/>
皇帝即祚物無違拒曰暘而暘曰雨而雨維是元年有盗在夏欲<lb/>
覆其州以踵近武皇帝曰嘻豈不在我負鄙爲艱縱則不可出師<lb/>
征之其衆十旅軍其城下告以福禍腹敗枝披不敢保聚擲首陴<lb/>
外降幡夜豎疆外之險莫過蜀土韋皐去鎭劉闢守後血人于牙<lb/>
<pb n="KR4h0024_SBCK_011-13a"/>
不肯吐口開庫啗士曰隨所取汝張汝弓汝伐汝鼓汝爲表書求<lb/>
我帥汝事始上聞在列咸怒皇帝曰然嗟逺士女苟附而安則且<lb/>
付與讀命于庭岀節少府朝發京師夕至其部闢喜謂黨汝振而<lb/>
伍蜀可全有此不當受萬牛臠肉萬甕行酒以錦纏股以紅帊首<lb/>
有恇其兇有餌其誘其出穰穰隊以萬數遂劫東川遂據城阻皇<lb/>
帝曰嗟其又可許爰命崇文分卒禁禦有安其驅無暴我野日行<lb/>
三十徐壁其右闢黨聚謀鹿頭是守崇文奉詔進退規矩戰不貪<lb/>
殺擒不濫數四方節度整兵頓馬上章乞討俟命起坐皇帝曰嘻<lb/>
無汝煩苦荆并洎梁在國門戸出師三千各選爾醜四軍齊作殷<lb/>
其如阜或披其角或脫其距長驅洋洋無有齟齬八月壬午闢棄<lb/>
城走載妻與妾包裹稚乳是日崇文入處其宇分散逐捕捜原剔<lb/>
藪闢窮見窘無地自處俯視大江不見洲渚遂自顚倒若杵投臼<lb/>
取之江中枷脰械手婦女纍纍啼哭拜叩來獻闕下以告廟社周<lb/>
示城市咸使觀覩解脫攣索夾以砧斧婉婉弱子赤立傴僂牽頭<lb/>
<pb n="KR4h0024_SBCK_011-13b"/>
曵足先斷腰膂次及其徒體骸撐拄末乃取闢駭汗如冩揮刀紛<lb/>
紜爭刌膾脯優賞將吏㭊珪綴組帛堆其家粟塞其庾哀憐陣殁<lb/>
廩給孤寡贈官封墓周帀宏溥經戰伐地寛免租簿施令酬功急<lb/>
疾如火天地中閒莫不順序幽恒靑魏東盡海浦南至徐蔡區外<lb/>
雜虜怛威赧德踧踖蹈舞掉棄兵革私習簋簠來請來覲十百其<lb/>
耦皇帝曰吁伯父叔舅各安爾位訓厥甿畮正月元日𥘉見宗祖<lb/>
躬執百禮登降拜俯薦于新宫視瞻梁梠戚見容色淚落入俎侍<lb/>
祠之臣助我惻楚乃以上辛於郊用牡除于國南鱗筍毛簴廬幕<lb/>
周施開揭磊砢獸盾騰挐圎壇帖妥天兵四羅旂常婀娜駕龍十<lb/>
二魚魚雅雅霄昇于丘奠璧獻斝衆樂驚作轟豗融冶紫焰嘘呵<lb/>
高靈下墮羣星從坐錯落侈哆日君月妃煥赫婐姽瀆鬼濛鴻嶽<lb/>
祗嶪峩飫沃羶薌産祥降嘏鳯皇應奏舒翼自拊赤鱗黃龍逶陀<lb/>
結糾卿士庶人黃童白叟踊躍歡呀失喜噎<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>乾淸坤夷境落褰<lb/>
舉帝車迴來日正當午幸丹鳯門大赦天下滌濯剗磢磨滅瑕垢<lb/>
<pb n="KR4h0024_SBCK_011-14a"/>
續功臣嗣抜賢任耇孩飬無告仁滂施厚皇帝神聖通達今古聽<lb/>
聦視明一似堯禹生知法式動得理所天錫皇帝爲天下主并包<lb/>
畜養無異細鉅億載萬年敢有違者皇帝勤儉盥濯陶瓦斥遣浮<lb/>
華好此綈紵勑戒四方侈則有咎天錫皇帝多麥與黍無召水旱<lb/>
耗于雀䑕億載萬年有冨無窶皇帝正直別白善否擅命而狂旣<lb/>
翦旣去盡逐羣姦靡有遺侶天錫皇帝庬臣碩輔愽問遐觀以置<lb/>
左右億載萬年無敢予侮皇帝大孝慈祥悌友怡怡愉愉奉太皇<lb/>
后浹于族親濡及九有天錫皇帝與天齊壽登兹太平無怠永乆<lb/>
億載萬年爲父爲母愽士臣愈職是訓詁作爲歌詩以配吉甫<lb/>
　　　　鄆州谿堂詩一章<hi>并序</hi>韓愈<lb/>
憲宗之十四年始定東平三分其地以華州刺史禮部尚書兼御<lb/>
史大夫扶風馬公爲鄆曹濮節度觀察等使鎭其地旣一年襃其<lb/>
軍號曰天平軍上即位之二年召公入且將用之以彼之人安於<lb/>
公也復歸之鎭上之三年公爲政於鄆曹濮也適四年矣治成制<lb/>
<pb n="KR4h0024_SBCK_011-14b"/>
定衆志大固惡絶於心仁形於色竭心力以供國家之職于時沂<lb/>
密始分而殘其帥其後幽鎭魏不恱于政相扇繼變復歸於舊徐<lb/>
亦乗勢逐帥自署同於三方惟鄆也截然中居四鄰望之若防之<lb/>
制水恃以無恐然而皆曰鄆爲虜巢且六十年將强卒武曹濮於<lb/>
鄆州大而近軍所根柢皆驕以易怨而公承死亡之後掇拾之餘<lb/>
剥虜椎髓公私埽地赤立新舊不相保持萬目睽睽公於此時能<lb/>
安以治之其功爲大若幽鎭魏徐之亂不扇而變此功反小何也<lb/>
公之始至衆未熟化以武則忿而憾以恩則橫而肆一以爲赤子<lb/>
一以爲龍蛇憊心罷精磨以歲月然後致之難也及敎之行衆皆<lb/>
戴公爲親父母夫叛父母從仇讎非人之情故曰易於是天子以<lb/>
爲尚書右僕射扶風郡開國伯以襃嘉之公亦樂衆之和知人之<lb/>
恱而侈上之賜也於是爲堂於其居之西北隅號曰谿堂以饗士<lb/>
大夫通上下之志旣饗其從事陳曾謂其衆言公之畜此邦其勤<lb/>
不亦至乎此邦之人纍公之化惟所令之不亦順乎上勤下順遂<lb/>
<pb n="KR4h0024_SBCK_011-15a"/>
濟登兹不亦休乎昔者人謂斯何今者人謂斯何雖然斯堂之作<lb/>
意其有謂而喑無詩歌是不考引公德而接邦人於道也乃使來<lb/>
請其詩曰<lb/>
帝奠九壥有葉有年有荒有條河岱之間及我憲考一牧正之視<lb/>
邦選侯以公來尸公來尸之人始未信公不飲食以訓以徇孰飢<lb/>
無食孰呻孰歎孰冤不問不得分願孰爲邦蟊節拫之螟羊很狼<lb/>
貪以口覆城吹之喣之摩手拊之箴之石之膊而磔之凡公四封<lb/>
旣富以强謂公吾父孰違公令可以師征不寧守邦公作谿堂播<lb/>
播流水淺有蒲蓮深有蒹葦公以賔燕其鼓駭駭公燕谿堂賔校<lb/>
醉飽流有跳魚岸有集鳥旣歌以舞其鼓考考公在谿堂公御琴<lb/>
瑟公曁賔賛稽經諏律施用不差人用不屈谿有薲苽有龜有魚<lb/>
公在中流右詩左書無我斁遺此邦是庥<lb/>
　　　　漢隄詩一首<hi>并序</hi>盧肇<lb/>
上元年秋漢水大溢齧襄隄以入旣沈漢郛遂滅峴趾棟榱且流<lb/>
<pb n="KR4h0024_SBCK_011-15b"/>
壓溺無筭襄之城僅以門免三日水去陷爲大塗餘民棲于楚山<lb/>
號不敢下餒躓相挽其能全者什六七上大憂曰襄惟東南實脰<lb/>
荆海苦氣不息吾躬曷瘳今天下<hi>降下之下</hi>災于有漢庭垣盡潴胔骼<lb/>
在淖有嬰墜井母實號之今襄臣盡墜吾號尚及哉咨乃卿士疇<lb/>
能振之以易吾亂咸以地官范陽公舊理南粤㠀夷率化甘子民<lb/>
心俾踐于襄必克底乂上俞以往公旣至省漢之溺由舊防之不<lb/>
固㡬五十載又詢之漢水之不犯襄郛惟是甚災旣魚士庶災或<lb/>
能嗣孰以遏之慕民新漢之隄食敵其功資三其食因故隄之址<lb/>
廣倍之高再倍之距襄之郊繚半百里明年春隄成公具以䟽上<lb/>
大歡復襄之疲民一祀賑榖十萬斛民旣保寧謳歌怡愉旣而舒<lb/>
蘇不知曩之災也昔狄敗衞侯于熒澤齊桓公帥諸矦城縁陵以<lb/>
居之而衛國忘亡君子是以稱桓公之德今公之爲是隄也襄有<lb/>
衛人之思焉而況宣天子之慈以生厥民曷齊桓之尚哉噫五材<lb/>
之生沴也必極干物物之旣極天必資明哲以蘇之理之常也古<lb/>
<pb n="KR4h0024_SBCK_011-16a"/>
之人有力保一邑勇禦一㓂謂之有功尚以金石載之況捍大災<lb/>
救大患其美若是豈得無稱焉是宜以聲詩播之登于樂府惟漢<lb/>
亦有瓠子之歌是可類之謹按正考甫作商詩公子奚斯命太史<lb/>
克請于周作魯詩皆其國之公族也肇於公爲族孫幸力於文所<lb/>
不冝黙惟峴之碑曰羊公惟隄之詩曰盧公是古今之相光昭也<lb/>
其誰曰不然詩曰<lb/>
隂沴好陽來暴于襄洎入大郛波端若鋩觸厚摧高不知其防駭<lb/>
潰顚委萬室皆毁竈登蛟鼉堂集鱣鮪惟恩若讎母不能子洪潰<lb/>
旣涸閈閎其虚巳隳我堵以剥我廬酸傷顧望若踐丘墟帝曰念<lb/>
嗟朕曰南顧流災降慝天曷台怒滔滔襄郊捽我嬰孺於惟餘毗<lb/>
飢傷喘呼<hi>火故</hi>斯爲淫痍孰往膏傅惟汝元寮僉舉明哲我公用諧<lb/>
苴茅杖節來視襄人燠<hi>許六切</hi>烋<hi>許又切</hi>提挈不日不月咍乎抃恱乃<lb/>
詠故隄陷于沙泥缺落拗圯由東訖西公曰嗚呼漢之有隄實命<lb/>
<hi>性命之命</hi>襄人不力乃力則及乃身具鍤與畚漢隄其新帝廩有粟帝<lb/>
<pb n="KR4h0024_SBCK_011-16b"/>
府有緡爾成爾隄必錫爾勤襄人怡怡聽命襄滸背囊肩杵奔走<lb/>
蹈舞分之卒伍令以麾鼓尋尺旣度日月可數登登嶪嶪周旋上<lb/>
下披峴斵楚<hi>楚峴二山在襄南</hi>飛石輓土舉築殷雷駭汗霏雨疲癃鰥獨<lb/>
奮有筋膂呀吁來助提筐負筥不勞其勞雜沓笑語咸曰盧公來<lb/>
賜我生斯隄旣成蜿蜿而平確爾山固屹如雲橫漢流雖彺堅不<lb/>
可蝕代千年億與天無極惟公之隄昔在人心旣築旣成橫之于<lb/>
南萌渚不峻此門不深今復在兹于漢之隂斯隄巳崇兹民獲祐<lb/>
齯童相慶室以完富貽于襄人願保厥壽繄公之功赫焉如晝捍<lb/>
此巨災崪若京阜天子錫之百姓載之族孫作詩昭示厥後<lb/>
　　　　有所恨二章<hi>并序</hi>歐陽詹<lb/>
有所恨由故人馬紳死而興也予待試京師六年與馬生相知者<lb/>
四秋性與情相合也衣與食相同也予及第歸覲故園自別來無<lb/>
憶不至於襟懷無想不至於姿容願一促膝惄如也昨旣至止馬<lb/>
生且疾巫者忌以見人曰不見即愈見即害遂忍即見庶以求見<lb/>
<pb n="KR4h0024_SBCK_011-17a"/>
忍者五日馬生云亡噫故人也昔越萬里猶求見焉惑乎一言蔽<lb/>
乎一垣而死生以之死生之道千秋之離也五日之靣半旬之歡<lb/>
也尚可半旬之歡不就而卒甘千秋之離一恨也又與生別撡執<lb/>
都門生脫紫羅半臂曰即日相去秦呉聊以爲憶予貧也素乏衣<lb/>
服不暇藏篋笥聮緜在身二年閒同弊帛以棄所以新而輕著故<lb/>
而不留者予實未衰馬其方少爾斯日日相與也所留何止在兹<lb/>
乎今人旣徃所贈又造次而亡之二恨也申二恨爲有所恨二章<lb/>
云<lb/>
我思君子吁嗟萬里亦旣至止曷不覯止本不信巫而巫言是履<lb/>
在門五日如待之死有所恨兮<lb/>
我思遺衣爲憶以貽亦旣受持曷不保持本不欺友而友情是違<lb/>
隔生之贈造次亡之有所恨兮<lb/>
　　　　河之水二章寄姪老成　韓愈<lb/>
河之水去悠悠我不如水東流我有孤姪在海陬三年不見兮使<lb/>
<pb n="KR4h0024_SBCK_011-17b"/>
我生憂日復日夜復夜三年不見汝使我鬢髪未老而先化　河<lb/>
之水悠悠去我不如水東注我有孤姪在海浦三年不見兮使我<lb/>
心苦采蕨于山緡魚于泉我徂京師不其還<lb/>
重校正唐文粹卷第十一<lb/>
<pb n="KR4h0024_SBCK_011-18a"/>
<pb n="KR4h0024_SBCK_011-19a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_048-1a"/>
重校正唐文粹卷第四十八<lb/>
　　　　　　　　　　　　吳興姚　鉉　纂<lb/>
　古文庚<hi>揔一十五首</hi>
　　符命一<lb/>
　　　貞符<hi>栁宗元</hi>
　　論兵二<lb/>
　　　罪言<hi>杜牧</hi>原十六衛<lb/>
　　折微十二<lb/>
　　　帝王所尚問<hi>李翺</hi>漢武山呼<hi>羅隱</hi>子高之讓<lb/>
　　　蒙叟遺意　詰風<hi>陳黯</hi>登華㫖<hi>沈顔</hi>
　　　窮逹志<hi>程晏</hi>禹書上<hi>劉蛻</hi>禹書下<lb/>
　　　斷非聖人事<hi>李商隱</hi>讓非賢人事　知道<hi>房千里</hi>
　　　　貞符　栁宗元<lb/>
負罪臣宗元惶恐言臣貶所<hi>量移</hi>流人吳武陵爲臣言董仲舒對三<lb/>
<pb n="KR4h0024_SBCK_048-1b"/>
代受命之符誠然非邪臣曰非也何獨仲舒耳自司馬相如劉向<lb/>
楊雄班彪彪子固皆㳂襲嗤嗤推古瑞物以配受命其言類淫巫<lb/>
瞽史誑亂後代不足以知聖人立極之本顯至德揚大功甚失厥<lb/>
趣臣爲尚書郎時甞著貞符言唐家正德受命於生人之意累積<lb/>
厚乆冝享年無極之義本末閎闊㑹貶逐中輟不克究備武陵即<lb/>
扣頭邀臣此大事不冝以辱故休缺使聖王之典不立無以抑詭<lb/>
類拔正道表覈萬代臣不勝奮激即具爲書念終泯没蠻夷不聞<lb/>
于時獨不爲也茍一明大道施于人代臣死無所憾是用自決臣<lb/>
宗元稽首拜手以聞曰<lb/>
孰稱古𥘉朴蒙空侗而無爭厥流以訛越乃奮擊鬪怒震動專肆<lb/>
爲淫威曰是不知道唯人之𥘉揔揔而生林林而羣霜雪風雨雷<lb/>
雹暴其外於是乃知架巢空穴挽草木取皮革飢渴牝牡之欲敺<lb/>
其内於是乃知噬禽獸咀果榖合偶而居交焉而爭際焉而鬪力<lb/>
大者搏齒利者齧爪剛者決羣衆者軋兵良者殺披披藉藉草野<lb/>
<pb n="KR4h0024_SBCK_048-2a"/>
塗血然後強有力者出而治之往往爲曹於險阻號令起而君臣<lb/>
什伍之法立德紹者嗣道怠者奪於是有聖人焉曰黃帝造其兵<lb/>
車交貫乎其内一統類齊制量然猶大公之道不克建於是有聖<lb/>
人焉曰堯置州牧四嶽持而綱之立有德有功有才有能者參而<lb/>
維之運臂率指屈伸把握莫不統率堯年老舉聖人而禪焉大公<lb/>
乃克建由是觀之厥𥘉罔不極亂而後稍可爲<hi>世也</hi>以非德不樹故<lb/>
仲尼敘書於堯曰克明俊德於舜曰濬哲文明於禹曰文命祗承<lb/>
于帝於湯曰克寛克仁彰信兆民於武王曰有道曽孫稽揆典誓<lb/>
貞哉惟兹德實受命之符以奠永祀後之妖淫嚚昬好怪之徒乃<lb/>
始陳大電大虹玄鳥巨跡白狼白魚流火之烏以爲符斯皆詭譎<lb/>
闊誕甚可羞也而莫知本于厥貞漢用大度克懷于有氓登能庸<lb/>
賢濯痍煦寒以瘳以熈兹其爲符也而其臣妾乃下取虺蛇上引<lb/>
天光推類號休用夸誣于無知之氓増以騶虞神鼎脅敺縱踊俾<lb/>
東之泰山石閭作大號謂之封禪皆尚書所無有莽述承效卒奮<lb/>
<pb n="KR4h0024_SBCK_048-2b"/>
驁逆其後有賢帝曰光武克綏天下復承舊物猶崇赤伏以玷厥<lb/>
德魏晉而下尨亂鈎裂厥符不貞邦用不靖亦罔克乆駮乎無以<lb/>
譏爲也積大亂至于隋氏環四海以爲鼎跨九垠以爲鑪爨以毒<lb/>
燎煽以虐焰其人沸涌灼爛號呼勝蹈莫有救止於是大聖乃起<lb/>
丕降霖雨濬滌蕩沃蒸爲淸氣踈爲泠風人乃漻然休然相晞以<lb/>
生相持以成相彌以寧㭬斮屠剔膏流節離之禍不作而人乃克<lb/>
完平舒愉尸其肌膚以達于夷途焚㭊抵掎奔走轉徙之害不起<lb/>
而人乃克鳩類集族歌舞恱懌用祗于元德徒奮祖呼犒迎義旅<lb/>
讙動六合至于麾下大盜豪據阻命遏德義威殄戮咸墜厥緒無<lb/>
劉于虐人乃並受休嘉去隋氏克歸于唐躑躅謳歌灝灝和寧帝<lb/>
庸威慄惟人之爲敬奠厥賦積藏于下是謂豐國鄕爲義廩歛發<lb/>
謹飭歲丁大浸人以有年簡于厥刑不殘而懲是謂嚴威小厲而<lb/>
友大生而孥愷悌祗敬用底于理凡其所欲不謁而獲凡其所惡<lb/>
不祈而息四夷稽服不作兵革不竭貨力丕揚于後嗣用垂于帝<lb/>
<pb n="KR4h0024_SBCK_048-3a"/>
式十聖濟厥理孝仁平寛惟祖之則澤乆而逾深仁増而益高人<lb/>
之戴唐永永無窮是故受命不于天于其人休符不于祥于其仁<lb/>
惟人之仁匪祥于天匪祥于天兹惟貞符哉未有䘮仁而乆者也<lb/>
未有恃祥而壽者也商之王以桑榖昌以雉雊大宋之君以法星<lb/>
壽鄭以龍衰魯以麟弱白雉亡漢黃犀死莽惡在其爲符也不勝<lb/>
唐德之代光紹明濬深鴻厖大保人斯無彊冝薦于廟郊文之雅<lb/>
詩祗告于德之休帝曰諶哉乃黜休祥之奏究貞符之奥思德之<lb/>
所未大求仁之所未備以極于邦理以敬于人事其詩曰<lb/>
於穆敬德黎人皇之惟貞厥符浩浩將之仁函于膚刃莫畢屠澤<lb/>
熯于爨沸炎以澣殄厥凶德乃敺乃夷懿其休風是煦是吹父子<lb/>
熈熈相寧以嬉賦徹而藏厚我糗糧刑輕以清俾我靡傷貽我子<lb/>
孫百代是康十聖嗣于理仁后之子子思孝父易患于巳拱之戴<lb/>
之神其祐爾載揚于雅承天之嘏天之誠神冥鑒于仁神之曷依<lb/>
冝仁之歸濮㳂于北祝栗于南幅貟西東祗一乃心祝唐之紀後<lb/>
<pb n="KR4h0024_SBCK_048-3b"/>
天罔墜祝皇之壽與地咸乆曷從祝之心誠篤之户協人同道以<lb/>
告之俾億萬年不震不危我代之延永永毗之仁増以崇曷不爾<lb/>
思有號于天僉曰嗚呼咨爾皇靈無替厥符<lb/>
　　　　罪言　杜牧<lb/>
國家大事某不當言實言之有罪故以云生人常病兵兵祖於山<lb/>
東㣧於天下不得山東兵不可死山東之地禹畫九土一曰兾州<lb/>
舜以其分太大離爲幽州爲并州程其水土與河南等常重十一<lb/>
二故其人沈<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>多材力重許可能辛苦自魏晉巳下㣧浮羨淫工<lb/>
機纎雜意態百出俗益卑弊人益脆弱唯山東敦五種本兵矢他<lb/>
不能蕩而自若也復産徤馬下者日馳二百里所以兵常當天下<lb/>
兾州以其恃強不循理兾其必破弱雖巳破兾其復強大也并州<lb/>
力足以并吞也幽州隂慘殺也故聖人因其風俗以爲之名黃帝<lb/>
時蚩尤爲兵階<hi>阪泉今嬀川縣</hi>自後帝王多居其地豈尚其俗都之邪自<lb/>
周劣齊霸不一丗晉大常傭役諸侯至秦萃銳三晉經六世乃能<lb/>
<pb n="KR4h0024_SBCK_048-4a"/>
得韓遂折天下脊復得趙因拾取諸國秦末韓信聮齊有之故蒯<lb/>
通知漢楚輕重在信光武始於上谷成於鄗魏武舉官渡三分天<lb/>
下有其二晉亂胡作至宋武號爲英雄得蜀得關中盡得河南地<lb/>
十分天下有八然不能使一人渡河以窺胡至于高齊荒蕩宇文<lb/>
取得隋文因以滅陳五百年間天下乃一家隋文非宋武敵也是<lb/>
宋不得山東隋得山東故隋爲王宋爲霸由此言之山東三者不<lb/>
得不可爲王霸者不得不可爲霸猾賊得之是以致天下不安國<lb/>
家天寶末燕盜徐起出入成臯函潼閒若渉無人地郭李輩常以<lb/>
兵五十萬不能過鄴自爾一百餘城天下力盡不得尺寸人望之<lb/>
若迴鶻吐蕃義無有敢窺者國家因之畦河修障戍塞其術蹊齊<lb/>
魯梁蔡𬒳其風流因亦爲冦以裏拓表以表撐裏混澒廻轉顚倒<lb/>
橫斜未甞五年間不戰生人日頓委四夷日昌熾天子因之幸陜<lb/>
幸漢中焦焦然七十餘年矣嗚呼運遭孝武澣衣一肉不畋不樂<lb/>
自卑冗中拔取將相凡十三年乃能盡得河南山西地洗削更革<lb/>
<pb n="KR4h0024_SBCK_048-4b"/>
罔不順適唯山東不服亦再攻之皆不利以返豈天使生人未至<lb/>
於帖泰邪豈其人謀未至邪何其艱哉何其艱哉今日天子聖明<lb/>
超出古昔志於理平若欲悉使生人無事其要在先去兵不得山<lb/>
東兵不可去是兵殺人無有巳也今者上䇿莫如自治何者當貞<lb/>
元時山東有燕趙魏叛河南有齊蔡叛梁徐陳汝白馬津盟津襄<lb/>
鄧安黃壽春皆戍厚兵凡此十餘所纔足自護治所實不輟一人<lb/>
以他使遂使我力解勢弛熟視不軌者無可奈何階此蜀亦叛吳<lb/>
亦叛其他未叛者皆迎時上下不可保信自元和初至今二十九<lb/>
年間得蜀得吳得蔡得齊凡收郡縣二百餘城所未能得唯山東<lb/>
百城耳土地人戸財物甲兵校之往年豈不綽綽乎亦足自以爲<lb/>
治也法令制度品式條章果自治乎賢才奸惡捜選置捨果自治<lb/>
乎障戍鎮守干戈車馬果自治乎井閭阡陌倉廩財賦果自治乎<lb/>
如不果自治是助虜爲虐環土三千里植根七十年復有天下隂<lb/>
爲之助則安可以取故曰上䇿莫如自治中䇿莫如取魏魏於山<lb/>
<pb n="KR4h0024_SBCK_048-5a"/>
東最重於河南亦最重何者魏在山東以其能遮趙也旣不可越<lb/>
魏以取趙固不可越趙以取燕是燕趙常取重於魏魏常操燕趙<lb/>
之性命也故魏在山東最重黎陽距白馬津三十里新鄕距盟津<lb/>
一百五十里<hi>黎陽新郷並屬衛州</hi>陴壘相望朝駕暮戰是二津虜能潰一則<lb/>
馳入成臯不數日閒故魏於河南間亦最重今者願以近事明之<lb/>
元和中纂天下兵誅蔡誅齊頓之五年無山東憂者以能得魏也<lb/>
<hi>田弘正袁降</hi>昨日誅滄頓之三年無山東憂者亦以能得魏也<hi>史憲誠來降</hi>
長慶𥘉誅趙一日五諸侯兵四出潰解以失魏也<hi>田布死</hi>昨日誅趙<lb/>
一日罷如長慶時亦以失魏也<hi>李聽敗</hi>故河南山東之輕重常懸在<lb/>
魏明白可知也非魏強大能致如此地形使然也故曰取魏爲中<lb/>
䇿最下䇿爲浪戰不計地勢不審攻守是也兵多粟多敺人使戰<lb/>
者便於守兵少粟少人不敺自戰者便於戰故我常失於戰虜常<lb/>
困於守山東之人叛且三五丗矣今之後生所見言語舉止無非<lb/>
叛也以爲事理正當如此沈酣入骨髓無以爲非者指示順向詆<lb/>
<pb n="KR4h0024_SBCK_048-5b"/>
侵族臠語曰叛去酋酋起矣至於有圍急食盡餤屍以戰以此爲<lb/>
俗豈可與決一勝一負哉自十餘年來凡三收趙食盡且下堯山<lb/>
敗<hi>郗尚書</hi>趙復振下愽敗<hi>社/良</hi>趙復振館陶敗<hi>李聽</hi>趙復振故不計地勢<lb/>
不審攻守爲浪戰最下䇿也<lb/>
　　　　原十六衛<lb/>
國家始踵隋制開十六衛將軍緫三十貟屬官緫一百二十八貟<lb/>
署守分部夾峙禁省厥初歷今未始替削然自今觀之設官言無<lb/>
謂者其十六衛乎本原事跡其實天下之大命也始自貞觀中旣<lb/>
武遂文内以十六衛畜養武臣<hi>襃公鄂公之徒並爲諸衛將軍</hi>外開折衝果毅府<lb/>
五百七十四以儲兵伍或有不幸方二三千里爲冦土數十百萬<lb/>
人爲冦兵蠻夷戎狄踐踏四作此時戎臣當提兵居外至如天下<lb/>
平一暴㪍消削單車一符將命四走莫不信順此時戎臣當提兵<lb/>
居内當其居内也官爲將軍綬有朱紫章有金銀千百騎趍奉朝<lb/>
謁第觀車馬歌兒舞女念功賞勞出於曲賜所部之兵散舎諸府<lb/>
<pb n="KR4h0024_SBCK_048-6a"/>
上府不越一千二百人<hi>五百七十四府凡有四十万人</hi>三時耕稼襏襫　耒一時<lb/>
治武騎劒兵矢禆衛以課父兄相言不得業他籍藏將府伍散田<lb/>
畒力解勢破人人自愛雖有蚩尤爲師雅亦不可使爲亂耳及其<lb/>
當居外也縁部之兵被檄乃來受命於朝不見妻子斧鉞在前爵<lb/>
賞在後以首爭首以力搏力飄暴交捽豈暇異略雖有蚩尤爲師<lb/>
雅亦無能爲叛也自貞觀至于開元末百三十年閒戎臣兵伍未<lb/>
始逆篡此聖人所能柄統輕重制障表裏聖筭神術也至于開元<lb/>
末愚儒奏章曰天下文勝矣請罷府兵詔曰可武夫奏章曰天下<lb/>
力強矣請搏四夷詔曰可於是府兵内剷邊兵外作戎臣兵伍湍<lb/>
奔矢往内無一人矣起遼走蜀繚絡萬里事五強冦<hi>奚契丹吐蕃雲南大石國</hi>
十餘年中亡百萬人尾大中乾成燕偏重<hi>去聲</hi>而天下掀然根萌燼<lb/>
燃七聖旰食求欲除之且不能也由此觀之戎臣兵伍豈可一日<lb/>
使出落鈐鍵哉然爲國者不能無也居外則叛<hi>韓燕七國近者禄山僕固是也</hi>居<lb/>
内則篡<hi>卓莽曹馬巳下是也</hi>使外不叛内不篡兵不離伍無自焚之患將保<lb/>
<pb n="KR4h0024_SBCK_048-6b"/>
頸領無烹狗之論古今巳還法術最長其置府立衛乎近代巳來<lb/>
於其將也弊復爲甚也人囂曰廷詔命將矣名出視之率市兒輩<lb/>
蓋多賂金王負倚幽隂折劵交貨所能也絶不識父兄禮義之教<lb/>
復無慷慨感槩之氣百城千里一朝得之其強傑愎㪍者則撓削<lb/>
法制不使縛已斬族忠良不使違已力壹勢便罔不爲寇其隂泥<lb/>
<hi>去聲</hi>巧狡者亦能家筭口斂委於邪倖由卿市公去郡得都四履所<lb/>
治指爲别館或一夫不幸而壽則戛割生人略帀天下是以天下<lb/>
毎毎兵亂涌溢齊人乾耗鄕黨風俗淫窳衰薄敎化恩澤擁抑不<lb/>
下召來災殄被及牛馬嗟乎自愚而知之人其盡知之乎且武者<lb/>
任誅如天時有秋文者任治如天時有春是天不能倒春秋是豪<lb/>
傑不能揔文武是此輩受鉞誅暴乎曰於是乎在某人行敎乎曰<lb/>
於是乎在欲禍蠧不作者未之有也伏惟文皇帝十六衛之旨誰<lb/>
復而原其實天下之大命也故作原十六衛<lb/>
　　　　帝王所尚問　李翶<lb/>
<pb n="KR4h0024_SBCK_048-7a"/>
夏尚忠殷尚敬周尚文何也帝王之道非尚忠也非尚敬與文也<lb/>
因時之變以承其弊而巳矣救野莫如敬救鬼莫如文救僿莫如<lb/>
忠循環終始迭相爲救如火蔓而燒也人知其勝之于水矣勝于<lb/>
水者土也水之潰遏其流者則必大爲之防矣故夏之政忠湯之<lb/>
政敬武王之政尚文各適其宜也如武王居禹之時則尚忠矣湯<lb/>
居武王之時則尚文矣禹與湯交地而居則夏先敬而殷尚乎忠<lb/>
矣故適時之宜而補其不得者三王也使黃帝堯舜居三王之天<lb/>
下則亦必爲禹湯武王之所爲矣繇是觀之五帝之與夏商周一<lb/>
道也若救殷之鬼不以文而曰我必以夏之忠而化之是猶適于<lb/>
南而北轅其到也無日矣孔子聖人之大者也若孔子王天下而<lb/>
傳周其救文之弊也亦必尚乎夏道矣是文與忠敬皆非帝王之<lb/>
所尚也乃帝王之所以合變而行權者也因時之變以承其弊者<lb/>
也不可休而作爲之者也<lb/>
　　　　漢武山呼　羅隱<lb/>
<pb n="KR4h0024_SBCK_048-7b"/>
人之性未有生而侈縱者茍非其正則人能壊之事能壞之物能<lb/>
壊之唯貴賤則殊及其壊一也前後左右之䛕佞者人壊之也窮<lb/>
游極觀者事壞之也發於感寤者物壊之也是三者有一於是則<lb/>
爲國之大蠧孝武承富庶之後聽左右之說窮游觀之靡乃東封<lb/>
焉蓋所以祈其身而不祈其歲時也由是萬歲之聲發於感寤然<lb/>
後踰遼越海勞師弊俗以至於百姓困窮者東山萬歲之聲也以<lb/>
一山之聲猶若是況千口萬舌乎是以東封之呼不得以爲祥而<lb/>
爲英主之不幸<lb/>
　　　　子高之讓<lb/>
有挈其大而舉其高以授人者彼則曰隘矣哉挈而舉者曰以吾<lb/>
所得之廣大曽不若彼人之心又安可以施於彼乎於是退而悸<lb/>
慄不敢以所得爲有伯成子高讓禹者非所以小黃屋之尊也夫<lb/>
安九州之大據兆人之上身得意遂動適在我鮮有不以荒怠自<lb/>
放者子高且欲狹禹之心而謹其取也故讓之厥後有卑宫菲食<lb/>
<pb n="KR4h0024_SBCK_048-8a"/>
之政<lb/>
　　　　蒙叟遺意<lb/>
上帝旣剖混沌氏以支節爲山嶽以腸胃爲江河一旦慮其掀然<lb/>
而興則下無生類矣於是孕銅鐡於山澤滓魚鹽於江河俾後人<lb/>
攻取之且將以苦混沌之靈而致其必不起也嗚呼混沌氏則不<lb/>
起而人力殫焉<lb/>
　　　　詰鳳　陳黯<lb/>
嘗得楊雄云君子在治若鳳在亂若鳳謂隱見之得宜也將欲伸<lb/>
之以爲鑒迨覽其劇秦美新則有異乎是<hi>句絶</hi>雄仕漢遇新室之亂<lb/>
旣不能去之又懼禍及乃爲斯文以媚而取容嗚呼鳳故若是邪<lb/>
果若是則鳳遇繒繳而徊翔无間邪君子之仕也所以行道道之<lb/>
不行也則可以明其節彼莽之不臣雄時在列冝以君臣之義興<lb/>
亡之理匡救之以行其道茍畏其威愛其死則可拔簪高謝以明<lb/>
其節詎有茍祿貪生徇非飾詐廣引秦過以喻惡則是稔其篡逆<lb/>
<pb n="KR4h0024_SBCK_048-8b"/>
也與古之持顚危死名節者背而馳也嚮者所著若鳳之說得不<lb/>
爲誣鳳也哉雞常禽也暁晦而不迷其候鳳靈鳥也理亂而不知<lb/>
其時邪噫言之不思有如是邪或曰古人臨危制變亦權道也雄<lb/>
知莽之不可匡也故矯爲其辭姑務脫禍是亦權也何過之深歟<lb/>
曰不然夫權者聖人有焉所以不失其道未見捨其道而從其權<lb/>
昔仲尼仕魯以季桓子荒齊樂知其不可匡也乃去之曽不聞矯<lb/>
爲其辭以求庸於魯雖仲尼日月其德人之不侔然楊雄亦慕仲<lb/>
尼之敎者以著書立言爲事得自易哉夫立言者豈不欲人之從<lb/>
敎邪且巳不能信人況求信於人乎語曰君子先言而後從之斯<lb/>
言可欺也哉<lb/>
　　　　登華旨　沈顔<lb/>
甞讀李肇國史𥙷云韓文公登華嶽之巔顧視其險絶恐慄度不<lb/>
可下乃發狂慟哭而欲縋遺書爲訣且譏好竒之過也如是沈子<lb/>
曰吁是不諭文公之旨邪夫仲尼之悲麟悲不在麟也墨翟之泣<lb/>
<pb n="KR4h0024_SBCK_048-9a"/>
絲泣不在絲也且阮籍縱車於途途窮輙慟豈始慮不至邪蓋假<lb/>
事諷時致意於此爾前賢後賢道豈相逺文公憤趣榮貪位之者<lb/>
若陟懸崖險不能止俾至身危踣蹶然後歎不知稅駕之所焉可<lb/>
及矣悲夫文公之㫖微沈子幾晦乎<lb/>
　　　　窮達志　程晏<lb/>
君子寧小窮而大達小人寧小達而大窮小者人之役大者人之<lb/>
道也孟子論帝王之道於諸侯諸侯不志我言則去之豈不以小<lb/>
窮而大達歟衛鞅論帝王之道於秦伯秦伯寐於是鞅乃易之以<lb/>
霸強之術而茍容之豈不謂小達而大窮歟君子不患乎無才患<lb/>
乎不知窮達之理也孟子大達逺盜蹊而遵正路者也衛鞅大窮<lb/>
捨正路而趨盜蹊者也秦不知蹊以問鞅鞅指之趨盜蹊而強去<lb/>
也我知盜之蹊而返然之曷若遵正路而逺盜蹊哉<lb/>
　　　　禹書上　劉蛻<lb/>
以功不就而受誅則可謂勤民而死乎曰不然然則夏之郊也奚<lb/>
<pb n="KR4h0024_SBCK_048-9b"/>
不尋其先安得以鮌配曰以功不就則可謂勤民而死也以誅其<lb/>
身則可謂勤其家也不怨君誅而尋父功鮌當誅也傳曰不以家<lb/>
事辭王事旣其家爲天下故報其勤家於夏郊而巳矣有鮌之誅<lb/>
而不廢其功禹爲其子也不得以天下而擇其功者禹爲之事鬼<lb/>
神也微禹之爲子先人之罪將不食矣故其子之功由勤父嗣也<lb/>
然則夏郊冝矣於是君誅其怠也而子不怨其家祭其勤也民神<lb/>
弗畔蓋禹以天下不逮事其父而致孝乎鬼神云<lb/>
　　　　禹書下<lb/>
治天下之野見之於夏功而未見於先夏功者乆矣夫八年之間<lb/>
生聚非不壊也委積非不耗也帝憂則民愁樂則民喜故以憂樂<lb/>
隱顯而助之帝能治其心故禹後雖以身先天下而不以一身負<lb/>
天下之土石以其得治丗之心易使也嗚呼必不得和心之人而<lb/>
爲可以智治則豈羽山之下忍不以智獻其父者歟天下見濡手<lb/>
足之禹則不見土階之上以憂樂者也故曰心治乎人也功治乎<lb/>
<pb n="KR4h0024_SBCK_048-10a"/>
水也其可獨禹云乎<lb/>
　　　　斷非聖人事　李商隱<lb/>
堯去子舜亦去子周公去弟後丗人以爲能斷此絶不知聖人事<lb/>
者斷之爲義疑而後定者也聖人所行無疑又安用斷聖人持天<lb/>
下以道民不得知聖人理天下以仁義民不得知害去其身未仁<lb/>
也害去其家未仁也害去其國亦未仁也害去其天下亦未仁也<lb/>
害去其後丗然後仁也宜而行之謂之義子不肖去子弟不順去<lb/>
弟家國天下後世皆蒙利去害矣不去則反冝然而爲之堯舜周<lb/>
公未甞疑又安用斷故曰斷非聖人事<lb/>
　　　　讓非賢人事<lb/>
丗以爲能讓其國能讓其天下者爲賢此絶不知賢人事者能讓<lb/>
其國能讓其天下是不苟取者耳湯故時非無臣也然其卒佐湯<lb/>
有陞陑之役鳴條之戰竟何人哉非伊尹不可也武故時非無臣<lb/>
也然其卒佐武有牧野之誓白旗之懸果何人哉非太公望不可<lb/>
<pb n="KR4h0024_SBCK_048-10b"/>
也苟伊尹之讓汝鳩仲虺太公望之讓太顚閎天則商周之命其<lb/>
集乎故伊尹之醜夏復歸太公望之發揚蹈厲當此時雖百汝鳩<lb/>
百仲虺伊尹不讓也百太顚百閎天太公望亦不讓也故曰讓非<lb/>
賢人事<lb/>
　　　　知道　房千里<lb/>
丗所以爲逹者貴爵富禄威刑不勝其用珠玉不勝其計耳熟聲<lb/>
口飫味目厭色斯所爲常情之大欲也丗之所以窮者秩不足以<lb/>
庇身禄不足以充用侮不能威辱不能刑聲色不足於耳目滋味<lb/>
不甘於口舌斯所謂常情之大不欲也然而聖人汲汲於禄仕者<lb/>
豈不爲是邪曰非也聖人爲人者也恒人爲已者也聖人負其資<lb/>
得其地逢其時有其禄然後因其基流其德澤猶水之居高者決<lb/>
而漑之其浸必廣聖人之所以爲榮者導人於仁誼然後使萬千<lb/>
年載其烈光爲巍巍之德功以浹於生人者也恒人之爲已者期<lb/>
於厚禄貴位位以私尊禄以私富益尊而愈驕益富而愈汰以淫<lb/>
<pb n="KR4h0024_SBCK_048-11a"/>
快一日之欲纔放肆於氣未絶之閒者也聖人有其時有其位行<lb/>
其道以及於人無其時無其位奉其道以自飾故聖人進不爲榮<lb/>
退不爲戚而常得其道恒人幸其時竊其位竭人以自足無其時<lb/>
失其位任其愚以自困故恒人進以爲已榮退以爲巳辱而常天<lb/>
其道孔子曰鳳鳥不至河不出圖吾巳矣夫孔子歎行已之道足<lb/>
以致是而時王不用已之道道無所施非歎其身食不方丈衣不<lb/>
文繡也恒人之所悲不達者率曰吾妻不能羅𥜗吾兒不得肉食<lb/>
耳豈甞少及於外物哉聖人以德澤流於人雖九命崇錫不以爲<lb/>
厚以其所償果當外其身而公於天下非巳幸也恒人無毫毛以<lb/>
禆於人茍幸得禄仕即逸豫以自怡以竊取偷得爲大黠其所得<lb/>
幸也孔顔聖賢也豈甞聞伐樹瓢飮以爲已辱哉姬旦亦聖人也<lb/>
豈甞聞受封攝理以爲已幸哉是知聖人之樂也内而恒人之樂<lb/>
也外内故常有餘外故常不足有餘故推於人不足故取於人有<lb/>
道之人麤裘索帶而人不鄙之者取其内而不取其外也若然者<lb/>
<pb n="KR4h0024_SBCK_048-11b"/>
富貴者文飾於外也彼之所以仁誼者質充於内也西子不華嫫<lb/>
女錦縠是不能易其美惡後之君子窮於時者當思負其内而自<lb/>
篤無以其外而諂人達於時者當思勉其内以自飾無以其外而<lb/>
驕人茍如是庶幾乎知道矣<lb/>
重校正唐文粹卷第四十八<lb/>
</p>
<p>
</p>
  </div>
</body>
</text>
</TEI>
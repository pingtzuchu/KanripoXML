<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_060-1a"/>
重校正唐文粹卷第六十<lb/>
　　　　　　　　　　　吳興姚　鉉　纂<lb/>
　碑十二<hi>揔八首</hi>
　　家廟<lb/>
　　　唐西川節度副大使中書令南康郡王韋公先廟碑<hi>權德輿</hi>
　　　唐丞相司空燕國公先廟碑<lb/>
　　　唐丞相贈太子太師崔公廟碑<hi>韓雲卿</hi>
　　　唐淮南節度使李公先廟碑<hi>白居易</hi>
　　　唐宣武軍節度副大使令狐公先廟碑<hi>劉禹錫</hi>
　　　唐興元節度使王公先廟碑<lb/>
　　　唐魏博節度使沂國公田公先廟碑<hi>韓愈</hi>
　　　唐河陽軍節度使烏公先廟碑<lb/>
　　　　唐故光禄大夫檢校太尉兼中書令成都尹劔南西川<lb/>
　　　　節度副大使知節度事兼管内支度營田觀察處置統<lb/>
<pb n="KR4h0024_SBCK_060-1b"/>
　　　　押近界諸蠻夷西山八國雲南安撫等使上柱國南康<lb/>
　　　　郡王贈太師韋公先廟碑銘<hi>并序</hi>權德輿<lb/>
萬物本乎天人本乎祖乃立宗廟以安神明德厚流光追養繼孝<lb/>
順而下之曰義等而上之曰仁國家稽合禮文損益前載崇功貴<lb/>
仕得祠四室於王制酌諸侯二昭二穆之義於祭統見君子盡志<lb/>
盡物之誠惟太尉中書令南康郡王懿文經武保合昌運左右德<lb/>
宗格于皇天始恢隴坻之旅終化岷峨之俗貴爲上公位極元台<lb/>
克肆忠力乃圖孝享作新廟干京師大安里古者揚其功烈銘于<lb/>
祭器近古以魯鍾衛鼎追琢先德不若鏤文字於麗牲之碑之爲<lb/>
詳也乃謹而書之云公姓韋氏京兆杜陵人自扶陽重侯用經明<lb/>
至宰相後裔蕃昌德與位偕積十六葉至六代祖範字元禮以字<lb/>
行於代仕周爲車騎大将軍入隋爲沂州刺史啓土郿城易名曰<lb/>
莊實生孝恪雅有文憲武德初由侍御史爲洛州别駕生司農府<lb/>
君諱機爲第一室端誠正志休有厥聲專對岀彊艱貞復命著西<lb/>
<pb n="KR4h0024_SBCK_060-2a"/>
征記以獻太宗嘉之剖符澶州修起儒術三典卿曹陟降屯夷操<lb/>
持貴倖不避彊禦繕理宫室得其時制史氏書之爲唐名臣以夫<lb/>
人隴西郡君辛氏配司農生坊州府君諱餘慶爲第二室清和修<lb/>
絜履道不回歷右驍衛兵曹叅軍以至二千石以夫人武功蘇氏<lb/>
配坊州生贈太子少保府君諱嶽爲第三室方嚴貞幹政事修明<lb/>
在武后時以直忤㫖由太原令移佐睢陽岀入四紀績宣中外歷<lb/>
殿中監剖符八州盧海潮虢眉徐衛陜所至之邦有威有懷凢再<lb/>
追命以夫人扶風郡夫人竇氏配少保生贈太子太師府君諱賁<lb/>
爲第四室盛德循行含章自牧歷藍田尉淑聲流聞上纂崇厚下<lb/>
貽風訓凡三追命以夫人涼國太夫人叚氏配噫嘻自扶陽至郿<lb/>
城積丕烈於前史自考廟至顯考廟流熾昌於後葉列於禘嘗儲<lb/>
厥義方故南康郡王苞五常貞四教秉靈傑出含道中立初誓偏<lb/>
師建竒功扞大患立大節以儒衣法冠授律鑿門佩亞相之印綬<lb/>
修元侯之節制就加宗工入掌金吾撫征全蜀命賜備厚由地官<lb/>
<pb n="KR4h0024_SBCK_060-2b"/>
轉天官參緫端右平章宰政進中書令加司徒太尉鏚鉞秬鬯旂<lb/>
鑾琱戈有嚴有翼乃蔚乃赫忠厚博大以阜俗信廉仁勇以成師<lb/>
南蠻納邸西羗解辮象胥譯戎捷樂府陳夷歌守正持重推誠畢<lb/>
力開地通道者九千餘里生聚教訓者二十一年天文紀功刻在<lb/>
金石曁德宗棄天下太上居諒闇危言急病體國忘身毅然君子<lb/>
之道卓爾大臣之節永貞元年秋七月考終命于理所䇿贈太師<lb/>
有司奏謚曰忠武公自廟成距今凡八年矣以公天子守臣安危<lb/>
注意不得視滌濯承吉觸而元兄國子司業聿實奉朝請薦其常<lb/>
事孝友而才稱於士林初公之仲兄曰暈屯田貟外郎贈鄧州刺<lb/>
史叔氏曰肇太子左庶子兼御史大夫贈左散騎常侍咸以器望<lb/>
而延襃錫公之夫人贈魏國夫人張氏其祖禰與外王父皆秉國<lb/>
鈞爲天下華腴嗣子工部貟外郎行立銜恤無怙齊䘮中禮大凡<lb/>
四廟之支旁尊羣從烜爀昭融不可勝書至若質明光近沭浴盛<lb/>
服虛中以理嘉薦匪懈而無違心太橲沈齊馨香條鬯旣思其志<lb/>
<pb n="KR4h0024_SBCK_060-3a"/>
意若聞乎容聲洞洞乎屬屬乎有以見舉十倫而備百順昔素王<lb/>
之以戰則克以祭則受福其斯之謂乎司業悼手足之凋落感春<lb/>
秋以悽愴永懷明發俾篆斯文銘曰<lb/>
新廟有恤静深奕奕孝孫匪懈玄衮赤舄洪閥章章乃侯乃王漢<lb/>
稱扶陽唐有南康二十三葉沛然蕃昌四室崇崇斯焉享甞烈烈<lb/>
南康温良能斷謀猷樽爼文武楨榦汧岐之西祲沴銷散井絡之<lb/>
下天文昭煥撫封全歸冥寞德輝聿脩孝享家法無違以昭以穆<lb/>
以嗣以續和氣婉容苾芬烹熟子孫小大罔不祗肅神之聽之報<lb/>
以介福<lb/>
　　　　唐金紫光禄大夫守司空同中書門下平章事充太微<lb/>
　　　　宫使上柱國燕國公于公先廟碑銘<hi>并序</hi>權德輿<lb/>
國朝之制二品已上祠四廟三公品第一雖有始封亦不敢逾焉<lb/>
元和五年相國司空燕國公立新廟於京師蘭陵里司空公以文<lb/>
武偉才肆勤納忠外貞師律入作公相以平乎水土以調乎隂陽<lb/>
<pb n="KR4h0024_SBCK_060-3b"/>
深惟祖禰尊尊之義昭穆親親之道乃圖廟食以永代德公姓于<lb/>
氏河南人七代祖謹後魏柱國大将軍周太傅三老燕國文公六<lb/>
代祖寔周文左輔隋贈司空燕國安公五代祖象賢驃騎大将軍<lb/>
㑹昌定公惟三葉有大勲力于北朝乞言而爲惇史體國以全至<lb/>
公四代祖益州郫縣令諱德威夫人京兆韋氏曽祖緜州顯武縣<lb/>
令諱玄範夫人北海唐氏王父贈刑部尚書諱汪夫人北海王氏<lb/>
烈考贈司空諱夐夫人邠國太夫人京兆韋氏凡宗廟之數郫縣<lb/>
爲初室顯武爲二室尚書爲三室司空爲親室其配各以夫人氏<lb/>
交神明之道也惟郫縣顯武遵道服儒廉退潔修且曰邴曼容陳<lb/>
仲弓吾之師也故仕不過六百石而以理效聞尚書沈冥善閉含<lb/>
道特立以處士燕居至于没身凡三追命至大司寇先司空廣大<lb/>
而靜黙㳟儉而好禮合二雅循四教推明理古之學貶絶非聖之<lb/>
書恬智交養龜頥不惑起家益州東陽主簿四徙官至寧州眞寧<lb/>
縣令又再轉至泗州司馬禄至卑而仁及物道未泰而志不懾公<lb/>
<pb n="KR4h0024_SBCK_060-4a"/>
卿大夫之間尊有道而踈利權天寶末宰執擅朝惡其剛介不附<lb/>
已故官止郡佐而慶延身後朝興加恩亦三追命曰密州刺史吏<lb/>
部尚書以至于論道焉長子頗專良有士行終洋州司戸叅軍家<lb/>
子䪹貞幹強敏程功賦職歷戸部侍郎以公事貶泉州司戸贈楚<lb/>
州刺史㓜子頃吏理清明仕至長安縣尉司空公即第三子也英<lb/>
朗閎逹剛方博厚才可以扞大患學可以析羣疑彌綸中朝則尚<lb/>
書郎京邑廷尉皆有懿績惠綏外服則湖蘇虢陜二千石察廉克<lb/>
宣功化繇山南東道節度使平章事入覲居中䇿拜顯尊紹文公<lb/>
安公之爵地展盡志盡物之誠敬悽愴怵惕精明吉蠲詩云春秋<lb/>
匪懈享祀不忒司空當之矣又曰以妥以侑以介景福先公冝之<lb/>
矣又狀先公之行其大略曰孔宣父應聘歷國因而老于洙泗我<lb/>
先君宦學於天寶之年而操之者甫忠謂林甫國忠先君於無窮<lb/>
乎又曰小子不敏不通先君之大道不識先君之大行不肖之罪<lb/>
也類是者千餘言其太史公自序之風可以論譔酌之祭器德輿<lb/>
<pb n="KR4h0024_SBCK_060-4b"/>
外王母公之從母也故其門中風訓獲周知之忝備重任在公下<lb/>
列公以廟銘見授頓伏上聞尊嚴咫尺實奉靣命其傳信不敢曼<lb/>
辭銘曰<lb/>
燕文三老弼魏佐周安公定公亦播厥猷郫縣顯武一同丕矩尚<lb/>
書司空三命追崇義訓忠敎公台焜燿乃封故地乃建新廟新廟<lb/>
是冝羶薌告祠齊明盛服乃順乃時卑靜以正如親聽命求福不<lb/>
囬孝孫之慶刻銘斯碑以代承夷<lb/>
　　　　唐丞相贈太子太師崔公廟碑銘<hi>并序</hi>韓雲卿<lb/>
戊申歲六月尚書左僕射趙國公圎薨天子罷朝三日䘮禮贈賻<lb/>
加異常數詔贈太子太師謚曰某嗣子某遵荷先訓敦率舊禮五<lb/>
月而葬二十五月而祥始立廟洛邑曰考廟王考廟皆二丈有七<lb/>
從四尋衡八尋二戸立楹外垂四阿圬塓彩繪施以丹雘齋室爨<lb/>
室庭垣稱之連族氏纁躅清顯銘其德太師崔氏河東武城人也<lb/>
係于齊著于漢荷先少師之純孝温重稟受元和緯文經武爲國<lb/>
<pb n="KR4h0024_SBCK_060-5a"/>
梁柱賊臣禄山憑犯河華玄宗順動南遊蜀漢公爲居守有扶掖<lb/>
再造之勲函洛阻絶人惟蠆毒肅宗振旅朔陲殱靜禍亂公爲宰<lb/>
衡有翊賛戡復之謀山越之難淮泗之疑茂勲盛業疇爲公比禮<lb/>
曰以勞定國則祀之能禦大災則祀之能捍大患則祀之是冝廟<lb/>
食以銘于鼎以某月之某日寢廟旣成庭除旣平備器㓗服儉而<lb/>
中禮先饗七日致齋具物水草陸産醴酪牲牷之備外盡物也色<lb/>
温行宛身屈意愉懼不及内盡志也禮卒奠撤齋莊之色如存焉<lb/>
歎息之音如聞焉君子曰吾觀崔氏之享有以知禘甞之義焉古<lb/>
者諸侯立五廟有鼎與樂有國之制侯伯有爵而無土廟有鼎祭<lb/>
樂不克立五廟而立三廟不銘于鼎而銘于碑其銘曰<lb/>
顯顯太師天孕鴻才恢張碩勲輝輝衡台惟昔姦兇飫息犯順當<lb/>
時無虞區宇駭震玄宗南巡功著巴岷肅宗戡復勲揚䇿牘銷殄<lb/>
氛祲宣明日月於惟大師誰将比烈<lb/>
　　　　唐淮南節度使檢校尚書右僕射趙郡李公家廟碑銘<lb/>
<pb n="KR4h0024_SBCK_060-5b"/>
梁柱賊臣禄山憑犯河華玄宗順動南遊蜀漢公爲居守有扶掖<lb/>
再造之勲函洛阻絶人惟蠆毒肅宗振旅朔陲殱靜禍亂公爲宰<lb/>
衡有翊賛戡復之謀山越之難淮泗之疑茂勲盛業疇爲公比禮<lb/>
曰以勞定國則祀之能禦大災則祀之能捍大患則祀之是冝廟<lb/>
食以銘于鼎以某月之某日寢廟旣成庭除旣平備器㓗服儉而<lb/>
中禮先饗七日致齋具物水草陸産醴酪牲牷之備外盡物也色<lb/>
温行宛身屈意愉懼不及内盡志也禮卒奠撤齋莊之色如存焉<lb/>
歎息之音如聞焉君子曰吾觀崔氏之享有以知禘甞之義焉古<lb/>
者諸侯立五廟有鼎與樂有國之制侯伯有爵而無土廟有鼎祭<lb/>
樂不克立五廟而立三廟不銘于鼎而銘于碑其銘曰<lb/>
顯顯太師天孕鴻才恢張碩勲輝輝衡台惟昔姦兇飫息犯順當<lb/>
時無虞區宇駭震玄宗南巡功著巴岷肅宗戡復勲揚䇿牘銷殄<lb/>
氛祲宣明日月於惟大師誰将比烈<lb/>
　　　　唐淮南節度使檢校尚書右僕射趙郡李公家廟碑銘<lb/>
<pb n="KR4h0024_SBCK_060-6a"/>
<hi>并序</hi>白居易<lb/>
王建侯侯建廟廟有器器有銘所以論譔先德明著後代或書干<lb/>
鼎或文于碑古今之通制也維開成某年某月某日宣武軍節度<lb/>
使檢校尚書右僕射汴州刺史上柱國賜紫金魚袋趙郡李公齋<lb/>
沭祗慄拜章上言請立先廟以奉常祀於是得請于天子承式于<lb/>
有司是歲某月某日經始于東都明年某月某日有事干新廟外<lb/>
盡其物内盡其志三獻百順神格禮成其友居易以李氏宗祖丗<lb/>
家名爵與僕射志行官業書于麗牲之碑謹按家略九代祖善權<lb/>
後魏譙郡守八代祖延觀徐梁二州刺史七代祖續某郡太守六<lb/>
代祖顯逹隋頴州刺史五代祖遷皇朝冝穀二州别駕贈德州刺<lb/>
史高祖孝卿右散騎常侍贈鄧州刺史曽祖府君諱敬玄緫章儀<lb/>
鳯間歷吏部侍郎同中書門下三品中書令弘文館大學士監修<lb/>
國史封趙國公謚曰文憲才智職業載在國史今祭于第一室以<lb/>
妣薊國夫人范陽盧氏配焉王父府君諱守一屬世難家故不求<lb/>
<pb n="KR4h0024_SBCK_060-6b"/>
聞逹避榮樂道與時浮沈終成都府郫縣令祭于第二室以妣榮<lb/>
陽夫人鄭氏配焉先考府君諱晤歷金壇烏程晉陵三縣令府君<lb/>
爲人篤於家行飾以吏事動有常度居無惰容所蒞之邑有善政<lb/>
辭滿之日多遺愛不登貴位其命矣夫今祭于第三室以先妣上<lb/>
谷夫人范陽盧氏配焉府君累贈至尚書右僕射夫人累贈至上<lb/>
谷郡太夫人前後凢三追命六告第渥澤疊洽自葉流根從子貴<lb/>
也郫縣<hi>臮晉</hi>陵府君咸善積于躬道屈於位儲祉流慶而僕射生焉<lb/>
僕射名紳字公垂六歲丁晉陵府君憂孺慕號踊如成人禮九歲<lb/>
終制孝養上谷太夫人年雖㓜承順無違家雖貧甘旨無闕侍親<lb/>
之疾冠帯不解者三載餘可知也執親之䘮水漿不入口者五日<lb/>
餘可知也先是祖妣考妣<hi>晉陵府君前娶夫人斐氏無子早䘮</hi>洎叔父兄妹之殯咸<lb/>
未歸祔各處一方公在斬縗中親護九䘮匍匐萬里及期䘮事禮<lb/>
無闕違至誠感神有靈烏瑞芝之應事動鄕里名聞公卿言孝友<lb/>
者以爲表率憲宗嗣統三年李錡盜據京口公寓居無錫㑹擢第<lb/>
<pb n="KR4h0024_SBCK_060-7a"/>
東歸錡聞公名署軄引用初詢以謀畫結舌不對次強以章檄絕<lb/>
筆不書誘之以厚利不從迫之以淫刑不動将僇辱者數四就幽<lb/>
囚者七旬誠貫神明有死無二言名節者以爲準程朝廷嘉之拜<lb/>
右拾遺歲餘穆宗知公忠孝文行召入翰林特授司封貟外郎知<lb/>
制誥遷中書舎人承顔造膝知無不言獻替啓沃如石投水俄拜<lb/>
御史中丞戸部待郎旣而望屬台衡朝當晏駕時移世變遂出掾<lb/>
高要佐潯陽旋爲滁壽二州刺史大凡公之爲政也應用無方所<lb/>
居必化卧理二郡以去害爲先故有盜奔獸伏之感廉察浙右以<lb/>
分憂爲切故有䘏鄰活殍之惠尹正河洛以革弊爲急故有摘姦<lb/>
抉蠧之威文宗知公全才以汴難理乃授鈇鉞俾鎭綏之𥘉宣武<lb/>
師人驕強恨悍狃亂徼利積習生常公旣下車盡知情僞刑賞信<lb/>
惠合以爲用一年而下懲勸二年而下畏服三年而下恥格肅然<lb/>
丕變薰然大和撫之五年人俗歸厚至於捍大患禦大災卻飛蝗<lb/>
遏暴水致歲於豐稔免人於墊溺噫微公之力汴之民其爲殣乎<lb/>
<pb n="KR4h0024_SBCK_060-7b"/>
其爲魚乎殊績尤課不可具舉天下征鎭淮海爲大非公作帥不<lb/>
足以長東諸侯制加銀青光禄大夫楊州長史淮南諸道節度觀<lb/>
察等使餘如故詔下之日岀次于外軍門不擊柝里巷無吠犬從<lb/>
容五日按節而東百姓三軍挈壺漿捧簟醪遮道攀餞者動以萬<lb/>
輩皆嗚咽流涕如嬰兒之别慈母焉噫若非袴𥜗之惠及其㓜稚<lb/>
雞豚之養及其老艾推赤心置人腹中者則安能化暴戾之俗一<lb/>
至於此乎西人泣送東人歌迎梁楚千里風交化移膏雨景星所<lb/>
至蒙福于時開成㑹昌之際上方致理公未登庸顒顒蒼生環望<lb/>
而巳盛矣哉大丈夫生於世也以忠貞奉乎君以義利惠乎人以<lb/>
黻冕貴乎身以宗廟顯乎親以孝敬交乎神冝其荷百禄輔一德<lb/>
爲有唐之宗臣者歟君子謂李氏之廟也休哉公之祭也順哉然<lb/>
曰有孫如此有子如此可謂孝也故其碑銘云<lb/>
祭祀從貴爵土有祑諸侯之廟一宫三室皇皇西室皇祖中書孝<lb/>
孫追逺昭穆有初顯顯中室王父郫令順孫祗享盡孝盡敬肅肅<lb/>
<pb n="KR4h0024_SBCK_060-8a"/>
東室先考晉陵嗣子奉薦孝思蒸蒸嗣子其誰僕射公垂公垂翼<lb/>
翼齋嚴諒直爲子爲臣有典有則載膺休命載踐右職以孝肥家<lb/>
以忠肥國乃授侯伯纛鉞旂㦸乃饗祖禰姓牢黍稷家聲振耀國<lb/>
典襃飾六命徽章三世血食光大遺訓顯揚先德子孫承之垂𥙿<lb/>
無極<lb/>
　　　　唐宣武軍節度副大使檢校禮部尚書令狐公先廟碑<lb/>
　　　　銘<hi>并序</hi>劉禹錫<lb/>
今上元年七月十三日汴州刺史宣武軍節度副大使知節度事<lb/>
汴宋亳等州觀察處置使銀青光禄大夫檢校禮部尚書兼御史<lb/>
大夫上柱國彭陽縣開國伯令狐公西嚮拜章上言守臣楚蒙𬒳<lb/>
恩澤列爲元侯得立家廟以奉常祀制書下其奏于有司於是善<lb/>
相考祥得地于京師通濟里居無何新廟成公以守藩故申命季<lb/>
弟監察御史定卜牲練日越八月丁亥祔饗三室塪墉以尚幽設<lb/>
幄以迎精禮無尤違神用寧謚第一室秦州上邽縣尉諱濬以妣<lb/>
<pb n="KR4h0024_SBCK_060-8b"/>
太原王氏配第二室緜州昌化縣令贈吏部尚書諱崇亮以贈太<lb/>
原郡夫人河東柳氏配第三室太原府功曹參軍贈司空諱承簡<lb/>
以妣贈魏國太夫人冨春孫氏配明年十月公由浚郊以介圭入<lb/>
覲眞拜戸部尚書進爵爲魯侯旣辭戎旃得以列侯謁三廟是歲<lb/>
南至上不視朝又得以時展祭先期致齋栗然以敬旣齋盡志歆<lb/>
然永思奉其百順陳以具物始躋而䖍恭終獻而汍瀾旣卒事顧<lb/>
麗牲之石冝有刋紀乃俾家老授其諜于所知云令狐晉邑也晉<lb/>
大夫魏顆以輔氏之功始封焉其易名文國語所謂令狐文子是<lb/>
也其先周文王之昭畢公高之裔畢萬爲晉卿始封于魏自萬至<lb/>
顆蓋四丗其後三十七丗藍田侯蚪仕拓魏爲燉煌郡太守子孫<lb/>
因家遂占數爲郡人藍田之孫熈在隋爲納言惟上邽府君納言<lb/>
之玄孫道克肖而位不至惟尚書府君西州之右族光未耀而德<lb/>
巳基惟司空府君志爲君子儒以經學居上第調𥙷安陽縣主簿<lb/>
歷平正縣尉汾州司法恭軍陜州大都督兵曹終于太原府首掾<lb/>
<pb n="KR4h0024_SBCK_060-9a"/>
始以顓經進旣仕旁通百家愛穀梁子清而婉左丘明國語辯而<lb/>
工司馬遷史記文而不華咸手筆朱墨究其微旨愷悌以肥家信<lb/>
誼以急人德充齒耋獨享天爵故休祐集于身後徽章流乎佳城<lb/>
凡以子貴承澤降命書告第者始贈尚書祠部郎中再贈禮部尚<lb/>
書三加右僕射四進太保五爲上公先太夫人亦四從封蜜印纍<lb/>
纍邦族聳慕生三子皆才彭陽爲嗣次子從端實肅給令爲檢校<lb/>
膳部郎中參河東軍事季子前所謂爲監察御史今主柱下方書<lb/>
温敏而有文綽綽然眞令兄弟惟彭陽公以辭筆取科名翰飛叅<lb/>
侍從由博士主尚書牋奏典内外書命遂登樞衡言文章者以爲<lb/>
冠擁節揔戎率身和衆留惠于盟津變風于浚都言方略者以爲<lb/>
能夫浚師嚄唶難治乗釁竊發寖成習俗莅止五載飮和革心車<lb/>
馬來朝人皆隕涕問公還期觴必祝之留爲常伯旋命居守汴人<lb/>
聞公之東近而愈懐翹翹瞿瞿咸西其首言遺愛者可紀焉貴而<lb/>
率禮老而能慕怵惕乎霜露齋莊乎廟祧睦其季仲施及鄉黨言<lb/>
<pb n="KR4h0024_SBCK_060-9b"/>
孝悌者歸厚焉勒銘于碑以代彜鼎文曰<lb/>
巳孤之孝莫如備物顯顯新廟四阿三室時惟仲月卜用柔日醆<lb/>
醴苾芬牲牷肥腯籩甒在堂蕭膋在庭孝孫蒸蒸恭若奉盈低簮<lb/>
委紳薦爼登鉶肹蠁交感流涕縁纓禮以備儀誠以致美祖考來<lb/>
格錫之休祉工祝告訖退循軒戺乃授風人作詩以紀猗歟彭陽<lb/>
之寵光佐憲皇西省東臺迭爲侍郎國之大柄咨爾平章敬宗凝<lb/>
旒俾鎭雍丘入爲地官今守東周彭陽之忠厚冝介福以壽東郊<lb/>
旣釐可復朝右緜緜其胄糸于周舊由我顯起必昌其後大和紀<lb/>
元作廟之首刻碑廟門龍集巳酉<lb/>
　　　　唐興元節度使王公先廟碑銘<hi>并序</hi>
唐制五等有爵服而無山川登于三軍得立四廟備物崇祀以交<lb/>
神明敬先報本以輔孝治有國之令典也惟長慶三年前相國王<lb/>
公始卜廟于西京崇業里公時鎭劒南東川上章曰臣涯官秩印<lb/>
綬品俱第三請如式以奉宗廟制可是歲仲冬申命長男孟堅祔<lb/>
<pb n="KR4h0024_SBCK_060-10a"/>
其主于三室明年公入爲御史大夫復以十一月躬行蒸祭間歲<lb/>
公岀梁州就拜司空禮崇異數廟加祀室大和二年増新室旣成<lb/>
祔顯考尊位告饗由禮觀之者以爲世程第一室上儀同幽州别<lb/>
駕府君諱元政以妣愽陵崔氏配第二室湖州安吉縣令贈尚書<lb/>
刑部貟外郞府君諱實以妣贈扶風縣太君馬氏配第三室朝散<lb/>
大夫青州司馬贈戸部侍郎府君諱祚以妣贈武威郡太夫人賈<lb/>
氏配第四室曰温州刺史贈太尉府君諱冕以妣贈魯國太夫人<lb/>
愽陵崔氏配初周王太子晉遇浮丘化爲神仙時人號曰王家其<lb/>
後遂以命氏顯于秦者曰翦三丗将秦師子孫分居晉代間東漢<lb/>
有徴君霸霸孫甲亦號徴君徙居祁縣爲著姓故至干今爲太原<lb/>
人自漢渉魏益以熾昌凡十葉至後魏度支尚書廣陽侯冏廣陽<lb/>
有二子神念神感神念南奔梁神感北仕齊惟儀同府君廣陽侯<lb/>
五代孫也唐興于太原實從義旗佐成王業故有開府儀同之寵<lb/>
惟刑部府君以功臣子理二邑不躋貴仕故有錫羡後大之祥惟<lb/>
<pb n="KR4h0024_SBCK_060-10b"/>
戸部府君㓜孤以孝聞于郷曲未冠以文售于有司由前進士𥙷<lb/>
延州臨安縣主簿㑹詔徴賢良䇿在甲科授瀛州饒陽尉歲滿遷<lb/>
渭南天后在神都而東畿差重遂由渭南轉河陽適建萬象神宫<lb/>
甸内吏分董其役因上書切諌繇是名益聞開元初以大理司直<lb/>
馳駋車聮讞太獄閩禺朔漠至止決平早以欒棘傷生晚成劇恙<lb/>
樂就夷曠故不至大官惟太尉府君生于治平時以文學自奮年<lb/>
十有五賁然從秋賦明年春昇名于司徒又一年玄宗御層樓發<lb/>
德音懸文辭政術科以置旄士府君䇿最高授太常寺太祝未幾<lb/>
復以能通道德南華沖虛三眞經進盩厔尉天寶中歷右拾遺左<lb/>
𥙷闕禮部司馬二貟外郎屬幽陵亂華遣兵南服因佐閩粤改檢<lb/>
校比部郎中行軍司馬時中原甫寧江南爲吉地二千石多用名<lb/>
德乃以府君牧温州朝廷虚公卿以侯高第及聞永嘉人輟春罷<lb/>
社薦紳閒以丕淑相弔焉雖位負于道而邁德垂矩後之人得以<lb/>
纉承丕揚之其儲休啓祐有自云爾生三子皆聦明絕人長曰沼<lb/>
<pb n="KR4h0024_SBCK_060-11a"/>
以神童仕至檢校禮部郎中次曰㓗以竒文仕至國子司業今代<lb/>
郡公實季子也早在文仕射䇿連中咸丗其家貞元中德宗聞其<lb/>
名自藍田縣召入禁中視草厥後三典書命再參内庭憲宗器之<lb/>
付以國柄翊賛有道雖䇿免常居大寮今年自梁州請覲上思用<lb/>
舊臣爲羽儀遂領太常其公府如故以一心事六君顯官重務靡<lb/>
不揚歷且夫起諸生至三公而心愈卑道益廣出授黃鉞以臨諸<lb/>
侯入服華章以謁家廟追崇極大位血食備多室享全榮而奉昭<lb/>
薦嗚呼公侯之孝歟冝書廟器以視喬公之三鼎其辭曰<lb/>
閟宇神庭邃清而嚴上公之儀四室眈眈犠以㓗牲粢以大糦交<lb/>
神尚敬合魂尚氣子姪宗工駿奔奉事副笄侈𬒮儼恪居次孝孫<lb/>
兢兢執爵而升以祼以濯以伏以興水陸具來羶薌畢登列于圜<lb/>
方其氣増増乃礿乃甞敬而追逺二昭二穆孝以尊本瞻瞻几幄<lb/>
蹜蹜堂閫禮成起慕涕落玄衮濡露踐霜誰無永懷不如逹者哀<lb/>
與榮偕逢時奮庸誰不得位不如仁人以道爲貴惟公之逹兮名<lb/>
<pb n="KR4h0024_SBCK_060-11b"/>
以顯親惟公之仁兮德以澡身六朝之清臣一代之全人冝其丗<lb/>
家翼翼振振罔不肅祗于廟門<lb/>
　　　　魏博節度觀察使沂國公田公先廟碑銘<hi>并序</hi>韓愈<lb/>
元和八年十一月壬子上命丞相元衡丞相吉甫丞相絳召太史<lb/>
尚書比部郎中韓愈至政事堂傳詔曰田弘正始有廟京師朕惟<lb/>
弘正先祖父厥心靡不嚮帝室訖不得施乃以敎付厥子維弘正<lb/>
銜訓事耐朝夕不怠以能迎天之休顯有丕功維父子繼忠孝予<lb/>
維寵嘉之是以命汝愈銘欽哉惟時臣愈承命悸恐明日詣東上<lb/>
閤門拜䟽辭謝不報退伏念昔者魯僖公能遵其祖伯禽之烈周<lb/>
天子實命其史臣克作爲駉駜泮閟之詩使聲于其廟以假魯靈<lb/>
今天子嘉田侯服父訓不違用康靜我國家蓋寵銘之所以休寧<lb/>
田氏之祖考而臣適執筆太史奉明命其可以辭謹按魏博節度<lb/>
使銀青光禄大夫檢校工部尚書魏州大都督府長史御史大夫<lb/>
沂國公田弘正北平盧龍人故爲魏博諸将忠孝畏慎田季安卒<lb/>
<pb n="KR4h0024_SBCK_060-12a"/>
其子㓜弱用故事代父人吏不附迎弘正於其家使領軍事弘正<lb/>
籍其軍之衆與六州之人還之朝廷悉除河北故事比諸州故得<lb/>
用爲帥巳而復贈其父故滄州刺史兵部尚書母夫人鄭氏梁國<lb/>
太夫人得立廟祭三代曽祖都水使者府君祭𥘉室祖安東司馬<lb/>
贈襄州刺史府君祭二室兵部府君祭東室其銘曰<lb/>
唐繼古帝海外臣制狎于太寧燕盜以驚羣黨相維河北失平號<lb/>
登元和大聖載營風揮日舒咸順指令嶪嶪魏土嬰兒戲兵吏伐<lb/>
愁毒莫保腰頸人曰田侯其德可倚叫譟奔趨乗門請起田侯攝<lb/>
事奉我天門束縛弓戈考校度程堤疆籍戸來復邦經帝欽良臣<lb/>
曰維錫予嗟我六州始復故𥘉告慶于宗以降命書旌節有韜豹<lb/>
尾神旗橐兠㦸纛以長魏師田侯稽首臣愚不肖逮兹有成祖考<lb/>
之教帝曰俞哉維汝忠孝予思乃父追秩夏卿媲德振賢梁國是<lb/>
榮田侯作廟相方視祉見于蓍龜祖考咸喜曁暨田侯兩有文武<lb/>
訖其外庸可作承輔咨汝田侯勿亟勿遟覲嚮式時祖考之思<lb/>
<pb n="KR4h0024_SBCK_060-12b"/>
　　　　唐河陽軍節度使烏公先廟碑銘<hi>并序</hi>
元和五年天子以盧從史始立議用師于恒乃隂與宼連夸謾兇<lb/>
驕岀不遜言其執巳來其四月中貴人承璀即誘而縛之其下皆<lb/>
甲以岀操兵趨譁牙門都将烏公重胤當軍門叱曰天子有命從<lb/>
有賞敢違者斬於是士皆斂兵還營卒致從史京師壬辰詔用烏<lb/>
公爲銀青光禄大夫河陽軍節度使兼御史大夫封張掖郡𨳩國<lb/>
公居三年河陽稱治詔贈其父工部尚書且曰以其廟享即以其<lb/>
年營廟于京師崇化里軍佐竊議曰先公旣位常伯而先夫人無<lb/>
加命號名差卑於配不宜語聞詔贈先夫人劉氏沛國太夫人八<lb/>
年八月廟成三室同宇祀自左領軍衛而下作主于第乙巳升于<lb/>
廟烏氏著於春秋譜于丗本列於姓苑在莒者存在齊有餘枝鳴<lb/>
皆爲大夫秦有獲爲大官其後世之江南者家鄱陽處北者家張<lb/>
掖或入夷狄爲君長唐𥘉察爲左武衛大将軍實張掖人其子曰<lb/>
令望爲左領軍衛大将軍孫曰蒙爲中郎将是生贈尚書諱承洽<lb/>
<pb n="KR4h0024_SBCK_060-13a"/>
字某烏氏自莒齊秦大夫以來皆以才力顯及武德巳來始以武<lb/>
功爲名将家𨳩元中尚書管平盧先鋒軍屬破奚契丹從戰捺禄<lb/>
走可突干渤海上至馬都山吏民逃徙失業尚書領所部兵塞其<lb/>
道壍厚累石緜四百里深高皆三丈寇不得進民還其居歲罷運<lb/>
錢三千萬餘黒水室韋以騎五千來屬麾下邊威益張其後與耿<lb/>
仁智謀說史思明降思明復叛尚書與兄承恩謀殺之事發族夷<lb/>
尚書獨走免李光弼以聞詔拜冠軍将軍守右威衛将軍檢校殿<lb/>
中監封昌化郡王石嶺軍使積粟勵兵出入耕戰以疾去職貞元<lb/>
十一年二月丁巳薨于華隂告平里年若干即葬於其地二子大<lb/>
夫爲長季曰重元爲某官銘曰<lb/>
烏氏在唐有家於初左武左領二祖紹居中郎少卑屬干尚書不<lb/>
償其勞乃相大夫授我戎節制有疆墟備禮登壇以有宗廟作廟<lb/>
天都以致其孝右祖左孫奚饗其報云誰無子其有無孫光對無<lb/>
羞乃惟有人昔命平盧爲艱爲瘁大夫承之危不棄義四方其平<lb/>
<pb n="KR4h0024_SBCK_060-13b"/>
士有迨息來覲來齋以饋黍稷<lb/>
重校正唐文粹卷第六十<lb/>
　　　　　　　　　　　　　嘉靖甲申歲太學生姑蘇徐焴文明刻于家塾<lb/>
<pb n="KR4h0024_SBCK_060-14a"/>
<pb n="KR4h0024_SBCK_060-15a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_013-1a"/>
重校正唐文粹卷第十三<lb/>
　　　　　　　　　　　　吳興姚　鉉　纂<lb/>
詩丁<hi>揔六十六首</hi>
　樂府辭下<lb/>
　　神仙十二<lb/>
　　　歩虛詞十首<hi>道士吳筠</hi>歩虛詞<hi>髙駢</hi>夢上天<hi>元稹</hi>
　　俠少十七<lb/>
　　　結客少年塲<hi>盧照隣</hi>邯鄲少年行<hi>鄭錫</hi>邯鄲少年行<hi>髙適</hi>
　　　少年子<hi>李白</hi>少年行二首<hi>王維</hi>少年詞<hi>李百藥</hi>
　　　少年行<hi>張籍</hi>少年行<hi>崔國輔</hi>俠客行<hi>元稹</hi>
　　　俠客行<hi>李白</hi>刺年少<hi>李賀</hi>古遊俠呈軍中諸將<hi>崔顥</hi>
　　　青樓曲<hi>王昌齡</hi>劒客<hi>賈島</hi>壯士吟<hi>孟遟</hi>
　　　結韈子<hi>李白</hi>
　　行樂十三<lb/>
<pb n="KR4h0024_SBCK_013-1b"/>
　　　　楚宫行<hi>張籍</hi>上之回<hi>李白</hi>陽春歌<lb/>
　　　　皷吹入朝曲　白紵詞三首　冬白紵<hi>元稹</hi>
　　　　相逢行<hi>李白</hi>古樂府<hi>權德輿</hi>朝來曲<hi>王昌齡</hi>
　　　　將進酒<hi>李白</hi>将進酒<hi>李賀</hi>
　　　追悼一<lb/>
　　　　李夫人<hi>白居易</hi>
　　　愁苦六<lb/>
　　　　古別離<hi>李端</hi>古別離<hi>孟郊</hi>遊子吟<hi>李益</hi>
　　　　遊子吟<hi>孟郊</hi>苦熱行<hi>王轂</hi>苦寒吟<hi>孟郊</hi>
　　　鳥獸花卉十三<lb/>
　　　　八駿圖<hi>白居易</hi>天馬歌<hi>李白</hi>紫騮馬<lb/>
　　　　騘馬行<hi>杜甫</hi>猛虎行<hi>李白</hi>猛虎行<hi>李賀</hi>
　　　　白虎行　烏棲曲<hi>李白</hi>烏夜啼<lb/>
　　　　艾如張<hi>李賀</hi>野田黃雀行<hi>李白</hi>採蓮曲<hi>張籍</hi>
<pb n="KR4h0024_SBCK_013-2a"/>
　　　採蓮曲<hi>李白</hi>
　　古城道路四<lb/>
　　　石城<hi>鄭谷</hi>沙路曲<hi>李賀</hi>沙堤行呈裴相公<hi>張籍</hi>
　　　洛陽陌<hi>李白</hi>
　　　　歩虚詞十首　道士吳筠<lb/>
衆仙仰靈範肅駕朝神宗金景相照曜逶迤昇太空七玄巳髙飛<lb/>
火鍊生珠宫餘慶逮天壤平和王道融八威清遊氣十絶舞祥風<lb/>
使我躋陽源其來自隂功逍遙太霞上真鑒靡不通<lb/>
逸轡登紫清元乗邁奔電閬風隔三天俯視猶可見玉闥摽敞朗<lb/>
瓊林鬱葱蒨自非挺金骨焉得諧夙願真朋何森森合景恣遊宴<lb/>
良㑹忘淹留千齡纔一眄<lb/>
三宫發明景朗照同鬱儀紛然馳飈欻上采空清蕤令我洞金色<lb/>
後天耀瓊姿心恊太虛靜寥寥竟何思玄中有至樂淡泊終無爲<lb/>
但與正真友飄颻散遨嬉<lb/>
<pb n="KR4h0024_SBCK_013-2b"/>
稟化凝正氣錬形爲真仙忘心符元宗返本恊自然帝一集絳宮<lb/>
流光出丹玄元英與桃君朗詠長生篇六府煥明霞百關羅紫煙<lb/>
飇車渉寥廓靡靡乗景遷不覺雲路逺斯須遊萬天<lb/>
扶桑誕𥘉景羽蓋凌晨霞倐欻造西域嬉遊金母家碧津湛洪源<lb/>
灼爍敷荷花煌煌青琳宮璨璨列玉華真氣溢絳府自然思無邪<lb/>
俯矜區中士夭濁良可嗟<lb/>
瓊臺劫爲仞孤暎大羅表常有三素雲凝光自飛繞羽童泛明霞<lb/>
升降何縹緲鸞鳯吹雅音栖翔絳林摽玉虛無晝夜靈景何皎皎<lb/>
一覩太上京方知衆天小<lb/>
灼灼青華林靈風振瓊柯三光無冬春一氣清且和廻首邇結鄰<lb/>
傾眸親曜羅豁落制六天流鈴威百魔緜緜慶不極誰謂椿齡多<lb/>
髙情無侈靡遇物生華光至樂無簫歌金玉音琅琅或登眀眞臺<lb/>
宴此羽景堂杳靄結寳雲霏微散靈香天人誠遐曠歡㤗不可量<lb/>
爰從太微上肆覲虚皇尊騰我八景與威遟入天門旣登玉宸庭<lb/>
<pb n="KR4h0024_SBCK_013-3a"/>
肅肅仰紫軒敢問龍漢末如何闢乾坤怡然輟雲璈告我希夷言<lb/>
幸聞至精理方見造化源<lb/>
二氣播萬有化機無停輪而我操其端乃能出陶鈞寥寥大漠上<lb/>
所遇皆清眞澄瑩含元和氣同自相親絳樹結丹實紫霞流碧津<lb/>
以兹保童嬰永用超形神<lb/>
　　　　歩虛詞　高駢<lb/>
青溪道士人不識上天下天鶴一隻洞門深鎻碧牎寒滴露研朱<lb/>
點周易<lb/>
　　　　夢上天　元稹<lb/>
夢上髙髙天髙髙蒼蒼髙不極下視五嶽塊纍纍仰天依舊蒼蒼<lb/>
色蹋雲聳身身更上攀天下天攀未得西瞻若木免輪仾東望蟠<lb/>
桃海波黑日月之光不到此非暗非明煙塞塞天悠地逺身跨風<lb/>
下無階梯上無力來時畏有他人上截斷龍胡斬鵬翼茫茫漫漫<lb/>
方自悲哭向青雲搯<hi>音叨</hi>素臆哭聲厭咽旁人惡喚起驚悲淚飄露<lb/>
<pb n="KR4h0024_SBCK_013-3b"/>
千慚萬謝喚厭人向使無君終不寤<lb/>
　　　　結客少年塲　盧照鄰<lb/>
長安重遊俠洛陽冨才雄玉劒浮雲騎金鞭眀月弓鬪雞通渭北<lb/>
走馬向關東孫賔遥見待郭解暗相通不受千金爵誰論萬里功<lb/>
將軍下天上虜騎入雲中𤇺火夜似月兵氣暁成虹横行徇知巳<lb/>
負羽逺征戎龍旌昬朔霧鳥陣卷寒風追奔瀚海咽戰罷隂山空<lb/>
歸來謝天子何如馬上翁<lb/>
　　　　邯鄲少年行　鄭錫<lb/>
霞鞍金口騮豹䄂紫貂裘家住叢臺下門前漳水流喚人呈楚舞<lb/>
借客試吳鉤見說秦兵至甘心赴國讎<lb/>
　　　　邯鄲少年行　高適<lb/>
邯鄲城西遊俠子自言生長邯鄲裏千場縱愽家仍冨數處報讎<lb/>
身不死宅中歌笑日紛紛門外車馬長如雲未知肝膽向誰是令<lb/>
人却憶平原君君不見今交態薄黃金用盡還踈索以兹感歎辭<lb/>
<pb n="KR4h0024_SBCK_013-4a"/>
舊遊更於時事無所求且與少年飲美酒徃來射獵西山頭<lb/>
　　　　少年子　李白<lb/>
青雲少年子挾彈章臺左鞍馬四邊開突如流星過金丸落飛鳥<lb/>
夜入瓊樓卧夷齊是何人獨守西山餓<lb/>
　　　　少年行二首　王維<lb/>
新豐羙酒斗十千咸陽遊俠多少年相逢意氣爲君飲繫馬髙樓<lb/>
垂柳邊<lb/>
漢家君臣歡宴終髙議雲臺論戰功天子臨軒賜侯印將軍佩出<lb/>
明光宫<lb/>
　　　　少年詞　李百藥<lb/>
始酌文君酒新吹弄玉簫少年不歡樂何以盡芳朝千金笑裏面<lb/>
一搦掌中腰掛冠豈憚宿迎拜不勝嬌寄語少年子無辭歸路遥<lb/>
　　　　少年行　張籍<lb/>
少年從出獵長楊禁中新拜羽林郞獨到輦前射雙虎君王手賜<lb/>
<pb n="KR4h0024_SBCK_013-4b"/>
黃金璫日日鬪雞都市裏贏得寳刀重刻字百里報讎夜出城平<lb/>
明還在倡樓醉遥聞虜到平陵下不待詔書行上馬斬得名王獻<lb/>
桂宫封侯起第一日中不爲六郡良家子百戰始取邉城功<lb/>
　　　　少年行　崔國輔<lb/>
遺却珊瑚鞭白馬驕不行章臺折楊柳春草路傍情<lb/>
　　　　俠客行　元稹<lb/>
俠客不怕死怕在事不成事成不肯藏姓名我非竊賊誰夜行白<lb/>
日堂堂殺袁盎九衢草草人面青此客此心歸海鯨海鯨露背横<lb/>
滄溟海波分作兩處生分海減力俠客有謀人莫測三尺鐡虵延<lb/>
二國<lb/>
　　　　俠客行　李白<lb/>
趙家縵胡纓吳鉤霜雪明銀鞍照白馬颯沓如流星十歩殺一人<lb/>
千里不留行事了拂衣去深藏身與名閑過信陵飲脫劒膝上橫<lb/>
將炙啖朱亥持觴勸侯嬴三盃吐然諾五嶽倒爲輕眼花耳熱後<lb/>
<pb n="KR4h0024_SBCK_013-5a"/>
意氣素蜺生救趙揮金鎚邯鄲先震驚千秋二壯士炟赫大梁城<lb/>
縱死俠骨香不慚世上英誰能書閣下白首太玄經<lb/>
　　　　刺年少　李賀<lb/>
青騘馬肥金鞍光龍腦入縷羅衫香羙人狎坐飛瓊觴貧人喚云<lb/>
天上郞別起髙樓連碧篠絲曳紅鱗出深沼有時半醉百花前背<lb/>
把金丸落飛鳥自說生來未爲客一身羙妾過三百豈知斸地種<lb/>
田家官稅頻催没人識長金積玉誇豪毅毎揖閑人多意氣生來<lb/>
不讀半行書秪把黃金買身貴少年安得長少年海波尚變爲桑<lb/>
田枯榮逓傳急如箭天公不肯於君偏莫道韶華鎭長在白頭面<lb/>
皺專相待<lb/>
　　　　古遊俠呈軍中諸將　崔顥<lb/>
少年負膽氣好勇復知幾杖劒出門去孤城逢合圍殺人遼水上<lb/>
走馬漁陽歸錯落金鎻甲蒙茸貂䑕衣還家且行獵弓矢速如飛<lb/>
地逈鷹犬疾草深孤兎肥腰間帶兩綬轉眄生光輝顧謂今日戰<lb/>
<pb n="KR4h0024_SBCK_013-5b"/>
何如隨建威<lb/>
　　　　青樓曲　王昌齡<lb/>
白馬金鞍從武皇旌旗十萬宿長楊樓頭小婦鳴箏坐遥見飛塵<lb/>
入建章馳道楊花滿御溝紅粧縵綰上青樓金章紫綬千餘騎夫<lb/>
壻朝廻𥘉拜侯<lb/>
　　　　劒客　賈㠀<lb/>
十年磨一劒霜刃未曽試今日把似君誰有不平事<lb/>
　　　　壯士吟　孟遟<lb/>
壯士何曾悲悲即無迴期如何易水上未歌先淚垂<lb/>
　　　　結襪子　李白<lb/>
燕南壯士吳門豪筑中置鈆魚隱刀感君恩重許君命太山一擲<lb/>
輕鴻毛<lb/>
　　　　楚宫行　張籍<lb/>
章華宫中九月時桂花半落紅橘垂江頭騎火照輦道君王夜從<lb/>
<pb n="KR4h0024_SBCK_013-6a"/>
雲夢歸霓旌鳳蓋到雙闕臺上重重歌吹發千門萬户開相當燭<lb/>
籠左右列成行下輦更衣入洞房洞房侍女盡焚香玉階羅幕微<lb/>
有霜齊言此夕樂未央玉酒湛湛盈華觴絲竹次第鳴中堂巴姬<lb/>
起舞向君王迴身垂手結明璫願君千年萬年夀朝出射麋夜飲<lb/>
酒<lb/>
　　　　上之回　李白<lb/>
三十六離宫樓臺與天通閣道歩行月美人愁煙空恩踈寵不及<lb/>
桃李傷春風淫樂意何極金輿向回中萬乗出黃道千旗揚彩虹<lb/>
前軍細柳北後涉甘泉東豈問渭川老寧邀襄野童秋暮瑶池宴<lb/>
歸來樂未窮<lb/>
　　　　陽春歌<lb/>
長安白日照春空緑楊結煙垂裊風披香殿前花始紅流芳發色<lb/>
繡戸中繡戸中相經過飛燕皇后輕身舞紫宫夫人絶世歌聖君<lb/>
三萬六千日歲歲年年柰樂何<lb/>
<pb n="KR4h0024_SBCK_013-6b"/>
　　　　鼓吹入朝曲<lb/>
金陵控海浦渌水帶吳京鐃歌列騎吹颯沓列公卿搥鍾速嚴糚<lb/>
伐鼔啓重城天子憑玉案劒履若雲行日出照萬户簪裾爛明星<lb/>
朝罷沐浴閑遨遊閬風亭濟濟雙闕下歡娛樂恩榮<lb/>
　　　　白紵詞三首<lb/>
揚淸音發皓齒北方佳人東鄰子且吟白紵停渌水長袖拂面爲<lb/>
君起寒雲夜卷霜海空胡風吹天飄塞鴻玉顔滿堂樂未終館娃<lb/>
日落歌塵濛<lb/>
月寒江清夜沉沉羙人一笑千黃金垂羅舞縠揚哀音郢中白雪<lb/>
且莫吟子夜吳歌動君心動君心兾君賞願作天池雙鴛鴦一朝<lb/>
飛去緑雲上<lb/>
呉刀翦綵縫舞衣眀粧麗服奪春輝揚眉轉袖若雪飛傾城獨立<lb/>
世所稀激楚結風醉忘歸髙堂月落燭巳微玉釵挂纓君莫違<lb/>
　　　　冬白紵　元稹<lb/>
<pb n="KR4h0024_SBCK_013-7a"/>
呉宫夜長宮漏𣢾簾幕四垂燈熖暖西施自舞王自管雪紵翻翻<lb/>
鶴翎散<hi>上聲</hi>促節牽繁舞腰軟舞腰軟王罷飲蓋覆西施鳳花錦身<lb/>
作牀臂爲枕朝珮瑽瑽王晏寢醒來閤門報無事子胥死後言爲<lb/>
諱近王之臣諭王意共笑越王窮惴惴夜夜抱冰寒不睡<lb/>
　　　　相逢行　李白<lb/>
朝騎五花馬謁帝出銀臺秀色誰家子雲車珠箔開夾轂相借問<lb/>
知從天上來邀入青綺門當歌共銜盃銜盃映歌扇似月雲中見<lb/>
相見不得親不如不相見相見情巳深未語可知心胡爲返空閨<lb/>
孤眠愁錦衾錦衾與羅帷纏綿㑹有時春風正澹蕩暮雨來何遟<lb/>
後因三春鳥更報長相思<lb/>
　　　　古樂府　權德輿<lb/>
光風澹蕩百花吐樓上朝朝學歌舞身年二八壻侍中㓜妹承恩<lb/>
兄尚主緑䆫珠箔繡鴛鴦侍婢先焚百和香鸎啼日出不知曙寂<lb/>
寂羅幃春夢長<lb/>
<pb n="KR4h0024_SBCK_013-7b"/>
　　　　朝來曲　王昌齡<lb/>
月昃鳴珂動花連繡户春盤龍玉臺鏡唯待畫眉人<lb/>
　　　　將進酒　李白<lb/>
君不見黃河之水天上來奔流到海不復㢠君不見髙堂眀鏡悲<lb/>
白髪朝如靑絲暮如雪人生得意須盡歡莫使金樽空對月天生<lb/>
我材必有用千金散盡還復來烹羊宰牛且爲樂㑹須一飲三百<lb/>
盃岑夫子丹丘生與君歌一曲請君爲我聽鍾鼎玉帛不足貴但<lb/>
願長醉不願醒古來賢逹皆寂寞惟有飮者留其名陳王昔時宴<lb/>
平樂斗酒十千恣歡謔主人何爲言少錢且須沽酒對君酌五花<lb/>
馬千金裘呼兒將出換羙酒與爾同銷萬古愁<lb/>
　　　　將進酒　李賀<lb/>
瑠璃鍾琥珀濃小槽酒滴眞珠紅烹龍炮鳯玉脂泣羅幃翠幕圍<lb/>
春風吹龍笛擊鼉鼔皓齒歌細腰舞況是靑春日將暮桃花亂落<lb/>
如紅雨勸君終日酩酊歸酒不到劉伶墳上土<lb/>
<pb n="KR4h0024_SBCK_013-8a"/>
　　　　李夫人　白居易<lb/>
漢武帝𥘉䘮李夫人夫人病時不肯别死後留得生前恩君恩不<lb/>
盡念未巳甘泉殿裏令冩眞丹青畫出竟何益不言不笑愁殺人<lb/>
又令方士合靈藥玉釜煎煉金爐焚九華帳深夜悄悄反魂香降<lb/>
夫人䰟夫人之䰟在何許香煙引到焚香處旣來何苦不須臾縹<lb/>
緲悠揚還滅去去何速兮來何遟是耶非耶兩不知翠蛾髣髴平<lb/>
生貌不似昭陽寢疾時䰟之不來君心苦䰟之來兮君亦悲背燈<lb/>
隔帳不得語安用暫來還見違傷心不獨漢武帝自古及今皆若<lb/>
斯君不見穆王三日哭重璧臺前傷盛姬又不見秦陵一掬淚馬<lb/>
嵬坡下念楊妃縱令妍姿豔質化爲土此恨長在無銷期生亦惑<lb/>
死亦惑凡物惑人忘不得人非木石皆有情不如不遇傾城色<lb/>
　　　　古别離　李端<lb/>
水國葉黄時洞庭霜落夜行舟聞商賈宿在楓林下此地送君還<lb/>
茫茫似夢間後期知幾日前路轉多山巫峽通湘浦迢迢隔雲雨<lb/>
<pb n="KR4h0024_SBCK_013-8b"/>
天晴見海檣月落聞津鼓人老自多愁水深難急流清宵歌一曲<lb/>
白首對汀洲<lb/>
　　　　古別離　孟郊<lb/>
松仙雲繚繞萍俗水分離雲去有歸日水分無合時春芳役雙目<lb/>
春色柔四支楊柳織别愁千條萬條絲<lb/>
　　　　遊子吟　孟益<lb/>
女羞夫壻薄客耻主人賤過逢同衆流低迴愧相見君非青銅鏡<lb/>
何事空照面莫以衣上塵不謂心如練人生當榮盛待士勿言倦<lb/>
君㸔白日晩不異弦上箭<lb/>
　　　　遊子吟　孟郊<lb/>
慈母手中線遊子身上衣臨行宻宻縫意恐遟遟歸誰言寸草心<lb/>
報得三春暉<lb/>
　　　　苦熱行　王轂<lb/>
祝融南來鞭火龍火旗熖熖燒天紅日輪當午凝不去萬國如在<lb/>
<pb n="KR4h0024_SBCK_013-9a"/>
洪爐中五嶽翠乾雲彩滅陽侯海底愁波竭何當一夕金風發爲<lb/>
我掃却天下熱<lb/>
　　　　苦寒吟　孟郊<lb/>
天色寒青蒼北風呌枯桑厚冰無裂文短日有冷光𫾣石不得火<lb/>
壯隂奪正陽苦調更何言乆吟成此章<lb/>
　　　　八駿圖　白居易<lb/>
穆王八駭天馬駒後人愛之冩爲圖背如龍兮頸如象骨竦筋髙<lb/>
脂肉壯日行萬里疾如飛穆王獨乗何所之四荒八極蹋欲徧三<lb/>
十二蹄無歇時屬車軸折趂不及黃屋草生棄若遺瑤池西赴王<lb/>
母宴七廟經年不親薦璧臺南與盛姬遊眀堂不復朝諸侯白雲<lb/>
黃竹歌聲動一人荒樂萬人愁周從后稷到文武積德累功世勤<lb/>
苦豈知纔及四代孫心輕王業如灰土由來尤物不在大能蕩君<lb/>
心即爲害文帝却之不肯乗千里馬去漢道興穆王得之不爲戒<lb/>
八駿駒來周室壞至今此物世稱珍不知房星之精下爲怪八駿<lb/>
<pb n="KR4h0024_SBCK_013-9b"/>
圖君莫愛<lb/>
　　　　天馬歌　李白<lb/>
天馬來出月氐窟背爲虎文龍翼骨嘶靑雲振緑髪蘭筋權竒走<lb/>
滅没騰崑崙歷西極四足無一蹶雞鳴刷燕晡秣越神行電邁躡<lb/>
慌惚天馬呼飛龍趨目眀長庚臆雙鳧尾如流星首渴烏口噴紅<lb/>
光汙溝珠曽陪時龍躍天衢羈金絡月照皇都逸氣稜稜凌九區<lb/>
白璧如山誰敢沽迴頭笑紫燕但覺爾輩愚天馬奔戀君軒駷躍<lb/>
驚矯浮雲飜萬里足躑躅遥瞻閶闔門不逢寒風子誰採逸景孫<lb/>
自雲在靑天丘陵逺崔嵬鹽車上峻坂倒行逆施畏日晩伯樂翦<lb/>
拂中道遺少盡其力老棄之願逢田子方惻然爲我悲雖有玉山<lb/>
禾不能療苦飢嚴霜五月凋桂枝伏瀝銜冤摧兩眉請君贖獻穆<lb/>
天子猶堪弄影舞瑶池<lb/>
　　　　紫騮馬<lb/>
紫騮行且嘶雙飜碧玉<graphic n="KR2324" url="https://raw.githubusercontent.com/kanripo/KR-Gaiji/master/images/KR2324.png" mimeType="image/png"/>臨流不肯渡似惜錦障泥白雪關山逺<lb/>
<pb n="KR4h0024_SBCK_013-10a"/>
黃雲海樹迷揮鞭萬里去安得念春閨<lb/>
　　　　騘馬行　杜甫<lb/>
鄧公馬癖人共知𥘉得花騘大宛種夙昔傳聞思一見牽來左右<lb/>
神皆竦雄姿逸態何崷崪顧影驕嘶自矜寵兩目淸熒夾鏡懸肉<lb/>
<g n="騣-凶+_鬯-匕">]□</g>碨礧連錢動朝來乆試華軒下未覺千金滿髙價赤汗微生白<lb/>
雪毛銀鞍却覆香羅帕卿家舊賜公取之天廐眞龍此其亞晝洗<lb/>
須騰涇渭深夕趨可刷幽并夜吾聞良驥老始成此馬數年人更<lb/>
驚豈有四蹄疾於鳥不與八駿俱先鳴時俗造次那得致雲霧晦<lb/>
冥方降精近聞下詔喧都邑肯使騏鱗地上行<lb/>
　　　　猛虎行　李白<lb/>
朝作猛虎行暮作猛虎吟膓斷非關隴頭水淚下不爲雍門琴旍<lb/>
旌<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛兩河道戰鼓驚山欲傾倒秦人半作燕地囚胡馬翻㘅洛<lb/>
陽草一輸一失關下兵朝降夕叛幽薊城巨鼇未斬海水動魚龍<lb/>
奪走安得寧頗似楚漢時翻覆無定止朝過博浪沙暮入淮隂市<lb/>
<pb n="KR4h0024_SBCK_013-10b"/>
張良未遇韓信貧劉項存亡在兩臣暫到下邳受兵略來投漂母<lb/>
作主人賢哲栖栖古如此今時亦棄青雲士有䇿不敢犯龍鱗竄<lb/>
身南國避胡塵寶書長劒挂高閣金鞍駿馬散故人昨日方爲宣<lb/>
城客掣鈴交通二千石有時六愽快壯心遶牀三帀呼一擲楚人<lb/>
毎道張旭竒心藏風雲世莫知三吳邦伯皆顧盻四海雄俠兩追<lb/>
隨蕭曹曽作沛中吏攀龍附鳳當有時溧陽酒樓三月春楊花茫<lb/>
茫愁殺人胡人緑眼吹玉笛吴歌白紵飛梁塵丈夫相見且爲樂<lb/>
搥牛撾皷㑹衆賔我從此去釣東海得魚笑寄情相親<lb/>
　　　　猛虎行　李賀<lb/>
長戈莫春彊弩莫抨乳孫哺子教得生獰舉頭爲城掉尾爲旌東<lb/>
海黄公愁見夜行道逢騶虞牛哀不平何用尺刀壁上雷鳴泰山<lb/>
之下婦人哭聲官家有程吏不敢聽<lb/>
　　　　白虎行<lb/>
火烏日暗崩騰雲秦皇虎視蒼生羣燒書滅國無暇日鑄劒佩玦<lb/>
<pb n="KR4h0024_SBCK_013-11a"/>
唯將軍玉壇設醮思沖天一世二世當萬年燒丹未得不死藥拏<lb/>
舟海上尋神仙鯨魚張鬛海波沸耕人半作征人鬼雄豪氣猛如<lb/>
𦦨煙無人爲決天河水誰最苦兮誰最苦報人義士深相許漸離<lb/>
擊筑荆卿歌荆卿把酒燕丹語劒如霜兮膽如鐡出燕城兮望秦<lb/>
月天授秦風祚未終衮龍衣點荆卿血朱旗卓地白蛇死漢皇却<lb/>
是眞天子<lb/>
　　　　烏棲曲　李白<lb/>
姑蘇臺上烏棲時吳王宫裏醉西施吳歌楚舞歡未畢靑山猶銜<lb/>
半邉日銀箭金壼漏水多起㸔秋月墜江波東方漸高柰爾何<lb/>
　　　　烏夜啼<lb/>
黃雲城邊烏欲棲歸飛啞啞枝上啼機中織錦秦川女碧紗如煙<lb/>
隔窻語停梭悵然憶逺人獨宿孤房淚如雨<lb/>
　　　　艾如張　李賀<lb/>
錦䄡䄖繡襠𥜗彊彊啄食哺爾鶵壟東卧穟滿風雨莫逐良媒壟<lb/>
<pb n="KR4h0024_SBCK_013-11b"/>
西去齊人織網如素空張在野田平碧中網絲漠漠無形影誤爾<lb/>
觸之傷首紅艾葉緑花誰翦刻中藏禍機不可識<lb/>
　　　　野田黃雀行　李白<lb/>
遊莫逐炎洲翠棲莫近吳宫燕炎洲逐翠遭網羅吳宮火起焚爾<lb/>
窠蕭條兩翅蓬蒿下縱有鷹鸇柰爾何<lb/>
　　　　採蓮曲　張籍<lb/>
秋江岸邊蓮子多採蓮女兒凭舩歌青房圓實齊戢戢爭前競折<lb/>
漾㣲波試索綠莖不尋藕斷處絲多刺傷手白練束腰䄂半卷不<lb/>
挿玉釵䊋梳淺舩中未滿渡前洲借問阿誰家住逺歸時共待暮<lb/>
潮上自弄芙蓉還蕩槳<lb/>
　　　　採蓮曲　李白<lb/>
若耶溪傍採蓮女笑隔荷花共人語日照新䊋水底明風飄香䄂<lb/>
空中舉岸上誰家遊冶郞三三五五映垂楊紫騮嘶入落花去見<lb/>
此踟蹰空斷膓<lb/>
<pb n="KR4h0024_SBCK_013-12a"/>
　　　　石城　鄭谷<lb/>
石城昔爲莫愁郷莫愁魂散石城荒江人依舊棹舴艋江岸還飛<lb/>
雙鴛鴦帆去㠶來風浩渺花開花謝春悲涼煙濃草逺望不盡千<lb/>
古漢陽閑夕陽<lb/>
　　　　沙路曲　李賀<lb/>
柳隂半眠丞相樹珮馬玎玲蹋沙路斷燼遺香䙚翠煙獨騎鳴蹄<lb/>
上天去帝家玉龍摐九關帝前簪笏稱南山獨垂重印押千官金<lb/>
科篆字紅屈盤沙路歸來聞好語旱火不光天下雨<lb/>
　　　　沙隄行呈裴相公　張籍<lb/>
長安大道沙爲隄旱風無塵暖無泥宫中玉漏下三刻朱衣導騎<lb/>
丞相來路傍高樓息歌吹千車不行行者避街官閭吏相傳呼宫<lb/>
前十里唯空衢白麻詔下移相印新隄未成舊隄盡<lb/>
　　　　洛陽陌　李白<lb/>
白玉誰家郞迴車渡天津看花東陌上驚動洛陽人<lb/>
<pb n="KR4h0024_SBCK_013-12b"/>
</p>
<p>
重校正唐文粹卷第十三<lb/>
</p>
<p>
</p>
  </div>
</body>
</text>
</TEI>
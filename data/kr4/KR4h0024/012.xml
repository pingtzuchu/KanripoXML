<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_012-1a"/>
重校正唐文粹卷第十二<lb/>
　　　　　　　　　　　　　吳興姚　鉉　纂<lb/>
　詩丙<hi>揔八十六首</hi>
　樂府辭上<lb/>
　　功成作樂一<lb/>
　　　七德舞<hi>白居易</hi>
　　古樂三<lb/>
　　　　湘絃怨<hi>孟郊</hi>箜篌引<hi>王昌齡</hi>箜篌謡<hi>李白</hi>
　　感慨六<lb/>
　　　放歌行<hi>王昌齡</hi>浩歌行<hi>白居易</hi>緩歌行<hi>李頎</hi>
　　　　短歌行<hi>李白</hi>短歌行<hi>張籍</hi>善哉行<hi>釋貫休</hi>
　　興亡四<lb/>
　　　祖龍行<hi>韋楚老</hi>鄴都引<hi>張說</hi>永嘉行<hi>張籍</hi>
　　　後魏行<hi>王轂</hi>
<pb n="KR4h0024_SBCK_012-1b"/>
　　　幽怨十二<lb/>
　　　　湘妃怨<hi>陳羽</hi>銅雀䑓歌<hi>劉長卿</hi>銅雀妓<hi>歐陽詹</hi>
　　　　魏宫詞<hi>崔國輔</hi>王昭若歌<hi>劉長卿</hi>王昭君<hi>盧照鄰</hi>
　　　　婕妤怨<hi>王維</hi>長信宫<hi>崔國輔</hi>怨詞<lb/>
　　　　苦樂相倚曲<hi>元稹</hi>妾薄命<hi>李白</hi>白頭吟<hi>張籍</hi>
　　　貞節六<lb/>
　　　　列女操<hi>孟郊</hi>節婦吟寄東平李司空<hi>張籍</hi>
　　　　織女詞<hi>元稹</hi>靜女詞<hi>孟郊</hi>寄衣曲<hi>張籍</hi>
　　　　白紵歌<lb/>
　　　愁恨十<lb/>
　　　　征婦怨<hi>張籍</hi>春思<hi>李白</hi>春别曲<hi>張籍</hi>
　　　　古樂府雜怨<hi>三首孟郊</hi>長千行<hi>李白</hi>
　　　　古薄命妾<hi>孟郊</hi>母别子<hi>白居易</hi>夜夜曲<hi>釋貫休</hi>
　　　艱危十一<lb/>
<pb n="KR4h0024_SBCK_012-2a"/>
　　　蜀道難<hi>李白</hi>行路難<hi>張籍</hi>行路難<hi>三首李白</hi>
　　　變行路難<hi>王昌齡</hi>太行路<hi>白居易</hi>梁甫吟<hi>李白</hi>
　　　走馬引<hi>李賀</hi>孟門行<hi>崔顥</hi>沐浴子<hi>李白</hi>
　　邉塞三十三<lb/>
　　　將軍行<hi>劉希夷</hi>將軍行<hi>張籍</hi>霍將軍<hi>崔顥</hi>
　　　老將行<hi>王維</hi>鴈門太守行<hi>李賀</hi>從軍行<hi>六首劉長卿</hi>
　　　塞上曲<hi>戎昱</hi>塞下曲<hi>郎士元</hi>塞下曲<hi>王季友</hi>
　　　出塞曲<hi>劉灣</hi>燕歌行<hi>髙適</hi>燕支行<hi>王維</hi>
　　　隴頭吟　隂山道<hi>白居易</hi>胡無人<hi>李白</hi>
　　　飲馬長城窟<hi>釋子蘭</hi>關山月<hi>張籍</hi>古長城吟<hi>王翰</hi>
　　　長城作<hi>鮑溶</hi>古築城曲<hi>五首元稹</hi>築城詞<hi>張籍</hi>
　　　築城詞<hi>二首陸龜蒙</hi>聽董大彈胡笳聲兼語弄寄房給事<hi>李頎</hi>
　　　　七德舞　白居易<lb/>
七德舞七德歌傳自武德至元和元和小臣白居易觀舞聽歌知<lb/>
<pb n="KR4h0024_SBCK_012-2b"/>
樂意曲終稽首陳其事太宗十八舉義兵白旄黃鉞定兩京擒充<lb/>
戮竇四海清二十有四功業成二十有九即帝位三十有五致太<lb/>
平功成理定何神速速在推心致人腹亡卒遺骸散帛收<hi>貞觀𥘉詔收天</hi>
<hi>下陣亡者致祭而瘞之尋又散金帛而購埋之</hi>飢人賣子分金贖<hi>貞觀二年大飢人有賣男女者詔岀内府金帛</hi>
<hi>盡贖之以還其父母</hi>魏徴夢見天子泣<hi>魏徵疾亟太宗夢與徴别旣寤流涕是夕徵卒故御製碑文云昔殷高宗</hi>
<hi>得良弼於夢中朕今失賢臣於覺後</hi>張謹哀聞辰日哭<hi>張公謹卒太宗爲之舉哀有司奏曰隂陽所忌辰日不哭</hi>
<hi>太宗曰君臣義重猶父子也情發於衷安知辰日乃哭之</hi>怨女三千放出宫<hi>太宗甞謂侍臣曰婦人幽閉深宫情</hi>
<hi>實可愍今將出之任求伉儷於是令左丞戴冑給事中杜正倫於掖庭㨂岀數千人盡放歸也</hi>死囚四百來歸獄<lb/>
<hi>貞觀六年親録囚徒死罪者三百九十人放歸于家令明年秋來就刑及期而至遂詔悉原之</hi>翦鬚燒藥賜功臣<lb/>
李勣嗚咽思殺身<hi>李勣疾亟醫云得龍鬚灰方可療之太宗自翦鬚燒灰賜之服訖而愈即叩頭泣涕而謝</hi>含<lb/>
血吮瘡撫戰士思摩奮呼乞効死<hi>李思摩嘗中弩大宗親爲之吮血</hi>則知不獨善<lb/>
戰善乗時以心感人人心歸爾來一百九十載天下至今歌舞之<lb/>
歌七德舞七德聖人有作垂無極豈徒耀神武豈徒誇聖文太宗<lb/>
意在陳王業王業艱難示子孫<lb/>
<pb n="KR4h0024_SBCK_012-3a"/>
　　　　湘絃怨　孟郊<lb/>
昧者治春草蕭蘭同一鋤盲飇怨秋林曲直同一枯嘉禾忌深蠧<lb/>
直人悲巧誣靈均入㢠流靳尚爲良謨願我分衆泉清濁各有渠<lb/>
願我分衆巢梟鸞相逺居此志諒難保此意誠何如<lb/>
　　　　箜篌引　王昌齡<lb/>
盧谿郡南夜泊舟夜聞南岸羗戎謳其時月黑猿啾啾㣲雨霑衣<lb/>
令人愁有一遷客登髙樓不言不寐彈箜篌彈作薊門桑葉秋風<lb/>
沙颯颯青塜頭將軍鐡<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>汗血流深入匈奴戰未休黄旗一點兵<lb/>
馬收亂殺胡人積如丘瘡病驅來配邊州仍披漠北羊羔裘顔色<lb/>
飢枯掩面羞眼眶滴淚深兩眸還思本鄕食氂牛欲語不得指咽<lb/>
喉或有強壯能伊嚘意說𬒳他邊將讎五世属蕃漢主留碧毛氈<lb/>
帳河曲遊橐駞五萬部落稠勑賜飛鳯金兠鍪爲君百戰如過籌<lb/>
靜掃隂山無鳥投家藏鐡劵特承優黃金千斤不稱求九族分離<lb/>
作楚囚深谿寂寞絃苦幽草木悲感聲颼颼僕本山東爲國憂明<lb/>
<pb n="KR4h0024_SBCK_012-3b"/>
光殿前論九疇簏讀兵書盡冥搜爲君掌上施權謀洞曉山川無<lb/>
與儔紫宸發詔逺懐柔揺筆飛箱如奪鉤鬼神不得知其由憐愛<lb/>
蒼生比蚍蜉縁河屯兵湏漸抽盡遣降來拜御溝便令海内休戈<lb/>
矛何用班超定逺侯史臣書之得巳不<lb/>
　　　　箜篌謡　李白<lb/>
攀天莫登龍走山莫騎虎貴賤結交心不移唯有嚴陵與光武周<lb/>
公稱大聖管蔡寜相容漢謡一斗粟不與淮南春兄弟尚路人吾<lb/>
心安所從他人方寸間山海幾千重輕言託朋友對面九疑峯多<lb/>
花必早落桃李不如松管鮑乆巳死何人繼其蹤<lb/>
　　　　放歌行　王昌齡<lb/>
南渡洛陽津西望十二樓明堂坐天子月朔朝諸侯清樂動千門<lb/>
皇風披九州慶雲從東出泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>抱日流昇平貴論道文墨將何求<lb/>
有詔徵草澤微誠獻謀猷冠冕如新羅拜揖曹與周望塵非君事<lb/>
入賦且遲留幸蒙國士識因脫負薪裘今者放歌行以慰梁甫愁<lb/>
<pb n="KR4h0024_SBCK_012-4a"/>
但榮數斗禄奉養毎豐羞若得金膏遂飛雲亦可籌<lb/>
　　　　浩歌行　白居易<lb/>
天長地乆無終畢昨夜今朝又明日鬢髮蒼浪牙齒踈不覺身年<lb/>
四十七前去五十有幾年把鏡照面心忙然旣無長繩繫白日又<lb/>
無大藥駐朱顏朱顔日夜不如故青史功名在何處欲留年少待<lb/>
冨貴冨貴不來年少去去復去兮如長河東流赴海無廻波賢愚<lb/>
貴賤同歸盡北邙塜墓髙嵯峨古來如此非獨我未死有酒且高<lb/>
歌顏回短命伯夷餓我今所得亦巳多功名冨貴須待命命若不<lb/>
來知柰何<lb/>
　　　　緩歌行　李頎<lb/>
小來託身攀貴遊傾財破産無所憂暮擬經過石渠署朝將出入<lb/>
銅龍樓結交杜陵輕薄子謂言可生復可死一沉一浮㑹有時棄<lb/>
我翻然如脫屣男兒立身須自强十年閉户頴水陽業就功成見<lb/>
明主擊鍾鼎食坐華堂二八蛾眉梳墮馬羙酒清歌曲房下文昌<lb/>
<pb n="KR4h0024_SBCK_012-4b"/>
宫中賜錦衣長安陌上退朝歸五陵賔從莫敢視三省官寮揖者<lb/>
稀早知今日讀書是悔作從來狂俠兒<lb/>
　　　　短歌行　李白<lb/>
白日何短短百年苦易滿蒼穹浩茫茫萬劫太極長麻姑垂兩鬢<lb/>
一半巳成霜天公見玉女大笑億千塲吾欲攬六龍廻車挂扶桑<lb/>
北斗酌羙酒勸龍各一觴冨貴非所願爲人駐頺光<lb/>
　　　　短歌行　張籍<lb/>
青天蕩蕩髙且虚上有白日無根株流光暫出還入地使我少年<lb/>
不須臾與君相逢勿寂寞衰老不復如今樂玉巵盛酒置君前再<lb/>
拜願君千萬年<lb/>
　　　　善哉行　釋貫休<lb/>
有羙一人兮婉如青陽識曲别音兮令姿煌煌繡袂捧琴兮登君<lb/>
子堂如彼萱草兮使我憂忘欲贈之以紫玉尺白銀璫乆不見之<lb/>
兮湘水茫茫<lb/>
<pb n="KR4h0024_SBCK_012-5a"/>
　　　　祖龍行　韋楚老<lb/>
黑雲兵氣射天裂壯士朝昏夢冤結祖龍一夜死沙丘胡亥空隨<lb/>
鮑魚轍腐肉偷生二千里僞書先賜扶蘇死墓接驪山土未乾瑞<lb/>
光巳向芒碭起陳勝城中鼔三下秦家天地如崩瓦龍虵撩亂入<lb/>
咸陽少帝空隨漢家馬<lb/>
　　　　鄴都引　張說<lb/>
君不見魏武草創爭天禄羣雄睚眦相馳逐晝攜壯士破堅陣夜<lb/>
接詞人賦華屋都邑繚繞西山陽桑榆漫漫漳河曲城郭爲墟人<lb/>
改代但見西園眀月在鄴傍高塜多貴臣蛾眉曼睩共灰塵試上<lb/>
銅臺歌舞處唯有秋風愁殺人<lb/>
　　　　永嘉行　張籍<lb/>
黃頭鮮卑入洛陽胡兒持㦸昇眀堂晉家天子作降虜公卿齊走<lb/>
如牛羊紫陌旌旛暗相觸家家雞犬驚上屋婦人出門隨亂兵夫<lb/>
死眼前不敢哭九州諸候自曠土無人領兵來護主北人避胡多<lb/>
<pb n="KR4h0024_SBCK_012-5b"/>
在南南人至今能晉語<lb/>
　　　　後魏行　王轂<lb/>
力㣲皇帝謗天嗣太武凶殘人所畏一朝<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>䍽飛上天子孫盡作<lb/>
河魚餌<lb/>
　　　　湘妃怨　陳羽<lb/>
二妃怨處雲沉沉二妃怨處湘江深商人酒滴廟前草蕭颯風生<lb/>
班竹林<lb/>
　　　　銅雀臺歌　劉長卿<lb/>
嬌愛更何日高臺空數層含啼映雙袖不忍看西陵漳河東流無<lb/>
復來百花輦路唯蒼苔青樓月夜長寂寞碧雲日暮空徘徊君不<lb/>
見鄴中萬事非昔時古人何在今人悲春風不逐君王去草色年<lb/>
年舊宫路宫中歌舞已浮雲空指行人徃來處<lb/>
　　　　銅雀妓　歐陽詹<lb/>
蕭條登古臺廻首黃金屋落葉不歸林高陵永爲谷粧容徒自麗<lb/>
<pb n="KR4h0024_SBCK_012-6a"/>
舞態閱誰目惆悵繐帷前歌聲苦於哭<lb/>
　　　　魏宫詞　崔國輔<lb/>
朝日點紅粧擬上銅雀臺畫眉猶未竟魏帝使人催<lb/>
　　　　王昭君歌　劉長卿<lb/>
自矜妖艶色不顧丹青人那知粉繢能相負却使容華翻誤身上<lb/>
馬辭君嫁驕虜王顔對人啼不語北風鴈急浮雲秋萬里獨見黃<lb/>
河流纎腰不復漢宫寵雙蛾長向胡天愁琵琶絃中苦調多蕭蕭<lb/>
羗笛聲相和誰憐一曲傳樂府能使千秋傷綺羅<lb/>
　　　　王昭君　盧照鄰<lb/>
合殿恩中絶交河使漸稀肝腸辭玉輦形影向金徽漢宫草應緑<lb/>
胡庭沙正飛願逐三秋鴈年年一度歸<lb/>
　　　　婕妤怨　王維<lb/>
宫殿生秋草君王恩幸踈那堪聞鳯吹門外度金輿<lb/>
　　　　長信宫　崔國輔<lb/>
<pb n="KR4h0024_SBCK_012-6b"/>
長信宫中草年年愁處生時侵珠履跡不使玉堦行<lb/>
　　　　怨詞<lb/>
妾有羅衣裳秦王在時作爲舞春風多秋來不堪著<lb/>
　　　　苦樂相倚曲　元稹<lb/>
古來苦樂之相倚近於掌上之十指君心半夜猜恨生荆棘滿懷<lb/>
天未明漢皇眼瞥飛燕時可憐班女恩巳衰未有因由相決絶猶<lb/>
得半年佯暖熱轉將深意喻傍人緝綴疵瑕遣譖說一朝詔下辭<lb/>
金屋班姫自痛何倉卒呼天拊地將自明不悟㝷時暗銷骨白首<lb/>
宮人前再拜願將日月相揮解苦樂相㝷晝夜聞燈光那得天明<lb/>
在主今𬒳奪心應苦妾奪深恩𥘉爲主欲知妾意恨主時主今爲<lb/>
妾思量取班姬收淚抱妾身我曽排擯無限人<lb/>
　　　　妾薄命　李白<lb/>
漢帝重阿嬌貯之黃金屋咳唾落九天隨風生珠玉寵極愛還歇<lb/>
妬深情却踈長門一歩地不肯暫廻車雨落不上天水覆最難収<lb/>
<pb n="KR4h0024_SBCK_012-7a"/>
君情與妾意各自東西流昔日芙蓉花今成斷根草以色事他人<lb/>
能得幾時好<lb/>
　　　　白頭吟　張籍<lb/>
請君膝上琴彈我白頭吟憶昔君前嬌笑語兩情宛轉如縈素宫<lb/>
中爲我起髙樓更開花池種芳樹春天百草秋始衰棄我不待白<lb/>
頭時羅𥜗玉珥色未暗今朝巳道不相宜楊州青銅作眀鏡暗中<lb/>
持照不見影人心㢠互自無窮眼前好惡那能定君恩巳去若再<lb/>
返菖蒲花青月長滿<lb/>
　　　　列女操　孟郊<lb/>
梧桐相待老鴛鴦㑹䨥死貞女貴殉夫捨生亦如此波瀾誓不起<lb/>
妾心井中水<lb/>
　　　　節婦吟寄東平李司空　張籍<lb/>
君知妾有夫贈妾雙明珠感君纒綿意繫在紅羅𥜗妾家髙樓連<lb/>
花起良人執㦸明光裏知君用心如日月事夫誓擬同生死還君<lb/>
<pb n="KR4h0024_SBCK_012-7b"/>
明珠雙淚垂何不相逢未嫁時<lb/>
　　　　織女詞　元稹<lb/>
織婦何太忙𧖟經三卧行欲老𧖟神女聖早成絲今年絲稅抽徵<lb/>
早早徵非是官人惡去歳官家事戎索征人戰苦束刀瘡主將勲<lb/>
髙換羅幕繰絲織帛猶努力變䌰掩機苦難織東家頭白雙女兒<lb/>
爲解挑紋嫁不得<hi>余掾荊時目擊貢綾户有終老不嫁之女</hi>簷前<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
                    <graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>游絲上上有蜘<lb/>
蛛巧來徃羡他蟲豸解縁天能向虗空織羅網<lb/>
　　　　靜女詞　孟郊<lb/>
豔女皆妬花靜女獨撿蹤任體耻任粧嫁德不嫁容君子未求娉<lb/>
小人難相從此志誰與說琴絃幽韻重<lb/>
　　　　寄衣曲　張籍<lb/>
纎素縫衣獨苦辛逺因迴使寄征人官家亦自寄衣去貴從妾手<lb/>
著君身高堂姑老無侍子不得自到邉城裏殷勤爲看𥘉著時征<lb/>
夫身上宜不宜<lb/>
<pb n="KR4h0024_SBCK_012-8a"/>
　　　　白紵歌　張籍<lb/>
皎皎白紵白且鮮將作春衣稱少年裁縫長短不能定自持刀尺<lb/>
向姑前復恐蘭膏汚纎指常遣傍人收墮珥衣裳著時寒食下還<lb/>
把玉鞭鞭白馬<lb/>
　　　　征婦怨<lb/>
九月匈奴殺邉將漢軍全殁遼水上萬里無人收白骨家家城下<lb/>
招䰟葬婦人依倚子與夫同居貧賤心亦舒夫死戰塲子在腹妾<lb/>
身雖存如晝燭<lb/>
　　　　春思　李白<lb/>
燕草如碧絲秦桑低緑枝當君懷歸日是妾斷腸時春風不相識<lb/>
何事入羅帷<lb/>
　　　　春别曲　張籍<lb/>
長江春水緑堪染荷葉出水大如錢江頭橋樹君自種那不長繫<lb/>
木蘭舩<lb/>
<pb n="KR4h0024_SBCK_012-8b"/>
　　　　古樂府雜怨三首　孟郊<lb/>
夭桃花清晨遊女紅粉新夭桃花薄暮遊女紅粉故樹有百度花<lb/>
人無一定顔花送人老盡人悲花自閑<lb/>
貧女鏡不明寒日花少容暗蛩有虛織短線無長縫浪水不可照<lb/>
狂夫不可從浪水多散影狂夫多異蹤持此一生薄空成萬恨濃<lb/>
憶人莫至悲至悲空自衰寄人莫剪衣剪衣未必歸朝爲雙蒂花<lb/>
暮爲四散飛落花却遶枝遊子不顧期<lb/>
　　　　長干行　李白<lb/>
妾髪𥘉覆額折花門前劇郞騎竹馬來遶床弄青梅同居長千里<lb/>
兩小無嫌猜十四爲君婦羞顔未嘗開低頭向暗壁千喚不一廻<lb/>
十五始展眉願同塵與灰常存抱柱信豈上望夫臺十六君逺行<lb/>
瞿塘灎澦堆五月不可觸猿鳴天上哀門前舊行跡一一生緑苔<lb/>
苔深不能掃落葉秋風早八月胡蝶黃雙飛西園草感此傷妾心<lb/>
坐愁紅顔老早晚下三巴預將書報家相迎不道逺直至長風沙<lb/>
<pb n="KR4h0024_SBCK_012-9a"/>
　　　　古薄命妾　孟郊<lb/>
不惜十指絃爲君千萬彈常恐新聲至坐使舊聲殘棄置今日悲<lb/>
即是昨日歡將新變故易持故爲新難青山有蘼蕪淚葉長不乾<lb/>
空令後世人採掇幽思攅<lb/>
　　　　母別子　白居易<lb/>
母別子子别母白日無光哭聲苦關西驃騎大將軍去年破虜新<lb/>
䇿勲敕賜金錢二百萬洛陽迎得如花人新人迎來舊人棄掌上<lb/>
蓮花眼中刺迎新棄舊未足悲悲在君家有兩兒一始扶行一𥘉<lb/>
坐坐啼行哭牽人衣以爾夫妻新嬿婉使我母子生别離不如林<lb/>
中烏與鵲母不失雛雄伴雌又似園中桃與李花落隨風子在枝<lb/>
新人新人聽我語洛陽無限紅樓女但願將軍重立勲更有新人<lb/>
勝於汝<lb/>
　　　　夜夜曲　釋貫休<lb/>
蟪蛄切切風騷騷芙蓉噴香蟾蜍髙孤燈耿耿征婦勞更深撲落<lb/>
<pb n="KR4h0024_SBCK_012-9b"/>
金錯刀<lb/>
　　　　蜀道難　李白<lb/>
噫嘘<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>危乎髙哉蜀道之難難於上青天𧖟叢及魚鳬開國何茫<lb/>
然爾來四萬八千歳不與秦塞通人煙西當太白有鳥道可以横<lb/>
絶峩眉巔地崩山摧壯士死然後天梯石棧相勾連上有橫河斷<lb/>
海之浮雲下有衝波逆折之迴川黃鶴之飛尚不能過猿猱欲度<lb/>
愁攀縁青泥何盤盤百歩九折縈巖巒捫參歴井仰脅息以手拊<lb/>
膺坐長歎問君西遊何當還畏途巉嵒不可攀但見悲鳥號古木<lb/>
雄飛雌呼遶林間又聞子規啼夜月愁空山蜀道之難難於上青<lb/>
天使人聽此凋朱顔連峯去天不盈尺枯松倒挂倚絶壁飛湍瀑<lb/>
流爭喧豗砯崖轉石萬壑雷其險也若此嗟爾逺道之人胡爲乎<lb/>
來哉劒閣崢嶸而崔嵬一夫當關萬夫莫開所守或非人化爲狼<lb/>
與豺朝避猛虎夕避長虵磨牙吮血殺人如麻錦城雖云樂不如<lb/>
早還家蜀道之難難於上青天側身西望長咨嗟<lb/>
<pb n="KR4h0024_SBCK_012-10a"/>
　　　　行路難　張籍<lb/>
湘東行人長歎息十年離家歸未得弊裘羸馬苦難行僮僕盡飢<lb/>
少筋力君不見床頭黃金盡壯士無顏色龍蟠泥中未有雲不能<lb/>
生彼昇天翼<lb/>
　　　　行路難<hi>三首</hi>李白<lb/>
金罇清酒斗十千玉盤珍羞直萬錢停盃投筋不能食抜劒四顧<lb/>
心茫然欲渡黃河氷塞川將登太行雪暗天閑居垂釣坐谿上忽<lb/>
然乗舟夢日邉行路難行路難多𡵨路今安在長風破浪㑹有時<lb/>
直挂雲㠶濟滄海<lb/>
大道如青天我獨不得出羞逐長安社中兒赤雞白狗賭棃栗彈<lb/>
劒作歌奏苦聲曵裾王門不稱情淮隂市井笑韓信漢朝公卿忌<lb/>
賈生君不見昔時燕家重郭隗擁篲折腰無嫌猜劇辛樂毅感恩<lb/>
分輪肝剖膽効英才昭王白骨縈蔓草誰人更掃黃金臺行路難<lb/>
歸去來<lb/>
<pb n="KR4h0024_SBCK_012-10b"/>
有耳莫洗頴川水有口莫食首陽蕨含光混世貴無名何用孤髙<lb/>
比雲月吾觀自古賢逹人功成不退皆隕身子胥旣棄吳江上屈<lb/>
原終投湘水濵陸機雄才豈自保李斯稅駕苦不早華亭鶴唳誰<lb/>
可聞上蔡蒼鷹何足道君不見吳中張翰稱逹生秋風忽憶江東<lb/>
行且樂生前一盃酒何須身後千載名<lb/>
　　　　變行路難　王昌齡<lb/>
向晚橫吹悲風動馬嘶合前駈引旌節千里陣雲匝單于下隂山<lb/>
砂礫空䬃䬃對侯取一戰豈復念閨閤<lb/>
　　　　太行路　白居易<lb/>
太行之路能摧車若比君心是坦途巫峽之水能覆舟若比君心<lb/>
是安流君心好惡苦不常好生毛羽惡生瘡與君結髪未五載豈<lb/>
期牛女爲參商古稱色衰相棄背當世羙人猶怨悔何況如今鸞<lb/>
鏡中妾顔未改君心改爲君薰衣裳君聞蘭麝不馨香爲君盛容<lb/>
飾君看珠翠無顔色行路難難重陳人生莫作婦人身百年苦樂<lb/>
<pb n="KR4h0024_SBCK_012-11a"/>
由他人行路難難於山險於水不獨人間夫與妻近代君臣亦如<lb/>
此君不見左納言右納史朝承恩暮賜死行路難行路難不在水<lb/>
不在山只在人情反覆間<lb/>
　　　　梁甫吟　李白<lb/>
長嘯梁甫吟何時見陽春君不見朝歌屠叟辭棘津八十西來釣<lb/>
渭濵寧羞白髪照清水逢時吐氣思經綸廣張三千六百鈞風雅<lb/>
暗與文王親大賢虎變愚不測當年頗似㝷常人君不見髙陽酒<lb/>
徒起草中長揖山東隆準公一䦕遊說騁雄辯兩女輟洗來趨風<lb/>
東下齊城七十二指麾楚漢如旋蓬狂客落魄尚如此何況壯士<lb/>
當群雄我欲攀龍見明主雷公砰訇震天皷帝傍投壷多玉女三<lb/>
時大笑開電光倐爍晦冥起風雨閶闔九門不可通以額叩關閽<lb/>
者怒白日不照吾精誠𣏌國無事憂天傾䝟貐磨牙競人肉騶虞<lb/>
不折生草莖手接飛猱搏彫虎側足焦原未言苦智者可卷愚者<lb/>
豪世人見我輕鴻毛力排南山三壯士齊相殺之費二桃吳越無<lb/>
<pb n="KR4h0024_SBCK_012-11b"/>
劇孟亞夫咍爾爲徒勞梁甫吟聲正悲張公兩龍劒神物合有時<lb/>
風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
　　　　走馬引　李賀<lb/>
我有辭鄉劒玉鋒堪截雲襄陽走馬使意氣自生春朝嫌劒花淨<lb/>
暮嫌劒光冷能持劒向人不解持照身<lb/>
　　　　孟門行　崔顥<lb/>
黃雀銜黃花翩翩傍簷隙本擬報君恩如何反彈射金罍美酒滿<lb/>
座春平原愛財多衆賔滿堂盡是忠義士何意得有讒䛕人䛕人<lb/>
翻覆那可道能令君心不自保北園新栽桃李枝根株未固何轉<lb/>
移成隂結子君自取若問傍人那得知<lb/>
　　　　沐浴子　李白<lb/>
沐芳莫彈冠浴蘭莫振衣處世忌太絜志人貴藏暉滄浪有釣叟<lb/>
吾與爾同歸<lb/>
　　　　將軍行　劉希夷<lb/>
<pb n="KR4h0024_SBCK_012-12a"/>
將軍闢轅門耿介當風立諸将欲言事逡巡不敢入劒氣射雲天<lb/>
鼓聲破原隰黃塵塞路起走馬追兵急彎弓從此去飛箭如雨集<lb/>
截圍一百里斬首五千級代馬流血死胡人抱鞍泣古來養甲兵<lb/>
有事常討襲乗我廟堂運坐使干戈戢獻凱歸帝京軍容何翕習<lb/>
　　　　將軍行　張籍<lb/>
彈箏峽東有胡塵天子擇日拜將軍蓬萊殿前賜六纛還領禁兵<lb/>
爲部曲當朝受詔不辭家夜向咸陽原上宿戰車彭彭旌旗動三<lb/>
十六軍聲上隴隴頭戰勝夜亦行分兵處處收舊城胡兒殺盡隂<lb/>
磧暮擾擾唯有牛羊聲邉人親戚曽戰殁今逐官軍收舊骨磧西<lb/>
行見萬里空樂府獨奏將軍功<lb/>
　　　　霍將軍　崔顥<lb/>
長安甲第髙入雲誰家居住霍將軍日晩朝廻擁賔從路旁揖拜<lb/>
何紛紛莫言炙手手可熱湏臾火盡灰亦滅莫言貧賤即可欺人<lb/>
生冨貴自有時一朝天子賜顔色世上悠悠應自知<lb/>
<pb n="KR4h0024_SBCK_012-12b"/>
　　　　老將行　王維<lb/>
少年十五二十時歩行奪取胡馬騎射殺中山白額虎肯數鄴下<lb/>
黃鬚兒一身轉戰三千里一劒曽當百萬師漢兵奮迅如霹靂虜<lb/>
騎崩騰畏蒺䔧衞青不敗由天幸李廣無功縁數竒自從棄置便<lb/>
衰杇世事蹉跎成白首昔時飛箭無全目今日垂楊生左肘路傍<lb/>
時賣故侯瓜門前學種先生柳茫茫古木連窮巷寥落寒山對虛<lb/>
牖誓令踈勒出飛泉不似頴川空使酒賀蘭山下陣如雲羽檄交<lb/>
馳日夕聞節使三河募年少詔書五道出將軍試拂鐡衣如雪色<lb/>
聊持寳劒動星文願得燕弓射大將耻令越甲鳴吾君莫嫌舊日<lb/>
雲中守猶堪一戰取功勲<lb/>
　　　　鴈門太守行　李賀<lb/>
黑雲壓城城欲摧甲光向日金鱗開角聲滿天秋色裏塞土燕支<lb/>
凝夜紫半卷紅旗臨易水霜重皷聲寒不起報君黃金臺上意提<lb/>
擕王龍爲君死<lb/>
<pb n="KR4h0024_SBCK_012-13a"/>
　　　　從軍行六首　劉長卿<lb/>
廻首虜騎合城下漢兵稀白刃兩相向黃雲愁不飛手中無尺鐡<lb/>
徒欲穿重圍<lb/>
落日更蕭條北風動枯草將軍追虜騎夜失隂山道戰敗仍樹勲<lb/>
韓彭但空老<lb/>
草枯秋塞上望見漁陽郭胡馬嘶一聲漢兵淚雙落誰爲吮癕者<lb/>
此事今人薄<lb/>
目極鴈門道青青邉草春一身事征戰疋馬同辛勤末路成白首<lb/>
功歸天下人<lb/>
倚劒白日暮望郷登戍樓北風吹羌笛此夜關山愁㢠首不無意<lb/>
滹河空自流<lb/>
黄沙一萬里白首無人憐報國劒巳折歸鄉身幸全單于古臺下<lb/>
邉色寒蒼然<lb/>
　　　　塞上曲　戎昱<lb/>
<pb n="KR4h0024_SBCK_012-13b"/>
樓上畫角哀即知兵心苦試問左右人無言淚如雨何意休明時<lb/>
終年事<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷<lb/>
　　　　塞下曲　郎士元<lb/>
寳刀塞上兒身經百戰曾百勝壯心竟未嫖姚知白草山頭日𥘉<lb/>
没黃沙城下歌聲發蕭條夜靜邉風吹獨倚營門望秋月<lb/>
　　　　古塞曲　王季友<lb/>
進軍飛狐北窮宼勢將變日落沙塵昬背河更一戰騂馬黃金勒<lb/>
雕弓白羽箭射殺左賢王歸奏未央殿欲言塞下事天子不召見<lb/>
東岀咸陽門哀哀淚如霰<lb/>
　　　　出塞曲　劉灣<lb/>
將軍在重圍音信絶不通羽書如流星飛入甘泉宫倚是并州兒<lb/>
少年心膽雄一朝隨召募百戰爭王公去年桑乾北今年桑乾東<lb/>
死是征人死功是將軍功汗馬敗秋月疲人卧霜風仍聞左賢王<lb/>
更欲圍雲中<lb/>
<pb n="KR4h0024_SBCK_012-14a"/>
　　　　燕歌行<hi>并序</hi>高適<lb/>
開元十年客有御史大夫張公出塞而還作燕歌行以示適感征<lb/>
戍之事因而和焉<lb/>
漢家煙塵在東北漢將辭家破殘賊男兒本自重橫行天子非常<lb/>
賜顏色摐金伐皷下榆關旌旗逶迤碣石間校尉羽書飛瀚海單<lb/>
于獵火照狼山山川蕭條極邉土胡騎憑凌雜風雨戰士軍前半<lb/>
死生美人帳下猶歌舞大漠窮秋塞草衰孤城落日鬪兵稀身當<lb/>
恩遇恒輕敵力盡關山未解圍鐡衣逺戍辛勤乆玉筋應啼別離<lb/>
後少婦城南欲斷膓征人薊北空廻首邉風飄飄那可度絶域蒼<lb/>
茫何所有殺氣三時作陣雲寒聲一夜傳刁斗相㸔白刃血紛紛<lb/>
死節從來豈顧勲君不見沙塲征戰苦至今猶憶李將軍<lb/>
　　　　燕支行　王維<lb/>
漢家天將才且雄來時謁帝明光宫萬乗親推雙闕下千官出餞<lb/>
五陵東誓辭甲第金門裏身作長城玉塞中衞霍纔堪一騎將朝<lb/>
<pb n="KR4h0024_SBCK_012-14b"/>
廷莫數貳師功趙魏燕韓多勁卒關西俠少何咆勃報讎只是聞<lb/>
甞膽飲酒不曾妨刮骨畫㦸琱戈白日寒連旗大斾黃塵没疊皷<lb/>
遥飜瀚海波嗚笳亂動天山月麒麟錦帶佩吳鉤颯沓青驪躍紫<lb/>
騮抜劒巳斷天驕臂歸鞍共飲月支頭漢兵大呼一當百虜騎相<lb/>
看哭且愁敎戰雖令赴湯火終知上將伐謀猷<lb/>
　　　　隴頭吟<lb/>
長城少年遊俠客夜上戍樓看太白隴頭明月逈臨關隴上行人<lb/>
夜吹笛關西老將不勝愁駐馬聽之雙淚流身經大小百餘戰麾<lb/>
下偏禪萬户侯蘇武纔爲典屬國節毛空盡海南頭<lb/>
　　　　隂山道　白居易<lb/>
隂山道隂山道紇邏敦肥水泉好每至戎人送馬時道傍千里無<lb/>
纎草草盡泉枯馬病羸飛龍但印骨與皮五十疋縑易一疋縑去<lb/>
馬來無了日養無所用土非宜毎歲死傷十六七縑絲不足女工<lb/>
苦踈織短裁充疋數藕絲蛛綱三丈餘㢠鶻訴稱無用處咸安公<lb/>
<pb n="KR4h0024_SBCK_012-15a"/>
主号可敦逺爲可汗頻奏論元和二年下新勑内出金帛酬馬直<lb/>
仍詔江淮馬價縑從此不令踈短織合羅將軍呼萬歳捧授金銀<lb/>
與縑綵誰知黠虜啓貪心明年馬來多一倍縑漸好馬漸多隂山<lb/>
虜柰爾何<lb/>
　　　　胡無人　李白<lb/>
嚴風吹霜海草凋筋簳精堅胡馬驕漢家戰士三十萬將軍兼領<lb/>
霍膘姚流星白羽腰間挿劒花秋蓮光出匣天兵照雪下玉關虜<lb/>
箭如沙射金甲雲龍風虎盡交迴太白入月敵可摧敵可摧旄頭<lb/>
滅履胡之膓渉胡血懸胡青天上埋胡紫塞傍胡無人漢道昌<lb/>
　　　　飲馬長城窟　釋子蘭<lb/>
游客長城下飲馬長城窟馬嘶聞水腥爲浸征人骨豈不是流泉<lb/>
終不成潺湲洗盡骨上土不洗骨中冤骨若不流水四海有還魂<lb/>
空流嗚咽聲聲中疑是言<lb/>
　　　　關山月　張籍<lb/>
<pb n="KR4h0024_SBCK_012-15b"/>
秋月明朗關山上山中行人馬蹄響關山秋來雨雪多行人見月<lb/>
唱邉歌海邉漠漠天氣白胡兒夜度黃龍磧軍中探騎暮出城伏<lb/>
兵暗處低旌㦸漢水連天霜草平野駝㝷水磧中鳴隴頭風急鴈<lb/>
不下沙場苦戰多流星可憐髙國關山道年年戰骨多秋草<lb/>
　　　　古長城吟　王翰<lb/>
長安少年無逺圖一生唯羡執金吾騏驎前殿拜天子走馬爲君<lb/>
西擊胡胡沙獵獵吹人面漢虜相逢不相見遥聞鍾皷動地來傅<lb/>
道單于夜猶戰此時顧恩寧顧身爲君一行摧萬人壯士揮戈迴<lb/>
白日單于濺血染朱輪廻來飲馬長城窟長城道傍多白骨問之<lb/>
耆老何代人云是秦王築城卒黃昏塞北無人煙鬼哭啾啾聲沸<lb/>
天無罪見誅功不賞孤魂流落此城邉當昔秦王按劒起諸侯膝<lb/>
行不敢視富國彊兵二十年築怨興徭九千里秦王築城何太愚<lb/>
天實亡秦非北胡一朝禍起蕭墻内渭水咸陽不復都<lb/>
　　　　長城作　鮑溶<lb/>
<pb n="KR4h0024_SBCK_012-16a"/>
蒙公虜生人北築秦氏冤禍興蕭墻内萬里防禍根城成六國亡<lb/>
宫闕啓千門生人半爲土何用空中原柰何天下人骨肉尚酬恩<lb/>
投沙擁海水安得不乆翻乗髙慘人䰟寒日易黃昏枯骨貫折鐡<lb/>
沙中如有言萬古驪山葬誰知野火燔<lb/>
　　　　古築城曲<hi>五首</hi>元稹<lb/>
年年塞下丁長作出塞兵自從冒頓强官築遮虜城<lb/>
築城須努力城髙遮得賊但恐賊路多有城遮不得<lb/>
丁口傳父口莫問城堅否平城𬒳虜圍漢斸城墻走<lb/>
兹虜請休和虜徃騎來過半疑兼半信築城猶嵳峩<lb/>
築城安敢煩願聽丁一言請築鴻臚寺兼愁虜出關<lb/>
　　　　築城詞　張籍<lb/>
築城去千人萬人齊抱杵重重土堅試行錐軍吏執鞭催作遲來<lb/>
時一年深磧裏著盡短衣渴無水力盡不得抛杵聲杵聲未定人<lb/>
皆死家家養男當門户今日作君城下土<lb/>
<pb n="KR4h0024_SBCK_012-16b"/>
　　　　築城詞<hi>二首</hi>陸龜蒙<lb/>
城上一焙土手中千萬杵築城畏不堅堅城在何處<lb/>
莫歎將軍逼將軍要却敵城髙功亦髙爾命何勞惜<lb/>
　　　　聽董大彈胡笳聲兼語弄寄房給事　李頎<lb/>
蔡女昔造胡笳聲一彈一十有八拍胡人落淚向邉草漢使斷膓<lb/>
對歸客古戍蒼蒼烽火寒大荒隂沉飛雪白先拂商絃後角羽四<lb/>
郊秋葉驚摵摵董夫子通神明深山竊聽來妖精言遲更速皆應<lb/>
手將徃復旋如有情空山百鳥散還合萬里浮雲隂且晴嘶酸鶵<lb/>
鷹失羣夜斷絶胡兒戀母聲川爲靜其波鳥亦罷其鳴烏珠部落<lb/>
家鄕逺邏逤沙塵哀怨生出音變調忽飄灑長風吹林雨墮瓦迸<lb/>
泉颯颯飛木末野鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>走堂下長安城連東掖垣鳯凰池對青<lb/>
瑣門高才脫略名與利日夕望君抱琴至<lb/>
重校正唐文粹卷第十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_042-1a"/>
重校正唐文粹卷第四十二<lb/>
　　　　　　　　　　　吳興姚　鉉　纂<lb/>
　議丁<hi>揔一十二首</hi>
　　歷代是非七<lb/>
　　　西伯受命稱王議<hi>梁肅</hi>魯議<hi>髙郢</hi>
　　　漢髙祖僞游議<hi>髙參</hi>貓䑕議<hi>崔祐甫</hi>
　　　酷吏傳議<hi>權徳輿</hi>世祖封不義侯議<lb/>
　　　後漢賊臣董卓廟議<hi>髙適</hi>
　　喪制五<lb/>
　　　定服制議<hi>魏徴令狐德棻等</hi>駮行三年之服議<hi>張柬之</hi>
　　　服母齊衰三年議<hi>田再思</hi>改葬服議<hi>韓愈</hi>
　　　廣喪朋友議<hi>崔祐甫</hi>
　　　　西伯受命稱王議　梁肅<lb/>
太史公曰詩人道西伯以受命之年稱王而斷虞芮之訟遂追王<lb/>
<pb n="KR4h0024_SBCK_042-1b"/>
太王王季改正朔易服色十年而崩或謂大雅序文王受命作周<lb/>
泰誓序十有一年武王伐殷妄徴二經以實其說予以爲反經非<lb/>
聖不可以訓莫此爲甚焉甞試言之夫無聖人無作作則爲萬代<lb/>
法仲尼美文王之德曰三分天下有其二以服事殷又曰内文明<lb/>
而外柔順以蒙大難文王以之未有南面稱王而謂之服事易姓<lb/>
創制而謂之柔順仲尼稱武王之烈曰湯武革命又曰武王末受<lb/>
命未有父受之而子復革命父爲天子云未受當武王之㑹盟津<lb/>
也告諸侯曰汝未知天命未可以誓師也曰惟九年大統未集予<lb/>
小子其承厥志孰有王者出征復俟天命天統旣改而復云未集<lb/>
禮大傳稱牧之野旣事而退遂柴于上帝追王太王王季文王改<lb/>
正朔殊徽號若虞芮之歲稱王則不應復云追王王制旣行則不<lb/>
應復云改物是皆反經者也夫大者天地其次君臣聖人知定位<lb/>
之不可易也故制爲上下之禮財成天地之道使各當其分而不<lb/>
相間若億兆之去留天命之與奪則存乎其時聖人順而行之故<lb/>
<pb n="KR4h0024_SBCK_042-2a"/>
謳謌所歸而舜禹揖讓桀紂惡盈則湯武放伐所謂後天而奉天<lb/>
時不得巳而爲之者也若殷道未絶紂凶未極而遂稱王以令天<lb/>
下則不可謂至德也巳此其非聖者也予以爲大雅作周之義蓋<lb/>
取夫積德累仁爲海内所歸往武王因之遂成大業非所謂革命<lb/>
易姓爲作周也泰誓紀年蓋武王周公追考前文陳王業之盛自<lb/>
虞芮始故斷爲受命之歲仲尼憲章文武故因而叙之曰十有一<lb/>
年武王伐殷非所謂自稱玉而爲之數也文王旣殁經義斯在如<lb/>
曰不然以俟君子<lb/>
　　　　魯議　高郢<lb/>
周公居攝七年致政而殁成王康王追思其德命魯侯代之祀以<lb/>
天子禮樂魯君得乗大輅建太常外祭郊社内祭甞禘虞夏商周<lb/>
之服器與官兼而用之以廣魯於天下郢竊謂自天子至于庻人<lb/>
尊卑貴賤待禮而别豐者不可殺殺者不可豐成康過賜非禮也<lb/>
魯君受賜亦非禮也何則郢聞有位而後行典禮仲尼不臣門人<lb/>
<pb n="KR4h0024_SBCK_042-2b"/>
非君也季札不嗣吳爵非長也周公不王而以禮樂王者是以非<lb/>
禮誣周公也設欲誣周公以非禮魯謂昊天上帝亦可誣乎奈何<lb/>
使魯人郊昔孔子憤歎於衰周而欲求禮於魯及覩其僭乃言曰<lb/>
魯之郊禘非禮也周公其衰乎魯用天子禮樂者本以郊上帝旣<lb/>
非聲明文物之不當用可知矣又恐來者以杞宋用王禮爲從因<lb/>
言𣏌之郊也禹也宋之郊也契也是天子之事守也𣏌宋二王後<lb/>
得守先祖禮樂魯何守而用之邪猶懼其未能又言曰天子祭天<lb/>
地諸侯祭社稷祝嘏莫敢易其常古是謂大嘏此乃申言名位不<lb/>
同禮亦異數之定分也夫子之言昭昭如掲日月而學者或以爲<lb/>
事更聖人未聞可否難措辭於魯議者於謙黙之道則可矣於發<lb/>
揮之義恐未盡也詩曰爾之教矣人胥效矣魯侯用王禮其臣亦<lb/>
用侯之禮故季氏舞八佾旅泰山設公廟歌雍徹嗟乎禮之不早<lb/>
辯也如此古者父爲天子諸侯子爲士祭禮從子不得從其父晉<lb/>
應武王之穆得用備物享武王乎若享非禮之襃是周公不得爲<lb/>
<pb n="KR4h0024_SBCK_042-3a"/>
聖也知其不享是成康秪以王者禮樂餒周公于魯矣安在其廣<lb/>
乎且周公之績孰與伊尹佐商成康之明孰與太戊崇異伊尹不<lb/>
過號爲保衡至于沃丁太戊亦不加以王禮或謂周公叔父也於<lb/>
伊尹而爲親故尊而異之夫太伯太王之元子三以天下讓於王<lb/>
季王季得之以傳祚於文武故孔子曰泰伯其可謂至德也巳矣<lb/>
及武王克紂追太王王季文王而不追王㤗伯豈武王忘泰伯之<lb/>
德而不親乎蓋以等威之禮名分之别爲萬代之凖不爲一人私<lb/>
也夫人情無常以禮爲常以禮從情動則有悖且如王者祖有功<lb/>
而宗有德祖宗之廟代代不毀大凡繼體之君皆欲祖宗其父至<lb/>
于功德未著不敢妄加廟稱者情非不欲限禮而巳矣故禮之行<lb/>
於宗廟父子不得遂其私而況成康又得以天地之公器大典獨<lb/>
私於周公乎周公有大勳于周土田附庸以益之則可秬鬯圭瓉<lb/>
以賜之則可若天子禮樂成康所悖以爲尊也胡可以假人成康<lb/>
雖欲尊於周公伯禽其忍受之以出僭其君入䧟其父乎若周公<lb/>
<pb n="KR4h0024_SBCK_042-3b"/>
躬制禮樂墳土未乾而子孫不克負荷亂王者之度孔子稱其衰<lb/>
不亦宜乎<lb/>
　　　　漢髙祖僞游議　高參<lb/>
或曰漢高帝僞游雲夢以擒韓信果哉其智足稱也予以謂髙祖<lb/>
不思弘逺之規而務一時之計於是乎失政刑矣夫聖人貴正不<lb/>
貴幸與律不與臧昔者明王五載一巡狩合諸侯各朝于方嶽大<lb/>
明黜陟故無德者削地有功者進律漢氏君臨萬國示人以偷僞<lb/>
遊之名不可以訓且當此之時韓信未有逆節一朝繫信而生諸<lb/>
侯之疑天下皆疑則所利者少而所失者多昔崇伯之方命圯族<lb/>
共工之靜言庸違帝堯以則哲之明而未有去者蓋以其行僞象<lb/>
恭且有四嶽之舉故也向使堯惡四凶之行拒四嶽之舉不待試<lb/>
用加之誅放天下必以爲戮不辜矣夫刑一人使天下知其罪則<lb/>
服賞一人使天下知其賢則勸若賞而不勸刑而不服則堯所不<lb/>
爲也漢祖不能斟酌古典卒用陳平之言執信而歸干京師一二<lb/>
<pb n="KR4h0024_SBCK_042-4a"/>
年間韓王信反馬邑趙相貫髙謀柏人陳狶反代地彭越黥布盧<lb/>
綰悉以叛換豈非服勸用刑之失歟傳曰君人執信臣人執忠古<lb/>
之盟主恥襲侵之事況光有天下者乎於戲悠悠千載變詐萌生<lb/>
使天子不復言巡狩諸侯不敢議朝覲大者自嫌强盛小者懼於<lb/>
囚執是恩信不流于下而忠孝不達于上王者之澤寖以陵遟自<lb/>
雲夢始矣<lb/>
　　　　貓䑕議　崔祐甫<lb/>
臣聞天生萬物剛柔有性聖人因之垂範作則禮記郊特牲篇曰<lb/>
迎貓爲食田䑕也然則貓之食䑕載在禮經以其除害利人雖微<lb/>
必録今此貓對䑕不食仁則仁矣無乃失於性乎䑕之爲物晝伏<lb/>
夜動詩人賦之曰相䑕有體人而無禮又曰碩䑕碩䑕無食我黍<lb/>
其序曰食而畏人若大䑕也臣旋觀之雖云動物異於麋鹿麏兔<lb/>
彼皆以時殺獲爲國之用貓受人養育職旣不脩亦何異於法吏<lb/>
不勤觸邪疆吏不勤扞敵又按禮部式具列三瑞無貓不食䑕之<lb/>
<pb n="KR4h0024_SBCK_042-4b"/>
目以兹稱慶臣所未詳伏以國家化洽治平天符荐至紛綸雜沓<lb/>
史不絶書今兹貓䑕則若以劉向五行傳論之恐須申命憲司察<lb/>
聽貪吏誡諸邊候無失徼巡貓能致功䑕不爲害<lb/>
　　　　酷吏傳議　權德輿<lb/>
詩美仲山甫曰剛亦不吐柔亦不茹故體備徤順是謂全德不然<lb/>
則直已循性能秉一方事舉於中皆理道也得柔之道者爲循吏<lb/>
失剛之理者爲酷吏司馬氏脩史記始作二傳以誡世爾而後以<lb/>
郅都爲酷吏傳首愚有惑焉都之爲中郎將上欲搏野彘活賈姬<lb/>
從容奏議引宗廟太后之重其爲濟南守誅豪猾首惡道不拾遺<lb/>
其爲中尉宗室貴臣歛手反目爲鴈門守匈奴不敢近邊至爲偶<lb/>
人像之騎射莫能中然其勇敢氣節根於公廉不發私書不受請<lb/>
寄具此數者爲漢名臣入居命卿出揔郡守堅剛忠純終始若一<lb/>
坐臨江之嫌當太后之怒身死漢廷首足異處有以見漢氏之不<lb/>
綱王澤之弛絶也蓋在史氏發而明之以旌事君以勵使臣俾百<lb/>
<pb n="KR4h0024_SBCK_042-5a"/>
代之下有所懲勸子長旣首冠酷吏班氏又因而從之善善惡惡<lb/>
之義於此缺矣夫椎埋沈命舞文巧詆之徒目爲等夷雜列篇次<lb/>
至其述賛雖云引是非爭大體又何補焉噫洪範之沈濳大易之<lb/>
直方皆臣道也都雖未蹈之斯近之矣不隱忠以避死不枉道以<lb/>
涖官無處父之華異申棖之欲所至之邦必以稱職聞其古之剛<lb/>
而無虐怒而中節者歟剛似酷弱似仁在辨之不惑而巳天下似<lb/>
是而非失之多矣豈獨是哉開卷之際怳然有感且以司馬氏班<lb/>
氏皆良史也猶不能辨故斐然成文<lb/>
　　　　世祖封不義侯議<lb/>
先師曰惟器與名不可以假人又曰必也正名乎又曰惟則定國<lb/>
於戲有國者可不務乎當東漢世祖之𥘉天命再集冝於此時貞<lb/>
百度正三綱纂脩德教允荅天意時彭寵以南陽舊恩位列上將<lb/>
有舉漁陽之功饋邯鄲之忠竟以讒謗獲罪反側怨望遂攻朱浮<lb/>
於薊自稱燕王其時師旅孔熾元元苦甚時君冝以息人紓難爲<lb/>
<pb n="KR4h0024_SBCK_042-5b"/>
心則當録念功用昭洗瑕穢次則布之威懷革其非心必不得巳<lb/>
則仗大順以討之出師以征之明君君臣臣之義此三者皆不能<lb/>
用或用之而不能盡及夫蒼頭子密有便室之逆運其狙忍時伺<lb/>
卧寢遂使命懸僕隷蒼卒授首及詣闕也封爲不義侯愚以爲伯<lb/>
通之叛命子密之戕君同歸于亂罪不相蔽冝各致於法昭示王<lb/>
度反乃爵於五等又以不義爲名且舉以不義莫可侯也而此侯<lb/>
漢爵爲不足勸春秋齊豹盗三叛人名之義無乃異於是乎其欒<lb/>
布之哭彭越孔車之葬主父使於東漢議罪罪孰甚焉況四方甫<lb/>
定傷痍未復不稽古訓以喜怒爲刑賞使天下陪臺厮養各幸其<lb/>
君之亂而徼侯印授諸侯危疑之勢鼓臣下叛換之源棄名器而<lb/>
汨彞訓且以憲令爲戲時風浩浩蕩而不復至使桓靈不道山陽<lb/>
脅奪本其所以自庸詎知非封不義之效歟<lb/>
　　　　後漢賊臣董卓廟議　高適<lb/>
昔漢祚凌夷桓靈棄德宦官用事國歩多艱宗社有綴旒之危宰<lb/>
<pb n="KR4h0024_SBCK_042-6a"/>
臣非𥙷衮之具董卓地兼形勝手握兵鈐顚而不扶禍則先唱興<lb/>
晉陽之甲君側未除入洛陽之宫臣節如掃至乃發掘園寢逼辱<lb/>
妃嬪太后之崩豈稱天命弘農之廢孰謂人心敢諷朝廷以自尊<lb/>
貴大肆剽虜以極誅求焚燒都邑馳突放横衣冠凍餒倚死牆壁<lb/>
之間兆庶困窮生塗草莽之上於是天地憤怒鬼神號哭而山東<lb/>
義旗攘𬒮爭起連州跨郡皆以誅卓爲名故兵挫於孫堅氣奪於<lb/>
袁紹僭擬輿服黨助奸邪驅蹙東人脅帝西幸淫刑以逞有湯鑊<lb/>
之甚要之縻爛刳剔異端乃謂漢鼎可移郿塢方盛殊不知禍盈<lb/>
惡稔未或不亡故神賛允誠天假布手母妻屠戮種族無留懸首<lb/>
燃臍遺臭萬代骨肉灰燼不其快哉今狄道之人不慙卓之不臣<lb/>
而務其爲鬼苟斯鬼足尚則漢莽可得而神晉敦可得而廟桓玄<lb/>
父子可享於江郷爾朱弟兄可祠於朔上嗟乎仁賢之魄寂寞於<lb/>
丘陵義烈之魂沈埋於泉壤何馨香之氣而用於暴悖之鬼哉適<lb/>
竊奉吹嘘庇身戎幕毎承餘論飽識公忠之言不逺下風盡知仁<lb/>
<pb n="KR4h0024_SBCK_042-6b"/>
義之夲昨忝高㑹敬受德音今具賊臣之事悉以條上謹按尚書<lb/>
王者望祑天地之神祗諸侯祭境内之山川亂臣不言淫祀無取<lb/>
則董卓之廟義當焚毀<lb/>
　　　　定服制議　魏徴令狐德棻同議<lb/>
臣聞禮所以決嫌疑别同異明是非者也非從天降非從地出人<lb/>
情而巳矣夫親族有九服術有六隨恩以薄厚稱情以立文然舅<lb/>
之與姨雖爲同氣論情度義先後實殊何則舅爲母之本族姨乃<lb/>
外成他族求之母族姨不在焉考之經文舅誠爲重故周王念齊<lb/>
每稱舅甥之國秦伯懷晉實切渭陽之詩在舅服止一時爲姨居<lb/>
喪五月循名喪實逐末棄本蓋古人之情或有未達所冝損益寔<lb/>
在兹乎記曰兄弟之子猶子蓋引而進之也嫂叔不服蓋推而逺<lb/>
之也禮繼父同居則爲之周未甞同居則不服爲從母之夫舅之<lb/>
妻二夫人相爲服或曰同㸑緦然則繼父之徒並非骨肉服重由<lb/>
乎同爨恩輕在乎異居故知制服雖繼於名亦縁恩之厚薄者也<lb/>
<pb n="KR4h0024_SBCK_042-7a"/>
或有長年之嫂遇孩童之叔劬勞鞠養情若所生分飢共寒契闊<lb/>
偕老譬同居之繼父方他人之同爨情義之深淺寜可同日而言<lb/>
哉在其生也愛之同於骨肉及其死則曰推而逺之求之本源深<lb/>
所未喻若推而逺之爲是則不可生而共居生而共居爲是則不<lb/>
可死同行路重其生而輕其死厚其始而薄其終稱情立文其義<lb/>
安在且事嫂見稱載籍非一鄭仲虞則恩禮甚篤顔弘都則端肅<lb/>
致感馬援則其見必冠孔伋則哭之爲位此並躬踐敎義仁深孝<lb/>
友察其所行之㫖豈非先覺者歟但于時上無哲王禮非下之所<lb/>
議遂使深情鬱乎千載至理藏於萬古其來乆矣豈不惜哉今屬<lb/>
欽明在辰聖人有作五禮詳洽一物無遺猶且永念愼終凝神遐<lb/>
想以爲尊卑之叙雖焕乎大備喪紀之制或情禮未周爰命袟宗<lb/>
更詳考正臣等奉遵明㫖觸類旁求採摭羣經討論傳記變薄俗<lb/>
於旣徃垂篤義於將來信六籍所不能超百王而獨得者也諸儒<lb/>
所守互有異同詳求厥中申明聖㫖謹按曾祖父母舊服齋衰三<lb/>
<pb n="KR4h0024_SBCK_042-7b"/>
月請加爲齊衰五月適子婦舊服大功請加爲周年衆子婦舊服<lb/>
小功今請與兄弟子婦同爲大功九月嫂叔舊無服今請服小功<lb/>
五月報其弟妻及父兄亦小功五月舅服緦麻請與從母同服小<lb/>
功謹議<lb/>
　　　　駮行三年之服議　張柬之<lb/>
夫三年之喪二十五月不刋之典也謹按春秋魯僖公三十三年<lb/>
十二月乙巳公薨文公二年冬公子遂如齊納幣左傳曰禮也杜<lb/>
元凱注云僖公喪終此年十一月納幣在十二月士婚禮納采納<lb/>
徵皆有玄纁束帛諸侯則謂之納幣蓋公爲太子巳行婚禮故傳<lb/>
稱禮也公羊傳曰納幣不書此何以書譏喪娶在三年之内何以<lb/>
譏三年之内不啚婚何休注云僖公以十二月薨至此冬未滿二<lb/>
十五月納采問名納吉皆在三年之内故書何休以公十二月薨<lb/>
至此冬十二月纔二十四月非二十五月是未滿三年而圗婚也<lb/>
按經書十二月乙巳公薨杜以長曆推乙巳是十一月十二日非<lb/>
<pb n="KR4h0024_SBCK_042-8a"/>
十二月經書十二月是經誤文公元年四月葬我君僖公傳曰緩<lb/>
也諸侯五月而葬若是十二月薨即是五月不得言緩明知是十<lb/>
一月薨故注僖公喪終此年至十二月而滿二十五月故丘明傳<lb/>
曰禮也據此推歩杜之考校豈公羊之所能逮況丘明親受經於<lb/>
仲尼乎且二傳何杜所爭惟爭一月不爭一年二十五月除喪由<lb/>
來無别此則春秋三年之喪二十五月之明驗也尙書伊訓云成<lb/>
湯旣没太甲元年惟元祀十有二月伊尹祀于先王奉嗣王祗見<lb/>
厥祖孔安國注云湯以元年十一月崩據此則二年十一月小祥<lb/>
三年十一月大祥故太甲篇中云惟三祀十有二月朔伊尹以冕<lb/>
服奉嗣王歸于亳是十一月大祥訖十二月朔日加王冕服服吉<lb/>
而歸亳也是孔言湯元年十一月之明證顧命云四月哉生魄王<lb/>
不懌是四月十六日也翌日乙丑王崩是十七日也丁卯命作冊<lb/>
度是十九日也越七日癸酉伯相命士須材是四月二十五日也<lb/>
則成王崩至康王麻冕黼裳中間有十月康王方始見廟則知湯<lb/>
<pb n="KR4h0024_SBCK_042-8b"/>
崩在十一月淹停至殮訖方始十二月祗見其祖顧命見廟訖諸<lb/>
侯岀廟門俟伊訓言祗見厥祖侯甸群后咸在則崩及見廟殷周<lb/>
之禮並同此周因於殷禮損益可知也不得元年以前别有一年<lb/>
此尚書三年之喪二十五月之明驗也禮記三年問云三年之喪<lb/>
二十五月而畢哀痛未盡思慕未忘然而服以是斷之者豈不送<lb/>
死有巳復生有節又喪服四制云變而從冝故大祥鼓素琴告人<lb/>
以終又閒傳云朞而小祥食菜果又朞而大祥有醯醬中月而<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>
食酒肉又喪服小記云再朞之喪三年也九月七月之喪三時也<lb/>
五月之喪二時也三月之喪一時也此禮記三年之喪二十五月<lb/>
之明驗也儀礼士虞禮云朞而大祥中月而禫是月也吉祭此禮<lb/>
周公所制則儀禮三年之喪二十五月之明驗也此四驗者並禮<lb/>
經正文或周公所制或仲尼所述吾子豈得以禮記戴聖所脩輒<lb/>
欲排毀漢初髙堂生傳禮旣未周備宣帝時少傅后倉因淹中孔<lb/>
壁所得五十六篇著曲臺記以授弟子戴德戴聖慶溥三人合以<lb/>
<pb n="KR4h0024_SBCK_042-9a"/>
正經及孫卿所述並相符㑹列於學官年代巳乆今無端搆造異<lb/>
論旣無依據深可歎息其二十五月先儒考校唯鄭康成注儀禮<lb/>
中月而<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>以中月閒見自死至禫凡二十七月又解禫云禫言澹<lb/>
澹然平安之意今皆二十七月後復常從鄭議也踰月入禫禫旣<lb/>
復常則二十五月爲免喪矣二十五月二十七月其議本同竊以<lb/>
子之於父母喪也有終身之痛創巨者日乆痛深者愈遟豈徒歲<lb/>
月而巳乎故練而慨然者蓋悲慕之懷未盡而擗踊之情巳歇祥<lb/>
而廓然者蓋哀傷之痛巳除而孤藐之念更起此皆情之所致豈<lb/>
外飾哉故記曰三年之喪義同過隙先王立其中制以成文理是<lb/>
以祥則縞帶素紕<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>則無所不佩今吾子將徇情棄禮實爲乖僻<lb/>
夫去縗麻之服襲錦縠之衣行道之人皆不忍也直爲節之以禮<lb/>
無可奈何故由也不能過制爲姊服鯉也不能過朞哭其母夫豈<lb/>
不懐懼名教逼巳也至若孔鄭何杜之徒並命代挺生範模來裔<lb/>
宫牆積仞未易可窺但鑚仰不休必當漸入勝境詎勞終年矻矻<lb/>
<pb n="KR4h0024_SBCK_042-9b"/>
虚肆莠言所有掎摭先儒願且以時消息<lb/>
　　　　服母齊衰三年議　田再思<lb/>
乾尊坤卑天一地二隂陽之位分矣夫婦之道配焉至若死喪之<lb/>
威降殺之等禮經五服之制齊斬有殊考妣三年之喪貴賤無隔<lb/>
以報免懷之慈酬罔極之恩稽之上古喪期無數曁乎中葉方有<lb/>
歲年禮記云五帝殊時不相㳂樂三王異代不相襲禮白虎通云<lb/>
質文再而變正朔三而復自周公制禮之後孔父刋經巳來爰殊<lb/>
厭降之儀以標服紀之節重輕從俗斟酌隨時故知禮不從天而<lb/>
降不由地而出也在人消息爲適時之中耳春秋諸國魯最知禮<lb/>
以周公之後孔子之邦也晉韓起來聘言周禮盡在魯矣齊仲孫<lb/>
來盟言魯猶秉周禮子張問高宗諒隂三年不言不聽其子服出<lb/>
母子游爲同母異父昆弟之服大功子夏謂合從齊衰之制此等<lb/>
並四科之數十哲之人高歩孔門親承聖訓及遇喪事猶此致疑<lb/>
即明自古巳來昇降不一者也三年之制說者紛然鄭玄以爲二<lb/>
<pb n="KR4h0024_SBCK_042-10a"/>
十七月王肅以爲二十五月又改葬之服鄭云服緦三月王云訖<lb/>
葬而除又繼母岀嫁鄭云皆服王云從子繼育乃爲之服又無服<lb/>
之殤鄭云子生一月哭之一日王云以哭之日易服之月鄭王祖<lb/>
經宗傳各有異同荀摯采古求遺互爲損益方知去聖漸逺殘缺<lb/>
彌多故曰㑹禮之家名爲聚議寧有定哉而父在爲母三年行之<lb/>
巳逾四紀岀自高宗大帝之代不從則天皇后之朝大帝御極之<lb/>
辰中宗獻書之日往時叅議將可施行編之於格服之巳乆前王<lb/>
所是䟽而爲律後王所是著而爲令何必乖先帝之㫖阻人子之<lb/>
情虧仁孝之心背德義之本有何妨於彞倫而欲服之周年與伯<lb/>
叔母齊焉與姊妹同焉夫三年之喪如白駒之過隙君子喪親有<lb/>
終身之憂何況再周乎夫禮者體也履也示之以迹孝者畜也養<lb/>
也因之以心小人不恥不仁不畏不義服之有制使愚人跋及衣<lb/>
之以衰使見之摧痛以此防人人猶有朝死夕忘者以此制人人<lb/>
猶有釋服從吉者方今漸歸古朴須敦孝義抑賢引愚理資寧戚<lb/>
<pb n="KR4h0024_SBCK_042-10b"/>
食稻衣錦所不忍聞若以庶事朝儀一依周禮則古之見君也公<lb/>
卿大夫贄羔鴈珪璧今何故不依乎周之用刑也則墨劓宫刖今<lb/>
何故不行也周則侯甸男衛朝聘有數今何故不行也周則不五<lb/>
十不仕七十不入朝今何故不依乎周則井邑兵甸以立征稅今<lb/>
何故不行乎周則分土五等父死子及今何故不行乎周則冠冕<lb/>
衣裘乗車而戰今何故不行乎周則三老五更膠序養老今何故<lb/>
不行乎諸如此例不可勝述何獨孝思之事愛一年之服於其母<lb/>
乎可爲痛心可爲慟哭者詩云哀哀父母生我劬勞禮記云父之<lb/>
親子也親賢而下不能母之親子也賢而親之無能則憐之阮嗣<lb/>
宗晉代之英才方外之高士以爲母重於父據齊斬升數麄細巳<lb/>
降何忍服之節制減至於周豈後代之盡慙於枯骨循古未必是<lb/>
依今未必非也又同爨服緦禮經明義嫂叔逺别同諸路人引而<lb/>
進之觸類而長猶子咸衣苴葈季父不服緦麻推逺之情有餘睦<lb/>
親之義未足又母之昆弟情切渭陽翟輔論舅之冤寗氏宅甥之<lb/>
<pb n="KR4h0024_SBCK_042-11a"/>
相我之岀也義亦殷矣不同從母之尊遂降小功之服依諸古禮<lb/>
有爽俗情今貶舅而宗姨是陋今而榮古此並太宗之制也行之<lb/>
百年矣輒爲刋復實用有疑<lb/>
　　　　改葬服議　韓愈<lb/>
經曰改葬緦春秋榖梁傳亦曰改葬之禮緦舉下緬也此皆謂子<lb/>
之於父母其他則皆無服何以識其必然經次五等之服小功之<lb/>
下然後著改葬之制更無輕重之差以此知惟記其最親者其他<lb/>
無服則不記也若主人當服斬衰其餘親各服其服則經亦言之<lb/>
不當惟云緦也傳稱舉下緬者緬猶逺也下服之最輕者也以其<lb/>
逺故其服輕也江熈曰禮天子諸侯易服而葬以爲交於神明者<lb/>
不可以純凶況其緬者乎是故改葬之禮其服惟輕以此而言則<lb/>
亦明矣衛司徒文子改葬其叔父問服於子思子思曰禮父母改<lb/>
葬緦旣葬而除之不忍無服送至親也非父母無服無服則弔服<lb/>
而加麻此又其著者也文子又曰喪服旣除然後乃葬則其服何<lb/>
<pb n="KR4h0024_SBCK_042-11b"/>
服子思曰三年之喪未葬服不變除何有焉然則改葬與未葬者<lb/>
有異矣古者諸侯五月而葬大夫三月而葬士踰月無故未有過<lb/>
時而不葬者也過時而不葬謂之不能葬春秋譏之若有故而未<lb/>
葬雖出三年子之服不變此孝子之所以著其情先王之所以必<lb/>
其時之道也雖有其文未有著其人者以知其至少也改葬者爲<lb/>
山崩水涌毀其墓及葬而禮不備者若文王之葬王季以水囓其<lb/>
墓魯隱公之葬惠公以有宋師太子少葬有闕之類是也喪有進<lb/>
而無退有易以輕服無加以重服殯於堂則謂之殯瘞於野謂之<lb/>
葬近代巳來事與古異或游或仕在千里之外或子㓜妻稚不能<lb/>
自還甚者拘以隂陽畏忌遂葬於其山及其反葬也逺者或至數<lb/>
十年近者亦出三年其吉服而從於事也乆矣又安可取未葬不<lb/>
變服之例而反爲之重服歟在喪當葬猶冝易以輕服況旣逺而<lb/>
反純㓙以葬乎若果重服是所謂未可除而除不當重而更重也<lb/>
或曰喪與其易也寧戚惟重服不亦可乎曰不然易之與戚則易<lb/>
<pb n="KR4h0024_SBCK_042-12a"/>
固不如戚矣雖然未若合禮之爲懿也儉之與奢則儉固愈於奢<lb/>
矣雖然未若合禮之爲懿也過猶不及其此類之謂乎或曰經稱<lb/>
改葬緦而不著其月數則以三月而後除也子思之對文子則曰<lb/>
旣葬而除之今冝如何曰自啓殯至于旣葬而三月則除之未三<lb/>
月則服以終三月也曰妻爲夫何如曰如子無弔服而加麻何如<lb/>
曰今之弔服猶古之弔服也<lb/>
　　　　廣喪朋友議　崔祐甫<lb/>
殿中侍御史安定皇甫政字公理故尚書左丞之子文行兼茂不<lb/>
忝前烈雅度精誠其儔蓋寡祐甫昔年甞爲左丞使介而公理又<lb/>
余之族甥故狎焉大曆七年余寓滁而公理寓楚適有來訊示余<lb/>
以所著喪朋友議余美其重禮義有古之遺範瞻望德門軌躅每<lb/>
替亦感思者之所慰幸也公理又諗余曰政自從事於文舅氏未<lb/>
甞以一言見誨豈所望哉盍示今議之利病猗歟公理年未四十<lb/>
班在赤墀簪筆持簡爲王近臣頃又佐㢘問董淮海之部名遂矣<lb/>
<pb n="KR4h0024_SBCK_042-12b"/>
權厚矣固當緩歩濶視光車美服爲貴爲達而巳矣乃不遺我謏<lb/>
狹不略我衰憊念噬膚之戚收門吏之舊周爰諮詢以師道見待<lb/>
吾亦何有但美子之求益不倦雖一勺而進可以浸天壞一拳之<lb/>
多可以鎭方域況其渺瀰旣廣嶄崒巳峻増之廓之於成名乎必<lb/>
矣皇甫氏有子哉因覽斯議忽憶永泰中於穆鄂州寧㑹客席與<lb/>
故湖南觀察韋大夫之晉同宴適值有發逺書者知鄭郴州炅之<lb/>
龐歙州濬或以疾而殁或遇戕於盗韋氏出涕沲若而言曰二刺<lb/>
史之晉之交友也於是歛匕箸離筵席因歸於所次而哭三日人<lb/>
來弔之者韋則盡哀長號不徒慼容而巳又間歲祐甫佐江南西<lb/>
道連帥魏尚書時屬幕中之叅佐有加官者聚合藥餌卜日爲宴<lb/>
㝠前行人至知團練副使考功邢郎中宇捐館於荆南邢與魏郷<lb/>
國接近且邢郎中則諸魏之出於尚書爲内外昆弟適受朝命爲<lb/>
尚書倅僕感杜蕢規平公之事將入言於府主請罷宴若不可則<lb/>
請徹樂卒事而同列之士惡我者嗤鄙之詞充牣於聽謂我樵夫<lb/>
<pb n="KR4h0024_SBCK_042-13a"/>
農叟之智也好我者頻慼而相誨曰愼無以方枘施圎鑿自取辱<lb/>
焉諄諄然如不能僕懦夫也因是而自誨及其宴也太庖具酒車<lb/>
傾鄭衛之女列於賔席之末俳優侏儒設於公堂之下晝日不足<lb/>
繼之以燭使夫膳夫歘來酌曰曠飲斯必當見輿曵之無筭又焉<lb/>
得終其詞哉使我不言適其宜也今者追想韋湖南猶孔門之訓<lb/>
其他則吾不知因縱言之以報公理示之議當矣又何以規議旣<lb/>
成客或謂祐甫曰韋湖南魏江西二觀察頗甞知其風味公直簡<lb/>
諒則魏先之飾情强仁韋之志也今吾子之論無乃剥魏而附韋<lb/>
乎且子魏之上介也論議不隱恐非春秋内魯故宋之義盍辯焉<lb/>
祐甫應之曰噫寧以他規我是論也吾復之熟之有日矣韋湖南<lb/>
之晉飾情强仁誠如來議禮不云乎先王制禮賢者俯而就之不<lb/>
肖者企而及之子張曰先王制禮不敢不至焉韋氏之喪朋友縱<lb/>
不由衷亦與夫二者之義合矣吾雖欲不與其可得哉至於故府<lb/>
公魏尚書公直簡諒清身敬職郡人戴於下朝聽滿於上狼藉甚<lb/>
<pb n="KR4h0024_SBCK_042-13b"/>
盛豈造次之所盡哉但於邢副使之喪若忍悲而就宴可謂哀樂<lb/>
失其節乃左氏傳所載樂祁告人曰君與叔孫其皆死乎及子招<lb/>
樂憂謂也者情不至焉率而爲宴則禮經所謂直情而徑行者戎<lb/>
狄之道也吾雖欲勿議又不可得也且吾之所論者因皇甫公理<lb/>
所著喪朋友議故縱言及之非敢定二觀察之襃貶湖南吾取節<lb/>
焉而巳矣來議又以吾甞爲魏公使介今兹著論異於春秋隱魯<lb/>
故宋者兹又近而非中也僕射雖不腆中臺之劇曹郎且兼柱下<lb/>
史有名於著定矣受命爲尚書介彌縫潤色之職事安可見責以<lb/>
敬故君之祀嗚呼晉悼公魏絳之君也絳戮悼公之弟韓厥趙宣<lb/>
之所任也厥僕宣子之僕及其終也悼公謝魏絳曰無重寡人之<lb/>
過宣子曰可賀我矣而絳厥無罪焉豈當不懷重公平世論議之<lb/>
與刑罰當豈異哉子何見過深也嗚呼天下有至公有至當知賢<lb/>
而舉用之至公也臨事而平處之至當也各守其分復何尤哉自<lb/>
漢徐孺子於故舉主之䘮徒歩千里而行一祭厚則厚矣其於傳<lb/>
<pb n="KR4h0024_SBCK_042-14a"/>
繼非可也歷代莫之非也近日張荆州九齡又刻石而美之於是<lb/>
後來之受舉爲參佐者報恩之分往往過當或撓我王憲捨其親<lb/>
戚之罪負舉其不令子孫以竊名位背公死黨兹或近之時論從<lb/>
而與之通人又不救遂往而不返徐生徐生得非失中之履霜也<lb/>
常積憤懣因而書之<lb/>
重校正唐文粹卷第四十二<lb/>
<pb n="KR4h0024_SBCK_042-14b"/>
</p>
<p>
</p>
  </div>
</body>
</text>
</TEI>
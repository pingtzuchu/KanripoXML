<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_035-1a"/>
重校正唐文粹卷第三十五<lb/>
　　　　　　　　　　　吳興姚　鉉　纂<lb/>
　論乙<hi>揔一十二首</hi>
　　辨析<lb/>
　　　省試顔子不貳過論<hi>韓倉</hi>
　　　辨曽參不爲孔門十哲論<hi>李觀</hi>孟子荀子言性論<hi>皇甫湜</hi>
　　　管仲論<hi>元結</hi>嬴秦論<hi>劉蛻</hi>蕭何求繼論<hi>程晏</hi>
　　　四維論<hi>柳宗元</hi>六逆論　辨私論<hi>牛僧孺</hi>
　　　自明誠論<hi>歐陽詹</hi>論相<hi>杜牧</hi>卜論<hi>李華</hi>
　　　　省試顔子不貳過論　韓愈<lb/>
論曰登孔氏之門者衆矣三千之徒四科之目孰非由聖人之道<lb/>
爲君子之儒者乎其於過行過言亦云鮮矣而夫子舉不貳過惟<lb/>
顔氏之子其何故哉請試論之夫聖人抱誠明之正性根中庸之<lb/>
正德苟發諸中形諸外者不由思慮莫匪規矩不善之心無自入<lb/>
<pb n="KR4h0024_SBCK_035-1b"/>
焉可擇之行無自加焉故惟聖人無過所謂過者非謂發於行彰<lb/>
於言人皆謂之過而後爲過也生于其心則爲過矣故顔子之過<lb/>
此類也不貳者蓋能止之于始萌絶之於未形不貳之於言行也<lb/>
中庸曰自誠明謂之性自明誠謂之教自誠明者不勉而中不思<lb/>
而得從容中道聖人也無過者也自明誠者擇善而固執之者也<lb/>
不勉則不中不思則不得無貳過者也故夫子之言曰回之爲人<lb/>
擇乎中庸得一善則拳拳服膺而不失之矣又曰顔氏之子其殆<lb/>
庶幾乎言猶未至也而孟子亦云顔子具聖人之體而微者皆謂<lb/>
不能生于其心而亦不暴之於外考之於聖人之道差爲過耳顔<lb/>
子自惟其若是也於是居陋巷以致其誠飲一瓢以求其志不以<lb/>
富貴妨其道不以隱約易其心確乎不拔浩然自守知髙堅之可<lb/>
尚忘鑚仰之爲勞任重道逺竟莫之致是以夫子歎其不幸短命<lb/>
今也則亡謂其不能與巳並立於至聖之域觀教化之大行也不<lb/>
然夫行發於身加於人言發乎邇見乎逺苟不愼也敗辱隨之而<lb/>
<pb n="KR4h0024_SBCK_035-2a"/>
後思欲不貳過其於聖人之道不亦逺乎而夫子尚肯謂之其殆<lb/>
庶幾孟子尚復謂之具體而微者哉則顔子之不貳過者盡在是<lb/>
矣<lb/>
　　　　辨曾參不爲孔門十哲論　李觀<lb/>
論曰客有言曰仲尼聖人也曾參孝子也十哲皆仲尼門人也察<lb/>
其能孝於家能忠於君能友於兄弟能信於友朋可以臨事可以<lb/>
成章故加其美目也而曽參雖不聞兼此數者乃其近者小者而<lb/>
仲尼區别四科前後十哲曽參不及者何也主人對之曰噫非仲<lb/>
尼於此異也四科十哲之名乃一時之言也非燕居之時門人盡<lb/>
在而言也于時仲尼圍於陳畏於匡曽參不在從行之中故仲尼<lb/>
言在左右者揚其德行言語政事文學皆可邀時之遇行巳之材<lb/>
不得者是以羙而類之傷而歎之非曽參不當此數子也使曽子<lb/>
于時得與數子從行則仲尼之聖不遺參之孝不後冉伯牛仲弓<lb/>
之目也必矣客於是稱謝而退或者止之曰客之問知其一未知<lb/>
<pb n="KR4h0024_SBCK_035-2b"/>
其二主人對得其細未得其大且仲尼抱至聖之德值多難之代<lb/>
周遊柄遟不遇天下仕魯不終聘過宋伐樹之衛不用適楚逢患<lb/>
而四科之徒未甞離其起居闕其絃誦不以師道窮而日妨巳之<lb/>
進不以身之私而越去終日温温孜孜提攜負荷從其行止如手<lb/>
足羽翼時仲尼有仁思德慮未言者顔回輒發之故謂之德行矣<lb/>
仲尼言有所陳未達而端木賜輒達之故謂之言語矣子路勇毅<lb/>
果正之士也侍仲尼而不善之道不得入焉故謂之政事矣子游<lb/>
子夏之文春秋之外得與仲尼論之故謂之文學矣故數子居則<lb/>
講仲尼之道行役則任仲尼之事而曽參安則在焉患難則未甞<lb/>
有用焉且夫孝者人性常然也不至者非人也參苟至之乃得爲<lb/>
人矣夫何異也且十哲之徒孰有非孝平而參獨以有孝之名加<lb/>
其數子之長故不得與之同目也何謂不在從行之中而遺之也<lb/>
夫孝者不止於家也事君愼其事忠其命乃孝也事師聘其道敬<lb/>
其事乃孝也不去危即安不冒利背誼乃孝也而參不敬其事矣<lb/>
<pb n="KR4h0024_SBCK_035-3a"/>
不能冒義背利矣乃孝其孝也非孝也子従儒守學冝識所言何<lb/>
言之介也主人拊已而起曰爾之辨則辨矣如何斯可謂攻乎異<lb/>
端斯害也巳<lb/>
　　　　孟子荀子言性論　皇甫湜<lb/>
論曰孟子曰人之性善荀卿曰其善者僞也是於聖人皆一偏之<lb/>
論也推而言之性之品有三下愚中人上智是也聖人言性之品<lb/>
亦有三可上可下不移是也黃帝生而神靈㓜而徇齊文王在母<lb/>
不憂在師不煩后稷不析不堛克岐克嶷之謂上智矣齊桓公以<lb/>
管仲輔之則理以易牙輔之則亂子夏出見紛華而恱入聞仁義<lb/>
而樂之謂中人矣越椒之生熊虎之狀叔魚之生谿壑之心謂下<lb/>
愚矣是故有生而惡者得稱性善乎哉有生而善者得稱性惡乎<lb/>
哉故曰孟子荀卿之言其於聖人皆一偏之說也窮理盡性唯聖<lb/>
人能之冝乎微言絶而異端作大義乖而一偏之說行孟子大儒<lb/>
也荀卿亦大儒也是豈特開異門故持曲辨哉蓋思有所未至明<lb/>
<pb n="KR4h0024_SBCK_035-3b"/>
有所不周耳即二子之說原其始而要其終其於輔教化尊仁義<lb/>
亦殊趨而一致異派而同源也何以明之孟子以爲惻隱之心人<lb/>
皆有之是非之心人皆有之性之生善由水之趨下物誘於外情<lb/>
動於中然後惡之焉是勸人汰心源返天理者也荀卿曰人之生<lb/>
不知尊親長習於教然後知焉人之㓜不知禮讓長習於教然後<lb/>
知焉是勸人黜嗜慾求善良也一則舉本以推末一則自葉而流<lb/>
根故曰二子之說殊趨而一致異派而同源也雖然孟子之心以<lb/>
人性皆如堯舜未至者斯勉矣荀卿之言以人之性皆如桀跖則<lb/>
不及者斯怠矣書曰唯人最靈記曰人生而靜感於物而動則軻<lb/>
之言合經爲多益故爲尤乎<lb/>
　　　　管仲論　元結<lb/>
自兵興巳來今三十年論者多云得如管仲者一人以輔人主當<lb/>
見天下太平矣元子異之曰嗚呼何是言之誤耶彼管仲者人耳<lb/>
止可與議私家畜養之計止可以脩郷里畎澮之事如此仲可當<lb/>
<pb n="KR4h0024_SBCK_035-4a"/>
焉至於相諸矦材量巳似不足致齊及霸材量極矣使仲見帝王<lb/>
之道識興國之禮則天子之國不衰諸矦之國不盛如曰不然請<lb/>
有所說仲之相齊及齊强富則合請其君恢復王室節正諸矦君<lb/>
若惑之則引禍福以喻之<hi>如約諸矦之說</hi>君旣聽矣然後約諸矦曰今王<lb/>
室將卑諸矦更强文王風化殘削向盡武王疆域割奪無幾禮樂<lb/>
不知其由征伐何因而出我是故謹疆域勉日夜望振兵威可臨<lb/>
列國得與諸矦㑹盟一旦能新復天子之正朔更定天子之封畿<lb/>
上奉天子復先王之風化下令諸侯復先公之制度以爲何如若<lb/>
皆不從我則以兵先臨於魯魯不敢不從魯從則與魯西臨宋鄭<lb/>
宋鄭從則與三國北臨燕衛燕衛從則與諸國西臨秦晉秦晉從<lb/>
則與七國以尺牘約吳楚吳楚從則天下無不從之國然後定約<lb/>
若有果不從者則約從者曰吾屬以禮義尊天子以法度正諸侯<lb/>
使小國不常患弱大國不敢怙强此誠長世之䇿若天子國亡則<lb/>
諸矦交爭兵戈相臨誰爲强者則安得世世禮讓相服宗廟血食<lb/>
<pb n="KR4h0024_SBCK_035-4b"/>
我是故力勸諸矦尊天子今某國猶豫冝往問之若不從約則與<lb/>
諸矦率兵伐之分其疆土遷其子孫留百里之地奉其宗社下爲<lb/>
諸矦廣子孫之業上爲天子除不順之臣何如如此則諸矦誰敢<lb/>
不從然後定天子封畿諸矦疆域輿服器玩禮樂法度征賦貢輪<lb/>
自齊魯節正節正即定乃共盟曰有貳約者當請命天子廢其驕<lb/>
凶以立㳟順廢其荒惑以立明哲敢不聽者伐而分之如𥘉約制<lb/>
定於是諸矦先各造邸於天子之都諸矦乃相率朝覲巳而從天<lb/>
子齊戒拜宗廟禮畢天子誓曰於戲王室之卑乆矣予不敢望皇<lb/>
天后土之所覆載將且暮皁隸於諸矦不可則願全肌骨下見先<lb/>
王今諸矦不忘先王之太德不忘先公之忠烈共力正王室俾予<lb/>
主先王宗祀予若昬荒滛虐不納諫諍失先王法度上不能奉宗<lb/>
祀下不能安人民爾諸矦當理爾軍卒脩爾矛㦸約爾列國罪予<lb/>
凶惡嗣立明辟予若能日勉孱弱力遵先王法度上奉宗祀下安<lb/>
人民爾諸矦當保爾疆域安爾人民脩爾貢賦共予郊祀予有此<lb/>
<pb n="KR4h0024_SBCK_035-5a"/>
誓豈云及予將及來世予敢以此誓誓於宗廟予敢以此誓誓於<lb/>
天地諸矦間天子之誓相率盟曰天子有誓俾我諸矦世世得力<lb/>
扶王室使先王先公德業永長諸矦其各銘天子之誓傳之後嗣<lb/>
我諸矦重自約曰諸矦有昬當如前盟若天子昬惑不嗣虐亂天<lb/>
下諸矦當力共規諷諌諍如甚不可則我諸矦共率禮兵及王之<lb/>
畿復諌諍如𥘉又甚不可則進禮兵及王之郊終不可則進禮兵<lb/>
及王之宫兵及宫矣當以宗廟之憂咨之當以人民之怨咨之當<lb/>
以天子昔誓咨之當以諸矦昔盟咨之以不敢欺先王先公告之<lb/>
以不敢欺皇天后土告之然後如天子昔誓如諸矦昔盟使管仲<lb/>
能如此則周之天子未爲奴矣諸矦之國未則亡矣秦於天下未<lb/>
至是矣如曰仲才及也君不從也仲知及也時不可也則仲曽是<lb/>
謀也乎君不從也歟仲曽是爲也乎時之不可也歟况今日之兵<lb/>
不可以禮義節制不可以盟誓禁止如仲之輩欲何爲乎<lb/>
　　　　嬴秦論　劉蛻<lb/>
<pb n="KR4h0024_SBCK_035-5b"/>
無有天下而不知秦之焚書也無世而不謂不用聖人之道所以<lb/>
亡也嗚呼秦亡自亡也安能焚書爲秦亡耳天下不用秦如聖人<lb/>
之道故秦不得其道而用也當其時天下一家而尊已外無非心<lb/>
之人故深法禁人之惡也則不當去法以禁人之善是則果習天<lb/>
下之離心而背已也豈秦區區之心歟蓋天必以秦之强暴非大<lb/>
敗無以叛其四海之心故先絕其事君敬長之術而後從天下以<lb/>
亡其天下焉夫天與秦則書存不與秦則書焚而秦終無自焚之<lb/>
心也且聖人宫先自藏其書是秦未始有焚書之心聖人之家先<lb/>
有其心矣故曰秦亡其自亡矣且聖人之道與天地合其乆與鬼<lb/>
神合其微則不得毀置之在秦也然矣陶唐氏之水前有聖人之<lb/>
化後有聖人之勤而後民知事君敬長之術自秦之火前聖巳逺<lb/>
後聖不作而其術不數世亦已成矣豈非天之欲有絶而先絶其<lb/>
術欲有立而先立歟今或怨秦之火不全其道也不知秦火息矣<lb/>
　　　　蕭何求繼論　程晏<lb/>
<pb n="KR4h0024_SBCK_035-6a"/>
讀漢史者多曰曹叅守蕭何之規日醉以酒民歌之曰蕭何爲法<lb/>
講若畫一曹叅代之守而勿失載其淸淨民以寧一其爲漢之二<lb/>
賢相也至矣哉論曰非也暑牛之渴也豎子飲之渟淖之汚牛渴<lb/>
已乆得渟淖之汚寜固於清泠之水乎設使豎子牽之於淸泠之<lb/>
水則滌乎腸中之泥也牛然後知渟淖之汚不可終日而飲之百<lb/>
姓罹秦之渴已乆矣蕭何曰吾所以爲法律是權天下之草創也<lb/>
吾不止此將致君爲成康之君使民爲成康之民是牽民於淸泠<lb/>
水也曹叅日荒於酒惠帝訊焉叅誷於惠帝曰髙帝創之陛下承<lb/>
之蕭何造之臣叅遵之陛下垂拱臣等守職惠帝以爲是也民又<lb/>
歌之也嗚呼漢之民以漢之汚愈於秦之渴不知牽於淸泠之水<lb/>
滌乎腸中之泥也蕭何之傳曹叅也若木工能構材而未果覆而<lb/>
終者必待善覆者成焉何旣構矣謂叅爲覆者叅守其構而不能<lb/>
覆徒欺君曰陛下不如髙帝臣叅不如蕭何善守可也何廢作哉<lb/>
若不可以爲廢作即文帝除肉刑不爲漢主仁聖之最也叅不能<lb/>
<pb n="KR4h0024_SBCK_035-6b"/>
孜孜其君於成康之政不知已不能覆何之構而荒於酒幸不同<lb/>
羲和之誅貪位畏勝飾情妄言以惑君也孰名爲賢相耶吾病漢<lb/>
史以蕭何爲善求繼以曹叅爲堪其後故爲論之<lb/>
　　　　四維論　柳宗元<lb/>
管子以禮義廉恥爲四維吾疑非管子之言也彼所謂廉者曰不<lb/>
蔽惡也世人之命廉者曰不茍得也彼所謂恥者曰不從枉也世<lb/>
人之命恥者曰羞爲非也然則是二者果義歟吾見其有二維未<lb/>
見其所以四也夫不蔽惡者豈不以蔽惡爲不義而去之乎夫不<lb/>
苟得者豈不以茍得爲不義而不爲乎雖不從枉與羞爲非皆然<lb/>
然則廉與恥義之小節也不得與義抗而爲維聖人之所以立天<lb/>
下曰仁曰義仁主恩義主斷恩者親之斷者冝之而理道畢矣蹈<lb/>
之斯爲道得之斯爲德履之斯爲禮誠之斯爲信皆由其所之而<lb/>
異名今管氏所以爲維者殆非聖人之所立乎又曰一維絶則傾<lb/>
二維絶則危三維絶則教覆四維絶則滅若義之絶則廉且恥其<lb/>
<pb n="KR4h0024_SBCK_035-7a"/>
果存乎廉與恥存則義果絶乎人旣蔽惡矣苟得從枉矣爲非而<lb/>
無羞矣則義果存乎使管子庸人則爲此言管子而少知理道則<lb/>
四維者非管子之言也<lb/>
　　　　六逆論<lb/>
春秋左氏言衛州吁之事因載六逆之說曰賤妨貴少凌長逺間<lb/>
親新問舊小加大滛破義六者亂之本也余謂少夌長小加大滛<lb/>
破義是三者固誠爲亂矣然其所謂賤妨貴逺間親新間舊者雖<lb/>
爲理之本可也何必曰亂夫所謂賤妨貴者蓋斥言擇嗣之道子<lb/>
以母貴者也若貴而愚賤而聖且賢以是妨之其爲理本大矣而<lb/>
可捨之以從斯言乎此其不可固也夫所謂逺間親新間舊者蓋<lb/>
言任用者之道也使親而舊者愚逺而新者聖且賢以是而間之<lb/>
其爲理本亦大矣又可捨之以從斯言乎必從斯言而亂天下謂<lb/>
之師古訓可乎此又不可者也嗚呼是三者擇君置臣之道天下<lb/>
理亂之大本也爲書者執斯言著一定之論以遺後代上智之人<lb/>
<pb n="KR4h0024_SBCK_035-7b"/>
固不惑於是矣自中人以降守是以爲大據而致敗亂者固不乏<lb/>
焉晉厲死而悼公入乃理宋襄嗣而子魚退乃亂貴不足尚也秦<lb/>
用張禄而黜穰侯乃安魏相成璜而踈吳起乃危親不足與也符<lb/>
氏進王猛而殺樊世乃興胡亥任趙髙而族李斯乃亡舊不足倚<lb/>
也顧所信何如耳然則斯言殆可以廢矣噫古之言理者罕能盡<lb/>
其說建一言立一辭則甈　而不安謂之是可也謂之非亦可也<lb/>
混然而巳教於後世莫知其所以去就明者慨然將定其是非則<lb/>
拘儒瞽生相與羣而咻之以爲狂爲怪而欲世之多有知者可乎<lb/>
夫中人可以及化者天下爲不少矣然而罕有知聖人之道則固<lb/>
爲書者之罪也<lb/>
　　　　辨私論　牛僧孺<lb/>
近古之人所謂私者謂苟萃於利苟處於逸茍潤其屋者也某以<lb/>
爲斯皆小人之私非聖賢之私也夫聖賢無私而不自知其私也<lb/>
何者必公其身而私於人是不私一身而使天下私之也胡以言<lb/>
<pb n="KR4h0024_SBCK_035-8a"/>
之夫嬰兒見保傅之母則咤然而識非有知而親之利其乳而私<lb/>
之也櫪馬見厮養之夫則奮然而嘶非有知而親之利其芻粟而<lb/>
私之也夫天下之人非復乳孩櫪馬之愚也苟有公其身而利之<lb/>
者孰不利而私之乎故賢君良臣必私天下而公其身故天下之<lb/>
人皆私而親之暗君愚臣必公天下而私其身故天下之人皆公<lb/>
而踈之人踈之者多天下欲其昌也難矣昔大禹之手足胼胝是<lb/>
公其身於治水也臯陶之謀明弼諧是公其身於規諌也傅說之<lb/>
對揚王庭是公其身於輔佐也周公之吐握勤拳是公其身於禮<lb/>
賢也宣父之作春秋刪詩書是公其身於垂教也故有夏之人思<lb/>
大禹之功有虞之人思臯陶之直有商之人思傳說之政有周之<lb/>
人思周公之勤有道之人思宣父之教或開國尊其嗣而私之或<lb/>
建祠飾其像而私之至於商辛之聚財鹿臺是天下之利私於已<lb/>
也故天下公而踈之秦皇之廢棄諸侯是天下之爵私於身也故<lb/>
天下亦公而踈之故武王公天下之財而散之而天下之兆庶皆<lb/>
<pb n="KR4h0024_SBCK_035-8b"/>
私而親之髙皇帝公天下之爵而封之而天下之英雄亦皆私而<lb/>
親之是以自私者人公而亡也自公者人私而昌也夫聖賢非必<lb/>
公其身私在其中不得不公也天下非必私於一人公在其中不<lb/>
得不私也余謂亡國之君亡家之臣亡身之人俱不得其道也非<lb/>
聖賢之無私也<lb/>
　　　　自明誠論　歐陽詹<lb/>
自性達物曰誠自學達誠曰明上聖述誠以啓明其次考明以得<lb/>
誠茍非將聖未有不由明而致誠者文王周孔自性而誠者也無<lb/>
其性不可而及矣顔子游夏得誠自明者也有其明可得而至焉<lb/>
從古而還自明而誠者衆矣尹喜自明誠而長生公孫弘自明誠<lb/>
而爲卿張子房自明誠而輔劉公孫鞅自明誠而佐嬴明之於誠<lb/>
猶玉之待琢器用於是乎成故曰玉不琢不成器人不學不知道<lb/>
器者隱於不琢而見於琢者也誠者隱於不明而見乎明者也無<lb/>
有琢玉而不成器無有用明而不至誠焉嗚呼旣明且誠施之身<lb/>
<pb n="KR4h0024_SBCK_035-9a"/>
可以正百行而通神明處之家可以事父母而親兄弟游於郷可<lb/>
以睦閭里而寧訟爭行於國可以輯羣臣而子黎甿立于朝可以<lb/>
上下序據於天下可以教化平明之於誠所恨不誠也苟誠也蹈<lb/>
水火而罔害彌天地而必荅豈止君臣郷黨之間乎父子兄弟之<lb/>
際乎大哉明誠也凡百君子有明也何不急夫誠先師有言曰生<lb/>
而知之者上也所謂自性而誠者也又云學而知之者次也所謂<lb/>
自明而誠者也且仁逺乎哉我欲仁斯仁至矣夫然則自明而誠<lb/>
可致也茍致之者與自性而誠異派而同流矣知之者知之委之<lb/>
者知之<lb/>
　　　　論相　杜牧<lb/>
吕公善相人言女吕后當大貴冝以配季季後爲天子吕后復稱<lb/>
制天下王吕氏子弟悉以大國隋文帝相工來和輩數人亦言當<lb/>
爲帝者後簒竊果得之誠相法之不謬矣吕氏自稱制通爲后凡<lb/>
二十餘年間隋氏自篡至滅凡三十六年間男女族屬殺滅大盡<lb/>
<pb n="KR4h0024_SBCK_035-9b"/>
當秦末吕氏大族也周末楊氏爲八柱國公矦相襲乆矣且以一<lb/>
女子一男子偷竊位号不三二十年間壯老嬰兒皆不得其死不<lb/>
知一女子爲吕氏之福耶爲禍耶一男子爲楊氏之禍耶爲福耶<lb/>
得一時之貴滅百世之族彼知相法者當曰此必爲吕氏楊氏之<lb/>
禍乃可爲善相人矣今斷一指得四海凡人不欲爲况以一女子<lb/>
一男子易一族哉余讀荀卿非相因感吕氏楊氏知卿爲大儒矣<lb/>
　　　　卜論　李華<lb/>
天地之大德曰生舜好生之德洽于人心五福首乎壽麟鳳龜龍<lb/>
謂之四靈龜不傷物呼吸元和於介蟲爲長而壽古之聖者刳而<lb/>
朘之觀其裂畫以定吉凶殘其生勦其壽旣勦殘之而求其靈夫<lb/>
何故愚未知夫天地之心聖達之謨靈之壽之而夭戮之脫其肉<lb/>
鑚其骸精氣復於無物而貞悔發乎焦朽不其反耶夫大人與天<lb/>
地合其德與日月合其明與四時合其序與鬼神合其吉凶不當<lb/>
妄也壽而夭之豈合其德乎因物求徴豈合其明乎毒靈介而徼<lb/>
<pb n="KR4h0024_SBCK_035-10a"/>
其神豈合其序乎假枯殻而决狐疑豈合其吉凶乎洪範曰爾有<lb/>
大疑謀及卜筮聖人不當有疑於人以筮也夫祭有尸自虞夏商<lb/>
周不變戰國蕩古法祭無尸尸之重重於卜則明廢龜可也又聞<lb/>
夫鑄刀劒者不成則屠犬彘而祭之𬒳髪而哭之則成而利蓋不<lb/>
祥器也其神者躍爲龍蛇穿木石入泉源以至發烱光聲音人不<lb/>
能自神因天地之氣化天地之物而爲神固無悉然是亦爲怪古<lb/>
者成宫室必落之鐘鼓器械必釁之豈神明貴殺亨羶腥歟今亡<lb/>
其禮未聞屋室不安身而器物不利用由是而言則卜筮隂陽之<lb/>
流皆妄作也夫㓗壇墠而布精誠求福之來𬗟不可致耕夫𧖟婦<lb/>
神一草木禱一禽畜鼓而舞之謂妖祥如荅實歟妄歟犧文之易<lb/>
更周孔之述以爲至矣楊子雲爲太玄設卦辨吉凶如易之告若<lb/>
使後代有如楊子雲又爲一書可筮則象數之變其可旣乎專任<lb/>
道德以貫之則天地之理盡矣又焉假夫蓍龜乎又焉徴夫鬼神<lb/>
乎子不語是存乎道義也<lb/>
<pb n="KR4h0024_SBCK_035-10b"/>
</p>
<p>
重校正唐文粹卷第三十五<lb/>
　　　　　　　　　　　　　　　嘉靖甲甲歲太學生姑蘇徐焴文明刻于家塾<lb/>
</p>
<p>
</p>
  </div>
</body>
</text>
</TEI>
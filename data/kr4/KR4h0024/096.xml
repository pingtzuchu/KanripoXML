<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_096-1a"/>
重校正唐文粹卷第九十六<lb/>
　　　　　　　　　　　呉興姚　鉉　纂<lb/>
　序巳<hi>藉記附揔一十七首</hi>
　　歌詩<lb/>
　　　小洞庭五太守讌籍<hi>蘇源明</hi>秋夜小洞庭離讌序<hi>蘇源明</hi>
　　　刻蘇公太守二文記<hi>令狐楚</hi>瑯瑘溪述序<hi>獨孤及</hi>
　　　泛郎官湖詩序<hi>李白</hi>裴胄先宅讌集賦詩序<hi>獨孤及</hi>
　　　冬夜讌蕭十文詩序<hi>息夫牧</hi>遊大林寺序<hi>白居易</hi>
　　　石鼎聮句詩序<hi>韓愈</hi>翫月詩序<hi>歐陽詹</hi>
　　　送陸歙州序<hi>韓愈</hi>送劉太眞詩序<hi>蕭頴士</hi>
　　　送李愿歸盤谷序<hi>韓愈</hi>
　　　送䟽言禪師太原取經詩序<hi>李節</hi>
　　　送小雞山樵人序<hi>陸龜蒙</hi>雲母泉詩序<hi>李華</hi>
　　　贈嵩山焦鍊師詩序<hi>李白</hi>
<pb n="KR4h0024_SBCK_096-1b"/>
　　　　小洞庭五太守讌籍　蘇源明<lb/>
天寳十二載七月辛丑東平太守扶風蘇源明觴濮陽太守清河<lb/>
崔公季重魯郡太守隴西李公蘭濟南太守太原田公琦濟陽太<lb/>
守隴西李公倰于回源亭旣尊封壤乃宻惠好前此濟陽以河堤<lb/>
之虞夫役之弊請南略我宿及魯之中都宿人訟其不便源明請<lb/>
廢濟陽以平隂長清属濟南盧東阿歸我陽糓隷濮陽役均三邦<lb/>
利倍二邑不可則分我壽西入濮陽東入濟陽魯之中都北入于<lb/>
我書貢閶闔旨下陳留陳留太守王公盛德帝俞美才人與自揔<lb/>
連率實惟澄清命属官湖城主簿王子說㑹五太守于東平議縣<lb/>
乃不割郡亦仍舊已事修讌姑以爲別若夫階抱孤嶠軒飛庱潭<lb/>
阻殘暑於重林速髙秋於絶壑其盤何有臑鹿䐿羊其爼何有燔<lb/>
兎膾魴李下彫籠氷之以寒水瓜剖銛刃巾之以踈紘禮交乎上<lb/>
當世髙賢之相充樂動乎下前古中和之合作抑抑焉堂堂焉奚<lb/>
一人之富有而羣后之緝熙也司士尤舟以待司功投設以告徹<lb/>
<pb n="KR4h0024_SBCK_096-2a"/>
饌更服陳羞絜罇自回源起廣泊左拂𧖟尾右遺吾山倒　岫於<lb/>
波際指梁岑於林缺移揺敝豁瞑眇虚曠太皥苗裔可記任宿伯<lb/>
禹山川空流濟汶所遇多感祗牢爲歡婥態目成以留客嫮容色<lb/>
授以勸酒䌓絲踈管紛尔自㑹雅舞清唱倐然同引旣醉源明以<lb/>
手版扣舷而歌曰小洞庭兮牢方舟風嫋嫋兮離平流牢方舟兮<lb/>
小洞庭雲微微兮連絶<graphic n="KR2060" url="https://raw.githubusercontent.com/kanripo/KR-Gaiji/master/images/KR2060.png" mimeType="image/png"/>仍瀾壯兮𬗟以没重巖轉兮超以忽馮<lb/>
夷娎兮護輕橈蛟龍伃兮落増湖泊中湖兮澹而閑並曲漵兮悵<lb/>
而還適予手兮非予期將解袂兮藂予思尚君子兮壽厥身承明<lb/>
主兮憂斯人歌闋鳥獸聞之低昻而相鳴魚鼈聞之㳂洄而或躍<lb/>
兹官吏安次而不易彼人庶樂業而不遷喜之哉樂之哉字渦泊<lb/>
曰小洞庭盛集五太守髙讌云爾<lb/>
　　　　秋夜小洞庭離讌序<lb/>
源明從東平太守徵國子司業須昌外尉袁廣載酒于囘源亭明<lb/>
日遂行及夜留讌㑹莊子若訥過歸莒相里子同禕過如魏陽穀<lb/>
<pb n="KR4h0024_SBCK_096-2b"/>
管城青陽權衡二主簿在座皆故人也徹饌新罇移方舟中有宿<lb/>
鼔有汶簧濟上嫣然能歌者五六人共載止回源東桞門入小洞<lb/>
庭遲夷傍偟眇𬗟曠漾流商雜徵與長言者啾焉合引潜魚驚或<lb/>
躍宿鳥飛復下真嬉遊之擇耳源明歌曰浮漲湖兮莽條遥川后<lb/>
禮兮扈予橈橫増沃兮蓬僊延川后福兮易予舷月澄凝兮明空<lb/>
波星磊落兮耿秋河夜旣良兮酒且多樂方作兮奈別何曲闋袁<lb/>
子曰君公行當揮翰右垣豈止典胄米廪邪廣不敢受賜獨不念<lb/>
四三賢源明醉曰所不與吾子及四三賢同恐懼安樂有如秋水<lb/>
晨前而歸及醒或說嚮之陳事源明局局然笑曰狂夫之言不足<lb/>
罪也乃志爲序<lb/>
　　　　刻蘇公太守二文記　令狐楚<lb/>
太和五年春三月兖海節度副使李貟外虞致本府書幣修好于<lb/>
我卒事返命且以故太守蘇源明集中小洞庭讌籍及序二首見<lb/>
寄請余立一貞石識其故處云余爲之考㝷圖牒詢訪耇老自五<lb/>
<pb n="KR4h0024_SBCK_096-3a"/>
六日至于旬時茫然曽不得回源亭渦泊依俙髣髴者從天寳十<lb/>
二載而下及兹八十年源明有盛名於朝遺愛在鄆甞與五太守<lb/>
㑹集讌游之所形於文字冏若金玉若良二千石好事君子接武<lb/>
而來縱不能恢張増飾之必當思人愛樹存爲此州故事悲夫恩<lb/>
澤之外四紀有余自蕩平而還三政相繼不銛鋒摩刃以戰鬪爲<lb/>
務則長臂利爪而攫拾是謀視嘉山水好風月如越人之髢瞽者<lb/>
之鑑非惟無用又從而仇之余以爲不可使中行子之文無傳于<lb/>
此地乃於溪亭作金石刻引而記之亦李志也秋七月二十七日<lb/>
天平軍節度等使檢校尚書右僕射鄆州刺史兼御史大夫彭陽<lb/>
縣公令狐楚詞<lb/>
　　　　瑯琊溪述序　獨孤及<lb/>
隴西李㓜卿字長夫以右庶子領滁州而滁人之飢者粒流者召<lb/>
乃至無訟以聽故居多暇日常寄傲此山之下因鑿石引泉釃其<lb/>
流以爲溪溪左右建上下坊作禪堂琴臺以環之探異好古故也<lb/>
<pb n="KR4h0024_SBCK_096-3b"/>
按圖經晉元帝之居瑯瑘邸而爲鎭東也甞遊息是山厥跡猶存<lb/>
故長夫名溪曰瑯瑘他日賦八題於岸石及亦狀而述之是歳大<lb/>
暦六年歲次辛亥春三月丙午日述曰自有此山便有此泉不濬<lb/>
不刋㡬萬斯年造物遺功若俟後賢天鍾靈竒公潤色之䟽爲迴<lb/>
溪削成崇臺山不過十仭意擬衡霍溪不袤數丈趣侔江海知足<lb/>
造適境不在大怪石皚皚涌湍潺潺洞壑無底雲興其間仲春氣<lb/>
至萬木華發亘陵𬒳坂吐火噴雲公登山樂樂者畢同無小無大<lb/>
乗興從公公舉觴酒酣氣振溪水爲主而身爲賔捨瑟詠歌同風<lb/>
無<graphic n="KR2004" url="https://raw.githubusercontent.com/kanripo/KR-Gaiji/master/images/KR2004.png" mimeType="image/png"/>時時醉歸與夕鳥俱明月滿山朱轓徐駈石門松風聲類笙<lb/>
竽烏戲人實弘道物不自美向微羊公遊漢之涘峴山寂寞千祀<lb/>
誰紀彼美新溪維公嗣之念兹疲人繄公其肥後之聆清風而嘆<lb/>
息者挹我於泉乎而已<lb/>
　　　　泛沔州城南郞官湖詩序<hi>詩附</hi>李白<lb/>
乹元歳秋八月白遷於夜郎遇故人尚書郎張謂出使夏口沔州<lb/>
<pb n="KR4h0024_SBCK_096-4a"/>
牧杜公漢陽宰王公觴于江城之南湖樂天下之再平也夜永月<lb/>
朗清光可掇張公以殊有勝槩四望超然乃顧白曰此湖古來賢<lb/>
豪遊者非一而枉踐佳境寂寥無聞夫子可謂我標之嘉名以傳<lb/>
不杇白因舉酒酹水号之曰郞官湖亦由鄭圃之有僕射陂也席<lb/>
上文士輔翼岑靜以爲知言乃命賦詩紀事刻石湖側將與大別<lb/>
山其相磨滅焉<lb/>
張公多逸興共泛沔城隅當時明月好不減武昌都四座醉清光<lb/>
爲歡古來無郎官愛此水因號郎官湖風流若未減名共此山俱<lb/>
　　　　仲春裴胄先宅讌集賦詩序<hi>詩附</hi>獨孤及<lb/>
先是先清明一日右金吾倉曹薛華陳嘉殽釃清酤㑹河東裴兾<lb/>
榮陽鄭裒河東獨孤及于署之公堂引滿舉白者自午及子促席<lb/>
于花隂賦詩于月下樂極不醉夜艾而罷後清明三日二三子春<lb/>
服旣成思欲脩好㝷盟選勝卜晝裴侯是以再有投轄之㑹是㑹<lb/>
也鄭不至吾兄惠然而來堂有琴庭有篠芳草數歩落花滿席中<lb/>
<pb n="KR4h0024_SBCK_096-4b"/>
和子冠烏紗帽相與箕踞嗢噱傲睨相視稱觴乎其間趣在酒中<lb/>
判爲酩酊之客家本秦也能無嗚呼之聲其詩曰　上天垂光兮<lb/>
熈予以青春今日何日兮共此良辰與君觵濁醪而藉落英兮不<lb/>
知年華之相親蹇淹留以醉止孰云含意而未申歌數闋裴側弁<lb/>
慢罵曰百年歡㑹鮮於別離知開口大笑幾日及此日新無巳今<lb/>
又成昔不紀而賦之如春風何其演爲連珠以志此㑹<lb/>
　　　　冬夜宴蕭十丈因餞殷郭二子西上詩序　息夫牧<lb/>
志有之事三如一者惟君父師乎所以生之敎之禄之生而不敎<lb/>
不可立也教而不成不可禄也故師勉乎敎而學者勵乎已已立<lb/>
學成而㑹友以講之是以伯魚趨庭曾參避席卜商投杖厥義於<lb/>
是乎在冬十有二月家君宰邑許下夫子問津頴上二賢將馳㑹<lb/>
府皆適兹土夜處狹室列座有位尊卑儼如或捧觴上壽或摳衣<lb/>
請益始敦詩以閱禮終講信而修睦然後文飽於德義潤其身頃<lb/>
夫子升堂之後若盧賈劉尹之徒半紀間接武鳴躍實夫子訓之<lb/>
<pb n="KR4h0024_SBCK_096-5a"/>
導之斯至也今殷郭二子天資才幹而加之鏃羽觀光王庭俯拾<lb/>
地芥其誰曰不然飛霜靄林寒氣揔至月落西戸夜將向晨座隅<lb/>
謙謙畢醉温克則知孔門宴餞異於他日二三子終身識之夫子<lb/>
以家君政事百里無事命門弟子賦鳴琴亦以釋仳離之怨焉小<lb/>
子不敏忝居門人之末敢不敬書其事<lb/>
有琴斯鳴于宰之庭君子莅止其心孔平政旣告成徳以永貞鳴<lb/>
琴有術于潁之畔彼之才髦其年未冠聞詩聞禮斐兮璨璨鳴琴<lb/>
其怡于潁之湄二子翰飛言戾京師有鬱者桂載攀其枝琴旣鳴<lb/>
矣宵旣清矣烘煁有煒酒醴惟旨喟我寤歎吁其別矣<lb/>
　　　　遊大林寺序　白居易<lb/>
余與河南元集虛范陽張允中南陽張深之廣平宋郁安定梁必<lb/>
復范陽張時東林寺沙門法演智滿中堅利辯道深道建神照雲<lb/>
臯息慈寂然凡十有七人自遺愛草堂歷東西二林抵化城憩峯<lb/>
頂登香爐峯宿大林寺大林窮逺人跡罕到環寺多清流蒼石短<lb/>
<pb n="KR4h0024_SBCK_096-5b"/>
松痩竹寺中惟板屋木器其僧皆海東人山髙地深時節絕晚于<lb/>
時孟夏如正二月天梨桃始華澗草猶短人物風候與平地聚落<lb/>
不同𥘉到怳然若別造一世界者因成口號絶句云人間四月芳<lb/>
菲盡山寺桃花始盛開長恨春歸無覔處不知轉入此中來旣而<lb/>
周覽屋壁見蕭郞中存魏郞中弘簡李𥙷闕㴾三人名姓文句因<lb/>
與集虚輩歎且曰此地實匡廬間第一境由驛路至山門曾無半<lb/>
日程自蕭魏李遊迨今垂二十年寂無繼來者嗟乎名利之誘人<lb/>
也如此時元和十二年四月九日白樂天序<lb/>
　　　　石鼎聮句詩序<hi>詩附</hi>韓愈<lb/>
元和十二年十二月四日衡山道士軒轅彌明自衡山來舊與劉<lb/>
師服進士衡湘中相識將過太白知師服在京夜抵其居宿有校<lb/>
書郞侯喜新有能詩聲夜與劉說詩彌明在其側皃極醜白鬚黒<lb/>
靣長頸而髙結喉中又作楚語喜視之若無人彌明忽軒衣張眉<lb/>
指爐中石鼎謂喜曰子之能詩與我賦此乎劉徃見衡湘間人說<lb/>
<pb n="KR4h0024_SBCK_096-6a"/>
云年九十餘矣解捕逐鬼物拘囚蛟螭虎豹然不知其實能否也<lb/>
見其老頗皃敬之不知其有文也聞此說大喜即援筆而題其首<lb/>
兩句次傳於喜喜踴躍即綴其云云道士啞然笑曰子詩如是而<lb/>
巳乎即䄂手竦肩倚北墻謂劉曰吾不解世俗書弟子爲我書吾<lb/>
句因髙吟曰龍頭縮菌蠢豕腹脹膨脝初不似經意詩㫖有似譏<lb/>
喜二子相顧慙駭欲以多窮之即又爲而傳喜喜思益苦務欲壓<lb/>
道士毎營度欲出口吻聲鳴益悲操筆欲書將下復止竟亦不能<lb/>
竒也畢即傳道士道士即髙踞大唱曰劉把筆吾詩云云其不用<lb/>
意益切竒出不可附說語皆侵劉侯喜益忌之劉與侯皆巳賦十<lb/>
餘韻彌明應之如響皆頴脱含譏諷夜盡三更二子思竭不能續<lb/>
因起謝曰尊師非世人也某伏矣願爲弟子不敢更論詩道士奮<lb/>
髯曰不然章不可以不成也又謂劉曰把筆來即又唱出四十字<lb/>
爲八句書旣止即讀讀畢謂二子曰章不已就乎二子齊應曰就<lb/>
矣道士曰此皆不足與語此寜爲文耶吾就子所能而作耳非吾<lb/>
<pb n="KR4h0024_SBCK_096-6b"/>
之所學於師而能者也吾所能者子皆不足以聞也獨文乎哉吾<lb/>
語亦不當聞矣吾閉口矣二子大懼皆起立牀下拜曰不敢他有<lb/>
問也願聞一言而巳先生稱吾不解人間書解何書請聞此而巳<lb/>
道士寂然若無聞也累問不應二子不自得即退就座道士倚墻<lb/>
睡鼻息如雷鳴二子怚然失色不敢喘斯須曙鼓鼕鼕二子亦困<lb/>
睡及覺日巳上顧覔道士不見即問其童奴奴曰天且明道士起<lb/>
出門若將便旋然奴怪乆不返即出到門覔無有也二子驚惋自<lb/>
責若有失者間遂詣余言不能識其何道士也甞聞有隱君子彌<lb/>
明豈其人耶韓愈序<lb/>
巧匠斵山骨刳中事煎烹<hi>師服</hi>直柄未當權塞口且吞聲<hi>喜</hi>龍頭<lb/>
縮菌蠢豕腹脹膨脝<hi>彌明</hi>外包乾蘚文中有暗浪驚<hi>師服</hi>在冷足<lb/>
自安遭焚意彌貞<hi>喜</hi>謬當鼎鼐間妄使水火爭<hi>彌明</hi>大似烈士膽<lb/>
圓如戰馬纓<hi>師服</hi>上比香爐尖下與鏡靣平<hi>喜</hi>秋瓜未落蔕凍芋<lb/>
强抽萌<hi>彌明</hi>一塊元氣閉細泉幽竇傾<hi>師服</hi>不植輸寫處焉知懷<lb/>
<pb n="KR4h0024_SBCK_096-7a"/>
抱清<hi>喜</hi>方當紅鑪燃益見小器盈<hi>彌明</hi>睨睨無刃跡團團類天成<lb/>
<hi>師服</hi>遥疑龜負圖出曝曉正晴喜旁有雙耳穿上爲孤髻撑<hi>彌明</hi>
或訝短尾銚又似無足鐺<hi>師服</hi>可惜寒食毬擲此傍路坑<hi>喜</hi>何當<lb/>
岀灰灺無計離瓶甖<hi>彌明</hi>陋質荷斟酌狹中愧提擎<hi>師服</hi>豈能煑<lb/>
仙藥但未汚羊羮<hi>喜</hi>形模婦女笑量度兒童輕<hi>彌明</hi>徒爾堅重性<lb/>
不過升合盛<hi>師服</hi>仍似廢轂仰側見折軸橫<hi>喜</hi>時於蚯蚓竅微作<lb/>
蒼蠅鳴<hi>彌明</hi>以兹飜溢愆實負任使誠<hi>師服</hi>常居顧眄地敢有漏<lb/>
泄情<hi>喜</hi>寧依暖熱弊不與寒涼并<hi>彌明</hi>區區徒自效瑣瑣不足呈<lb/>
<hi>師服</hi>迴旋但兀兀開合唯鏗鏗<hi>喜</hi>全勝瑚璉貴空有口傳名豈比<lb/>
爼豆古不爲手所橙磨礲去圭角浸潤著光明願君莫嘲誚此物<lb/>
方施行<hi>四韻並彌明所作</hi>
　　　　翫月詩序<hi>詩附</hi>歐陽詹<lb/>
月可翫翫月古也謝賦鮑詩眺之庭前亮之樓中皆翫也貞元十<lb/>
二年歐閩君子陳可封遊在秦寓于永崇里華陽觀予與鄕人安<lb/>
<pb n="KR4h0024_SBCK_096-7b"/>
陽邵楚萇濟南林藴頴川陳詡亦旅長安秋八月十五日夜詣陳<lb/>
之居修厥翫事月之爲翫冬則繁霜太寒夏則蒸雲太熱雲蔽月<lb/>
霜侵人蔽與侵俱害乎翫秋之於時後夏先冬八月於秋季始孟<lb/>
終十五於夜又月之中稽於天道則寒暑均取於月數則蟾兎圎<lb/>
况埃壒不流大空悠悠嬋娟徘徊桂華上浮昇東林入西樓肌骨<lb/>
與之踈涼神氣與之清冷四君子恱而相謂曰斯古人所以爲翫<lb/>
也旣得古人所翫之意冝襲古人所翫之作翫月詩云<lb/>
八月三五夕舊嘉蟾兎光斯從古人好共下今宵堂素魄皎孤凝<lb/>
芳輝紛四揚徘徊林上頭泛灔天中央皓露助流華輕颷佐浮涼<lb/>
清泠到肌骨潔白盈衣裳惜此苦冝翫攬之非可將含情顧廣庭<lb/>
願至沉西方<lb/>
　　　　送陸歙州詩序<hi>詩附</hi>韓愈<lb/>
貞元十八年二月十八日祠部員外郞陸君出刺歙州朝廷夙夜<lb/>
之賢都邑游居之良齎咨涕洟咸以爲不當去歙大州也刺史尊<lb/>
<pb n="KR4h0024_SBCK_096-8a"/>
官也由郎官而徃者前後相望也當今賦出於天下江南居十九<lb/>
宣使之所察歙爲冨州宰臣之所薦聞天子之所選用其不輕而<lb/>
重也較然矣如是而齎咨涕洟以爲不當去者何也盖陸君之道<lb/>
行乎朝廷則天下望其賜刺一州則專而不能咸謂先一州而後<lb/>
天下豈吾君與吾相之心哉於是昌黎韓愈道願留者之心而泄<lb/>
其思作詩曰<lb/>
我衣之華兮我佩之光兮陸君之去兮誰與翺翔兮歛此大惠施<lb/>
于一州今其去矣胡不爲留我作此詩歌于逵道無疾其驅天子<lb/>
有詔<lb/>
　　　　送劉太眞詩序<hi>詩附</hi>蕭頴士<lb/>
記有之尊道成徳嚴師其難哉故在三之禮極乎君親而師也叅<lb/>
焉無犯與隱義斯貫矣孔聖稱顔子有視余猶父歎其至歟今吾<lb/>
於太眞也然乎爾且後進而余師者自賈邕盧兾之後比嵗舉進<lb/>
士登科名與實皆相望騰遷凡十數子其佗自京畿太學踰于淮<lb/>
<pb n="KR4h0024_SBCK_096-8b"/>
泗行束脩巳上而未及門者亦云倍之余弗敏曷云當乎而莫之<lb/>
讓蓋有來學微徃教蒙匪余求若之何其拒哉猗爾之所以求我<lb/>
之所以誨學乎文乎學也者非云徵辯說摭文字以扇夫談端輮<lb/>
厥詞意其於識也必鄙而近矣所務乎憲章典法膏腴徳義而巳<lb/>
文也者非云尚形似牽比類以局夫儷偶放於竒靡其於言也必<lb/>
淺而乖矣所務乎激揚雅訓彰宣事實而巳衆之言文學者或不<lb/>
然於戲彼以我爲僻爾以我爲正同聲相求爾後我先安得而不<lb/>
問哉問而教教而從從而逹欲辭師也得乎孔門四科吾是以竊<lb/>
其一矣然夫徳行政事非學不言言而無文行之不逺豈相異哉<lb/>
四者一夫正而巳矣故曰詩三百一言以蔽之曰思無邪不正之<lb/>
謂也吾甞謂門弟子有尹徵之學劉太眞之文首其選焉今兹春<lb/>
連茹甲一淑問休闡爲時之冠浹旬有詔俾徵典校秘書且馳傳<lb/>
壠首領元戎書記之事四壯騑騑薄言旋歸聲動日下浹於寰外<lb/>
而太眞元昆前巳甲科<hi>太眞兄太冲以去歲登科</hi>未始間歲翩其連舉謂予不<lb/>
<pb n="KR4h0024_SBCK_096-9a"/>
信豈其然乎夏五月廻棹京洛告歸江表岵兮屺兮歡旣萃矣兄<lb/>
矣弟矣榮斯繼矣搢紳之徒習禮聞詩者僉曰劉氏二子可謂立<lb/>
乎身光乎親蹈極致於人倫者矣上京餞別庭闈望歸從古巳來<lb/>
未之聞也余覉宦此都色斯云舉彼吳之丘曽是昔遊心乎徃矣<lb/>
有懐伊阻行矣風㠶載飛載揚爾思不及黯然以泣先師孝悌謹<lb/>
信泛愛親仁余力學文之訓爾其志之南條北固朱方舊里昔與<lb/>
太眞初㑹於兹余之門人有柳并者前是一歲亦甞覯兹地其請<lb/>
業也必始乎此焉并也有尹之敏劉之工其少且疾故莫之逮太<lb/>
眞亦甞曰何敢望并并與眞難乎其相奪矣𬗟彼江隂京阜是臨<lb/>
言念二子從予于此爾云過之其可忘諸同是餞者賦江有歸舟<lb/>
以寵夫嘉慶焉爾詩曰<lb/>
江有歸舟亦亂其流之子言旋嘉名孔修揚于王庭允焯其休舟<lb/>
旣歸止人亦榮止兄矣弟矣孝斯踐矣稱觴宴喜于岵于屺彼逝<lb/>
惟忛匪風不揚有彬伊文匪學不彰予其懷而勉爾無忘<lb/>
<pb n="KR4h0024_SBCK_096-9b"/>
　　　　送李愿歸盤谷序　韓愈<lb/>
太行之陽有盤谷盤谷之間泉甘而土肥草木叢茂居民鮮少或<lb/>
曰謂其環兩山之間故曰盤或曰是谷也宅幽而勢阻隱者之所<lb/>
盤旋友人李愿居之愿之言曰人之稱大丈夫者我知之矣利澤<lb/>
施於人名聲昭于時坐于廟堂進退百官而佐天子岀令其在外<lb/>
則樹旗旄羅弓矢武夫前呵從者塞塗供給之人各執其物夾道<lb/>
而疾馳喜有賞怒有刑才俊滿前道古今而譽盛德入耳而不煩<lb/>
曲眉豐頰清聲而便體秀外而惠中飄輕𥚑翳長䄂粉白黛緑者<lb/>
列屋而閑居妬寵而負恃爭妍而取憐大丈夫之遇知於主上用<lb/>
力於當世者之所爲也吾非惡此而逃之是有命焉不可幸而致<lb/>
也窮居而野處升髙而望逺坐茂樹以終日濯清泉而自絜采於<lb/>
山美可茹釣於水鮮可食起居無時惟適所安與其譽於前孰若<lb/>
無毁於其後與其樂於身孰若無憂於其心車服不維刀鋸不加<lb/>
理亂不知黜陟不聞大丈夫不遇於時者之所爲也我則行之伺<lb/>
<pb n="KR4h0024_SBCK_096-10a"/>
候於公卿之門奔走於形勢之塗足將進而趑趄口將言而囁嚅<lb/>
處汚穢而不羞觸刑辟而誅戮僥倖於萬一老死而後止者其於<lb/>
爲人賢不肖何如也昌黎韓愈聞其言而壯之與之酒而爲之歌<lb/>
曰盤之中維子之宫盤之土維子之稼盤之泉可濯可沿盤之阻<lb/>
誰爭子所窈而深廓其有容繚而曲如徃而復嗟盤之樂兮樂且<lb/>
無央虎豹逺跡兮蛟龍遁藏鬼神守護兮呵禁不祥飲則食兮壽<lb/>
而康無不足乎奚所望膏吾車兮秣吾馬從子于盤兮終吾生以<lb/>
倘佯<lb/>
　　　　送潭州道林䟽言禪師太原取經詩序　李節<lb/>
業儒之人喜排釋氏其論必曰禹湯文武周公孔子之代皆無有<lb/>
釋釋氏之典衰亂之所奉也冝一掃絶剗革之使不得滋釋氏源<lb/>
於漢流於晉瀰漫於宋魏齊梁陳隋唐孝和聖眞之間論者之言<lb/>
粗矣抑能知其然未知其所以然者也吾請言之昔有一夫膚腯<lb/>
而色凝氣烈而神清未甞謁醫未甞禱鬼恬然保順罔有札瘥之<lb/>
<pb n="KR4h0024_SBCK_096-10b"/>
患故善也即一夫不幸而有寒暑風濕之痾背癃而足躄耳瞶而<lb/>
目瞑於是攻熨之術用焉穰禬之事紛焉是二夫豈特相反耶盖<lb/>
病與不病異勢也嗟乎三代之前世康矣三代之季世病矣三代<lb/>
之前禹湯文武德義藩之周公孔子典教持之道風雖衰漸漬猶<lb/>
存詐不勝信惡知避善於是有擊壤之歌由庚之詩人人而樂也<lb/>
三代之季道風大衰力詐以覆信扇澆而散朴善以柔退惡以强<lb/>
用廢井田則豪窶相乗矣貪封略則攻戰亟用矣務實帑則聚歛<lb/>
之臣昇矣務勝下則掊剋之吏貴矣上所以御其下者欺之下所<lb/>
以奉其上者苟之上下相仇激爲怨俗於是有汨羅之客有負石<lb/>
之夫人人愁怨也夫釋氏之教以清淨恬虚爲禪定以柔謙退讓<lb/>
爲忍辱故怨爭可得而息也以菲薄勤苦爲修行以窮逹壽夭爲<lb/>
因果故賤陋可得而安也故其喻云必煩惱乃見佛性則其本衰<lb/>
代之風激之也夫衰代之風舉無可樂者也不有釋氏以救之尚<lb/>
安所寄心乎論者不責衰代之俗而尤釋氏之盛則是抱疾之夫<lb/>
<pb n="KR4h0024_SBCK_096-11a"/>
而責其醫禱攻療者也徒知釋因衰代而生不知衰代須釋氏之<lb/>
救也何以言之耶夫俗旣病矣人旣愁矣不有釋氏使安其分勇<lb/>
者將奮而思鬪智者將靜而思謀則阡陌之人將紛紛而羣起矣<lb/>
今釋氏一歸之分而不責於人故賢智儁朗之士皆息心焉其不<lb/>
能逹此者愚人也惟上所役焉故離衰亂之俗可得而安頼此也<lb/>
若之何而翦去之哉論者不思釋氏扶世助化之大益而疾其雕<lb/>
鎪綵繪之小費吾故曰能知其然不知其所以然者也㑹昌季年<lb/>
武宗大翦釋氏巾其徒且數萬之民隷具其居容貌於土木者沉<lb/>
諸水言詞於紙素者烈諸火分命御史乗馹走天下察敢隱匿者<lb/>
罪之由是天下名祠珍宇毁撤如掃天子建號之初雪釋氏之不<lb/>
可廢也詔徐復之而自湖已南逺人畏法不能酌朝廷之體前時<lb/>
焚撤書像殆無遺者故雖明命復許制立莫能得其書道林寺湘<lb/>
川之勝遊也有釋䟽言警辯有謀獨曰太原府國家舊都多釋祠<lb/>
我聞其帥司空范陽公天下仁人我弟徃求購釋氏遺文以惠湘<lb/>
<pb n="KR4h0024_SBCK_096-11b"/>
川之人宜其聽我而助成之矣即杖而北遊旣上謁軍門范陽公<lb/>
果諾之因四求散逸不成藴帙者至釋祠不見焚而副剰者又命<lb/>
講丐以𥙷繕闕漏者月未幾凡得釋經五千四十八卷以大中九<lb/>
年秋八月輦自河東而歸於湘焉噫釋氏之助世旣言之矣向非<lb/>
我君洞鑒理源其何能復立之耶旣立之且亡其書非有䟽言識<lb/>
逺而誠堅孰克弘之耶吾喜䟽言奉君之令演釋之宗不憚寒暑<lb/>
之勤德及逺人爲叙其事且贈以詩詩曰湘川狺狺兮俗獷且很<lb/>
利殺業偷兮吏莫之馴繄釋氏兮易暴使仁釋何在兮釋在斯文<lb/>
湘水滔滔兮四望何已猿狖騰拏兮雲樹靡靡月沈浦兮煙瞑山<lb/>
檣席卷兮櫓牀閑偃仰兮嘯詠鼔長波兮何時還湘川超忽兮落<lb/>
日𤾂𤾂松覆秋亭兮蘭披春畹上人去兮幾千里何日同遊兮湘<lb/>
川水<lb/>
　　　　送小雞山樵人序　陸龜蒙<lb/>
小雞山在震澤西出呉胥門背朝日行四十里得野歩市曰光福<lb/>
<pb n="KR4h0024_SBCK_096-12a"/>
光福西五里得土山山土多石寡無大林木率生小櫟樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>皆薪<lb/>
材直吳之㸑此爲助焉連延廣袤不一其主爲書畫疆互以相授<lb/>
自家至麓凡二百弓東北倍高而加半焉余所置多少如此余家<lb/>
大小之口二十月費米十斛飯成理魚䔩輩十斛薪然後四時賔<lb/>
祭沐浴澣濯疾病湯藥糜粥在外歳入五千束足矣其掌而供事<lb/>
者顧及小雞之樵甿也乾符六年春弗雨夏支流將絶八月暴雨<lb/>
而巨艑可實而行之矣九月朔方置薪二百五十於門召而責之<lb/>
曰吾一夏來撤敗屋拔庭草以炊雨之明日望爾來矣何數廉而<lb/>
至晚得非赭吾山而爲汝之利耶老而欺如名惡何及笑曰吾年<lb/>
餘八十矣元和中甞從吏部遊京師人言國家用兵帑金窖栗不<lb/>
足用當時江南之賦巳重矣殆今盈六十年賦數倍於前不足之<lb/>
聲聞於天下得非專地者之欺甚乎吾有丈夫子五人諸孫亦有<lb/>
丁壯者自盗興巳來百役皆在亡無所容又水旱更害吾稼未即<lb/>
死不忍見兒孫寒餒之色雖盡售雞山之木不足以濡吾家矧一<lb/>
<pb n="KR4h0024_SBCK_096-12b"/>
二買名爲偷乎今子一煬竈不給而責吾之深吾將欲移其責於<lb/>
天下之守則吾死不恨矣余嘆之曰汝之言信也然不當發於予<lb/>
汝姑歸與之酒繼之以歌云<lb/>
長其舩兮利其斧輸其薪兮勿予侮田予登兮穀予庾突晨煙兮<lb/>
蓬縷縷䆫有明兮編有古飽而安兮惟編是伍時不用兮吾無撫<lb/>
汝<lb/>
　　　　雲母泉詩序<hi>詩附</hi>李華<lb/>
洞庭湖西玄石山俗謂之墨山山南有佛寺寺倚松嶺松嶺下有<lb/>
雲母泉泉岀石引流分渠周遍庭宇發源如乳湩末派如淳漿烹<lb/>
茶析蒸灌園潄齒皆用之大浸不盈大旱不耗自墨山西北至石<lb/>
門東南至東陵廣輪二十里盡生雲母墻階道路烱烱如列星井<lb/>
泉溪澗色皆純白鄕人多壽考無癖痼疥搔之疾華深樂之頴川<lb/>
陳公天寳中與華同爲諌官公性與道合忽於權利方掛冠投簪<lb/>
顧華以名山之契乾元初公貶清江丞移武陵丞華貶杭州司功<lb/>
<pb n="KR4h0024_SBCK_096-13a"/>
恩復左𥙷闕上元中俱奉詔徴公自清江至武陵道路多虞制書<lb/>
不至華泝江而西次于岳陽江山延望日夕相顧屬思與髙賢共<lb/>
飲雲母之泉躬耕墨山之下敢違朝命以徇私欲秋風露寒洞庭<lb/>
微波一聞猿聲不覺涕下況支離多病年甫始衰願餌藥扶壽以<lb/>
究無生之學事乖志負火爇予心寄懐此篇亦以書予之志也<lb/>
晨登玄石嶺嶺上寒松聲朗日風雨霽髙秋天地清山門開古寺<lb/>
石竇含純精洞澈淨金界夤縁流玉英澤藥滋畦茂氣染茶甌馨<lb/>
飲液盡眉壽飡和皆體平瓊漿駐容髪甘露瑩心靈岱谷謝巧妙<lb/>
匡山徒有名願言構蓬蓽荷鍤引泠泠訪道出人世招賢依福庭<lb/>
此心不能巳窹寐見吾兄曾結頴陽契窮年無所成東西同放逐<lb/>
虵豕尚縱橫江漢阻携手天涯萬里情恩光起憔悴西上謁承明<lb/>
秋色變江樹相思紛以盈猿啼巴丘戍月上武陵城共恨川路永<lb/>
無由㑹友生雲泉不可忘何日遂躬耕<lb/>
　　　　贈蒿山焦錬師詩序<hi>詩附</hi>李白<lb/>
<pb n="KR4h0024_SBCK_096-13b"/>
嵩丘有神人焦錬師者不知何許婦人也又云生於齊梁時其年<lb/>
貌可稱五六十常胎息絶榖居無室廬遊行若飛倐忽萬里世或<lb/>
傳其入東海登蓬萊竟亦不能測其徃也余訪道少室盡登三十<lb/>
六峯聞風有寄灑翰遥贈云<lb/>
二室倚碧天三花明緑煙中有蓬萊客宛疑麻姑仙道在諠莫染<lb/>
跡髙想已遷時飡金娥蘂屢讀青苔篇八極恣遊憩九垓長周旋<lb/>
下瓢酌頴水舞鶴來伊川遂歸空山上獨拂秋霞眠蘿月掛朝鏡<lb/>
松風鳴夜絃濳光隱嵩丘錬魄棲霞幄霓裳何葳㽔羽駕轉綿邈<lb/>
願同西王母下顧東方朔紫書儻可傳銘骨誓相學<lb/>
重校正唐文粹卷第九十六<lb/>
</p>
<p>
</p>
  </div>
</body>
</text>
</TEI>
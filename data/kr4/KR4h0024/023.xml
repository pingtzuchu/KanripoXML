<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_023-1a"/>
重校正唐文粹卷第二十三<lb/>
　　　　　　　　　　　呉興姚　鉉　纂<lb/>
　賛甲<hi>揔六首</hi>
　　帝王一<lb/>
　　　唐武宗皇帝眞容賛<hi>李德𥙿</hi>
　　將相功臣四<lb/>
　　　凌煙閣二十二勲臣賛<hi>呂温</hi>三賢賛<hi>司空圖</hi>
　　　白題寫眞賛<hi>裴度</hi>張荆州畫賛<hi>呂温</hi>
　　庶官一<lb/>
　　　右丞徐公寫眞賛<hi>獨孤及</hi>
　　　　唐武宗皇帝眞容賛<hi>并序</hi>李德𥙿<lb/>
仁聖文武至神大孝皇帝御極之五載氣應天和德感人心朝廷<lb/>
四方咸一於政風雨時若螽螟歲息銷蓬孛爲休氣驅戎狄爲懷<lb/>
人北荒堅昆重譯而至厥有窘代慿阻弄兵陸梁韋顧旣伐夙沙<lb/>
<pb n="KR4h0024_SBCK_023-1b"/>
自縛武功旣成休德昭明前古未聞百王莫致之事皆葳㽔於圖<lb/>
諜矣皇上以爲大禹叙九疇敬五事豈不曰貌恭則莊視明則正<lb/>
予欲作繢傳照審其儀形且夫聖人濳心於天以通神明先定其<lb/>
神而萬物理矣昔之訪具茨期姑射在此而巳況乎廣成之戒抱<lb/>
一玄元之去多欲予所貴道良爲是矣豈眩夫係風之言竒彼淖<lb/>
冰之術從偓佺之所珍遺堯舜之令名哉於是圖經素寫良金擬<lb/>
鑑形於止水若凝視於清鏡五彩旣彰穆穆煌煌居列仙之館近<lb/>
玄祖之光蓋以昭燕翼之謀顯丕承之德矣臣聞古之至聖必有<lb/>
竒相是黃熊之瑞應於龍體赤精之符協於圖表頎然而長文王<lb/>
所以王天下也體貌多竒漢髙所以威海内也然則繢事之微<lb/>
極於惟肖至於天光睟淸日華明潤非可圖也庶髣髴焉末臣奉<lb/>
詔敢颺言曰<lb/>
唐運中興天授大君軒耀其武堯煥其文北伐檢狁漠朔无氛西<lb/>
伏堅昆稽首稱臣䘲生壷關盜起河汾沈機先物雄斷解紛克定<lb/>
<pb n="KR4h0024_SBCK_023-2a"/>
羣慝竟全大勲八表旣寧萬機益勤爰命采繢載模天眞崐閬仙<lb/>
岑峻極秋旻蓬瀛白日光照清晨涵育如天尊嚴若神輝赫絪緼<lb/>
爲龍爲雲聖作物覩禎祥以臻宣光乃孕虞熈載甄政建中和金<lb/>
聲玉振太階旣平廟器乃陳化下以德持盈以仁四瀆宗海衆星<lb/>
拱辰億萬斯年藻朗日新<lb/>
　　　　凌煙閣勲臣賛二十二首<hi>并序</hi>吕温<lb/>
我二后受成命撫興運軋坤軸撼乾樞鼓元氣而雷域中騰百川<lb/>
而雨天下雷收雨霽如再開闢蕩焉與太極同功貞觀十七年太<lb/>
宗以功成治定秉爲而不有之道讓德于祖考推勞于羣臣念匡<lb/>
濟於艱難感風雲於疇昔思所以攄之無窮乃詔有司擬其形容<lb/>
圖畵於凌煙閣者二十有四人蓋象乎二十四氣之佐天昭勲德<lb/>
也昔者舜以五臣致理周以十亂反正高祖以三傑作漢光武以<lb/>
二十八將中興若夫錯綜勲賢牢籠今古雄四代而高視者其惟<lb/>
聖唐乎至若唐莒公劉渝公之倫探元符建帝圖首戴神堯舉晉<lb/>
<pb n="KR4h0024_SBCK_023-2b"/>
陽而活天下此則大禹之拯溺也魏鄭公以致君爲巳任諌若不<lb/>
及謇謇左右秉心宣猷此則咎繇之颺言也虞永興糺合羣儒旁<lb/>
求百代明備王禮克諧帝樂使我大國煥乎其有文章此則夷䕫<lb/>
之制作也長孫趙公舉大義除二兇安宗廟定社稷以振我丕赫<lb/>
無疆之休此則周公之匡救也英衛受天勇智雄武佐聖鼓行海<lb/>
内麾定四方此則太公之膺揚也房杜玄機朗識並運帷幄神發<lb/>
響效謨成天功此則蕭何之指蹤也子房之決勝也尉遟秦程剛<lb/>
毅木訥氣鎭三軍力崩大敵匹馬孤劒爲王前驅此則呉漢之樸<lb/>
忠賈復之雄勇也其餘皆榱棟殊材黼黻異制儔諸古烈罔有慙<lb/>
德皇王之際於斯爲盛其始也文爲經武爲緯智斯作忠斯述其<lb/>
末也大不偪小不遏退者全來者逹控而縱之使自用之推而引<lb/>
之使自盡之不設籠檻以觀遼廓之致不頓韁鎻以極權竒之變<lb/>
執一德而衆力展懸大信而羣情竭高祖聚之以義太宗用之以<lb/>
道高宗終之以仁傳聖萬代享其功利此非盛歟昔陸機袁宏爲<lb/>
<pb n="KR4h0024_SBCK_023-3a"/>
晉人而歌功於漢魏作者猶或稱之況乎遊聖代觀國光目睨凌<lb/>
煙而頌聲不作某不揣賤劣有斐然之志輒盡所蓄各爲讃一章<lb/>
上以見王業之艱難中以明聖賢之相須次以朗前哲之光韻末<lb/>
以聳後人之誠節侯君集張亮負勲跋扈自陷大逆敢没其名用<lb/>
彰天刑使伐勞懷貳者懼春秋之義異姓爲後故以河閒元王爲<lb/>
賛首云<lb/>
　　　　　河閒元王孝恭<lb/>
太極構天本由一氣大人創業資我族類堂堂河閒仁勇是經遹<lb/>
駿有聲爲唐宗英暴隋天亡羣盗猖狂我伐用張時爲哲王武有<lb/>
烈光爲爪翼肺腸經綸八方自南徂東晏海澄江<hi>平蕭銑輔以祐</hi>使父兄<lb/>
帝天下化家爲邦用竭爾力寵臻其極言不伐色不德以遜以黙<lb/>
柔嘉惟則佐高祖建大勣如周旦奭與太宗守大成如漢閒平冝<lb/>
君冝王盤石無疆<lb/>
　　　　　房梁公玄齡<lb/>
<pb n="KR4h0024_SBCK_023-3b"/>
梁公先覺龍卧待君長彗流光掃天布新義師雷興公躍其鱗杖<lb/>
策千里來謁帝<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>婉婉梁公實懿實聦實光實融羽義翼忠若鸞<lb/>
若鴻大風動地儒服從容靜運胸中弛張折衝左右太宗夷屯廓<lb/>
蒙定高祖功功告武成翊開太平我雖忘勞時靡有爭網羅遺賢<lb/>
推轂羣英玉不韜輝蘭無沈馨飛鴻出冥振鷺在庭濟濟多士太<lb/>
宗以寧公無事矣闕衮有𥙷惟仲山甫經營四方方叔邵虎大邦<lb/>
鈞軸至則委汝閑居台輔撝黙自處亦莫敢余侮高朗令終嗚呼<lb/>
梁公<lb/>
　　　　　杜葉公如晦<lb/>
穆穆葉公竒姿粹靈藴元和氣爲大國楨乗時恢能唐室大開故<lb/>
人相攜<hi>公與房梁公同有匡濟之志也</hi>直上太階更爲隂陽迭作日月佐明四海<lb/>
賛育萬物王度是欽如玉如金德音愔愔萬有千古永稱房杜如<lb/>
周申甫<lb/>
　　　　　魏鄭公徴<lb/>
<pb n="KR4h0024_SBCK_023-4a"/>
堂堂魏公崇節大志喬榦直聳摩天自致遭風雲時得霸王器一<lb/>
言委質有死無二撫我則后各盡其志<hi>甞事李密隱太子</hi>沈浮變通龍戰<lb/>
旣息皇建其極俾補衮職其繩則直諤諤嶷嶷危言正色保太宗<lb/>
德弼違替否日月不蝕黜漢霸雜行周王道人或有言秉德不撓<lb/>
<hi>與封德彝庭諍</hi>禮興樂崇德合道豐保合大和昭明有融起四年中復三<lb/>
代風言出化成神哉厥功尹躬佐商有恥于湯公以其志匡飾聖<lb/>
唐爲唐宗臣致唐無疆永式萬邦<lb/>
　　　　　長孫趙公無忌<lb/>
趙國之先發祥朔土乃祖乃父受天之祜爲天下母有子而賢爲<lb/>
唐宣輔聖賢同氣千載一覩丕顯趙公允文允武克忠克仁實有<lb/>
大勲高祖受命太宗歸尊翼翼乾乾恪居于藩羣孽亂嗣爭窺神<lb/>
器鴻業將墜公揭大義一匡天地人到于今家受其賜帝將傳聖<lb/>
爰有顧命汝忠汝誠莫與汝京與我聖子守唐太平公相高宗有<lb/>
太宗遺風刑措財豐八荒來同和氣大融妖星襲月禍起中宫公<lb/>
<pb n="KR4h0024_SBCK_023-4b"/>
將正之以王帝躬<hi>武氏謀位公以力爭</hi>力屈羣邪誠阻天聦黜非其尢令問<lb/>
無窮<lb/>
　　　　　唐莒公儉<lb/>
歲寒隂凝冰雪皚皚有鳥擇木先陽春來誰歟莒公王佐之材閒<lb/>
運未開登濳龍臺代萬姓請命與天爲媒扶龍而興振起雲雷權<lb/>
輿帝圖經始唐基始覆一簣勃焉巍巍易失者時難知惟幾知幾<lb/>
其神莒公元勲<lb/>
　　　　　劉渝公政㑹<lb/>
河出崐崘來潤中夏連山合沓橫擁其派巨靈勃然手擘太華決<lb/>
流東注功並造化粤我聖唐將舉晉陽帝命是將往拯溺干四方<lb/>
亦旣載斾亦旣秉鉞强兇當路<hi>王威高君雅</hi>拒不得發渝公慷慨感義<lb/>
激節用竒制變大事立決雷奮霆越天衢八達則莫我敢遏如巨<lb/>
靈破山河勢始豁赫矣渝公與神齊烈跡如仙掌炯炯不滅<lb/>
　　　　　李衛公靖<lb/>
<pb n="KR4h0024_SBCK_023-5a"/>
有隋之末羣盗熾爇帝怒震發五星從太白煥照參野將有聖人<lb/>
兵定天下金精下射猛毅感激李公矯矯從此奮跡躍于中原王<lb/>
者則獲壯士不死<hi>初公不利於我帝欲戮之壯其言而免壯士公自稱</hi>唐威載赫帝曰汝傑<lb/>
致天之罰手付金鉞俾往式遏不庭則殺如飇發發如火烈烈摧<lb/>
枯爍雪應鼔如截逺若荆巫險若江湖强若匈奴莫不率從莫不<lb/>
震恭車書混同氛䘲蕩空衛侯之功功則維何威明惠和䇿勇駕<lb/>
智長驅仁義仁義曠蕩帝王之將萬古曷瞻鐡山巉巉<hi>詔築墳闕象鐡山積</hi>
<hi>石山</hi>
　　　　　李英公勣<lb/>
橫流莫極大亂無象英公傑岀應運爲將與楚楚霸與漢漢王天<lb/>
時人事隨我所向長蛇縱蠚<hi>王充</hi>東據河洛婪婪封豕<hi>建德</hi>來濟同惡<lb/>
號吼連聲如雷妒霆萬里震驚時維英公諒我太宗斬豕以鉞取<lb/>
蛇于穴羣穢殄滅乃定九鼎乃開明堂奄有大邦金甲同光告成<lb/>
于王<hi>太宗獻捷于髙祖與勣俱擐金甲爲上下將</hi>皇業用昌帝命英公北伐獫狁雷鼓<lb/>
<pb n="KR4h0024_SBCK_023-5b"/>
殷殷旄頭幾殞掃雲黒山布唐陽春五原草緑不見南牧㠀夷未<lb/>
庭天子親征其鋒維英莫拒莫抗是震是蕩破東海浪天下旣和<lb/>
解鞍投戈衮服委他華髪皤皤終始三朝無玷可磨<lb/>
　　　　　劉夔公弘基<lb/>
䕫公崢嶸金虎之精應時而生與運俱行揔帝元戎震唐天聲瞋<lb/>
目張膽前無金城别建龍節中分虎旅啓行萬里乗氣一鼔劒揮<lb/>
雷霆斾卷風雨先馳咸陽鎭定天府天府旣定唐集大命入揚王<lb/>
庭出權兵柄薄伐獫狁朔風不競徂征㠀夷東海如鏡義始忠卒<lb/>
元勲之盛<lb/>
　　　　　長孫邳公順德<lb/>
㤗山未明雷鬱幽崖日觀赫開舒爲丹霞昔我太宗賢傑濳屯帝<lb/>
出于震爛其盈門邳公炳焉實耀其閒功參造物謀恊先天執殳<lb/>
前驅捧轂南轅以勞以舊佐命之元<lb/>
　　　　　虞永興公世南<lb/>
<pb n="KR4h0024_SBCK_023-6a"/>
英英永興華德素行以文富國以道佐命天下旣定爲唐儒宗東<lb/>
觀石渠始生古風乗精繹思假道書圃驅馳百代出入三古問羲<lb/>
黃心聽堯舜語歸來帝側獻可替否帝告永興與鴻碩之倫闡六<lb/>
籍三墳建樂章禮文先師是宗於廓辟雍辟雍沈沈天子所臨或<lb/>
弦或歌講古述今其從八千纓弁森森獩貃羌髳或詠德音羽林<lb/>
孤兒亦垂靑襟洋洋聲敎無逺不洎日月所照皆成文字鬱開古<lb/>
始掃蕩澆季實我羣儒成太宗之志英英永興冝曰文懿<lb/>
　　　　　尉遟鄂公敬德<lb/>
侁侁鄂公百鍊龍泉沈翳未宣氣衝斗閒佩非其人<hi>初事宋金剛</hi>躍入<lb/>
大川神武獲焉提之上天天地之内指麾無前熊威虎力隱若敵<lb/>
國剛毅木訥安劉必勃武德之屯手拔禍根掃除氛昬捧出日月<lb/>
耀于天門功成名遂高謝戎事烈烈猛志化爲和氣深地高堂頥<lb/>
性保命屑瓊飲露靜奏淸商商爲臣勵事君鄂公之志之仁<hi>貞觀後公</hi>
<hi>不交人事常鍊氣服食奏淸商樂以自奉</hi>
<pb n="KR4h0024_SBCK_023-6b"/>
　　　　　蕭宋公瑀<lb/>
隋氏不君忠賢莫用桐生朝陽有集惟鳯捨彼頽厦鬱爲新棟路<lb/>
車玄衮開國有宋武德之暮羣孽内蠧巍巍宋公聳節高歩不吐<lb/>
不茹不來不去屹<graphic n="KR4128" url="https://raw.githubusercontent.com/kanripo/KR-Gaiji/master/images/KR4128.png" mimeType="image/png"/>中立爲天一柱從容而言社稷遂安持誠秉<lb/>
忠光輔二君激濁揚淸欲人如身道至廣莫我敢羣境至大不容<lb/>
纎塵雪山倚空冰壑照人耿介絶倫爲唐貞臣<lb/>
　　　　　張郯公公謹<lb/>
有倬郯公仡仡而貞侁侁而仁實太宗信臣有宗守藩内難未夷<lb/>
圖之則安捨之則危帝臨安危機以懼以疑以蓍爲先知是筮是<lb/>
咨郯公嶷然排闥折蓍抗憤正詞用人事定天意身爲元龜不知<lb/>
不識順義之則以定社稷郯公之力公之云亡帝念其勤若痛在<lb/>
身天懷發中哭不避辰君臣之閒夐古未聞<lb/>
　　　　　屈突蔣公通<lb/>
五運相推土火革期隋化爲唐忠臣不知猶驅義徒奮拒王師指<lb/>
<pb n="KR4h0024_SBCK_023-7a"/>
心誓天摩頸待時人歸有德四海皆叛春日滿川流冰未泮亡家<lb/>
徇國方寸不亂力屈勢窮排空落翰東南慟哭聲盡魂斷仗忠就<lb/>
擒萬國瞻漢帝曰爾通古之烈士孝于其親誰不欲子俾侯于蔣<lb/>
授以師紀感恩不死宣力如彼佐唐扶隋名敎之美<lb/>
　　　　　高申公士廉<lb/>
維嶽降神佐唐生申忠貞自天孝友如春德爲邦基仁厚人倫肅<lb/>
肅雍雍眞王者臣慶因歸妹光延天配<hi>文懿皇后公之同岀也</hi>㛰媾之中雲<lb/>
龍濳㑹建公南海廓我無外諒我撥亂弼文開㤗逷彼庸蜀荐鍾<lb/>
澆季文翁之化若掃于地申公攸徂有敎無類父子兄弟望風相<lb/>
媿勃興儒雅大復禮義西南頌聲到今不墜名登元勲理冠羣吏<lb/>
全材大器於鑠厥懿<lb/>
　　　　　殷鄖公開山<lb/>
温温殷公初若懦夫銅印試吏襃衣爲儒大風驅雲忽與之俱遭<lb/>
逢眞宰參造化謨天地旣闢厥功有赫從王龔行佐帝光宅逺展<lb/>
<pb n="KR4h0024_SBCK_023-7b"/>
驥足高揮鳳翮以永終譽垂于竹帛<lb/>
　　　　　秦胡公叔寶<lb/>
洛汭之役龍戰未決<hi>我師與王世充陣于九曲</hi>秦公應變臨陣電拔銑氣盡來<lb/>
我盈彼竭成敗反掌存亡奄忽虎來風壯鼇轉山没遂作心膂爰<lb/>
從討伐崩圍陷陣火迸冰裂翕如鶚聲縱若鯨突功成國定萬古<lb/>
壯骨<lb/>
　　　　　程盧公知節<lb/>
盧公倬然動軼幾先轉禍爲福<hi>與秦胡公降于九曲</hi>攀龍上天繽翻鵬翼積<lb/>
風乃聳桓桓將軍大敵則勇雷崩山谷貔虎頓伏飇倒溟波鯨鯢<lb/>
蹉跎見危而進當死不讓干城三朝身老氣壯<lb/>
　　　　　叚襃公志玄<lb/>
襃公虎臣先運而臻謁帝太原許唐與身擁劒駕氣騰風躍雲積<lb/>
忠累仁光有厥勲建旄北伐細柳宵屯風謐霜凝嚴扃達晨天子<lb/>
之使駐車軍門<hi>軍屯肅章乃外壁門以夜不納制使</hi>安衆秉威此眞將軍侁侁桓桓<lb/>
<pb n="KR4h0024_SBCK_023-8a"/>
克壯有聞<lb/>
　　　　　許譙公紹<lb/>
羣動相食血流中原譙公夷陵豺虎爲鄰列境連城火炎煙昏皎<lb/>
其一邦如玉不焚三光忽開萬象皆新誰有天下平生故人<hi>公與高祖</hi>
<hi>有舊</hi>引忠歸誠豹變蠖伸金石之契移爲君臣弈弈煌煌爲龍爲光<lb/>
元戎啓行大斾央央式遏大江奄征南方恩斯勤斯兩不可忘<lb/>
　　　　三賢賛<hi>并序</hi>司空圖<lb/>
隋大業閒房公李公魏公同師文中子甞謂其徒曰玄齡也志而<lb/>
密靖也惠而斷徴也直而遂俾其遭時致力必濟謨庸厥後果然<lb/>
冝有賛激云<lb/>
三賢志同夙尚儒風以植公忠出遇太宗諷議從容謀厥羣雄君<lb/>
勞臣惕荒夷阻闢百千年社稷<lb/>
　　　　自題寫眞賛　裴度<lb/>
爾才不長爾貌不揚胡爲將胡爲相一片靈臺丹靑莫狀<lb/>
<pb n="KR4h0024_SBCK_023-8b"/>
　　　　張荆州畫賛<hi>并序</hi>吕温<lb/>
中書令始興文獻公有唐綆亮之臣也開元二十二年玄宗春秋<lb/>
高矣謂太平自致頗易天下綜覈稍怠推納寖廣若君子小人摩<lb/>
肩于朝直聲遂寢邪氣始勝中興之業衰焉公於是以生人爲身<lb/>
社稷自任抗危言而無所避秉大節而不可奪小必諌大必諍攀<lb/>
帝檻曆天階犯雷霆之威不霽不止日月幾蝕郤爲分明虎而冠<lb/>
之不敢猛視羣賢倚賴天下仰望凜凜乎千載之望矣不虞天將<lb/>
啓幽薊之禍俾姦臣乗舋以速致戎詐成讒勝聖不能保褫我公<lb/>
衮寘于侯服身雖逺而諌愈切道旣塞而誠彌堅憂而不怨終老<lb/>
南國於戲功業見乎變而其變有二在否則通在泰則窮開元初<lb/>
天子新出艱難乆憤荒政樂與羣下勵精致理於是乎有否極之<lb/>
變姚宋坐而乗之舉爲時要動中上急天光照身宇宙在手勢若<lb/>
舟楫相得當洪流而鼔迅風崇朝千里不足怪也開元末天子倦<lb/>
于勤而安其安高視穆淸霈然大滿於是乎有泰極之變荆州起<lb/>
<pb n="KR4h0024_SBCK_023-9a"/>
而扶之舉爲時害動咈上欲日與讒黨抗行于交㦸之中勢若微<lb/>
陽戰隂衝密雲而吐丹氣欻耀而滅又何難乎所痛者逢一時事<lb/>
一聖踐其跡執其柄而有可有不可有成有不成況乎差池草茅<lb/>
沈落光耀者復何言哉復何言哉曹谿沙門靈徹雖脫離世務而<lb/>
猶好正直攜其圖像因以示余覩而感之仍作賛曰<lb/>
唐有棟臣往矣其邈世傳遺像以覺後學德容恢異天骨峻擢波<lb/>
澄東溟日照泰嶽具瞻崇崇起敬起忠貌與神㑹凜然生風氣藴<lb/>
逆鱗色形匪躬當時曲直如在胸中鯤鱗初脫激海以化羊角中<lb/>
頽摩天而下無喜無愠亦如斯畫嗚呼爲臣儆爾夙夜<lb/>
　　　　尚書左丞徐公寫眞圖賛<hi>并序</hi>獨孤及<lb/>
侍御史韓公至淸以學藝書畫之美聞于天下辛丑歲三月以王<lb/>
事靡盬館于豫章與前尚書右丞徐公同舎於惠明寺之淨室甞<lb/>
以暇日裂素灑翰畫徐公之貌陳於公之座隅而美目方口和氣<lb/>
秀骨毫釐無差若分形於鏡入自外者或欲擎跽揖讓俯僂拜謁<lb/>
<pb n="KR4h0024_SBCK_023-9b"/>
不知其畫也衆君子嗟歎之不足則言以讃其美某亦繼唱于後<lb/>
哲匠運思天姿是具假之筆精實以神遇居然成象豁若披霧瞻<lb/>
仰神鋒如窺武庫婉婉高識昂昂獨歩絶頂孤松空波白鷺不犯<lb/>
之色匪躬之故孰知其化亦在毫素<lb/>
重校正唐文粹卷第二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_046-1a"/>
重校正唐文粹卷第四十六<lb/>
　　　　　　　　　　　　吳興姚　鉉　纂<lb/>
　古文戊<hi>揔二十四首</hi>
　　讀四<lb/>
　　　讀荀<hi>韓愈</hi>讀墨子　讀鬼谷子<hi>來鵠</hi>
　　　讀司馬法<hi>皮日休</hi>
　　辯九<lb/>
　　　諱辯<hi>韓愈</hi>辯文<hi>獨孤郁</hi>辯謀<hi>陳黯</hi>
　　　辯害<hi>羅隱</hi>時辯<hi>沈顔</hi>三子言性辯<hi>杜牧</hi>
　　　象耕鳥耘辯<hi>陸龜蒙</hi>太華仙掌辯<hi>王涯</hi>廬江四辯<hi>盧潘</hi>
　　解十一<lb/>
　　　進學解<hi>韓愈</hi>仲尼不歷聘解<hi>盛均</hi>文之章解<hi>韋籌</hi>
　　　獲麟解<hi>韓愈</hi>國之興亡解<hi>李華</hi>象刑解<hi>沈顔</hi>
　　　　工器解<hi>程晏</hi>人旱解<hi>盛均</hi>歸解書彭陽公碑隂<hi>朱閲</hi>
<pb n="KR4h0024_SBCK_046-1b"/>
　　　命解<hi>李翺</hi>叛解<hi>李甘</hi>
　　　　讀荀　韓愈<lb/>
始吾讀孟軻書然後知孔子之道尊聖人之道易行王易王霸易<lb/>
霸也以爲孔子之徒没尊聖人者孟氏而巳晚得揚雄書益尊信<lb/>
孟氏因雄書而孟氏益尊則雄者亦聖人之徒歟聖人之道不傳<lb/>
于世周之衰好事者各以其說于時君紛紛籍籍相亂六經與百<lb/>
家之說錯雜然老師大儒猶在火于秦黃老于漢其存而醇者孟<lb/>
軻氏而巳耳楊雄氏而巳耳及得荀氏書於是又知有荀氏者也<lb/>
考其辭時若不醇粹要其歸與孔子異者鮮矣抑猶在軻雄之間<lb/>
乎孔子刪詩書筆削春秋合於道者著之離於道者去之故詩書<lb/>
春秋無疵予欲削荀氏之不合者附于聖人之籍亦孔子之志歟<lb/>
孟氏醇乎醇者也荀與雄大醇而小疵<lb/>
　　　　讀墨子<lb/>
儒譏墨以尚同兼愛尚賢明鬼而孔子畏大人居是邦不非其大<lb/>
<pb n="KR4h0024_SBCK_046-2a"/>
夫之賢者春秋譏專臣不尚同哉孔子泛愛親仁以博施濟衆爲<lb/>
聖不兼愛哉孔子賢賢以四科進襃弟子疾没世而名不稱不尚<lb/>
賢哉孔子不與祭如不祭者曰我祭則受福不明鬼哉儒墨同是<lb/>
堯舜同非桀紂同修身正心以治天下國家奚不相恱如是哉予<lb/>
以謂辯生於末學各務售其師之說非二師之道本然也孔子必<lb/>
用墨子墨子必用孔子不相用不足爲孔墨<lb/>
　　　　讀鬼谷子　來鵠<lb/>
聖人神疲力盡以行道開禮展樂以告人欲天下不忘乎温良忠<lb/>
慤敬讓之心也後之明王又増以設學校立廟祀籩豆時修衣冕<lb/>
屢製其天下之書則牆袠整整林軸麗麗斯可謂教道之備者也<lb/>
如是猶有不率其勸不由乎道者所以聖人憂其窳墮乃曰三年<lb/>
不爲禮禮必壊三年不爲樂樂必崩何訓之示之之至而訓之示<lb/>
之之難也鬼谷子者鬼谷先生之書也六國時所作其教人容動<lb/>
色理氣意之間以詭紿激訐恌固呼哩離合揣測反覆憸滑之術<lb/>
<pb n="KR4h0024_SBCK_046-2b"/>
悉備於章旨余讀之知六國之時得術是書者惟秦儀而巳亦盜<lb/>
禄入國之秘經然自六經巳降至于漸醨之後其中有數篇者乃<lb/>
今之粉兒乳子亦可與秦儀齒也至如捭合飛箝<hi>捭合飛箝皆篇名</hi>實時<lb/>
之常態是知漸醨之後不讀鬼谷之書者其行事皆得自然符契<lb/>
也嗚呼聖人之道設禮樂詩書之多學校廟祀之盛孜孜矻矻則<lb/>
何易壊易崩入人之心難邪鬼谷之書三卷而巳代不家有則何<lb/>
自然符合奥妙契人心之易邪使天下用聖人之道學温良忠慤<lb/>
敬讓之心得如自然符契鬼谷之書者則吾見聖人無恨矣抑余<lb/>
瞑目放已陶陶入太古風是不可得也昔蒼頡文字鬼爲之哭不<lb/>
知鬼谷作是書鬼何爲邪吾今不覺毛磔膽寒者是疑今之復有<lb/>
鬼谷新書而懷之者則吾不知其備<lb/>
　　　　讀司馬法　皮日休<lb/>
古之取天下也以民心今之取天下也以民命唐虞尚仁天下之<lb/>
民從而帝之不曰取天下以民心者乎漢魏尚權取赤子於利刃<lb/>
<pb n="KR4h0024_SBCK_046-3a"/>
之下爭寸土於百戰之内士爲諸侯諸侯爲天子非兵不能威非<lb/>
戰不能服不曰取天下以民命者乎由是編之爲術<hi>謂大公六韜也</hi>術愈<lb/>
精而殺人愈多法益工而害物益甚嗚呼其亦不仁矣蚩蚩之類<lb/>
不敢惜死者上懼乎刑次貪乎賞民之於君猶子也何異父欲殺<lb/>
其子先紿以威後㗖以利哉孟子曰我善爲陳我善爲戰大罪也<lb/>
後之士有是者雖不得士吾以爲猶士焉<lb/>
　　　　諱辯　韓愈<lb/>
愈與進士李賀書勸賀舉進士賀舉進士有與賀爭名者毀之曰<lb/>
賀父名晉肅賀不舉進士爲是勸之舉者爲非聽者不察也和而<lb/>
唱之同然一辭皇甫湜曰子與賀且得罪愈曰然律曰二名不偏<lb/>
諱釋之者曰謂若言徴不言在言在不言徴是也律曰不諱嫌名<lb/>
釋之者曰謂若禹與雨丘與蓲<hi>與丘同音烏草之名</hi>之類是也今賀父名晉<lb/>
肅賀舉進士爲犯二名律乎爲犯嫌名律乎父名晉而子不得舉<lb/>
進士若父名仁則子不得爲人乎夫諱始於何時作法制以教天<lb/>
<pb n="KR4h0024_SBCK_046-3b"/>
下者非周公孔子歟周公作詩不諱<hi>周公曰克昌厥後又曰駿發尓斯</hi>孔子不偏<lb/>
諱二名<hi>孔子曰宋不足徴也又曰某在斯</hi>春秋不譏不諱嫌名<hi>衛桓公名完</hi>康王釗之<lb/>
孫實爲昭王曾參之父名晳曾子不諱昔<hi>曽子曰昔者吾友又曰裼裘而弔</hi>周之<lb/>
時有騏期漢之時有杜度此其子冝如何諱將諱其嫌遂諱其姓<lb/>
乎將不諱其嫌者乎漢諱武帝名徹爲通不聞又諱車轍之轍爲<lb/>
某字也諱吕后名雉爲野雞不聞又諱治天下之治爲某字也今<lb/>
上章及詔不聞諱滸勢秉饑也惟宦官宫妾乃不敢言諭及機以<lb/>
爲觸犯<hi>以諭爲近代宗廟諱以機爲近玄宗廟諱</hi>士君子立言行事冝何所法守也今<lb/>
考之於經質之於律稽之以國家之典賀舉進士爲可爲不可邪<lb/>
凡事父母得如曽參可以無譏矣作人得如周公孔子亦可以止<lb/>
矣今世之士不務行曾參周公孔子之行而諱親之名則務勝於<lb/>
曾參周公孔子亦見其惑也夫周公孔子曾參卒不可勝勝周公<lb/>
孔子曾參乃比於宦官宫妾則是宦官宫妾之孝於其親賢於周<lb/>
公孔子曾參者邪<lb/>
<pb n="KR4h0024_SBCK_046-4a"/>
　　　　辯文　獨孤郁<lb/>
或曰文所以指陳是非有以多爲貴也其要在乎彩飾其字而慎<lb/>
其所爲體也又曰文章乃一藝耳是皆不知上流之文而文之所<lb/>
由作也夫天文位乎上人文位乎中不可得而增損者自然之文<lb/>
也故伏犠作八卦以象天地窮極終始萬化無有差忒故易與天<lb/>
地準此聖人之文至也但合其德而三才之道盡後聖有作不能<lb/>
使支爲五或七而九洎曲折者是其文之至也文字旣生治亂旣<lb/>
形仲尼作春秋以繩萬世而襃貶在一字是亦文之至也乎然則<lb/>
易卦之一畫春秋之一字豈所謂崇飾之道而尚多之意邪夫文<lb/>
者考言之具也可以革則不足以畢天地矣故聖人當使將來無<lb/>
得以筆削果可以包舉其義雖一畫一字其可以矣病不然然而<lb/>
曰必以彩飾之能援引之冨爲作文之秘急是何言之末歟夫天<lb/>
豈有意於文彩邪而日月星辰不可踰地豈有意於文彩邪而山<lb/>
川丘陵不可如八卦春秋豈有意於文彩邪而極與天地侔其何<lb/>
<pb n="KR4h0024_SBCK_046-4b"/>
故得以不可越自然也夫自然者不得不然之謂邪不得不然又<lb/>
何體之慎邪夫天地八卦春秋確止於此者也吾得定其所云其<lb/>
不至於此者惟吾何學焉吾安能以天下之心也是則其心卓然<lb/>
絶於俗者其文不求而至也無得子爲教苟於聖達之門無所入<lb/>
則雖劬勞憔悴於黼黻其何數哉是故在心曰志宣於口曰言垂<lb/>
於書曰文其實一也若聖與賢則其書文皆教化之至言也徒見<lb/>
其纎靡而無根者多紿目文與藝嗚呼<lb/>
　　　　辯謀　陳黯<lb/>
覆載之中胸有心者有其謀然其謀則必爲已而鮮爲人也故有<lb/>
孜孜汲汲力於謀者得之則逸身豐家不得則嫉時怨命噫此真<lb/>
澆風薄俗者之心也豈古聖賢之心乎夫古聖賢未始無謀而不<lb/>
求利於身也不求利於身而利自及也何以明之堯舜有大寶之<lb/>
位不傳於子而傳於他人是爲天下之謀得其君也大禹䟽鑿橫<lb/>
流過其門而不顧啼嬰是爲天下之人謀出其溺也后稷勤耕播<lb/>
<pb n="KR4h0024_SBCK_046-5a"/>
殖百榖是爲天下之人謀粒其食也其謀信何如哉古今語帝王<lb/>
者必首於堯舜論功德者無出於禹稷風馨億齡不復磨滅其利<lb/>
身又如何哉近世之謀則不然小者不過於謀衣食大者不過於<lb/>
謀禄位督之利天下者或未見謀嗚呼持是心而希其道侔於古<lb/>
人是猶欲越山海而捨梯航其進也無由矣雖今聖人在上賢人<lb/>
在位其謀靡爲不然恐蚩蚩者日用而不知也故因文以辯之且<lb/>
欲賢不肖皆公其心苟賢不肖皆公其心則三古之風日可復矣<lb/>
　　　　辯害　羅隱<lb/>
虎豹之爲害也則焚山不顧野人之菽粟蛟蜃之爲害也則絶流<lb/>
不顧漁人之鈎網其所全者大所去者小也順大道而行者救天<lb/>
下者也盡規矩而進者全禮義者也權濟天下而君臣立上下正<lb/>
然後禮義在焉力不能濟於用而君臣上下之不正雖抱空器奚<lb/>
所施設是以佐盟津之師焚山絶流者也扣馬而諌計菽粟而顧<lb/>
鈎網者也於戲<lb/>
<pb n="KR4h0024_SBCK_046-5b"/>
　　　　時辯　沈顔<lb/>
論者以五帝不迨於三皇時變也三代不迨於五帝時變也五伯<lb/>
不迨於三代時變也孰曰時其在君乎在臣乎在民乎沈子曰在<lb/>
君不在臣在臣不在民在民不在君臣古若羲若軒若陶若虞時<lb/>
在君也若殷武丁若周武王若齊桓公若晉文公時在臣也若夏<lb/>
之桀殷之辛周之赧秦之二世時在民也故時在君則爲皇爲帝<lb/>
時在臣則爲王爲霸時在民則爲禽爲虜爲禍矣夫君德日勤時<lb/>
在於君君德不申時在於民愚故曰在君不在臣在臣不在民在<lb/>
民不在君臣吁唯明君而能知時之所在乎<lb/>
　　　　三子言性辯　杜牧<lb/>
孟子言人性善荀子言人性惡楊子言人性善惡混曰喜曰哀曰<lb/>
懼曰惡曰欲曰愛曰怒夫七者情也情出於性也夫七情中愛怒<lb/>
二者生而自能是二者性之根惡之端也乳兒見乳必拏求不得<lb/>
即啼是愛與兒俱生也夫豈知其五者焉旣壯而五者隨而生焉<lb/>
<pb n="KR4h0024_SBCK_046-6a"/>
或有或亡或厚或薄至於愛怒曽不須臾與乳兒相離而至於壯<lb/>
也君子之性愛怒淡然不出於道中人可以上下者有愛拘於禮<lb/>
有怒懼於法世有禮法其有踰者不敢恣其情世無禮法亦隨而<lb/>
熾焉至於小人雖有禮法而不能制愛則求之不得即怒怒則亂<lb/>
故曰愛怒者性之本惡之端與乳兒俱生相隨而至於壯也凢言<lb/>
情性善者多引舜禹言不善者多引丹朱商均夫舜禹二君子生<lb/>
人巳來如二君子者凢有幾人不可引以爲喻丹朱商均爲堯舜<lb/>
子夫生於堯舜之世𬒳其化皆爲善人況生於其室親爲父子蒸<lb/>
不能潤灼不能熱是其惡與堯舜之善等耳天止一日月耳言光<lb/>
明者豈可引以爲喻人之品類可與上下者衆可與上下之性愛<lb/>
怒居多愛怒者惡之端也荀言人之性惡比於二子荀得多矣<lb/>
　　　　象耕鳥耘辯　陸龜蒙<lb/>
世謂舜之在下也田于歷山象爲之耕鳥爲之耘聖德感召也如<lb/>
是余曰斯異術也何聖德歟孔子敘書於舜曰濬哲文明聖德止<lb/>
<pb n="KR4h0024_SBCK_046-6b"/>
於是而足矣何感召之云云乎然象耕鳥耘之說吾得於農家請<lb/>
試辯之吾觀耕者行端而徐起墢欲深獸之形魁者無出於象行<lb/>
必端履必深法其端深故曰象耕耘者去莠舉手務疾而畏晚鳥<lb/>
之啄食務疾而畏奪法其疾畏故曰鳥耘試禹之績大成而後薦<lb/>
之於天其爲端且深非得於象耕平去四凶恐害於政其爲疾且<lb/>
畏非得於鳥耘乎不然則雷澤之漁河濵之陶一無感召何也豈<lb/>
聖德有時而不德邪孟子曰尭舜與人同耳而好事者張以就其<lb/>
怪非聖人之意也吾病其書之異端敺之使合於道人其從我乎<lb/>
雖不從吾亦不能變其說<lb/>
　　　　太華仙掌辯　王涯<lb/>
西嶽太華華之首峯有五崖比壑破巖而列自下逺而望之偶爲<lb/>
掌形舊俗土記之傳者皆曰昔河自積石出而西流旣越龍門遂<lb/>
弭南馳者千數百里折波左旋將走東溟連山塞之壅不得去有<lb/>
巨靈於此力擘而剖其中跖而北者爲首陽絶而南者爲太華河<lb/>
<pb n="KR4h0024_SBCK_046-7a"/>
自此洩茫洋下馳故其掌跡猶存巨靈之跡也余聞惑之乃往觀<lb/>
曰誕哉此說乎夫所謂神者非人也其動無聲其行無跡若形而<lb/>
無象若氣而無色拔山剖澤而不見其作鼓風奔水而不見其力<lb/>
視不可察名不能及故推而謂之神茍有聲可聞形可見非神之<lb/>
所爲則皆人力之能及也烏有神之作力而有人跡乎且夫高天<lb/>
厚地聳山流川者神之所爲也所言開山導河亦神也神之所以<lb/>
神者有作而無悖一成而不易烏有始塞而復逹之始連而復絶<lb/>
之始不知終是不爲神矣且此靈之運爲何古乎在太𥘉開闢之<lb/>
始乎爲陶唐洪水懷山襄陵之際乎以爲開闢之也冝當肧渾之<lb/>
先天地未位萬象茫昧尚無定歸當止一河之壅抑而一靈與其<lb/>
道借有其事自爲而著悠悠乎年代之眇没其誰也克傳以爲陶<lb/>
唐洪水之際乎則禹奠百川冝在禹貢乃曰導河積石至于龍門<lb/>
南至于華隂東至于底柱皆禹功之所致以逹于海豈天地大異<lb/>
之若此典記不以爲文哉天設四瀆冝有以通不當始遏其流滯<lb/>
<pb n="KR4h0024_SBCK_046-7b"/>
撓其和氣及其汨亂而後理也且山谷之作此形何則不有危䧟<lb/>
相薄高深相敵乃有銳而出者爲虎牙偶而背者爲熊耳角而巘<lb/>
者爲牛首冠而峭者爲雞頭必以形之類形而必加說則雞牛熊<lb/>
虎之象其亦有作乎余甞覽張平子賦西京至巨靈高掌厥跡猶<lb/>
存之辭以爲該聞精逹以是惑使不語怪神之旨何所述明曁覩<lb/>
其形而咨之果謬悠而無據也將假文神事以飾其辭歟爲思而<lb/>
有闕歟因辯其由而述之以告山下<lb/>
　　　　廬江四辯　盧潘<lb/>
凡作事必法古名地者必求於古地而不古失其地矣秦一天下<lb/>
破國爲郡名地者唯求於禹貢與山海經故始皇二十六年㠯楊<lb/>
州之地爲九江鄣郡㑹稽九江㑹稽出禹貢鄣出山海經按海内<lb/>
南經云三天子鄣山在閩西注云在歙縣東浙江出焉海内東經<lb/>
云廬江出三天子都入江彭澤西注云即彭蠡也今彭澤縣西是<lb/>
也經又曰一名天子鄣江南之鄣由此名也廬江在彭蠡西涯因<lb/>
<pb n="KR4h0024_SBCK_046-8a"/>
廬江以立名項羽封英布爲九江王盡有楊州之地漢高改九江<lb/>
曰淮南即封布爲淮南王十一年布誅立皇子長爲淮南王孝文<lb/>
八年長死徙封長子安爲淮南王賜爲廬江王勃爲衡山王應劭<lb/>
曰廬江故廬子國也考尋載籍古無廬國之名是劭以廬江爲廬<lb/>
戎之地也按左氏傳盧戎亦曰廬在宣城西山中劭誤以中廬之<lb/>
廬爲廬江之廬後人因迷而不悟按漢書諸侯王年表北界淮瀕<lb/>
略廬衡爲淮南顔注云廬衡二山名也衡即今霍山按東漢地理<lb/>
志建武十年省六安國以縣屬廬江郡郡十四城有舒潯陽襄安<lb/>
郡南有九江東合爲大江大江之南與彭澤相接旣得潯陽潯陽<lb/>
有廬山廬山因廬江而名古矣廬江之地包江南北而有之周景<lb/>
武廬山記云匡俗周威王時生而神靈居於山上世稱廬君則是<lb/>
俗因山爲號不因俗爲廬而名山爲西域法者曰惠逺作廬山記<lb/>
不知所始乃曰匡俗出殷周之際結廬山上因名山曰廬其謬甚<lb/>
矣按豫章舊志俗父與番陽令吳芮佐漢定天下而亡漢封俗於<lb/>
<pb n="KR4h0024_SBCK_046-8b"/>
潯陽武帝南巡封俗爲明公是山不因俗而名愈明矣余故曰事<lb/>
必法古名地者必求於古廬江自山海經所謂出三天子都者是<lb/>
也今山在彭蠡之上亡其所謂廬江者時移事古名與地改故也<lb/>
又按經云浙江出三天子都在其東地理志云浙江出黟縣南率<lb/>
山東入海率則歙今浙江是也今率山在歙州南連延而西曰浙<lb/>
嶺浙水實出其隂又西走<hi>音奏</hi>彭澤凡三百里并水出山陽者皆西<lb/>
流匯于彭蠡廬江逺乎哉是必一水也又按今潯陽在江州大江<lb/>
之南古潯陽在大江之北名地爲國者豈限江之南北哉求於古<lb/>
而巳矣廬江之國自山海經而名者爲是<lb/>
　　　　右辯廬江<lb/>
同食館不知名於何時咸謂自廬以往振廩同食因以爲名按左<lb/>
氏桓十三年傳楚屈瑕伐羅羅與盧戎兩軍之杜注云盧亦爲廬<lb/>
廬戎南蠻也文十六年經楚人秦人巴人滅庸注云庸今上庸也<lb/>
<hi>今房州上庸即其地</hi>傳云楚人出師自廬以往振廩同食注云廬今襄陽中<lb/>
<pb n="KR4h0024_SBCK_046-9a"/>
廬縣也振發廩倉也同食上下無異饌也次于勾澨勾澨楚西境<lb/>
也使廬戢梨侵庸戢梨廬大夫也又按漢書地理志當陽之中廬<lb/>
在襄陽縣南今猶有次廬村顔注云隋室諱忠故改爲次又按楚<lb/>
莊王時都郢即今之江陵由郢而伐西北密邇之庸安有發東北<lb/>
數千里之廩上下同食哉此非廬江之廬明矣噫夫命名者不詳<lb/>
國地之本末俾後世地因名而生惑余今以廬江所治故六地也<lb/>
六與蓼皆滅於楚以滅而臧孫辰歎曰臯陶庭堅不祀忽諸德之<lb/>
不建民之無援哀哉足以爲後代鑑因更是館名曰建德<lb/>
　　　　右改同食館名<lb/>
漢書淮南王殺開章葬之肥陵肥陵肥水之上也在壽春應劭云<lb/>
夏水出父城東南至此與肥合故曰合肥今按肥水出雞鳴山北<lb/>
流二十里所分而爲二其一東南流經合肥縣南又東南入巢湖<lb/>
其一西北流二百里出壽春西投<hi>去聲</hi>于淮二水皆曰肥余按爾雅<lb/>
歸異出同流肥言所出同而所歸異也是山也高不過百尋所出<lb/>
<pb n="KR4h0024_SBCK_046-9b"/>
唯一水分流而巳其源實同而所流實異也故皆曰肥今二州圖<lb/>
記皆不見夏水與父城惡睹其謂夏與肥合者乎合於一源分而<lb/>
爲肥合亦同也故曰合肥而云夏與肥合者亦應氏之失也<lb/>
　　　　右辯合肥<lb/>
按圖記今冶父山在廬江東北即左氏所謂莫敖縊于荒谷羣帥<lb/>
囚于冶父兹山是也余按杜注及地理志荆州記皆云冶父城在<lb/>
荆州荒谷西北小城即冶父城莫敖縊于荒谷羣帥囚于冶父是<lb/>
也廬非廬戎之地同食異振廩之所安得復有冶父哉後人妄加<lb/>
之明矣矧囚於城豈囚於山乎余按今冶父山實有鐵冶乃作教<lb/>
告縣更名曰冶山不疑<lb/>
　　　　　右辯冶父山<lb/>
　　　　進學解　韓愈<lb/>
國子先生晨入太學招諸生立館下誨之曰業精于勤荒于嬉行<lb/>
成于思毀于隨方今聖賢相逢治具必張拔去凶邪登崇俊良占<lb/>
<pb n="KR4h0024_SBCK_046-10a"/>
<hi>去聲</hi>小善者率以録名一藝者無不庸爬<hi>蒲麻反</hi>羅剔抉刮垢磨光蓋<lb/>
有幸而獲選孰云多而不揚諸生業患不能精無患有司之不明<lb/>
行患不能成無患有司之不公言未旣有笑于列者曰先生欺予<lb/>
哉弟子事先生于兹有時矣先生口不絶吟於六藝之文手不停<lb/>
披於百家之編記事者必提其要纂言者必鉤其玄貪多務得細<lb/>
大不捐焚膏油以繼晷恒矻矻以窮年先生之於業可謂勤矣觝<lb/>
排異端攘斥佛老補苴<hi>子予反</hi>鏬漏張皇幽眇尋墜緒之茫茫獨旁<lb/>
捜而逺紹障百川而東之廻狂瀾於旣倒先生之於儒可謂有勞<lb/>
矣沈浸醲郁含英咀華作爲文章其書滿家上規姚姒渾渾亡涯<lb/>
周誥殷盤佶屈聱牙春秋謹嚴左氏浮誇易竒而法詩正而葩下<lb/>
逮莊騷太史所録子雲相如同工異曲先生之於德可謂閎其中<lb/>
而肆其外矣少始知學勇於敢爲長通於方左右具冝先生之於<lb/>
爲人可謂成矣然而公不見信於人私不見助於友跋前疐後動<lb/>
輙得咎暫爲御史遂竄南夷三年博士冗不見治<hi>平聲</hi>命與仇謀取<lb/>
<pb n="KR4h0024_SBCK_046-10b"/>
敗幾時冬暖而兒號寒年登而妻啼饑頭童齒豁竟死何禆不知<lb/>
慮此而反教人爲先生曰吁子來前夫大木爲杗<hi>音亡</hi>細木爲桷欂<lb/>
櫖侏儒椳<hi>烏回反</hi>闑扂<hi>丁玷/反</hi>楔<hi>先列反</hi>各得其施以成室屋者匠氏之<lb/>
功也玉札丹砂赤箭青芝牛溲馬勃敗鼔之皮俱收並蓄待用無<lb/>
遺者醫師之良也登明選公雜進巧拙紆餘爲妍卓犖爲傑校短<lb/>
量長惟器是適者宰相之方也昔者孟軻好辯孔道以明轍環天<lb/>
下卒老于行荀卿守正大論以興逃䜛于楚廢死蘭陵是二儒者<lb/>
吐辭爲經舉足爲法絶類離倫優入聖域其遇於世何如也今先<lb/>
生學雖勤而不繇其統言雖多而不要<hi>平</hi>其中文雖竒而不濟於<lb/>
用行雖脩而不顯於衆猶且月費俸錢歲靡<hi>平</hi>廩粟子不知耕婦<lb/>
不知織乗馬從徒安坐而食踵常途之役役窺陳篇以盗竊然而<lb/>
聖主不加誅宰臣不見斥兹非其頼歟動而得謗名亦隨之投閑<lb/>
置散乃分之冝若夫商財賄之有亡計班資之崇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>
                    <hi>音卑</hi>志巳量之<lb/>
所稱<hi>去</hi>指前人之瑕疵是所謂詰匠氏之不以杙爲楹而訾醫師<lb/>
<pb n="KR4h0024_SBCK_046-11a"/>
之不以昌陽引年欲進其豨苓也<lb/>
　　　　仲尼不歷聘解　盛均<lb/>
學者多稱仲尼歷聘不遇吾謂仲尼觀禮行道不歷聘不遇吾謂<lb/>
仲尼觀禮也夫二國交驩曰聘以臣使於君亦曰聘男輸財於女<lb/>
國駕帛於士皆曰聘故無財與無君國之命一不聘也當德蝕衰<lb/>
周道狙七國蓋仲尼傷禮樂不起是以學韶於齊求師於周將欲<lb/>
鑄義以鏡國張仁以羅俗使明笥爲宗資也且去魯適衛蓋辭在<lb/>
於仕矣自宋之鄭殆非臣矣絶粮於陳蔡亦無財矣官至司冦果<lb/>
不爲士安謂聘哉吾聞夫子觀夏道則之𣏌觀殷道則之宋較是<lb/>
而言雖他國可知也安謂歷聘哉<lb/>
　　　　文之章解　韋籌<lb/>
垂日月所以爲天也光盛而形物于地備禮樂所以成人也言成<lb/>
而著訓于簡非是而光者燭龍爟火亦光矣非是而言者狂童詖<lb/>
子亦言矣故定曰天文曰人文自文而之于地之于簡者章也然<lb/>
<pb n="KR4h0024_SBCK_046-11b"/>
而文在帝則簡在史是以堯文思章于典舜文明亦章于典文王<lb/>
性堯舜之文也文治于西伯章于詩易仲尼性堯舜文王之文而<lb/>
弗帝弗伯也盛章于禮樂經記回性仲尼之文也文不及章偃商<lb/>
學仲尼文而之于人也故樂章武城民而經章魏國君伋性其祖<lb/>
者也參<hi>士南反</hi>以學而章于中庸軻性伋者也勤其道而章于七篇<lb/>
由偃至軻無有禮樂者乎是畢由人文而章者也未見不由而章<lb/>
者也人視影於地者仰而見爝火而不見日月必曰非天文之章<lb/>
也視辭章於簡者乆而見狂濫而不見禮樂則不曰非人文之章<lb/>
也浸有不自文而章<hi>諸國卿巳降</hi>易曰觀乎人文以化成天下使章不<lb/>
自人文也天下孰觀而孰化<lb/>
　　　　獲麟解　韓愈<lb/>
麟之爲靈昭昭也詠於詩書於春秋雜出於傳記百家之書雖婦<lb/>
人小子皆知其爲祥也然麟之爲物不畜於家不恒有於天下其<lb/>
爲形也不類非若馬牛犬豕犲狼麋鹿之狀然則雖有麟不可知<lb/>
<pb n="KR4h0024_SBCK_046-12a"/>
其爲麟也角者吾知其爲牛鬛者吾知其爲馬犬豕豺狼麋鹿吾<lb/>
知其爲犬豕豺狼麋鹿惟麟也不可知不可知則其謂之不祥也<lb/>
亦冝雖麟之出必有聖人在乎位麟爲聖人出也聖人者必知麟<lb/>
麟之果不爲不祥也又曰麟之所以爲麟者以德不以形若麟之<lb/>
出不待聖人則其謂之不祥也亦冝<lb/>
　　　　國之興亡解　李華<lb/>
爲國者同於理身身或不和則藥石之針灸之若夫扶疾而不攻<lb/>
疾病則斃扶之者屍也齊隋之亡也以貞於終始爲惑苟而無恥<lb/>
爲明慢於事職爲高賢見義不爲爲長者繩違用法則附強而潰<lb/>
弱也議於得失則異寡而同衆也尚學希古謂之誕趣便中時謂<lb/>
之工觀其燥濕而輕重之候其成敗而襃貶之肉食之尊以滋味<lb/>
糊口忍危亡而僥祿利自是而下則曰上司猶如之我於國何主<lb/>
設能憤發則逆爲備豫動開束闑氣沮志衰志亦從化倖於生者<lb/>
炎炎而四合死於正者求援而四合死於正者求援而無繼麒麟<lb/>
<pb n="KR4h0024_SBCK_046-12b"/>
悲鳴鳳鳥垂翅鴟鼓害翼犬呀毒喙則蛇鴆虎狼之徒其可向邪<lb/>
嗟乎心腹支體一也爲病者萬焉雖有岐緩而不請岐緩視之而<lb/>
不救噫齊隋不亡得哉反是而理則王道易易也<lb/>
　　　　象刑解　沈顔<lb/>
舜禹之代象刑而人不敢犯言象刑者以赭以墨染其衣冠異其<lb/>
服色凡爲三等及秦法苛虐方用肉刑鋸鑿箠扑楚毒畢至而人<lb/>
犯愈多俗益不治其故何也非徒上古淳朴人易爲化亦由聖智<lb/>
玄逺深得其理故也夫法過峧則犯者多犯者多則刑者衆刑者<lb/>
衆則民無恥民無恥則雖曰劓之刖之笞之朴之而不爲畏也何<lb/>
以知其然邪夫九人冠而一人髽則髽者慕而冠者勝九人髽而<lb/>
一人冠則冠者慕而髽者勝民不知冠之髽之爲勝但見衆而爲<lb/>
慕矣今免者多而刑者少人尚慕其多矣及刑者多而免者少焉<lb/>
以少爲勝乎故曰法過峻則犯者多犯者多則刑者衆刑者衆則<lb/>
民無恥民無恥則雖曰劓之刖之笞之朴之而不爲畏也凡民之<lb/>
<pb n="KR4h0024_SBCK_046-13a"/>
心知恣其所爲而不知戒其所失今辱而笞之不足以爲法也何<lb/>
者蓋笞絶則罪釋痛止則恥滅恥滅則復爲其非矣故不足以爲<lb/>
法也虞舜染其衣冠異其服色是罪終身不釋恥畢世不滅豈特<lb/>
巳以爲恥也人之見之者皆以爲恥也皆以爲戒也愚故曰非徒<lb/>
上古淳朴人易其化亦由聖智玄邈深得其理故也<lb/>
　　　　人旱解　盛均<lb/>
涒灘歲越垠曠旱塞諸陽遷市不雨祈山川庶神又不雨觴土龍<lb/>
舞巫覡愈不雨或言邦有術人能捕退龍而譟之昔歲嘗然農剰<lb/>
其澤及召術人至而旱色如故太守怒亟命擒之術人遁去矣其<lb/>
遺囊有書一幅目曰人旱旱有三曰天旱國旱人旱曷爲天旱蹇<lb/>
陽肆凶下土祗慎雖六七歲黎人不饑曷爲國旱君道熾災德涸<lb/>
仁枯貪風暴氣蒸爲時癘曷爲人旱邦燬其政吏賊其行千里人<lb/>
心燥不爲隂夫天旱求諸仁仁洽而時豐國旱求諸德德潤而澤<lb/>
流人旱求諸政政清而俗阜今貨遊於上刑黷于下百姓焦愁結<lb/>
<pb n="KR4h0024_SBCK_046-13b"/>
成恨暑所謂人旱者也邦守不清其政而逮龍貨雨是猶乗攆適<lb/>
海豢羊望翼於何可兾乎太守得書增怒是歲自正月不雨至于<lb/>
五月明年殍死者數千人而太守亦以財禍<lb/>
　　　　工器解　程晏<lb/>
匠刀者不必自用割匠弓者不必自用射善爲器而巳善割者不<lb/>
必善匠刀善射者不必善匠弓善用人之器而巳庖丁豈自鍜而<lb/>
後操之邪由基豈自斵而後射之邪然則匠刀者不嫉庖丁之解<lb/>
匠弓者不嫉由基之中業巳之爲器而懼刃之不利弦之不勁也<lb/>
我器旣利旣勁稱彼之用是器得其所又何嫉哉蕭張爲漢之器<lb/>
旣利旣勁矣不嫉漢祖之能刃我而解羽弦我而中羽天下是業<lb/>
巳之爲器也反是者所謂巳匠刀不欲人之善割巳匠弓不欲人<lb/>
之善射然則器安適乎范増之器也旣利旣勁矣鴻門之言不用<lb/>
羽非善割善射者終不能用其器也是器豈嫉人也哉痛器之失<lb/>
其所也是言也不足爲儒者道用警乎貪民嫉上之臣也<lb/>
<pb n="KR4h0024_SBCK_046-14a"/>
　　　　歸解書彭陽公碑隂　朱閱<lb/>
古者以死爲歸也然則豈死者皆得歸哉故有兇肆之徒壓溺而<lb/>
斃貪暴之軰刑戮以亡謂之不得其死不得其死是不得所歸也<lb/>
父母全而生之子全而歸之不虧其身不辱其親是得所歸矣所<lb/>
歸者猶有數品焉有跛躄而歸者有困窮而歸者有憂鞠而歸者<lb/>
有暇豫而歸者有榮顯而歸者有欣喜而歸者佞媚於生前而得<lb/>
其死者跛躄而歸也愚鄙於生前而得其死者困窮而歸也彊暴<lb/>
於生前而得其死者憂鞠而歸也三者皆茀其歸路也正直於生<lb/>
前得其死者暇豫而歸也敏達於生前得其死者榮顯而歸也仁<lb/>
惠於生前得其死者欣喜而歸也三者皆坦其歸路也嗚呼公昔<lb/>
有遺德於其生前矣而今之歸也豈有跛躄困窮憂鞠之苦而無<lb/>
暇豫榮顯忻喜之逸哉公歸之道光矣予感公之知獨來弔作歸<lb/>
解或曰子不識彭陽公而云知豈誣也哉曰公尹洛禮陳啇爲鄆<lb/>
薦蔡京莅京辟李啇隱予偶不識公耳公之知予如春潦之奔壑<lb/>
<pb n="KR4h0024_SBCK_046-14b"/>
夏雲之得龍秋弧之發矢冬鑪之納火勢豈後於三子哉是則公<lb/>
亦知予者也何必識然後知乃曰之知也在道之相望爾昔殷湯<lb/>
與周公不相識孔子與周公不相識孟軻與孔子不相識楊雄與<lb/>
孟軻不相識韓愈與楊雄不相識果不相知哉伊尹與夏桀相識<lb/>
比干與殷紂相識果相知哉今天下大國之侯小國之伯予常識<lb/>
之矣目且相視言亦相交豈得爲余知也哉予感歎碑下歸解於<lb/>
是書之<lb/>
　　　　命解　李翺<lb/>
或曰貴與冨在我而巳以知求則得之不求則不得也何命之爲<lb/>
或曰不然求之有不得而不求有得之者皆命也人事何爲二子<lb/>
出或問曰二者之言其孰是也對曰是皆䧟人於不善之言也以<lb/>
智而求之者盗耕人之田者也皆以爲命者弗耕而望收者也吾<lb/>
無取焉爾循其方由其道雖禄之千乗之冨舉而立諸卿大夫之<lb/>
上受而不辭非曰貪也私於已者寡而利於天下者多故不辭也<lb/>
<pb n="KR4h0024_SBCK_046-15a"/>
何命之有焉如取之不循其道雖一飲之細也猶不可受況冨貴<lb/>
之大耶非廉也利於人者鮮而賊於道者多故弗爲也何智之有<lb/>
焉然則君子之術其亦可知也<lb/>
　　　　叛解　李甘<lb/>
或曰申恒何讎而叛解曰盗賊冨豪讎乎且惏其財而強索之若<lb/>
冤其主也申習盜恒習賊差乎解曰害財曰盜以盜害人曰賊天<lb/>
下有士家之有紵粟也天下有相家之有子弟也申慿葉縣非盜<lb/>
歟恒驚宰相非賊歟或曰有盜一金費十金而可捕爲之乎有賊<lb/>
一夫殺十夫而可磔行之乎今三年兵之非十金而捕如費何萬<lb/>
人死之非十夫而磔如殺何解曰以金爲輕而不捕則窮人家家<lb/>
謀盜矣冨人家家遇盜矣以一夫爲寡而不磔則壯夫人人爲賊<lb/>
矣懦夫人人𬒳賊矣是故盡天下之盜者三年爲蚤也勝天下之<lb/>
賊者萬人爲少也或曰吾聞寡夫重閉盍鍵乎解曰天雨垣敗盜<lb/>
賊乗之門之閉耶曰以彼習叛之巧也贖而吏之何如解曰盜賊<lb/>
<pb n="KR4h0024_SBCK_046-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0024_SBCK_005-1a"/>
重校正唐文粹卷第五<lb/>
　　　　　　　　　　　吳興姚　鉉　纂<lb/>
　古賦戊<hi>一首</hi>
　　　　海潮賦<hi>并序及進賦狀</hi>盧肇<lb/>
夫潮之生因乎日也其盈其虚繫乎月也古君子所未究之將爲<lb/>
之辭猶憚夫有所未通者故先序以盡之肇始窺堯典見曆象日<lb/>
月以定四時乃知聖人之心蓋行乎渾天矣渾天之法著隂陽之<lb/>
運不差隂陽之運不差萬物之理皆得萬物之理皆得其海潮之<lb/>
岀入欲不盡著將安適乎近代言潮者皆驗其及時而絶過朔乃<lb/>
興月弦乃小羸月望乃大至以爲水爲隂類牽於月而高下隨之<lb/>
也遂爲濤志定其朝夕以爲萬古之式莫之逾也殊不知月之與<lb/>
海同物也物之同能相激乎易曰天地睽而其事同也男女睽而<lb/>
其志通也夫物之形相睽而後震動焉生植焉譬猶烹餁置水盈<lb/>
鼎而不爨之欲望膳羞之熟成五味之美其可得乎潮亦然也天<lb/>
<pb n="KR4h0024_SBCK_005-1b"/>
之行徤晝夜復焉日傅于天天右旋入海而日隨之日之至也水<lb/>
其可以附之乎故因其灼激而退焉退於彼盈於此則潮之往來<lb/>
不足怪也其小大之期則制之於月大小不常必有遲有速故盈<lb/>
虧之勢與月同體何以然日月合朔之際則潮殆微絶以其至隂<lb/>
之物邇於至陽是以陽之威不得肆焉隂之輝不得明焉隂陽敵<lb/>
故無進無退無進無退乃適平焉是以月之與潮皆隱乎晦此潮<lb/>
生之實驗也其肭其朓則潮亦隨之乃知日激水而潮生月離日<lb/>
而潮大斯不刋之理也古之人或以日如平地執燭遠則不見何<lb/>
甚謬乎夫日之入海其必然之理乎且自朔之後月入不盡晝常<lb/>
見焉以至於望自望之後月岀不盡晝常見焉以至於晦見於書<lb/>
者未甞有光必待日入於海隔以映之受光多少隨日逺近近則<lb/>
光少逺則光多至近則甚虧至逺則大滿此理又足證夫日至于<lb/>
海水退于潮尤較然也肇適得其旨以潮之理未始著於經籍間<lb/>
以類言之猶乾坤立則易行乎其中易行乎其中則物<hi>有象焉物有象</hi>而<lb/>
<pb n="KR4h0024_SBCK_005-2a"/>
後有辭此聖人之教也肇觀乎日月之運乃識海潮之道識海潮<lb/>
之道亦欲推潮之象得其象亦欲爲之辭非敢衒於學者蓋欲請<lb/>
示千萬祀知聖代有苦心之士如肇者焉賦曰<lb/>
開圓靈於混沌包四極以永貞<hi>立天之道</hi>赩至陽之元精<hi>謂日也</hi>作寒暑<lb/>
與晦明截穹崇以高歩渉浩漾而下征廻龜鳥於兩至<hi>冬至日在南斗玄武</hi>
<hi>之體故云龜夏至日在東井朱雀之體故云鳥也</hi>曽不愆乎度程其岀也天光來而氣曙<lb/>
其入也海水退而潮生何古人之守惑謂滋濤之不測安有夫虞<lb/>
泉之鄕沃焦之域棲悲谷以成暝浴濛汜而改色巨鰌隱見以作<lb/>
規介人呼吸而爲式陽侯玩威於鬼工伍胥洩怒乎忠力是以納<lb/>
人於聾昧遺羞乎後代曽未知海潮之生兮自日而太隂裁其小<lb/>
大也今將考之以不惑之理著之於不刋之辭陳其本則晝夜之<lb/>
運可見其影響言其徴則朔望之候不爽乎毫釐豈不謂乎有耳<lb/>
目之疾而㸌將判乎神醫者也粤若太極分隂分陽陽爲日故節<lb/>
之以分至啓閉隂爲水故霏之以雨露雪霜雖至賾而可見雖至<lb/>
<pb n="KR4h0024_SBCK_005-2b"/>
大而可量豈謂居其中而不察乎渺漠亡其外而不考其茫洋者<lb/>
哉故水者隂之母日者陽之祖陽不下而昏曉之望不得成隂不<lb/>
升而雲雨之施不得覩因上下之交泰識洪濤之所鼓胡爲乎曆<lb/>
象取其枝葉而迷其本根也筞其㳙滴而喪其泉源也<hi>諸家不言海潮之由</hi>
<hi>也</hi>於是欲抉其所迷而論之採其所長而存之光乎廓乎汨磅礴<lb/>
乎差瀴溟之無際曷鴻濛而可以盡度乎乃知夫言潮之𥘉心遊<lb/>
六虚索蜿蜒乎乾龍駕轇轕乎坤輿知六合之外洪波無所洩<hi>但隨</hi>
<hi>二至升降而巳</hi>識四海之内至精有所儲<hi>元氣常運萬物自成</hi>不然何以使百川赴<lb/>
之而不溢萬古揆之而靡餘也是乃察乎濤之所由生也駭乎哉<lb/>
彼其爲廣也視之而盪盪矣彼其爲壯也欱乎其沆沆矣其増其<lb/>
羸其難爲狀矣當夫巨浸所稽視無巓倪洶湧澒洞窮東極西浮<lb/>
厚地也體定<hi>謂地浮於水天在氷外也</hi>半圎天而勢齊<hi>謂隂陽上下各一半也</hi>謂無物可<lb/>
以激其至大故有識而皆迷及其碧落右轉陽精西入<hi>始作潮也</hi>抗雄<lb/>
威之獨燥卻衆柔之繁濕高浪瀑以旁飛駭水洶而外集霏細碎<lb/>
<pb n="KR4h0024_SBCK_005-3a"/>
以霧散屹奔騰以山立巨泡丘浮而迭起飛沬電烻以驚急且其<lb/>
日之爲體也若熾堅金圎徑千里<hi>周髀法日日徑千里周三千里</hi>土石去之稍邇<lb/>
而必焚魚龍就之雖逺而皆靡何海水之能逼而不澎濞沸渭以<lb/>
四起故其所以凌鑠其所以薄激者莫不魄落焯鑠如㸑巨鑊赩<lb/>
兮不可探乎㵁㵁之内呀焉若天地之有齦齶其始也漏光迸射<lb/>
虹截㝢縣拂長庚而尚隱帶餘霞而未殄其漸没豿<hi>虎菌反</hi>兮若后<lb/>
羿之時平林載馳驅貙虎與兕象懾千熊及萬羆呀偃蹇而矍鑠<lb/>
忽劃礫而齹<hi>此何反/意宜反齒露不齊之皃</hi>其少進也若兆人<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛塡城溢<lb/>
郭蹄相蹂蹙轂相摩錯閧闉澶漫淩強侮弱倐皇輿之前蹕孰不<lb/>
奔走而揮霍及其勢之將極也涾兮若牧野之師昆陽之衆定足<lb/>
不得駭然來奔騰千壓萬蹴搏沸亂雄稜後閼懦勢前判懾仁兵<lb/>
而自僵倐谷呀而巘斷此者皆海濤遇日之形聞者可以識其畔<lb/>
岸也賦未畢有知玄先生諷之曰斯義也古人未言吾將耀乎文<lb/>
墨之塲以貽永乆爲天下稱揚爰有博聞之士駭潮之義始盱衡<lb/>
<pb n="KR4h0024_SBCK_005-3b"/>
而抵掌俄䫴<hi>虚禁反</hi>齘<hi>虚介反</hi>而愕眙擥衣下席蹈足掀臂將欲致詰<lb/>
領畫天地乆之而乃謂先生曰伊潮之源先賢未言枚乗循涯而<lb/>
止記其極木華指近而未考其垠焉有末學後塵遽荒唐而敢論<lb/>
先生矍然而疑乃因其後推車捧席執腒<hi>音渠乾雉也儀禮士相見春夏用腒秋冬用雉</hi>
伺顔言之少間請見徴之所加客乃曰人所不知而不言不謂之<lb/>
訥人所未識而不道不謂之愚彼亦何敢擅談天之美斡究地之<lb/>
羭指溢漭之難悟欲蠱聽於羣儒今將盡索乎彼潮之至理何得<lb/>
與日月而相符且大章所歩<hi>大章禹臣禹使歩量地理者也</hi>東西有極容成叩玄<lb/>
隂陽巳測<hi>容成黃帝臣帝遣造曆日</hi>陽秀受乎江政玄冥佐乎水德莫不窮海<lb/>
運稽日域及周公之爲政也則土圭致晷<hi>謂量日影千里而差一寸也</hi>周髀作<lb/>
則<hi>即勾股筭法周人以髀爲勾以股爲周以筭乃知日之逺近也</hi>禆竈窮情乎天象<hi>禆竈鄭大夫善知天文者</hi>
子雲賛數於幽黙<hi>楊雄作太玄經分八十一首七百二十九賛以定隂陽之數者也</hi>張衡考動以<lb/>
鑄儀<hi>謂地動儀</hi>淳風述時而建式<hi>謂作乙巳占以儀立式以定星辰也</hi>彼皆凝神於經緯<lb/>
之間極思乎圓方之壼胡不立一辭於滋潮以明乎繫日之根本<lb/>
<pb n="KR4h0024_SBCK_005-4a"/>
也先生苟竒之胡不思之先生將寶之胡不考之<hi>自此巳下發十四問</hi>苟由<lb/>
日升當若凖若繩何春夏差小<hi>其一問</hi>而秋冬勃興<hi>其二問</hi>其逾朔也<lb/>
當少進何遽激而斗増<hi>其三問月二日潮便大也</hi>其過望也當少退何積日而<lb/>
慿凌<hi>其四問十八日潮勢何故更大也</hi>晝何常微<hi>其五問晝/潮皆小也</hi>夜何常大<hi>其六問潮比晝勢校</hi>
<hi>大海人知之</hi>何錢塘洶然以獨起殊百川之進退<hi>其七問</hi>何仲秋忽爾而<lb/>
自興異三時之滂霈<hi>其八問</hi>日之赫焉猶火之烈火至水中其威乃<lb/>
絶入洪溟以深漬何日光而不滅<hi>其九問</hi>潮之往來旣云因日日唯<lb/>
一沈潮何再出<hi>其十問</hi>萬流之多匪江匪河發自畎澮往成天波終<lb/>
古不極盍沈四國何成彼潮而小大一式<hi>其十一問</hi>爲潮之外水歸何<lb/>
域<hi>十二問</hi>又云水實浮地在海之心日潛其下而逢彼太隂且其土<lb/>
厚石重山峻川深投塊置水靡有不沈豈同其芥葉而泛以蹄涔<lb/>
繄坱北之至大何水力之能任<hi>十三問</hi>吾聞之天地噫<hi>音隘</hi>氣有吸有<lb/>
呼晝夜成候潮乃不踰<hi>其十四問</hi>豈由日月之所運作誇誕以相誣者<lb/>
哉先生閱賦之初深通厥旨及聞客論听然啓齒於是謂客徐坐<lb/>
<pb n="KR4h0024_SBCK_005-4b"/>
善聽厥辭蓋聞南越無頒冰之禮鄭人有市璞之嗤常桎梏於獨<lb/>
見終沈溺於羣疑旣别白而不悟爰提耳而告之然事有至理無<lb/>
爭無勝猶權衡之在懸審錙銖而必應稽海潮之奥旨諒余心之<lb/>
足證當爲子窮幽而洞冥豈止於揆物而稱哉<hi>荅第一問</hi>夫日北而燠<lb/>
陽生於復䷗<hi>震下坤上復將論日之升降隂陽之大體故假周易復姤二卦以明之也</hi>離南斗而景長<lb/>
<hi>冬至後日漸近比故晝漸長日進一度故也</hi>邇中都而夜促當是時也氣蒸川源潤歸<lb/>
草木旣作雲而洩雨乃襄陵而溢谷魚龍發坼於胎卵鳥獸含滋<lb/>
於孕育且水生之數一而得土之數六不測者雖能作於溟渤苟<lb/>
窮之當無羡於升掬其散也爲萬物之腴其聚也歸四海之腹歸<lb/>
則視之而有餘散則察之而不足春夏當氣散之時故潮差而小<lb/>
也<hi>荅第二問</hi>及其日南而涼隂生於姤䷫<hi>巽下乾/上姤</hi>退東井而延夕<hi>夏至後日</hi>
<hi>漸近南故夜長也</hi>逺神州而减晝當是時也草木辭榮風霜入候水泉閉<lb/>
而上涸滋液歸而下湊瘁萬物以如燖空大澤而若漏縮於此者<lb/>
盈於彼信吾理之非謬秋冬當氣聚之時故潮差而大也<hi>荅第三問</hi>兩<lb/>
<pb n="KR4h0024_SBCK_005-5a"/>
曜之形大小唯敵旣當朔以制威陽雖盛而難迫其離若爭其合<lb/>
如擊始交綏而並鬪<hi>合朔之次非無物喻之故比乎交綏也</hi>終摩壘而先釋<hi>月行疾合朔乃</hi>
<hi>過故比乎摩壘也</hi>日沮其雄水凝其液旣冒威於一朝信畜怒乎再夕且<lb/>
潮之所恃者月<hi>趣隂類也</hi>所畏者日<hi>避陽威也</hi>月違日以漸遥水畏威而乃<lb/>
溢亦猶羣后納職來簉王門獲命以岀望宁而奔引百寮而盡退<lb/>
何一跡之敢存此潮象之所以至二日而斗増也<hi>荅第四問</hi>黃道所遵<lb/>
遐邇巳均肆極陽而不礙故積水而皆振自朔而退<hi>哉生魄之後左行漸逺於</hi>
<hi>日也</hi>退爲順式自望而進<hi>自望之後在日之/右漸逼於日也</hi>進爲干德<hi>稍稍近日若來干犯之也</hi>
伊坎精之旣全將就晦而見逼勢由望而積壯故信宿而乃極此<lb/>
潮之所以後望二日而方盛也<hi>荅第五并第六問</hi>自曉至昏潮終復始陽<lb/>
光一潛水復迸起復來中州逾八萬里<hi>周天法一面岀入八萬里</hi>其勢涵澹無<lb/>
物能弭<hi>周天法一面去日八萬一千一百九十九里有竒也</hi>分晝於戌作夜於子<hi>子前爲早潮子後爲</hi>
<hi>晚潮一云戌前爲早潮亥後爲晩潮</hi>子之前日下而隂滋子之後日上而陽隨滋於<lb/>
隂者故鑠之於水而不能甚振隨於陽者故迫之爲潮而莫肯少<lb/>
<pb n="KR4h0024_SBCK_005-5b"/>
衰此潮所以夜大而晝稍微也<hi>荅第七問</hi>甞信彼東遊亦聞其揆賦之<lb/>
者究物理盡人謀水無逺而不識地無大而不捜觀古者立名而<lb/>
可驗何天之造物而難籌且浙者折也蓋取其潮岀海屈折而倒<lb/>
流也夫其地形也則右蟠吳而大江覃其腹左挾越而巨澤灌其<lb/>
喉獨兹水也夾羣山而逺入射一帶而中投夫潮以平來百川皆<lb/>
就浙入旣深激而爲鬪此一覽而可知又何索於詳究<hi>荅第八問</hi>羣隂<lb/>
旣歸水與天違當宵分之際<hi>謂八月也</hi>避至烈之輝因圎光之旣對引<lb/>
大海以羣飛<hi>太玄經云海中飛羣</hi>夫秋之中而隂盛亦猶春之半而陽肥事<lb/>
苟稽於巳著理必辨於猶微故濤生於八月之望者尤岌岌而巍<lb/>
巍也<hi>荅第九問</hi>萬物之中分日之熱<hi>謂三才之中各有火也</hi>叩琢鑚研其火乃烈<lb/>
吹煙得焰傳薪就爇附於堅則難銷焚於槁則易絶所依無定遇<lb/>
水乃滅太陽之精火非其匹至威無焰至精有質入四海而水不<lb/>
敢濡照八紘而物莫能屈就之者咸得其光輝仰之者不知其何<lb/>
物其體若是豈比夫寒灰死炭遇濕而同漂汨哉<hi>荅第十問</hi>方輿之下<lb/>
<pb n="KR4h0024_SBCK_005-6a"/>
陽祖所廻歷亥子而右盛逾丑寅而左來右激之逺兮逺爲朝左<lb/>
激之逺兮逺爲夕旣因月而大小成亦隨時而前後隔此日之所<lb/>
以一沈而潮之所以兩析也<hi>荅第十一問</hi>天地一氣也隂陽一致也其<lb/>
虚其盈隨日之經界寒暑之二道將無差於萬齡故小大可法而<lb/>
乾坤永寧也<hi>荅第十二問</hi>若夫雲者雨者風者霧者爲雪爲霜者爲雹<lb/>
爲露者雷之所鼔者龍之所赴者羣生之所賦者萬物之所附者<lb/>
彼皆與日而推移所以就其衰而成其茂也然後九圍無餘而萬<lb/>
流爲之長輔談未竟客又勦而言曰若乃寒暑定而風雨均也<lb/>
吾聞之洪範云豫常燠急常寒狂乃隂雨爲沴僭則陽氣來于苟<lb/>
日月之躔一定又何逺於王政之大端彼有後問姑紓前言夫三<lb/>
才者其德之必同天以陽爲主地以隂爲宗叅二儀之道在一人<lb/>
之躬一人行之三才皆協德順時則雨霽均行逾常則凶荒接僭<lb/>
慢所以犯陽德也故曝尫莫之哀狂急所以犯隂德也故離畢爲<lb/>
之災此則爲政之所致非可以常度而剸裁也客曰唯其餘如何<lb/>
<pb n="KR4h0024_SBCK_005-6b"/>
復從而解之曰<hi>苍第十三問</hi>惟坤與乾余常究焉清者浮於上濁者積<lb/>
於淵濁以載物爲德清以不極爲玄載物者以積鹵負其大<hi>鹵鹹水也</hi>
<hi>所以能浮厚地也</hi>不極者以上規奠其圎<hi>北辰不動謂之上規也</hi>故知鹵不積則其<lb/>
地不能載玄不運則其氣無以宣夫如是山嶽雖大地載之而不<lb/>
知其重華夷雖廣鹵承之而不知其然也氣之輕者其升乃高故<lb/>
積雲如嶽不駐鴻毛輕而清也而物莫能勞及其于霄勢窮霏然<lb/>
下墜<hi>謂爲雨者也</hi>隨坳壑而虚受任畎澮之䟽潰著則重也故舟檝可<lb/>
以浮寄至夫離九天堙九地作重隂之膠固自堅冰以馴致固可<lb/>
以乗鴻溟以自安受萬有而不圯者也聽兹言較兹道定一陽之<lb/>
所宗何衆理之難考且合昏知暮而翰音司晨安有懷五常之美<lb/>
預率土之濵苟無諒乎此旨亦何足齒於吾人<hi>荅第十四問</hi>子以天地<lb/>
之中元氣噫<hi>音億</hi>噦爲夕爲朝且登且没泛辭波而甚雄處童蒙而<lb/>
未發孰觀地喙乎深泉之涯孰指天吭乎巨海之窟旣無究於兹<lb/>
源寧有因其呼吸而騰勃者哉客謝曰辭旣巳矣欲入壼奥願<hi>申一</hi>
<pb n="KR4h0024_SBCK_005-7a"/>
問先生幸以所聞敎之甞居海裔覿潮之勢或乆往而方來或合<lb/>
沓而相際曷舛互之若斯今幸指乎所制先生撰屨旁眄亦窮其<lb/>
變吾因訊夫墨客當大索其所見彼亦告於余曰日往月來氣㢠<lb/>
天轉其激也大則體盛而相踈其作也小則勢接而相踐惟體勢<lb/>
之可准故合杳而有羡其何怪焉客乃跽軀斂色交𬒮而辭彼圓<lb/>
玄方賾古惑今疑歎載籍之不具恨象數之尚遺方盡迷於閫域<lb/>
非先生親得於學者而孰肯論之於是乎若卵判鶵生鼔擊聲隨<lb/>
雷電至而幽蟄起蛟龍升而雲雨滋形開夢去醒至酲離旣手之<lb/>
舞之足之蹈之乃避席而稱詩爲賀庶知玄先生之辭辭曰<lb/>
噫哉古人迷潮源兮刓編齾翰曾未言兮羅虚列怪無藩垣兮名<lb/>
儒幽討理可尊兮高駕日域窺天門兮濤疑一釋永立言兮若和<lb/>
與扁祛吾惽兮昔之論者何其繁兮意摩心揣秪爲讙兮隂陽數<lb/>
定水長存兮進退與日遊混元兮一升一降兮寒暑成下凝濁兮<lb/>
上浮清隨盈任縮兮浮四𬈑釡鎘蒸爨兮擬厥形願揚此辭兮顯<lb/>
<pb n="KR4h0024_SBCK_005-7b"/>
爲經高誇百氏兮貽億齡先生曰彼能賦之子能演之非文鋒之<lb/>
破鏑何以解乎群疑客乃酣然自得油然而退也<lb/>
　　　　海潮賦後序<lb/>
夫以璿樞顯視周四七而成文王琯潛聆載十二而分統肇有慿<lb/>
翼生乎象先雖迷放屬之源終識踆躔之數是以迎推洞乎三合<lb/>
分至貞乎四禽旣測洪荒暸分清濁於是九圍所沓必揆於靈臺<lb/>
萬古無差可徴於幽賛且彤車白馬先命羲和紫極黃龍次分甘<lb/>
石雖東流不溢天問猶疑而北戸承陽地維何隱稽夫儒氏之業<lb/>
也莫不咸思蟻轉盡愧雞如安可命曰三靈或迷其二大愚以始<lb/>
聞方數則揆玄黃亦甞以大竇酬嘲敢云早惠旣不用蛉膠習戲<lb/>
自鄙童心及竊譽思中拘塵長者執經堂奥避席嚴師自悟牖閒<lb/>
媿非胡廣頻依廡下虚感伯通而日月居諸榆槐屢改管窺之心<lb/>
妄切瞽史之學難修而又爛額焦頭方思馬褐捉襟見肘乆困牛<lb/>
衣颯垂領以若驚顧生髀而増歎信天人之際難可究思考經緯<lb/>
<pb n="KR4h0024_SBCK_005-8a"/>
之文固有宗旨竊以海潮之事代或迷之今於賦中盡抉疑滯輙<lb/>
依洛下閎張平子何承天等以渾天爲法水與地居其半日月繞<lb/>
乎其下以證夫激而成潮之理并納華夷郡國環以二十八宿黃<lb/>
道所交及立北極爲上規南極爲下規以正乎日月之所由升降<lb/>
其理昭然可辨謂之潮圖施諸粉繢庻將無闕𬗟螢囊之巳乆撫<lb/>
魚網而多慙敢避識者之譏固受不知之罪云耳<lb/>
　　　　日至海成潮入圖法<lb/>
八月之望日在翼軫之閒此時潮最大今立此望之夕日入初於<lb/>
時在戌見潮初生之候<lb/>
　　　　渾天載地及水法<lb/>
地浮於水天在水外天道右轉七政左旋日入則晚潮激於左日<lb/>
出則早潮激於右潮之小大則隨於月月近則小月遠則大<lb/>
右此賦中具論之矣<lb/>
　　　　新定海潮集解渾天古今正法圖自古說天有六<lb/>
<pb n="KR4h0024_SBCK_005-8b"/>
一曰渾天<hi>張衡所述</hi>二曰蓋天<hi>周髀以/爲法</hi>三曰宣夜<hi>無師/法</hi>四曰安天<hi>虞喜作</hi>
五曰昕天<hi>姚信作</hi>六曰穹天<hi>虞聳作自蓋天巳下並好竒徇異之說非至說也先儒亦不重其術也</hi>
右今撰賦及圖定取渾天爲法其増立渾天之術自張平子始言<lb/>
天地狀如雞子天包於地周旋無端其形渾渾故曰渾天也<lb/>
　　　　渾天法<lb/>
晉葛洪謂天形如雞子地如雞子之黃周天三百六十五度四分<lb/>
度之一半覆地上半繞地下二十八宿半隱半見宋何承天云廼<lb/>
觀渾儀研求天意乃悟天形正圎水居其半中高外卑水周其下<lb/>
梁祖晅云渾天之形内圎如彈丸其半岀地上半隱地下<lb/>
右今撰圖正用此法但諸家能言天形而未知日之激水而成潮<lb/>
也又按周易離爲日坤爲地日岀地上於卦在晉䷢日入地下卦<lb/>
爲明夷䷣乾爲天坎爲水天右旋入水爲夕則天在水下於卦爲<lb/>
需䷄天左旋昇出爲朝於卦在訟䷅又離爲日坎爲水日出水上<lb/>
卦爲未濟䷿濟之言渉也日東出而未西渉水此其象也日入水<lb/>
<pb n="KR4h0024_SBCK_005-9a"/>
下卦爲旣濟䷾言日右隨天入巳渉干海則周易之象其事較然<lb/>
右今撰潮圖探於周易合乎渾天推於爻象故賦指復姤二卦以<lb/>
定隂陽<lb/>
言不及渾天而乖誕者凡五家莊子<hi>逍遥篇</hi>玄中記王仲任論衡<hi>言日</hi>
<hi>不入地</hi>山經釋氏言四天<hi>乙已占具解訖</hi>
右並無證驗不可究㝷王仲任徒肆談天失之極逺桓君山攻之<lb/>
巳破此不復云莊生則假物爲喻以論眞宗而學者多誤故列之<lb/>
爲難信之首玄中山經一無可取釋氏俱舎乃自立心法非可以<lb/>
表測而度量也又按吳王蕃法云余因周禮鄭衆鄭玄之言用勾<lb/>
股之術以求天之里數夏至之日以八尺之表求晷於陽城表南<lb/>
得影一尺五寸南至日南下無影則日南去陽城一萬五千里立<lb/>
八十而旁十五則曰高八萬里日南邪去以勾股法得八萬一千<lb/>
三百九十四里有竒蓋天頂至地之數也倍之得十六萬二千七<lb/>
百八十八里有竒即天徑之數也以周徑之法乗得五十一萬三<lb/>
<pb n="KR4h0024_SBCK_005-9b"/>
千六百八十七里有竒即周天之數也右肇始學渾天法於度支<lb/>
推官監察御史太原王軒軒以王蕃之術授焉自後因演而成圖<lb/>
旣知夫天地之薄厚則日月之行寒暑之候皆由自得之遂用覃<lb/>
思臣溟稽萬流之昇降果見潮生之候由是博考羣言以證遇晦<lb/>
而自得之旨無所疑焉<lb/>
渾儀之制渾儀法肇得自虞舜以旋璣玉衡以齊七政鄭康成云<lb/>
其轉運者爲璣其止息者爲衡皆玉爲之七政者日月五星也則<lb/>
渾儀之本法晉侍中劉智云顓頊造渾儀黃帝爲蓋天則此二器<lb/>
皆古聖王之制作也但學者失其用耳說者乃云始自張衡今考<lb/>
其事張乃巧述其法而揆之非始造者也虞喜又云洛下閎爲漢<lb/>
武帝於地中轉渾天定時修太初曆又知此術在張平子前也後<lb/>
漢左中郎將賈逵以永元十五年造黃道渾儀張衡以延熹七年<lb/>
更造銅儀以四分爲度於密室中以漏水轉之令伺者閉戸而唱<lb/>
以告司天者云琁璣所加某星巳中某星今没皆如合符契其後<lb/>
<pb n="KR4h0024_SBCK_005-10a"/>
吳王蕃修之如陸績及後魏太史令晁崇隋河間劉焯皆修渾儀<lb/>
之法李淳風因爲遊儀蓋與靈憲同也<lb/>
右以物象天謂之渾儀則日月四海在渾儀之内日月盈縮之度<lb/>
可察而獨迷潮水生來之候豈古人未之思乎肇秪於此術究而<lb/>
得之不爲怪誕無據之說猶恐時之學者尚有所疑故以著之<lb/>
　　　　進海潮賦狀<lb/>
朝散大夫持節歙州諸軍事守歙州刺史柱國賜紫金魚袋臣盧<lb/>
肇謹進上海潮賦一首<lb/>
右臣伏聞神農立極先定乾坤軒后統天始弘曆象蓋以大聖有<lb/>
作而大法乃明必自臣子之所爲克成君父之至德只如陳韶奏<lb/>
夏允諧聖帝之音而伐鼔鏗鐘元在工人之手業雖成於微賤事<lb/>
乃奏於皇王臣今所陳竊用此道伏惟睿文明聖孝德皇帝陛下<lb/>
德邁伊嬀道包覆載垂衣而九有無外執契而萬國來庭日月貞<lb/>
明天地交泰珍圖瑞物允膺得一之符伯益皐繇共佐千年之聖<lb/>
<pb n="KR4h0024_SBCK_005-10b"/>
臣實陋賤亦忝方州而微臣始自知書志在稽古或觀天地之道<lb/>
得於經史之間旣察置圭亦聞測管究黃鍾於玉律窺碧落於璿<lb/>
樞伏念司馬遷則書載天官張平子則儀鈞地動臣仰遵前哲輙<lb/>
揆圎虚偶識海潮深符易象理皆摭實事盡揣摩旣當鳳紀之朝<lb/>
願陳蟸測之見臣肇誠惶誠恐頓首頓首臣又聞天垂象而六合<lb/>
成道生一而三才具皆由日月運乎隂陽是謂神明分乎晝夜伏<lb/>
知此道盡在陛下<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>鑒之中故不俟微臣因此别白然自古以來<lb/>
莫不以地厚難測日旣入而人不見其行海大無涯潮潛生而人<lb/>
不知其候上古聖人則之於八卦學者演之成六家而有講論未<lb/>
明根本不啚天垂大法假乎微臣獲在聖朝彰此愚見臣門地衰<lb/>
薄生長江湖志在爲儒弱不好弄研求近代寒苦莫甚於斯臣伏<lb/>
念爲業之初家空四壁夜無脂燭則爇薪蘇曉恨頑冥亦嘗縣刺<lb/>
在名場則㝡爲孤立於多士則時賢獨知累竊皇恩遽變白屋臣<lb/>
於㑹昌三年應進士舉故山南節度使同中書門下平章事王起<lb/>
<pb n="KR4h0024_SBCK_005-11a"/>
擢臣爲進士狀頭筮仕之初故鄂岳節度使盧商自中書出鎭辟<lb/>
臣爲從事自後故江陵節度使贈太尉裴休故太原節度使贈左<lb/>
僕射盧簡求皆將相重臣知臣苦心謂臣有立全無親黨不自吹<lb/>
嘘悉賞微才奏署門吏臣前年二月蒙恩自潼關防禦判官除秘<lb/>
書省著作郎其年八月又蒙恩除倉部貟外郎充集賢院直學士<lb/>
去年五月又蒙恩除歙州刺史臣謹行陛下法令常懼愆違理郡<lb/>
周星未有政績潛被百姓詣闕以臣粗能緝理求欲留臣奉七月<lb/>
二十二日勑又蒙聖恩賜臣金紫臣素無強近之援不異草澤之<lb/>
人忽荷寵光及此叨忝臣不以平生志業上奏於宸慈實懼犬馬<lb/>
之微忽先於溝壑則臣積年無所闡揚非唯自負片心實亦上辜<lb/>
聖代是敢竊以所撰前件潮賦并圖進上臣爲此賦以二十餘年<lb/>
前後詳叅實符象數願以潢汚之水輒赴溟渤之流而彫蟲所爲<lb/>
刻鵠難肖塵冐天聽罪當鼎鑊今差軍事押衙盧師洎隨狀奉進<lb/>
上黷宸嚴敢期睿覽臣肇無任惶懼戰越屏營之至謹錄奏以聞<lb/>
<pb n="KR4h0024_SBCK_005-11b"/>
伏俟誅責<lb/>
勑盧肇文學優瞻時輩所推窮測海潮岀於獨見徴引有據圖象<lb/>
甚明足成一家之言以祛千載之惑其賦冝宣付史館<lb/>
重校正唐文粹卷第五<lb/>
　　　　　　　　　　　　　嘉靖甲申歲太學生姑蘇徐焴文明刻干家墪<lb/>
</p>
<p>
</p>
  </div>
</body>
</text>
</TEI>